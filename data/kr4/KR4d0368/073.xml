<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻七十三</head> <lb/>
    <p>
<pb n="KR4d0368_WYG_073-1a"/>
欽定四庫全書<lb/>
　本堂集巻七十三<lb/>
　　　　　　　　　　　　　宋　陳著　撰<lb/>
　劄子<lb/>
　　餽趙景文教授<hi>必昌</hi>生日劄<lb/>
茲者恭審菊月垂圓李星紀瑞學而優仕乃不競于蹶<lb/>
趨家有嚴君惟自安于色飬徳基孔厚壽算奚涯某幸<lb/>
綴内姻阻隨末賀輙有某物馳上慶筵倘辱笑留幸甚<lb/>
<pb n="KR4d0368_WYG_073-1b"/>
　　通邑宰丁既之<hi>濟</hi>劄<lb/>
恭審出而宰邑來不㩦家遡秦賢良詞章之源學優而<lb/>
仕入舒文靖道徳之里吏飾以儒神政日新歌聲雷發<lb/>
恭惟某官通才不器英氣所鍾胸次洪深吞甓社者八<lb/>
九力量凝定挾土山如毫芒鳴絃十二載之間立的千<lb/>
萬人之上盍徑躋于從槖顧復鎮于男邦惟兹奉川本<lb/>
是福地黒雲方夜忽逢明月之照臨焦土不旾正賴惠<lb/>
風之發育公則勞止民共活乎某喜獨居先賀非敢後<lb/>
<pb n="KR4d0368_WYG_073-2a"/>
特以年衰而多病阻于嵗晚之一寒受㕓為氓惟兾神<lb/>
天之下貸扶杖觀化尚圖他日之前趨率代面言仰祈<lb/>
台照<lb/>
　　通謝邑宰梁南廬<hi>觀</hi>劄<lb/>
恭惟筮䇿應著花封視篆東平相家之後有賢子孫南<lb/>
山古縣之中得慈父母風驅新令雷動歡謡恭惟某官<lb/>
雪洗精神春融言語琵琶洲上已成桃李之隂弩箭江<lb/>
頭將問竹松之譜天肯容于袖手雲又出而無心重尋<lb/>
<pb n="KR4d0368_WYG_073-2b"/>
鳬舄之程迂鎮馬鞍之麓挾詩書笥開正化門然而欲<lb/>
正學規教士在乎養士欲明户籍利民式以病民鶩行<lb/>
巧飛而舞文犴守善吠而弄法以勉敏而目盤錯刃往<lb/>
牛空以熟局而頥指揮絃鳴雁落人方快覩公所優為<lb/>
某凄其耄衰厄于恙卧末由執民禮以見乃辱由古道<lb/>
而來公事雖無終一至武城之室惠聲可頌尚能草長<lb/>
葛之碑不盡賀忱悉留侍靣<lb/>
　　通邑長官䝉齋<hi>豈磚䝉古</hi>劄<lb/>
<pb n="KR4d0368_WYG_073-3a"/>
恭審視印辰良參庭曉肅特立長官也適逢鳬舄之聯飛<lb/>
同寅和衷哉相諗牛刀之已試百里之福千載斯縁恭<lb/>
惟某官坤厚鍾英謙虛盎粹和而中立如雪壁之浮春<lb/>
清則生明如氷壺之貯月皆根本于書史而枝葉其功<lb/>
名雅愛回翔深培大用彼婺封之七邑劇者良多惟武<lb/>
義之一同難其尤甚鼔清風而汛掃開白日而照臨三<lb/>
年有成萬口交頌復㩦熟局之最噬肯耀碑而來以鐡脊<lb/>
梁主衣冠養成正氣以玉界尺新版籍刷去皮毛樂田<lb/>
<pb n="KR4d0368_WYG_073-3b"/>
里于寛平安獄市于明恕精神所及觀徳已孚某恙<lb/>
纒未瘳燕賀猶阻雖二令尹之賢在上于八十翁之慢<lb/>
能容然身獲受㕓何幸偷生于暮鏡使力堪扶杖尚能<lb/>
請見于晝簾不盡下情<lb/>
　　與張帥道學士伯淳劄<lb/>
恭審勇退玉堂榮還珂里星焉夙駕及花柳之方新雲<lb/>
出無心見枌榆而如舊歸而歸于未老樂莫樂于此時<lb/>
某聞之喜而起舞不自知其耄且憊也然度無從可以<lb/>
<pb n="KR4d0368_WYG_073-4a"/>
靣慶輙以書先尚容少遲専遣兒輩晉賀<lb/>
　　與于潜宰鄥仲洪<hi>濟民</hi>劄<lb/>
恭審榮領花封遄趨𤓰戍手中熟局笑談桃李之新隂<lb/>
心上生㡬福澤桑麻之舊俗吾儒效白當路盼青某辱<lb/>
知既深聞聲欲舞第失寄鴻之便遂逢燕賀之忱當亮<lb/>
以真不譴其慢兹兒沆如杭就戒其晉慶且欲如晝簾<lb/>
起居之詞詳也尺書潦畧不盡願言<lb/>
　書<lb/>
<pb n="KR4d0368_WYG_073-4b"/>
　　謝家則堂提刑<hi>鉉翁</hi>應詔特薦書<lb/>
　　　舉詞云介特自持䟽通無滯不交㳺談以取虛<lb/>
　　　譽務修實政以妥疲氓察其所施足以任重<lb/>
伏凖劄翰緘賜應詔特薦照帖某嘗謂古之為政先教<lb/>
化次獄訟征賦末也教化行而獄訟省而征賦在其中<lb/>
矣世逺道散政失其序以征賦為第一事獄訟猶以為<lb/>
緩復暇及教化乎春秋之際武城絃歌已為僅見至漢<lb/>
惟卓魯有古之意寥寥千載非惟下之人懵然此道而<lb/>
<pb n="KR4d0368_WYG_073-5a"/>
上之人所以使之者固不在此也某雖不才無所謂學<lb/>
僥倖為百里宰竊亦有志焉而所遇之地聲勢震撼豪<lb/>
奢掀舞譁者狡者羣吠而交嗷焉不敢輕以掉之恐其<lb/>
浮而紛紛也不敢重以抑之恐其窒而悶悶也就此之<lb/>
所可能酌彼之所可受約其氣之過扶其習之偏凡所<lb/>
酬酢凡所言語無所不周其心庶幾其或應而或可以<lb/>
自信也彼好事于後者方且笑其非所先督辦于前者<lb/>
方且訝其失所急特先生味其所苦如嗜昌歜葅拾其<lb/>
<pb n="KR4d0368_WYG_073-5b"/>
所弃如見古罍洗今日以陞陟舉明日以應詔薦某于<lb/>
先生無㳺揚之助無趨摳之舊六轡馳驅不下負弩矢<lb/>
之一望光塵而已知何其深愛何其篤也然則其自信<lb/>
于心者雖未必民之果應而先生固已可之矣昔有問<lb/>
坡公政事之美者答曰吾從歐公學來然則歐公何嘗<lb/>
以政事教坡公哉亦不過意以相求耳先生今日歐陽<lb/>
公也抱古心行古政事某于坡公雖擬非其倫何敢不<lb/>
益堅素志以從先生于嵗寒<lb/>
<pb n="KR4d0368_WYG_073-6a"/>
　　謝王樞密<hi>爚</hi>舉陞陟書<lb/>
　　　舉詞云學有原本政尚亷强撫字良勞藹有民<lb/>
　　　譽<lb/>
十二月吉日門人宣教郎陳某謹薫沐再拜裁書于觀<lb/>
使詒使知院大資相公先生閣下某謂人生天地間有<lb/>
志于斯世而上不獲公卿以握天下治亂之機次不得<lb/>
搃揮持節以善千里福一道而猶得為百里宰使士者<lb/>
樂其有庠序之教農者安其有耕桑之業工得以食其<lb/>
<pb n="KR4d0368_WYG_073-6b"/>
藝商得以通其貨就職分以行吾之素志庶乎其可也<lb/>
世逺道散相軋以勢而上下之情不通交征以利而仁<lb/>
義之澤不行幸而脱選調問須入則蹙額相告抵掌長<lb/>
嘆其煎熬也則謂之鼎其險激也則謂之灘其筭日數<lb/>
刻僥倖終更也則謂之債古之所以為社稷民人計所<lb/>
以長子孫之地者視為何物然則終無可為之縣也耶<lb/>
某生于山林偶然入仕輾轉數載試令剡溪之上難易<lb/>
非所問也禍福非所知也妄自激昻亦欲無愧于名教<lb/>
<pb n="KR4d0368_WYG_073-7a"/>
聽訟寧過于審而不敢以乗快為能催科寧失之寛而<lb/>
不敢以嚴督求羡學校之設㡬成虛設不容不為之振<lb/>
刷而非敢終更也田里之微薄于有力不容不為之捍<lb/>
衛而非敢驕亢也職之所存亦曰于此而有見焉則可<lb/>
以一洗流俗所謂鼎所謂灘與債者之見而譁健方掀<lb/>
舞而交譟聲勢方震撼而疾故星火之急符虎狼之専<lb/>
兵呌號謾罵于軒簾之前堂星之近殘吏弱卒之纍纍<lb/>
就逮棲棲破印相撫咄咄終日黯乎其無晶光矣先生<lb/>
<pb n="KR4d0368_WYG_073-7b"/>
獨何心哉㧞之于塵埃之底風波之中若曰學焉而有<lb/>
所本榮辱而有限之舉櫝乃以第一紙亷某此又天下<lb/>
之所慕望而不可僥倖者也非惟旁觀驚疑雖某亦未<lb/>
之能信聖賢之教人有因其所不及而為之語以進之<lb/>
者有因其所未能而開其端以誘之者固先生之意也<lb/>
某今知勉矣昔蘇子瞻謝梅二丈有曰人不可茍冨貴<lb/>
亦不可茍貧賤有大賢焉而為其徒則亦足恃矣茍能<lb/>
僥一時之幸徒車騎數十人使閭巷之小民聚觀而贊<lb/>
<pb n="KR4d0368_WYG_073-8a"/>
嘆之亦何以易此樂也歐陽公讀之以為快哉快哉某<lb/>
雖非子瞻其倫而先生則今之歐陽公也某今獲為先<lb/>
生門人矣他復何慕所以謝知己者此外亦復何言干<lb/>
冐鈞威伏楮戰慄不備某再拜<lb/>
　　吉初彌月招宗族親隣寓飲簡<lb/>
温公家法有客則酒三行或五行侑以果菜曰會數而<lb/>
禮勤物薄而意厚懿哉此風乆不見矣某今日為新生<lb/>
小兒彌月徇俗具湯餅因敢㑹宗族姻隣及客而吾里<lb/>
<pb n="KR4d0368_WYG_073-8b"/>
相知者并取生梅青菜酌酒三盃早賜訪不再速不見<lb/>
燭惟從簡便庶㡬共味温公之語非敢曰真率會自某<lb/>
始<lb/>
　　答汪文卿<hi>淳</hi>書<lb/>
某荏苒兩别嵗忽其多雪屋之風節節送雲其至白鷺<lb/>
洲者謂還家日申答而奪于東西馳乆而亦漸遺忘舍<lb/>
姪津來琅<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>又在乎珍奩且紛壓拜讀受新舊媿流為<lb/>
浹背汗髙誼益上九霄不復舉矣執事其氣峻潔于髙<lb/>
<pb n="KR4d0368_WYG_073-9a"/>
風岑其文清麗于栖霞壁本是崖丘神仙侣流為郊島<lb/>
輩行留某非不起美人如此惟覺塵埃遮眼望不見也<lb/>
祗健羡祗自憐舍姪云雅典終欲訪江湖收竒觀某倘<lb/>
有縁或可奉從容某自去達蘭芷國抵雨花臺下橘菊<lb/>
二翁<hi>姚橘州趙菊坡</hi>相俯留既而得缺于蕪湖秀才于紙帖見<lb/>
錢今却與阿堵物打交道日謀此去猶未遂也是非利<lb/>
害當有外人以教我畧此申覆且無一物見梅花意南<lb/>
豫有可承鞭䇿勿外僣易申問判内玉履清懿令侣與<lb/>
<pb n="KR4d0368_WYG_073-9b"/>
桂争芳<lb/>
　　與婺守趙侍郎<hi>汝楳</hi>書<lb/>
某托盟門牆與他人不同拜狀只用事嚴父禮套俗語<lb/>
茲不具首乞尊亮某伏自千騎過剡獲攀拜于道周隨<lb/>
而麾葢謙賁簾影亦華探同前茅廪餞不敏不謹陽春<lb/>
之脚颷馳電抹遙遙耿耿竟無及也更分之隙每思觧<lb/>
后匆忙之際意氣所予教誨所加春人之雨不足喻其<lb/>
暢洽甚欲急修中詗書坐冗到今一巖先生以靠裏學<lb/>
<pb n="KR4d0368_WYG_073-10a"/>
問為儒宗以寛後心應世用天惠寳婺起家建牙曽未<lb/>
㡬時行碑拍路謂百姓沃詩書之澤諸邑樂約束之寛<lb/>
極弊大壞之郡聲色不動景象日新雞翹豹尾班虛位<lb/>
良多固有待也褒召當旦夕某皆直言即非䛕佞某學<lb/>
製于此今已八閱月規模僅定蠧弊承流但如驚風怒<lb/>
濤之後摧敗漂蕩者多駕輕舟而收拾焉未能盡如意<lb/>
耳所藉雲天逺覆未速曠敗欲望痛賜鞭警以玉于成<lb/>
某恃辱眷遇之隆有為夾袋助者不敢不進某自到剡<lb/>
<pb n="KR4d0368_WYG_073-10b"/>
不妄與人接風問此間之有學問有見識有才具有氣<lb/>
骨者一人焉新義烏主簿趙炎<hi>字先叔</hi>是也某時就見之<lb/>
彼亦三五次來見問本邑則有源流問發用則有條理<lb/>
守信義如泰山避勢利如糞壤自是異禀非碌碌科第<lb/>
功名人比今于六月間之戍適在統臨之下彼意欲在<lb/>
易序書冊琴瑟之側葢于平常議論察之然今日受容<lb/>
必不肯㩦人書乞薦口某謂此等人不可使之沉埋外<lb/>
邑當于叅庭之初留置幕府以婉畫嘗試必有可觀不<lb/>
<pb n="KR4d0368_WYG_073-11a"/>
負異盼某身不能從函丈㳺以迂自見所以見趙簿為<lb/>
第一義某自謂幕中得此等一兩人則無事不了而功<lb/>
用便與俗吏腐儒不同髙明其樂從之勿以人廢言可<lb/>
也某雖甚僣越實為忠愛茲因專候起居亦欲専及此<lb/>
人之詳<lb/>
　　内幅<lb/>
某忝知愛絶等求人奉狀豈不欲少見芹獻而山邑更<lb/>
無他物惟密餌頗見珍于外方輙以四十封拜納此亦<lb/>
<pb n="KR4d0368_WYG_073-11b"/>
以居山不以魚鱉為禮之意邑庠書版獨有剡録頗詳<lb/>
明隣邑有石可為器冝煑茶藥就以兩銚為凟倘䝉先<lb/>
生領畧真忱試嘗密餌瀹以烹茶讀過剡百遍豈不可<lb/>
為燕清之一助<lb/>
　　答上虞陳宰<hi>阜</hi>書<lb/>
某鼎烹上坐暑甑非病之病良苦好風自西溪來吹下<lb/>
真帖展而讀之如服飛雪散毛骨肝腸洒洒其忽變换<lb/>
也況賜我以佳友如史兄者乎是兄面帶雪嶺氣口有<lb/>
<pb n="KR4d0368_WYG_073-12a"/>
眉山文叩之而不窮即之而愈逺宗文所取友端矣第<lb/>
邑計荒涼不能免孫泰山之皇皇我有愧焉則堂先生<lb/>
之于某無一事不用情欺之者實仁言也黄東發<hi>震村為越</hi>
倅近奉檄道下邑亦有稱美盛豈有築堰事文移或有<lb/>
牴牾耶然在我者又何媿剡庠課試已結局擬試凡數<lb/>
百巻賦出云云論出云云䇿首問乃某亂道葢邑士皆<lb/>
以三邉為請某乃問古則江東十鑑皆隊仗方問今則<lb/>
又難下筆終不于今事<graphic n="KR1357" url="https://raw.githubusercontent.com/kanripo/KR-Gaiji/master/images/KR1357.png" mimeType="image/png"/>括之敢以密呈其二三問却<lb/>
<pb n="KR4d0368_WYG_073-12b"/>
說擬試與雪溪故實乃主學之筆不敢録大手筆問擬<lb/>
試中間說僣擬處乃某平生所欲言愧無其權位以行<lb/>
之今讀此問不覺神醒而心快㑹陳賈<hi>䇿上虞人</hi>望為再三<lb/>
致意<lb/>
　　賀盛正卿<hi>夫</hi>除三省樞密院架閣書<lb/>
某比領答緘道誼之言滿腹如水之盟自與流俗不同<lb/>
讀邸狀恭諗拜紫泥詔班金耀門道之將行豈獨知我<lb/>
賢然後用猶見天下之為公世運所闗吾道自賀云云<lb/>
<pb n="KR4d0368_WYG_073-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0368_WYG_073-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　本堂集巻七十三<lb/>
</p>
<p>
</p>
  </div>
</body>
</text>
</TEI>
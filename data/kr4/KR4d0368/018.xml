<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻十八</head> <lb/>
    <p>
<pb n="KR4d0368_WYG_018-1a"/>
欽定四庫全書<lb/>
　本堂集巻十八<lb/>
　　　　　　　　　　　　　宋　陳著　撰<lb/>
　七言律詩<lb/>
　　賡呉竹修雪詩二首<lb/>
寒勒銀河不放流幻飛六出眩人眸誰知青女老成手<lb/>
自媚𤣥冥冬盡頭積峻便如羣玉府抛空還作水晶毬<lb/>
西湖橋畔孤山上欲訪梅花有路不<lb/>
<pb n="KR4d0368_WYG_018-1b"/>
天将潔白洗紛華誰識人間有嘆嗟驢子已無詩客路<lb/>
羔兒偏屬武流家驚心玉樹傷遺曲囘首瓊林憶賜花<lb/>
畢竟紛紛總成幻抱琴無語剡溪涯<lb/>
　　次韻戴帥初除夕并寄弟觀二首<lb/>
天如旋磨又今春留得非才未死身浮世生來真逆旅<lb/>
危時老去少同人俗情一夜分寒煖道眼百年無舊新<lb/>
但恐明朝官事動呌囂隳突滿鄉鄰<lb/>
兄弟相依久在鄰又添一嵗話情真梅花素入兩年眼<lb/>
<pb n="KR4d0368_WYG_018-2a"/>
椒酒難痊百病身敝帚自珍從衆笑破皮非怪亦多嗔<lb/>
柴門一任風開閉靜㸔爭春車馬塵<lb/>
　　次韻單君範行李中諸詩前數章自道後二章為<lb/>
　　　此人作也八首<lb/>
心如古井不生瀾無奈形骸寄兩間老境陽春亦風雪<lb/>
危時明月自江山琴書有舊聊相與門户雖貧未是閒<lb/>
兒女不知何世界歡傳花事已爛斑<lb/>
宇宙中間戰血腥不才難應少微星窮頑得壽非三甲<lb/>
<pb n="KR4d0368_WYG_018-2b"/>
老拙無聞况六丁醉後時歌東里曲閒中堪伴北山靈<lb/>
門前總是塵埃事惟有梅花照眼醒<lb/>
老不能狂心自箕覧觀宇宙百非宜沉舟那管㠶爭水<lb/>
抱瑟難隨竽用時秪把書醫憑困几閒從龜决訪山疑<lb/>
夜來牕下青燈下兀兀無言𣺌𣺌思<lb/>
紛紛萬變自鴻荒人事都歸夢一塲龔勝餘生秪亷里<lb/>
淵明初意豈柴桑山林有味兒親圃風雨無眠客對牀<lb/>
衰老近來諸事廢漁樵倡和是文章<lb/>
<pb n="KR4d0368_WYG_018-3a"/>
殘生光景滿腔愁平地江河洶湧流可痛事多周正月<lb/>
不言心有晉春秋俗饕無夢亦尋鹿人飽自歌誰飯牛<lb/>
咄咄向天天莫問方來畢竟幾時休<lb/>
欲言心事鼻先酸冣怕平流亦倒瀾塵路爭車甘下澤<lb/>
雪毛滿鏡自南冠髙懸古月㸔時變相與春風到嵗寒<lb/>
案有陶詩須細和無魚歸鋏不須彈<lb/>
浮世憧憧為底忙百年光景等風狂乾坤自隘胸襟豁<lb/>
言語無多意思長但覺髙歌同夜酌未應别賦冩春傷<lb/>
<pb n="KR4d0368_WYG_018-3b"/>
吾儕漸喜無人識自做無名草木香<lb/>
山林氣骨本來癯客氣乗時敢闞虛韓愈無醫惟贈遣<lb/>
宗元何病豈工書不煩天女梵花散自有鄉人儺茢除<lb/>
到底羣邪須一正請師孔禱莫躊躇<lb/>
　　次戴帥初與范兒瀹詩<lb/>
世變紛紛蜂蝶叢人情落落馬牛風山林猶喜典型在<lb/>
師友相從義氣同坎有亨心方善處兑為麗澤要深窮<lb/>
暮春樂處兒知否好趁曽門詠舞童<lb/>
<pb n="KR4d0368_WYG_018-4a"/>
　　同范景山到城西嶴遊鹿苑寺<lb/>
片㠶帶月趁潮行曉夜三江作住程上塜偶隨龎老去<lb/>
過溪忽見逺公迎山疑無路亦多路鳥獨有聲時一聲<lb/>
幸自醉歸風喚醒斜陽烟草舊花城<lb/>
　　留前人處有感<lb/>
友壻從來義斷金舊春一别到如今琴幃絶奏香燈冷<lb/>
花圃猶荒風雨深三夜書窻同話古十年人事百傷心<lb/>
杜鵑只管催歸去不道客行有苦吟<lb/>
<pb n="KR4d0368_WYG_018-4b"/>
　　城中赴范純甫酒有感<lb/>
杜鵑啼斷洛陽橋心與萍流絮與飄風雨故都同死夢<lb/>
山林晩景十年饒相逢得醉有今日萬事忘言付落潮<lb/>
見説隱居歸我里尚堪雞黍狎招邀<lb/>
　　天台徐德源許以榖應借<lb/>
枯淡生涯寄草萊短供不給甑塵埃吾徒例有絶糧事<lb/>
世俗何從索米來邂逅指囷如魯肅分明流飯自天台<lb/>
不将乞字書為帖拙語聊於一笑開<lb/>
<pb n="KR4d0368_WYG_018-5a"/>
　　次韻杜孟傳<hi>名世學</hi>送歸剡<lb/>
天空地濶本無言兎走烏飛自做年老景光隂炊黍外<lb/>
客窻風雨醸梅前事隨笑去户門福詩為别來朋友賢<lb/>
河水洋洋山杳杳一聲歸櫓緑楊邊<lb/>
　　和呉竹修<lb/>
滔滔世事黯難言忽忽光隂况晩年草野姓名螢爝裏<lb/>
江湖消息馬風前論交有得無新故處變如常是聖賢<lb/>
何幸相知足磨琢言詩須到賜商邊<lb/>
<pb n="KR4d0368_WYG_018-5b"/>
　　癸未生日書於本堂<lb/>
與雲俱捲十年强百短難醫獨命長自有青天㸔晩節<lb/>
不将白髪換時妝田園活計雨聲好湖海醒心山氣香<lb/>
得一日閒勝一嵗老來免得别思量<lb/>
　　次韻呉竹修立秋日<lb/>
白帝來時赤帝歸年年流轉不違時書燈有約花先喜<lb/>
庭樹無情葉自知楸市謾勞兵後夢蓴鄉僅免客中思<lb/>
老軀便動衣裘想胠篋其如穴壁兒<lb/>
<pb n="KR4d0368_WYG_018-6a"/>
　　次韻前人貴糴<lb/>
麥甑凄凉稻尚青粒珠乘急價掀騰市平本易無千斛<lb/>
倉糴良艱且五升長是信天還自活未能送鬼任多憎<lb/>
囘頭鐘鼓羣峯寺飽飯髙眠獨有僧<lb/>
　　次韻四明孫常州<hi>名嚞字耕寛</hi>
忽忽光隂日隙塵囘頭十載兩襟分聴經偶枉真人駕<lb/>
過首猶懐處士墳危世清風誰一面青山啼鳥自相聞<lb/>
慇懃寄到新詩巻寄字終須問子雲<lb/>
<pb n="KR4d0368_WYG_018-6b"/>
　　拜先外舅墓坐雨用趙景文韻二首<lb/>
説着韜翁淚泫然得來展墓及春先松楸舊壟驚如許<lb/>
風雨寒宵坐有縁餘味淡交微醉酒囘頭流俗未烹鮮<lb/>
明朝又别西山去多少懐思集晩年<lb/>
巻懐經笥袖名鞭千載隂何暗結縁清似嵗寒松獨立<lb/>
健於霜曉鶻爭先塵埃事與心相避醉夢人㸔眼亦鮮<lb/>
肻使雞林浪傳去紛紛吟梓不同年<lb/>
　　賛前人第四子良漢周嵗<lb/>
<pb n="KR4d0368_WYG_018-7a"/>
昨見初䙀浴露兒如今又滿一年期山林深處壽髙木<lb/>
薇蕨清風坐瑞芝試取印來知異日能将字認已多時<lb/>
諸郎自是詩書種嫡出源源分外竒<lb/>
　　梅山弟來同飲醉書本堂<lb/>
誰将糟粕視詩書兄弟何妨做拙儒流水青山同醉處<lb/>
清風明月幾歸途樵歌相與為吟友草市誰教見瑞夫<lb/>
宇宙如今惟有酒太和樓下𣺌烟蕪<lb/>
　　嵗首戒子到外家展駕寄内弟竺少博<hi>名滈</hi>
<pb n="KR4d0368_WYG_018-7b"/>
古俗流傳重嵗新交相來徃篤親親外家在望無十里<lb/>
内表如今能幾人筋力難施身已老形骸不索意方真<lb/>
兒曹能拜何妨遣要使綢繆百世春<lb/>
　　二月四日梅山弟留飲<lb/>
醉中咄咄向空書開眼猶能傲薄夫多事光隂存社櫟<lb/>
十年筋力老園蕪籓籬吾道難為黨衣食諸人未信儒<lb/>
懐抱海深姑寄酒習家池上不同途<lb/>
　　春日偶成二首<lb/>
<pb n="KR4d0368_WYG_018-8a"/>
老景還逢春一畨尚能消受自温存蠶寒風雨棃花屋<lb/>
蕨熟人烟樺角村無事課兒多閉户有時見客一開尊<lb/>
旁觀莫笑謀生拙元是詩書舊子孫<lb/>
烏兎催更日夜畨獨於衰朽尚相存世情富貴鮑魚肆<lb/>
老眼風流麻鳥村牢立詩肩撑雨屋施營酒料續春尊<lb/>
芒鞋又辦遊山計我亦興公不姓孫<lb/>
　　用戴帥初韻寄孫常州<lb/>
溪遶山圍楊柳遮戰蝸國裏退閒家兒孫滿眼堂千巻<lb/>
<pb n="KR4d0368_WYG_018-8b"/>
賔客多賢館五花立脚東臯㸔倚鳥囘頭温水笑跳蟇<lb/>
相知惟有詩相寄便羽一封三印斜<lb/>
　　送丹山主者周東隱<lb/>
飛來峯頭飛鐵錫一坐八載丹霞岑山林成隂饕眼淺<lb/>
議論近古咻機深白雲泊對不留迹明日行空是歸心<lb/>
可無坡翁捝戒老試聴重新鐘鼓音<lb/>
　　夜酌丹山<lb/>
石路深深著梵宫緑隂截斷出塵紅春風杖履閒忙外<lb/>
<pb n="KR4d0368_WYG_018-9a"/>
明月山林醒醉中有酒何須白蓮社無詩可入碧紗籠<lb/>
歸途自有兒扶笑不用過溪勞逺公<lb/>
　　東隱退永固齡叟留之慈雲西堂<lb/>
識破機闗便出林滿天刼火可能侵水流不去青山影<lb/>
風雨俱髙白鶴心物外弟兄相契合眼中世界幾浮沈<lb/>
是知處處虛西榻難得慈雲一片隂<lb/>
　　拜趙端齋墓有感而書<lb/>
流俗滔滔逐亂塵典刑卓卓老宗臣山川在眼孤忠泪<lb/>
<pb n="KR4d0368_WYG_018-9b"/>
風雨無家一夢身及奠生芻吾已晚忍㸔宿草自成春<lb/>
方來世事誰能料須認分兵䕶墓人<lb/>
　　詠孫常州飛蓬亭<lb/>
藕花池上竹梅隂一艤中間用意深畵舫規模供燕適<lb/>
虛舟世界㸔浮沉快風未信千㠶福逆水難憑百丈心<lb/>
惟有此蓬飛已定更無驚浪怒濤侵<lb/>
　　過仙山詠孫松磵新庵<lb/>
雅懐欲友漢劉樊巧築廜㢝壓大蘭簷宿白雲山氣重<lb/>
<pb n="KR4d0368_WYG_018-10a"/>
門無赤日樹隂寒少年自得老成趣危世難如肥遁安<lb/>
下界黄塵從擾擾不妨髙枕夢邯郸<lb/>
　　甲申夏到仗錫憶戊寅秋同黄東發遊<lb/>
布襪青鞋共踏雲七年徃事不堪論湖山宿草夢䰟到<lb/>
風雨秋燈詩巻存後死猶能傳耆舊平生相屬老兒孫<lb/>
老禅携手經行處薄采芷蘭招楚原<lb/>
　　暇日偶成<lb/>
天賜衰年一屋清住深不接過門聲帶泥笋角燒易熟<lb/>
<pb n="KR4d0368_WYG_018-10b"/>
得雨芥心批又生山與雲深時弄色鳥乗春旺自呼名<lb/>
誰能計較方來事粥料何妨逐日營<lb/>
　　夏五再遊慈雲<lb/>
青山屏遶碧溪灣不是閒身欲到難好客易招纔隔水<lb/>
先塋在望莫憑欄三盃便是人間福半榻聊分物外安<lb/>
扶醉有兒歸路稳不妨風露舊南冠<lb/>
　　詩似來石門同少野<lb/>
山林危世是亨途道眼相逢菜味腴愈契大顛非為佛<lb/>
<pb n="KR4d0368_WYG_018-11a"/>
坡知老印本來儒携晴雪瀑藤花路話舊青燈栢子爐<lb/>
萬事已抛松枕外不妨姓字落江湖<lb/>
　　用帥初韻謝其愛我之意<lb/>
錦雲忽把老瞳遮壽語何為及我家怕説庚寅賦湘芷<lb/>
謾書甲子譜桃花長途交騖䑕為虎孤迹偷生蛇放蟇<lb/>
人世到今何足問桑榆况已日西斜<lb/>
　<lb/>
　<lb/>
<pb n="KR4d0368_WYG_018-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　本堂集巻十八<lb/>
</p>
<p>
</p>
  </div>
</body>
</text>
</TEI>
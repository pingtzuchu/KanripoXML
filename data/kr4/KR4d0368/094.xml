<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻九十四</head> <lb/>
    <p>
<pb n="KR4d0368_WYG_094-1a"/>
欽定四庫全書<lb/>
　本堂集巻九十四<lb/>
　　　　　　　　　　　　　宋　陳著　撰<lb/>
　講義<lb/>
　　吉州白鷺洲書院講義<lb/>
某誤叨郡辟濫長書堂秪事開説昉自今日自顧至愚<lb/>
極陋凛凛莫勝有聞于師敬取以誦深惟世逺道散學<lb/>
校具文聖朝崇化加重書院惟白鷺洲寔表江右于此<lb/>
<pb n="KR4d0368_WYG_094-1b"/>
藏脩于此游息於此講習于此飲食必先踐履必後科<lb/>
目必先器識必後文藝必自重毋自卑必自立毋自餒<lb/>
必自强毋自畫必自反毋自恕必毋奪于得喪榮辱必<lb/>
毋怵于憂患變故是皆學者之事也雖然學不知方望<lb/>
道莫見有大本領其惟中庸乎<lb/>
天命<lb/>
　中庸首章揭此三句三句之中揭三謂字使萬世學<lb/>
　者受罔極之恩子思子未作中庸以前非無人説性<lb/>
<pb n="KR4d0368_WYG_094-2a"/>
　非無人説道非無人説教即未嘗有人指其性曰如<lb/>
　何是性未嘗有人指其道曰如何是道未嘗有人指<lb/>
　其教曰如何是教曰性曰道曰教之名未明後世學<lb/>
　者將從何處尋性將從何處尋道將從何處尋教將<lb/>
　從何而見得性也道也教也是一貫且如易曰一陰<lb/>
　一陽之謂道繼之者善也成之者性也止是説天命<lb/>
　之性不曾説率性之道修道之教之意書曰惟皇上<lb/>
　帝降衷于下民若有恒性克綏厥猷惟后性道教大<lb/>
<pb n="KR4d0368_WYG_094-2b"/>
　意雖盡在其中又不是次苐分明順説至中庸首章<lb/>
　直下説出三句學者始得因名義以反諸身始見命<lb/>
　外無性性外無道道外無教三謂有的實一貫大明<lb/>
　自子思子作中庸始矣三句名義精切明白有朱子<lb/>
　章句或問在不復敢贊一辭但要知得中庸一書綱<lb/>
　領雖在此三句上三句脉絡全在率性之謂道一句<lb/>
　上蓋有形則有性不患無性患不能率性有道則有<lb/>
　教不患無教患不能盡道是故有率性之道則為受天<lb/>
<pb n="KR4d0368_WYG_094-3a"/>
　命不則為逆天命有率性之道則為樂天命不則為<lb/>
　逆天命有率性之道則為敬天命不則為怠天命有率性<lb/>
　之道則為全天命不則為曠天命以此知性乃均有<lb/>
　者惟在率性與不率性耳是故有率性之道則其道<lb/>
　皆是實理不則其教皆是偽妄有率性之道則其教<lb/>
　皆是正大不則其教皆是偏邪有率性之道則其教<lb/>
　自有條理不則其教顛倒悖謬有率性之道則其教<lb/>
　見于日用常行不則索之恍惚誕謾堯舜禹湯文武<lb/>
<pb n="KR4d0368_WYG_094-3b"/>
　皆是率性者也故見之二典三謨于訓誥誓命于周<lb/>
　南召南皆教也教皆道也道皆性也當時之人有所<lb/>
　凖而仁而無非仁有所凖而義而無非義有所凖而<lb/>
　禮而無非禮有所凖而智而無非智至于禽獸魚鱉<lb/>
　昆蟲草木一動一植散在兩間者無不各遂其宜是<lb/>
　皆堯舜禹湯文武率性中来周公孔子亦是率性者<lb/>
　也故見之于太平六典金縢立政周官無逸等書于<lb/>
　刪詩書正禮樂作春秋門人弟子難疑問荅皆教也<lb/>
<pb n="KR4d0368_WYG_094-4a"/>
　教皆道也道皆性也或施之于當時或垂之于後世<lb/>
　皆㫁㫁乎不可易是皆自周公孔子率性中来彼不<lb/>
　率性者則反是桀紂在上教天下以滛虐春秋戰國<lb/>
　教天下以攻利秦教天下以詐力漢髙教天下以無<lb/>
　恥漢武教天下以多欲唐教天下以無禮義晉教天<lb/>
　下以放肆無度佛氏教天下以空寂老氏教天下以<lb/>
　清虛凡若此者皆不知性為何物故其教皆非其道<lb/>
　以此知我有不同者惟在率性與不率性耳此率性<lb/>
<pb n="KR4d0368_WYG_094-4b"/>
　之謂道一句承上句生下句體用兼該源流無間乃<lb/>
　三句中之大闗鎖也此中庸首章自道也者不可須<lb/>
　臾離也至君子慎其獨也數句反覆精宻其説獨詳<lb/>
　是為率性上要𦂳故説盡由教而入者下工夫處後<lb/>
　之言性者可以凖矣而其間有三節最可畏幸而第<lb/>
　一節得孟子第二節得周程第三節得朱子所以子<lb/>
　思之説傳至今日如日星終不可繄如金石終不可破<lb/>
　不然則難乎免于惑矣盖道之所在愚不肖者固不<lb/>
<pb n="KR4d0368_WYG_094-5a"/>
　足與為道而賢且智者害道為甚人而愚也不肖也<lb/>
　其議論不能動人其見識不能過人將易而侮之尚<lb/>
　何足以惑天下人而賢也智也其聲望其志向其踐<lb/>
　履其辯説皆非人所易及則人必宗之宗之則必有<lb/>
　䣊惟信其所宗者之説為是不復究其所宗者之説<lb/>
　為非縱有知其説未能無過方且相與委曲執説以<lb/>
　遂其非此道之所以不明不行戰國之時如楊朱如<lb/>
　墨翟如告子直是能堅志强辨而楊氏以為我為義<lb/>
<pb n="KR4d0368_WYG_094-5b"/>
　為我必至于無君墨氏以兼愛為仁兼愛必至于無<lb/>
　父告子亦説仁義而分内外若不遇孟子道一善字<lb/>
　説出本性天下將胥異端誰排闢以衛吾道此第一<lb/>
　節也自孟子後一節尤長如荀如楊如韓皆是表表<lb/>
　于其間者當時學者尊之宗之不减孟子而荀子道<lb/>
　性惡楊子道性是善惡混韓子又説性三品此皆是<lb/>
　不曾看得性之大本各恃其才各執所見却從氣質<lb/>
　上論性迄無定論直至我朝程子受學于周子説出<lb/>
<pb n="KR4d0368_WYG_094-6a"/>
　論性不論氣不備論氣不論性不明等語彼只説氣<lb/>
　質之性而不知天地之性者千載之紛紛始定而中<lb/>
　庸之書始有所受此第二節也自此程氏門人布滿<lb/>
　天下各自以為得其師之説而得失深淺固已不一<lb/>
　况當時大賢有為性所先之説者有為浮屠之説者<lb/>
　有為新學之説者天下之人搧撼陷溺如醉夢中植<lb/>
　䣊相仇牢不可破又况中更天地大變諸老凋謝人<lb/>
　欲横流而性之説不絶如綫直至朱子以四書為本<lb/>
<pb n="KR4d0368_WYG_094-6b"/>
　辨明義理毫髪不差而章句或問之作發越程子之<lb/>
　所未言折衷諸説之所未安使學者有所依據有所<lb/>
　去取子思性道教之説益大光明此第三節也嗚呼<lb/>
　朱子未逺也今之學者又各自以其意説性而不知<lb/>
　性出于天各自以其意説道而不知道出于性各自<lb/>
　以其意説教而不知教出于道性道教一貫之説又<lb/>
　胥而為紛紛為昏昏其病將有甚于前三節者病在<lb/>
　何處在勝心在輕心在錮心立論要平勝心者無平<lb/>
<pb n="KR4d0368_WYG_094-7a"/>
　論立論要確輕心者無確論立論要通錮心者無通<lb/>
　論不平則竒竒則失之不確則欺欺則失之不通則<lb/>
　窒窒則失之中庸一書朱子發之已盡不待他人屋<lb/>
　上架屋然則今之學者欲觀中庸必先去勝心輕心<lb/>
　錮心則性道教之説方一貫而中庸在我<lb/>
　　剡學講義<lb/>
某愚而不移學而無得朅来試令必有我師乃不鄙夷<lb/>
遜席而請固辭不獲輒誦所聞以求是正焉<lb/>
<pb n="KR4d0368_WYG_094-7b"/>
樂記曰人生而靜天之性也感于物而動性之欲也古<lb/>
　聖賢之教人于此焉最切學者之受持于此為最危<lb/>
　盖人生而靜天之性也以上不容説其曰感于物而<lb/>
　動性之欲也此二句却要精加體認史遷以為性之<lb/>
　動為性之順是認欲為善陳用之以為性之欲循而<lb/>
　充之為小人是認欲為惡惟横渠先生謂感之而動<lb/>
　是氣之性南軒先生謂性之欲也言亦性之所有而<lb/>
　其要係乎心君宰與不宰耳晦菴先生謂欲即所為<lb/>
<pb n="KR4d0368_WYG_094-8a"/>
　情也經三先生辨説方明白昔在聖賢所欲不踰矩<lb/>
　則不踰者矩耳非無也欲仁斯仁至則所至者仁耳<lb/>
　非無也養心莫善于寡欲則説寡不説無可欲之謂<lb/>
　善只説可不説無曰欲不可從非曰欲即是從曰欲<lb/>
　而不貪非曰欲即是貪身非槁木心非死灰故未嘗<lb/>
　曰絶欲表記曰無欲而好仁乃他無覬望之言通書<lb/>
　曰無欲則靜乃人生以上之體盖人受血氣而生心<lb/>
　統性情之妙心不能不感于物靜不能不動于感而<lb/>
<pb n="KR4d0368_WYG_094-8b"/>
　性之欲者多出矣欲所當欲則欲亦天性也欲非所<lb/>
　欲則血氣之欲也欲其善惡之機乎故其靜而未有<lb/>
　所感已有此仁而未惻隠已有此義而未羞惡已有<lb/>
　此禮而未辭遜已有此智而未是非如鏡斯垂如水<lb/>
　斯止包兩間而本虛也備萬物而本一也易所謂無<lb/>
　妄書所謂道心詩所謂秉彛中庸所謂未發之中孟<lb/>
　子所謂善及其與物接也喜其所喜如子路之聞過<lb/>
　孟子之不寐則為喜之正不則謝安之過門限折屐<lb/>
<pb n="KR4d0368_WYG_094-9a"/>
　林甫之津津眉宇間則喜非其正矣怒其所怒如舜<lb/>
　之罪四凶文王之遏徂莒則為怒之正不則為明帝<lb/>
　之撞郎太宗之仆碑則怒非其正矣至于哀必如孔<lb/>
　子之慟顔淵敬姜之哭穆伯則為哀之正彼子路之<lb/>
　不忍除喪子夏之哭子喪明則非哀之正至于樂必<lb/>
　如孔子之曲肱而枕曾㸃之暮春浴沂則為樂之正<lb/>
　彼太康之事盤遊齊王之好鐘鼓則非樂之正矣男<lb/>
　女之大欲無男女則人倫廢矣如闗雎之好逑雞鳴<lb/>
<pb n="KR4d0368_WYG_094-9b"/>
　之相戒可也彼桑中之期琴挑之奔則欲非其欲飲<lb/>
　食人之大欲無飲食則命絶矣如簞瓢飲食之自樂<lb/>
　嘑爾之弗食可也彼墦間之乞鼎指之染則欲非其<lb/>
　欲且如仕者欲行其義則俛首帖耳惟利之趨脅肩<lb/>
　謟笑唯勢是視茍可以進媒其身退私其家者無所<lb/>
　不至私欲也如性何學者欲至其道使靠裏工夫不<lb/>
　自鞭辟騰口議論徒事張皇茍可以内罔父兄外欺<lb/>
　朋友者畧無忌憚私欲也如性何世方人欲横流天<lb/>
<pb n="KR4d0368_WYG_094-10a"/>
　理湮晦相與講明孰急于此惟曰理為欲之對而界<lb/>
　限不可不明殊不思説欲而不説人欲則非所以為<lb/>
　學盖性情也動則為欲欲則有善有不善豈可専以<lb/>
　為不善哉是非疑似之間甚可懼也絶人欲之私而<lb/>
　從天性之欲是在學者<lb/>
　　四經約㫖<lb/>
某嘗謂易者理氣之㑹書者經綸之本禮者品節之理<lb/>
詩者性情之真然一經必有大綱領不識綱領則望天<lb/>
<pb n="KR4d0368_WYG_094-10b"/>
者蒼蒼望海者茫茫不得門户奚有畔岸故于四經各<lb/>
舉其所以為綱領者名曰約旨<lb/>
夫易其綱領在乾盖天者天之體易者天之心乾者天<lb/>
之性六十三卦皆其情也易超于渾沌而非渾沌近于<lb/>
恍忽而非恍忽其中有物是謂之乾乾無不備亦無不<lb/>
統有所謂元元未見也而有利之體有所謂貞貞未見<lb/>
也而有貞之體體在是也用亦在是故見于順則為坤<lb/>
見于動則為震見于入則為巽見于陷則為坎見于麗<lb/>
<pb n="KR4d0368_WYG_094-11a"/>
則為離見于止則為艮見於説則為兑分而六十四卦<lb/>
六十四卦乾一卦也折而三百八十四爻三百八十四爻<lb/>
乾一爻也雖倍而四千九十六可雖倍而又倍之可也<lb/>
吾知其無窮也以其體吾知其為天之性以其用吾知<lb/>
其為天之情以其情性皆統于易吾知其為天之心昔<lb/>
程子曰以性情謂之乾盖兼體用而言今則因其説而<lb/>
析言之楊文元作已易謂自乾一畫始是矣但乾即坤<lb/>
坤即乾等語又自是一説是故學易者要因乾見易<lb/>
<pb n="KR4d0368_WYG_094-11b"/>
夫書其綱領在堯典而一光字最難體認光其聰明文<lb/>
思之發見者乎非推而致之逺而大包乎天地之外非<lb/>
察而測之深而不遺于秋毫之末無色之可覩而自見<lb/>
其煇煌焜燿無迹之可執而自見其流動充滿故曰<hi>闕</hi>
　　邑庠講義<hi>闕</hi>
　　文靖講義<hi>闕</hi>
　<lb/>
　本堂集巻九十四<lb/>
</p>
<p>
</p>
  </div>
</body>
</text>
</TEI>
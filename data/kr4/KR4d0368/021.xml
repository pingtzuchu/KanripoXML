<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻二十一</head> <lb/>
    <p>
<pb n="KR4d0368_WYG_021-1a"/>
欽定四庫全書<lb/>
　本堂集巻二十一<lb/>
　　　　　　　　　　　　　宋　陳著　撰<lb/>
　七言律詩<lb/>
　　西窗與弟姪戴時芳酌酒<lb/>
一檐晴色好相陪可意人能幾度來便覺酒香隨笑動<lb/>
共將書氣拓塵開有生盍作無生看未晩何妨到晩回<lb/>
安得分時皆是趣停雲歸鳥亦悠哉<lb/>
<pb n="KR4d0368_WYG_021-1b"/>
　　次韻齡叟<lb/>
儒生自是分當窮老退非干勢不容併日莫留饞半菽<lb/>
餘生休説夀三松眼中落落同人少脚底競競坎險重惟<lb/>
有靈山老吟友暗中心事兩雲龍<lb/>
　　次韻里人紓憤<lb/>
浮生分付四休休自謂睂間絶㸃愁鶴在雞羣空有志<lb/>
鴻罹魚網莫抽頭妄灾勿藥終須喜坎難維心底用憂<lb/>
榮辱兩忘饒落魄何妨痛飲學巢由<lb/>
<pb n="KR4d0368_WYG_021-2a"/>
　　余生日悶中示諸兒<lb/>
吾今七十有七嵗多事多憂多病餘舉室忍貧饞煮字<lb/>
長兒留逺夢収書券逋積滯泥中獸戸計偷生釡裏魚<lb/>
囘首當年有今日茍延如此要何如<lb/>
　　次韻少野<lb/>
古調難逢鍾子期近交秪數已公詩家風自别閒相侣<lb/>
心事無涯話有時草木味中猶着我荆榛樷裏更同誰<lb/>
衰年如許㑹能幾俯仰悠悠雲水知<lb/>
<pb n="KR4d0368_WYG_021-2b"/>
　　次韻戴帥初贈銅山寺主僧若珣<lb/>
憶昔曽尋紫翠堆轉頭非舊幾年來僧簷蔓草幾成樹<lb/>
佛座蓮花半纈苔忽自吟邊飛錫到再從空裏抱山開<lb/>
江湖總是風光地應世因縁第一囘<lb/>
　　賦胡貴常<hi>名立道</hi>所寓西樓<lb/>
早挾台山紫翠光來棲髙處足徜徉浮雲相伴身為客<lb/>
落月應同夢到鄉雁笛入簾饒獨唱鳯簫在袖待雙翔<lb/>
拍懐湖海何妨共儻許扶携上大牀<lb/>
<pb n="KR4d0368_WYG_021-3a"/>
　　次韻弟茝醉中示弟觀二首<lb/>
六十家婆八十翁此心無事便融融肉香韭甲磁盆内<lb/>
蝶夢梅花紙帳中自道乾坤無俯仰誰知否泰是窮通<lb/>
出門一笑春風闊孤鶴横天忽自東<lb/>
斑髮朱顔楚秀翁陶陶樂意與天融凌虛長嘯天無際<lb/>
耐靜髙眠日過中茅屋生涯消幾許梅花氣味最相通<lb/>
詩書風日何妨共載酒歸來自甬東<lb/>
　　寄史景正教授<hi>名蒙卿</hi>
<pb n="KR4d0368_WYG_021-3b"/>
物表樓前話一畨晨星落落破癡昏詩書非事口儒學<lb/>
韋布不知身相門壹是古心交耐友多将新意發陳言<lb/>
吾今老矣難重㑹川泳雲飛有子孫<lb/>
　　次韻趙景文絶糧<lb/>
赤嶠歸來似夢中春風滿面掃儒窮祗愁不祭鬼成餒<lb/>
那問乏供兒哭空饑卧何妨專雪屋清貧消得喚氷翁<lb/>
浮生總是閒煩惱天已安排十二宫<lb/>
　　送女清適寜海胡氏囘次韻弟觀遊淨慈詩冩情<lb/>
<pb n="KR4d0368_WYG_021-4a"/>
自恨當年許嫁輕臨岐悲哽不能聲痛腸恃酒翻多病<lb/>
險道登天僅得晴女欲有家生世事誰知與父别時情<lb/>
是雖壻玉孫堪抱南望雲山淚自傾<lb/>
　　贈黄長孺奉母還家<lb/>
潘御紆從靈緒鄉簫吟歡動喜還堂詩書餘澤心猶古<lb/>
桃李春風話亦香卜築已投山契分奉甘先與菜商量<lb/>
行邊好語須聴取去却來時後㑹長<lb/>
　　送别單君範<lb/>
<pb n="KR4d0368_WYG_021-4b"/>
寒山曽約醉梅香桃李花時願始償四海舊交知有幾<lb/>
三年一見去何忙春光自好别情惡老語無多贈意長<lb/>
送到溪頭重囘首東風吹不住垂楊<lb/>
　　次韻弟茝客懐<lb/>
竹洲西畔緑楊隂一别春光直到今老境不生貧富夢<lb/>
浮雲應識去來心神明官府頌聲滿風月弟兄詩味深<lb/>
歸辦山中紅米飯古來流水一長琴<lb/>
　　次韻西山寺主清月<lb/>
<pb n="KR4d0368_WYG_021-5a"/>
一居西崦一東溟擴落乾坤本不扄古月凄凉惟有夢<lb/>
清風來徃了無形翩然好語真心白終是當年老眼青<lb/>
握手笑談明日事雪亭庭畔緑楊汀<lb/>
　　次韻胡景叅制機<hi>名三首</hi>見壽二首<lb/>
倚囊仙叟付良姻一實交孚畧具文共喜壽髙堪托蔓<lb/>
自憐蕕臭不投薫移㕑幸免勞都督問字何妨過子雲<lb/>
月峽霞峯總竒絶閒中相望足為羣<lb/>
南風吹笠走長鬚一曲新詩一幅書虎榜陳人有韓愈<lb/>
<pb n="KR4d0368_WYG_021-5b"/>
鶴山佳壻得肩吾行年八十死将俟求活須㬰計已踈<lb/>
慙愧珍羞貺初度忽忘門户是窮儒<lb/>
　　次韻曹久可<hi>名漢炎</hi>見寄<lb/>
古道難知薄俗新窮途别語記城闉君携夙學長湖塾<lb/>
我寄殘生農望春相見笑談雖未準一詩來徃尚堪論<lb/>
出門凝眺空銷黯流水行雲冷看人<lb/>
　　次韻呉應奎解嘲<lb/>
兩别因循久釀疑其餘老病骨纍纍心銘自勒家庭苦<lb/>
<pb n="KR4d0368_WYG_021-6a"/>
手綆曽援坎井危吠雪有聲非我累仰天無愧要相知<lb/>
交情須㸔寒松栢傲盡春風桃李時<lb/>
　　次前韻呉山甫解嘲<lb/>
望春山下剡溪湄窮處無聊甚係纍竹㑹依然思二阮<lb/>
苖凶行矣入三危梟聲只合聞而睡蛇影堪期逹者知<lb/>
試問流空千古月過雲妨得幾何時<lb/>
　　雪寒<lb/>
巫山雲女欲囘車滕六留雲布玉華流水不氷翻有氣<lb/>
<pb n="KR4d0368_WYG_021-6b"/>
老梅雖凍自宜花幸逃僵死榆闗戍相伴饑眠草屋家<lb/>
種麥已遲天豈恝一聲晴意曉簷鴉<lb/>
　　為齡叟作<lb/>
多年坐鎮翠微西鐘鼓聲中好品題見大不嫌山寺小<lb/>
立髙應笑世人低掃莓苔地皆新築倚竹梅窻是退棲<lb/>
最與老天相狎處無邊風月省提攜<lb/>
　　元夕醉梅山弟家<lb/>
行年八十病餘身梅塢留連率見真花到詩家方吐氣<lb/>
<pb n="KR4d0368_WYG_021-7a"/>
酒無菜飣不成春世情風雨妨歸路古道山林有主人<lb/>
珍重此時相得處弟兄門外是浮塵<lb/>
　　次前韻<lb/>
為吾大患為吾身假合将來認作真烏兎有誰相與老<lb/>
燕鶯於我已非春再生未死客中客萬事無聞人外人<lb/>
獨有梅花尚知己不妨一醉且同塵<lb/>
　　梅山弟家醉中<lb/>
僵寒危病分泉䑓誰料今猶事酒盃可是食羊供未足<lb/>
<pb n="KR4d0368_WYG_021-7b"/>
祗縁韲甕喚教囘紫荆老樹死中活棠棣春花笑處開<lb/>
兒軰不知身是贅勸飡雲母壽方來<lb/>
　　次前韻<lb/>
得閒處處是春䑓分付浮生水上盃詩酒未為知瘦杜<lb/>
簞瓢元不誤顔囘無情宇宙今猶古有脚隂陽闔又開<lb/>
世變何窮故如此只将方寸靠雲來<lb/>
　　偶成<lb/>
烏飛兎走傲崑崙人世浮浮托命根孤竹僅留三畝宅<lb/>
<pb n="KR4d0368_WYG_021-8a"/>
桑麻方見一枝孫雲相迎送話詩客風自閉開無事門<lb/>
適意手攀簷外柳旁觀撫掌笑遊魂<lb/>
　　次韻陳晟<hi>字用之</hi>别瀹<lb/>
世態悠悠合與分人生總是一浮雲瘦來悽惻來東野<lb/>
妙墨淋漓恍右軍棠嶠别時如夢寐竹林何日共朝曛<lb/>
吾今耄矣雖多感風月相期未厭聞<lb/>
　　重陽坐邑中旅舍<lb/>
秃鬢蕭蕭八十翁為誰留滯客簷中有詩不賦滿城雨<lb/>
<pb n="KR4d0368_WYG_021-8b"/>
無酒禁當吹㡌風與菊相迎還自笑㸔萸欲健莫知窮<lb/>
囘頭戱馬䑓何處萬里秋聲有過鴻<lb/>
　　次韻單君範<lb/>
駒隙光隂自古留眉頭底用着閒愁人生枕上皆槐國<lb/>
世事棊中幾奕秋為子孫謀惟蠧簡有風月處即莵裘<lb/>
醉多醒語不覺曉何處鐘聲出梵樓<lb/>
　　次韻梅山弟晴中大觀<lb/>
黙黙融融内自觀紛紛籍籍外何闗託言鵬化未為大<lb/>
<pb n="KR4d0368_WYG_021-9a"/>
相與鳶飛方是閒萬古乾坤全易上四時風月小詩間<lb/>
天寒一步不輕動秖為梅花費徃還<lb/>
　　十月十二日到慈雲見去嵗與齡叟詩因次韻<lb/>
短笻敲路又投西滿眼皆詩不用題風撼樹聲如海怒<lb/>
天鋪雪意放雲低自憐白髪貂裘敝欲借紅爐紙帳棲<lb/>
記取年年此時節兩翁一醉笑扶攜<lb/>
　　次韻張子華寄示正月四日與其兄及俞叔可兄<lb/>
　　　弟四人㑹飲詩<lb/>
<pb n="KR4d0368_WYG_021-9b"/>
兩家昆弟賀正來投轄留連肯放囘恰第四朝春正好<lb/>
合三百嵗老相陪有光西洛菜羮社同醉東坡蕉葉盃<lb/>
何似添儂八十一呼為五老共徘徊<lb/>
　　次前韻戱似<lb/>
喜逢新嵗帶春囘四老過從賀泰來君欲燕毛分次第<lb/>
我當鶴髮領徘徊欣懐雀躍空相望弱脚蹣跚阻一陪<lb/>
傳語諸賢任抛外百年夫婦自銜盃<lb/>
　　二月九日偶成<lb/>
<pb n="KR4d0368_WYG_021-10a"/>
老境何須更問年得須臾話便翛然平生交際無金谷<lb/>
窮健中間自葛天終日閉門知拙味有時放杖信嬉縁<lb/>
兒孫子曰一聲處已覺詩書世的傳<hi>自註云時庭無方能言子曰</hi>
　　次韻戴時芳病中<lb/>
平生英氣欲摩天晩節逢罹却自憐紙帳謾移春夢枕<lb/>
畵义難繼日支錢那知病及窮韓愈肯把貧謀富計然<lb/>
但得身安字堪煮寄聲自有故山鵑<lb/>
　　次韻張子華中秋感時<lb/>
<pb n="KR4d0368_WYG_021-10b"/>
乾坤萬里一長吁老憊悠悠據槁梧未死自慙前死欠<lb/>
有生不若此生無縱聞新詔開途轍難把陳言入範模<lb/>
寄語嵩峯子張子山林深隱是耆儒<lb/>
　　姪溥酒邊呈詩二首因次韻<lb/>
家住山深絶外喧三峯直下老雲孫古聲不入唐詩社<lb/>
泥飲寧知杜酒村饋案一真宜晩嵗竹林相醉任多畨<lb/>
上天下地雖寛大何物餘生偶尚存<lb/>
人生等是蚋蚊微年到如今死蹉時韲甕餘酸聊自分<lb/>
<pb n="KR4d0368_WYG_021-11a"/>
蔗鄉甘苦要誰知山川豈特雁堪淚風雨不知雞可詩<lb/>
時一出門雲萬里囘頭只許影相隨<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0368_WYG_021-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　本堂集巻二十一<lb/>
</p>
<p>
</p>
  </div>
</body>
</text>
</TEI>
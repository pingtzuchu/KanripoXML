<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻二十二</head> <lb/>
    <p>
<pb n="KR4d0368_WYG_022-1a"/>
欽定四庫全書<lb/>
　本堂集巻二十二<lb/>
　　　　　　　　　　　　　宋　陳著　撰<lb/>
　七言律詩<lb/>
　　次韻石秀叔城歸卜鄰<lb/>
從來熟處易留人辜負初心墊角巾盍與溪山酬素約<lb/>
任将風月洗黄塵口猶有齒先嘗乳事付無言但飲醇<lb/>
見説明朝又東去莫教虛夢覔詩鄰<lb/>
<pb n="KR4d0368_WYG_022-1b"/>
　　題梅逸林隱君祠<lb/>
潔蠲老筆記祠庭更把辭情韻入聲誓守松楸為得死<lb/>
肯戕桑梓買偷生衣冠圖畵君心事香火焚脩子血誠<lb/>
孝義本來無世變有誰下馬拂丘塋<lb/>
　　次韻王聖傳<hi>名日省</hi>自嘆<lb/>
道義相從自一宗世人擾擾等雞蟲桂坊素襲多文富<lb/>
橘隱何憂五鬼窮寛以平田為日用笑将逆境付天公<lb/>
何時王翰相鄰住尊酒論詩兩醉翁<lb/>
<pb n="KR4d0368_WYG_022-2a"/>
　　用前韻自述<lb/>
憶昔微官玷瞽宗歸來十載坐山窮有家却似髠頭釋<lb/>
無齒真成吮乳翁話不必清秦吉了餓猶未死信天公<lb/>
餘生趯趯只如此㸔取東坡賦二蟲<lb/>
　　外孫黄阿相生日<lb/>
湖山聚秀繫斯文汝更崢嶸瑞户門嵩里是人誇宅相<lb/>
慈溪之後有曽孫書聲自可怡重慶家學何妨漲一源<lb/>
逺大相期吾耄矣莫将苦語等閒言<lb/>
<pb n="KR4d0368_WYG_022-2b"/>
　　送嚴伯長教授<hi>名徳元</hi>邑庠任滿<lb/>
手揚教鐸下龍汀三載從容擅冣稱禄釜半虛家繼廪<lb/>
書窻獨冷任如僧狎曽問字春風坐惜欠論心夜雨燈<lb/>
此去蘭䑓芸閣邃尚須時寄一溪藤<lb/>
　　次韻義烏賈養晦<hi>字哲甫</hi>元夕書懐<lb/>
新得新晴縱夜遊紗籠喝道肯遲留風流買市皆如願<lb/>
雪艶歌筵醉莫愁不放時光半分過亦知人世一漚浮<lb/>
星星燈火須臾事何似長㸔素月流<lb/>
<pb n="KR4d0368_WYG_022-3a"/>
　　次韻王監叔<lb/>
君家深似武陵源又出雲來斾影翻負笈肯忘勤北里<lb/>
彯纓長説海東門健収風月歸談麈醉挽江河入酒尊<lb/>
囘首溪山吾老矣笑盟知有幾畨温<lb/>
　　次韻姪溥偶成<lb/>
玉藤新墨照雙明便覺梅天暑溽輕兩屋清風交樹影<lb/>
一團和氣壽家聲肯陪醉興林遊暢更喜騷懐草夢成<lb/>
向上路頭須努力席門元不困陳平<lb/>
<pb n="KR4d0368_WYG_022-3b"/>
　　次韻前人重陽<lb/>
説道貧閒亦自忙誰知碩果自存陽堪憐凍病如無已<lb/>
不復狂遊似季常過眼世情多逐臭閉門家話自生香<lb/>
重陽已在西風裏空有龍山入夢鄉<lb/>
　　十月九日醉中二首<lb/>
八十二年真過分兩三間屋謾偷安家人病退藥方熟<lb/>
兒子歸來酒量寛秪把詩書供日用不知宇宙有風寒<lb/>
開門但放溪山入心本無他誰得干<lb/>
<pb n="KR4d0368_WYG_022-4a"/>
人生欲滿十分難得七分安便是安鳥信天公終不死<lb/>
鵬於雲路本來寛須知老眼今如古肯徇時情煖換寒<lb/>
説與兒曹能解意相㸔一笑倚闌干<lb/>
　　送阮子俊<hi>名假</hi>歸池陽<lb/>
袖携諸老義門詩奕奕精神起病衰千里逺來風教地<lb/>
一言不及浪游私山家飯粟論交淡驛路逢梅信步遲<lb/>
古道靄然三代上由來好事要扶持<lb/>
　　次韻胡山甫<hi>名哲</hi>
<pb n="KR4d0368_WYG_022-4b"/>
誰敲拄杖碧溪灣得見霞城老則山對面相驚風鍳舊<lb/>
論心不放雨燈閒浮生夢蟻凄凉外春意啼鵑逺近間<lb/>
幸有新詩相慰籍忍攀垂柳送東還<lb/>
　　山甫用前韻留别因又次韻送行<lb/>
二十年來一見慳好風吹到小丹山心交融暢醒如醉<lb/>
詩話綢繆忙亦閒村况非今非古處花時半雨半晴間<lb/>
君今更欲尋僧去知有吟邊債未還<lb/>
　　鄉人為余再賞鳯花求賦<lb/>
<pb n="KR4d0368_WYG_022-5a"/>
朝陽鳴處發天和昨化靈根植寳坡翠眷雙飛供襯色<lb/>
血誠百喙染芳窠儀韶難赴風雲㑹在藪何妨嵗月多<lb/>
翼翼自珍無一語暗聴遊客賦巻阿<lb/>
　　次韻石秀叔慈雲逃席自解<lb/>
山林幸是絶埃氛舊事誰嗟散幅裙<hi>註云西漢末都人皆折腰步散幅裙</hi>
方外老交心似水坐中髙論氣騰雲盃盤引興真相率<lb/>
鐘鼓催晨醉不聞但願長留風月主從今徑造免移文<lb/>
　　董君藻之子時脩隨其師戴時可來見八句勉之<lb/>
<pb n="KR4d0368_WYG_022-5b"/>
分明眉目緑雙丫意氣融融十嵗華若要終身行路正<lb/>
須防小學入門差人心不古皆流俗師範如今獨當家<lb/>
八十老翁無長語九經終有好生涯<lb/>
　　次韻楊君貴<hi>字改之</hi>來訪<lb/>
雲自悠悠日自長棲棲破屋七峯陽危時不死風潮泡<lb/>
耄境猶生石火光銜袖殷懃迂客斾聮珠錯落照山塲<lb/>
扶衰展玩無時節細把詩中一味芳<lb/>
　　君貴用前韻來謝又次韻答之<lb/>
<pb n="KR4d0368_WYG_022-6a"/>
青鞋踏過剡山長黄菊初香替紫陽情話綢繆無世變<lb/>
意吟瀟洒似秋光别來杏苑經三載問及花厓夢一場<lb/>
我亦風前霜後葉饒君青髪擅春芳<lb/>
　　次韻史猷父<lb/>
西崦殘暉薄首丘與猿同嘯鶴同遊山林一出資驚笑<lb/>
風雨多情管滯留前别忽來如再世後期禁得又三秋<lb/>
湖天倘有相從分為我何妨割半洲<lb/>
　　次韻應誠則<hi>名文明</hi>次楊君貴韻來求乃父長卿墓<lb/>
<pb n="KR4d0368_WYG_022-6b"/>
　　　銘<lb/>
眼中宿草感懐長聴徹啼鵑送洛陽萍世生涯隨日異<lb/>
花厓門徑尚風光心知父志能全我文得家傳早擅塲<lb/>
天也有人方寸事本根深處自流芳<lb/>
　　送李仲實<hi>名夢登</hi>官郡學任滿歸餘姚<lb/>
手分教雨灑鄰庠咫尺河汾明越鄉一正不為厓壁異<lb/>
三年相與藻芹香梅花時節催行色藜熖風流要當行<lb/>
應有青雲扶健翼摩挲老眼㸔翺翔<lb/>
<pb n="KR4d0368_WYG_022-7a"/>
　　次韻衢州孔名逹<hi>名昭孫</hi>官郡學得代詩送行<lb/>
三載分氈正學規初心原不為窮饑官身恰似僧遊錫<lb/>
歸面無慙媍織機霄漢故交為有後山林遺老辱相依<lb/>
前程步步須珍重嵗晩江空人物稀<lb/>
　　賈養晦以其父叔厚<hi>之純</hi>所賦臨清亭詩求和因用<lb/>
　　　韻寄題<lb/>
湖邊小築匾臨清眼力髙人巧思營再世規模為日久<lb/>
一區光景得天成兒孫受用功名外朋友過從水竹情<lb/>
<pb n="KR4d0368_WYG_022-7b"/>
我亦要投瀟洒約恨無鶴骨駕雲輕<lb/>
　　四月朔日鄉飲於董氏之依緑亭口占<lb/>
道義為鄉自不同肯隨流俗唾衰翁髙談驚散洗紅雨<lb/>
清夜喚囘依緑風直欲鳶魚相上下那知烏兎有西東<lb/>
得閒不樂真堪笑金谷平泉總是空<lb/>
　　贈陸可復西遊<lb/>
梅㺯踈花近暖天摇摇征斾淛西船江湖濶處多竒遇<lb/>
風月初心及少年莫向晩唐中入局須從老杜上加鞭<lb/>
<pb n="KR4d0368_WYG_022-8a"/>
耄夫語拙幾乎罵免示他人作怪傳<lb/>
　　次韻楊君貴<lb/>
趁小春晴步屧來相從溪屋冷生涯山林眼力空時態<lb/>
風月詩聲起病懐薄酒出篘多亦醉晩菘入饌淡為佳<lb/>
人間樂處聊云耳此外本無丘與厓<lb/>
　　王得淦次子侑生日求詩<lb/>
梅窻生得寧馨兒乳腹方離氣已竒傅就外居來嵗事<lb/>
學從小入去年時擅三元美家誰繼有二郎賢父自知<lb/>
<pb n="KR4d0368_WYG_022-8b"/>
可是老夫虛贊祝向來功業是人為<lb/>
　　次韻邑丞髙潔堂<hi>名純心</hi>任滿來辭<lb/>
與雲遊戱佐棠隂古道誰云不到今三載二松公事處<lb/>
百年喬木世臣心夤縁肯及通家舊饑餓何妨閉户深<lb/>
公去那知遺愛在老來猶聴晝簾琴<lb/>
　　贈薛總管棄官從道<lb/>
壮年自下退工夫㸔破人間戱劇圖靈運在家心已放<lb/>
知章還里計非迂梅花夢好抛鴛侣蕙帳閒多引鶴鶵<lb/>
<pb n="KR4d0368_WYG_022-9a"/>
湖海風波任澎湃白雲飛處結屠蘇<lb/>
　　次韻邑宰丁既之㸃舟白杜<lb/>
馬首爭迎我魯山山村風景趁詩還樵蘇飽煖烟千聚<lb/>
鷗鷺平安渌幾灣似把宦榮抛度外但収民喜上眉間<lb/>
作舟事業纔輕試餘刄恢恢心自閒<lb/>
　　次韻前人雪中<lb/>
晩風吹下六花祥喜到眉間淺色黄旋積層寒消夙瘴<lb/>
平施一白洗時妝要尋閉戸家形迹肯為乗騅客斷腸<lb/>
<pb n="KR4d0368_WYG_022-9b"/>
嵗事已占禾麥好與民相慶着詩忙<lb/>
　　次邑宰丁既之道中韵<lb/>
開遍梅花柳漸絲甘棠次第又添詩馬頭村路皆官况<lb/>
面上春風已自知山筆重時諳事體蒲鞭輕處惜民肌<lb/>
老夫尚解隨人後舞勸碑潭水一巵<lb/>
　　次前人為人誣告受羊<lb/>
氷檗肝腸無詭隨徒囂何物妄相持夢魂不到菜園破<lb/>
行止肯令芒屫知安用舌埋防異日空聞肉袒有當時<lb/>
<pb n="KR4d0368_WYG_022-10a"/>
從他萬口自公議誰學償金直不疑<lb/>
　　次前人拉遊南山借意道别<lb/>
公與南山是夙知三年對面肯輕離長汀明月催孤棹<lb/>
廣莫髙風酹一巵采菊空懐忘辯意有䑓須立太平基<lb/>
坐巖巖處如追舊盡取瑞峯留退思<lb/>
　　次韻邑宰徐何慊<hi>名文郁</hi>出示所作五首<lb/>
詩是天機不浪吟自吟自正自規箴参成鳯詔經綸手<lb/>
識得麟經筆削心宇宙中間皆分事雲霄髙處是知音<lb/>
<pb n="KR4d0368_WYG_022-10b"/>
從來老練功名大兩鬢何妨㸃雪侵<lb/>
誰其知我獨春秋小試毫芒大用留二萬言書闗社稷<lb/>
八分地位傲公侯儒家本色饒青眼仕路焦心早白頭<lb/>
笑殺庸人謾多事包荒襟量自休休<lb/>
嶔崟一嶺曉光寒胷次乾坤本自寛髙處何妨吞裏港<lb/>
捲時渾欲隱中盤攢眉舊市誰安宅加額殘民自擁鞭<lb/>
慈父母來千載遇手将平易掃艱難<lb/>
錦製才髙底怕傷手揮煩熱坐清凉豁開心上平明鏡<lb/>
<pb n="KR4d0368_WYG_022-11a"/>
㸔破人間戱散塲縣裏方将容醉白䑓端只怕趣催黄<lb/>
梅花本是酸寒物終累他年鐵石腸<lb/>
笠戰西風馬噴沙㠶檣迎浪舞神鴉調舟欲助江流柿<lb/>
入海非求棗似𤓰歸客迂尋桑社景吟鞭香帶木犀花<lb/>
行邊好語應聴得秋月春風六萬家<lb/>
　<lb/>
　<lb/>
　<lb/>
<pb n="KR4d0368_WYG_022-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　本堂集巻二十二<lb/>
</p>
<p>
</p>
  </div>
</body>
</text>
</TEI>
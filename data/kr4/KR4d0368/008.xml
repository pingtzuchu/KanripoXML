<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻八</head> <lb/>
    <p>
<pb n="KR4d0368_WYG_008-1a"/>
欽定四庫全書<lb/>
　本堂集巻八<lb/>
　　　　　　　　　　　　　宋　陳著　撰<lb/>
　五言律詩<lb/>
　　倪峯避難<lb/>
衰年踏險行五賊太無情落葉滑霜路空山生夜聲相<lb/>
擕徳耀隠幾䘮卜商明歸計未為是時時心自驚<lb/>
　　山家即事<lb/>
<pb n="KR4d0368_WYG_008-1b"/>
逃難走山巔如何要順便食艱蔬勝肉衣薄炭輸綿深<lb/>
靜初心見髙虛逺目鮮沉思亦自好冩景欠龍眠<lb/>
　　雨後雪<lb/>
深山雨易雪片大不成花翁媪熱摩靣兒童寒戰牙如<lb/>
居峨頂寺休問洛陽家宜麥今雖兆明年事未涯<lb/>
　　雪復晴<lb/>
冬來多是雨日日望雲回飄灑不成雪連綿如入梅髙<lb/>
風吹日上短景為山催那問歸家事牀頭有宿醅<lb/>
<pb n="KR4d0368_WYG_008-2a"/>
　　似范景山<hi>字曉村名湘</hi>
我輩豈池蛟飛騰此一交天門驚路梗水港笑舟膠甘<lb/>
甚新薇蕨依然故草茅從今門外事洗耳學由巢<lb/>
　　還家得驚報復回避所<lb/>
北馬又經山傳聞頃刻間山將身坐斷家有夢飛還吞<lb/>
哭自憐甫忍饑誰念顔真成傷箭鳥翼翼怕虛彎<lb/>
　　夜宿倪庵坐雨二首<lb/>
一自入庵來翛然百念灰松風晴後雨澗水靜中雷鄰<lb/>
<pb n="KR4d0368_WYG_008-2b"/>
户新蠶母樵夫挾雉媒若夫山外事何必過天台<lb/>
連朝雲藹藹一夜雨颼颼漲霧黒天曉洗山黄澗流潤<lb/>
深麻長骨濕重麥垂頭春水可農事只愁兵未休<lb/>
　　杜工部詩有送弟觀歸藍田迎新婦二首偶與縣<lb/>
　　　尉弟達觀同名娶事又同因韻戲示<lb/>
墨龜初卜食青鳥好音回冰玉皆前契風波任外來重<lb/>
因藍袖舞輕放赤城開此事關宗事終須飲醮杯<lb/>
扇手笑終在琴心曲暗留相期星戸夕莫負月娥秋金<lb/>
<pb n="KR4d0368_WYG_008-3a"/>
瀨遲揚斾藍橋趣問舟定將先入夢驂鳳遶簫樓<lb/>
　　次韻張子華見寄<lb/>
老矣息林丘平生不徑由知心時一見安分别無求寒<lb/>
卧死中活榮華樂處憂世間何限事曽看過雲不<lb/>
　　三月晦日同弟觀侄津往寶幢哭刑部伯求弟道<lb/>
　　　從茅山泊東林寺弟觀有詩三首因次韻<lb/>
投憩得幽寺便忘行路遥竹邊流水過門外好山朝金<lb/>
相已流土海音無復潮池簷立良久老衲忽相邀<lb/>
<pb n="KR4d0368_WYG_008-3b"/>
　　　右東林寺<lb/>
刼火不飛去便如仙洞源載秧交野艇賣笋到僧門潮<lb/>
水河分港南風雨暗村家山百里外回首已黄昏<lb/>
　　　右寺前即事<lb/>
山泉今已矣開落夢中花欲哭青松墓却留黃檗家眼<lb/>
花飛作練心事苦如茶造物故相阻雨隂殊未涯<lb/>
　　　右坐雨<lb/>
　　次韻延慶僧惟巧山見贈<lb/>
<pb n="KR4d0368_WYG_008-4a"/>
巧山元不巧此處不容傳意到頭撞壁吟香口有蓮江<lb/>
心皆逆旅風月獨知賢世事如何説相看一笑邊<lb/>
　　次韻西山寺主僧清月<lb/>
髙占古松間塵埃笑却還禪機叅翠竹詩價重青山長<lb/>
與雲分榻時從鶴出關誰云寺門小窮處是清閒<lb/>
　　俞蓀墅<hi>名雷字叔可</hi>示以雜興四首乃用危驪塘所次<lb/>
　　　唐子西韻因次韻<lb/>
小小山前屋深深竹裏門間關諳世夢寛綽養天根趣<lb/>
<pb n="KR4d0368_WYG_008-4b"/>
涉詩書圃名歸耕釣村日長無一事笑語子孫繁<lb/>
羨君培早學人十已千之燕雀誰知我蛟龍自有時文<lb/>
章魁衆後計幕主相知天地如長泰功名何可涯<lb/>
乾坤今似許焮禍自非材危活茅頭米驚愁笛裏梅世<lb/>
方淫佛老誰肯問參回太息復太息吾徒何以哉<lb/>
人生無足處知足是良方自種蓀成墅時同雲出鄉江<lb/>
湖殘夢杳山谷本心長回首門前事風潮戰石塘<lb/>
平平聊送目咄咄不書空靜見蝸爭國窮知馬福翁逢<lb/>
<pb n="KR4d0368_WYG_008-5a"/>
人無眼白耐是得顔紅如此閒光景何須到弱蓬<lb/>
學得無名氏遊于何有鄉熟眠勝醉酒清慮當焚香富<lb/>
有書連架貧無盜伏梁只應詩社友時節到門墻<lb/>
世運空更嬗人生任覆翻浮榮歸堕甑真味計汚尊見<lb/>
客不問事學農時踏村興公舊遊處長笑一招魂<lb/>
我才雖不武縱靶洛陽橋本是士行志非因貧折腰天<lb/>
風吹刼火國事付回潮待盡山深處汗顔猿鶴邀<lb/>
道路塵方暗田園事豈差營巢難老鶴謀啄拙飢鴉時<lb/>
<pb n="KR4d0368_WYG_008-5b"/>
有詩題壁多因病在家學仙非骨相枉是住丹霞<lb/>
詩巻勞相寄吟髙欲和難澹情如水接秀句共霞餐妄<lb/>
奏蛙聲樂叨盟馬血盤豈能無牴觸一笑幸吾寛<lb/>
　　次韻史芝厓<hi>名賀孫</hi>
浮生真夢幻看破已頻頻花栁春心古乾坤世事新争<lb/>
芳多煖處感舊獨幽人寶重復珍重清風明月身<lb/>
　　次韻石秀叔<hi>名大震</hi>
揮手世間塵忘言晉與秦溪山能住客風雨始知人淡<lb/>
<pb n="KR4d0368_WYG_008-6a"/>
淡秋光趣悠悠野鶴身相聞願相見倦腳走雙輪<lb/>
　　次韻齡叟見寄<lb/>
方外好交情詩筒出醉屏清能濯驕暑光欲掩長星自<lb/>
愧薄榆景有生真草亭多年祗多感岌岌舊門庭<lb/>
　　戴帥初九日無憀以滿城風雨近重陽為韻七首<lb/>
　　　袖而示余因次其韻<lb/>
畏景日以長正氣日以短過者何憧憧寂寂笑衰懶浮<lb/>
雲有聚散明月有虛滿人事有如斯冷緒聊自纂<lb/>
<pb n="KR4d0368_WYG_008-6b"/>
爾來三五年處處罹過兵誰能宴龍山無復遊彭城今<lb/>
兹九日至正爾百感生仰天破帽落失笑還自驚<lb/>
年年好時節雪月花與風誰知百年内憂樂元不同方<lb/>
其少壯日日日醉夢中中年旋衰颯有景誰復窮<lb/>
吾髪白且老靣目又塵土流落如秋娘無復畫眉嫵徒<lb/>
懐萬里心夜夢良勞苦欲言言向誰鷄鳴正風雨<lb/>
履險須頓足逢躁須戒吻況今為何時正恐無他隠柴<lb/>
門倘可閉即與桃源近豈無耆舊在努力各自謹<lb/>
<pb n="KR4d0368_WYG_008-7a"/>
世多多才翁誰識識字農可人忽來思勞苦意稠重時<lb/>
危幸未死尊酒得相從一醉不須辭毋待漏盡鐘<lb/>
平生朋友樂魚泳雁飛翔如今不復昔往往深退藏安<lb/>
得無言心相照松栢霜飲此九日酒味哉剥果陽<lb/>
　　崇福寺大用堂乃魏文節祠舊有半牀雲一忩月<lb/>
　　　在兩挾取舒懶堂詩中語也主僧澤南洲撤兩<lb/>
　　　挾尊大用堂而新之魏東齋有詩因次韻<lb/>
魯公香火寺便道幾經行樹老存髙節碑存見太平浮<lb/>
<pb n="KR4d0368_WYG_008-7b"/>
雲從變化古月自分明賴有文孫在毋忘大用名<lb/>
　　謝趙菊泉來㑹于范曉村家<lb/>
虎林唐姥嶺牛淖范公亭不是義髙古誰能行戴星開<lb/>
尊春酒赤對榻夜燈青説到間關處令人心有銘<lb/>
　　用前韻呈曉村<lb/>
溪山兩相望只隔五長亭一見坐聨日髙談氣拂星好<lb/>
賓知絡秀兼僕困樵青此㑹受多益歸途杖可銘<lb/>
　　雨中留范曉村家<lb/>
<pb n="KR4d0368_WYG_008-8a"/>
年來常閉戸一動自知非坐雨詩消悶思家夢當歸山<lb/>
林容自拙道路目孤飛便整回頭步西園筍薤肥<lb/>
　　到永固寺訪曹約齋<hi>名説</hi>
本是塵埃客夤緣到上方茶嘗新雨味酒吸綠隂香半<lb/>
日清風古百年佳話長悠悠一俛仰我欲憇斜陽<lb/>
　　用前韻送酒與約齋<lb/>
人生以類合圓本不投方家話太平舊山盟晚節香百<lb/>
罹心易足一醉味何長但得靜中樂村村皆洛陽<lb/>
<pb n="KR4d0368_WYG_008-8b"/>
　　到淨慈展墓次韻吳棣忩<hi>名應奎字文可</hi>
有客肯尋僧新吟漬剡藤交情自秋月浮世看春冰猶<lb/>
顧慈雲榻相期元夜燈我來當赴約樓上看陳登<lb/>
　　再用前韻謝吳竹脩<hi>名垓字山甫</hi>
秃髠歸陽羨僊髯臥古藤前賢成昨夢後輩嗣誰燈傾<lb/>
蓋欣如故吟壇得共登春風吹相聚聊此寄韋冰<lb/>
　<lb/>
　本堂集巻八<lb/>
</p>
<p>
</p>
  </div>
</body>
</text>
</TEI>
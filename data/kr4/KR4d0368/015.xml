<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻十五</head> <lb/>
    <p>
<pb n="KR4d0368_WYG_015-1a"/>
欽定四庫全書<lb/>
　本堂集巻十五<lb/>
　　　　　　　　　　　　　宋　陳著　撰<lb/>
　七言律詩<lb/>
　　次韻梅山弟惠雞臡<lb/>
手製雞臡味可知兩書走餉慰窮饑可能夜去聞聲舞<lb/>
却效早鳴逃難遲伴宋讀書知己久止由為黍愧非宜<lb/>
從今定入餐松約分付饕涎莫再垂<lb/>
<pb n="KR4d0368_WYG_015-1b"/>
　　次韻前人醵更生會三首<lb/>
滿天地裏暗塵飛老息奄奄一髪危種秫為生姑託醉<lb/>
采薇忍死未忘饑三間書屋鬼神䕶百兩芒鞋風雨知<lb/>
咄咄書空如夢寐龍山誰記有佳期<lb/>
刼火吹炎海水飛九州同沸釡魚危有時杜老泪盈把<lb/>
終日顔回靣忍饑今古滔滔無限事乾坤納納竟何知<lb/>
便教强趁黄花約終恐趦趄罰後期<lb/>
世變如輪到厄年危魂飛遶萬山巔冥心前路追陶令<lb/>
<pb n="KR4d0368_WYG_015-2a"/>
回首中原屬漢淵樹鵲頻驚枝上月醯雞茍活甕中天<lb/>
悠悠未是歸時節風雨何時復對眠<lb/>
　　次前韻示前人<lb/>
人生不料有今年知汝扶親走翠巔動脚可能無陷穽<lb/>
保身正合懼冰淵夷傷無奈明歸地坎險惟將心靠天<lb/>
豈意老驅幾折臂未能扄户日髙眠<lb/>
　　次韻前人訊余遭蹶之苦<lb/>
桑榆正要補東隅與子初期繼二踈鐵馬漲塵難着脚<lb/>
<pb n="KR4d0368_WYG_015-2b"/>
霜猿引徑各傷膚苦勞筋骨寧非福剝落皮毛不管癯<lb/>
賸欲寄書相慰藉呼兒頻問雁來無<lb/>
　　避難周姓家獨眠偶成<lb/>
夜宿山家謝主翁安排蓆藁地爐東枕頭就借支磯石<lb/>
帕額聊防箭隙風酒瓮下眠添古話牛衣中卧有時通<lb/>
老吾看破人間事錦帳牙牀總是空<lb/>
　　周翁留飲酒<lb/>
曉對山翁坐破忩地爐撥火兩相忘茒柴酒與人情好<lb/>
<pb n="KR4d0368_WYG_015-3a"/>
蘿蔔羮和野味長外靣干戈何日定前頭尺寸逐時量<lb/>
而今難説山居穩飛馬窮搜過虎狼<lb/>
　　余牀帳為過兵捲去答梅山弟用余韻見寄<lb/>
一牀破帳䕶衰翁席捲俄隨掠騎東與婦同圍膚炭火<lb/>
呼兒排作肉屏風從來不起羊羔想困倒何妨蝶夢通<lb/>
亂世流離多露宿蓋頭有屋未為空<lb/>
　　十一月八日全家避難周姓家終夜以榾柮火用<lb/>
　　　為禦寒之具<lb/>
<pb n="KR4d0368_WYG_015-3b"/>
獸炭銀山醉夢鄉何如榾柮地爐香㣲烟暖火權春燠<lb/>
錯節盤根傲夜長夙許孤寒陪煖席不將光熖買烘堂<lb/>
風饕雪虐天昏黒獨占山家一脈陽<lb/>
　　長至日山家偶成<lb/>
疇昔隨班舞御香如今忍凍坐山房臺雲誰取書黄瑞<lb/>
宫日空舒刺繡光懶把酒盃心自醉聞歌肱枕意何長<lb/>
晚忩閉眼消詳易賴有生生不斷陽<lb/>
　　次韻内兄舒通叟大博<hi>名津</hi>寓雲南僧舍<lb/>
<pb n="KR4d0368_WYG_015-4a"/>
河海翻飛信有由相逢莫學楚囚愁人方椎髻説蘇子<lb/>
天把布衣存武侯世變古今張與翕人心造化去中留<lb/>
雲南髙處應看透許得溪翁入坐不<lb/>
　　又次前韻<lb/>
吁嗟天數不人由舉目江河萬種愁為厲可無忠義鬼<lb/>
覔封忍見笑談侯功名只作無時看氣節須存險處留<lb/>
歸去來辭非浪賦曽知此老此心不<lb/>
　　三次書懐<lb/>
<pb n="KR4d0368_WYG_015-4b"/>
黙察天翻地覆由寸心無處着私愁忠唐不復瞻雙廟<lb/>
誤漢皆知罪五侯牧馬入南飛淛水將軍遵北感陳留<lb/>
山川滿目花如舊邂逅春風可問不<lb/>
　　四次寄意<lb/>
正大從來不徑由窮崖今却伴猿愁栖栖宇内知師孔<lb/>
矻矻人前愛説侯昨夜撞鐘搜句到他年籠壁把名留<lb/>
崆峒麥熟關時事此意還曽入詠不<lb/>
　　聞西兵復至又為逃隠計二首<lb/>
<pb n="KR4d0368_WYG_015-5a"/>
千村奔走浪塵沙又報西兵沸鼓笳厄㑹有誰知死所<lb/>
危途無處問生涯孤燈閉户一山雨逺夢當書二處家<lb/>
最怕入深飢莫忍難逢流水出胡麻<lb/>
軍屯多似撒星沙夜月猶聞奏月笳尚有空囊隨杜甫<lb/>
幸無複壁累王涯草根木實逃生飯石室泥龕到處家<lb/>
天下蒼生是誰誤當年悔不壊庭麻<lb/>
　　中和節寓山庵<lb/>
小庵亦是小桃源時事方難住更便啼鳥落花忘客主<lb/>
<pb n="KR4d0368_WYG_015-5b"/>
青山流水見因緣得過一日是一日浪說百年誰百年<lb/>
分付妻兒更深避掃巖趺坐學枯禪<lb/>
　　二月十八日過邑有感二首<lb/>
植杖東風立曉寒凄其極目甚窮邊黒塵猶暗新焦土<lb/>
青日無光老晦天花鳳逢春誰借景杜鵑懐古自啼年<lb/>
吾今且忍須臾死得見生平或有緣<lb/>
説着時難心亦寒斜陽焦土更無邊故家空夢鶯花地<lb/>
殘户不成蠶麥天造物未應終絶物今年莫省是何年<lb/>
<pb n="KR4d0368_WYG_015-6a"/>
鬰攸獨免侵鄉校也向斯文要結緣<lb/>
　　次韻梅山弟感時四首<lb/>
吟情本是謝元暉邂逅年來世事非到處望中千甲解<lb/>
無人留日一戈揮杜鵑入洛啼拚死鴻雁辭南去有歸<lb/>
浩蕩春光千萬里孤雲葉葉向誰飛<lb/>
世事滔滔趁多暉仰天咄咄付非非乾坤誰解中撑拄<lb/>
江海方聽北指揮風舞南人新萬户灰颺西嶺舊三歸<lb/>
只應天竺孤峯在一自飛來不更飛<lb/>
<pb n="KR4d0368_WYG_015-6b"/>
春造曽分寸草暉晚經霜雪始知非中心痛事神孤往<lb/>
前靣虛名手一揮肯使曉猿隨隴笑不煩倦鳥引雲歸<lb/>
絶糧只管餐松菊贏得身輕入險飛<lb/>
邊將才無日越暉中朝人是李斯非順流兵馬竟掀舞<lb/>
死戰規模誰發揮忍看金莖移露去空歌玉樹空春歸<lb/>
不圖世變今如此真與塵埃蠓蚋飛<lb/>
　　次韻董伯和名箎二首<lb/>
事難言處只長吁沸海烹煎一鼎如貧累轉添知有命<lb/>
<pb n="KR4d0368_WYG_015-7a"/>
故交自絶本無書仕方見境大槐蟻走不離鄉千里魚<lb/>
已分歸農謀半菽尚憂尤歲起秦閭<lb/>
時難何必苦嗟吁自有山莊只自如行擔應擕杏花譜<lb/>
閉門堪着竹林書靜觀塵外乗風鶴坐看人間減水魚<lb/>
宇宙平安終有日却從舊卜大門閭<lb/>
　　次韻弟觀到蔡峯莊<lb/>
簇簇羣山似鐵圍中間着屋與山依園多芋栗佐清飲<lb/>
池足芰荷供隠衣疇借搬家牛自跨有時見客鶴先飛<lb/>
<pb n="KR4d0368_WYG_015-7b"/>
未宜回首林丘舊賸把詩脾厭翠㣲<lb/>
　　次韻前人寒食<lb/>
今年寒食倍心寒不獨松楸感涕潜青草遥悲新瘞塜<lb/>
蒼梧誰認舊來山人生醉夢乾坤裏時節晦暝風雨間<lb/>
只有杜鵑知此意傍雲歸去又啼還<lb/>
　　次韻前人訪舊<lb/>
鐵石心腸本自頑着身無所奈時艱仙舟難問桃源洞<lb/>
詩笠聊尋飯顆山道義豈隨天地閉風埃不放水雲閒<lb/>
<pb n="KR4d0368_WYG_015-8a"/>
相逢休説如今事回首斜陽古漢關<lb/>
　　次韻前人傷古<lb/>
當年天與袴中兒天到如今不與時事變風濤掀地軸<lb/>
軍聲電雹散雷槌鬼藍柄國苦相誤佛㑹守城甘自癡<lb/>
旗葢已知隨駕去留西太乙更誰欺<lb/>
　　次韻前人形役<lb/>
誰能禪寂效裴休自愛清名慕李舟雲露中年開轍迹<lb/>
風波晚歲轉船頭見花如刺時難痛遇事生根老滯憂<lb/>
<pb n="KR4d0368_WYG_015-8b"/>
但欲漁樵相爾汝怕人知我問來由<lb/>
　　春晚課摘茶<lb/>
玉川子後自吾生自課園中拾晚榮攙雨金芒排世好<lb/>
飽春翠瓣見天成不煩鉦鼓騰山噉賸有旗鎗戰酒兵<lb/>
鳳舞賜團今絶想只憑苦硬養幽清<lb/>
　　次韻梅山弟感時<lb/>
翳日腥雲<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>洞塵是雖天做亦由人難禁老泪如囚楚<lb/>
忍託空言冩過秦風雪正培陽氣脈山林幸有歲寒身<lb/>
<pb n="KR4d0368_WYG_015-9a"/>
功名已付無何有要及餘光耕富春<lb/>
　　三月卄五日醵飲於西峯寺分韻得因字<lb/>
牢穿不借踏青晨信與林泉有宿因忙裏偶成真率㑹<lb/>
醉來不省亂離身歸途西嶺何妨晩吹雨南風正送春<lb/>
燒筍煮茶須再到一山古意要詩人<lb/>
　　次韻董聲可重五<lb/>
人事俄隨世事殊尚存榴艾伴嘻吁懐沙到處哀新鬼<lb/>
瑞市何時見醉夫榮賜休思當暑葛早衰空感望秋蒲<lb/>
<pb n="KR4d0368_WYG_015-9b"/>
避兵禁惡同兒戲無計能逃急急符<lb/>
　　次韻弟觀喜雨二首<lb/>
天勅龍瓢到底傾阿香飛駕㑹蒼冥風霆震叠四溟立<lb/>
宇宙清涼萬物醒行蟻知機先畏濕升蝸向上謾遺腥<lb/>
平生霖雨蒼生志對景空懐海眼亭<lb/>
世事紛紛付渺茫且迎雨信看農忙鳩聲隔樹宿雲濕<lb/>
牛影落田新水涼處處叢祠羣卜稼家家蓐食早炊糧<lb/>
及時種得苖青活便覺秋風飯粒香<lb/>
<pb n="KR4d0368_WYG_015-10a"/>
　　感時二首<lb/>
國事如今到底輸九天難叩哭窮途精忠無一郭中令<lb/>
異志居多劉寄奴經哨地空如大漠逃生山險甚飛狐<lb/>
回頭鐘鼎王侯宅今是誰人便豢芻<lb/>
一㸃忠忱無處輸與滔滔者走危途新聲感泣尚書客<lb/>
破鏡傳盟宫主奴流散莫非中澤雁死亡誰是首丘狐<lb/>
平生師友多黄土吞哭何曽奠束芻<lb/>
　　六月六日倪嶴菴坐雨<lb/>
<pb n="KR4d0368_WYG_015-10b"/>
山外黄塵不到門南風松竹翠紛紛暗中有虎村嘷合<lb/>
夜半聞鷄老睡分帶得兒來同坐雨飛歸家去欲排雲<lb/>
收書忽報今朝喜病女加餐藥奏勲<lb/>
　　九月十日醵飲丹山<lb/>
舉頭又是菊花天走遍山林命茍全忍賦庚寅傷亂世<lb/>
謾書甲子記流年陶籬一醉虛抛久蕭寺重遊夢覺然<lb/>
今是何時成此㑹教人平地説神仙<lb/>
　　次韻賦南山廣莫軒<lb/>
<pb n="KR4d0368_WYG_015-11a"/>
洗眼來看廣莫詩煙霏空翠雨㣲㣲四平地上一山起<lb/>
獨拄天南羣望歸喬木不隨兵焰動好雲時入寺門飛<lb/>
乾坤浩蕩難言處猛拍䦨干閣口機<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0368_WYG_015-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　本堂集巻十五<lb/>
</p>
<p>
</p>
  </div>
</body>
</text>
</TEI>
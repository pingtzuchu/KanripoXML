<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻二十三</head> <lb/>
    <p>
<pb n="KR4d0368_WYG_023-1a"/>
欽定四庫全書<lb/>
　本堂集巻二十三<lb/>
　　　　　　　　　　　　　宋　陳著　撰<lb/>
　七言律詩<lb/>
　　次韻徐何慊九日登南山<lb/>
廣莫亭前秋氣清招邀酒伴走庖兵悠然誰解知真意<lb/>
樂只應須在太平直到上峯饒獨步盡収下界入雙明<lb/>
滿頭分馥隨歸馬惟有黄花不世情<lb/>
<pb n="KR4d0368_WYG_023-1b"/>
　　次韻程仲實僉事紀行<hi>名桂</hi>
道脉來從洛二程天教馳轡福東瀛筆頭有海清塵濁<lb/>
胷次如春效雪晴喜拍蓬壺鼇亦抃攀遮梅邑馬難行<lb/>
恨無老翼隨飛去嵗晩江空潮自生<lb/>
　　次韻翁古晩府判<hi>名元臣</hi>見贈二首<lb/>
清風明月滿蓬瀛誰識監州間世生道義濃香薫政譜<lb/>
文章餘力到詩城素儒不買三姝媚好客能容一坐驚<lb/>
見説鋒車春在路北門西掖是功名<lb/>
<pb n="KR4d0368_WYG_023-2a"/>
振訊䙰褷病鶴形箳篁影下話平生受原憲業惟環堵<lb/>
遡德公心不入城日把寸量着蝶夢雲拖一出被猿驚<lb/>
自慚迂學經題品輸與兩生無姓名<lb/>
　　贈袁杰入越<lb/>
緑髪紅顔玉屑膚南風吹送上雲衢平生師友相從去<lb/>
本色功名一笑圖庠校元非餬口地詩書却是䕶身符<lb/>
頽波世事那堪説要見人間有丈夫<lb/>
　　次韻翁古晩見寄就送其之京<lb/>
<pb n="KR4d0368_WYG_023-2b"/>
萬里風雲路向前功名盍趁仕强年文如李杜誰爭熖<lb/>
心是夷齊下問泉别駕有功歌沸海築䑓在望勇趣燕<lb/>
自慚筋力難追送側耳凌清上集賢<lb/>
　　次前人卜居得鄰<lb/>
買屋相依老翰林滿腔新意見新吟浮雲仕宦四方志<lb/>
明月家山千里心鄰誼可曽分楚越詩盟那有逺何隂<lb/>
老夫亦忝桐鄉籍賀厦行須曳足音<lb/>
　　段縣尉<hi>名嗣宗</hi>以兄約齋<hi>名超宗</hi>二詩求和因次韻<lb/>
<pb n="KR4d0368_WYG_023-3a"/>
兄弟誰無仕宦情約齋好處最分明自縁友誼勤相遜<lb/>
可是詩懐要獨清道義終身為日用功名外物等雲輕<lb/>
閉門見説都無事教子詩書是治生<lb/>
　　女兄歸蕭氏夫死誓守柏舟郡聞於朝賜旌表褒<lb/>
　　　節<lb/>
終身堅白表重閽一粹真如玉不痕能使齊侯歸弔室<lb/>
自應沛相奏題門青天有眼臨霜節黄壤知心妥夜魂<lb/>
不見鄞江八行史葉夫人德長兒孫<hi>弔室齊侯弔杞梁妻事題門劉長卿</hi>
<pb n="KR4d0368_WYG_023-3b"/>
<hi>妻夫死刑耳自誓事</hi>
　　送東平趙孟頖赴徽政院譯史<lb/>
秀出東平禮樂闗将軍來覽小南山西風承命雙親下<lb/>
上國媒身九譯間騰踏青雲金驛去笑迎緑髪錦衣還<lb/>
氣方鋭處須珍重莫把贈言為等閒<lb/>
　　似李德昌州判<lb/>
借重東南官府新與秋髙潔更春温公心足寄黄堂印<lb/>
信令如開綵棒門純用詩書中古味樂聞名利外陳言<lb/>
<pb n="KR4d0368_WYG_023-4a"/>
老夫也為鄉鄰賀硬忍須臾一出村<lb/>
　　似星同知<hi>名粲</hi>
通守魚符委任隆規模新處見新功來從北斗光躔下<lb/>
坐治南山紫翠中載路政聲如藥石契天心盡在屏風<lb/>
深深到底清相映一派碑渾水冣公<lb/>
　　似臧伯通<hi>名涓</hi>
玉壺氷裏見精神來望芙容幕府新放胆擔當難處事<lb/>
立身扶植不平人公家退食門如水淡處論交面自春<lb/>
<pb n="KR4d0368_WYG_023-4b"/>
不是渾身皆古道肯分一盼老山民<lb/>
　　似鄭宗平<lb/>
幕府新開紫氣臨紅蓮緑水照初心宦遊受用家庭訓<lb/>
公退尋盟湖海吟傍塔山居真吏隱酌碑潭影當官箴<lb/>
自矜出谷兒嬉老一面春風得冣深<lb/>
　　次韻徐何慊詠雪<lb/>
馮夷剪水暗中央暎帶同雲淺與黄旋積層寒消宿瘴<lb/>
平鋪一白洗時妝行仙休羨王㳟興僵叟應闗洛令腸<lb/>
<pb n="KR4d0368_WYG_023-5a"/>
不覺喜吟豐嵗瑞方知知是為民忙<lb/>
　　又次韻前人見示<lb/>
世事紛紛亂似絲放交公道總堪持三年仁政從頭去<lb/>
百里人心是已知脉絡相闗真為國毫釐不便甚捐兒<lb/>
殘生何幸身觀見也擬公堂舉壽巵<lb/>
　　代呉景年次韻淨慈寺主僧頔上人二首<lb/>
烏驅兎迫一衰翁始信浮生總是空拈掇琴書終日事<lb/>
依棲梅竹百年樷無官不用憂三黜安分何勞送五窮<lb/>
<pb n="KR4d0368_WYG_023-5b"/>
咫尺上方鐘鼓地從師學佛便須躬<lb/>
逺公陶陸成千古誰復相從過虎溪西隱老師雖有約<lb/>
北山俗駕似無齊詩來日午雙瞳醒句出天心萬象低<lb/>
詩課家僮脩茗供松風清處坐分題<lb/>
　　代浦城權縣趙節推鹿鳴宴詩<lb/>
潜藩嵗貢素多才㨗報歡聲沸似雷南浦士流新姓字<lb/>
西山夫子舊胚胎登榮仙籍香浮桂得意春魁信任梅<lb/>
此去天衢齊縱靶代庖祇餞幸重來<lb/>
<pb n="KR4d0368_WYG_023-6a"/>
　　代前人次韻趙縣尉即席詩<lb/>
舊來曽此攝雷封免䇿駑鞭愧罔功自分依蓮遊緑水<lb/>
豈期沿檄又秋風今來似昔還多事我亦無他祇一中<lb/>
此去未知能淑後時知藥石頼明公<lb/>
　　代天府曽安撫<hi>淵子</hi>鹿鳴宴詩<lb/>
笙簧聲合溢春風春在江梅第一叢月旦姓名光上國<lb/>
日邊步武便南宫㸔花自是長安客對景當如横浦翁<lb/>
盃酒殷勤相屬處崢嶸頭角已爭雄<lb/>
<pb n="KR4d0368_WYG_023-6b"/>
　　代京尹呉山雲益雪應賀廟堂二首<lb/>
安排寒事做年華老手薇垣第一家神女先驅行雨斾<lb/>
馮夷隨剪舞風花萬塵並納真平等一色横陳絶㸃瑕<lb/>
養樂堂前清賞處賀班方退紫宸衙<lb/>
非才承乏尹瑶京何幸親逢造化成凝固地腴豐嵗事<lb/>
均調天氣壽民生春歸休念采薇戍夜㨗已聞垂瓠城<lb/>
方信太平元有象九街簫鼓合歡聲<lb/>
　　壽呉景年<lb/>
<pb n="KR4d0368_WYG_023-7a"/>
托迹紅塵不染塵逕梅溪竹共精神字真正逼張居士<lb/>
禪味曽叅印上人聲色素輕非為老鬚眉難皓却如新<lb/>
兒孫須得文章力富貴樷中一壽椿<lb/>
　　次韻剡僧孜書記<lb/>
縣如殘寺裹荒城僧幹窮縁耐苦聲雖把慈悲供日用<lb/>
可能方便徇人情四明山背㸔雲近九里灣頭呷水清<lb/>
支遁後身偏念我惠來詩好愧兼榮<lb/>
　　如岳上人求賦剡鹿苑寺一覽閣<lb/>
<pb n="KR4d0368_WYG_023-7b"/>
層簷危鎮梵王宫景物都歸兩碧瞳九萬里風斯在下<lb/>
三千世界本來空詩懐浩浩晴欄外人事滔滔流水東<lb/>
凝竚移時還瞑坐胸中天地自玲瓏<lb/>
　　次韻弟觀咏丹山池荷<lb/>
寺枕丹霞五月凉藕花數朶碧漪塘梵天幻出水雲錦<lb/>
法雨洗空時世妝七寳池邊分得種大乗經裏噴來香<lb/>
是花是色只如是笑拍闌干何有鄉<lb/>
　　又次前韻<lb/>
<pb n="KR4d0368_WYG_023-8a"/>
一雨西來滿寺凉盈盈不語立方塘逺公白社所脩種<lb/>
淨土青胎無㸃妝要向花光見菩薩肯從色界問蓮香<lb/>
囘頭玉手雙盃處多少風流墮醉鄉<hi>蓮香楚妓名</hi>
　　次韻張子開教授遊仗錫寺偶成<lb/>
禪老慈悲下界愁長詩招我到深幽人知晩節陶元亮<lb/>
誰識初心馬少游星月天髙空遶鵲江湖風惡不容鷗<lb/>
苦無十畝田堪捨借得僧房飯幾秋<lb/>
　　聞丹山主僧德周欲退慈雲主僧齡叟晉此作<lb/>
<pb n="KR4d0368_WYG_023-8b"/>
識破機闗便出林滿天刼火可能侵水流不去青山影<lb/>
風雨俱髙白鶴心物外弟昆相契合眼中世界幾浮沈<lb/>
是知處處虛西榻難得慈雲一片隂<lb/>
　　次韻弟觀似永固寺主僧可恭<lb/>
天女多年為散花晩年來此寄年華貧因好客甘如薺<lb/>
詩解醒人苦似茶入室謾為雲作主開窻惟許月通家<lb/>
有詩得句忙題處滿壁淋漓字濕鴉<lb/>
　　再次前韻<lb/>
<pb n="KR4d0368_WYG_023-9a"/>
老友姑從方外求危時亦可少行憂笑圖難贅餘人契<lb/>
病室應闗一世愁淡飯是縁終有味故山雖好莫囘頭<lb/>
滿航雪意元無價住色空中足應酬<lb/>
　　壽法椿長老二首<lb/>
慈雲一坐十年過耐受空門末刼魔晨粥應縁千里到<lb/>
秋糧入供寸功磨當風松榦神彌爽經雪梅花韻更多<lb/>
大地山河供一笑底須天女問云何<lb/>
一相從後便相知結得因縁似許竒如水笑談多盡日<lb/>
<pb n="KR4d0368_WYG_023-9b"/>
與雲來徃本無時為蓮社約非吾事讀藕花詩欲汝師<lb/>
熟處不妨安稳住江湖風浪更交誰<lb/>
　　次韻弟茝懐歸<lb/>
同聲相應甚塤篪雨夜聮牀只有詩斷港謾生歸棹興<lb/>
流年空感浴蘭時良思難與世情説衰病聊将僧定移<lb/>
須信滯流皆有命不然安用老天為<lb/>
　　似法椿長老<lb/>
山林有福足慈雲一耐中間百廢新詩榻話香來雅伴<lb/>
<pb n="KR4d0368_WYG_023-10a"/>
齋鐘聲好撼禪鄰紅顔藥力如平日青眼梅花又小春<lb/>
欲賛法身安稳處年年松竹長精神<lb/>
　　壽炳同長老<lb/>
飛雪亭邊欲雪天當年生日又今年雲山卓錫閒心外<lb/>
湖海燒香笑面前每為寒交傾缽施更多雅客問詩禪<lb/>
冣髙髙處長長壽贊嘆中間歡喜縁<lb/>
　　似告成寺主僧蟾秋海<lb/>
出宫墻外步冬暄轉憇黄花翠竹邊一笑過言非本色<lb/>
<pb n="KR4d0368_WYG_023-10b"/>
相留清供亦前縁土酥飣潔昏眵醒湯乳包香老齒便<lb/>
祇恐醉陶終愛酒難陪惠逺共脩蓮<lb/>
　　次韻趙孟益遊西山寺<lb/>
佛何為者占崔嵬引得騷朋蹈險來洗鉢有泉披草見<lb/>
入門無逕鑿巖開避人幽鳥毛生様守屋殘生面死灰<lb/>
自是世間心絶處靈山無分莫徘徊<lb/>
　　次韻石秀叔慈雲避席自解<lb/>
幽居便合洗城氛清隱如何及屐裠横浦名為交佛日<lb/>
<pb n="KR4d0368_WYG_023-11a"/>
眉山老自愛朝雲逃筵觥罰寧丼受隔壁釵聲想暗聞<lb/>
色即是空曽記否饒君百喙亦難文<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0368_WYG_023-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　本堂集巻二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻八十一</head> <lb/>
    <p>
<pb n="KR4d0368_WYG_081-1a"/>
欽定四庫全書<lb/>
　本堂集巻八十一<lb/>
　　　　　　　　　　　　宋　陳著　撰<lb/>
　書簡<lb/>
　　與陳監丞<hi>尹平</hi>
某昨為家西之小浄慈說苦訴寃佛慈悲挟山以鎮諸<lb/>
妄沂洄以正其源是雖不鄙過聴然此僧此寺於執事<lb/>
亦有宿縁請言其故主僧如岳昔于剡上鹿苑有一覽<lb/>
<pb n="KR4d0368_WYG_081-1b"/>
閣辱為吟八句末云何年了却癡兒事分我西禪一月<lb/>
單江湖膾炙此閣遂有聲執事為慈湖法嗣小淨慈有<lb/>
慈雲閣是先叔習菴名䝉齋書䝉齋因有詩云不見慈<lb/>
湖二十年憂心如醉復如顛我来忽見慈雲閣恍若慈<lb/>
湖現我前水後巋然如魯靈光執事主張此事即見慈<lb/>
湖如岳自能詩前詩自皆有墨刻他日必能袖以謁謝<lb/>
但聞免科米事已有涯而未登岸七層塔只欠一尖竟<lb/>
須一手圓成或得令某拜松翁先生書又何必一篙㸃<lb/>
<pb n="KR4d0368_WYG_081-2a"/>
過耶況此寺敗壊不可住已䝉松翁先生知其詳判給<lb/>
文榜矣若更不孚又或轉摺勞費其有既耶某再拜惓<lb/>
惓<lb/>
　　答如岳講師惠物<lb/>
某昨於溪邉一見正欠從容兹奉晚帖如續欠處何其<lb/>
欣欣也餉我山中列品如覩太平林下風物感荷之深<lb/>
所愧為衣鉢囊中重費雖念難消萬遍不足懴謝<lb/>
　　答永固寺主僧徳周<hi>東隠</hi>惠物<lb/>
<pb n="KR4d0368_WYG_081-2b"/>
某鼻觀有素香舉頭而束翠嚢紫㤋黄以来世方修三<lb/>
寳供我乃饕十方施愧感愧感<lb/>
　　答徽上人恵物<lb/>
某比欲疏塵煩上飛雪錦鏡左右開眼一畨吾師至為<lb/>
我卸出山之笠與雲俱還留連設供同笑談者三日夜<lb/>
下懐感激便有桒下恩愛下嶺来屢圖以尺紙道謝坐<lb/>
冗未諧兹領素帖恍然在玲瓏紫翠間相對時也餉<lb/>
以山珍水竒真是顛倒布施試從虛空回向也知消受<lb/>
<pb n="KR4d0368_WYG_081-3a"/>
不過郁助教髙新恩本約到吾家後以雪寒且回城猶<lb/>
未及識之却先来擾聒上房想大開門戸不較此也草<lb/>
草占復<lb/>
　　答丈錫寺主僧炳同<lb/>
某自不交書無一日不望雲之南里也時重於遣僕遂<lb/>
不及問訊是月十日里有菊醵張子開来㑹因得知四<lb/>
大安穏為慰兹忽領帖字恍然如太白峰頭風前月下<lb/>
相對晤笑時上刹供鉢不交若非大智量運掉扶持其<lb/>
<pb n="KR4d0368_WYG_081-3b"/>
不巻榻者㡬希秋来多隂雨有薄租不蒸蒸曝率是朝<lb/>
夕為謀今連日開霽造物者終不殺人如此轉示東發<lb/>
翁所賜書其中有醒吟先生傳讀之快哉某月初亦嘗<lb/>
以一書令茅山人専往寳福一帶尋問凡數日不得其所<lb/>
以書還今乃知自留寳幢而将書者誑我也此老素苦<lb/>
脚疾發動時亦可畏今幸瘳矣某亦有心脾疾時一<lb/>
相聞我輩衰老又生不逢辰病且祟之造物更欲何如<lb/>
耶付之一哂北歸者紛紛想各自有所得非世上棄<lb/>
<pb n="KR4d0368_WYG_081-4a"/>
人所能知也某意終欲與東發翁㑹於藥師等處一畨<lb/>
須與之約定日分光景到此相知者一嵗中可不一相<lb/>
見邪言之耿耿業成則當相報乏紙取諸舊劄之背掀<lb/>
以復<lb/>
　　與延慶寺主僧若圭<hi>復</hi>翁<lb/>
某言别又許時在家只閉户每一接東隠必話及清候<lb/>
以是不妨疎箋問伏惟邇来安穏如昨夏氣已清平麓<lb/>
如畫紅塵三尺外此實大福地佛老婆娑消受得過頗<lb/>
<pb n="KR4d0368_WYG_081-4b"/>
聞近亦有好多事者想不直一笑某坎坎食貧兀兀待<lb/>
盡東隠自知兹不贅說凡百比輒次後村韻三詩今易<lb/>
紙冩去深愧非當家語相知姑付之一擲<lb/>
　　奉文本心樞宻書<lb/>
某分恃宇量天寛不以流俗觀人區區箋敬亦不敢自<lb/>
外古道首祈涵宥某去年正月二十五日為浮屠清夀<lb/>
致其忱於師門乞其門師退耕塔銘嘗貢尺書迄今無<lb/>
回音豈浮沈之耶抑不果到也或領畧既而不以復于<lb/>
<pb n="KR4d0368_WYG_081-5a"/>
某也兹又有此等事求轉凟本以委折如前辭辭之不<lb/>
得敬為饒舌萬望垂聽四眀山心仗錫寺現住持炳同<lb/>
自號少埜江湖之宿望儒而墨者也戒行與吾道並行<lb/>
議論與吾文交絢某與黄東發諸人皆于艱危中為方<lb/>
外友知其故深故敬之也至一日来訪備言昔住淨慈<lb/>
靈隠濟大川者其先師也示寂遺言不欲造塔遺殖送<lb/>
錢塘江中其徒與禪學僉議無以詔後世遂塔藏全身<lb/>
詳見觀師物初所述行状而塔銘則乆欲投大手筆未<lb/>
<pb n="KR4d0368_WYG_081-5b"/>
得其門今乃欲縁某登龍之舊而致其請某謂蘓文定<lb/>
蜀人也嘗銘辨才之塔先生以蜀大老而銘大川庶乎<lb/>
前後輝映當無不可況大川某里中人某少時識其面<lb/>
而道不同未嘗交際但其時住鄉寺岳林岳林乃彌勒<lb/>
道場以二月初八為生日百工之巧百物之産㑹于寺<lb/>
以售于游觀者萬計大川大書一偈于山門曰契此老<lb/>
公無計性不知生日與生辰春風桃李知時節特地<lb/>
年年說向人觀此則足以知其餘矣其纎悉是少埜自<lb/>
<pb n="KR4d0368_WYG_081-6a"/>
前来面白某非當行不能敷陳特以其與少野契而觀<lb/>
其嗣以信其師庶乎不欺席間敢乞與少埜以進游戱<lb/>
雄文以鎮壓山林亦足以見此道見尊于彼也某年已<lb/>
六十有八頭岑岑視茫茫拜書不勝瞻仰之情<lb/>
　　答貝鶴隠道士景觀<lb/>
某比于竹溪深處交顔接辭至今襟袖間猶有風露氣<lb/>
詩巻下教誦之敬歎弟老矣多病不能出一好語賛美<lb/>
然又不敢孤雅諭片紙求印可其以為然否何當造虛<lb/>
<pb n="KR4d0368_WYG_081-6b"/>
白室揖清溪月眠翠柏風共世外數日樂之悵然聞便<lb/>
拏楮占復掛一漏萬切几融然<lb/>
　　賀崇福寺主僧清澤住仗錫寺號南州<lb/>
某兹諗發大用堂登太白席激南洲水漲湖海之波瀾<lb/>
開北山雲還天日之世界龍象交舞鐘魚一新某方外<lb/>
人也亦為之喜昨廑垂訪本圖隨錫入山以謝先辱以<lb/>
觀盛事有尼其行徒深愧愧㑹晤自有因縁攀躋或在<lb/>
他日饕栗泥采芳芷分半榻清吟于萬塵之表固所願<lb/>
<pb n="KR4d0368_WYG_081-7a"/>
也<lb/>
　　與雪寳寺主僧炳同<lb/>
某昨辱回字有感愛於纎悉師生日與佛夏冬相望直<lb/>
是竒特吾與師相知門異心同但愧無以為夀一詩翼<lb/>
瓣香以上幸付一噱山上浮雲石邉流水知吾二人相<lb/>
忘于塵埃之外外此則未必知也<lb/>
　　答淨慈寺主僧法椿<hi>齡叟</hi>惠素淘<lb/>
某辱素書布答乏紙不稱比師出山山無顔師還山山<lb/>
<pb n="KR4d0368_WYG_081-7b"/>
色還于我輩有何與但聞鐘鼓聲震江湖間正欲冄賀<lb/>
坐未遂飛書走餉推柴闗我知此意豈愧我不妨世外<lb/>
真味饜老頑切几不惜一笑某頓首復<lb/>
　　與伯似司門弟若論深㛰<lb/>
某白比辱示以黄親家所答一一哥盡是真情但此老<lb/>
純樸未知時變吾人與之為姻只是令岳與之一語更<lb/>
無擬議況今正是袁曹刼昏之時合為鴻光歸隠之計<lb/>
而欲事珠翠備服用效驕奢之族鍥薄之風以眩耀人<lb/>
<pb n="KR4d0368_WYG_081-8a"/>
目不惟吾輩所當問尤非今之日所當言世人眼孔淺<lb/>
利心熾苦淡則猶可安眠善睡稍為衆所指則是禍之<lb/>
門危之道雖身命不可保也況聞親家為門户事多生計<lb/>
日以削如更勉强辛苦以華其嫁遣于親家既大有不<lb/>
便于吾人亦将大不安矣孰愈于荆釵疏裳古道相成<lb/>
自有餘歡也又況長兒深亦頗好古知禮不肯從俗何<lb/>
忍于娶妻面上討便宜廢正倫此幸有可教者且如親<lb/>
家說彼中艱闗事體如此可畏吾里前此猶可苟活<lb/>
<pb n="KR4d0368_WYG_081-8b"/>
兩年来亦已甚於親家之云云者縱有財用何人與辦<lb/>
事不是虛為此言今惟斷之曰簡之一字乃禮之本他<lb/>
又奚闗輕重親家所謂執柯只須賢夫婦斯言極當若<lb/>
他人徒見多事又如何更逺逺應信即非敢謂朱季四丈<lb/>
乃是宻議更徐決之仍須吾人或因送令岳𦵏事或特<lb/>
入城約黄親家與吾弟面說一畨庶㡬從簡畢禮之議<lb/>
不更疑貳此等説話都是彼此相體便做骨肉親㸔一<lb/>
毫鬲上語不可著也吾弟其善為我轉此意于黄親家<lb/>
<pb n="KR4d0368_WYG_081-9a"/>
至祝至祝某白<lb/>
　　與姪洙<lb/>
某廿四哥自城歸知侍汝母旅寓城中且聞汝病浮氣<lb/>
正廑視療今想已勿藥矣時節非古道路多礙不及遣<lb/>
問惟有耿耿又聞汝父取道山路入括蒼意其便道到<lb/>
家相聚而後行待之數日杳然豈仍繇舟津耶外翁與<lb/>
舅氏𦵏事只在今冬嘗再三遣人叩之何節幹等處既<lb/>
不得實中間聞有外翁處眷到城因而探問亦如之<lb/>
<pb n="KR4d0368_WYG_081-9b"/>
想是為時事如此不欲逺處人来㑹𦵏亦是省事一端<lb/>
也吾人與外翁一家情義非他人比意必欲執紼以送<lb/>
而所聞不的衰老畏寒又難于輕動熟謀諸心不如俟<lb/>
𦵏後或待春和徑自到山北墓下今且以輓章先之𦵏<lb/>
未𦵏不問也如待外家諸舅表望以此意道及吾人亦<lb/>
自有書去亦有薄賻禮稱其家不欲不誠也向有書與<lb/>
汝父説黄山長親家處委折不知曽達之否此事非汝<lb/>
母與父主維則必有扞格者矣吾人此心皦然如日豈<lb/>
<pb n="KR4d0368_WYG_081-10a"/>
親家猶以口聖賢而心市行者視之耶他日成婚後自<lb/>
可知己世界已至此更要效流俗便勉强多費欲何為<lb/>
者但婚嫁不得不了方来又付之造物耳若吾人得與<lb/>
黄親家面說一畨彼此家事大畧相似當共撫掌一笑<lb/>
方知夤縁非偶然之故或㑹見須望盡言及之老伯母<lb/>
附意致汝母更不他具伯信致宗魯吾姪<lb/>
　　回姪洙為史氏請㛰<lb/>
乆不知汝信但長孺来則詢及其畧悉抱疾甚纒綿今<lb/>
<pb n="KR4d0368_WYG_081-10b"/>
幸已平復大為吾家學行正脉之喜不然則志堂之舊<lb/>
鞠為烟礫忍回首邪汝爹爹處道院足矣若曰多欠世<lb/>
變至此誰不茍焉茍焉者猶可安朝夕過此則是危道<lb/>
況吾姪獲依史館而主于閫内賢而材詩禮之風八行<lb/>
有光導之者之責汝其庶乎所謂姻事聞之雖契我心<lb/>
然不無自視之慊當今滿天下皆時世妝山林之氣荆<lb/>
布之素不惟家貧不能辦而老抝之見設使可辦亦所<lb/>
不樂為以世禄之家過山東望族百倍惟翕翕扵熱者<lb/>
<pb n="KR4d0368_WYG_081-11a"/>
叢而趨不知賢主人何為卓卓其識骨尋此盟于寂莫<lb/>
之底是可敬已而不可當也尚須吾姪面議或決於道<lb/>
誼之好以清風相扇則纎悉先定可也其詳長孺又自<lb/>
能言併㡬知及伯信致宗魯吾姪<lb/>
　　又<lb/>
是月四日長孺于便中寄到吾姪書甚悉宗族之誼薫<lb/>
然如春風薄俗而有如此大為之喜所謂阿妹姻議一<lb/>
節老我之意専以待澹如水交然後分付近亦有如王<lb/>
<pb n="KR4d0368_WYG_081-11b"/>
修齋之孫趙光叔之子見来相求而老伯母猶以情雖<lb/>
通而地相逺為辭熟知善鄉先生之後固齋之子有賢<lb/>
祖母如此絶識掃盡世味雅欲尋盟于緑牕寂莫之間<lb/>
誦吾姪書来之語使我感動況老我未嘗妄與人交而<lb/>
景正獨相得屢嘗話及潘夫人嫁時事夢想古道恨寥<lb/>
寥莫續今而吾姪以純實慥慥之言行館于其家能成<lb/>
其賢祖母之心子弟皆玉粹而矩正為之好逑孰能間<lb/>
之哉細味清風真足以一洗四眀富貴之宿塵而漲小<lb/>
<pb n="KR4d0368_WYG_081-12a"/>
范家欲綺羅而焚至庭之之駭浪況有如吾姪者隻字<lb/>
片言如金石乎其又奚辭區區之忱猶恐其宗族之貴<lb/>
僕奴之常以慣見者視酸寒陽是隂非浸潤所入機甚<lb/>
危也更望與其祖母說透他日伯鸞徳耀自以為可則<lb/>
吾姪于我家之責盡我亦無不滿之心豈不卓卓乎快<lb/>
哉老見近乎覼縷然亦不容不然也或以吾言相入則<lb/>
是月廿一日之納采不敢自外却望委長孺先數日一<lb/>
報或啟或劄不宜臨時以辦姻好雖曰夤縁要亦盡于<lb/>
<pb n="KR4d0368_WYG_081-12b"/>
人事此外有悃見于所與長孺書中等㡬照悉伯信致<lb/>
宗魯吾姪<lb/>
　　聞伯求弟死與姪洙<lb/>
春初到今雖得風傳書館消息但欠一専遣謂諸兒有<lb/>
入城暇可聚首審其詳也耄境擔多事日復日如夢中<lb/>
夏五之三日忽長孺来首問吾姪動静乃知有衰斬之<lb/>
痛凄其生事年至七十亦今之死得其所者矣然汝<lb/>
於此大事良不易辦須毁不至病以求無愧于禮則可<lb/>
<pb n="KR4d0368_WYG_081-13a"/>
惟是母殯在室而父繼之至此則不容更托故以遲其<lb/>
𦵏古者禮稱其家雖歛手足形而窆禮所許可為吾姪<lb/>
計當痛絶世俗之費但於家後之山卜其稍穏便包藏<lb/>
去處合𦵏磚灰石工費外一毫不徇浮議只在一月之<lb/>
内能了是足為孝我本自来而近百病捷出以息計活<lb/>
勢有不可行諸兒又通皆在外未回回則或有来者而<lb/>
未可准且貧不能助惟遡風一慟而已或恐有以異教<lb/>
誘其輕舉汝必自能底柱當不待我諄諄我年事至此<lb/>
<pb n="KR4d0368_WYG_081-13b"/>
近兄弟之存者僅尉兄弟逺兄弟如山堂諸弟今又無<lb/>
㡬豈不可重哀也哉兹長孺便寄尺紙數字去餘須别<lb/>
遣也老伯書致三姪<lb/>
　　後批云切不可為隂陽亂說所奪有方道不利等<lb/>
　　說若曰求利其亡者則萬萬無此理若曰欲利其<lb/>
　　後則因父以求利是大不孝況必無此理我見山<lb/>
　　泉伯不知道理日夜以隂陽為惑試㸔蟠奥之域<lb/>
　　今日其後何如吾姪孝道當自有所主也<lb/>
<pb n="KR4d0368_WYG_081-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0368_WYG_081-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　本堂集巻八十一<lb/>
</p>
<p>
</p>
  </div>
</body>
</text>
</TEI>
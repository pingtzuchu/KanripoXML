<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻七十八</head> <lb/>
    <p>
<pb n="KR4d0368_WYG_078-1a"/>
欽定四庫全書<lb/>
　本堂集巻七十八<lb/>
　　　　　　　　　　　　宋　陳著　撰<lb/>
　書簡<lb/>
　　答白廷玉<hi>珽</hi>
某七十三嵗矣欠死之身猶累薇蕨豈不爾思山深水<lb/>
長一星同夢中過也今年八月二日趙也一轉以所惠<lb/>
書来契濶之餘如大醉之復醒至於慰極而泪落惟是<lb/>
<pb n="KR4d0368_WYG_078-1b"/>
塵埃方眯目塞耳而所示之作非復吴下語而後山月<lb/>
下水本色上有新意手之口之不置頃刻又聞賢内静<lb/>
修不事世妝盡出其所有以資日用雅懐遂得以緩步<lb/>
晚食與風朋月友夷猶湖山間誰之賜也況乎絳帳近<lb/>
家而主人素以賢聞川雲飛泳當有便處所交半山朱<lb/>
丈吾固知未及識如瓜洷沈丈抱甕馮丈皆所夙契今<lb/>
知其刼火不燼尤甚慰滿㑹間幸為拜再三意茍活山<lb/>
中所謂文房四物歸烏有者乆矣坐此不及作書須及<lb/>
<pb n="KR4d0368_WYG_078-2a"/>
此意庶免其罪我也吾生理素薄自世變以来驚擾奔<lb/>
竄聽其所掠蕩無所留而巢居穴處者數年飢寒交迫<lb/>
無病亦病中間一子亦甚可人坐視其病死天乎莫之<lb/>
訴草衣木食茍活到今四男子二已娶四女子二已嫁<lb/>
皆自窮者自相遇今年愈不可支雖欲作魯公帖而无<lb/>
可乞之地雖欲使二三子謀館而世方掀舞聲利視詩<lb/>
書為何物悠悠年嵗凛凛溝壑意欲遣一子過江以濡<lb/>
轍涸然時異事殊江空嵗晚以棲棲之身誰其舎館誰<lb/>
<pb n="KR4d0368_WYG_078-2b"/>
其綈袍誰其推食哉更當深思以決知我其為我等之<lb/>
若曰謀士則非才不敢也来謂舒氏今如何問之其叔<lb/>
太博津云有一男子碌碌茍朝夕其女則今無之興到<lb/>
念此真是古道可以媿死薄俗詩教良侈老拙輒用韻<lb/>
見意三子亦復後最小者方八嵗未能及此一畨作字<lb/>
當見面一畨不問詩如何聊見繾綣耳流問到家人尤<lb/>
感家貧累重愁深病多衰甚矣就致意賢内愧不能辦<lb/>
一芹寄逺爾後有便千萬續此音信兹仍以書就凂趙<lb/>
<pb n="KR4d0368_WYG_078-3a"/>
也一以達眼昬手弱㡬不成字回㸔米緘有如此紙有<lb/>
如此墨猶可彷彿承平也對此重為感慨不宣<lb/>
　　與王廣徳<hi>榘</hi>
某老矣而病乗之貧矣而累困之崦嵫之光溝壑之息<lb/>
尚當問人間之事耶獨念尊執事於某為何如契世事<lb/>
雖殊兩山相去百里而近及其未死猶當時候顔色以<lb/>
見風月故人之誼諉曰筋力不前書問亦可缺乎乃今<lb/>
閱數年而一字不上几格終亦不免為老與貧者因<lb/>
<pb n="KR4d0368_WYG_078-3b"/>
循之也尊執事青山以友白雲以家或者見之謂能自<lb/>
樂其樂如此然豈知其非初心哉殊聞對古聖賢無雜<lb/>
賔客退修宻養有韋布風味而盛丈正卿實主而塾以<lb/>
雪中之長松交山上之碩果此道在世變外某惟望而<lb/>
起敬耳今忽聞先令兄韋軒判府殁且𦵏矣某為知之<lb/>
後遂廢禮一書及詩煩屠仰之丈轉達承奉非敢以是<lb/>
盡贖不敏也来侍次更為引此忱幸甚幸甚本欲拜盛<lb/>
丈書有傳近暫還鄉者姑留後便<lb/>
<pb n="KR4d0368_WYG_078-4a"/>
　　與王江隂令子<lb/>
某死罪死罪先正判府寺丞以某為太師門下客辱交<lb/>
最後時不我與莫能自見萬一以答知遇避世以還一<lb/>
往来之燈前勞苦猶曰儻有時也既而先正西入山路<lb/>
益以逺書問益以曠或傳老樂天卧痼日閱岐黄之書<lb/>
而某忍貧多病少出戸限莫造牀下一詗候近得屠仰<lb/>
之報乃知棄人間已乆且於良月三日歸定牛岡矣相<lb/>
望无二百里亂後不得再見面死後不得一奠束芻𦵏<lb/>
<pb n="KR4d0368_WYG_078-4b"/>
之日又無所聞不得一執紼以送流俗瀾倒交情日漓<lb/>
不自意某與此輩滔滔也共惟先正清不求名和不失<lb/>
實公休之風如父原眀之仕非心此君子之言也逢時<lb/>
不辰捐身无路奄與夷齊為地下游世變自不齊人生<lb/>
自有死惟後之人多賢則可無憾兹者獲審孝忱純篤<lb/>
承先志謹終禮襄事之日一於行古識者交口傳歎惜<lb/>
不在㑹𦵏列一與觀耳因念昔從東塢詩禮庭前接玉<lb/>
雪氣貌儼然成人已必其能世其家斯今信然九泉有<lb/>
<pb n="KR4d0368_WYG_078-5a"/>
知先正其妥靈矣區區二詩追輓雖不與歌薤露者旅<lb/>
進猶愈於見宿草而徒泚其䫙也墓廬之下輒一慟以<lb/>
白敢望而不敢請未間敢冀祭禮之讀祥琴之御凡皆<lb/>
加於人一等某僣越僣越<lb/>
　　再與王江隂<lb/>
某洊有忱稟昔先平章太師之薨某是時逃難萬山中<lb/>
風雖有聞而以所服就門人列苦於無路謂可待襄大<lb/>
事曰以拙句道萬一行哭弗前以導轝翣而世事愈棘<lb/>
<pb n="KR4d0368_WYG_078-5b"/>
入山愈深失於探問年来路可雖通而筋力已不任逺<lb/>
言念翹才末至受知不後於人日月逝矣當何如其感<lb/>
痛哉二詩猶在心特以非時不敢冩徹令叔父判府左<lb/>
右惟大孝服次或不以為訝敬録以呈庶見某於師門<lb/>
不能自已已其懐者如此而詩抑末也某媿死媿死<lb/>
　　答胡景叅判機<hi>三省</hi>教授<hi>一字身之</hi>
某山林多活之癯雲萍相濶之乆㛰姻事忽焉有成一<lb/>
笑問天顧我輩何為如此其侈此喜流俗所不能與問<lb/>
<pb n="KR4d0368_WYG_078-6a"/>
名以啟將之禮幣自當僕僕亟拜重以妙墨珍題骨肉<lb/>
肺肝之語如春風時雨使人暢洽而莫之能名此又出<lb/>
於望之外也某即日恭惟寒放晴慳遲得春好憩物之<lb/>
表味道之腴與謝庭芝蘭交昌文氣荆婦領子婦輩羅<lb/>
拜起居<lb/>
　　答胡表仁制機<hi>元叔</hi>
某每念尊慈於某甚于親昆弟吾姊于某愛之扶之甚<lb/>
於母與子心欲以一女托姻以永繾綣之脉而時忽其<lb/>
<pb n="KR4d0368_WYG_078-6b"/>
異各為深入山林之計且川陸修阻遂暌此志至於詗<lb/>
候起居之書亦缺焉不及講自謂畢此生無分聚晤矣<lb/>
人也有天焉令姪儵因徐甥情話未及某季女為令姪<lb/>
孫執箕帚寅縁乃在今日躍於承好逑之命女醜拙而<lb/>
不稱其偶家凄涼而以無装有不暇回顧而拜辱於一<lb/>
語之下所自喜者令姪與某同袍非他人比尊姊與吾<lb/>
姊在上又夙知某生事荆布或可入清門旁觀或不能<lb/>
笑議不然則尚有凜凜于方来也荆婦近亦多病茍焉<lb/>
<pb n="KR4d0368_WYG_078-7a"/>
朝夕有四男子上三子聊借殘書為生或坐館或在家<lb/>
無足為尊上道最小者方習童學大兒婦次女皆是黄<lb/>
東發家子女聨姻是東發在日自来吾家成此數親但<lb/>
兩窮相遇未知所涯然世事如許貧富固非所問姑聽<lb/>
之造物者荆婦領子女拜姑姑安人起居某年七十有<lb/>
五眼昬手弱書不成字有懐如海難以筆殫<lb/>
　　與白廷玉<lb/>
某白乆不相問豈忘情邪雲飛水流皆眷眷䖏去載趙<lb/>
<pb n="KR4d0368_WYG_078-7b"/>
也一来知欲寄我書而渠不及領甚悵於失此便日来<lb/>
想隨所寓皆安好世事可憂人情日薄惟髙誼如金石<lb/>
可敬可敬吾家累重事多昏嫁皆未能了而老我衰病<lb/>
良極堅忍待盡造物者冥冥不敢問也夢想北橋風月<lb/>
西湖山水徒老成泪惟健筆雄詞逢迎收拾必有深趣<lb/>
或承便中見示亦足以一洗老眯兹聞便草草情照幸<lb/>
甚八月朢日<lb/>
　　與趙提管<hi>崇焂</hi>
<pb n="KR4d0368_WYG_078-8a"/>
某日竊雲芘不敢時以書凟天乎何意災我鄉國而槐<lb/>
邃亦在熖煽中聞之重為之愕愕斯文所寄書冊琴㻎<lb/>
想是无恙棟宇末也當置之念外苐不知今寓何地吾<lb/>
輩方坐天窮又罹此變金玉間皆然望為我拜問忱<lb/>
范著林間家既燬其菆器得存全否其令孫女已歸之<lb/>
名閥否亦嘗専尺紙詢問其凡百更无尋處復又攜以<lb/>
回或㑹其令孫并道意尤感某衰老艱於逺出輒布數<lb/>
字候起居<lb/>
<pb n="KR4d0368_WYG_078-8b"/>
　　與史猷父<lb/>
某積仰中正欲貢尺紙于五雲閥乃有城災變之傳旁<lb/>
詢之往来者獲知潭居自有福星全䕶不過震隣之驚<lb/>
身天禍吾儕可謂烈烈而斯文所在與始熖能隔㡬何<lb/>
儼然猶魯靈光也則隂有意在矣某又私為之自慰某<lb/>
衰老不可出門始作此拜詗眼昬手弱㡬不成字<lb/>
　　與孫主簿<hi>焱</hi>
某比嵗晉見辱不以疎濶訝錯落笑言紛郁燕遇使人<lb/>
<pb n="KR4d0368_WYG_078-9a"/>
眼開心動露霄聞鶴秋空數㕍不足喻其爽豁感何又<lb/>
當何如嗣嘗便中道謝必徹聽瑩某一嚮杜門百事俱<lb/>
廢不及頻詗當沭照以度外即日夏五恭惟履福糾萬<lb/>
蓬眷祉攸同門外事想談笑而遣也某平生抗拙不喜<lb/>
生産有四男子錐刀之資既空於丙子之過軍中間勉<lb/>
為兩男一女了昬嫁薄田㡬何日削月割以紓一時之<lb/>
急有不容計其後深輩株守故業無所於用凄涼相嚮<lb/>
而已闔門二百指嗸嗸仰食望春貸粟于今六七載矣<lb/>
<pb n="KR4d0368_WYG_078-9b"/>
今春二月四境不静隣震孔迫不免挈家入山未幾邑<lb/>
吏輩乗時相脅所藉為半嵗計者盡粥而應之無遺<lb/>
餘頭顱如許窮困過極堪復罹此禍耶蓋不知者以為<lb/>
出仕二十載不可謂貧而疾其退藏而寡與者煽其吻<lb/>
之毒而焮和之宜不見舎於此輩捉襟見肘徒累有識<lb/>
者之所憫悼忽官自上来者不待有辭首自擿發其奸<lb/>
必欲窮治此事而流連證對勞費益重並不能支然又<lb/>
安知之必殊虎之必斃方来正可凛凛某去載一病<lb/>
<pb n="KR4d0368_WYG_078-10a"/>
死而復蘓者三今載心病又作藥食之念已絶氣衰形<lb/>
露非復舊相見時也<lb/>
　　與俞景周架閣<hi>湘</hi>
某比獲交書涓房今又成渇仰世事日以漓友道日以<lb/>
散窮山剰水之間如吾與執事猶得以數字相訊問亦<lb/>
以為幸寓第是懿親寓里是善地服隠者服學希聖學<lb/>
聞於易尤詣衰老有健羨而已為商山翁為老伏生皆<lb/>
足以昌吾道也次學生瀹再到婦氏家必有㡬日留可<lb/>
<pb n="KR4d0368_WYG_078-10b"/>
以教者勿金玉學不可為無師人不可无徒開其門而<lb/>
示之堂惓惓是望令叔黙翁閉户著書近相尊安幸㑹<lb/>
侍次為道意某今年七十有六矣相去有百里而遥欲<lb/>
一見不可得已兹因瀹行草草布露萬一<lb/>
　　與王東之<lb/>
某望門牆隔萬山諗興居在諸友比應之有書来謂飛<lb/>
霞佩将御西風而東下矣予心望之胡為又尼豈為他<lb/>
有未便耶某欲一見叙舊話新此懐如海夜灰煨芋春<lb/>
<pb n="KR4d0368_WYG_078-11a"/>
雨剪韮尚堪為知味者設儻踐言為賜侈矣某亦圖與<lb/>
應之仰之諸丈相㑹一畨以送殘陽而衰病脚弱睇剡<lb/>
嶺已顫怖恐終莫之遂亦大欠也更㸔造物何如次兒<lb/>
瀹往婦氏家已戒其晉拜丈人行一識古君子顔色瀹<lb/>
亦頗嗜學有可以翼而進諸左右當不為藉湜輩之可<lb/>
疑某之惡況瀹皆能道辱垂問當无隠草草䕫䕫<lb/>
　　與胡應之<hi>泰来</hi>
某昨䝉便中賜書隨已稟答當無浮沈執事遯世無悶<lb/>
<pb n="KR4d0368_WYG_078-11b"/>
又有令子能夀其學可敬也已但聞仙里今秋歉于旱<lb/>
乾負郭田其無損否不然則憂方大也吾徒以殘息蹈<lb/>
危機一落千丈强矣但區區欲與執事及東之仰之叙<lb/>
話一畨以始終至平生交契之義而近為家事闗心病<lb/>
多衰憊一動亦難事且環數百里告飢逺道亦未為便<lb/>
坐是尚未能決惟是東之比欲下顧其喜非尋常比今<lb/>
胡杳然次兒瀹到婦氏舍就戒其晉拜牀下併東之仰<lb/>
之二丈處亦要其知某平日之心腹交如此其人或者<lb/>
<pb n="KR4d0368_WYG_078-12a"/>
援之教之愛存之猶藉為通家子弟之末書不盡言<lb/>
　　與屠仰之<lb/>
某與執事為何如交今乃疎濶如此而書亦闕然此心<lb/>
雖不為世變所動而人事亦不免于此而有間惟想望<lb/>
肱枕躬耕其樂陶陶且東之應之光叔子長諸賢森羅<lb/>
左右瓶晦翁之夜粥篘坡老之春膠説隠況講故學綽<lb/>
有餘裕某則穴處一室誰與為友惟有殘山剰水衰草<lb/>
寒烟相與感慨雖有一達觀尉弟可以共此窮寂而渠<lb/>
<pb n="KR4d0368_WYG_078-12b"/>
亦困于虀鹽生意斬然時一見之則忍飢而相對泯黙<lb/>
而已吾輩尚可以㑹晤一二日否已於拜應之書中說<lb/>
及兹因次兒瀹到其妻舎就戒其晉拜瀹有志於學有<lb/>
可以資一飯以活之者<hi>闕</hi>
　　與竺梅潭<lb/>
某乆不交几格書然起居候則風雨西来時音也近相<lb/>
遯世得趣幹蠱有賢非如某之貧而罹患難老而坐病<lb/>
痛日與家人區區謀朝夕者比剡中佳山水固某桐鄉<lb/>
<pb n="KR4d0368_WYG_078-13a"/>
也桂丹菊黄橙香橘緑雖曰<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>洞之餘風景恐猶在也<lb/>
追謝屐溯王舟與舊逰諸賢偷一二日樂亦有意在而<lb/>
道逺脚弱徒有此心生翼先到左右耳宇宙無窮人生<lb/>
如夢某之前言自知其非達者姑發髙眀一笑<lb/>
　　與孫長州令子<lb/>
某與先正判府寺簿七十餘年交道如一日飛蓬醉卧<lb/>
之後遇馬先塋有詩感舊便中草草寄和自是書音絶<lb/>
矣去秋聞訃已哭之寝外猶以老病未能晉言為欠襄<lb/>
<pb n="KR4d0368_WYG_078-13b"/>
奉薄期先銘下示追頌徳業某何敢後特年衰思拙莫<lb/>
能發揚萬一而筋力不任逺欲旅執紼列亦暌所願睇<lb/>
四眀之銘旌痛萬官之窆玉道義凜然此忱奚贖惟孝<lb/>
慈亮之<lb/>
　　答胡景參<lb/>
某謂少年相從之樂事不如老来一見之為竒功名路<lb/>
上之逢迎不如溪山境裏之聚晤先生投賢有日矣某<lb/>
亦待盡嵩曲相望只隔片雲乃㡬于二十年不相面出<lb/>
<pb n="KR4d0368_WYG_078-14a"/>
門問天難贖此欠所幸者今為姻家矣某衰年筋力雖<lb/>
難及逺時節交書猶可於五朶雲挹光霽于片言隻字<lb/>
而見心腹而疎濶者又兩年兹拜寳墨未開緘而躍然<lb/>
於其中云云諸兒例䝉存問敬附此拜再三忱諸令子<lb/>
直閣想皆隨侍山中之樂今知有羲獻矣就此拜問<lb/>
　　又<lb/>
某謂昬事至重言戒以期禮也主㛰之緘千金已訂眷<lb/>
意何渥真染隨之浩浩然自肺肝流薫薫然如顔面對<lb/>
<pb n="KR4d0368_WYG_078-14b"/>
開眀病眯激烈老懐松柏嵗寒之盟既如此其綢繆桃<lb/>
李春風之接當何如其暢洽耶苐中間寵辭太過若施<lb/>
於等而上者凜不敢當<hi>闕</hi>澗托冗不我訪而以書煩其<lb/>
令親趙丈一来豈有疑譴及某耶尚望台翰往来中致<lb/>
其無他之意匆匆申答言不盡意<lb/>
　　與趙景魯通判<hi>孟</hi>
某不接光霽已十有六年雖心未嘗忘而書不及上近<lb/>
得兒深信知執事近寓師道處因獲以子弟列叅侍且<lb/>
<pb n="KR4d0368_WYG_078-15a"/>
拜拳拳隨垂問之辱讀之恍然便如揖面色而話心原<lb/>
也某老矣衰矣而疾病乗之眼如霧手如風形骸如水<lb/>
中枯槎無一分生意矣他又有難言者姑置勿道比緇<lb/>
冠寵賜仰佩謙存某疎濶甚於蓬弱之隔而見遺出於<lb/>
風雨之中蕭蕭數絲之白忽焉増重豈世俗之所可謝<lb/>
也令兄司令郎中令兄架閣想怡聚燕樂皆乞道賤名<lb/>
申敬某日迫崦嵫不復問世事諸兒碌碌有縁依托告<lb/>
自時厥後視為河東友記中之物幸甚幸甚略此冩萬<lb/>
<pb n="KR4d0368_WYG_078-15b"/>
一眼不副心潦畧潦畧<lb/>
　<lb/>
　<lb/>
　<lb/>
　<lb/>
　<lb/>
　<lb/>
　本堂集巻七十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻三十八</head> <lb/>
    <p>
<pb n="KR4d0368_WYG_038-1a"/>
欽定四庫全書<lb/>
　本堂集巻三十八<lb/>
　　　　　　　　　　　　　宋　陳著　撰<lb/>
　序<lb/>
　　送甥黄正孫入越序<lb/>
余與之越公黄太史震為金石交以其女妻其孫正孫<lb/>
貧而苦學年㡬壯矣而母老不敢逺遊今將近而入越<lb/>
請一言以贈余謂士之始生也設桑户蓬矢于門以射<lb/>
<pb n="KR4d0368_WYG_038-1b"/>
天地四方所以期待者固以其非家食之身也及其學<lb/>
優而仕仕固非分外事然仕固可求乎夫子曰富而可<lb/>
求也雖執鞭之士吾亦為之如不可求從吾所好夫固<lb/>
知其不可求矣而與其徒轍環天下老而後已又何為<lb/>
而然哉吾乃知夫子之所以求其諸異乎人之求吾惟<lb/>
求諸已人將求諸我不求之求亦曰有遇而已而終亦<lb/>
無遇則是有命焉況乎世降而今耳目所接聲勢震撼<lb/>
豪奪掀舞棲棲章甫縫掖欲于此冀其或者貴玉璞市<lb/>
<pb n="KR4d0368_WYG_038-2a"/>
駿骨吾斯之未信泰山孫明復逺遊睢陽雖范文正公<lb/>
亦疑之詰之知其有母老無以養然後信其非乞客王<lb/>
元之之子嘉祐人皆目為愚騃唯寇莱公知其有深識<lb/>
逺慮時無寇范二大老吾恐如明復嘉祐亦難乎其為<lb/>
遇今汝不之東不之南獨問道于越之越公交天下士<lb/>
於越為多江空歲晩為吾黨尚有碩果者在汝行矣他<lb/>
日來歸知所遇者某人某人當與余心相待則相與贊<lb/>
慶其之越公之有賢故人而其孫得有所遇鵬而風龍<lb/>
<pb n="KR4d0368_WYG_038-2b"/>
而雲相從之樂其有涯耶<lb/>
　　天台陳方叔詩集序<lb/>
余交天下士耄而遇方叔陳君來錄州學事一相接氣<lb/>
暖然似春聽其言波游濤平而雨露潤旣而出詩巻以<lb/>
示如其人如其人詩自五季以上前輩評之已詳爾後<lb/>
諸大賢不以詩自名而或不能無詩皆有為而發如日<lb/>
星之光明河嶽之流峙殆天地間所不可無者至今之<lb/>
人則有怪而失其正虛而失其真纖麗破碎而失其渾<lb/>
<pb n="KR4d0368_WYG_038-3a"/>
然天成滔滔也特兒童習對偶倡優資戱劇奚觀為詩<lb/>
三百篇謂何流弊至于此極此余於方叔之為人有所<lb/>
以為詩有感焉自時厥後將游詠之不倦詣之日深與<lb/>
理氣俱融於世教有補知其為方叔之詩則今之人斯<lb/>
在下風矣詩云乎哉方叔名應炎自號南齋天台人也<lb/>
　　史景正詩集序<lb/>
嘗謂文與世變升降而詩為甚三代以上四詩一唯真<lb/>
實正大而已爾後其深淺厚薄隨時不同然時也有人<lb/>
<pb n="KR4d0368_WYG_038-3b"/>
焉君子不謂時也晉宋間如陶謝諸人唐如李杜韓柳<lb/>
劉禹錫輩皆卓卓於風流之外今之天下皆淫于四靈<lb/>
自謂晩唐體浮漓極矣景正獨非今人耶其出古今發<lb/>
明理義不輕為風月花草所誘如景星如砥柱望而知<lb/>
其為景正之詩時何與焉彼時者流無根無源將亦有<lb/>
時如源水歸壑而唯景正之從則詩其庶乎余雖耄倘<lb/>
猶及見之<lb/>
　　贈甥胡幼文還侍序<lb/>
<pb n="KR4d0368_WYG_038-4a"/>
人之子男女一也女以事人所重無二統故移其重父<lb/>
母者重夫家夫然則托其女可忽諸世道降人心漓以<lb/>
子女為徇勢利之物於壻乎何擇余心惻焉不敢以女<lb/>
輕擲其擇壻也寜過於時之遲寧失于地之逺意有所<lb/>
契不占而孚吾壻胡幼文徳華甫也吾於其父制機公<lb/>
為丙辰同袍生相與追從忘形骸見肺肝所以畼洽有<lb/>
口不能言者旣而萍雲聚散二十年後各歸故山了向<lb/>
平家事公以子請婚吾亦以其父知其可妻而妻之以<lb/>
<pb n="KR4d0368_WYG_038-4b"/>
女清今而後知其得所托矣惟是敏而能勤直而不肆<lb/>
與吾諸子接切磋琢磨必盡心焉殆春風時雨中而有<lb/>
法家拂士在其有益于吾門固如此吾初所望其庶乎<lb/>
無憾於其來也叙以贈其還陳某八十三歲書於交翠<lb/>
忩<lb/>
　　代弟<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>梅畫序<lb/>
余平生愛梅咏之不足又寓之畫出以示客客曰林君<lb/>
復楊補之各長其一子而欲兼之歟余曰不然疎影横<lb/>
<pb n="KR4d0368_WYG_038-5a"/>
斜之筆即無聲詩浮動暗香之吟即有聲畫畫自畫詩<lb/>
自詩耶余嘗風雪傍水月與花相忘與花俱化且不知<lb/>
梅之為我我之為梅畫之為詩詩之為畫又安知君復<lb/>
之非補之補之之非君復哉客不復對于是乎書<lb/>
　　天寧寺主僧可舉語録序<lb/>
鄉之天寧主禪舉師直翁與余相與旣久其徒雲岫集<lb/>
其師出世來一言一話以示曰吾師不立崖岸不露線<lb/>
索不棒不喝機鋒到處禽縱出没真得洞下三昧屬余<lb/>
<pb n="KR4d0368_WYG_038-5b"/>
為之序余謂南人不夢駝北人不夢船心無此見則無<lb/>
此夢況欲矢諸口肆諸筆豈本色外人可勉强哉辭焉<lb/>
則曰黄魯直為翠岩眞師張天覺為兠率悦師其為序<lb/>
固是就窠游戯彼陸務觀之序雪竇持師不過述其有<lb/>
舊而已亦何不可余無以辭則詰之曰佛本空奚庸語<lb/>
語已妄奚庸錄錄焉又為之序不㡬贅而又贅乎則又<lb/>
曰是則然矣而有一轉語滔滔者有能於吾師百千語<lb/>
中得一語焉於一語中得無語焉直下家風掀天撲地<lb/>
<pb n="KR4d0368_WYG_038-6a"/>
倘自此錄出則錄又非贅矣吁當家所見如此如此奈<lb/>
何能贊一言若曰與直翁之契而就以其徒之言為序<lb/>
其殆庶乎上章提格夏五朔日四明遺耄陳某序<lb/>
　　贈曹居敬復職序<lb/>
曹居敬長吾鄉郡幕比解去年餘復來余偶出山見而<lb/>
叩之其去而來為誰曰為臺檄去為廟堂主之來出示<lb/>
濟南張公序備見始末其為人剛而直養熟而守定遇<lb/>
事知有理不知有人人之畏之忌之者叢其機而攻之<lb/>
<pb n="KR4d0368_WYG_038-6b"/>
迄于身不得安以去因而諗之以屈平清遭讒不如黄<lb/>
叔度之混然無迹姜公輔以直見斥不如婁師德之弛<lb/>
然無競今之來也將奚從矍然而拱曰學屈平公輔易<lb/>
學叔度師徳難學屈平公輔不至不失周旋於砥礪繩<lb/>
墨之間而禍變之來在彼不在我學叔度師德不至則<lb/>
將流而為詭為隨而為名教中罪人矣乃所願以初心<lb/>
終其身而已吁物受變而成物人受變而成人君於此<lb/>
際不以清直累已少詘矢愈激氷愈寒其自信不惑也<lb/>
<pb n="KR4d0368_WYG_038-7a"/>
如此自時厥後不患其不及而患其大過而所志不得<lb/>
以盡達中庸曰君子和而不流强哉矯中立而不倚强<lb/>
哉矯吾夫子所謂强直與清在其中矣德而進于此其<lb/>
殆庶乎敢復以贊其徳之成<lb/>
　　贈詹仲和還杭序<lb/>
馬少游云士生一世但取衣食才足為郡椽史守墳墓<lb/>
鄉里稱善人斯可矣致求豐餘但自苦耳今之人有知<lb/>
此意為誰錢塘詹君仲和其人也來職鄞府抱繩尺持<lb/>
<pb n="KR4d0368_WYG_038-7b"/>
角牙而事無不辦公退書巻在手詩句在口與之交春<lb/>
原之雨也越三載當去邦人皆欲其復留而歸隱浩浩<lb/>
然矣若曰九里松孤山梅飛來峰桂與環湖三百寺烟<lb/>
雲水月參差映帶非人間世客遊者擷竒探勝茹芳潄<lb/>
緑以頃刻計福況家焉日接以夀其間以昌其吟綽綽<lb/>
有餘裕不早歸可乎或言仲和貧無以歸姑少待然則<lb/>
所待者將復使之以刀筆茍非得耶吁仲和非茍所得<lb/>
者況今而後雖事刀筆正恐亦不免貧耳何如杜老所<lb/>
<pb n="KR4d0368_WYG_038-8a"/>
謂在家貧亦好歸哉歸哉其母多為少游地下笑寂寂<lb/>
辛卯夏五<lb/>
　　送邑士送韓君美經歴解任詩序<lb/>
仕宦之難久矣而職於幕者尤難況為幕之長則其難<lb/>
又可知矣蓋官不為尊而欲不以其所尊責甚重而欲<lb/>
不失其所重非誠足以感物智足以燭理力足以據公<lb/>
而任事不餒則跲如職何四明之為郡地要物繁學校<lb/>
之弊久而士辱於積輕田里之計嗇而民病於易瘠六<lb/>
<pb n="KR4d0368_WYG_038-8b"/>
邑而五瀕海波濤出没之常而其人狃於施奪古汴韓<lb/>
君君美以長才實學來望此府脉絡其上下機括其中<lb/>
間隨所應酬動中肯綮俯而委之者信以決仰而承之<lb/>
者賴以行三年如一日絃誦洋洋得其所自貴矣耕桑<lb/>
熙熙樂其所自力矣風帆浪舶出入懋遷與齊人為春<lb/>
矣儒術飾吏之效始白而君之助為多今而以代滿去<lb/>
臨發之際而帳而旗而歌而頌盃持水袖銜文遮瘦馬<lb/>
者萬計孰知士之籍於奉川者其情又出聯邑之外編<lb/>
<pb n="KR4d0368_WYG_038-9a"/>
户之表乎文明運開役不及儒率土之濵衣冠一氣下<lb/>
邑何辜獨為拑紙尾者仇焉不有君子奉檄星馳掲日<lb/>
月而鼓雷風蔀屋覆盆之下豈知有今日哉然則君之<lb/>
綱領畫諾何莫而非詩書之澤而士之不為力役折摧<lb/>
蹈藉則於吾道闗繫最大行之勇私猶公也感之者深<lb/>
公猶私也戀戀依依不自知其發而為聲聲雖不皆成<lb/>
文其為真切則一將追路攀鞍謳吟而送之且謂余曰<lb/>
子吾鄉父老也盍為子弟先吁余耄矣筋力不能强應<lb/>
<pb n="KR4d0368_WYG_038-9b"/>
因為集而成帙并序其大意授之使前吁此亦可以觀<lb/>
人心也夫歲旃䝉協洽季春嵩溪遺耄陳某序<lb/>
　　梁宰<hi>觀</hi>經驗良方序<lb/>
昔巢谷有聖散子方能活傷寒之秘不欲傳之人指松<lb/>
江為誓蘇長公得之笑其隘時有龐安時毉而善著書<lb/>
授之曰使巢谷同此不朽南廬梁君集經驗良方百欲<lb/>
鋟諸梓屬余序之吁人之身莫危於病病之際莫急于<lb/>
藥藥之方可以活人而祕不輕出必將以我叩為利不<lb/>
<pb n="KR4d0368_WYG_038-10a"/>
則貧而疎而賤者無以為叩之之資坐視其不可為有<lb/>
嘆且幸之而已世降俗薄一至此極獨何心哉君方彯<lb/>
纓膴仕用心如此不惟人之病偶與方遇得以全活推<lb/>
而求民瘼察治脉皆其己任余將為蒼生賀其有旣耶<lb/>
歲乙未畼月四明遺耄陳某序<lb/>
　　邑士和東平叚約齋詩序<lb/>
叚少府官吾邑古道藹如也敬而叩之得家世甚悉且<lb/>
出示其伯氏約齋三詩有以見源流深長孝義之風融<lb/>
<pb n="KR4d0368_WYG_038-10b"/>
液於言語間闗世教為大有動於中因次韻未㡬而和<lb/>
章已成巨帙吁孝義之事有人心者天常也孝義之家<lb/>
三代以上比屋也世降而下有若人焉則目以為異而<lb/>
以卓行稱是固非古矣而猶幸其知所以稱之則人心<lb/>
在也脩於其身化於其家詔於其子若孫安知薫洽之<lb/>
久不放而準之疎且逺者耶此吾於少府之兢兢以守<lb/>
伯氏之詩而拳拳於有識者之發揚固將以夀其傳如<lb/>
吾之所云云者夫歲旃䝉協洽嘉平日四明遺耄陳某<lb/>
<pb n="KR4d0368_WYG_038-11a"/>
序<lb/>
　　送東平趙益為譯史序<lb/>
捷徑無萬里要職無卑官東平趙生益侍親官奉川未<lb/>
㡬將趨燕為譯史宇宙間窮髪之國有形之身聲出於<lb/>
口各隨其方之氣之習萬有不同古者乃有譯至於重<lb/>
以至於九而後通於一故不可無專職職於今為要其<lb/>
滿去也親民之官多拾級而上然則生之此行為宦途<lb/>
發軔闗一身進取亦重矣而未也蓋逺離膝下休聲美<lb/>
<pb n="KR4d0368_WYG_038-11b"/>
譽隨風而流是為不負面天涯家庭等耳不則親之心<lb/>
眷眷焉而無以悦之吾尤重為生懼生喜吟里人詩以<lb/>
贈良多吾亦有句八而不能盡其意故又為之序勉其<lb/>
先立乎其大者而功名在其中矣母徒曰識竒字便可<lb/>
為揚子雲也四明遺耄陳某序<lb/>
　<lb/>
　<lb/>
　本堂集巻三十八<lb/>
</p>
<p>
</p>
  </div>
</body>
</text>
</TEI>
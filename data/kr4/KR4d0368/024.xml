<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻二十四</head> <lb/>
    <p>
<pb n="KR4d0368_WYG_024-1a"/>
欽定四庫全書<lb/>
　本堂集巻二十四<lb/>
　　　　　　　　　　　　　宋　陳著　撰<lb/>
　五言古詩<lb/>
　　次韻竹窻兄<hi>名元龍</hi>松詩為其病也<lb/>
獨立南山巔傲視氛翳表虬枝結成葢寄託紛蔓蔦風<lb/>
霜受變足萬古為一曉日日當户門蒼翠濃可抱<lb/>
　　遊慈雲分韻得是字<lb/>
<pb n="KR4d0368_WYG_024-1b"/>
僧闗可人心况此晴色美蹈蘚滑路多訪菊香處是引<lb/>
飲吞山光清嘯落松子我有即事詩就埽石壁紀<lb/>
　　寄具勉齊馮桂坡<lb/>
美人隔江水相思江水深江水日夜流從我東去心春<lb/>
風百花老把酒别草草邂逅未可期梅杏黄己飽<lb/>
　　次前韻再寄二首<lb/>
誰言溝澮淺誰言滄溟深淺不如世態深不如我心我<lb/>
心先齒老不蹈章䑓草寄語知心人故書足自飽<lb/>
<pb n="KR4d0368_WYG_024-2a"/>
昨日寄君詩詩説君契深君詩今日來深於我詩心期<lb/>
君松不老我得如蔓草相依無棄憎分我風月飽<lb/>
　　次韻戴成叔<hi>名廷節</hi>
君子當固死逹亦豈吾病有心事窮逹斯與天者競仕<lb/>
可以致君止則歸田咏孔子聖之時善學即鄒孟蟋蟀<lb/>
秋乃鳴反舌不鳴夏天地如草亭萬物寄虛架逹人窮<lb/>
物理嗜理如嗜炙動靜各有時由然㑹心舍世上貪鄙<lb/>
夫紛紛如蔓草榮華能幾時風霜不足掃美人如黄金<lb/>
<pb n="KR4d0368_WYG_024-2b"/>
百鍊色愈好用舎無益損此理須辨早當年雪溪翁知<lb/>
命故知足平生一退字厚施不食禄髙潔嚴子陵清賢<lb/>
段干木溪上多子孫林樹森摇玉傍家數畆園景物便<lb/>
偃仰水近竹愈青土腴花怒長得閒日月長萬里歸坐<lb/>
想有時發孤嘯山谷答清響鑿地引山泉泉脉老擾擾<lb/>
池上有新亭池下菱荷遶色香兩超絶天然本非矯花<lb/>
開日開宴醉裏人世小青山如有期住處故當屋山勢<lb/>
面南來發岡自岷蜀其下生偉人自反自常縮逹觀萬<lb/>
<pb n="KR4d0368_WYG_024-3a"/>
物表山界歸一粟朝家相真賢表表梧桐樹羣賢如鳯<lb/>
皇飛翔得依附風來驚四鄰汗走僵訓註云何太山巔<lb/>
蒼蒼豈其數雪溪後人賢門戸欝相符牙籖三萬軸研<lb/>
究勤三餘天命未可期毌嗟失東隅但問道在已窮逹<lb/>
何闗儒我生一斷梗㑹見親舊踈新詩如春風習習勤<lb/>
嘘枯謝君和君詩句甚形神癯一笑當㑹此各道意所<lb/>
如<lb/>
　　次韻竹窻兄欲死嘆<lb/>
<pb n="KR4d0368_WYG_024-3b"/>
人生天地間所患在身死身死人誰逃所患不在此所<lb/>
患死其心此患無比侣厥初天賦性未始分賢鄙賢鄙<lb/>
何由分由自全自燬是故君子儒明德至善止不問身<lb/>
死生誰論時泰否紛紛䝉昧徒知有外物爾富貴茍可<lb/>
圖遑恤理如彼求容足稱香䘮志手落匕本心不復存<lb/>
蹠壽何足美我兄竹窻兄勁節修竹倚一病二十年坐<lb/>
受五賊使題齋曰委順無怨當沒齒聞兄賦欲死我方<lb/>
疑所以及觀欲死辭終亦委順矣委順則心安長須心<lb/>
<pb n="KR4d0368_WYG_024-4a"/>
此理<lb/>
　　無題<lb/>
鏡中㸔青山山色非塵寰月中㸔水光全勝日中㸔山<lb/>
水本無改所過成異顔朝過齊王門暮叩西秦闗人生<lb/>
貴知已不遇何不還了了心自定我居山水間<lb/>
　　送樓佺提幹赴省<lb/>
緑髪方山冠白玉氣色温髙談霏木屑不問能知文去<lb/>
秋奪標歸今步南宫雲儒科青氈耳指取氣欲吞春風<lb/>
<pb n="KR4d0368_WYG_024-4b"/>
㸔花馬已繫長安門知君必得意何以持贈君事業浩<lb/>
無窮學問為本根我懐先獻公况君乃其孫<lb/>
　　送徐倅<hi>名獻子</hi>
堂堂東家英文章筆如椽箳篁駐鄞城迎刃解劇煩家<lb/>
聲出闔閭詔使歸日邊人方辦盃水前事乃不然才難<lb/>
復才難得見青琅玕愛䕶猶恐傷那可輕棄捐不見諸<lb/>
葛公終薦龎士元<lb/>
　　送趙𣙜院<hi>名西之</hi>
<pb n="KR4d0368_WYG_024-5a"/>
彼美稽山松託根髙髙峯當年脱蓬蒿直上将擎空卓<lb/>
立旁無依磊砢多春冬風霜受變足身老氣益充蒼翠<lb/>
照四山枝柯結虬龍世人那能見塵埃眯雙瞳匠師知<lb/>
何在立當要路中需林方皇皇有林能不容行須中尺<lb/>
度終為大厦供<lb/>
　　賦樓提幹古檜因贈其之官<lb/>
我行晝錦坊老檜欺眼碧樛枝巧相扶衆星拱月壁人<lb/>
力固有待面勢本天則受益雨露深風霜莫能賊維黄<lb/>
<pb n="KR4d0368_WYG_024-5b"/>
楊州公好此如好德千金買歸家與德共封植秀出攻<lb/>
媿齋管領無媿色立朝大節成有詩見胸臆三世傳到<lb/>
君培養當益力不墜先正心是乃子孫職君今西入闗<lb/>
此樹留鄊國㸔君德日進此樹日滋息他日成名歸相<lb/>
對兩竒特<lb/>
　　憐猫示内<lb/>
黑花一銜蟬畜之今幾年捕攫奔走㨗巧黠乃其天一<lb/>
臠亦割㗖分與眠席眠邇來主人出出久厨無煙罄空<lb/>
<pb n="KR4d0368_WYG_024-6a"/>
主軰少時得聊自延不就鄰媍呼寧饑肯垂涎夜寒身<lb/>
無棲竈窟恬餘暄灰染突塵涴毛色非舊鮮主人來歸<lb/>
初遶室如訴寃旁人固不解主人當知憐云何云可惡<lb/>
惡彼身攣拳依隨行坐間呵叱加箠鞭不念昔可愛惟<lb/>
惡今非前本來是一物色改遂愛遷吁嗟乎猫乎豈獨<lb/>
於猫然人於夫媍間情義亦罕全花顔少年時猥倚心<lb/>
相纒皤皤白髮垂相醜亦相妍吁嗟乎人乎有耳聴我<lb/>
言人生七十稀能得幾時安糟糠不一堂當與宋𢎞肩<lb/>
<pb n="KR4d0368_WYG_024-6b"/>
不然秪自苦於我何益焉我賦我婦讀一笑願不愆<lb/>
　　無題<lb/>
秋色薄山色黄葉溪景瘠出門欲何之失笑坐溪石冥<lb/>
鴻入層霄感次萬里翼手中鐵拄杖睨視難枉尺起舞<lb/>
衣袂揚不借西風力浩浩天地間誰能省頭白<lb/>
　　夜窻書懐<lb/>
夜深萬籟平危坐弗閉戸不著沈麝香一空清侣許竹<lb/>
凉露易零鮮鮮正亭户彈琴大小聲鬼語雜風雨琴罷<lb/>
<pb n="KR4d0368_WYG_024-7a"/>
復長吟吟罷復起舞人生三萬日胡可弱不武越石勇<lb/>
着鞭相如志題柱惟患不自立彼於我非愈青萍已出<lb/>
匣撫視氣如虎生侯死廟食可以噬而取安能久居此<lb/>
燈花甘自苦<lb/>
　　乙卯鄉貢鹿鳴宴次韻制使陳叔方<hi>名昉</hi>勸駕<lb/>
我朝自開國聚奎五星明人物軰稷契製作諧<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>英從<lb/>
來詞賦學尤負器職名沂公事業富蜀公德望清手提<lb/>
文正印身為國長城藐然予小子亦知師長卿細将状<lb/>
<pb n="KR4d0368_WYG_024-7b"/>
月露壯欲吞幽并消磨凢幾載僥倖才一鳴自謂錐頴<lb/>
脱猶有劒氣横師帥重吹送寒賤分光榮向前步驟濶<lb/>
平生温飽輕終懐勸駕禮肯負鹿鳴聲<lb/>
　　題寧國府涇縣琴髙堂<lb/>
一山逶迤來結崖俯寒碧傳聞控鯉仙垂釣山下石前<lb/>
事不必窮要是古竒迹山中好事者築亭占清特數本<lb/>
瀟洒花松竹更幽閴我來西風晴一洗塵土昔出門復<lb/>
囘首山前有歸翼<lb/>
<pb n="KR4d0368_WYG_024-8a"/>
　　先兄至能逺忌丙寅十一月十七日行都謝氏家<lb/>
　　　遇作<lb/>
人生有兄弟手足相扶持兄死我獨生我生獨何為父<lb/>
母生我晩我憶我兒痴兄出我挽䄂兄入我迎衣低頭<lb/>
嗅我頭垂手牽我隨指望我長成指授詩與書嘉定癸<lb/>
未春援筆題春詞詞云青春過二十七年期䜟語殊可<lb/>
怪河魚忽乗之纒綿日以革醫藥窮所施我父解衣典<lb/>
我母窮無炊猶謂病有瘳誰料終莫醫家徒四壁立正<lb/>
<pb n="KR4d0368_WYG_024-8b"/>
頼兄撐支進有功名望退有菽水資胡然遽止此門戸<lb/>
将依誰風雨屋棟傾江海忘楫維父母相持哭二姊哭<lb/>
撫尸時我甫十載痛哭已深知我今五十三夢見猶涕<lb/>
洟今日是何日有感兄死時老泪滴復滴徃事那可思<lb/>
囘首天地間䦧墻何人斯我抱無兄恨且為世道悲耿<lb/>
耿不成句聊以示諸兒<lb/>
　　壽王修齋樞宻<hi>名爚</hi>
凛凛霜雪根拍拍天地仁皎皎枝上花巻舒幾冬春結<lb/>
<pb n="KR4d0368_WYG_024-9a"/>
實調古鼎深味薄俗顰珍重不盡用嚴風䕶南津<lb/>
　　　右南津梅<lb/>
楚楚青琅玕亭亭上碧落層層凛秋棱不與春風約動<lb/>
摇清風生塵濁空萬壑常時一味靜水月環采若<lb/>
　　　右采苦竹<lb/>
的的芳種傳足足清氣結鮮鮮擢寒叢色正香自冽世<lb/>
人豈不愛或者隨境别木落百草黄獨也壽霜傑<lb/>
　　　右霜傑菊<lb/>
<pb n="KR4d0368_WYG_024-9b"/>
矯矯千尺强蒼蒼起層隂紛紛相投依百鳥諧春吟風<lb/>
饕冰雪嚴誰共嵗晩心獨鳥從何來徘徊行石林<lb/>
　　　右石林松<lb/>
　　剡縣次韻張兼<hi>名伯竒</hi>夜月聮句<lb/>
停棹即堦除空明一境如飛毫僵庶可吐句走靈舒閙<lb/>
裏自靜好公餘相起居愛君情欵密稗我事迂踈念念<lb/>
民租少言言都計虛入林難即鹿竭澤恐無魚立政諳<lb/>
平實行符審疾舒函牛且雞汁服驥偶鹽車斟酌黄流<lb/>
<pb n="KR4d0368_WYG_024-10a"/>
□留連翠織裾務滋桃李種首事草茅鋤願却幸毗子<lb/>
同商雋永書溪山萬寳蔵穹壤一蘧廬吟吻饞供茗官<lb/>
庖貴買蔬塵勞資洗濯技癢互爬梳生活侵韓賈襟期<lb/>
聴耳餘雪舟如興盡共此復誰歟<lb/>
　　題錢靜觀<hi>名真孫</hi>江山萬里圖<lb/>
迢迢江山上萬變紛起伏中間崛竒多忽此入平沃草<lb/>
對近或逺來去自鳬䳱宇宙本來寛景物常滿目此意<lb/>
知者誰烟林有茅屋<lb/>
<pb n="KR4d0368_WYG_024-10b"/>
　　謝國英<hi>名應蜚</hi>送苦笋<lb/>
直節見初茁苦心丼自珍紛紛夏籜中獨養嵗寒身遣<lb/>
送從山西衝破赤日塵揖入生菜筵氣味酷相親譬之<lb/>
古人拳彼獨為何人<lb/>
　　次韻弟觀用陶元亮歸田園居韻<lb/>
麻麥在東阡桑柘在南陌鳥飛魚在淵生意各自適相<lb/>
逢如相知非茍旦與夕此心乃平生誰能開間隙嗟彼<lb/>
何人斯徒為形所役役役本無名於何見勞績富貴死<lb/>
<pb n="KR4d0368_WYG_024-11a"/>
之際清閒終有益<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0368_WYG_024-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　本堂集巻二十四<lb/>
</p>
<p>
</p>
  </div>
</body>
</text>
</TEI>
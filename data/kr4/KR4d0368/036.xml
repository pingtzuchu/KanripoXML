<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻三十六</head> <lb/>
    <p>
<pb n="KR4d0368_WYG_036-1a"/>
欽定四庫全書<lb/>
　本堂集巻三十六<lb/>
　　　　　　　　　　　　　宋　陳著　撰<lb/>
　騷辭<lb/>
　　剡縣解雨五龍潭等處送神辭<lb/>
稼如茨兮黍與粳十日不雨兮彼蒼御龍君兮徼祥環<lb/>
嵊之土兮雨其滂焦捲發秀兮摇晚凉田水泱泱兮秋<lb/>
風香龍倪歌舞兮飽有望神之賜兮何可忘登山臨水<lb/>
<pb n="KR4d0368_WYG_036-1b"/>
兮送將神亦勞止兮歸安故鄉<lb/>
　　賦虛谷黄子羽所蔵吳山西<hi>俊</hi>墨蘭三章<lb/>
虛谷兮委蛇雲英英兮日遲遲繁隂兮土滋蘭之生兮<lb/>
彼桃李其安知　虛谷兮明陽紛百草兮樹千章馨香<lb/>
兮自將蘭之有兮何蕙<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>之敢芳　虛谷兮沈寥霜雪<lb/>
降兮風蕭蕭榮華兮飄摇蘭之全兮清寂寂而彌髙<lb/>
　　賦墨梅<lb/>
直放而為横出之勁兮瘦吐而為淡佇之馨羌寂莫以<lb/>
<pb n="KR4d0368_WYG_036-2a"/>
自韻兮而萬里其流聲風霜之表神與交兮明月在天<lb/>
水在下耿耿於其間兮於以觀我生之清明<lb/>
　　賦墨鷺<lb/>
山林以為家兮出而與風烟之為縹緲水之湄素與狎<lb/>
兮專一嗜而謀飽紛紛下而上兮若不能以終日矯静<lb/>
潔以待兮固有獨立于寒梢之表者也<lb/>
　　題畫扇<lb/>
江極目兮沙路平驢卓耳兮風蹄輕彼何人兮為此行<lb/>
<pb n="KR4d0368_WYG_036-2b"/>
我欲從之到蓬瀛<lb/>
　　賦賈養晦所蔵王庭吉<hi>廸柬</hi>墨水仙花<lb/>
嵗云暮兮隂凝若有人兮亭亭玉質兮黄中淡無言兮<lb/>
含馨雪霜貿貿兮弱植自矜宇宙納納兮誰與為情斂<lb/>
而全其素兮何有乎丹青<lb/>
　　題女冲所蔵彩箋<lb/>
天空濶兮西東兩山路平平兮春草班班今而後兮百<lb/>
里之間思渺渺兮水竹之灣<lb/>
<pb n="KR4d0368_WYG_036-3a"/>
　　題兒泌所蔵彩箋<lb/>
山一抹兮天之末兮彌隠隠而彌妍松矯矯龍其脊兮<lb/>
颯張髯而自全有美一人兮橋之外水之邉意其悠然<lb/>
有見兮雙鷺飛飛而在天<lb/>
　銘<lb/>
　　吳蘭齋野航銘<lb/>
謂亭兮而舟其形謂舟兮而止不行其誰知此理之精<lb/>
夫固動無動而静無静見之舟非舟而亭非亭<lb/>
<pb n="KR4d0368_WYG_036-3b"/>
　　朱景伯<hi>承孫</hi>省齋銘<lb/>
維天之命維性維静静則有動毫釐庭徑是故君子貴<lb/>
乎自省省之如何願言主敬<lb/>
　　鏡銘<lb/>
奩則涵清揭則用明匪形之觀以觀我生<lb/>
　　戴時芳<hi>方易</hi>初齋銘<lb/>
易有初乎初不可迹易無初乎何從有易平旦氣清萬<lb/>
境寂如我觀我生是易是初<lb/>
<pb n="KR4d0368_WYG_036-4a"/>
　　泌紙屏銘<lb/>
既潔既光既直既方静以觀身曷其有常<lb/>
　　銘婺石君瑞<hi>徳祥</hi>墓誌<hi>并序</hi>
　　　石君瑞豫為墓誌以其藁來諗讀至贊之末恍<lb/>
　　　然一笑豈欲與余同此贊耶因為之辭敬羨其<lb/>
　　　達而并及余意云<lb/>
金華矗天雙溪無邉秀而生公玉尺朱絃文以發身縹<lb/>
組揚鞭推者爭轂薦者交箋外最歴歴雲霄羽翼横飛<lb/>
<pb n="KR4d0368_WYG_036-4b"/>
直上何要非職庶展夙學天也而厄歸兮故曲猿鶴與<lb/>
適窮而自亨耄而自强何見之達豫誌其蔵公之于余<lb/>
契誼平生豈其誌死而不同方余八十一公八十五出<lb/>
處畧同年又如許亦欲自誌公有成語晚節間闗一生<lb/>
清苦<lb/>
　　耕雲亭銘<lb/>
　　　耕雲亭余友孫凝徳夫所築也書來言其故氏<lb/>
　　　裔清州揚雲嶺下東漢末始祖長官公遊㑹稽<lb/>
<pb n="KR4d0368_WYG_036-5a"/>
　　　菴居四明白雲山傍奉揚雲里之神以廟死且<lb/>
　　　葬菴為寺子孫蔓延到今詩書發身簪纓擅一<lb/>
　　　鄉寺之南廟之東有麓寛平因廬焉瞰流而亭<lb/>
　　　扁以畊雲雲以識厥先之遺耕則在我敢以銘<lb/>
　　　属余謂天地之氣形而為人其始皆有所愛氏<lb/>
　　　一身而至於百千萬人一家而至於四方萬里<lb/>
　　　勢也久而昧其所自出者有之知而不暇問者<lb/>
　　　有之其有幸其有可迹覩而使之目接而心懷<lb/>
<pb n="KR4d0368_WYG_036-5b"/>
　　　者能㡬何人哉長官之業雖失其譜而有白雲<lb/>
　　　寺揚雲嶺廟千餘載猶在後之人不問久近霜<lb/>
　　　露之感無所于寄亦惟篤雲之舊則生生氣脉<lb/>
　　　與雲俱流又將自此亭始耕雲之義不淵乎銘<lb/>
　　　曰<lb/>
四明之山兩雲之間是卜是築豈其餘閒追惟先德如<lb/>
苗斯植千載之下雲其遺迹彼㺄者流朝夕之謀不田<lb/>
餘地不耕奚秋顧瞻左右繩繩其後誰與本根而今其<lb/>
<pb n="KR4d0368_WYG_036-6a"/>
有非雲而雲非耕而耕茍不自力有如此亭<lb/>
　　敬義齋銘<lb/>
　　　孫夢釜與之篤厚而老于學者也有齋焉名敬<lb/>
　　　義蓋取諸易<lb/>
維心之動為氣之户維性之静為理之府動則易放孰<lb/>
操而主静則有應孰則而矩以直其内敬必内聚以方<lb/>
其外義非外取是以君子脩省恐懼夾持以立學其殆<lb/>
庶<lb/>
<pb n="KR4d0368_WYG_036-6b"/>
　　虛心齋銘<lb/>
　　　史景揆名葵卿以虛心銘其齋求銘于陳某銘<lb/>
　　　曰<lb/>
夫人之心其體則性情則其用隨感而應不物于物物<lb/>
非吾病澄然湛然雖動亦定彼老莊者棄天所命放言<lb/>
曰虛與道庭徑非虛之虛萬里之鏡敬之敬之吾師孔<lb/>
孟<lb/>
　　棲吉所銘<lb/>
<pb n="KR4d0368_WYG_036-7a"/>
　　　卓子野樵以棲吉初號請銘于嵩溪遺耄陳某<lb/>
　　　銘曰<lb/>
夫人之生動之機危吉凶悔吝動則見之惟能主静雖<lb/>
動不失敬之敬之是棲是吉<lb/>
　頌<lb/>
　　壽王脩齋樞宻<hi>爚</hi>頌<lb/>
天地其塊道理最大孰主張是有聖賢在方寸之㣲萬<lb/>
善之㑹惟修則存不則昧昧于易之元終日乾乾大學<lb/>
<pb n="KR4d0368_WYG_036-7b"/>
明新體用一源暗室屋漏飛躍天淵贊化育物莫知其<lb/>
然修之用功亦曰大矣于以名齋學此而已䕫禹與行<lb/>
顔孟與止翼翼兢兢毫髪千里平生之間至于嵗寒匪<lb/>
幸而進匪倦而還世變日隘穹壤自寛吾安吾性人以<lb/>
為難鳯翔千仞辟易鴻鵠覽輝一下為國之福幡然如<lb/>
龍歸卧雲谷雨我大旱羣望斯属維昔淇澳君子之宗<lb/>
亦既多壽維徳之豐切磋琢磨益以自攻脩哉脩哉今<lb/>
之武云<lb/>
<pb n="KR4d0368_WYG_036-8a"/>
　贊<lb/>
　　吳景年<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>真贊<lb/>
其容淵其髯掀其服野其冠圜是誰筆之得其粗焉孰<lb/>
若見君於此筆之外而知君於此筆之前氣以直而肆<lb/>
神以蔵而全付所無於自信處所有如不然夫固欲謝<lb/>
吳楚之塵而游戱乎羲皇之天也<lb/>
　　石蔵玉贊<lb/>
天下之寶惟玉為最然不受觸觸之則碎如何如何可<lb/>
<pb n="KR4d0368_WYG_036-8b"/>
全其粹亦曰珍蔵光華白賁<lb/>
　　林樂間真贊<lb/>
皎然其毛顔也似玉癯然其骨相也似竹悠悠然某心<lb/>
也雲與上雲與下飄飄然其身也江之南江之北此所<lb/>
謂樂間之道人贊之者本堂老人之醉墨<lb/>
　　林道士元素真贊<lb/>
龍瑞主人林性初以其壽像求贊於余謂似邪未嘗接<lb/>
之於平居謂非邪固嘗聞之於其徒寛閑以自放則雲<lb/>
<pb n="KR4d0368_WYG_036-9a"/>
壑與江湖藴藉以自澤則家世之詩書余知其黄冠羽<lb/>
衣者其寄而不離乎儒是之謂性其初而像者其粗也<lb/>
　　汪日賓真贊<lb/>
詩書以沃其中兮睟目盎乎吾之餘衣冠以正其外兮<lb/>
儼自媚乎吾之初情周乎與物兮于由由而介介義見<lb/>
乎應事兮于膠膠而舒舒庶乎免于今之世兮其將進<lb/>
于為少㳺王彦方之徒<lb/>
　　僧雍野堂贊<lb/>
<pb n="KR4d0368_WYG_036-9b"/>
野堂之野大千世界野堂之堂匪茅一把也無籓籬也<lb/>
無間架風月徃來雲壑上下空空洞洞規模廣大是真<lb/>
非真是假非假善哉善哉無成無壊<lb/>
　　僧可舉真贊<lb/>
徳源上人以其師直翁壽相求贊余謂直翁不必贊自<lb/>
有湖海拍天浪山林撼地風八萬四千贊贊徳源㸃頭<lb/>
曰如是如是<lb/>
　　僧可正真贊<lb/>
<pb n="KR4d0368_WYG_036-10a"/>
古巖氣骨春風面皮是人認得靈溪靈溪元是不知一<lb/>
片妙莊嚴域千古萬古光輝<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0368_WYG_036-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　本堂集巻三十六<lb/>
</p>
<p>
</p>
  </div>
</body>
</text>
</TEI>
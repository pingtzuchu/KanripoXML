<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻三十三</head> <lb/>
    <p>
<pb n="KR4d0368_WYG_033-1a"/>
欽定四庫全書<lb/>
　本堂集巻三十三<lb/>
　　　　　　　　　　　　　宋　陳著　撰<lb/>
　歌行<lb/>
　　送兒沆再之婺<lb/>
父母生汝期望汝地濶天寛從着歩霜葉飛紅橙橘黄<lb/>
一笠西風正宜路送汝出門不肯行低頭進言出苦語<lb/>
雙親雖安身已髙菽水為歡盍朝暮夏初奉命見兩山<lb/>
<pb n="KR4d0368_WYG_033-1b"/>
往還憾不身生羽如今又為千里行直是戀慕難輕去<lb/>
有不忍聴手撫背至哉天理人倫處我豈欲汝寸歩離<lb/>
事有乗機恐差誤晚年正欲汝有成此行倘與心相副<lb/>
皺皮瘦骨便精神當為汝喜非汝懼不妨安穏趂前程<lb/>
但及梅花時歸學萊舞<lb/>
　　送沆赴台州學録<lb/>
山連霞水半沙十歩九歩神仙家草初芽樹欲花香風<lb/>
二百里春華人謂此行良可樂我送出門還作惡初心<lb/>
<pb n="KR4d0368_WYG_033-2a"/>
謂何姑勿道為貧去抱夫子脚天台如今人物林芹芳<lb/>
藻潔紛佩衿物議無情憂責重盡人須要先盡心好為<lb/>
人師古所戒况汝大欠燈忩債理義無窮白日速相長<lb/>
工夫方有在視身如玉宜好修守口如瓶勿起羞平平<lb/>
之外無赫赫介介之中有休休勞其筋骨饑膚體乃汝<lb/>
法家并拂士恩愛極處言語切豈得已哉汝行矣我年<lb/>
雖邁尚自强藜藿能延壽命長相望只有片雲隔不比<lb/>
逺去無逰方時節飛書當萊舞兩字平安勝三釡三年<lb/>
<pb n="KR4d0368_WYG_033-2b"/>
電光一抹過但要學成身立來歸見父母<lb/>
　　送邑簿李大用任滿<lb/>
綵旗蔽野南風香歡門遮馬東路長黄童白叟百拜酒<lb/>
鸞樓主人今日行憶昔焦氛漲天赤手挽龍津力輸滌<lb/>
簿領為職闗係重儒術飾吏經綸宻學校一新衿佩來<lb/>
市井再復圖畫開男耕女織各安堵山居海蔵皆熙臺<lb/>
口不言功心自喻三年職滿留不住我窮欲餞惟有心<lb/>
一詩收拾行碑語如之何説見事明自有夜月光山亭<lb/>
<pb n="KR4d0368_WYG_033-3a"/>
如之何説律已清亦有秋水鋪長汀留此賢勞書縣譜<lb/>
携此聲名登雲去君不見政事堂中李恭伯即是長年<lb/>
長社簿<lb/>
　　送邑宰丁既之小書任滿<lb/>
君不見南山峰晴倚空有時烟嵐失青蔥又不見碑潭<lb/>
水清貫市有時波濤漲黄滓銅章一臨山水間變態有<lb/>
甚水與山自從有邑知㡬尹仁聞始終無二三况值焦<lb/>
氛半封内轉為樂國非容易飛鳬忽戴福星來力量精<lb/>
<pb n="KR4d0368_WYG_033-3b"/>
神有餘地吾鄉由來文獻多道脉無如世故何蔬園每<lb/>
每今棟宇芹波瀰瀰新絃歌小民艱食業山海弱肉難<lb/>
供虎狼噬寒忽煖衣饑怱食晝無打門夜無吠百里乳<lb/>
哺父母懷惡稔時勞匣劍開同寮議論兄弟視理到肯<lb/>
放山筆囬苦檗雋永世味外甘棠種在人心裏圖誌雖<lb/>
書不盡書頌碑欲記如何記及瓜而代芒芒行花城如<lb/>
畫琴在堂手揮帳餞前路濶唾去金饋西風香來不擕<lb/>
家影相逐去不挑包心自足眉間迎笑動瑶琴膝下候<lb/>
<pb n="KR4d0368_WYG_033-4a"/>
歸翻綵服南溪景擅孟城竒酒丹米白魚蠏肥家林燕<lb/>
喜莫惜醉仕宦得閒能㡬時平實工夫根本大舒徐歩<lb/>
武官職耐向誰規模看邑宰誰能如公三出宰誰能如<lb/>
公徹底清誰能如公不炫名卓乎髙哉日月證足以行<lb/>
矣雲霄程出門為民還小駐肯借心香勤早雨一雨三<lb/>
日豈偶然異日作霖天已許老夫生身八十年何幸親<lb/>
見真前縁既無筋力送之逺又乏詞藻揚其賢謾將里<lb/>
詠塗歌者掇拾萬一溪藤冩長揖奉為行李累為我一<lb/>
<pb n="KR4d0368_WYG_033-4b"/>
讀清天下<lb/>
　　送兒沆再之台學并似許梧山張在軒<lb/>
學古入官非易事同寅協恭第一義昨汝行矣重吾憂<lb/>
今吾聞之為汝喜有如此廣文先生真所謂法家拂士<lb/>
寄聲忽到我用情應為汝我欲謝之難為語汝其聴之<lb/>
告以意古天台多士類文有風檣陳馬之竒氣有霜林<lb/>
老鶻之鷙鎮之以静重行之以平易艱難見初心苦淡<lb/>
得真味人謂著脚危於淵我知進徳此其地汝不見范<lb/>
<pb n="KR4d0368_WYG_033-5a"/>
文正公家書片幅戒子姪有事只與同官議又不見歐<lb/>
陽朋黨一論質鬼神同道相益乃君子<lb/>
　　送兒深赴婺之月泉山長<lb/>
來汝深吾語汝汝今此行五百里吾豈不欲汝在傍朝<lb/>
夕告教從容裏世莫難於續書脉孝莫大於養吾志男<lb/>
兒須為大丈夫逺遊有方學者事汝行乎吾决矣名山<lb/>
大川如不識坎升中間能有㡬嚴師良友如不親家庭<lb/>
言語未必是若曰髙車過萬里橋非所羨於司馬氏若<lb/>
<pb n="KR4d0368_WYG_033-5b"/>
曰榮鄉佩六相印亦何取於蘇季子區區物外先入心<lb/>
役役終身非切已星婺域月泉水古到今最多士要知<lb/>
三人必有師毋謂一日長乎爾賊人之子乃自賊毁人<lb/>
之善是自毁同寮當出肺肝話諸生當如手足視囬顧<lb/>
弱植荷負重雋永古訓滋味㫖遇食不求飽飲酒不至<lb/>
醉閒事付浮雲本色為實地詩書何幸薄有禄齏鹽猶<lb/>
勝空煮字仕未可養汝奈何耄猶加飡我自慰要得友<lb/>
朋之譽可聴聞即是父母之前相諾唯三年日月一箭<lb/>
<pb n="KR4d0368_WYG_033-6a"/>
過不必吾懼但為吾所喜<lb/>
　　贈郡經歴韓君美<hi>名居仁</hi>
　　　范文正謂幕客須可師者而難其人乃今以上<lb/>
　　　分主畫諾方且為儒學地指易之全體大用以<lb/>
　　　祛破碎脉詩之深源正流以洗浮薄余獨以衰<lb/>
　　　耄不克攻撞邑丞許忽傳垂問之及輙歌數語<lb/>
　　　以謝一覽擲之幸甚<lb/>
易為六經彛訓祖詩闗萬里風化機周程泒外誰復得<lb/>
<pb n="KR4d0368_WYG_033-6b"/>
商賜言後知者誰穿鑿簸弄到今日家自為詩人自易<lb/>
數不及理數亦妄吟而無用吟何益京房軰晚唐時悖<lb/>
繆之渠漓之靡雖不能為本真累能悞來者滔滔地鄞<lb/>
幕多縁奎璧照鐵做脊梁主公道有時發經本㫖坐虎<lb/>
皮有時續古正音斥蟬噪老夫耄矣不出山宿學已隳<lb/>
寒灰間卓哉斯文有可宗身雖不前心已攀二松主人<lb/>
忽轉意謂曽齒及窮姓字生來欠識韓荆州我亦自分<lb/>
陳無已此心胡為乎來哉清風明月肝膽開滿天下是<lb/>
<pb n="KR4d0368_WYG_033-7a"/>
可為事終歸敏手經綸才人文所以經天地直須掀揭<lb/>
山火賁民事所以壽根本要使人人歌既醉自顧光隂<lb/>
廹下舂猶用拭目儒術功不能頌泰交於風雲之表亦<lb/>
可歌豐年於畎畝之中<lb/>
　　行路易送陳晟謀仕<lb/>
行路易行路易方寸中間是天地詩書能生萬里翼一<lb/>
出門外風雲起彼水馬兒如江河彼醯雞輩如瓮耳汝<lb/>
今此行有足行我為之喜非徒喜先生在前充安公後<lb/>
<pb n="KR4d0368_WYG_033-7b"/>
學在側太初子如行舟順流便如轅欲南車有指有文<lb/>
舉表人已羨入夫子門誰敢議機㑹來時非偶然功名<lb/>
發軔斯可矣豈知我猶望汝謙以養髙勿自髙虛以求<lb/>
是勿自是不覓慈湖拜象山不見了翁愧程氏終為巍<lb/>
巍大儒宗可為碌碌常流士自顧衰景薄下舂聊冩苦<lb/>
語累行李行路易行路易易處有難從此始試思深之<lb/>
有餘味<lb/>
　　送邑簿阮杏山<hi>名鵬翁</hi>解任<lb/>
<pb n="KR4d0368_WYG_033-8a"/>
杏山髙髙壓郡山山靈秀發生鳳鸞便應騫騰梧桐表<lb/>
胡為囬翔枳棘間誰信異物非凡翼志在逺大須培植<lb/>
固非燕雀所能知正恐鴻鵠亦未識去年桂子香中晴<lb/>
五綵颺下民歡迎雝雝仁氣才鼓盪今春已趣雲霄程<lb/>
清水一壺留矮屋順風萬里送行色内將覽輝儀周行<lb/>
外將和鳴福萬國老夫耄矣阻攀行一詩寄意無他腸<lb/>
願言雙旌𨗳前路飛致鳳花開處是桐鄉<lb/>
　　送邑簿周信解任<lb/>
<pb n="KR4d0368_WYG_033-8b"/>
秋風好秋風好吹起棲鸞上雲表邑人欲留留不住綵<lb/>
旗綉帳長安道歌者相和舞者蹈欲説遺愛知多少朱<lb/>
絃直青銅照奸囬百巧終莫欺正大一交如夙好處事<lb/>
無難輕車就熟路據理必爭疾風知勁草三細任滿如<lb/>
始至萬里安行當逺到擁箳篁植旌纛分内功名非外<lb/>
求時來為之特談笑尚須續續飛箋勿謂老大年已耄<lb/>
　　寄台教王吉甫<hi>名去疾</hi>
直溪之水清且冽可以沃我老枯渴直溪之風空且闊<lb/>
<pb n="KR4d0368_WYG_033-9a"/>
可以舒我窮鬱結自聞西來飛霞佩使我南望片雲隔<lb/>
苦無筋力抗塵埃徒有心事交氷雪長庚分光到寂寞<lb/>
好風流間無時節癭木豈是壘洗材歜𦵔不登鼎俎列<lb/>
見何所見斯未信取非所取毋乃䙝俗眼滔滔鄂州花<lb/>
古道卓卓元城鐵自昔甕頭地最靈而况金壇人更杰<lb/>
漫塘詞源有流傳實齋理學素磨切忽乗朝陽下赤城<lb/>
坐覺文星燦東浙龜手之藥或以封臯皮之座嘯自徹<lb/>
糠粃在前吾不妨吾後瓦注者巧吾但安吾拙教鐸重<lb/>
<pb n="KR4d0368_WYG_033-9b"/>
新雷霆鳴儒流湧赴江流决絃誦洋洋正聲合芹藻楚<lb/>
楚生香發北斗泰山收寶望東觀蓬萊是途轍何時燈<lb/>
前相對一盃酒未見顔色惟看山中秋夜月<lb/>
　　送兒沆赴昌國學録<lb/>
來汝沆吾語汝蓬萊鄉仙者寓汝行豈為求仙故寶佗<lb/>
山佛者住汝今豈為禮佛去吾聞翁州好學舍兵後絃<lb/>
歌尚存魯巨鼇拄牢蒼璧島長鯨截㫁紅塵路黄公髙<lb/>
節凛猶在茹侯英標儼如覩芷翁器業國有傳逸少詞<lb/>
<pb n="KR4d0368_WYG_033-10a"/>
章家有譜扶桑日出長精神滄溟際天豁襟宇潮水生<lb/>
落見乗除風濤澎湃嘗險阻耳目所接皆為學身心所<lb/>
㑹當約取旦氣清明方見性人生渉歴終知趣規模要<lb/>
放面前濶議論要到平心處雪霜之際有陽春波浪之<lb/>
中有砥柱畏友當如父師敬平交當以兄弟處我雖自<lb/>
餒耄何及汝方年壯力須努亦欲長教在我傍深恐獨<lb/>
學為汝誤不然何以資一出幸猶近只寸半渡駕言曰<lb/>
仕實從遊自昔成人出辛苦看汝意氣勉自强味哉言<lb/>
<pb n="KR4d0368_WYG_033-10b"/>
語謹毋負東雲在望道路開西風吹送衣裳舞消受宫<lb/>
牆飯㡬盂勝舉家庭禄三釡嵗時箭過歸有期却抱本<lb/>
色初心娛父母<lb/>
　<lb/>
　<lb/>
　<lb/>
　<lb/>
　本堂集巻三十三<lb/>
</p>
<p>
</p>
  </div>
</body>
</text>
</TEI>
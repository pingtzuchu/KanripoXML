<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻五</head> <lb/>
    <p>
<pb n="KR4d0368_WYG_005-1a"/>
欽定四庫全書<lb/>
　本堂集巻五<lb/>
　　　　　　　　　　　　　宋　陳著　撰<lb/>
　七言絶句<lb/>
　　到梅山弟家見瑞香盛開醉書<lb/>
地因勝境閒中見花為騷人分外香數步出山何世界<lb/>
一春無事是風光<lb/>
　　送君範到下溪頭<lb/>
<pb n="KR4d0368_WYG_005-1b"/>
老來多病脚蹣跚不覺追行一里寛歸去閒門還靜坐<lb/>
世途步步是邯鄲<lb/>
　　酒後四句示梅山弟<lb/>
濛濛細雨濕春風家在青山啼鳥中有酒可盃書可讀<lb/>
何須門外問窮通<lb/>
　　用梅山醉中韻三首<lb/>
一忩桃李夾垂楊一巻離騷一炷香閉眼坐來開眼笑<lb/>
到無言處是春光<lb/>
<pb n="KR4d0368_WYG_005-2a"/>
滿世楊花桃李妝自家采采芷蘭香無從捉鼻如安石<lb/>
相與齊眉有孟光<lb/>
吟搜菜味詩宜瘦睡足花時夢亦香閒也曾忙老彭澤<lb/>
存而無用古靈光<lb/>
　　兒童以石舟戲於池<lb/>
浮生已付四宜休老病光隂黄葉秋底用燕嬉居畫舫<lb/>
何妨飄忽悟虛舟<lb/>
　　有感<lb/>
<pb n="KR4d0368_WYG_005-2b"/>
天將轉冷熱連日雲欲開晴雨數絲造物從容消長處<lb/>
盍將人事此中推<lb/>
　　臨行别單景山<lb/>
我衰已分龜頭縮君健方知鶴翅掀早韭晩菘冬芋栗<lb/>
尚能時節候髙軒<lb/>
　　飲于梅山弟家醉書八首<lb/>
梅山半載在城中辜負山中月與風老我相逢還一笑<lb/>
弟兄能有幾人同<lb/>
<pb n="KR4d0368_WYG_005-3a"/>
老我衰顔百念煎梅山少我十三年人生不問壽長短<lb/>
得一日寛皆是仙<lb/>
象棋一局酒三盃此樂都從靜處來明月清風不輕與<lb/>
青山流水要相陪<lb/>
有約相過亭午天日斜猶在酒盃間遲遲要待月明去<lb/>
意在弟兄非在山<lb/>
人間盃酒易暌乖祗為閨門意弗諧每到梅山醉終日<lb/>
不聞人語自安排<lb/>
<pb n="KR4d0368_WYG_005-3b"/>
年少心懐早可人酒邊一笑見真淳但從此日涵濡去<lb/>
更把詩書沃此身<lb/>
　　　右示聖涯姪<lb/>
梅山醉裏抱山孫春入孩顔笑語溫淡靜心田無妄念<lb/>
祗將詩禮種家門<lb/>
　　　右喜見山孫<lb/>
世變其如我醉何兒孫扶路日西斜風吹醒處愁依舊<lb/>
蕭䬃乾坤菊兩家<lb/>
<pb n="KR4d0368_WYG_005-4a"/>
　　　右感慨前事<lb/>
　　梅山摘其八絶為四首和來余因次韻<lb/>
梅山半載在城中帶得山間物外風隨境動時元自靜<lb/>
與人和處底須同<lb/>
辜負山中月與風心無城市亦山中應嫌猿鶴天機曠<lb/>
要與同行不肯同<lb/>
老我相逢還一笑盃盤草草自家風從人謾説侯鯖好<lb/>
難與耆英菜味同<lb/>
<pb n="KR4d0368_WYG_005-4b"/>
弟兄能有幾人同酒趣詩情泠淡中須記松梅滿山雪<lb/>
莫隨桃李杏花風<lb/>
　　次韻梅山弟醉吟七首<lb/>
髙明所志希賢聖愚暗惟知事鬼神老我激昂非矯物<lb/>
本心標榜未輸人<lb/>
暗簷行吟梅影瘦午忩坐睡檀絲長不作上下四方夢<lb/>
何妨叅受三峯香<lb/>
隠處是甪里先生放游是司馬子長試問梅山老居士<lb/>
<pb n="KR4d0368_WYG_005-5a"/>
判斷兩家誰最香<lb/>
魚眼死也依然張鶴頸生來如此長凡物不齊各有分<lb/>
不須逐臭存吾香<lb/>
蚊翼只為黃昏忙鵠心自與青天長世人皆失我獨得<lb/>
春風浩浩詩書香<lb/>
開眼門外世夢短忘情尊前閒意長邂逅當有赤松子<lb/>
歌舞何用楚蘭香<lb/>
人于忙處不知老詩到醉時方是真相對梅山幾盃酒<lb/>
<pb n="KR4d0368_WYG_005-5b"/>
不知身亦是今人<lb/>
　　呈竹石亭<lb/>
説道疎時元是宻偶於忙處得尋閒宿愁複嶺重山外<lb/>
新趣清風明月閒<lb/>
　　登慈雲閣偶成三首<lb/>
五里晴行信一笻入松迎靣舊松風斜陽歸路樵漁笑<lb/>
翁自何來半醉中<lb/>
悠悠雙鷺趁溪飛欲帶清風何處歸湖海近來難着脚<lb/>
<pb n="KR4d0368_WYG_005-6a"/>
靈山深處自知機<lb/>
行人笑我又偷閒説與行人聴我言知得浮生皆定分<lb/>
有誰教汝自煎煩<lb/>
　　呈齡叟二首<lb/>
溪山五里眼花中萬變風光摠一空惟有老師無處語<lb/>
依然只是舊家風<lb/>
　　别倪岙回<lb/>
七十四歲已見境九千百步尚尋山暗從今日逆數轉<lb/>
<pb n="KR4d0368_WYG_005-6b"/>
能得平生幾日閒<lb/>
　　次兒㵸呈石秀叔<hi>名大震</hi>韻<lb/>
寒雨滿城詩客孤秋風萬山帽人少何如對牀千古心<lb/>
白髪黄花傲昏曉<lb/>
　　趙月堂來問比日何似答之<lb/>
欲死不死命相若此心何心誰得知湖海逢人借問我<lb/>
為説如醉如盲癡<lb/>
　　為茂林老乗獨舟四句<lb/>
<pb n="KR4d0368_WYG_005-7a"/>
海浪如山不着帆任風吹去渺茫間誰知緣法有到處<lb/>
少茂林泊處深山<hi>句疑</hi>
　　薇山處過畨石渡遭渡子無禮傷臂因成二首<lb/>
卧如龍奮亮當貴射可猿通廣欲飛誰料舟人為敵國<lb/>
祗應山鳥恠儒衣<lb/>
唾來不拭如師徳怒至無遷學子顔淺眼方知有滄海<lb/>
惡聲寧復到薇山<lb/>
　　遊靈濟寺方丈酒邊<lb/>
<pb n="KR4d0368_WYG_005-7b"/>
天畫軒前酒一盃愛閒能有幾人來明朝又入深山去<lb/>
安得如潮日兩回<lb/>
　　靈濟寺午睡起<lb/>
江上春風底事寒主張火櫃一雷鼾不甘酒力濃時困<lb/>
自是人情熱處安<lb/>
　　到梅山處三首<lb/>
種成梅竹趣何澹説到詩書心自閒滋味深長在物外<lb/>
塵埃分付與人間<lb/>
<pb n="KR4d0368_WYG_005-8a"/>
溪山有分皆為福草木無成半計功小小梅園胸次濶<lb/>
到忘言處只春風<lb/>
斜陽已在古松間杯酒相留未放還此是古人真率意<lb/>
誰知今日有梅山<lb/>
　　詠鷺<lb/>
玉雪毛衣晤對間平生慣弄碧潺潺春風喚起雙飛興<lb/>
不得魚蝦也入山<lb/>
　　送許耀卿入越<hi>名明奎</hi>
<pb n="KR4d0368_WYG_005-8b"/>
三宿相留亦是緣東風吹上鏡湖船閒心可為流觴事<lb/>
古眼應探窆石前<lb/>
　　次韻内弟汪英春來弟家省母二首<lb/>
菽水可歡須且住粟布相容何必去縱然有約奉歸軒<lb/>
也待春程香煖處<lb/>
綠衣何曾介老懐彩褐朅來舞春階方知無忝所生處<lb/>
不犯河魁也是齋<lb/>
　　朝歸生日女洸有詩因次韻<lb/>
<pb n="KR4d0368_WYG_005-9a"/>
老爺不記女生辰一見盃盤便是春兄姊妹言兒記取<lb/>
同胞皆是讀書身<lb/>
　　春夜夢中得四句<lb/>
北海座上客常滿陳平席門車亦多貧富不關交際事<lb/>
二公門戸亦山河<lb/>
　　次韻奉慈寺主居簡<lb/>
納交雖淺自知深一見如抽病眼鍼已約飛雲狎來往<lb/>
誰知峯頂有千尋<lb/>
<pb n="KR4d0368_WYG_005-9b"/>
　　似居簡<lb/>
老歲雖尋相近寺危時欲見得交人平生自有凌雲志<lb/>
只恐峯髙不受鄰<lb/>
　　與徐國英<hi>名應蜚</hi>坐西窻渇睡中得四句<lb/>
古語相宜數日陪西風未放木犀開子方興盡欲歸去<lb/>
小雨又從溪外來<lb/>
　　晚晴次前韻似前人<lb/>
雨中菜酒得相陪天忽安排晚霽開明月歸途定回首<lb/>
<pb n="KR4d0368_WYG_005-10a"/>
橘香時節又須來<lb/>
　　謝居簡送茶麫<lb/>
銀絲餅熟笋供臛玉糝羮香茶𠻳牙食粥案頭添雅供<lb/>
不知此味更誰家<lb/>
　　次韻僧雲岫寄東臯寺主智恭<lb/>
聞説東臯絶㸃埃笑飛鐵錫把山開何須一靣方相識<lb/>
曾見藕花詩句來<lb/>
　　次前韻似雲岫<lb/>
<pb n="KR4d0368_WYG_005-10b"/>
一簾雲影隔塵埃小小禪心為客開坐久不知風雨惡<lb/>
栢爐香裏話詩來<lb/>
　　次前韻寄天寧老可舉<hi>呉直翁</hi>避生日於西山<lb/>
迎錫清風掃夙埃烟霏空翠畫圖開西山山上千年鶴<lb/>
認取年年一度來<lb/>
　　次雲岫惠茶<lb/>
滿啜禪林五味茶清風吹散事如麻客中邂逅真竒絶<lb/>
不比尋常賊破家<lb/>
<pb n="KR4d0368_WYG_005-11a"/>
　　謝雲岫重五送酒粽<lb/>
金黍瓊漿忽到前方知相近弔湘天客中寂寞堪騷屈<lb/>
暖熟風光出老禪<lb/>
　　次韻史猷父<hi>名徽孫</hi>來見<lb/>
詩書門戸耿餘光殘月孤星各一方白首相逢笑相問<lb/>
何如耆舊在襄陽<lb/>
　　髙潔堂<hi>名純心</hi>來見因次前韻三首<lb/>
室而晦處有通光内外相須是直方認取青氈為舊物<lb/>
<pb n="KR4d0368_WYG_005-11b"/>
要看鳴鳳在朝陽<lb/>
君家文獻日爭光聲價如今重上方我老尚知師古學<lb/>
為搜古集到渠陽<lb/>
詩屋中間借隙光老來猶苦未知方羨君句法源頭活<lb/>
此意曾叅到紫陽<lb/>
　　次韻雲岫偶成<lb/>
偶來雲外見青山有感人間兩觸蠻誰識禪心夜來雨<lb/>
西風喚起喜中嘆<lb/>
<pb n="KR4d0368_WYG_005-12a"/>
　　次韻戴帥初覔茶子二首<lb/>
風流清苦自成家要擷春香煮雪花知味不隨鴻漸唾<lb/>
剡翁自種剡翁茶<lb/>
新詩着意不曾疎苦覔茶栽勝索租搜送堅霜千碧顆<lb/>
難酬五十六明珠<lb/>
　　聞鶯<lb/>
當年百囀建章宫調入新詩麗曲中老耳如今聽不入<lb/>
為誰猶是咽東風<lb/>
<pb n="KR4d0368_WYG_005-12b"/>
　　綠隂<lb/>
風枝雨葉細成隂掃退浮紅浪紫塵慚我老蒼留本色<lb/>
安排晚景見新春<lb/>
　<lb/>
　<lb/>
　<lb/>
　<lb/>
　本堂集巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻六十四</head> <lb/>
    <p>
<pb n="KR4d0368_WYG_064-1a"/>
欽定四庫全書<lb/>
　本堂集巻六十四<lb/>
　　　　　　　　　　　　　宋　陳著　撰<lb/>
　啟<lb/>
　　代前人通平江洪發運<hi>燾</hi>啟<lb/>
擁雙旌而將漕方倚賢勞分一節以起家偶同王事巧<lb/>
為之地幸出于天恭惟某官學問淵源襟懐軒豁三蘇<lb/>
自名節入父子有傳二宋以文章稱弟兄相印属時多<lb/>
<pb n="KR4d0368_WYG_064-1b"/>
事當宁急賢豈無喬木之臣孰若平齊之後分扶馮而<lb/>
開府以䕶本根合淮浙而建臺以通餽餉既身兼于重<lb/>
任想心瘁于深憂峙乃糗糧日應癸庚之諾簡其卒伍<lb/>
雲聨戊巳之屯茲雖皆係于大經正自不勞于餘刃乃<lb/>
若江襟鉅海蹴萬里之波濤城枕太湖帶數州之形勝<lb/>
信吳中為今之最要將天下恃此以可安益加桑土之<lb/>
逺圖庸備棊枰之急着精神所到規畫隨新此是長安<lb/>
北門既嚴管鑰雖有敵國外患難犯金湯成功可憑大<lb/>
<pb n="KR4d0368_WYG_064-2a"/>
用未晚某朴忠自信迂濶無竒出位有言感上恩之寛<lb/>
大杜門念咎分終老之休閒忽更瑟以為新濫招旌而<lb/>
起廢遂令司庾何幸同寮況曽芝宇之瞻茲又棠隂之<lb/>
託相從道義知有志之可為茍利國家誓協心而無二<lb/>
　　代前人通陳憲<hi>桃</hi>啟<lb/>
持平奉讞光華易轍之初起廢驅馳塵玷乗軺之末遭<lb/>
逢何巧喜忭旡涯恭惟某官間氣委和長材㧞萃縁空<lb/>
霽月過者莫遁于毫釐出壑清氷閱之致寒于毛骨卓<lb/>
<pb n="KR4d0368_WYG_064-2b"/>
立縉紳之表相輝金玉之間方聖明垂賁于祥刑謂賢<lb/>
否闗人之大命乃疇夙望俾使近畿英簜依天既獨尊<lb/>
于他路棠隂滿地況重憇于難兄此人生之至榮其事<lb/>
任則甚重俗罹密網在宣布之寛條吏飫濁泥要澄清<lb/>
于舊染自承恩而直指已與衆而為新然而浙水之西<lb/>
國門之北江湖密邇憂民劒之嘯呼淮海相連防虜㠶<lb/>
之出没必又深為之計慮方當大作于規模成功可慿<lb/>
登用未晚某朴忠自信迂濶旡竒出位有言感上恩之<lb/>
<pb n="KR4d0368_WYG_064-3a"/>
寛大杜門念咎分終老之休閒忽逢更瑟之初亦忝招<lb/>
旌之數遽令司庾何幸同寮如許乾坤尚在人而撑拓<lb/>
茍利社稷當協力以扶持<lb/>
　　代湖南趙徳修<hi>必普</hi>通湖南趙倉<hi>與揣</hi>啟<lb/>
皇華六轡分雲嶽以驅馳誤握一麾囿星臺之臨照同宗<lb/>
同朝之既契不後不先以重逢誰假之機有如此巧某<lb/>
官得平庵學掲端齋銘玉川之屋數間自有樂處北海<lb/>
之客滿座乃其本心平生既無流俗之私所志惟在宗國<lb/>
<pb n="KR4d0368_WYG_064-3b"/>
而已比繇江右畧試刃餘勇于擊强如薤本之必㧞智<lb/>
于銷變寧薪火之及然奏最方被于召輪見機遽為之<lb/>
還錦角巾未適局面忽更泰交連茹以維新渙汗起家<lb/>
而甚亟衡湘之上僅存煨燼之餘荆湖以南半是瘡痍<lb/>
之地授以符節往哉規圖傃氷檗以為本根後繭絲而<lb/>
急保障痛如切已既祍席于傷殘役不及民迄金湯于<lb/>
浚築方且發摘姦㐲激揚濁清律人以身竪脊梁而益<lb/>
硬為國任怨捩鼻觀以為施官吏信其旡私生靈樂其<lb/>
<pb n="KR4d0368_WYG_064-4a"/>
䝉福褰帷問俗誰忍欺于賈琮有袴歎生皆願借于叔<lb/>
度第恐龍庭之渇想寧能雁嶠之乆留某拙難入時踈<lb/>
不周物非材見用感聖世之誤恩小器易盈有故園之<lb/>
初志豈謂長沙之重鎮顧令短技之輕行循牆弗踰既<lb/>
路良靦所恃知心之素偶叨聨事之盟廣厦萬間豈特<lb/>
竊如山之庇同舟共濟庶㡬免濡水之虞<lb/>
　　代前人通交代朱漕<hi>應元</hi>啟<lb/>
長沙重鎮就分將指之光華短䄂低回行奉告新之要<lb/>
<pb n="KR4d0368_WYG_064-4b"/>
束機縁鼎來而特異事契無往而不同詎謂于今復有<lb/>
茲幸某官學者北斗文之南車風裁清嚴本漢殿直言<lb/>
之後源流端正乃考亭朱子之餘粤者乗<graphic n="KR1301" url="https://raw.githubusercontent.com/kanripo/KR-Gaiji/master/images/KR1301.png" mimeType="image/png"/>為時鳴鳯<lb/>
排大奸慝善類倚之如山主公是非通國祝以為度上<lb/>
憂天下之多事妙選使君而載馳謂居中能振彈壓之<lb/>
綱則在外必副澄清之寄爰分繡斧以福蒼生始焉二<lb/>
廣之東濶踈禁網轉而三湘之上浩蕩恩波憇棠之隂<lb/>
既穠輓粟之計正棘更以新節依然故封今何如時曽<lb/>
<pb n="KR4d0368_WYG_064-5a"/>
犬羊之蹂躪人不堪命甚鴻雁之流離而乃藥石瘡痍<lb/>
膏飫飢困寛征以來經賦苦節以辦要支役不及民但<lb/>
見石城之十仞糴旡傷義坐收紅粟之千倉是皆真事<lb/>
功之可書夫豈虛議論之堪比綽有餘其才刃宜並建<lb/>
于帥牙駰轡從容廣朱輪之惠愛鵲𫀆錯落増玉帳之<lb/>
精神第惟宣室之渇思寧復楚樓之乆駐某踈不周物<lb/>
拙難入時仕于其朝感昭代之誤渥用過其分有故山<lb/>
之本心敢圖要地之指麾忽畀非材之樗櫟循牆莫避<lb/>
<pb n="KR4d0368_WYG_064-5b"/>
即路良慙所恃交組之盟旡忘斷金之素蕭規可繼況<lb/>
密倚于使臺越舟既同庶共圖于王事<lb/>
　　代前人交帥印啟<lb/>
雙旌六纛之權猥承君後一丈二尺之綬榮畀道旁吉<lb/>
蠲叢辰祗服嘉命恭惟某官奥學詣古真知識時亷明<lb/>
地髙<hi>亷明堂漕所</hi>共仰福星之子駿中和春濶<hi>中和堂帥所</hi>更歌<lb/>
惠氣之鄭公九重疇庸諸道為最虛𦂳頭而有待謂平<lb/>
步以遄歸然而輓粟飛芻最重國家之大計攀轅卧轍<lb/>
<pb n="KR4d0368_WYG_064-6a"/>
逆知田里之本心遂煩小頓于轡華終恐即膺于綈縁<lb/>
某斷金契夙交篆盟新若若纍纍敢曰肘金之貴磊磊<lb/>
落落願言心印之同此意甚長有言則淺<lb/>
　　代前人答長沙寄居劉守啟<lb/>
真祠養望講聞喬木之世臣假守叨榮承乏長沙之要<lb/>
地行依晝繡信有宿縁恭惟某官氣由識充材與志稱<lb/>
裔元裕之忠讜聲譽最高席中原之故家文獻猶在胸蟠<lb/>
孔明之表手有祖逖之鞭出其緒餘動是勲業岳鄂雄<lb/>
<pb n="KR4d0368_WYG_064-6b"/>
郡何來江面之風寒湖廣奥區今是邉頭之烽火粤由<lb/>
縹組以至部符皆以此等處以驅馳肯向小丈夫之局<lb/>
促大器難用扁舟遽回錦里清㳺上青山而下流水琳<lb/>
宫仙興左洪厓而右浮丘為身計以難髙恐時名之難<lb/>
避晉家多事寧容陶侃之居閒漢帝急賢當及馮唐之<lb/>
未老<lb/>
　　代陸漕<hi>景思</hi>通馬制使<hi>光祖</hi>啟<lb/>
起家寳婺植纛金陵十年三涖于制垣恩感夙著大使<lb/>
<pb n="KR4d0368_WYG_064-7a"/>
再迂于政府寵數益隆閫外有慿域中胥慶恭惟某官<lb/>
名髙嵩華氣塞乾坤天姿非學而成如范老子道脉相<lb/>
傳之妙自真先生方流俗之波頹卓孤標之壁立但行<lb/>
素志安識浮榮一飯之餘于芻豢乎何恱四書之外雖<lb/>
琴鶴以不擕今此陪都國之重任前以衛京師之根本後<lb/>
以障邉境之風寒雖輕畀于常材嘗叠勞于宿望長淮<lb/>
以北帖棊折之餘聲大江之東歌袴𥜗之遺愛比自紫<lb/>
樞之入旋而緑野之歸彼同者心有翹其首茲忽聞于<lb/>
<pb n="KR4d0368_WYG_064-7b"/>
新命肯重鎮于舊封部曲歡呼喜見當時之郭父兒童<lb/>
鼓舞争迎昔日之細侯第虞過闕之留亟啟覆甌之拜<lb/>
某本身閒性兼是病身濫節將輸愧負山之已重代庖<lb/>
給餉是受水于既盈凛顛趾之為憂欲掉頭而未遂詎<lb/>
圖縁幸乃有際逢望六纛之來旌願追隨于竹馬託萬<lb/>
間之廣廡庶令䕶于梁鵜<lb/>
　　代前人賀京尹魏<hi>克愚</hi>啟<lb/>
班高月掌尹正天京往轍頻更勞冕旒之圖任熟車一<lb/>
<pb n="KR4d0368_WYG_064-8a"/>
駕副輦轂之歡謡規模方新精采隨起共惟某官脚踏<lb/>
實地手持清壺名節以光世家兩峯峭栗經術以飾吏<lb/>
事八窓玲瓏試觀星轡之驅馳所至風稜之凛冽比還<lb/>
粉省□領氷壺木牛相衘固欲使京師之實竈鼃方濫<lb/>
又當哀戸口之虛轉輸莫難于此時整辦乃如于平日<lb/>
上既足國下非病民此簡在帝扆之心而易畀神臯之<lb/>
寄由鵲𫀆而超拜不敢提封況麟玉之曽兼未乾判墨<lb/>
于事體以甚便且人情之素孚衆畀雖膠一笑可釋恩<lb/>
<pb n="KR4d0368_WYG_064-8b"/>
威並用立看枹鼓之稀鳴光寵狎來行有葢幢之加賜<lb/>
厚培國棟快取家氈某叨守留符欣聞除筆皇都百郡<lb/>
之表則幸竊餘光廣厦萬間之帡幪尚私同里<lb/>
　　代伯求弟<hi>蒙</hi>
帝倚經綸民歌衮繡儁烈繼澶淵之躅昔易而今尤難<lb/>
亞師開淇澳之封勛髙而賞未稱律鉞舉夏官之曠典<lb/>
鼎折垂秋壑之修名恭惟某官手援乾坤忠貫日月天<lb/>
台四萬八千丈生才夫豈偶然中興一百三十年評功<lb/>
<pb n="KR4d0368_WYG_064-9a"/>
誰出于右安危攸寄夷險弗渝草木知名蠻貊之邦行<lb/>
矣金石勵志宗廟之靈聞之恢乎全能卓有髙識致廣<lb/>
大豈虛喝者比盡精㣲匪瑣隘所知武侯治巴蜀之規<lb/>
模開布廣集晉國以昌黎為僚佐魁磊宏深凡此設施<lb/>
誰其企及兒童頌君實公亦何心父兄視子儀士皆用<lb/>
命頃亡人之盗政致狂胡之冦邉囘思去秋曷至今日旬<lb/>
宣逺駐本由姦計之害賢聲援近連乃見皇天之祚宋<lb/>
傳犬羊之偷渡擁貔貅而疾驅彼但乘候吏之不虞亦<lb/>
<pb n="KR4d0368_WYG_064-9b"/>
豈料令公之忽至軍情感奮狄膽頓寒塵氛八閱月之<lb/>
纒延腥羶數千里之蹂踐孰醖透鄂之毒孰兆踰湘之<lb/>
妖孰蔓釁于壽興孰稔灾于臨瑞况豫章之郊邑與康<lb/>
廬之山川郛堞雖全聚落多毁投機勿容穟詎宜漢賊<lb/>
之兩同乗舟而遇風奈何秦越之相視凛若建瓴之直<lb/>
下非但積薪之將然敗績滔滔凡東傾而西仆純忱炯<lb/>
炯獨左支而右吾義不與之俱生衆皆樂為殊死誓天<lb/>
對越隨地掃除觀昔簡編紀大功烈侈次山磨崖之頌<lb/>
<pb n="KR4d0368_WYG_064-10a"/>
顧祿兒之荼毒已深誇公異露布之文然奉天之播越頗<lb/>
乆矧江沱之不競書勝㨗者旡多謝氏淝川兵聽指蹤<lb/>
之歸一虞公采石敵方求濟於未登孰比今兹夐超亘古<lb/>
深惟社稷之計正欲圖安于未危忍貽君父之憂何待<lb/>
救禍于既極備殫忠力迄奏膚公振聲威于體統散漫<lb/>
之中復境土于要害湮夷之後釋俘纍者奚啻三萬口<lb/>
脫鋒刃者豈直億兆人喜溢重瞳歡騰生齒清長江而<lb/>
鏖讐虜不數公瑾之英雄挽天河以洗甲兵真若少陵<lb/>
<pb n="KR4d0368_WYG_064-10b"/>
之詩詠某寒鄉晩出末學無堪兹逢魁柄之維新俾以<lb/>
謭材而掌故理當屏汰敢獨祈庇厦之私時際肅清葢<lb/>
上為宗枋而賀脩辭蕪冗犯分凌兢<lb/>
　<lb/>
　<lb/>
　<lb/>
　<lb/>
　本堂集巻六十四<lb/>
</p>
<p>
</p>
  </div>
</body>
</text>
</TEI>
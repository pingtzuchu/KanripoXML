<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻七十七</head> <lb/>
    <p>
<pb n="KR4d0368_WYG_077-1a"/>
欽定四庫全書<lb/>
　本堂集巻七十七<lb/>
　　　　　　　　　　　　　宋　陳著　撰<lb/>
　書簡<lb/>
　　答張師道制幹<lb/>
某十二月十二日從范著林便領賜帖備知台候詳悉<lb/>
且諗尊嫂恭人玉則粹温東閤郎君又見就學皆所慰<lb/>
快者也陳宰某于行都相與甚契蔡丈亦嘗親炙之陳<lb/>
<pb n="KR4d0368_WYG_077-1b"/>
瑞卿又是舊友悉望為我拜意某家貧因燬餘架數椽<lb/>
庇風雨遂坐窘者已三年然信天公亦未嘗餓殺但有<lb/>
時與家人忍飢自笑又自解釋既要屋住又要飯飽今<lb/>
何如時有此滿足緣分耳時有拙詩山林友朋見之者<lb/>
和輒盈軸今早忽有人以詩來者記其中間隨韻有兩<lb/>
句云熟眠勝醉酒清慮當焚香又兩句云靜見蝸爭國<lb/>
窮知馬福翁又兩句云時把詩題壁多因病在家又兩<lb/>
句云間闗諳世夢寛綽養天根又兩句云灰風吹刼火<lb/>
<pb n="KR4d0368_WYG_077-2a"/>
國事付囘潮此今日工夫以發千里一笑若更有飯有<lb/>
肉又將亂話者多但恐反無暇及此某穴處難寄信或<lb/>
時䝉記存乃録以歸七兒女拜尊嫂起居<lb/>
　　答張書監<hi>大圭</hi>
某時維春又如許物無盡情恭惟某官視時巻舒有神<lb/>
翊扶台候動止萬福某幸甚積有斷金倚玉之契不獲<lb/>
以隻字道契濶朶雲劃飛喚起倒置之愧萬感不足葢<lb/>
也尊執事以斯文宗匠吾鄉老成朝市歸來林泉味永<lb/>
<pb n="KR4d0368_WYG_077-2b"/>
某以不獲忝聚為欠其愛助之真浮雲往來倘知之耳<lb/>
某自一入山林謝門外事今年已七十有餘病日以攻<lb/>
况垂罄之室無煮石之方待盡奄奄命也誰咎某舍姪<lb/>
孫梓椿娶令妹與令甥皆宜其家家雖貧或其有興乎<lb/>
此又難以言語謝萬一令季年丈想亦家食自安晤次<lb/>
幸為道忱老眼昏花執筆又顫申復稽遲<lb/>
　　與王仲正<hi>儒雅</hi>
某昨便中修狀嗣拜答緘獲諗讀禮有嚴外事不撓良<lb/>
<pb n="KR4d0368_WYG_077-3a"/>
慰渇企及今又閱數月迢迢耿耿旦旦弗替切聞支持<lb/>
毁瘠龜吉牛岡將啓先正親翁提舉寳章吏部之叢安<lb/>
閟幽室而以先令兄親家之窆附焉某托盟肺腑非他<lb/>
人比雖曰視筋力為禮其盡盈坎敬則不敢以衰老廢<lb/>
屢于左右訊其逺日竟莫得其的道阻且長又難于冐<lb/>
昧而重念身及見祖遣之奠要以面銘旌手執紼生死<lb/>
之際固相去而未為逺也使其窀穸既歸九泉之隔將<lb/>
㝠㝠者愈茫茫矣然以今觀之𦵏期終恐不知㑹𦵏終<lb/>
<pb n="KR4d0368_WYG_077-3b"/>
恐不及平昔骨肉心腹之義當何如其感愴當何如其<lb/>
自訟無已則有世所謂挽章庶乎寫欲言而慰長往不<lb/>
猶愈于奔送不及而遂恝然者乎因忘其淺陋進于先<lb/>
正親翁先令兄親家靈几如兆域已備導翣戒途或辱<lb/>
卑之些郎引北風而哀陳之是某形雖不前而心亦粗<lb/>
白明年春氣稍深尚可就墓下而奠生芻固與宿草而<lb/>
不哭者不同也兹有薄賻介諸别疏更不作令弟令姪<lb/>
書<lb/>
<pb n="KR4d0368_WYG_077-4a"/>
　　答張師道制幹<lb/>
某是月十九日領閏月五日所寄書恍如對春風顔面<lb/>
不知有千里莫雲之隔也惟是獲稔台候偕尊嫂安人<lb/>
東閤郎君于危世享全安之福為慰之至浙右儒家皆<lb/>
延引斯文之澤而執事又有鄉校有盟是可無他恐矣<lb/>
又有朋友相過書籍相借田園尚可葺理亦足以樂吾<lb/>
樂也某雖閉門甚牢不接外事或者同天之祐隠然自<lb/>
浙右來姑由而不知耳諸兒自不廢書但為虀鹽所迫<lb/>
<pb n="KR4d0368_WYG_077-4b"/>
不無暴安某亦衰甚病脾日深無藥可治此等境界要<lb/>
多活何為特長兒雖已問東發姪女次女雖已許嫁其<lb/>
長孫而未能畢事勢是明年冬當思別有以處之東發<lb/>
及其長子皆已泉下歸矣其次子與其孫却能世其學<lb/>
來諭某築室不過三間外是風雨蔽者不滿一哂某自<lb/>
以為人之處世為有餘但家計素薄不堪此費故為所<lb/>
累然非此亦無僦借之地豈得已已今年猶可過聞嗣<lb/>
歲<hi>闕</hi>　夏稅有田不滿五十畆固無甚慮獨是十餘世<lb/>
<pb n="KR4d0368_WYG_077-5a"/>
墓山千餘畆皆是某輸稅此項却墓田未便盡鬻所有<lb/>
之田不足以了一夏之輸此則大窘耳辱賜教新詩皆<lb/>
見識中流出如月下水雨後山新機自大異浮動頓使<lb/>
老晦亦有警省某積時有數詩錄去請教云云聊發一<lb/>
笑非敢言詩緣千里相隔亦以見契濶意耳陳立可去<lb/>
年曾收書在家聚徒甚得所但其家死于兵者甚慘今<lb/>
事已定矣<lb/>
　　奉文本心樞密<lb/>
<pb n="KR4d0368_WYG_077-5b"/>
某託根師墻敢于拜狀畧去長敘首祈鑒宥某歲裏仗<lb/>
錫住山同少野自寓里歸䝉賜答翰窮山中捧讀光符<lb/>
燁燁挾春風下施間闗衰老之蹤忽動生意是造物之<lb/>
舊不隨世變而變也第地薄瀛濡兵車樓船之所㑹上<lb/>
之應酬者日繁下之出力者亦為之日不給雖寒酸牢<lb/>
閉柴門有不得穏寢而安食者况方來正未涯殘息猶<lb/>
未保望龍門徒耿耿耳鈞諭慈湖先生訓語家間舊自<lb/>
有之年來兵燬之餘無從其故近嘗徧詢之鄉之故家<lb/>
<pb n="KR4d0368_WYG_077-6a"/>
亦未得此更當捜訪或刋本或録本續附便以納少野<lb/>
為其師請銘某為致其忱實是僭越而鈞慈慨然一諾<lb/>
某與有榮耀且聞當時大手筆即欲揮授少野為幹且<lb/>
急回兹方申禱祈領某因得就便羾書恭聞風塵境外<lb/>
水晶宫中獨鶴在天與㝠鴻俱逺吾道尚有賴焉他不<lb/>
敢上起居左右少野介旋或䝉賜以數字感甚感甚<lb/>
　　與貝斗綱<lb/>
某比如城哭令弟之逝因近得握手連牀敘情話者數<lb/>
<pb n="KR4d0368_WYG_077-6b"/>
日春風時雨暢洽于中有非世俗所能喻也别來耿耿<lb/>
本擬即修箋問而還家病風濕所搏日事藥鼎到今猶<lb/>
力弱氣短此等光景更堪心力事力有出于饘粥之外<lb/>
者耶兒造于衰老貧困偏工簸弄殊不可詰執事寄蔗<lb/>
境于同氣之室若亦不便于平泉之花竹者然東閤温<lb/>
其如玉怡承無違且朝夕有含飴之樂人生如浮雲流<lb/>
水安有據此心茍安處處家吾知雅意足以綽綽門外<lb/>
塵埃姑置勿道先令兄𦵏期已定否某今雖獨得柴門<lb/>
<pb n="KR4d0368_WYG_077-7a"/>
任風開閉茅屋盡日虛閒鋪凑粗茶淡飯報答流水青<lb/>
山但知世變終可畏一鼎安得有凉處亦惟得一日過<lb/>
一日耳姑此以發一笑<lb/>
　　與史猷父節推<hi>徽孫</hi>
某啟末詣見辱所以篤氣誼者甚至雨忩流連尊酒論<lb/>
文之樂不知門外有今世塵淖别來又秋風矣尺紙不<lb/>
上几格非慢也比還家病濕兩月餘近方平復而未去<lb/>
藥盞老而貧豈宜有是命也誰尤惟是話邊許以近作<lb/>
<pb n="KR4d0368_WYG_077-7b"/>
箴銘諸文録教當時為拏舟歸急不及請取到今雖夢<lb/>
寐中猶能記誦數語而未得其全兹敢以繳司籖者付<lb/>
授來奴宇宙㝠㝠斯文岌岌執事獨以所學髙誼自植<lb/>
立為逺者大者計恐日迫西山莫見遇用之日耳爾來<lb/>
有何新聞皆望密報山林深蟄本不欲問外事然區區<lb/>
亦欲畧知者葢未盡以前能無飲啄之累乎<lb/>
　　與王徳玉<hi>庭藻</hi>
某與君只片雲隔別去便動是歲月渺渺予懷在月梁<lb/>
<pb n="KR4d0368_WYG_077-8a"/>
左右勿置也日來門外事多望清氣當自辟易第髙誼<lb/>
素為仁里倚重恐有不能盡避者耳某老而衰久矣比<lb/>
因病益以疲弱行步不能去杖惟匆匆枕書作崦嵫夢<lb/>
也近因得二句云苦兒知學何妨瘦老婦安貧未覺衰<lb/>
但適有敗思遂不及足成之姑為知已道當辱一笑自<lb/>
度㑹晤未有時因書寫區區者上几格猶愈于杳不相<lb/>
聞<lb/>
　　與史猷父<lb/>
<pb n="KR4d0368_WYG_077-8b"/>
某近領謙答之緘臨風三復如月露瀉秋心下清快欲<lb/>
敎以髙文乃知謝庭方展有客之席未暇及此尚欝吾<lb/>
望也垂諭舍弟觀往教事自非道義之襟念到酸寒何<lb/>
以拳拳如是感烈感烈但畦芷西席雖某兄弟間所願<lb/>
依者夙而家叔年髙相去三百里難以逺游比聞諸戴<lb/>
帥初謂欲以袁竹初之令弟令壻之館為薦且嘗謀諸<lb/>
執事矣倘可以此終成之則一水之便又朝夕得與芝<lb/>
蘭同味亦良機也敢求賛决某衰且病日以多睇門墻<lb/>
<pb n="KR4d0368_WYG_077-9a"/>
徒耿耿書不盡意<lb/>
　　與史允叟<hi>公升</hi>
某春末嘗詣寓廡求一見以敘契濶適值車馬不閒伺<lb/>
之移時而後委刺閽人能為傳下意否迫歸弗克再晉<lb/>
徒積遥遥耿耿之忱耳近聞鳩工孔殷燕厦垂就以雲<lb/>
霄門閥造物者曲授再新之規繼志光前是可羨已然<lb/>
酌之以時約之以度當自有心匠也某貧不能致一縷<lb/>
賛虹梁之舉兒郎偉則望之拳拳矣<lb/>
<pb n="KR4d0368_WYG_077-9b"/>
　　與王子羽山長<hi>翔鳳</hi>
某自城中拜狀環翰隨賁光風霽月見之辭氣間使人<lb/>
心暢而神恱長兒深以不肖身執壻禮于門墻饜飫詩<lb/>
書正味深入髓脉毛骨亦化此某惓惓之初意第飲之<lb/>
食之上累厨傳者乆則跼蹐為甚兹敢以真情白某凄<lb/>
其家事藜藿併日乃其常耳魚美味重自是待王孫之<lb/>
具慈湖果酒三行菜羮一飯是為本色徐毅齋云莫喫<lb/>
鮓徒使我輩無以繼某之此語世俗聞之必曰不情尊<lb/>
<pb n="KR4d0368_WYG_077-10a"/>
意髙明必蛩然而笑領也歲除深本當歸家一畨但今<lb/>
冬酷冷水陸皆艱已嘱且待開正稍和而歸愛其女必<lb/>
及其壻當不以吾言為□愛也某雖貧幸無官擾皆雲<lb/>
芘之逮彼月斯邁相隔望阻長草草尺箋候問次兒瀹<lb/>
附拜起居荆婦就上尊嫂多祝福之祝<lb/>
　　答前人<lb/>
某比拜環翰之寵信宿而新旦矣流俗親舊間以頌為<lb/>
禮某于今則不敢非故行簡所恃有知者在正月以來<lb/>
<pb n="KR4d0368_WYG_077-10b"/>
光風以煖之時雨以膏之無日不受賜二百里猶對面<lb/>
也兹惟仲春恭惟生氣滿庭斯文在袖門外芳事分付<lb/>
蜂蝶幽懷自韻綽綽有餘裕也某欠死之身今年已七<lb/>
十無復顧念况長兒深獲壻于屏下有典刑焉有詩書<lb/>
焉以不肖之姿朝夕漸漬熏炙未曰速化若曰小人之<lb/>
歸庶乎其可免此則某之大幸而無所容其喜也特以<lb/>
時異勢殊清風門墻應酬當自不給而乆為厨傳之累<lb/>
簞食瓢飲今人莫辦者比屋深書乃報以日賜飲饍亦<lb/>
<pb n="KR4d0368_WYG_077-11a"/>
未嘗茍當何如其跼蹐三月言歸之諭本當拜命然慈<lb/>
抱之于壻愛之誨之有甚于其子者世俗求其一而不<lb/>
可得今乃兼之敢不體承此意却容少遲又請約束也<lb/>
　　與曾南金制機<hi>鋼</hi>
某戊寅歲嘗寄狀續走便回乃諗奎璧髙躔湖外却辱<lb/>
東閤領下此後雖知同一齋還越而尺箋坐乏便不暇<lb/>
裔上伏想近年以來從秦烈熖之餘存魯靈光之舊<lb/>
近則泛鏡湖扁舟浩蕩逺則入蘭亭樽酒夷猶俛仰兩<lb/>
<pb n="KR4d0368_WYG_077-11b"/>
間感慨百世悠悠然水流雲來往也東閤穎㧞華流能<lb/>
世其家夙所敬也爾來又非吴下比恨不得一㑹見以<lb/>
快老眼或傳時異以來僻隠屠蘇今已歸築于禹跡之<lb/>
左右否故人滿東南生死存亡無從可問獨執事相去<lb/>
為近而書訊猶若是濶絶蒼蒼者天豈初志哉某今年<lb/>
已七十眼昏齒疎待盡未盡妻啼兒號雖欲恝然而未<lb/>
能忘情長兒深是黄東發以其姪女妻之兩窮相遇猶<lb/>
在妻家未得取歸次兒潤女已許東發長孫而無以遣<lb/>
<pb n="KR4d0368_WYG_077-12a"/>
次兒瀹次洵皆執事與台嫂所熟識者餘皆遶膝蚩蚩<lb/>
但曰飯飯不知有栗棗可覓也去年常亂道八句其况<lb/>
味大略盡見于此參差梅竹槿花籬强對溪山傲百罹<lb/>
終日書聲清屋氣云云聊發一笑兹聞汪甥與春為越<lb/>
上行特令晉拜面說别後苦事葢欲筆之紙而眼花不<lb/>
能究所言也荆婦領兒女七子附拜意尊眷上下<lb/>
　　答竺梅潭<hi>自中</hi>親家<lb/>
某望梅潭隔一翠峰塵影役役尺書落慢域亦恃西來<lb/>
<pb n="KR4d0368_WYG_077-12b"/>
風備諗和鶴之鳴幹蠱者力得以怡閒適靜䕃茂濯清<lb/>
皆福地也因自慰其渇仰若譴以世俗濶疎則何所寛<lb/>
罪而箋敎之蜚乃謙抑過情如此喜而感而不能無愧<lb/>
愧蒲萄為餉是為津老吻搜枯腸之劑拜賜舉室春意<lb/>
某薄下舂隨動皆病老荆衰<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>諸兒又無生可業門外<lb/>
事且日有危證良可憂也今女幸能從夫相安于寂寞<lb/>
淡薄此老夫婦之願亦謝庭宿訓之及今之時惟朴素<lb/>
以安其危勤儉以相其貧或其可也否則趨世妝競俗<lb/>
<pb n="KR4d0368_WYG_077-13a"/>
好吾笑其春澌朝露其能乆乎此意惟可與髙明道<lb/>
　　答孫將仕<hi>劦</hi>
某舊夏釋屫平泉左右甚欲與先正提刑大監一敘十<lb/>
年契濶而親藥方厪竟勿獲詣龎公牀下獨荷執事繾<lb/>
綣盼接猶謂先正勿藥有再見之期不意長白之駕遂<lb/>
以不返某衰老重于過山生芻以奠尼而到今専書之<lb/>
賁則知佳城既龜逺日已届韓銘且不鄙賜示矣喚起<lb/>
積慚萬罪奚贖第筋力雖强盈坎之列坐成廢禮草草<lb/>
<pb n="KR4d0368_WYG_077-13b"/>
些章不能發揚先正平生毫末亦以見此情而已布紙<lb/>
禀復不敵隆施臨風黯然<lb/>
　　與王子羽<lb/>
某以危世衰年幸為兒深壻門墻下自合時節聚晤挹<lb/>
漱道義文字之津庶不虛擲蔗境凄其阻脩有志莫遂<lb/>
至于尺紙敘繾綣若易易事亦墮渺茫尊嚮寸心耿耿<lb/>
愧可知己今年又夏共惟家林桃李綠隂青子當不<lb/>
減舊時風景特恐天荒地老物怪人姦囂塵沸沫不能<lb/>
<pb n="KR4d0368_WYG_077-14a"/>
不到左右然既見王彦方將自慚縮而退而坡公謂為<lb/>
醉人所摧罵輒自慶慚不為人所識尊親家亦惟聴其<lb/>
在人存其在我而已比聞琴書欲復如城中又非前日<lb/>
矣色色皆難未必便于枌榆也今之為計果何如某年<lb/>
來脾痼益深朝夕攻刺良苦又凡一㸃風露之薄眩視<lb/>
戰嘔繼之以寒熱如瘧皆衰極之證其能乆乎頗知徳<lb/>
履亦時親藥餌而某以多病告豈氣味之同而隂陽之<lb/>
抵巇亦同耶何時稍健彼往此來相與話情一畨面清<lb/>
<pb n="KR4d0368_WYG_077-14b"/>
風目浮雲把酒論詩使旁觀訝世上猶有此兩翁也山<lb/>
中未有一物以見逺意<lb/>
　　又<lb/>
某馮介眷隆輒自禀請某自昨因先君之志築屋三間<lb/>
以庇風雨先令兄國史吏部為某記之屋末也而斯文<lb/>
足以為重也某非其人也而先君之所潛者耀焉某不<lb/>
敢不敬特遲遲其鋟諸堅者意則有在仰惟尊親家墨<lb/>
妙若一世如夜光明月人望之而不得即幸而有連倘<lb/>
<pb n="KR4d0368_WYG_077-15a"/>
肯為某命筆先令兄之文當稱光某之所本于先君者<lb/>
庶其免不孝之罪矣敢因以徼福于研席頓首頓首其<lb/>
餘蘊更戒長兒深拜凟<lb/>
　　答竺梅潭送良女彌月<lb/>
某崦嵫殘息百皆逢罹獨獲與古道交姻猶自慰足第<lb/>
書問稍疎方此悚悚雲箋又賁其中皆春風時雨把而<lb/>
味之不知窮簷之有冬嚴也尊親家不欺者三其樂也<lb/>
獨今為何日而忠厚之氣使人感化惡聲惡色不接于<lb/>
<pb n="KR4d0368_WYG_077-15b"/>
耳目又有東閤如此其賢以相引翼某固已夙敬比兒<lb/>
洵㕘晤歸來備言其然益以信其為里之仁而某愧未<lb/>
得左右周旋也某七十三矣令女一索而得女女亦孫<lb/>
也倘未露晞猶有含飴之樂喜可知己月彌筯麫尚堪<lb/>
徇俗乃累盛心辱賜柔毛㢲禽玉塵臘釀餳橘之頒禮<lb/>
何其侈意何其厚登受無著此愧處况此等時節親戚<lb/>
間一書往來足矣一芹以為過兹乃若是其浮溢實是<lb/>
不安新婦領諸兒拜親母安人起居并謝<lb/>
<pb n="KR4d0368_WYG_077-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0368_WYG_077-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　本堂集巻七十七<lb/>
</p>
<p>
</p>
  </div>
</body>
</text>
</TEI>
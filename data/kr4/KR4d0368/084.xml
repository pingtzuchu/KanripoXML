<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻八十四</head> <lb/>
    <p>
<pb n="KR4d0368_WYG_084-1a"/>
欽定四庫全書<lb/>
　本堂集巻八十四<lb/>
　　　　　　　　　　　　　宋　陳著　撰<lb/>
　婚劄<lb/>
　　代溥姪再<hi>缺</hi>期王氏劄<lb/>
某伏以寒到嚴時春有動處恭惟某官養高珂里神示<lb/>
介扶台候動止萬福某雖未揖長松古柏之操天與夤<lb/>
緣嫁娶圖中新盟既定此心有欲言者可恃以凟聽某<lb/>
<pb n="KR4d0368_WYG_084-1b"/>
之舍姪孫某獲與令姪女為姻昨者請期命龜食墨實<lb/>
在嗣春之四日乙丑暨奉答緘尚遲報可某家粗守詩<lb/>
書之傳所以眩流俗者既非所望令弟提幹親家於凡<lb/>
百亦既真情相示何獨於迎日而未能特逹從欲耶是<lb/>
用洊鳴此悃舍姪夫婦老矣待其相蘋蘩佐菽水者甚<lb/>
急而男女亦當綢繆束楚為鑒淵可陵也石可泐也君<lb/>
子之言無易也某兹其亮之告弗過有謙遜元卜之吉軿<lb/>
車戒道某三肅以候尺狀厓潦不盡願言仰祈台照<lb/>
<pb n="KR4d0368_WYG_084-2a"/>
　　代陳䇿為子納采劄<lb/>
某伏以薄雨生潤新隂有香恭惟親家某官袖手名鞭<lb/>
夷神書屋天神介相台候動止萬福某僭屆墨卿仰干<lb/>
籖史某惟寶麓之陰福星合焉何物寒暑敢闖其域茵<lb/>
鼎之禱奚庸贅某老矣猶能就丹霞峯頂逺引清風時<lb/>
自拂濯獨以門間半面一揖為欠乃有今日預為之喜<lb/>
某恭惟某官學博而約行方而通望而知其為沂國之<lb/>
雲來也蓬萊觀梧桐掖皆其分内事顧方欲與二松盤<lb/>
<pb n="KR4d0368_WYG_084-2b"/>
薄而與雲俱歸又在南山之下矣頺波滔滔底柱矻矻<lb/>
某欽敬欽敬某家居深谷門甚寒灰舍姪孫某之次子<lb/>
某雖欲讀書猶未知趣秋水曹丈乃曲為之地輒使請<lb/>
婚於名閥高明何見遽肯屑紅絲之愛印赤繩之縁古<lb/>
道相從自今日始某實過望某婚姻有禮納采其初也<lb/>
朋幣雙釵菲以將意為物不腆亦曰簡則敬而已惟台<lb/>
慈涵宥而容納焉某遡喬仙之宫集崑閬之春風塵不<lb/>
到日月自長或有委驅拱聽頒曉<lb/>
<pb n="KR4d0368_WYG_084-3a"/>
　　代單祥卿納采王氏劄<lb/>
某伏以夏五之月晴多於隂恭惟親家某官眼空塵寰<lb/>
身燕珂曲元粹所宅神明其扶台候動止萬福某肅飭<lb/>
贄函越紊涓典尚祈委鑒焉某惟風裯珍簟氷椀蔗漿<lb/>
非所以凟有道之聽某敢畧某家萬山中出而與鄉人<lb/>
士交遡古君子之門欲從下風而進未遑也機緣之開<lb/>
乃在今日某為之鼓舞某恭惟某官學博而約行和而<lb/>
清秦火自炎胷中之書不燼顔巷雖陋天下之樂何加<lb/>
<pb n="KR4d0368_WYG_084-3b"/>
鄉有老成之典刑人知故家之文獻今為何日誰如此<lb/>
賢悠悠我思鼓河汾南風之澡皓皓其白傲雪山西嶺<lb/>
之松某非佞某婚姻重事也門戸以耦婚男姻女以時<lb/>
尚矣今某之家氏名如水奚敢攀衮閥之後而某姪某<lb/>
鬚髯已㦸奚敢過緑幕之前道眼鏡懸古心山立不曰<lb/>
愛女必求良姻顧聽因親之言遽垂可妻之諾百世斯<lb/>
好一旦而諧何如其榮何如其幸某納采之初以簡為<lb/>
敬將之朋幣副以雙釵告亮其真勿訝其菲某矯首玉<lb/>
<pb n="KR4d0368_WYG_084-4a"/>
樓高明瑶林森邃一和所萃多福攸同或有委驅拱俟<lb/>
頒曉<lb/>
　　代汪甥囘舒景仲螟蛉劄<lb/>
某伏以春脚一來雨意便好恭惟親家某官養老成望<lb/>
與造物游台候動止萬福某更不復上茵鼎之祝伏惟<lb/>
鑒察某幸生樾䕃之下與有葭倚之榮既見未降此愧<lb/>
贖機縁有在今乃得以尺素通姓名是亦當識荆州一<lb/>
靣也某恭惟某官生來逸氣老去古心感桑梓之風塵<lb/>
<pb n="KR4d0368_WYG_084-4b"/>
何如避世有山林之雲月足以為家時時杖履之往來<lb/>
在在樵漁之邂逅不圖今日而見斯人為田園而歸翻<lb/>
笑未通之靖節惟墳墓之守甘如自在之少游某非佞<lb/>
某過䝉高見欲抱舍姪某次子以為家之謀而效類我<lb/>
之祝燕泥小草恐難譜於芝蘭雀巢之雛豈足班於鸞<lb/>
鳯第便翻其承命况左右其賛言有不得辭勉于曰唯<lb/>
禮幣寵錫物意謙渠僕僕拜嘉䕫䕫増愧某仰遡珠纒<lb/>
均擁川祉雙溪有委九頓願承<lb/>
<pb n="KR4d0368_WYG_084-5a"/>
　　代戴時芳為弟聘王氏劄<lb/>
某伏以荷展翠鈿麥齊金穎恭惟親家某官吟杖寄閒<lb/>
聘輪須寵天壽斯道台候動止萬福某飭管翰儼冠裳<lb/>
䞇初敬於主籖史首祈鑒宥某竊枌陰聫葭譜於兹有<lb/>
年鷗踪鹿跡日與漁樵相爾汝曽未得接侍半席之雅<lb/>
望茂林修竹深處亭古風高引領何及某栖栖門地猶<lb/>
未減雪溪之寒耳外此無足為鄉黨稱機縁天來汪表<lb/>
僭求賢令女小娘子為姪孫某議姻不惟獲叨倚玉之<lb/>
<pb n="KR4d0368_WYG_084-5b"/>
榮而王戴尋盟又成一段佳話夫豈偶然且審誼高薄<lb/>
雲𣺌流俗畧繁文相求以氣已備訂金語心自慶何幸<lb/>
何幸某朋幣雙釵庸贄初盟翹首竢命某晉越申問蓬萊<lb/>
仙山眷玉寶聚欽想慶源川衍和脈春融有委之來聞<lb/>
命則拜<lb/>
　　代再三十兄為興乙姪聘劄<lb/>
某伏以律賓夏琯薰自南絃恭惟親家某官厚德鎮浮<lb/>
英名増重顯閟森䕶台候動止萬福某謙瀹心澡神奏<lb/>
<pb n="KR4d0368_WYG_084-6a"/>
記籖史伏祈淵鑒某燕儀叙敬龜列具嚴邇辰何似之<lb/>
清不敢復以為凟諒惟體道燕居寒燠聽令動静之間<lb/>
固與福㑹尚冀試葛須輕進羞宜美相時崇衛前輅異<lb/>
渥某忱禱某晚景無堪竊庇桑梓有懷高風每以未遂<lb/>
覩鳯為欠岳峻杓明徒僅起敬仰惟某官負雪山冰壑<lb/>
之資藴玉海珠淵之學倚須秋霄騰鶚陸續聫榮早快<lb/>
一鞭得意亨翥某束筆以俟某僭躐披稟日者天假夤<lb/>
㑹俾某姪孫某得議婚名閥某門戸冰冷奚敢作扳援<lb/>
<pb n="KR4d0368_WYG_084-6b"/>
想然私竊自謂叨倚玉之榮者非一日而青翼備言令<lb/>
女小娘子愛篤外家隨倚母慈乃知秀挺蘭閨宜有林<lb/>
下風味况復姻婭稠重夙有締杏園之好庸敢以是為<lb/>
請但提孩相知姑欲其漸女之歸而特緩咸男之下倘<lb/>
䝉不以齊大叱去特賜俞允豈勝榮幸不腆菲儀别楮<lb/>
申納仰丐台察某敬問蓬瀛邃府星璧仙裾共想序對<lb/>
清和福膺穰簡霞峯豈無可受鞭策者承命為寵<lb/>
　　代弟囘馮定女劄<lb/>
<pb n="KR4d0368_WYG_084-7a"/>
某竊以一甸春在萬緑陰濃恭惟某官善培逺器尋登<lb/>
要津清寧翊扶台候起居萬福某䝉恩浮岳懐慊臨淵<lb/>
俯潁手箋仰塵掌記尚乞鹽梅翠釡金玉香篝前輅燕<lb/>
休下行蟻悃某敬惟親家挹泉溪之清孕日峯之秀挺<lb/>
忠臣之節唐世家聲播名賢之風漢朝芳譜以功名而<lb/>
自任充學問於所行夫何自珍斯文退養厥志或者拜<lb/>
自天之寵有以被不日之榮某非佞某三生多幸累葉<lb/>
聨姻豈圖又一番桃李之新乃使續百載葭莩之舊冰<lb/>
<pb n="KR4d0368_WYG_084-7b"/>
月之縁既定第慚無柳絮因風之吟節序之更如流應<lb/>
有貽荷花開晚之請蓋叢以蓬居多事可恃者蘭臭同<lb/>
心臺餽鼎采瀛珍隨餉將其厚意恰逢牡丹結局之時<lb/>
報我佳期敢負梅粉趣裝之約有先龜吉肯後寵承某<lb/>
翹想五雲樓中三神山上欽惟星聚雍穆時介簡穰可<lb/>
効力綿敢辭足繭<lb/>
　　代季念五姪回王巴山定女劄<lb/>
某伏以雪意之外天心有初恭惟親家山林自珍里閈<lb/>
<pb n="KR4d0368_WYG_084-8a"/>
是式神不徹衛尊候動止萬福某敬飭子墨仰酬主書<lb/>
惟奎璧委光焉某萬竹深處三槐庭中修勁之風温淑<lb/>
之氣薰蒸融液皆福所都寒暑之祝特贅耳某載惟親<lb/>
家藏用於密得趣之清望彦方廬號其鄉曰君子耕東<lb/>
皋野稱斯人曰先生紛蕭艾之芳叢善松柏之獨秀舉<lb/>
扇自障不必受西塵之飛鼓瑟以娛當有感南風之操<lb/>
某非佞某冰門也而倚玉稠矣惟是季方堯叟既為吾<lb/>
門之甥而其令某以彌甥又與某姪孫女某為姻杏村<lb/>
<pb n="KR4d0368_WYG_084-8b"/>
繪畫朱陳不得專美世方交皇皇赫赫高誼幸獨與淡<lb/>
泊鄉尋盟草木相命實獲我心不腆囘幣聊以寓禮勿<lb/>
訝其簡某僭易申詗喬仙瑤母之集樂景春盎閒中日<lb/>
長丹山有委願聽頒曉<lb/>
　　代族弟觀囘蔣定女劄<lb/>
某伏以雨裝秋好風送涼新恭惟親家鄉之善人國之<lb/>
大老神示僎介台候動止萬福某潔泓滌潁具酬櫝於<lb/>
五雲閣下某切惟君子一身起居服食曲禮鄉黨諸書<lb/>
<pb n="KR4d0368_WYG_084-9a"/>
講之既熟莊叟養生之論黄庭内景之祝概用薙去某<lb/>
伯氏有聨榜之盟賤生忝同甲之好於令象賢托𤓰葛<lb/>
之姻于里閈席枌榆之䕃舉斯四者契誼之篤雖金石<lb/>
有不能渝詎謂今日又使之因親而親抑何其幸自兹<lb/>
胥晤之期當不負少陵動如參與商之句矣某載惟親<lb/>
家齒尊德劭氣溢體充秋滿桂闈喚起香名之舊風清<lb/>
竹徑頌形美奐之新時方滔滔公其卓卓永錫難老幸<lb/>
偕樂於藻芹寒然後知尚相期於松柏毋曰隠居而自<lb/>
<pb n="KR4d0368_WYG_084-9b"/>
適行觀大器之晚成掇梁灝之科名維其時矣展太公<lb/>
之事業跂予望之某非佞某蛙坎門戸鮒枯生理齊大<lb/>
鄭小豈其儔焉令郎下訪欲以某姪女與令姪孫議締<lb/>
正耦或者夤緣有在不容辭揆以難嫁之家焉敢扳附<lb/>
然嫁女必勝吾家又未免世俗之見竹笥練裳有昔人<lb/>
之遺躅荷令姪親家高誼特逹首承肯可令郎之言在<lb/>
耳也某恃以無恐某交婚伊叔過勤贄禮極佩榮寵薄<lb/>
有囘儀非所以報瓊倘不賜訝幸甚某仰睇十二樓之<lb/>
<pb n="KR4d0368_WYG_084-10a"/>
婘均膺九五疇之福剡中有委不敢以耄辭<lb/>
　　代董時遷定蔣氏劄<lb/>
某揆辰紅繡園林緑茸郊野恭惟親家養譽里閭怡神<lb/>
丘壑百神森衛尊候起居納福某澤毫雪繭奏記於典<lb/>
籖氏惠徼鑒在某切惟箕峯扈前修嶺擁後君子長者<lb/>
攸宅焉况對此春和景明傍花隨柳政得昔人前川之<lb/>
樂何物陰陽或敢窺闖鼎茵等祝奚容進熟某獲聫越<lb/>
䕃同采泮芹第風南枝北不得以時簮盍高山仰止豈<lb/>
<pb n="KR4d0368_WYG_084-10b"/>
不夙夜詎意斯今以蒹葭而倚玉樹非幸而何某仰惟<lb/>
親家桂種階庭以清門徑耆英集上共推齒德之素尊<lb/>
安樂窩中最羡風塵之不到滔滔彼俗卓卓此賢但經<lb/>
濟之有需恐老成之難遯榜登龍虎年將望魁譜之占<lb/>
夢叶熊羆時盍應帥垣之聘某拭目某未緒卑微不强<lb/>
人意華宗赫奕藉在人耳相望不翅霄壤有如英嗣令<lb/>
女蘭姿婉娩葆育深閨自宜相攸佳偶而某男某既匪<lb/>
瓊環瑜珥妻姪汝朝輒效柯議俾綴姻盟高明何見遽<lb/>
<pb n="KR4d0368_WYG_084-11a"/>
肯屑紅絲之愛印赤繩之縁百年之好一旦而諧某實<lb/>
過望某問名莫重初敬非幣帛則不交也菲然贄儀介<lb/>
於副楮是特藉茅之遺意惟忠信是采某睇三神山遡<lb/>
五雲閣霞裾縹緲紫氣繽紛剡溪委驅執鞭以從<lb/>
　　代姪孫霖為子灼納采盧氏劄<lb/>
某伏以清晨挾潤緑隂吹香恭惟親家書林養恬珂里<lb/>
歸重神示森相台候起居多福某敬戒墨卿仰酬籖史<lb/>
　某竊惟三神山上萬巻樓中有物䕶持與道遊戲尊<lb/>
<pb n="KR4d0368_WYG_084-11b"/>
生之禱奚庸贅　某繇奉川之鄞水清波百里素風一<lb/>
家舊相知者良稠有未見者猶久或其在今日也　某<lb/>
官清而自修静而無競遊堂之後燁文華其九傳鄞城<lb/>
之西傲典刑之獨立旦評所屬晚節彌堅草木榮華之<lb/>
風非所知也芹藻芳潔之地不亦樂乎某非佞　某冰<lb/>
門誰偶月店我縁男灼既冠未婚令女方筓於室有來<lb/>
媒斧可謂友琴慚非潤玉之姿顧寵訂金之諾且欲引<lb/>
之自近庶可教之成終樓上和聲或可諧於鳴鳯門間<lb/>
<pb n="KR4d0368_WYG_084-12a"/>
喜色恐莫副於乗龍懼益以増幸過於望岡頭盧雖為<lb/>
甲族於義則高柎中陳當為世姻自今其始幸之至也<lb/>
拜而承之　某菲甚聘儀介於副楮所恃清風之扇庶<lb/>
無流俗之嫌特與斥留豈勝忻感　某仰止寶集遽在<lb/>
瑤臺一和所都多福如海<lb/>
　　代王得淦為子納采林氏劄<lb/>
某伏以一雨連日六月如秋恭惟親家養望書林増重<lb/>
珂曲神示森相台候動止納福某更不贅尊生之禱仰<lb/>
<pb n="KR4d0368_WYG_084-12b"/>
祈涵宥　某牽聨𤓰葛披拂芝蘭未見猶既見也機縁<lb/>
之來乃有今日當何如其幸喜某恭惟某官典刑老成<lb/>
文學藴藉上橋衣冠之裔濟美月評東甬衿佩之區助<lb/>
成風教謂時名之若凂以古道而自將桃李争春酷愛<lb/>
藻芹之薄采松柏耐晚笑看蒲柳之易衰亦賢已哉可<lb/>
敬也已　某自分氷門敢睇雲閥夤縁或到形迹自忘<lb/>
有如令女蕙性芳香男某乳口猶臭而親家主盟益堅<lb/>
媒氏傳言孔力此皆天作之合是豈人謀所能此時之<lb/>
<pb n="KR4d0368_WYG_084-13a"/>
男角女覊何如同隊他日之婦隨夫唱方責成人敢徹<lb/>
裏言以定夙約當繼今而有請殆之子之于歸　某僭<lb/>
越拜問云云<lb/>
　　代族孫文焴答唐氏聘女劄<lb/>
某維時多雨餞夏已涼迎秋恭惟某官安適家林靖鎮<lb/>
里曲明示森相台候動止納福某請涓子墨仰復主書<lb/>
　某恭惟蔡峯峻極崑閬遙連神仙所遊風月自别尊<lb/>
生之禱奚容贅凟某睇五雲之下距一舍而西亦已相<lb/>
<pb n="KR4d0368_WYG_084-13b"/>
聞未降既見就知有縁乃在今日也　某恭惟親家言<lb/>
行相顧典刑則優池有濓溪之蓮與君子友山宜盤谷<lb/>
之稼真隠者居此外又何求哉其中足以樂矣桃李春<lb/>
事付榮華於飄風松柏歲寒儼老蒼其傲世某非佞<lb/>
某聽氷上語說月下縁以令姪黄巻早親培梓桐之秀<lb/>
質而某女緑窻自分抱蘭蕙之幽姿若曰好逑之勤且<lb/>
言筮從之吉殆天所合於我莫辭竹笥為裝當不嫌於<lb/>
古道杏村入畫須相好於新婚敢繳清風以洗流俗某<lb/>
<pb n="KR4d0368_WYG_084-14a"/>
兹承嘉命式定初盟納采有嚴拜辱惟謹薄甚囘篚介<lb/>
於别藤　某遙遡星問益屆川祉一有委戒三肅願承<lb/>
　　代族孫檜納采劉氏劄<lb/>
某伏以十月為陽一晴逗暖恭惟親家書林養望里曲<lb/>
擅評神示相之台候動止多福某僭憑子墨仰凟主書<lb/>
　某謂嵩溪之渌源流則一月店之縁脈絡尤多孰謂<lb/>
今日夤縁未涯也喜欲越舞　某恭惟某官宦緒傳芳<lb/>
儒冠集舊襟懐洒落譜風月而有餘典刑老成家山林<lb/>
<pb n="KR4d0368_WYG_084-14b"/>
而自重我其卓卓彼哉滔滔某非佞某一冷如水多縁<lb/>
倚玉兹審令姪女素閑姆訓許嫁方嚴而某季六舍姪<lb/>
之子檜粗守家傳好逑自急既無世俗形骸之索况有<lb/>
舅甥心腹之通百世之盟片言而定成於不日于六禮<lb/>
乎何拘合者其天乃一門之至幸　某問名兹昉居簡<lb/>
而行介諸副箋愧甚非禮就拜問蓬壺仙婘川祉攸同<lb/>
　　代族姪孫為子梓煓納采張氏劄<lb/>
某伏以露節才過秋光最好恭惟親家家傳文獻鄉有<lb/>
<pb n="KR4d0368_WYG_084-15a"/>
典刑明示森映台候動止多福某敬飭子墨仰溷主書<lb/>
不敢洊贅尊生長語首祈台照某聨桑梓之姻忝葭莩<lb/>
之譜為日已久披雲未諧今為何時月下老又以夤縁<lb/>
相屬何幸如之喜之欲舞　某恭惟某人學無時裝行<lb/>
為世表正元衣冠之後依然古風義興松菊之門樂有<lb/>
餘地彼滔滔其方競此卓卓其自高束帛蒲輪固已付<lb/>
之炊枕貉裘氊帽焉能免於角巾某非佞　某不揆氷寒<lb/>
輒徼玉倚有如令女閨闈婉娩如蘭斯芳而某子某筆<lb/>
<pb n="KR4d0368_WYG_084-15b"/>
硯荒嬉既木而納本來非偶何敢好逑惟裏言之助孔<lb/>
勤而下采之情無間况容出贅尤見篤親百世絲蘿又<lb/>
成盟於今日一家桃李已鼓舞于春風感烈良深敷宣<lb/>
罔既　某僭易某物聊旌納采大愧非儀倘辱容留豈<lb/>
勝榮幸就拜問蓬壺燕聚茨福駢臻或有委驅拱聽戒<lb/>
曉<lb/>
　　代姪孫楠聘屠氏請期劄<lb/>
某維時歲晚方雪春香在梅恭惟某人林泉養高明示<lb/>
<pb n="KR4d0368_WYG_084-16a"/>
翼德台候動止多福　某家與門牆只隔南山實朱陳<lb/>
一村也世譜姻聨道誼顔靣之接良狎兹好又新當與<lb/>
桃李春風話舊矣　某恭惟親家家譜擅芳鄉評推老<lb/>
濯纓兩溪之口波濤不驚倚袖萬竹之隂風月自足<lb/>
當今之日得此者誰起居無時維適之安何如李愿曲<lb/>
直將質或至而退當為彦方某非佞　某牽聨夤縁昨<lb/>
以舍姪孫楠議姻於令姪女荷不遺菲葑既諧納采男<lb/>
女各欲及時敢以迎請從簡行速亦古人所許而高誼<lb/>
<pb n="KR4d0368_WYG_084-16b"/>
亮之卜吉辛卯諾以訂金薄禮將誠介於右楮萬望容<lb/>
留　某僭易拜問星珠月璧之集福海壽山之同嵩溪<lb/>
有委九頓願承<lb/>
　<lb/>
　<lb/>
　<lb/>
　<lb/>
　本堂集巻八十四<lb/>
</p>
<p>
</p>
  </div>
</body>
</text>
</TEI>
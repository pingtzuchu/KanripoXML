<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻十七</head> <lb/>
    <p>
<pb n="KR4d0368_WYG_017-1a"/>
欽定四庫全書<lb/>
　本堂集巻十七<lb/>
　　　　　　　　　　　　　宋　陳著　撰<lb/>
　七言律詩<lb/>
　　次韻戴帥初不赴舟山醵飲二首<lb/>
吁嗟世事已難言得過重陽强作歡白髪不供新様眼<lb/>
黄花却喜舊儒冠兩三杯裏意存古四十年前盟未寒<lb/>
青壁丹崖本深窈誰知冷處有人㸔<lb/>
<pb n="KR4d0368_WYG_017-1b"/>
危時時節已難得况得知心盍共盃我檄方從風裏去<lb/>
君詩却占日前來何須一醉獨重九但是相過多幾囘<lb/>
門外斜陽送行去眼光飛過碧崔嵬<lb/>
　　次韻帥初浙西囘及得新居三首<lb/>
聞得胥江尚漲沙徃來雖便重嗟嗟舊遊怕説銅駞棘<lb/>
遺曲難聴玉樹花滿目山川誰是客無情天地若為家<lb/>
栖栖又入西峯下踏破山鞋幾兩麻<lb/>
自昔恒河可聚沙今為何日更堪嗟未應絶物從孤竹<lb/>
<pb n="KR4d0368_WYG_017-2a"/>
尚可依人住浣花薄俗久嫌投刺客危時仍重讀書家<lb/>
老吾幸有相過便尚得如蓬倚直麻<lb/>
家有圖書便不貧二灣門徑碧溪濵山林深密宜今世<lb/>
梅竹婆娑似故人少閉柴門延野叟多營菜圃慰脾神<lb/>
幾年役役方休息收放渾如一釣綸<lb/>
　　載酒過俞叔可運幹夜話<lb/>
晴邊杖履學偷閒十里溪山送入簷門外方爭危處路<lb/>
竹間自下舊時簾數杯同醉寒中煖一枕髙眠苦後甜<lb/>
<pb n="KR4d0368_WYG_017-2b"/>
何幸詩壇有盟主狎相來徃亦何嫌<lb/>
　　次韻史芝田來訪<lb/>
珊然環佩下芝山醉夢人間醒眼㸔三世相家知有後<lb/>
十分謙德似無官騷盟寛與江湖接清氣直将星斗干<lb/>
難得相逢容易别因風時得勸加餐<lb/>
　　晴郊意行到梅山示弟茝<lb/>
安排聚首易参差信意行來始是竒山色堪餐饒有菊<lb/>
樵歌相應自成詩危時杯酌旱雲雨老境襟期春水澌<lb/>
<pb n="KR4d0368_WYG_017-3a"/>
醉裏更無門外話一聲寒雁弟兄知<lb/>
　　次韻范純甫<hi>名應發號著林</hi>
與雲俱捲出山遲邂逅初寒旺菊時縱欲挿花安得笑<lb/>
無從賖酒若為詩乾坤許濶自多礙風雨又來有故知<lb/>
白首猶存舊烏帽龍山何處渺余思<lb/>
　　次韻黄子羽七十自嘆<lb/>
棄瓢巢父固云稀解印陶潜非是非風雨似知人世換<lb/>
溪山自愛主人依歸時孤悶有茶屋天地獨醒存芰衣<lb/>
<pb n="KR4d0368_WYG_017-3b"/>
我亦嵗寒松下草相望百里借春暉<lb/>
　　次韻盧致逺見示<lb/>
新春欲洗舊氛埃並竹尋溪試一來凍雨忽交疎霰下<lb/>
嚴風不放寸雲開主人雅量詩相住老客歸心夢亦催<lb/>
滑道何妨徐着步袖中金薤不虛囘<lb/>
　　次戴帥初以水漲不及赴茂林醵飲重午韻<lb/>
囘頭林谷已云遲心不懐疑遁自肥有菊可尋方覺是<lb/>
無根自樂豈吾非危時一醉便為福好客相過莫放歸<lb/>
<pb n="KR4d0368_WYG_017-4a"/>
欲弔湘纍波浩𣺌但須珍重芰荷衣<lb/>
　　次韻前人祈雨未應二首<lb/>
交秋苦雨走疲農惟合投忱洞府龍里社相師憑梵唄<lb/>
山川無語笑盲聾忍教地寳罹枯渇安得天機㨗應舂<lb/>
聨日定勞君眼力雨晴只隔望春峯<lb/>
龍君非是忍忘農一敬初終自見龍雨感通時元有待<lb/>
天分曉處可曽聾雷車怒激騰東海火傘忙収入下舂<lb/>
我輩報神無别事請裁佳句勒霞峯<lb/>
<pb n="KR4d0368_WYG_017-4b"/>
　　連山王開詩試子午花<hi>其説曰其葉落花紅萼紫心黄其開也殆子末午末</hi>
　　　<hi>以復後則合故得名但於盛暑中見之</hi>四首<lb/>
三數莖鬚細撚金圓齊五瓣外紅深酷憎媚俗長垂首<lb/>
善處驕陽不動心色變化成丹竈火時開落應土圭針<lb/>
感懐南北多分裂此獨全名古到今<lb/>
嫩緑扶疎紅倒垂紅間黄染數莖絲牢存本色心為主<lb/>
懶競時妝面向誰受二氣中開正晝當三伏裏號炎曦<lb/>
隂崖故國長安路萬里傾陽共藿葵<lb/>
<pb n="KR4d0368_WYG_017-5a"/>
赤日黄塵任漲浮直莖疎葉裏垂頭金心不逐時妝褪<lb/>
赭面應為世態羞分晝夜間開落凖備離坎氣品題優<lb/>
倚欄感物傷懐處何日崔盧入此甌<hi>此花一名覆金甌</hi>
低垂不足畏炎氛自是居髙避俗喧五瓣圓粘腥血重<lb/>
數絲牢綴蠟心存雅持本色明清晝肻駐殘妝媚黑昏<lb/>
林下何人修煉到丹餘流入此芳根<hi>修煉人養子午氣</hi>
　　訪趙景文不值<lb/>
見了西山嘆復歌老天元不奈人何一身死䕶松楸活<lb/>
<pb n="KR4d0368_WYG_017-5b"/>
滿眼生來蘭玉多忍處要如頑鐵石平生能定惡風波<lb/>
世間終有安時節細把林泉嵗月磨<lb/>
　　次韻朱景伯來見<hi>名承孫</hi>
平生四海弟兄之况是鄉闗見白眉方醉夢中能獨醒<lb/>
自離亂後篤相知溪山坎坎勞飛斾風雨瀟瀟苦説詩<lb/>
老耳不堪聞别話青燈對影復何時<lb/>
　　次韻戴帥初見寄二首<lb/>
胷次玲瓏逹事端入山買屋貯清寒奉親最樂危時見<lb/>
<pb n="KR4d0368_WYG_017-6a"/>
與俗相忘實處㸔閒輟琴書翻兎冊旋添竹樹隔牛欄<lb/>
䟽衣淡飯門多閉章甫何妨獨舊冠<lb/>
水鏡空平取友端頻來山外伴酸寒交朋舊在兄弟列<lb/>
古道新交世俗㸔地近詩筒多便翼月明心事兩危欄<lb/>
自家頭腦冬烘甚猶幸偷安未毁冠<lb/>
　　次韻弟觀授學陳子得家<lb/>
憶昨依依話别端瀟瀟風雨滿山寒去家幸是老親健<lb/>
坐館當如初宦㸔歸夢隨風揚客袂吟情逐日冩詩䦨<lb/>
<pb n="KR4d0368_WYG_017-6b"/>
從今稳入林深處塗炭何縁得汙冠<lb/>
　　賦陳子得書樓<lb/>
危樓得地着身安冬月烘炎夏氣寒木末清風平與接<lb/>
山中本色晩宜㸔課兒勤讀書充架留客髙談袖滿䦨<lb/>
門外流渠源水活不妨時濯自吾冠<lb/>
　　次韻張子開喜雨<lb/>
丼澤連朝拍稻疇老天着意做今秋虛爨已報生塵甑<lb/>
艱食俄忘淅米矛甽口漲新浮白膩禾頭濯莠濕青油<lb/>
<pb n="KR4d0368_WYG_017-7a"/>
疲農歡喜還長嘆官已催租不待収<lb/>
　　送酒與元春兄<lb/>
九月風光又一年君家無酒坐無錢翠微雖負菊花約<lb/>
安樂應丼米飲縁舉世方爭沈醉境誰人能顧獨醒賢<lb/>
兩從事送聊相諗㑹取一般平淡天<lb/>
　　與延慶老若圭游錫竇仗錫二首<lb/>
坐斷青蓮七寳池又携鐵錫踏嶔嵜一千丈錫與心照<lb/>
二十里雲隨步飛崖壁遍留吟墨跡樵芻爭㸔袒紅衣<lb/>
<pb n="KR4d0368_WYG_017-7b"/>
山林湖海本無二處處風光屬指揮<lb/>
有意西游萬玉峯徃來何事太悤悤知心能幾片雲外<lb/>
囘首應多明月中爭供栗泥懐太白終留梨實待興公<lb/>
從今若枉詩相問我住丹霞水竹叢<lb/>
　　同趙景文到梅山弟家<lb/>
脚力猶支一里間得閒便不知艱難可人本色山林屋<lb/>
避世珍羞芋栗盤來徃任教詩眼熱笑談能化老身寒<lb/>
感懐棠棣詩章在試把絲桐櫽括彈<lb/>
<pb n="KR4d0368_WYG_017-8a"/>
　　次韻戴帥初見寄<lb/>
兒造從來自不情百千萬變底人驚人生水上浮漚影<lb/>
物論風前亂葉聲自笑醉吟空贅傳誰知橘影竟無名<lb/>
况今衰老知何用惟有闗門答五行<lb/>
　　壽同父兄七十二首<lb/>
光風顔色雪髯鮮已到人間稀有年心好共稱生下佛<lb/>
身閒自謂飲中仙安貧真味齊眉饋養善良田髙枕眠<lb/>
更㸔燈宵兒迎婦一家春與月團圓<lb/>
<pb n="KR4d0368_WYG_017-8b"/>
吾家兄弟篤天倫晩景怡怡僅兩人門户相依杏隂舊<lb/>
藩籬不隔棣華春難逢燕夜如今日囘愧鱗年以次身<lb/>
造物倘容頑健在願為老櫟伴莊椿<lb/>
　　閒居有感<lb/>
参差梅竹槿花籬强對溪山傲百罹終日書聲清屋氣<lb/>
四時蔬食壽家規苦兒知學何妨懶老婦安貧未覺衰<lb/>
無處可脩牀下拜門前心事碧天涯<lb/>
　　壬午九日有感<lb/>
<pb n="KR4d0368_WYG_017-9a"/>
修茂堂中九日盃今年無復壽兄來把茰空感同㸔㑹<lb/>
挿菊難教一笑開不使犬雞當厄去却聞鴻雁送聲哀<lb/>
浮生忽忽何須感荒草牛山戱馬臺<lb/>
　　出門寄弟覩子得<lb/>
半年腿卧近方仁一出門來拂濯身交十月天村景好<lb/>
連三日雨晩晴新青山無語自知我黄葉是愁還可人<lb/>
誰信幽居便忘世漁樵亦自有經綸<lb/>
　　偶成寄呉竹修<hi>名垓字山甫</hi>
<pb n="KR4d0368_WYG_017-9b"/>
天自髙髙倚葢斜遑知人事可嗟嗟公移急甚擘張弩<lb/>
私繫甚如求破家鎮一方浮勞地柱救衆生病辦天花<lb/>
萬般巧計輸平實笑殺當年複壁涯<lb/>
　　次韻呉竹修慶余免役<lb/>
大道荆榛萬徑斜中間役事㝡堪嗟私心自分齊編戸<lb/>
公法仍條存宦家免把血軀供刻木尚存醒眼傲空花<lb/>
要知天理無窮處風雪嚴時春有涯<lb/>
　　次前韻與前人同舟自城歸<lb/>
<pb n="KR4d0368_WYG_017-10a"/>
夜泊南津夢岸斜老來行役祇堪嗟滿篷風露五更月<lb/>
殘夢溪山百里家蹴起睡奴催縴路坐同吟伴説梅花<lb/>
此歸又且深深住瀾到中間要見涯<lb/>
　　謝前人留宿飲食<lb/>
芒屩東歸日已斜故人留滯豈來嗟數盃爛醉飢時藥<lb/>
一枕熟眠安處家湖海友朋多宿草乾坤今古一風花<lb/>
但将無事㸔時事來徃溪山詩未涯<lb/>
　　又似前人<lb/>
<pb n="KR4d0368_WYG_017-10b"/>
薄俗交朋赴字斜可人一見祇驚嗟心憑實地應多事<lb/>
詩引清風歸一家休㸔馬頭秋後葉自培門裏嵗寒花<lb/>
何時相接從容步遍歴山巔與水涯<lb/>
　　寄魏倅萬初<lb/>
衣冠古雅御風行為我遲留半日程未盍簮時勞夢寐<lb/>
一傾葢後見生平相㸔惟有興亡嘆欠死難将出處評<lb/>
囘首梅花古松下忍寒終不惹春情<lb/>
　　寄崇福王澤南洲<lb/>
<pb n="KR4d0368_WYG_017-11a"/>
天地中間澒洞塵山林須是好三分危時安飯僧家鼓<lb/>
濁世清風相國墳老後重來如夢見靜中自韻以心聞<lb/>
同遊話到溪頭别寂寂斜陽淡淡雲<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0368_WYG_017-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　本堂集巻十七<lb/>
</p>
<p>
</p>
  </div>
</body>
</text>
</TEI>
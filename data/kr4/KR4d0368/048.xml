<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻四十八</head> <lb/>
    <p>
<pb n="KR4d0368_WYG_048-1a"/>
欽定四庫全書<lb/>
　本堂集巻四十八<lb/>
　　　　　　　　　　　　　宋　陳著　撰<lb/>
　題跋<lb/>
　　跋僧石藏玉羅漢圖<lb/>
藏玉以龍眠所畫物初所跋十六身羅漢圖求著語余<lb/>
不事佛安識羅漢巻還之則曰羅漢本無實相滿虛空<lb/>
是大方廣寺説著羅漢便是羅漢如何是識如何是不<lb/>
<pb n="KR4d0368_WYG_048-1b"/>
識才説識便不識龍眠之畫物初之跋亦不過無香之<lb/>
香無色之色遇着便是豈常見其面目之如何耶藏玉<lb/>
左手展圖右手執筆濡墨以授曰便下筆莫蹉過余訝<lb/>
其强不覺大笑噴薄圖畫為之欣舞藏玉曰羅漢見矣<lb/>
因書其語併發羅漢一笑<lb/>
　　跋前人所藏金剛經<lb/>
樓教授所書金剛經真得二王小楷法視之㷸㷸動人<lb/>
目攻媿先生又以小楷書跋其後可謂兩竒絶而石上<lb/>
<pb n="KR4d0368_WYG_048-2a"/>
人得之上人清致所蓄書畫皆古雅其一也一物茍珍<lb/>
必有所遇兹則得所歸矣<lb/>
　　跋東皋寺主僧知恭百吟集<lb/>
友山師以倜儻氣瀟洒心棟宇一方風月地鏜鼓鐘体<lb/>
包笠既成付之人而身歸花墅湖之廜□與雲遊戲了<lb/>
無住著詩其土苴也且知平生喜寒山子詩故其句意<lb/>
多似之有攜其百吟求著語者寒山子詩云吾心似秋<lb/>
月碧潭清皎潔無物堪比倫教我如何説師知寒山者<lb/>
<pb n="KR4d0368_WYG_048-2b"/>
也此心何心自説且不能説余又奚贅試以轉於友山<lb/>
當一㸃頭辛夘仲冬<lb/>
　記<lb/>
　　清高堂記<lb/>
余家東堂有竹可愛暇日為賦八句句中有清高二字<lb/>
深等請以名其堂余曰可也然有堂之名必有竹之實<lb/>
實者名之所由出無其實而有其名徒名也况余非好<lb/>
為詩詩以寫余意原其竹之有初而及其竹之方來意<lb/>
<pb n="KR4d0368_WYG_048-3a"/>
則深矣汝等茍不知勉有如此竹皆拜曰諾因為書其<lb/>
扁乙酉立夏日<lb/>
　　廣福院記<lb/>
吾州廣福院住持契和舊所接識㑹間從容言其院之<lb/>
故院本五代時寡婦張氏家氏事佛日課法華經甚嚴<lb/>
俄夢所居地有七僧若胎生蓮華上者益以信嚮漢乾<lb/>
祐二年僧正仁贊之捨其屋與田為羅漢院有可誴者<lb/>
七嵗專一室修凈行厯四十年牀下地生白蓮花一朶<lb/>
<pb n="KR4d0368_WYG_048-3b"/>
隨而跏坐入滅湖海騰播院之名以重住者直下世襲<lb/>
宋太平興國九年改賜今額嘉定十三年曰文鼎始規<lb/>
革其舊猶未能備嗣則曰宗詮曰善能曰如曰鱗次出<lb/>
力崇奉大士以殿講習大衆以堂管鑰出入以門神天<lb/>
像設齋房庖湢纎悉以具初張氏所捨屋地為基一十<lb/>
二畝六步田止二百八十畝後如日捨一十有二畝黄<lb/>
氏捨五畝俗人徐文炳文煥各捨一十畝契和之來以<lb/>
衣鉢資置五十畝于是田之積為畝至三百六十有七<lb/>
<pb n="KR4d0368_WYG_048-4a"/>
其概如此惟是負城僧舍罹几燎煽煨燼中巋然全存<lb/>
或者張氏願力洪深刼火有不能犯是尤可紀自五代<lb/>
迄今未有所托筆豈非大缺事兹敢以請余曰師之言<lb/>
即記奚以余言為而三四年間申其請以書者狎至余<lb/>
于是有不自已于言者井里廢古道散世之齊民有不<lb/>
暇問其何如間能禮義以飭其初文獻以詔其後三世<lb/>
以往希不失矣甚而一世二世大戾其祖若父以自絶<lb/>
其緒者滔滔皆是彼張氏舉其夫婦子孫之念一歸之<lb/>
<pb n="KR4d0368_WYG_048-4b"/>
空門余于心固有未契而能使之潔圭祠室香燈梵唄<lb/>
一飯必祝數百年如一日更相樂助培之未艾張氏之<lb/>
見既得之矣今契和且欲詳其本末書以入石則張氏<lb/>
之祠與院相為無窮又將此事始就佛氏家而求如契<lb/>
和者用心亦可謂不忘其本然則所以記者豈特為契<lb/>
和而已固有感于斯云前具官陳著記<lb/>
　　竹脩記<lb/>
友人吳山甫扁其室以竹脩余叩其所以名則曰竹以<lb/>
<pb n="KR4d0368_WYG_048-5a"/>
自喻脩者其志也子其為之説以達吾志余惟竹之初<lb/>
鞭而萌不能立幹而圍不能以寸地力日以滋根本日<lb/>
以狀其挺拔而出者嵗不同至于如椽如杠干雲霄停<lb/>
日月森不可屈雨露濡之不入嵐霧薄之不病寒發發<lb/>
而其膚益堅以澤暑蟲蟲而其䕃益清以閟竹之徳如<lb/>
此豈一日之積哉不然則叢蓊條弱徒以完蚊蚋芘蟲<lb/>
蛇折摧壓抑于饕風虐雪視材之脩者盍亦反其本矣<lb/>
士而有志于學者乾之確乎不拔坤之敬以直内中庸<lb/>
<pb n="KR4d0368_WYG_048-5b"/>
之强哉矯孔門之所立卓爾皆竹而脩之義靜觀宻察<lb/>
深培厚養毋錮乎先入毋必乎速成本而末體而用一<lb/>
以貫之庶乎無媿于竹矣况人靈于物反身而萬理皆<lb/>
備故所用力者則在乎我豈徒竹之謂哉而况道不終<lb/>
窮學無止法進進不已又豈止于竹之脩之謂哉山甫<lb/>
拱而聽曰敢不勉請因其説以為記嵗著雍困敦如月<lb/>
朔丹山陳著書<lb/>
　　天寧報恩禪寺記<lb/>
<pb n="KR4d0368_WYG_048-6a"/>
四明天寧報恩禪寺直郡治西百武而遥基廣一頃三<lb/>
十畝有竒唐大中五年振祖大師創始號國寧宋崇寧<lb/>
二年置為崇寧萬夀政和元年改為天寧萬夀法照大<lb/>
師法源大其規模而燬于建炎惟建隆間郡守錢康憲<lb/>
公億所建鐡塔猶存爾後復興其人其嵗月寺更多變<lb/>
譜廢莫詳至紹興七年改額以報恩廣孝是年又改為<lb/>
報恩光孝及今至元丙子可舉承乏住持壬午春市火<lb/>
融風煽延奄為煨燼過者譆譆咸謂此刹罹此已矣可<lb/>
<pb n="KR4d0368_WYG_048-6b"/>
舉奮而誓曰我必復之或嘻其易易因説以廣募助<lb/>
為急者應之曰役甚大用甚浩固知其難以自足泥然<lb/>
倚諸人者或僨望諸人者吾觖吾信吾心吾竭吾力<lb/>
隨所有次第經紀之畢此生而已於是廬尋丈地來其<lb/>
衆于前量所宜任人人勵而無茍偷事事實而無虛泛<lb/>
忘寒暑抗埃壒日有所營月有所建嵗有所成積勞十<lb/>
年外門中殿法堂丈室齋坐之宇休息之寮而觀音閣<lb/>
而凈土院庖廩湢溷軒廊序房昔庳者崇昔隘者闢昔<lb/>
<pb n="KR4d0368_WYG_048-7a"/>
黯黮者爽豁矣至於像設則位置整嚴金碧絢爛至于<lb/>
梵貝則時節擊撞音奏洪逺至于自領此寺以來萃件<lb/>
節之餘斥銖累之素増置外庫以舒經費者二田若干<lb/>
畝為粟湖寧海張村庒以裕厨供者三創置句章鄉細<lb/>
石嶴山若干畝以給終嵗新蒸者一寺當闤闠包笠所<lb/>
輳有以待之今可矣平章史公弼為大書今額以落其<lb/>
成而記未有所屬書來摭其始末援夙知以請余深嘉<lb/>
其能而不無感慨疇昔鬱攸焮禍化城廓為焦土三之<lb/>
<pb n="KR4d0368_WYG_048-7b"/>
二以官府之風雷其令邸第之泥沙其用猶未能如意<lb/>
規復間有之亦茍完耳師顧一手盡還其舊而恢拓過<lb/>
之豈徒能也哉余熟之于耳目之接而審其竟成事者<lb/>
有四曰公曰勤曰和曰宻惟公故衆數百口上下無扞格<lb/>
惟勤故閲十餘年始終無間㫁惟和故千萬人之役皆<lb/>
樂于趨事以恬以熙而無一指之血一跌之虞惟宻故<lb/>
振厲以光其前培衮以豐其後皆得于不動聲色之中<lb/>
然則師不幸遇寺之大變而寺之遇師則大幸矣世之<lb/>
<pb n="KR4d0368_WYG_048-8a"/>
興起已壊之業有能如師之傑然者乎使世之人皆如<lb/>
師之用心天下事有不可辦者乎吁佛氏之道本空觀<lb/>
師之見于應世功用乃無毫髪非實空非余所知實則<lb/>
余能言之于是乎書師自號直翁云具官陳著記<lb/>
　　雪竇山資聖禪寺記<lb/>
雪竇山秀甲四明正峯昂首下視臂左右引寛抱百頃<lb/>
平麓之陽資聖禪寺宅焉山出二水交于寺西南隅戰<lb/>
險噀怒㵼峭舞空俯之以納竒觀有飛雪亭匯支澗而<lb/>
<pb n="KR4d0368_WYG_048-8b"/>
池環池植美花佳木闗其抝延覽風月有錦鏡橋徑而<lb/>
北陟懸崖縱尋丈許立萬仭表其下羣山紫翠逺近映<lb/>
帶數老松在上多過龍迹築危而䦨檻之以壯臨眺有<lb/>
妙高臺寺擅名勝天鏡參錯居者遊者如在半空五雲<lb/>
中盤礡不能去至元庚辰師善來以宿望公選領此寺<lb/>
日以葺嵗以營氣象益以宏麗戍子夏四月夜寺災風<lb/>
烮不可撲滅惟衆寮湼盤堂存師曰變酷矣非數可諉<lb/>
秪自引咎然棟宇無常風景故在壞者復興吾責矣即<lb/>
<pb n="KR4d0368_WYG_048-9a"/>
日西上瀝苦語白之緫統所莫不感惻贊勉㨗飛公櫝<lb/>
檝沮撓蠲料歛主張之孔力奮然東還誓以必辦特燼<lb/>
餘茫無費源于是傾篋蓄貿財轉粟鳩梓匠走奴𨽻抗<lb/>
焦壒以滌瓦礫拔絶磴以掄屋材神氣勞魄心計乘之<lb/>
不日而伽藍祠圓通閣香積院倉廩水碓磑成冬而大<lb/>
佛殿三門方丈成明年而齋堂明軒東西廊成又明年<lb/>
訖今年冬十月而諸像設而法堂明覺堂而樓舘寮序<lb/>
湢溷若梵具皆成金碧崢嶸鐘鼔時節紀綱規矩之休<lb/>
<pb n="KR4d0368_WYG_048-9b"/>
其徒數千指山川草木亦煥煥有新意厥初罹變議者<lb/>
謂非三世四世莫克規復今而三年七越月翕忽變化<lb/>
纎悉備完非他有繆巧也天下事公明立私則踣勇則<lb/>
决懦則貳師以平昔服用之貲棄擲無遺餘以不事筋<lb/>
力之年食息不便安一念之烈貫金石質鬼神人無人<lb/>
心則已有心焉則人必服事非人為則已有人焉則事<lb/>
必濟人百其力事倍其功其速成也固宜東南名刹廢<lb/>
者良多誕不事事者廢猥自營營者廢甚而利其災則<lb/>
<pb n="KR4d0368_WYG_048-10a"/>
去者廢以此視何如哉寺本唐㑹昌以前剏名瀑布咸通<lb/>
八年更名雪竇宋咸平二年更今額以唐慧通禪師為<lb/>
第一祖爾後湖海稱二覺道塲以智覺明覺重紹興末<lb/>
燬而復莫詳為誰今師之于此寺不惟復之而又大之<lb/>
矣余家寺之近杖屨去來為數于其成往觀焉師以記<lb/>
請吁世道流易人事廢興觸于中者浩浩乃于佛者流<lb/>
見如師之美蹟是不可不記若其以行道説法為己任<lb/>
則非記寺者所及師郡之象山著姓樊氏子自號石<lb/>
<pb n="KR4d0368_WYG_048-10b"/>
門年今七十有六相其役者耆舊僧類有勞而始終之<lb/>
者三人允樞宗永如明具官陳著記<lb/>
　　梅窻<lb/>
梅于植物癯而益勁枮而益竒故其色淡中自韵如古<lb/>
君子其香<graphic n="KR1509" url="https://raw.githubusercontent.com/kanripo/KR-Gaiji/master/images/KR1509.png" mimeType="image/png"/>絶不染富貴脂澤氣其實酸不投甘昔人<lb/>
至以和羮方大用非杜少陵莫敢索笑非林和靖不能<lb/>
以詩寫而世之人不識梅不見梅者類拾人餘唾借以<lb/>
自表揭辱梅甚矣余之離孫王得淦于疎籬荒草間取<lb/>
<pb n="KR4d0368_WYG_048-11a"/>
孤根手植之因以扁其忩余笑而詰汝嗜梅為色乎胡<lb/>
不取諸牡丹芍藥謂香乎胡不取諸蘭<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>桂菊謂實乎<lb/>
胡不取諸桃李梨栗而獨於梅焉取拱而答曰凡物之<lb/>
香者或無色色者或無實三美具又勁且竒有嵗寒操<lb/>
非梅而何取以自况余法家拂士也余聽其言而喜乃<lb/>
歌以贊之曰雪霜之玉以妍之兮而將茹其芳而清之<lb/>
胚雨露之膏以成之兮而將落其華而質之培媚柔穠<lb/>
郁彼紛紛兮此寂寞矯自享于山之顚水之隈而將冠<lb/>
<pb n="KR4d0368_WYG_048-11b"/>
方山珮飛霞與周旋兮茍初心之不踐有如梅<lb/>
　<lb/>
　<lb/>
　<lb/>
　<lb/>
　<lb/>
　<lb/>
　本堂集巻四十八<lb/>
</p>
<p>
</p>
  </div>
</body>
</text>
</TEI>
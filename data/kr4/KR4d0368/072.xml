<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻七十二</head> <lb/>
    <p>
<pb n="KR4d0368_WYG_072-1a"/>
欽定四庫全書<lb/>
　本堂集巻七十二<lb/>
　　　　　　　　　　　　　宋　陳著　撰<lb/>
　劄子<lb/>
　　與陳簽判<hi>文龍</hi>劄<lb/>
某辱不鄙以草木臭味相命不復贄套語首祈涵宥某<lb/>
乆欲羾狀道𠂻曲于道誼主塵埃因循到今幙天在上<lb/>
坎坎縣穽頓以安存知感知自第迂拙不化亦其山林<lb/>
<pb n="KR4d0368_WYG_072-1b"/>
宿姿得百里地而宣上風化意謂可以行志到則動足<lb/>
掣肘富豪姦猾之徒倚聲附勢掀舞簸弄以不納稅頻<lb/>
訢吏相髙冩鶩有死于縣令箠楚之下不敢一犯此徒<lb/>
之顔死故茍焉規模者皆俛首帖耳獲以全去稍自振<lb/>
厲則禍機立發某既不敢求勝又不敢求全亦非惟隨<lb/>
事傍理而固有不得志者含沙吠雪無日不為摧謝令<lb/>
計某所望者正法眼硬脊梁鑒燭扶植于流俗之外或<lb/>
得以淺學自見浮雲去留不必問也世逺道散動摇春<lb/>
<pb n="KR4d0368_WYG_072-2a"/>
風者皆莵葵燕麥桃李亦無㡬矣安覩所謂嵗寒松栢<lb/>
中興第一宰相之後大魁嗣焉某不是之望不是之依<lb/>
又將誰屬屑屑枼枼不避誅斥或許其可也當陸續傾<lb/>
倒<lb/>
　　賀劉帥冬至劄<lb/>
乾坤其泰占氣數于陽生節鉞所臨覺東南之春早吏<lb/>
民徼福心口誦言恭惟某官學問歐曽事功韓范泰山<lb/>
喬嶽隱然雲雨變化之神和氣春風行乎氷雪嚴凝之<lb/>
<pb n="KR4d0368_WYG_072-2b"/>
日盍使經綸于帝室暫來管領于仙山屬此踐長亶其<lb/>
福祉初九之爻元吉有徳者昌十行之詔細書從天而<lb/>
下某承流男邑矯首公堂職不暇于鳴琴莫遑趨進意厚<lb/>
將于貢韈亦曰寓言<lb/>
　　賀家憲冬至劄<lb/>
雲物瑞呈氣應新陽之復霜臺威振力回生意之春景<lb/>
運有開輿人相忭恭惟某官道包宇宙望重縉紳主歐<lb/>
蘇文字之盟士培正氣赴韓范功名之會民望太平肯<lb/>
<pb n="KR4d0368_WYG_072-3a"/>
迂駕于蓬萊特暫持于英簜屬茲亞嵗綏以新期初九<lb/>
元吉之爻以占道長十行細書之詔亟趨公還某叨備<lb/>
承流首宜稱賀慶望蓬萊而雲近舄不能飛量繡線而<lb/>
日長襪何待獻<lb/>
　　賀三倅冬至劄<lb/>
氣應葭灰漢律巧占之最信春融泥軾西郊生意之先<lb/>
浮景運有開善類相慶恭惟某官乾之行徳復以修身<lb/>
發揮紙上之春雲獨神化冶盤錯胸中之色線宜補衮<lb/>
<pb n="KR4d0368_WYG_072-3b"/>
裘將趨五更三㸃之班姑攬萬壑千巖之勝屬茲亞嵗<lb/>
錫乃純躔動以順行喜玩卦辭之吉疇咨若采竚膺帝<lb/>
命之申某叨備承流亟宜修慶矻矻無鳴琴之暇趨進<lb/>
莫遑區區有獻襪之忱寓言而已<lb/>
　　賀陳簽判冬至劄<lb/>
一陽來復春回㡬息之乾坤衆類有宗地占十分之氣<lb/>
數實開昌運胥動歡聲恭惟某官學者景星道之司命<lb/>
觀王君之賦有物筆運陶鈞聽同甫之對集英氣横天<lb/>
<pb n="KR4d0368_WYG_072-4a"/>
地仙島領縉紳之步相門催衣鉢之傳時屬踐長誕宜<lb/>
錫羨初九之爻元吉爰契卜龜十行之詔細書有來銜<lb/>
鳯某願依善類喜賀昌辰身無飛舄苦乏鳴琴之暇才<lb/>
雖線短謾輸貢襪之忱<lb/>
　　賀王太資冬至劄<lb/>
迎長日至陽初動于黄鐘與造物㳺春先浮于緑野機<lb/>
緘微露氣象俱新恭惟某官本體臯䕫閒心黄綺翻手<lb/>
旱時之霖雨却斂神功安身静裏之乾坤獨觀生意維<lb/>
<pb n="KR4d0368_WYG_072-4b"/>
時小至有慶大來初九元吉之爻但占已易萬有千嵗<lb/>
之壽交詠新聲某何幸䝉知亟冝晉賀誰其掣肘莫陪<lb/>
下客之稱觴託以冩心謾效古人之頌襪<lb/>
　　上劉帥乞振糶嵊縣劄<lb/>
某恐師嚴凡申狀例不敢套叙首丐涵宥某以窮餓之<lb/>
餘身分撫字之下脚遭際使天寛大推而行之惟恐弗<lb/>
及而終不能使慈父母之下咸遂其仁則有天在也去<lb/>
年風水旱交病小民飯椀不得半飽筭日數刻以待二<lb/>
<pb n="KR4d0368_WYG_072-5a"/>
麥攙青療饑收于黄熟者無三之一而比常年尤薄甚<lb/>
坐是菜色鵠形有不忍見者無已則有取債于大家就<lb/>
糴于市井而山間大家亦無多蓄有之者因春時價髙<lb/>
趂時以糶縣市則所靠者浙西米舟又多厄于斷港饑<lb/>
口嗸嗸殘命岌岌而不為之告非惟得罪于百姓且得<lb/>
罪于師門矣比者雖知新昌吳宰以𦂳亟申上隨䝉恩<lb/>
拯某亦欲即援以為請然念挨那得去則可免煩凟豈<lb/>
料至今接續不去彼咨怨者叢謂剡去新昌三十里彼<lb/>
<pb n="KR4d0368_WYG_072-5b"/>
有官米可糴此則有錢亦無糴處安撫自欲救民知縣<lb/>
却不曽奉上意羣然入詞媿無以對未免繳塵仁覽欲<lb/>
望痛加矜憐猛賜撥發使絶糴之市忽焉狼戾垂死之<lb/>
民忽焉再生百里之間一飯必祝先生㩦此盛徳入居<lb/>
廟堂活青州之衆冨公不得而専美也某雖是拙縣令<lb/>
却是老門人斯言上徹必䝉響應某與縣之旄倪炷香<lb/>
請命<lb/>
　　賀前人除司農卿兼檢正劄<lb/>
<pb n="KR4d0368_WYG_072-6a"/>
某托根門牆不敢效流俗套叙首丐鑒宥某日囿層霄<lb/>
慶雲之下竿櫝寓敬雖若少踈條教是承則為甚密竊<lb/>
以師慈海涵不以時世粧望末至也茲者恭審詔以農<lb/>
正長于都曹根本所闗重于九卿之同列紀綱其總實<lb/>
于三省之通知公朝有光衆聽咸竦恭惟某官以淵源<lb/>
之學養髙明之絶識以中和之利行寛大之本心南陽<lb/>
帝鄉東浙畿輔棠隂蔽芾玉帳晏清矣九重疇庸一扎<lb/>
召入由宰旅而宰天下匪朝伊夕某非佞某阻于職守<lb/>
<pb n="KR4d0368_WYG_072-6b"/>
望賀厦燕雀徒増鼓舞無從一造函丈禀叙𠂻曲第迂<lb/>
執不化狎受優㳺使星更臨凛凛來日尚賴告新之際<lb/>
力賜吹敡居中之時加芘覆使泛泛陋舟獲登于岸實<lb/>
成仁造之成終也馮介眷知因賀有請㐲楮戰慄<lb/>
　　嵊縣考滿謝常帥<hi>楙</hi>劄<lb/>
某受吏玉垣即是仞牆弟子列套叙非所以事敢去首<lb/>
祈涵宥某氷寒于水也無炙手心茶甘于薺也無食肉<lb/>
相偶為入官及此試令雪溪古剡地今視他邑為最難<lb/>
<pb n="KR4d0368_WYG_072-7a"/>
聲勢虎翼在左右譁喧鯨牙其上下連數政多不得善<lb/>
脫某三年之間凡仆者屢乃于垂末遭際道誼宗司繞<lb/>
照其上規模正大不以苛細取人户庭坦夷不以深嚴<lb/>
有我某因得以迂濶方拙其身與百姓相爾汝是月望<lb/>
日三下考矣造化盤薄獨取之多代者李宣教興宗東<lb/>
陽人也來期在良月上旬去此尚逺未卜攸届始而終<lb/>
之某再拜歸倚<lb/>
　　嵊縣考滿謝家憲劄<lb/>
<pb n="KR4d0368_WYG_072-7b"/>
某無食肉相不龜手封三年雪溪簸舞于驚風怒濤中<lb/>
瀕于溺者屢矣而終于獲免非有維楫可以慿恃也非<lb/>
有神明可以呌號也先生在上是為二天毁之者交而<lb/>
褒薦以完固之攻之者疾而公判以摧折之有所干請<lb/>
雖繁而響答有所假借雖難而曲從是以僥倖至于今<lb/>
月望書三考矣受知如此受恩如此俯仰兩間實未知<lb/>
所以報代者李興宗喬孔山<hi>平章名行簡</hi>之外孫云來期在<lb/>
良月上旬某去此尚有兩月岸未及登氷未畢渡正是<lb/>
<pb n="KR4d0368_WYG_072-8a"/>
凛凛之際師慈尚期終成焉<lb/>
　　嵊縣考滿謝王大資劄<lb/>
某下愚也欲困學而不能豁然以通弱植也欲力起而<lb/>
不能卓然以立偶然入仕及此試邑及𨽻錦覆之下又<lb/>
在函丈之間知受既殊踊躍自奮惟恐上孤師造不復<lb/>
知有他私受涵容之多而内省或不及被主張之過而<lb/>
旁觀或不孚以是倍貽曲成之慮今月望僥倖三考矣<lb/>
雖曰未登于岸而本來面目拜數仞牆或可期也代者<lb/>
<pb n="KR4d0368_WYG_072-8b"/>
李興宗已交書約良月上旬交篆如此則去剡之日尚<lb/>
逺與𦂳警誨再拜終依<lb/>
　　回剡周<hi>闕</hi>賀考滿劄<lb/>
戍期𤓰熟驚言歸兮辱命楮生辭曰賀我驚過情之可<lb/>
恥荷陳誼之特髙為政不難終三年而勞拙逝將無恐<lb/>
得萬厦之帡幪罔致謝懷反勤慶語斯邑以吾為長所<lb/>
以納交于君子臨别贈言願安承教<lb/>
　　回新昌吳宰<hi>君佐</hi>餽滿考劄<lb/>
<pb n="KR4d0368_WYG_072-9a"/>
𤓰戍既圓將反雪溪之棹花封相近忽貽雲朶之箋燦<lb/>
臺篚之分來劃羅門之乍破訒意孔厚揆已非宜汗顔<lb/>
甲而拜登鏤心銘而知感山青水緑猶阻謝于琴簾月<lb/>
白風清或尋盟于尊酒敬先申覆仰兾丙原<lb/>
　　嵊滿回縣寮載酒劄<lb/>
𤓰戍終更旋觧雪溪之纜花城蓂協劃飛雲朶之箋謂<lb/>
如水之交甚真而載酒之約孔厚受則愧于過禮郤則<lb/>
近于不情終恐違賜勉當拜辱一日長乎爾有古道以<lb/>
<pb n="KR4d0368_WYG_072-9b"/>
相誠諸君賀我聊以嵗寒而為報<lb/>
　　回剡縣學請講劄<lb/>
某困矣而無所知勉矣而無所名比者不我鄙夷輙使<lb/>
鋪說舊聞正恐于切磋上無補茲將去官又辱聨𥚑専<lb/>
劄使復以是命繾綣諄復既不聽辭勉嗣月望日詣學<lb/>
借臯比以奉相與之心以圖相長之益如此禀酬更不<lb/>
一一拜學正而次狀<lb/>
　　壽王大資陽月歌繳劄<lb/>
<pb n="KR4d0368_WYG_072-10a"/>
恭審北杓建亥南極騰輝陽三十分生意實根于吉月<lb/>
壽千萬嵗國人莫齒于疑年慶集槐潭喜聞楓陛恭惟<lb/>
某官顔孟學問臯䕫經綸屯六三之君子㡬弗如其舍<lb/>
履九二之幽人吉靡亂于中觀伊昔之早休難如公之<lb/>
特立彼冨相西洛祁國睢陽元豐十二人藹藹耆英之<lb/>
㑹至和四五老輝輝鄉梓之榮或分席于林泉或同堂<lb/>
而詩酒互相資于暇日誠難繼于高風茲魯殿以巋存<lb/>
于裴野乎自適問訊小春之梅蕋有約嵗寒留連花圃<lb/>
<pb n="KR4d0368_WYG_072-10b"/>
之菊花相看晚節矧獨行于世族斯突過于前修能<lb/>
令心逺而地偏固安身計彌見年高而徳劭難釋帝心<lb/>
某夙也受知躍然動喜道心淡泊雖不聽歌障之聲頌<lb/>
語形容聊以見瓣香之意<lb/>
　　通王京尹<hi>萬石</hi>繳劄<lb/>
某伏以夏謹仲月氣候敷榮恭惟某官疋馬西來尹茲<lb/>
京兆星辰清切堪輿翊扶台候動止萬福某為𨽻方新<lb/>
謹纓弁束衽贄氏名于節下某長讀鄉黨一篇繢畫聖<lb/>
<pb n="KR4d0368_WYG_072-11a"/>
人氣象當暑紾絺綌魚餒而肉敗不食靡不飭加之意<lb/>
葢吾夫子之道大者治身緒餘土苴者治天下今明公<lb/>
以文昌入座之貴彈壓行都吾民父兄子弟忻忻然美<lb/>
衣甘食之幸有從問二御從何如則將應之曰宛然孔<lb/>
氏家法也某維邦畿四方之本任邦畿之寄者實四方<lb/>
州牧侯伯之表望不尊不足以鎮浮薄識不周不足以<lb/>
剔紛紏三數年來驟更數易視之若傳舍處之若具文<lb/>
今玉宸殿出半夜尺紙以我公歸提寸印而親授之重<lb/>
<pb n="KR4d0368_WYG_072-11b"/>
内勢也某不知其他徒與都人士式歌且舞以冩其忭<lb/>
蹈之私惟主奎者鏡諸某仰惟某官器重則漢之叔度<lb/>
文雅則我朝之庭堅而沉厚端静度越諸子又渡江來<lb/>
端明公其人也諫官御史徧厯清要已在屬車豹尾間<lb/>
麾節所臨凋瘵甦醒三年建業長江帶水若増而深斯<lb/>
今朝承明乗駟馬復為玉蓮堂主人由尹而相在天聖<lb/>
典故在某則又與四海人士同一忱綏某㓜時從父旁<lb/>
問天人長從諸老㳺凡獵獵以名字行世者願一拜下<lb/>
<pb n="KR4d0368_WYG_072-12a"/>
風為榮龍門岌嶪溯洄從之不自意今茲遂得以幙底<lb/>
一寒委身千百吏後非遭與瞻言前驅飛爽精越某斐<lb/>
然書生也試令帝鄉幸不得罪百姓問鈞得缺分甘需<lb/>
次尋方外盟誰欺上公俾贅京幙一迂百拙尸素無補<lb/>
更事一二長頗知平日無他膓末路竒逢獲褁章服以<lb/>
進儻台慈母是剪弃赦其不閒于教誨俾盡布腹心則<lb/>
幸甚某鳴豫高坐某惟詗大婘僣也奉教條分也敢畧<lb/>
　　答謝京尹曽户侍<hi>淵子</hi>賀弟觀中省餽劄<lb/>
<pb n="KR4d0368_WYG_072-12b"/>
弟兄之義如雁斯隨師帥之仁謂烏亦好有如仲氏偶<lb/>
玷旾官皆造化密庸之功雖岳山莫諭其徳未知報所<lb/>
乃累眷情寳緘光燦于星奎金餽寵承于天府再拜而<lb/>
受萬感斯榮使千佛經魁譜不寒于西蜀<hi>自注云陳堯佐兄弟居西</hi>
<hi>蜀皆為狀元</hi>則一家氣瓣香皆屬于南豐<lb/>
　　答天府同官賀弟觀中省餽劄<lb/>
吾弟則愛俾燒尾于龍門同官為寮乃垂情于烏府粲<lb/>
然藻帖賁我棣聨然以頌而不規非所望于相與<lb/>
<pb n="KR4d0368_WYG_072-13a"/>
　　賀里人中省劄<lb/>
䇿勲蘭省需對楓宸試䜟蛙鳴六十年前之好様<hi>鄉學泮水</hi>
<hi>池蛙鳴則出狀元袁䝉齋甫乃六十年前甲戌狀元也</hi>先見臚唱五百名中之妙<lb/>
年吾道有光斯世増重<lb/>
　<lb/>
　<lb/>
　<lb/>
　<lb/>
<pb n="KR4d0368_WYG_072-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　本堂集巻七十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻七十五</head> <lb/>
    <p>
<pb n="KR4d0368_WYG_075-1a"/>
欽定四庫全書<lb/>
　本堂集巻七十五<lb/>
　　　　　　　　　　　　　宋　陳著　撰<lb/>
　書簡<lb/>
　　答戴帥初架閣<hi>表元</hi>書<lb/>
某近到邑湖山頭竺親手授書亟展亟讀如長揖清聳<lb/>
特癯特之勞如親䟦渉間關之狀至於出肺肝語念及<lb/>
衰落風雨霜露使人感愴激烈某環山而走者一年有<lb/>
<pb n="KR4d0368_WYG_075-1b"/>
半與猿猱虎狼相出入㡬斃者四五一家二百指分為<lb/>
數處各謀茍活中間失一最小子老痛甚於割衣食之<lb/>
計為過軍掠盡寒則榾柮火遇冬飢則藜藿并日而不<lb/>
足大畧自是而想而大痛處則又非言語可宣也滿目<lb/>
皆愁滿身皆病善脉者謂不可無藥力今為何時死生<lb/>
修短自有天命恐不在此夏五方取碎累聚居於四壁<lb/>
下雖無旬日内無驚而入淺山即復者僅五六次又未<lb/>
保其往薄田以上稔歳計之亦可以粗了伏臘今歳又<lb/>
<pb n="KR4d0368_WYG_075-2a"/>
無半収春間此事却可憂姑置勿論然終勝如去年也<lb/>
執事以家依竹初亦云可也若欲就張村築屋則又可<lb/>
盤薄矣苐恐薪水之外正未能舍竹初而謀某所居與<lb/>
張邨只隔一小嶺日可往返敖游預為之喜昨于邑中<lb/>
邂逅陳楙湯當宇宙之大變顔色亦頗蒼老而氣則浩<lb/>
然可敬可敬<hi>闕</hi>立可則日亦不知的在何處平生故舊<lb/>
雲散鳥沒不諗何時再可捜訪赤松游處某亦一向不<lb/>
復通書今乃知埶事雖在城亦罕接云云<lb/>
<pb n="KR4d0368_WYG_075-2b"/>
　　與陳監丞<hi>元平</hi>書<lb/>
某比知憑眷輙邀小隊曉登松竹關夜陪榾柮火論文<lb/>
之味到今腸肺間南山詩寵教眼前景道盡愧不能面<lb/>
謝而歸計已廹矣兹與同席次韻僣緘以呈辱大方一<lb/>
笑幸甚<lb/>
　　答曺秋水<hi>夢合</hi>書<lb/>
某寄息崦嵫甕窓凍坐本與門外事絶比為西麓一上<lb/>
南山又未免搜枯次其詩韻云云歸家守口如瓶身如<lb/>
<pb n="KR4d0368_WYG_075-3a"/>
槁木自笑前日破戒書誨劃蜚存勞之餘謂有詩盈屋<lb/>
豈為是數句㺯醜耶用不敢外大方一笑近過軍入邑<lb/>
境山中亦驚憂今幸其已無後隊諭及舍妺事敬悉盛<lb/>
意應門善矣某兄弟所深知又奚待問櫟夀耶但舊絲<lb/>
猶有脚未可聞命而或者又已有先斧聲而來叩者可<lb/>
笑可笑此事乃夤縁尚俟異日而定氷硯不克多筆非<lb/>
簡也<lb/>
　　與汪江陰<hi>槻</hi>書<lb/>
<pb n="KR4d0368_WYG_075-3b"/>
某近拜便中寳賜尊光煥然風塵為之辟易司門舍弟<lb/>
家問䝉擲還已領乃事須某親到彼方定高見絶識下<lb/>
采菲葑可以勵俗但恐太非偶耳有請在所修令弟搃<lb/>
幹書中倘賜下乃詳諭東發書委折當俟面見悉其意<lb/>
白之時艱未紓山間春自多趣徳量寛平儘可相與酬<lb/>
酢安得近州里時莭杖履以從其左右哉<lb/>
　　答王搃幹<hi>模</hi>書<lb/>
某比者聫壁下照道逺愧未能晋謝溪山憔悴之身一<lb/>
<pb n="KR4d0368_WYG_075-4a"/>
經春風披拂到今猶有生氣舍姪輩所録羣從間鄙語<lb/>
當已辱氷鑑一分别望可否其旁以教之肯賜以棣華<lb/>
集尤感尤感某當在後月同弟姪到寳幢以訣風議借<lb/>
求雲闕一帖子即書示乃幸更不贅申令弟帥幹書怡<lb/>
次為道再三忱<lb/>
　　答陳監丞<hi>碩</hi>書<lb/>
某以宗盟托事契荏苒西别豈不欲問雁上天箋乾坤<lb/>
至此山川凄然無從即衽趾徒積耿耿耳書來乃知近<lb/>
<pb n="KR4d0368_WYG_075-4b"/>
寓叠青又諗田武陵矣北風正急吹囘南轅吾為吾䣊<lb/>
三嘆息某四年來逃難林谷環而躋攀者百里而逺今<lb/>
雖歸栖四壁下而生涯亦凛凛中間亦於避所失一小<lb/>
子痛猶未定來謂知鯉庭亦罹此戚造物于危世窮途<lb/>
加一等罸奈何奈何别楮埀諭感不我外但詩書正脉<lb/>
未易祝續况寒宗又多<hi>闕</hi>此天其或者尚當在懐乏紙<lb/>
不克復答<lb/>
　　與余察院<hi>浙</hi>書<lb/>
<pb n="KR4d0368_WYG_075-5a"/>
某自宇宙晦冥寄命於雲山鬼神之交然未嘗不西望<lb/>
星纒暗祝福履以夀斯文于刼火之中比聞以龜坑晦<lb/>
溪等處為居尺一無便不得上令乃諗琴書以安於前<lb/>
王莊所相望稍近特來有晋見之期風景已非月明猶<lb/>
在兩心耿耿固不在言中也<lb/>
　　與姚比院<hi>
                        <graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    </hi>書<lb/>
某茍活之恩不足為知者道但念舊日相與之真如執<lb/>
事者能㡬人而四五年兩處踪跡水流雲散各不得相<lb/>
<pb n="KR4d0368_WYG_075-5b"/>
問豈本心哉聞里第風塵不甚廹花竹水木尚無恙否<lb/>
時來未足定帖人生如何有涯亦惟得一日過一日耳<lb/>
某環萬山而走者三年去年夏歸視環堵如風海破舟<lb/>
不足以寄殘命彼蒼者天逢此百罹何日得過王罕嶺<lb/>
訪諸故人雪涕而道艱關哉凡事付之無言兹畧以書<lb/>
候興居<lb/>
　　答汪文卿遣餽書<lb/>
某於執事相知深矣承平之時謂可出則上下四方相<lb/>
<pb n="KR4d0368_WYG_075-6a"/>
逐歸則相娯老于雪壑水村之間于嗟時兮乃逢百罹<lb/>
各天一涯逃形匿影時一出山逢人問存亡死活者數<lb/>
載欲寄隻字無從首夏因間道之玉几下哭伯求囘途<lb/>
沂流花溪訪竹松佳處勞苦契濶為三兩日留此初心<lb/>
也而弟姪輩牽聫謂離家日稍久必欲且歸遂抱此一<lb/>
段悵怏兹忽領賜書共審處傾否之變得習坎之亨與<lb/>
家人同此大吉良慰下懐可當一畨㑹晤餉我山海列<lb/>
珍正方一家百指藜藿并日不足何敢動饕分外之想<lb/>
<pb n="KR4d0368_WYG_075-6b"/>
登嘉惟時一雋永庶不虛辱厚意西風只尺又未知聲<lb/>
熖如何臨紙三嘆若其小帖息則須卜過青修相對為<lb/>
白頭吟也<lb/>
　　答廣東發提舉<hi>震</hi>送本堂記書<lb/>
某比尊斾下山一䝉專遣寺行一䝉寄徽都寺便兩尊<lb/>
翰皆領訖亦嘗匆匆次高韻二首但發去後欲改三兩<lb/>
字今録于别方以呈近日雖収少野書渠自姚江取羊<lb/>
額嶺囘却不曾説缷舟西延慶一節兹拜四書方諗中<lb/>
<pb n="KR4d0368_WYG_075-7a"/>
途留連多日善達寓弟尉浣某不自量以堂記為<lb/>
請中間朝武陵麾莭馳逺遂稽禀取及今年夏初始克<lb/>
晉謁又以風塵未息敢申前意而未敢望其速就也秋<lb/>
末軒從忽下訪而某之後屋三間適成所請復拳拳尊<lb/>
意慨然許可詎謂别未一月長鬚到門記文已埀賁矣<lb/>
焚香細讀根極理義之文某之心所自知而口不能宣<lb/>
者盡發之于大手筆下莭支雖多脉理自一如長江萬<lb/>
里三峽之竒傾五湖之平放寛受而安流焉此天下之<lb/>
<pb n="KR4d0368_WYG_075-7b"/>
至文也某何足以當此獨先人之平生潜者孔昭九原<lb/>
有知當如何為感此則某所以激烈至于涕泣也堂屏<lb/>
當悉如尊諱諭後日置之堂前堂後皆可但今年事力<lb/>
未及耳若求再冩却要分布亭當容纎悉計筭再拜以<lb/>
請未敢容易也况堂濶一丈八尺净數以一丈二尺之<lb/>
屏其高則减此數尤便尊意以為何如少<hi>闕</hi>書一二日<lb/>
後當專發梨木此間無求處即書乃某欲特未辨紙<lb/>
只得遲待後一日寵頒醉魚鹽䘂拜受愧感<lb/>
<pb n="KR4d0368_WYG_075-8a"/>
　　與前人書<lb/>
某比自稟荅謙施之後欲嗣尺箋良便既罕專遣又難<lb/>
遂成因循尊仰之真朝夕弗置共想日來尊候萬福一<lb/>
舅直閣著述必日新某杜門山深幸而官司以貧之故<lb/>
過而不問而故舊時亦叩闗燕笑問每出所記某本堂<lb/>
稿以示相與玩繹䧏嘆以為發明透徹山川為之精采<lb/>
况某之家之先世有光靈矣戴曾伯謂源頭活水衮衮<lb/>
流出之文包宏齋似之某則謂包平衍矣君變化闔闢<lb/>
<pb n="KR4d0368_WYG_075-8b"/>
升轉斗量之妙恐非其所及也知者以某之言為然苐<lb/>
恨事力方匱未能求耳冩入刻之本來年秋後或可經<lb/>
營比承發下台緘欲寄少野已令尉弟分付端便次第<lb/>
湏自有囘書來梨木此中難得遍詢獨溪口稍有亦無<lb/>
斷賣者如欲用則别訪可也近曾與黄子羽曺久可諸<lb/>
人相㑹否昨収剡友胡應之書謂唐景實之的子幸而<lb/>
稍長但不解事嘗事絶粮無所于食而其兄贅居姚江<lb/>
之呉擁富奩以自肥畧不之顧不孝不弟有如此者然<lb/>
<pb n="KR4d0368_WYG_075-9a"/>
則渠之得妻此妻從容温飽不知世間有窮苦事使非<lb/>
過位於景實之門能有此耶尊前與景實契非他人比<lb/>
又與其子之婦家稔因能書一言及使其弟不至餓死<lb/>
則景實之遺息在也亦使世間知其有巨源在也望深<lb/>
入尊慮<lb/>
　　答杖錫寺主僧<hi>炳同</hi>遣餽書<lb/>
某比自一書緘之越翁一書令尉弟附達兹承蜚帖乃<lb/>
知未曾闗聽豈浮沉之耶令已囑尉弟詢之矣某與師<lb/>
<pb n="KR4d0368_WYG_075-9b"/>
别本未久一落塵網自不能囘頭清絶之地悵悵何有<lb/>
可再到方丈借榻七日以是知前之留連真不世機緣<lb/>
所示和之越翁詩中間用意于吾輩甚拳拳世道瀾倒<lb/>
儕行自不相容而物外襟懐乃獨寛綽無遮礙如此使<lb/>
人感烈無量玉葚乃山川精氣所成况生于浮雲之上<lb/>
積雪之下豈下界人所得埀涎者忽焉我施或其食玉<lb/>
芝而生羽翼當時往來雲南以報不忘也因謝發一笑<lb/>
焉笋玉涎雪榧皆寒中所需珍餽一入門而六花舞冷<lb/>
<pb n="KR4d0368_WYG_075-10a"/>
甚勁尤慰所乏但過為衣鉢中費愧受憎感片雲何時<lb/>
出山一畨或可遂㑹晤之喜草草奉啟悉儲嗣既<lb/>
　　與戴時芳<hi>方</hi>書<lb/>
某比聫日夜獲接雪白之色氷清之輪至于燒榾柮火<lb/>
酌茅柴酒席地而坐自謂今之世而得有此樂恐不多<lb/>
見菜羮飯後溪頭之别㡬不忍囘首與君居僅隔一長<lb/>
亭地暫離便自作惡如此正亦不自知此心為何心也<lb/>
偶有某物為午酌荐我輩寒相當笑留之<lb/>
<pb n="KR4d0368_WYG_075-10b"/>
　　答黄東發書<lb/>
某自比䝉賜書謂郁丈將下訪朝夕以竢竟未見到頗<lb/>
疑其何為遲遲及初八日拜領尊賜之書乃知郁丈已<lb/>
自囘城而書留寄于仗錫遂于初九日遣人去取至初<lb/>
十日晩囘既獲敬覩前所遣兩寳緘中間曲折又見令<lb/>
弟子羽丈真情甚白感激尊念主維之功雖尚遲定盟<lb/>
而道誼之氣已薰洽于胸中至于家人間矣但娶婦嫁<lb/>
女之禮各隨其家所有為之今亦只以用兼雙釵一副<lb/>
<pb n="KR4d0368_WYG_075-11a"/>
為禮不復用時花等以小箱封前此後凡百只是從簡<lb/>
非惟兩家皆便而好為循俗事亦非今之時所宜所謂<lb/>
親期本心其欲速今當以三年為約庶不違令弟之意<lb/>
某家于婚姻事粗行古禮世之不合于禮甚者皆不及<lb/>
講尊意必以為然後日當令廿四舍姪面稟其詳夫㜏<lb/>
人倫之大者昏禮不可不嚴盡被世俗無知之徒滛奢<lb/>
之俗敗壞以極不可不自知去取也成終成始惟門墻<lb/>
是願多言何足以謝<lb/>
<pb n="KR4d0368_WYG_075-11b"/>
　　招單君範<hi>庚金</hi>教子書<lb/>
某自入谷循溪尋桃源别境因獲囘曲巷小樓松竹下<lb/>
讀書聲某揖風日之清美話雲萍之契濶便欲卜隣未<lb/>
能也出山即為平地風濤掀頬尺紙不上涓房惟有夢<lb/>
思嘗飛越左右然不如朝夕㑹聚之為暢洽也某近者<lb/>
令舍弟有不量之請某諸兒頑鈍重以連年奔走山林<lb/>
逃難以為茍息活遂與詩書相失先世一絲經脉凛凛<lb/>
乎莫續若曰待天下事定然為後計則水流已下蓬遂<lb/>
<pb n="KR4d0368_WYG_075-12a"/>
其曲何日可囘哉故莫急於得師廢放已久將愈難為<lb/>
力非大匠規矩之不可是以惓惓以屈致為請髙誼特<lb/>
逹畧不他問一諾千金見之所答舍弟書中者粲然今<lb/>
而後知諸兒有不辱襟裾之日某之親炙光霽又在望<lb/>
外其感幸當何如敬龜改歳正月十有八日設席以俟<lb/>
臨賁當先一日遣轎詣廡下區區束脩甚愧非禮舍弟<lb/>
已詳白之兹不復贅知我者草木臭味諒不復訝其諸<lb/>
願言悉容面既<lb/>
<pb n="KR4d0368_WYG_075-12b"/>
　　答許宫講<hi>
                        <graphic n="KR1643" url="https://raw.githubusercontent.com/kanripo/KR-Gaiji/master/images/KR1643.png" mimeType="image/png"/>
                    </hi>書<lb/>
某三年前有約問桃源路既而驚奔各天一涯去年稍<lb/>
定即徧詢福星今照何地而莫知其的冬十二月初十<lb/>
日忽拜數月前所寄書讀之喜極而淚造物者不絶吾<lb/>
道之脉猶得以茍活之命見君子也乾坤納納風雨瀟<lb/>
瀟習坎心亨遯世旡悶于此可以觀人矣某與妻子僅<lb/>
完其軀猶于避所失一子為病中藥食無所切得以至<lb/>
于夭痛猶在心奈何若飢寒之廹聽諸天命何日得㑹<lb/>
<pb n="KR4d0368_WYG_075-13a"/>
面叙話一畨瞻望雪指咫尺千里有便且時莭寄者以<lb/>
慰彼此之拳拳<lb/>
　　與徐麟卿<hi>攀龍</hi>書<lb/>
某比造門話姻婭之綢繆謝子女之栖託乃過為厨傳<lb/>
之擾至於揖古貎聽古言如見罍洗于盆盎中此樂又<lb/>
非書尺可喻也<lb/>
　　與張師道制幹書<lb/>
某自癸亥秋禀别後交書者數四及嗣春音問遂濶逺<lb/>
<pb n="KR4d0368_WYG_075-13b"/>
前載嘗託隣寺住山徳周者寄一書今春又因范著林<lb/>
處云其間當有便到嘉苐二書未知皆得徹㡬格否<lb/>
書中並無他語惟畧及年來苦事與問台候暨尊眷<lb/>
平安耳聞福躔自赤城囘但見舊潭為焦土遺物皆散亡獨<lb/>
田園尚有認占此著林諸人之云云以書報某也據僧<lb/>
徳周今就小菴居頗適尊眷想大難之後已遂安樂令<lb/>
嗣今必已入學講習爾後曾再抱熊否菊坡先生諸郎<lb/>
今皆無恙否今居城中其郊外耶㑹時望為某再三拜<lb/>
<pb n="KR4d0368_WYG_075-14a"/>
意不及一一作書某兩年方自萬山中出居故廬夫妻<lb/>
幸茍安四男三女幸無他但衣食之資一空於數次之<lb/>
過掠無以自給然囘顧世間離亂散亡者皆善于彼多<lb/>
矣皆造物之賜獨三年前喪一子于避所今姑置勿道向<lb/>
日之同寅交舊皆不復知其存亡惟閉柴扉茍全性命<lb/>
所幸官司以甚貧不甚聒橈特未卜方來又何如也若<lb/>
以某與埶事契誼如許當專一价詗問而無力可遣只<lb/>
得捜便附書浮沈固不可必豈無一次所附者逹耶天<lb/>
<pb n="KR4d0368_WYG_075-14b"/>
逺雲飛目力斷而心心遙遙臨紙悵然<lb/>
　　與單君範書<lb/>
某生不逢辰心事難照瀟瀟小塾琴書肯臨昕夕聽教<lb/>
如風雨中雞相應如霜月夜鶴相聞滔滔者不入耳别<lb/>
來能㡬日雲飛西水東涯夢與往來已極耿耿門墻秋<lb/>
事度已就緒翩然過山予日望之<lb/>
　<lb/>
　本堂集巻七十五<lb/>
</p>
<p>
</p>
  </div>
</body>
</text>
</TEI>
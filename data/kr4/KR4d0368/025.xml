<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻二十五</head> <lb/>
    <p>
<pb n="KR4d0368_WYG_025-1a"/>
欽定四庫全書<lb/>
　本堂集巻二十五<lb/>
　　　　　　　　　　　　　宋　陳著　撰<lb/>
　五言古詩<lb/>
　　九月十日鄉人醵飲丹山分韻得地字<lb/>
流景赴壑蛇浮生遷穴蟻世變兹已極擾擾欲何事淡<lb/>
飲養丹田守口為福地常時不出户一年兩遊寺清霜<lb/>
又芳菊舉頭花前醉里人重斯集彷彿鄊飲意叙坐既<lb/>
<pb n="KR4d0368_WYG_025-1b"/>
有倫交勉言亦至老成示典刑少壮修容止知者勿籠<lb/>
愚勿以利傷義實行培本根餘力及文字宇宙自顛冥<lb/>
存古强吾里扶持復扶持相與無彼此酒云酒云乎淵<lb/>
乎有餘味<lb/>
　　次韻張子開次子試睟<lb/>
聞昔寧馨兒如馬千里馳或秀如芝蘭或如飣坐黎居<lb/>
易生七月已能指無之又比令狐楚五嵗善屬辭是皆<lb/>
非偏爾隂有造物司吾䣊正氣旺楊泣墨子悲誰知世<lb/>
<pb n="KR4d0368_WYG_025-2a"/>
變極所見及所期卓哉子張子不問今何時種德以種<lb/>
子愈出而愈竒元方既及冠可寳已不貲經史日研精<lb/>
甚於渴與饑百發當百中善射如由基亦日後自積王<lb/>
魏不仕隋再索又得兒照室光陸離今朝嵗一周岐嶷<lb/>
傲娥羲叢珍試初步動覺猶矩規燦燦文在手炯炯向<lb/>
在眉但喜家傳昌浮機豈終危宇宙一開泰扶植須人<lb/>
為在外寄藩屏在朝資棟儀雖當保抱中方來事可龜<lb/>
風埃自<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>洞庭堦且諧熈眼底雙鳯雛笑唾燕雀卑而<lb/>
<pb n="KR4d0368_WYG_025-2b"/>
况表獨立硬脊非韋脂觀志既有人一脉如抽絲作室<lb/>
必肯堂何患不塈茨此事真慶事他事非所怡我老拙<lb/>
已固無能説項斯來詩走風檣難用蠡管窺趂筆聊示<lb/>
耳深愧無精思<lb/>
　　用前人代二子用前韻來謝韻<lb/>
蒼蒼本無為烏兎爭飛馳今日為何日誰叩和與羲舉<lb/>
目萬感集秋風黍離離人生能幾何夢境蛛營絲或以<lb/>
烹自售變詐如鞅斯或以舌交戰縱横如秦儀亦或事<lb/>
<pb n="KR4d0368_WYG_025-3a"/>
曠逹蜕形慕安期不則逃空虛灰心從闍梨不曰古聖<lb/>
賢自有天根基為己非為人積學如積貲弗廢一日葺<lb/>
庶幾百志熈世逺教法散有識如退之試觀訓符讀道<lb/>
義不以規貴賤何足云而乃徒費辭進學以為解詩易<lb/>
分葩竒安貧以知命妻兒任寒饑既而及行藝頋欲中<lb/>
有司未忘功名徑<hi>闕</hi>
荆棘茨堂堂山斗望為論如彼卑吾師吾孔子曽子而<lb/>
子思以至孟軻氏四書炳蓍龜君家兩英嗣珠璧光和<lb/>
<pb n="KR4d0368_WYG_025-3b"/>
隋元方知自力閫奥次第窺既以習語話行有向學時<lb/>
光隂電一抹聖狂幾甚危百行孝為本氣下色愉怡極<lb/>
而察天地造物自齊眉苦語贊義方一洗時粧脂勉旃<lb/>
復勉旃忽重老大悲還以自警省就示吾諸兒<lb/>
　　用前人示諸兒<lb/>
世事紛游塵薄俗囂鬬鶉手足誰魯衛肝胆多越秦獨<lb/>
君先君子父事吾先人我得從之游義與同胞鈞上而<lb/>
下四方相依為齒唇間嘗道病殆飲食藥餌親卓卓乎<lb/>
<pb n="KR4d0368_WYG_025-4a"/>
古道難言但書紳今及其子交知愛邁等倫不曰淡無<lb/>
味如嗜千里蓴其子又其孫秀異良可珍架有萬牙籖<lb/>
膝間又循循功名特土苴學術要深淳工夫入細處力<lb/>
行自忱恂推而致廣大直扶天地垠書積非易事難欺<lb/>
是蒼旻不觀冬閉固發為青陽春因知栽者培根本前<lb/>
人身萬事風絮盡盛德脩唯湮契稠無浪語感舊還酸<lb/>
辛吾年七十近不入時材掄眼昏惟内頋遑知世粧新<lb/>
耳聾謝外聞免飲聒者醇溪曲五畆園安受閉户貧蔬<lb/>
<pb n="KR4d0368_WYG_025-4b"/>
畦野草徑月夕清風晨杖履攜諸兒俯仰時一廵殘息<lb/>
尚可延何幸里有仁豈無泰交期得輿展轉神逺業歸<lb/>
後生我得為天民<lb/>
　　和單君範古意六首<lb/>
嵗事有豐歉官税無減除誰知山中田沙土多蒿蔞秋<lb/>
來倘有成猶恐纔半租或其水旱至不足償耰鋤三歎<lb/>
家百畆無復三代初妻兒忽相問明朝飲何如<lb/>
　　　右農<lb/>
<pb n="KR4d0368_WYG_025-5a"/>
學圃葢如何先説畦菜法栽種及天隂灌溉須雨歇更<lb/>
欲樹花果古方難冺滅不見郭槖駝纎悉傳以列於以<lb/>
供釜烹於以佐杯勺頗疑魯夫子却鄙樊遲拙<lb/>
　　　右圃<lb/>
枯者既就拾濕者亦既束空此一谷薪載之可折軸下<lb/>
山售市價得糧不能宿誰知此時心氣塞口自嘿安得<lb/>
如買臣賣薪有時足<lb/>
　　　右樵<lb/>
<pb n="KR4d0368_WYG_025-5b"/>
一笛横秋風𣺌𣺌心話長勿效漢卜式得郎不為亨當<lb/>
如老寗戚飲歌不為狂驊騮正驕騰萬里水草塲誰知<lb/>
北海上嚙雪對天狼<lb/>
　　　右牧<lb/>
荘叟非觀魚遊戲何有鄉靈均豈漁者聊以歌滄浪超<lb/>
然網罟外千載名字香今人志多取曲鉤有餘殃魚死<lb/>
心亦死胡為不自傷勿謂得忘筌未得筌以忘<lb/>
　　　右䱷<lb/>
<pb n="KR4d0368_WYG_025-6a"/>
虎技止三跳氣暴志匪深人皆望而畏所宅在﨑<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>時<lb/>
乎出山谷爪利牙齒森豈無勉有力激烈盡殺心我聞<lb/>
亦一快細思又沈吟就然射石者未必能生擒<lb/>
　　　右獵<lb/>
　　書范景山<hi>湘</hi>先丈逸事<lb/>
朅來望公亭聞者范老子盛德自有銘逸事有未紀如<lb/>
彼沙滙墳實塟外舅氏纍纍塜十四誰計後不祀懐券<lb/>
售之人枯骨聴擲棄公心惻惻然能忘我先妣猛捐十<lb/>
<pb n="KR4d0368_WYG_025-6b"/>
倍價復此不毛地至今上塜飯免為若敖鬼又如域西<lb/>
山寸山寸金置山人已過望我懐不自已當公未死時<lb/>
而適山人死頋斥眠牛崗欲塟惟其意夫先媍隨後同<lb/>
穴墳隆起世隆俗日薄安識仁與義先世未百年來者<lb/>
已弗記况於外氏家代盡子孫事買山未一刻賣者不<lb/>
敢視况容賣主塟為人重於已中心所樂為焉有一毫<lb/>
偽死者豈無知造物非塊爾公雖不求報感應乃常理<lb/>
後嗣何其賢相契繼前志范氏其興乎吾無間然矣<lb/>
<pb n="KR4d0368_WYG_025-7a"/>
　　深出贅歸省再徃媍氏家<lb/>
父子恩愛重人生别離苦惟汝善事我我亦深愛汝我<lb/>
今年七十又有多病毌出贅非汝心事有難直取寸步<lb/>
安可離而乃江山阻憶昨汝歸時大暑走風雨身如出<lb/>
水荄淋瀝帶泥滷弱質又逃病老懐方免慮胡為有力<lb/>
者夜半負篋去兀自無完衣轉使無赤露命窮不可醫眉<lb/>
攢若為訴我心愈惻惻還送汝行路奈何其奈何聴我<lb/>
細分付出入誰能無歸期况堪數逺遊必有方無愧聖<lb/>
<pb n="KR4d0368_WYG_025-7b"/>
人語得失亦何常翕然雲散聚不見古君子隨甑寧復<lb/>
頋賢哉汝媍翁可以就規矩琴瑟相好合更聞汝得婦<lb/>
足寛父母心百里在庭戸謹勿困閒愁宗事要擔負<lb/>
　　喜弟觀得男彌月數句識之<lb/>
我昔四十七正室能始抱命蹇坐遲晩不及含飴笑今<lb/>
始絶勝我較我一年早手撫宗嫡孫况有眉壽老汝心<lb/>
當何如喜氣浮襁褓何幸親見之是子當跨竈深源出<lb/>
芳流感德受豈報家慶三世圖人間如此少彌月湯餅<lb/>
<pb n="KR4d0368_WYG_025-8a"/>
席雲集尊與少歡極不知醉老懐得傾倒平生汝從我<lb/>
篤友肝胆照凛然來者懼今乃知有紹囘首我四兒賢<lb/>
否雖未料庶如我汝心世世式相好<lb/>
　　次韻弟觀避難<lb/>
北風行黑殺東南天柱折忠臣鋸解頭文士刀抉舌我<lb/>
亦走危途腥埃䝉面鐵攀縁極稜層雙跟迸皴血山人<lb/>
邂逅驚强顔取容悦班荆分菜糜兒童笑流歠荼毒復<lb/>
荼毒難説更難説十月初五夜山林隂炁合骨肉復何<lb/>
<pb n="KR4d0368_WYG_025-8b"/>
之無從知死活眼光射先廬山人火烈烈虎狼相徃來<lb/>
左右無寸挾吞聲哭逹旦忽與妻孥接相持牽衣裳透<lb/>
膚霜露浹何時是歸時細思増鬱結且見脊令飛遶樹<lb/>
日千匝<lb/>
　　次韻㵸留避地有書欲歸用前韻示之<lb/>
離亂身命危煩惱頭髪折我兒在山南百書饒苦舌誰<lb/>
知我憶兒如火煆心鐵人生恩愛海各自憐骨血初謂<lb/>
時節好膝下長娯悦頋今各相逺矛頭茍餔歠兵馬交<lb/>
<pb n="KR4d0368_WYG_025-9a"/>
徃來近日尤難説急頭一隙寛呼兒歸暫合未問溝壑<lb/>
填且偷須臾活春來兩日强寒氣猶凛烈寄巢不蔽風<lb/>
敗纊聊同挾父坐母蓐卧兄立弟裾接分散得團圞不<lb/>
語意自浹為白潤姊知未須生悁結明朝倘可行亦須<lb/>
囘一匝<lb/>
　<lb/>
　<lb/>
　<lb/>
<pb n="KR4d0368_WYG_025-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　本堂集巻二十五<lb/>
</p>
<p>
</p>
  </div>
</body>
</text>
</TEI>
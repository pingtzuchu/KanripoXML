<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻九十二</head> <lb/>
    <p>
<pb n="KR4d0368_WYG_092-1a"/>
欽定四庫全書<lb/>
　本堂集巻九十二<lb/>
　　　　　　　　　　　　　宋　陳著　撰<lb/>
　　胡應之墓誌銘<lb/>
剡素多賢余得友忠介唐公為深公死矣尚友其髙弟<lb/>
胡君應之今又死其子師純乞銘其墓義不得以耄辭<lb/>
君諱泰来應之其字也世居越之剡溪曾祖某祖某父<lb/>
某君生于紹定戊子早悟卓立時忠介公古道自任師<lb/>
<pb n="KR4d0368_WYG_092-1b"/>
表後進君執經受業以明善誠身為本相與劘切又有<lb/>
毛君振王君濤屠君髙諸賢故所詣者粹事親則篤學<lb/>
以養其志正家則自治為妻子先靜黙謹重聞義則躍<lb/>
然以興人皆賴之質直寡語心有所契生死患難如一<lb/>
平居若與世忘天下事于胸中自了了君之王姑適太<lb/>
師王衛公實生二子長某公以元老位辨章次華甫為<lb/>
時<hi>闕</hi>監司不以親戚卑行視君欵宻敬信有法家拂士<lb/>
之益鄉逹御史俞公折意氣相求出流俗外國史黄公<lb/>
<pb n="KR4d0368_WYG_092-2a"/>
震見之曰古君子也逢人稱道不離口里友倪<hi>名闕</hi>先<lb/>
父死貧而病無以葬君走京師主忠介公身任其辦而<lb/>
後已盖所學非徒體而無用者比使其得志儒者之效<lb/>
當有白于世而一薦不第命也然立其在我推以與人<lb/>
于名教未為無補吾夫子所謂是亦為政其殆庶乎晚<lb/>
年及見師純等克世其學山林菽水足以自樂識者急<lb/>
親典刑相先禮聘避堂以舍既而病痺還家至丙申仲<lb/>
冬癸未終于正寢得年六十有七娶屠繼呉子男三師<lb/>
<pb n="KR4d0368_WYG_092-2b"/>
純師正師晦女一適某公從子楫孫男浚浦津明年仲<lb/>
春庚寅諸子奉柩葬于方山之詩庭銘曰學得之師信<lb/>
乎君子行脩之家行于鄉里亦既薦名卒窮以死死而<lb/>
不忘子濟其美我為之病嗚呼無媿<lb/>
　　江陰教授史君妻陸氏墓誌銘<lb/>
吾里史蒙卿景正端士也他日為其妻求墓銘辭至七<lb/>
八請益哀不覺為之三嘆闗雎化逺内則安在間能自<lb/>
信力行彼流俗不訝則訕于是難其人今如氏而有克<lb/>
<pb n="KR4d0368_WYG_092-3a"/>
相其夫其可書也已氏諱徳正字適道曾祖恕將仕郎<lb/>
祖增迪功郎吉州吉水縣尉贈朝議大夫父合朝議大<lb/>
夫將作監國史院編修官實録院檢討官其故尚書左<lb/>
丞楚國公佃之次子淮浙發運使贈少師自越之山陰<lb/>
徙鄞氏宜人林氏嫡出也童齔能讀書了大義以名閥<lb/>
素風婉娩自則父母鍾愛之心不與凡子獨善坊子弟<lb/>
森秀景正早擢世科方議婚挾聲利艶燿者搃搃手揮<lb/>
之去有以氏之女徳為言意獨契既而請盟匠監公亦<lb/>
<pb n="KR4d0368_WYG_092-3b"/>
喜而曰可為吾徳婿矣嵗己巳歸于史氏進而盥饋動<lb/>
中儀節見者咸許其知禮姑太碩人在堂適所則下氣<lb/>
怡聲以暢其敬凡所服非手出不敢慢奉姑以悦時姒<lb/>
婦髙氏為敏慮公家女夙以帥禮聞樂與氏相觀為善<lb/>
亦益自飭厲四時潔蠲凡事必身先之毋敢敵偶從夫<lb/>
以正為順朝暮攝衣必莊餘二十載如一日御媵侍未<lb/>
嘗片語醜詆閨闈自肅視諸子嫡庶無間慈愛之中誨<lb/>
督行焉延典刑士為師如事尊章愈久愈篤門多古道<lb/>
<pb n="KR4d0368_WYG_092-4a"/>
交曰是有益于吾夫若子者留連燕遇安而忘勞推而<lb/>
宗族而親黨及流離于此土地貧無以生死無以斂且<lb/>
葬不以力之有無先入其心必濟而後已善藏其用以<lb/>
成其夫之賢于婦道得之矣中遭時艱僦隐東湖感疾<lb/>
歸故里就毉勿瘳自知不可為語其夫曰不及終事吾<lb/>
姑吾母矣教諸子謹毋辱先語訖而殁庚寅八月二十<lb/>
九日也得年四十有一子男六壁孫□孫坒孫臺孫垂<lb/>
孫延年延年生月不育女五伯拴適奉郎天台葉揆翁<lb/>
<pb n="KR4d0368_WYG_092-4b"/>
仲忱適金華潘世演次幼亡次二尚幼有故某嵗某月<lb/>
某日始克葬于陽臺鄉之穆嶺嗚呼氏與景正倡随之<lb/>
義可謂相宜永訣何時畧無兒女態唯以養姑與母與<lb/>
教子為囑生前之心身後之遺有大于此者乎吾知其<lb/>
當有後矣銘曰維徳之懿維夫之視維夫之賢是信于<lb/>
外淑哉夫人生于名門嬪于君子獨善之孫樂于相成<lb/>
亦孔之𢡟胡不偕老而短于夀而有以長夫又奚傷其<lb/>
安其藏山明水香<lb/>
<pb n="KR4d0368_WYG_092-5a"/>
　上梁文<lb/>
　　建里域三石祠上梁文<hi>甲申九月初一日戊子</hi>
幽則有鬼神久託叢祠之奉易之以宫室盍新嚴毅之<lb/>
居大為規模永鎮田里我三石廟靈感大王精氣所㑹<lb/>
妙用無方茅渚以西桕溪以東提封疆而甚廣茭塘之<lb/>
南石邱之北得形勝以獨全仕宦者騰逹鞭靴農桑者<lb/>
登盈絲榖商賈之交易以貨工技之四馳以能是皆陰<lb/>
藉於扶持不可明言其信向載瞻廟宇多厯年華左拄<lb/>
<pb n="KR4d0368_WYG_092-5b"/>
右撑凛欲壓羞毛之俎旁穿上漏幾莫容麗牲之碑鳩<lb/>
集衆謀龜正吉向天闗地軸新開之面勢彌良月斧雲<lb/>
斤巧斵之手段争進如斯飛如斯翼美哉奐美哉輪庶<lb/>
位貌之妥安免風雨之凌震今兹一舉可以千秋靈皇<lb/>
皇兮既降<hi>音紅</hi>本依人而来舍祭洋洋乎如在當飲福之<lb/>
充庭某等梓匠者流朋梁斯舉輒陳善頌仰凟神聴<lb/>
抛梁東山捧羲輪上碧空此是陽和開動處嵩溪日日<lb/>
受仁風<lb/>
<pb n="KR4d0368_WYG_092-6a"/>
抛梁西一水從来古剡溪清氣分歸書比屋餘波流入<lb/>
稻千畦<lb/>
抛梁南平野蒼烟山翠嵐景色絶佳分萬狀豁開門戸<lb/>
大包含<lb/>
抛梁北萬叠雲峰屏擁屋坐收氣脉做陰功安靜和平<lb/>
無盡福<lb/>
抛梁上棟宇軒明神氣旺勅封次第下雲霄慰滿鄉民<lb/>
翹首望<lb/>
<pb n="KR4d0368_WYG_092-6b"/>
抛梁下一日數里枌榆社神歆堂上有肥牲靈應門前<lb/>
無過馬<lb/>
伏願上梁之後鐵柱擎天璇題絢日簫鼓春秋之燕享<lb/>
香燭朝夕之潔蠲和氣薫蒸生意拍塞官府有條有理<lb/>
絶狐號鰌舞之囂鄉閭相友相扶同犬吠雞鳴之樂<lb/>
　　代慶元府天寧寺起大殿上梁文<hi>戊子三月二十八日</hi>
三世如来變現金身雖無往著寔相十方去處興崇寳<lb/>
殿是為供養道塲况此天寧甲于甬水兹重新于棟宇<lb/>
<pb n="KR4d0368_WYG_092-7a"/>
庶永鎮于鄉闗我佛来自西天化行南部蓮花座上是<lb/>
處處放大光明蓬莱域中要人人善為知識堂頭靜慧<lb/>
大禪師十年卓錫再世開山大門庭只靠脊梁刼風不<lb/>
動好規模盡出心匠立地便成為焦土洗灰塵就法界<lb/>
展圖畫黄茅白葦轉為一片之金砂碧瓦朱甍飛上半<lb/>
天之玉界何止叢林興復舊觀亦與檀家封培福田某<lb/>
等忝裔般流勤工<hi>闕</hi>雙騰駕鳩衆齊聲<lb/>
抛梁東觀音坐處六鼇宫是中黄面老師父日日受他<lb/>
<pb n="KR4d0368_WYG_092-7b"/>
清净風<lb/>
抛梁西四明山翠揖璇題巋然環闠中央起回首諸峰<lb/>
不覺低<lb/>
抛梁南正對天台第一尖天濶風髙好光景大阿羅漢<lb/>
日来參<lb/>
抛梁北坐占江南安樂國佛光直照五臺山萬里山河<lb/>
都受福<lb/>
伏願上梁之後諸魔不作四大皆安衣缽無私伽藍證<lb/>
<pb n="KR4d0368_WYG_092-8a"/>
明而起舞鐘魚有氣闍梨觀聴以來歸鼉效靈而飲食<lb/>
豐盈贔宣力而材料充溢随取随足了未了縁與常住<lb/>
佛常住僧圓就妙莊嚴之域以大法螺大法鼓賛揚衆<lb/>
歡喜之功普報信人同歸樂土<lb/>
　　三石隄水疏<lb/>
伏以廬居族處莫如三石之浩繁雨横風狂其奈一溪<lb/>
之衝突洪濤泊岸濁浪排空官途既已全虧民居猶其<lb/>
可慮何待患于日後當知害于目前倘非為吾魚之先<lb/>
<pb n="KR4d0368_WYG_092-8b"/>
憂誰能必商羊之不舞是用大為隄障庶各保厥安全<lb/>
七八月間集幾千工見幾而作數百餘家無一二恙不<lb/>
日而成請便揮毫告毋靳色謹疏<lb/>
　　代天寧寺起大殿疏<lb/>
報恩係四明甲刹平地上突起山林正殿坐三世如来<lb/>
半天裏翬飛棟宇無奈刼風扇燎盡随烈熖歸空數百<lb/>
年好介規模幾時得復萬般事在人手段有志竟成然<lb/>
次第發頭又須同共出力輒持短疏遍叩髙門便應喜<lb/>
<pb n="KR4d0368_WYG_092-9a"/>
喜歡歡賛助不問多多少少信手抄題檀諾才上毫端<lb/>
屋圖已掛眼底丹楹刻桷要化為寶梵天宫斷礎頽垣當變<lb/>
作金沙世界鳩工正浩龜吉非遙舊管取以重新衆人不<lb/>
妨快覩以己財布施此第一大處因縁當面佛證明有<lb/>
無限福田利益<hi>闕</hi>本寺况清焦塵起造正殿規模廣大<lb/>
費用浩繁全伏信人共成勝事者<lb/>
　　代上乗寺主僧一乗修大殿疏<lb/>
本院大佛殿年深屋老欲行修造全賴樂成勝事某伏<lb/>
<pb n="KR4d0368_WYG_092-9b"/>
以上乗院無多基業専靠衆縁中央殿好箇規模知更<lb/>
幾代来者付日月于玩愒聴其為風雨之震凌上漏旁<lb/>
穿幾莫容于金像東拄西撑豈不玷于寳坊如更茍偷<lb/>
儘見狼狽今將發頭修造亦曾到底思量鐘皷裏百應<lb/>
百酬已難日給瓶鉢中一㸃一滴那得河成能無方外<lb/>
信心要做佛前勝事然使我不明以告則在人如何得<lb/>
知善果善因切勿當面蹉過大根大量要即開手抄題<lb/>
或倒槖金或捐廩粟便可以尺水起丈量何妨把衆毛<lb/>
<pb n="KR4d0368_WYG_092-10a"/>
為一裘畫棟朱甍將飛騰于天半丹楹刻桷當新美于<lb/>
日前庶無負布施之喜歡有不可思議之功徳古茂林<lb/>
改觀諸檀家皆有晶光老闍梨報恩一粒飯亦須回嚮<lb/>
謹疏<lb/>
　　代净慈寺修屋干洩董伯和抄助疏<lb/>
丹山西畔是小净慈最為佳處翠堂後人是大檀越况<lb/>
有夙縁一入寺門便見功迹眼中突兀百尺樓壯觀無<lb/>
前耳根分明萬石鐘響聲在外是先世以願力建造雖<lb/>
<pb n="KR4d0368_WYG_092-10b"/>
刼風無纎毫動摇第餘者或敗壁或頽簷甚而為荒基<lb/>
為廢圃法雨堂最廣已岌岌乎支撑慈雲閣頗髙亦僅<lb/>
僅乎完葺左邊日用等屋右邊清班諸寮三百年圖畫<lb/>
之區半為狐穴四五替住持如客誰顧莬裘苾芻承乏<lb/>
此来擔子推去不得硬欲為祖師争氣暗自與伽藍合<lb/>
謀豈無他人不如熟悉做因果事但是一家繼繼承承<lb/>
發布施心便是十分歡歡喜喜即可開手抄注免得回<lb/>
頭較量白頭僧鼓舞而東黄面老證明于上雲斤月斧<lb/>
<pb n="KR4d0368_WYG_092-11a"/>
立須換舊添新雨鐸風鈴也㑹賛功揚徳上可以光香<lb/>
火之宿奉下可以遂詩酒之勝遊如袁蒙齋與陳習菴<lb/>
留題不妨鏤齊名之版如沈瑞憲為宏虛谷着語當再<lb/>
立起廢之碑善哉善哉如是如是<lb/>
　　代天寧莊善交掌才求山長疏<lb/>
　　　天寧報恩寺本寺主小職嵗一更新閣堂廊舍<lb/>
　　　等是燃燈周遍供養若有善信發心助縁功徳<lb/>
　　　無量者<lb/>
<pb n="KR4d0368_WYG_092-11b"/>
伏以天寧寺為郡城甲刹衆所欽瞻世尊殿及堂宇兩<lb/>
廊等須照燿老和尚主香火壇塲已久小比邱領燈油<lb/>
職事方新皆籍檀那同成因果譬如伸手不見掌要消<lb/>
黑暗障魔莫道發心强出頭共做光明功業開口告人<lb/>
固為難事即心是佛自還作家便請抄題不宜錯過若<lb/>
如来若菩薩㑹向燃燈證明善男子善女人均受捨錢<lb/>
回向利歸常住福不唐捐<lb/>
　　代天寧寺起大殿榜<lb/>
<pb n="KR4d0368_WYG_092-12a"/>
　　　本寺昨因市突不戒燎熖旁延大厦一空焦土<lb/>
　　　數載今欲建造髙髙殿宇不是尋常小小規模<lb/>
　　　仗衆縁樂成勝事者<lb/>
天寧在城中為大琉璃殿宇本與日月争光風熖從市<lb/>
上飛来金沙世界化作烟塵滿目過此者竚而嘖舌當<lb/>
之者食不下咽千萬間固未易成四五年亦要旋做前<lb/>
門是如来門地僅此一新中央為三世尊道塲難又百<lb/>
倍本盍缽盂裏自抽自摘争奈土木費無際無涯凛如<lb/>
<pb n="KR4d0368_WYG_092-12b"/>
捕風何以填海而况約之閣琢之槖已大㑹于良工跂<lb/>
斯翼翬斯飛將增煇于舊觀既不可一鍬掘井當用代<lb/>
衆毛成裘富貴門視外物為輕以玉底鵲修行底知多<lb/>
錢是毒呼錢為蛇只盍歡喜發心却以布施受福釋迦<lb/>
佛主看家家户户揍合將来靈山㑹上當子子孫孫受<lb/>
用不盡<lb/>
　　代榆林祠誦蓮經榜<lb/>
三界二十八天至華藏人人有縁六萬九千餘言是蓮<lb/>
<pb n="KR4d0368_WYG_092-13a"/>
經字字説法雖云色即是空空即是色須知因生于果<lb/>
果生于因善男子善女人如能信向諸佛諸菩薩便放<lb/>
光明我等住古榆林自要做小天竺念念西方極樂國<lb/>
不廢晨香夕燈口口南無無上尊以報煖衣飽食謂此<lb/>
大乗七巻將以普度衆生汎掃當地神祠㑹集如雲社<lb/>
友琅函貝葉妙莊嚴日月交輝寳殿龍宫滿虛空神通<lb/>
變現頓足投體而歡喜擎拳合掌以皈依湧梵潮之合<lb/>
音吸甘露之同味禮紫金像也只禮得虛皮見白毫光<lb/>
<pb n="KR4d0368_WYG_092-13b"/>
方是見得本相直截向上莫要回頭坐中必有信人噴<lb/>
花香于暗誦林下豈無仙叟出茅菴而諦聴大開清净<lb/>
道塲不可思議功徳如是如是善哉善哉好事莫做聞<lb/>
事看今年更有明年在今我此衆的自靈山上結㑹<lb/>
將来所以者何要從法海中淘洗得出<lb/>
　　代保安醮青詞<lb/>
天無私覆常鑒微忱人有夙祈敢徼餘福敬宣緑簡仰<lb/>
凟紫霄切念臣昨為臣妻嵗逢甲子塵凡之質既難免<lb/>
<pb n="KR4d0368_WYG_092-14a"/>
于愆尤陰陽者流謂適交于運數良深恐懼爰叩扶持<lb/>
曾未幾時乃致妊娠之應至于今日將臨誕育之期闗<lb/>
係非輕皈依惟切恭望愛心宻轉生徳昭臨子母團圓<lb/>
獲遂下愚之願室家和樂相安大造之中<lb/>
　　又<lb/>
上帝無私漙救羣生之苦下愚有急嘗傾三凟之誠随<lb/>
感而通敢忘所報伏願至仁垂鑒宿欵告圓臣妻娠孕<lb/>
已成月辰將及痛念嬰兒夭折幸再有于胚胎願如釋<lb/>
<pb n="KR4d0368_WYG_092-14b"/>
氏輪迴見本来之面目皆出生成之造實深歸戴之忱<lb/>
　<lb/>
　<lb/>
　<lb/>
　<lb/>
　<lb/>
　<lb/>
　本堂集巻九十二<lb/>
</p>
<p>
</p>
  </div>
</body>
</text>
</TEI>
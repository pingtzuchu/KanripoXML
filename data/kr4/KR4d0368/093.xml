<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻九十三</head> <lb/>
    <p>
<pb n="KR4d0368_WYG_093-1a"/>
欽定四庫全書<lb/>
　本堂集巻九十三<lb/>
　　　　　　　　　　　　　宋　陳著　撰<lb/>
　青詞<lb/>
　　代前人還父病許醮青詞<lb/>
天佑下民難施仁于不報子承先志豈遺欵之敢忘寅<lb/>
奏緑章歴陳丹悃切念臣先父臣年衰之際氣痞而危<lb/>
大命有期固難逃于正斃私情自廹猶欲保于餘年爰<lb/>
<pb n="KR4d0368_WYG_093-1b"/>
申祈叩之忱冀獲扶持之助奈何數定竟以病終父諾<lb/>
當酬此則微臣之責心誠徒積其如多事之遷兹方遂<lb/>
于吉蠲庸敬償于夙禱恭望玉虛委鑒珍駕来臨髙以<lb/>
聴卑既畢前人之願平而為福尚徼洪造之恩<lb/>
　　代長沙謝火醮青詞<lb/>
皇穹垂佑常從至急之情回禄為殃隨熄方燎之熖寸<lb/>
衷欲報大徳難名切念臣蕞爾小材濫茲重寄放私心<lb/>
而顛倒雖粗知非紛公事而應酬安得寡過莫逭自求<lb/>
<pb n="KR4d0368_WYG_093-2a"/>
之禍遂生不戒之灾始燎貢闈旁延編戸炎炎大勢豈<lb/>
人力之易摧黙黙一忱冀神休之陰相果沐扶持之徳<lb/>
即收撲滅之功爰啓瑶壇敬宣緑簡恭望至仁矜惻顯<lb/>
道鑒臨念變異之靡常况旱乾之可慮及時施雨早舒<lb/>
就燥之防比屋炊烟常享無虞之賜<lb/>
　　嵊縣上元醮青詞<lb/>
大造為心常篤下民之佑上元紀節寔開終嵗之功庸<lb/>
飭青章仰披丹悃切臣念嵊之一邑地則多山田瘠民<lb/>
<pb n="KR4d0368_WYG_093-2b"/>
稠艱食常如于嵗歉土疎氣劣横灾或起于時和况乃<lb/>
臘雪之僅霑頗覺春陽之早雪宿麥及時而未長於莬<lb/>
何物而輒来變不虛生動有闗于行事咎將誰執知所<lb/>
召之有由臣肅建靈壇脩陳法供伏願層霄孚格列聖<lb/>
居歆樂業懐生倘相安于田里承流宣化或可報于乾<lb/>
坤<lb/>
　　又<lb/>
上元紀節寔開錫福之端下邑藏祠就展酬恩之欵敬<lb/>
<pb n="KR4d0368_WYG_093-3a"/>
宣緑簡仰凟紫圓切念某猥以菲才冐焉試令昨慮祝<lb/>
融之煽熖言䕶民居茲逢太皥之行春聿懐嵗事既蒙<lb/>
休之有日復徼芘以自今伏願顯道鑒臨至仁覆育牽<lb/>
聨嵗月倘百事之相安補報乾坤尚一心之自計<lb/>
　　嵊縣恵安寺乾㑹節啓建疏文<lb/>
日在婺女中夙紀祥于虹渚天錫皇帝夀預致祝于華<lb/>
封爰飭梵儀用昭禮典今上皇帝陛下恭願乾坤同大<lb/>
箕翼齊光奉以怡愉播唐元和之詩頌俾以單厚賡周<lb/>
<pb n="KR4d0368_WYG_093-3b"/>
天保之雅歌<lb/>
　　又<lb/>
聖主間生嘉應純乾之㑹封人三祝福知皇極之歸皇<lb/>
帝陛下恭願惟舜絶徳繼文景光介福萬年並齊眉于<lb/>
夀佛孝濡九有永錫類于生民<lb/>
　　乾㑹節桃源觀啓建疏文<lb/>
六陽應純乾之卦瑞紀虹流五福㑹皇極之君禮嚴<lb/>
虎拜肅清仙宇仰祝帝齡今上皇帝陛下恭願大合乾<lb/>
<pb n="KR4d0368_WYG_093-4a"/>
坤光齊箕翼體仁行徳逺過堯舜之歴年寡欲清心俛<lb/>
接松喬之久視<lb/>
　　又<lb/>
四月維純乾之卦夙仰龍飛五福歸皇極之君式勤虎<lb/>
拜皇帝陛下徳配皇王光齊箕翼廣成千二百嵗聞道<lb/>
則仙唐帝億載萬年奉親惟孝<lb/>
　　夀崇節恵安寺啓建疏文<lb/>
四月八日而生即心是佛億萬載年之夀與國同休用<lb/>
<pb n="KR4d0368_WYG_093-4b"/>
飭梵儀永言毋聖夀崇和福皇太后陛下恭願性仁以<lb/>
靜福夀而多應地無疆衍坤元之餘慶與天永久享皇<lb/>
帝之太平<lb/>
　　又<lb/>
四月八日尊佛當来下生億萬載年王母受兹介福䖍<lb/>
修梵唄預祝夀崇皇太后陛下恭願功邁媧皇徳尊文<lb/>
母蹌蹌濟濟祝均致于華封怡怡愉愉夀永同于皇帝<lb/>
　　夀崇節桃源啟建疏文<lb/>
<pb n="KR4d0368_WYG_093-5a"/>
夀崇慈極適際亨嘉福㑹真庭預伸善禱自天申命與<lb/>
國同休皇太后陛下恭願聖比母任養諧子舜應天竺<lb/>
佛誕之日降福孔皆望仙桃子結之年自今以始<lb/>
　　又<lb/>
太后怡愉處唐宫而永樂封人祝願望堯母以恭先俾<lb/>
潔真庭式昭典禮皇太后陛下含𢎞徳厚清凈福生雲<lb/>
氣中間望蓬莱而拜舞仙源深處䕶桃實之生成<lb/>
　　嵊縣供天謝雨疏<lb/>
<pb n="KR4d0368_WYG_093-5b"/>
一切衆生方憂旱暵諸佛菩薩有大慈悲驅除魃鬼赤<lb/>
地之妖鞭起神湫騰雲之駕霈為雨澤遍及田疇仆者<lb/>
再植枯者再腴焦者復萌秀者皆實感龍天之布施就<lb/>
鹿苑以熏脩蘋蘩薀藻之儀聊薦陳于一供黍稷稻粱<lb/>
之慶庶圓滿于十方<lb/>
　　雨後謝觀音疏<lb/>
三農勤苦不雨其憂大士慈悲從人之欲肯迀蓮駕用<lb/>
洒楊枝既霶霈以無邊可稽留而久外集大法螺大法<lb/>
<pb n="KR4d0368_WYG_093-6a"/>
鼓奉以還山念常住佛常住僧報之無地<lb/>
　　又<lb/>
百榖垂成正賴雨師之終恵三農<graphic n="KR1333" url="https://raw.githubusercontent.com/kanripo/KR-Gaiji/master/images/KR1333.png" mimeType="image/png"/>望忽逢旱魃之興<lb/>
灾爰集衆忱仰邀真相興慈雲而障日激净水之為霖<lb/>
溝洫皆盈田里相慶是用奉迎真座回鎮寳峰救拔衆<lb/>
生尚不愆于来日皈依三寳庶可樂于豐年<lb/>
　　雨後謝觀音慰疏<lb/>
七月之間而旱民命所闗三日以往之霖佛慈可靠奉<lb/>
<pb n="KR4d0368_WYG_093-6b"/>
迎寳座端坐道塲有大神通油然雲沛然雨無量功徳<lb/>
居有倉行有囊<lb/>
　　圓超寺祈雪觀音疏<lb/>
生在閻浮提欲及時之得雪念彼觀音力果如響之應<lb/>
聲大慈大悲救一切人無遮無礙化三寳地清煩惱障<lb/>
生歡喜心有大神通更冀風調而雨順無量功徳行見<lb/>
時和而嵗豐<lb/>
　　代董似道還清醮疏<lb/>
<pb n="KR4d0368_WYG_093-7a"/>
上帝無私髙而聴下小臣有欲急而呼天連嵗以来微<lb/>
忱斯積室廬並麓偶水至之為憂塲屋踏槐凛囂塵之<lb/>
可畏兼弱妻之多病且危悃之再陳俱藉陰扶有如響<lb/>
應獨次男之莫保繄大數之難逃兹屆良辰敢忘初欵<lb/>
庸潔蠲于私宇總修設于齋壇伏願顯道鑒臨至仁覆<lb/>
育<lb/>
　　代前人還聖齋疏<lb/>
伏以諸天菩薩無障礙放大光明一切衆生以供養為<lb/>
<pb n="KR4d0368_WYG_093-7b"/>
寔功徳比因妻患中欲安身兼以次男四大之危共伸<lb/>
聖齋二堂之諾三生石之結㑹夫婦幸全一滴水之流<lb/>
傳兒孫為重奈因縁之不到而泡影之莫留兹不負于<lb/>
初心用度脩于净席伏願洒以法雨覆以慈雲妻某氏<lb/>
善男子投胎易生易長女某娘惡魔王退舍無難無灾<lb/>
官府之事不聞田里之業自足雖遭末刼世界如坐古<lb/>
佛肚臍<lb/>
　　代前人還白衣懴疏<lb/>
<pb n="KR4d0368_WYG_093-8a"/>
若有善男子嗣續為心念彼觀世音感應如響某脩行<lb/>
無分罪過自知有如不孝之身已入無聞之境亦生二<lb/>
子謂可托于流傳不出三旬乃同歸于泡幻痛深䑛犢<lb/>
思切夢熊是用皈依慈悲頂禮懴悔惟菩薩救苦救難<lb/>
結歡喜縁使善才隨念下生現真實相<lb/>
　　代前人還蓮華經疏<lb/>
一切佛化千百億身慈悲為主大乗經有二十八品功<lb/>
徳最多連嵗以来微忱斯積夫婦之因縁偕老幸托慈<lb/>
<pb n="KR4d0368_WYG_093-8b"/>
雲子孫之因果未收有如過電兹酬夙欵庸集妙音伏<lb/>
願世尊證明菩薩鑒照妻某氏猗蘭之茁女寄娘勿藥<lb/>
而安口有蓮華香薫作一家之和氣身佀菩提樹生成<lb/>
奕葉之深根<lb/>
　　代前人醮斗疏<lb/>
三月三日實開靈應之光九地九天均在威臨之内仰<lb/>
邀黑纛俛控丹襟伏願駕在北方福歸南國龜蛇之瑞<lb/>
常下濟于餘光熊羆之祥随有孚于吉夢<lb/>
<pb n="KR4d0368_WYG_093-9a"/>
　　代范景山追薦亡妻醮疏<lb/>
伏以神聴髙明下濟九幽之苦鰥居悽愴奄經一嵗之<lb/>
周敢瀝微忱仰投大造伏念臣某早娶趙氏言歸夫媍<lb/>
甚諧有鳳吉和鳴之好子孫為重無螽斯妬忌之心以<lb/>
至處家未嘗敵耦值風塵之澒洞冐霜露之奔逃山林<lb/>
險阻之備嘗飲食飢渴之不繼矧二男孩抱視已出以<lb/>
有加而長息夭亡于病間而大痛積成膇重遄致腹浮<lb/>
方且謂室廬一燬之餘久為覊旅雖身世百罹之際猶<lb/>
<pb n="KR4d0368_WYG_093-9b"/>
有祖宗因弗憚于危途乃復回於故里棲棲况味謾寄<lb/>
席于殘隣惴惴生涯將營巢于焦土憂勞交併沈痼已<lb/>
增水火相成况胚胎于既兆風燈易燼與氣息以俱微<lb/>
是皆伉儷之自知惟有消凝而無語豈不投于藥石終<lb/>
難起于膏盲尚忍言哉遂永訣矣倒指青春之合卺十<lb/>
有九年初心白首之同藏几成一夢兹以遷菆于小築<lb/>
庶于齎志以薄償就啟瑶壇敬宣瓊笈伏願雲車臨蒞<lb/>
天鑒慈悲濡以恩波洗滌生前之宿垢開其悟境逍遥<lb/>
<pb n="KR4d0368_WYG_093-10a"/>
去後之遊魂<lb/>
　　代里社祈雨疏<lb/>
伏以田祖奏功在交秋之得雨旱魃為虐兼旬日以望<lb/>
霓雖同里之中無所不求而從天之下未之敢應平疇<lb/>
白穂猶間有于青苗髙阜黄埃幾盡歸于焦葉農事失<lb/>
今而何及民命非食以奚資嗟我羣生危于一髮是用<lb/>
哀籲皇天后土徧禱名山大川延請龍神皈依佛界靈<lb/>
感于虛空之上豈忍恝然變化于俄頃之間本無難者<lb/>
<pb n="KR4d0368_WYG_093-10b"/>
仰祈聰聴俯鑒血忱掣電轟雷驅如焚之毒暑興雲吐<lb/>
霧沛普濟之甘霖庶有西成共歌上熟<lb/>
　　代鄭姓以里社祈雨不應自許千拜疏<lb/>
苦旱告急一忱莫切于祈天甘霖望賖五體惟知于投<lb/>
地雖獨表匹夫之意然本為同里之謀伏願大造垂慈<lb/>
百靈興憫驅此方之鬼魃超諸洞之神龍變在須臾油<lb/>
然作雲沛然下雨轉為豐稔居有積倉行有褁糧<lb/>
　　代族姪孫興六薦母水陸疏<lb/>
<pb n="KR4d0368_WYG_093-11a"/>
生在南贍部洲惟親恩之難報設修東坡土陸庶佛力<lb/>
之可依敬用披忱仰祈垂鑒切念某母氏一於勤儉百<lb/>
爾艱辛進事尊章而冡媍之責重退偕伉儷而先君之<lb/>
病多况生子尤極于劬勞皆以身自為之乳哺于嗟不<lb/>
弔又有難堪四十六而廣居愁苦閨房之内六十三而<lb/>
痺伏呻吟牀第之間以積善之在躬宜受福而反禍猶<lb/>
云勿藥或夀如松哭竹卧氷猶不能若古人之孝啜菽<lb/>
飲水亦可以為晚景之歡彼何人斯母也天只同氣所<lb/>
<pb n="KR4d0368_WYG_093-11b"/>
出詛或起于疑金周身之藏慢乃招于守篋悶無由訴日<lb/>
益以增竟于人世以永違莫遂我心之終養兹勉襄<lb/>
于大事庸合葬于先塋逺日云来昊天罔極痛而至于<lb/>
摧裂如之何而勿思言念慈闈頗慕西方之净樂潔蠲<lb/>
聖供以開世路之冥迷要使二親同歸一覺伏願慈雲凝<lb/>
盖法雨流香青蓮㑹中善男子善女人之接引白毫光<lb/>
裏諸佛諸菩薩之證明<lb/>
　　代姪孫昌七薦水陸疏<lb/>
<pb n="KR4d0368_WYG_093-12a"/>
伏以婆娑世界東南方人難逃定數眉山水陸上下堂<lb/>
供能啟幽闗敢潔净筵輒披哀悃追思先考受形四大<lb/>
假合之中越自卑年置身五濁煩惱之㑹念念欲扶于<lb/>
家道競競恐辱于祖傳與兄弟畧無間言付子孫惟有<lb/>
實地仰食幾二百指誰能奉一日之懽得夀僅六十<lb/>
年乃忽弃諸孤而逝某等不孝上禍所天尚忍死于須<lb/>
臾將厝安于窀穸歸復于土痛體魄之難留罔極之恩<lb/>
帳音容其何在粉軀莫報血淚空流謂梵法之可投于<lb/>
<pb n="KR4d0368_WYG_093-12b"/>
㝠途而有托来處来去處去轉不退輪<hi>生者生死者死色即色空即空</hi>
妙無遮法仰藉慈悲之力少舒摧痛之心更願生存亦<lb/>
蒙陰祐偏親寡處結無量夀佛之善縁累輩羣居徼多<lb/>
寳如来之福蔭<lb/>
　　代侄孫楠為母祈年醮疏<lb/>
伏以母兮鞠我欲夀而康神之格思有求則應敬披蘂<lb/>
笈仰凟崇霄切念臣某母某氏早積勤勞中更患難閨<lb/>
門處寡忽荏苒其周星兒女猥多謾携持而度日既幸<lb/>
<pb n="KR4d0368_WYG_093-13a"/>
年開于希有尚徼福履于將来五行之氣運推移雖云<lb/>
難必列宿之經躔㑹遇恐或可虞非陰功之宻庸則私<lb/>
心之奚托伏願衆真炳鑒顯道下臨大造好生况為<lb/>
親而有請偏辭獲健寔舉室之蒙恩<lb/>
　　代里人上元醮疏<lb/>
伏以上元舊莭列張祠宇之燈中保新春易展醮筵之<lb/>
供非固為之立異各有見以不同一天星斗之煇煌真<lb/>
如兒戲三日塵埃之澒洞秪凟神嚴爰合真游式䖍饌<lb/>
<pb n="KR4d0368_WYG_093-13b"/>
祭庶稍存于敬事不徒眩于虛觀屏羣議而創行相求<lb/>
以實周四年而復舉其始自今伏願帝鑒委臨廟靈垂<lb/>
應駕風雲而錫福合里社以為公家長兒孫榖粟桑麻<lb/>
之足給門無官府山川草木之平安<lb/>
　<lb/>
　<lb/>
　<lb/>
　本堂集巻九十三<lb/>
</p>
<p>
</p>
  </div>
</body>
</text>
</TEI>
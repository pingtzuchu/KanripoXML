<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻四十五</head> <lb/>
    <p>
<pb n="KR4d0368_WYG_045-1a"/>
欽定四庫全書<lb/>
　本堂集巻四十五<lb/>
　　　　　　　　　　　　　宋　陳著　撰<lb/>
　題䟦<lb/>
　　跋童氏子詩集<hi>名之懋字竹詠</hi>
僕不能文而見人論文則喜今老矣世事且大變老師<lb/>
宿儒固已影滅迹熄肩隨朋友與草俱宿亦旣八九後<lb/>
生輩又絶口問學彼尋聲之徒憧憧於腥風怪雨中而<lb/>
<pb n="KR4d0368_WYG_045-1b"/>
琴瑟書冊左右誰復一下交哉童氏子之懋固窮食貧<lb/>
栖栖若不堪終日獨於書不釋手至於文則旁通捷出<lb/>
所以懐抱必見嗟乎此為何如時多學而嗜文猶有如<lb/>
此其卓卓且不鄙衰拙厪厪焉以可否請僕非其人也<lb/>
有喜而已何敢他贅一辭然窮而益堅老而益勵固知<lb/>
未可涯也安得親戚故舊皆若人哉撫巻為之三嘆甲<lb/>
甲季春旣望丹山陳某書<lb/>
　　跋孝門呉子舉瘦藁<lb/>
<pb n="KR4d0368_WYG_045-2a"/>
瘦藁呉君子舉所作也伍山呉叔度轉致其來意曰慈<lb/>
溪黄公旣于巻首著語更求一語於子以自信吁余何足<lb/>
以辱此然聞古之詩三百篇人心天理流動充滿自然<lb/>
而然有不容禦下逮杜少陵韓昌黎或於其忠愛或於<lb/>
其事實皆非餘子所可及流而晚唐以瘦為本弊斯極<lb/>
矣瘦其膚淺之異名乎是以善為詩者學在其中而不<lb/>
為無益之語今呉君雖自號其詩以瘦而屑於下問凜<lb/>
若不自足者是亦學也學而不已必將充然有得當自<lb/>
<pb n="KR4d0368_WYG_045-2b"/>
知其瘦之為弊而余之所望於呉君者又豈在詩而已<lb/>
哉前輩謂歐陽公因作文見道理余曰詩亦然呉君其<lb/>
勉之閼逢涒灘仲冬晦日丹山陳某書<lb/>
　　書東坡風雪竹後<lb/>
大蘇清氣勁節在宇宙間百世之下槩可想見況此畫<lb/>
乃風雪竹乎使人竦然毛髪森洒他固不暇問也强圉<lb/>
大淵獻中和節丹山陳某書<lb/>
　　跋天台童氏子飯牛槀<lb/>
<pb n="KR4d0368_WYG_045-3a"/>
詩至晚唐非古矣然欲至晚唐亦甚難者惟四靈以為<lb/>
得其緒他人蓋有窮平生心而終莫之詣童氏子以飯<lb/>
牛槀示清而味和而節人情物意間髓脉自貫殆晚唐<lb/>
而非純於晩唐者也叩之則曰吾之詩得之俞黙翁黙<lb/>
翁得諸杜少陵信其所由來如此誰復能贅賛一辭惟<lb/>
有斂袵三嘆而已强圉大淵獻上已日丹山陳某<lb/>
　　跋任東野諸賢墨寶<lb/>
某生晚於鄉先賢翰墨如忠肅陳公宣猷樓公正肅袁<lb/>
<pb n="KR4d0368_WYG_045-3b"/>
公端憲沈公得見固多餘則未能盡見也東野任君以<lb/>
所集墨寶示肅襟披閲凡鄉之公卿士大夫者皆在焉<lb/>
用心於此亦勤勤矣乎維桑與梓必恭敬止況於鄉之<lb/>
人乎況翰墨之有存者乎某為之三嘆其不忘本也其<lb/>
非鄉人者不暇問强圉大淵獻上巳日丹山陳某敬書<lb/>
　　書天台陳榆收<hi>景參</hi>山房圖後<lb/>
英山陳君名山房以榆收收之為義大矣人生而靜天<lb/>
之性也感於物而動性之欲也動而不失其性奚其收<lb/>
<pb n="KR4d0368_WYG_045-4a"/>
動而失焉則收其可後乎蓋人之失常生於動動之失<lb/>
常患於不知收於易有之復之初九曰不逺復君年未<lb/>
為老顧自以桑榆為迫以收為心其將復於不逺而非<lb/>
迷復者也然學無止法老當益懼其君之所取収之桑<lb/>
榆之意歟是可敬也已因贅數語於圖之後亦以自警<lb/>
云强圉大淵獻季春望丹山陳某書<lb/>
　　書邑中文盟集後<lb/>
古者盛時美風俗厚人倫有鄉飲焉無非教也世道降<lb/>
<pb n="KR4d0368_WYG_045-4b"/>
時乎賜酺所謂教者安在流而八伯八達七賢六逸業<lb/>
於酒生死於酒皆名教罪人至於洛中耆英集方見其<lb/>
典刑禮節有三代氣象又至吕氏鄉約相勸相規相交<lb/>
相恤條畫斯密矣嗚呼鄉飲猶曰待其時耆英集猶曰<lb/>
待其人若鄉約則又奚待而世方聲相撼勢相軋貨利<lb/>
相騖逐牙距搏噬矛劒攻刺有骨肉所不暇問尚肯為<lb/>
鄉約哉余一日過西山妻之兄趙景文出示一編曰文<lb/>
盟酒以洽其情而不至于亂詩以暢其文而不至于肆<lb/>
<pb n="KR4d0368_WYG_045-5a"/>
歌曲以樂其綢繆發其感愴而不至于淫䙝哀怨淵乎<lb/>
其味其鄉約之餘乎當今之時而有斯舉其于世教闗<lb/>
係甚大是雖盟自閭里之近者同志者始未能使一鄉<lb/>
皆㑹安知不由是焉而聞風皆興起哉余年七十有四<lb/>
矣相去且六十里而遙無從齒月飲然有契於心矣雖<lb/>
不與猶與也因書所以敬慕之意併所欲言者相諗丁<lb/>
亥立秋陳某書<lb/>
　　書柴張父厓草帖<hi>號梅庵</hi>
<pb n="KR4d0368_WYG_045-5b"/>
字莫草於王右軍自是而草或至於顛詩莫怪于玉川<lb/>
子自是而怪或至于狂柴張父其甚焉者也所録似汪<lb/>
仲容<hi>名度汪村人</hi>丈數紙幾與腐草敗葉同歸唐溪袁氏子掇拾<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>
演置諸牕几間客至則出為清玩他日袖以示余其詩<lb/>
如枯梅出竹古藤掛樹其字如飛猱弄險遊絲舞空其<lb/>
交如葛天民白玉蟾固散人之靡乎及賦喜容泉詩意<lb/>
若不滿於西山真先生者或有由而然也吁前人法言<lb/>
妙墨散落人間炳日星而相金玉開其路而來之充棟<lb/>
<pb n="KR4d0368_WYG_045-6a"/>
汗牛無難也張父之遇其市駿骨之意歟于是信袁氏<lb/>
子為善於好古歲著雍困敦陬月丹霞陳某書<lb/>
　　書新昌杜黄山王心月騷壇集後<lb/>
地因人重重則名隨之堯山舜井不可尚矣嚴子陵以<lb/>
髙節名灘鄭康成以行義名鄉陶淵明以清曠名石古<lb/>
迄今若是者滿天下王心月家杜黄山欲祠杜工部黄<lb/>
太史以實其山之名名必以實吾謂山稱杜黄昔或自<lb/>
有二姓居此者工部太史有知必不肻如王安石爭墩<lb/>
<pb n="KR4d0368_WYG_045-6b"/>
祠之將吐矣然心月攀敬二詩宗是志於詩良切自今<lb/>
而後能追其風雨馳騁焉則此山當有易名王山者又<lb/>
何必借古人為重哉於其來訪輒書所見為謝著雍困<lb/>
敦孟春望日丹霞陳某書<lb/>
　　書道士貝鶴隱詩集<lb/>
貝鶴隱隱于黄冠而詩其隱之本趣也出古入今感新<lb/>
懐舊若將宇宙與風月雲烟為家其進未可涯涘世降<lb/>
俗漓動有障礙故家子弟謀所以脱塵網無所于寄不<lb/>
<pb n="KR4d0368_WYG_045-7a"/>
歸道則歸釋其流而愈下者則又難言而道視他歸于<lb/>
儒為最近而況於志於詩乎然則鶴隱非徒道家流也<lb/>
賀季真善屬辭片紙纔十數字世即傳以為寶稱明出<lb/>
竒險語雖劉師復侯喜擅詩聲伏不敢吐氣吁詩如二<lb/>
人可矣於鶴隱有望焉他日為之傳為之序當自有人<lb/>
余老矣姑書此以見其為先知鶴隱者也本堂老夫七<lb/>
十五歳書<lb/>
　　書族弟<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>鷺圖<lb/>
<pb n="KR4d0368_WYG_045-7b"/>
畫瑞物必麟鳯畫尤物必孔翠楚秀弟不是之取而取<lb/>
鷺以為圖叩其故則曰瑞物吾所不得而見尤物吾得<lb/>
而見而非所見而可取非鷺而何不與華茂者眩色而<lb/>
性其潔也不與塵埃者爭食而分其癯也世逺三代物<lb/>
之生類不得以仁遂而此獨朝夕焉天地之間江湖之<lb/>
上悠悠濯濯以安全其性分畫固所以見吾意乎可以<lb/>
人而不如鳥乎余聞其言為之三嘆<lb/>
　　書蔣氏族譜後<lb/>
<pb n="KR4d0368_WYG_045-8a"/>
嗚呼今而後知天理人倫之無世變也蔣氏宗譜於世<lb/>
次必明其本支於墳墓必詳其地理於祭薦必志其時<lb/>
節善矣懼其宗族之汗漫或尊卑失其序而為之定其<lb/>
名第子弟之茍且或奔走怠其事而為之藉其歲月計<lb/>
慮周密雖百世可也今之人族未至服盡已視為行路<lb/>
人葬未至數世已委之為樵牧地無知者流淫于祭非<lb/>
鬼而祖若宗或敢以妖厲目之於霜露乎奚感甚而五<lb/>
服内其生其死有不相聞一繩以禮有不從長者命絲<lb/>
<pb n="KR4d0368_WYG_045-8b"/>
髪則有忘等分凶爭者滔滔良可哀也今乃獨條其所<lb/>
當重嚴其所當行而一歸之譜古道庶乎其在蔣氏之<lb/>
後有能自外於此譜者吾不之信嗚呼今而後知天理<lb/>
人倫之無世變也譜之者其後人應和書於譜後者丹<lb/>
霞山人陳某戊子歲書<lb/>
　　題盧竹溪主洞真觀石後<lb/>
處士盧竹溪並家築屋為世所謂道士觀或曰竹溪入<lb/>
道則出儒矣道則老子所謂非常之道余曰道天常也<lb/>
<pb n="KR4d0368_WYG_045-9a"/>
常之外安有道外常以求道妄而已奚其儒儒以身任<lb/>
道道與儒有二乎二儒與道自太史公不知道而家分<lb/>
之始此非常一語流弊之極極而至于謂可以乗雲御<lb/>
風騎鶴控鯉吁有是哉竹溪吾徒也處士吾徒退藏之<lb/>
名也託觀以投老娱閒而隱於市則有之謂其入乎彼<lb/>
而出乎此余未之信一日見竹溪諗其何如則矍然而<lb/>
笑顧左右曰果有得吾之心者如此舉手以謝因請記<lb/>
其説已丑閏月朔嵩溪遺耄陳某書<lb/>
<pb n="KR4d0368_WYG_045-9b"/>
　　跋史芝崖詩<lb/>
詩以知時亦以知人尚矣世變而下惟杜少陵詩望而<lb/>
可知也否則春風百鳥安知其有今古耶芝崖之詩濯<lb/>
舊來新近中逺淺中深和樂中多有感慨時哉人哉詩<lb/>
云乎哉為之三嘆歲辛卯孟夏六日書于石屋道院嵩<lb/>
溪遺耄陳某書<lb/>
　　跋貝菊所詩<lb/>
吟咏所以自適撚鬚推手徒勞苦耳又安用務此為何<lb/>
<pb n="KR4d0368_WYG_045-10a"/>
哉雲行水流隨所見自有意態菊所之詩是已此外何<lb/>
言以贅<lb/>
　　跋丁氏子詩後<lb/>
詩茍乎哉情欲真事欲實語欲到音節欲諧以暢不則<lb/>
兒童對偶巧而已痴人説夢妄而已有女懐春㡬乎淫<lb/>
我生不辰㡬乎謗然聖人猶有取焉以其由中也是故<lb/>
善於詩必不徒巧與妄杜少陵以詩為史是也詩自賈<lb/>
島古道能㡬何鳥自井口出猶待一年後方得書從湖<lb/>
<pb n="KR4d0368_WYG_045-10b"/>
外來之句以足其聫島而下可知已近世陸放翁日課<lb/>
數時吾竊疑焉姑置不敢議今丁氏子以吟藁示有感<lb/>
愴者有即事者有與人𢋫和者事與識融句與意稱起<lb/>
發人者良多其知世之所病余之所欲言歟謾書諸巻<lb/>
後以諗于當家云<lb/>
　　題邑人詩巻<lb/>
客有詩巻示余讀之為一喟古道散詩日以薄而今為<lb/>
甚四靈之波蕩之下也獨航而泝其源者不易得得則<lb/>
<pb n="KR4d0368_WYG_045-11a"/>
與我心契焉傷今思古濯舊來新其有意於古乎尚勉<lb/>
之哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0368_WYG_045-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　本堂集巻四十五<lb/>
</p>
<p>
</p>
  </div>
</body>
</text>
</TEI>
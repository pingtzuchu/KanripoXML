<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻五十九</head> <lb/>
    <p>
<pb n="KR4d0368_WYG_059-1a"/>
欽定四庫全書<lb/>
　本堂集巻五十九<lb/>
　　　　　　　　　　　　　明　陳著　撰<lb/>
　啟<lb/>
　　通李知録<hi>召</hi>啟<lb/>
綱掾英游借重東方之侯國銅章小吏倚為北道之主<lb/>
人秪役有期通名敢後恭惟某官秀分喬木清擢芳蘭<lb/>
干將莫邪之藏鋒動而有勇大吕黄鐘之在簴靜而自<lb/>
<pb n="KR4d0368_WYG_059-1b"/>
和粤彯官路之纓隨著王官之績盍徑躋于華貫顧廉<lb/>
取于總曹自非身兼數器其才何以表率羣轄之上仄<lb/>
聞名姓已登記于槐庭將有神仙相招邀于蓬島某嶔<lb/>
崎末第展轉十年分席虎皮偶免子衿之誚授書烏幕<lb/>
自嗤檄筆之迂誤諸老之憐才幸七層之合頴朅來試<lb/>
令知有字民時異事殊况涉縣灘之浩渺雨淩風震尚<lb/>
祈厦屋之帡幪<lb/>
　　通王司户<hi>應子</hi>啟<lb/>
<pb n="KR4d0368_WYG_059-2a"/>
珠掾英游増重東方之侯國銅章小吏倚為北道之主<lb/>
人問戍有期通名敢後恭惟某官姿抱天秀眼空世粧<lb/>
向上規模看稷契臯䕫之好様靠裏學問得周程朱張<lb/>
之正傳自拾芥之取巍科盍鳴鞭而馳要路顧于筮仕<lb/>
姑取板曹作歡喜詩良鄙杜審言之負抱號霹靂手共<lb/>
推裴琰之之才名州縣間不謂之勞朝廷事均欲其辦<lb/>
官以緑袍槐笏此亦借留地之米廩木天行當召入某<lb/>
一科奚補五辟自勞分坐虎皮僅免嘲於羣弟更棲烏<lb/>
<pb n="KR4d0368_WYG_059-2b"/>
幕偶見録於諸公曩而聫漢闕之班及此問剡溪之戍<lb/>
曷然來只何所恃哉時異事殊况涉縣灘之浩渺雨淩<lb/>
風震尚祈厦屋之帡幪<lb/>
　　通吳司法<hi>紹元</hi>啟<lb/>
墨掾英游借重東方之侯國銅章小吏倚為北道之主<lb/>
人問戍云初登名敢後恭惟某官姿抱天秀眼空時流<lb/>
干將莫邪之藏鋒動而有勇大吕黄鐘之在簴靜而自<lb/>
和粤奮迹于江湖之間盍致身于雲霄之上乃眷藩輔<lb/>
<pb n="KR4d0368_WYG_059-3a"/>
肻居讞曹與大尹爭是非如董氏子使郡人感恩信如<lb/>
徐叅軍佇聞芝泥蘭檢之頒即為米廩木天之召<lb/>
　　通余監倉<hi>鎮</hi>啟<lb/>
治粟雖勞在通材而益辦種花可暇非拙政之敢知秪<lb/>
役有期通名敢後恭惟某官姿抱天秀眼空時流議論<lb/>
如金僕姑發則必中踐履如玉界尺即之愈温自鵬運<lb/>
于江湖盍龍驤于霄漢乃眷闗輔之地不辭廩儲之司<lb/>
昔都尉何官國士亦先為是委吏下職聖人猶屑親之<lb/>
<pb n="KR4d0368_WYG_059-3b"/>
蓋能盡職于小官即是可覘于大用竚膺鳯綍趣入鵷<lb/>
行某佔畢陳編躋扳末第鷺洲冷席粗逃羣弟之嘲烏<lb/>
幕辟書猥辱諸公之遇一昨通班于漢闕斯今問戍于<lb/>
剡溪雖云為米折腰知有司出納之謂吝然恐素飡尸<lb/>
位要催科撫字之並行心之所懷言不能盡<lb/>
　　通程比較<hi>榮祖</hi>啟<lb/>
從容醴局共觀麴蘖之規瑟縮琴廉未信絃歌之政將<lb/>
藉枌榆之分庇敬修竿櫝以通名恭惟某官清濯芳蘭<lb/>
<pb n="KR4d0368_WYG_059-4a"/>
秀分喬木風流醖藉詩書有味而自知宦學典刑富貴<lb/>
逼人而若凂早有鄉曲之譽是真班著之英和鸞惟應<lb/>
節以徐鳴琚瑀不疾趨而取快粤辭簿領之寄乃專酒<lb/>
曹之司周忠厚之誥辭既沈酣而有得漢嚴宻之𣙜法<lb/>
復斟酌而後施蓋凡盡職于小官正以致身于大用竚<lb/>
看鳯綍趣入鴛行某佔畢陳編躋扳末第鷺洲講席幸<lb/>
逃羣弟之嘲烏幕辟書猥辱諸公之遇一昨通班于漢<lb/>
闕斯今問戍于剡溪以縣令受教於𤣥明當加飯而莫<lb/>
<pb n="KR4d0368_WYG_059-4b"/>
飲如故人垂情於元亮必具酒以為歡凡可庇存是為<lb/>
歸倚<lb/>
　　通舒東教<hi>必得</hi>林西教<hi>文剛</hi>啟<lb/>
講席有嚴増重東方之㑹府鳴琴自試倚為北道之主<lb/>
人况忝夙知敢徼新庇<hi>林教云承教可期通名敢後</hi>恭惟某官姿抱<lb/>
天秀眼空時流向上工夫看稷契臯䕫之好様靠裡學<lb/>
問是朱張程邵之正傳自拔萃於圜橋億萬計之中己<lb/>
取勢於撃水三千里之上<hi>林教云自分丹桂于昕庭盍照青藜于夜閣</hi>然琚<lb/>
<pb n="KR4d0368_WYG_059-5a"/>
瑀豈疾趨而取快和鸞惟應節以徐鳴薄遊芹藻之宫<lb/>
増重蓬萊之境絃歌所被已挽回鄒魯之風綸綍有來<lb/>
看趨就向褒之列某一科何補五辟自勞分席書堂僅<lb/>
免嘲於羣弟操瓢畫幙偶見録於諸公兹通席之有縁<lb/>
聊抱琴而自試縣令承流而宣化吾斯未能君子學道<lb/>
則愛人何以教我其為瞻倚罔既敷宣<lb/>
　　通兩浙常漕<hi>楙</hi>啟<lb/>
錦袍膚使倚雲闕以建臺墨綬卑官指雪溪而問路幸<lb/>
<pb n="KR4d0368_WYG_059-5b"/>
嘗忝摳趨之末乃獲歸臨照之中敢畧彞牋敬脩圓櫝<lb/>
竊惟自一命而上當以及物而為心得百里而君庶於<lb/>
親民而行志奈何積弊迄至難言沸煎熬其萬端如投<lb/>
湯鼎紛督責其交集真坐針氈或者雖有以自貽然亦<lb/>
莫為之我主遂使後輩每思古人陳河陽之謗方興守<lb/>
臣獨加之信重蘓江寧以難自任監司皆聽其設施此<lb/>
居上者執扶持之盟故在下者得展布所學常嘆此風<lb/>
之墜地詎圖今日之有天不自激昂是為棄暴恭惟某<lb/>
<pb n="KR4d0368_WYG_059-6a"/>
官身都元氣心泳聖涯霽月光風中有氷雪稜層之操<lb/>
泰山喬岳詎知雲雨變化之神方諸老颯其彫疎而我<lb/>
公卓乎偉特家學在斯宸衷所知爰復授于青氊益有<lb/>
華于黒豸力排奸佞即紹聖攻章蔡之忠<hi>自注云常安民</hi>面折<lb/>
是非如南渡决向潘之議<hi>自注云常同</hi>固有一門而相踵未<lb/>
聞三世以皆賢此豈止邦家之光抑亦闗天地之運然<lb/>
而御史獨步今日固賴文通轉運焉得福星又須子駿<lb/>
乃驅馳于二浙以表倡于四方聲望素孚精采立起人<lb/>
<pb n="KR4d0368_WYG_059-6b"/>
隠必達甚如慈父母之相親吏奸不行咸曰活神明之<lb/>
可畏激清波以洗積弊扇廉風以醒羣饕吾道之亨大<lb/>
用兹始某梅枯猶活荼苦如甘受命父師凜兢兢乎本<lb/>
色授徒鄉曲凄冉冉其中年偶叨雁塔之題獲玷鷺洲<lb/>
之長遂因闡導益自琢磨誤䝉當路之見知狎被公車<lb/>
之辟置振衣岳麓拜挹南軒遺教之風囘擢秦准盤薄<lb/>
西山舊遊之地難名樂趣頗慰平生轉而趨漢闕之班<lb/>
及此向剡溪之戍其大畧也則嘗聞之土瘠民稠艱食<lb/>
<pb n="KR4d0368_WYG_059-7a"/>
常如於饑嵗山深俗獷輕生殆甚於他鄉常若治家而<lb/>
長子孫不以傳舍而茍嵗月此由中之欲試謂善後則<lb/>
未知獨恃高明曲垂容覆與百姓爾汝倘無慚縣山之<lb/>
松竹度一介夤縁或可與公門之桃李寸丹所倚㸃墨<lb/>
非誣<lb/>
　　通洪憲<hi>穮</hi>啟<lb/>
使者祥刑馳轡浙河之左書生學製問舟剡水之湄蠲<lb/>
雪繭以通名望霜臺而歸敬恭惟某官一門文脈千古<lb/>
<pb n="KR4d0368_WYG_059-7b"/>
道心公卿大夫交誦清流之徳兒童婦女知為世臣之<lb/>
家表以簮裳淡如韋布先正之識于槐下謂吾郎必做<lb/>
此官伯父之薦于榻前曰臣姪可以為相矧州縣之傑<lb/>
聲獵獵而班行之𦂳步揚揚宜重燠于田氊乃出供于<lb/>
外服清香畫㦸甫疇賢刺史之庸玉節星軺又入才監<lb/>
司之選眷祖宗重億兆民之命為社稷綿千萬年之基<lb/>
必惟其人則錫之福然而平園公既往久無懲奸舉善<lb/>
之風濂溪子復生則有澤物洗寃之學見大夫乏材可<lb/>
<pb n="KR4d0368_WYG_059-8a"/>
使新天子擇公以行出其緒餘燁乎神采大則冦盜奸<lb/>
宄以息小則墨劓剕宫不寃吏饕戢而疏十愆之刑民<lb/>
力寛而拜一分之賜仰觀乾象頓收貫索之光茫俯聽<lb/>
師言每説鋒車之消息<lb/>
　　通楊提舉<hi>同祖</hi>啟<lb/>
持星臺之節將指司均問雪溪之舟强顔學製幾載積<lb/>
懷於鑽仰一朝獲愛于察容恭惟某官高山龍虎治世<lb/>
鳯麟颯颯文聲筆下六丁之奔凑堂堂正氣胸中萬甲<lb/>
<pb n="KR4d0368_WYG_059-8b"/>
之韜藏自贊畫于宣臺早記功於盟府人固逆覘其大<lb/>
用公亦以遠者自期遂離州縣塵埃之勞徑上舘閣清<lb/>
華之選擢昌黎為愽士甫聞晨誨諸生之言命石洪作<lb/>
叅謀又在暮取一人之列咲談之頃禆益者多迺疏宸<lb/>
扎以趣還亦曰輕車而就熟翺翔宗序馳驟宰途要路<lb/>
立登秪跬步到甘泉之境急流勇退忽長揖出光範之<lb/>
門惟安乎仕止久速之宜故在於咨度諏謀之頃駕言<lb/>
蒞止碑頌藹如官有千斯之儲特為土苴民拜一分之<lb/>
<pb n="KR4d0368_WYG_059-9a"/>
賜最係本根不有君子其能乎類非俗吏所為也粤稽<lb/>
孝廟時若文公以南方之第一流為東浙之常平使非<lb/>
但究心於煮摘率為留意於撫摩其風力有王魯國弗<lb/>
能回其議論雖唐悦齋不少恕聿追前哲丕闡逺猷皇<lb/>
華使臣有光久煩君重侍從近臣虛位留待公歸特少<lb/>
需之行且召矣<lb/>
　　通劉憲幹<hi>仲益</hi>啟<lb/>
外臺贊畫聳蓮幕之聲華下邑承流趣瓜期之消息敬<lb/>
<pb n="KR4d0368_WYG_059-9b"/>
裁尺素庸贄文函恭惟某官振鷺羽儀鳴鸞韵度問西<lb/>
都之人物今有幾人溯後溪之家風獨傳一脈頃從萬<lb/>
里而出映朅來咫尺而近天<hi>劉本蜀人寓安吉</hi>盍華貫之先登<lb/>
而競流之深戒寧迂朝武暫倅使軺風肅賓筵助繡斧<lb/>
平反之議春回讞筆廣璪旒欽恤之仁自古惟刑之設<lb/>
官其必以賢而為輔故凡學道罔不盡心峻倚霜臺應<lb/>
喜星沈于貫索清歸天闕已看雲近于蓬萊某佔畢陳<lb/>
編躋扳末第鷺洲冷席幸逃羣弟之嘲烏幕辟書猥辱<lb/>
<pb n="KR4d0368_WYG_059-10a"/>
諸公之致雖草檄未工於倚馬而範車素取於獲禽昨<lb/>
叨漢闕之班今問剡溪之戍冐然來只何所恃哉時異<lb/>
事殊况涉縣灘之浩渺雨淩風震尚祈厦屋之帡幪瞻<lb/>
向之深染濡則淺<lb/>
　　通王憲幹<hi>鐸</hi>桂檢法<hi>康老</hi>啟<lb/>
某官清擢薰蘭秀分喬木大吕黄鐘之在簴靜而自和<lb/>
干將莫邪之藏鋒動而有勇出處具存于矩矱表裏無<lb/>
得而瑕疵守家傳教仕之方戒世俗競流之習試紆朝<lb/>
<pb n="KR4d0368_WYG_059-10b"/>
武來贊使軺風肅賓筵助繡斧平反之議春回讞筆廣<lb/>
璪旒欽恤之仁自古惟刑之設官其必以賢而為輔故<lb/>
凡學道罔不盡心峻倚霜臺應喜星沈于貫索清歸天<lb/>
閣己看雲近于蓬萊某佔畢陳編躋扳末第鷺洲冷席<lb/>
粗逃羣弟之嘲烏幕辟書猥辱諸公之致一昨叨班于<lb/>
漢闕斯今問戍于剡溪時異事殊况涉縣灘之浩渺雨<lb/>
淩風震尚祈厦屋之帡幪<hi>桂啟云將令桃李之俱春震風為懼所恃枌榆之有社易</hi>
<hi>地分陰</hi>
<pb n="KR4d0368_WYG_059-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0368_WYG_059-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　本堂集巻五十九<lb/>
</p>
<p>
</p>
  </div>
</body>
</text>
</TEI>
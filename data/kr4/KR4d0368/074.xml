<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻七十四</head> <lb/>
    <p>
<pb n="KR4d0368_WYG_074-1a"/>
欽定四庫全書<lb/>
　本堂集巻七十四<lb/>
　　　　　　　　　　　　　宋　陳著　撰<lb/>
　書簡<lb/>
　　答剡胡應之<hi>泰來</hi>問喪服書<lb/>
寵問禮服仰仞不外今不可盡行古禮然不可盡廢惟<lb/>
斟酌其冝為之可耳禮乆不葬惟主者不易服葢禮未<lb/>
葬則無所謂卒哭練祥禫諸祭也禮齊衰不以弔若三<lb/>
<pb n="KR4d0368_WYG_074-1b"/>
年之喪雖練不以弔葢三年之喪雖小拜後亦不出弔<lb/>
也禮有殯聞逺兄弟之喪雖緦必往非兄弟雖隣不往<lb/>
以此見不當出弔也葢惟遇緦麻以上親之喪則服其<lb/>
所當服而往哭之而非弔也檀弓載子張死曽子有母<lb/>
之喪齊衰而往哭之或曰齊衰不以弔曽子曰我弔也<lb/>
與哉又季武子寢疾蟜固不脫齊衰而入見曰斯道也<lb/>
吾亡矣士惟公門脫齊衰以此見齊衰有可出當往之<lb/>
地葢朋友之義往哭之非弔也由此觀之三年之喪有<lb/>
<pb n="KR4d0368_WYG_074-2a"/>
可出弔者以此事權而推之可也有如先正之喪未葬<lb/>
執事于營葬等事外本不當出然今之世往往非三月<lb/>
而葬動是數年如古人有大故則不葬也如何免得出<lb/>
外出則必當少易服色本朝自温公宋次道諸老便憂<lb/>
世俗多忘不能如古禮便欲以布四脚布襴衫等代齊<lb/>
衰期以下之服以白生絹代緦麻之服葢緦麻古來升<lb/>
數密布今世無之故當以生絹代雖慈湖亦然但某家<lb/>
間與親戚只用細苧布為緦麻正不必論升數布還是<lb/>
<pb n="KR4d0368_WYG_074-2b"/>
布足矣如執事今欲出見人只得用墨布衫葢墨布衫<lb/>
乃古之禫服今世之人于百日後出謝人便着此服却<lb/>
不問葬後卒哭之百日也若論古禮葬而後卒哭此即<lb/>
百日也卒哭而後練祭<hi>練即小祥</hi>練而後祭<hi>大祥</hi>大祥而後禫<lb/>
禫易月而從吉節節皆有受服今則誰為此多事禫而<lb/>
後墨布衫耳今只得不問未葬從俗僣禫服出外若在<lb/>
家則不可服此惟衰麻在身若營坟地則用白布巾白<lb/>
布裳衣之屬皆可也彼謂用白絹衫則不然白絹乃今<lb/>
<pb n="KR4d0368_WYG_074-3a"/>
之練熟之絹即古者士之吉服惟生絹則猶以為凶服<lb/>
耳愚見如此愧不能盡禮<lb/>
　　與婺州義烏縣馬通判緘祭裕齋先生文書<lb/>
某雖托根門牆未諧披覩然知東閤郎君之賢厚心自<lb/>
起敬某曩載聞先正某官訃音官守攸居僅能于僧舍<lb/>
為位一慟心喪悽愴到今未涯遙想琴既祥御而不入<lb/>
家庭孝慕痛日月之勿居坵壠吉藏感霜露之既降豈<lb/>
徒存于手澤尤克茂于身名某受先正知最晚事最深<lb/>
<pb n="KR4d0368_WYG_074-3b"/>
自謂委身相從猶多來日一朝千古此心誰論耿耿不<lb/>
自已輙冩數語以將雞絮欲望台慈特為白之孔林之<lb/>
下酬而奠之更不敢屑<graphic n="KR2181" url="https://raw.githubusercontent.com/kanripo/KR-Gaiji/master/images/KR2181.png" mimeType="image/png"/>
                    <graphic n="KR2181" url="https://raw.githubusercontent.com/kanripo/KR-Gaiji/master/images/KR2181.png" mimeType="image/png"/>二令嗣司令書區區哀忱<lb/>
言不能盡<lb/>
　　嵊縣滿考與王倅簡<hi>資政子</hi>
某静念無樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>材以助時需無桃李粧以契俗好湯火<lb/>
之鼎風濤之舟忽焉將脫孰使之僥倖哉酌水知源食<lb/>
實知根所知固在師牆也<lb/>
<pb n="KR4d0368_WYG_074-4a"/>
　　送葛架閣<hi>稱僧</hi>遭論歸金華書<lb/>
某比自鳯翔千仞一到清涼境界拱揖高風黨吾道者<lb/>
車如流水某未免告退世道嶔崎心事拍塞未曾吐萬<lb/>
分一謂以無慚色面駐龍山過熱滿圖再造及聞十一<lb/>
日揚舲南指遂于初十五鼓至寓舘而行已先一日矣<lb/>
某與執事情同骨肉語出肺肝相聚二年半又忝為北<lb/>
樓交承<hi>舊乃天府此伻前政也</hi>古陳雷不能過也今雅志前酬而<lb/>
某方坐針炊劒未知所留再見不過凝竚六和影下良<lb/>
<pb n="KR4d0368_WYG_074-4b"/>
乆大江洋洋其自流片雲悠悠其無着執事之心之身<lb/>
在是矣回首紅塵在九萬風底二十四考中書何足云<lb/>
哉娛問平泉花竹笑接北山猿鶴當是何日聞盛里旄<lb/>
倪士之貧者候睿肅民之饑者迎竇諫議有喪不舉望<lb/>
堯夫有訟不決者待王烈宇宙間自多事不妨一鄉自<lb/>
為三代某知何日獲杖履于雪柏霜松之在左右哉紙<lb/>
短不盡言<lb/>
　　答海鹽㳺宰送酒書<lb/>
<pb n="KR4d0368_WYG_074-5a"/>
某坐暑甑中風忽其清望而白衣者持琴邊書來寵以<lb/>
名門十友惠過眼豁然以醒心充然以醉但來自赤日<lb/>
且自休息于所舍候其意氣定本真見當進之風軒月<lb/>
地揖瀟洒味芳醇以古道相䟽瀹就以雋永政美此感<lb/>
未渠央也<lb/>
　　賀趙戸書<hi>孟傳</hi>典鄉書<lb/>
某叨被春私與家人子弟等不用世俗禮修狀首乞鑒<lb/>
宥近忽聞黄童白髪歌舞之聲乃獲恭審詔真學士之<lb/>
<pb n="KR4d0368_WYG_074-5b"/>
尊任大制閫之寄十洲地重雖着繡之㡬人晝錦堂髙<lb/>
則拜㕔之獨我<hi>其父少傅奉化郡清敏王與權亦典鄉郡</hi>其為盛事實掩前<lb/>
聞先生規模寛𢎞修理精密況喬木之所庇而甘棠之<lb/>
尚隂未占已孚何事不辦第同沸之鼎未着之棊進欲<lb/>
使京畿有所慿退欲使海道有所畏城可蹴而摧也何<lb/>
以修而固池可竭而涉也何以浚而深郡計病于外强<lb/>
中乾何以腴兵籍虛于東抽西摘何以實田里今秋雖<lb/>
稍舒而科擾茍且之殘生者捷出官吏近日雖畧汰而<lb/>
<pb n="KR4d0368_WYG_074-6a"/>
雋永貪饕之餘害者尚多此則為先生憂也某髪種種<lb/>
視茫茫矣雖不能奔走效涓埃之助而竊過計不自已<lb/>
于惓惓也未知龜吉建牙的用何日當探伺晉賀并控<lb/>
餘懐<lb/>
　　答前人書<lb/>
某近草草具狀申讀嚴聽初十日被寵答書尊光下臨<lb/>
眷意中拍端肅三復感激可知某山樊之癯也無效顰<lb/>
眉菜根之甘也無食肉相而達尊分青如嗜昌歜羊棗<lb/>
<pb n="KR4d0368_WYG_074-6b"/>
衆人所訝某亦不知其然也六纛擁鉞環東海之建閫<lb/>
以世喬木之隂某忝為門牆士聞除命則盍走賀正以<lb/>
一夏病餘衰態百呈出門便増憊是以尺箋先之茲拜<lb/>
誨諭乃戒某以書到就道若有欲下訪其迂拙者焉某<lb/>
本無可為泰山喬岳之助然亦當徐調其殘息候重錦<lb/>
堂燕香既凝抉成前覲或得從菜㕑後列聽新號令親<lb/>
于議論即是幕府等也某昔者所附在范純父處書渠<lb/>
今已就則堂辟忽于便中發回遂使某廢禮更不敢再<lb/>
<pb n="KR4d0368_WYG_074-7a"/>
激上呈<lb/>
　　與常户侍<hi>楙</hi>書<lb/>
某比匆匆隨觧片紙代禀違之拜繼被答誨有光東歸<lb/>
而眷予繾綣若不忍門牆桃李之飄摇春風膏雨之心<lb/>
愈不可涯涘還家因循遲申謝櫝瓣香泰山一刻弗置<lb/>
中間恭審升武月殿提綱地官國方乏興東南之力已<lb/>
竭人不堪命西北之塵正深此何如時難為吾道某為<lb/>
天下賀而為先生憂某用拙以存平生食粥以茍旦暮<lb/>
<pb n="KR4d0368_WYG_074-7b"/>
所願諸賢戮力宇宙肅清使山林之間漁樵者侣皆得<lb/>
以徼無事之福不然則一鼎寧有涼處況某又是先衆<lb/>
人而饑者乎某慿恃隆知輙有忱白犒賞所檢察趙承<lb/>
直拱辰乃韓王之的裔唐忠介公之畏友其清謹端直<lb/>
加以通練世務縉紳多知敬者而舉負猶未足葢不妄<lb/>
依人不妄求人是以甘于徐步竊意先生造化之剡必<lb/>
不輕畀倘一見此人必加賞識固不待羽言之僣越但<lb/>
欲報師門惟有薦士此而不言是為不忠于主敢敬介<lb/>
<pb n="KR4d0368_WYG_074-8a"/>
其姓氏于夾袋他日嵗寒此是古柏全在陽和早賜之<lb/>
某私情也有公焉某家居不通貴人書猶于函丈難以<lb/>
俗情廢而又以薦人饒舌某萬罪萬罪<lb/>
　　賀家侍郎尹京書<lb/>
某懼凟師嚴不敢套叙首祈鑒宥某比于先生勇避長<lb/>
史之除未及出門獲一參侍自是多病不克脩書當蒙<lb/>
賜照茲者恭審詔起真儒尹釐京邑危急之際中外所<lb/>
慿先生不肯同流合汚而不之越不肯辭難就易而不<lb/>
<pb n="KR4d0368_WYG_074-8b"/>
之閩天府劇繁之區王事孔偬之日衆人望之方股栗<lb/>
汗下乃獨慷慨激昻聞命則拜學力之到氣節之持不<lb/>
惟周畿千里泰山其安亦使敵知中國之有人相戒勿<lb/>
犯甘泉烽火筭日可清肅也若帑庫匱矣倉廪竭矣兵<lb/>
兒戱城具文矣精神號令一轉移間何患不富强哉某<lb/>
隨觧還家山林深密便不知門外事病餘聊可自息皆<lb/>
雲庇所逮第恐一鼎之沸無中無邊皆是熱處尚徼福<lb/>
于師牆之仁里干冐尊崇<lb/>
<pb n="KR4d0368_WYG_074-9a"/>
　　與文宋瑞樞密<hi>天祥</hi>書<lb/>
某以榜下士託歲寒盟修状不敢用俗套首乞均宥某<lb/>
自去載獲上中涓敬惟與令季判府朝夕問起居而<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>
洞之初快覩義檄聲蓋動天地某亦激烈于中如常見<lb/>
貂蟬出兜鍪上也當今京師澟乎器欹宗社危于髮綴<lb/>
望之者不知所措手大力量其見獨識也滅此後食不<lb/>
以家為意氣超騰肝胆呈露洞獠江民聽命效死至不<lb/>
費朝廷一錢一粒而精甲數萬來勤于闕下迤邐提進<lb/>
<pb n="KR4d0368_WYG_074-9b"/>
敵今方知有令公矣青冥玉鉞黄閤紫樞又何足凂度<lb/>
相公之志亦不在是也某自去秋因大熱隨班入内到<lb/>
今衰病不瘳比松壑解尹印隨司而歸天上故人海濱<lb/>
新閫閔之招之者雖不遺下體而閱黄伊之書方有味<lb/>
驅車非其脚也但望風霆掃除宇宙肅清某尚能效次<lb/>
山頌中興非止為門墻私賀<lb/>
　　奉趙岩起制使<hi>孟傳</hi>為鄉人求免稅書<lb/>
某叠罹燬掠之殘生未死猶死也然有不能已于言者<lb/>
<pb n="KR4d0368_WYG_074-10a"/>
奉川台温接境自春到今軍馬之往來之屯駐無一刻<lb/>
寧帖民之斃于兵刃者枕藉繫累而去者魚貫于道日<lb/>
千百廬室之焚蕩田土之蹂躪窮百里而一目牛羊無<lb/>
影迹矣雞犬無鳴吠矣凡春間有種入土幸而秋有栖<lb/>
畆者又歸之兵之坐而食載而往馬之飽一而壞九小<lb/>
家無田收大家無租入今冬已比比捐瘠開春必皆填<lb/>
委溝壑景象至此勸本以救本是官府第一急事然雖<lb/>
有仁政未易展布雖有仁心亦將泯黙茲忽聞使府行<lb/>
<pb n="KR4d0368_WYG_074-10b"/>
下欲起催米稅縣宰又懼上命之嚴知而不敢盡言遽<lb/>
欲奉而行之田里奄奄待盡之凋氓有骨而無髓有皮<lb/>
而無膜未知何以應追呼供輸納先生以一身為鄉邦<lb/>
立命兩府判皆一意愛民此等時節若不能以實情哀<lb/>
號是負先生與府判之本心是百里自絶於覆載之中<lb/>
某本欲躬詣禀請為駐兵滿近境無路可通翹首師門<lb/>
瀝心血為字懇鄉人之同志能走間道者袖以告敢望<lb/>
與兩府判會議力轉曲成之造特免起催再布春脚使<lb/>
<pb n="KR4d0368_WYG_074-11a"/>
鴻雁離散之餘遺男剰女旋旋孳生廢田荒地稍稍耕<lb/>
種自時厥後家租戸稅以仰給縣官豈非百姓之願但<lb/>
寛為之期則公私皆沛然倘遂衆欲則先生之私于鄉<lb/>
曲猶公也兩府判之于公下邑猶私也九天在上九地<lb/>
在下鬼神左右一語不誣惟先生其痛惻之某與一邑<lb/>
之人炷香以俟㤙判<lb/>
　　荅國英<hi>應蜚</hi>書<lb/>
某在沸鼎上坐暑甑中不知此身為何身五雲自萬山<lb/>
<pb n="KR4d0368_WYG_074-11b"/>
間飛出挾清風到几格煩襟忽其濯也雪溪之事殊快<lb/>
所聞在聽瑩乃猶末也某鄉間一夕屢驚未有寧日恐<lb/>
累輩未免再投庇厦惟仁念不倦焉是望<lb/>
　　與葛靜一監簿<hi>稱僧</hi>書<lb/>
某伏自乙亥春拜太史之誨隨嘗修答嗣而彼此皆不<lb/>
暇書問矣中間有不已之懇為家人倉忙歸里重貸于<lb/>
人以行初擬出薄産以償而里人方視田産為棄物一<lb/>
無肯領畧者而索償者急故謂之冒昧不謂執事是時<lb/>
<pb n="KR4d0368_WYG_074-12a"/>
已在南山之南北山之北安得為某辦此物至春晚某<lb/>
畧一歸遂諧自為計矣然多事之時干擾之愧至今拍<lb/>
懷盎面也是年秋八月隨解制幕雖世事實以異而人<lb/>
自西來過門者必問以起居乃知始焉蓬仙皆飛入危<lb/>
峰以避埃壒既而又囘槐遂于邑之行第長物以付之<lb/>
雲空水流惟玉其徳則刼火中自不燼也又聞藥局亦<lb/>
如魯靈光獨存豈濟人者廣有神物䕶之耶某本居<lb/>
山中而風塵無不到者自去年正月將一家二百指分<lb/>
<pb n="KR4d0368_WYG_074-12b"/>
為四五所日走于二百里懸崖峭壁間風雨霜雪之所<lb/>
摧虐飢渴顛踣之所困殘一子死于此一家病于此最<lb/>
是所居今為過軍通邑四壁之中或扎寨或剽掠衣自<lb/>
袍笏至于布縷食自盎甕瓶至于顆粒器用自坐卧者<lb/>
至鍋鉢無一獲免者而亦未至盡填溝壑亦幸也及今<lb/>
年五月初間方取累輩歸聚于破屋之下生意恐不可<lb/>
復續來日之可畏又方長一聽造物而已兹因鄰商便<lb/>
聊附半幅相問此外則有夢思耳<lb/>
<pb n="KR4d0368_WYG_074-13a"/>
　　答趙宰<hi>培辰</hi>書<lb/>
某自大亂中分袂各圖茍活竟莫問屏褥間興止今月<lb/>
初十日忽徐親以所賜書來乃知先堂上太夫人于驚<lb/>
憂中以仙逝執事方抱罔極之痛天傾地䧟生者不得<lb/>
安其居死者不得寧其歸豈期累及純孝君子之家此<lb/>
際雖已永牛岡之藏矣道路梗塞無從盡哀弔之禮徒<lb/>
有慘怛而已某自去年春初便分家為之四處環走于<lb/>
千山萬水間今年五月初方聚集于瀟瀟四壁之下某老<lb/>
<pb n="KR4d0368_WYG_074-13b"/>
而衰甚矣家人為風寒暑濕所摧迫大小番病無休日<lb/>
去秋亦因奔走逃失一小子于州里外山谷中飢無以<lb/>
飯病無以藥亦惟聽諸造物如何結束耳胡應之却曾<lb/>
數交書諸朋舊亦多宿草之感聞南明近有煨燼之慘<lb/>
想寓弟必震驚尉弟亦茍焉餘生附此拜再三意立可<lb/>
聞于鄞城與監宅同居亦釜魚也我輩何日得相會面<lb/>
臨紙泪落更不他控<lb/>
　本堂集巻七十四<lb/>
</p>
<p>
</p>
  </div>
</body>
</text>
</TEI>
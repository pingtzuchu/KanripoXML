<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻八十六</head> <lb/>
    <p>
<pb n="KR4d0368_WYG_086-1a"/>
欽定四庫全書<lb/>
　本堂集巻八十六<lb/>
　　　　　　　　　　　　　宋　陳著　撰<lb/>
　餽送小引<lb/>
　　餽舒通叟内兄太博<hi>津</hi>八十<lb/>
某兹審桂秋改朔櫟老生朝内表僅存者三人兄其居<lb/>
長上夀方開於九秩郷所推尊盛徳以將斯文之幸云<lb/>
云<lb/>
<pb n="KR4d0368_WYG_086-1b"/>
　　答趙景文餽生日<lb/>
某行年八十之身偶然未死遭世百六之㑹何以為生<lb/>
顧䝉矜軫之深特記垂弧之始戒嚴馹傳撞破雀羅鯉<lb/>
中有書恍如面其相對鶴南飛曲非其人而莫當卓乎<lb/>
古心見之今日與親戚同醉愧無北海之酒樽但翁媪<lb/>
自歌浪讀東坡之饕賦是之謂感非他所知<lb/>
　　答王之朝<hi>立孫</hi>餽生日<lb/>
揆予初度方慚渭叟之長年遺我尺書乃過魯人之善<lb/>
<pb n="KR4d0368_WYG_086-2a"/>
頌况委攽於奩餽忽撞破於門羅愛之欲生情文備至<lb/>
來而不往顔甲又重然方命則有誅於拜嘉而惟謹桑<lb/>
榆晚景不虛賦於老饕松柏古心其敢忘於永好莫書<lb/>
忱謝尚遲面陳<lb/>
　　答竺梅潭<hi>自中</hi>餽生日<lb/>
桑榆寸景空驚曰耄之年桃李一家顧辱過情之禮謂<lb/>
於詰旦乃其始生登峰絶岸之書辭氣以為壯出月穿<lb/>
天之詩句頌而不規况繽紛其餽奩相絢爛於寒屋亦<lb/>
<pb n="KR4d0368_WYG_086-2b"/>
欲引却恐訝不恭勉而拜之以登如之何其為愧既醉<lb/>
以飽當賦東坡之老饕相好無猶敢希北海之偉度草<lb/>
草以覆䕫䕫此忱<lb/>
　　答董聲仲餽生日<lb/>
桑榆寸晷空驚曰耄之年桃李一家顧辱過情之禮謂<lb/>
於吉旦乃其始生寄風韻於佳詞欲揚春於老况調高<lb/>
寡和且無檀口之可歌珍重襲藏惟與蘭心而永好莫<lb/>
殫感謝須既鑒融<lb/>
<pb n="KR4d0368_WYG_086-3a"/>
　　答舒公凱灼餽生日<lb/>
桑榆景廹空驚日耄之年葭玉盟稠顧辱過情之禮謂<lb/>
於詰旦乃其始生鯉中有之尺書文而皆實鶴南飛之<lb/>
一曲頌而不規况有玉塵以資湯餅兼海螯之虎健而<lb/>
雪羽之鳬趨臺餽忽來門羅為破亟賦東坡之庖釡自<lb/>
厭老饕愧無北海之酒樽相延客坐<lb/>
　　餽董寛仁妻趙氏生日<lb/>
某兹審翬飛成厦龜吉開堂禪笠歡騰挾風雷於鐘鼓<lb/>
<pb n="KR4d0368_WYG_086-3b"/>
食輪妙轉納湖海於鉢盂聲色不形功徳無量某聞之<lb/>
亦喜耄矣莫前聊寄尺箋仰塵文席<lb/>
　　答雪竇山主僧<hi>少野</hi>餽生日<lb/>
某老而不死偶及曰耄之年愛而欲生乃記載弄之日<lb/>
素帖粲其下賁已詩與之俱來畫燭瓣香非所施於茅<lb/>
屋玉塵珍果且相友於松醪辱禮孔勤登嘉良愧孔子<lb/>
釋氏抱送之始非我所知恵逺淵明往來之頻於今可<lb/>
見匆匆占謝感感餘懐<lb/>
<pb n="KR4d0368_WYG_086-4a"/>
　　賻林國器公輔𦵏弟<lb/>
某兹審某人菆殯既啟栁車將行兄弟至情雖平生之<lb/>
永訣祖考同域於幽魂乎何傷某遙睇銘旌盍預執紼<lb/>
如筋力之衰耄而江山之阻修欲前莫能此愧奚贖薄<lb/>
甚賻禮見諸翼方倘辱指留豈勝幸荷<lb/>
　　賀僧雲岫住智門寺<lb/>
某兹審疇望西堂起臨上刹飛過鵬鵾之化境雲本無<lb/>
心豁開龍象之法筵海亦増氣某相知最厚有喜維多<lb/>
<pb n="KR4d0368_WYG_086-4b"/>
第今年已八十有一塵勞交廹殘息難支既不克前姑<lb/>
此寄賀<lb/>
　　羞竺少博為子穎娶婦<lb/>
某兹諗迎相承宗方嚴醮觶聞子有客莫助慶筵某物<lb/>
謾包羞而草草甚抵觸而䕫䕫辱命之留斯過所望<lb/>
　　答前人娶婦招飲<lb/>
吾與吾秩僅如孤月之帶星爾篤爾親忽辱五雲之絢<lb/>
日謂欲畢婚於友子亦既得吉於叢辰乃重燕毛而先<lb/>
<pb n="KR4d0368_WYG_086-5a"/>
鶴髪樂飲未卜其夜雖非敢辭寒疾不可以風其如難<lb/>
强尚其雅度鑒此真忱<lb/>
　　答前人再招<lb/>
燕喜相期狎魚書之苛督恙憂未解奈鳩杖之難扶况<lb/>
近年之數溲毎終夜而十起兼之殘息怯此苦寒縱欲<lb/>
强於前途恐有累於北道坡老之酒入務非取外於親<lb/>
知文舉之客盈門竊向隅而自分病其仇也幸而亮之<lb/>
　　賀林國器任道判<lb/>
<pb n="KR4d0368_WYG_086-5b"/>
某再拜國器道判外監尊眷契執事某兹諗重迂儒素<lb/>
嚴鎮道流舊物青氊來自張巨君之福地丹山赤水依<lb/>
然賀狂客之清風得於不求所以可羡<lb/>
　　賀前人得子<lb/>
某再拜國器外監尊眷契執事某稍不交書仰斗可想<lb/>
兹者恭諗善交氣母瑞毓嬰兒天師正自有妻本不離<lb/>
俗老𥅆未嘗無子的以傳家奚分儒道之戸門自種神<lb/>
仙之苗裔某聞之亦喜耄矣莫前奕碁局之祥想來於<lb/>
<pb n="KR4d0368_WYG_086-6a"/>
賀語弄麞書之誤尚或免於笑聲<lb/>
　　答雪竇寺主僧炳同餽生日<lb/>
某頓首啟少野乳峰堂頭大禪師侍者某小丹山脚淒<lb/>
誰顧於陳門千丈巖頭狎自飛於素帖特謂始生之旦<lb/>
不忘鍾愛之心一瓣緑沈雙枝綘蠟閬苑蟠桃之實朋<lb/>
以圭茶崆峒小麥之塵佐之絲粉盈門其爛舉室所驚<lb/>
世情方為之炎涼古道乃過於温咻老夫耄矣尚有明<lb/>
覺主人終身誦之南無無量夀佛還以為報外此難言<lb/>
<pb n="KR4d0368_WYG_086-6b"/>
仰祈融察<lb/>
　　答董聲仲餽生日<lb/>
揆予初度耄矣堪嗟遺我尺書愛之何寵甲五聫而鐵<lb/>
色鱗一尾而箕形維錯甚珍於禮太過草草申謝䕫䕫<lb/>
此忱<lb/>
　　答林國器餽生日<lb/>
揆余初度淒過景於桑榆遺我尺書燁謙光於蓬蓽俾<lb/>
爾以夀愛之欲生加叢餽之赬肩走長鬚而流汗老夫<lb/>
<pb n="KR4d0368_WYG_086-7a"/>
耄矣忽饕鼎爼之肥甘中心藏之愧乏瓊瑤之報稱亟<lb/>
庸申謝仰丐丙融<lb/>
　　餽董聲仲孫尚志試週<lb/>
某兹審庭喜含飴席間試印蘭孫瑞脈三世之福慶皆<lb/>
全桂子香時一家之功名有兆其為歡愜不甚揄揚<lb/>
　　餽竺梅潭<hi>自中</hi>七十<lb/>
某再拜兹審年及希有旦書始生竺國之脈分來是為<lb/>
夀佛梅潭之心參到可謂善人八秩既開一家同慶某<lb/>
<pb n="KR4d0368_WYG_086-7b"/>
區區無以見意云云<lb/>
　　餽王之朝生日<lb/>
誕日書瑞夀星炳纒山果數圓侑以南海潮之錯溪藤<lb/>
一闋寄諸西江月之聲仰凟慶筵以供笑具幸大長者<lb/>
必不多訝於寒羞有小蠻子或可一歌於老曲偶掣其<lb/>
肘阻賀以躬<lb/>
　　羞剡竺申之為子娶婦<lb/>
兹審庭秀諧婚家嚴醮迎侈開有客之慶懽洽承宗之<lb/>
<pb n="KR4d0368_WYG_086-8a"/>
心云云<lb/>
　　餽菊坡族父生日<lb/>
某兹者恭諗蓬户紀祥菊坡集慶惟翁耐晚笑㸔世變<lb/>
之浮沉有子成名坐待時來之榮養某區區無以為夀<lb/>
率易某物云云<lb/>
　　謝菊坡族父餽生日<lb/>
某皇覽初度方嗟不辰阿大中郎乃記此日云云<lb/>
　　答郡庠請正月二日郷拜主禮<lb/>
<pb n="KR4d0368_WYG_086-8b"/>
三百六旬元乂新於鳯厯八十五豆禮莫重於燕毛猥<lb/>
枉來章俾趨拜席老夫耄矣雖無鄉曲之典刑吾道非<lb/>
耶亦見校庠之風教餘容靣叙仰丐心融<lb/>
　　答王之朝餽生日<lb/>
某八十二歳薾然欠死之軀三百六旬長是卧疴之日<lb/>
於死生乎誰記乃高誼之我矜藤染真題花駢過頌青<lb/>
甲挾臠金之富紫海温猩血之鮮賁然叢珍寵其樗朽<lb/>
受之非受之是姑一付之空言俾爾夀俾爾昌還載歌<lb/>
<pb n="KR4d0368_WYG_086-9a"/>
而為報其如愧激不盡敷宣仰丐台察<lb/>
　　餽黄子羽山長<hi>翔鳯</hi>八十<lb/>
某恭諗瑞紀嵩高美開淇澳彭仙同嵗方是十分之一<lb/>
分少皡行秋後於七夕之二夕相慶以酒言夀斯文某<lb/>
幸托姻聫阻隨賀列以擊壤之聲為曲而居山之物非<lb/>
儀草草左陳䕫䕫中懼文之不足雖無鐵杖生鱗之詩<lb/>
實則有餘是亦金籠放鴿之意倘䝉采領豈勝感榮<lb/>
　　餽竺少博七十<lb/>
<pb n="KR4d0368_WYG_086-9b"/>
兹審人日紀瑞福星應躔二竹老仙七日實開於八<lb/>
秩大椿夀相十分方慶於一分内表之親中心則喜某<lb/>
所盍稱賀如其耄<lb/>
　　答林國器餽生日<lb/>
八十三歳已薄我於下舂四六一箋乃光吾之初度弗<lb/>
曰有來而不往但云既耄之可矜翠甲張螯挾墨繡而<lb/>
為藉玉塵絢彩偕酥餌而受封撞入雀羅塞破蛙舍簞<lb/>
瓢心事幸四明狂客之素知奩篚情文實孤竹餓夫之<lb/>
<pb n="KR4d0368_WYG_086-10a"/>
過望勉强拜辱感愧填膺亟此申酬庶其丙覽<lb/>
　　答竺梅潭餽生日<lb/>
三峰泠派苟偷榆景之隂二竹清風忽送朶雲之翰念<lb/>
其初度侈之盛儀雪鵝在籠緑蟻浮甕且富玉塵之膩<lb/>
以充湯餅之資親親誼隆物物珍重今朝盤飣何妨厭<lb/>
飫於食神明日瓶韲難禁揶揄之窮鬼受之兹愧謝不<lb/>
盡言<lb/>
　　答王之朝餽生日<lb/>
<pb n="KR4d0368_WYG_086-10b"/>
方朔飢欲死於初度乎誰矜平仲善與交乃尺書之我<lb/>
遺雀羅忽破蝸舍皆驚翠鱘郭索而張螯品空珍錯緑<lb/>
蟻噞喁而吹面香勝碧筒豈疎怠者冝䝉直温存之太<lb/>
過况於狎餽曽不逾旬至於再而至於三又富今朝之盤<lb/>
飣知其一未知其二其如明日之甕韲中心藏之前言<lb/>
戲耳<lb/>
　　答董聲仲餽生日<lb/>
三峰泠派茍安四壁之居雙杏清風忽送五雲之翰念<lb/>
<pb n="KR4d0368_WYG_086-11a"/>
其初度寵以盛儀行行張螯形如蟹而非蟹僕僕冠胄<lb/>
名似魚而非魚兩皆錯珍羣然類集今朝盤飣何妨厭<lb/>
飫於食神明日瓶韲姑聽揶揄之窮鬼受而知感終不<lb/>
盖慚且此申酬尚其丙察<lb/>
　　答浄慈寺主僧法椿餽生日<lb/>
某啟靈叟景照主人某辱既西來有光初度一斗麫未<lb/>
能易方此自憐百索淘非易成忽焉遣餉兼之日笋重<lb/>
以雲篇所揄揚者過情於衰朽而流汗感無如愧牘有<lb/>
<pb n="KR4d0368_WYG_086-11b"/>
餘思斯語云云奈拘以僧伽之帽他年笑笑却入諸惠<lb/>
逺之盟<lb/>
　　羞舒公凱歸妻<lb/>
兹審龜從兆墨鳯舞歸驂月嶠舊游夢視屏金之隠繡<lb/>
斗門峻閥歡迎蕭玉之吟香燕爾新婚時乎為養某忝<lb/>
聫葭好蔑效芹忱奩霜粉以十封籠雪翎而四翼簡毋<lb/>
乃簡非所供有客之需然豈其然聊以見居山之禮倘<lb/>
不之棄是亮以情<lb/>
<pb n="KR4d0368_WYG_086-12a"/>
　　答竺少博餽内子生日<lb/>
某荆釵偕老實徼福於外家藻帖蜚香乃篤情於内表<lb/>
謂眉裏之年六十而毫端之頌再三餽以柔毛加之麳<lb/>
粉雀羅撞破魚釡開烹鼎俎驟陳轉啼飢而為笑瑟琴<lb/>
相顧愧拜辱之難酬意則有餘言之不盡<lb/>
　　答董聲仲餽内子生日<lb/>
某荆釵偕老六十歳之俄周葭譜篤親咫尺書之下賁<lb/>
侈然頌語重以歌詞且羅拜於錯珍是厚加於顔甲貫<lb/>
<pb n="KR4d0368_WYG_086-12b"/>
珠宛轉愧無櫻口之奉揚烹鼎方鮮徒有莧腸之拍塞<lb/>
其為感謝莫既敷宣<lb/>
　　羞王得淦為二子娶婦<lb/>
兹審醮觶孔嚴迎車並戒大男既冠遂諧鳴鳯之歡介<lb/>
婦未筓姑效隊魚之聚汝冝樂只我亦與焉區區無以<lb/>
將意某物愧甚菲涼亮之幸也<lb/>
　　餽王之朝生日<lb/>
兹諗揆初書舊曰耄開新眉裏歡酬如琴瑟之好合膝<lb/>
<pb n="KR4d0368_WYG_086-13a"/>
間拜舞與珠璧以聫輝及此黓暄樂哉家慶某輒有鄧<lb/>
州雙燭蓬島瓣薌交廣羶根效一牽之水墨崆峒小麥<lb/>
供十斗之霜華自文寒率以為珍聊為熱慚而着甲式<lb/>
相好矣庶㡬無門外之標寔能容之亦可助樽前之笑<lb/>
　　代回交印折筵<lb/>
甫領銀莬遽披玉璽豐以初筵之禮賁然北道之情對<lb/>
使拜嘉銘心知感云云<lb/>
　　回帥司送入界合食<lb/>
<pb n="KR4d0368_WYG_086-13b"/>
劃䝉函墨厚遺盤珍已嘗杞圃之分嘗<hi>東坡事</hi>忽夢菜園<lb/>
之踏破拜嘉敢後飽徳難名其諸謝懐尚容侍叙云云<lb/>
　　囘曺司合食<lb/>
肅奉寳緘特頒珍餽紛鼎烹之滋味増旅瑣之光華僕<lb/>
僕拜嘉拍拍飽徳其諸悃謝悉容面言<lb/>
　　告至劄<lb/>
無禆樞椽過領藩垣六月於征豈人情之難已一日即<lb/>
發如上旨之甚嚴遵陸此來兼程而進將涉君地忽鼓<lb/>
<pb n="KR4d0368_WYG_086-14a"/>
舞之由中瞻仰福心已照臨而在上盍簪孔邇削櫝以聞<lb/>
　　送交代筵<lb/>
忝辱寅恭過䝉篤舊可無草具少賛蘭盟第以在途末<lb/>
由肆席薄陳鼎俎之禮少申葑菲之忱<lb/>
　　謝交代郊迎<lb/>
符竹闖乘甫詣崇臺之下轡華臨隰顧居末座之先自知<lb/>
宜亟於庭叅誠以尚遲於殿謁晉歩少詣謙光已垂亦<lb/>
末如何徒抱中心之愧非敢後也尚徼平日之知<lb/>
<pb n="KR4d0368_WYG_086-14b"/>
　　謝暖熱㑹<lb/>
傍長沙城小駐栁邉之馬捧雲朶翰寵移竹裏之厨為<lb/>
禮太隆循心非稱第蘭交之義重又瓜代之盟新不敢<lb/>
避辭恐貽譴訝樽酒細論之約毎謂何時簷汀清酌之<lb/>
歡乃逢今日拍塞忱謝悉容靣陳<lb/>
　　代囘湯倉<hi>名漢</hi>
誤恩郡寄端自虛敡便道治封正圖參晤挹光華而已<lb/>
近忘襶褦以欲趨忽䝉雲朶之先飛乃諗天花之偶散<lb/>
<pb n="KR4d0368_WYG_086-15a"/>
意諭甚至膝前則非徒望堦墀願言金石區區謝悃尚<lb/>
容陸續控申兹得以略<lb/>
　　代囘吴宰<lb/>
誤恩分閫顧短袖以低回高誼通家寵長箋而逺遺一<lb/>
謙過甚三復慊然仰惟某官心挹圖明眼空煩劇刃往<lb/>
牛解製錦特見其緒餘韝脱鷹飛入幕皆為之辟易轉<lb/>
而上徹行矣中除某猥以菲材偶兹承乏冰翁既往幸<lb/>
遺躅之可追玉我以成尚知心之是望占酬草草莫盡<lb/>
<pb n="KR4d0368_WYG_086-15b"/>
惓惓<lb/>
　　代陸雲西囘姚制使謝筵劄<lb/>
頓車而舍竊庇星垣崇酒於觴徼榮雲纛恃包荒之有<lb/>
素忘惡草之非儀銜袖方投諾金隨拜已不勝其過望<lb/>
乃更賜於謙緘欣幸雖深凌競罙劇坐之花具愧無許<lb/>
學士之風流酌以松醪聊奉蘇學士之雅意<lb/>
　　代前人囘許僉事<hi>名雷發</hi>
誤恩易節方此循牆高詣鳴謙翩其蜚帖揄揚過矣感<lb/>
<pb n="KR4d0368_WYG_086-16a"/>
愧若何有如某官其材通周其氣明鋭生四忠之國自<lb/>
有見聞受百篇之詩非資議論既縱靶於平陸胡轉帆<lb/>
於急流誰知此機乃進之道某官情素淡歸興甚濃訪<lb/>
蘿桂於風月之中我所欲也收蒹葭于霜露之後子其<lb/>
勉之云云<lb/>
　　答林國器餽生日<lb/>
某八十三歳薾然欠死之軀三百六旬長是卧疴之<lb/>
日於死生乎誰記乃高誼之我矜玉粒垂雲銀絲絢雪<lb/>
<pb n="KR4d0368_WYG_086-16b"/>
鱘甲張螯而郭索雞頭飽肉而圓香賁然叢珍寵其樗<lb/>
朽誦東坡養老之饕賦味哉拜嘉歌南極現身之來辭<lb/>
還以為夀其為感愧不盡敷宣<lb/>
　<lb/>
　<lb/>
　<lb/>
　<lb/>
　本堂集巻八十六<lb/>
</p>
<p>
</p>
  </div>
</body>
</text>
</TEI>
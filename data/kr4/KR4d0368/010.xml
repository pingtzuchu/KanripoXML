<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻十</head> <lb/>
    <p>
<pb n="KR4d0368_WYG_010-1a"/>
欽定四庫全書<lb/>
　本堂集巻十<lb/>
　　　　　　　　　　　　　宋　陳著　撰<lb/>
　五言律詩<lb/>
　　次韻虛谷和長兒奉别<lb/>
有便勤相問何時得近依詩搜腸藿瘦字為眼花肥雲<lb/>
逺心尤逺春歸人未歸羡君牢閉戸珍重白山衣<lb/>
　　雨中旅懐呈鄭耐軒<lb/>
<pb n="KR4d0368_WYG_010-1b"/>
日日約歸舟誰知雨又留滿城為海市數步有蓬洲濕<lb/>
夢風難送急心天與仇今朝好晴色著履可來不<lb/>
　　又自用韻<lb/>
泛泛一風舟誰為管去留兒翁忘市井女友隔河洲聊<lb/>
爾詩還債從他笑有仇山林元自好明日得歸不<lb/>
　　城歸憩吳竹脩家以詩冩懐<lb/>
去時桃未蕋歸見石榴花白首燈前酒青山夢裏家鵑<lb/>
聲心路梗蚊毒靣皮麻勞苦書生事堪嗟老未涯<lb/>
<pb n="KR4d0368_WYG_010-2a"/>
　　留西山<lb/>
西崦已非舊庵居猶自姸樹頭擎月直山腹轉風圓閒<lb/>
坐忙塵外清談濁酒邊悠悠一俯仰今日是何年<lb/>
　　次韻齡叟招石秀叔<lb/>
久知難久别飛約到柴門喚起雨忩困踏開嵐徑昏世<lb/>
情忙外看交道淡中存何日已公屋新詩得共論<lb/>
　　齡叟以詩來壽余次韻以復<lb/>
彼美慈雲叟相存馬少游槐淘參玉版藻句粲銀鉤外<lb/>
<pb n="KR4d0368_WYG_010-2b"/>
友更誰在前緣曽共脩從今各珍重萬事等虛舟<lb/>
　　宿洞真觀呈盧竹溪<hi>名應龍字致逺</hi>
傍家新築好儒道不相妨松火客牀夢梅花詩屋香欲<lb/>
盟六逸醉始託四明狂髙視黄塵表翛然何有鄉<lb/>
　　黃虛谷守歲有詩因次韻以自冩<lb/>
盤花明日頌草草數盃先醉以客呼夜老嫌人問年那<lb/>
知新換歲得似舊安眠浮世自多事春風無棄憐<lb/>
　　似永固主僧惠福<lb/>
<pb n="KR4d0368_WYG_010-3a"/>
偶來乗暇隙又過古禪林白日鐘魚外清風竹樹隂無<lb/>
言自有趣得句亦何心相見不相問老僧知我深<lb/>
　　與内姪汪景淵西忩小酌<lb/>
忩下綢繆處尊中感愴初難危親話重脩阻見時疎老<lb/>
别堪三載交談勝百書溪山已非昔爾後更何如<lb/>
　　次韻梅山弟見懐<lb/>
自笑緣何事老來還客中唱花悲杜牧隠杵愧梁鴻頗<lb/>
憶長眉白相歡醉靣紅如今各成别方信坐天窮<lb/>
<pb n="KR4d0368_WYG_010-3b"/>
　　謝王景之<hi>名果</hi>用前韻見寄<lb/>
詩巻舞西風飄然入眼中健回追電馬清落唳霜鴻遺<lb/>
我寶吳縞逢人稱相紅但存山上果誰道剥為窮<lb/>
　　遊淨慈道中<lb/>
衰年少出門信步遇冬暄黃葉問梅路青烟芟麥村危<lb/>
時一自適造物萬相<hi>闕</hi>試與松風約尚堪來幾畨<lb/>
　　登慈雲閣<lb/>
倘徉古梵宫如坐畫圖中峰礙半山日閣來三靣風靜<lb/>
<pb n="KR4d0368_WYG_010-4a"/>
觀知物變老話入僧空莫訝攙門戸吾今已秃翁<lb/>
　　次韻内姪竺稷<hi>字堯佐</hi>并示諸兒<lb/>
春首還相見吾懐白與兄江湖關老夢山野避新行危<lb/>
慮船迎浪殘生漏送更東風溪上路欲别苦為情<lb/>
　　避難西坑用㵸韻<lb/>
頭秃鬢蕭蕭誰知生轉勞危心貪避逺老脚失低髙薄<lb/>
采義山蕨難逢仙徑桃如何是歸日世事正囂囂<lb/>
　　丙子丁丑年避難南山之西坑今春投北山兩雪<lb/>
<pb n="KR4d0368_WYG_010-4b"/>
　　　竇間其地名適與前同因記以八句<lb/>
西坑曽避難今又一西坑十有四年夢兩畨多事驚天<lb/>
乎存老息地亦定前名何動不關夢怡然心氣平<lb/>
　　次弟觀似單君範一首<lb/>
可人忽相訪忽忽應燈花古話違時様霜毛感歲華雨<lb/>
中書枕榻山下菜羮家一笑君聽取歸期待白鴉<lb/>
　　即事<lb/>
出門問春事猶在可疑間雲弄欲晴日風堅曾雪山千<lb/>
<pb n="KR4d0368_WYG_010-5a"/>
林芳信逺百鳥好聲慳要識天珍重時光漸漸還<lb/>
　　元夕風雨<lb/>
明日又元夕村祠一閧人溪山渾是雨燈火若為春忍<lb/>
見饑成鬼癡將飽望神誰知生意處官好自憂民<lb/>
　　醉中示梅山弟<lb/>
浮生無足處樂事有誰真風雨少晴日弟兄能幾人清<lb/>
談流俗外薄醉小忩春栩栩投牀夢方知造物仁<lb/>
　　即事<lb/>
<pb n="KR4d0368_WYG_010-5b"/>
新正已强半連隂凝不開雨聲嚴似雪春色瘦于梅老<lb/>
不問花事病猶須酒盃東風自時様于我亦悠哉<lb/>
　　過梅山弟家<lb/>
好景在西林晴邊取次尋路融山脈水屋戴樹毛隂動<lb/>
脚影為僕舉頭天見心清風知酒病吹我兩衣襟<lb/>
　　脾疼大作<lb/>
頭童靣菜色七十八年間聊把吟移病何曽笑答閒老<lb/>
妻愁日計弱子怯時艱此意有誰會門前溪與山<lb/>
<pb n="KR4d0368_WYG_010-6a"/>
　　齡叟招飲醉中<lb/>
一笠出雲深因緣坐到今寺窮僧自飯山古樹方林借<lb/>
酒看人醉燒香駐客吟相擕不覺笑門外少知心<lb/>
　　二月十日送女清出適還次韻弟觀代主留客<lb/>
弟胡為自專宴客數朝連敢越庖中俎甘安肋上拳滿<lb/>
腔虛醉飽一段惡因緣事過姑休問風流記剡川<lb/>
　　次韻黄長孺<lb/>
山谷忽精神一畨桃李新盃盤流話處燈火茍安人老<lb/>
<pb n="KR4d0368_WYG_010-6b"/>
去客為歲醉來寒亦春催歸莫閒管此處豈天津<lb/>
　　送張子喬<hi>名喬</hi>之杭<lb/>
文斾舞翩翩西征興浩然樹香三井路花影六橋船酒<lb/>
貴難為醉詩清易得傳丈夫須衣錦寶重黒頭年<lb/>
　　似天寧寺僧仁澤<lb/>
禪忩小有天一見喜跫然壁畫詩為重簷花菜共姸而<lb/>
翁十暑别于我百年緣此日相逢處勝如三笑傳<lb/>
　　答天寧僧宗苞用前韻來見<lb/>
<pb n="KR4d0368_WYG_010-7a"/>
佳月好風天詩來眼豁然定心生古韻淡態洗春姸一<lb/>
靣總如舊五言相結緣尚能茅屋下賸把已公傳<lb/>
　　深兒歸自杭梅山弟有詩因次韻<lb/>
兒歸喜欲泣難説與他人老眼無湖海初心有鬼神行<lb/>
將八十歲别可又三春自信天堪靠寧教做獨民<lb/>
　<lb/>
　<lb/>
　<lb/>
<pb n="KR4d0368_WYG_010-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　本堂集巻十<lb/>
</p>
<p>
</p>
  </div>
</body>
</text>
</TEI>
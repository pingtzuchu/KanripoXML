<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻五十三</head> <lb/>
    <p>
<pb n="KR4d0368_WYG_053-1a"/>
欽定四庫全書<lb/>
　本堂集巻五十三<lb/>
　　　　　　　　　　　　　宋　陳著　撰<lb/>
　檄<lb/>
　　桂峯課㑹檄<lb/>
竊以功名分内事敢辭桑硯之磨富貴學中來當效祖<lb/>
鞭之着鎡基有素機㑹又新欲諧携手之歡須斷同心<lb/>
之利身慚丁白何時膺三接之榮指數槐黃此去僅一<lb/>
<pb n="KR4d0368_WYG_053-1b"/>
嵗之隔正宜勉力莫待臨期况麗則之技術難窮而粧<lb/>
㸃之功夫無盡誰可人自為師家自為學要在得則相<lb/>
善失則相規俾盡所長各言爾志白雪陽春人皆得句<lb/>
高山流水行遇知音毋獨擅其已能冀相忘於下問其<lb/>
來漸矣聲名盛同里之揚以數考之事業應吾儕之奮<lb/>
自今以始願締其盟<lb/>
　　菊集所檄<lb/>
伏以天荒地老共偷萍世之餘生露白風清當為菊秋<lb/>
<pb n="KR4d0368_WYG_053-2a"/>
而一醉脈累年之成例踵九日以為期亦知此時非復<lb/>
疇昔戰戈凜毒膏草木以皆腥刦火飛熛烈山澤而如<lb/>
赭雖欲少延於佳話何從更覔於孤芳誰謂靈石梵家<lb/>
獨似武陵仙洞青壁丹崖之下風物依然蒼松翠竹之<lb/>
間霜根好在且吾里雖經多事而我輩尚能自持儒衣<lb/>
儒冠儼典刑其猶有鄉規鄉約矯禮義其無愆不妨投<lb/>
暇以夷猶且將與世而酩酊而况黄有正色金鈴金錢<lb/>
之在前白無纎瑕玉盆玉毬之布列楊妃粉紅者千葉<lb/>
<pb n="KR4d0368_WYG_053-2b"/>
順聖淺紫者大葩豈在多乎聊復爾耳人生能幾百嵗<lb/>
調强作於千年花開便是重陽香豈衰於一夜拖笻洩<lb/>
舄挈榼提壺奚擇乎清聖濁賢奚分乎彼賓此主飡夕<lb/>
英如靈均叟心漱楚騷受寒華如淵明翁眼空晉俗或<lb/>
圍棊而開局面或彈琴而寫古音氣唱則吟洗每恨無<lb/>
錢之句調高則唱和多情破㡌之調有蒲團可以供醉<lb/>
眠有桐魚可以即歡舞相與樂此能無從乎牧之挿滿<lb/>
頭歸誰肯灑落暉之泪魏公下羞容淡要同收晩節之<lb/>
<pb n="KR4d0368_WYG_053-3a"/>
香故兹檄聞幸以簮盍丁丑九月日檄<lb/>
　　又<lb/>
伏以須菊花滿挿要酬佳節之難逢把茱萸細看曽問<lb/>
明年之誰健忽焉今日又是重陽有前屢嵗之成規用<lb/>
後一日而為醵其羞俎豆以從樽罍時復一中之庶免<lb/>
明月清風之笑人生行樂耳長記丹崖青壁之遊兹檄<lb/>
星馳如約雲集戊寅九月日檄<lb/>
　榜<lb/>
<pb n="KR4d0368_WYG_053-3b"/>
　　示諸生榜<lb/>
人之為學實則名存矣不實而祈名可乎今之科舉實<lb/>
而失之者有之無失也不實而得之者有之非得也然<lb/>
則名在乎實科舉顧能為之得失哉而科舉亦豈為無<lb/>
實者設哉槐黄咫尺為學者盍亦凜凜中庸曰人一能<lb/>
之已百之人十能之已千之果能此道矣雖愚必明雖<lb/>
柔必强某不敏與諸生交敢以此為勉亦自勉也年月<lb/>
日陳著示<lb/>
<pb n="KR4d0368_WYG_053-4a"/>
　　嵊縣禁奪僕榜<lb/>
本邑有一大怪事奪僕是也宅第要人使令當取情愿<lb/>
顧募養活得好投充自多今乃縱容僕輩奴羣横行街<lb/>
市鄉井力强即搏手便即挐或取諸販夫或取諸遊子<lb/>
或取諸行轎之僕至有轎主中途而徒步或取諸荷擔<lb/>
人力至有擔物與人力而俱無不問是何姓名不問是<lb/>
何土著如狐兔遭猛虎如鳥雀遇鷹鸇一有呌呼拳脚<lb/>
並至萬有脱兔皮毛已空魄散魂亡神號鬼哭家人聚<lb/>
<pb n="KR4d0368_WYG_053-4b"/>
慟而尋訪道路竊語而涕洟不意清平世途乃有此等<lb/>
風俗若不嚴禁是無人心除多方差人緝捕外仍勒隅<lb/>
保責狀應有在於保内奪人者即救應即擒犯人到縣<lb/>
當正以掠人為奴婢之罪輕者刺鎖重者申府或隅保<lb/>
有顧忌不救應者連坐仍先申臺府<lb/>
　　又<lb/>
嵗且晏矣奪僕之事又將發矣兩年榜禁幸諸宅第相<lb/>
體嚴飭僕從免為縣道之累今訪聞又有一等强悍之<lb/>
<pb n="KR4d0368_WYG_053-5a"/>
徒呼儔引類結局裝套何曽為主家幹置不過是私下<lb/>
詐欺剥脱衣巾騙脅錢酒小者受髪膚之毁大者有性<lb/>
命之憂至於途路不敢行市井不敢入真是無天日世<lb/>
界奴輩做出怪事主家贏得惡名宅第如何不痛懲官<lb/>
司如何不重治帖四隅官任責提督引四隅保結申巡<lb/>
捉有一犯者本隅不到隅官保甲連以坐罪分四吏專<lb/>
引每日早晩兩次呈比有無犯人先責重罪狀乃仰諸<lb/>
宅第如兩年來自為禁戢奴僕亦是相安之道庶免後<lb/>
<pb n="KR4d0368_WYG_053-5b"/>
日見訝仍先申臺府<lb/>
　　勸糴榜<lb/>
剡地大物衆年饑民貧自春及秋當職但有米者出糴<lb/>
有錢者得糴不敢輕予施行幸而粗相接濟今為麥飯<lb/>
將盡菜色尚多且奉倉臺行下以勸糴為急不免牒諸<lb/>
總轄或以物色或以堙殷實品搭勸率各救本鄉又恐<lb/>
因官司約束有以掯數指價為疑惟聼便宜不要多事<lb/>
見之榜牒此意甚明今乃聞有蓄積者反行固閉乞糴<lb/>
<pb n="KR4d0368_WYG_053-6a"/>
無門民命危於一髮須臾不可復忍限自此月二十五<lb/>
日各鄉置鄉塲出糶限一日先具勸到數及置塲去處<lb/>
申仍不測差官㸃撞或本鄉有饑餓不起者有喧闐無<lb/>
告者先坐總轄以罪次問上户堙殷實之家仍申臺府<lb/>
牒總轄仍榜諸鄉<lb/>
　　又<lb/>
當職自春及夏不掯米價所以來商販近日以來不免<lb/>
勸糶所以平米價今日雨應期溪流泛漲米舟輻輳米<lb/>
<pb n="KR4d0368_WYG_053-6b"/>
價可平乃聞商販相與為奸或宻行藏匿或私洩出境<lb/>
價值反増於前小人無狀不可復寛且引上諸牙販責<lb/>
狀日下出糶違者並差官封樁官司自立價發洩仍重<lb/>
㫁枷示仍申臺府<lb/>
　　又<lb/>
近凖提舉使臺行下專令縣臺任責勸糶以濟民艱本<lb/>
縣遂以分委坊郭四隅諸鄉總轄急行區處已涉旬餘<lb/>
未見以條畫相聞目今溪流淺澁客販少通所宜作急<lb/>
<pb n="KR4d0368_WYG_053-7a"/>
措置照得境内上户既多蓄積必富况價值已登有益<lb/>
無損不于此時力行好事縱有私藏終非善計生長此<lb/>
邦目擊嵗事人饑猶已想不待勸尚恐其間未能深體<lb/>
此意痛癢若不相闗在本縣不諄諄告諭四隅全在隅<lb/>
官諸鄉全在總轄恊力究心奉行實政或有故違當照<lb/>
上臺約束宻切姓名申上差官㸃撞坐以閉糶之罪所<lb/>
合畫一條且如後<lb/>
　　一縣郭四隅通勸通糶委官提督就惠安寺置局<lb/>
<pb n="KR4d0368_WYG_053-7b"/>
　　一二十七鄉一鄉上户自濟一鄉管截通融總轄<lb/>
　　　任責便宜區處<lb/>
　　一各鄉總轄勸諭有米之家目下出糶<lb/>
　　一米價只照目下價值<lb/>
　　一斗用百合升用十合<lb/>
　表<lb/>
　　代湖南帥趙徳脩<hi>必普</hi>謝除直寳謨閣表<lb/>
南邦承乏深愧菲才内閣分聫遽頒成命奉明綸之赫<lb/>
<pb n="KR4d0368_WYG_053-8a"/>
奕揆私分以凌兢<hi>中謝</hi>竊惟紹熈守文不顯帝謨之作<lb/>
慶元繼志聿嚴寳宇之儲既莫重於貽謀宜不輕於寓<lb/>
直如臣者本無能解惟抱樸忠自江漢以來歸遂塵簮<lb/>
紱皆朝廷之過用何補絲毫忽叨維屏之除已甚負山<lb/>
之懼有華斯職復畀之臣襲寵稠重豈尋常之夢到通<lb/>
班清切如咫尺之威臨靖念倖僥逾難報稱茲蓋恭遇皇<lb/>
帝陛下雷霆英斷天地仁心丙夜以思謂三湘之襟要<lb/>
未冬之警痛百姓之瘡痍爰假借于恩榮俾布宣于德政<lb/>
<pb n="KR4d0368_WYG_053-8b"/>
臣敢不勤而補拙廉以持平分寸所為當不遺於日力本<lb/>
根既固或無慮於風寒<lb/>
　　立太子妃代前人賀皇帝表<lb/>
宸扆詒謀妙選星儲之助昕朝授冊具瞻天合之姻家<lb/>
法増輝坤輿胥慶皇帝陛下仁深翼子規逺承祧搜襄<lb/>
邸之聘儀欲光前日思慈憲之遺範宛在後人斷自聖<lb/>
衷儷于貳極臣叨符逺地矯首盛儀佐饋禮嚴遥想龍<lb/>
顔之動喜傾葵心切竊因虎拜之揚休<lb/>
<pb n="KR4d0368_WYG_053-9a"/>
　　公主下嫁代前人賀皇帝表<lb/>
天子之命追念東朝王姬之車言歸外舘明時盛事同<lb/>
宇歡聲皇帝陛下化始家齊愛隆巽長謂周邦之元舅<lb/>
未逺流芳訪漢學之小侯允能濟美遂諧選尚無忝承<lb/>
榮臣側耳國昏麋身郡寄秦簫天近想不逢長樂之歡<lb/>
湘瑟風清謾遥上平陽之賀<lb/>
　　代資政殿學士提舉洞霄宫王伯晦<hi>爚</hi>辭免大學<lb/>
　　　士知慶元府得㫖謝皇帝表<lb/>
<pb n="KR4d0368_WYG_053-9b"/>
具臣去國方無地以逃誅峻職奉祠乃自天而渙渥安<lb/>
榮兩極感懼交深<hi>中謝</hi>伏念臣愚而信心方不宜世平<lb/>
生知分敢萌進用之私獨立無朋惟恃遭逢之眷屬龍<lb/>
徳御時之始訪虎闈侍學之遺嚴莫敢辭狎除何亟踐<lb/>
更二府曽何補于秋毫荏苒三年徒自警于日隙是茍<lb/>
容而無恥况多病而早衰不疑遂行非敢為激然而宸<lb/>
衷繾綣顧追路以趣回星使便蕃至臨門而强起真忱<lb/>
盡于仰籲聖聰久而後俞猶分書殿之華俾忝制垣之<lb/>
<pb n="KR4d0368_WYG_053-10a"/>
寄念骸骨乞歸而已晩莫贖前非豈股肱執政而不能<lb/>
乃堪他使循墻而走賦廩以隨領䑕坰之上峯既叨厚<lb/>
養寓龍圖之東序不改崇班轉外任之勞而使安赦屢<lb/>
違之罪而加寵重于瀕凟祈此異恩兹蓋恭遇皇帝陛<lb/>
下大包兩儀明照四海察臣肺肝如見聊欲存出處之<lb/>
宜憐臣膂力既愆已難責扶持之效曲垂大造全䕶殘<lb/>
齡臣雖伏田疇不違帝里孤忠投老依然戀闕之至懷<lb/>
一徳致平矢此愛君之素願<lb/>
<pb n="KR4d0368_WYG_053-10b"/>
　　理宗原廟章熈殿成代前人上皇帝起居表<lb/>
聖謨如在貽燕翼以無窮邃殿崇成煥鴻名而昭揭式<lb/>
彰孝治丕顯前光<hi>臣某中賀</hi>恭以理宗烈文仁武安孝<lb/>
皇帝立極繼天觀文化下令聞不已盡周王敬止之忱<lb/>
多福允懷軼漢帝猗歟之美永言弓劍之閟緬想衣冠<lb/>
之遊爰飾室楹用章景鑠恭惟皇帝陛下思皇繼序遹<lb/>
駿有聲日月就將陟降之監有赫夙夜宥宻儀型之典<lb/>
作孚思弗釋于羮墻美時歸于宗廟<hi>臣云云</hi>緝熈維清<lb/>
<pb n="KR4d0368_WYG_053-11a"/>
雖莫預肇禋之禮肅雝顯相苐益嚴對越之心<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0368_WYG_053-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　本堂集巻五十三<lb/>
</p>
<p>
</p>
  </div>
</body>
</text>
</TEI>
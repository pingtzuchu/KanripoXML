<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻四十</head> <lb/>
    <p>
<pb n="KR4d0368_WYG_040-1a"/>
欽定四庫全書<lb/>
　本堂集巻四十<lb/>
　　　　　　　　　　　　　宋　陳著　撰<lb/>
　詞<lb/>
　　滿江紅丁未九月望賞月<lb/>
落枕鴻聲龍山夢驀然驚覺還堪喜木樨香底鵲聲翻<lb/>
曉弄雨未成霜意懶望寒先怯山容老最難逢無一㸃<lb/>
西風驚烏㡌　竹葉酒傾盃小橙韲鱠銀盃好稱良辰<lb/>
<pb n="KR4d0368_WYG_040-1b"/>
歡宴及今年少湏信從來黄菊壽未應便放青霜惱但<lb/>
有花日日是重陽金樽倒<lb/>
　　又壽慶元西倅孫元實<lb/>
越水稽山清明氣鍾為人傑彯纓蚤胸中學問從頭施設<lb/>
不受塵來霜壁立常生意處春流活與世間别是一規<lb/>
模師夔契　仙島上分風月蒼梧下懐氷雪更雙親猶<lb/>
是朱顔時節勲業要從青鬢立乾坤如許丹山折看鳯<lb/>
啣芝詔下層霄朝金闕<lb/>
<pb n="KR4d0368_WYG_040-2a"/>
　　又壽小叔母<lb/>
脩茂堂深芳塵滿沉烟一朶簾半捲好風催曉晴光才<lb/>
破新潤頓教萱草放輕寒未放酴醿過稱魚軒容與<lb/>
壽如山羣仙賀　琴幃底聲調和庭堦下兒孫大喜新<lb/>
來咿喔又還添箇總是人生如意處休將時事闗眉鎖<lb/>
鶯花時節綺羅筵年年做<lb/>
　　燭影摇紅壽元實通判母<lb/>
風月堂中畫屏不動香猊吐珠翹環擁蘂宫仙雙鬢青<lb/>
<pb n="KR4d0368_WYG_040-2b"/>
如詩相對童顔夀侣㸔庭前飛袍拜舞十洲三島柳探<lb/>
春時梅欺雪處　甲子花周自從今日重新數碧瑤盃<lb/>
重翠濤深笑領飛瓊語此去華筵喜聚聽傳宣雪間紫<lb/>
府萬分如意鳯詔便蕃香軒容與<lb/>
　　水調歌頭壽頤齋兄<hi>世安</hi>
風骨最魁岸宇宙更寛平人皆道天上南極壽星精隨<lb/>
意後園花木滿眼家山松竹儘可適平生門外底湏問<lb/>
好佔菊軒清　聽鄉評義方訓莫如兄元方旣玉就更<lb/>
<pb n="KR4d0368_WYG_040-3a"/>
要季方成不使塵勞頓挫他日功名入手當不負椿庭<lb/>
不見竇諌議教子有餘榮<lb/>
　　又夀陳菊坡樞密<hi>卓</hi>
身到紫樞府一蹴鳯池間何妨到頭富貴却自戀家山<lb/>
多少名韁利鎖塵滿霜髯雪鬢役役不知還桃李競春<lb/>
事菊坡自清嫺　緑楊邊門徑小似僧闗吟情飲興將<lb/>
二十載優閒無限功名事業分付兒孫縱把青鏡儘朱<lb/>
顔一語勸公酒天下達尊三<lb/>
<pb n="KR4d0368_WYG_040-3b"/>
　　千秋嵗夀從母夫<hi>馮</hi>
燕前鶯㡳一日春猶任香霧曉祥雲霽烟交槐影重風<lb/>
約花塵卸當此際桃源不是人間世　彩袖環庭砌華<lb/>
裾紛珂珮歡聲洽童顔醉金丹功已到緑髪生須再簫<lb/>
鼓沸飛瓊來祝千千歲<lb/>
　　踏莎行壽季父吉甫<lb/>
杏苑長春椿枝耐老畫堂琴幌融融調生涯分付寧馨<lb/>
兒西園手種閒花艸　露浴明河風浮素顥桂花着蕊<lb/>
<pb n="KR4d0368_WYG_040-4a"/>
今年早佳瑞的在孫枝明年壽席觀嘔笑<lb/>
　　鵲橋仙次韻舅氏竺九成試黜<lb/>
雲南鍾秀間主人望㡳事未成美況當知大器大成時<lb/>
更莫嘆賢闗難上　前程分定筭來無妄命達時終不<lb/>
放且須寄語甲科人斷不下一籌中榜<lb/>
　　一剪梅壽呉景年<hi>䙫</hi>
記得兒時識景年翕忽光陰二十餘年梅邊聚首又三<lb/>
年結得姻縁五百來年　把酒君前欲問年笑指松椿<lb/>
<pb n="KR4d0368_WYG_040-4b"/>
當是同年願從今後八千年長似今朝長似今年<lb/>
　　惜分飛呉氏館寄内董氏<lb/>
築叠愁城書一紙鴈鴈兒將不起好去西風裏到家分<lb/>
付眉顰底　落日欄干羞獨倚十里江上萬里容易成<lb/>
憔悴惟歸來是惟歸來是<lb/>
　　西江月壽季父吉甫六十<lb/>
寶瑟屏金深處仙班簫玉香中人生二美古難逢杏苑<lb/>
今朝喜共　一霎豆花新雨半簾梧葉清風年年此景<lb/>
<pb n="KR4d0368_WYG_040-5a"/>
緑樽同笑指南山稱頌<lb/>
　　又壽呉景年<lb/>
簫玉和鳴雲裏彩衣娱舞風前好從龜鶴問長年㸔取<lb/>
蟠桃結遍　事業都隨分定兒孫也靠心傳隱耕忩下<lb/>
腹便便相去神仙不逺<lb/>
　　又荅族姪<hi>圭</hi>惠扇<lb/>
當此朱炎火日恨無玉骨氷肌悶來思欲動涼颸寶箑<lb/>
荷君相遺　如鐵又添顔甲報瓊難續聲詩願言長在<lb/>
<pb n="KR4d0368_WYG_040-5b"/>
捧揚時似恁團圞到㡳<lb/>
　　小重山次韻定海趙簿詠梅<lb/>
松是交朋竹是鄰横枝臨水瘦月黄昏衝寒香入嶺頭<lb/>
雲清到㡳人共一般清　好句更無痕門前無俗客不<lb/>
湏扄蹔將騷致荅花神從此去題動玉堂旾<lb/>
　　柳梢青晚涼到季父處觀荷花心已斂遂賦此<lb/>
淡淡新妝盈盈嬌態誰道荷花料想香肌不禁畏日翠<lb/>
蓋兒遮　我來勝賞髙歌故歛着芳心為何莫是伊花<lb/>
<pb n="KR4d0368_WYG_040-6a"/>
恨余來晚欲媚晨霞<lb/>
　　又壽呉竹溪内<lb/>
縹緲瑶城客情春小本分寒輕霞珮雲裾步聨西母笑<lb/>
倚飛瓊　那堪四美都并喜氣與祥雲共生自在風流<lb/>
融融簫玉楚楚蘭馨<lb/>
　　霜天曉角<hi>丙寅十一月七日江行紀今春風雪中送雲西先生陸景西處傷感不己</hi>
江寒雁咽短棹還催發曽是玉堂仙伯相别處滿蓬雪<lb/>
　此别那堪説遡風空泪血惟有梅花依舊香不斷夜<lb/>
<pb n="KR4d0368_WYG_040-6b"/>
來月<lb/>
　　又<hi>丙寅十一月十一日行止阮橋宿風雨衣身俱濕驛壁有題此曲前一叚與今日情味同因録</hi>
　　　<hi>於此</hi>
一聲阿鵲人在雲西角信有黄昏風雨孤燈酒不禁酌<lb/>
　錯錯誰誤著明知明做却頗寄香箋歸去教看了細<lb/>
揉嚼<lb/>
　　卜筭子次韻舅氏竺九成試黜<lb/>
一自夢盧頭應學乘裴蹇元是都門向上人大用何嫌晚<lb/>
<pb n="KR4d0368_WYG_040-7a"/>
　三歲事非遙三捷功非逺管取浮生共此榮聨步雲<lb/>
程穩<lb/>
　　又壽竹忩兄<lb/>
雨逕一分寒未放晴光透綺席春風自十分暢飲長春<lb/>
酒　花氣漸薫簾佳致歸詩手的是詩中陸地仙左挹<lb/>
浮丘袖<lb/>
　　又嘲二十八兄<lb/>
風急雁聲髙露冷蛩吟切枕剰衾寒不耐煩長是傷離<lb/>
<pb n="KR4d0368_WYG_040-7b"/>
别　望得眼兒穿巴得心頭熱且喜重陽節又來黄菊<lb/>
花先發<lb/>
　　減字木蘭花<hi>嘉熈元年七月如浦城二十三日到永康界趙店宿為喜雨作</hi>
浮萍踪跡又作東南西北客不奈秋陽一似朱明赫赫光<lb/>
　驚雷叱雨料是阿香憐逆旅好个涼天稱我前途步<lb/>
步便<lb/>
　　又丁未泊丈亭<lb/>
夜帆初上凖擬今朝過越上及到今朝却被西風挫一<lb/>
<pb n="KR4d0368_WYG_040-8a"/>
潮　丈亭一處要得縱觀贏得住行止皆天誰道人生<lb/>
客路難<lb/>
　　如夢令西湖道中<lb/>
家在明山南住身在明山西路囘首碧雲天自笑不如<lb/>
飛鶩飛去飛去飛入明山深處<lb/>
　　又泊咸池<lb/>
晚泊江灣平處楚楚蘋花自舞風剪雨絲輕江上潮生<lb/>
船去看取看取濕露不驚鷗鷺<lb/>
<pb n="KR4d0368_WYG_040-8b"/>
　　搗練子曉起<lb/>
花影亂曉忩明鶯弄春笙柳外聲和夢捲簾飛絮入牡<lb/>
丹無語正盈盈<lb/>
　　鷓鴣天和黄虛谷石橊韻<lb/>
看了山中薜茘衣手將安石種分移花鮮絢日猩紅妬<lb/>
葉密乗風翠羽飛　新結子緑垂枝老來眼㡳轉多宜<lb/>
齒牙不入甜時様醋醋何妨薦酒枝<lb/>
　　念奴嬌代人壽外舅<lb/>
<pb n="KR4d0368_WYG_040-9a"/>
翠雲弄曉芰荷香微透涼颸簾箔彩袂翩躚歡舞處勾<lb/>
引銜桃雙鶴驟馬風前奔鯨浪裏獨有壺天樂如何不<lb/>
醉放教盃量寬着　消得壽八千春百分纔一更童顔<lb/>
如渥聽取飛瓊含笑道堪學核兒書額舄令驂鳬瑤仙<lb/>
跨鳯喜聚家人醵心香遙上也隨風過蓬弱<lb/>
　　摸魚兒壽虛谷<lb/>
竹洲西有人如玉<hi>一作玉手探取氷胸次</hi>南柯一覺歸早青山緑<lb/>
水亭軒舊猶有未荒花草誰信道又自愛湖光<hi>一作還自要向</hi>
<pb n="KR4d0368_WYG_040-9b"/>
<hi>郭裏尋梅</hi>買屋三間小都無長好但鳯躍雄文蠅書小楷轉<lb/>
老轉竒妙人間世如許年髙似少浮生惟有閒好囘頭<lb/>
翻訝蟠溪叟輕把一絲抛了涼新到記當日天香露浴<lb/>
如今老瑤巵壽曉稱酒到眉間醺醺醉也兒女滿前笑<lb/>
　　慶清朝丙申鄉人醵賞鳯花<hi>又名髙陽臺</hi>
朔鳯䦨干啼䳌院宇相逢似夢才醒誰道無情飛紅舞<lb/>
翠歡迎青春緑髮花前飲醉自歌記那時曽到如今心<lb/>
事凄涼怕説芳盟　追思艮嶽歸來後穩依山䕶得雨<lb/>
<pb n="KR4d0368_WYG_040-10a"/>
翮風翎燕燕鶯鶯從他巧舌饒聲翩翩一種天然艶笑<lb/>
向人不與春爭羨花花好歲寒交有卧雲亭<lb/>
　　又<lb/>
春困時光風流昨昔逢花便自惺惺囘首宣和宫鶯掖<lb/>
燕相迎歸來只戀春山好到上林枉是親曽又誰知自<lb/>
有蟠松相與論盟　䦨干可是妨飛去怕驚塵宛却翠<lb/>
羽紅翎舞態亭亭渾疑暗折韶聲忺人眼處還看破道<lb/>
鳯來難與真爭醉扶歸但見啼鵑怨夕陽亭<lb/>
<pb n="KR4d0368_WYG_040-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　本堂集巻四十<lb/>
</p>
<p>
</p>
  </div>
</body>
</text>
</TEI>
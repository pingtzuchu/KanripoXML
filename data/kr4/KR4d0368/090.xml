<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻九十</head> <lb/>
    <p>
<pb n="KR4d0368_WYG_090-1a"/>
欽定四庫全書<lb/>
　本堂集巻九十<lb/>
　　　　　　　　　　　　　宋　陳著　撰<lb/>
　挽辭<lb/>
　　挽黄提舉<hi>震</hi>三章<hi>東發</hi>
江山古四明獨立表平生敏處經綸宻癯中氣局𢎞鴻<lb/>
毛看勢利虎口見功名麾節那能究東南天已傾<lb/>
文弊莫如今獨存師古心汲深六經海茹寔百家林公<lb/>
<pb n="KR4d0368_WYG_090-1b"/>
有傳賢筆<hi>曾作史館檢閲文字</hi>私無䛕墓金晚年北山北誰識醒<lb/>
中吟<hi>先生六十七嵗作醒吟先生傳</hi>
當年時事殊咄咄賦歸與同是無枝鵲危如游釡魚偷<lb/>
生盟世好<hi>謂次女與其嫡長孫締婚也</hi>訪逺記山居<hi>戊寅十月訪于山居作本堂記</hi>
已矣向誰慟兒孫書滿廬<lb/>
　　挽黄祖勉<hi>夢榦</hi>三首<lb/>
世逺太和散儒門有若人沉潜勤汲古澹靜肯妍春識<lb/>
到寡輕諾觸来無重顰淵乎莫澄撓叔度乃其倫<lb/>
<pb n="KR4d0368_WYG_090-2a"/>
平生不行怪流俗自難同休哲無仕志公休有父風肯<lb/>
堂勞未艾<hi>到山北葺精舍未竟得病</hi>反席夀低終<hi>自精舍反寓所寳幢見親未久而殁</hi>
誰料生芻奠今年又乃翁<lb/>
夙是通家契姻盟又此時<hi>次女為其冢婦</hi>相依百罹世多活幾<lb/>
年期辰龍竟歸夢子書誰續為<hi>陸平原作子書未成臨終以為恨</hi>九京<lb/>
不可作喬梓北風悲<lb/>
　　挽曹泰宇居士三首<lb/>
忠義垂青脉癯然獨飯蔬生涯一身寄禪學九經餘有<lb/>
<pb n="KR4d0368_WYG_090-2b"/>
教寧分類逢人只借書世方饜梁肉視此愧何如<lb/>
滔滔彼居士誰得似君真盍駐香山社俄抛病室身首<lb/>
丘存故我手澤付何人此理本来悟浮生一窖塵<lb/>
匆匆相聚處未足滿平生燈雨對眠夢花晴携話行前<lb/>
盟空在耳外哭苦為情已矣不可作髙山孤月明<lb/>
　　挽范千之<hi>逄甲</hi>二首<lb/>
得年雖欠夀凡事孰能瑕識老語言簡學充文賦葩劉<lb/>
蕡胡不第靈運欲忘家已矣歸何處虛留海上槎<hi>自昌國歸</hi>
<pb n="KR4d0368_WYG_090-3a"/>
<hi>城而病終</hi>
翛然形早蜕遺痛在家人手澤泣孤子篋封悲二親莬<lb/>
裘行計舊牛隴窆銘新我亦知君者酸心唐嶴春<lb/>
　　挽樊君脩<hi>邦道</hi>
憶昨㑹山中危時苦話同老枝期共雪喬木處摧風弟<lb/>
有文銘竁兒能禮送終九京無可憾後死愧衰翁<lb/>
　　挽孫大監<hi>炳炎</hi>二首<lb/>
家學自相師名成六館推春風中峭立古道上安馳朝<lb/>
<pb n="KR4d0368_WYG_090-3b"/>
擅敢言直民歌不忍欺危時方倚重猿鶴已追随<lb/>
憶昨叩溪扄承聞病莫迎雲山成永訣膠漆感平生紼<lb/>
送老無力薤歌遥寄聲何須問宿草未死有餘情<lb/>
　　挽孫處士<lb/>
魁閥分根異充然秀氣儲少年古心貌危世舊詩書鵩<lb/>
怪来何早熊祥夢竟虛遥知蕙帳下晝哭痛何如<lb/>
　　挽少保王平章<hi>爚</hi>二首<lb/>
氣貌古心盎淵源早學成三朝尊汲直四海頌夷清憂<lb/>
<pb n="KR4d0368_WYG_090-4a"/>
國生如死誠身寔過名巍巍叔季世人重泰山輕<lb/>
大老闗元命平生坐十年權奸以國斃柄用已天顛痛<lb/>
事身齎去忠魂客寄然猶遺簮屨舊血慟北風前<lb/>
　　挽江陰軍王寺丞<hi>槻</hi>
自是元台嗣心如白屋英老成涵古氣清勁立平生孝<lb/>
養官居少幽恬俗念輕棲棲甲子晚誰識病淵明<lb/>
　　挽趙集賢學士<hi>孟傅</hi>三首<lb/>
雍容存器局沈細入經綸心好難為弟身危活得民餘<lb/>
<pb n="KR4d0368_WYG_090-4b"/>
生盟蕙帳急召應蒲輪松下舊遊處為誰芳草新<lb/>
三年集賢院一老逺遊身燈火影相弔家山眉兩顰生<lb/>
還空有日<hi>正月二十三日得詔放還死于二十四日</hi>病卧竟無晨暝斂夫何<lb/>
憾同朝多故人<lb/>
命也誰無死恩斯獨異今人迎萬里櫬天報一生心紅<lb/>
炬䕶舟稳<hi>渡江時有紅蓮炬從于柩前</hi>白雲歸窆深<hi>葬白雲寺</hi>蹣跚得臨<lb/>
坎痛哭撼山林<lb/>
　　挽張梅垣<hi>鍇</hi>二首<lb/>
<pb n="KR4d0368_WYG_090-5a"/>
之子吾鄉秀生来踏上風蘭亭髙擢頴芹泮早稱雄科<lb/>
第孫山秀吟清霸雪中<lb/>
同飲嵩溪水綢繆况有連心期天地濶情話嵗時遷一<lb/>
病胡三暑長歸竟九泉誰知之子憾薛鳳定翩翩<lb/>
　　挽舒亦山少母鄒氏<lb/>
我與亦山連因聞少母賢柔順知自分勤儉樂吾便心<lb/>
積兒孫福家脩香火縁平生庶無憾此去坐青蓮<lb/>
　　挽蔣質甫<hi>文</hi>
<pb n="KR4d0368_WYG_090-5b"/>
誰能傳耆舊善譽在鄉闗教子籝金外和家棣萼間死<lb/>
心多佛悟生世半詩閒逝矣夫何憾逍遥玉女山<lb/>
　　挽袁鎮<lb/>
名筆記新塋何須更乞銘空山有琴瑟有子足門庭死<lb/>
異十年逺歸同一穴寧鄉人指餘慶書氣發林坰<lb/>
　　挽孫常州寺簿<hi>嚞</hi>二首<lb/>
蚤宦早收還相從溪與山身曾五馬貴心自一鷗閒留<lb/>
訓金籝外尋盟貝葉間手銘平日事打破死生闗<hi>自作墓誌</hi>
<pb n="KR4d0368_WYG_090-6a"/>
<hi>而死</hi>
青春到白首膠漆更他誰話别水亭酒㫁章山驛詩平<lb/>
生今地下後死獨天涯執紼萬官<hi>山名</hi>路欲前筋力衰<lb/>
　　挽范節榦應發二首<lb/>
君墓我其銘誰知不盡情半生萍梗遇晚嵗栢松盟輦<lb/>
下清相諗兵間老共驚芙蓉堂在否<hi>芙蓉堂乃舊京同官所居</hi>回首<lb/>
淚縱横<lb/>
去秋言别時執手水之湄猶移春風㑹那知夜壑移鬛<lb/>
<pb n="KR4d0368_WYG_090-6b"/>
封期已薄眉案死相随君可無遺憾其如我自悲<lb/>
　　挽董監鎮<lb/>
宿善有如君幽銘豈溢言何妨儒鶡弁自可客龍門瑞<lb/>
竹松根見樷編手澤存夀終無一憾更是好兒孫<lb/>
　　挽史允叟<hi>公升</hi>慈母王氏<lb/>
彼美蘭儀盎粹温誰知肅肅範閨門生榮夢視金花誥<lb/>
死暝培成玉樹根中一祔嚴家稱禮終三年制子權恩<lb/>
<hi>允叟生母尚在</hi>我来欲送銘旌路客病栖栖悵莫奔<lb/>
<pb n="KR4d0368_WYG_090-7a"/>
　　挽王開叔<hi>桂</hi>
裔自三呉秀四明士林着不盡崢嶸江淮遊覽詩随氣<lb/>
鄉里推評寔過名最是與梅相契友翛然易簀了平生<lb/>
北風飛旐余山路消得悲歌薤露聲<lb/>
　　挽張正甫二首<hi>梅垣</hi>
别来倐忽一周星君住家林我泛萍到處逢人問梅坦<lb/>
有時見夢説蘭亭自怜倦翼歸遲暮已報清魂入杳冥<lb/>
多少微言今已矣義難辭處冩為銘<lb/>
<pb n="KR4d0368_WYG_090-7b"/>
河汾坐下舊諸生拔穎叢中學早成公相品題文價重<lb/>
鄉人辟易義風清本来雲雨蛟龍志老去山林猿鶴盟<lb/>
桂子不須坟上荷此名原自不爭君<lb/>
　　挽校書郎方公夫人<lb/>
有美女中玉来嬪天下魁心無慚藻澗眼及到蘭臺欲<lb/>
伴行春樂俄纒晝哭哀誰知餘地在五桂總翹材<lb/>
七十七年春斑衣堂上新魚軒冝有晚恙枕竟無晨空<lb/>
感通家淚難随執紼塵望雲飛老鴂聊聒薤歌人<lb/>
<pb n="KR4d0368_WYG_090-8a"/>
　　挽卓生甫<hi>有立</hi>二首<lb/>
風雨瀟瀟境山林落落姿安貧清似玉嗜學苦如飴世事<lb/>
兩顰送古心諸老知家庭多手澤幸有寧馨兒<lb/>
䄂携文滿巻下問及深衣<hi>自作深衣述来求序</hi>擬議金難訂<hi>中間有未</hi>
<hi>安處未曾着筆</hi>稽留璧未歸重逢何日是一夢已人非宿草自<lb/>
春處老心東向飛<lb/>
　　挽族父承務郎衡之<hi>銓</hi>三首<lb/>
人物瑞丹霞翛然絶㸃瑕寛心無厭客急義不謀家一<lb/>
<pb n="KR4d0368_WYG_090-8b"/>
室琴碁畫四時風月花晚来滿山菊消得澹生涯<lb/>
庭桂出心根天風香滿門初封縁子貴上夀稱君恩正<lb/>
爾需三釡胡然夢九泉有餘無盡澤留下長蘭孫<lb/>
當年延桂塾承乏愧無能以子視宗族如家安友朋春<lb/>
風文字酒夜雨誦絃燈古首凄誰續心安淚欲氷<lb/>
　墓表誌銘<lb/>
　　前妻童氏墓表<lb/>
奉化陳必大<hi>先生乳名</hi>妻童氏諱尚柔字子敬同邑進士居<lb/>
<pb n="KR4d0368_WYG_090-9a"/>
髙之女生于嘉定丙子閏月己酉年二十有六而歸余<lb/>
淳佑壬子産男後一日卒實十二月乙亥得年三十有<lb/>
七子男一四日而不育女四婉閏清兒兒玉皆不期而<lb/>
殞家北一里許乾山引臂直鄭<graphic n="KR1245" url="https://raw.githubusercontent.com/kanripo/KR-Gaiji/master/images/KR1245.png" mimeType="image/png"/>西秀勢結束可愛君<lb/>
嘗指其左偏謂余曰異日宜于此同穴寳佑甲寅正月<lb/>
壬午以其柩窆從夙言也君婉而正敏而靜父以經學<lb/>
師一鄉母為忠肅陳公之孫有懿則君周旋禮詩中習<lb/>
與性成君之黨與余有連先妣早識君愛之言于先子<lb/>
<pb n="KR4d0368_WYG_090-9b"/>
先妣殁先子以其意且再世交遊契因為余請婚既歸<lb/>
事舅孝敬以不逮姑為恨相春秋之事親滌濯<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>簠簋<lb/>
勞極勿懈處貧以禮閨房間甚相諧熈每聴余讀書歴<lb/>
耳了其大義頗閑筆扎不輕一字于外余多逺遊持家<lb/>
條理先子寢疾時病産未信宿力起奉湯藥饘粥食不<lb/>
時夜不解帶殆五旬君素弱由是益多疾病輒難療遂<lb/>
以夭折嗚呼先子垂殆目予曰汝妻善事我必善汝助<lb/>
承我宗事其無憾君之垂殁曰吾病不可為矣遺子以<lb/>
<pb n="KR4d0368_WYG_090-10a"/>
男庶有不亡者天乎君遽先余逝未斂男亦亡既不能<lb/>
使君夀又無以慰君後翳余無良忝先子所命尚忍言<lb/>
哉及葬刻其概墓上<lb/>
　　董應之墓誌銘<lb/>
馬少游稱士生一世但取足衣食守墳墓不求苦盈餘<lb/>
鄉里稱善人斯可矣予嘗嘆服斯語而于里之人得藥<lb/>
忩董君焉君諱天麟字應之性頴悟氣爽豁讀書有根<lb/>
據為文若不經意而脉理聯潤枝葉條暢早嵗從遊及<lb/>
<pb n="KR4d0368_WYG_090-10b"/>
見諸老文憲時為晚後鋪説見者心悚每大比咳唾所<lb/>
沾者過多遇而已輒黜或嘆嘖之其自處則泰然安居<lb/>
傃貧樂與朋舊接盃酒筯羮溪山勝處留連笑咏明日<lb/>
事不暇問也中年多病閲伊黄書有得故自號曰藥忩<lb/>
景定辛酉之十月己夘忽寢疾呼家人曰時至矣無以<lb/>
藥擾我遂殁生于淳熙乙巳得年七十有七曾祖某祖<lb/>
某父某娶呉繼潘子男二子龍先三年卒予龍後三年<lb/>
亦卒女適某孫男衍道於莬余視君父執君折輩下交<lb/>
<pb n="KR4d0368_WYG_090-11a"/>
相得甚深非流俗詡詡笑語者比衍道將以咸淳己巳<lb/>
八月壬寅奉柩葬于靈石寺東之山来請銘銘曰學之<lb/>
博心之綽身之約夀之獲嗚呼善人不可作<lb/>
　　樊君復墓誌銘<lb/>
人有不遇則求之于理理所難言則委之于數此不得<lb/>
志之士而無可如何者之言也然惟委之于數而理有<lb/>
難言人自可必此又晚近之所希而吾人所深敬者也<lb/>
嗚呼樊君而已止于斯君諱邦獲字君復其先翁州人<lb/>
<pb n="KR4d0368_WYG_090-11b"/>
自髙祖監察御史良忠公徙居沙堤遂為奉化人曾祖<lb/>
汝英祖繕皆不仕叔祖紱以明經考選賜免解進士尚<lb/>
咸寧郡主父康之嘗從朱子晦菴游學者稱為翠屏先<lb/>
生二子伯邦道以文學稱君其季也君㓜即端莊長而<lb/>
能立與乃兄博通經史宣猷樓公號為連璧夫何言行<lb/>
孚于里老而身名卒黜于有司命也夫人莫不以為君<lb/>
惜而君處之泰然無怨尤憔悴意求之于世未易數數<lb/>
然也嘗憶樊君與先子言曰吾人貴自盡茍得非所臧<lb/>
<pb n="KR4d0368_WYG_090-12a"/>
此其人為何如人吁文行若樊君使其奮守天衢羽儀<lb/>
王國以為邦家光誰曰不宜而卒不得一官以殁理尚<lb/>
可言哉雖然君有可信之理而遇莫慿之數則亦聴之<lb/>
而已矣又何必為樊君戚戚也君生于乾道壬辰正月<lb/>
人日得年八十一嵗卒于寳祐癸丑十二月二十六日<lb/>
孺人竺氏子一名伯撝以賢才擢直學士院孫男一人<lb/>
名桂卿今某甲子以柩合葬于公棠山之原友人伯撝<lb/>
以銘請予與樊氏兩世契誼不得辭且其人固有足銘<lb/>
<pb n="KR4d0368_WYG_090-12b"/>
銘曰嗚呼樊君厚徳嗇命揆理非宜維數有定我銘樊<lb/>
君塞也非病<lb/>
　<lb/>
　<lb/>
　<lb/>
　<lb/>
　<lb/>
　本堂集巻九十<lb/>
</p>
<p>
</p>
  </div>
</body>
</text>
</TEI>
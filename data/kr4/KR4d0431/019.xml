<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0431_SBCK_019-1a"/>
剡源戴先生文集卷之十九<lb/>
　　　　　　　　　　　　　　四明戴表元帥初<lb/>
　題<lb/>
　　題趙子昻摹龍眠飛騎習射圖<lb/>
右趙子昻摹李龍眠飛騎習射圖一卷子昻故諸王孫家無<lb/>
畫種其藝之至此盖天機所激一學便似非如他人疲精竭<lb/>
力而能者也每畫成子昻亦自愛重張景亮是其外甥人欲<lb/>
得之者多從景亮索覔故亮雖朝暮見畫而未嘗得留此卷<lb/>
初本龍眠元豐間試院所作子昻摹時猶未涉世故學問之<lb/>
氣可掬開玩數四令人<graphic n="KR0904" url="https://raw.githubusercontent.com/kanripo/KR-Gaiji/master/images/KR0904.png" mimeType="image/png"/>然<lb/>
　　題明皇聴樂圖<lb/>
右龍眠李伯時畫明皇聽樂圖一卷樂壊久矣至扵新聲異<lb/>
<pb n="KR4d0431_SBCK_019-1b"/>
曲衒耀動蕩未有如此圖者宣和諸公慿陵富盛祖述梨園<lb/>
霓裳遺製而為之伯時不得不任其責此圖豈平生沉著得<lb/>
意趣邪<lb/>
　　題洪厓圖<lb/>
韓仲文示余畫一卷云洪厓圖洪厓之真若是與否余不可<lb/>
知然觀其裹裝鮮華徒御輝赫乃如虞卿蔡澤之容辭諸侯<lb/>
過相國而歸者豈若草衣木食泥飯水飲之為安乎或曰神<lb/>
仙家何所不有彼不舟車而速不供具而佚不館置而䏻不<lb/>
乏使而子欲以世俗耳目料之過矣玩詠累日頗令人増煙<lb/>
霞棲遲之想<lb/>
　　題怪木踈篁<lb/>
文湖州墨竹世所通識不聞其喜作它盡也州倅番昜吳侯<lb/>
<pb n="KR4d0431_SBCK_019-2a"/>
熈載家世雅素乃䏻寳藏恠木一紙湖州自是日嘗併冩疎<lb/>
篁而熈載偶逸之矣薊丘李侯仲賔作竹來自湖州筆力足<lb/>
以追配因請爲𥙷遺而合刋于奉化學宫以與好事者共之<lb/>
異時風流潤澤衣被照映扵是邦文獻爲有助云<lb/>
　　題石鼓考<lb/>
石鼔至臨川王順伯之說盡矣其駁鄭漁仲以爲非秦篆然<lb/>
許叔重說文解字本出小篆順伯信石鼓非小篆而取以爲<lb/>
據何也俟博古者更考之<lb/>
　　題蘇氏三帖<lb/>
蜀學無工書者東坡以高材餘事爲之化其子弟彬彬然皆<lb/>
有家法必有得扵墨池筆塚之外今人胸中無十卷書輙欲假<lb/>
借昡惑以爲坡蹟多見其不知量也此卷三手是其真作無<lb/>
<pb n="KR4d0431_SBCK_019-2b"/>
疑子由真當為弟叔黨真當爲子矣<lb/>
　　題李端叔帖<lb/>
往時文士嘗經歐蘇二公門下者談話皆有模楷其不然者<lb/>
雖立名字往往不能成家姑溪李端叔從蘇公晚在秦晁張<lb/>
陳諸君後而受知不淺人品瀟酒才藻精贍人尤珎其尺牘<lb/>
幾有漢人藏玄為榮之慕觀此二帖信然<lb/>
　　題趙侍郎誥<lb/>
趙侍郎書法在歐陽率更柳誠懸之間樓獻公所評誰敢異<lb/>
者尤稱其在吏部時告身書名端重勁直以為有體此誥乃<lb/>
侍郎自書以開國扵高密者固是趙氏家實余嘗見唐誥書<lb/>
往往多用花書草體不知扵何特以楷爲體也侍郎書帖在<lb/>
其子孫甚多超揚縱恣如騫龍踔鳯不可名狀與今學書家<lb/>
<pb n="KR4d0431_SBCK_019-3a"/>
所言歐柳異其書名一節出扵偶爾觀者併詳之<lb/>
　　題渡江諸賢帖<lb/>
渡江以來人品如李伯紀丞相固當第一張魏公李荘簡正<lb/>
可相伯仲然皆流離困躓百折而忠純骨鯁之氣濵死不衰<lb/>
呂元直附㑹其間優游取容比同時諸公盖差少遂意由今<lb/>
較之所就亦復幾何㦲山樓初寒繙閱遺墨為之毛髪森䜿<lb/>
　　題方公刪定家藏諸賢墨蹟<lb/>
當秦檜專國時士大夫嗜進者蠅奔蚋集有自庻僚談笑至<lb/>
政府權燄可知也然亦往往未久而敗盖有自檜予之自檜<lb/>
奪之所得冨貴幾何而名字汙人齒頰為千古嘆辱不少四<lb/>
海九州共知其意見不同者莫如張徳逺趙元鎮胡邦衡張<lb/>
無垢汪聖錫數公由今觀之人品超檜幾等而一時遇合俱<lb/>
<pb n="KR4d0431_SBCK_019-3b"/>
不如檜人固不可以目睫淺近斷也困齋方公耕道起弋陽<lb/>
布衣得一科即上書陳宗社大計欲攻檜去之遂與前數公<lb/>
同黨官卒不顯終扵金陵通守此其升沉壽夭非緣忤檜所<lb/>
致命偶當爾耳余來公鄕見公諸孫出諸賢往還翰墨讀之<lb/>
不勝故家喬木之感<lb/>
　　題王初寮家帖<lb/>
古人往還寒暄慶弔尺牘不作浮語魏晉以來法帖可攷也<lb/>
北岳王氏藏其家右丞檢正提刑三世遺墨典刑文獻前輝<lb/>
後映良為故家竒寳然習俗相仍日非中原之舊矣嘉叟為<lb/>
陸務觀所作漁隱堂詩淸純醖籍讀之令人心醉<lb/>
　　題晦翁書坤六二文言帖<lb/>
晦翁先生平生未嘗留意筆札而書法端嚴簡勁如天球大<lb/>
<pb n="KR4d0431_SBCK_019-4a"/>
璧不勞雕琢自然輝潤此帖舉坤卦文言敬義以警發學者<lb/>
尤可寳也<lb/>
　　題陳了翁合浦與弟帖<lb/>
此書陳忠肅公崇寧間由黨謫廉州編管時歸訣其弟珩者<lb/>
也公見二蔡兇威叵測自分必死廉州然偶不死觀其隻身<lb/>
萬里流離㒹沛死生怵迫之際扵家人骨肉事一語不及而<lb/>
獨不忍史官用王安石私家日錄汙衊正史旣作此書外别<lb/>
有自撰墓誌文及追薦國忌䟽文若干言備載辨誣論等嘱<lb/>
其弟宻藏之以為不幸身沒而他日蔡氏敗國論明則萬一<lb/>
可以為吾之證而巳無它想也嗚呼其志良可憐㦲然當是<lb/>
時尤以日録詆誣歸罪蔡下而不及安石及來吾州作四明<lb/>
尊堯集始明白痛斥王氏而悔合浦之支離回護以為非矣<lb/>
<pb n="KR4d0431_SBCK_019-4b"/>
然則此書扵忠肅公固尤為未定之言也公自合浦崇寧二<lb/>
年至宣和六年凡強徤幾二十寒暑始以病死蔡氏何嘗能<lb/>
殺之而國史朱墨本是非竟不行王氏録者公之驗也公死<lb/>
之明年蔡氏大敗至今道其姓名如糞穢聞之必唾而公殘<lb/>
箋廢墨脫扵塵煤蠧䑕之餘者令人寳愛如此士大夫可以<lb/>
知所擇矣至扵一時諸老淵源學問之餘蔓延及扵釋氏此<lb/>
盖喜其庻幾扵孟子所謂不動心者學者不可專以為據也<lb/>
　　題翁舜咨所藏文丞相梅堂扁<lb/>
近時縉紳先生以梅堂名扵世若東武趙侍郎粹中毘陵蔣<lb/>
忠文公重珍其最著也建業翁氏亦有梅堂廬陵丞相文公<lb/>
天祥宋瑞題其扁亦為人所歆重嗚呼江南士大夫吾見其<lb/>
祿苟充宦苟逹即崇園池飾館榭佳名羙號以相摽者十人<lb/>
<pb n="KR4d0431_SBCK_019-5a"/>
而十百人而百也而鄕閭修飾之夫欲自託扵好事者一有<lb/>
營創輒從當時有聲勢者求其翰墨以為光寵當其盛時大<lb/>
書深刻金璧輝絢輿臺皁隷之徒嗟誇而嘆詫然其為人卑<lb/>
汙齷齪雖復巧施為高布置盖巳不勝俗態醜状不過反為<lb/>
林泉草木之辱有識者往往含笑棄唾而去然則人有所傳<lb/>
扵世其行止進退何可不先自重㢤文公之書點墨今成千<lb/>
金而翁氏數百年世家舜咨又堅苦好學擇粟而餐審泉而<lb/>
飮有貞儒碩士之風余也幸它日童稚成人門戸淸立或輕<lb/>
舟道丹陽上三茅因尋建業以來舊遊而得登舜咨所謂梅<lb/>
堂者羮蔬啜茗相與仰瞻文公之淸風而為舜咨詳論趙蔣<lb/>
諸賢之遺聞緒行固一快也<lb/>
　　題王希聖續漢春秋後<lb/>
<pb n="KR4d0431_SBCK_019-5b"/>
始余考論古今統系扵周漢絕續之交三國南北朝五代離<lb/>
合之際未嘗不反覆疑之也乃至扵今承學之士皆能黜魏<lb/>
逺吳尊蜀而進之則以子朱子通鑑綱目之作有以補司馬<lb/>
公之未及焉然自朱說大明學者遂謂司馬本書爲不能出<lb/>
此而訾之者何不諒其剏之之難也盖司馬公之扵系魏也<lb/>
旣言之曰吾書起威烈訖後周記事不得不属紀年紀年不<lb/>
得不承舊史故乃傳述爲文而使觀者自詳焉非立褒貶之<lb/>
法撥亂反正如春秋然也朱子之綱目進扵是矣又不過曰<lb/>
通鑑也目錄也舉要也補遺也詳簡之不中也記識之不強<lb/>
也縁本書爲之義例焉非㫁㫁然自名一書曰我行春秋之<lb/>
事也余讀其書而感之昔者夫子曰吾猶及史之闕文也其<lb/>
扵春秋固魯史䇿書而自孟氏以來皆謂夫子作春秋盖當<lb/>
<pb n="KR4d0431_SBCK_019-6a"/>
時夫子老矣雖作春秋可以無辭也通鑑之事弘扵魯史綱<lb/>
目之心儉扵春秋而二公敬古尊賢謹重忠恕藹乎有君子<lb/>
之道矣然而詳焉者以使擇嚴焉者以使守生乎百世之下<lb/>
聞乎二公之說其為幸也不旣多乎王君希聖與余年相伯<lb/>
仲才敏十倍扵余示敎所作續漢春秋若干言不特發陳壽<lb/>
之膏肓助鑿齒之墨守嚴辭正氣真司馬公之忠臣而視朱<lb/>
子又所謂扵湯有光者也病困勦瘵之中諷讀併日為之作<lb/>
興顧辱不鄙見需序引歉縮再三莫知所發獨其鈍質有扵<lb/>
通鑑綱目之書惓惓不能遽釋者題梗槩于卷後而歸之雖<lb/>
然余與希聖有朋友之義資多聞以蓄徳俟餘力以學文方<lb/>
願相以勉焉<lb/>
　　題茅生刻字後<lb/>
<pb n="KR4d0431_SBCK_019-6b"/>
古之書家無不能刻其謂之書刀後乃用以書丹入石則愈<lb/>
勞矣余嘗行金焦間見米南宮題詩厓壁間鋒勢飛動遺老<lb/>
云皆其所自鑿今人名能書以刻字為耻殆非通論<lb/>
　　題王理得山中觀史吟後<lb/>
余嘗評太史公書近扵夫子春秋之義以十數而學者徒玩<lb/>
其辭拘者又引古異用攻之過苛雖不害扵書之傳而後來<lb/>
者耳目益以陋矣㑹稽王君理得當書散學衰之季不棄其<lb/>
世守橐史記若干卷入南明山中讀之自列傳以下篇為一<lb/>
詩顯有所規微有所表縁其多聞而精識故人研字擿舉得<lb/>
其當非臨文創意為僥倖一中之說者也君又早攻詩妥律<lb/>
流麗足以笙鏞是書其自太史公視春秋庶幾騷人之扵二<lb/>
南㢤然余聞之作史如法家詳文著義而使人自避論史如<lb/>
<pb n="KR4d0431_SBCK_019-7a"/>
禮家辨駁衆難而一歸扵是二者之道可相起而不能相爲<lb/>
也君尚有以教余者乎<lb/>
　　題陳強甫樂府<lb/>
少時閱唐人樂府花間集等作其體去五七言律詩不遠遇<lb/>
情愫不可直致輒略加隱栝以通之故亦謂之曲然而繁聲<lb/>
碎句一無有焉近世作者幾類散語甚者竟不可讀余爲之<lb/>
憒憒久矣山隂陳強甫示余無我辭一編體用姜白石趣近<lb/>
陸渭南而編名適與其家去非公無住詞相似是有以爽然<lb/>
扵余心者㢤<lb/>
　　題隂符經後<lb/>
右隂符經相傳其書出扵黃帝盖養生家爲黃帝之學者之<lb/>
所作耳而言兵者亦咸稽焉古學㪚裂諸氏百家如蝟毛而<lb/>
<pb n="KR4d0431_SBCK_019-7b"/>
起然未嘗不託扵古先聖人以行其說至言黄帝尤怪妄不<lb/>
經更閱明智訖未有深非之者要以資扵近用非所可廢而<lb/>
巳如此書舎曰非黄帝所作遯世學道之士得而習之固不<lb/>
為無益也<lb/>
　　題趙子昻琴原律略後<lb/>
趙子昻好音凡古之言音者靡不知也知之靡不能為也為<lb/>
之而示於人人習扵今之音也駭而避之旣又相聚非訕子<lb/>
昻子昻抱其器與書發憤以悲余始聞其然亦以為子昻誠<lb/>
髙絕其成書似太銳且當虚心盡人之言數千百年間爭音<lb/>
樂異同甚扵聚訟獨今人紛紛㢤久而得其書琴原律略等<lb/>
讀之則知今人所為非子昻者持今人而非之非持古人而<lb/>
非之也嗚呼豈不真可憐㢤子昻為音始扵琴子昻之琴子<lb/>
<pb n="KR4d0431_SBCK_019-8a"/>
昻旣自見扵書吾舉今人琴以明之今人學琴者推楊司農<lb/>
司農之琴不用律以手指抑按絃間得其碎然者傳扵白雲<lb/>
之曲曰此折竹聲也得其啞然者傳扵夜烏之曲曰此投林<lb/>
聲也諸爲曲皆若是曲成而合其譜然後曰某主某絃爲其<lb/>
音爲某音而琴成夫司農之琴纔近扵荘生所言籟聲而安<lb/>
得爲樂音乎將司農不以樂予琴而用無律之音乎将司農<lb/>
聖扵伶倫后䕫律成扵心而無所事器乎嗚呼何必子昻雖<lb/>
余之愚豈不能非之然當司農時猶自謂之新聲司農每一<lb/>
譜成而尸琴祭扵寢曰吾安能爲是聲吾琴必有祖吾祭祖<lb/>
余嘗私譙之是司農琴當司農自爲祖而食之琴祖不食也<lb/>
爾來司農琴擅天下投林折竹之聲兒童婦女聞而喻之則<lb/>
吲然而笑始也兒童婦女習之久也縉紳大夫之安扵近者<lb/>
<pb n="KR4d0431_SBCK_019-8b"/>
幸其聲之託諸古之器也隨而習之嗚呼何必子昻雖舎之<lb/>
愚豈不能悲之然余雖知不當為司農琴竟亦不知當為何<lb/>
琴雖知人之學之非而自無以語人今得子昻書始豁然有<lb/>
以實扵余心以子昻之扵琴不誣也推之扵他樂知其皆可<lb/>
徴也顧子昻窮余知之又窮而人之好司農者方盛姑私其<lb/>
書而勸子昻自重以俟其定焉<lb/>
　　題王㣲仲孝弟類編後<lb/>
人有常言窮則善其身逹則兼善天下嗚呼君子之處逹也<lb/>
其道必有以及之而能兼善固也至扵處窮而欲私善其身<lb/>
豈不隘㢤古先名賢不幸偃蹇顛沛無權以逹其志則退而<lb/>
政行扵家俗成扵鄕近尤能使同時不善者有所媿逺尤能<lb/>
使千百世而下聞其風者有所慕正如溪澗沼沚之浸雖狹<lb/>
<pb n="KR4d0431_SBCK_019-9a"/>
扵江湖而其勢皆足以潤物惟盗名無實之徒精神氣韻無<lb/>
所振激乃類扵㫁潢眢井未渫而先竭耳余自屏居以來常<lb/>
以自勵亦以勵同志至上饒得窮者一人曰王宏微仲以孝<lb/>
弟類編示余余讀之有味扵其言使好事者人傳一編置坐<lb/>
間朝暮熟復而感發焉雖官府不立可也<lb/>
　　題太學登科題名後<lb/>
余為咸淳諸生時楊鵬舉去太學久矣然以鄕里前後軰見<lb/>
余輒說太學不休口此其天資篤厚綢繆舊故豈如他人朝<lb/>
遊暮忘若逆旅相逢之為㢤去仕各二十年始以所編太學<lb/>
登科題名示余余為之重慨盖余家自余以上數世皆在太<lb/>
學習聞父兄時議耻扵不入學而不耻扵不仕故雖江浙近<lb/>
郡亦有逢舉不赴得恩不陳以為髙者時三舍法嚴又不易<lb/>
<pb n="KR4d0431_SBCK_019-9b"/>
出任雖當仕之人俊才高等亦湏盤薄掩抑待年久之而後<lb/>
解褐以陳同父劉潜夫聲望卒不敢假借它途以出餘人從<lb/>
可知矣故當是時宿儒老生旣無利祿得䘮扵心國有大事<lb/>
則不顧鈇鉞群起是非之其理明其言重往往令人悚息畏<lb/>
聴退而歌吟庠序間有以自樂亦無不遇戚戚之嘆自後一<lb/>
相進一法改恩數益寛祿仕益易而太學不得如前日之重<lb/>
矣今使鵬舉與余軰復為諸生相從顧不媿乎<lb/>
　　題唐師善談乘<lb/>
往時木石尤先生居吳中毎朝膳畢四方之賔遊雲擁其門<lb/>
先生幅巾野服出見客薄茶一啜坐中談說典章儀註經術<lb/>
吏事以至巫醫筭奕之類無所不有日且中又茶一啜而散<lb/>
以為常郡子弟載筆札從屏後竊記其所言雖未嘗執卷問<lb/>
<pb n="KR4d0431_SBCK_019-10a"/>
學而人人談吐各有本末無白丁之媿扵時陳端明居崇徳<lb/>
林直院劉南兵居莆亦然丁巳歲尤先生史禍發此事俱廢<lb/>
表元生愈晚又居窮鄕白社然猶及識老先生十數公時時<lb/>
衣冠廣席必援引前言往行以助談柄故亦不至虚爲年少<lb/>
一二十年來無復此樂欲略聞嘉定端平前後成敗曲折噤<lb/>
口膛目有茫然之嘆毎群居燕聚舉閭巷牀第猥䙝近事則<lb/>
相與哄堂絕倒而已可勝言㢤臨安儒者唐師善深潜而駿<lb/>
發出其平生所著談乘十二卷者見示扵塵埃羇旅風雨呻<lb/>
吟之中讀之快㢤尋常雜書多重複牴牾而此編一一精確<lb/>
可以補亡决惑者甚衆固幸遲暮之猶有所遇而恨師善亦<lb/>
有衣食憂且暮且去而不得欵曲相成也扵是爲題其梗槩<lb/>
扵卷末云<lb/>
<pb n="KR4d0431_SBCK_019-10b"/>
　　題沂州先賢攷<lb/>
世人所稱五福宜若皆聴命扵天余攷洪範之說壽冨康寧<lb/>
考終命四者容或天可爲之至扵攸好徳則在人而巳扵天<lb/>
無與也余自知讀書以來見古人名賢盛徳君子爲之歡欣<lb/>
慕恱及江湖道路邂逅交接聞一嘉言善行亦願執鞭捧謁<lb/>
如恐相失此豈有所驅迫美誘而然㢤以逺者猶然若使鄕<lb/>
鄰里閈而有其人焉則慕之當何如故古者鄕先生沒則祠<lb/>
扵社而其久也百世猶紀其遺烈如汝南先賢㐮陽耆舊傳<lb/>
之類皆足以起人之敬思而風俗名敎亦因之而増重且又<lb/>
人無窮逹貴賤通得行之而法所不禁則何爲而不爲沂學<lb/>
舊有忠賢堂刻鄕賢名字于石兵火燬㓕矣海漕萬戸王輔<lb/>
臣名君佐創意蒐討續之増舊之數起自周太公望至唐末<lb/>
<pb n="KR4d0431_SBCK_019-11a"/>
巳得二百九十六人猶恨近世者有闕而文獻不可問也來<lb/>
江南以謀扵吾黨余嘉輔臣有功扵風俗名敎又與吾所謂<lb/>
攸好徳者合旣力賛而成之其古琅琊與今沂州及沂水所<lb/>
沿名跡相聯甚廣故採取寧過扵寛惟夫雖居沂州而生無<lb/>
益扵人死無傳扵世者當稍釐汰之使有勸云<lb/>
　　題雪竇行紀後<lb/>
四明洞天之麓有三僧刹其隂為梨州杖錫而其陽為雪竇<lb/>
比二刹稍寛敞又近扵人境逰覽之所易及然騷人勝士有<lb/>
事于雪竇者間涉筆墨往往不過單章隻詠以相酬荅未有<lb/>
囊括本末而為一書者盖志書荒唐行役匆遽其勢不容不<lb/>
爾雖余之居近逰數亦莫得而詳也番昜吳熈載以故家名<lb/>
儒來為州判官奉公檄經過留不暇久猶能採摭詢訪作雪<lb/>
<pb n="KR4d0431_SBCK_019-11b"/>
竇行紀一卷事贍而辭精趣䛕而理覈不但可以盡本山之<lb/>
故實而梨洲杖錫儼然如在自前人之材力相去乃若是懸<lb/>
逺㦲聞山中僧多好事熈載宜布施此文使刻藏本山以示<lb/>
觀者<lb/>
　　題李常鄕試稿<lb/>
江南多故家以余所見干戈以來有身為名人子孫問其祖<lb/>
父行事而不能自言者矣至扵衣冠科目聲華詞藻相掩映<lb/>
數百年不墜若宣城李氏固不可多得也李氏自唐巳著入<lb/>
宋太常公以太平興國五年登進士第此卷即其試稿中更<lb/>
散軼六世孫宗正公能搜攷訪獲遂復為李氏物今又再世<lb/>
凡兩經兵火而其家装潢如新良可人㢤太常公廷試時猶<lb/>
用詞賦未改對策士大夫㢘耻自重無挾書假債無冒名請<lb/>
<pb n="KR4d0431_SBCK_019-12a"/>
託人人各以所學著見故動輒得士云<lb/>
　　題提學陳侯講義後<lb/>
古之為儒惟其傳寫之不可已者乃有簡牘至扵師生講學<lb/>
必口授耳受今之魯論載記問荅漢儒之師說康成之鄭志<lb/>
皆其物也後世旣無專師為師者以故事不敢廢則書成文<lb/>
累幅時節臨諸生高坐讀之謂之講義彼此漫不知何語因<lb/>
何䏻有所感發成就然嘗聞臨川陸子静在鵞湖講君子小<lb/>
人義利章坐中聴者為之流涕吾鄉袁廣微使江東講孝經<lb/>
數日官属有棄禄歸養親者是雖故事而言之輕重又係乎<lb/>
其人㦲提舉學事永嘉陳侯示敎平生講義若干篇純篤精<lb/>
實機無虚發盖其文獻問學淵源有自來矣<lb/>
　　題徐山長講義<lb/>
<pb n="KR4d0431_SBCK_019-12b"/>
講之爲言義兼師友主於反覆辨難以成其說余猶及見浙<lb/>
閩諸老先生開講不用寫本直是據案口說後進者質問扵<lb/>
前隨機應荅粲然可述講退各以所聞載之方䇿而寫本出<lb/>
焉今之講師朔望抽方尺之𥿄書陳說累百言忽然臨高朗<lb/>
誦聴者漫不知何語以爲故事不可廢而巳固不敢望有所<lb/>
激發開悟徐則高爲長扵饒之雙溪見示此卷皆與諸生月<lb/>
講之作如天人性命綱目該涉旣廣而名物度數官守世次<lb/>
地理之類攷據思索俱不疎漏古稱敎學相長詎不信然衰<lb/>
老廢放加之以驅馳形神惘惘何由頻聞至言乎書此以識<lb/>
媿慕之意<lb/>
　　題王敎授淸湘講義<lb/>
古之經師與其門人弟子羣居有辨疑問難授者無強聒之<lb/>
<pb n="KR4d0431_SBCK_019-13a"/>
煩而聽之者易入非如今人書盈几之𥿄臨容丈之席無疑<lb/>
而游談不問而寢語者也然誠知其無益而歲時朔望庠校<lb/>
之間有不敢廢以為不爾則益無所事而巳鄕前軰全州敎<lb/>
授王君守之由太學决科余生晚不及識而其家子弟從游<lb/>
甚厚因得見其在淸湘時所為諸生月講若干篇粹然君子<lb/>
之遺言乎旣感歎繫之以辭遂歸卷王氏俾寳藏之更數十<lb/>
百年覽此又為古矣<lb/>
　　題陳獻肅公邦彦遺事後<lb/>
昔孟軻氏稱能言距楊墨者以為聖人之徒夫聖人之徒豈<lb/>
易易然而一言距楊墨即與焉推是以論人則紹興之末乾<lb/>
道之前能言主張魏公排秦檜又不肯媚大淵者可謂之君<lb/>
子之徒非邪然不媚曾覿其賢易决魏公雖終始不道和而<lb/>
<pb n="KR4d0431_SBCK_019-13b"/>
輕信累敗罔功又嘗沮忠良相李綱使不得行其志是雖欲<lb/>
盡賢之而人豈盡信之乎曰魏公輕信取敗誠有之最甚者<lb/>
富平之役及與李綱不恱皆在少年輕銳時晚歲識鑒精明<lb/>
純誠勁氣不挫益加遂與伯紀傾懷相驩期有所濟而伯紀<lb/>
且死朝廷内外更呼迭嘯無非秦檜餘黨四海所倚以枝梧<lb/>
三綱五常者惟魏公巍然獨存而陳應求胡邦衡王龜齡若<lb/>
獻肅陳公邦彦六七君子附之摧奸抑倖扶正培本一時朝<lb/>
望山立焱起嗚呼壮㢤大徳辛丑春余與獻肅四世孫處久<lb/>
同客錢塘出行狀志銘謚議及省櫝名賢遺墨之偶存扵兵<lb/>
火餘者以見示瞻仰慨歎悽悒久之<lb/>
剡源戴先生文集卷之十九<hi>終</hi>
</p>
<p>
</p>
  </div>
</body>
</text>
</TEI>
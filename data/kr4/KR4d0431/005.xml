<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0431_SBCK_005-1a"/>
剡源戴先生文集卷之五<lb/>
　　　　　　　　　　　　　　四明戴表元帥初<lb/>
　記<lb/>
　　會稽唐氏墓記<lb/>
古之人生而閭居死而族葬故其敦親重土昭穆百世而宗<lb/>
不遷文華未繁而侵欺予奪之訟不興後之時國無世家鄕<lb/>
無禮俗有能僅存而不廢者非上之教葢係乎其人焉降及<lb/>
近世風俗益衰吾觀扵士者之家而三世不别籍者希矣一<lb/>
命之貴適集其躬歸視父兄之居若恐不足以容髙輿旋乘<lb/>
馬悶悶然思更之至擇葬也則不求安死而求利生拘忌隂<lb/>
陽之說東奔西馳故有禰踰祖支破宗形侵勢攘智謀力奪<lb/>
無有厭極旣其甚也有出疆遠卜非殯非葬世之子孫疲扵<lb/>
<pb n="KR4d0431_SBCK_005-1b"/>
展省而併失其故封者矣有壤地相交與郷人爭㝷尺之畔<lb/>
而興無涯之獄者矣於乎人生而群不可以無居也死而掩<lb/>
之不可以無塟也先王公爲之制而人各不失其厚後世務<lb/>
厚其私而行之胥䧟扵薄有感之士得不懼而圖㦲㑹稽唐<lb/>
氏爲東南聞族譜牒絲牽繩聮數百年不私入其家累世合<lb/>
居一門之中隱然成小都聚斯旣賢扵人矣其逺祖通議大<lb/>
夫之葬在山隂縣旌善鄕之古城山寳祐中有私致其家之<lb/>
劵扵鄕貴人節度全君者全君以閒壌納之久而知爲通議<lb/>
之墓城也瞿然曰得無有議我者乎俾守隷詰其樵蘇而通<lb/>
唐氏之洒䘲如故越二紀會通議之七世孫班謀扵宗老引<lb/>
義致書以請于全君全君謝而諾之竟還劵唐氏且爲冩圖<lb/>
形標界石以信于唐氏如法扵是㑹稽之士大夫賢唐氏之<lb/>
<pb n="KR4d0431_SBCK_005-2a"/>
子不散其宗䏻守其身而孝其親復故物而光先猷也曰凡<lb/>
有家者不當然乎又賢全君之復劵䏻下勢扵舊族不煩有<lb/>
司以禮信質成仁人之親而錫之考也曰凡處鄕者不當然<lb/>
乎事成唐氏遂識本末刻諸堅碑以著不忘全君之徳以示<lb/>
後人使知爲子孫而與人以先世之近隴與受之者皆義所<lb/>
不容而法所不許以余之嘗學禮也書來請文以繫扵碑隂<lb/>
乃述其槩而授之其歳月先後歩畆廣袤則唐氏所識詳焉<lb/>
　　敷山記<lb/>
昔余嘗讀晋人絕交書誓墓文心誠怪之以爲諸公酣詠山<lb/>
林沉溷鄕井亦云過矣久之歎曰嗟乎士大夫心知材業無<lb/>
所益扵時寧出此焉猶可矯懦激頑㢤然此事貧者亦不易<lb/>
爲則好義之士又有爲之裒工穿磵致鏹買山以成其高者<lb/>
<pb n="KR4d0431_SBCK_005-2b"/>
若吾家處士之扵吳中符山人之扵襄陽風流客主天下兩<lb/>
賢之而今豈復有斯人乎庚寅之冬遇吳興姚子敬于杭子<lb/>
敬傾然爲予道敷山之事敷山者西扵吳興十有餘里山中<lb/>
卷外截水罄折行平原茂樾間左右之徐山杼山挾敷山而<lb/>
蹲敷山之前蒼峭亘連圭起簴伏望而知爲美壌也然巳入<lb/>
扵勢家莫可物色更累十年子敬之隣有曹君者始售而有<lb/>
之旣克有之則以予子敬扵子敬欲窺一區之地以居久矣<lb/>
而不敢望如敷山之美也曹君曰敷山之美我幸有之子貧<lb/>
而賢我以成子子敬曰我誠不敢望敷山之美也而不敢不<lb/>
成曹君之義且吾親年髙他日倘幸以爲壽蔵而築室讀書<lb/>
扵其側耕漁以給口蔵脩以養體詠歌以舒志洋洋乎曹君<lb/>
之賜吾事畢矣吾聞之驚喜夫子敬之所以得扵曹君與曹<lb/>
<pb n="KR4d0431_SBCK_005-3a"/>
君之所以知子敬視古人何遠㦲雖然曹君義人也子敬非<lb/>
材業無所益扵時者也予未識子敬時凡從吴興來者誇子<lb/>
敬不容口曹君亦用是賢賢乎及旣識子敬乃恂然一儒徒<lb/>
清苦刻厲議成而言慮言而動其不負敷山審矣則曹君不<lb/>
爲傷義子敬不爲沽惠也雖然子敬材誠髙業誠良知子敬<lb/>
者或不皆如曹君之真将有結駟千乘兼金束帶問途扵敷<lb/>
山之下是吴興之榮子敬之逹非敷山之得曹君也子敬曰<lb/>
吾何暇扵是抑子之言爲慤姑爲我記之吾將自書以鐫扵<lb/>
敷山之石子敬名式曹君名元弟名浚者字資深名淵者字<lb/>
子登余剡源戴表元字帥初庚寅之歲是爲某年謹記<lb/>
　　戴氏剡源張村葬記<lb/>
嗚呼我先考府君以寳祐丙辰葬我祖考府君扵剡源張村<lb/>
<pb n="KR4d0431_SBCK_005-3b"/>
之長錫嶴山十八年爲徳祐甲戌而我祖妣鄭夫人卒以其<lb/>
歲自金陵官舍轝載歸祔葬我祖考府君兆西又十年爲至<lb/>
元甲申而先考府君卒卒前嘱其孤表元曰昔吾蔵吾二親<lb/>
扵此踰家三舎人皆以爲遠雖吾亦以爲遠也今脫此持空<lb/>
身來得與汝等同廬居衣食扵此朝夕如見吾親焉昔吾得<lb/>
數寸之壤纔足以爲墳甲戌之葬吾以金陵賻錢而易諸隣<lb/>
繇逮今計之爲畆幾累十昔吾之貧愈扵汝家無守人視護<lb/>
不時今山有毛吾手所自樹亦且向拱不言而封之樵牧不<lb/>
忍至吾扵蔵吾親無所悔惟是餘壤之未完心猶歉然表元<lb/>
拜而請故則申嘱之曰吾非多求也吾長錫山之顚在兌兌<lb/>
顚拆下蛇行數千歩而屬于家者吾旣易而有之長錫顚之<lb/>
表少右而庚復有顚焉曰望春尖望春之小支垂爲瓠藤曰<lb/>
<pb n="KR4d0431_SBCK_005-4a"/>
天厨嶴之右又從庚顚分垂髙支披之益長以抱長錫長錫<lb/>
之左曰郭浪嶺郭浪之左其顚與天厨齊如二肩垂支加髙<lb/>
而長綿綿延延其將停也廻岩峭壁駐于艮溪曰青梅潭青<lb/>
梅天厨之間巉磵砂磧不堪往來有役于山者往徃取逕冡<lb/>
下儻幸而盡有其處嵌者爲樊夷者爲舍以寧吾親不亦善<lb/>
乎甲戌之葬力可爲矣而不暇今暇而力不給奈何顧吾家<lb/>
有夀種吾父丙申八十吾母庚戌八十五吾庚辰今方六十<lb/>
五年若盡吾齒必能成也小子識之扵時見先考府君語訖<lb/>
泫然欲泣扵乎安知語出不旬月遂竟爾不祥乎蒙天之罰<lb/>
不敢死旣以十二月十七日前卜葬我先考府君于西二里<lb/>
中枝之山又二十年頼先世遺澤凡所欲扵長錫左右青梅<lb/>
天厨罔不略備表元㓜愚逮事先祖考妣祖考府君寛慈朴<lb/>
<pb n="KR4d0431_SBCK_005-4b"/>
謹君子也扵雲臺府君爲同祖兄弟祖妣鄭夫人聰敏精書<lb/>
計扵郷貢進士諱一枝字善甫爲同父妹雲臺府君以毛氏<lb/>
詩起家官四方晚始貴扵朝祖考府君不及卒業故先考府<lb/>
君學扵外家以外家之學學賦學成復以教表元戴氏起雲<lb/>
臺府君以來仕者三葉其以賦學决科則祖妣夫人先考府<lb/>
君之爲也祖考府君有子五人先考府君在仲最愛祖考府<lb/>
君始疾以夢諗先考府君曰屬寢扵張山甚燠而安我死汝<lb/>
必以是蔵我旣䘮在殯先考府君扵近郭之山但號張者靡<lb/>
不如也率不合旣而踰信宿不歸家人惑焉一夕忽自歸曰<lb/>
有剡客與我言問其居居張村吾欣其名懼失之因不及之<lb/>
告而徃徃而覩一麓甚美與吾父夣合也吾其圖諸然而無<lb/>
資則往謁舘扵大姓許将教授其子弟旣館詢其麓乃楊氏<lb/>
<pb n="KR4d0431_SBCK_005-5a"/>
之麓也房而隷之且累十主先考府君以誠謀扵許曰公能<lb/>
以館我數年之資假我使吾親得成塟自兹而往吾悉心力<lb/>
以償君如約焉許亦長者惻然相成用其資佐家之所出者<lb/>
分致累十主又日具醴食人求其諾殚勞竭瘁迨扵畢也肌<lb/>
顔槁削而後得葬也扵乎勤矣人子扵親得稱善先考府君<lb/>
之勤不可沒也若先祖考府君之隱徳祖妣夫人之教與吾<lb/>
子孫之得居扵剡源者皆不可以不知也苟知之不可以不<lb/>
念也表元因齋沐追記其事梗槩于冊以示後之人大徳十<lb/>
年丙午二月朔日孤表元謹記<lb/>
　　小方門戴氏居葬記<lb/>
小方門在奉化治南二里許寳化山之隂戴氏之祖居之戴<lb/>
氏古大族從漢晋來比比以學行顯重關河間而居江南者<lb/>
<pb n="KR4d0431_SBCK_005-5b"/>
莫著扵剡剡與奉化相犬牙譜系宜近然昭穆不可得而詳<lb/>
矣小方門戴氏始扵八代祖曰九府君妣曰趙氏夫人七代<lb/>
祖曰十三府君六代祖曰十五府君妣曰徐氏六夫人皆葬<lb/>
龍潭宣公石橋山九府君之葬據橫㘭面左地理家謂之斬<lb/>
關穴十五府君之葬臨低㘭面右謂之盡龍穴也惟十三府<lb/>
君迷其葬當在衆兆中不能定十五府君始定居小方門遂<lb/>
生三子長諱果居忠義仇村爲仇村戴氏祖次諱昇居縣東<lb/>
郭戴氏花園爲花園戴氏祖又次諱暹曰廿六府君仍居小<lb/>
方門葬龍潭山髙㘭亦面右爲小方門五代祖妣曰劉氏夫<lb/>
人事具崇寧閣石碣生四子長諱宇曰六四府君妣曰陳氏<lb/>
夫人顧氏夫人葬小方門西南樟樹灘府君性寛良長者嘗<lb/>
以衙前役服勞縣庭一年故平决闘訟與譬釋勸諭而解者<lb/>
<pb n="KR4d0431_SBCK_005-6a"/>
無慮累百家役滿日縣大夫遣子弟擁藍輿簮花帽以華其<lb/>
歸樟樹灘距家七八歩其葬有崇阜左拱水縈縈環之龍潭<lb/>
廣度石棋盤諸山趨迎顧揖皆合地理家又謂之冠帶穴也<lb/>
是扵表元爲髙祖次諱宏曰八十府君再傳而絕又次諱實<lb/>
曰八一府君居小方門西宅爲西宅戴氏祖又次諱寘曰八<lb/>
二府君居小方門益西洗馬橋爲洗馬橋戴氏祖六四府君<lb/>
生六子長九一府君諱顔次九三府君又次九四府君又次<lb/>
九五府君諱辛貧而極孝譲又次九七府君又次九八府君<lb/>
諱克順九七府君去居鄂餘皆不離小方門而九五府君扵<lb/>
表元爲曾祖以六月十三日卒妣曰六一夫人以五月二十<lb/>
五日先卒同日葬小方門東北王家塘青墪青墪在田隴間<lb/>
異時族聚盛田皆戴氏物墓有封樹今屬單居逺萬一顧視<lb/>
<pb n="KR4d0431_SBCK_005-6b"/>
<pb n="KR4d0431_SBCK_005-6b"/>
髙選鄭夫人督警又嚴甥孫緣外家故始皆改用詞賦業府<lb/>
君生丙申七月十日亥時年七十九卒甲寅十一月二十七<lb/>
日夫人生庚戌五月二十日辰時年八十五卒甲戌八月十<lb/>
二日剡源張村别有記府君生五子長再十六府君諱濚字<lb/>
黙叟性貌酷類先祖舊法中朝官三歲得牒上其族子弟名<lb/>
之在緦功親者試國子監試中補國子生府君以伯父武諭<lb/>
牒至杭試一不中卽罷業晚歲自號拙逸居士生庚午五月<lb/>
六日辰時年七十七卒乙酉八月二十一日妣曰袁氏三八<lb/>
夫人生丙寅八月十五日子時年五十卒乙卯九月七日次<lb/>
再十八府君諱灝字商叟生庚辰三月二十九日卯時年六<lb/>
十五卒甲申七月十九日次再十九府君諱頡字子美次再<lb/>
二十府君諱南一字梅叟次再廿一府君諱須凡七孫在者<lb/>
<pb n="KR4d0431_SBCK_005-7a"/>
四人而表元由居士第三子爲仲父後兵毁無所歸已卯竟<lb/>
歸剡源張村東二里榆林㝷奉二父葬榆林西中枝山袁夫<lb/>
人之殯則尚寄小方門西南二里張山下陳家園先兄桂二<lb/>
府君兆東旦夕當卜榆林附近之壌而遷焉表元因念爲兒<lb/>
童時隣巷無過從旬日必取間道歸小方門問父兄宗黨舊<lb/>
事頗知未離析前諸房鳴鐘會食縣南軒葢惟吾族及王趙<lb/>
二家常相往來花園之族歲一見仇村之族大慶弔則一見<lb/>
花園後雲臺公三十年有六八府君諱鑫字淳父亦用毛氏<lb/>
詩自太學上舍附甲辰進士第釋褐仕至承議郎太平倅七<lb/>
九府君諱嚞字良父太學特奏名迪功郎主新昌縣學葢纔<lb/>
自表元得通家展敘龍潭墓有山租錢若干緍麥若干斤毎<lb/>
歲一人以其租具清明祭祀祭之日小方門西宅洗馬橋坊<lb/>
<pb n="KR4d0431_SBCK_005-7b"/>
郭老稚傾室來羅拜墓下拜訖餕祭之餘歸舍復治酒數行<lb/>
果盤食飰雜饌如式富不敢奢貧不敢陋最後湯餅一箸而<lb/>
散闔族聚會歡諧自以爲至樂花園比仇村絕近亦不至其<lb/>
旁枝居鮚崎者榮一府君諱履字元泰又字行之以詞賦入<lb/>
庚戌太學成三舍正奏名榮五府君諱元春字仁長辛酉鄕<lb/>
貢毎與表元兄弟語爲之歎息故表元自金陵歸即先復小<lb/>
方門特奉公故廬而居之漸欲増墓田廣宗譜力不睱及而<lb/>
止惟奉化戴氏甚繁至於明經入學决科登名獨小方門爲<lb/>
然祖徳深長未易俄測而後裔轉徙方張莫知本始缺扵紏<lb/>
合失今弗圖後悔滋甚輒盡所覩聞登載簡冊以示剡源子<lb/>
孫并錄副本使小方門坊郭西宅洗馬橋仇村花園之益後<lb/>
扵表元者通知而總其名曰小方門戴氏居葬記<lb/>
<pb n="KR4d0431_SBCK_005-8a"/>
　　計籌山昇元報德觀記<lb/>
人與人相羡羡而至於不可及者以其能也而有能者不必<lb/>
富且貴能矣富貴矣而扵物也必勞葢有以命世之英王侯<lb/>
卿相終身之榮而不能得山林隱逸一日之樂兼其樂矣而<lb/>
人之生必有死死則羡者始窮而人之窮者欲不可窮也而<lb/>
神仙之說興焉神仙者扵世之死不足爲扵世之榮不足有<lb/>
扵世之名區勝壤殫人力所不䏻至者空飛幻岀無江湖之<lb/>
阻寒暑之變資糧車馬之煩而皆得信其所往又能長有其<lb/>
樂而不死扵乎是豈不知可願㦲然自秦皇漢武以來疲精<lb/>
畢歲以求之卒無見者而幽閒荒寂之濵枯槁之士往往有<lb/>
忽然而遇無意而得者焉余自四方之事及經喪亂所至見<lb/>
佳山水不一毎從樵夫獵人訪知爲古來名跡則爲之徘徊<lb/>
<pb n="KR4d0431_SBCK_005-8b"/>
瞻眺不忍舎去所居敝廬抵道家所稱四明洞天者逺無數<lb/>
舍歲時過之蓬蒿沒人猿　宅焉私歎安得瓊臺玉宇也而<lb/>
辱仙人居之乃聞呉興山水清絕之鄕有計籌之山當餘英<lb/>
之東南古禺氏國之要衝崇峰秀壑峭立天外而棟宇雄嚴<lb/>
與其地稱竊欣慕之問山之所由得各則地志以爲越大夫<lb/>
計然嘗登此山籌度面勢以營隱居久之道成躡山顚危石<lb/>
乘雲而去至漢而葛玄煉丹其上故常有雲物騰騰然護其<lb/>
丹穴天朗夜清呉人候望金丸之光以占豐年問棟宇之所<lb/>
以盛則初也有壇㝷丈以行鄕民崇祀旣而壇廢旣而復置<lb/>
爲觀宋紹興初和國楊武㳟王即觀之故而新廣之始有肖<lb/>
像之地退食之堂樓鐘之樓巢經之閣與凡所以居止供具<lb/>
始莫不備問居之之人其居之所以能久則當武㳟之時亳<lb/>
<pb n="KR4d0431_SBCK_005-9a"/>
有祖君慶章王賢其人以禮聘居之爲致永隆仁和之田爲<lb/>
頃贏二十有八武康之山爲畆贏五百以充其用乾道丙戌<lb/>
之春太上皇爲枉車駕幸其山中又爲內出御書經文及他<lb/>
錫賚爲寵祖君之後始改今額爲昇元報徳而居昇元者一<lb/>
軌祖君之道最後得當塗杜君道堅王之五世孫頻祖賢其<lb/>
人又爲致山壤之田并昇元若隷昭忠廟者爲畆贏千又有<lb/>
所謂科儀田經始扵祖君以來諸人至杜君益成之爲畆贏<lb/>
二百山爲故而田如先其山川若是其人之爲也若是而昇<lb/>
元之羙始完余嘗思之夫何必爲仙人翺翔是山之中而後<lb/>
爲樂誠使憂患不加毁譽不至得爲昇元之徒探是山之毛<lb/>
以爲衣挹是山之泉以爲漿巳不翅王侯卿相所無之樂矣<lb/>
然吾聞神仙者不遠人凡與人居行而人不知不必專在深<lb/>
<pb n="KR4d0431_SBCK_005-9b"/>
山窮谷之間亦不必以世俗心窺之謂其欲長處以自全今<lb/>
道家言神仙宗老子雖扵計然也亦云得道扵老子其逺事<lb/>
不可知而吾讀老子書有憯然憂世無憀之心其言忌取物<lb/>
多以有力爲苦將憂人之憂而自爲者樂乎抑皆其無憂而<lb/>
後能樂乎宅日余持此說也從山中之人叩而學之<lb/>
　　程母二夫人祠堂記<lb/>
自宗法廢士大夫不幸而無子則取之他宗比其諱之也縁<lb/>
飭覆護若固有然余獨見蜀鶴山髙魏氏台西澗陳葉氏合<lb/>
二族爲一家歲時子孫衣冠朱紫通祠廟聮昭穆班拜齒坐<lb/>
上不誣其祖下不沒其親如秦漢前分注别籍而相展敘者<lb/>
禮有緣於人情可以義起其謂此類㢤江東醴陵教授程元<lb/>
憲見余言其二母氏之事元憲故弋陽鄭族而貴溪程出也<lb/>
<pb n="KR4d0431_SBCK_005-10a"/>
程夫人之父禮兵曹掌故用經術兩貢于鄕入太學釋褐稱<lb/>
江南名儒委家政扵翁夫人程夫人爲女甫十齡輒能代二<lb/>
親經紀中外事化艱險爲饒𥙿旣長適鄭鄭亦益睦當是時<lb/>
程夫人之仲弟今将仕公之夫人邵氏亦賢淑<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>禮度與程<lb/>
夫人相善縉紳間號孝義程家憲府嘗列上其事乞褒顯值<lb/>
改物不果旣而邵氏無子掌故公夫婦年且七十毎享先廟<lb/>
郤顧深念憂形顔色會甲戌歲程夫人携諸甥歸寧見元憲<lb/>
方齓竒之曰必以是爲吾賢婦嗣且吾女雖鄭歸程氏家由<lb/>
吾女而立不可忘程夫人以姑婿辭明年程邵二夫人相繼<lb/>
卒掌故公夫婦固請于鄭得如言以童孺持喪行服乙亥秋<lb/>
九月也後三十一年當大徳八年甲辰扵是元憲歸自醴陵<lb/>
旣閱歳即髙守䲧郡夫人之墓西築堂以併祠程夫人供養<lb/>
<pb n="KR4d0431_SBCK_005-10b"/>
鋪設種蒔布植一一如式旁祠置田若干畆以充祭薦守護<lb/>
之費初醴陵以乳泉得名其泉不時發父老相傳有異人至<lb/>
其地則發醴陵升州設教授自元憲始庚子春山亭落成而<lb/>
泉發于亭下凝碧如染因名亭漾泉中都官部使者州長僚<lb/>
佐學士諸生徴圖作歌以相推羙及是以名祠前之池亭所<lb/>
以申報稱寄思慕之道甚備而不鄙辱諗扵予噫嘻此固疇<lb/>
昔所常惓惓扵緣情起禮之歎者也元憲年方強仕有才學<lb/>
能不遺其本益取徳義道藝倡率程鄭子姓使兩家賢俊雲<lb/>
蒸霧滃他日軒車駟馬修宗合譜扵高守之亭者纍纍百世<lb/>
而不絕後之君子夫豈惟高魏陳葉是許将程鄭閥閱附焉<lb/>
葢皆漾泉之餘澤也耶其年十二月十日剡源戴表元記<lb/>
　　固海宿雲山崇勝寺記<lb/>
<pb n="KR4d0431_SBCK_005-11a"/>
道奉化鮚埼西南五六十里有聚曰固海有山曰宿雲有寺<lb/>
曰崇勝山起鎮亭囷盤枝披爲大小橫山蓬島安岩馬鞍龍<lb/>
髯<graphic n="KR1296" url="https://raw.githubusercontent.com/kanripo/KR-Gaiji/master/images/KR1296.png" mimeType="image/png"/>墟之屬千縈百折而後至扵宿雲傍峙一麓且伏且昻<lb/>
上人目爲鎮山頭若與鎮亭相首尾者自此外薄爲海而山<lb/>
止矣山止則氣必聚前扵搆寺者取扵宿雲率面之以爲對<lb/>
旣而掖之以爲右三易而負之以爲背趨迎按據始與山稱<lb/>
寺之額自唐天成三年名固海院宋治平一年改今名寺之<lb/>
棟宇興廢則有璋禪師者實爲開創第一祖而不知其所從<lb/>
來屋久且敝嘉定間妙聖師一徹而新之惟大殿爲故物至<lb/>
元丙子之兵方丈祖塔外皆以毁廢祖森師乃重建法堂庫<lb/>
院諸室儲材蓄工将以次營懴殿立塑像前寺主文彬師亦<lb/>
擬扵道塲上飾觀音自在像漸漸可以完復舊觀而森師逝<lb/>
<pb n="KR4d0431_SBCK_005-11b"/>
己丑二月隣境盗發寺屋自方丈祖塔及彬師下房外又皆<lb/>
燬于是一正師劬勞撙節而重興之以戊戌冬建庫院又二<lb/>
年壬寅冬建懴殿文約師建臺門長者天台蔣邦佐建法堂<lb/>
丙午冬建香積厨馬溥建大釋迦像諸餘藻飾位置以至祝<lb/>
釐禬災之處凡寺之所須無不具備寺之田産贏縮則舊籍<lb/>
僅二十有六畆山一百畆慶元元年曇産師始扵寺東青山<lb/>
西得海成田得若干畆繼而妙聖師扵川塘南築月浦得若<lb/>
干畆然猶不給迨一正師又積累増買六十畆有竒以充長<lb/>
夏口供由是晨昏鼓鐘寒暑鼎鉢纔成叢林而扵後協賛傾<lb/>
貲助役者僧如日如月也及是耆宿文采等以状載顚末與<lb/>
其諸老之績若一正師之行實來求文以爲紀一正師之居<lb/>
號䝉泉奉化浲者呉氏子年十八棄家投寺僧如岳爲比丘稍<lb/>
<pb n="KR4d0431_SBCK_005-12a"/>
長講學扵南湖安道寧法師華亭西岩伊法師有賢名丙子<lb/>
歸盡思蘭若奉乃祖彬師師逝繼主其席兼主宿雲者十有<lb/>
三年逝以丁未正月窆祔月浦祖塔側夀五十八嗣三人允<lb/>
聴允時允中師爲人天性崇重接物無親踈一以慈恕葢状<lb/>
之云云如此余聞宿雲山久山南古仙人種梔林燒丹洞靈<lb/>
跡接踵而有竊以爲四方之事可以老息若此山州里之中<lb/>
簦笠扉履之所不及固不得捨寺又當台明孔道要會多遊<lb/>
從開堂振錫先後多得賢主人旦夕幸身閑徤或㝷靈運穿<lb/>
山之蹤繼興公登隆之賦而庻幾見之遂不憚以文爲之先<lb/>
容云至大戊申之後十一月旣望記<lb/>
　　天夀報本寺記<lb/>
奉化剡源之山起會稽略天台穿連山界嶺石門南東行累<lb/>
<pb n="KR4d0431_SBCK_005-12b"/>
十百千折然後逹于班溪堂皇曠夷扈衛偃伏行道之人皆<lb/>
以爲宜棲禪林梵坊而未有領㑹之者余近過其地則風湮<lb/>
林莾間朱碧翬煥鐘魚有聲問其廬曰天夀報本也問其創<lb/>
之僧曰正思也問規搆曰剗荒萊揭隆棟有若幻成凡室之<lb/>
扵殿堂廊廡帑廥庖湢像之扵繪塑器之扵食用諸物無不<lb/>
具也問産殖曰田之可稼者爲畆二百陸地山林之可藝可<lb/>
薪者通爲畆百五十朝夕之饘粥公私之靡費可不至缺乏<lb/>
也問歲曰經始扵大徳癸卯距乙巳落成之日無幾時也扵<lb/>
乎據形勢之要擅工能之巧謀敏而業宏心精而慮久是何<lb/>
不動聲色而倐忽變化魁偉不常如此㢤世儒多言浮屠法<lb/>
能絕私去累無愛惜戀慕扵心故遇事往往堅决不就不止<lb/>
又所與遊盡江湖之交多閱扵土風而熟其何背逆順故所<lb/>
<pb n="KR4d0431_SBCK_005-13a"/>
爲而成所成而善是不盡然思師扵班溪爲鄕里毛氏子父<lb/>
諱某早世兄弟五人最少者亦爲僧曰清瑞思師自其㓜年<lb/>
母邵氏即割愛命之薙髪易服復與之經營之資曰他日我<lb/>
老願汝築一庵以養我師受其言庵未成而邵氏没日夜念<lb/>
之不能忘扵懷清瑞師懷之爲助鄞田若干以起其役功用<lb/>
克集庵之考卜師耳目所自悉其初本以居室之名名静山<lb/>
師以庵籍校之奉化凡四五百區今存者纔什一非壊於故<lb/>
家子弟則同門僧挾強懐妬以破蕩之遂以公櫝上聞乞易<lb/>
庵爲寺而得今額其名義葢上申華封之祝下存凱風之思<lb/>
云寺僧相傳用甲乙思師之下曰拱辰曰自端其世世以次<lb/>
謹持之俾勿替至大改元孟夏七日記<lb/>
　　法華寺興造記<lb/>
<pb n="KR4d0431_SBCK_005-13b"/>
奉化僧刹以名跡著稱而人所慕遊者東岳林西雪竇二刹<lb/>
相望六十里修溪隔之峻嶺矗焉或值霖潦凍雪進不得逹<lb/>
而退無所休自余爲兒童時聞患此久矣後十年過之則當<lb/>
二刹之中日峰之西南有法華接待者建屋廬儲饘餐以爲<lb/>
行路之憇食又二十年過之則前鐘後魚左巾右鉢崇殿修<lb/>
廡層軒複院騫髙聳躍峩峩然成一寳坊𣑽宇矣訊其事葢<lb/>
法華僧前後二師者實爲之前師曰妙森後師曰文冏前師<lb/>
扵時涖日與其賢主人趙二卿者相善二卿爲之捐糧以補<lb/>
竭資力以創施久而邇孚遠悅輸助恐後遂罩其趾爲唱法<lb/>
之堂爲炊饔之庖爲偃勞之室旣而二師圖所以永久也前<lb/>
師居治如故而後師持凾遊從江浙間富豪乞求<graphic n="KR1151" url="https://raw.githubusercontent.com/kanripo/KR-Gaiji/master/images/KR1151.png" mimeType="image/png"/>餘歸營<lb/>
子本以貯田産由是法華之舉漸立而前師病垂殁力憊求<lb/>
<pb n="KR4d0431_SBCK_005-14a"/>
後師于臥榻側瞠目嘱以吾二人握空拳爲江湖豎津梁不<lb/>
可中輟意後師荅以盡力當如言即瞑而逝宋咸淳辛未歲<lb/>
七月五日也數經始之年當淳祐乙巳至此二十五寒暑矣<lb/>
後師嗣爲之益増田拓址裒材展工又凡二十五年然後緇<lb/>
流居游出納之所像設妥侑起止之位法屋拱衛莊飾之序<lb/>
大小靡不完備與奉化諸大刹等伏臘朝晡百需之費亦不<lb/>
叚求外而給扵是略可如志而後師又病又力憊以艱難繼<lb/>
紹事宜嘱其嗣若珣軰而逝其語如前師加苦元貞乙未秋<lb/>
七月十八日也後五年若珣軰懼歲久墜其遺言而先勞之<lb/>
不可不紀槖事状底裏來請文誌諸石余惟一法華之有無<lb/>
在宇宙間不爲損益而其道之所由興廢可以爲世之勸戒<lb/>
方是地之未爲法華接待也人見其荒榛野草固不知有今<lb/>
<pb n="KR4d0431_SBCK_005-14b"/>
日之盛雖二師往來顰呻霜露中時亦何敢以爲必濟謀同<lb/>
助勞肯分志廣而衆不疑故能赤手竟成之然又必須五十<lb/>
年之相繼事始不廢孔子稱如有用我者期月可也三年有<lb/>
成稱王者必世而後仁稱善人爲邦百年可以勝殘去殺矣<lb/>
而孟子稱大國五年小國七年至要其大期則謂五百年必<lb/>
有名世人之行志待五百則巳遠任之者復要之必世而三<lb/>
年五年七年期月者皆是也而功卒不立孤行而少與多嫌<lb/>
而數易故吾儒之齟齬什有八九爲二師之徒所笑無足深<lb/>
怪二師皆居鄞之通逺前師周氏受經金谷空相夀五十有<lb/>
五後師戎氏受經城南䏻仁天夀夀七十有五蔵骨異塔合<lb/>
亭在法華後鳯凰山上大徳四年後八月望日記<lb/>
<pb n="KR4d0431_SBCK_005-15a"/>
</p>
<p>
</p>
  </div>
</body>
</text>
</TEI>
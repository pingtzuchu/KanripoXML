<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0431_SBCK_020-1a"/>
剡源戴先生文集卷之二十<lb/>
　　　　　　　　　　　　　　四明戴表元帥𥘉<lb/>
　䟦　銘　箴　賛　述　碑<lb/>
　　䟦濂溪二程謚議<lb/>
濂溪周元公初未嘗以道學自名而精修妙悟上接鄒魯其<lb/>
衣冠言笑雍雍然與人盖無異耳大程先生亦用此道至伊<lb/>
川先生始以軌範肅物之論有所不屑然當純公旣没衆說<lb/>
紛紜卒能堅忍植立而不墜其師法者伊川先生之力也夫<lb/>
由前之道則廣而難窺由後之道則高而易疎知之尚艱况<lb/>
從而名言之乎加之渡江以來世故之所消磨時尚之所擯<lb/>
黜吾鄕考功臧郎中為此二謚議時去黨禁之開歳月纔幾<lb/>
許而剖析精微蒐揚幽眇繪畫鋪張委曲各當非知之眞其<lb/>
<pb n="KR4d0431_SBCK_020-1b"/>
孰能為此之言㦲伏讀遺編不勝故家喬木之感<lb/>
　　跋宋元憲韓獻肅二公流盃小飲倡和詩帖<lb/>
汴都諸公風氣渾厚初未嘗區區以詩篇字畫名家而餘事<lb/>
為之亦非後人所及今觀宋韓二君子流杯倡和詩帖如泰<lb/>
山喬嶽嚴重不言而雲煙草木自然輝潤人撫卷三嘆<lb/>
　　䟦吳侯二蜂說<lb/>
蜂之扵虫以螫聞利害休戚與人宜不相涉今以不堪其類<lb/>
之強攫忘巳之螫而赴急扵人人宜不直其類之強攫忘螫<lb/>
之惡而助之此人心天理之自然不可冺絕春秋存小國者<lb/>
進其褒㓕同姓者甚其罪殆與㸔雲道人此文同義<lb/>
　　瓶城軒銘<hi>并序</hi>
　吳興凌徳庸規寢旁小軒為習讀脩身之所而摘先賢法<lb/>
<pb n="KR4d0431_SBCK_020-2a"/>
　言守口如瓶防意如城云者名之瓶城剡源戴表元為二<lb/>
　銘題其楹曰<lb/>
物生扵土而散復為土然陶人得是土也濡之炊之而為瓶<lb/>
則一成形以終古至扵収藏鹵莾缺破齟齬亦不能以復補<lb/>
不如為土之為愈也惟口亦然善出其言則玉帛歌舞不善<lb/>
出之血流漂杵喜為福主怒成禍府故明者慎之與其違時<lb/>
而傷義寧且黙而無語也<lb/>
上謀依情中謀依兵下謀依城依情無傾依兵無驚依城無<lb/>
争意之兵人其來無形其去無聲有㓂之禍無㓂之名至人<lb/>
忘意堯禹之佐賢士制意桓文之盟上不能忘中不可制惟<lb/>
城斯慿故必無喜而淸無怒而明無懼而平然後可以居無<lb/>
危之樂而収無辱之榮以庻幾乎君子之城<lb/>
<pb n="KR4d0431_SBCK_020-2b"/>
　　周氏彞軒銘<lb/>
凡人有靈莫良扵心存之聖賢違斯犢禽拱把百尋咫尺千<lb/>
里叩其造端不越常理常理伊何人之秉彞父坐子立兄行<lb/>
弟隨夫婦禮睦朋友義正放乎君臣曰忠曰敬言之未出童<lb/>
子能然言之旣出壮夫所難端木費辨季由傷勇恂恂兖公<lb/>
藏珍自重徐行無驚善養非鈍亨心在坎致命惟困我友天<lb/>
錫周室之望刋銘彞軒用永鑑觀<lb/>
　　昉軒銛<hi>井序</hi>
　日初明為昉日之明無時而不有也而旦也人始見之人<lb/>
　心之明人惟不見其用用則見扵威儀辭令政事而人始<lb/>
　為之瞻仰歎咏故觀人者不可以不見其明而期人扵闇<lb/>
　自觀者亦不可以人所不見而不用其明里友蕭子西春<lb/>
<pb n="KR4d0431_SBCK_020-3a"/>
　秋高矣方治昉軒以為藏脩之室而請文扵余乃為之銘<lb/>
　曰<lb/>
群動夜息人方安眠我視闇室燭龍在淵亦旣旦止東方載<lb/>
明乃見旭日心虚日淸昔晦非没今明非出動作為光虚靈<lb/>
其質外物之來日千萬趣嗜欲薄蝕紛華隂霧敬謹保毓勤<lb/>
勞運為上天之載我惟新之人言中歲如日將晏蕭子勉㢤<lb/>
常如始旦<lb/>
　　朱漆印匣銘<lb/>
彪其鞹日見而不鑠黝其中静乎有容處不失方出不近迂<lb/>
楊朱氏之徒歟漆雕氏之徒歟<lb/>
　　復心齋銘<lb/>
　復之彖曰復其見天地之心乎里士陳景惠取以名讀書<lb/>
<pb n="KR4d0431_SBCK_020-3b"/>
　之齋曰復心而剡源戴表元銘之其辭曰<lb/>
隂六之極是為寒冬天道當復雷行地中我有篤友扵焉觀<lb/>
心不出戸牖明神照臨方其未復天地懸隔乃旣復之如還<lb/>
故宅父命子諾夫言婦隨行行伍伍無闕無虧無闕伊何其<lb/>
先本全無虧伊何逰乎自然惟兹精微不能絲毫睨則愈逺<lb/>
抑之滋高勿謂旣復返亡逐奔守者少怠㓂窺爾垣束爾筋<lb/>
骸攝爾知覺百爾所思不如善學桓桓齋楹爰揚良箴先哲<lb/>
實然匪惟斯今<lb/>
　　遜齋銘<hi>為簡池劉氏作</hi>
遜食不噎遜歩不彊遜獲者鬼不得嘯其堂遜言者玉質金<lb/>
相我行四方求道荒荒歸治一室芟縞鋤彊義以為疆禮以<lb/>
為隍慈以為梁徳以為航盖不但却踵英雄之林折肱紛華<lb/>
<pb n="KR4d0431_SBCK_020-4a"/>
之塲方将幸嬰兒之三舍辭思父之五漿又安得以今之魯<lb/>
狂擬昔之蜀荘者乎<lb/>
　　寸屋銘<hi>爲時上人作</hi>
我聞黄庭治田以寸治寸不勞而收千萬四方之流岀自金<lb/>
仙乃有寸屋其法同銓惟人一軀不能數尺心居殻中如苞<lb/>
係棘厥苞幾何纔寸而方靡至不受有聞皆藏道義輜重事<lb/>
爲鋪設父愛子恭師和友恱人求容實我獨容虚實計不足<lb/>
虚存有餘卑儉爲楹淸凈爲梁載以正直覆之慈良燕處横<lb/>
肱美寝便腹六合爲胸八荒在目廣居雖廣以寸爲度寸寸<lb/>
不巳莫窮其數剖爾扃鐍徹爾藩垣㝠懐信踵以據無垠<lb/>
　　君子軒銘<lb/>
　蜀牟先生名其婿秦張楧授徒之室曰君子軒取孟子所<lb/>
<pb n="KR4d0431_SBCK_020-4b"/>
　以敎者五之辭云剡源戴表元為之銘曰<lb/>
維古君子有國有民徳符命圭化行垂紳王風之陵賢不必<lb/>
貴乃有專師以名抗位舍爾洪荒從爾澮溝八荒茫茫雲興<lb/>
扵丘哇收經鳴榛夷道開素王之門三千其來嗣者鄒公拓<lb/>
孔之疆舌觝楊墨氣麾齊梁逆拂順磨明滋隂潤力施一夫<lb/>
功踰千乘我聞至言厥敎雖五洎乎有成一似時雨肅肅軒<lb/>
楹雍雍佩衿哲人嘉謀如玉如金莫尊匪禮莫善匪文咨爾<lb/>
君子各敬其身<lb/>
　　奉化州庠小學箴<lb/>
維人之𥘉其天渾渾有識而争能言乃昏方其未然揖遜折<lb/>
衡習之旣堅嚴誅莫從扵昭先民厥重小學用耻興畏因恭<lb/>
道覺童牛受穿負載千里良駒服羈以配君子有一黠悍竊<lb/>
<pb n="KR4d0431_SBCK_020-5a"/>
轡毁車御者惡之甚扵猿狙記誦藴蓄詞章潤飾專精棄時<lb/>
矜能敗徳姬父翼翼虞舜蒸蒸任如鴻毛舉莫能勝噫嘻州<lb/>
儒聚講有廬髧彼群髦亦歩亦趨我作訓辭爰警傲偷匪我<lb/>
刖然維聖之猷<lb/>
　　袁氏字箴<lb/>
國袁氏子<graphic n="KR1493" url="https://raw.githubusercontent.com/kanripo/KR-Gaiji/master/images/KR1493.png" mimeType="image/png"/>字敏存請言扵剡源剡源為之箴曰繄玉之生<lb/>
與石同族縁有其文以追以琢厥文伊何外潤中明潤漙隂<lb/>
施明涵陽精惟禮有<graphic n="KR1493" url="https://raw.githubusercontent.com/kanripo/KR-Gaiji/master/images/KR1493.png" mimeType="image/png"/>取材斯先純和鬯通芬香潔蠲目持<lb/>
踵從息視心聽臨之孔威曷敢不敬堂堂袁宗累世朱紫政<lb/>
流岳牧名在圖史迨爾賢祖沈厚寡言孝通神明信孚魚豚<lb/>
鍾慶扵子是為名父培壅菑耘勤勞繤組為兹嗣續厥惟艱<lb/>
㦲負重惟徳致逺湏材有一怠傲如器斯捐奢浮沉湎取仆<lb/>
<pb n="KR4d0431_SBCK_020-5b"/>
招顛賔老在席恭陳訓辭兢兢惟<graphic n="KR1493" url="https://raw.githubusercontent.com/kanripo/KR-Gaiji/master/images/KR1493.png" mimeType="image/png"/>敬以存之<lb/>
　　真賛二首<lb/>
逰戲夷惠之間雌黄管葛之上盖其愚近逹慵近放戇近直<lb/>
遲近讓至扵潜光返獨澄源觀曠審一區之易足悟兩岐之<lb/>
皆妄固不害其為風平川净天融雲盎也<lb/>
此翁足未嘗出門而心游萬里言不能脫口而手評百家故<lb/>
知之淺者以為江湖朝市得其真者許之泉石煙霞噫嗟乎<lb/>
其無他乎抑猶未免扵誇耶<lb/>
　　仇仁近真賛<lb/>
廣袂長襦纓獵其胡素絲以為絢尚為是雍雍于于非平時<lb/>
慕作洛詠而歌吳歈者乎<lb/>
　　鮮于君真賛<lb/>
<pb n="KR4d0431_SBCK_020-6a"/>
不可以為山澤之臞亦不可馳騖扵功名之途夷乎惠乎魯<lb/>
狂之徒乎<lb/>
　　周義烏真賛<lb/>
娭娭乎若無所為咿咿乎又若有所思頎頎乎若氣盛逺馳<lb/>
纍纍乎又若老而将衰歸來乎吾與誰歸後有作者則不可<lb/>
知欲同世莫我瑕疵莫我為宜為無町畦乎為嬰兒乎<lb/>
　　徐仲彬真賛<lb/>
吾觀斯人胸襟漫汗如䏻吞八九雲夢之寛眉睫鬱勃有曾<lb/>
活十萬生靈之績可以垂紳佩玉規行矩趨可以飛書走檄<lb/>
縱橫應敵者也<lb/>
　　單吉父判官真賛<lb/>
吾觀其人鬚眉聳脩巾屨整飭翛翛乎似不欲一物之干其<lb/>
<pb n="KR4d0431_SBCK_020-6b"/>
靈臺而焦焦乎常有疾奸豪憂黎庻之色殆可與為祥風慶<lb/>
雲可與為雷霆霹靂者也<lb/>
　　韓仲友真賛<lb/>
謂子質邪錦心繡肝謂子逹邪草衣弁冠盖世之畸人天欲<lb/>
完之而姑試以世材之難不然宅扵荆食扵韓宜可以偃仰<lb/>
盤桓尚何為飲鏃縱橫之林而遡帆功名之湍邪<lb/>
　　任仲端題真<lb/>
衣冠禮遜以為雅飾詩書意氣以為清腴望之儼然知其為<lb/>
東魯之徒<lb/>
　　蟾上人真賛<lb/>
此老以淸峭為骨故扵物無所屈以慈和為貌故於人無所<lb/>
較至扵縱橫翰墨浮沉談笑則又庻㡬乎棘端之戯猴管中<lb/>
<pb n="KR4d0431_SBCK_020-7a"/>
而窺豹者也<lb/>
　　東坡雨行圖賛<lb/>
玉雪心肝泥塗巾屨赤壁磯而褰裳徐歩宜乎馬吕諸賢援<lb/>
之鑾坡禁苑而不為榮章蔡二子投之蠻煙瘴雨而不加懼<lb/>
也<lb/>
　　賛蘭石<lb/>
風柔日暄不自以為妍崖枯水縮亦不自以為恧此之謂生<lb/>
芻一束其人如玉者耶<lb/>
　　賛畫鬼戲<lb/>
水息輪停風休綫偃有何煩勞作此舒展<lb/>
一毬在肩衆鬼驚詡不聞施為以目相語<lb/>
鳶飛扵天與汝何毒隂機激之為是反覆<lb/>
<pb n="KR4d0431_SBCK_020-7b"/>
葫蘆在手筤簹在口自居其娛不覺其醜<lb/>
冥行意坐不害為嬉枉矢哨壷從何得之<lb/>
削方縈毫周代蹴踘嬰兒之心百死不黷<lb/>
　　賛畫龍<lb/>
溝江湖吾窟宅噴雲霧其裳衣誠無求而不得嗟無出以何<lb/>
為<lb/>
　　千戸髙君行述<lb/>
人有居微履約不擇巳之便安而急人之艱窮又能當忽然<lb/>
之警而不惑扵鬼神死生之故此學士大夫有氣誼敏决者<lb/>
之所難也而或談笑造次兼之不旣甚可稱乎然其名字不<lb/>
幸湮沉泯滅扵稠衆之中没齒無所表見僅幸而天報之以<lb/>
賢子孫尚徳君子惟論福澤之所由來而因得彷彿其為人<lb/>
<pb n="KR4d0431_SBCK_020-8a"/>
若千戸髙君者可謂希矣高君諱忠義族世出肅愼氏當金<lb/>
之存世襲千戸君父自遼東分鎮洛陽五橋寨扵是君生方<lb/>
十五歲父以調發至慶陽病死君仍其職管攝軍伍有能名<lb/>
金亡居大名為民有權豪張宣差占據新附户四十餘君引<lb/>
義訴列奪而還艮蔡罕公開行中書省于三河之上帶銀牌<lb/>
為其府叅謀軍行纍囚如麻君一一審錄疏理免者以百計<lb/>
雖受罪自以為不冤至元師南興充軍所儲和雇運糧官漕<lb/>
輓百餘萬石㐮漢間接餉軍廻猶有餘積以功最當峻遷十<lb/>
二年十月七日竟死年六十七娶吳氏生子男某敎習儒業<lb/>
不仕孫男天祐今為浙江等處行中書省問理官君長扵弓<lb/>
馬射獵百歩内不發虚矢性質直不好浮屠老氏見貧困者<lb/>
即解囊賙給無吝容渡江之役汴梁多逃軍黄河置禁甚嚴<lb/>
<pb n="KR4d0431_SBCK_020-8b"/>
不得脫則往往扵民家傭雇或乞食市井狂活君輙饘粥之<lb/>
且喻以理法勿爲非客主皆得其便在江南遇俘掠男女骸<lb/>
骨暴露道路間出私錢収埋不知數尤不信神怪嘗督糧經<lb/>
汴梁西鈞州暮當宿驛驛吏告有妖不許宿君徑入篝燈至<lb/>
丙夜據牀瞪坐須臾有扣門者問何人不荅再問又不荅遂<lb/>
問汝寧非鬼乎敢入即入其門忽自開形状一似小嬰兒而<lb/>
不見其的君呼前使取足下履稍近因手擒之亟竄走出稱<lb/>
官人我再不敢來矣次夜又聞牕外悲啼聲問之云我即昨<lb/>
來取履幾見擒者且吾本欲伸冤非妖也吾本州家庖夫爲<lb/>
前驛吏箠死埋竈後毎官來出告訴而官反怖我故不得聽<lb/>
我語耳君憮然明日爲白州将理其事掘所指地得白骨一<lb/>
具改瘞之驛遂無事余嘗渉獵史傳凡君數事皆數有而求<lb/>
<pb n="KR4d0431_SBCK_020-9a"/>
之今人無所見以為恨殆風氣日不及古而為流俗汨沒以<lb/>
至扵是聞君之舉謂之近扵豪傑特立獨行之士非歟金兵<lb/>
潰時君孤行榮陽道中一人對面張弓欲射君弓自折竊意<lb/>
天地間善類常自有物扶衛之射不得侵賊不能害世謂沾<lb/>
沾沽名行險之人禍福可以智計避就又非通論也謹述<lb/>
　　東平趙氏述<lb/>
東平趙仲文繇浙西臬掾遷江東乙巳春以刑部至信州余<lb/>
備官属得上謁見其貌甚温氣甚淸而言甚文心賢之然舉<lb/>
口輒不能忘其鄕若無意扵出者余疑焉曰吾家壽父年且<lb/>
七十有四母閻夫人亦六十有九凡仕欲以行志吾扵仕幾<lb/>
何志扵何行而先廢人子之養乎余聞而重賢之旣而出其<lb/>
家乘一通曰吾中原士大夫遭金季亂宗族世次俱莫能稽<lb/>
<pb n="KR4d0431_SBCK_020-9b"/>
攷而趙氏所及纔止此往者不敢臆補失今不圖恐愈無以<lb/>
語後嗣傳永久幸為我述其槩謹按趙氏自諱海府君以上<lb/>
皆籍東平汝上縣泉溝村累世纍纍墓域在焉惟府君父避<lb/>
難暫徙鄆城縣死遂葬縣東下馬頭兵定子孫復還居汝上<lb/>
府君生瑞字祥卿是扵仲文為父嘗為浙東處州平準庫大<lb/>
使考滿不復仕而耳聰目明膂力強徤無異年少所居雖㕓<lb/>
郭田園地榭别業悉在郊外軒車騎從行留自恣足以娛老<lb/>
時時為仲文一逰江南不久即歸仲文與二季咸有子息讀<lb/>
書應門含飴繞膝足以承養噫乎仲文誠如公言人生至樂<lb/>
孰有踰扵父母兄弟及時無事春秋歲序展省丘壟烹羊炰<lb/>
羔燕洽宗黨綢繆姻友處有文酒絃奕歌笑之娯出有弋釣<lb/>
浮游登覽之適其與離鄕棄土衝暑潦冒風雪以規銖兩之<lb/>
<pb n="KR4d0431_SBCK_020-10a"/>
榮尺寸之積者相去何逺逺㢤余不及識平準公東平古爲<lb/>
聖賢宅里名儒鉅卿今猶林立觀公之行藏進退及居家敎<lb/>
子可以知鄕閭風俗之羙師友學問之益魯無君子者斯焉<lb/>
取斯詎不信然敘家世竟因附見區區歎羡如左仲文名煥<lb/>
弟某某是歲大徳九年二月四日剡源戴表元述<lb/>
　　知奉化州于伯顔去思碑<lb/>
奉化之爲州山疎而水迅疎故士居者淸勤力業而少餘貲<lb/>
迅故仕遊者儻侊外顧而無留心鹽絲蔬米埏冶果植器畜<lb/>
之饒不通扵四方而衣冠文墨閥閱意氣之交異時常與形<lb/>
勢相爲長雄故其民亦或號爲難治大徳癸卯冬薊丘于侯<lb/>
以九卿世家來爲守專用忠厚文雅廉慈撫柔興弱銷沮囂<lb/>
競一年笞榜輕再年符移淸三年科摇平逋流還鄕凋瘵完<lb/>
<pb n="KR4d0431_SBCK_020-10b"/>
復吾與黎民漸漸知為生樂矣秩滿久不得去而天災作扵<lb/>
浙東飢餓癘疫死者相枕侯日夜與其同寮謀所以拯之官<lb/>
糜有給隣餉有勸野刼有禁道殣有葬至扵力不可施則以<lb/>
降貸减征懇籲于上䝉麾犯怒必得請乃巳迄于今荒墟廢<lb/>
壟間猶有談笑炊耕以齒人數者皆侯之惠及州民旣更生<lb/>
益孚侯誠熟侯敎呻吟按摩動相聞知亦與恬然若安居其<lb/>
鄕而忘去者今人常稱近民官為父母父母之扵子寒也常<lb/>
恐無以覆之餓也常恐無以哺之危病也常恐無以護之比<lb/>
其旣成立也有禮馭之有過恕之然後父母愈嚴而子愈親<lb/>
若于侯之扵吾州安能使人不親而懷之乎懷之不巳爰發<lb/>
扵言言之可傳必載之碑繫之以詩曰維明有附庸負海西<lb/>
南名張實枵民不勝堪孰返其逋有侯氏于郁郁舒舒淸言<lb/>
<pb n="KR4d0431_SBCK_020-11a"/>
雅趨亦旣構宇乃疆乃理天䧏飢荒奪其乳哺葺墟作家續<lb/>
骸為人呻吟笑歌繄侯之仁侯性無怒侯軀無欲驅攘疾癘<lb/>
扶導饘粥民曰侯止侯毋我遺侯曰勿止我非爾私凡人有<lb/>
心以巳為則無窮之瞻繋此樂右<lb/>
　　王氏子葬述<lb/>
人之常情莫羡扵久生莫不幸扵夭折而孔光馮道之長年<lb/>
人之醜之也以為不如包羞而疾死顔淵伯魚楊家之童烏<lb/>
得扵天者劣矣人之念之也以為其身雖死而名存是何區<lb/>
區無常之好惡若是乎相懸邪盖幽明善惡禍福之辨至扵<lb/>
無可柰何而後不可以無君子之論濮之王氏子叔愚甚慧<lb/>
而賢余與其兄伯温逰其兄屢稱之旣而其兄之友又皆稱<lb/>
之旣而叔愚之友亦來與余遊叔愚之友又皆稱之旣而非<lb/>
<pb n="KR4d0431_SBCK_020-11b"/>
叔愚與其兄之友他與余遊而知叔愚者往往又皆稱之余<lb/>
竒焉而叔愚扵其間亦自多與余遊余因人之稱而察之良<lb/>
信無幾何叔愚以大徳四年某月某日感疾死錢塘城東客<lb/>
舍年纔二十一於是叔愚之兄哭而悲之曰吾失才弟矣其<lb/>
母悲之曰吾失賢子矣叔愚之友若其兄之友若鄕里知舊<lb/>
悲之曰吾失佳友矣吾黨識與不識同聲悲之曰國失一良<lb/>
士君子矣親者旣傷摧痛楚無以自容而踈者亦復嗟憐歎<lb/>
悼不能爲懐夫斯人也天旣生而材之驟焉而奪之何居嗚<lb/>
呼是真不可以無君子之論人之賢愚材否可以力爲而死<lb/>
生壽夭之不出扵巳者當姑置之使勿亂吾意故夫子慎言<lb/>
命恥無名譏老而不死而以朝聞道夕死爲無憾叔愚年雖<lb/>
不髙今觀髙明之家處貴權通顯一人百年之間誰能不死<lb/>
<pb n="KR4d0431_SBCK_020-12a"/>
一日輀車岀門柳翣載道亦有能使人嗟憐歎悼如吾人之<lb/>
扵叔愚者乎世之名譽或有能以矯取而至於行衆致逺則<lb/>
必敗叔愚之勢非能致人以自厚也而自其家庭自其閭塾<lb/>
推而致扵逺且衆舉皆稱其名而信非有所聞之實而能然<lb/>
乎是則叔愚雖死而賢扵人固逺矣而知叔愚者其何悲叔<lb/>
愚諱友賢其先世本居東平祖仕濮因徙濮父演卿甞佐靳<lb/>
宿帥府典籖家世敦雅清素故叔愚生而凝重寡言篤學齠<lb/>
齓能文章其漸染服習然也死之年某月某日葬某州某原<lb/>
前葬諸公誄文挽歌之類裒爲一編屬余敘次遂爲略具梗<lb/>
槩而詳其儻然者以釋叔愚之親之悲而亦以風勵吾黨云<lb/>
<pb n="KR4d0431_SBCK_020-12b"/>
<pb n="KR4d0431_SBCK_020-12b"/>
</p>
<p>
</p>
  </div>
</body>
</text>
</TEI>
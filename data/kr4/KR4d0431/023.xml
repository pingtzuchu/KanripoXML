<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0431_SBCK_023-1a"/>
剡源戴先生文集卷之二十三　四明戴表元帥初<lb/>
　雜著<lb/>
　　讀國語<lb/>
國語有二十一篇用周公本及𥙷音點校自有此書來最善<lb/>
本也當宋公時韋氏註巳始行盖古註如賈唐諸君之善者<lb/>
韋氏悉擇而收之矣宋公又博洽大儒所定本信無憾余讀<lb/>
之久時時見韋氏千百中有十一過當而註家縁名拆義扵<lb/>
文人瀾趨阜拆之勢導之多不得暢故此書所爲與内傳相<lb/>
出入者亦或病之以爲難讀竊不自勝悾悾之愚遇有所疑<lb/>
標識卷顔其可通者悉㫁爲句豈獨私諸家塾共學之士參<lb/>
其如彼決其如此亦将有以教我者焉此書不專載事遂稱<lb/>
<pb n="KR4d0431_SBCK_023-1b"/>
國語先儒竒太史公變編年為雜體有作古之材以余觀之<lb/>
殆放扵國語而為之也<lb/>
　　讀孔叢子<lb/>
孔叢子六卷連叢子一卷通二十三篇嘉祐中有宋大夫咸<lb/>
為之註釋今所傳蜀本是矣乾道中王君藺稍又釐𥙷其訛<lb/>
闕是為舒家本然取兩家本閱之盖皆以為孔子八世孫鮒<lb/>
子魚叢聚成書而連叢續扵漢太常孔臧其實不然子魚生<lb/>
扵戰國之末一為陳渉岀知難而退遺言隱行不傳扵世者<lb/>
必多安在獵取一二自暴其美侈然上附扵先君之列而謂<lb/>
之著書耶張耳陳餘二人者漢𥘉謂之賢士又或以叔孫通<lb/>
為聖人今書數引其名此後人所推托若房玄齡杜如晦之<lb/>
扵文中子耳連叢亦非孔臧所為其四賦尤猥劣無西都人<lb/>
<pb n="KR4d0431_SBCK_023-2a"/>
語氣二書依傍故實僅僅不失余故讀而疑之然諸子書自<lb/>
列禦㓂以下多非正文君子之扵書為其可以正人心息邪<lb/>
說也則存之孔叢子者矯矯然守其經生之學試讀而行之<lb/>
其心之扵貧賤患難也不苟辭之矣此非孔氏子孫若其徒<lb/>
孰能為㢤<lb/>
　　讀蔡氏獨斷<lb/>
蔡氏獨㫁二卷本傳載伯皆嘗著此書而世儒或疑今本非<lb/>
真出扵後來者掇拾漢史餘文以成之余攷之伯皆之學不<lb/>
止扵此謂不出扵伯皆亦非也當由本書散亡幸而存者僅<lb/>
此耳若車服諸志乃其所巳創與范曄史文時相出入盖曄<lb/>
取伯皆非倣伯皆者取曄也古人作史咸有所本一史成而<lb/>
諸書皆廢伯皆之書其以范曄史廢㢤然猶僅存則猶有不<lb/>
<pb n="KR4d0431_SBCK_023-2b"/>
可盡廢焉者矣伯皆才識數倍扵曄繼孟堅者當在伯皆天<lb/>
奪其成逸而歸至扵偃蹇取死二人之道雖絶不同而皆不<lb/>
得免其身士亦何貴扵文㢤讀其編竟之三嘆益增學道之<lb/>
慕云<lb/>
　　辨孔壁傳<lb/>
魯共王所得孔子壁中古文虞夏商周之書及傳論語孝經<lb/>
釋文以傳為春秋又以為周易十翼按十翼之事不古陸氏<lb/>
旣云非經謂之傳則春秋不可以為傳也班氏藝文志載共<lb/>
王壞孔子宅欲以廣其官而得古文尚書及禮記論語孝經<lb/>
凡數十篇然則孔安國所謂傳則班氏所謂論語孝經也<lb/>
　　佩韋辨<lb/>
人性剛柔得扵天宜若不可以矯焉者然有修之成徳而為<lb/>
<pb n="KR4d0431_SBCK_023-3a"/>
君子亦有䧟之失中而爲小人則不可徒委之天矣徳旣成<lb/>
性旣善我不病剛矣而以剛取禍我不病柔矣而以柔致咎<lb/>
是則又若岀扵天之所爲而人力不得盡預其間吾讀柳子<lb/>
厚佩韋賦感而悲之夫子厚謂純柔純弱者必削必薄純剛<lb/>
純強者必䘮必亡故取扵韜義服利之君子以爲之盟是行<lb/>
善矣吾獨不釋扵取舍之指何其持心危擇利審惴焉奪扵<lb/>
其外将不暇執其素委躬而趨之也且洩冶之爭其君而死<lb/>
義也安有義而可悲者義不可悲而不免扵禍非洩冶之罪<lb/>
也而子厚罪之陳咸在昏上亂臣之間崛強自異病在猶未<lb/>
能盡誠直耳其觸屏而拒教君子何譏焉而子厚譏之充子<lb/>
厚之意則擬之若何然後爲剛耶如此而剛者在所惡則將<lb/>
出扵如彼而柔者而後可耶洩冶之争非遇孔寧儀父其君<lb/>
<pb n="KR4d0431_SBCK_023-3b"/>
固能容之陳咸不過不能久為要官當是時不為陳咸之直<lb/>
而以他過竟死者多矣然則二子亦偶不幸耳非謂其不能<lb/>
柔而剛也世有所謂真剛者加之以所不堪而不為之辭予<lb/>
之所以不當得而不為之受何者其自處者定也吾觀子厚<lb/>
竒才盛氣言論雄峭得君之淺未覩著立何如而平居與敵<lb/>
以下言視施扵所畏者悾悾之義巳少衰矣夫子曰棖也慾<lb/>
焉得剛慾之害剛不必巳甚亦孰有大扵利祿者乎子厚悼<lb/>
苦諌之敗名懲直躬之失職逃剛太過逡廵不悟而墮扵黨<lb/>
人之穽也哀㢤吾故重惜子厚賢而有識疎扵剛柔之辨不<lb/>
及詳而擇之也王君希聖作佩韋辭自西門豹范丹柳子厚<lb/>
諸人至朱夫子凡取扵韋者備矣徴僕為之銘僕不能有所<lb/>
發獨謂子厚宜慕剛者師之不得尚愧不能執柔故為其辨<lb/>
<pb n="KR4d0431_SBCK_023-4a"/>
且僕之資外狷急而内巽弱懼學之不勇遂為小人之趨也<lb/>
亦幸因希聖之言而覺焉希聖才敏倍扵僕方謙謙好問其<lb/>
以不腆之言為何如㢤時徒維攝提格余月已卯表元書<lb/>
　自袁氏字說至佩韋辯五篇刪去不存藁久矣盖已卯歳<lb/>
　前未居剡源時也庚子春有三衢王秀才從何處傳冩以<lb/>
　訛缺見問余遂取而存諸篇中俯仰二十年文學志業一<lb/>
　無所増益反若有愧扵前如何如何<lb/>
　　豢夸二氏誡<lb/>
古有豢氏之國其俗喜搏有一人最善搏力旣盖一國矣扵<lb/>
其奮逆批控邀遏之術特殫其巧焉他善搏雖趫徤如堵墻<lb/>
躍其前肘交而仆由是人心服之盡國中無與為搏者然謀<lb/>
折之挫之百方乃相率奉之為燕逰醴食聲樂以憊其體其<lb/>
<pb n="KR4d0431_SBCK_023-4b"/>
人亦以為吾搏巳絕浸淫欲兼他技縱而及扵戲弄博奕之<lb/>
事衆奉之者外與之逰而實搏之不如也心索而習之久之<lb/>
搏成度其人巳不復可畏一少年衆恚曰吾属所為奉子者<lb/>
以子能搏耳吾今與子搏明日搏扵市其人振腕翔踵而赴<lb/>
之氣喘然索矣故今言技之不終者以豢氏為戒夸氏之國<lb/>
有好徳之士亦猶是也夸氏之國之士叩之其䇿靡不知投<lb/>
之其藝靡不習自炎黄以前茫昧無名之初沿而及扵其身<lb/>
之所歴其間廢置盛衰然否之迹靡不通其故自儒者之所<lb/>
當務以至九流百家六合之外竒詭恍惚之說靡不能舉其<lb/>
槩亦可謂辨博不常之士矣去之而一邑一邑敬之去之而<lb/>
一州一州異之去之而天下天下之士愧之曰吾見此人殆<lb/>
虚為士也則相與北逰而事之願為弟子岀則安車居則凾<lb/>
<pb n="KR4d0431_SBCK_023-5a"/>
丈羣弟子往來聴其說而先生坐授之其說曰凡吾扵學弗<lb/>
能物物而精之也吾有要學吾之要而諸所欲能者可舉群<lb/>
弟子得其說與書大喜不期年學皆成先生處之洋洋然其<lb/>
道有授而無受也其能有出而無入也心竊自幸吾旣為天<lb/>
下師何能勞苦復事學今然後惟逰樂是圖以畢其齒爾如<lb/>
是又幾年羣弟子時造先生之居而究焉先生應之不踰其<lb/>
初稍稍厭而去之益老益昏師道益衰學者益離無所得食<lb/>
而歸其國其國之人不為禮今人言為師者又相戒毋若夸<lb/>
氏子然也戴氏曰二氏子之取侮其終身者不可追矣抑所<lb/>
與從逰者何太薄也吾觀自古志怪之書不一其州國名號<lb/>
非人迹所經誕謾無所考信其事復非人世當有故君子多<lb/>
略而不稽兹二事有渉扵教吾故表而録之以使偷近娛而<lb/>
<pb n="KR4d0431_SBCK_023-5b"/>
安成名者警焉<lb/>
　　猫議<lb/>
鼠牛虎兔龍蛇馬羊猴雞犬猪皆得其類扵人謂之十二属<lb/>
猫與人最近獨不預客或疑之以爲他物貴賤猶有可言顧<lb/>
不得比蛇鼠乎曰猫慕肥暖輕遷就不信無義又生子多自<lb/>
殘賊其事蛇鼠所不爲也<lb/>
　祭文<lb/>
　　衆祭徐子方丞㫖文<lb/>
嗚呼哀㢤人之群居各以其倫故生而逹之不相遺也所以<lb/>
爲義死而■之不相汚也所以爲仁属者竊見求之扵風氣<lb/>
混合之㑹豈六合之廣百歲之逺而不知其人盖亦两不相<lb/>
值至扵貴者吝權而忌善賤者狥勢而忘身惟我徐公天性<lb/>
<pb n="KR4d0431_SBCK_023-6a"/>
清真聞一言之中扵道一材之適扵用則夸張賛詡至自引<lb/>
其躬以爲如不可及雖草茅側陋江海阻絶内不度已之嫌<lb/>
疑外不顧人之碩欲而必将使之處屈而能伸位近三台仕<lb/>
踰五紀衣冠之所楷則中外之所警䇿而謙容雅度言笑恂<lb/>
恂譬之大川喬岳有來必容無門不納人益見其浩蕩而嶙<lb/>
峋彼斗筲之夫撞搪掉擲豈不欲驅羸攻堅揚穢溷潔卒之<lb/>
力不給而先蹶目旣昧而徒瞋夫惟在寵知譲居髙䏻貧故<lb/>
其忘懐岀處隨時顯晦白首一節愈久彌純四海之士方期<lb/>
公之大用假使病憊已甚猶當如古法閉閣予告即家賜珎<lb/>
如之何遂棄斯人而長往若返閶闔而遊氛氤攷公之平生<lb/>
本末終始至是則適可無憾惟私情之不釋然者悼行志之<lb/>
未卒而爲善之無隣凄焉薄奠扵彼河漘而兾公神逰恍惚<lb/>
<pb n="KR4d0431_SBCK_023-6b"/>
之一遇也如疇昔之相親尚享<lb/>
　　祭張復山長文<lb/>
古之君子孰不能剛剛而不黷所以為良我識張君晚在江<lb/>
鄕盖窮年卒歲不嬴五秉之入而嚴顔毅色能却千金之装<lb/>
何以言之其司㑹計備㢘名扵朋友其飭子弟捐近利扵胥<lb/>
商而又退不苟衰老之禄進常守高蹈之方惟扵當筵發辯<lb/>
臧否憤激敢者難當雖人情油然終歸避伏而靈臺泰宇冲<lb/>
抱先傷此則君之自損若吾徒所為慘怛者病直諒之不作<lb/>
而老成之云亡凄焉草奠語短情長魂兮有知尚釂兹觴尚<lb/>
享<lb/>
　　祭趙丞文<lb/>
嗚呼哀㢤人之居世患不能賢有賢扵巳或鮮其傳賢且有<lb/>
<pb n="KR4d0431_SBCK_023-7a"/>
傳是可以死我之哀公則何可已公昔燕居我爲鄕人晚而<lb/>
失仕亦同爲民窮逹之交死生之故人所不知我得詳數勢<lb/>
權之鄕■弱罷市公扵此時懦如處子膏粱之門經荒史蕪<lb/>
公扵此時勤扵寠儒世祿臨民以律爲戯公扵此時敏如法<lb/>
吏一鏃穿城千夫䘮魄公扵此時勇如使客衣冠播越大蹶<lb/>
小顚公扵此時逸如飛仙父畬扵前子穫扵後浮沉里閈以<lb/>
盡耆壽一昨兵奔始奠南宅雋者五興左侯右伯神龍徙淵<lb/>
雲物先盡山之将移蘭枯玉隕堂堂大宗餘一耋衰今其餘<lb/>
者又不能遺人亦有言公善其終我知公子甚扵知公公居<lb/>
未成公許隣我公族有女公許姻我公笑公顰我無不可曷<lb/>
爲去我令我無與雖公之子誰免其侮不侮在我我慕公熟<lb/>
惟知公存不敢自辱我老知此非以自警且告公子公目其<lb/>
<pb n="KR4d0431_SBCK_023-7b"/>
暝北山蒼蒼南𬈑洋洋百年之情臨此一觴<lb/>
　　代千奴監司歸祭祖考妣文<lb/>
介丘出雲雨流于田靈泉發源瀦陂積焉維我大父造基險<lb/>
艱以身易宗忠不忍言嵬嵬太中承徽襲羙華　高揚良寳<lb/>
中毁施及孱孤遂享豐報未収再穫鼎受旣芼惟穫之逸居<lb/>
之實勞其何無懼而可終朝爰念塋域爰念封樹魂飛萬里<lb/>
有淚如雨属者天禍洊延祖妣得請于廷歸奔䘮机有嚴衣<lb/>
冠神靈是慿是舉合葬是安是恒銘碑植植石儀閑閑匪以<lb/>
飾哀哀在肺肝<lb/>
　　代祭王右軍祠堂文<lb/>
維某年月日逺孫某等謹以牲酒致祭扵逺祖故晋右軍王<lb/>
公維公清風懿範繪在史冊俗情傳誇舉一遺百造意成書<lb/>
<pb n="KR4d0431_SBCK_023-8a"/>
縱言為文殘珪㫁璧千古難群小者且然况乎精微青山白<lb/>
雲魂來是非谷禽弄吟澗卉晴秀庻幾揮毫尚想舒嘯樹愛<lb/>
召伯綉在平原名賢之光𬒳于逺昆某等懸覩新像載祀山<lb/>
塾瓣香矢辭烱烱心目尚享<lb/>
　　祭告榆林廟文<lb/>
某流連之人自癸酉以家東行即有兵禍脫命生還顛危益<lb/>
甚六年之間奔走九郡十五縣之地二千里之逺心未嘗一<lb/>
日寧而剡者固吾疇昔所卜以藏吾親慕念所加非他處所<lb/>
比也不自意轉徙而來遂得一區居之畚鍤不勞龜筮自拹<lb/>
鄕鄰往來如素相識夫豈人力所能至斯是敢以民禮謁告<lb/>
扵神惟神不賜簡薄扵不肖躬惟先之澤未或隕墜俾世世<lb/>
承祝則其子孫庻克用康将施福其孥以昌其家綏安惠和<lb/>
<pb n="KR4d0431_SBCK_023-8b"/>
動罔不裕亦惟我子孫大厥族扵斯世敬事神無斁以伸其<lb/>
報焉敢告<lb/>
　　祭張村干厨嶴山神文<lb/>
維年月日婺州路儒學教授戴表元謹致告張村千厨嶴山<lb/>
之神維我祖考府君祖妣夫人實始託體長錫壟山不肖孫<lb/>
慿頼遺䕃幸未成居積累歲年増邊拓表延袤滋廣今将用<lb/>
閏月某日預卜壽藏于兹山瞻言長錫巋在東首祖孫相依<lb/>
禮惟其宜惟神尚安妥之勿震勿愆以康我不肖躬以慰安<lb/>
先親之靈則幽明之間為惠侈矣是敢祗告<lb/>
　　遷奉祠堂文<lb/>
維大徳五年歲辛丑十二月丙寅朔越九日甲戌孝嗣孫戴<lb/>
表元謹以清酌時羞之薦昭告于<lb/>
<pb n="KR4d0431_SBCK_023-9a"/>
戴氏初祖九府君以下列廟之靈古者将營宫室宗廟為先<lb/>
表元來居剡源餘二十載而新寝未築頗嘗規購先祠奔馳<lb/>
之煩莫克就緒深懼迤邐愈兹不䖍爰涓吉日祗遷神主宅<lb/>
兹上游位惟辰巳北上西向初祖以下在北室高祖六四府<lb/>
君在中室五祀諸神附南室惟土地之神在下室遷奉之後<lb/>
庻幾妥靈隂陽隲相家用和康以延于子子孫孫無墜厥祀<lb/>
敢告<lb/>
　　信學謁先聖文<lb/>
惟夫子之道大而無所不該故精粗内外皆詣其極今之為<lb/>
夫子之徒者未能盡巳而但欲盡物多見其不知量也表元<lb/>
之區區誠不意復奉牲幣以事夫子雖其惰衰不敢不勉祗<lb/>
役之初是用謁告<lb/>
<pb n="KR4d0431_SBCK_023-9b"/>
　　先儒祠<lb/>
先王之學旣散而無所宗扶而存之是在孔氏孔氏之學又<lb/>
散而莫知所宗然猶能綿延不即絕者則濂洛以來諸先儒<lb/>
之賜也故所在廟學亦得通祀惟謹祗役之初是用謁告<lb/>
　　鄕賢祠<lb/>
信為江東儒國異時諸老先生議論風指所以覃𬒳吾徒逺<lb/>
矣愛其人者愛其甘棠况表元得以職事奉祠宇備掃除之<lb/>
役祗事之𥘉是用謁告<lb/>
　　土地<lb/>
惟神蒞食兹學有年為官者故苟旦暮以充官簿不得如神<lb/>
之專且久也祗役之初是用謁告惟神嘉相之<lb/>
　　中丁遷先賢祠<lb/>
<pb n="KR4d0431_SBCK_023-10a"/>
惟兹學祀鄉之先賢舊矣中更兵燬宇舍不周混處廟廡祭<lb/>
薦差迭有及有遺神人弗寧相攸西偏厥廬面陽爰議改奉<lb/>
適時中丁諸生将有事扵釋菜遂扵新祠掲䖍妥靈尚歆饗<lb/>
之<lb/>
　　祭徐母吳氏夫人文<lb/>
嗚呼人扵父母誰不知親然分别言之父當嚴而近義母或<lb/>
愛而為仁至扵離脫襁褓熏漸簡冊則必待師友而成身其<lb/>
有閨門貞淑之節而能督飾孩稚家儀塾範與父師均此豈<lb/>
可但謂之賢母而求之曠世盖鮮其人英英徐門弋水之濵<lb/>
惟彼良子㓜罹艱辛惟太夫人機杼箴紉却朱鉛而不事慘<lb/>
獨鶴扵相晨顧中誠之所惜有掌握之竒珍則為招名工購<lb/>
美錯朝追暮琢以使逺異乎凡氓比諸陶姫截髻孟婺遷鄰<lb/>
<pb n="KR4d0431_SBCK_023-10b"/>
雖風流之巳逺實懿則之同倫天閔其勞與之康強燕樂兾得<lb/>
養壽扵朱罌翠管綵綬雕輪宜百年而未足胡慶弔之相因<lb/>
某願託子列難同它賔旣登堂之不早當薄奠之躬陳凾辭<lb/>
絮酒終若有柅吾足者徒含愧而顰呻靈兮有知鑒此情真<lb/>
尚享<lb/>
　　榆林瓦嶺廟上梁文<lb/>
天開地闢山川忽属扵神靈歲改星回祠宇自関扵氣運睠<lb/>
榆林之樂土時瓦嶺之閟宫壟脉東來雄跨蒼龍之背簷牙<lb/>
南指前占朱雀之躔精神數十里之趨迎生齒累百家之環<lb/>
擁祭則受福久無螟蝗水旱之災過者下車真有社稷尸祝<lb/>
之愛逮扵近歲尤著隂功間亦避兵驛候朝傳而不至人方<lb/>
憂盗里門夜啓以無驚帡幪之賜旣多崇飾之嚴未稱遂恢<lb/>
<pb n="KR4d0431_SBCK_023-11a"/>
新搆益聳羣瞻良家輸杞梓之材千章輻輳巧匠獻般垂之<lb/>
技百堵朋興日吉辰良人<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>神悅修梁斯舉善頌宜宣<lb/>
兒郞偉抛梁東好把詩書變土風看取梨州文筆様嵳峩髙<lb/>
挿萬人中<lb/>
兒郎偉抛梁西榆柳堤平馬不嘶從此太平無閧訟村村化<lb/>
作好山溪<lb/>
兒郎偉抛梁南積翠前峰手可探事少自然生冨足宜耕宜<lb/>
畜又宜蚕<lb/>
兒郞偉抛梁北匝匝連甍如拱極人行晝静少追呼犬臥清<lb/>
宵無盗賊<lb/>
兒郎偉抛梁上吉善之人神所相欺心莫向廟中來且勸鄕<lb/>
鄰興遜讓<lb/>
<pb n="KR4d0431_SBCK_023-11b"/>
兒郎偉抛梁下此村今是平安社驅将虎豹不窺山護使牛<lb/>
羊長蔽野<lb/>
剡源戴先生文集卷之二十三<hi>終</hi>
</p>
<p>
</p>
  </div>
</body>
</text>
</TEI>
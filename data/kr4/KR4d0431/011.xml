<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0431_SBCK_011-1a"/>
剡源戴先生文集卷之十一<lb/>
　　　　　　　　　　　　　　四明戴表元帥初<lb/>
　序<lb/>
　　王丞公避地編序<lb/>
父黨王丞公子兼字逹善避地編古律詩雜著凡七十五篇<lb/>
始丞公以文學行義傑立鄕閭間余初為童居相距無半舍<lb/>
不能識也來錢塘乃始邂逅定為忘年之交聚散數歳各守<lb/>
一官江浙不相聞乙亥之夏皆失仕歸余又買廬並公爲隣<lb/>
扵世疇昔重郵累駕之不可接者一旦盡得之當是時兩家<lb/>
生産赤立徒有六經諸史先秦以來古文竒刻處士之書合<lb/>
數百千卷毎閒暇時留連聚論日至五六往返間又為歌詞<lb/>
韻語以發其燕居之娯私心甚幸以為吾徒雖不得志扵世<lb/>
<pb n="KR4d0431_SBCK_011-1b"/>
固有以樂矣越明年兵聲撼海上村郊之民往往持槖束緼<lb/>
而立伺塵起即遁余與公勢不得止倉皇棄其故業指山中<lb/>
可舍者為之歸盖其事不能相謀而流離轉徙困頓百折不<lb/>
自意復相出扵天台南峽之麓自是而行同途止同旅交同<lb/>
友客同門急則傳聲疾呼老穉携挈以遁須臾之命緩則握<lb/>
手勞苦流涕譬釋以寛離鄕弃土之戚此扵人情何所暇逸<lb/>
而長篇大章交至迭出倀倀乎若不知其身之受死禍而飢<lb/>
渇寒凍之號其後也将痛極感深力不可措遂且猖狂放恣<lb/>
以暢其鬱滯而不自知耶今觀編中次第一一而在竊嘗想<lb/>
像當時交際間事惟馬隩時為詳或臨流據石佇思而遲成<lb/>
或褰裳擲筆率意而立就獨吾丞公鬚眉老蒼矩歩就席至<lb/>
一字不肯出口少焉迫之而作語盡道妍音度諧合比事屬<lb/>
<pb n="KR4d0431_SBCK_011-2a"/>
辭黙冩如注衆客始為傾歎自失而巳若無有焉是不亦盛<lb/>
徳長者人㢤公平生他所論著悉燬于火旣出峽率妻孥耕<lb/>
燼地而食終日言不及利天果不欲䘮斯文乎何其老而堅<lb/>
也余雖不材旦夕從東阡南陌後和叩牛之行歌續負芩之<lb/>
坐論尚能為公好之<lb/>
　　王敬叔詩序<lb/>
金華王敬叔示余古近詩若干篇余受而歎曰敬叔詩非余<lb/>
不能知非敬叔亦無以知余之知也敬叔初與余相識時在<lb/>
錢塘西湖之上翛翛然山人處士日幅巾杖履往來南泉北<lb/>
嶂間或遇豪貴人供張其處耳如不聞目如不睹時雖不肯<lb/>
與余說詩時時察其動作俯仰盖無非詩也爾後來吾鄕州<lb/>
同寝食稍及詩事然非有所游歷及邂逅高人異境瀟散適<lb/>
<pb n="KR4d0431_SBCK_011-2b"/>
意亦不出一語余嘗評敬叔斯人有無故而餉之千金度正<lb/>
色能辭之故其詩自然與世故簡遠最後余來宛陵與敬叔<lb/>
益狎見其詩益多敬叔雖世家金華而生長宛陵有先業之<lb/>
池臺足以備游眺有中産之田園足以充庖醸貧而不怨卑<lb/>
而自肆當戸門清休風日佳好兄弟壺觴硯席浩歌驩醉茂<lb/>
林幽樾之下無不足者以是其詩往往皆非無故而作作必<lb/>
為人膾炙不厭荘周有言瓦注者巧金注者昏百里奚無爵<lb/>
禄扵心故飯牛而牛肥豈不信㢤敬叔亦嘗與余言吾人學<lb/>
詩如燒丹道人勞形内恱或能以餘力取給朝暮若王公大<lb/>
人則不必待是而樂嗟乎敬叔之道信其至扵是乎抑吾人<lb/>
之相知猶未之悉異時宛陵有李咸用詩種子孫世其業數<lb/>
百年雖貧而衣冠蟬聮至今近世梅都官能詩尤貧至使人<lb/>
<pb n="KR4d0431_SBCK_011-3a"/>
不敢踐其墓草敬叔勉之余旦夕歸剡源山中亦不敢廢故<lb/>
業以求無愧扵所爲知敬叔者焉元貞丙申歳長至日剡源<lb/>
戴表元序<lb/>
　　顧伯玉詩文稿序<lb/>
古之聞人能以文學華其躬而名于後世者豈獨繋乎人力<lb/>
之所成就亦其豪傑之見有以異扵衆人而然乎予常怪今<lb/>
人好揣摩時材者靳吳士嗚呼彼直見其居衍沃安紛華而<lb/>
無志扵超觀逺舉以爲土風適當然耳是焉知其初吳之初<lb/>
有延陵季子以多聞博識能使齊魯晉鄭諸國之名賢傾身<lb/>
而願從之交者有言子游輕千里而北學扵仲尼仲尼之門<lb/>
遊者累千人而子游爲文學首凡東南之儒者班然名揚藝<lb/>
顯宜皆出扵二人之苗裔焉故其流膏餘澤沾注呉士漢魏<lb/>
<pb n="KR4d0431_SBCK_011-3b"/>
以來閥閲尤盛若華亭顧氏其一也顧氏起丞祖雍子孫世<lb/>
世不墜清業其詳著扵史牒余嘗客華亭聞所謂亭林野王<lb/>
讀書堆而願遊焉亭林之東數十里亦有顧氏之居東園而<lb/>
與余同太學屢為之留連徃復如是二十年始識伯玉伯玉<lb/>
雖世居東園業成而科舉罷即大縱其學扵六藝百氏之書<lb/>
浩浩乎慕為古文章而出交扵當世之勝巳者以廣其識旣<lb/>
而猶以為隘也㑹郡國以其名舉茂才異等則槖其書走燕<lb/>
趙間盡與其竒士逰遂迤邐見執政大臣将撼動之以太平<lb/>
經濟之略當是時年甚少氣甚銳視勲名爵位若不足致留<lb/>
滯未見省而亟翩然以歸諸公相知者頗極力覊縻之不可<lb/>
得人或為伯玉惜伯玉曰我之為我未失也歸而益力學攻<lb/>
文章乃今叢編鉅帙間楚客之賦詞漢儒之論議唐賢之篇<lb/>
<pb n="KR4d0431_SBCK_011-4a"/>
什旬抄月纂巳使人膾炙不暇令不止其可以名終身傳後<lb/>
世者雖古之聞人何遠也士大夫懷居養安内無豪傑特起<lb/>
之見外無交遊廣博之助而望有所立其難㢤惜予雖知出<lb/>
此而早衰多累年又加長不得從伯玉驅馳先後而相與觀<lb/>
徳業之進則為深可愧悔乎<lb/>
　　紫陽方使君文集序<lb/>
日月五星晝夜與天錯行而雲霆風露雨雪電雹為之變化<lb/>
不測山起西北與水東南馳而外截爲海介鱗羽毛齒角物<lb/>
果寳藏之美從而蓄焉葢其為物也停涵盤薄欝積之者厚<lb/>
則其周扵用也不竭人之精氣藴之為道徳發之為事業而<lb/>
逹之扵言語詞章亦若是而巳矣竊獨怪夫古之通儒碩人<lb/>
凡以著述表見扵世者莫不皆有統緒若曾孟周邵程張之<lb/>
<pb n="KR4d0431_SBCK_011-4b"/>
扵道屈賈司馬班楊韓柳歐陽蘇之扵文當其一時及門承<lb/>
接之士固巳親而得之而遺風餘韻傳之後來猶可以隱隱<lb/>
不㓕近世以來乃至寥落散漫不可復續豈天地之數有時<lb/>
而不齊如適值其薄蝕震動傾䧟漏洩之或然者耶故嘗考<lb/>
之自夫子之徒沒言道者不必貴文言文者不必兼道如此<lb/>
幾二千年迨新安子朱子出學者始復不敢雜道扵文子朱<lb/>
子没其書大行最有力者建安真希元臨卭魏華父二公纂<lb/>
緝而彚緒之為精余生愈晚併不及識二公而每毎私從諸<lb/>
老先生之嘗為其學者剽傳之戊戌已亥間來錢塘始得熟<lb/>
從紫陽方使君遊使君生子朱子之鄕而扵真魏二公書縷<lb/>
析銖校無復遺憾禮樂刑名度數之規天人性命智識之奥<lb/>
詢之靡不知知之靡不樂一夕乃得盡其平生製作讀之熒<lb/>
<pb n="KR4d0431_SBCK_011-5a"/>
熒乎河漢之光華而隂明舒惨若有鬼神物怪先後而翕忽<lb/>
之也恢恢乎太山喬岳長川巨瀆之噴薄氛祲而龜黿蛟鱷<lb/>
豹犀虎象出没震耀之不可狎也熈熈乎時春羙卉平郊茂<lb/>
樾輿馬丰腴而衣冠靚侈舒眉酣氣樂聞歌謡之奏也嗚呼<lb/>
是豈非精氣之英統緒之㑹而諸老先生未盡之澤者㢤余<lb/>
旣惰愚雖幸許教扵門而衣食經營有所不暇顧今江南舊<lb/>
徳如使君不一二數詩不云乎我日斯邁而月斯征又不云<lb/>
乎雖無老成人尚有典刑是用疾首疢心碩與同門者永其<lb/>
傳焉辱諸生以序引請故不敢辭<lb/>
　　恒荘詩序<lb/>
客有言恒荘扵余者曰縉山李侯徳隆自其遠祖太師公以<lb/>
勲業行義立家爲北州鉅族事在史官名在天下士大夫天<lb/>
<pb n="KR4d0431_SBCK_011-5b"/>
下士大夫識與不識尊稱之為縉山忠孝李家徳隆又自用<lb/>
其敏介清慎為時能臣而念先業之勤懼愈久且散其宗乃<lb/>
取旁近先塋之田若干畆命之曰恒荘使李氏為子若孫者<lb/>
世守之以圖永久不壊庻幾近扵古之亢宗保族而能恒其<lb/>
徳者乎余荅之曰李侯之世則美矣李侯之為是事則加美<lb/>
矣抑客亦知夫人之所能恒者乎夫人居土而生資土而養<lb/>
其没也藏土以為歸先王知人之須是三者也扵其居也裁<lb/>
之宅里扵其養也界之田疇扵其藏也成之塋域而賢有功<lb/>
徳扵人者又世世胙之國邑以酬其勞以勸其類然後人無<lb/>
賢愚貴賤皆得而恒焉後之人扵是三者旣皆其所自為有<lb/>
力者過扵有餘而無資者遂至扵無以濟其不給人之常情<lb/>
有餘之過不能無為不肖不給之久亦不能自制其命而必<lb/>
<pb n="KR4d0431_SBCK_011-6a"/>
為賢扵是惶惶然或起扵遊說或發扵技擊或豪或援或譁<lb/>
或藝干榮冒舉以求脫貧賤之厄其不幸而不得與得之而<lb/>
後失者則去窮民之狼籍無幾耳而惟禮法之家豪傑之士<lb/>
始僅能自以其志節表見扵世故古之能恒以時而今之能<lb/>
恒以巳今夫李侯植身扵璆璧之林羅名扵氷雪之府名言<lb/>
應經制事合法而方進為扵時以大試其道於是舉也聲激<lb/>
氣盪家振戸率将合四方好義之士悉取縉山恒荘以為式<lb/>
則銷頽風扶善俗其扵時政也不為無補豈獨亢宗保族私<lb/>
其徳扵李氏子孫而巳客曰侈㢤子之言乎退而率其朋相<lb/>
與為衢歌以發揚李氏之美凡得古律詩若干篇而屬筆扵<lb/>
予予綴緝前所問荅之云以為李氏恒荘詩序<lb/>
　　千峰酬倡序<lb/>
<pb n="KR4d0431_SBCK_011-6b"/>
故友謝羽臯嘗為余言唐詩人在江東者郡最多不過三四<lb/>
人而獨新定自元和至咸通間施處士肩吾方先生干李建<lb/>
州頻章協律八元之屬以十計余攷之信然豈其山巉水駛<lb/>
風氣䟱爽士大夫得之而為清能靈解徃徃有非他郡所可<lb/>
幾及耶而恨平居以來不得擔簦裹糧往從之遊以縱觀其<lb/>
如何之為快庚子歳余在錢塘有携千峰酬倡過余朱墨伊<lb/>
優中取而疾讀之葢皆新定諸公所作亦有與余江湖塲屋<lb/>
庠序之舊方其濯纓清流連鑣層雲雍容雅言優游燕歌固<lb/>
當他有汲汲扵今時之為者風霜摇落砂礫凈盡平生扳援<lb/>
馳逐之好一切不以介意乃相率俛首從事扵山川篇翰間<lb/>
一以逃喧逺累一以忘形遺老寒暄榮悴囂寂禽虫卉木百<lb/>
物之變出没扵前憂愁喜樂窮逹貴賤史册古今之感往來<lb/>
<pb n="KR4d0431_SBCK_011-7a"/>
扵中一一可與吾接而不得為吾累也何莫非詩之助者嗚<lb/>
呼快㢤然而余言諸公之詩顧若倘然無所遇而作非如唐<lb/>
人朝暮刻苦挾之以資身華世者也夫為詩不挾之以資身<lb/>
華世而倘然以清能靈解自適其不遇此正古仁人君子隱<lb/>
居求志之事而扵唐人乎何誇惜羽臯不在不得反覆䆒極<lb/>
此論姑摭大略題諸卷端一　歸之<lb/>
　　陸孟孫字士宗序<lb/>
笠澤陸孟孫以其父命請扵余曰陸氏幸甚得公為婿今者<lb/>
孟孫又幸得婿扵公惟是孟孫年浸長矣而業不脩懼頽其<lb/>
家且貽公慚願賜之字以敎孟孫余謹為字曰士宗姑蘇之<lb/>
族莫望扵陸自三國至扵李唐代有雋士其學行志業載扵<lb/>
簡牘間班然偉矣迨乎近年資禄名第不為無人而不聞有<lb/>
<pb n="KR4d0431_SBCK_011-7b"/>
以是族而行扵儒林者與微族等耳而山隂之族逐名天下<lb/>
談者曰姑蘇田腴而俗侈田腴則其小人無耕鋤糞治之勞<lb/>
而不害得善禾俗侈則其君子偷而無逺心彼山隂之壤多<lb/>
雄岡潔流士生其間不耻無資而耻無名雖牛醫馬人之子<lb/>
知貴挾冊而歌唐虞况以舊族魯語有之息土不材瘠土好<lb/>
義兹非其證歟余以為不然士視其所居立耳土之腴瘠何<lb/>
擇焉自余為爾家婿猶見褒衣而能清言者數公逺祖唐宣<lb/>
公之牒猶櫃而藏諸廟宣公之祠于社歲時子孫陪祀猶扵<lb/>
爾家取之今皆無矣更去之百十年将愈無矣嗚呼孟孫之<lb/>
宗可不為寒心㢤孟孫扵嗣為嫡長禮謂之宗子吾女亦嫡<lb/>
長也獲承宗事孟孫其力務為學焉以無忝所生以解談者<lb/>
之惑毋惰<lb/>
<pb n="KR4d0431_SBCK_011-8a"/>
　　袁鈞字徳衡序<lb/>
積物之力其初起扵銖其輕易舉也銖銖而積之累百而至<lb/>
於為鈞則不勝其舉矣智者扵此欲舉之不勞而知其力之<lb/>
所以然必程之以衡衡舉鈞立而物之無窮可以坐致人之<lb/>
扵徳亦然人之與人其初並鄕而居同途而趨循循然固相<lb/>
若也忽焉而爲大賢無以異扵物之積銖而成鈞又由此加<lb/>
積之旦旦而程之而至扵可以為堯舜故程物之力而知鈞<lb/>
之無窮者衡也程人之所至而知人皆可以成堯舜者以徳<lb/>
為之衡也濟南袁氏子鈞字徳衡請文扵予書此贈之<lb/>
　　史景正字序<lb/>
甬東史君䝉卿其族昆弟之字皆别以景旣有字君景吕者<lb/>
矣年長學成而疑之以書來剡源曰是不慊吾志願有易也<lb/>
<pb n="KR4d0431_SBCK_011-8b"/>
遂為易字曰景正而告之以其說夫物未有可必正者也必<lb/>
正之能正焉者寡矣惟人之心自其童䝉未有不正者也旣<lb/>
而能言旣而有識則旣而無所不為不正者斯至矣雖然其<lb/>
所不正幸而有以治之巳失者可使未逺而還不幸内無賢<lb/>
父兄外無良師傅資微氣薄功力不充兹其䧟扵棄人也巳<lb/>
爾吾他日掘地下而得泉涓涓然出竇穴間舒之為淪漣滙<lb/>
之為滄浪清可鑑而羙可醸也放之數尋則又混而為泥沙<lb/>
欝而為汙池湮而為糞壌草莾交之虫蛇興焉其不至扵是<lb/>
然後積衆流之㑹為渠為溪為湖為江以逹扵海人心之初<lb/>
不愧扵斯泉之清與美也世故之為泥沙嗜欲之為汗池利<lb/>
禄之為糞壌朋儕臧獲之為虫蛇草莾可以不懼㢤聖人扵<lb/>
易之蒙曰䝉以養正聖功也其象曰山下出泉䝉吾子其務<lb/>
<pb n="KR4d0431_SBCK_011-9a"/>
慎其出而養其正也乎㢤年旣長者徳将愈加學旣成者識<lb/>
将愈堅積其功趨而㑹扵聖人之海無難矣<lb/>
　　陳處度字序<lb/>
盈天地之間凡其形之大小聲之重輕數之少多至雜而不<lb/>
能齊者必權之扵度然亦有度之所不能權則又折而歸之<lb/>
于矩故有度以度物有矩以處度而天下之理盡矣豈惟物<lb/>
學者之扵道亦然今有人處閨門易周也而不能推之扵鄕<lb/>
黨處賔僚易嚴也而不能推之扵昵近處窮約易持也而不<lb/>
能推之扵貴盛處煩劇易决也而不能推之扵閒𥙿處安樂<lb/>
易肆也而不能推之扵患難諸如此類盖必有縱横曲折旁<lb/>
通泛應而不失其度者焉大學論絜矩之道曰所惡扵上毋<lb/>
以使下所惡扵下毋以事上所惡扵前毋以先後所惡扵後<lb/>
<pb n="KR4d0431_SBCK_011-9b"/>
毋以從前夫子年七十而始從心所欲不踰矩者其為不失<lb/>
之道也陳氏子矩字處度乞言扵予書此遺之<lb/>
　　王一初名字序<lb/>
松江王君名一初旣又名讀書之室曰一初而問其說於予<lb/>
予復之曰子之名若字子皆自為之為之而不自知而他人<lb/>
何從言之且亦嘗推夫人名字之所由起乎人生之初一而<lb/>
已矣旣而不可以無别也而名生焉名之又不可以無别也<lb/>
而字生焉旣而其所居處其所服用其交接游歴不可以無<lb/>
别也而名始紛紛然而繁夫其初之一也而誰與約之其末<lb/>
之紛紛然而繁也而誰與益之是非惟吾與子二人不能知<lb/>
雖有上智神識而何以言其然乎且又非其人之生者然也<lb/>
天地之間形色之類事物之故其生者何限一一而名之将<lb/>
<pb n="KR4d0431_SBCK_011-10a"/>
不勝其名一一而言其然将不勝其言故姓氏一也今幾族<lb/>
井地一也今幾等曆象一也今幾家書契一也今幾法以至<lb/>
臯陶之刑名伯夷之典禮伶倫之音樂岐伯巫咸之醫藥卜<lb/>
筮與凡百工衆業莫不各有本祖其初如此而今如彼是孰<lb/>
使之然㢤且又非惟人事之變然也隂陽之升降古今之去<lb/>
來其淳其疵其成其敗如蜩蟬之化蛇虎之逝故者控持把<lb/>
玩不能湏臾之久而新者已代之矣則其所謂一者何嘗可<lb/>
一而初安在㢤虚無幻誕之徒乘其眩也遂欲悉取而屏之<lb/>
而索諸群言之外九州八極之表而世之儒者攻之愈堅守<lb/>
之彌力雖其說不必強所難通而逺自上古以來天地之所<lb/>
以立日月之所以明風霆之所以神江河山岳之所以流載<lb/>
近取吾人日用飮食之所仰頼更百千萬變而未嘗不一者<lb/>
<pb n="KR4d0431_SBCK_011-10b"/>
夫豈不可深言而况吾與子之所欲知乎於是王君翛然而<lb/>
笑憮然而喻曰吾問一𥘉子併舉其極吾問名字子徧語其<lb/>
類辯乎㢤因書以為序大徳戊戌孟夏望日剡源戴表元序<lb/>
　　曹仲逹字序<lb/>
大學曹君之子和父字仲逹居吳與余世好相善余為序所<lb/>
為逹之義以諗之今夫雞鳴而起日入而休人之起居偃仰<lb/>
勞逸榮悴關扵氣之嘘吸凡計一萬三千五百息能和之者<lb/>
鮮矣幸而和則四肢百竅皆無壅塞窒滯之處疾病不興而<lb/>
安樂生焉此一身之逹也親親長長老老㓜㓜而家道具莫難<lb/>
於為上寒暑飢渴豊殺之權不敢悍焉莫難扵為下喜怒爱<lb/>
惡予奪之欲不得肆焉惟夫不㥂不肆處之得其宜則指揮<lb/>
唯諾節度愜適而情義諧洽此一家之逹也為人子弟而撫<lb/>
<pb n="KR4d0431_SBCK_011-11a"/>
之者順為人師友而接之者悅譽近而逺者聞身賤而貴者<lb/>
孚然後不求之祿非望之福踰都越邑而自至葢有　垣揚<lb/>
軌恐不免焉此一國之逹也珠玉不市衒而光麟鳯不庭畜<lb/>
而祥賢士不出里巷其治行故窮居而和其言則信而化之<lb/>
可使為三代之俗盛行而和其政則尊而用之可使為三代<lb/>
之王此天下後世之逹也逹扵一身古之人有行之者嚴君<lb/>
平費長房之類是也逹扵一家龎徳公陳仲弓之類是也逹<lb/>
扵一國管㓜安李令伯之類是也逹扵天下萬世伊尹周公<lb/>
孔孟之類是也仲逹扵此數者其何所從乎仲逹曰吾将思<lb/>
之遂以為序大徳三年歳在巳亥五月望後三日戴表元序<lb/>
　　李氏子字說序<lb/>
桷之屬於室也其為木至小而為數至繁繁故易售小故易<lb/>
<pb n="KR4d0431_SBCK_011-11b"/>
求然惟其直焉者爲中桷也吾嘗居山見匠者之擇木得為<lb/>
棟者十難一二焉得為梁者十難三四焉得為楹為梠者十<lb/>
難五六焉至扵桷宜若往往而遇而積之反勞扵他材輙疑<lb/>
而問之曰是㝷常之湏耳他日營大厦其用有數倍扵是者<lb/>
非踰都越邑累年歲而求之不可得葢不惟直之貴而兼其<lb/>
長焉然後為羙桷也故愛木者自其拱把而養之以至扵桷<lb/>
旣桷矣不敢使止扵桷也益養之至扵為梠為楹為梁為棟<lb/>
亦不止也益養之如皆不適用則有規而為應門為闕者取<lb/>
焉為明堂大室者取焉此非其材之異養之者至也君子之<lb/>
徳藝亦然小進如大却羣居而獨行拙扵美成而工扵持久<lb/>
怯扵近名而勇扵任重夫然後材堅器良行乎世故霜露之<lb/>
中出乎衆累斧斤之上不敗不傷引而伸之無用不適矣袁<lb/>
<pb n="KR4d0431_SBCK_011-12a"/>
季源命其子曰桷復取義扵殷頌字曰伯長余愛之欲有以<lb/>
助其養也為兹說以廣之<lb/>
　　史昭父字序<lb/>
人常言日中必昃以為世之用明而不能持久之喻余竊謂<lb/>
不然葢日之行乎中天曄乎下土千萬世旦旦仰而不褻者<lb/>
正以其能中而能昃也苟使中而不昃則人得以窺其神而<lb/>
為日不旣勞乎豈惟日天之扵雷霆風雨霜露所以寄號令<lb/>
行惠澤者也然朝之烈者晝即收春之震者冬必藏何也彼<lb/>
所為不數數扵用者即其所以用也豈惟天人之精神智力<lb/>
不懼扵不堪而懼扵難繼故有聰如愚敏如鈍其初晷刻不<lb/>
能自給而日積月累沛乎其有餘在易之晉曰明出地上晉<lb/>
君子以自昭明徳夫晉進也明出扵地上其勢加進也以加<lb/>
<pb n="KR4d0431_SBCK_011-12b"/>
進之明而其體四柔二剛剛又客而柔主也用易者詳戒義<lb/>
扵爻而嚴加辭扵象使養之以柔而自立扵昭若其明不出<lb/>
扵勢而出扵我隂多而不晦氣升而能卑噫嘻至㢤而扵序<lb/>
卦有言曰晉進也進必有所傷故受之明夷若之何日中之<lb/>
不昃而可以持其明乎鄕友史昭父名晉伯生扵衮繡之門<lb/>
而世鉛槧之業躬韋布之禮余嘉其可以語易也為序以贈<lb/>
之大徳三年歲在巳亥十一月望日剡源戴表元序<lb/>
　　王仲昭字說序<lb/>
三衢學者王君勲字仲昭詣余而請曰勲之㓜也旣幸受名<lb/>
扵親長也又幸得字扵友而未有命之以訓辭願序而贈焉<lb/>
何如余讓不獲則為仲昭畧䟽其槩而聴仲昭自擇焉葢夫<lb/>
人之居世未有無勞而食者也無勞而食者謂之惰民政之<lb/>
<pb n="KR4d0431_SBCK_011-13a"/>
所非而刑之所不貸故扵文力田為男自其勝耕也而皆與<lb/>
之一夫之産使之動揺筋骸以孝養其父母以活其妻子雖<lb/>
以舜禹后稷伊尹之聖而不得免扵其初而况他人乎此以<lb/>
耕稼為勲者也耒耜旣閑則業必有所馴筋力旣疲則氣必<lb/>
有所滯扵是有射鄕賔介之講有干戈羽籥之示有弦誦俎<lb/>
豆之率歲時伏臘涖之學官録之黨正而登其成者進之鄕<lb/>
老而列之士大夫此以肄習為動者也責非君師而求學者<lb/>
聚扵其門權非官府而辨訟者决扵其庭若漢以來名賢貞<lb/>
士雖功烈不能暢扵天下而一時遺風餘韻薰良伏暴扶頽<lb/>
起懦如江河之浸雨澤之潤日夜長養而物不知此以教勸<lb/>
為勲者也徳行道義也者人之根幹也言語詞章也者人之<lb/>
枝葉也枝葉之去扵根榦逺矣然木無枝葉無以庇其身人<lb/>
<pb n="KR4d0431_SBCK_011-13b"/>
無詞章則亦無以養其徳自有人類以來以迨于今紀載之<lb/>
事莫之或廢而千載之間行名之士精扵言者皆傳大之以<lb/>
鋪揚先王典章禮樂之羙而小之呻吟伊優以自娯其不幸<lb/>
此以著述為勲者也若乃為大丈夫而遇扵世才足以行其<lb/>
所欲為計足以逹其所欲謀從客廟廊而使四方萬里無術<lb/>
揚杻械之辜談笑邉陲而使三軍百姓無鼓桴烽堠之警其<lb/>
存也珪冕以迎之篝鼎以榮之其乆也旂常竹帛以旌之此<lb/>
以宦逹為勲者也耕稼也肄習也教勸之于著述也勲之在<lb/>
我者也自昭其昭者也宦逹也勲之在人者也昭人之昭者<lb/>
也昭人之昭者待扵命命得而為之則得為之命不得而為<lb/>
之則不得為之自昭其昭者不待於命為之在我而巳矣今<lb/>
之人窮歲年弊血氣以爭不可必為之命而巳所得為者反<lb/>
<pb n="KR4d0431_SBCK_011-14a"/>
若不暇為之嗚呼吾見其力之勞而不免扵惑也仲昭智人<lb/>
也今而往其且將自昭其昭乎其将徐有所待以昭人之昭<lb/>
乎仲昭曰吾謹喻矣是為序<lb/>
剡源戴先生文集卷之十一<hi>終</hi>
<pb n="KR4d0431_SBCK_011-14b"/>
</p>
<p>
</p>
  </div>
</body>
</text>
</TEI>
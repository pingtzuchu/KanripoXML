<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0431_SBCK_017-1a"/>
剡源戴先生文集卷之十七<lb/>
　　　　　　　　　　　　　四明戴表元帥初<lb/>
　墓表　墓碣<lb/>
　　宋氏墓表<lb/>
東昌莘宋氏有爲信州推官者嚬蹙而謂其僚剡源戴表元<lb/>
曰吾宗之先鄆人也鄆今爲東平府吾宗之居東平陽穀十<lb/>
八都獅子堂其西北曰石佛堂者葬域在焉金之季年兵燬<lb/>
漂揺士大夫家莫能知有譜牒世次而宋氏之可聞者㫁自<lb/>
吾祖嘗爲軍千戸千戸府君娶東昌莘姬氏生吾父府君後<lb/>
娶莘孫氏因居莘爲莘人初千戸府君昆弟五人同時死其<lb/>
四惟號五公者在五子傳一子承陽穀之業千戸府君亦死<lb/>
葬陽榖死三月而吾父始生姬夫人抱遺孤居陽榖兩年㑹<lb/>
<pb n="KR4d0431_SBCK_017-1b"/>
難作徙莘姬之父母憐吾家單子又不可托數數欲奪志改<lb/>
適吾祖母誓死守節者十四年乃以病死莘而歸葬陽榖吾<lb/>
父府君生長莘性温恭悃慤無機穽莘人至今稱其行生庚<lb/>
辰四月八日死戊午四月二日年三十九死之歲吾母孫夫<lb/>
人年纔三十六襲姑之化却鉛澤服素縞以嚴儉持家終其<lb/>
身雖比隣無故少游接而鄕閭姻族歲時慶弔無闕禮吾頼<lb/>
教育徼倖成立至元十六年以尚用監史值進俘寳隨監長<lb/>
忻都廷見䝉賜白金爐合等器五十兩吾母見之喜曰此汝<lb/>
家先世遺慶汝何以及此宣自愛十七年勞調充征東行中<lb/>
書省掾尋改充江淮行中書省掾二十五年調承事郎鎮江<lb/>
金壇尹滿再調徽祁門尹吾母皆及就祿養凡蒞官行事朝<lb/>
夜警督備至馭下慈臧獲有過譴逐必痛責子婦使復還中<lb/>
<pb n="KR4d0431_SBCK_017-2a"/>
外母敢犯教年七十四死祁門生癸未七月三日死大徳丙<lb/>
申十一月十七日臨訣呼諸子前曰我起艱寠至今日死不<lb/>
恨惟爾祖墓在陽榖爾父遺體寄葬莘城北恐散逺不得展<lb/>
省以爲念汝等豈能詶吾言乎言訖而瞑祁門歸吾不孝不<lb/>
獲凾遵吾母言姑藁殯吾母揚州以俟後歸今信府秩且復<lb/>
滿年加髦衰如有不可待及扵大故将何以見吾母地下旣<lb/>
卜吉扵莘城西三里新張保将用大徳某歲某月日陽穀遷<lb/>
祖考千戸府君祖妣姬夫人之窆併奉莘地揚州考妣合葬<lb/>
惟宋氏存亡繼絕實慿二妣婦節母範苟延烝嘗爲衣冠家<lb/>
誠不忍遺負先徳按士禮子孫追榮其親得植墓表刻石器<lb/>
子宜爲文辭以慰吾志表元辭不獲命謹實録底裏鐫載琬<lb/>
琰掲之壟上使人知夫世之爲善無不報而幽閨窮巷孀[婺-矛+牙]<lb/>
<pb n="KR4d0431_SBCK_017-2b"/>
寡弱服勞秉節扵冥冥之中者天必憐其貞苦榮之以賢子<lb/>
孫使之康強壽頥而享食其效扵以旌孝思勸厚俗非曰褒<lb/>
飾而巳推官父諱衡母孫氏諱妙貞推官名彧弟仲某早世<lb/>
季彬推官之子萬里彬之子萬鈞萬美宦學盖方興未艾云<lb/>
　　徐使君墓表<lb/>
信上饒徐公卒扵員郎二千石旣葬其縣之石橋鄕南徐大<lb/>
塘塢者三十七年而墓碑不立承學之士以爲公名蹟在史<lb/>
冊行業在鄕閭誠不待是而顯著然愈逺亦恐墜逸無以異<lb/>
觀瞻昭永久乃相與來諗于剡源戴表元頗有以紀之按徐<lb/>
氏世緒逺出偃王居信者尤多顯人公諱子卿字竒仲少頴<lb/>
悟目誦數千言族父忠公元杰毎曰是子必亢吾宗嘉熈丁<lb/>
酉遂以詞賦魁鄕貢戊戌試禮部中進士科人爲公喜公曰<lb/>
<pb n="KR4d0431_SBCK_017-3a"/>
時方以此取士吾不得不爾耳授迪功郎隆昌南昌尉尉治<lb/>
左有南州髙士塚荆蕪没人一日命薙去築思賢亭以見志<lb/>
轉運使何君處久傾盖器重檄攝郡文學尋檄分司撫州小<lb/>
事許專决州苦和糴斛面及田宅稅契錢爲民害立罷之再<lb/>
檄瑞陽如在撫考滿未謁選㑹趙信父視師江上欲屈公而<lb/>
淮西總領所辟監鳯臺酒庫因赴其聘而兼賛趙公幕府當<lb/>
是時軍興事煩公年少入預籌畫出理鞭筭精采獵獵諸公<lb/>
間用趙公荐特差充兩浙轉運使司準備差遣榮王府奪民<lb/>
田公㫁歸民田王怒語侵使林使公改㫁公曰吾職可削筆<lb/>
不可改也輦下供億重歲入不足以支撙節出納作漕計本<lb/>
末一書示來者癸丑春以考舉及格改官授臨川民喜見顔<lb/>
色問是吾分司公耶至則興學立黄勉齋先生祠清版曹宿<lb/>
<pb n="KR4d0431_SBCK_017-3b"/>
負覈經界隱籍邑以大治有殺人委于隍者吏執王應亨奴<lb/>
主七人鍜鍊誣服公白郡改鞠殺人者常平司都吏馮汝能<lb/>
也事聞轉一官舊例試院未掲名許徤者疾足報捷以邀厚<lb/>
犒乙卯秋舉禁卒與馬營争其利致閉郡守主兵官不能制<lb/>
且亂公單車往諭咸聴命廣縣廨創蓮華漏建相業堂成皆<lb/>
自爲記包樞宻聞其政謂人曰江西五十餘縣臨川第一丁<lb/>
巳除尚書檢閱官書擬右司文字𥘉立朝感激欲言事輙劄<lb/>
入乞建儲不報戊午出通判平江改嘉興守挾同𫀆爲執政<lb/>
傲愎甚公極力規正不可則以監州不職自劾守爲歛戢悉<lb/>
却俸外無名事例作一杯水亭暇日嘯咏其間愉如也除太<lb/>
常寺丞就守嘉興命下丁母憂去家食不通貴人書疏婆娑<lb/>
東山下自號東山翁文酒耕漁相娛數年以疾卒生壬申八<lb/>
<pb n="KR4d0431_SBCK_017-4a"/>
月四日卒甲子八月二十一日得年五十三曽祖功懋妣王<lb/>
氏祖思聰妣陳氏父質通直郎兩浙轉運使司主管文字妣<lb/>
張氏贈安人配華氏通直郎建寧嘉禾令君女性端淑儉恪<lb/>
佐公居官無紛華意公盛年思退賛其决盡義嘉興歸相張<lb/>
安人䘮盡禮公疾侍藥盡勞卒持制盡哀通直公在堂華<lb/>
通直亦老迎致相驩養盡誠宗姻鄕黨急乏賙貸盡惠旣貴<lb/>
不忘𧖟桑常夜績課兒誦書教盡方生壬午三月二十六日<lb/>
卒至正壬辰十二月丁酉以遺命葬鄭塢距公墓八百舉武<lb/>
而近子男三忠甫歷上饒南城建平三尉有能名次迪吉登<lb/>
仕郞出爲外家後先卒次志甫以軍功補官垂換授州教授<lb/>
卒女道韞適池州教授管茂孫男二拱辰徽州教授次宿老<lb/>
女二曾孫男若干女若干公平生爲文有體裁自舉子時聲<lb/>
<pb n="KR4d0431_SBCK_017-4b"/>
撼塲屋及宦學東西師友益廣如袁廣微兄弟湯伯紀父子<lb/>
徐景悅蔡仲節諸公俱以剛介廉静見交在淮西朞年増餉<lb/>
額十一萬有竒奏减磨勘十一年耻自陳併他賞皆不敘吕<lb/>
節使文徳舉親民却不受在兩浙吳謝二相賢公争致門下<lb/>
兩辭之在右司當宁顧輔臣稱信有三徐可進用指公與忠<lb/>
愍公之子直諒台守宗仁也丁大全貪其功誘公監察御史<lb/>
且嘱以林參政弹文公曰臺官可爲當路私人乎即日告假<lb/>
出關去里居服闋有荐于朝予江西一州不拜予歸班不拜<lb/>
翁祭酒馮舍人皆同年在朝屢道賈平意意将處之清要以<lb/>
父年八十不可出力辭終父之世不過朝奉郎賜紫魚服嗚<lb/>
呼科舉法敝久矣敝極則可廢然由隋唐以至近世所得名<lb/>
卿材大夫不少其人必皆沉潜好氣節疏通知體要無有肯<lb/>
<pb n="KR4d0431_SBCK_017-5a"/>
遽然闒茸不振者而風骨稍高即成竒傑盖其獲之也不以<lb/>
求而以知責之也不以役而以禮故人人得自持重而盡其<lb/>
材余生晚雖不逮事公卽公之淵源趣向皆耳目所睹記賢<lb/>
者不必以不仕爲髙仕矣天下共名爲奸邪者嫉之不可主<lb/>
天下或名爲奸邪或名爲忠良者疑之不可主至扵天下共<lb/>
名爲忠良可主而亦不苟就焉若公之落落扵吳謝丁賈之<lb/>
間所向偃蹇盤旋孤行直立此非可徒以科舉士論也昔者<lb/>
延陵義死墓有旌題仲舒貧葬行路展禮庸敢竊附二賢■<lb/>
例掲之壟端使百世之下想遺風談故事者猶有所考不亦<lb/>
可乎<lb/>
　　五山陳公墓表<lb/>
嗚呼是爲信上饒五山陳先生之墓公之世本籍玉山後稍<lb/>
<pb n="KR4d0431_SBCK_017-5b"/>
徙上饒沙溪之旁有五山公晚居其間學者因尊稱之爲五<lb/>
山先生焉方公少年上饒多名士大夫徐祭酒父子韓直院<lb/>
兄弟諸賢爲領袖疊山謝氏城山林氏藍山張氏之徒爲羽<lb/>
翼風采扇動東南而公生世家能以義氣招致衣冠俎豆不<lb/>
徹扵門篇章箋翰日積其席乙卯秋尋用詩賦充鄕貢州人<lb/>
謂一蹴且躡通衢雲遊矣春官失之恬不以介意益廣問學<lb/>
築室聚書闢館聘客笑談歩趨皆有法度久之名成行孚鄕<lb/>
隣有争則聽之决官府有急則倚之助盖古之善人君子布<lb/>
衣韋帶而尊扵王公重扵專城者其道類如此也丙午兵起<lb/>
始避孔道入深谷苃舍相依者至數百家藥病飯飢全活甚<lb/>
衆事定起領邑校掃燼地立講廬扵是大㑹民數郡博士以<lb/>
儒籍爲憂託公扶之聞命不辭殚勞罄資凡留連省戸下踰<lb/>
<pb n="KR4d0431_SBCK_017-6a"/>
年迄脫同袍于編氓而歸㑹廣信闕長長廣信州将部使者<lb/>
聞其名方議薦擢而公竟還五山遂終身焉喜爲詩有古近<lb/>
體并雜著若干卷藏于家性篤直好義重然諾見人善稱誦<lb/>
如巳岀及聞其惡一不掛口待交游能始終犯不較施不伐<lb/>
由是無絲粟怨嫉扵人美鬚眉耆年華皓意行郊㕓間識與<lb/>
不識望之知爲吉徳諱堯龍字繼臣曽祖伯運祖徳寧父良<lb/>
才世爲儒娶鄭繼張皆先公卒又繼施氏子男三公美舜懋<lb/>
早世次舜淸婺州永康教授女二適徽州婺源學正祝廉次<lb/>
適趙　皆鄭岀孫男六禹疇禹錫禹逺禹範禹謙可崇女二<lb/>
曾孫男若干女若干年八十生壬午正月八日卒大徳五年<lb/>
九月十日葬五山西十里雙峰以其年十二月庚寅公事親<lb/>
以孝間居父䘮治葬極盡力至是雙峰亦自卜余之來後公<lb/>
<pb n="KR4d0431_SBCK_017-6b"/>
死纔一年每臨事接物興扳援不及之嘆嘗作詩哀傷之又<lb/>
以事嘗至五山亦及拜雙峰阡婆娑松檜撫問泉石遺風猶<lb/>
存顧安得復有斯人乎而其子孫多善文雅喜從余游爰采<lb/>
家乘訂以鄕邦公言掲辭植表雙峰之下使後來爲者知勸<lb/>
慕云<lb/>
　　徐耕道遷葬碣<lb/>
歲甲戌乙亥余客金陵四幕文武掾佐浮沉去來以千計徐<lb/>
君耕道在數中余接之不及稔也爾後三十年來上饒扵君<lb/>
爲鄕始獲知君之家世出處及誦君詞賦盖上饒之徐自衢<lb/>
徙而居世黄塘諱元得字耕道曽祖賜迪功郎祖植禮部進<lb/>
士父華甫自號橘隱翁世以儒素科級自重至君從兄忠愍<lb/>
公遂爲壬辰進士第一人仕終扵大司成冬官二卿當忠愍<lb/>
<pb n="KR4d0431_SBCK_017-7a"/>
公時四方宦學之士無不願登其門君携超頴之質入則與<lb/>
二季端友龍圖立大侍郞綢理書疏出則與趙茂實尚書徐<lb/>
景說秘書軰商略義理及旣不得志場屋而遊則與揚州李<lb/>
制置江州趙安撫之徒講畫籌策游倦而歸則與蜀郡楊叅<lb/>
預天台葉集賢諸公攷問故實聲漸氣摩意喻色授不勞而<lb/>
成良器江淮舊稱功名馳驟之地嘗奉檄築懷逺軍城𥙷進<lb/>
勇副尉升授滁州散祗候移淮隂文家峰巡檢淮隂尉進保<lb/>
重慶轉進義副尉又剿廣益盗湘南轉進武校尉又五轉自<lb/>
承信郎至忠翊皆身犯矢石得之非他書生用空言寄功幕<lb/>
府之比然盤旋曲折亦不足盡其才而歲年老矣扵是歸傍<lb/>
鄕井旣而避地于饒徳興之宗儒村宗儒有王氏故大家能<lb/>
以禮館榖君學徒爲之填委㑹李制置弟宰祁門扵徳興鄰<lb/>
<pb n="KR4d0431_SBCK_017-7b"/>
邑也復招游祁門爲刋所爲詩詞曰横塘小草一筆二筆者<lb/>
若干篇君平生輕財有俸餽卽散以周人之急故晚而益貧<lb/>
三年不得巳遂歸黄塘課子讀書督奴灌畦殊不爲前時意<lb/>
度閒暇惟去宗族鄕黨相倡和命詩社曰明逺并主隣社香<lb/>
林社友又爲刋小草六筆者若干篇癸巳夏感疾至秋加劇<lb/>
索𥿄作書别所嘗交往有此行遥指柯山云云數十字若寓<lb/>
升遊洞天之意書畢而逝十月某日也生庚辰十一月某日<lb/>
年七十四葬之新卜在祖塋白土山側子男四長某次某皆<lb/>
早世次某出爲衢官堂宗人後次直謙銘曰不局於趨亦不<lb/>
失吾儒不急扵營亦不害吾生大袖長紳魁顙豪膺閟此佳<lb/>
城<lb/>
　　周府君碣<lb/>
<pb n="KR4d0431_SBCK_017-8a"/>
饒安仁周君諱文清字清之年六十四以至元辛卯二月十<lb/>
六日卒乙未二月二十七日旣葬于附郭之譚山而石表未<lb/>
立其孤懼無逺扵芻牧持武岡王候之志來請銘按志君曽<lb/>
祖諱某祖諱逺父諱志家世循良君早從鄕縉紳問學恬扵<lb/>
進取而訓兒女一以孝悌忠信邑大夫推其賢尊爲耆宿常<lb/>
禮貌之歲飢荒力勸賑恤人有鬪䦧爲質决是否皆喻而止<lb/>
安仁路當孔道每觀風問俗之使至納其雅言民受寛賜晚<lb/>
歲益屏人事灌畦種𬞞以自樂號愛圃翁文士賦詩盈編君<lb/>
不介意頗好西方之書繙誦𣑽譯若有深得者迨婚嫁将畢<lb/>
遂感疾命家人衣周身棺周衣翛然而逝世之談儒者嘗詆<lb/>
釋氏爲誕其弊也華言雅趨而少誠慤觀周君之扵出處死<lb/>
生之際不近扵有恒者邪君生扵戊子六月二十四日先娶<lb/>
<pb n="KR4d0431_SBCK_017-8b"/>
李氏繼夏氏俱先卒子男三宗垕宗懋李出宗允夏出女一<lb/>
嫁支以良孫男三女四銘曰吾聞適丘墓道不施哀而哀生<lb/>
嗚呼兹岡吉人之藏其固其康<lb/>
剡源戴先生文集卷之十七終<lb/>
</p>
<p>
</p>
  </div>
</body>
</text>
</TEI>
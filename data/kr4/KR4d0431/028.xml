<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0431_SBCK_028-1a"/>
剡源戴先生文集卷之二十八<lb/>
　　　　　　　　　　　　　　　四明戴表元帥初<lb/>
　古詩七言<lb/>
　　聽琴行贈沈秀才<lb/>
君不見江南琴師海與聰誰與傳者夣溪公又不見醉翁詩<lb/>
中沈夫子聽水作琴琴譜起秪今人間何處無琴師問渠端<lb/>
由渠未知錢塘東風萬人裏沈家還見竒男兒沈家家住鴛<lb/>
湖曲夜理漁絲朝采菊菊苦難餐魚又寒彈出歌聲寄凄獨<lb/>
近來携琴東海行清音應滑如流鶯湖園日煖百花嘆彈徹<lb/>
滿樹春風生我不識琴識琴理為君悲酸為君喜相逢正值<lb/>
酒錢空徉狂攘臂紅塵市琵琶阮咸休羡渠相知豈湏頻曵<lb/>
𥚑醉毛死久髯徐去洗手空山修樂書<lb/>
<pb n="KR4d0431_SBCK_028-1b"/>
　　赤泥嶺行<lb/>
種桑三年寒得衣養犢作牛堪挽犂生男秪解戀鄕土五日<lb/>
溪船催父歸行前倉庚後杜宇去家漸近聞剡語恨身不作<lb/>
田舍兒騎竹搏沙遶牆戸人生衣飯取裁足阿奴碌碌猶類<lb/>
福獻書覔舉真下策年少奔馳頭已白君不見燕山萬里客<lb/>
更難赤泥嶺上春風寒<lb/>
　　建溪精舍得本字<lb/>
四山翛翛風日煖白髪看花惜春晚當時衰草牧羊坡今日<lb/>
池臺紅霧滿最憐幽篁手所植兒戲成業亦千本舊遊聚散<lb/>
萬事拙客夢悲歡百年短荒凉處處經戰馬寒食家家澆祭<lb/>
盌隃知地下不識醉祗合生前尋酒伴蒼苔白石堪枕籍野<lb/>
鳥清溪自絃管同遊飄揚正捷歩老我摧頽甘負眼風床溽<lb/>
<pb n="KR4d0431_SBCK_028-2a"/>
暑新候濁江樹飛雲故人逺出城少事幸縱恣賭令争歡君<lb/>
莫懶<lb/>
　　夜寒行<lb/>
昨日天寒不成醉今日天寒不成寐醉遲得酒可強歡寐少<lb/>
愁多頻發喟𬗋竿葦炬閙荒城役夫遥作<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>鴨鳴擁衾髙枕<lb/>
未云苦熟聽但覺令人驚烏孫黃鵠飛不返遼城白骨填未<lb/>
滿朔風蕭蕭吹成旗居人何如去人逺丈夫無成霜滿湏沙<lb/>
塲萬里星河踈南牆詩翁窮據爐北窗少年猶讀書<lb/>
　　騎馬行荅贈呉中張子潜鄕貢<lb/>
君不見天上續絃膠又不見海外切玉刀傍人錯愕心自快<lb/>
痕迹過眼無秋毫吳江先生淮海客長篇大章歌落托白袍<lb/>
只作東土音黒頭曾射南宮策霜淸水落芙蓉開酒酣獨上<lb/>
<pb n="KR4d0431_SBCK_028-2b"/>
吳王臺緘書右望寄飛鳥乘風忽擬穿蓬萊人生相逢不在<lb/>
早賈生太少顔生老興來亦欲向西遊約君騎馬閶門道<lb/>
　　自信上歸遊石門訪故人毛儀卿鎭卿兄弟作長句贈<lb/>
　　　之<hi>丙午冬</hi>
山開未開白雲梯人行不行青麥溪五年清夣隔蟻穴千里<lb/>
飛塵深馬蹄重來交遊亦笑樂但覺几杖煩提携門閒霜葉<lb/>
無數積風定水禽時一啼藥草春暄夜更長木蘭花下聽天<lb/>
雞<lb/>
　　昨日行<lb/>
種樹莫種垂楊枝結交莫結輕薄兒楊枝不耐秋風吹薄交<lb/>
易結還易離君不見昨日書來兩相憶今日相逢不相識不<lb/>
如楊柳猶可久一度春風一回首<lb/>
<pb n="KR4d0431_SBCK_028-3a"/>
　　招子昻飮歌<lb/>
與君相逢難草草與君相逢苦不早人生何處小泥塗此日<lb/>
飄零武林道武林城中馬如雲閉屋狂歌人不聞狂歌自笑<lb/>
君亦笑依然狂絶不如君君歌豈是真狂者青衫少日春瀟<lb/>
酒至今俊筆五花紋最惜青眸十歩下虚名何用等灰塵不<lb/>
如世上蓬蒿人黃金偏趨不貧室白髪难老無愁身風雨無<lb/>
情亦如此凄凄但聒窮人耳不見朱樓髙到天鳯簫龍管連<lb/>
朝起連朝笙管可柰何我歌且止湏君歌靑天白雪望不極<lb/>
坐見緑水生層波我生胡為𬒳狂惱江頭魚肥新酒好從今<lb/>
作樂拚醉倒與君相逢難草草<lb/>
　　鴈南飛<lb/>
鴈南飛飛且鳴我不愛爾絶漢排雲之徤翼愛爾秋來意氣<lb/>
<pb n="KR4d0431_SBCK_028-3b"/>
各有適江湖萬里同風聲風聲萬里秋蕭索山鄕田荒水鄕<lb/>
薄不應專為稻粱來得飽自住今亦樂羣飛嘹唳柰爾何靑<lb/>
天茫茫無網羅誰知世有苦心者夜半聞聲悲轉多鴈南飛<lb/>
勸爾飛時莫近征婦舍手觸邉衣添淚下更莫飛近貧士屋<lb/>
絃絶樽空怨悽獨鴈南飛飛且止世事驚人例如此我昔扁<lb/>
舟五湖水年年見爾秋風裏如今未㫁少年情一度鴈來心<lb/>
一驚今年鴈來明年去明年去去江南路欲将書寄去邉人<lb/>
明年認作書囬處<lb/>
　　剡氏飢<lb/>
剡氏飢山前山後尋蕨萁斸萁得粉不滿掬皮膚皴裂十指<lb/>
秃皮皴指秃不敢辞阿翁三日不供麋不如抛家去作挽船<lb/>
士却得家人請官米<lb/>
<pb n="KR4d0431_SBCK_028-4a"/>
　　俞光逺父子歸馬嶴兼託問訊故舊<lb/>
君不見深山野馬生龍駒又不見荒林老鷹鳩作雛男兒似<lb/>
種世所少俞郎三世成淸儒秪今道路滿塵土大袖巳覺妨<lb/>
奔趨提携逐食何足羡羡子有䇿寕親軀蠲符晝行雞犬静<lb/>
餐錢下歲鮭魚湏机神有餘自静重蔚蔚老氣生眉鬚髙堂<lb/>
百客森冠裾四座指點看明珠誰䏻對此心不動歸來轉覺<lb/>
群兒愚峽南雲深山氣冷今歲亦聞愁旱枯但憐四壁愈憔<lb/>
悴傍人解笑吾人迂書來隔宿發夢寐便買舴艋随僮奴山<lb/>
籬語喧聽楖栗晚閣粧罷懸蜘蛛暫違相見喜定劇勝似朝<lb/>
夕趨庭隅因子此去傳區區先從賢翁到吾徒劉郎癯絕今<lb/>
更癯香岩老人安穩無<lb/>
　　採藤行<lb/>
<pb n="KR4d0431_SBCK_028-4b"/>
君不見四明山下寒無粮九月種麥五月甞一春辛苦無别<lb/>
業日日採藤行逺岡山深無虎行不畏老少分山若相避忽<lb/>
然遇藤隨意斫手觸藤花落如蝟藤多力困一顰伸對面聞<lb/>
聲不見人日昃将來各休息妻兒懶拂竈中塵湏臾叩門來<lb/>
海賈大藤換粮論斛數小藤輸市亦值錢糴得官粳甜勝乳<lb/>
明朝滿意作晨炊飽飯入山湏晚歸南村種麥空早熟逐日<lb/>
扃門忍飢哭<lb/>
　　杖錫虎<lb/>
杖錫山中深與世絕往還從來稱是仙聖窟虎暴不得奸其<lb/>
間今年山神大失職虎來山前搏人食傳聞此義我亦怪歴<lb/>
問更為居者惜杖錫山中民獷徤疎農耕老稚為樵壮為獵<lb/>
朝朝暮暮山中行山獐野雉收當粮天寒果熟霜狸香腰弓<lb/>
<pb n="KR4d0431_SBCK_028-5a"/>
度壠矢挿房黄茅覆溪機半張鳥啼犬奔風箭急機鳴未發<lb/>
且前立平生聞虎不識面顚倒窮途忽相及驚呼頓迅聲漸<lb/>
微妻兒駭呀不即歸循踪走至設機處但有血漬斕斑衣嗚<lb/>
呼哀㢤乎此民良足悲嗚呼嗟哉乎此事不足疑吾聞以毒<lb/>
殃物者物亦以毒殃其身我不敢以爾為仁以餌鈎物者物<lb/>
亦鈎爾以為餌我不敢以爾為智杖錫山山絕深無虎不必<lb/>
古有虎不必今天生此物居山林有虎無虎視爾心但令爾<lb/>
心無干戈虎居深山柰爾何<lb/>
　　少年行贈袁養直<lb/>
我昔如君初冠時見君垂角兒童嬉君今長大一如我但少<lb/>
頭上斑斑絲誦書如流日千𥿄更出清言洗紈綺明珠在側<lb/>
真自失挾冊茫洋吾老矣人言四十當著書春風半負黃公<lb/>
<pb n="KR4d0431_SBCK_028-5b"/>
壚僮奴哂笑妻子罵一字不給飢寒軀儒學無成農巳惰履<lb/>
窮始悔知無柰人生少年還易過請君努力無如我<lb/>
　　義蜂行<lb/>
山翁愛蜂如愛花山蜂營蜜如營家蜂營蜜成蜂自食翁亦<lb/>
藉蜜裨生涯毎當山蜂採花出翁為守關司徼遮朝朝暮暮<lb/>
與蜂狎頗識蜂羣分等差一蜂最大正中處千百以次分來<lb/>
衙叢屯雜聚本無筭勢若有制不敢譁東園春晴草木媚漫<lb/>
天蔽野飛横斜湏臾駢翼致雋永戢戢不翅輸牛車似聞蜜<lb/>
成有所獻儔類不得先摩牙重防覆衛自嚴密雖有毒螫何<lb/>
由加一朝大蜂出不戒舂容靚飾脩且姱蜻蜓忽來伺其怠<lb/>
搏擊少墜遭蝦蟇群蜂倉皇迷所適謁走欲死聲呀呀求之<lb/>
不得久乃定復結一聚猶如麻我來訪翁親目睹搏髀不覺<lb/>
<pb n="KR4d0431_SBCK_028-6a"/>
長咨嗟翁言蜂種幸蕃盛衆以義聚猶堪嘉烏衣槐安傳自<lb/>
古蠻觸分據兩角蝸雖云彷彿存國族徒以紀異其辭夸博<lb/>
勞舅婦恨翼短鱉靈異姓争荒遐豈如兹蜂互推舉一體同<lb/>
氣無疵瑕我憐翁言私誚責扶傷蚤愧隋侯虵况伊二毒俱<lb/>
下類瑣細不足勞鞭撾前尤往悔俱勿論事㑹倚仗來尚賖<lb/>
新房才成蜂未壮舊房委棄墜泥沙<lb/>
　　雪後况湖歌<hi>為阮使君作</hi>
君不見明州城中日月湖縈藍繚白如畫圖良時樂逰古亦<lb/>
有何人破雪浮官厨金猊暖壓紅氍毹𬗋貂醉拂青珊瑚麈<lb/>
尾髙懸前唾壺使君霜髯雙臉朱同時僚客總豪秀陸池閬<lb/>
苑羅仙儒名談鋒湊初不惡安得玉人歌縷珠似聞州民喜<lb/>
公出終日繞岸狂驩呼淫絃濁管何足道入耳得此成真娛<lb/>
<pb n="KR4d0431_SBCK_028-6b"/>
城尖數峰大糢糊山郭何路通樵蘇年年臘前得三白樂歲<lb/>
仍然多餓夫定知新年稍安樂風流使君江左無<lb/>
　　山苕行<lb/>
苕花如雲色如雪萬壠千溪看不絶風吹日炙自鮮明棄在<lb/>
空雲誰愛恱遭逢偶入山人手縛作蓬菘掃塵帚髯疎髪落<lb/>
已蕭然時對西風一回首人間貴賤不湏論此物古來從至<lb/>
尊猶勝長抛霜露裏秋虫野燐愁枯根<lb/>
　　啄木行贈净珇上人<lb/>
東園嘹嘹還剝剝有鳥晨飢啄霜木天寒虫豸得幾何爪觜<lb/>
披猖良為腹華堂蝙蝠添毛衣飛蚊净盡何處歸海山野鶴<lb/>
亦有飢飢絶不向人前飛<lb/>
　　又坐隱辭<lb/>
<pb n="KR4d0431_SBCK_028-7a"/>
　　　坐隱字出顔黃門家訓而其義非也余雖移家棠嶴<lb/>
　　　居猶未定毎往城南寓舍城中無所营交逰益疎或<lb/>
　　　至堅坐踰旬不岀遂取二字榜其室而作坐隱辭以<lb/>
　　　儆之<lb/>
快馬疾馳不如徒歩多金善賈不如躬耕日食八珍不如強<lb/>
飯封侯萬里不如還鄕我觀古來丈夫子何用桑弧蓬矢射<lb/>
四方蘇秦生為六印役主父死願五鼎烹不如諸葛草間談<lb/>
管樂陶潜醉裏傲羲皇南靣之尊何如於據梧之賤環轍之<lb/>
智無預於荷蓧之狂髙岡峻谷久亦變青天白日晝夜行茫<lb/>
茫胡為憂愁浪自苦百年齒髪誰得長堅強不如揜關埽跡<lb/>
成坐隱淸齋永日一爐香<lb/>
　　賦意未暢復拾前韻之餘者作廣坐隱辭<lb/>
<pb n="KR4d0431_SBCK_028-7b"/>
我作坐隱辭客來問我坐隱方開門進客還復坐為客歴落<lb/>
言其詳隱朝市我不能衝塵冒暑走遑遑隱江湖我不䏻披<lb/>
簔戴笠操舟航隱山林山林白晝行虎狼隱田里田里赤立<lb/>
無資粮窮觀六合内投隱幾無鄕是以古來人失路多猖狂<lb/>
或隱伶官俠客或隱藥肆僧房或為君平隱賣卜或稱陶朱<lb/>
隱行商雖能逃世網於事未為良况我難携一身隱二親白<lb/>
髪垂髙堂神仙㧞宅古亦有無翼不得髙飛颺不然少自屈<lb/>
歸去隱耕桑随傭竭作旣無一夫力買田築室又乏千金装<lb/>
僮奴揶揄親友棄往往人厄非天殃悲來俯仰尋隱處欲親<lb/>
書冊依杯觴引酒未一酌狂風鬱律衝肝腸讀書未一卷噫<lb/>
嗚感慨淚浪浪酒能觸人生憤激書能覽古知興亡非徒不<lb/>
足充隱具反縁二物來自戕覆杯掩卷且默坐氣定始覺如<lb/>
<pb n="KR4d0431_SBCK_028-8a"/>
平常因思世上百千事是非荣辱俱可忘楊朱墨翟悲泣兩<lb/>
無益伯夷叔齊浪死埋首陽不如隨縁委運秪塊坐㝠心徑<lb/>
往遊黄唐不論辨不憂彈射相摧傷不還往不憂風露沾衣<lb/>
裳人生衣食分巳定登途役役空自忙不見啄木鳥終朝一<lb/>
飽如不償不見守蓍龜窮年引息泥中藏目前伸屈君莫問<lb/>
此鳥孰與龜年長坐嘆自笑客亦嘆烟　暗室生天光<lb/>
　　行婦怨次李編校韻<hi>丙子台州作</hi>
赤城岩邑今窮邊路傍死者相枕眠惟餘婦女收不殺馬上<lb/>
娉婷多少年蓬頭垢面誰氏子放聲獨哭哀聞天傳聞門閥<lb/>
甚輝赫誰家避匿山南巔蒼黄失身遭惡辱鳥畜羊縻驅入<lb/>
燕平居隣牆不識面豈料萬里從征鞭酸風吹蒿白日短天<lb/>
地闊逺誰當憐君不見居延塞下明妃曲惆悵令人三過讀<lb/>
<pb n="KR4d0431_SBCK_028-8b"/>
又不見蔡琰十八胡笳詞慚貌千年有餘戮偷生何必婦人<lb/>
身男兒無成同碌碌<lb/>
　　飛花行贈馬衢州時馬在建嶴别業<lb/>
山上風花山下飛花飛欲盡山翁歸歸來亦自忘行跡但覺<lb/>
滿地紅依依餘花更惜隨春去溪上遊人山下路戀家漁父<lb/>
㫁來踪難老劉郞記前度花開花落春風前我昔與翁同少<lb/>
年秪今鶴去但華表何處鳥啼悲杜鵑逰人自逰春自暮從<lb/>
翁問花花不語且當向花日日醉醉倒花前學花舞<lb/>
　　織錦廻文符堅時秦州刺史竇滔妻蘇蕙若蘭為其夫<lb/>
　　　徙流沙作<lb/>
君不見秦州城中雙蔕花春風吹散著流沙流沙千萦復萬<lb/>
轉織入綵機歌不㫁歌不㫁可柰何人生富貴憂患多不如<lb/>
<pb n="KR4d0431_SBCK_028-9a"/>
窮山饁田婦白頭不識遷移苦<lb/>
　　石湖范至䏻嘗作姑悪詞以為婦怨非天下之為婦者<lb/>
　　　所願聞故作續姑悪詞以廣之<lb/>
姑惡姑不惡人言姑惡人豈知為姑作婦百不辭婦在姑尚<lb/>
可婦死姑方悲恐傷姑意不敢違化作異物鳴無時姑不惡<lb/>
姑不惡怨姑還當𬒳姑責但願生身復作婦死别不如生見<lb/>
樂<lb/>
　　余博士家猫相乳歌<lb/>
上饒余宗鐘鼎家孫枝十世猶清華南昌博士最賢者膝下<lb/>
燁燁開緋牙我行其庭值供頓食指半千聲不譁女<graphic n="KR0868" url="https://raw.githubusercontent.com/kanripo/KR-Gaiji/master/images/KR0868.png" mimeType="image/png"/>男鞶<lb/>
况脩謹冠立童趨知等差江南族聚盛亦有如此禮法嘻可<lb/>
嘉長公公退忽語我瑞猫之篇題滿車二雌同時各生子一<lb/>
<pb n="KR4d0431_SBCK_028-9b"/>
雌病僵如臥瓜一雌端來代其乳顧睨懇惻呼嚶啞子衆身<lb/>
疲乳亦竭病母起将新乳加天寒繡褥更枕藉日暖花磚群<lb/>
戲拏我憐二猫有至性欲脫毛尾升笄珈北平將門粱肉窟<lb/>
此事尚得昌黎誇公家儒化鬱積久義感宜可馴豚猳願公<lb/>
盡力持閫範彌補始終無闕瑕不見古來歌舞地秪餘猿鶴<lb/>
與虫沙<lb/>
　　贈天台潘山人<hi>號秋崖</hi>
老潘雙眸如紺珠帶以秋陽朝露之淸腴山形水態出没千<lb/>
百變經君指顧不得藏錙銖我昔少年好狂走風餐雨沐逐<lb/>
逐忘朝晡至今臥逰想共處但覺雲濤烟瘴千里行湏臾匡<lb/>
廬春風鍾阜雲彭浪之磯大小飛來孤秦淮震澤洞庭野峩<lb/>
眉縹緲南樓五嶺東蒼梧歸來把鉏剡山下有時一竿釣月<lb/>
<pb n="KR4d0431_SBCK_028-10a"/>
賀家湖籠鷹櫪馬困羈束毎逢風鳴草驚動號呼聞君談診<lb/>
到骨髓褰衣振迅恨不六翮生形軀尋牛卜龍古所有君家<lb/>
祖孫三葉傳青烏人言河流可移山可鑿秦皇漢武巳類愚<lb/>
公愚相留徘徊山南山北一百里勝處忽然開酒壷問渠劉<lb/>
伶一童一鍤欲何用且可從我日日醉倒黄公壚<lb/>
　　范文正公黄素小楷昌黎伯夷頌盖宋皇祐三年十一<lb/>
　　　月在青社所書以遺京西轉運使蘇公舜元者也後<lb/>
　　　二百四十年大興李侯戡得此本於燕及南來守吳<lb/>
　　　乃文正公鄕里即訪公子孫以卑之范氏喜而索詩<lb/>
　　　為贈<lb/>
有耳不聽下里巴人有手不冩劇秦美新天生靈物寄我體<lb/>
可惜穢棄同埃塵淸風百世希文老一字流傳今是寳誰知<lb/>
<pb n="KR4d0431_SBCK_028-10b"/>
堂堂伯夷頌曾借春暉發枯槁韓子也復英雄姿冰寒斗峻<lb/>
餘文辭吹嘘自起北海隱膾炙聊慰西山飢天荒地老精靈<lb/>
在處處江湖紅散彩青離孔氏忽自歸今遇龔侯如有待世<lb/>
情愛古兼愛奇書奴滿眼非吾師請君焚香盥手拜此帖歸<lb/>
洗人間兒女癡<lb/>
　　送程敬叔敎諭赴建平<lb/>
爾之王父東諸侯朱門行馬髙修修嚴君家學又繼美年少<lb/>
鄕書推上游我生苦晚百無益猶及歩趨陳太丘飄零不死<lb/>
見三世爾復預此䏻言流風神淸羸談炙轂生理蕭條書汗<lb/>
牛今年别我忽逺役天馬放靶難停留問渠何官縣博士橫<lb/>
山之西江東陬此邦固是吳楚會風淳土朴衣冠稠亦聞岩<lb/>
谷多古跡最喜道途稀使騶公堂講罷看山坐香鼎茶鐺相<lb/>
<pb n="KR4d0431_SBCK_028-11a"/>
勸酬熱官千騎豈不好白日公庭愁督郵飲水茹藥善自愛<lb/>
歳晚相期釣滄洲<lb/>
　　題陳貴白畬齋<lb/>
海山作農農較苦累級開畬燒宿莾畬成得粟不償勞歲晚<lb/>
空瓶誤飢鼠不如陳郎腹果然日日閉門耕𥿄田餘粮尚許<lb/>
餉逺客植來時和南風篇<lb/>
　　余旣題畬齋有聞𥿄田之說而笑者復作長篇<lb/>
學農無年尤可待學儒無成秪益餒羡君終歲作書癡聚室<lb/>
嗸嗸窮不悔客來問計何所出一飽自懸饘粥外平生據案<lb/>
畎畆心汗簡爲犂筆爲耒蘖芽百氏草避耨膏澤群經泉赴<lb/>
澮日髙洛誦烏鳥恱夜半吳吟風雨㑹世間粱榖何足道開<lb/>
卷穰穰心欲醉旅熏辟蠧防雀鼠更繕巾箱築倉廥古言樂<lb/>
<pb n="KR4d0431_SBCK_028-11b"/>
歲生禮義先見儒門消鄙悖租符且免里正索子本時容書<lb/>
客儈東隣有田多牛翁日執牙籌親細碎囷粮竟作誰腹飽<lb/>
騎吏驚惶汗流背此時畬齋談無事峩冠正與周孔對禮義<lb/>
適口即為味牛心菊苗皆可膾我詩君意兩自知且勿譊譊<lb/>
語兒軰<lb/>
　　剡箋送任叔實<lb/>
剡溪春水碧鱗鱗剡水野藤如亂雲剡人伐藤就溪洗匠出<lb/>
素箋黃土紋大箋敷腴便竿牘小箋輕盈日千束我昔少年<lb/>
貪著纂累笥連箱輸不足年來棄置百事休引腕就書如畏<lb/>
囚有時得箋不自愛杜曲蠻歌相獻酬世人貴賤隨人好西<lb/>
家棄物東家寶退筆成山何足道為我攻修太玄草<lb/>
　　次韻和郭祐之雙桔堂趙母壽詩<lb/>
<pb n="KR4d0431_SBCK_028-12a"/>
嚴親不待髙官秩一刻歡娯勝千日趙郞宦薄母八旬自採<lb/>
芳甘充俎實堂前酣酣雙桔紅童兒見客笑滿容有田得耕<lb/>
我亦去繡衣御史語生風<lb/>
　　醉歌贈袁茂才<lb/>
君休呫囁語我欲顚狂歌君語雖工不可多我歌顛狂如我<lb/>
何君不見蘇季子腰橫六印車如水竒禍一朝生口齒又不<lb/>
見朱買臣朱綬煌煌不庇身不如㑹稽喑啞人南山山頭北<lb/>
山下亦有騎牛唱歌者行人不訶官不問歌罷牛歸臥牛舍<lb/>
我歌屬君君為歌桃花醉面春風和君歌不成春亦老虚客<lb/>
江城車馬道明日酒醒應絶倒剡源溪上㸔芳草<lb/>
　　題范道士來鶴亭<lb/>
仙客已騎黄鶴去道人自愛白鷗閒白鷗萬里猶可狎黄鶴<lb/>
<pb n="KR4d0431_SBCK_028-12b"/>
巳去何由還借君剛風七龍轡返此靈物三神山天空海闊<lb/>
望不極回首正落樊籠間<lb/>
　　題李伯時畫五馬圖<lb/>
嗚呼良馬不世出今人但尋李侯筆五龍忽墮白雲鄕海角<lb/>
孤臣看自失太平天子開明堂前驅麒麟後鸞鳯當時此馬<lb/>
來萬里想見顧盻生風霜龍眼老仙亦如此揮毫談笑群公<lb/>
裏官閒祿飽少塵埃霧閣雲窗天上起風流轉眼餘山河人<lb/>
間荆棘何其多臨風卷圖三太息此馬今存知柰何<lb/>
　　孫使君飛蓬亭<lb/>
江南澤國多烟水年少輕身作逰子適來衰懶畏奔馳忽見<lb/>
飛蓬平地起飛蓬主人人中仙曾乘千斛凌風船船頭畫鼓<lb/>
催行酒船尾紅粧歌采蓮收篙卷綸今尚樂却悔從前風浪<lb/>
<pb n="KR4d0431_SBCK_028-13a"/>
惡青雲裘褐一鷗身白髮山林五湖客我來花霧紅霏霏此<lb/>
蓬如山何處飛但當共坐索酩酊溪塘過雨春魚肥君不見<lb/>
鴟夷名成滄海去冨貴畏人如脫兎又不見羊裘釣客桐江<lb/>
上一出張皇動星象何如飛蓬主人亭上飮醒與客論酣即<lb/>
寝寢酣忽作江湖夣風雨漂摇蓬不動<lb/>
　　題峴山圖<lb/>
山頭種石懸蒼雲山下急流風卷紋何年荒碑當嶺立龜趺<lb/>
圭首猶鱗皴神龍驅毫鬼輸墨羊公精神荆楚色想當意匠<lb/>
經管初巳盡東南烟霧迹從來登覽非真遊㐮人正樂吳人<lb/>
愁尊前鄒湛亦不惡江山千古同悠悠君不見征南後來人<lb/>
姓杜自喜作碑心更苦秪留陳迹笑癡迷行客何曾淚如雨<lb/>
　　看花曲<lb/>
<pb n="KR4d0431_SBCK_028-13b"/>
種花郎君愛花好看花兒女笑花老牆東花𨳩閙喧喧馬蹄<lb/>
蹴醉墻西草逰人賤草只看花明日重來還可嗟但見萋迷<lb/>
青覆地千紅萬𬗋成泥沙君不聞明妃當年辭漢宫黄雲塞<lb/>
下白楊風一朝邊亭静烽火詔書自議麒麟功又不聞馬嵬<lb/>
山前玉環血歲歲春風吹不滅詞人正賞浯溪碑千秋妖恨<lb/>
無人說紅顔誤人何足憐花開花謝春風前猶勝凄凉後庭<lb/>
樹離歌未㫁江南暮<lb/>
　　東門行二首<hi>時鄞城火第宅遭燬故有此作</hi>
春風顛狂卷地起吹動江城寒刼灰江城千家丹碧窟過眼<lb/>
不復餘樓臺九輈燭龍竟為爾六尺海鴟安在哉平原無人<lb/>
金谷散惆悵東門歸去來<lb/>
　　　其二<lb/>
<pb n="KR4d0431_SBCK_028-14a"/>
松枝可餐不可久蕨萁可舂難入手書生身業值無年翰墨<lb/>
千囷不充口烟州何客釣寒魚江郭誰門倚殘柳琴臺歌管<lb/>
無處尋惆悵東風幾回首<lb/>
　　江行雜書<lb/>
荒城日暮秋江長䆉稏野熟秋風香青天茫茫不知處扁舟<lb/>
臥入菰蒲鄕波深浪静魚鴨樂遥林墮影同飛揚平生見畫<lb/>
無此本便欲默冩懸髙堂湏臾雷雨漲深墨漁戸悉閉收牛<lb/>
羊篙人軟語似憐我抝蓬盖頭編蒿牀此時殘怒尚什七瀟<lb/>
洒幸為清蚊蝱無人静覺物性出蚯蚓草虫歌晚凉銅山乳<lb/>
竇青最遠羞縮不似來時粧但餘田鳥如匹練雙雙飛點暗<lb/>
烟黃山川一日幾變態人事百年安可常停舟起問魚酒戸<lb/>
此地幾年成戦塲虹梁羽化新起廢白骨無數埋前岡惆悵<lb/>
<pb n="KR4d0431_SBCK_028-14b"/>
令人百憂起飲客正酣歌發狂坐中悲樂誰竟是歸來玉兎<lb/>
摇滄浪<lb/>
　　吳姬曲五首<lb/>
吳姬來吳船蕩漾湖花開隔堤迎笑欲飛舉不用少年多槳<lb/>
催問君靑春得幾許㸔取架上紅玫瑰<lb/>
　　　其二<lb/>
吳姬歌歌聲宛宛歌情多當尊一闋且呼酒酒遍餘聲無柰<lb/>
何春風顚狂亦如我坐見花外摇湖波<lb/>
　　　其三<lb/>
吳姬舞朝㸔成雲暮看雨偶然欲笑一囬眸錄叚金錢落如<lb/>
土誰家學取野鴛鴦終日癡迷弄沙浦<lb/>
　　　其四<lb/>
<pb n="KR4d0431_SBCK_028-15a"/>
呉姬醉濃花爛蕋春憔悴當筵賭令諱空拳忘却拈三并數<lb/>
四坐中癡客儘偷看翠軃雲翹欹不墜<lb/>
　　　其五<lb/>
吳姬歸潮光燭影紅輝輝中心有語不敢吐安得作月生汝<lb/>
衣明朝花下更湏醉放取後園鶯燕飛<lb/>
　　逹觀亭歌為建康徐氏作<lb/>
天風颯爽岩㬢開雲溪萦環芳樹來林棲島處眼未識何人<lb/>
擇勝誅荒萊仙跡着人清辟易徐郎襟懐趙郞筆經营湏通<lb/>
山鬼意開鑿曽煩祖龍力髙亭一區尤絶塵滄浪捧足芙蓉<lb/>
雲慿危醉歌敞花氣九衢塵土何紛紛客來問名名逹觀對<lb/>
此心情轉蕭散想見千秋争戰塲只把雲霞眼中換浮名絆<lb/>
人兹可憐飛鴉落日釣窗前何時真脫塵纓去我自網魚君<lb/>
<pb n="KR4d0431_SBCK_028-15b"/>
刺船<lb/>
　　春愁曲次劉正仲韻<lb/>
山翁隱居鴈蒼谷春樹年年爲翁緑耕休坐樹作劳歌山光<lb/>
水影相徵逐歌成無人秪自娯行人頗怪歌聲殊循踪歷歷<lb/>
見井舍恐是避秦來此居花烟𬈑𪷟亂晴雨山前倉庚後杜<lb/>
宇客來不喜亦不驚但道寒暄無俗語山中今歲是何年黃<lb/>
旗徵樹装樓船淺村巳盡到深谷逢人未說先凄然憂來宛<lb/>
轉歌不巳我樹非材端後死<hi>劉號樗園</hi>五陵當日蓊如雲如<lb/>
今何處悲風起山南老農亦不憂機淺不爲妻子謀日髙飯<lb/>
飽牛背坐日晚放牛溪上遊人生逐名被名誤十年車馬長<lb/>
安路長安路絶雲霧昏歸來棄筆㝷農具舊遊年少難與隨<lb/>
夣境一笑難重追惟有剡源窮掌固相思望㫁西天垂<lb/>
<pb n="KR4d0431_SBCK_028-16a"/>
　　正仲復有倒和春愁曲之作依次奉荅<lb/>
漸老之日來垂埀巳去之日不可追傷春畏老兩作惡世事<lb/>
甞與愁人隨忽得君家遣愁興行歌日日春溪路不知愁緒<lb/>
逐詩來更惜芳顔𬒳春誤王孫草暗誰重遊曲江痛哭窮叅<lb/>
謀燕騎琵琶渭城酒居人不覺行人愁行人欲歸痿念起白<lb/>
髮逢春心未死水流花落無處尋燕去鴻來何日巳溪村此<lb/>
日更蕭然強笑爲君呼酒船黄雞喚日不待曉蟠桃一熟三<lb/>
千年草間管樂真浪語鳥雀鷹門蓬柱宇秪餘平世畎畆心<lb/>
夜半吳吟泣風雨髙人與虎能同居壮士㫁蛇應不殊年髙<lb/>
漸欲置憂患每頼君語相調娛昔日劉郎悲放逐看花惆悵<lb/>
春無緑何如今日春愁曲爛醉徉狂白雲谷<lb/>
　　題趙子昻畫馬<lb/>
<pb n="KR4d0431_SBCK_028-16b"/>
趙子竒才似天馬頃刻飛龍生筆下畫成撫卷復長歌坐客<lb/>
喧喧不停寫蹄勢經鞭秋跌蕩鬃毛出跣風蕭洒似嫌文繡<lb/>
减天真盡脫鞍韀轡輕把靑𫀆洗足巧眉睫䭾坐奚官亦閑<lb/>
雅我來一見驚欲拜曾識鸞和趨廟社千金朽骨古猶惜况<lb/>
此難分毛色假瑶池路㫁伯樂盡日暮嘶鳴氣喑啞為君昻<lb/>
首一慰意猶勝無逢老岩野<lb/>
　　南山下行<lb/>
南山髙北山髙行人山下聞呌號旁山死者何姓氏纍纍骸<lb/>
骨橫林皐鳥喧犬噪沙草白酸風十里吹腥臊中有一人稱<lb/>
甲族蔽膝尚著長孺袍不知嬰觸為何罪但惜貴賤同所遭<lb/>
妻求抱尸諸子哭䰟氣㓕没埋蓬蒿人言投身由貨寳山村<lb/>
豈得皆權豪一言不詶兵在頸性命轉眼輕鴻毛龍争虎鬪<lb/>
<pb n="KR4d0431_SBCK_028-17a"/>
尚未決六合一穽何所逃振衣坐石望太白寒林夜籟聲溞<lb/>
溞<lb/>
　　相逢行贈文伯純同年<lb/>
昔日相逢面如雪今日相逢面如鐵人生年少得幾時動作<lb/>
風塵十年别十年别久未爲悪頻見亦無年少樂寒棲夜雨<lb/>
金瑣夣故園春風白𫀆客雕鞍駿馬紛紛來西城亂花春漸<lb/>
開與君追逐覺老醜一笑且醉髙陽杯相逢得醉今日好醉<lb/>
眼相思還易老只圖留君日日醉醉裏忘却江南道<lb/>
　　壽陳貴白<lb/>
祝君以陸地千蹄牛君言不如扁舟江海狎浮鷗祝君以通<lb/>
侯尺二組君言不如草屋三間臥風雨富貴何人不解頥君<lb/>
視二物如兒嬉我今贈君亦無物但有　牙佶倔村田詩我<lb/>
<pb n="KR4d0431_SBCK_028-17b"/>
歌詩君進酒客主讙譁起相壽尋常此日費千金京洛奔馳<lb/>
今白首江風颯颯吹黃塵對面樓臺不見人與君漂泊爲何<lb/>
事一笑幸是山林身寡語薄味足以養氣少求簡出足以養<lb/>
體竒章鍾乳本斧斤胡廣菊潭堪唾涕君不見南方贔贔五<lb/>
色龜窮年引息不嫌飢又不見曲轅擁腫百圍木匠石捐棄<lb/>
反爲福蝸封蟻壤何足論歸來未廢蓬蒿園我更搜詩君醸<lb/>
酒通家德公有賢婦<lb/>
　　春溪惡寄孫常川<hi>孫有約不至</hi>
春溪惡日日春風吹過客千車萬轍不相嫌一客歌來吹倒<lb/>
却旁人借問客爲誰咸淳朝士今布衣聲名欲隱人自知君<lb/>
不聞孫興公逃亂走入黎州峰子孫百世居峰下往往翰墨<lb/>
餘仙風鶉衣藿食何足恥頭白河清吾亦俟向來南面五馬<lb/>
<pb n="KR4d0431_SBCK_028-18a"/>
車只飲西山一盂水青牛處處迷行踪白鶴歸來餘故宮道<lb/>
逢樵客知去逺遲君不來三日晚溪水猶能作吳語似續君<lb/>
家遂初賦<lb/>
　　碧桃花欨為王丞作丞名子兼字逹善丙子家燬於火<lb/>
　　　瓦礫中自産此桃<lb/>
君不見孔家藏書屋屋壞猶聞起絲竹又不見鄭家註書老<lb/>
書帶後來垂作草如今王家萬卷文字林桃花一樹春沈沈<lb/>
花成不勞主人種花落更同山客吟從來春花重蕚不綴實<lb/>
此花可玩實可食我擬天公出奇物來壽主人并餉客春前<lb/>
待花花下狂春後待實林下嘗定知此桃不作尋常草木味<lb/>
秪作舊時文字香王夫子多釀酒春風亭舘何處無天錫名<lb/>
花秪翁有從翁乞醉三萬日仍令醉後花從筆間出<lb/>
<pb n="KR4d0431_SBCK_028-18b"/>
　　王丞分惠碧桃樹再賦奉謝<lb/>
木星之精天上逰春風歲歲蒼龍頭偶然根葉著下土散作<lb/>
人間百花樹莫疑君家此花無種生定是天上蒼龍精白玉<lb/>
之趺靑玉簇開花旣竒成又速三年方駭大如林五年巳見<lb/>
高踰屋我來吟作書林花烟塵萬捲重抽芽君家原有孝義<lb/>
種自來靑州丞相家為君出芝草芝草那能千日好為君結<lb/>
琥珀琥珀恐為貪者獲不如此花混在春花叢歲歲與君同<lb/>
春風春風同賞復同吟願與主人同好心更令此花分作千<lb/>
百本處處種成君子林<lb/>
　　贈趙子實<lb/>
北風吹沙溪倒飛白日未落山中歸千邀萬覔不相就誰信<lb/>
有人穿翠微幅巾大帶長襦袍韋篋錦囊鮮綵毫名門發身<lb/>
<pb n="KR4d0431_SBCK_028-19a"/>
合燕頷一經傳家真鳯毛坐車侯嬴吾不譲白社寒林氣淸<lb/>
放驂麟翳鶴誰不能要識神光牛背上蓬萊山丹霞谷天仙<lb/>
留書三萬軸聞君暫去還復來許君細和滄浪曲<lb/>
　　積雨小霽喜袁太初舒叔恭兩生至<lb/>
春山日日寒風雨一日天晴花欲舞林暄洞屋散窰烟水活<lb/>
溪巖落冰乳嗟余鬱鬱無所適方對青山一開戸蒼𫀆𬗋帢<lb/>
兩少年徤足齊扳氣如虎名區入眼疑未快忽肯捫蘿到兹<lb/>
上霜𬞞處處稀尚摘臘酒家家寒未煑相看氣味太村野自<lb/>
喜談諧少城府舒郞十八白眉長四海龍門有明父袁郎皎<lb/>
潔巧歩趨出語珠圓吾所許人言風骨湏晚秀早慧譊譊天<lb/>
謾與吾評此論殊未公峻詆曾經孔文舉歌成髙軒巳年倍<lb/>
賦解鳴蟬容客覩吾山雖窮有靈跡雪瀑丹崕相媚嫵留君<lb/>
<pb n="KR4d0431_SBCK_028-19b"/>
待作大雷吟莫學癡兒生吳語<lb/>
　　謝李仲賔墨竹<lb/>
君不見李侯筆端如渭川頃刻匹𥿄生琅玕霜柯雪幹鐵石<lb/>
色忽作小山烟雨寒問君何從得此本湖州嫌濃眉州軟風<lb/>
軒月檻一相逢妙處不與人意逺人言學畫先學影此君風<lb/>
骨青雲並林深有路鳥聲真日髙無人山氣静平生見此我<lb/>
不踈逢侯得畫兩有餘從今洗眼空山底更讀人間瀟洒書<lb/>
　　題王敬仲野亭<hi>宣城</hi>
王家野亭蒼翠邊秋山萬叠相鉤連披衣曉霽伴雲坐散髪<lb/>
夜凉須月眠主人清豪亦好客常有車盖來翩翩門閒無煩<lb/>
鶴通謁酒散有時風埽筵問君生涯幾何許笑指渺漠滄洲<lb/>
烟朱門干礎扃嬋娟豪絃急管争喧妍何曽一日能免俗稍<lb/>
<pb n="KR4d0431_SBCK_028-20a"/>
來對談心爽然古人去逺吾不識今日汨没難為賢長公髙<lb/>
談少公和魯山伯鸞相後先名成但恐累隱趣莫遣妙語人<lb/>
間傳<lb/>
　　贈彈琴衡山蕭道士<lb/>
寂寂歷歷不足聽聴乆亦復難為情名嗔勢忿大如屋袖手<lb/>
對此湏臾平一拊再拊玄鶴舞三四拊之凄風生天寒歲晚<lb/>
行路逺湘水日夜東南傾<lb/>
　　登新嶺<lb/>
犖犖确确白石溪綿綿茫茫青草磎四山隂雪濕灰色六月<lb/>
杜鵑深樹啼田廬經漂有髙下麻豆滿塢無東西隔岩飛流<lb/>
送人語對面喧風吹馬蹄秪今莫辭楖栗杖與子更上㠝岏<lb/>
梯登髙意逺㑹有極回首烟海令人迷<lb/>
<pb n="KR4d0431_SBCK_028-20b"/>
　　送葉伯幾赴奉化録<hi>杭州作</hi>
君不見東海獰龍子學飛便逐風雲起又不見西域豪馬駒<lb/>
墮地一日能馳驅葉家翁季亦如此一經接武成師儒毛錐<lb/>
如風腹如笥快書疾讀三千字頗聞曾下仲舉榻不為頻通<lb/>
禰衡刺臺書翩翩江上來吾州自古多賢才褁琴携硯速相<lb/>
就為子歸埽山中萊<lb/>
　　歲晩次韻答李在明<lb/>
墨郷守墨不作惡歲晚左就醉鄕公何人吾伊驚夜半大雪<lb/>
北窗歌國風<lb/>
　　仇山圖<hi>為仇近仁作</hi>
仇山山下仇山人白頭宦學走風塵問渠家在山何處雲氣<lb/>
漫漫不知路詩人作事例多癡逢山且畫且題詩不如隣翁<lb/>
<pb n="KR4d0431_SBCK_028-21a"/>
不識詩與畫一生耕釣仇山下<lb/>
<pb n="KR4d0431_SBCK_028-21b"/>
</p>
<p>
</p>
  </div>
</body>
</text>
</TEI>
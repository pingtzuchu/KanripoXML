<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0431_SBCK_016-1a"/>
剡源戴先生文集卷之十六<lb/>
　　　　　　　　　　　　　　四明戴表元帥初<lb/>
　墓誌<lb/>
　　吳孺人江氏墓誌銘<lb/>
大徳丙午歲之季冬余將發上饒有儒生吳自徽婺源不逺<lb/>
數百里來請銘問其葬大母孺人江氏也讀其狀壻浮梁文<lb/>
學掾操君茂之爲也余以禮辭不可則據所受状爲之辭孺<lb/>
人諱秀字静貞江氏世居徽婺源之虎溪其先有諱雲者仕<lb/>
至銀靑光祿大夫五世而至叅議公振於孺人為曾祖叅議<lb/>
生三友舉進士於孺人為祖進士生一龍於孺人爲父虎溪<lb/>
之上二十里有山曰冲峰崷崪峭厲盤繞而爲村下有大族<lb/>
吳居之江吳世爲婚姻家初孺人之大母汪氏送女于吳識<lb/>
<pb n="KR4d0431_SBCK_016-1b"/>
帥厲公之子克珍字賢翁扵稚年語其内子齊曰是兒碩貌<lb/>
寡言重遲不戲異日必受成福吾孫女一甚愛擇扵他族多<lb/>
矣必嫁是兒媒者曰然卜者曰祥而孺人亦歸于吳孺人性<lb/>
沉毅聞義卽從其始至親饋之次姑誨之曰吾家閨閫以柔<lb/>
順爲法柔故能持剛順故能處逆爾謹識之自是扵吳氏之<lb/>
門承親相夫接族馭隷一凖其軌以至白首嗣主家政吳之<lb/>
上下内外無不悅喜惟訓飭子婦則嚴不可犯歲時節朔有<lb/>
進新衣者曰吾適體足矣文繡非所愛也有獻羙味者曰多<lb/>
殺而傷慈亟食以易疾不若𬞞食之安也晚歲貲筭益豐不<lb/>
以爲意遇窮乏必思施貸里中多阻溪漲創杠梁以濟涉者<lb/>
尤重儒業文士詣門朝夕爲親視饌膳有加禮坐聞諸孫諷<lb/>
書聲喜津津出眉間或躬携棗栗以示勸賞毎嘆曰吾吳氏<lb/>
<pb n="KR4d0431_SBCK_016-2a"/>
積善者累葉矣天不違人必有以詩書顯其在兹乎辛丑九<lb/>
月十八日以疾竟卒年七十五子男二應楊應槱女二孫男<lb/>
五璼瑋環㻧斑孫女四曾孫男一頥女一葬緩有故丙午十<lb/>
月某日始窆里之善原銘曰蘭幽而薰玉韞而氛吁嗟賢柔<lb/>
作則吳門後有君子尙攷斯文<lb/>
　　單君範墓志銘<lb/>
吾剡源有爲明經之學者單氏諱庚金字君範君範𥘉與金<lb/>
俱以詞賦行州里間有徴名旣一再不得志扵貢舉卽去而<lb/>
他遊庚午秋予在錢塘叨太學薦送兩浙漕運使者亦以君<lb/>
範名聞明年春予成進士君範竟守母䘮居廬迨甲戌歲始<lb/>
來就南省别試所乃見黜免扵是遂歸隱剡源晦溪山中者<lb/>
三十年日夜取古聖賢經傳遺言洗濯磨治家無贏餘口不<lb/>
<pb n="KR4d0431_SBCK_016-2b"/>
道營殖面不帶憂愠飮水茹𬞞客至開門淸言欵接忘倦盖<lb/>
真以徳義自給者而予解棄官守携持老稚晚方徙依君範<lb/>
同鄕而居毎見之未嘗不内愧也君範卒且葬其孤函裹父<lb/>
所著書及事狀來徴銘按單氏之籍自婺遷明奉化凡三枝<lb/>
居湖山枝稱㑹稽理曹掾徳旗居下郝枝稱鄕貢進士淵而<lb/>
晦溪枝稱君範曽祖光喆祖大年父欽字崇道世醇儒君範<lb/>
知讀書崇道公輟衣食用以供其師妣龔氏尤賢明游學資<lb/>
費取之簮珥無吝惜其書巳脫藁有春秋三傳集說分紀五<lb/>
十卷用吕氏程氏所纂自左氏公羊傳榖梁傳以來諸家之<lb/>
異同定扵一書後學得以依據又解春秋正經題爲春秋傳<lb/>
說集略者十二卷又讀論語去取諸儒本題爲増集論語說<lb/>
約者若干卷雜著五七言詩擬古樂府題爲晦溪處士餘力<lb/>
<pb n="KR4d0431_SBCK_016-3a"/>
稾者又若干卷嗟夫君範惟無利祿得䘮扵心故能善其道<lb/>
全其身若令得一下士之秩碌碌驅馳塵土中終復何所成<lb/>
就令居産能致千金裝孰與淸素傳子孫之爲安然君範性<lb/>
謙曠非若他人能商略利害爲避就往往大山長谷故家遺<lb/>
俗風聲氣澤陶寫停積而致然乎生巳亥十一月十九日卒<lb/>
大徳九年乙巳十月二十四日壽六十七娶鄞縣西山吳氏<lb/>
子男二涵池孫女二素心如心以十一年丁未十一月某日<lb/>
葬<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>縣忠節鄕葛竹山之原兆穴手自銓製盖扵地理家亦<lb/>
臻其奥矣銘曰大山嶙嶙長流沄沄是爲晦溪明經處士之<lb/>
墳百世之下寧無智者勿躪其石勿翦其檟<lb/>
　　趙君理墓誌銘<lb/>
君諱與葺字君理趙氏明奉化人趙之先皆汴出逃靖康亂<lb/>
<pb n="KR4d0431_SBCK_016-3b"/>
始南來而君爲燕懿王徳昭十世孫曽祖伯瓙宋通奉大夫<lb/>
妣王氏碩人祖師簡朝奉大夫知澧州兄弟凡五人俱擢進<lb/>
士科貴顯里人號其居五桂堂妣陳氏宜人父希耘從事郎<lb/>
<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>縣丞妣史氏孺人君生而貧長而兵其持家贍親以犂鉏<lb/>
筆硯余識君當十三四時淸羸秀削不類貴家子得錢卽置<lb/>
書研獵奇異廣蓄精取毎見必有扣詰審閱幽弘奥妙若有<lb/>
鬼神授之者一日訪其講廬不遇遇諸郊途問何適曰聞二<lb/>
十里外社廟有古碑往尋之果然得以證某誤也因喜不自<lb/>
禁嘗示一文戯以少史漢氣明日復示笑云較史漢氣何如<lb/>
其苦心慧悟非尋常才子所及而善生殖世墓在州東白水<lb/>
村買山及陸地開田堰水課僮丁某所種禾菽某所種棗栗<lb/>
高卑位置具合繩度然平時卷帙不離手𥘉未嘗見其喜爲<lb/>
<pb n="KR4d0431_SBCK_016-4a"/>
農圃事也三十復一出遊吳時僚才士舉慕與之遊以病歸<lb/>
竟死白水村不娶無嗣以其兄之㓜子衰絰主䘮遂葬世墓<lb/>
旁而弟與聲來乞銘嗚呼余實村居厚君而忍銘君乎而忍<lb/>
不銘君乎君所爲雜詩文散落僅存者若干卷扵氏族有姓<lb/>
源扵州里有鄞城志扵字書有汗策扵謚法有謚譜扵古今<lb/>
有聖賢群輔録生甲子十二月二十七日卒大徳丁酉七月<lb/>
十三日年三十四銘曰生之竒曷不益其羸成之疾曷不舒<lb/>
其逸郭門之東有桂叢叢有麓隆隆聯城異宫祖孫是從<lb/>
　　陳府君功父墓志銘<lb/>
明奉化之陳有自閩來者開族扵海隂海隂後名忠義鄕而<lb/>
陳以文章科目遂爲鄕大家余弱冠客錢塘姑蘇卽及從之<lb/>
遊一門羣從東觚西檠左觽右璲軒軒然而趨嫋嫋然而休<lb/>
<pb n="KR4d0431_SBCK_016-4b"/>
也功父君在昆弟間獨詼諧脫略若不屑意時好者余甚異<lb/>
之功父君諱晟伯字功父一字止善曾祖諱聰謀故不仕祖<lb/>
諱師稷善詞賦嘗試進士舉不售去試武舉絕倫又不售輙<lb/>
歸而問道扵鄕先生楊文元舒文靖沈端憲之門里閭推尊<lb/>
爲儀範壽八十三以子貴爲宣義郎致仕贈朝散郎父諱育<lb/>
孫韜潜篤厚繡衣公即其伯氏一出仕亟爲當途所知用麾<lb/>
馳節奔不暇私顧因盡任其留事闢廣厦幾千堵贍同堂數<lb/>
百指娛適朝散公無虧容每曰仕者養志居者養體其爲孝<lb/>
一也斥餘資倡義扵族黨至今歲時序拜樽俎猶守其遺意<lb/>
晚歲以恩補迪功郎致仕功父君㓜習孫吳書有祖風踈財<lb/>
好義用父道歲丙寅以有階註銓調隆興軍使轉承信郎辟<lb/>
殿前都統司幹辦公事右司梅公應發一見竒待舉■■任<lb/>
<pb n="KR4d0431_SBCK_016-5a"/>
使制詞有借逕發硎之獎至甲戌多事急材超轉武節郎將<lb/>
有授任而府罷矣築一區扵所居山之左榜之曰東埜耕舍<lb/>
日求異人玄客與之講駐形鍊氣之說亦以其術捄人疾患<lb/>
時驗雖重費不計惜旣而慕龍虎山淸妙徒歩往謁尋受其<lb/>
山中師號以歸晨蔬夕脯午飮三行不至醉曰吾飯用淸獻<lb/>
酒用康節法也迪功舊刋解氏義居圖教戒子姪君繼其爲<lb/>
求施者紛然性篤孝母病不解衣扶掖者數月父病有加焉<lb/>
旣殁躬負土合葬事畢益厭塵濁有長往不返意以大徳九<lb/>
年乙巳八月十日竟卒生乙亥九月三十日年六十七夫人<lb/>
趙氏諱與康燕邸諸孫先卒二十六年子男五紹憲紹恕紹<lb/>
俞紹弇紹俞爲仲弟後女一適汪恢春孫男二宜宣扵是君<lb/>
所自卜壽藏在耕舍西巳山之原紹憲等将用某年某月某<lb/>
<pb n="KR4d0431_SBCK_016-5b"/>
日葬其兆併附趙夫人而介世好來請銘銘曰曰獨而獨曰<lb/>
羣而羣不離其人曰左而左曰右而右不失其我林木之蒼<lb/>
然風谷之珢然縹縹翩翩歸來乎兹阡<lb/>
　　伯妣袁氏夫人遷葬志銘<lb/>
嗚呼我伯妣袁氏三八夫人之譜由奉化城西管山居鄞城<lb/>
南世遠不䏻詳其始所僅可知者外曽大父諱珏外大父諱<lb/>
伯顯皆不仕夫人歸我伯考拙道居士府君時家方貧政出<lb/>
祖妣鄭夫人持綜嚴急居士府君惟豁逹好飲酒寸絲勺米<lb/>
心籌手量然後經用猶時時闕絕又多生育𥘉得女曰鳯娘<lb/>
嫁同里連山王之禮長男表正次沂次慶孫次表元沂以後<lb/>
鮚埼謝氏姑而表元以後仲父伯妣夫人慈甚見人窮窶忘<lb/>
已之乏必予之乃巳常𬒳遣出治南山下龍潭村别業村中<lb/>
<pb n="KR4d0431_SBCK_016-6a"/>
媪嫗聞夫人來<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>忻服役至有所湏不言而如約用此生理<lb/>
少振然累日重竟悒悒以病歸卒于家乙卯歲九月七日也<lb/>
生丙寅八月十五日子時年五十時新遭祖考府君憂坊郭<lb/>
廬舍不能數堵大䘮在堂小䘮在戸仲父負重衰力貧以其<lb/>
歲權殯夫人張山下陳園旁以待他日得地而遷焉表元生<lb/>
年在十二越十四年入太學又二年成進士又二年仕建康<lb/>
又二年自建康歸累徙遂定居剡源榆林家始極貧何暇議<lb/>
遷葬事又七年居士府君卒葬榆林中枝山可以合祔而有<lb/>
所碍不得遷又十七年仕信州又五年自信州歸扵是表元<lb/>
年巳六十三扶<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>往謁陳園之殯不得封樹蕩析耕犂侵之<lb/>
麥芃芃然幾無以容拜展爲之心震神悸竊自痛念先大父<lb/>
勤勞多艱生無以奉一日之養死又不得中壽所遺諸孤同<lb/>
<pb n="KR4d0431_SBCK_016-6b"/>
氣時零丁天折無至五十者獨表元移承旁宗偶幸未死荒<lb/>
塋車寄沉綿五紀以吾世能念之尚不免棄捐荆𣏌如是有<lb/>
如属疏事逺何所不至且吾年向老早暮不可知而貧勢未<lb/>
止不得尚以力薄爲解居之東北有山曰紹地近始愛而蓄<lb/>
之亦旣卜吉規以爲壽藏扵專葬無所碍乃以大徳十一年<lb/>
丁未十二月二十三日啓殯陳園奉遷而西二十九日改窆<lb/>
紹地中壠壬穴丙向趨迎稠重環衛秀宻望居士府君中枝<lb/>
之麓冠襟而屏机也古者子不敢銘其親懼以愛溢稱表元<lb/>
銘伯妣夫人以舒幽懷以期永久銘曰生爲勞母而不及承<lb/>
一日之養死爲慈婦而不得與同穴之藏日吉辰良作兹新<lb/>
岡凡我剡源子孫其謹勿忘<lb/>
　　故道錄章公墓志銘<lb/>
<pb n="KR4d0431_SBCK_016-7a"/>
章居實法師在錢塘西太乙時余以授徒餘閒常相周旋見<lb/>
其黄冠羽衣而耽章逢之趣深賢之别去數年當大徳乙巳<lb/>
其徒走狀來江東言居實以去年十月十日解化扵西太乙<lb/>
宫矣某月某日將窆洞霄山中敢請銘余知師銘何辭按状<lb/>
師諱氏字居實章氏台黄岩人章之世多逹者至師曽祖某<lb/>
祖某父某俱隱徳不仕㓜敏悟總角入鄕校有竒名歲戊辰<lb/>
侍父來杭居紛華之塲而讀書一室端凝如愚人巳巳春竹<lb/>
宫繙經往遊觀焉儀止脩雅應對開爽衆目爲属時大滌諸<lb/>
老咸在遂携以入山一山郎公專意育教十八歲爲道士命<lb/>
禮四世孫李某爲師至元戊寅擢西湖崇真觀上座兼書記<lb/>
辛巳充玄學修撰西太乙宫焚脩丙戌轉台州路道錄以一<lb/>
山公委寄之重不赴庚寅進玄學提舉住持龍徳通仙宫元<lb/>
<pb n="KR4d0431_SBCK_016-7b"/>
眞丙申提點佑聖觀事固辭之繼爲凝神齋高士兼住持玄<lb/>
洞觀大徳改元提點玄妙觀戊戌充西太乙宫提點知宫復<lb/>
辭明年正月洊𬒳是命辭不獲始就職十一月授杭州路道<lb/>
録辛丑陞提點知宫力丐仍本職壬寅拜璽書護持師内飭<lb/>
風裁外接光塵所居而理所施而悅𥘉西太乙之失其廬也<lb/>
道侣栖栖然僑寄湖側偪隘單寒有不堪之色一山公與其<lb/>
嗣逸峰楊公相繼極力補綴漸見端緒師承其後必欲改爲<lb/>
以成先志相攸其宜凡杭之中外逺近靡不涉歴乃得一區<lb/>
扵楊氏之廢圃靣勢而原麓稱卜吉而龜筮叶要成而書契<lb/>
備扵是發撙節所餘之緒裒材役工心計身督忘寝食而爲<lb/>
之未期年庫舍齋堂丈室即成而師以勞勩致疾然猶不自<lb/>
悔隆寒盛暑蹣跚木叢几架間曰命之脩短天也西宫吾家<lb/>
<pb n="KR4d0431_SBCK_016-8a"/>
世事不可不竟性通豁與人交無城府在玄妙玄妙之人惜<lb/>
其去在杭録䴡罰者自以爲不冤将迎之需應貸如巳責簡<lb/>
文移省勾追代期末滿而退人高其勇故事餞行有彩帳師<lb/>
以沽譽無益却不受事一山公三十年驅馳艱險無倦容丁<lb/>
亥入覲宣勤尤至一山公仙遊與逸峰之䘮營奉如禮在通<lb/>
仙建層閣闢公帑翼俠廡宏外門在玄同則巨構一切鼎新<lb/>
之錢塘使客中都宮徃來如麻師未嘗䙝與之覿𥘉若不可<lb/>
干乆而彌敬酬應稍空騷儒韻士絃奕觴咏瀟瀟然淸事起<lb/>
矣世人言仙不可學以爲去人道遠故求之茫茫以余觀之<lb/>
古之名能爲仙者其人必皆孝弟淸明忠厚然後得之去人<lb/>
道殆甚近觀師之爲人子孫爲人師長爲人交友一一無憾<lb/>
使爲仙者不絕扵世非師軰其誰宜師將化命左右掖以坐<lb/>
<pb n="KR4d0431_SBCK_016-8b"/>
知舊問疾有洒泣者張目視之曰死生如寒暑晝夜何戚爲<lb/>
復就枕遂化嘗名修真之居曰耕隱人稱耕隱翁號明素真<lb/>
冲妙法師生扵甲寅十一月二十三日及是年五十一爲之<lb/>
嗣者吳貴徳胡仁方水丘浩然等也銘曰以道爲樊以氣爲<lb/>
馭其形甚勞而心甚豫天目之陽雲庭霧臺師乎庻幾㝠㝠<lb/>
去來<lb/>
　　康濟甫墓志銘<lb/>
番陽康濟甫卒旣菆附于新興鄕杳勾源祖塋之旁及是将<lb/>
别卜窆而其孫吉州教授彦博奉族前郷貢進士南龍之状<lb/>
來請銘曰吾康氏之世出衛侯封有邯鄲太守誼集衛侯以<lb/>
來至宋𥘉幾百世者爲京兆譜陶穀學士爲序其徙汴可稱<lb/>
者曰澄唐大理少卿曰保裔宋彰信節度見吉州太守觀所<lb/>
<pb n="KR4d0431_SBCK_016-9a"/>
集爲開封譜濟甫之生在浙亦由京兆徙有曰翼晋左將軍<lb/>
吳興司馬十世至義誠唐太子舍人密州司馬宻州之■子<lb/>
子元以通易老荘侍讀後乃徙宗正卿事具宻州墓志及唐<lb/>
書儒學傳子元之曾孫克遭巢㓂亂避地黄墩因僑居浮梁<lb/>
之曲溪卒遂葬曲溪其子新家祁門武溪四世有守榮析居<lb/>
板石板石距武溪十里許又四世至澹軒府君景傑登紹興<lb/>
丁丑乙科調忠南教授桂陽令年未七十以奉議郎致仕始<lb/>
居番陽是扵濟甫爲高祖曾祖勝千祖必和父震之俱不仕<lb/>
濟甫諱燊字濟甫資性静慎敬事重親無家庭之過撫弟妹<lb/>
有恩浹宗姻有禮交隣曲有道從祖茶陵主簿必厚禮部進<lb/>
士夢薦以郷先生教學嘗往受業詞藻記覽爲同軰推許然<lb/>
試場屋輒不利濟甫一無沮容浮沉觴咏陶冩圖史充然若<lb/>
<pb n="KR4d0431_SBCK_016-9b"/>
它有所獲者生平足不履官府中更徭役峩冠博帶與塵土<lb/>
相持終其身家敝猶招師好客不少廢有司採能名檄授徽<lb/>
州紫陽正不赴郡校延爲耆儒吉月必黽勉一至焉所居南<lb/>
榮樹橘成林里人稱之爲橘林先生生乙未三月二日大徳<lb/>
癸卯嬰風脾疾明年三月一日遂卒年七十有八明年十一<lb/>
月某日祔查勾又二年丁未某月某日窆某鄕某塢娶李氏<lb/>
子男二朝瑞朝賢女一適進士胡安榮孫男五彦博彦才護<lb/>
孫月孫圖孫女孫三曾孫男四洙泗沂泰余不及識濟甫而<lb/>
嘉鄕貢之文教授之請知其世之多賢而教行于子孫也乃<lb/>
爲之銘曰維橘不遷欝而成林後有聞康叔之風而訊其牒<lb/>
者雖去之百世其獨無心噫嘻乎斯今<lb/>
　　故瀏陽教授李君墓志銘<lb/>
<pb n="KR4d0431_SBCK_016-10a"/>
君諱夢登字仲實李氏越餘姚人餘姚之李自逺祖唐相國<lb/>
紳帥越遷其籍至君曾祖潤迪功郎祖章承務郎皆跗鄂相<lb/>
承父碩以太學詞賦髙選中壬戌進士鼎科仕至從政郎台<lb/>
州教授早卒母黄氏安吉州歸安令申女也從政𥘉壻黃即<lb/>
授館其宗歸安見從政有成甚喜旣不幸而君與伯氏午發<lb/>
髫齓能斬斬刻厲孤露中巳愛期之以爲李氏之不亡庻其<lb/>
在此當是時東南士大夫席聲望慿膏澤以官學相薰李黄<lb/>
又餘姚高門語少俊者必齒二孤然常小試捷大試卒不偶<lb/>
年遷歲移而舉罷不及售矣至元丙子鄕校燬帥鄕人新之<lb/>
扵是提學趙公孟至聞其才檄充徽州月泉山長不赴郡别<lb/>
駕温公廷玉行縣訪遺佚得君薦于浙東部使者部使者核<lb/>
覆得實移有司上名中書行署授明學正明扵餘姚爲隣州<lb/>
<pb n="KR4d0431_SBCK_016-10b"/>
明之儒先如内翰深寧王公猶無恙聞君之來動色相慶内<lb/>
翰卽從政仕台時員外司馬也君虚心事賢直躬賛長肅客<lb/>
合羣有蔽通之有忤調之有危掖之儀門書閣禮殿論堂齋<lb/>
廡諸役有煩任之錢穀會計有籍公之寮宷憤訟如潰河而<lb/>
庠校賴君不廢郡遂以學事委君主攝旣而秩滿扁舟賦歸<lb/>
蒔花樹木爲休閒之計所居之室曰雲心並西一軒曰帶經<lb/>
客至㵸茶淸言衘盃浩歌類古之樂天知命者大徳丁未孟<lb/>
春有命授瀏陽州敎授五月二十六日以疾卒于正寢生甲<lb/>
辰十二月二十八日年六十四娶趙氏先二十年卒子男二<lb/>
長文龍早世次徳麟女五長許適孫氏餘尚㓜孫男三昌孫<lb/>
昇孫昺孫女三余之生長君十月爲同甲嘗入太學扵君家<lb/>
世爲同舍比來明同游相好覩公謹重縝暢疎財急義未嘗<lb/>
<pb n="KR4d0431_SBCK_016-11a"/>
無思齊之想君平生以門戸丘壟爲重旣幸脫民板襲儒䕃<lb/>
戒子孫勿輕舉動慈水之招提曰金仙與祖塋相望捐田租<lb/>
三十解以奉香火族故稀少歲時㑹集必盡歡洽有不給者<lb/>
亦贍周之嗚呼賢㢤徳麟将以某年某月某日葬君某山之<lb/>
原而請銘銘曰嬰㓜耆皓塵勞清素幸完而歸以面禰祖英<lb/>
英新丘龜從筮良勿震驚之視此銘章<lb/>
　　樓府君墓志銘<lb/>
士之閒居有能以家世積累自重而不繋扵榮名勢禄者吾<lb/>
聞諸鄕井得一人焉曰樓君與夫君諱師黙與夫字也樓之<lb/>
籍在明奉化忠義鄕自十一世祖銀靑光禄大夫茂郟始奉<lb/>
化之壌本爲鄞鄞沒改名奉化而鄞别爲縣銀靑從自吳當<lb/>
唐季佐吳越王爲鎮海節度往來駐屯二縣間誥詞有公忠<lb/>
<pb n="KR4d0431_SBCK_016-11b"/>
奉軄信義脩身之褒晚歲愛奉化鄞陽郷山水卜築而居之<lb/>
鄕人感其惠死廟食扵鄞之橫溪至今而郷名遂易爲忠義<lb/>
盖取誥詞云曽祖先哲祖紀父奎皆不及仕君世業儒天性<lb/>
恭儉慈孝尤樂扵施予里中有闘訟者正色語以枉直往往<lb/>
愧止治生無鈎距餘暇歌酒自娛賔朋故舊過門從容燕欵<lb/>
人人得其歡心齒髪衰暮翛然如欲脫去世俗機械遇山林<lb/>
物外雲簦雪屐之客意相投而色相喻也一日命家人曰吾<lb/>
死期至矣汝曹勉之時大徳甲辰五月三日明日遂不起生<lb/>
以丁酉十一月二十二日壽六十八娶董氏先二十三年卒<lb/>
繼室陸氏子男二復翁全翁女二扵是諸孤将以某年某月<lb/>
某日葬君鄞豐樂鵞東之原而來乞銘銘曰孰有能分宗累<lb/>
百祀而不替其家之人也意行而不躓道隱而無華悠悠乎<lb/>
<pb n="KR4d0431_SBCK_016-12a"/>
其又何嗟<lb/>
　　孝善胡先生墓誌銘<lb/>
元貞乙未歲冬十月十有七日徽婺源考水胡公卒聞卒之<lb/>
日自公州里宗黨知識若逺外學士大夫皆嗟歎失聲以悲<lb/>
其門人弟子俞洪等一百十五人相與考次公平生言德用<lb/>
古隱君子私謚例尊稱之爲孝善先生公之世本出江南李<lb/>
氏金陵圍急逃來寄姓為胡因籍焉其子昌義遂以明經中<lb/>
科九世至國子司業仲與同郡汪内翰藻齊名元符太學所<lb/>
謂江左二寳者也弟侃亦著書有棣華集存于家自是又三<lb/>
世徙考水居婺源郭東集賢里者以學行推擇為郷校正諱<lb/>
允濟扵公為王父四世有通五經尤精易撰史纂者易簡居<lb/>
士諱師䕫扵公為父一門十餘葉緗素相傳故徽之他胡雖<lb/>
<pb n="KR4d0431_SBCK_016-12b"/>
多而獨考水之宗號明經胡氏公諱斗元字聲逺少孤師朱<lb/>
文公從孫小翁受書說年十四始從小翁聞居士所授易學<lb/>
刻意探述日玩一爻至七日則通玩六爻循環習之無窮白<lb/>
首以為常亦以此教其徒當貢舉法行徽士橐楮筆起山林<lb/>
出與四方英俊争進趨往往髙捷郷國毎三歲上公名成均<lb/>
有司不足以知公至輒聞罷乃徑歸閉門養志以自樂然慕<lb/>
從之遊者遐邇如歸餐華茹實人人去爲良儒甞曰乾專言<lb/>
善坤兼言善不善乾之善世吾無及巳坤之積善吾庻幾勉<lb/>
之尤以不逮養為終身憾春秋朔望拜祀像涕泗不能巳塋<lb/>
壠親躬拜掃老不避勞人謂年彌髙而慕彌深者扵公見之<lb/>
噫公誠可為孝善也巳年六十時忽語諸子吾筋力覺衰遊<lb/>
人間世當可餘十稔顧吾本懷常在考水念之不能一飯忘<lb/>
<pb n="KR4d0431_SBCK_016-13a"/>
吾死汝軰必葬我考水髙倉至是臨訣復屬諸子我家明經<lb/>
胡氏子孫汝軰幸力學積善毋辱我享年七十有二諸子以<lb/>
丙申秋九月十七日葬公髙倉太守涿鹿翟侯大書孝善先<lb/>
生胡公之墓娶魚氏子男三炳文煥文燦文女一孫男四念<lb/>
祖進祖光祖德祖女四扵是炳文以前進士程君龍江君靁<lb/>
胡君次焱之状與議來丐銘銘曰燕其獨轟其伏旣安旣穆<lb/>
是為孝善之卜<lb/>
　　張允甫墓誌銘<lb/>
往時江南以太學養士至累千人業六經若詞賦者雖不特<lb/>
置博士而常往來通涖之然詞賦獨多其數韋不與六經等<lb/>
扵獨多之中業之而精者自閩浙江湘嶺蜀諸生甲乙可一<lb/>
二數開慶巳未歲混試補弟子員呉門張允甫與焉又明年<lb/>
<pb n="KR4d0431_SBCK_016-13b"/>
春自外舍試中優等升内舍為太學詞賦第一扵是聲譽陡<lb/>
起允甫又謙粹修重凡同業無不慕與之游而先生長者尤<lb/>
相敬厚自是十年再試中國子監舉又試中平等奏名遂自<lb/>
内舍升行上舍事為諸生長貳領袖旦夕解褐賜官而太學<lb/>
廢允甫恬然無得䘮意談笑浮沉里巷又二十年而終始余<lb/>
扵允甫同業中年軰差晚每堂廡間望見儀觀整整私心歎<lb/>
想自失旣先竊一科去癸酉秋被儌考校兩浙進士同寮陳<lb/>
文林方叔為余言允甫賢行甚詳尤恨前時不得數數相從<lb/>
也及余晚自金陵歸鄞文林亦自合淝趨杭竟託孥允甫家<lb/>
允甫優廪廩之文林病死允甫醫藥殯窆如私䘮文林盖疇<lb/>
昔太學閩士所與同業尤相敬厚之一也余愈益慕允甫有<lb/>
氣誼真能不負生死緩急如此欲終與之游而其子觀以状<lb/>
<pb n="KR4d0431_SBCK_016-14a"/>
來謁銘允甫以至元癸巳冬十二月四日死矣嗟乎傷哉按<lb/>
其状允甫𥘉名公顯避諱改士元曽祖彦埼朝奉郎祖仲父<lb/>
孝徳迪功郎世為平江常熟橫涇望族允甫之季年始徙居<lb/>
杭死遂葬杭南髙峰下麥嶺橫涇之居初纔中産迪功君單傳<lb/>
承家性坦踈無鈎距訾業不營而𥙿允甫遵用其道加豁逹<lb/>
好施與平居一衣不輕服一膳不過飱至移扵師友饋謝閭<lb/>
里賑貸學校營繕驩如也事親孝内舎奏名時迪功君見之<lb/>
喜曰吾敎子無憾矣㝷執䘮服闋即不汲汲進取以母陳氏<lb/>
年耋謁假歸養旣乃艱關跋渉扶侍風雪中得股膝筋寒疾<lb/>
天隂晦輒發動良苦他日杭居有火警盡棄積貯急掖母行<lb/>
止與俱如𥘉無苦者人以為至誠之助無幾何疾復作竟劇<lb/>
劇且絶獨力憊訣毋嘱治歛必以儒服年五十有九葬以甲<lb/>
<pb n="KR4d0431_SBCK_016-14b"/>
午某月某日子男一觀也銘曰不為之鬻亦莫疵吾玉不為<lb/>
之趨亦莫跌吾車其豐吾存也吾發其餘其潔吾歸也吾復<lb/>
其𥘉噫嘻吁乎後百年千年尚勿震吾幽貞之居<lb/>
　　李思宣墓誌銘<lb/>
君諱洙字思宣李氏饒浮梁人浮梁李世為江南明經髙科<lb/>
聞家贈朝奉大夫諱詡者君曾大父也太中大夫刺諭制四<lb/>
蜀改刺潭安撫湖南以寳謨閣學士致仕特進謚忠靖諱遇<lb/>
龍者君大父也奉議郎刺信甞入知大宗正丞今以老屏居<lb/>
于家名雷初者君父也宗正公初娶某氏後娶朱氏封孺人<lb/>
敷文閣學士天官卿諱貔孫之女而君妣也君生之四年以<lb/>
特進遺表恩授将仕郎又五年以覃恩循資擬轉修職郎又<lb/>
九年始冠又三年授室新安康氏又二年生次男樂父又四<lb/>
<pb n="KR4d0431_SBCK_016-15a"/>
年當至元甲午以薦上江浙中書行署板授饒學正又四年<lb/>
考滿詣吏部格當注州教授埀仕矣明年死燕逆旅中大徳<lb/>
巳亥秋七月五日也年止三十五前死託其友貴溪張君時<lb/>
舉必歸我骨浮梁葬必築亭曰存亭豫自書存亭記孟子修<lb/>
身俟命不貳而歸扵張先生存順没寧之義凡二百餘言皆<lb/>
有條貰旣自寛釋兾病少愈亦可慰吾親使知非如他人輕<lb/>
生徒死者以捐其憂嗚呼傷哉始君自埀髫而目厭朱紫耳<lb/>
熟珩瑀稍長連貴婚兩家所與賔游談論皆天下大人長者<lb/>
豈屑躁意名祿憫親年髙欲代門戸事勢不得自逸故盤薄<lb/>
逺出然不意竟至扵此殆真有所謂命邪死之明年春二月<lb/>
君之䘮至自燕城衣冠士大夫識與不識甞為出涕又二年<lb/>
壬寅冬某月某日葬浮梁某山下存亭在焉銘曰生不蠱其<lb/>
<pb n="KR4d0431_SBCK_016-15b"/>
</p>
<p>
</p>
  </div>
</body>
</text>
</TEI>
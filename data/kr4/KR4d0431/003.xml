<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0431_SBCK_003-1a"/>
剡源戴先生文集卷之三<lb/>
　　　　　　　　　　　　　　四明戴表元帥初<lb/>
　記<lb/>
　　清峙軒記<lb/>
余嘗愛東晉人善清言談之使人翛翛然有髙世想及出而<lb/>
預人家國事輒不能盡酬其懷然議者終以前意不相異同<lb/>
曰是固有命乙巳春遇髙安李所瞻扵冰溪之上相與劇談<lb/>
此事爲之太息旣而諗其居有讀書之軒名清峙問非東晉<lb/>
王茂弘以稱庾公者乎則大笑夫庾之得扵人不薄矣起世<lb/>
家不出門致公輔聮貴姻據要權而身兼名賢之目一日進<lb/>
用少遲則九州四海以爲欝子不見夫山乎山之嵬嵬上摩<lb/>
青蒼下蟠無垠然必能出雲雨吐光景興草木蔵虎豹㳺仙<lb/>
<pb n="KR4d0431_SBCK_003-1b"/>
眞人始異而神之世稱瑞曰景星鳯凰景星鳯凰不得數見<lb/>
也見則其時良其國昌庾公之清峙人望其爲山爲景星鳯<lb/>
凰可也庾公其能然乎若吾所瞻恣睢扵詩書之林頡頑扵<lb/>
風憲之府徐行而㢘取精思而静持幅巾布衣起乗傳車以<lb/>
柱後惠文彈治道強侯悍将不少震撓公休吏退焚香閉閤<lb/>
吳吟洛詠作仙人處士亦無愧怍此其規模器量雍容藴籍<lb/>
豈與夫退不忘進進不能退往來扵功名得喪之岐者同年<lb/>
而語㢤雖然晉人猶能清言人物如庾公清峙猶可觀也更<lb/>
後百十年清言日微以至扵隋唐科舉興名檢廢士長驅疾<lb/>
馳不暇峙矣吾與所瞻生扵百世之下百世之上事無庸深<lb/>
議所瞻之鄕有三劉先生清風高節過庾公逺甚暇日約所<lb/>
瞻登石龜峰絶嶺踞畏壘臨滄浪誦冰玉堂之詞歌廬山髙<lb/>
<pb n="KR4d0431_SBCK_003-2a"/>
之篇以爲樂以附扵古人班荆傾葢之贈可不可乎所瞻曰<lb/>
唯唯因以爲記<lb/>
　　容膝軒記<lb/>
始余讀書則嘗想像古人居處服食動作百物之熊以質諸<lb/>
書中之所言合者以喜不合者存而求合然後巳出而語扵<lb/>
人曰如子言則常席地而坐汗竹簡科斗書編韋而讀之而<lb/>
後可又益求不止則夫是棟宇衣冠飲饌者将皆不合而子<lb/>
豈不爲怪民㦲余曰孟子之論友也先論世而學禮者道古<lb/>
昔稱先王豈曰吾具耳目口鼻四體儼然但當爲今人也而<lb/>
巳乎自為此說與世之人落落不相同之日亦巳久矣而終<lb/>
未悔㑹稽孫君凝字徳夫築别室扵寝之東偏聚古聖賢人<lb/>
之書以學扵其中命之曰容膝余聞其名而思之葢聞古之<lb/>
<pb n="KR4d0431_SBCK_003-2b"/>
君子所以居其躬也勞矣雖一欠伸一俛仰而不得肆也其<lb/>
揚之有次而動之有業聚之有分而息之有時凡其得專席<lb/>
安車凭几杖而休者惟老而貴若爲師者爲然餘人則否而<lb/>
士非其世家若秀孝有聞扵上則何能脫乎沾體塗足之勞<lb/>
而近扵冊書琴瑟之事若今之士職未離扵子弟而享父兄<lb/>
之安身為匹夫而兼封君之奉不賢者在所不論賢者亦不<lb/>
過飽食放言扵禮法之外故夫昔之有爲容膝之言者體巳<lb/>
若少倨然非三代學士之所得行也又嘗下之而論則昔之<lb/>
抱膝而嘯者今之道家導引之似也昔之膝行而謝者今之<lb/>
禮家匍匐之似也其云容膝乃近扵今浮屠家趺坐而儒家<lb/>
反以爲非禮者也扵戯以三代學士之不得行而今得行之<lb/>
以吾人所笑以爲非而或以爲是是可不思其然㦲然余竊<lb/>
<pb n="KR4d0431_SBCK_003-3a"/>
嘗聞之古之學者左圖右書國家以來士大夫好事家往往<lb/>
猶能置圖畫扵壁牖間暇日賔遊者至即與之左窺右索以<lb/>
徴古事之所由起故談笑動作皆有本末孫君世家詩書多<lb/>
聞而嗜學方今棄軒裳薄城市而爲山人處十之事望其居<lb/>
清氣蔚然傳不云乎禮失則求諸野他日余也力作之隙踵<lb/>
門而來俯身而請儻幸惠然教之君曰吾固願聞扵子者也<lb/>
盍書之以附扵吾說之後軒成之明年剡源戴表元記<lb/>
　　餘軒記<lb/>
鄆程士安佐浙東元帥府扵明公退不忍棄其餘日讀書以<lb/>
明理畦所居軒外餘地種𬞞以給食而問軒名扵余余名之<lb/>
曰餘軒士安逡廵而笑曰吾之問子義止扵是乎余爲詳言<lb/>
士安之起居出處所以資扵餘者以告之人之居世必有事<lb/>
<pb n="KR4d0431_SBCK_003-3b"/>
焉以勞其心思而役其筋骸古之君子自孩童以上糞除趨<lb/>
走絃歌舞蹈弓矢羽籥之類及諸賤事無不<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>熟故平居多<lb/>
勞而少疾一旦驅之臨煩處劇則亦無趦趄畏懦之色者餘<lb/>
扵身也齊民之倫莫貴扵士爲士而不識其事貴焉與凡民<lb/>
何異豈獨不異仕而糜之則反以爲賊不仕而儕之則反以<lb/>
爲蠧山林韋褐之徒足未嘗履官府而憂人之憂急人之急<lb/>
魁然負廊廟之望者餘扵識也以醫藥者不習則殺人以沒<lb/>
泅者不習則殺身政之禍福危扵醫險扵泅而人之習之益<lb/>
鮮羣居豢養不知衣食之所自來况復餘事今以一人耳目<lb/>
之聰明坐扵五流四民之上而指揮布置縱横左右人人不<lb/>
失其所欲者餘扵政也谷容澗湖容谷瀆容湖海容瀆閭閻<lb/>
隘夫扶背囓齒出横逆以挾人至扵大人長者之前如飄風<lb/>
<pb n="KR4d0431_SBCK_003-4a"/>
然葢有有道之士以容一世之人而未足觀其胸次休休焉<lb/>
若可以容天地萬物者餘扵量也才支一時智周終身是能<lb/>
及其所知而止惟徳無所止堯舜垂文章爲永世法禹之水<lb/>
功稷之農勞仲尼之儒道衣被長育且累千百年天之助之<lb/>
人之味之亦累千百年不絕者餘扵徳也士安生扵齊魯諸<lb/>
生之宅里衣冠翰墨今爲許洛通才盛年方出逰大藩府扵<lb/>
學何所不該扵用何所不給鉛槧俎豆間事不可不問而悉<lb/>
也抑此五餘者其毋忽忘乎㢤士安唯唯因書以爲記<lb/>
　　省軒記<lb/>
大名王麟伯官蕭山三年秩滿當北歸留行過余扵吳見諗<lb/>
以其所居之省軒而求言以爲記余惟麟伯自其少時則旣<lb/>
知誦習扵聖賢人之書長而能遊則及接識天下之名卿賢<lb/>
<pb n="KR4d0431_SBCK_003-4b"/>
大夫游倦而仕則又能行其所知而無愧扵百里之民是其<lb/>
平生本末種種皆非流軰所及顧方兢兢然願内自省焉豈<lb/>
非厭時材俗譽爲不足喜而求庶幾有見扵道乎㢤抑余區<lb/>
區之愚雖不足以助麟伯姑嘗試爲麟伯誦其所聞而麟伯<lb/>
亦嘗試爲余聴之葢余居山知天台華頂三十六峰之險且<lb/>
艱而山中之往來而行者未嘗病也問行之人則山之縈紆<lb/>
屈曲低昻起伏嵌窪偃突雖隂瞑霾晦而一能識其處他日<lb/>
其人與羣兒戲平陸白晝蹶焉又嘗行大川凌震澤浮楊子<lb/>
見舟人駕扁舟扵𬈑茫洶湧吞天浴日之濤目無留瞻而手<lb/>
無停操人人爲之震眩失措而巳方夷然不自以爲勞及乎<lb/>
篙休載輸放意酣臥而漏生其中此省與不省之說也今夫<lb/>
吾人以其邈然之身行乎世故之風波而歷乎人情之險阻<lb/>
<pb n="KR4d0431_SBCK_003-5a"/>
功名利禄之誘嘘之扵外妻子饑渇之迫驅之扵後此雖欲<lb/>
省且不得暇而顚迷䧟溺之憂何由而免故古之人居則必<lb/>
有盤盂几杖之銘以省扵視動則必有珩璜琚瓊之節以省<lb/>
扵聴納屣也必有絇以省扵歩飮酒也必有禁以省其量御<lb/>
省扵嶲立省扵珮交際也省扵辭令侍命也省扵容色齋戒<lb/>
也省扵盻蠁寝息也省扵夢寐此猶曰平居暇日常情恐懼<lb/>
云耳古之學道之士稱能省其身莫如曾子曾子垂沒啓手<lb/>
足自謂能全而歸之而小人姑息之愛方見慚扵執燭之童<lb/>
子蘧伯玉能悔四十九年之非行年六十而六十化而能自<lb/>
儆戒其高年卓識無一毫衰頽昏憊之氣則其精力剛強時<lb/>
從可知也麟伯之齒方少扵余余也蓬蒿之資俘獲之器身<lb/>
不待恭而卑語不待簡而訥而麟伯居處豢養聲實皆厚扵<lb/>
<pb n="KR4d0431_SBCK_003-5b"/>
余以余之猶不敢惰也而麟伯安得太然無虞乎惟各不至<lb/>
扵白晝平陸之蹶篙休載輸而漏其舟者幸甚扵是麟伯謂<lb/>
余之言慤俾書而刻諸省軒之石<lb/>
　　清茂軒記<lb/>
剡源在雲山與四明洞天相爲犬牙異時避世幽棲之士葢<lb/>
多有之而故家荒蕪遺牒散落余嘗恨之久矣獨所謂大雷<lb/>
山者嘗爲唐賢謝遺塵所居其名著扵騷人墨客之賦咏踪<lb/>
踪宜可考見然剡源有兩大雷東西相望百里皆在萬山之<lb/>
中人跡罕到之處余亦無從深覈其何以也兩大雷之下皆<lb/>
有石門鐵壁平立湍流貫之因而謂之門而在東之門適去<lb/>
吾家不逺余旣未爲農時時以賤事往來其間門傍有龍祠<lb/>
間隨父老禱謁水旱頗愛其土狹不枯山窮不悍雲泉蔽深<lb/>
<pb n="KR4d0431_SBCK_003-6a"/>
竹樹蓊宻私以爲謝公之居庻其在此訪歷其聚則梯高以<lb/>
飛字夷凹以展圃青簷堊垣㫁續隱見謳謡之聲忽出林莾<lb/>
嘻乎異㢤有毛氏子震卿秀整而業文其廬獨當溪山偃薄<lb/>
之㑹葢毛氏自曽髙以來世稱寛厚長者至乃父始以詞賦<lb/>
薦名扵鄕而上諸天官扵是招延賔客儲蓄異書闢一軒扵<lb/>
燕居之左名之曰清茂余每過之酌泉而歌席隂而坐爲之<lb/>
徘徊忘去殆不獨以其居也嘗即軒中所見問之子知子之<lb/>
軒之名之所從始乎夫斯泉之水清矣泄而逹之可以至海<lb/>
有不失今之爲清者乎亦有未至百十里而止者乎斯林之<lb/>
木茂矣望之蔚然可恱追而致其材有中爲九筵之室者乎<lb/>
亦有取而爲雞豚之柵猿狙之棧者乎是不可得而知也今<lb/>
吾子之居扵此土幸而無四方之事力農以美蔵量材而慎<lb/>
<pb n="KR4d0431_SBCK_003-6b"/>
出一七之餐必勞而後食一武之地必視而後蹈吾見祖父<lb/>
隱扵農耕而子孫資之以爲逹人者矣未有旣爲逹人而子<lb/>
孫得返扵農耕者也何者其先之善抑欝扵隴畆之間百年<lb/>
蓄之故一日發舒而不以爲暴及其貴盛服飾鮮華輿御美<lb/>
倩耻扵素所僻陋而求遷之已散之朴一决而不可復收勢<lb/>
無足怪吾視子之志與年皆不可及顧方誾誾愿静若有所<lb/>
耽扵勢禄之外而余亦倦遊駸㝷老矣其獲免扵前之云云<lb/>
者㢤震卿聞之洒然而喻曰幸甚然必書之以警來者遂書<lb/>
以爲記<lb/>
　　恕軒記<lb/>
東平程侯士譽爲通守扵吾州和以承長如兄禮以接士如<lb/>
賔恕以恤民如子嚴以馭吏如隷而獨扵奸魁俠徒譁黨貪<lb/>
<pb n="KR4d0431_SBCK_003-7a"/>
類疾之如仇毎臨廷發政心平氣爽春暘容煦而一得其人<lb/>
則研窮鍜撃不貸絲髪逸者門禽稽者窟考由是平時世家<lb/>
根連爲惡之胄收踪改業一國稱快而不得志者亦狙伏而<lb/>
伺暇日余嘗過其退公之居見室顔之扁曰恕軒余請之曰<lb/>
得無意有所抑若古人佩琴服韋之比乎夫恕之爲名也約<lb/>
而其道甚廣儒者葢難言之而人情之剛柔緩急與夫處世<lb/>
之拘通行事之寛猛尤不容以一槩其至大要刖嘗苦扵利<lb/>
害喜戚之不能相知一不相知連床隔扵楚越同氣疎扵途<lb/>
人而况持三尺之法以臨一州之民勢邈而分懸情深而貌<lb/>
峻而欲興其所利除其所害就其所喜違其所戚戞戞乎難<lb/>
㢤故善治民者嘗先扵以身推之曰吾之未來兹邦也因居<lb/>
扵家吾為長扵家而患承我者之不吾和也故推之以和其<lb/>
<pb n="KR4d0431_SBCK_003-7b"/>
長吾爲士扵郷而懼接我者之不吾禮也故推之以禮其士<lb/>
吾之居㕓見吾之隣有爲民窮而無所告而有司不之恤吾<lb/>
非之故推之以慈其民吾之居位見爵官貴将幸有權而爲<lb/>
吏控持以暴其民而不能馭也吾嗤之故推之以嚴其吏至<lb/>
扵奸魁俠徒譁黨貪類天道之所不容公法之所必誅自吾<lb/>
有知識則心誠嫉之推之他人其誰謂之不然故扵文如心<lb/>
爲恕人之所欲和所欲禮所欲慈所欲嚴者皆吾如其心而<lb/>
欲之人之所嫉吾亦如其心而嫉之察之扵身驗之扵事習<lb/>
之扵家行之扵國葢無往而非恕也且虎狼不遯羔犢不育<lb/>
蓬秀不除禾黍不興奸魁俠徒譁黨貪類不清良民不寧爲<lb/>
長吏者惟能扵此有所不恕然後能行真恕故曰仁者必有<lb/>
勇又曰惟仁者能惡人堯舜之罪四凶周公之懲荆舒刑管<lb/>
<pb n="KR4d0431_SBCK_003-8a"/>
蔡仲尼之誅少正卯其爲恕也弘矣而扵政何所傷扵侯之<lb/>
意何所當抑而余復何所賛其辭乎扵是侯聞之翛然而喜<lb/>
肅然而興曰羙乎子爲善言人情者其遂爲我記之<lb/>
　　蒼翠樓記<lb/>
宛陵多名山人以李太白所愛逰常常誇談之然而其州多<lb/>
平岡淺陸城居者初未嘗得山而玩焉出郭西七里至王敬<lb/>
叔之居則宛陵之山四面集扵其門近者盤旋逺者鱗輳而<lb/>
敬叔之居自其先君子所植古梅老桂修松茂竹隂森蓊翳<lb/>
儼然幾如雲門石洞有一樓横峩其巔尤與山稱敬叔旣取<lb/>
太白詩語名之曰蒼翠樓而從余索文以爲記余惟天下之<lb/>
物凡其不䏻忘情扵榮辱成敗者往往須名而行名榮而榮<lb/>
名辱而辱名成而成名敗而敗然其得之也必各顧其分故<lb/>
<pb n="KR4d0431_SBCK_003-8b"/>
季氏強大夫也不得越境而有東蒙孫叔敖賢相也僅敢取<lb/>
寝丘之陋封惟夫高矌竒逸之人無求扵時不拘於物彼山<lb/>
林草野煙霞泉石之具又非人情之所争物論之所禁故可<lb/>
以多收横取而不較若今蒼翠樓之托扵太白是巳方太白<lb/>
之來宛陵出扵一時飄忽神馳氣跨不可測識而冤陵在江<lb/>
東古爲衣冠玉帛往來駢集之地想其名王貴卿車轍馬跡<lb/>
處處而有今千百年後乃知太白獨常逰之甚者雖非太白<lb/>
所常逰者亦欲扳挽其平生辭藻而及扵乎是豈不以其人<lb/>
耶余觀敬叔天資明爽不耐羈束時時幗巾野服瀟散塵外<lb/>
居家資産不能致百金而常好客置酒酒酣與其兄弟高歌<lb/>
朗吟下筆皆無俗子氣韻似此軰流固當爲太白所許頗恨<lb/>
生晚不及識其先君子而規模踪跡家風井井巳略可以得<lb/>
<pb n="KR4d0431_SBCK_003-9a"/>
之矣<lb/>
　　充安閣記<lb/>
剡源翁居不能二十楹界其中之後垂蔽之以爲閣冬舒其<lb/>
簾夏達其牖温涼晦明時闔闢之以趨便焉人皆不堪其隘<lb/>
且勞而翁居之彌安家無浹晨之儲兼金之值而有書一車<lb/>
悉取而陳諸閣之四旁坐閱而臥諷之左右縱横充然無不<lb/>
滿之處因命之曰充安嘗歎曰昔周元公有言君子以道充<lb/>
爲富身安爲貴我不敢希其人而希其言可乎然雖名之久<lb/>
而猶疑之一日忽悟而笑曰吾所以疑於元公之言豈不以<lb/>
富貴爲美物而不敢居哉夫聞其名猶疑之而遇其實將如<lb/>
之何是故不可以無學也今夫余也固剡山之窶人也而昔<lb/>
之當仕者亦余也有仕有不仕而余一也昔嘗見有乘車而<lb/>
<pb n="KR4d0431_SBCK_003-9b"/>
行於途也其不乘車者相與羡之他日逢大官於途則其乘<lb/>
車者先俯然下之豈不以其尢嵬嵬哉等第而充之人之相<lb/>
羡無有紀極而山林道學之士非而訕之曰是俱不足為吾<lb/>
道者若是者亦高矣又有遺世忘物之士笑其爲高者曰彼<lb/>
自爲彼吾何以存於口而非訕之爲我與之俱行於途如壯<lb/>
夫之觀優不怒不悅如飽人見嬰兒之珍其餅餌不嚥亦不<lb/>
唾也然則余今之窶爲何所失於余乎今行四方而不知田<lb/>
疇稼穡之事今始力而爲之而筋骸已疲不可勉強顧吾居<lb/>
之左右前後無非農者而余安得偃然獨辭其勞呻吟偃僂<lb/>
一年而知其候二年而通其業三年而寒暑燥濕欲與之俱<lb/>
化每至釋鉏解笠之暇入休乎充安意挾一冊而披之見古<lb/>
之高人勝士如鴟夷子皮張子房之徒辛苦兵革之中晚暮<lb/>
<pb n="KR4d0431_SBCK_003-10a"/>
脫乎不測之險遺其千金相印幾無所適欲如余之徜徉鄉<lb/>
井棲伏原圃翛然爲無名布衣而不可得也見申屠蟠司馬<lb/>
徳操輩遁於喪亂全於貧約若可以無預人事而身居名賢<lb/>
之目其風采爲四方人士之所走集欲如余之交疎黨棄指<lb/>
議不及伸眉縱足於是非臧否之外而不可得也見皇甫士<lb/>
安王仲淹幸可以充默自容而何用著書以取名於時見諸<lb/>
葛公房喬丞相起畎畝而騰風雲歎其忠勞以没而惜其子<lb/>
孫遂捐家世耕漁之舊以輕其身而余於是閣心無逺馳業<lb/>
不他慕時勤而作遇<graphic n="KR0786" url="https://raw.githubusercontent.com/kanripo/KR-Gaiji/master/images/KR0786.png" mimeType="image/png"/>而息屈伸偃仰以舒吾體周旋渉厯<lb/>
以㪚吾目環堵之内方寸之小而山海衆物之藏具焉宗廟<lb/>
百官之美寓焉古今九州萬里之交聚焉當其氣快體適何<lb/>
有乎王公之尊何睹乎宇宙之廣何慕乎千百世之下名余<lb/>
<pb n="KR4d0431_SBCK_003-10b"/>
爲何人哉而况乎人間區區飢寒得喪榮辱之懷何足以空<lb/>
言言以是爲充安於元公之言可乎不可乎且吾閣吾名而<lb/>
又何疑可不可於他人耶言畢諸兒置書執筆請曰翁今之<lb/>
言大於韋絃不可以無識也豈惟翁自命之其有所教矣遂<lb/>
書於閣之壁<lb/>
　　松風閣記<lb/>
山隂王徳玉之居在州城之東隅因臺池之秀林丘之勝橫<lb/>
俯之以爲閣而名之以松風旣乃以諗於余曰於子何如余<lb/>
惟山林風物耳目情態之殊樵夫野客能深知之而不足以<lb/>
爲樂江湖市朝渉於世者忽然得之足以爲樂而不能以深<lb/>
知若余者庶幾知而樂之而徳玉庶幾聽之今夫松風者其<lb/>
初發於隂巖撼乎陵丘當夫天地閉塞萬物枯槁鳥棲獸藏<lb/>
<pb n="KR4d0431_SBCK_003-11a"/>
路無往來沙石爲之飛走林谷震而驚恐則是風也衝撞呌<lb/>
呼觸者容傷當者膚摧非夫堅全而不蠧静宻而自重者鮮<lb/>
不撓焉若是者特適遇其怒耳反乎委蛇而休優㳺而行春<lb/>
和氣明人禽熈恬山光野聲相爲清妍則是風也徘徊乎卷<lb/>
阿周流乎平林昻者爲舞偃然爲笑雖培塿叢薄之間可以<lb/>
暢意自樂而况扵翹翹者乎若是者又適遇其喜矣乃若驕<lb/>
霖欲収稚暑方壮潜居愁霑幽伏畏喘千金之子環堵之夫<lb/>
欝欝不得免焉颯然微凉幕舉襟啓開牖而視之則蒼雲扶<lb/>
疎清䕃如屋纎塵不摇百竅猶黙而翛翛漻漻巳爽焉若㳺<lb/>
清泠之淵而餐沆瀣之漿矣當此之時可以投壼雅歌可以<lb/>
抱膝長嘯可以偃息可以笑傲若是者可謂樂之極遇之至<lb/>
而世言松風者庶幾乎得之矣今夫徳玉居有紛華喧囂之<lb/>
<pb n="KR4d0431_SBCK_003-11b"/>
厭出有功名進趨之耻清修而強學虚心而敏事視人間之<lb/>
得喪休戚榮辱喜懼豈有以異扵寒暑之變顧吾所以堅忍<lb/>
自持逍遥内得小失意而不遷太獲願而能止亦有以遇扵<lb/>
適然之遇爽焉之樂者乎古之君子三揖而進一辭而退彈<lb/>
琴著書飯𬞞飮水以爲榮扵軒綬甘扵鼎俎者用此道也徳<lb/>
玉肄習之暇登斯閣也想斯名也必有灑然扵中者矣徳玉<lb/>
曰是吾樂也抑吾願與客同之遂以爲記<lb/>
　　拂雲閣記<lb/>
貴溪道士盧明仲旣創築玉淸觀扵所居廬峰之山中即其<lb/>
上游架一閣焉以栖心放目而取扵物之至清而至髙者榜<lb/>
之以拂雲而徴記扵余余異之曰噫有是㢤夫雲發扵微茫<lb/>
散扵冥湪而反扵虚空來不知始去不知終其無定止若是<lb/>
<pb n="KR4d0431_SBCK_003-12a"/>
而欲取之以爲清以爲髙葢人之強名其然而然而雲豈其<lb/>
然乎且吾居扵山頗知雲請爲明仲彷彿言之而明仲亦彷<lb/>
彿爲我聴之葢余之昔也嘗徤游倦歸而迷其鄕望望然千<lb/>
歩數百里之外以爲雲皆在墟市井落而雲無有焉又千歩<lb/>
數百歩之外而望之以爲雲在郊陌藩擭及至郊陌藩擭而<lb/>
雲無有焉又千歩數百歩之外而望之以爲雲在林薄崖谷<lb/>
夫自墟市井落累進而至林薄崖谷其取扵雲彌近矣就而<lb/>
即之雲終不得而有何也雲固與人相得而遂欲記而取之<lb/>
則不可也人之求有見扵道亦猶是也彼道游而忘歸迷鄕<lb/>
而不知求者姑置勿論幸能歸而求之其初焉不至以爲在<lb/>
言語章句求之言語章句而無之則以爲在名物度數求之<lb/>
名物度數而無之則以爲在居處動息求之言語章句則墟<lb/>
<pb n="KR4d0431_SBCK_003-12b"/>
市井落之類也求之名物度數則郊陌藩擭之類也求之居<lb/>
處動息則林薄崖谷之類也人之求道而能擺落言語章句<lb/>
超脫名物度數一取之居處動息用力也精而見功也敏賢<lb/>
扵常流何止萬萬抑豈居處動息明仲登斯閣也澄觀及視<lb/>
凝思静察一窓戸開闔一几榻縱横一巾幕張弛無非道者<lb/>
豈惟一雲一泉石俯仰一草木卷舒一禽蟲語黙無非道者<lb/>
然就而求道種種何不可得是雖君家計然之智不得而推<lb/>
荘周之辯不得而悟而余也當復爲何言乎明仲居山林久<lb/>
泊然扵世無奔競意性篤孝養一母老矣慮清清西廬峰下<lb/>
對之若不忍晷刻離去當世所尊尚清髙有道之士非君軰<lb/>
其誰<lb/>
　　潜窩記<lb/>
<pb n="KR4d0431_SBCK_003-13a"/>
剡源之徒陳生養直題其居曰潜窩客有疑之而言扵剡源<lb/>
翁曰陳生年方強氣方開而遽從事扵潜也何居他日閒暇<lb/>
以問生生曰彼客者安知吾潜㦲吾之潜有三吾之㓜小爲<lb/>
子弟扵家懼倫類之不通而疎扵禮而願潜扵學長涉世亂<lb/>
懼憂辱之切其身而願潜扵名益長而老且及之無以傳永<lb/>
逺也而願潜扵徳爲窩而掲焉朝出而履其外吾思之介介<lb/>
夕歸而寝其中吾憂之冲冲起居食息凡惟是三潜不敢置<lb/>
而何有扵客之云云㢤始翁以避地西來幸與生家交故舊<lb/>
謁舘憇止扵時見生鴈行間歩驟峭楚旣而隨諸兒受書禀<lb/>
業知見日聳然私心不過以翰墨事相待行蔵離合忽然不<lb/>
知光景之變化迨兹聞拒客語爲之爽焉自失葢翁之扵潜<lb/>
亦習之五十年而猶恐不至者也乃以其意作詩三章歌之<lb/>
<pb n="KR4d0431_SBCK_003-13b"/>
以廣生一歌曰生誠潜扵學兮寕悃悃以行其朴兮毋嘵嘵<lb/>
以爲覺兮再歌曰生誠潜扵名兮春華之英英兮須風霜以<lb/>
成兮三歌曰生誠潜扵徳兮薄取以厚吾宅兮抑貸而不獲<lb/>
姑耨而食兮歌畢因書扵窩之右方以爲記至大已酉季冬<lb/>
旣望<lb/>
　　夀樂行窩記<lb/>
始余兒童時受論語至仁智樂壽之章而疑之有老先生教<lb/>
余云人惟無物以累其心則夀樂生余時愛其言簡而終不<lb/>
解葢自渉事以來行世故苦樂榮辱四十年然後知其言妙<lb/>
扵理也今夫人之居世雖強弱勞逸不同而年壽之量大約<lb/>
皆可期以百歲富至扵萬金貴至扵卿相與夫陋巷一瓢之<lb/>
貧賤充其所求亦各有以自樂然得扵天者或失之扵人得<lb/>
<pb n="KR4d0431_SBCK_003-14a"/>
扵人者或失之扵天故山林虚曠矯世之徒爲荘周列禦㓂<lb/>
之學者寧不願久生富貴以爲髙其說曰人夀則多辱南面<lb/>
之樂不如泥塗之無憂而市朝沉溺之士至扵服金丹信方<lb/>
士以庻幾長年不死幸而苟存又不過馳騖貨財聲伎狗馬<lb/>
官室之區區以肥耳目之慾余以爲似是之類殆皆過也惟<lb/>
無物扵心者則不然其中休休乎如山之無不容而造次顚<lb/>
沛不可得而遷也其外油油乎如水之聴其所趨﨑嶇百折<lb/>
而亦莫之礙也由是其心雖不期扵夀與樂而二物自至雖<lb/>
不必辭之以爲髙而二物不能爲吾累此仁智之道也古睦<lb/>
邵徳芳少壮與余逰太學同業選禮官仕銓曹同年嘗被檄<lb/>
考兩浙進士同寮當是時意氣軒軒殊自喜旣而隔絶不相<lb/>
知余窮居海涯而徳芳離其本郷僑居松江五湖島岐幽逈<lb/>
<pb n="KR4d0431_SBCK_003-14b"/>
之處邂逅客逰見之蒼顔白髭無復故態與之坐連日咨嗟<lb/>
抑欎可憐之語一不出扵口問其居之志曰吾家睦也有先<lb/>
人之故廬甞並西築堂曰㝷樂並堂爲亭三前二後一可以<lb/>
休息可以逺眺今居松江未之能樂也而不敢忘姑彷彿其<lb/>
大致爲一堂一亭以寄吾思而将榜之爲夀樂行窩子以爲<lb/>
何如余喜徳芳之徳有成行乎世故苦樂榮辱隨其居而安<lb/>
之而無所累與余之心合也書前說以告之因以爲行窩記<lb/>
　　芷屋記<lb/>
鄕友范龍友字雲仲嘗以芝屋名其居而從余謁文以爲記<lb/>
余嘗問之雲仲屋凡數楹種芷若何雲仲曰吾窶人未遑扵<lb/>
是姑有托扵騷而云爾余聞其言竊有感焉葢余少而喜騷<lb/>
私念其居近市囂隘故嘗思爲楚人飄蕩淺說之辭兾援以<lb/>
<pb n="KR4d0431_SBCK_003-15a"/>
自廣旣而思其所服食思其所佩襲思其好樂思其寄托獨<lb/>
恨與屈大夫同生江南而騷中草木名字徃往不能通解豈<lb/>
由湘浙風氣土俗不同而然耶久之得一官逰楚日與楚人<lb/>
博物通文字者往還舉而問之其茫茫不知去吾浙人無幾<lb/>
耳余然後始大悟夫學騷人無庸以名物爲主亦聊取其志<lb/>
而巳然方是時不免爲科舉利禄之役旣以不資之身争得<lb/>
失扵千萬人喧呼之塲衝風露冒暑潦䟦渉一二千里水陸<lb/>
以干斗升之粟此何足與語屈大夫之風㢤邇來形顔悴枯<lb/>
氣質變化異時隻言片語所探掇扵騷以爲娯者油然觸心<lb/>
不知百憂之集則聞雲仲之言豈不亦有不期而同者乎雖<lb/>
然雲仲之言雲仲之志余所嘉而慕也而名不可以無當也<lb/>
余近所居山麓旁多閑壌頗欲規數十百弓之地爲一藥畦<lb/>
<pb n="KR4d0431_SBCK_003-15b"/>
聚衆芳而環蒔之四時攀玩葩條搜摘根實以遺老寄窮扵<lb/>
其間因念楚物如江籬杜衡<graphic n="KR1048" url="https://raw.githubusercontent.com/kanripo/KR-Gaiji/master/images/KR1048.png" mimeType="image/png"/>蕪宿莾蕳蘭蕙菌之疇猶可<lb/>
以類取惟芷之在騷是不一族曰辟芷曰白芷曰白<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>曰芳<lb/>
香曰葯葢皆芷也然則是物宜江南最多有而最不易識雲<lb/>
仲誠有之則幸以見餉以補山中之缺顧芷不難致而余畦<lb/>
成未有期恐亦與雲仲之屋相類耳雲仲笑曰姑記之<lb/>
　　擬晋山房記<lb/>
集賢學士河東李公士弘以好書名天下稍暇則取晉右軍<lb/>
縱筆擬爲之所居山房之窓壁几格硯廣諸供具花物皆奕<lb/>
奕有晉氣由是以擬晋題其顔而介所從逰以徴言扵余余<lb/>
始聞而疑之以爲集賢公之居切邇中朝旣以文學爲真侍<lb/>
從出又爲賢二千石摧強扶良拯飢約興廢墜去之旣久而<lb/>
<pb n="KR4d0431_SBCK_003-16a"/>
能使其民咏思之不忘是扵材何所不具扵古人何所不可<lb/>
至而專取晉人書名以自擬何耶噫嘻嗟夫天之生斯人與<lb/>
之以聰明藝能必将使之有爲以用扵世而人之耳目手足<lb/>
筋骸精力苟不時時役動勞苦之以發散其昏滯則血氣不<lb/>
行而疢疾生焉故古之君子生而無不精扵賤事及閒居偃<lb/>
息投壷也以習扵射歌詩也以肄扵舞以至干戈羽籥琴瑟<lb/>
筭數之類無所不學書刀簡櫝雖非如後世之妍毫媚墨亦<lb/>
往往求通其說而盡其用一旦倅然起之臨戎出政則亦不<lb/>
至有恇怯齟齬之態秦漢以來此俗猶在黨錮興而士始以<lb/>
清虚爲高視人間事一切糠粃之若不足爲者晋氏遂東風<lb/>
塵迷目始真無所用力而各獨以其書傳右軍在當時軰流<lb/>
中傳最甚雖書之工亦緣其人冲懷妙識嘉謀静操有以相<lb/>
<pb n="KR4d0431_SBCK_003-16b"/>
挾而爲之耳豈惟右軍令他人皆如王敦郄超等軰千載之<lb/>
下望其遺迹将棄唾不暇又豈置齒牙㢤今吾集賢公生扵<lb/>
興盛之朝而據乎逸爲之㑹其起鵠舉其止豹隱萬萬不當<lb/>
以丘壑自局翰墨一事未之能忘葢優㢤游㢤聊以寄意偃<lb/>
仰爲適而巳而謂可以窺公之杜徳機乎扵是知公者翕然<lb/>
而同辭以爲余之期公與公之可用扵世誠不但若是而止<lb/>
請書以慰公而且爲公勉焉<lb/>
剡源戴先生文集卷之三<lb/>
<pb n="KR4d0431_SBCK_003-17a"/>
</p>
<p>
</p>
  </div>
</body>
</text>
</TEI>
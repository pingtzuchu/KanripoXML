<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0431_SBCK_024-1a"/>
剡源戴先生文集卷之二十四<lb/>
　　　　　　　　　　　　　　四明戴表元帥初<lb/>
　書<lb/>
　　通謝張可與參政書<lb/>
正月吉日剡源戴表元謹頓首再拜奉書參政相公閣下表<lb/>
元嘗聞之周公之相周也勤扵求士天下之士執贄而見者<lb/>
十人還贄而見者三十人貌贄之士百有餘人欲言而請畢<lb/>
事者千有餘人後世文人墨客誇而張之以為美談表元竊<lb/>
獨以為不然當周公時誠多士安有千餘人日擾擾焉扵周<lb/>
公之門而不耻而受其謁者方疲精憊體有戰國四豪吕不<lb/>
韋陳豨之所不暇曽是以為周公乎盖理之必無者也故夫<lb/>
古之君子之求人也其道必有不勞而致之而君子之見求<lb/>
<pb n="KR4d0431_SBCK_024-1b"/>
扵人亦必有以自致貞女之行不出扵鄕閭知者詳也鬻寳<lb/>
玉者不登門信者先也今有善匠将使之爲巨室問其材木<lb/>
之所産耳目之所經歴口疏指畫一日而辦求馬價扵良御<lb/>
某優某劣某悍某馴雖千里之逺舉能言之何者考之熟而<lb/>
蓄之素也伏惟明公以清材敏識隆名雅度振撼扵東南之<lb/>
日久矣東南之人情土俗時宜政理伸其樂而遏其所不堪<lb/>
者其事悉矣而况扵士大夫之行藏名實進退俯仰容之以<lb/>
禮貌動之以意氣其知之詳而信之扵先考之熟而蓄之有<lb/>
素無所不用其至矣而表元抱區區之賤愚譬之扵物癭女<lb/>
礦石樛木駑駒媒賈之所不親匠御之所不議自其少時顧<lb/>
嘗以塲屋空虚猥鄙之文竊有司之科第以苟一日之祿而<lb/>
兵革以來心氣昏耗雖童子之所能者亦皆廢忘不可温習<lb/>
<pb n="KR4d0431_SBCK_024-2a"/>
以是趦趄震慄守其常分積二十餘年不敢以蹤跡累明公<lb/>
之典謁去年秋有親友自中都回則聞明公不鄙而講其姓<lb/>
名扵公卿将薦之公廷登諸天官之選而使食勞扵下士之<lb/>
秩表元驚疑徬徨不知其何以得之者旣而思之明公之心<lb/>
古君子之心也明公之道古君子之道也推明公之心之道<lb/>
天下之士豈必待求扵我而後與之者乎推明公待天下之<lb/>
士之心之道其扵天下一民一物之未盡得求者惟不知則<lb/>
巳矣苟知之其有忍遺之者乎故因明公而前所疑扵周公<lb/>
之事者愈決表元之所以得于明公則終非其人也明公知<lb/>
之過而取之泛也雖然明公非知之過而取之泛也明公意<lb/>
表元之或可知或可取而不忍遽遺之也表元之非其人以<lb/>
其或可知或可取也而猶不遺之天下之士誠有真可知真<lb/>
<pb n="KR4d0431_SBCK_024-2b"/>
可取者明公其忍遺之乎故表元不敢獨為愚賤之身懼而<lb/>
為天下之賢士喜也不獨為天下賢士喜而直為天下之民<lb/>
物賀也道里修逺貧乏未能叅候面謝而先之咫尺之書以<lb/>
攄其惓惓漸老矣俟明公功成業就它日或能從文學諸生<lb/>
後作為歌詩以頌巍煌盛大之美而或幸而能附託不朽編<lb/>
摩紀載以補山碑野乘之遺関以明明公之知人以侈東南<lb/>
門下士之遇盖未晚也初暄鈞重加愛不宣<lb/>
　　趙氏婚啓<lb/>
伏以叙杏園之年好久熟大門數榆社之文交莫踰賢從宜<lb/>
有絲蘿之託以増金石之情伏承親家某官次令女玉雪自<lb/>
持聞早閑扵婦事而某長男某縑緗不輟覺猶有扵童心當<lb/>
幹蠱之云𥘉豈授姻之敢後夤緣高義邂逅成言之子旣亟<lb/>
<pb n="KR4d0431_SBCK_024-3a"/>
扵有歸吾宗遂從而獲助訊三星之候庸幣帛之是将開八<lb/>
世之祥倘衣冠之相映<lb/>
　　回孫氏婚啓<lb/>
某宦學四方雖知名之巳熟婚姻兩姓願投分以非宜出扵<lb/>
盛心來此信紹伏承親家提刑大監令姪封郡寺簿長孫男<lb/>
肖翁将仕温良之積必克世扵詩書而某男某次女少奎寒<lb/>
薄之資懼未閑扵禮法旣揆量之自審何扳慕之敢高辱問<lb/>
愈勤願辭不獲吾聞命矣敢虚道義之風其自今兹共振衣<lb/>
冠之緒<lb/>
　　回徐氏婚啓<lb/>
伏以中年渉歴苦婚宦之縈懷鄰境扳縁喜親賢之在望投<lb/>
我尺素重扵兼珍伏承親家學士令嗣宣敎籍甚醇明定熟<lb/>
<pb n="KR4d0431_SBCK_024-3b"/>
㑹稽初學之記而某第三女在娘肅然清窶眞是東漢逸民<lb/>
之家草木之味偶同金石之盟遂叶相邀古道不較浮文兩<lb/>
姓甥舅之歡足光吾黨百年子孫之托昉自兹今其為忻愉<lb/>
㒺旣敷冩<lb/>
　　范氏婚啓<lb/>
伏以江海浮蹤旣屠羊之靡託山林餘念惟䑛犢之難忘欲<lb/>
為詒後之謀爰擇宜家之偶伏承親家學士令女小娘子襲<lb/>
清門之禮訓婉娩固宜而某男次紀守先世之儒氊鑚研尚<lb/>
淺夤縁諸父之舊締合兩姓之歡庻無異圖以永良好絲蘿<lb/>
可託實昉自以兹今氷雪相㸔是所期扵吾黨扳縁之喜鋪<lb/>
寫奚殫<lb/>
　　舒氏婚啓<lb/>
<pb n="KR4d0431_SBCK_024-4a"/>
伏以吾州四姓之家久煩慕仰斯文一日之澤亦許扳縁䝉<lb/>
厚幸之如斯臨嘉盟而甚喜伏承親家學士令女小娘子早<lb/>
諳禮範如種玉扵藍田而某男後庚窮守儒氊頗尋源扵潢<lb/>
潦夤縁草木之味締合金石之交菲然微儀辱在高義論財<lb/>
夷虜正吾黨之不為邀福祖宗尚後昆之見相忻愉之至鋪<lb/>
述奚殫<lb/>
　　回弋陽趙教授啓<lb/>
伏以山林偃薄分絶望扵青氊江海游從喜論交扵白首敢<lb/>
惜投瓜之報以嗚伐木之求敬惟敎諭學士前軰東土俊流<lb/>
南宫舊物居楚客衆勞之目加以能言留番君遺愛之鄕久<lb/>
而成聚閱變化扵浮雲外物謹行藏扵暮景修途乃遷九萬<lb/>
里之圖而從二三子之撰時方興學必大修明堂辟雍之儀<lb/>
<pb n="KR4d0431_SBCK_024-4b"/>
君若應徵豈多遜公孫晁董之對清華之選造次可湏某猥<lb/>
緣虚名莫返初服病顙躄足居然棄物之逢時血指汗顔詎<lb/>
意良工之在側旣循墻之不敢惟倚席以增慙所頼芳鄰見<lb/>
分餘映扁舟散髮固難禮法之疎斗酒同襟倘許談諧之數<lb/>
　　通燕右丞啓<lb/>
伏以江浙同風久勞扵鄕往雲泥異路遂隔扵瞻承盖以初<lb/>
無先容之言益成後至之罪比聞台從将壓鄙封此而不預<lb/>
謁扵道周僕則自取踈扵門下然古人之禮見必有贄而儒<lb/>
者之業職當修辭聊效蚓蛩之鳴以當鴈雉之執伏惟右丞<lb/>
相公三光五岳之氣𦦨四海九州之胸襟文雅風流不在王<lb/>
茂弘謝安石之下淵源議論及遊陳元方鄭康成之間方蜀<lb/>
道岌乎難登乃廬山屹其獨立單辭造膝而雷霆收霽輕車<lb/>
<pb n="KR4d0431_SBCK_024-5a"/>
就道而風日淸夷立談亟拜扵璧雙坐對不知扵席近徑由<lb/>
棘列往間槐庭衮職以補躬絺繡加文而滋美醫功以康國<lb/>
參苓解毒扵無形遺民有今其庻幾之謡同類發吾復何憂<lb/>
之歎脫干戈而安錢鎛逃桎梏而還衣冠有年扵兹伊誰之<lb/>
賜今者輟歩𬗋薇之府宣恩滄海之氓山君水妃収雲霾而<lb/>
聽令藩侯邦伯候道路以趨塵榮百扵㑹稽邸使之見章威<lb/>
萬扵臨卭邑令之負弩竊想明公之志非如俗士所窺必将<lb/>
措世唐虞無慙簡冊之載然後許身稷契盡酬韋布之言表<lb/>
元髪種種以欲華跡揺揺而靡止鼓三作而氣絶巳不記扵<lb/>
前勞木再實者傷根矧敢萌扵妄想家有踰七至八之老道<lb/>
遇滿十除五之窮耕鐵硯以誑饑紝楮衣而覬暖取數㢘扵<lb/>
卜筮獻伎窮扵優伶何待河清始有相知之至頗驚星動乃<lb/>
<pb n="KR4d0431_SBCK_024-5b"/>
傳鼎貴之來凡公意氣之交皆昔朋逰之舊篋櫝未滿忍獨<lb/>
棄扵遺珠芻豢方陳姑強羞扵茹藿知我罪我進之退之一<lb/>
維門館之所裁自分泥途而已矣属時炎暑祗役江郊諒豈<lb/>
弟之有慿宜興居之胥吉尚祈謹嗇益保熾昌謹奉啓事再<lb/>
拜以聞伏惟鈞慈俯賜鑒念不備<lb/>
　　通蘇敎授啓<lb/>
某頓首再拜奉啓伯清敎授學士同舍執事某一别光塵九<lb/>
更歲籥雖遊從甚逺莫知桃李之成蹊而潤澤不忘常如珠<lb/>
玉之在側比從鄕論獲採郵音謂将屈扵範模來俯臨扵衿<lb/>
佩諸人動色知為文藻之故家我軰歸心恃有波流之砥柱<lb/>
惟此絃歌之國素無刀筆之風越自近年誘成惡黨魚鱗田<lb/>
籍化為子虚之歸鶴髪儒宗侮以侯白之術計慮踈而自䧟<lb/>
<pb n="KR4d0431_SBCK_024-6a"/>
危穽造詣拙而倒持太阿信萋斐之小言棄隄防之通例貂<lb/>
不足而狗尾續驚位置之何多蚕則績而蟹有筐幾主名之<lb/>
莫辨得者不以為感慢之反以有辭宜謗議之喧天致紀綱<lb/>
之掃地怒室色市遂疑善類為皆然延㓂啓關因令外侮之<lb/>
得入體貌衰而誰顧門戸墜而不扶<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>然冠盖之林凄其羈<lb/>
旅之色事巳至此當取瑟而改調行或使之有彈冠而交慶<lb/>
兹盖伏承伯清敎授學士木假山之家世金華洞之精英方<lb/>
億萬計圜橋門首預登瀛之選及七千里距要服踵充觀國<lb/>
之賔清談雅歩而懐璧自如深潜屏處而推轂恐後居席之<lb/>
右載道以東洎敎令之未施巳觀瞻之頓改當使大官貴将<lb/>
知有師儒之宗自然新學小生復還禮遜之美某舊依童習<lb/>
老綴賔游塵土容顔顧消磨之巳盡江湖名字猶記憶之未<lb/>
<pb n="KR4d0431_SBCK_024-6b"/>
忘聞脂轄之在行喜同𫀆之有託川途孔阻凉燠靡常想愷<lb/>
悌之有慿凡興居而胥吉未由面詗先致手書更兾司存倍<lb/>
加珍毖爰茂乘扵昌㑹以前迓扵亭除不鄙委令敢辭駑鈍<lb/>
伏惟垂慈鑒念不宣<lb/>
　　回凌徳庸諸公啓<lb/>
表元頓首再拜徳庸知事學士執事表元二紀荷鉏巳都忘<lb/>
扵舊學一寒彈鋏敢過望扵新交不虞䟦渉江海而來獲接<lb/>
凌厲風雲之彦盻之青眼投以赤心謂其可為童子之範模<lb/>
遂欲大率國人而館榖旣領訂金之諾又來儷錦之箋陳誼<lb/>
甚高豈俗流之可及有言不食尚歲晚以為期惟是精力早<lb/>
衰淵源素淺使不深扵謬誤得無賴扵高明諸丈先軰不一<lb/>
一奉記合并之間謝敘是幸謹此占報切幾鑒融<lb/>
<pb n="KR4d0431_SBCK_024-7a"/>
　　回舒子燕送鵞酒啓<lb/>
某老而憐子欲分井臼之勞窮為擇壻又得虀鹽之頼政自<lb/>
安扵險陋誰或逹扵高明乃行眷私逺致慶問愛鵞封酒雖<lb/>
感詠之難忘烹魚得書惟報酬之弗稱<lb/>
　　代太學同舎内優成謝賈平章啓<lb/>
伏以公堂較藝守三尺之拘攣鈞路憐材恢一陶之坱北使<lb/>
寒畯動速成之想為國家増樂育之仁趨恩如歸潔巳以謝<lb/>
若稽學制厥重舍優如緣宛陵之竿不能以足而為先後如<lb/>
主矍圃之射但聴所命而為去留至若積累而升較然勞逸<lb/>
之判踰時歴月進以錙銖墜地登天繫扵眇忽角鉛槧者歎<lb/>
其不易而執刀筆者阻之無難自非遇寛大之朝何以成濶<lb/>
絕之選伏念某虫雕無益免禍未陳進不得飛名譽以為高<lb/>
<pb n="KR4d0431_SBCK_024-7b"/>
取仇覽長涺之羡退不敢聚朋曹而造累蹈子厚尺櫝之嘲<lb/>
獨扵分寸之臍扳欲効尋常之馳逐誠非覬望之及動有僥<lb/>
倖之期洛陽年少之能言或輕初學闕黨童子之居位躐見<lb/>
並行謂可滿意以予齊更欲垂涎扵望蜀秉機併進取數巳<lb/>
多而乃雉采先成屢喝盧而未定馬形皆具僅闕尾以不全<lb/>
傍觀訝合頴之難相知惜虧簣之淺徐紓危悃仰籲元台造<lb/>
化之筆方勤文法之議踵至天人曰可堪輿曰否自竒比之<lb/>
多端執友稱信交游稱仁辱公言之交上徑采僉同之請亟<lb/>
頒特逹之俞器躍治而鍾鏞材束薪而榱桷伏觀褒衮尢重<lb/>
負芒盖度越常調之恩猶謂素憐扵庠校若品題佳士之目<lb/>
實非易得扵廟堂科塲之辭頓輕慈闈之色為動所謂生我<lb/>
成我不知舞之蹈之兹盖㳟遇　太傅平章魏公别墅折衝<lb/>
<pb n="KR4d0431_SBCK_024-8a"/>
翹材録用謂周官六典之法度必岀關雎麟趾之心謂洛水<lb/>
數世之源流可培菁莪采芭之用遂使鳶魚之飛躍不強鳬<lb/>
鶴之短長居然數竒亦以等進某敢不激昻弱鹽報稱隆知<lb/>
志乎上志乎中此亦儻來之别物優則學優則仕尚期無媿<lb/>
扵前脩不出他門昉自今日<lb/>
　疏<lb/>
　　觀民閣營造疏<lb/>
伏以名藩偃處實分靈鷲之南支古閣巍然尤據蒼龍之左<lb/>
角非但尊嚴扵郡治盖将觀覽扵民風歲久日長霜摧雨剥<lb/>
工巳成而壞之可惜力有限而葺之良難惟牧守為古諸侯<lb/>
居處不容扵簡陋如父母之役衆子奔趨敢憚扵煩勞各肩<lb/>
乃心共相斯舉謹疏<lb/>
<pb n="KR4d0431_SBCK_024-8b"/>
　　石屏戴式之孫求刋詩板疏<lb/>
伏以天台山高幾萬丈産人傑以何多石屏翁死未百年有<lb/>
詩名之故在思昔江湖半天下之跡定交真袁諸大老之間<lb/>
掀髯顧盻則軒盖成雲握手笑談而壺觴逹曙故其吟萹朝<lb/>
出鏤板暮傳懸咸陽市上之金咄嗟衆口通雞林海外之舶<lb/>
貴重一時旣遭遇之如斯何消磨之遽甚今欲訪刼灰之殘<lb/>
燼斵文梓之新編風雅運開定有聞名而樂助英賢氣合何<lb/>
湏同世之相逢慷愷揮毫琳琅照目謹疏<lb/>
　　抄題刋傷寒書機要疏<lb/>
伏以醫為書行世自岐黄有此用心人說證無方雖倉扁難<lb/>
扵措手况傷寒之至切扵療病以易差自張仲景以來若龎<lb/>
安常諸老旣隂陽虚實十能辨其八九何死生反覆百不将<lb/>
<pb n="KR4d0431_SBCK_024-9a"/>
扵二三盖縁用藥之時多至臨岐而惑今欲一凖古賢之訓<lb/>
明該治法所宜遇某衇則飲某湯傳彼經則投彼劑大書標<lb/>
掲决無疑似殺人衆力板行即是慈悲捄物筆下<graphic n="KR0904" url="https://raw.githubusercontent.com/kanripo/KR-Gaiji/master/images/KR0904.png" mimeType="image/png"/>霏霏之<lb/>
薄潤眉間觀欎欎之隂功<lb/>
　　䝉古崔敎授求路費疏<lb/>
伏以抱關擊柝仕有為貧毁瓦畫墁志将求食乃有北士來<lb/>
逰東州通隷古前之書為科舉外之學譊譊誦說欲盡變荘<lb/>
嶽之音皇皇道途竟不賦侏儒之粟廣文之曹司何在考功<lb/>
之歲月何多居然代者之棲凄其去客之役昔陳師道有外<lb/>
姻寄食故能辭處約之金范希文在鄰郡解官猶時鬻代勞<lb/>
之馬今併無扵指擲欲逺辦扵齎将惟當路之諸公貴人若<lb/>
是邦之君子長者庻幾興念聚刮氊龜背之資萬一知恩有<lb/>
<pb n="KR4d0431_SBCK_024-9b"/>
啣珠蛇口之報<lb/>
　　萬戸府靳提控求仕疏<lb/>
切以陽燧露處借隙日而生光輝神龍泥蟠得尺水而興雲<lb/>
霧豈有英雄之奮發不資氣勢之依慿伏承弘道提控矮矩<lb/>
長身危塗緩歩取毛錐子投地諒世家之豈然辭柳列君染<lb/>
衣幸歲年之巳久今欲脫踪綘灌之伍謁選䕫臯之庭知已<lb/>
紛其如麻拾爵易扵若芥千金之裘非一狐之腋湏衆力之<lb/>
相成方寸之木俾岑樓之髙看修程之立至請題氏某各助<lb/>
若干<lb/>
　　趙道人北遊疏<lb/>
伏以閱世千萬塵何處有建徳國齋心三十日爲子說逍遥<lb/>
游佩煙霞爲齎糧指江湖吾傳舍交梨火棗左右逢源金母<lb/>
<pb n="KR4d0431_SBCK_024-10a"/>
米公先後禦侮此自仙家之素有必湏人力以相成如龍藏<lb/>
芥中得水即化如鵰離鷇外待風即飛但舉揚州緍纏與之<lb/>
徑從洞庭劍渡行矣<lb/>
　　翁舜咨疏<lb/>
伏以挾策為仲尼之徒居然自異求食必伯夷之粟正爾良<lb/>
難竊見翁君舜咨家乏負郭之田躬希陋巷之節寧食三斗<lb/>
■不肯隨肥馬以拜塵強持一寸膠乃欲遡下流而捄濁蕉<lb/>
間之鹿久去釜中之魚屢生今将峩魯章甫之冠分唐廣文<lb/>
之飯顧窮坑之莫塞何選海之可尋凡我同逰豈無知已動<lb/>
色顧炙决非平生之心刮毛成氊是為衆力之助片言白水<lb/>
雙翮靑雲<lb/>
　　代史承奉謝安醮疏<lb/>
<pb n="KR4d0431_SBCK_024-10b"/>
伏以上帝好生本哀矜而不忍下愚有過許悔艾而自新伏<lb/>
念某藐爾羸軀嬰兹篤疾醫師畨進幾百藥之俱投役隷頓<lb/>
勞積三旬而相守去死不能以寸得禍必有其端方當呻吟<lb/>
痛苦之中不勝憂危恐迫之至生身順境則豈知夜食之艱<lb/>
難處事少年則寧免語言之凌忽或計慮再三而用以過當<lb/>
或經營什一而謀慮太深或乘巳喜怒而有所傷或見人患<lb/>
難而莫之䘏或暗室屋漏自虧戒謹之恭或肥馬輕裘不思<lb/>
卑近之福諸如此類可得而殫今盡悟夫前愆庸敬陳扵真<lb/>
欵伏碩惟皇孚佑有赫鑒觀活臣螻蟻之身使沉痾之頓起<lb/>
延臣犬馬之齒得警策扵将來誓以餘生力成善士<lb/>
　　鄧君䟽<lb/>
伏以為五斗米折腰有居貧而不免封萬里侯食肉無委運<lb/>
<pb n="KR4d0431_SBCK_024-11a"/>
以自求切見覺非學士鄧君揚斾歐曽翰墨之鄕揮犀朱陸<lb/>
講辨之地膏肓泉石幾欲携老子入名山欬唾珠璣聊復對<lb/>
離騷飮醇酒固天機之洒落亦要路之峥嵘今者鐵硯巳穿<lb/>
剡書将上大則繡衣乘傳驅駕風霆小亦金鑾代言剪裁雲<lb/>
霧惟公意之所碩欲扵事勢初無留難為交道之光華増儒<lb/>
林之膾炙蠅翼附驥自皆致扵盛心龜毛成氊想不遺扵餘<lb/>
力筆膏一洒鞭影如飛<lb/>
　　城隍廟修造疏<lb/>
伏以一縣之有城隍如心腹為體膚之主百姓之趨力役若<lb/>
子弟效父兄之勞本事理之相湏出人情之樂助睠惟兹廟<lb/>
剏自有唐溪山清雄據上游之最勝殿廡宏敞聳舊治之具<lb/>
瞻自丙子煽祝融之災至巳卯議斯干之築更三數舍雖粗<lb/>
<pb n="KR4d0431_SBCK_024-11b"/>
有成規閱十餘年猶未還前觀盖向之官府亦知衆戸之碩<lb/>
輸故免其科徭欲使期年而趣辦惟此意之甚羙惜舉行之<lb/>
不終扵是瓴甓之材露棲扵水滸棟梁之幹雲委扵山岡坐<lb/>
令肅穆之叢祠猶作凄凉之苃舍行路爲之嘆息居民見而<lb/>
傷嗟今者邑政清明天時豐羙左餐右粥家餘魚稻之蔵十<lb/>
雨五風人思牲酒之報使班垂不期而竭作𣏌梓無踵而趨<lb/>
門絢發丹塗翬飛寳構上以妥扈從鬼神之奉下以展烝嘗<lb/>
香火之嚴是在指揮之間適值作興之㑹先王典祀非同浮<lb/>
屠老氏之淫祠它日穹碑併述武城桐鄕之遺愛斯文風播<lb/>
所至嚮從<lb/>
　　二歌者傳<lb/>
咸淳徳祐中杭有善歌者十人以材貌聞扵天下兵亂流落<lb/>
<pb n="KR4d0431_SBCK_024-12a"/>
皆相失其一人為一武帥得之絕幸有貲權而一人嫁為民<lb/>
妻在武帥部中方其末相值也音信隱隱常相聞旣而幸者<lb/>
創别館求民妻而致之曰吾與爾疇昔固相同類也幸甚脫<lb/>
死邂逅于此願相娯以盡吾志民妻曰娣意誠羙然吾巳棄<lb/>
其身草野間食饜糠糲衣極麻卉窮殘藍縷以求容扵膏梁<lb/>
綺靡間強而為之則辱其素吾不得行也盖凡使者三至三<lb/>
辭之其言如𥘉然幸者意堅請益苦民妻亦居貧久不敢相<lb/>
咈竟致諸館中二人者相見問艱厄道故舊甚<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>幸者懼徒<lb/>
留之不可以安民妻也則出少年女奴數軰煩民妻敎其歌<lb/>
而時與之禄稍使歸有以贍給其夫家民妻旣漸衰老舊習<lb/>
歌雖善無所復用亦幸人傳之遂不慙而為之教數女奴皆<lb/>
如法咿咿嗚嗚動揺其唇輔拘綴其肢體而為之及暮而始<lb/>
<pb n="KR4d0431_SBCK_024-12b"/>
得休幸者自帥家間一至其館按所授歌歌進則喜不進頗<lb/>
微督譲若恐不為盡心者民妻惋悔内不自堪而感其恩且<lb/>
業巳出終不敢怨意相得無違言戴子曰余在杭時見衣冠<lb/>
士大夫以文辭道徳相交游多矣一經患難反面如不相識<lb/>
而二歌者倡優技藝之流承平齒牙餘論所不敢及者也其<lb/>
所為若是有愧之乎然議者猶以為貴幸者旣以義存舊則<lb/>
不當苛督其過賤窮者旣以禮辭聘則不當謟順其欲斯乃<lb/>
求全巳甚之論君子盖無責扵其人焉<lb/>
　劄子<lb/>
　　回袁通父秀才送喜詞并物劄子<lb/>
某頓首再拜通父學士執事某霜露遺軀豈記生辰之及江<lb/>
湖泛識亦無慶問之交敢圖英賢不棄衰陋浹洽旣成扵數<lb/>
<pb n="KR4d0431_SBCK_024-13a"/>
而游揚肯吝扵餘詞至歌郢人之陽春以華綘老之甲子欲<lb/>
倚聲而和則深愧七襄将捲錦以還則又貪十襲外有多儀<lb/>
之餉益寛逆旅之需姑薄叙扵謝言殊未殚扵忱悃尚徼永<lb/>
好俯賜深原<lb/>
　　漁說送王伯畏講晝歸新安<lb/>
江漢之俗多漁畜得魚多則風戾日暴之以俟逺鬻者售焉<lb/>
其事常逸而息甚微有厭之輦魚仰致諸黔𤏡山谷間初至<lb/>
墟民争趨之售十九明日什六又明日什二又明日無售者<lb/>
矣非民商薄土狹而易足無復多事魚也新安今東南經生<lb/>
之江漢也儒者王君伯畏以成學轉授扵鄉寡求而自重養<lb/>
親敎子雖無贏餘不至缺乏鄕多名山川佳姻友良天好日<lb/>
壺觴過從絃奕諧笑未嘗一日不從心適意而踰高從險遷<lb/>
<pb n="KR4d0431_SBCK_024-13b"/>
凉就薄為廣信之後為諸生講經三年蕭蕭然空載而返值<lb/>
余亦窮復無以振發嗚呼此不皆近扵輦魚黔𤏡間者㢤抑<lb/>
余聞之古有大漁陶朱公能生蓄魚嘗自五湖入海游齊楚<lb/>
致千金商愈富術愈竒又荘周嚴光張志和之徒雖漁而不<lb/>
商名愈高予與伯畏更思之大徳癸卯二月朔日<lb/>
　　蜜諭贈李元忠秀才<lb/>
釀詩如醸蜜釀詩法如醸蜜法山蜂窮日之力營營村㕓藪<lb/>
澤間雜採衆草木之芳腴若惟恐一失然必使酸鹹甘苦之<lb/>
味無可定名而後成蜜若偏主一卉人得咀嚼其所從來則<lb/>
不為蜜矣詩體三四百年來大抵並縁唐人數家豁逹者主<lb/>
樂天精贍者主䝉山刻苦者主閬仙古淡者王子昻整徤者<lb/>
主許渾惟豫章黄太史主子美子羙之扵唐為大家豫章之<lb/>
<pb n="KR4d0431_SBCK_024-14a"/>
扵子美又亢其大宗者也故一時名人大老舉傾下之無問<lb/>
諸子自是以後學豫章之徒一以為豫章支流餘裔復自分<lb/>
别標置專其名為江西派規模音節豈不甚似似而傷扵似<lb/>
矣貴溪李元忠以詩游江西之同名能詩者略徧皆余所未<lb/>
識而不鄙請益扵余顧余之寡陋豈暇有益扵人乎姑與之<lb/>
言蜜以資同味者一啓齒云<lb/>
<pb n="KR4d0431_SBCK_024-14b"/>
</p>
<p>
</p>
  </div>
</body>
</text>
</TEI>
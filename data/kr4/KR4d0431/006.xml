<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0431_SBCK_006-1a"/>
剡源戴先生文集卷之六<lb/>
　　　　　　　　　　　　　　四明戴表元帥初<lb/>
　記<lb/>
　　杭州祐聖觀記<lb/>
祐聖觀在杭州城東隅宋淳熈三年丙申歲所創也越再乙<lb/>
未當皇元之元貞元年今靈妙貞常崇教法師王君夀衍波<lb/>
璽書之寵來領觀事始至暏營繕事劇即勤勵自尅完缺飾<lb/>
廢不期月績望大孚乃從遺老捜問故實而記載之詳冺然<lb/>
無聞乃愕然而作曰噫兹寧非缺歟葢觀之地舊有明遠樓<lb/>
者阜陵嘗讀書其間後移爲觀以崇奉祐聖香火爲百姓祈<lb/>
福仍賜今額以道士仇君安一主之然館廡徒具而資糧不<lb/>
充屬杭尹若漕以時時經紀之而巳又後壽成后許以遺命<lb/>
<pb n="KR4d0431_SBCK_006-1b"/>
撥養田二十餘頃之隷仁和臨平者歸觀慶元四年戊午觀<lb/>
始有産籍旣而端平元年甲午有栖霞何氏一區之山林淳<lb/>
祐三年癸卯有錢塘界田原園麓二千餘畆俱以恩澤得之<lb/>
然後化者有歸而食用無乏嘉熈元年丁酉夏民廬火觀遂<lb/>
延燬籍有司之力期歲復舊至元十七年庚辰冬復燬惟門<lb/>
臺及陸君宗補虛白齋存焉扵是陸君竭囊槖躬畚鍤晝夜<lb/>
興緝大人長者聞聲胥應時則有若平章政事游公副總管<lb/>
張公援助爲多荆榛瓦礫中百礎齊築工殫力疲而法師適<lb/>
來若素後繪若耕終畒凡陸之規修廊崇殿叢房複宇罔弗<lb/>
周舉最後乃架方丈之室丹青絡連簮裳遊棲薰脩有憇朝<lb/>
展有次歲時朔望群瞻軰趨琅璈之音檀沉之氛風行雨渟<lb/>
靈斿神槊隂翳閃爍嵬嵬乎信藩都之勝觀仙真之珍宅也<lb/>
<pb n="KR4d0431_SBCK_006-2a"/>
夫由曩之創則重勞由今之繼則倍善誠盍亟圖之以傳信<lb/>
勸遠爰相與斵石來請文余惟神道設教所從來久矣而是<lb/>
觀韜蔵俛仰扵百有餘年之間名字若存若亡主者自仇君<lb/>
後且十七易及今始適遇其時而興又適得其人而盛是殆<lb/>
非苟然者然古之至人常以道超世不以世溷道跡其天游<lb/>
神運逍遥揮斥自當渺八荒爲一室閱千紀如一息去留伸<lb/>
縮無不如意而暇計較于區區名跡之短長乎惟至于有生<lb/>
之必有寄有寄之必欲安且久雖甚曠逹誰能忘之此紀𫐠<lb/>
之所以不可廢也因不辭而爲文俾刻之大徳五年辛丑夏<lb/>
六月旣望剡源戴表元記<lb/>
　　婺源羊闘嶺施水庵記<lb/>
徽之山由閩出其緜連東行千委萬折将舒而爲婺源也五<lb/>
<pb n="KR4d0431_SBCK_006-2b"/>
嶺截焉氣雄形深脩峭阻阨而其塗爲三呉百越商旅之所<lb/>
必經加以霾霧暑潦風雪之蒸薄蒙冒前無停居後無行群<lb/>
則螫出惡獸異物隱見駭惑不可睥睨往來者胥以爲病有<lb/>
上人洪君覺震當五嶺之中曰羊闘嶺者躬刋築之勞創精<lb/>
廬若干楹以休行人之艱憊又烹汲茗飮以沃其渴煩旣又<lb/>
懼功惠之不旣爲捐稼田爲畆者五圃地爲歩者二千一百<lb/>
六十使學道者徒守而居之扵是人之有役扵婺源者如無<lb/>
五嶺之險焉余嘗見世儒非楊墨氏楊之持巳堅墨之狥人<lb/>
廣而要其終俱不能以無弊若洪君之不憚疲其躬以濟物<lb/>
不近扵墨氏之道者耶而人何由非之葢當先王時斯民之<lb/>
行者雖累千百驛山不逢虎兕水不憂蛟龍疑也有鑄之以<lb/>
象迷也有指之以車阻也有逹之以節勞也有止之以舎飢<lb/>
<pb n="KR4d0431_SBCK_006-3a"/>
也有輸之以食使洪君生扵其間雖欲行墨之道如今之爲<lb/>
其何所施乎然若是者世必有真儒能爲之顧諸君談何容<lb/>
易而洪君之事近在目睫不可以不紀其始使來者姑有攷<lb/>
也五嶺扵婺源爲著其外有回嶺彌險前是洪君旣嘗廬之<lb/>
因附書焉大徳五年歲在辛丑八月旣望<lb/>
　　重建瑞龍威徳寺記<lb/>
信多名山山尤名者往往浮屠氏居之有居貴溪之瑞龍山<lb/>
者曰威徳寺相傳天将雨即有雲氣䝉䝉然吐其上旱歲有<lb/>
司爲壇墠請輒應由是以瑞龍名山而寺額取神靈潤澤之<lb/>
義如所稱寺葢爲民而設非㝷常崈土木聚緇褐而巳然郡<lb/>
志扵貴溪載威徳寺縣志併載寺田五百五畆而皆不詳其<lb/>
所起惟僧家以爲時馬祖禪師實始開築寺久且廢田歸豪<lb/>
<pb n="KR4d0431_SBCK_006-3b"/>
家雩禜之跡亦少而瑞龍爲空山矣乃至正已丑歲今天寧<lb/>
主僧妙薰自鉛山西林歸道途所經目悟心動會詔㫖許所<lb/>
在興葺廢寺有侵疆匿産者詰其罪扵是夷荒發堅鳩良役<lb/>
能凡經營六年門臺廊廡堂寢房帑洎諸荘嚴像飾之制靡<lb/>
不完麗簦錫往來鐘魚期昏儼然與承平梵宇無異此一瑞<lb/>
龍山也以昔焉廢之之易而今焉復之之亟何居是不繫其<lb/>
人乎萬家之邑百里之城視一寺爲大也居其位而不治其<lb/>
事問之則曰吾志非不及此權不得獨爲也今夫妙薰師爲<lb/>
之不因其素治之不當其任謀興于邂逅功成扵咄嗟劬躬<lb/>
悴心先施其勞而後食之及旣去來天寧則以授其徒之嘗<lb/>
同宣力者廣燈廣授廣猷大臨崇弜等使次第補其處行蔵<lb/>
進退從容治辦豈不聳然異于人㦲師字少白閩儒家黄氏<lb/>
<pb n="KR4d0431_SBCK_006-4a"/>
寺成之九年遂來索文爲記因爲畧敘本末若證驗文櫝傾<lb/>
助氏名它石具焉大徳七年歳在癸卯五月朔日記<lb/>
　　邢州秀野堂記<lb/>
邢臺王成父自其先大夫築秀野之堂扵所居之里洎成父<lb/>
長成而能仕以材選佐使江南乃及與余交而問記扵余余<lb/>
嘉其意不得辭則本故實據古昔爲成父講之先王之時人<lb/>
無不農凡操耒耜服稼穡者通謂之野人人人皆農而何以<lb/>
治之扵農之中擇其秀者以齒于學以録于鄕以升于朝其<lb/>
尤秀者爲大夫爲卿爲公而通謂之君子孟子所謂非君子<lb/>
莫治野人非野人莫養君子此其别也漢始以秀才名科然<lb/>
亦不廢力田孝弟諸目自是有公府辟召自是有九品中正<lb/>
其所取之人載在史冊往往由草野得之非皆綸巾羽扇唾<lb/>
<pb n="KR4d0431_SBCK_006-4b"/>
壺麈尾以清流自命也科舉任子興然後一切鄙農不爲余<lb/>
之少時身預斯弊中原風俗則非江南可比三河尤爲豪傑<lb/>
義士窟宅想見王大夫名成行尊倦遊東歸有意扵斯堂而<lb/>
營之也神馳大行之飛雲目遡漳河之流泉下車舒徐廵按<lb/>
阡陌班荆從容問勞父老禽鳥往來花竹左右一時功名經<lb/>
濟之懷收捲净盡平生交遊故舊聞堂成而落之烹羊羔糁<lb/>
伏雌弹鋏擊筑醉舞起和而歌噫鳴扵是公罔揚觶張老進<lb/>
祝舉過庭之異聞修飲郷之旅語雍雍乎于于乎其尚友温<lb/>
國徴名洛園而徜徉扵秀野也然乎豈不然乎成父之材之<lb/>
能仕余所聞而知也抑成父有所受之而然而余之知猶未<lb/>
盡也士何用專以材得名亦何用以能仕爲材成父顧斯堂<lb/>
之名而常自省焉<lb/>
<pb n="KR4d0431_SBCK_006-5a"/>
　　徐氏報恩閣記<lb/>
人道之至親無踰扵父由父之親而類之凡父之同父皆父<lb/>
也皆父則皆親然先王制禮獨許爲父廟而諸父不廟者尊<lb/>
各有所專也皆親以順其情獨尊以嚴其義而禮始行又當<lb/>
其時生閭里死族葬服盡者舉同㸑之緦屬逺者預四宗之<lb/>
祭想見世家族聚雖百代可以不散而况群從尚近之親乎<lb/>
後世宗法先壊人無貴賤以析居異産爲俗以第五倫之賢<lb/>
而愛衰于兄子謝太傅之義而哀廢于期功他何望㢤弋陽<lb/>
徐君覺民嘗爲予道其伯父思齋公之事徐氏初以儒儉起<lb/>
家迨覺民之生十一年而喪其所天思齋公㒇之猶子也爲之<lb/>
督業爲之聘師爲之典衣鬻田以供其費比長爲之通名于<lb/>
郷先生謝禮部張教授之門以盡其藝藝成而科舉廢公亦<lb/>
<pb n="KR4d0431_SBCK_006-5b"/>
與世辭矣扵是覺民兄弟旣葬公于里之杉木原有司上其<lb/>
名而官之遂教授信州再轉尤溪遂昌主簿而家且日肥覺<lb/>
民曰吾㣲伯父之賜不至是圖所以寄其慕思者杉木原之<lb/>
旁不半里有寺名中山乃扵寺東偏剏飛閣三間嚴像設潔<lb/>
龕几崈鼓鐘割上肥田十畆以予僧俾諱日以其禮祠之而<lb/>
聴徐氏子孫會祭閣成扁曰報恩夫此何足言報抑聊以志<lb/>
不忘焉耳如是旣定覺民不自安以問于余余曰此雖非先<lb/>
王之禮而猶先王之意也不然儒家者力旣不能置宗法又<lb/>
不許備廟人人各親其禰世世愈逺其祖而覺民之一再傳<lb/>
不復知有思齋公矣覺民其忍乎君子于此不惟當姑許之<lb/>
又當奨成之使爲尊者知恤其卑之有報爲子姓者知不遺<lb/>
其旁親之爲美扵以扶人倫勸世俗宜非小𥙷閣扁某公參<lb/>
<pb n="KR4d0431_SBCK_006-6a"/>
預所書其割田件目剏閣月日載在租籍此記者宜不著<lb/>
　　此樂堂記<lb/>
弋陽徐覺民爲尤溪主簿時大夫人年適七十覺民歸而率<lb/>
其子弟諸孫奉觴爲壽懽如也顧舊堂頗迫隘明年因其後<lb/>
隅闢而新之爲个五爲楹十二魁深廓方有翼有容遂取白<lb/>
樂天對酒詩中語名其額曰此樂堂而屬余爲之記余惟天<lb/>
下之樂出于力營勢致者莫不皆有淺深豐約之不齊而惟<lb/>
奉親之樂得于中心之誠然不以貴加不以窶損迨乎情真<lb/>
事愜適無抵牾則單門素士之養或有王公卿相之所不及<lb/>
樂天名位固不爲甚髙其清才至性發于懽暢形于歌詩鏗<lb/>
鏘膾炙轟人齒頰覺民有羡于此而取焉無所不可抑區區<lb/>
之論以爲覺民似不必甚羡于樂天今樂天在固将求爲覺<lb/>
<pb n="KR4d0431_SBCK_006-6b"/>
民而不可得也何以言之樂天奉母時家貧俸薄嘗從禁林<lb/>
乞兼京兆戸曹參軍以便養凄凉酸楚聞者憐之後來祿食<lb/>
稍充居饒園池樂備絲竹則其樂日與賔游僮伎共之而不<lb/>
及親矣新井之篇爲母受惡一斥司馬再遷分司逃䜛畏譏<lb/>
浮沉終身兼之門清祚薄子息稀絕晚節寂寞目同枯禪而<lb/>
何樂之言乎今吾覺民官雖淺足以行志居雖僻足以全眞<lb/>
進無簡書之憂退有山林之安而大夫人自其盛年秉節勵<lb/>
操勤勞之獲積成豐餘貞烈之苦舒爲康怡歲時晨昏問安<lb/>
展慶綵衣盈前含飴擁後意動而甘旨具頥指而供帳給計<lb/>
人生居處承順之恱一一無所虧缺豈惟樂天愧之将世之<lb/>
凡爲人子者舉願爲覺民此樂而不可得也古者朋友比兄<lb/>
弟之義将登堂拜母覺民扵余不可辭乃次第所欲陳之云<lb/>
<pb n="KR4d0431_SBCK_006-7a"/>
云以先之而因以爲記大徳八年四月旣望<lb/>
　　氷雪相㸔之居記<lb/>
呉成李法師之居在京師崇真宮客有疑于氷雪相㸔云者<lb/>
以問之其人臆之曰法師厭紛囂羞溷濁姑有取扵天地間<lb/>
清物以爲洗心盪目之玩焉耳何疑乎其人之羣有學道者<lb/>
聞其人之說呀然而笑曰噫是以世議相短長可也烏足以<lb/>
書逹人之云云㢤且子以爲氷雪者孰爲之曰氣爲之曰氣<lb/>
孰爲之曰水爲之曰水盈扵天地間爲雲爲雨爲霜露之屬<lb/>
皆是也而得爲氷雪而可常常玩之乎曰氷雪之可玩者以<lb/>
其爲水之變而愈清者也曰水變爲氷雪而愈清不曰氷雪<lb/>
又變而爲水乎葢嘗静而思之氷雪者水之迹水者天地之<lb/>
迹天地者太虚之迹太虚者氣之迹人以其迹與太虚之迹<lb/>
<pb n="KR4d0431_SBCK_006-7b"/>
相摩不啻百千萬塵之一息其偶然得氣之清而能以功言<lb/>
行業著稱扵時而超異扵流軰者亦猶水之偶變而爲氷雪<lb/>
也名成志就得其慿依享之長年而有後者氷雪之近扵人<lb/>
而收蔵稍久者也俯仰雖不愧于幽明而憂䜛畏譏名不能<lb/>
終全志不得盡遂者氷雪之難成而須臾幻㓕者也全貞守<lb/>
素深潜不市以自善其道氷雪之處于空林䆳谷而無斧斤<lb/>
之戕風日之爍者也然是數者皆不能不化雖不能不化而<lb/>
其爲氷雪清氣長在也抑其說何止于是吾逰扵世而知夫<lb/>
人之可貪可慕者無如權貨勢禄大之英雄豪傑之所必争<lb/>
而小之不免爲愚夫愚婦之所共惑當其疾趨而求重關而<lb/>
扃莫不以爲難致之珍不㧞之業而由吾觀之經扵吾前而<lb/>
不留于吾目蕭蕭然水雪之不若也故氷雪一也有化之于<lb/>
<pb n="KR4d0431_SBCK_006-8a"/>
迹有化之于無迹有迹之化吾前之說也無迹之化吾後之<lb/>
說也吾常見儒者不渉吾道家門戸以爲恍惚怪誕故其事<lb/>
難爲言吾道家所居有瓊林珠玉之雕飾夏暑不能使之暄<lb/>
冬寒不能使之凍窮其飛騰變幻絕跡之觀希世之須何境<lb/>
不可遺何求不可獲而况區區氷雪之玩欲有即有欲無即<lb/>
無乎而公等何以疑之扵是客與其人者駭嘆愧謝知世外<lb/>
之學果有所未盡也托余述之而文之以爲記<lb/>
　　晚香堂記<lb/>
番昜樵隱吴君作新堂于夀櫪山所居之西偏種菊其間而<lb/>
名曰晚香其子法師與余遊以書屬爲記葢當其時公之年<lb/>
與夫人之夀皆七十法師自禁林得請歸奉觴稱慶朝廷之<lb/>
近臣江湖之名儒凡能文詞墨翰者俱有餞贈以相褒美誇<lb/>
<pb n="KR4d0431_SBCK_006-8b"/>
嘆華編魏榜照耀山谷文軒貴驛震動行路以人情論之意<lb/>
亦可以娯遲暮暢憂鬱而不愧于其名矣法師曰不然吾家<lb/>
居櫪山幾餘二百年自樵隱公以上世有厚徳不戚戚以居<lb/>
不汲汲以趨方番昜盛時朝朱暮紫東印西組人無寕蹤而<lb/>
樵隱公處之恬然及今詮改舉罷驅馳之事盡息而吾樵隱<lb/>
公恬然猶前日也顧作一區之宅以避寒暑燥濕前有清泉<lb/>
盤石之觀後有脩篁茂樾之美行豆觴業誦絃于其中巳不<lb/>
啻足必扵耳目欲有所増益将世情何物不可願而獨取夫<lb/>
菊殆微懐淡泊偶自相合耳而何他說之云乎嗟夫物之無<lb/>
情不如人之有欲自垂髫以至皓首余見富貴家多矣名園<lb/>
甲第遷竒花構怪植千金之資萬夫之力聘致惟恐不亟裝<lb/>
飾惟恐不侈歌鐘未休老憊且至幸乃有賢子孫扶特之僅<lb/>
<pb n="KR4d0431_SBCK_006-9a"/>
僅猶可自保此不待遠取而知也而吴氏隱德盤薄停蓄至<lb/>
于二百年之久可謂晚甚猶徐行㢘取如是天豈不愈念之<lb/>
而士大夫聞晚香之風亦可爽然動心哉是爲記大徳八年<lb/>
秋九月四日<lb/>
　　先天觀記<lb/>
信之龍虎山以僊著學僊者附之而居枝牽葉聮不可勝數<lb/>
也曽貫翁作先天觀扵其山之南役最後地最僻境最勝其<lb/>
初也人皆疑之終也人皆竒之貫翁曰噫嘻吾何意于是乎<lb/>
㢤葢吾生而畸孤年未衰而倦遊交雖多而寡諧以為旣不<lb/>
願有求扵世徒得數弓之宅一夫之田奉吾師香火而休焉<lb/>
巳不翅足顧便近地不可得會有以山麓售喜而質之則樵<lb/>
者捫岩而蘇耕者焚林而畬其艱且勞如是而何以爲居然<lb/>
<pb n="KR4d0431_SBCK_006-9b"/>
不敢决焉捨去爲之盡力攀陟一睨忽然而堂皇開突然而<lb/>
輔衛立問其名若仙人岡塵山臺山天應山之屬平時想像<lb/>
扵煙嵐渺没間者一一近在目睫心不能無動遂乃銖累寸<lb/>
葺自經始于庚寅明年辛卯精廬成又明年壬辰中堂成越<lb/>
十有三年甲辰祖殿庫廡門臺諸室俱成澗徑自水口甃至<lb/>
觀前可三里水縈縈四時不絕流遡鶴飛臺下少東第一橋<lb/>
曰雙清其南曰月泉益東第二橋有成石如船俯<graphic n="KR1486" url="https://raw.githubusercontent.com/kanripo/KR-Gaiji/master/images/KR1486.png" mimeType="image/png"/>澗中曰<lb/>
雲闕而遡少南第三橋曰桃花流水益南又橋　北折滙<lb/>
一巨池曰長生先天觀門臨焉過門益北　粟中<lb/>
又折益西曰自然亭自然之西南曰深處　深處陡上巍<lb/>
屏矗張正與僊人岡塵山相客主曰雷壇俯壇而西南曰雲<lb/>
菴曰逍遥眺琵琶峰可企而<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>也復南俯一圓池曰魚我魚<lb/>
<pb n="KR4d0431_SBCK_006-10a"/>
我之頃曰天風雲外其東下曰元圃益下横二泉　而瓠腹<lb/>
者一瓢餘流爲丹出二泉右可以第四橋左可以長生池也<lb/>
諸名或亭或不亭或扁或虛大略使人遊其中如循環無端<lb/>
觀傍田可稼者余百畝田上山破荒發堅悉種花竹雜果木<lb/>
今皆滃然成茂林此吾居山之顛末次第誠不料得至於此<lb/>
而人何以疑之復何以奇之乎吾始聞貫翁賢願親之及承<lb/>
其言儉而慈静而貞信乎其有道高君子也古之爲僊者不<lb/>
擇地今所稱琳館往往爲人指目者其先固皆荒巖絶谷不<lb/>
通車轍馬迹之處意有神物秘惜待其人而居之如貫翁之<lb/>
於先天寕非是耶寕非是耶請以是爲記大德八年九月日<lb/>
朔旦<lb/>
　　　虛室記<lb/>
<pb n="KR4d0431_SBCK_006-10b"/>
人情之至不能忘者莫如身因有身也而不能忘其居因有<lb/>
居也而耳目口體百物之須舉不能忘焉因有耳目口體百<lb/>
物之須也而貧賤者思足其欲富貴者思固其獲貧賤者思<lb/>
足其欲富貴者思固其獲而世無閒民矣臨川危公遠法師<lb/>
與余相遇於玉溪之上曰若我則庶幾免於斯夫余聞其言<lb/>
固心異之閱一年而以書來請記其所居之虛室嗟乎公逺<lb/>
乎子之室其旣真能盡虚之耶抑方將有諸而遂以漸虛之<lb/>
乎人之一身寄于茫茫行于冥冥得有其室實難有室而能<lb/>
虛之尤難有而能虚虛而不失其有尤加難焉公逺生于世<lb/>
家左元右史前道後術少無科舉利祿之賊長無妻孥産室<lb/>
之錮所謂耳目口體百物之須仰於世者甚簡使之富貴可<lb/>
以知其不遷使之貧賤可以知其不怵而又出門盡見天下<lb/>
<pb n="KR4d0431_SBCK_006-11a"/>
之名山大川登堂則縱交四方之公卿豪傑凡老師宿儒經<lb/>
生學士白頭羡慕而不得如意者不勞經營悉萃几席餐芳<lb/>
襲腴搴竒攬秀天爵之華内美之珍無物不具公逺方守之<lb/>
以謙取之以㢘薄積而厚貸多耰而少穫其爲室也可謂之<lb/>
有而能虚虚而能不失其有者非耶雖然公逺爲老子學者<lb/>
也虛室之言出于荘周莊亦師老子而老子之虛與荘周異<lb/>
老子之虛虚其徳其言也憂世以爲慈同物以爲和譬之與<lb/>
天地八荒萬象爲一室者也荘周之虛併其言而虛之久則<lb/>
将使人傲世逃物而自居其福譬之欲以天地八荒萬象爲<lb/>
巳之私室者也公逺其審擇于斯二者而居焉大徳八年孟<lb/>
冬旣望<lb/>
<pb n="KR4d0431_SBCK_006-11b"/>
</p>
<p>
剡源戴先生文集卷之六<hi>終</hi>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0431_SBCK_012-1a"/>
剡源戴先生文集卷之十二<lb/>
　　　　　　　　　　　　　四明戴表元帥初<lb/>
　序<lb/>
　　陳公輔字序<lb/>
天下之器可以遠行者莫如車居而能制人者莫如弓然弓<lb/>
非矯之強莫得以成其堅徒車而無所翼亦不能以重載故<lb/>
古之君子擇義而名之取扵弓之矯之之強以爲弼取扵車<lb/>
之翼之之重以爲輔自其孩童知父兄師友之教也一噫噦<lb/>
唯俞罄折不敢自用也而必顧扵禮其聞之扵昭昭也若有<lb/>
官府書之其爲之扵㝠㝠也若有鬼神臨之凡所以矯之而<lb/>
強其内也自其逹扵政而可仕也求之山川風土國俗以廣<lb/>
其識質之簡書詞令才藝以弘其業責之封疆兵革要約以<lb/>
<pb n="KR4d0431_SBCK_012-1b"/>
信其節凡所以翼之而重其外也内強則不至扵失身外重<lb/>
則不至扵失人大丈夫所為平居俯仰無愧臨事從容有餘<lb/>
者用此道也今之君子方其自為也旣不過以途人待其身<lb/>
及其待人亦僅僅相與為途人無怪也宛陵陳君名弼字公<lb/>
輔問其說扵余余為略考書名之義而遂及扵弓車之用昔<lb/>
工尹商陽以弓射人而知禮君子善之王良耻為嬖奚御而<lb/>
見稱扵孟氏公輔往而務其矯之扵内者愼其載之扵外者<lb/>
其扵義也思過半矣<lb/>
　　陳養直字序<lb/>
學者陳生名規靳扵人之意其圓也其族昆字之以養直曰<lb/>
規弓材也弓材直養直疑之以問扵余余曰何傷乎古之言<lb/>
規者曰官師相規曰沔水規宣王人未有巳不直而能規人<lb/>
<pb n="KR4d0431_SBCK_012-2a"/>
者也故規也者以巳之直直人之不直者也仲尼﨑嶇以行<lb/>
道而長沮桀溺非之以矯規者也西都之季篡勢巳成谷永<lb/>
貢禹譊譊扵亂朝昏主之間以容其身以詐規者也鬻拳洩<lb/>
冶不勝區區之諒訐君以干禍以隘規者也范蔚宗柳子厚<lb/>
才高氣峭欲伸一二而䘮其千百以亂規者也故巳直而規<lb/>
人則其規行巳不直而規人則其規毁若伊尹規太甲孟子<lb/>
規齊王汲黯規公孫弘韓退之規陽城規之善者也養直羙<lb/>
資識嚴檢操是能顧其名矣是能直矣余得廣其材說扵弓<lb/>
材之外以堅生之養大徳丁酉歳後十二月朔日戴表元序<lb/>
　　陳同與弟周字序<lb/>
人雖甚賢所以待人者必有不能使之同人雖甚不肖所以<lb/>
謀巳者必無不欲使之周余自渉事以來至于今有見扵斯<lb/>
<pb n="KR4d0431_SBCK_012-2b"/>
理熟矣誠有一人焉能恢容博施扵其躬之飢渇寒暑安危<lb/>
苦樂舉不暇乎自為而必使惠足以及人功足以善俗則天<lb/>
未嘗不與之名位祿壽而昌其子孫之胤故堯舜之憂勤而<lb/>
不私也以朱均之不肖而猶百世不乏其祀禹之水功契之<lb/>
敎績稷之農勞而配天皆數百年孔孟之皇皇明道無一丘<lb/>
之勢以資其身而衮冕蒸嘗至今為萬世師門恩里䕃他姓<lb/>
莫敢望焉此豈區區褊心狹量之所能知㢤頴川陳文忠公<lb/>
家禮法為宋大夫第一化其徳者國稱忠臣家稱良子有逺<lb/>
孫羅田尹見其二季同周扵余而曰願賜之字而因以敎之<lb/>
余與之交信乎其為仁賢忠厚之澤也謹為字同曰孟恢字<lb/>
周曰仲博而推明之以人情天道之說庻幾休風慶譽勿替<lb/>
引之以期于永久莫墜云大徳丁酉十二月朔日前進士剡<lb/>
<pb n="KR4d0431_SBCK_012-3a"/>
源戴表元序<lb/>
　　字三友序<lb/>
五行之近民用莫如火彼木金水土皆出扵自然惟火也人<lb/>
爲之雖人爲之而亦出於自然古之人當其時也則然新火<lb/>
而後始飲食火之不新葢自五季以降不以爲怪矣學者安<lb/>
扵舊弊而不聞先王之法此其一也字舒然以新之易之象<lb/>
曰風雷益吾嘗觀扵風其順扵物而動者皆益也其不順扵<lb/>
物而動皆損也惟雷亦然是風雷之扵物有二道也君子觀<lb/>
其順之道而從之則爲遷善觀其不順之道而違之則爲改<lb/>
過然善與過豈有能自知㢤吾若求益也而入扵損吾若求<lb/>
損也而入扵益在擇之而巳矣字董益之以擇善天下無有<lb/>
生而貴者也自古之聖賢舜禹伊吕皆起扵隴畆耕漁之流<lb/>
<pb n="KR4d0431_SBCK_012-3b"/>
當其窮時未有不以所事在位而貴者也孔子之法曰畏大<lb/>
人居是邦不非其大夫而孟子曰彼趙孟之貴非貴也我仁<lb/>
義之貴良貴也斯言也非孟子而言之則涉扵傲安有傲而<lb/>
猶得有貴扵已者乎雖然若孟子之道則不可以不守也字<lb/>
吳良貴以守道<lb/>
　　陳景惠諸子名字序<lb/>
儒者陳景惠氏自其嚴君積徳攻文以良聞于鄕里鄕里同<lb/>
業軰行若後進生往往持所售名薦書齒仕籍獨齟齬不偶<lb/>
而天昌其家景惠遂有丈夫子七人皆明嚴整飭良種幾未<lb/>
墜云一日以名字請余余為貳名繋之扵良而各為字以訓<lb/>
之曰汝良合合莫雜扵羣玉羣石而潤扵石蘭羣卉而潤扵<lb/>
卉其類不可逺其自處不可不嚴也字良合以孟嚴曰汝良<lb/>
<pb n="KR4d0431_SBCK_012-4a"/>
㑹事當其時之可謂之㑹然知時之可而不知理之可則入<lb/>
扵悔暴虎馮河有不顧而為之者彼其心一時亦以為可也<lb/>
字良㑹以仲理曰汝良全人之受身扵父母耳目四體之與<lb/>
其心俱不可妄也耳全扵聰故不妄聽目全扵明故不妄視<lb/>
手足與心各全其職故不妄為字良全以叔受曰汝良俞古<lb/>
之君子重然諾然者然人之言諾者諾巳之許而其最著扵<lb/>
經傳曰唯曰俞唯者惟於巳而有所悟俞者喻扵心而有所<lb/>
感今之君子意然而言色然而許而望其能自信信人無有<lb/>
也字良俞以季信曰汝良僉自大聖賢不敢以胸臆明智自<lb/>
用毎見一謀必博盡扵衆言之僉同而後出之窮閻白屋之<lb/>
士横經以待問懐珍以求聘而曰我能為人决大疑發大政<lb/>
吾知其必有以得此也字良僉以季博曰汝良介柳下惠之<lb/>
<pb n="KR4d0431_SBCK_012-4b"/>
居魯謂之和可也徐邈之居魏謂之通可也他日君子考其<lb/>
本末之實而以介歸之字良介以季實曰汝良企白圭企禹<lb/>
而不至扵禹燕噲子之企堯舜而不至扵堯舜豈獨不至去<lb/>
之益逺惟七十子企仲尼雖不能至而去之不逺則學與不<lb/>
學之分也字良企以季學訓畢七丈夫子者請書扵櫝因書<lb/>
以遺之<lb/>
　　陳氏三子字序<lb/>
剡士陳子得名其三子曰模楷格而請字扵余余曰是三名<lb/>
者其義一也傳曰膏粱難正夫子弟之難正豈獨膏梁㢤余<lb/>
頻年浮沉客徒所交㳺大家子不一有見狗馬聲色而恱有<lb/>
見貨玉章綬而悅有見宫室輿御而悅號稱賢者不過見吳<lb/>
書吳服古器玩而悅無有恂恂然謙顔愿辭而能行儒生學<lb/>
<pb n="KR4d0431_SBCK_012-5a"/>
士之事者越來山中氣象朴野前數者之疑幸且不接于目<lb/>
而謬用其心者猶不少也陳氏之子耽儒而好禮是能正矣<lb/>
模也者正之始也字模曰伯正木無楷不能器人無學不能<lb/>
材舜楷堯禹楷舜七十子楷仲尼古之人皆然字楷曰仲學<lb/>
學欲博博則不能皆正學欲約約則不能必正扵此有道且<lb/>
學而且格之格也者所以一于心也字格曰叔一三子盍往<lb/>
而各思其義也㢤雖然居是家而無以正其子弟非良父兄<lb/>
也居是鄕而無以正人之子弟非良士也余與子得亦盍交<lb/>
自勉焉<lb/>
　　趙氏二子字序<lb/>
仲尼扵春秋諸國非主齊則主晉成季之在晉猶夷吾之在<lb/>
齊也然仲尼以功許夷吾言不及成季何也夷吾之功及天<lb/>
<pb n="KR4d0431_SBCK_012-5b"/>
下成季之功止扵其國他日謂齊桓公正晉文公譎亦猶是<lb/>
也由求子貢之才過曽點逺甚舍瑟言志悠然累十言適契<lb/>
聖人之懷亟稱與之至終身所成就竟亦何敢望由求子貢<lb/>
故以成李之志而能擴之以弘毅曽點之志而能歛之以平<lb/>
實則爲全才盛徳無復遺憾是皆不可以無學也上饒趙氏<lb/>
以丈夫子長勲字伯成次點字仲與請爲訓辭書此遺之<lb/>
　　曹氏四子字序<lb/>
易之道無不亨者也易爲憂患作而能無不亨何也易有亨<lb/>
不亨而易之道無不亨也今夫人有生而見與扵天者天亨<lb/>
之有生而見與扵人者人亨之夫我之道欲亨而天與人交<lb/>
亨之豈非我之大願至扵道不可期而天與人或不見與則<lb/>
如之何若是者我必自亨之故命之有亨有不亨在天在人<lb/>
<pb n="KR4d0431_SBCK_012-6a"/>
而道之無不亨者在我太丘曹君士開取易名其四丈夫子<lb/>
皆以亨且旣皆有字而質其義于余余前四子者而諗之曰<lb/>
來震亨字子以徳脩震扵易爲長子爲動爲懼爲長子重任<lb/>
也動而懼危道也任重而危人何頼焉古之人扵此不恃無<lb/>
懼而恃己之有徳周公之東山也而赤舄几几仲尼之陳蔡<lb/>
也而調琴自如脩徳故也來賁亨字子以文剛賁之體中柔<lb/>
外剛而飾以文夫苟中柔外剛而飾以文君子何貴焉彖易<lb/>
者戒之若使之以柔文剛不若主柔而文之以剛扵是體不<lb/>
撓扵内飾不虚于外而文以成來謙亨字子以光益天道之<lb/>
不可過莫若謙謙也者欲人損有餘而益不足王公損驕吝<lb/>
故能以富貴光其家士君子損狷嫉故能以貧賤光其身來<lb/>
復亨字子以善初人之初無有不善雷静而伏扵地中其氣<lb/>
<pb n="KR4d0431_SBCK_012-6b"/>
氲氲然及動而震驚擊搏物有病之者矣性之扵情猶是也<lb/>
故曰為善者務要求復其初曹氏之四丈夫者為人子者也<lb/>
為人兄若弟者也今而為人子者他日為人父者也為人子<lb/>
若弟者它日為人臣之道也為人兄若父者它日為人師為<lb/>
人長之道也四丈夫者處其義則思慎其躬慎其躬則思稱<lb/>
其名稱其名則思亨其道乎㢤<lb/>
　　唐氏十子字序<lb/>
相臺唐氏一門十男子其郷大夫紫山胡公命之皆居居字<lb/>
元若曰元善也人之居不同而同歸于為善云爾余考傳紀<lb/>
元非徒為善而巳也葢扵事之序為初物之數為一而人之<lb/>
體為首若是乎其尊而孰能踰之今試驗之扵君之郷羣然<lb/>
朝而同遊暮而同休者孰非吾等夷儕軰也而有一人焉能<lb/>
<pb n="KR4d0431_SBCK_012-7a"/>
脩飾顧籍爲善人君子之事則衆必交相推異耻其身若不<lb/>
敢與齒何也彼爲善則我亦莫能踰之也爲善扵一鄕一鄕<lb/>
尊之莫能踰爲善于一國一國尊之莫能踰爲善扵天下天<lb/>
下尊之莫能踰爲善于千萬世千萬世尊之莫能踰亦猶是<lb/>
也雖然彼爲善者非徒曰能善其名字而尊也而爲善者無<lb/>
有不得善其名字是道也雖文王周公不廢豈惟文王周公<lb/>
古之人其子之最貴稱元子卜用元龜筮用元日員用元士<lb/>
冠用元服凡物之可以願其善者無不用也天下之民族亦<lb/>
無别生分類若垂禹臯陶伯益之倫僅始得稱才子而稷契<lb/>
朱虎熊羆八人遂目之爲八元嗟乎唐氏之子亦務尊其名<lb/>
字而使人無以踰之㢤按十子海鹽使君者五曰居仁字元<lb/>
壽曰居吉字元太曰居敬字元譲曰居約字元博曰居禮字<lb/>
<pb n="KR4d0431_SBCK_012-7b"/>
元脩提舶君者二曰居安字元静曰居謙字元益南城令君<lb/>
者三曰居簡字元可曰居信字元諒曰居貞字元實三君者<lb/>
方以才名器業顯楊扵時余旣諗而嘉之其往而益厚基搆<lb/>
綿禮遜隆賔遊使此十元者虚心而強學顧名而思義居則<lb/>
不失俱爲良子弟出則相望俱爲名卿賢大夫它日國史書<lb/>
之儒林譜之三河衣冠世家遂将推唐氏爲稱首不亦可乎<lb/>
余扵紫山公之言非敢益也直衍其遺餘焉耳<lb/>
　　凌氏二子字序<lb/>
安吉二凌長愈次懋其父官宣城時招余館中所敎學徒也<lb/>
旣有字之彦道彦徳而未加之以訓辭及是乃來請扵余而<lb/>
告之曰噫爾愈爾嵬嵬昻昻欲爲韓者耶爲韓有四難起孤<lb/>
窮得官遇當盡言不懐禄當盡節不畏死勇難無師資之素<lb/>
<pb n="KR4d0431_SBCK_012-8a"/>
遺言絶學徑詣聖處敏難知順逆謂叛鎭為必不可宥明同<lb/>
異謂外教為必不可殽介難與人交無怨仇而平生所受恩<lb/>
必酬厚難是四難者在同時同輩中行之不能一二而韓子<lb/>
全之是非有見扵道不爾也而世人但以文求韓遠矣噫爾<lb/>
懋爾天下之物無不求而至天下之業無不為而成故富貴<lb/>
貧賤所以朝暮焦勞其筋力不同而同志扵得然而不能皆<lb/>
得也惟徳之在人其為物甚良業甚精其得之甚不難而人<lb/>
未有求而為焉此不懋之過也今夫仁始扵不忍欺孩童及<lb/>
其懋之也至扵為堯舜之博濟義始扵耻穿窬及其懋之也<lb/>
至扵可以為夷齊之譲國今驟焉語汝以堯舜夷齊之事歉<lb/>
然誠有所未暇而不忍欺孩童與夫見穿窬而耻者人人之<lb/>
所可能也夫道務扵為韓之勇敏介厚而不專於文徳務扵<lb/>
<pb n="KR4d0431_SBCK_012-8b"/>
人人之能為而可以至堯舜夷齊之仁義人之欲納忠扵二<lb/>
子者寧復有加扵此乎二子顧其名若字而無負余之言㢤<lb/>
　　朱使君七子字序<lb/>
廣信朱使君以徳世其家有大丈夫子七人旣皆取徳為名<lb/>
繋之以曰懋曰輝曰容曰成曰潤曰明曰覺且旣皆以伯仲<lb/>
叔季得字曰昭曰剛曰大曰振曰温曰俊曰𥙿而未加之訓<lb/>
辭客剡源戴表元乃為考據名義本使君之意為詞以序之<lb/>
山木之脩然其旣成材也人知之其寒暑之所望日夜之所<lb/>
息不得而窺之徳之長扵身其昭也人知之其懋也人亦不<lb/>
得而窺之伯昭昭其懋乎㢤日行乎中天人日日見之而日<lb/>
日其輝如新豈非以剛故耶人之輝其徳亦然剛純者明極<lb/>
剛維者明微最下無剛惑矣仲剛剛其輝乎㢤海容瀆瀆容<lb/>
<pb n="KR4d0431_SBCK_012-9a"/>
湖湖容谷故大賢容小賢大才容小才徳之優劣扵容之多<lb/>
寡稽之叔大大其容乎㢤物之成實風振之音之成樂磬振<lb/>
之拜成禮曰振動之拜師成列曰振旅之師徳之成尤不可<lb/>
以不振也叔振振其成乎㢤玉在石中其徳温温而山不枯<lb/>
君子取象焉温乎其性以潤身温乎其文以潤國温乎其政<lb/>
以潤物温為質潤為華也叔温温其潤乎㢤毒莫<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>扵察淵<lb/>
魚智莫窮扵數眉睫明扵大者小固有所遺也故書稱克明<lb/>
俊徳俊之為言大也叔俊俊其明乎㢤土寛者𥙿扵耕資寛<lb/>
者𥙿扵商才寛者𥙿扵行徳寛者𥙿扵藏季𥙿𥙿其寛乎㢤<lb/>
序旣七丈夫子者肅然而興聳然而思請書其詞扵冊以蚤<lb/>
夜觀省無違義方云<lb/>
　　張訓之字序<lb/>
<pb n="KR4d0431_SBCK_012-9b"/>
㐮國張氏子嚴旣受其名扵親不敢一日忘也而字莫能定<lb/>
其友王成父欲字以訓之若曰嚴其親之訓云爾而不逺數<lb/>
千里來諗扵予予曰可㢤按訓之為言古箋傳家皆釋為順<lb/>
順以行美美以立順其為人也殆庻幾乎姑以人事切近言<lb/>
之日不敢睇非道之色耳不敢聽非禮之言足至扵不敢履<lb/>
閾手至扵不敢下帶此一身之嚴也父坐而子立兄行而弟<lb/>
隨夫語而婦諾此一家之嚴也推而至扵嚴交際則行必執<lb/>
贄見必修容坐必正席語必<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>顔又推而嚴扵官學則辨必<lb/>
援經取必顧義諌必守禮刑必據律嚴扵祭也必齋嚴扵戰<lb/>
也必誓嚴扵婚嫁也必媒必幣嚴扵聘享也必賔必介凡此<lb/>
皆所以為嚴之目也行之旣久執之彌熟則血氣和平而災<lb/>
害不生儀情純習而悔辱自寡天下之言順亦無以加此矣<lb/>
<pb n="KR4d0431_SBCK_012-10a"/>
成父歸語訓之毋多談西北自古多竒男子子之鄕有堯之<lb/>
遺風焉迨扵近世如宋廣平元魯山猶磊落令人歆重訓之<lb/>
顧其名若字而就有道者正之㢤大徳八年九月朔旦<lb/>
　　道上人字逢源序<lb/>
事之發必有原故地之高平曰原物之可復言之可述情之<lb/>
可矜亦皆曰原取其動之善而不失其初也學者之扵道亦<lb/>
然人之生天莫不與之以口目耳鼻百骸四體之属曰身主<lb/>
其身有知覺而能動者曰心心之動之之初其原皆係扵仁<lb/>
義曰性動而不失其初之原耳不能使越仁義而聴自不能<lb/>
使越仁義而視口鼻手足百為皆不能使越仁義而動以至<lb/>
逹扵事物發扵禮樂刑政著扵君臣父子兄弟夫婦朋友之<lb/>
别而散扵隂陽日月星辰山川草木之運曰道道之所以不<lb/>
<pb n="KR4d0431_SBCK_012-10b"/>
可一日離扵事物人之區區之身所以能參天地變化而為<lb/>
三才盖以此耳故學道者貴扵逢原逢之如何逢之仁義而<lb/>
巳矣人之心初動扵仁義之原能擇之精守之堅勉強而皆<lb/>
逢者則為大賢君子逢之自然不待勉強者為堯舜力不能<lb/>
為惡時一逢之而不能精擇堅守為中才愿人強者隔扵血<lb/>
氣弱者䧟扵嗜慾昏㝠終身不能一逢為下愚不肖為桀紂<lb/>
為禽獸無足數矣斯說也由孟子以來不廢而為佛氏者曰<lb/>
性不可失其初是也若心則惟恐不㓕葢南湖道上人之字<lb/>
曰逢源余嘗與之言其義而疑之上人曰今吾教行将人人<lb/>
不失其性不起其心不私其身将舉國而為善人雖官府可<lb/>
以不設而君何疑乎嗟夫上人為上人之學鶉居龜引扵山<lb/>
林間以其說身行之清齋寡求屏絶世故何患不得為善而<lb/>
<pb n="KR4d0431_SBCK_012-11a"/>
吾之云云則稻粱藥石衣冠琴瑟可以通行四方公傳百世<lb/>
而無厭者也且道無二原子不可以為余之逢使我而慕上<lb/>
人之逢亦勞矣而上人冲虚秀朗内練精苦扵諸問學併通<lb/>
轉注然能将之以静絶無絲毫浮佻險詐之氣雖不埀紳絇<lb/>
屨吾知其深扵逢矣故詳為之言以導其名若字導之猶有<lb/>
所未喻也則還心難冀矣上人他日數稱太章其學與上人<lb/>
逺甚亦以示之何如<lb/>
　　陸原章字序<lb/>
物之麗乎文者皆曰章倬彼雲漢為章于天其在水清濁錯<lb/>
而成文曰漳水在玉器合而有文曰璋王在木理合而有文<lb/>
曰樟其木在人為士而有文曰文章首有文曰章甫之冠身<lb/>
有文曰章服然皆以文其外夫為文而外之不止将令人輕<lb/>
<pb n="KR4d0431_SBCK_012-11b"/>
學而文亦有時而渝虎豹之炳然其存也人畏其威其獲之<lb/>
也猶愛其皮君子之為文章者耻之然使非虎豹而生䝉其<lb/>
皮則不若是畏愛之矣故君子貴質質也者所以出其文章<lb/>
者也甫里陸氏世賢而材余因家子少年子名元章請字余<lb/>
為字曰士質<lb/>
　　送袁伯長赴麗澤序<lb/>
人之居世自其身之起居寢食與其家之指揮洒掃推而大<lb/>
之為官吏而受人之民人為師儒而受人之子弟無非事也<lb/>
人自㓜少強壮而至扵老日日而學之凡以求無愧其事而<lb/>
巳未有當曰我不能而姑止者也而今之君子率習為之辭<lb/>
曰我學治其身治其家猶未之能也而安能治人此說行故<lb/>
賢者得成其謙而不肖者亦以容其偽及乎人不得巳而取<lb/>
<pb n="KR4d0431_SBCK_012-12a"/>
之則謙者退處偽者售焉此甚非君子之通法也盖往者銓<lb/>
格以科第髙者為郡博士吾鄕之先生長者史文惠袁正獻<lb/>
沈端憲之徒扵格當得者皆辭遜不受而寧求他官他官之<lb/>
難不優扵郡博士而為之者以為皆以不能而不為則勢所<lb/>
不可故隨其資就其力且為而且學之耳余年未三十以新<lb/>
進士謁天官扵格亦當得郡博士而不敢辭避不就當是時<lb/>
家有老人湏禄以養余性尤不通吏事勉強文墨議論間且<lb/>
為而且學之亦先生長者意耳邇來又二十年居閒散放無<lb/>
絲髪進益時時回思前事令人靣熱汗下今袁君伯長與余<lb/>
同郡同業懐麗澤之牒當行巳久而不肯决曰為長扵麗澤<lb/>
師儒也其任異時與郡博士正等而東萊公之闕里也吾趦<lb/>
趄焉余曰固也然吾伯長當學為其事而求無愧者也謙而<lb/>
<pb n="KR4d0431_SBCK_012-12b"/>
非偽也東萊公之學又史袁沈諸公之所同者也必不可巳<lb/>
則當且爲而又且學之者也伯長持身有士行居家有子道<lb/>
天資高文章妙博聞廣記尤精扵史學近復貫穿經術他如<lb/>
琴書醫藥諸藝深得其理婺多君子至必皆愿從之遊者余<lb/>
故人王及翁御史無恙其介紹而請焉元貞乙未春十日剡<lb/>
源戴表元序<lb/>
剡源戴先生文集卷之十二<hi>終</hi>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0431_SBCK_010-1a"/>
剡源戴先生文集卷之十<lb/>
　　　　　　　　　　　　　四明戴表元帥初<lb/>
　序<lb/>
　　富春孫氏族譜序<lb/>
富春孫氏在東漢時有長官者死葬餘姚四明山中子孫從<lb/>
而家焉然越千有餘年至宋之乾道淳熈間始有以學行著<lb/>
又百餘年而遂為大族名卿望郎良守牧賢師儒萃扵其門<lb/>
盛㢤顧世代愈深而譜牒不立夫世代愈深則恩踈而忘祖<lb/>
譜牒不立則傳久而失宗有國子監進士堯字叔髙慨然以<lb/>
為病家詢戸問旬纂月緝凡寝廟之所藏碑碣之所存父兄<lb/>
姻故之所知心思耳目精力之所可得而及者蒐討略俻亦<lb/>
旣可譜數世葢巳無復遺憾矣其心思耳目精力之所不得<lb/>
<pb n="KR4d0431_SBCK_010-1b"/>
而及雖孝子順孫無如之何一日偶得先世嘗爲浮屠氏之<lb/>
教者數𥿄扵塵煤䑕蠧中自其譜以上扵是又得諱第居娶<lb/>
男女生卒葬之歲月者數世而譜遂完嗚呼以孫氏之積必<lb/>
待二千年之久然後始大而其子孫始克爲譜度東南士大<lb/>
夫世家固少有能致此者若進士之純誠篤孝日夜恐墜失<lb/>
其先緒殫勤盡瘁然後僅以成就皆余所愧嘆而不及者也<lb/>
進士君作譜兼有書某男子長而能爲人子弟若父兄某女<lb/>
子嫁而能爲人婦若母與其有犯失也皆俻書之讀其譜者<lb/>
勸戒生焉譜旣成其群從兄弟之賢而有力者又相與糾合<lb/>
其族人使行爲一第以五行相生之義第爲二十字以傳永<lb/>
久曰如此週而復始吾長㓜昭穆可以百世而不亂其族人<lb/>
窮老廢疾孤寡不能自立婚嫁葬埋之不能舉者又皆爲條<lb/>
<pb n="KR4d0431_SBCK_010-2a"/>
畫以賙恤之孫氏之義風殆方興而未巳也餘姚他孫甚多<lb/>
惟祖長官者自别其望曰冨春故曰冨春孫氏譜<lb/>
　　秣陵翁氏譜序<lb/>
氏族之難言久矣世之賢而有知識者雖欲求之而不能得<lb/>
不賢而無知識棄之而不求者固不論也葢古之所謂同姓<lb/>
昭昭穆穆百世而宗不遷離鄕别土疏支别屬有慶弔或絶<lb/>
而婚嫁不容以相通謂君唐與陶陳與胡之類是巳而近世<lb/>
自其近而可推者則巳不問嗚呼是孰使之然㢤余嘗見廬<lb/>
陵歐陽公孩提之歲而喪其所天流離艱苦寄食他氏稍長<lb/>
大發憤問學即痛念宗緒之凋疎而為之訪求纂緝定次為<lb/>
歐陽氏譜一編他日至謂人曰人而不知族姓所自出者則<lb/>
無以别扵禽獸葢深切齒扵此矣一時游從諸賢相與激發<lb/>
<pb n="KR4d0431_SBCK_010-2b"/>
故眉山之譜祖味道而南豐公宗鄫子然亦臆度倚傍而言<lb/>
之爾而此三族者其本末幸而猶若可攷故言之而通自古<lb/>
昔喪亂以來族愈大者散失愈深而混奪愈甚則雖有賢者<lb/>
固無如之何也秣陵之翁有䕫者以譜示余閱之由其髙大<lb/>
父通直公而上通扵楚國左臣絲牽䋲連可數者五十世又<lb/>
由楚國左臣而上通之扵軒轅少典數千世之逺而可以一<lb/>
日盡也嗟乎羙㢤間嘗問其故則澘然曰夔之生也㓜而孤<lb/>
惟其不忍翁氏之宗将由我而忘焉而為此也且非我也獨<lb/>
能之雖生之晚而凡翁氏之顯人靡不知也姻連中外有所<lb/>
可知扵翁氏者靡不求也知之求之而靡不考也故是譜也<lb/>
幸而備余扵是旣為傳錄其大略可備攷證者于家而有感<lb/>
扵廬陵公之事因舉而賛之以成其志且以益廣其學云元<lb/>
<pb n="KR4d0431_SBCK_010-3a"/>
貞丙申歳季春旣望前進士剡源戴表元序<lb/>
　　李氏族譜後序<lb/>
奉化江口李氏其先自閩來明至秉義復以盛徳者起家其<lb/>
諸孫多羙而文皆能因縁科目以取貴顯當其盛時舉族幾<lb/>
無布衣葢江南之取士有二途其一曰進士甲科其法以三<lb/>
歳之秋舉于鄕于漕于國于監試用經義詩賦論䇿明歲春<lb/>
再試儀曹中即進之大廷䇿之第為五甲而高下皆授之官<lb/>
其二曰三舍法其法儀曹扵春試進士畢取去歳秋舉之見<lb/>
遺而不忍棄者單試之經義詩賦中即升之成均曰外舍生<lb/>
以經義詩賦論䇿月各一試而學官自考之曰私試歲終較<lb/>
其優升内舍曰外優優成又取内舍生月考之歲終較其優<lb/>
曰内優優成儀曹再歲取内舍生通試之為優平二等曰上<lb/>
<pb n="KR4d0431_SBCK_010-3b"/>
舍試内優成而再入優為上等上舍授官比進士第二人其<lb/>
次一優一平為中等上舍其次二平為下等上舍與教授而<lb/>
通名之曰釋褐外舍生之未升也儀曹又毎歲以經義詩賦<lb/>
論䇿一試之亦分優平曰公試旣升而試如上舍法李氏之<lb/>
興自族譜外有傳科錄别載子孫中諸科者名字有棣華集<lb/>
載子孫中諸科之文以其法之細且煩得之宜艱而李氏扵<lb/>
傳科也歲無虚籍扵棣華也月不停書如此垂七十年殆亦<lb/>
可謂盛矣兵火以來髙堂列宇作為灰塵傳科棣華之彷彿<lb/>
不可復考考而舊譜亦再以燬廢扵是水口鎮通直公之子<lb/>
明新以為懼日夜以所記憶精詢俻葺而譜得略完惟是漏<lb/>
落者不能増加傳聞者且将就盡為之憮然不寜而徴言扵<lb/>
余余家三世成均與李氏為硯席交知其事不為不熟且亦<lb/>
<pb n="KR4d0431_SBCK_010-4a"/>
自懼宗祚荒凉後有問閥閱曲折扵兒軰者卒無以對因以<lb/>
身履目睹之故備陳之附書譜後比之紀遊𫐠夢萬一或有<lb/>
考焉若夫李氏祖澤積累之源則有傳宗龜鑑建炎備禦録<lb/>
江口橋記及諸墓碣去之百世不可磨也至大巳酉秋季旣<lb/>
望剡源戴表元書<lb/>
　　臧氏家集序<lb/>
吾州臧氏自鄱陽東遷以余所知十數公皆鏘鏘然能用其<lb/>
文辭氣誼行名儒林間而吏部公正子最著然其家單矣自<lb/>
餘往往清純自持純甚者業醫聞其先人世精醫醫全活人<lb/>
不可計故天報之以賢子孫云每鄕國大比若試于禮官臧<lb/>
氏昆弟子姓群然斕斑籍中葢亦可謂盛矣而鄱陽之族余<lb/>
以遠未之聞焉丙申季春始識廷瑞於宣廷瑞鄱陽族之鏘<lb/>
<pb n="KR4d0431_SBCK_010-4b"/>
鏘然者也鄱陽距宣尤近其來宣者言其族之在其州猶其<lb/>
在吾州者也扵是加嘆慕焉旣而廷瑞岀其世譜載其著者<lb/>
爵位名字凡鄱陽與吾明之族皆備又附繫遺文人為一編<lb/>
嗚呼冨㢤昔太史公旣廣覽奇書軼傳作成史記其辭偉矣<lb/>
而自序家世舊文如劒論等類亦不遺棄王仲淹稱其先人<lb/>
銅川府君以上人人有述仁人孝子之扵其宗固如是乎廷<lb/>
瑞之作視二公尤廣當學衰族散之久而極力從事扵此其<lb/>
志為尤可尚也惜乎余陋不足以發其事廷瑞嘗中童子科<lb/>
當仕矣今猶強力而吾州之族國史公之後方以廉譽進為<lb/>
於時天庶幾未忘臧氏也㢤<lb/>
　　褒中雜詠圖詩序<lb/>
異時聞關陜多竒士其山川峭深風氣清厚懐珍負異而隱<lb/>
<pb n="KR4d0431_SBCK_010-5a"/>
者可以爲鄭子真逢時撫運而起者可以爲諸葛公皆無所<lb/>
愧怍扵人世而惜強壮之年道里隔絶不得接識其人以爲<lb/>
不慊迨扵混一車馬厩置可相徃來而老憊及之所居又海<lb/>
濵遐壌非進趨當世者所屑至以故常有齟齬窮陋之歎乃<lb/>
不自意諸公憐其無營薦授之一秩得以職事受察扵今江<lb/>
東廉訪僉事王公而因以講聞先大夫褒中先生之爲人先<lb/>
生博學而通宏材而潜余也何足以知之而僉事公淵源文<lb/>
雅猷爲器業川驅霆行春煦霜肅寛不容姦廣不劌物觀公<lb/>
之施扵身逹扵吏民推其本扵家庭者可以得先生萬分之<lb/>
一焉先生嘗著褒中雜詠若于篇隱居之懐經濟之識陶冩<lb/>
具備其在憲臺商左山魏中丞閻徐二承㫖之流皆爲之敘<lb/>
述稱賛來江南高郎中趙學士復冩諸畫圖以相映發余實<lb/>
<pb n="KR4d0431_SBCK_010-5b"/>
不揆輒亦附辭各題之下以致想像尊慕而併書所以然之<lb/>
故于右方詩不云乎雖無老成人尚有典刑先生有焉大徳<lb/>
九年歲在乙巳冬十二月望序<lb/>
　　旌表節婦徐夫人詩序<lb/>
人之常情以物與人而人能守之不失則愛之也愈甚天之<lb/>
與物扵人其何獨不然天之所與人之物莫貴重扵其身而<lb/>
又與之以守其身之物曰禮義人受天之所與而能守禮義<lb/>
不失其貴重之身者天亦不失其愛而常扶持之故孤婺寡<lb/>
弱之家艱關勤苦百折能行人之所難行則生扵其門者爲<lb/>
子必孝爲臣必忠而其人必康強壽考及見㓜穉之成而身<lb/>
厚其報此天理之自然人事之必至如炊之食如種之穫可<lb/>
坐而待其熟也浙東部使者拜䧏公之母太夫人徐氏生公<lb/>
<pb n="KR4d0431_SBCK_010-6a"/>
而寡太夫人秉不欺之節躬靡它之誓内謹祭饋外勤師資<lb/>
朝咻暮祝動不違正迨公業成名立遂陪台垣儀憲府出藩<lb/>
入從左侯右伯而太夫人魚軒綵衣委蛇就養金罌錦誥便<lb/>
蕃受寵人以為康強夀考享禮義守身之報而取愛扵天者<lb/>
豈不在兹乎已亥之夏有命即所居第旌表如式有司題其<lb/>
門曰旌表節婦徐氏夫人之門轟轟乎義風熾乎當塗洸洸<lb/>
乎頌聲流乎寰區扵是縉紳士大夫侈其事者咸作為歌詩<lb/>
以播颺積善之慶且上以光孝治而下以勸禮俗余之昔也<lb/>
受㕓扵公為民又甞登堂為客歆艶賛慕之日深矣謹顯誦<lb/>
所間題辭其編首云<lb/>
　　賈母滑氏夫人詩序<lb/>
古者内諱不出門外言不入閫婦人女子而以名字聞扵人<lb/>
<pb n="KR4d0431_SBCK_010-6b"/>
難矣世徳之衰始有婺居貞節之譽班班簡書間然宋共執<lb/>
經蹈死左氏尚惜其無權巴清肥家䝉褒史遷不以為知禮<lb/>
求諸婉娈執法從容名義嚴而有政慈而能㫁若今賈母滑<lb/>
夫人者近世鮮有往古亦無愧焉夫人居趙州柏鄕滑里嫁<lb/>
同縣儒者賈府君年三十四生二男二女而府君沒扵時孩<lb/>
㓜滿室舅姑耄衰夫人俯躬艱勞仰備珍養支傾補羸晨夜<lb/>
靡息二老人者安其經營皆以髙年樂終及時招師資選婚<lb/>
偶遂以餘力改厝先親之稾殯者四世賈氏綱紀資業倍振<lb/>
扵府君存時大徳庚子歲扵是男廷瑞以承事郎來江浙為<lb/>
中書行署都事年三十九數始孤之期三十有一年矣而甚<lb/>
勤其官苞苴之謁不行氷檗之操日著緋衣象板魚軒錦書<lb/>
出儀都寮入侍親膳誠宦游之羙家教之飭而造物者矜其<lb/>
<pb n="KR4d0431_SBCK_010-7a"/>
苦節報之以材賢而享其慶也嗟乎盛㦲南北縉紳韋布之<lb/>
士交為歌詩以頌嘆美徳謂表元之舊也嘗為文學掌故俾<lb/>
以古義發題篇端謹為敘次本末如右<lb/>
　　東平杜氏祈岱宗事序<lb/>
鬼神之事自孔氏以來難言之因其難言而世之人諉爲茫<lb/>
茫吉善者無所恃悖逆者益無所憚不知古先聖王雖不日<lb/>
謄其說以求人之震眩而初亦未嘗廢也故有占筮有盟詛<lb/>
有<graphic n="KR2285" url="https://raw.githubusercontent.com/kanripo/KR-Gaiji/master/images/KR2285.png" mimeType="image/png"/>禳禬禱之禮而人之愛厚其親者至有减年以相益移<lb/>
禍以自損其事往往有時而信其為儒者又正言以非之曰<lb/>
天之道豈若是瀆而甚者又擬人之近名而言之也嗚呼金<lb/>
縢之書載武王病而周公為弟欲代其死使非仲尼存之扵<lb/>
經則人亦豈信之㢤東平杜克仁客山隂其兄以檄出餘姚<lb/>
<pb n="KR4d0431_SBCK_010-7b"/>
俱病疫克仁念其家自嚴侯開東藩即有名宦之籍今兄弟<lb/>
南來相依而生死不可知且父遠恐遺無窮憂則私禱岱宗<lb/>
願損已十齡以延其兄幸萬有一得良愈即歸自家歩拜詣<lb/>
祠下謝神旣而皆愈克仁如其言歩拜詣祠下謝神巫請其<lb/>
故驚異之事遂漸聞扵人士大夫㝷各為詞章嗟歎以激摩<lb/>
流俗之隆扵私而薄扵義者而示以諗扵余余扵岱宗之能<lb/>
生死夀夭人其理不可知也然岱宗無神則巳岱宗有神不<lb/>
以與杜氏兄弟而誰與而其事則孔氏之徒所難言後世以<lb/>
為疑而古先聖王之所不廢者也遂為略書梗槩而歸其卷<lb/>
杜氏云<lb/>
　　楊氏池堂讌集詩序<lb/>
丙戌之春山隂徐天祐斯萬王沂孫聖與鄞戴表元帥𥘉台<lb/>
<pb n="KR4d0431_SBCK_010-8a"/>
陳方申夫番洪師中中行皆客于杭先是霅周密公謹與杭<lb/>
楊承之人受有連依之居杭大受和武恭王諸孫其居之苑<lb/>
禦多引外湖之泉以爲池泉流環廻斗折㳙㳙然縈穿逕間<lb/>
松篁覆之禽魚飛逰雖在城市而具山溪之觀而流觴曲水<lb/>
者諸泉之最著也公謹樂而安之久之大受昆弟捐其餘地<lb/>
之西偏使自營别第以居公謹遂亦爲杭人杭人之有文者<lb/>
仇遠仁近白珽廷玉屠約存博張模仲實孫晋康侯曹良史<lb/>
之才朱棻文芳日從之遊及是公謹以三月五日将修蘭亭<lb/>
故事合居游之士凡十有四人共讌于曲水客皆諾如約而<lb/>
大雷雨作自朝達晝不止官途水尺行者病涉十四人之中<lb/>
其六不至公謹望望然兾之起視曲水則旣漫爲壑恚而曰<lb/>
余惟客缺是愧若飲豈必曲水㢤乃揖其在者遷酒與殽近<lb/>
<pb n="KR4d0431_SBCK_010-8b"/>
集扵臨池之堂背堂有危樓翼然俯納衆碧大受又特具禮<lb/>
領客陟之旣又復于初公謹大出所蓄古器物享客為好或<lb/>
膝琴而絃或手矢而壷或目圖與書而口歌以呼醉醒荘諧<lb/>
駢譁競狎各不知人世之有盛衰今古而窮逹壮老之歷乎<lb/>
其身也酒半有作而嘆曰兹逰樂㦲其有思乎抑亦知夫兹<lb/>
遊之所由起乎葢夫兹逰者蘭亭之變蘭亭者鄭國風溱洧<lb/>
之變也鄭之溱洧在當時小人知慚之而晋之蘭亭在後世<lb/>
君子以為善也雖然人生而感樂哀之情猶天時之不能廢<lb/>
扵寒暑其廢之有節而導之有故苟使變而不失正則歲時<lb/>
樂遊以盡人事之適豈惟君子雖先王張弛之道其孰能廢<lb/>
之方晋之未遷故都之氓處五方之中而習累世之盛男袿<lb/>
女袂春遊而祓焉固其閻閭委巷之所通行也晋之旣遷名<lb/>
<pb n="KR4d0431_SBCK_010-9a"/>
士大夫僑居而露宿愁苦而嗟咨有願為盛時故都之氓不<lb/>
可得矣故且駕言出遊以冩我憂而何擇扵禊之有吾觀蘭<lb/>
亭一時臨流援筆之作率囁嚅喑黯如長沮荷蕢冥然而遠<lb/>
懷其䏻言者不過逹生捐累如荘周翛翛然羡死灰枯骼之<lb/>
適若是者謂之樂乎非耶今吾人之集扵斯也宜又不得視<lb/>
晋人而樂扵晋人何耶扵是坐中之壮者茫然以思長者愀<lb/>
然以悲向之嘆者欲幡然以辭旣而讙曰事適有所寄也今<lb/>
日之事知飮酒而巳非歎所也且我何用遠知古人盍各為<lb/>
辭以逹其志辭之逹志莫如詩公謹遂取十四韻析為之籌<lb/>
使在者人探而賦之不至者授之所探而徵之得其韻為古<lb/>
體詩若干言得其韻為近體詩若干言群篇鼎成咸有倫理<lb/>
是庻幾託晋賢之逹而返鄭風之變也巳矣因次第䏈為巨<lb/>
<pb n="KR4d0431_SBCK_010-9b"/>
編而命表元爲之序<lb/>
　　牡丹讌席詩序<lb/>
人之扵交遊㑹合談讌之樂當其樂時不知其可慕也事去<lb/>
而思之則始茫然有追扳不及之嘆渡江兵休久名家文人<lb/>
漸漸修還承平館閣故事而循王孫張功父使君以好客聞<lb/>
天下當是時遇佳風日花時月夕功父必開玉照堂置酒樂<lb/>
客其客廬陵楊廷秀山隂陸務觀浮梁姜堯章之徒以十數<lb/>
至輒歡飮浩歌窮晝夜忘去明日醉中唱酬詩或樂府詞纍<lb/>
纍傳都下都下人門抄戸誦以為盛事然或半旬十日不爾<lb/>
則諸公嘲訝問故之書至矣嗟夫此非故家遺澤余所謂追<lb/>
扳而不獲者耶大徳戊戌春功父諸孫之賢而文者國器甫<lb/>
復㝷墜典自天目山致名本牡丹百餘歸第中以三月九日<lb/>
<pb n="KR4d0431_SBCK_010-10a"/>
大享客瓶罍設張屏筵絢輝衣冠之華詼諧之歡咸曰自多<lb/>
事以來所未易有是樂也不可以無述扵是國器甫與永嘉<lb/>
陳某等各探韻賦詩通得古律若干篇而命前進士剡源戴<lb/>
表元序其卷端云<lb/>
　　八月十六日張園玩月詩序<lb/>
斯人之居斯世雖學道不可以過勞扵是乎必有時節讌逰<lb/>
詠歌之樂以節適其筋骸而凋娯其血氣其盡遊之樂非遠<lb/>
之乎山林寛閑曠野之處則不暢固亦有因勞而求樂未樂<lb/>
而反勞者矣幸而得其遊而可樂然四時之中值乎冬夏隆<lb/>
寒毒暑則不可出可出而逰者惟春秋而春氣喧濁不如秋<lb/>
清故自古騷人逸士以中秋玩月為四時樂遊之最大徳戊<lb/>
戌歲八月十五夜望舒掩其明逰者闕焉乃以次夕合讌于<lb/>
<pb n="KR4d0431_SBCK_010-10b"/>
君子軒之圃圃主清河張模仲實其族焴如晦烈景忠客剡<lb/>
源戴表元帥𥘉錢塘屠約存博龍泉陳康祖無逸㑹稽王潤<lb/>
之徳玉戴錫祖禹嘉興顧文琛伯玉侍遊者仲實之子炬爁<lb/>
如晦之子奎無逸之子繹曾是夕也雲河豁舒風露娟爽客<lb/>
主諸人談謔荘詣嘯歌起止各盡其趣而圃在杭㕓闤闠中<lb/>
略無囂聲深垣窈徑芳林逺榭居然令人有山谷意酒半有<lb/>
歌退之贈張功曹長句者遂取其末章分韻賦詩以為樂夫<lb/>
其逰足以散勞而不煩飮足以合歡而不亂氣清而能群樂<lb/>
最而有文是豈非學道者之所許而騷人逸士之事也耶明<lb/>
日聮其詩一編而謂表元之齒稍長扵諸客也命以為序云<lb/>
　　北山小序<lb/>
大徳巳亥之春前清明二日余與顧伯玉約逰北山訪林以<lb/>
<pb n="KR4d0431_SBCK_010-11a"/>
道騎過陳無逸要之俱行以道之居去北山尚二里而逺至<lb/>
巳日高舂留飮少憇以道遂導余三人者循冷泉穿玲瓏巖<lb/>
緣三天竺出小陌復南入彌陀寺謁大山恢師初遊時自不<lb/>
擬即歸謂幸可留得留為佳爾至是恢師一見以文墨故家<lb/>
相厚諸客殊無去意行談坐歌俯仰自在惓劇夜向深纔就<lb/>
枕席聞山雨洶洶聲牕戸揺動如卧楊瀾左蠡舟中也明日<lb/>
飯巳恢師復留以道之子自其居載醴食來稍出就彌陀西<lb/>
小精廬享之大醉客主将各散去因分韻賦詩記<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>而属余<lb/>
序其篇首無逸伯玉吳士余家近越扵恢師以道父子葢鄕<lb/>
里云是日剡源戴表元帥初序<lb/>
　　遊雲門若耶溪詩序<lb/>
出稽山門東南三十里得陶山魁然一佳塢也扵時暮春湍<lb/>
<pb n="KR4d0431_SBCK_010-11b"/>
林　散坐索索有凉氣夜分尤甚卧者聞巖上虎聲詰朝<lb/>
問人非虎也出山盡東六七里一溪清紘如帶車者云即若<lb/>
耶溪溪上有任公子釣臺敞恍無復人境乃知唐詩人夸詡<lb/>
非虚語彼王謝軰懷章綬携導從而遊直以不能遽爾舍去<lb/>
故耶溪忽縈忽直山乍昻乍伏左右顧皆㑹人意稍轉登明<lb/>
覺寺諸勝一一在眼中穿西望碧帷四懸雲門寺也𥘉遊陶<lb/>
山小雨至若耶尚隂暄近雲門天日始盡清朗遂投元上人<lb/>
竹房飮酒酒酣倚顧况所題松樹酌葛翁丹井泉分韻詠詩<lb/>
自永嘉陳用賔而下通十四人皆賦之詩成剡源戴表元序<lb/>
之甲午歲三月十日序<lb/>
　　遊南岩詩序<lb/>
余旣棄故業以文學掾至信州葢老而逺行意惻然不自聊<lb/>
<pb n="KR4d0431_SBCK_010-12a"/>
頗聞州之南有危岩空寛僧廬其中林泉溜清禽鳥往來幸<lb/>
而一遊得以發鬱積舒固滯然至官四閱月不能遂也乃季<lb/>
秋二十有八日高舂約朋客出關駕輕舟西浮可七八里所<lb/>
捨舟遵小徑益南坡壠高下起伏又三里所得岩形如剖瓠<lb/>
穣實懸綴飛層仰積横嶂旁豁崩湍欲窮未半倐湧居者縁<lb/>
其餘隙礱坐床斵歩道曲㑹人意岩東有泉時時出一滴石<lb/>
罅中地宜拒霜花扵時暄晴光彩穠澤可愛滿岩䥴來游人<lb/>
名氏前漫後缺獨朱晦翁辛㓜安題蹤儼然數之適百二十<lb/>
年歲月日與今游皆相同良爲竒事岩西攀磴上小窩無數<lb/>
其一稍盤窈云古有得道老釋結坐於此平出轉南竦矗一<lb/>
石峰相直次第刻成立梯者五卷其巔州城郭可俯眺余極<lb/>
力及四梯不敢盡登而止所見巳不貲矣初約以昏歸抵岩<lb/>
<pb n="KR4d0431_SBCK_010-12b"/>
旣晡遂治宿具歌飮岩中夜向深氣倍凄峭非人境凌晨再<lb/>
周遭按歷俱不忍去是遊之事取饌於漁因庖於樵假芼於<lb/>
圃惟牢羶壷酒糜米燭蜜客有預携者懽縱之極他無比喻<lb/>
垂歸忽自笑余也固習扵山居平生行吳楚間見若不少而<lb/>
獨爲此留連不能忘情何耶余旣不自持抑諸人者方英年<lb/>
盛氣又多土居何爲亦若是復憀憀乎於是分韻各賦詩一<lb/>
篇同遊者大名王應夔景然先歸餘客鉛山虞舜臣舜民宋<lb/>
如曾吾省上饒鄭仁則則榮曾道華華父徐如礪若金王叔<lb/>
太正輔叔謙自牧則榮之子義榮番易湯及翁及翁而余剡<lb/>
源戴表元帥初是爲歲大徳壬寅良月朔日序<lb/>
　　陵陽牟氏夀席詩序<lb/>
天下之樂有可以力得之者有不可以力而惟其所欲則得<lb/>
<pb n="KR4d0431_SBCK_010-13a"/>
之者可以力得之者富貴紛華燕私之奉皆是也不可以力<lb/>
而惟其所欲則得之者家庭顔色起居飮食甘㫖之情是也<lb/>
士大夫當鐘鳴鼎食時豢養百爲纎息如意勢足以厚其親<lb/>
而行須輿衛居仰安宅禮或有以煩馳暇或有以勞奪至扵<lb/>
窮栖寥處杯漿爵酒臠鮮粒飡非心營手治則不能給可謂<lb/>
艱薄巳甚然即而将之其歡忻暢悅反過扵備物之享何也<lb/>
力在外可屈而情由中難量也陵陽牟先生自還㑹稽使者<lb/>
節食貧茹辛卧苕溪上二十餘年夫人同郡鄧氏毗陵使君<lb/>
之子冬官二卿秀巖李先生之外孫家世軒冕忘其貴奢相<lb/>
與隱約産息煩衍更衣而燠倂釜而飽清風苦節與陶淵明<lb/>
家伉儷翁稚相同人皆高其賢而嘆其約也丙申春先生年<lb/>
七十其長子余同年弟成甫帥諸弟大設醴食私第爲二親<lb/>
<pb n="KR4d0431_SBCK_010-13b"/>
夀二親燕而樂之游從朋客甥孫中外聞而爲詩以歌吟頌<lb/>
美者累十百人越三年歲巳亥春鄧夫人復七十成甫復帥<lb/>
諸弟設醴食如前禮二親加樂焉扵是聞者相率爲詩以歌<lb/>
吟誦羙而余適預名其間咸以爲是事兵革以來衣冠閥閱<lb/>
之所無有余重自惟念以牟鄧蜀大家先生父子又東南久<lb/>
宦極今之豐宜不能親昔之儉而真情<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>忻暢恱如是衆人<lb/>
之歌吟頌美如是是吾徒所爲優游自得扵斯世者真不係<lb/>
扵外物之去來由今而後聞風而作感義而起知人人孝徳<lb/>
之易爲而明時禮俗之將成也遂率意爲辭表諸篇端而題<lb/>
爲陵陽牟氏壽席詩序<lb/>
　　城東倡和小序<lb/>
余少時學詩誦夫子之說曰可以興可以觀可以怨易知也<lb/>
<pb n="KR4d0431_SBCK_010-14a"/>
至於可以羣而難之有老先生教余汝他日當自解此非可<lb/>
以言語悟也葢自弱冠出遊至于今閱歷三紀平生所過從<lb/>
延接貴賤浮沉賢愚聚散無慮千數至是而始略知夫交之<lb/>
難而尤未知羣之難也非羣之道難扵交而交之可致不如<lb/>
羣之不可致也交之羣莫盛扵杭扵是歲在大徳戊戊嘉興<lb/>
顧伯玉客扵杭城東杭之賢而文者皆與之游而屠存博白<lb/>
廷玉以歲晏立春前一日過廬清談劇飲甚適旣少倦卽相<lb/>
與循䦕坰歩江臯眺太白錢鏐之荒墟弔陶朱子胥之遺跡<lb/>
意色蒼莾襟神飛踈退而存博遂先成古詩二韻六言五章<lb/>
以紀其事旣而廷玉有和伯玉旣和又别爲詩而張仲實陳<lb/>
無逸諸賢又皆和有和詩遂不可勝紀其氣如椒蘭之交襲<lb/>
而郁也其音如簫鐘之迭居而不亂也其數如釣芥磁鐵之<lb/>
<pb n="KR4d0431_SBCK_010-14b"/>
不相違而相入也噫嘻羙哉其羣矣哉余也山野土木之人<lb/>
無能預扵兹集而知舊憐其流離毎不踈外辱以小序見命<lb/>
不敢固辭私心亦喜交道之有羣而詩學之少驗也而爲同<lb/>
業者願之因附繋其頌嘆云明年仲春㢤生明剡源戴表元<lb/>
序<lb/>
　　遊蘭亭詩序<lb/>
蘭亭自右軍後一千年人無繼其遊者山川人情古今賢愚<lb/>
不相遠葢豈無遊者而人不傳耳至元甲子之春扵是部使<lb/>
者東平王公新蘭亭右軍之祠塾且再歲荒原廢墟粉堊翔<lb/>
湧今使者河南狄公䄡帷踵臨敎治益洽當三月三日右軍<lb/>
肖像適成王氏子孫之賢而文者曰子才拜薦牲酒祠下遂<lb/>
詣曲水流杯序飮如永和脩禊故事當是時兩使者前後至<lb/>
<pb n="KR4d0431_SBCK_010-15a"/>
越以詞翰風流接士聲撼江浙東平公雖去越行部相望而<lb/>
河南公欣禮之成縫衣峩冠彌巷滿谷山翁野叟奔走出覩<lb/>
先是東平公即塾招明師選童稚之秀者以爲諸生至是命<lb/>
之當席拱羣誦永和諸賢蘭亭詩音容諧同情禮清鬯凡在<lb/>
飮者無不<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>愜中飮有坐而歎曰美㢤遊乎自吾具耳目以<lb/>
來所未始暏識也獨未知較永和諸賢時何如昔仲尼感逝<lb/>
川羊公悲覘山後吾人一千年不能使人慨慕咨嗟嘆想如<lb/>
吾人於永和否是未可知也旣又作而非之者曰子何以古<lb/>
人爲㢤子不觀夫杯乎今夫杯油油然随風而行浮浮然乘<lb/>
波而流盛醇駕輕若浮若沉前行旣遷而後至者亦莫能自<lb/>
休焉今吾人之游扵世有以異扵杯之游扵水乎今人之不<lb/>
能爲古人猶古人之不能爲今人也而何羡乎且人苦不自<lb/>
<pb n="KR4d0431_SBCK_010-15b"/>
知當永和諸賢徘徊几席間取快一時豈暇豫期後世事若<lb/>
然者徒敗人意耳今日之事且極飮爲樂安知後來者不羡<lb/>
從吾今日而不可得乎飮酣遂取右軍詩爲韻人探一韻韻<lb/>
成一篇自河南公以下總得詩若干篇而屬剡源戴表元爲<lb/>
之序<lb/>
　　客樓東冬夜㑹合詩序<lb/>
五官四體之扵人皆不能以無役役而有所獲則因而資之<lb/>
以爲樂農之扵耕商之扵市百工之各扵其業當其衝風埃<lb/>
觸霧潦艱難曲折窮心思之所营殫筋力之所獵而後能有<lb/>
區區之贏餘或終朝莫息或窮年暫逸幸而值之則收形神<lb/>
散肌膚與妻孥姻黨笑談讌集以展平生之綢繆以補尋常<lb/>
企碩之所不及豈徒若是而巳人之能以功名志業致其大<lb/>
<pb n="KR4d0431_SBCK_010-16a"/>
欲扵世者雖賢愚臧否為人稱慕姍笑之不同而皆未有不<lb/>
為而成者也况若吾人之云云進無所榮扵時退無所佚扵<lb/>
家疲其躬苦其心自兒童佔嗶學誦間關扵名實之得喪顚<lb/>
頓扵事物之變遷其勤勞又有過扵農賈百工者矣而欲何<lb/>
所成而何所資以爲樂耶扵是必有黙然而自喻者焉而不<lb/>
必人之同之也雖不必人之同之而必有同之者焉何者四<lb/>
海之廣也千萬人之衆也我爲迂人必亦有為迂者焉我為<lb/>
獨人必有亦為獨者焉大徳戊戌之孟冬余客杭久且念歸<lb/>
而方韶卿自婺至顧伯玉自秀至一夕不約而胥㑹于霅陳<lb/>
無逸之邸四人者皆窮皆好迂行獨間關顚頓而不悔而余<lb/>
與韶卿老矣相顧尤不能為情因相留止宿無逸大出酒炙<lb/>
饌具相飮飫左觴右奕前歌後笑至扵語洽氣酣感慨之極<lb/>
<pb n="KR4d0431_SBCK_010-16b"/>
則又各以古今名義相振激舂撞擺闔略無道途覊旅之感<lb/>
意度相與驩甚夫由貧賤而得其求者樂止扵妻孥姻黨而<lb/>
巳耳富貴而肆其欲者樂止扵多僮奴侈賔游美衣豐食則<lb/>
亦足矣而豈復有賢扵吾四人相與者耶是果有與吾同不<lb/>
悔扵徒勞者耶夜聿云半詩籌再探羣篇告成厥有序引是<lb/>
月二十有三剡源戴表元序<lb/>
剡源戴先生文集卷之十<hi>終</hi>
</p>
<p>
</p>
  </div>
</body>
</text>
</TEI>
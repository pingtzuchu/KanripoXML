<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0431_SBCK_001-1a"/>
剡源戴先生文集卷之一<lb/>
　　　　　　　　　　　　　　四明戴表元帥𥘉<lb/>
　記<lb/>
　　仁夀殿記<hi>代阮侯</hi>
慶兀路奉化縣學仁夀殿成縣尹丁濟以書諗於同知總管<lb/>
府事阮麟翁曰願有所述麟翁曰甞學詩而竊聞詩之說曰<lb/>
天下之生未有無本者也萬物本乎天爲之子者本乎父母<lb/>
而民本乎君是三者仁之至也而有報物莫夀乎天天之夀<lb/>
不待物願之而夀也然而孰不願之若人子之夀其父母則<lb/>
苟可以願者無不至矣此報之道也昔者周之始興其詩有<lb/>
七月周之極盛其詩有鳬鷖既醉周至于文武成康而仁其<lb/>
民至矣其民如天如父母以懐之懷之不巳則咏歌之咏歌<lb/>
<pb n="KR4d0431_SBCK_001-1b"/>
之不巳則相與持酒醪飲食具樂舞設祝嘏以夀之此人之<lb/>
情亦報之道也然獨至于鹿鳴四牡皇皇者華棠棣伐木之<lb/>
燕樂天保之歸美則疑若君私仁其臣臣私夀其君而民無<lb/>
所與乆而知之則鹿鳴諸詩之所燕樂者即周之親賢中外<lb/>
諸臣所託命以仁其民者也天保之歸美則諸臣采諸其民<lb/>
而獻之即其平時持酒醪飲食具樂舞設祝嘏而欲以夀其<lb/>
君者也噫乎休哉洪惟<lb/>
皇元繼宋御宇奄有諸夏櫜弓偃鉞而天下戢其威蠲征緩<lb/>
獄而天下頌其平維兹海邦逺在數千里外慈仁所加無間<lb/>
軒陛故詔書每下斥鹵之甿岩穴之叟投緡植耒驩喜出聴<lb/>
誠可謂千載一時太平混合之嘉會而麟翁及濟適于此時<lb/>
分受國邑何榮如之始麟翁佐治宣城濟實爲附属迨麟翁<lb/>
<pb n="KR4d0431_SBCK_001-2a"/>
之来復相際接誠嘉其亷明肅給之材而出之以豈弟樂易<lb/>
庶幾乎知古諸侯之職而無愧于詩人之所稱說今又因斯<lb/>
民休養之餘力不煩尺符寸箠而斯宫鼎成以彰尊君報本<lb/>
之意麟翁安敢不發揚而褒侈之乎若夫作爲一代聲歌以<lb/>
追繼風雅使天子仁聲令聞無疆無極則學館諸生必有美<lb/>
其事者麟翁願竊有俟焉至元壬辰秋七月望<lb/>
　　奉化州學興築記<lb/>
古之齊民一名爲儒則其人所以自待與官府所以待之皆<lb/>
異至於學校雖有常居而發政出師養老習射獻馘聴獄之<lb/>
類無不在焉然方其盛也有優禮以乞其一言俗之既衰乃<lb/>
或欲毀之而杜其議政俗之益衰上下始專守夫子遺言以<lb/>
爲法故有廟以嚴鬼神而有學以明禮樂吾奉化猶爲縣也<lb/>
<pb n="KR4d0431_SBCK_001-2b"/>
廟學棟宇㡬爲兵廢㐮賁丁公濟來爲尹興之縣既升爲州<lb/>
相距不十年而垣籓不修衞防曠空荆蕪𬒳之蹊遂生焉某<lb/>
郡王公某來爲守悒然嘆曰兹非吾職乎即與同寮議興之<lb/>
計其役賦板㘽均丈仞章逄樂輸胥徒驩從不累旬百堵齊<lb/>
立于是増繪象施蔽帷鼓篋之堂嵩呼之殿風雩之亭童衿<lb/>
之舎缺完仆興罅𥙷茅塞闖㳺有禁觀眺有節偃憇有適瞻<lb/>
展有敬重扄穹屏修衢清浸于于相仍雲行星輝噫乎美哉<lb/>
州之耆老遂相與燕樂而謀勒文以頌公之賢著公之惠余<lb/>
自齠齓實甞従父兄居㳺庠序間見魁儒鉅公無慮百數皆<lb/>
修衣冠隆閥閱歲時燕毛序坐談古今乆近文獻亦或雌黄<lb/>
當世人物孩穉軰立聴不倦歸必充然有得以余之愚至今<lb/>
猶能縷縷記憶本末如昨日也毎課試縣大夫親命題第賞<lb/>
<pb n="KR4d0431_SBCK_001-3a"/>
格慈愛教督如子弟及以事相見酬答如客于時風淳氣厚<lb/>
上下情義周洽與前所稱古俗殊爲未逺顧孿然眉顔亦復<lb/>
蒼皓猶幸及身爲賢侯之氓狎見廟學之興而咏歌徳化之<lb/>
成良可自慶因爲摭實記載如右而倂綴所聞見一二以勵<lb/>
吾黨亦務謹重修飭以稱官府見厚之意云大徳五年歳在<lb/>
辛丑冬十一月望<lb/>
　　和靖書院記<lb/>
越會稽五雲鄕之石㠶里故侍講侍郎和靖先生尹肅公之<lb/>
墓在焉肅公洛人以學行名節爲程門髙弟艱關　載而南<lb/>
盖晚年遂寓居越死又葬越越人慕而祠之也宜元貞丙申<lb/>
冬部使者曹南完顔公貞按越有詣門下而言曰越雖山州<lb/>
而多儒先故實属時興文郡國有名賢者許即祠建塾徽朱<lb/>
<pb n="KR4d0431_SBCK_001-3b"/>
文公以蒞仕嚴戴䖏士王右軍以隱居皆自敎典有如肅公<lb/>
生依死藏于越乃祠而不塾非闕歟前使者河南狄公嘗草<lb/>
創籌度不果就惟公圖公聞之興曰豈不在我即屬其事學<lb/>
官學官以聞于提舉學事以諗于郡若宣慰使以上於省府<lb/>
報下如請先是議易地于龍瑞宫之傍以爲址黄冠師世業<lb/>
也不便曹南公與郡侯忽哥兒通議躬往相視而得今卜北<lb/>
山寒南日鑄東樵風逕而西石㠶石㠶之隂即肅公之墓岡<lb/>
溪縈環墟聚綿宻越之名跡秦皇酒甕射的玉笥陽明洞天<lb/>
之屬一一在目咸曰蔚乎佳哉議既定里士亦發藻洎弟震<lb/>
以地之比近者欣然相成其在民産猶有所礙則郡侯通議<lb/>
公捐俸金厚價買之而址始完乃以大徳丁酉季春起工訖<lb/>
明年戊戍仲秋日纔五百有竒鋤荒起廢而成祭室講堂藏<lb/>
<pb n="KR4d0431_SBCK_001-4a"/>
修之廬庖湢之舎凡爲楹一百有六十祭噐昔所無有而新<lb/>
冶銅陶土劚竹木製之者爲事九十四通塾之址及田土之<lb/>
隷于塾者爲畆二伯其役之速而民不病其勞其費之鉅而<lb/>
士不知所出塾成扁之曰和靖書院而相與伐石願記其始<lb/>
末余惟天下之事雖有皆知其盡善者必人與時相值而始<lb/>
能成古之人賢有道徳可師於鄕則死而祭于其社在禮謂<lb/>
之樂祖又凡始立學必求其國之故而祭之以為先聖先師<lb/>
國無其故然後不得巳合于隣肅公之賢其在越也謂之當<lb/>
祭于社謂之當爲儒祖苟立學而求其故謂之當爲國之先<lb/>
師此事之甚善者也然積之乆而無人爲之有爲之矣而不<lb/>
能成迨至于今始值曹南公以材御史髙選持節而來實㢘<lb/>
勁知大體郡侯通議公亦由閩部使者移守至郡寛明有慈<lb/>
<pb n="KR4d0431_SBCK_001-4b"/>
愛官師偕孚材良勸趨於是郡之賢士大夫皆出而佐謀賛<lb/>
力而終始經營辦治者郡學正王君庭槐是爲北岳右丞公<lb/>
謀孫皆非偶然之故也君子嘉其事之成而爲越人喜也曰<lb/>
是不可以無記是爲記若夫肅公言行出處本末之詳不特<lb/>
越人知之天下學者皆能言之此不著其年八月望日前進<lb/>
士剡源戴表元記<lb/>
　　美化書院記<lb/>
美化書院以處之縉雲美化鄕得名舊矣當江南𥘉剏時宗<lb/>
正寺主簿陳公大猷以名大夫太傅喬公行簡以材宰相相<lb/>
與極力鼓動絢飾穹碑鉅榜隆棟宏址美化雖在縉雲竆山<lb/>
中一日而名字聞于天下膾炙于縉紳韋布之口然書院立<lb/>
未百年兵燬及之悉化而爲蒿萊燼礫問其本末則巳無有<lb/>
<pb n="KR4d0431_SBCK_001-5a"/>
道之者元貞二年秋九月四明陳君天益始𬒳紱綬來爲山<lb/>
長於是事属平定前蒞是官者薄其地迂廪瘠往往託故不<lb/>
至禮殿六楹孤立風雨中肖象弗建奠謁靡寄饔糧祭器若<lb/>
其他供飬居止之須種種匱乏君曰是欲誰諉耶即易瓦𥙷<lb/>
塞修甓窒漏設素王之容倡先賢祠屹門闕翼廟㢘秩豆籩<lb/>
諸事既以略備乃率先置養士田十五畆繼而詢荒覈耗經<lb/>
理而得田及諸儒所助通一頃六十四畆由是春秋之祭費<lb/>
取焉朔望之膳具取焉師長職員之稍給取焉月有書季有<lb/>
考雍雍于于雲興谷應巖居之叟塗行之子嗟呼嘆詫以爲<lb/>
不圖荒凉契濶矣而復有歌舞雩觀矍相之圃之感也惟講<lb/>
書之堂以役重未就大徳元年冬十二月亷副使拜降公僉<lb/>
事完顔公臨其地嘉前事之有緒而欲雄其成也以屬邑主<lb/>
<pb n="KR4d0431_SBCK_001-5b"/>
淮安翟侯翟起望族年方壯有材識尤致意學校事人勸趨<lb/>
之遂增臺門新宫垣至明年十月而堂竟成完顔實始大書<lb/>
美化書院額亦書其堂曰美化堂於戲美化之於縉雲縉雲<lb/>
之於處視秦漢郡縣鄕聚之所隷属地不加大也處有學縉<lb/>
雲有學美化復有書院視周人之序而庠庠而墪學不加多<lb/>
也而君子論古常若有餘騐今常若不足要非皆人事之咎<lb/>
勢或有所待焉周法取人用鄕舉里選秦漢以兵以貲以吏<lb/>
至擇經術生猶多本齊魯法之益衰始有科舉今此事且止<lb/>
士庶㡬返本趨實而令宰如翟侯師儒如陳君適皆能效職<lb/>
于下知體要急名教如兩使者能大宣其道于上將見人人<lb/>
閎散黨正不暇書家家毛伏儒林不勝傳禮俗匝于寰區王<lb/>
風盪乎無垠而羙化爲之兆矣遂相帥礱石聘文願著興作<lb/>
<pb n="KR4d0431_SBCK_001-6a"/>
之始以貽水乆余不得辭因次第而為之記<lb/>
　　稼軒書院興造記<lb/>
廣信爲江閩二浙往来之交異時中原賢士大夫南徙多僑<lb/>
居焉濟南辛侯㓜安居址関地最勝洪内翰所爲記稼軒者<lb/>
也當其時廣信衣冠文獻之聚旣名聞四方而徽國朱文公<lb/>
諸賢實來稼軒相從游甚厚於是鵞湖東興象麓西起學者<lb/>
隱然視是邦爲洙泗闕里矣然稼軒之居未乆蕪廢辛氏亦<lb/>
不能有之辛巳歳太守㑹稽唐侯震因豪民之訟閱籍則其<lb/>
址爲官地明年乃議創築精舎以居生徒纔成夫子燕居及<lb/>
道學儒先祠而唐侯去其冬番陽李陽雷𥘉至遂始竟堂寢<lb/>
齋㢘門臺諸役成而扁其額曰廣信書院甲戌歳春也書院<lb/>
成之二十五年是爲大徳二年戊戍官改廣信書院額還曰<lb/>
<pb n="KR4d0431_SBCK_001-6b"/>
稼軒而棟宇頽敝巳甚又五年北譙朱侯霽至展謁見之作<lb/>
而曰兹復誰諉乎即屬山長新安趙君然明極力經理𥘉書<lb/>
院之爲廣信也計屋不啻二百楹浮瓦鋪綴不支風雨及整<lb/>
頓完損迄成堅厦講廬齋房儲倉膳庖㑹朋之序休客之次<lb/>
通明之牖備禮之噐於昔所有必𥙷凡今所無必具植都門<lb/>
繚周墻甃文逕余嘗以暇過趙君岡巒回環榆栁掩欝長湖<lb/>
寶帶横其前重関華表翼其後心甚羡之問水堰曰是中可<lb/>
種萬頭魚今以蓄洩水處也問松臺曰是稼軒遺跡舊植栢<lb/>
千株今增之成林也問桑圃官池曰是稼軒所耕釣今表而<lb/>
出之也問湖上門曰是舊塗自西循湖南東來今始復也問<lb/>
新井曰是舊鑿今得諸涯莾中修浚而汲之非新井也問地<lb/>
廣表若何曰是西北曠土皆稼軒故物爲營卒所侵吾請于<lb/>
<pb n="KR4d0431_SBCK_001-7a"/>
官得復而萬戸府又約束之使無擾也問土役多寡財計嬴<lb/>
縮若何曰吾力何以及之此頼郡侯捐俸倡助而諸人相與<lb/>
成之也問餘役尚㡬何曰吾所欲就何有極使不以滿去將<lb/>
專祠辛侯别置小學作一亭名倚晴以眺靈山諸峰一亭名<lb/>
魚樂以俯西池一亭名盪鷗以復湖心之舊也嗟夫人嘗言<lb/>
有才不得位及有位何嘗見其才顧其志何如耳一精舎之<lb/>
在廣信于事未係輕重識者以是覘風化厚薄吏治賢否自<lb/>
唐李二俟去又廢㡬何年而僅遇今朱侯其問豈皆無位而<lb/>
不爲乎若趙君以一癯儒領空塾能成賢守意興重役其才<lb/>
志彌不可及謹爲摭實登載本末於右以勸來者<lb/>
　　銀峰義塾記<lb/>
銀峰義塾者饒徳興余文夫氏之所築也銀峰饒之勝處余<lb/>
<pb n="KR4d0431_SBCK_001-7b"/>
望族文夫雅士居望族得勝處不私以爲遊觀憇舍而藏書<lb/>
闢舘欲與同志好學者共之誠哉其可以謂之義矣𥘉文夫<lb/>
之先有以長者稱于鄕甞求聚逺樓詩于蘇學士文忠文忠<lb/>
褒贈之其後有朝散公又得趙丞相忠定題其居之歳寒溪<lb/>
累傳而至曽祖鄕貢公遂用所學敎其子遂昌尹以進士科<lb/>
爲通儒名大夫是爲思齋先生思齋及㳺新安朱晦翁之門<lb/>
居家註感興詩及蔡氏三問觧與夫性理諸書悉行于世思<lb/>
齋之子聚齋公仍以進士業貢于鄕而值舉罷不得盡試文<lb/>
夫濡染家敎自其妙齡如龍馬駒未調而知歩如器車材不<lb/>
削而成軌性復髙爽不動于勢利進取兢競然惟恐墜思齋<lb/>
基搆是懼而銀峰之塾興焉塾既興不逺重江複嶺介友人<lb/>
橐底以謁文於余余惟文夫之興是役也有二其一曰尊祖<lb/>
<pb n="KR4d0431_SBCK_001-8a"/>
以知本其二曰廣教以美俗知本義也廣教亦義也而余之<lb/>
所期于文夫則不止于是按塾之名起于禮記禮記曰古之<lb/>
教者家有塾黨有庠遂有序國有學四者疑皆有師敎之而<lb/>
古者學無專官師無常員竊意惟國學有司徒樂正宗伯之<lb/>
屬庠序則黨正遂大夫等官自爲之而塾者二十五家爲閭<lb/>
而父老之不仕者坐于門側之室爲左右師以時督其子弟<lb/>
是之謂塾徳興于饒爲多士文夫歸而益以義致其老成而<lb/>
賢者禮之于家休之以車輿几席導之以書册琴瑟興其少<lb/>
壮而材者納之以介僎之祝習之以笙匏爼豆使徳聞流暢<lb/>
情文周該將有魁竒英博之士彈冠束帶輕身千里外慕義<lb/>
而至而况銀峰蘇趙之風聲潤澤未逹扵耳目間乎余雖老<lb/>
落成之餘尚能爲文夫賦之至大三年歳在庚戌孟夏哉生<lb/>
<pb n="KR4d0431_SBCK_001-8b"/>
明婺州路儒學教授剡源戴表元記<lb/>
　　洛陽獨樂書堂記<lb/>
司馬温文正公居洛陽以道徳文章功業爲中原純儒名臣<lb/>
當昇平之時享謙静之福所與遊如文潞公邵堯夫二程夫<lb/>
子蘇子瞻之徒又皆一時天下妙選而其獨樂園者蕞然在<lb/>
諸豪貴間㡬不可比數人以公故亦屢喜逰之竊計洛陽雖<lb/>
名區去之千百年欲復求時遇其人似不可再得公沒未幾<lb/>
何事果有不可言凡昔之王侯將相華榱綉戸文軒暢轂弦<lb/>
歌鍾鼔衣冠玉帛相與動心盪目以爲承衍之娱者舉一轉<lb/>
而爲荒蓁茂草獨其山川猶存不過寒螿野兎之往來吊劳<lb/>
窮寂而巳而行人過客樵夫里老下及兒童婦女道及洛陽<lb/>
故實則誦司馬公之徳不衰夫一司馬公生而狀貌無以逾<lb/>
<pb n="KR4d0431_SBCK_001-9a"/>
人雖爲相居位之日淺𬒳服清苦無異窮書生不知何以能<lb/>
得人之歎慕若是然耶大徳丙午歳余遇衞君用于信州幕<lb/>
府君用洛陽人問其故曰洛陽之事則旣然矣抑獨樂園亦<lb/>
不得爲司馬物吾圖之百端幸而僅有之顧吾家自髙曾大<lb/>
父以來世世知讀司馬公之書且知慕公之爲人今驅馳北<lb/>
南髮漸種種洛陽之俗猶爲近朴欲以其地爲祠塾仍榜曰<lb/>
獨樂以存先賢之化又他日更有餘力則買田賦粟以供諸<lb/>
生之稍食庶里中後生小子可以共學於戲兹非司馬公之<lb/>
遺風休澤所以覃𬒳其後人者乎士大夫患無志不患無位<lb/>
君用清勤謹恪知體要敦雅實是真能學司馬公者後有道<lb/>
龍門嵩少而來言獨樂之役將見堂廬告成深衣釋菜重席<lb/>
飬老使洛中之人長者興慈㓜者知孝雍雍于于復還盛時<lb/>
<pb n="KR4d0431_SBCK_001-9b"/>
舊規皆君用之賜也因書以爲記<lb/>
　　溧水州中正堂記<lb/>
中山溧水之望也溧水自爲縣時官治嘗面之以臨民出政<lb/>
其氣勢清嚴秀重與人情相稱愜縣志以爲賢宰史侯彌鞏<lb/>
之所䂓搆有正堂琴堂蘭堂諸目相去八九十年仍之以兵<lb/>
革棟宇毀廢縣亦升改爲州乃稍别築聴事退食之居而倥<lb/>
偬乆不能備大徳六年秋九月知州汝南郭侯敬始撙浮費<lb/>
乘餘力創後堂四十楹然後㑹寮有容休勞有次展逺有眺<lb/>
思深有憇且復置元幕于賔營左挺公廪于吏舍右戒石之<lb/>
隙䕃之古槐門臺之表飛以麗譙至于秦淮一河油油洋洋<lb/>
與山趨迎絶爲州境佳處則新亭俯焉耋倪士庶來㳺來觀<lb/>
驚嗟嘆惜誇未嘗有侯因民之樂既率長佐舉酒樂之總衆<lb/>
<pb n="KR4d0431_SBCK_001-10a"/>
役之最題其堂曰中正堂曰吾爲吾州求無慙吾中山且不<lb/>
忘史侯舊名也噫今人居一官攬其土之美懼不饜不懼不<lb/>
能稱作事未分寸務求掩前人而專之若郭侯之顧名思義<lb/>
希賢勵志宛然有古君子風度非可以世俗論史侯四明人<lb/>
於余爲鄕先生其家世父兄踵台輔能自立不附麗卒以學<lb/>
行政業著稱于時郭侯治溧水㢘而知體慈而守法蓋與史<lb/>
侯異代同道盍斵石爲州民紀之俾勿壊<lb/>
　　當塗戸曹掾續題名記<lb/>
士大夫居今時而能輕旦暮之憂以爲千載之計可以謂之<lb/>
難乎曰難也貢舉盛而人不崇世官一介之賤𥘉脫畎畆就<lb/>
禄州縣間視薄書期會非素習其志拘而力窮雖有多能鮮<lb/>
有所作爲持之僅三年幸不以罪斥輙相顧有滿色又暇責<lb/>
<pb n="KR4d0431_SBCK_001-10b"/>
其餘哉惟戸曹在諸掾中職最優責最輕意欲最易於上通<lb/>
有才者居焉往往擅一府政凡始調干吏部率得之夫其若<lb/>
是宜可以行志而樂于名髙之人乗其少事又置之若不屑<lb/>
然曰吾不過爲歳月回翔而已嗟夫食焉而無愧事焉而求<lb/>
有成自古聖賢猶難之今也不謂吾不堪其官反謂官不足<lb/>
充吾身寕非欺乎上饒楊性叔敏愿而文方盛年巳能崛然<lb/>
取天子科第為當塗戸曹之次蓋以餘力大治其學六年而<lb/>
後至官至則亷聲颷馳讞議川決前後部使者郡太守驚其<lb/>
能属委叢疊君晝坐議舍理案牘夜歸繙讀書傳其說以爲<lb/>
世之言儒者必擯吏習吏者必違儒將融操異以適于世用<lb/>
是既蛻去州縣之拘勞而復無樂於名髙之累其擇術審而<lb/>
用心宏待　巳尊而期澤物也急卓乎有可稱巳垂去以故<lb/>
<pb n="KR4d0431_SBCK_001-11a"/>
事當題名而舊石乆巳溢顧瞻慨嘆懼愈乆愈失其傳乃爲<lb/>
續立石而遣使徴記於余余聞物之乆莫如石先秦以來古<lb/>
文竒字載干石者必傳然徒以乆而不以賢古之賢而能傳<lb/>
傳而乆者則不頼于石是故以石而傳人不若以人而傳石<lb/>
也性叔旣身勉之且推此以勵後之人使官學于斯者皆能<lb/>
内不慚于心外不慚于政上不慚于君下不慚于民近不慚<lb/>
干朋友逺不慚于簡書雖㣲此石千載之下固將聞其風而<lb/>
慕焉而况有以詔之乎性叔名應桂今石蓋自授君代者施<lb/>
君有政起書云<lb/>
　　奉川驛記<lb/>
浙江東行數百里將窮而爲海也其州曰明州明州之海益<lb/>
東而南行數十里江之支流亦窮而山興焉其爲縣曰奉化<lb/>
<pb n="KR4d0431_SBCK_001-11b"/>
奉化苞山根江而掖海其形望於明州雖最髙而土壌峭瘠<lb/>
津塗阻艱行者病之凡西人之捨水而欲東與東人之辭陸<lb/>
而欲西至者皆失其便故濵浙之塗通置船官騎廐而奉化<lb/>
無有余攷地誌奉化在秦漢前盖介于百粤甌閩之交當先<lb/>
王統一盛時政役之所不加王人使客之所罕至其館置䟽<lb/>
濶非意故略之勢有不可得而設也然近世事䌓難槩于古<lb/>
前有縣者嘗屢創驛随作随廢㑹有聘問發召期集之事節<lb/>
傳猝至則寓諸民廬喧隘擾雜客主交愧焉今令㐮賁丁侯<lb/>
濟之來喟然歎曰是不可乆且每至而煩民吾何安焉廼相<lb/>
土度材得廢址之在官者成屋之當䂓爲驛者于民㕓之東<lb/>
崇拓而増營之風雨蒿莱之塲塵煤螢燐之區忽焉而垣闔<lb/>
具軒寢立先是主簿李君大用實倡其畫及是二丞王君澤<lb/>
<pb n="KR4d0431_SBCK_001-12a"/>
白君龍志同議諧功用大集計屋之楹至于百有五十計功<lb/>
至于百八計日至于七十而官與民俱不知其勞起事于季<lb/>
秋庚戍訖功于仲冬巳未驛成因其名名之曰奉川曰吾以<lb/>
存國俗名其堂曰徳星曰吾以賔賢徳噫嘻美哉于是縣人<lb/>
樂侯之成嘉侯之勤者相與過余而謀曰兹事子不可以無<lb/>
記余惟侯之可紀者衆以余之爲民子兹邑自侯下車見其<lb/>
當兵燬之餘日夜與其同僚彌其缺敗振理頽廢昔之撒墻<lb/>
夷竈而逋亡者今皆歸㝷具廬有居處之樂而侯之所興築<lb/>
若廟學亭治賦鹺之局<graphic n="KR4541" url="https://raw.githubusercontent.com/kanripo/KR-Gaiji/master/images/KR4541.png" mimeType="image/png"/>社之壇蔽獄之戸諸如此類何可<lb/>
枚數而專美一驛乎哉顧侯之通明㢘愛無一役不矜乎民<lb/>
凡以圖乆安而除其數害有古循良吏之風則吾父兄子弟<lb/>
宜不可泯㓕不著夫紀當世賢大夫之功行而推考其里俗<lb/>
<pb n="KR4d0431_SBCK_001-12b"/>
山川風土之盛衰興廢此儒者之職也余不敢辭遂以為記<lb/>
　　三江塩塲興造記<lb/>
古之君子先民之勞而後逸其躬故雖不急于崇繕修美居<lb/>
處至于政成力暇因人情而興公役賢者亦有取焉越三江<lb/>
塩塲官舍歳乆廢壊前任事者謾不屑意元貞十年塲之長<lb/>
官改陞司令爵在七品而大梁曹侯自公府髙選實來爲之<lb/>
塩法繁壅戸額等第不可均民無完心侯至覈<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>實酌強耗<lb/>
推籍土業髙下宜増而増宜縮而縮不旬月逋流還歸盗販<lb/>
清息昔之焦熬憔悴晨旰囂囂而莫之給者一鞭不施談笑<lb/>
辨集官吏坐曹而相慶父老擁灶而交賀於是鋤荒剗汙鳩<lb/>
堅蒐良於聴事故址新宴逰憇息之室以人人計者三十有<lb/>
竒使客有歸節將迎也僚史有聚恊官守也輸納有藏謹賦<lb/>
<pb n="KR4d0431_SBCK_001-13a"/>
計也臨涖有容嚴發召也觀眺有娱宣憊勤也總室之大有<lb/>
堂因舊而扁之曰清安嗟乎今人之材有悉其聰明敏决僅<lb/>
周於簿書箠楚而不暇乎他營若古之運甓者亦有風神髙<lb/>
曠視吏事不足凂我而寄託於耳目心體偃仰之樂若柱笏<lb/>
西山之爲者此其道皆有所缺若侯之精粗不遺清恪兼至<lb/>
進盡奉職之能退全養志之適役之不威而政足以成物勞<lb/>
之不私而仁足以芘後盖非謭儒徤吏所可窺識人繇三江<lb/>
來頗能談侯隆寒溽暑躬造塲亭家撫戸諭餱糧不属至自<lb/>
備<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>糜以濟其饑乏秋賦足置公堂上坐飲賞賜之人人得<lb/>
其驩其虧賦者拱手跪膝使之自悔余聞近民吏有父母之<lb/>
親師保之教寧非是耶侯名實字秀實前歴江西行中書省<lb/>
掾和州經歷皆有政績可紀通文學其材方鄕用於時官且<lb/>
<pb n="KR4d0431_SBCK_001-13b"/>
滿士民感咽填訢持其車不聴去而相率來請於前進士剡<lb/>
源戴表元願書其事于石以著永逺不忘侯徳且勸後之爲<lb/>
是官者遂不辭而爲之記大徳三年歳在巳亥春正月望日<lb/>
記<lb/>
　　臨池亭記<lb/>
臨池亭者山隂右軍祠塾之别築也祠塾始自部使者東平<lb/>
王公侯按郡乗所載蘭亭舊跡以全氏廬爲之官爲置塾長<lb/>
聚生徒講學其中及是十年而東楚湯君垕實來旣大出義<lb/>
理之學教塾徒餘暇巡行丘壑周視垣宇慨焉有興弊飾陋<lb/>
之意廼先修右軍祠増繪象設龕几凡所以展奉嚴事之具<lb/>
必與禮稱地迫山麓遇甚雨湍決則水流堂間爲甃石渠以<lb/>
䟽其餘有好事者蓄石本蘭亭序甚善幸見與因併刻諸詩<lb/>
<pb n="KR4d0431_SBCK_001-14a"/>
暨傳文之類分置兩壁塾事幾略振矣惟墨池之在江南往<lb/>
往而有此正永和修禊䖏反闕不具遂捐俸倡率諸生又亟<lb/>
謀于時僚之賢而文者東平彭郎中榮祖若右軍之逺孫易<lb/>
簡潤之等志諧力均爰相爰鑿于是就面勢之宜得池於塾<lb/>
西而翼之以兹亭亭成伐石請誌其事余惟古之名人能以<lb/>
其所長行世不廢者未有不始于勤勞而成於有以自重今<lb/>
右軍書擅天下學士大夫極力模楷之幸且有得莫不脩然<lb/>
内暢以爲清脩妙觧雖連城之冨三公之貴有不與易而是<lb/>
邦之山川形勢前後名馳勢驅計不知凡㡬何車轍馬跡獨<lb/>
右軍遺事令人追慕不巳良必有激摩動盪於翰墨之外此<lb/>
臨池之所以爲美也湯君年方冨尊賢好古能行其家學居<lb/>
職不以營斗升苟歲月爲事志於興文美俗又方謀増置田<lb/>
<pb n="KR4d0431_SBCK_001-14b"/>
租以完教養其事可書者未艾云大徳五年歳在辛丑仲夏<lb/>
既望戴表元謹記<lb/>
　　寒光亭記<lb/>
寒光亭在溧陽州西五十里梁城湖上亭之下爲寺曰白龍<lb/>
歲月湮漫不知興創之所由始宋元豊間重脩塔記稱父老<lb/>
相傳巳七百載則沿而至今可知其乆也東閩浙西淮㐮宦<lb/>
客逰人之所必至至必有歌詩咏歎以發寒光之美無虗覽<lb/>
者張安國趙南仲吳毅父雄詞徤墨最為人所推重而棟宇<lb/>
垂廢不足以相暎發州有進士湯君以文辭爲之徼施於江<lb/>
湖之往來值一二名公卿喜之亭得改立如此十年又廢大<lb/>
徳辛丑春進士君之諸孫實來相游㝷顧瞻徘徊則昔之華<lb/>
榱畫檻惟荒榛存焉喟然曰兹亭之興吾祖固有力今安得<lb/>
<pb n="KR4d0431_SBCK_001-15a"/>
墮其勤傾貲庀工亭又加築旣又捐田白龍以爲修葺之助<lb/>
功完事具寺僧乃爲進士君置祠而來徴記于余人嘗言江<lb/>
南佳山川造物者靳卑于人而惟僧佛者可以得而居之是<lb/>
盖不然人之獲如此意者孰加於王侯將相彼其占形勝營<lb/>
園池斥臺榭徒欲樂于其身有餘丐及於賔游僮伎僧佛之<lb/>
樂常願與人同之故人之從之材者不吝於言仁者不吝於<lb/>
財無怪也此非惟有數而用心之公私廣狹吾徒有愧焉者<lb/>
多矣豈止於係一亭之興廢而巳哉進士君諸孫曰徳裕曰<lb/>
佑孫寺僧曰祖慧余剡源戴表元十年丙午季秋二十六日<lb/>
記<lb/>
　　耿氏時思亭記<lb/>
鄆耿子都之先墓在㤗山東汶水上子都既出仕游四方而<lb/>
<pb n="KR4d0431_SBCK_001-15b"/>
心懸懸不能忘也一日以諗余曰吾家繇髙曾以來怵于兵<lb/>
顧兆域雖存而榛蕪莾然樵芻往來盖嘗與宗黨謀築一亭<lb/>
以為展省之地而名曰時思子幸爲我記之何如余惟子都<lb/>
之不忘其親而思之於義既得而於名既稱而其禮不可以<lb/>
不知也人子之於親苟欲盡其情何有紀極先王毎為之節<lb/>
使弱者可及而強者不能過如死之戚如狂如迷如逃亡無<lb/>
所歸比既葬而虞而卒哭而祥而禫遂返服復寢而哀散矣<lb/>
至於葬也所以掩蔵而安之而不敢脩不敢易且不敢瀆而<lb/>
祭也然此猶論其近親愈遠者祧愈嚴服愈降者諱愈略故<lb/>
無見於目者無想於心先王懼其然於忌日也以為終身之<lb/>
䘮而春秋時祀如見之於齋君子之不忘其親而思之其慎<lb/>
諸此而幾矣抑余於子都有思其大者焉耿故大宗而鄆齊<lb/>
<pb n="KR4d0431_SBCK_001-16a"/>
魯儒府也耿自得姓以至子都凡幾世世凡幾兵兵而得完<lb/>
者幾家家完而得衣冠登仕籍者㡬人同枝而獨榮氣必有<lb/>
所鍾同源而獨清流必有所渫子都於此時時而思之爲人<lb/>
子則思孝爲人臣則思忠爲人長則思慈他日功成名遂行<lb/>
髙爵尊懷章而歸故鄕下車而入里門父兄子弟燕毛慶飲<lb/>
姻㳺隣舊牲牢迎勞然後除道拜塜燎茨告恩虎羊蹲前冠<lb/>
劍立後使士大夫徃來山東而道兹亭之下者瞻阡名而致<lb/>
肅讀題表而太息將見儒林榮之鄕評稱之曰噫嘻耿氏門<lb/>
幸哉有後如此不亦美乎子都爽然而覺欣然而諭曰吾雖<lb/>
初願不至於是是子之言不敢辭因書以爲記<lb/>
　　喬木亭記<lb/>
喬木亭在清河張君燕居之東張君望清河籍西秦其先世<lb/>
<pb n="KR4d0431_SBCK_001-16b"/>
忠烈王嘗以功開國于循而邸于杭子孫五世而所居邸之<lb/>
坊至今稱清河焉余兒童逰杭見清河之張方盛往來軒從<lb/>
騶盖填擁歳時㑹合鳴鐘鼉笙絲磬筑相讌樂飛䄛疊榭東<lb/>
西跨搆纍纍然無閒壌豈惟清河雖它貴族盖莫不然如此<lb/>
不數十年重來杭覩宫室衣冠皆非舊物他族亦皆湮㣲播<lb/>
徙殆盡而惟清河之張猶序余嘗登所謂喬木亭而喜之風<lb/>
烟蔽遮林樾清湊美乎哉其可以庶幾古之故國喬木者乎<lb/>
主人對余而歎曰嗟乎吾喬木乎是亭者幾不爲吾有吾幸<lb/>
而復得之吾生于忠烈之家自吾之先未嘗無尺寸之禄當<lb/>
其時出而逸遊入而恬居耳目之於靡曼妖冶心體之於芬<lb/>
華安燕固未嘗知有喬木之樂也自吾食貧不免於寒暑飢<lb/>
渇之患吾之處世不待勌而休渉事不待困而悔日夜謀所<lb/>
<pb n="KR4d0431_SBCK_001-17a"/>
以居吾躬者百方欲復疇昔之髣髴不可得時時無以寄吾<lb/>
足騁吾心則瞰好風景佳時取古聖賢之遺言就喬木之傍<lb/>
而諷之其𥘉不過物與意㑹乆而覺其境之可以舒吾憂也<lb/>
爲之徘徊爲之偃息爲之留連不忍舎去故倦則倚喬木而<lb/>
憇悶則扣喬木而歌沐則晞髪於喬木之風卧則曲肱於喬<lb/>
木之隂行止坐卧起居動静無一事不與喬木相尔汝盖吾<lb/>
昔也無求于喬木而今者知喬木之不可一日與吾踈也吾<lb/>
是以必復而有之余聞其言益驚喜昔人有欲存謝公宅者<lb/>
云愛召公者愛其甘棠有文靖之徳而不能芘數畆之宅李<lb/>
衞公愛平泉草木至自作記戒子孫夫勲名世禄之家自不<lb/>
能保其存而使子孫存之子孫又不能存而使他人存之今<lb/>
清河忠烈王諸孫乃自能以力學好修存其先業至於皆仆<lb/>
<pb n="KR4d0431_SBCK_001-17b"/>
而獨完㡬棄而復振不惟無愧於後而反若有光於前真美<lb/>
乎哉於是張君止嘆而作洗酌而謝曰非君吾亦不自知吾<lb/>
美之至此也盍書其詞於吾亭以自勸且亦勸後之人<lb/>
　　紫芝亭記<lb/>
集賢直學士趙君之隱居在徳清龍洞山之陽大徳庚子歲<lb/>
秋月紫芝生其㳺亭側山翁里老驩傳奔覩驚未嘗有集賢<lb/>
君旣喜而以名其亭而來諗於剡源戴裘元曰願有以誌之<lb/>
何如余惟天地山川雨露之所生草木之華實一一皆有益<lb/>
於人惟芝之爲物疑若世外無用之寳可以爲祥瑞頌詠而<lb/>
不係于朝暮之所採擷寒暑之所服襲又芝爲種不一色亦<lb/>
異産往陶隱君葛稚川之徒皆甞以載之圖録登之藥餌然<lb/>
富貴而好者力求有不能即獲獲之而疑者輒不敢服則名<lb/>
<pb n="KR4d0431_SBCK_001-18a"/>
字徒存不過以備異聞資廣記而巳紫在其類中差可致服<lb/>
之可不必疑其即之郁而柔藏之忍而堅近于有徳君子故<lb/>
自秦漢間隱逸如商山四老翁歌之以爲髙唐士大夫如元<lb/>
魯山字之以爲賢而今集賢君名之以爲瑞蓋異世而同賞<lb/>
不相謀而相恊也雖然余於集賢君有所賛焉集賢本承平<lb/>
故家以英才俊氣清識雅藝爲世所不捨入儀館閣出坐方<lb/>
岳五轉而來攝領東南之庠校天下士𬒳其欬唾者嘘爲祥<lb/>
風飲其膏沐者潤爲荥河顧何所不可得乃方披棧枿發蒙<lb/>
翳求一丘一壑如將老焉是當其方隱而不拒於出也迹未<lb/>
甞不似商山翁既出而不難於隱也道未嘗不若元魯山且<lb/>
其實不傷窳華不病囂名生于無用而愛縁於不切人之役<lb/>
之勞固多而天下之逸之暇亦不少則夫是芝之生豈非亦<lb/>
<pb n="KR4d0431_SBCK_001-18b"/>
如娛其幽羇而慰其晚暮乎哉集賢甞語余龍洞竒甚山逆<lb/>
溪廽遡而上者二十里古之至人所居土爲之不爌暴物爲<lb/>
之不疵癘竊意山之綿絡附麗靈根異蘖如是芝者尚衆旦<lb/>
夕從君逰取龍洞泉蕩滌腸胃塵垢然後庶㡬一遇道家所<lb/>
稱胡麻石髓之類仍用餐芝法雜鍊之遂成二老優㳺往來<lb/>
永無飢渇聊以燕樂聊以引逸不亦可乎其歳冬十二月朔<lb/>
日記<lb/>
剡源戴先生文集卷之一<hi>終</hi>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0311_SBCK_013-1a"/>
平齋文集卷第十三<lb/>
　　表<lb/>
　　　　龍州謝到任表<lb/>
參井天髙甫解佐州之組洮氐地逈猥分護塞之<lb/>
符祗服詔條具宣德意<hi>中謝</hi>竊以蠶叢開國於千<lb/>
古之上龍門置郡於萬山之間壤雖接於松維風<lb/>
尚餘於綿劒諸關晏謐商通蓬婆滴博之郊兩縣<lb/>
豐登民樂無懷大庭之俗相安清静冝得循良伏<lb/>
念臣濩落無庸輪囷有志遡淮堧以北慨祖逖之<lb/>
如存捫蜀道而西信武侯之可作繇治中之冗綴<lb/>
從閫外之下陳趼足徒勞刳心何𥙷不遑將父方<lb/>
<pb n="KR4d0311_SBCK_013-1b"/>
滿秩以謀歸亡以瘉人廼蒙恩而出守靖惟忝冒<lb/>
倍切凌兢兹蓋恭遇　皇帝陛下立賢無方用人<lb/>
惟已格帝若伊陟臣扈内尊朝廷治民則黄霸翁<lb/>
歸外布郡國况在坤維之表欲如天陛之前遂使<lb/>
譾材亦叨煩使臣誓鞭駑駕仰荅鴻私七百里山<lb/>
髙谷深首嚴保鄣二千石政平訟理共樂耕桑臣<lb/>
無任<lb/>
　　　　謝暦日表<lb/>
運承天統益綿卜丗之休暦授人時特重歸竒之<lb/>
閏民生知勸吏績用熈<hi>中謝</hi>恭惟　皇帝陛下紹<lb/>
開中興昭受上帝齊璿璣之政旦復旦而有常推<lb/>
<pb n="KR4d0311_SBCK_013-2a"/>
神筴之元朔又朔而不息爰謹日官之課仍新月<lb/>
令之頒臣猥戍龍門恪循鳯紀刀耕火種俾陶一<lb/>
氣之春椎髻卉裳同樂三登之俗臣無任<lb/>
　　　　瑞慶聖節賀表<lb/>
日宣重光乆啓升平之運龍成五色仍摽震夙之<lb/>
辰懽動幅貟和薫宇宙<hi>中賀</hi>恭惟　皇帝陛下天<lb/>
大亦大日新又新丗祖之三十年寖格清明之治<lb/>
武王之八百國迄成耆定之勲屬電樞之發祥冝<lb/>
旗翼之齊壽臣涪江領戍嵩嶽傳呼十月未央阻<lb/>
効稱觴之慶千秋華蕚願輸獻鑑之忠臣無任<lb/>
　　　　功德䟽<lb/>
<pb n="KR4d0311_SBCK_013-2b"/>
赤龍紀瑞聖人間生白狼獻詩天下同慶輙裒衆<lb/>
妙之果仰介無疆之休　皇帝陛下共願福禄萬<lb/>
年本支百丗日所照露所墜盡復輿圗天以清地<lb/>
以寧永隆磐石<lb/>
　　　　謝授中書舎人告仍賜紫章服表<lb/>
臣某言恭奉告命授臣中書舎人仍賜紫章服者<lb/>
南臺執法方虞妄發之愆西掖代言忽冒眞除之<lb/>
寵恩深語塞感激涕零<hi>中謝</hi>臣竊觀元祐之𥘉欲<lb/>
救熈寧之弊御史則劉摰傅堯俞王巖叟諌官則<lb/>
孫覺鮮于侁朱光庭給事中則純仁知制誥則蘇<lb/>
軾維當今之更化冝視昔之得人伏念某學術<lb/>
<pb n="KR4d0311_SBCK_013-3a"/>
踈文氣卑沮無欲不欲蚤嘗慕於前賢時行則行<lb/>
晚始遭於上聖甫玷粉闈之直趣陞烏府之班知<lb/>
可爲於忠言期不負於所學莧陸夬夬去惡草以<lb/>
未能莠田驕驕護良苗而徒切坐需汰斥誤𬒳褒<lb/>
遷踰旬觀象之門即日紫微之閣移抨彈於封駁<lb/>
固脉絡之相關加修飾於討論柰精神之巳奪戴<lb/>
天坱圠控地凌兢兹蓋恭遇　皇帝陛下煥文惟<lb/>
堯好善如禹謂臣九年之謫困何意於求升念臣<lb/>
一日之逢否不期而返㤗俾効操觚之技驟參簮<lb/>
筆之聮進之史職則望溢於元超錫之命服則事<lb/>
同於李絳便蕃君寵洋溢親懽臣敢不砥礪夙心<lb/>
<pb n="KR4d0311_SBCK_013-3b"/>
研磨素習雷一動而皆奮勉揚更化之風水萬折<lb/>
以必東誓竭徇公之節臣無任<lb/>
　　　　謝特理磨勘授朝請郎告表<lb/>
臣言恭奉告命特授朝請郎者課格三銓尚汙丹<lb/>
籍秩陞二等忽冒紫綸轉渫辱以光榮抜滯淹而<lb/>
奮厲<hi>中謝</hi>伏念臣學惟守僻志不量難明主樂忠<lb/>
雖嬰龍而不忤柄臣忌直竟編虎以奚迯投閑三<lb/>
禠之餘待盡百罹之外㑹恩不宥引咎誰憐元成<lb/>
玷缺之詩動心有益范滂黨錮之傳委命何辭浩<lb/>
日月之居諸歘乾坤之軒豁晨脫深穽夕趨要塗<lb/>
困據蒺以雖危㤗包荒而終吉鑒觀素履知無一<lb/>
<pb n="KR4d0311_SBCK_013-4a"/>
朝詭遇之心考覈踐更念有十年不調之歎<lb/>
官簿與進文階歴觀大化之更無若微生之幸兹<lb/>
蓋恭遇　皇帝陛下惟皇作極觀過知仁謂静者<lb/>
無營臣之静特安於拙而退者不競臣之退乃厄<lb/>
於窮過爲華衮之褒昭示緇衣之好疊䟽新渥一<lb/>
洗舊愆臣敢不懲迷復於前戒冥升於後終身不<lb/>
理磨勘固慙淳熈勸講之官當制封還詞頭尚勉<lb/>
康定代言之職臣無任<lb/>
　　　　謝授侍講告表<lb/>
臣某言恭奉告命授臣兼侍講者五花疊組甫塵<lb/>
鼇禁之除六畫專經仍玷虎門之選籲天莫避蹐<lb/>
<pb n="KR4d0311_SBCK_013-4b"/>
地靡皇<hi>中謝</hi>臣竊以太極判而兩儀生聖人出而<lb/>
八卦作取小過取大壯堯舜獨盡其神曰連山曰<lb/>
歸藏夏商參用其灋皆繇汲汲之學能進乾乾之<lb/>
功迨開物成務之教衰而崇德廣業之意泯第資<lb/>
誦說莫究推行武帝尊儒紊通變使民之理太宗<lb/>
慕古昧以蒙養正之方縱得其言何關於治蓋形<lb/>
而上者謂之道必神而明之存乎人恭惟　皇帝<lb/>
陛下觀象洗心玩爻盡性悟㤗之内健外順首賢<lb/>
路之宏開鑒蠱之上剛下柔急朝綱之復振有體<lb/>
則斯有用能知而必能行奚俟鯫生尚容蠡測况<lb/>
臣鈎深無得納約有慙朱雲之折充宗僅致忠<lb/>
<pb n="KR4d0311_SBCK_013-5a"/>
之辨京房之事延壽靡忘理亂之占雖爝火莫<lb/>
乎日月之光然勺水猶覬乎江河之益探先天之<lb/>
妙藴踐前聖之微言剛健中正粹精著在自彊之<lb/>
德聦明睿智神武形爲不殺之仁俾斯文之大興<lb/>
幸當丗之親見臣無任<lb/>
　　　　謝授給事中兼侍讀賜對衣金帶表<lb/>
臣某言恭奉告命授臣試給事中兼直學士院兼<lb/>
同修國史兼實録院同修撰兼侍讀仍賜臣對衣<lb/>
金帶者瑣闥邃嚴首玷塗歸之選經闈清閟仍塵<lb/>
勸誦之聮拜奎畫以欣榮佩身章而増愓<hi>中謝</hi>臣<lb/>
竊以月正元日虞朝闢四門以逹聦毎歳孟春夏<lb/>
<pb n="KR4d0311_SBCK_013-5b"/>
室狥百工而來諌蓋重履端之序用開進善之機<lb/>
矧銀臺乃國論綱維之司而金華實君德涵養之<lb/>
地運適逢於道泰賢冝急於時升伏念臣質弱早<lb/>
衰噐卑晚遇烏府詞垣之陟首破拘攣鰲扉銓省<lb/>
之登徑排膠葛念有君之忍負務非道之不陳薪<lb/>
未及然慮在上恬下嬉之表[婺-矛+牙]不恤緯憂形外阻<lb/>
内訌之間過蒙採擇之明荐𬒳褒遷之寵禮成元<lb/>
㑹命出昕朝責之以論事回天期之以引君當道<lb/>
鵜梁不稱其服凛疊組之難安鴻陸可用爲儀藐<lb/>
濫巾之無𥙷兹蓋恭遇　皇帝陛下至公廣𬒳小<lb/>
善兼収謂臣狷有不爲靡徇脂韋之習嘉臣斷無<lb/>
<pb n="KR4d0311_SBCK_013-6a"/>
他技粗存骨鯁之風故於漢廷奪席之朝魏殿設<lb/>
樽之旦趣陞華要俾罄迂愚第臣術昧觀頥病深<lb/>
咸頰乞投閑而雖切蒙賜告以良優惟薄蹄之力<lb/>
巳窮而倦翼之影冝息願解禁廬之直退從釐館<lb/>
之游飯籸扶羸儻遂山林之養羮芹效美敢忘畎<lb/>
畒之忠臣無任<lb/>
　　　　遺表<lb/>
臣某言竊以榮必有悴生必有死戀昌期而雖切<lb/>
撫頽景以難留<hi>中謝</hi>臣猥起窮途首塵要路志存<lb/>
冠鐵竟貽捫舌之羞戒忽佩韋遂召朶頥之疾廼<lb/>
若兩年而五擢甚至一月而屢遷拜宸翰於形神<lb/>
<pb n="KR4d0311_SBCK_013-6b"/>
凋落之中進華序於氣躰摧頽之日屢騰祠請終<lb/>
閟俞音聖恩磅礴於兩儀遺忠輪囷於九地息今<lb/>
垂絶鳴固冝哀臣竊謂今日内訌外阻之勢已成<lb/>
根深蒂固之計安出殆非人力之及尚幸天心之<lb/>
回　皇帝陛下至敬無邪表裏靡間而後可以祈<lb/>
天至公無私親踈如一而後可以祈天君子常進<lb/>
不摇於憸壬而後可以祈天直言常用不移於䜛<lb/>
佞而後可以祈天省賦薄歛不以四海奉一人之<lb/>
慾而後可以祈天賞功誅罪不以一人抑四海之<lb/>
論而後可以祈天大臣叶心共治群臣絜已奉職<lb/>
皆所以仰輔天德同迓天休守决不可玩視和决<lb/>
<pb n="KR4d0311_SBCK_013-7a"/>
不可輕信事關存亡何止成敗臣奄謝明時永孤<lb/>
聖造魂氣有知猶當上訴于帝蒙韃不可爲中原<lb/>
主必佑助于有德猶是微臣區區報主之職分也<lb/>
臣無任<lb/>
　御筆端明殿學士洪某鯁亮忠慤有助親政遽<lb/>
覽遺表深用悼惜可特與執政恩例<lb/>
　　簡劄<lb/>
　　　　上廟堂劄子<lb/>
某猥叨誤渥祗拜明綸靖惟僥逾莫稱拔擢不敢<lb/>
僣控私謝謹熏沐拜手以毣毣之愚僣言之　聖<lb/>
上更新萬化取端拱咸平建號改元欲還　太宗<lb/>
<pb n="KR4d0311_SBCK_013-7b"/>
真宗一統太平之盛其原必自近始秦王薨於端<lb/>
拱之前四年　太宗聞之流涕即詔曰涪陵公廷<lb/>
美朕之同氣也冝追封涪王謚曰悼且封其子至<lb/>
真宗未改咸平之數月追復秦王㝷改葬汝鄧間<lb/>
兩朝忠厚親睦之仁上通於天今紀元取法其有<lb/>
感於斯乎　聖上本心之所發見必於首春自有<lb/>
處分股肱大臣從容開廣使早有定論以慰　列<lb/>
聖在天之靈端拱咸平忠厚之脉迓續於無窮矣<lb/>
某備數分察欲舉乙酉封事中語再有陳述退念<lb/>
事關大體必出於宸衷獨斷而後光明俊偉在大<lb/>
臣亦盡將順歸美之道與臺諌有言而後行<lb/>
<pb n="KR4d0311_SBCK_013-8a"/>
萬矣因觀布衣諸葛符所上續生意書冒昧敷<lb/>
爲廟堂新元壽國獻伏丐鈞察<lb/>
　　　　與張司業<hi>宓</hi>劄子<lb/>
某少禀適有經德劉齋長見過䄂出上　皇帝書<lb/>
録本自言欲解職去退閱所上書殊有直氣學舎<lb/>
累年厄於鉗制今始得伸一喙於可言之日九重<lb/>
樂聞人言大臣不惡人言給舎臺諌而下人言所<lb/>
及聞之亦足以戒今何所忤而欲去耶敢望開諭<lb/>
前廊勿令解職以成朝廷培養士氣作成士風之<lb/>
美伏覬炳照<lb/>
　　　　賀游景仁工部書<lb/>
<pb n="KR4d0311_SBCK_013-8b"/>
某承𬒳郎潜之除私切賛懌正大明誠謂冝日夕<lb/>
在上左右陳善閉邪以究中庸大學之功青綾入<lb/>
直未足多賀數年來奏議警䇿如執事者有幾吾<lb/>
君不以爲午而除目毎在噤蟬喑馬之先搢紳可<lb/>
知所勸矣論思精切尚盛氣以湏之<lb/>
　　　　荅游工部簡<lb/>
伏讀奏篇如喧啾百鳥中之孤鳯如窮隂沍寒中<lb/>
之霹靂如九鼎象物而鑄魑魅罔兩爲之膽栗神<lb/>
悸如大光明鏡當空而懸大魔王無所遯形甚盛<lb/>
甚偉司馬公門之有元城崔先生之有執事可以<lb/>
名百丗矣<lb/>
<pb n="KR4d0311_SBCK_013-9a"/>
　　　　荅葉子真書<lb/>
某疇昔過九芙蓉下知有隱君子之廬在舟駚弗<lb/>
能扣謁迄今不滿珤帖相先陳誼甚髙凛然不敢<lb/>
當兩都盛作雖用班張賦體發我宋之光明究治<lb/>
亂之本末主文而諌國風之遺意也明主冝置一<lb/>
通於座右以爲龜鑑惜無夜誦子虚者雖然得如<lb/>
狗監誦之政恐牙頰汚君賦耳琴書何時過潜山<lb/>
寓舎在臨安道旁弭節賜訪庶滿定交之願切幾<lb/>
紆照<lb/>
　　　　荅黄濟叔簡<lb/>
某不聞問又許時東山桃柳觀玉泉笋蕨供未嘗<lb/>
<pb n="KR4d0311_SBCK_013-9b"/>
不撫景懷人寵示睡藤深仞愛念養生者枕不欲<lb/>
髙以禇爲則日减一畨其平以漸也前是有惠枕<lb/>
者皆苦髙拜賜獨便衰惰鈞天之想已斷遊仙之<lb/>
夢可㝷老去惟睡熟有味耳<lb/>
　　　　與李微之校理書<lb/>
某疇昔祓飾子墨酬先施後山深林宻病嬾相乗<lb/>
賤姓氏無從徹風日不到處斾芙蓉而弄斗柄駕<lb/>
蓮葉而讀玉書殊恨仙凢之隔也伏諗通金閨之<lb/>
籍進紫宸之班上待特舉有禮矣公可以留矣多<lb/>
賀多賀司馬遷史號實録酷吏傳張湯在其中平<lb/>
凖書又謂湯死亡思湯平生大略可睹班固<lb/>
<pb n="KR4d0311_SBCK_013-10a"/>
推賢揚善拔之酷吏推賢揚善可進也而煽虐流<lb/>
毒不可泯也讀史至此毎疑班氏以宫掖之故與<lb/>
金張許史不能忘情特曲筆以出之丗未有擿其<lb/>
心者執事以良史材實録以信後丗於遷固必有<lb/>
折衷敢請所以教<lb/>
　　　　荅印松巖帖<lb/>
道人出山去山色如死灰更下一轉脚作麽生鷲<lb/>
峯旣能飛來何不飛去曰百動不如一静松巖畢<lb/>
竟何如<hi>時印老再住中天笁</hi>
　　　　荅楊平叔知丞簡<lb/>
某正尓寂寂忽來跫然之音於萬里外猿鶴起舞<lb/>
<pb n="KR4d0311_SBCK_013-10b"/>
清燈相對澹有餘味哦新詩道舊游恍然置我太<lb/>
白峩眉間而飽之風露也去不待明良用悁結善<lb/>
圃記見屬極仞下采蜀名公巨筆如林何爲乃貴<lb/>
野鶩告更圗之庶不爲江山花竹羞<lb/>
　　　　與俞提舉簡<lb/>
某聞抱邁往英特之氣而不伸舒固易成疾湏得<lb/>
慷慨士共談古今盛衰治亂之故南北離合成敗<lb/>
之因奮髯頓足極其痛快以振宣精神否則秀眉<lb/>
清吭緩歌美成小晏得意詞更畨進酒花信風散<lb/>
入骨髓經絡則病自霍然去矣公以爲何如<lb/>
　　　　荅何正父簡<lb/>
<pb n="KR4d0311_SBCK_013-11a"/>
衲子有修水觀者湛然虚白在前童子投以瓦礫<lb/>
而心爲之痛瓦礫去心即安如𥘉執事得無有隱<lb/>
然未快者乎又有叅黄梅禪者百雜碎還我核子<lb/>
來老夫不復作核子想也<lb/>
　　　　荅沈簿餽歳簡<lb/>
某今年至窮無錐可卓老色懽悰相爲消長可柰<lb/>
何風誼不替先春致餉脂賜銀罌柑傳紫帕不復<lb/>
作此夢烹鯉點酥而引大白亦窮臘盛事感甚感<lb/>
甚<lb/>
　　　　荅葉子真書<lb/>
三墳書見寄張燈細讀如登無懷赫胥之庭與鴻<lb/>
<pb n="KR4d0311_SBCK_013-11b"/>
𪷟汗漫語知易無起止太極無増减特今人自不<lb/>
古耳連山歸蔵方從館中傳抄俟至更當參合以<lb/>
驗所造大比又近俛踏槐黄否篤志古學如此安<lb/>
用追逐時好東塗西抺爲某歳裏殊乏好懷得袁<lb/>
安太丘語不覺興起略此奉報時中彊飯以昌斯<lb/>
文<lb/>
　　　　荅髙處州書<lb/>
某毎懷龜緫之冨騶牙之博玉連瑣之竒古金背<lb/>
鏡之明清一代能幾三十年前玉堂䇿天猶教管<lb/>
一樓煙雨耶峯雲留鬰堘水溜潺挾此豐年歸報<lb/>
天子某屏息萬山間不敢以隻字汚人門髙誼絶<lb/>
<pb n="KR4d0311_SBCK_013-12a"/>
俗銀鈎寳唾逺訪死生正是北關風雨中送客時<lb/>
節可勝悢然異書如見異人它稱是褁飯問子桑<lb/>
之意何可忘<lb/>
　　　　荅魏鶴山書<lb/>
某重午日忽得李校勘書轉示珤帖鈎畫爛然晃<lb/>
漾心目竊知存養深固踐履堅實著書立言超然<lb/>
自得不爲江山風景動揺喜劇而悲如見君子記<lb/>
文録似皆有益丗教不爲徒丈如入清廟觀武庫<lb/>
一名一物皆足以使人起敬畏志定而氣盛也簡<lb/>
州三賢閣記發明著於人心極有味百丗之下猶<lb/>
將聞風興起天目山房𥘉無足道託髙文以不朽<lb/>
<pb n="KR4d0311_SBCK_013-12b"/>
遂與廬山山房照映今古講學之方行已之要用<lb/>
丗之大法皆在焉切磋究之愧不獲朝扣夕請何<lb/>
敢以爲過額篆竒古清壯與文稱崔菊坡結字老<lb/>
蒼當禀凂書記二美具矣自有天目無此竒事老<lb/>
人年七十有二菽水蕭然相與安之若命而獨學<lb/>
無友孤陋寡聞求仁入德之本尚幸私淑之<lb/>
　　　　荅呉叔永寺丞書<lb/>
某山中人不敢修履端賀頗聞除用衮衮可奪淮<lb/>
南之氣蜀珍何尚遲之叔永四六時出一斑亹亹<lb/>
追逐前輩似聞近頗推擇玉堂揮翰之手欲辭得<lb/>
乎某一斥七年床頭惟有易在百榖草木皆甲拆<lb/>
<pb n="KR4d0311_SBCK_013-13a"/>
焦榖不芽亦是天道栽培傾覆之常但願麥熟師<lb/>
休與大千丗界同此太平之樂長安城中燈火笙<lb/>
歌徹暁湖山柳又黄矣過蒙紆念寂寞顓函勞訪<lb/>
鮮醲交委窮悴亦春多感多感<lb/>
　　　　又至節小簡<lb/>
新陽方升天機在半夜子之𥘉人事在五更三之<lb/>
後觀復于此作如何薦取偶得雙魚二兎持獻求<lb/>
筌蹄外一轉語莫只道萬物未生時芸生荔挺出<lb/>
矣<lb/>
　　　　荅張簿惠白魚帖<lb/>
入夜辱雙玉尺之餉張燈舉酒恨無水晶盤行之<lb/>
<pb n="KR4d0311_SBCK_013-13b"/>
媿感媿感<lb/>
　　　　荅程宗武書<lb/>
某前辱見過清談殊欵鄙吝之意消矣讀書爲文<lb/>
皆以優游涵泳而得之優游涵泳之功非膠膠擾<lb/>
擾者所能爲也故必主之以静外静其形内静其<lb/>
心危坐沉思始能㑹古人之意於糟粕之外不惟<lb/>
進於文且進於道矣丗有形雖静而心實馳者亦<lb/>
有心欲静而牽於物交物不能静者大約息形而<lb/>
後能収心形且不息心豈能収心不能収學於何<lb/>
有異端之子猶能以觀鼻端白數踵後息爲功吾<lb/>
儒乃不能歛方寸於環堵間顧欲求史記於名山<lb/>
<pb n="KR4d0311_SBCK_013-14a"/>
大川如子長是爲大也是自恕也吾子年甚少天<lb/>
資甚髙恃其天資之髙而忘其年之不能以常少<lb/>
濡筆伸𥿄前無古人問其所以尉垂白倚門之望<lb/>
則未免老歳月於奔走吾爲子懼夫君子之於學<lb/>
蔵焉脩焉息焉遊焉藏脩學也息遊亦學也非曰<lb/>
墯肢體以爲息縱耳目以爲遊也藏修之未加而<lb/>
假息遊以自放求夫文之進且不可得况道乎吾<lb/>
子往矣深居而衆籟寂寧極而萬境融以此讀書<lb/>
則書有味以此爲文則文有法以此立身則身有<lb/>
度優游涵泳之功日異而月不同矣若曰吾身雖<lb/>
動吾心未嘗不静當思静在動先可也相愛之深<lb/>
<pb n="KR4d0311_SBCK_013-14b"/>
不容不盡情幸勿罪<lb/>
　　　　通崔菊坡書<lb/>
某伏自閬州城南下違離之拜整整十年進不能<lb/>
爲公朝趍事赴功以荅所主退不能從師門攷德<lb/>
問業以益所學一不成而萬有餘䘮空老此生然<lb/>
猶不敢自枉者寜以窮故負知已不以通負知已<lb/>
也况今天下逹尊誰出先生之右門人弟子之最<lb/>
親孰如牛馬走造物深意安敢不使同退又同進<lb/>
耶搢紳間謂凢任制閫莫有終譽獨吾菊坡不待<lb/>
躡足之疑便引掉頭之興綽然餘𥙿乆而愈安公<lb/>
孫碩膚德音不瑕考槃在澗碩人之寛詩取碩大<lb/>
<pb n="KR4d0311_SBCK_013-15a"/>
爲言蓋其胸中浩乎而淵盎乎而春貧賤冨貴不<lb/>
能移吾之所樂惟先生以之邇來頭風不作酒時<lb/>
進而飯日加天所以壽吾道之脉也某骫骳之藁<lb/>
近綴拾若千首繕録仰塵宗匠郢人運斤成風斵<lb/>
鼻端之堊斵者固難受斵者亦不易告痛賜斤削<lb/>
暇時更告賜一序引以黼黻之使得託之不朽死<lb/>
生榮幸<lb/>
　　　　荅毛君玉簡<lb/>
某正坐晝寂而髙軒來氣甚明禮甚度浩乎吞鴟<lb/>
夷五湖於胷中而無西子之累所見過所聞矣金<lb/>
堂石室之勝俟霽同登判作半月期揚鞭索去銳<lb/>
<pb n="KR4d0311_SBCK_013-15b"/>
不可留目送征鴻立盡梧桐半軒之影<lb/>
　　　　荅呉叔永司封書<lb/>
某比承遣信暴下後勉出勞苦之聞其歸言鬚白<lb/>
容悴不類前時司封甚駭且疑非愛念之深不及<lb/>
此人生能幾寒暑六十到頭如何禁得老色不上<lb/>
面頻年窮阨以少知命而安誼不至以飢渇害其<lb/>
心猶能堅忍待盡於萬山間暇時繙書考觀古人<lb/>
行事體察諸身毎竊笑韓退之不善處窮去國得<lb/>
州未至落寞嗟嗟戚戚日與死迫欲奏薄伎於從<lb/>
官之内紀太山鏤玉牒便作司馬相如垂死時語<lb/>
使其重錮乆窮無覔飽之地又當如何彼宗元禹<lb/>
<pb n="KR4d0311_SBCK_013-16a"/>
錫爲冨貴所引如嬰兒之慕乳其不能處貧賤却<lb/>
不足責辱愛念不翅骨肉輙發其狂言幸勿爲不<lb/>
知我者道<lb/>
　　　　又荅借書帖<lb/>
某宿拜還誨玩未脫手蠆尾又來閴寥中風誼孰<lb/>
如司封者携酒與魚以借書又是山中一竒事平<lb/>
生只據見在無力殺青數種皆未之収南宫北扉<lb/>
旦夕且出命直湏洗濯舊見以生新意使前無古<lb/>
人叔永肯効獺祭魚耶<lb/>
　　　　荅葉子真書<lb/>
某面壁窮山自分老死一且蒙恩入爲禮部郎未<lb/>
<pb n="KR4d0311_SBCK_013-16b"/>
浹月忽叨分察之命夢想不到神魂爲飛髙誼絶<lb/>
俗妙灑臨存不作兒女子昵昵賀語而開以象筵<lb/>
第一誼拈槌竪拂喝佛罵祖平生無此伎倆所擉<lb/>
雖非甕中鱉亦直鱉耳憶昔行見寄崛竒警切起<lb/>
敬不暇雪平地尺欲覔訪安道之舟無繇可得擁<lb/>
鼻清吟徒深悁想<lb/>
　　　　荅真福州書<lb/>
某疇昔端拜上記後兒曹得從阿戎於日邊獲知<lb/>
時止時行之槩大用尉㥦鳯凰覽德輝而下千仞<lb/>
維日望之　聖上遵養時晦之乆剛明奮發風采<lb/>
立變大姦距脫來者始有安脚之地前因奏對嘗<lb/>
<pb n="KR4d0311_SBCK_013-17a"/>
陳君子聚則爲泰今自外至者纔一二而大老未<lb/>
來真儒未召否泰之機猶未决私心憂之温陵積<lb/>
蠧之餘不謂費支撑𥙷緝如此陽春有脚又轉而<lb/>
南朝家不過爲潢池未清計國有仁賢則四海赤<lb/>
子莫不奠居奚一方之足慮新元發春或以登延<lb/>
君實爲第一義則上下之疑泮内外之泰成矣某<lb/>
爲郎纔旬日忽叨分察之命控辭弗獲黽勉就職<lb/>
來從乆廢朝廷之事體人才之品級懵然莫識冒<lb/>
處非據夙夜針氊昨借樞臣開端連上三䟽未報<lb/>
可平昔聲望不立致使官以人輕更遲數日不報<lb/>
則自作去就得從此脫去豈勝至幸况内蘖外疽<lb/>
<pb n="KR4d0311_SBCK_013-17b"/>
未易直問耶珤帖下辱在爲郎時郎只官守察乃<lb/>
言責一有曠敗必貽善類宗主羞不惜鉗鎚俾有<lb/>
見趣郵置可數數也<lb/>
　　　　荅張鹽官送無垢詩刻簡<lb/>
見惠無垢詩帖石刻得窺前輩典刑凛凛起敬其<lb/>
守永嘉以病目歸而字畫轉遒勁向毎嘆無垢連<lb/>
蹇十四年纔脫覊紲得一郡又以盲去疑老天大<lb/>
無分暁今因字始知非目病雖病亦非盲也<lb/>
　　　　荅趙南塘書<lb/>
某近拜報翰之辱良尉尊嚮山中人備數周行饕<lb/>
榮巳甚毎思季子黒貂裘弊氣厭厭出裙𥜗下纔<lb/>
<pb n="KR4d0311_SBCK_013-18a"/>
得一飽竈婦亦爲之動色不知窮不失義逹不離<lb/>
道爲何如人也面前事推排且盡更一兩日即上<lb/>
祠請𣏌天之憂固隨寓隨在朶頥宿疾庶幾可瘳<lb/>
珤帖臨存備仞燕間之適曲肱飲水尚自託於下<lb/>
風鍾皷園林此生絶念矣<lb/>
　　　　荅蘇上舎書<lb/>
士君子立於斯丗能處逆以順則無入而不自得<lb/>
猶之水焉瀑於吕梁湍於龍門束於瞿唐灔澦或<lb/>
搏或激或洄或洑或潜或濆所遇之勢不能皆如<lb/>
長江大河一放千里之爲快而其順則自若此習<lb/>
坎之險所以維心亨也足下得罪之𥘉士友過者<lb/>
<pb n="KR4d0311_SBCK_013-18b"/>
皆扼腕裂眥以相告非其罪明矣非其罪而處非<lb/>
其地境之逆也聖賢觀人不觀其處順而觀其處<lb/>
逆貧賤則不去患難則傃行空乏其身行拂亂其<lb/>
所爲則以之動心忍性其中休休焉安乎天而進<lb/>
乎道也某於足下無一日之雅賜之書如乆要誦<lb/>
數過喜其無怨懟之辭舂陵論著誦之半月喜其<lb/>
在貧賤患難空乏拂亂之中而有以養其心信其<lb/>
善處逆也易窮則變故否終有喜困終終吉剥終<lb/>
得輿如足下之學之文天豈終厄之哉占報草草<lb/>
伏惟亮察<lb/>
　　　　荅禮滅翁帖<lb/>
<pb n="KR4d0311_SBCK_013-19a"/>
承教帖獲知新正領衆安隱甚尉湖山作春雪供<lb/>
草木玉立聽說法這一句直是難道更湏教衲子<lb/>
門嚼着冷冰冰地應心方好<lb/>
　　　　回蔣祕書<lb/>
伏審入趍中祕候對外朝養齊明之誠以動凝嚴<lb/>
之聽造請可略也劄翰戒暁仰仞謙光進昌其言<lb/>
用鬯所學不勝區區之望切覬台察<lb/>
　　　　荅淮東趙帥<hi>葵</hi>書<lb/>
某恭諗張碧油之幢眡黄金之印淮海澄晏青齊<lb/>
震驚慶愜慶愜張忠定在蜀五年工夫只一信字<lb/>
某官雍容籌邊慷慨敵愾淮民之不淪於左祍皆<lb/>
<pb n="KR4d0311_SBCK_013-19b"/>
一手拯拔之力威名惠利草木亦孚今又撫甘棠<lb/>
婆娑之䕃而封植之足食足兵而民信冝無難者<lb/>
衮衮未皇上記以賀首𬒳珍蹟鈎畫淋漓猶帶平<lb/>
山堂之雲氣尉浣以還恨不獲從公于邁周旋樽<lb/>
爼細聽堂前楊柳之詞一洗磊砢寵示榜文切中<lb/>
兵民之害還浮鹽通竹木規摹整暇懦志爲起邊<lb/>
風不動以湏暇之日而圗堅乆之功北顧寛矣<lb/>
　　　　荅袁守<hi>甫</hi>書<lb/>
某投閑時士友自番江來爲言新刱書院甚盛教<lb/>
刑合爲一其淑人心甚大拳拳歸敬遂因名山四<lb/>
大字之賜附記以自通浮湛不足計也九年擯廢<lb/>
<pb n="KR4d0311_SBCK_013-20a"/>
一旦推出失身閙籃眞是窘事馬伏波謂聞人過<lb/>
如聞父母之名今乃盻盻然揣量長短指摘是非<lb/>
用心雖公亦壞心術朝夕凛凛抱負乗之懼而眞<lb/>
貳卿書來告之以當徐徐開導母遽激烈以養人<lb/>
主之善意使正論日伸正氣日長越兩日閤下書<lb/>
亦來又告之以私情不克公義不昭以含糊依違<lb/>
之意見而欲挽回積年巳倒之瀾天下無是理於<lb/>
是滌泓濯頴手録二君子書粘置屋壁東西銘之<lb/>
旁合以自警氣卑識陋恐終負期屬朝廷𥘉意不<lb/>
過禮隗以勸來者今諸賢漸集不能者當止少焉<lb/>
力求一閑慢之禄以養偏親或未容遽去則群邪<lb/>
<pb n="KR4d0311_SBCK_013-20b"/>
窟穴巨蠧根株明以見飭尚摩厲以湏邇者　上<lb/>
諭臺長以隂消潜化可謂天地之量帝王之言然<lb/>
君子之進未盛小人無自消之理此萬目所以顒<lb/>
顒望閤下與二三公之來相與成端平之治也臺<lb/>
諌捄過於已著講讀格非於未形兼官信是確論<lb/>
亦必待其人然後行樂只君子邦家之光某遡風<lb/>
曷勝忱切<lb/>
　　　　與余京尹<hi>鑄</hi>書<lb/>
某仰恃惻怚愛民之素輙有控禀昨因論寛民力<lb/>
事遂及四郡仰給客米三縣民無藏鏹乞除禁米<lb/>
下江之令與免三分見錢　聖上視民如傷從善<lb/>
<pb n="KR4d0311_SBCK_013-21a"/>
如流聞已蒙報可推君之惠致之民則在大尹欲<lb/>
望主盟嚴與行下遍榜暁示通知使乆後貪吏黷<lb/>
胥母得容轉移之姦牟竝縁之利則家戴上恩人<lb/>
𬒳公賜與江山相爲無窮也前所白楮皮事巳荷<lb/>
矜從田里皷舞謹此且謝且祈伏丐台察<lb/>
　　　　通余尚書<hi>天錫</hi>書<lb/>
某九年坐廢一旦謂來擬時從賔尾矯望班頭攷<lb/>
德問業之有地人事好乖勇去莫挽江空目斷悁<lb/>
焉下風疇昔閑居讀論語用舎行藏一叚嘗妄論<lb/>
不終於藏之學在用先故能用之則行不急於用<lb/>
之志在舎先故能舎之則藏公於此理講貫素熟<lb/>
<pb n="KR4d0311_SBCK_013-21b"/>
善刀而藏之莫窺其際少焉天定以時止爲時行<lb/>
道更光明也太夫人乍還里第不至蔕芥否伯壎<lb/>
仲篪垂金佩玉以奉綵衣之樂魯侯燕喜何以過<lb/>
此某墮身閙籃直是窘事旦夕湏謀脫去趍承淺<lb/>
而知遇深告時時警䇿開迪之<lb/>
　　　　荅趙淮東書<lb/>
某洊拜珍帖之辱謙光爛然病睫開明寵報漣水<lb/>
已還版圗之舊不折半㦸坐収全功以嚴淮堧之<lb/>
屏蔽視窮力以堰瓦梁利害相萬前此有言屯田<lb/>
者某毎謂屯於外壤而不爲盗資屯於内地而不<lb/>
奪民有然後可爲經乆之利漣水間田不可以頃<lb/>
<pb n="KR4d0311_SBCK_013-22a"/>
畒計果能因其人力使自守自耕旣不爲盗資又<lb/>
不奪民有積粟強兵隱然金湯之固自治之上䇿<lb/>
也前時但知移吾粟以養左祍故終於無成爲國<lb/>
謀長正倚忠略規模審重乃見良圗某曷勝欽嚮<lb/>
之至<lb/>
　　　　荅眞福帥書<lb/>
某備貟分察兩月間凢十二䟽其論事一則中書<lb/>
積弊二求言求賢三講學急務四乞施行同列論<lb/>
䟽五寛民力論人之䟽首薛次袁又其次中外十<lb/>
餘輩而已外間所傳人數甚多皆非事實所陳亦<lb/>
未有不行但行之不盡如所乞尓　上嘗諭臺長<lb/>
<pb n="KR4d0311_SBCK_013-22b"/>
得放過且放過使之隂消潜化此天地之量也然<lb/>
君子道長則小人道消進君子不勇小人無自消<lb/>
之理此中外所以顒顒望公之來公果來天下何<lb/>
患不泰前日講學䟽中首及兄弟之好又以公劄<lb/>
與廟堂言之意猶有待末及邊臣生事異日憂端<lb/>
恐在此兹拜珤汗之辱蒙以静定和平爲然静定<lb/>
易揺於喜功和平之過易入於弱又湏得舒卷闔<lb/>
闢之權可也閩中想不至如泉南費力欲作三五<lb/>
年規摹公計甚得天下計則未也去非筆力敏健<lb/>
且記得人物本末甚冨駑良不齊物論莫揜少焉<lb/>
湏　謝去尚惟以主盟國是爲心隨事警<lb/>
<pb n="KR4d0311_SBCK_013-23a"/>
起惴志使不爲公朝羞察官例以上下半年檢<lb/>
三省樞宻院簿書舊幕次都堂之右嘉定移就入<lb/>
門客次近僅能正此一事餘無足言併乞台察<lb/>
　　　　荅趙楊州書<lb/>
某坐想平山楊柳之盛東門芍藥之芳雅歌投壷<lb/>
恨不獲爲席間小異客妙畫忽臨光風滿把尉浣<lb/>
不容聲日來苦目眚焮瘇腮頰醫者謂當於春宣<lb/>
時大下之則風熱盡去昏眵可一洗自料元氣素<lb/>
弱禁不得此下遂謝醫瞑坐數日而目眚愈保此<lb/>
殘喘悉藉穹芘<lb/>
　　　　荅呉緫卿書<lb/>
<pb n="KR4d0311_SBCK_013-23b"/>
某方抱婺緯之憂珤墨以奏議來熏薌莊誦灑然<lb/>
醒霍然汗下而愈其論起於好勝遂至以國爲戯<lb/>
士無定見又相與慫慂之洶洶如海濤之方生勢<lb/>
不容禦朝廷處以王述遺意幸未大决忠忱體國<lb/>
議論回天以守爲實以和爲形以戰爲應孰謂峩<lb/>
其冠者皆不知兵哉末引　髙廟語　孝廟勝負<lb/>
存亡之判最爲切當若曰　主上它日臨朝有無<lb/>
一人爲朕言之嘆却恐有所見略同者未可謂盡<lb/>
無也淮襄爲藩籬江面是門户玉麟主人目今作<lb/>
如何措置守禦徹桑未雨莫待臨期出打樁之䇿<lb/>
幸甚折衝樽爼何必臨邊拂天旌斾之來區區<lb/>
<pb n="KR4d0311_SBCK_013-24a"/>
望<lb/>
　　　　荅徐倅<hi>普</hi>書<lb/>
某叨竊過分病魔瞰之藥褁未嘗離手親舊書率<lb/>
是踈闊不特記府爲然圗上方略奏陳便冝慷慨<lb/>
功名可勝起敬五福言冨而不及貴足下冨矣又<lb/>
貴之求熊魚兼得豈不大佳然馳驅戎馬之場拮<lb/>
据牛犁之役得不𥙷失勞而無功孰如棹扁舟於<lb/>
苕剡岸紅堤緑應接不暇酒後耳熱倚風而浩歌<lb/>
足以洗胸中之磊砢子舎孫枝督之力學異時取<lb/>
科第以興門户志斯酬矣<lb/>
平齋文集卷第十三<lb/>
<pb n="KR4d0311_SBCK_013-24b"/>
</p>
<p>
</p>
  </div>
</body>
</text>
</TEI>
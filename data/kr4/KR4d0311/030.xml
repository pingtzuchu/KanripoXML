<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0311_SBCK_030-1a"/>
平齋文集卷第三十<lb/>
　　䇿問<lb/>
　　　　江東漕司不礙格<lb/>
問國無常勢隨時而爲彊弱周公之於魯太公之<lb/>
於齊乃能逆料預計於數百年之前則其勢亦有<lb/>
時而定也周之季丗地不大於曹滕民不衆於邾<lb/>
莒而諸侯不敢有無周之心秦汛埽六合鞭笞四<lb/>
夷自以爲帝王萬丗之業而繩樞之子亦得而易<lb/>
視之人有尫羸而壽考物或暴長而夭折理固應<lb/>
爾獨怪春秋以來齊有葵丘之㑹晉有踐土之盟<lb/>
均爲五霸之盛而心術譎正宜可以占其國何威<lb/>
<pb n="KR4d0311_SBCK_030-1b"/>
公僅能終其身霸業遂替文公之後丗爲盟主齊<lb/>
且屈而從之豈譎正無關於彊弱耶是猶有可諉<lb/>
者曰國異而勢殊也及觀漢之文宣規摹一家而<lb/>
彊弱乃有異勢呉王不朝賜以几杖匈奴嫚侮結<lb/>
以金繒太息流涕之書其不滿人意非一事然兵<lb/>
無刃而威權自振刑不肉而德化自孚貫朽粟腐<lb/>
迄成冨庶之効而後嗣頼之樞機周宻技巧咸精<lb/>
吏稱民安之餘單于且欵塞而來享中興之治赫<lb/>
然莫及而一傳之後漢業衰焉弱轉而彊彊轉而<lb/>
弱始終之變相反若此其必有故矣恭惟　主上<lb/>
更張萬化緫攬權綱舉天下之政滌蕩振刷而一<lb/>
<pb n="KR4d0311_SBCK_030-2a"/>
新之朝廷清明邊鄙不聳四方延頸以望太平而<lb/>
轉弱爲彊之機不可失也宵旰雖切庶績未凝鴻<lb/>
鴈之民尚勞於還定鼠狗之盗猶費於掃除而内<lb/>
外體統之間血脉壅厎臂指拘攣識者尤爲之深<lb/>
慮國勢所係若有待而彊意者刑賞之施恵褻而<lb/>
威不振耶紀綱之張名存而實未至耶抑亦體<lb/>
祖宗立國之意守以寛仁道德安彊隱然自有不<lb/>
可犯之威而天命人心之固在此而不在彼耶諸<lb/>
君其敷繹濟時之䇿以告<lb/>
　　　　礙格<lb/>
問國論之變至乎中而定夫中在易爲二五在書<lb/>
<pb n="KR4d0311_SBCK_030-2b"/>
爲皇極君子小人進退之機天下國家理亂之夲<lb/>
皆於此乎見泰之九二居治泰之位審處泰之道<lb/>
包荒得尚于中行是以并包兼容而爲中也然泰<lb/>
自否來君子之道方長閑邪不可以不嚴防微不<lb/>
可以不謹而負荒穢之累者乃從而包含之得無<lb/>
啓小人乗間而進之漸耶洪範皇極之疇有猷有<lb/>
爲有守則念之好德則錫之福冝也至不協于極<lb/>
不罹于咎亦且大而受之恊于極則君子罹于咎<lb/>
則小人居君子小人之間而爲郷原之行其害德<lb/>
爲尤甚受之者何意四凶之惡已著猶得以假息<lb/>
於堯朝非包荒歟尭不去四凶而舜去之豈包荒<lb/>
<pb n="KR4d0311_SBCK_030-3a"/>
不能如堯之大歟少正卯言行之僞加以兩觀之<lb/>
誅蓋謂其已罹于咎矣三家分魯陽虎執國命罪<lb/>
固浮于少正卯而誅反不及胡爲獨受於此彼其<lb/>
知宦孺專殺之罪而不問遂成優游聽藩鎮陸梁<lb/>
之勢而莫制寖至姑息得非假是說以自文曰吾<lb/>
將以求合于中者又况泰以朋亡爲貴洪範以淫<lb/>
朋爲戒至公無我黨與不立而中道以行漢唐之<lb/>
季朋黨成風雖賢者不能免豈其自叛于中歟抑<lb/>
上之人無以并包而大受之故逸爲朋黨之歸歟<lb/>
厥今　更化以來進君子而退小人開衆正而杜<lb/>
群枉天下莫不服　聖上之明而用舎之際猶恐<lb/>
<pb n="KR4d0311_SBCK_030-3b"/>
或激於偏徇議者乃有中立不倚之說蓋欲示尚<lb/>
中建極之意而定國論於不可轉移之地也夫否<lb/>
與泰常相反極與咎不兩立邪正消長間不容髮<lb/>
伊欲恢包荒之量而小人無得以投君子之隙推<lb/>
大受之公而君子自有以制小人之變皇極大明<lb/>
與天下相安於泰和之域若何而可憂丗之士盍<lb/>
相與圗之<lb/>
　　　　饒州堂試一<lb/>
問周有宫正掌王宫之戒禁紏令宫伯掌王宫之<lb/>
士庶子凢在版者皆屬之天官所以嚴宿衛而備<lb/>
非常也漢制周廬千列陛㦸百重視周爲加詳光<lb/>
<pb n="KR4d0311_SBCK_030-4a"/>
禄勲衛尉之設即宫伯宫正之遺意亦屬之丞相<lb/>
否乎排闥而入大臣隨之内朝外朝之勢猶未至<lb/>
於隔絶加官旣設之後大臣亦得至内庭否乎入<lb/>
未央宫殿門不納徘徊往來其禁嚴矣使北軍之<lb/>
印未解則將何以制其變清宫具法駕而入謁者<lb/>
之衛端門且誰何之則夜拜衛將軍無乃猶或置<lb/>
疑其間耶置酒宣室敢於形辟㦸之言從幸林光<lb/>
有以杜觸瑟之變若不當以詼諧覊虜少之而當<lb/>
時議者欲使列侯郡守二千石各擇吏民之賢者<lb/>
歳貢以給宿衛豈其猶未足爲賢耶儒者侍中特<lb/>
聽掌御唾壷朝廷榮之似不足榮也其榮之何說<lb/>
<pb n="KR4d0311_SBCK_030-4b"/>
願爲中郎出入禁闥而薄淮陽之郡似未可薄也<lb/>
其薄之何意黄門侍郎號爲要處彼擢之給事黄<lb/>
門又以爲官之拓落何也郡國材官畨上宿衛其<lb/>
法果皆便乎南北分屯以相統制其權果孰重乎<lb/>
謁者執楯執㦸武士騶與期門羽林之置亦各有<lb/>
說乎丗爲衛尉見於同姓而王國人乃不得宿衛<lb/>
何也太傅古官論道經邦而以給事中領宿衛又<lb/>
何也夫以漢丗宿衛之嚴防微杜漸皆有深意揆<lb/>
之成周其得失安在邇者議臣有請宫禁侍衛各<lb/>
儆攸司欲以隆主威而尊國勢　上亟俞之不識<lb/>
漢制有可施於今日者乎諸君博古通今言之毋<lb/>
<pb n="KR4d0311_SBCK_030-5a"/>
略<lb/>
　　　　二<lb/>
問恭惟　主上撫盈成之運垂延洪之休豫建元<lb/>
良以固國夲謹擇天下耆儒端士爲之輔翼儲德<lb/>
日隆㳙剛授冊三代有道之長誠不是過自漢以<lb/>
下固不容並論也而有司竊於攷古有疑焉四皓<lb/>
之來衣冠甚偉羽翼旣成而漢之大本以定子房<lb/>
之畫婉矣論者乃謂其植黨締交以相傾軋殆非<lb/>
子房之意然髙帝與吕后母子共起於艱難之中<lb/>
漢業甫定顧牽於私愛欲動揺之期期之諌曽莫<lb/>
能回其意則權以濟事似不當以植黨論也至觀<lb/>
<pb n="KR4d0311_SBCK_030-5b"/>
異日開博望苑以延賔客遂至於虧天性之恩無<lb/>
乃出於招致四皓之故智乎二䟽之去知足不辱<lb/>
有以激漢丗頑廉懦立之風亦可謂賢矣而論者<lb/>
謂是時太子年未冠學未成未可以㓗身而退然<lb/>
宣帝之教太子不過雜霸之制度巳非詒謀燕翼<lb/>
之道獨親許氏而尊禮師傅之意寖薄見幾而作<lb/>
似不當以㓗身論也至攷其旣去之餘論語孝經<lb/>
之學遂轉移於甘泉洞簫頌之好卒無以養成其<lb/>
德得非二䟽遺其憂乎夫齊威㑹諸侯于首止而<lb/>
王丗子始定髙宗舊學于甘盤旣乃遯于荒野是<lb/>
則四皓之來二䟽之去蓋非茍然者而得失是非<lb/>
<pb n="KR4d0311_SBCK_030-6a"/>
曽無定論何耶諸君以麟趾之英親逢懿鑠自冝<lb/>
鋪張揚厲編之詩書而無愧商訂及此特以觀講<lb/>
學之素耳幸茂明之<lb/>
　　　　三<lb/>
問五百歳而聖人出若囿於天地之定數君臣而<lb/>
並父子而處胡爲獨盛於帝王之丗耶電繞斗樞<lb/>
虹流華渚瑶光貫月赤龍生風其見於丗紀者若<lb/>
此質之正符亦過於愛竒矣然履帝武敏歆天命<lb/>
元鳥降而生商詩人猶且永歌之不足得非聖人<lb/>
之生固與人異而受命之符抑有在耶夫天生聦<lb/>
明天錫勇智謂之生知之性出類拔萃可也語恠<lb/>
<pb n="KR4d0311_SBCK_030-6b"/>
及神顧安取此至若東南有天子氣南陽有鬰葱<lb/>
之佳氣得非王氣有所屬乎夢神遇於大澤之陂<lb/>
夢吞日於猗蘭之殿得非精神有所感乎重瞳八<lb/>
彩日角龍顔與夫鳯姿日表之異抑肖貌有不同<lb/>
乎十四月而生乃立堯母門胡爲誕彌之月適相<lb/>
似也甲觀畫堂或謂畫九子母於其中果何據也<lb/>
功成慶善之樂何爲而作誕聖繼天之樂孰從而<lb/>
獻千秋紀節何所夲始節近長春其議安在恭惟<lb/>
主上天縱之聖冠冕千古膺籙御圗重熈累洽屬<lb/>
兹良月　瑞慶摽辰桂海冰天嵩呼華祝同一心<lb/>
也諸君生逢千一之期目覩五三之盛躋公堂稱<lb/>
<pb n="KR4d0311_SBCK_030-7a"/>
兕觥以介萬壽實維其時是冝鋪張對天之閎休<lb/>
與生民天保之詩相爲表裏凢自昔帝王震夙之<lb/>
盛事盍相與訂㩁以諗有司<lb/>
　　　　四<lb/>
問道揆明於上法守嚴於下則天下之治不難舉<lb/>
矣宅揆之官奮庸熈載三公之職論道經邦古之<lb/>
大臣所以任天下之重曷嘗以細故自累哉漢唐<lb/>
之丗九卿更進它官參預巳失委任大臣之意而<lb/>
持禄固位伴食摸稜尚何望其職業之能盡其間<lb/>
少知治體者抑又不能無疑焉錢糓决獄所冝與<lb/>
聞乃一諉之内史廷尉而不復省事無不統顧如<lb/>
<pb n="KR4d0311_SBCK_030-7b"/>
是耶死傷横道豈不大於牛喘而科瑣邊吏僅見<lb/>
於赤白囊交馳之後恐憂邊思職者不爾也聽受<lb/>
獄訟日不暇給乃至有愧禮樂豈萬丗長䇿未暇<lb/>
講耶序進郎吏仰視不顧則體貌安在而止擇十<lb/>
使猶患未盡得人恐兼収待用者不爾也夫坐而<lb/>
論道謂之王公綱舉目張豈無其要而丗之喜事<lb/>
事者乃以身親細務爲稱職不事事者又以無所<lb/>
建明爲得體漢唐相業之卑得無坐是乎　主上<lb/>
更新萬化圗任老成以恢張治功冝日異而月殊<lb/>
可也然天下之弊紛如蝟毛二三大臣夙夜盡瘁<lb/>
於其間而未厎厥成故議臣欲清中書之務簡節<lb/>
<pb n="KR4d0311_SBCK_030-8a"/>
踈目而講明其大者揆守之辨要必有在至若賢<lb/>
材之未盡舉倖門之未易塞兵聚而難散民困而<lb/>
易揺榖貴尤艱於和糴楮輕尚費於稱提凢此數<lb/>
端莫非當今之急務孰爲大臣之職孰爲有司之<lb/>
事輕重緩急當與識時務者籌之諸君其毋隠<lb/>
　　　　五<lb/>
問兵以多筭勝智者察事機於呼吸之間料敵勢<lb/>
於千里之外發無不中如矢破的何其神也而謀<lb/>
之用舎抑又有幸不幸者存焉廣武說成安欲假<lb/>
竒兵絶信耳之輜重而兩將可致淮隂使人間視<lb/>
知其不用然後敢下井陘亦可謂竒䇿矣使成安<lb/>
<pb n="KR4d0311_SBCK_030-8b"/>
果用其計則信將何以應之魏延每隨亮出輙欲<lb/>
請兵異道㑹于潼關如韓信故事其謀差強人意<lb/>
亮乃制而不用每嘆巳才之不獲盡幸而從之不<lb/>
識長安果可入乎信抱國士之略亮負王佐之材<lb/>
得失勝負燎如觀火隨機而應慮勝而㑹必有非<lb/>
衆人所能窺者幸紬繹之<lb/>
　　　　六<lb/>
問三盤五誥之不作而漢制詔幾於典誥得非去<lb/>
古未逺猶有渾灝之遺風耶漢唐有天下皆數百<lb/>
年漢之帝紀詔不一書而唐史略之何耶文帝之<lb/>
詔半爲農下山東布詔令老癃枎杖往聽願觀德<lb/>
<pb n="KR4d0311_SBCK_030-9a"/>
化之成可謂善於布宣者矣而當時猶謂吏奉吾<lb/>
詔不勤勸民不明何貴吏之深也循良無傳獨一<lb/>
河南抑吏治誠有未至歟憲宗之丗藩鎮禀令制<lb/>
下魏博士卒驩動如雷至有倔強何益之嘆可謂<lb/>
易於感動者矣而淮蔡以三州之衆合兵環攻累<lb/>
年乃下何平盗之難也草制失辭至煩改定抑人<lb/>
心亦有未孚歟彼其輪臺之詔奉天之詔均罪已<lb/>
也其辭孰切寛大之詔陣傷之詔均恤人也其惠<lb/>
孰渥河凉三鎮播告之修均所以奪其心也其意<lb/>
孰明視草之才較以除書德音擅名者孰勝期期<lb/>
之請視以批勑壞麻爲忠者孰優此猶未足深議<lb/>
<pb n="KR4d0311_SBCK_030-9b"/>
也後元獨盛於七制元和並列於三宗號令之煥<lb/>
然可述與温雅有古風烈乃不見於文帝之賛唐<lb/>
之威令幾於復振獨於賛憲宗言之而二祖之制<lb/>
命無稱焉作史者必有深意恭惟　主上祗畏天<lb/>
戒勤恤民隱嘉與海内同躋仁壽廼者明詔荐頒<lb/>
飭監司守令以奉職之意開盗賊脅從以自新之<lb/>
塗王言大哉一見可决四方萬里鼓舞於風雷之<lb/>
下當不止於山東魏博吏士而已也然澄清者流<lb/>
爲姑息撫字者轉爲催科習俗移人詎能遽革錢<lb/>
幣乆壅而未通榖價方踴而未艾凶歳多暴還定<lb/>
猶難伊欲吏治興起姦盗革心翕然丕應如漢唐<lb/>
<pb n="KR4d0311_SBCK_030-10a"/>
之盛時若何而可憂丗之士盍相與圗之<lb/>
　　　　七<lb/>
問周南爲三百篇之始文王脩身齊家治國平天<lb/>
下之道悉於此見之亦猶易首乾坤書斷自唐虞<lb/>
之意歟然自關雎至兎罝凢七詩始言關雎之化<lb/>
行又四詩而至麟趾始著其應夫王道自閨門祍<lb/>
席而逹乎天下逺而難化者冝莫如㭬杙之人近<lb/>
而易化者冝莫如同姓之親今乃不應於彼而應<lb/>
於此何耶羔羊爲鵲巢之功致在位皆節儉正直<lb/>
至其應見於騶虞則天下純𬒳文王之化草木群<lb/>
生無一不遂夫召南特諸侯之風其視周南王者<lb/>
<pb n="KR4d0311_SBCK_030-10b"/>
之風固爲有間彼之應顯於庶類之微此獨應於<lb/>
公子信厚無犯非禮而已又何耶詩取麟以爲興<lb/>
趾定角果有仁厚之象歟抑謂太平致麟之時歟<lb/>
序言衰丗不知果紂與文王之日歟抑謂周之季<lb/>
丗歟麟趾鑄金以班諸侯王夫豈無說而良史之<lb/>
作訖于麟其意安在語曰人而不爲周南召南其<lb/>
猶正墻面而立有志於學者必三復於此而好脩<lb/>
之公子尤當佩之而不忘反覆二南之意推之於<lb/>
行葦角弓以究終始盛衰之變諸君事也其爲我<lb/>
索言之<lb/>
　　　　八<lb/>
<pb n="KR4d0311_SBCK_030-11a"/>
問六經著天道人事之極莫詳於春秋雖不言某<lb/>
事有某應而證應具存其聖人憂丗之心所由見<lb/>
乎日食三十六螽蝝蜚蜮之災緫十有八雪電星<lb/>
石隕霜無冰凢其關於天人之際雖微必録而水<lb/>
旱之變尤不敢略僖王正月不雨夏四月不雨六<lb/>
月始雨其不曰旱謂其有志於民而不爲災然文<lb/>
自正月不雨至于秋七月昭上辛大雩季辛又雩<lb/>
旱亦甚矣而不以旱書無乃亦不爲災耶以至夏<lb/>
大旱欲焚巫尫而復止是歳饑而不害然旱以大<lb/>
書爲虐尤酷安有民不困于饑者不然則宣亦書<lb/>
大旱而不書饑亦謂其不害可也或書旱或書雩<lb/>
<pb n="KR4d0311_SBCK_030-11b"/>
或書不雨美惡異辭必有深意宣大水而繼以饑<lb/>
襄大水而繼以大饑淫潦妨農固冝艱食而威成<lb/>
之秋大水莊之末年横流尤數至皷用牲于社于<lb/>
門何爲皆不以歉告抑豈如七年之水雖無麥苗<lb/>
不害嘉榖故從而略之然大無麥禾臧孫辰遂至<lb/>
告糴貽我來牟獨非嘉殖歟亦未有洚水若是而<lb/>
嘉榖不害者威之𥘉年有平原出水之害越二歳<lb/>
而有年其轉㓙爲豐者何道它國非無乖沴宋獨<lb/>
書水淫雨害於粢盛乃知其必興者何說恭惟<lb/>
主上篤於敬天切於愛民真得堯湯之用心而大<lb/>
兵之後四方未免以水旱告若幾於春秋之不一<lb/>
<pb n="KR4d0311_SBCK_030-12a"/>
書者天心仁愛固在是歟木飢水毁皆有數歟有<lb/>
年之慶勃興之兆否泰相反抑權輿於此歟近觀<lb/>
吾饒去歳常暘今兹常雨官無委積民有菜色而<lb/>
或者猶以饒在江東爲優得無旱不爲災雨不害<lb/>
榖如魯史之所書歟諸君學貫天人不愧舒向盍<lb/>
相與發明春秋筆削之意以諗爲政者毋以訐而<lb/>
爲直<lb/>
　　　　九<lb/>
問人主操冨貴之柄以御天下錢幣輕重之權當<lb/>
一出於上不當與天下共之也虞夏金爲三品周<lb/>
立九府圜法利權所在上實專之至景王欲更鑄<lb/>
<pb n="KR4d0311_SBCK_030-12b"/>
大錢單穆公雖諌而不聽百姓竟蒙其利揆之劉<lb/>
陶之議則不合文帝除盗鑄之令賜鄧通銅山得<lb/>
以自鑄而錢乃至於貫朽質之賈生之論則不然<lb/>
撰直三千錯刀五千何其直之多百錢墊七八與<lb/>
三十五爲陌何其陌之寡是猶未足深論彼漢之<lb/>
五銖唐之開元錢制是爲得輕重之中然五銖旣<lb/>
行郡國多姦鑄而益輕公卿請鑄鍾官赤側以一<lb/>
當五其後二歳赤側以賤而廢三官錢始冨矣開<lb/>
元旣用以經費不給始鑄乾元重寶參用以一當<lb/>
十犯法日數百終復其舊然後民便之夫錢出於<lb/>
上而散於下上之所重孰得而輕顧方行而遽輟<lb/>
<pb n="KR4d0311_SBCK_030-13a"/>
何耶抑上之人不過爲一時權冝之舉隨即反經<lb/>
耶否則朝廷之上無以主其議以一人之言爲用<lb/>
舎耶漢方再造猶興五銖之思唐凢幾丗一循開<lb/>
元之制而赤側重寶不復見抑又何也　國家銅<lb/>
楮並行深得子母相權之意頃以楮幣益輕多爲<lb/>
秤提之術而未厎於重於是以開禧新布以二准<lb/>
三行於輦轂之下利權輕重操之自我可謂得其<lb/>
冝矣或者猶謂貨泉新舊均國寶也而自爲抑揚<lb/>
京城内外皆畿甸也而自爲畛域恐未免抵冒之<lb/>
多然使以二准三果可通行則錢之布於天下者<lb/>
皆可從而増益否幸以利害得諸目撃者爲有司<lb/>
<pb n="KR4d0311_SBCK_030-13b"/>
告<lb/>
　　　　十<lb/>
問大江以東衣冠之盛饒爲最螺洲地䜟異人出<lb/>
焉冠大廷丗殊科班班可數皆學校作成之功也<lb/>
漢之畨君唐之顔魯公德澤在人至深而獨不聞<lb/>
垂意興學何耶晉虞公爲内史大脩庠序是前此<lb/>
嘗有學矣誰實基之移告屬縣廣招生徒至七百<lb/>
餘人教養之盛若此今所養僅能三之一而韲鹽<lb/>
之態常患不足不知當時雲㑹輻湊何以爲養先<lb/>
正范文正公相攸於東湖上繼者始築儒宫以據<lb/>
水光山色之㑹公之詩文胡不及之買田三頃以<lb/>
<pb n="KR4d0311_SBCK_030-14a"/>
澹士大書特書詫以爲盛然所入其能幾何今膏<lb/>
腴歳増數凢幾倍而倉廩之積不見有餘抑尾閭<lb/>
之泄無以窒其源耶髙堂顯敞不改舊觀硯湖平<lb/>
逺尤覺増明二公所以淑艾後人者雖百丗聞風<lb/>
而亦起諸君藏脩其間講明正心誠意之學涵養<lb/>
致君澤民之業以求無負於教育之素盍各爲我<lb/>
言爾志<lb/>
　　　　十一<lb/>
問丗臣之喬木舊德之元龜有國者所甚重而出<lb/>
處進退天下莫不望以爲標的尚論古人顧不能<lb/>
無疑焉復亳卜洛之餘告歸之志則同胡爲乃有<lb/>
<pb n="KR4d0311_SBCK_030-14b"/>
欲去而復留者不惟自留且作書以留同列同列<lb/>
亦爲乆留而不去何勇退之難耶海濵二老同爲<lb/>
善養而來歸扣馬之諌鷹揚之舉果孰爲義天下<lb/>
旣定表東海者乃不與師保左右之任何耶從心<lb/>
不踰矩之年尚皇皇於歴聘否以天下之逹尊自<lb/>
居能終不見諸侯否乗馹而見輦而如公告老猶<lb/>
得以與聞國事至朝廷大議遣廷尉諮問亦乞言<lb/>
之遺意否願棄人間事從赤松子游蓋已見幾而<lb/>
作何衣冠甚偉者始來上閔將軍之老召其子爲<lb/>
太僕可謂貪賢之切何知足不辱者遽去求文武<lb/>
如不及而蒲輪之迎特能詞賦爲治顧在力行而<lb/>
<pb n="KR4d0311_SBCK_030-15a"/>
魯邸之議乃先服色據鞍矍鑠非不銳也未免乗<lb/>
下澤車之悔食肉萬里非不壯也未免入玉門關<lb/>
之請而無踰老臣尚堪一行則又好勇至老而不<lb/>
衰其視畨畨黄髮之謀孰得孰失晚應賢良但見<lb/>
不情而多詐周流四公不過恭遜以取媚請尚方<lb/>
劒賜靈壽杖與夫長樂老之自叙血氣旣衰固應<lb/>
爾歟彼緑野堂之遊九老圗之作亦必有所懲而<lb/>
然也著節而稱祭酒攷於周當爲何官遮說而得<lb/>
三老不謂秦尚存此名自諌大夫遷御史大夫爲<lb/>
太傅而封褒德侯漢家校年夕法抑又安在書陳<lb/>
舊人之圗任詩歌元老之壯猶年髙德邵閱義理<lb/>
<pb n="KR4d0311_SBCK_030-15b"/>
爲甚熟出處大節必有非衆人所能識者幸商訂之<lb/>
　　　　十二<lb/>
問漢公子之好學莫如楚元王一門之盛元王受<lb/>
詩於浮丘伯諸子皆讀詩至孫辟強亦好讀詩越<lb/>
數丗猶有以少通詩書召者豈非過庭之訓而然<lb/>
歟然德修黃老之術得枕中鴻寳苑祕書於淮南<lb/>
其子竟以是下吏恐非所以爲義方之教也而典<lb/>
校祕書於天禄閣太一青藜爲之下照歆復領五<lb/>
經卒父前業可謂能丗其官矣然向自主榖梁春<lb/>
秋義歆則欲建左氏春秋論難迭出自爲矛盾豈<lb/>
父書有不必讀耶抑輪扁斵輪不能授其子耶其<lb/>
<pb n="KR4d0311_SBCK_030-16a"/>
䆒榖梁左氏於聖人之經爲孰近左氏多古字歆<lb/>
獨好之引傳釋經轉相發明其於字學蓋精棻則<lb/>
方且問竒字於子雲無乃有貴鶩之意歟向作洪<lb/>
範五行傳嚴爲外戚之戒歆乃挾周官泉府之說<lb/>
爲新室國師父子異心一至於此然國師方貴顯<lb/>
矣棻以符命投四裔何其忘䑛犢之愛也董仲舒<lb/>
爲漢純儒通逹古今有𥙷於丗向與之相伯仲伊<lb/>
吕無以加之語必非輕許可者淵源不及游夏何<lb/>
爲歆復少之曽孫龔篤論君子以歆言爲然黨同<lb/>
伐異孰爲至當自交而至于龔弓冶箕裘之業蟬<lb/>
聮十丗輝映兩都其間先後異同是非得失不可<lb/>
<pb n="KR4d0311_SBCK_030-16b"/>
槩論意者同於好學而不同於所學亦不害爲丗<lb/>
家歟諸君平時自許不在漢公子之下家學之傳<lb/>
亦能若是其盛否<lb/>
　　　　十三<lb/>
問周之士也貴而肆秦之士也賤而拘疇實使之<lb/>
然賤而且拘秦固以亡貴而至於肆周亦安取此<lb/>
得非周以道勝法秦以法勝道耶太學賢士之關<lb/>
士氣屈伸公論通塞所係爲甚重鮑宣爲司隷諸<lb/>
生舉幡集闕下而留之夫司隷内治京師外統諸<lb/>
郡其於太學若無與也愛而留之不忍其去所以<lb/>
能得其心者何固嘗聞郷校議執政之善否而憎<lb/>
<pb n="KR4d0311_SBCK_030-17a"/>
兹多口者欲毁之胡爲於宣獨眷眷如此韓愈爲<lb/>
祭酒招諸生而誨之學競起欺予之嘲夫祭酒爲<lb/>
古司成國人矜式其於弟子貟至近而易格也侮<lb/>
而嘲之曽不受教所以莫能回其心者何固嘗聞<lb/>
聚爲朋曹誶罵有司而退然自克者無幾胡爲於<lb/>
愈亦不能少降心以相從耶異時處士横議名節<lb/>
相望適以趣漢室之衰六館之士不䧟非義終無<lb/>
以弭唐室之變遡流尋源要必有說<lb/>
　　　　十四<lb/>
問孔門速肖者七十子而名在四科者十人而已<lb/>
果孰爲之區别耶參悟一貫於口耳之外胡爲不<lb/>
<pb n="KR4d0311_SBCK_030-17b"/>
在四科之列夫子傳之曽子曽子傳之子思子思<lb/>
傳之孟子是道之統參乃得之而在四科者反不<lb/>
與何耶借曰政事言語文學不足以盡道德行之<lb/>
顔閔蓋嘗在寢矣平日之所許可之所期屬非曽<lb/>
子所敢望今不傳諸此而傳諸彼必有深意謂參<lb/>
之魯有受道之質歟回也亦如愚謂參之孝爲百<lb/>
行之源歟孝哉子騫𥘉亦何愧意者寶藏於海聽<lb/>
夫人之所自取歟後世以顔孟配先聖而得道統<lb/>
之正傳如曽子僅與游夏齒又有不可曉者願聞<lb/>
其說<lb/>
　　　　十五<lb/>
<pb n="KR4d0311_SBCK_030-18a"/>
問臺諌天子之耳目建置本末可得聞乎九官之<lb/>
命聖䜛納言龍獨任其責它官何爲不得與善旌<lb/>
謗木人皆可言而四凶之惡胡不聞有斥其非者<lb/>
周官有御史司諌似以風采議論爲職然御史掌<lb/>
治令賛書之事𥘉不及於觸邪指佞而弊群吏者<lb/>
乃有小宰司諌掌紏萬民之德亦不及於繩愆弼<lb/>
違而諌王惡者乃有保氏官名與後丗同而職業<lb/>
則異何故藉曰凢治者受灋令御史得以劾其違<lb/>
令之罪以詔廢置司諌可以因事而納規三百六<lb/>
十官之中職於紏察者止二人無乃自狹其進言<lb/>
之塗歟漢承秦制以御史大夫爲三公中執法領<lb/>
<pb n="KR4d0311_SBCK_030-18b"/>
侍御史十五人諌大夫無常貟多至數十人唐則<lb/>
監察御史十人又有裏行之名諌議大夫四人而<lb/>
拾遺𥙷闕亦復並置其視周人設官可謂詳矣而<lb/>
當時治道曽不能庶幾成周之盛豈惟其人不惟<lb/>
其官歟方今衆正在列國是堅定臺諌紀綱之地<lb/>
雖不備其官而一士諤諤嘗首形於王言之嘉歎<lb/>
然攷之　國朝之制天禧中御史諌官皆四貟慶<lb/>
暦有三諌之除元豐有六察之命今焉冠豸伏蒲<lb/>
各專一官而不並建必有深意謂才難而不輕授<lb/>
歟賢俊滿朝敦無明目張膽之志否則得其人而<lb/>
一䕫自足歟十朋之龜弗克違冝其不厭多也又<lb/>
<pb n="KR4d0311_SBCK_030-19a"/>
否則聖朝無闕小人退聽而皂囊白筆之可略歟<lb/>
則人情之譸張國事之膠轕未可盡諉諸太平之<lb/>
無事意者御史司諌之專其任將以復成周之訓<lb/>
歟復古之難不可不詳議而熟圗也諸君志於有<lb/>
用其爲鋪張聖賢相逢之盛事<lb/>
　　　　十六<lb/>
問與其有聚歛之臣寧有盗臣以其爲國植怨於<lb/>
民也盗竊寶玉大弓春秋誅之胡獨聚歛之臣不<lb/>
及贓吏犯法法在姦吏舞法法亡蓋無法則無以<lb/>
爲國也伐檀之貪鄙無功詩人刺之胡不聞有刺<lb/>
在位之姦者茍變賦於民而食人二雞子至疑其<lb/>
<pb n="KR4d0311_SBCK_030-19b"/>
傷廉然禮順人情乃或置米肉之遺於不問何耶<lb/>
劉寵之爲守受一大錢而去人皆稱其賢然法有<lb/>
明禁受所監臨一孔以上皆贓論何耶得非禮法<lb/>
不相爲用歟頃者貪相債帥之得志上下成風恬<lb/>
不爲怪　聖化更新首嚴簠簋不飾之禁革貪爲<lb/>
廉冝翕然丕變論者猶謂賞罰不信不足以懲汚<lb/>
染之習而善類名家科甲之士不當遷就爲之諱<lb/>
是欲一以文法繩之也禮義廉耻以維持士大夫<lb/>
之風俗法禁之外亦有可行者乎若曰人心趍利<lb/>
如水就下禮不足以防其無厭之慾法不足以制<lb/>
其自營之私又將何術而可史家皆傳酷吏獨無<lb/>
<pb n="KR4d0311_SBCK_030-20a"/>
傳贓吏者伊欲裒爲一書暴諸國史一字之貶若<lb/>
撻諸市不識可使革心易行精白以承休否<lb/>
　　　　十七<lb/>
問宰相論可否於廟堂之上以行其道諌官争是<lb/>
非於殿陛之間以行其言經綸治功彌縫君德蓋<lb/>
非它官比也冡宰制國用必於歳杪然周官大宰<lb/>
歳終受群吏之㑹其不㑹者惟酒與膳服耳夫惟<lb/>
辟玉食膳服之不㑹冝也酒誥一篇歴歴無彛酒<lb/>
之戒酒而可以不㑹乎彼庖人膳夫之不㑹王及<lb/>
后丗子皆然而酒正之不㑹唯王及后而丗子不<lb/>
與得非養正於蒙不容以是亂德耶歳終天子齊<lb/>
<pb n="KR4d0311_SBCK_030-20b"/>
戒受群臣之諌然周官司諌不過紏萬民之德而<lb/>
掌諌王惡者惟保氏一官進言之路何示人不廣<lb/>
藉曰左右前後皆可繩愆而受諌獨於歳終事有<lb/>
可諌必待卒歳而後言則爲立仗馬者多矣彼孟<lb/>
春徇鐸工執藝事以諌此受以歳終彼諌以歳始<lb/>
抑又何故後丗宰相兼領鹽鐵度支諌大夫無常<lb/>
貟揆之周家建官之制然歟否歟朝而問一歳錢<lb/>
榖之數與正旦酌獸樽以賞直言槩之歳杪制用<lb/>
歳終受諌同歟否歟頃建言于朝者請宰相制國<lb/>
用諌官𥙷闕貟歳云莫矣因舉周官王制之疑以<lb/>
爲問<lb/>
<pb n="KR4d0311_SBCK_030-21a"/>
　　　　十八<lb/>
恭惟　主上盛德大業冠冕帝王閎休懿鑠輝映<lb/>
天地廼者自仲秋𥘉吉日御昕朝巳而儲闈之授<lb/>
冊宗祀之慶成千秋之上壽元正長至萬玉來庭<lb/>
盛事荐臻祲容迭講凢此大朝㑹之儀固有曲臺<lb/>
之議在然　國家制作多仍唐舊是不可以無攷<lb/>
也今觀唐制大駕屬車十二乗大陳設則分左右<lb/>
施於衛内三衛畨上分爲五仗號衙内五衛元日<lb/>
朔望視朝則服翼善冠其後朔望仍用弁服元日<lb/>
冬至朝㑹七德與九功同舞其後至有不忍觀破<lb/>
陣樂舞者至於大陳設皇太子而下以次上夀且<lb/>
<pb n="KR4d0311_SBCK_030-21b"/>
奏祥瑞雲物其大略亦若是而巳而其間不能無<lb/>
疑者太極宫之承天門受萬國之朝賀旣曰古之<lb/>
外朝矣或又謂含元殿在周爲外朝在唐爲大朝<lb/>
何也太極殿者朔望坐而視政旣曰古之中朝矣<lb/>
或又謂宣政殿在周爲中朝在唐爲正殿何也兩<lb/>
儀殿常日以聽政而視事爲古内朝又以爲紫宸<lb/>
周之内朝漢之宣室唐之上閤亦曰内衙然乎否<lb/>
耶兩儀承慶皆爲受朝聽訟之所而元和中正朔<lb/>
乃御紫宸朝賀寳暦中則又月朔御紫宸行入閤<lb/>
之儀胡爲受朝之地曽無定所舊制以隻日視朝<lb/>
其後乃命輟朝放朝皆用雙日或又五日一御太<lb/>
<pb n="KR4d0311_SBCK_030-22a"/>
極殿胡爲臨朝之日曽無定期引對廷臣何婁見<lb/>
於延英讀示月令何獨見於宣政入閤之儀開元<lb/>
舊禮夲無之後之諸儒從而附益抑又何說也夫<lb/>
以唐家一代之制損益㳂革豈無得失之辨仰參<lb/>
周典俯采漢儀其合於古而冝於今要必有一定<lb/>
之說諸君結綬登畿觀國之光有日矣試言其槩<lb/>
　　　　武舉公試䇿問<hi>乙酉</hi>
問恭惟　皇上以聦喆英粹嗣無疆大歴服學聚<lb/>
問辨寛居仁行四方萬里翹跂望治諸君蒙𬒳新<lb/>
美之化可無說以禆新政敢問舜月正元日受終<lb/>
于文祖首察璣衡以齊七政而類禋望徧之並舉<lb/>
<pb n="KR4d0311_SBCK_030-22b"/>
豈觀天交神庶政莫先歟異時月正元日格于文<lb/>
祖詢四岳闢四門明目逹聦惟恐或後且進十二<lb/>
牧而歴咨之聽言用人又所當急也太甲元祀祗<lb/>
見厥祖伊尹明言烈祖之成德以訓于王是天下<lb/>
之政無大於法祖宗矣髙宗恭嘿思道君臣相與<lb/>
告語尤卷卷於遜志時敏之務典學豈容緩歟成<lb/>
王即政無逸舉三宗以勸主乎畏天愛民而巳立<lb/>
政一書乃以三宅三俊爲不可忽終之勿誤庶獄<lb/>
爲重意固各有在歟抑又有可疑者禹受命于神<lb/>
宗不旋踵㑹群后誓師而征有苗康王率循大卞<lb/>
大臣進戒未暇他及首以張皇六師爲言佳兵不<lb/>
<pb n="KR4d0311_SBCK_030-23a"/>
祥之噐顧先之何歟豈國之大事在戎不可一日<lb/>
弛歟新服厥命求以聳四方之觀聽歟人情易玩<lb/>
泰用馮河之義歟君以乾剛爲德必神武英略而<lb/>
後足以運天下歟事有夲末物有先後知所先後<lb/>
則近道矣隆古帝王出治之序參之今日所當先<lb/>
者悉意陳之有司將以復于上<lb/>
　　　　省試一<hi>乙未</hi>
問大明當天而萬景隨北辰居所而列曜拱恭惟<lb/>
主上以文王之聖躬虞舜之孝宫中三年之制畢<lb/>
將㳙剛旦御路朝以延見百官臨撫萬國禮隆典<lb/>
鉅不可不預蒐而夙講也周外朝在路門外内朝<lb/>
<pb n="KR4d0311_SBCK_030-23b"/>
在路門内燕朝在路寢之庭所謂治朝者果安在<lb/>
豈即外朝歟天官大宰王眡治朝則賛聽治豈王<lb/>
公坐論關於治道甚大斯謂之治朝歟司士之公<lb/>
孤卿大夫士朝士之群吏州長衆庶莫不在列揆<lb/>
之明堂位夷蠻戎狄不與焉豈置之國門之外不<lb/>
容列於表著歟漢接三代而興奉常綿蕞之習不<lb/>
過秦儀雜就巳知皇帝之貴使得魯兩生相與翼<lb/>
成之果盡還周典之舊歟德陽殿大朝㑹夜漏未<lb/>
盡七刻鳴鍾受賀與長樂之儀先後交映然長樂<lb/>
陳車俠陛執㦸傳警而不設樂德陽乃鍾皷鏗鍧<lb/>
管絃燁煜豈禮樂至此而後備歟宣帝受釐前席<lb/>
<pb n="KR4d0311_SBCK_030-24a"/>
何盛服齊明獨施於少年之見宣德幘坐迎笑何<lb/>
威儀簡略能奪夫說客之氣髙帝之朝廷而愛幸<lb/>
者媟戯於殿上宰相得以折之先帝之正處而貴<lb/>
寵者引内於殿中中郎得以郤之佞倖方張二臣<lb/>
何爲無投䑕之忌小臣廷辱師傅至攀折殿檻而<lb/>
不顧蓋謂其不能正主益民也而金華入說尚書<lb/>
論語其有𥙷於帝學者何事武帳不冠不見使人<lb/>
可其奏而出入禁闥之請曽不克從間見髙門之<lb/>
論乃謂妄發其不能動帝聽者何說十萬横行面<lb/>
謾可斬而殿上皆恐遂罷朝不復議何聽納之易<lb/>
奉珍來朝待以客禮而甘泉受謁稱藩而不名何<lb/>
<pb n="KR4d0311_SBCK_030-24b"/>
禮遇之過朝而問錢榖出入公私之積何其難於<lb/>
𥙿也坐朝而日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>未退内外之務何其難於清也<lb/>
朝堂百僚之位蕭曹邴魏謀謨乎其上司徒府毎<lb/>
天子親幸與丞相决大事是外朝之存者豈非君<lb/>
臣一堂交孚無間而後足以増朝廷之重歟其歴<lb/>
攷周漢夲末以告<lb/>
　　　　二<lb/>
問繼志述事者人主之逹孝崇德報功者朝廷之<lb/>
盛典昔在　寧考親挈神噐以授聖明昭哉嗣服<lb/>
于今一紀而　文母保佑之恩永言孝思亦旣升<lb/>
祔侑食清廟豈無舊弼顧猶缺焉可乎盤庚告其<lb/>
<pb n="KR4d0311_SBCK_030-25a"/>
臣民兹予大享于先王爾祖其從與享之功臣配<lb/>
食於廟商家尚矣而莫名所享之臣伊尹格于皇<lb/>
天伊陟臣扈格于上帝豈即其人乎周司勲有功<lb/>
者祭於大烝傳者於王功曰勲獨取輔成王業之<lb/>
周公而召公之夾輔尚父之爕伐皆所不及豈難<lb/>
其人乎漢論功定封録第侯籍臧諸宗廟以至麒<lb/>
麟雲臺之繪崇報厚矣未聞有列於烝嘗者而先<lb/>
儒謂漢祭有功於廟庭其詳可得聞乎唐享功臣<lb/>
祫則配禘則不配其後禘祫皆配果合乎古否也<lb/>
髙祖廟以裴劉故人爼豆其間能無出於私乎太<lb/>
宗廟以魏證讎臣冠佩其中抑無一之非公乎長<lb/>
<pb n="KR4d0311_SBCK_030-25b"/>
風孤騫之仁傑廟享冝也而五王之賢並侑固不<lb/>
厭其衆乎忠貫日月之子儀廟享亦冝也而中興<lb/>
第一之功不與亦不嫌其寡乎佐佑王化之說享<lb/>
之未過也而應變守文之名相皆不在選其有所<lb/>
抑乎光復宗祏之晟享之誠當也而上不負天子<lb/>
下不負所學者廼置而不問豈文墨議論不如汗<lb/>
馬乎翦蜀於清明無蔽之日平蔡於惟斷乃成之<lb/>
時杜裴元功享之俱無媿也而崇文及愬莫非指<lb/>
縱之下乃與同升豈將相叶心然後功業有濟乎<lb/>
許敬宗威勢熾灼停享於神龍固足以懲滔天之<lb/>
罪而名宰相如元齡百丗猶將宥之亦以子停何<lb/>
<pb n="KR4d0311_SBCK_030-26a"/>
以允公論苗晉卿小心謹畏崇配於大暦已不足<lb/>
以孚當丗之望而首賛經綸如裴冕一時無能及<lb/>
者乃以即丗先後爲疑何以逃清議自武德至于<lb/>
元和功臣列在祀典凢四十餘人穆敬文武宣而<lb/>
下廟食靡所著見豈無其人則闕乎抑有其人而<lb/>
泯乎無傳也夫黄鍾動而氣序轉應龍翔而雲霧<lb/>
集君臣感召之機蓋非偶然者然一時之功敦與<lb/>
乎萬丗之功左右諸大夫之曰賢孰與乎國人之<lb/>
皆曰賢人心是非昭如日月侑饗大議可一言而<lb/>
定也諸君攷古驗今以對毋枉<lb/>
<pb n="KR4d0311_SBCK_030-26b"/>
</p>
<p>
平齋文集卷第三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0311_SBCK_025-1a"/>
平齋文集卷第二十五<lb/>
　啓二<lb/>
　　　　通李參政啓<lb/>
退思巖之勲名聞從諸老獨樂園之風骨識後群<lb/>
兒惟伯陽實出於洪冝孔融自通於李輙將一瓣<lb/>
仰扣六符竊以武侯未起於草廬熟知成敗晉公<lb/>
雖逸於緑野常佩安危上天非無故而生賢君子<lb/>
蓋有待而行道矧今大勢異昔平時朝廷未深察<lb/>
取燕之圗邊鄙或復用攻遼之䇿國計捉衿而見<lb/>
肘民生剜肉以醫瘡士懷諉鶴之心將有養鷹之<lb/>
志屯棘門屯灞上視紀律以如無出斜谷出祁山<lb/>
<pb n="KR4d0311_SBCK_025-1b"/>
問規模而猶未縱使置一勝一負於度外可不計<lb/>
五大五細於目前鬰攸煽熖而薄京師熒惑吐芒<lb/>
而犯帝座仰占天意似應人謀朋黨漸萌未免向<lb/>
時一網之慮元良未定豈無異日半𥿄之憂波方<lb/>
急而維楫莫施證已壞而刀圭安在上深念此公<lb/>
有意乎恭惟某官道德宗師文章宿老太山之雲<lb/>
爲雨自有機緘虞淵之日洗光不動聲色方權姦<lb/>
之用事惟明哲以保身幾年出鄴侯以避元載之<lb/>
鋒一日進弱翁而正霍禹之罪雲霓盡掃宇宙復<lb/>
清五龍夾以飛旣展濟時之略四蛇入其宇𥘉無<lb/>
求丗之心鋤梅花之月於未春飲木蘭之露於將<lb/>
<pb n="KR4d0311_SBCK_025-2a"/>
曉觀渠血指攅我醉眉然救否者莫謹乎苞桑而<lb/>
反剥者亦由乎碩果離當復合危可使平我公有<lb/>
衮衣以歸趣登上相天子負斧扆而立迄濟中興<lb/>
某渉道未深謀身更拙聊爾署冗銜於𥿄尾居然<lb/>
託後乗於遨頭矯詹峨眉太白之間知有東坡頴<lb/>
濵者在雖執鞭之晩矣尚捧研以從之蓋欲質平<lb/>
生書囊之疑豈止爲方來夾袋之地後天下而樂<lb/>
况曽協於寅恭安宇内爲先願無忘於辰告寸忱<lb/>
所屬百喙奚殫<lb/>
　　　　上劉閣學啓<lb/>
駟玉虬以征尚遲牀下之拜騎青牛而過敢後道<lb/>
<pb n="KR4d0311_SBCK_025-2b"/>
傍之迎顧斯文千古以無傳而前輩百年之幾見<lb/>
熟窺梗槩粗識源流蓋自蜀公以來始有後溪者<lb/>
作其清明則青天白日其髙深則太山黄河參古<lb/>
今之典刑具出處之本末權門鼎盛在熈寧自拔<lb/>
於熈寧聖化更張處元祐不黨於元祐以雞鳴嘐<lb/>
嘐之志追鴻飛冥冥之風去不可留歸猶未老廵<lb/>
梅花而索笑浩若胸中之春樹諼草以忘憂蕭然<lb/>
物外之樂盡醉於田父泥飲之頃相忘於舎者争<lb/>
席之間文章散落於人寰翰墨流傳於夷裔雖有<lb/>
詔以強起曽何心於復來然而一飯不忘乎吾君<lb/>
百方欲濟乎斯丗有關廟畫毎以驛聞宗磐未強<lb/>
<pb n="KR4d0311_SBCK_025-3a"/>
首陳儲嗣事之十九䟽民瘼已亟次及條例司之<lb/>
數千言伏孤忠以直前犯衆怒而不顧亶爲仁者<lb/>
之勇兼得聖人之清天下之逹尊三孰如公者國<lb/>
中之儒者一其捨我乎賜劔履以給扶偉衣冠而<lb/>
入侍某遨頭後乗鉗尾冗銜毎思退續離騷之詞<lb/>
何幸親問太玄之字觀神和而氣定知目擊而道<lb/>
存自憐孺子倥侗毋惜一編之教更願老親強健<lb/>
亦如三壽之朋敬在下風有如皦日<lb/>
　　　　上安宣撫啓<lb/>
魚鳬蠶叢以來形勢千古伏龍鳯雛而後勲業一<lb/>
人朝家西顧以寛憂屬吏東郷而聽令九　卯旗<lb/>
<pb n="KR4d0311_SBCK_025-3b"/>
之近三熏子墨之恭竊嘗泛觀古今制敵之機頗<lb/>
識東南立國之勢腹心江浙腰膂荆襄維蜀道之<lb/>
山川如人身之頭目呉合之則可奪曹瞞之氣晉<lb/>
失之則難折阿堅之謀雖太白峩眉四萬八千年<lb/>
始通中國然西陵江都五千七百里莫重上游唇<lb/>
亡則齒必寒首撃而尾自應欲混鼎峙三分之地<lb/>
無如坤維半壁之天恭惟某官抱王佐之材任天<lb/>
下之重乗雲氣騎日月横騖泬寥之間簸鴻𪷟扇<lb/>
雷霆獨立汗漫之表以道義養吾之大勇以忠忱<lb/>
運我之壯猶唾怒虎其方拏截奔鯨乎已沛聲子<lb/>
璋之罪血模糊於髑髏正劉闢之誅刀紛綸於膾<lb/>
<pb n="KR4d0311_SBCK_025-4a"/>
脯三綱垂弛以重立四極旣揺而復安逮黒谷之<lb/>
繹騷重緑林之俶擾病逢壞證棋入危機人寒心<lb/>
而莫支公攬涕而又起矛驅海若障漢沔之頽瀾<lb/>
甲洗天河歛殽函之妖祲威行夷夏功塞堪輿盍<lb/>
歸上相之班猶坐元戎之帳以西土之方靖冝東<lb/>
人之欲留不惟後勁以中權要使左饘而右粥勃<lb/>
律天西之野春草犢肥蓬婆雪外之城秋風馬臥<lb/>
惟梁益無鳴弓之警則荆楊享奠枕之安紀社稷<lb/>
之元勲申山河之信誓㣲管仲其左祍矣夙髙耆<lb/>
定之謀歸周公以衮衣兮佇翼升平之運某暫洿<lb/>
班尾即趂遨頭顧治中之非長置貟外而奚益惟<lb/>
<pb n="KR4d0311_SBCK_025-4b"/>
大莫府推赤心而聽計而小朝廷開青眼以延材<lb/>
甘踏羊腸願詹馬首出師一表旣於伊訓說命而<lb/>
有光皇武兩詩當視吉日崧髙而無媿委心歸倚<lb/>
拜手敷陳<lb/>
　　　　添倅到任謝廟堂啓<lb/>
東望日邊迷前塵於班尾西來雪外陪後乗於遨<lb/>
頭轍行地以雖遥梯倚天而實近作平生不到之<lb/>
夢出造化非常之恩伏念某文字蟲魚姓名蟣虱<lb/>
偪仄何偪仄定非湖海之豪伊優自伊優粗有山<lb/>
林之氣襲子長南游之遺跡放少陵北征之壯懷<lb/>
捩淮柂以方休掛江㠶而又去石頭牛渚六朝名<lb/>
<pb n="KR4d0311_SBCK_025-5a"/>
勝之如存夏口烏林三國英雄之安在木葉秋飛<lb/>
於楚些竹枝寒送於巴歌毎渺渺以凝思還逢逢<lb/>
而催發灘稠十二培之上路遶百八盤之間鹿角<lb/>
狼牙旋渦正沸虎鬚龍脊激浪欲飛電驚鮓甕之<lb/>
谽谺雷吼業牀之濆薄寄性命於一蔑蕩神魂於<lb/>
兩橈可謂人生之畏塗然亦天下之偉觀三峽矗<lb/>
井絡而上動揺星辰一川飜月窟而來傾倒河漢<lb/>
屏巫山於絶岸柱灔澦於中流峭立百牢之關横<lb/>
陳八陣之磧脚力未窮於涪萬目光已射於岷峨<lb/>
萬里橋邊啁哳估舡之曉百花潭上喧呼藥市之<lb/>
春以治中别駕之冗貟追方外司馬之樂事經行<lb/>
<pb n="KR4d0311_SBCK_025-5b"/>
所到獵取巳多進可賡王褒益州之詩退可續太<lb/>
冲蜀都之賦匪私鈞播疇與玉成兹蓋恭遇某官<lb/>
道大而有容功髙而不伐謂紫雲樓之議論在安<lb/>
細民而天章閣之條陳務去宿弊咄坤軸之萬里<lb/>
邈君門之九重碩䑕多貪小鮮易擾旣擇蕃宣之<lb/>
雅望又収關决之駑材俾笏而魚隨琴與鶴惟民<lb/>
愁之旣劇且兵調之方殷衛公籌邊之圗必精思<lb/>
而制勝武侯出師之表非快意以徼功要當爲根<lb/>
本之謀乃可固藩籬之勢勉毗鎮撫期荅生成一<lb/>
弛一張知妙得濟時之略五細五大願早施醫國<lb/>
之功言非所冝死有餘罪<lb/>
<pb n="KR4d0311_SBCK_025-6a"/>
　　　　通成都倅啓<lb/>
手弄參旗快治中之展驥眼穿危棧容貟外之題<lb/>
輿凄其一葉之來幸甚萬間之托恭惟某官儲岷<lb/>
巫之秀傳坡頴之源天孫雲漢之分軒軒傑作巨<lb/>
靈太華之擘矯矯竒材藏諸用而不窮隨所施而<lb/>
可紀盍陟道山之峻猶迂錦水之遥泥軾生光油<lb/>
幢倚重浣花勝踐聊接武於遨頭視草新除便問<lb/>
津於龍尾某淮城乆戍蜀道遐征雖云裂風月而<lb/>
三之不過旅琴龜之一耳古心而又古貌自信獨<lb/>
難異人而得異書相從未晩<lb/>
　　　　回節推䄂啓<lb/>
<pb n="KR4d0311_SBCK_025-6b"/>
殿上呼盧之䜟早動諸公幕中倚馬之材肯交餘<lb/>
子接茵巳幸衘𬒮何謙恭惟某官琅琅國子監之<lb/>
書爛爛蓬萊宫之賦一通脫手萬乗改容杜書記<lb/>
在其下風嚴少尹置諸上客如石投水猶珠生淵<lb/>
指籌邊之兩圗平章蠻徼草出師之一表號召秦<lb/>
關盡搴芙蓉之華遂翻芍藥之影某幾年心敬一<lb/>
日眼明略窺小陸之文已識大任之韞屋頭問訊<lb/>
欣雞犬之相聞劔外征行恨燕鴻之相避<lb/>
　　　　回僉判䄂啓<lb/>
星槎仙客忽來笙鶴之聲雪錦主人益壯琴龜之<lb/>
氣辱在聮事願言定交恭惟某官賀白材名晁黄<lb/>
<pb n="KR4d0311_SBCK_025-7a"/>
文采集芙蓉之裳而脩𥘉服不着一塵卧蓮葉之<lb/>
舟而讀玉書平吞八極屢試發硎之刄難蔵露頴<lb/>
之錐宣閫拔尤戎垣借重落筆於龍筋鳯髓之上<lb/>
寄興乎魚泳鳥飛之間姑賛籌邊即登天禄某逺<lb/>
趨幕厎近接墻隂合簮甫挹於清摽㩜𬒮首勤於<lb/>
好語手遮西日曷圗横草之功脚踏東風當共浣<lb/>
花之樂<lb/>
　　　　龍州到任謝廟堂啓<lb/>
萬里橋邊甫解佐州之組百牢關裏忽分護塞之<lb/>
符名未登聖天子之御屏身巳入眞宰相之夾<lb/>
袋夢想不到頂踵有歸伏念某冰霰窮厓風濤苦<lb/>
<pb n="KR4d0311_SBCK_025-7b"/>
海藐爾幾年之流落軒然一旦之遭逢𥙷太廟齋<lb/>
郎入扣天田之角與京官通判出捫雲棧之參了<lb/>
無關决之長惟佩丁寧之訓一來錦水四度劔門<lb/>
雖弗陪大莫府之賔猶自詭老元戎之客其於徇<lb/>
國靡忘愚公移山之心所謂籌邊但進彭祖觀井<lb/>
之法偶畢葵丘之戍方謀栗里之歸不圗寒根遽<lb/>
動春意兹盖恭遇某官胸中水鏡筆下化爐有猷<lb/>
有爲有守則念之得箕子建極之意乃牧乃事乃<lb/>
凖惟后矣循周公立政之規凢諸老退而無營曁<lb/>
衆正用之未盡大爲坯冶悉入蒐羅上關豐芭數<lb/>
丗之仁下應泰茅三陽之象爲今元祐嗣昔淳熈<lb/>
<pb n="KR4d0311_SBCK_025-8a"/>
矧墮甑之餘生乃播鈞之舊物亟令剖竹靡俟需<lb/>
瓜歴吉日以問塗遡下風而委命丹心許國敢矜<lb/>
畫㦸之榮白髮倚門第想綵衣之樂兩全命誼一<lb/>
出生成<lb/>
　　　　謝制置崔閣學啓<lb/>
目送飛雲欲問吴頭之路手遮落日忽乗蜀尾之<lb/>
關告赤崖父老以　天子之聖仁諭青羗種族以<lb/>
元戎之威信凢束衿而聽令皆彈指以知恩伏念<lb/>
某危機熏心老色上面拍銅㪷而舞角銳之習巳<lb/>
空摩石鼓而歌嗜竒之癖猶在惟鷽鳩不能以自<lb/>
奮故駏蛩有待而後行追隨一琴跋履雙劔草左<lb/>
<pb n="KR4d0311_SBCK_025-8b"/>
將軍之檄雖未愈於頭風誦崔大夫之詩亦能驅<lb/>
於瘧鬼滿冝去矣行復尼之走絶棧之危途訪縋<lb/>
兵之間道邦人嗟異昔無朝士之來山獠傳呼今<lb/>
見幕賔之出樂郊至止道院蕭然長嘯而萬壑譍<lb/>
獨立而千章拱真成吏隱何有官癡兹蓋恭遇某<lb/>
官心與造物者游身任天下之重以強國勢爲定<lb/>
三秦之根本以収人材爲用四蜀之規摹乗鴈雖<lb/>
多前魚未棄始平辟司馬以丞郡其事略同小范<lb/>
挾師魯以行邊所期更逺故雖公斯丗而稱物未<lb/>
免私其人而擇官矜此踈庸置之簡静俾於撫字<lb/>
催科之暇而求切磋琢磨之功爲君子儒從先生<lb/>
<pb n="KR4d0311_SBCK_025-9a"/>
後類我類我乆則肖敢忘凾席之規式微式微胡<lb/>
不歸尚尉倚門之望請事斯語有如大江<lb/>
　　　　回生日啓<lb/>
年華垂暮乆矣倦游月紀就盈依然𥘉度影留積<lb/>
雪之表心在飛雲之邊何勤記存特枉慶問夸詡<lb/>
斑衣之樂鋪張黄絹之辭義重同寅情深泛愛贈<lb/>
之秋菊知欲制於頽齡歌以木桃尚無忘於永好<lb/>
　　　迓鄭制置啓<lb/>
入侍中宸出制外閫西控六詔磊落籌邊之圗北<lb/>
定三秦淋漓出師之表惟卧龍之規橅素定故刺<lb/>
虎之機㑹可投氣壓赤雲聲揺紫邏恭惟某官學<lb/>
<pb n="KR4d0311_SBCK_025-9b"/>
空萬古名塞兩間緇衣敝予又改爲兮典刑尚在<lb/>
朱弦倡而有遺音矣格調更髙岸巾湓浦之秋風<lb/>
舉酒平山之春色吟懷激壯酣膽輪囷論山東之<lb/>
事冝浪戰非䇿指淮南之形勢寢謀在人上知爲<lb/>
天下之竒材公請當今日之重寄方整雍丘之役<lb/>
又嚴斜谷之征惟井參之上游與關隴而錯壤枕<lb/>
戈雖切傳檄尚遲豈人謀之未臧抑天運之有待<lb/>
虜乗丙午之釁而犯梁汴于今百年我應甲申之<lb/>
䜟而破秦川在此一舉開誠心以集衆智倡大義<lb/>
以激三軍招揺所臨攙槍如洗天生晟非爲朕亟<lb/>
収耆定之功帝咨度遂相予丕賛升平之業某一<lb/>
<pb n="KR4d0311_SBCK_025-10a"/>
身虎䑕萬里駏蛩昔凌斗野以從游今介雪山而<lb/>
聽令慨斯道之孰主誇吾邦之有人未暏前茅已<lb/>
占破竹讀長安之露布相與驩呼賡涇水之鐃歌<lb/>
尚知興起<lb/>
　　　𬒳　旨奏事謝廟堂啓<lb/>
瞻太行之雲心方揺於西徼近長安之日夢忽到<lb/>
於東華天道以從欲爲仁人紀以錫類爲孝綱常<lb/>
立矣聖賢能之竊以行卭郲九折而去官漢許全<lb/>
於子道守西山三城而入奏唐使便於親闈蓋天<lb/>
下之至情冝人上之深察伏念某汚邪家丗窶藪<lb/>
身名王粲問從誰猝猝行邊之志顧况悔生汝依<lb/>
<pb n="KR4d0311_SBCK_025-10b"/>
依去國之懷泝瞿唐灔澦而西躡龍門石櫃以北<lb/>
趼足萬里回首五年江上秋風影斷未歸之鴈城<lb/>
頭落日魂飛返哺之烏讀何蕃之傳而躊躇覽孫<lb/>
寳之章而愓息去天雖邈控地有祈但爲昏定晨<lb/>
省之謀廼叨朝奏暮召之寵父曰嗟予子行役展<lb/>
轉許時昔我往矣今來思團欒有日舉家懽舞行<lb/>
道榮觀兹蓋伏遇某官以躬行作百丗之程以性<lb/>
學立三才之極大旣和於民則細亦盡於人情四<lb/>
牡之啓處不遑聽其來諗杖杜之憂心孔疚知爾<lb/>
懷歸况家山正在紅雲之旁而菽水難供白雪之<lb/>
外俾趍北闕就養南陔所謂老者安少者懷莫非<lb/>
<pb n="KR4d0311_SBCK_025-11a"/>
仁之至義之盡第閶闔護關之有虎蓬萊引棹之<lb/>
常風可恃而前惟繫所主三吐哺三握髮行窺上<lb/>
衮之光壹舉足壹出言永戴洪鈞之施過此以往<lb/>
未知所裁<lb/>
　　　　賀廟堂定䇿啓劄<lb/>
恭審以一代元勲定萬丗大䇿生靈有主社稷無<lb/>
疆嘗觀歴代之源流因攷置君之本末奉之冕服<lb/>
伊尹在太甲爲阿衡逆以干戈召公相康王作顧<lb/>
命凢邦家奕丗之慶皆宰輔得人之功秦不足言<lb/>
漢亦未善代王之入以太尉陳平何爲曽孫之立<lb/>
以將軍楊敞不與或外戚推擇於襁褓之内或宦<lb/>
<pb n="KR4d0311_SBCK_025-11b"/>
官操制於掌握之中託周公行事者皆然如武侯<lb/>
用心者有幾以至晉聽之司馬之處分唐付之中<lb/>
尉之轉移倒持太阿擅弄神噐忠如狄仁傑中宗<lb/>
僅付諸人智如李衛公宣宗不出於己噬臍莫及<lb/>
搤擥徒多惟我熈朝若時元老藏書金匱定大業<lb/>
於兄弟之繼承漬墨水盂扶正統於父子之授受<lb/>
顧託之寄在宰相擁立之權歸朝廷大典具存盛<lb/>
事復見某官相先帝十七年之治培皇家億萬祀<lb/>
之休巍巍煌煌無逸太平之業濯濯赫赫崧髙中<lb/>
興之謀逮慿几之道揚重嗣服之付托謳歌之啓<lb/>
而人心屬暦數在舜而天命歸危疑雖深咳唾已<lb/>
<pb n="KR4d0311_SBCK_025-12a"/>
定挈洊雷而出地獨恃寸心扶大明而當天盡出<lb/>
一手此蓋列聖監其志先正啓其衷用能奠九鼎<lb/>
於聲色不動之中于以大一統於觀聽惟新之始<lb/>
旂常徧紀鍾吕特書泰山喬嶽之俱崇長江大河<lb/>
之無極某委身坱圠拭目休明知宗祏之有依與<lb/>
草木而同慶然事莫難於謀始功尤重於圗終潞<lb/>
公老臣盡日立侍於少主之側魏公舊相一旦卷<lb/>
簾於母后之前有光昔人正在今日某下情不任<lb/>
踴躍慶快之至<lb/>
　　　　秘書郎謝廟堂啓<lb/>
虎落賦歸尚憶窮邊之戍龍飛入奏忽叨廣内之<lb/>
<pb n="KR4d0311_SBCK_025-12b"/>
除當明兩作離之旦而兼収與謂一爲元之制而<lb/>
並下始終大造之力俛仰平生之榮竊以漢九種<lb/>
一百三家録嚴中祕唐四部二十萬卷藏冨弘文<lb/>
迨熈朝之煟興嚴列館之鼎峙上捜禹穴下采虞<lb/>
𥘉登其庭者道山日月之最華讀其書者瀛洲風<lb/>
露之亦飽乃若秩羙職清之選莫非見殫聞洽之<lb/>
材如某者識字亡竒用心徒苦日斜牛背慣從襏<lb/>
襫之耕月暗馬頭間問兠牟之役莫府劔山之外<lb/>
麗譙涪水之濵粗了官癡不改書癖伊川絶學巳<lb/>
箍匠之不存清獻髙風尚蒼頭之可語心折百牢<lb/>
之客路眼穿萬里之親闈第期西崦之還乃作東<lb/>
<pb n="KR4d0311_SBCK_025-13a"/>
華之夢周章拜命勃窣趨朝天近五雲甫候紫宸<lb/>
之對地清群玉忽陪碧閬之遊左思于此而賦三<lb/>
都丗南由是而擅五絶歴觀作者深媿斯文兹蓋<lb/>
㳟遇某官定大計如隆興開皇極如元祐収召乆<lb/>
閑之耆艾韓吕朋來登崇未顯之畯良晁張輩出<lb/>
謂今奎壁之府自昔豫章之林國以儲材士焉養<lb/>
望遂下采於兎褐亦俾乗於鹿車某敢不澡雪精<lb/>
神於征塵没没之餘収歛身心於夜氣揺揺之後<lb/>
竹裏汲泉而煮茗花邊挹露以研朱端日將臨首<lb/>
獻三元之頌盛時親見尚賡七德之歌<lb/>
　　　　回胡判院啓<lb/>
<pb n="KR4d0311_SBCK_025-13b"/>
曠度髙才方快景星之睹雄文大軸忽勤明月之<lb/>
投喜獲一麟盡洗萬馬恭惟某官壘劘屈賈灰撥<lb/>
隂何以湖海一生之豪爲京洛諸老之客流涕痛<lb/>
哭見於議論怒罵嘻笑發爲文章具眼非無其人<lb/>
壓頭終付之命黄金且盡長鋏猶存自昔聲名當<lb/>
三千而何啻祗今冨貴過五十以非遲某脫從煙<lb/>
霞來足風露枕書清樾之厎誰與喚醒拾　落花<lb/>
之邊更煩舉似略兹具報幸甚鑒紆<lb/>
　　　　臨安諸友招講東山啓<lb/>
慕徂徠之餘風退安西崦引嶽麓之故事延致東<lb/>
巖豈不願一郷善士之交其如非諸儒名家之選<lb/>
<pb n="KR4d0311_SBCK_025-14a"/>
莫當盛意輙誦淺聞蓋自兩楹之夢旣符一貫之<lb/>
學如綫以仲尼事有若安能無貌似之疑由子思<lb/>
傳孟軻所幸有性善之說迨秦熖之寖冷而漢塗<lb/>
之復開淄川言易濟南言書各擅專門之業賈逵<lb/>
作訓馬融作傳居多著録之徒雖穿鑿之未純亦<lb/>
發明之良苦㑹文有益温故冝師乃若泰北之仰<lb/>
昌黎衡湘之宗子厚頭童齒豁未免先生欺余哉<lb/>
之嘲耳拂心騷且有吾子見愛爾之嘆顧好爲之<lb/>
通患在善誘以疇能惟　本朝五星之聚奎而斯<lb/>
文百川之至海自伊洛出有洙泗風氣象巖巖立<lb/>
盡三更之雪精神盎盎坐餘一月之春所謂賢希<lb/>
<pb n="KR4d0311_SBCK_025-14b"/>
聖聖希天夫豈書盡言言盡意諸老信有功於後<lb/>
覺群英求無媿於前脩腔子裏盡惻隱之心貴加<lb/>
存養科舉外有義理之學不厭討論能自得於源<lb/>
流更孰加於模範藐如逐客老矣陳人乆忘東塗<lb/>
西抺之時未定南去北來之地辱拂黄龍之榻俾<lb/>
修白鹿之規端是借聾誠難起躄見大巫而怯敢<lb/>
危坐於虎皮從野翁者遊尚醉眠於牛背略敷梗<lb/>
槩切幾鑒紆<lb/>
　　　　再荅招講啓劄<lb/>
某伏承妙語申諭寵延曷月予還歸哉乆起故園<lb/>
之興吾年今已如此難陪勝社之遊况蝸涎不足<lb/>
<pb n="KR4d0311_SBCK_025-15a"/>
以自濡而螢爝何堪於共照徒慙便腹多費解頥<lb/>
幸諸君之見寛容老子之省事窪樽西乳甘寂寞<lb/>
之漫郎石室東山付風流之太傅荐滕口說切幾<lb/>
心孚<lb/>
　　　　生日回啓<hi>戊子</hi>
蒼顔五十三又逢𥘉度化身千百億揔是窮愁辱<lb/>
飛雙鳬來顧獨鶴開行厨於竹裏出妙語於梅邊<lb/>
爲留西日之隂待轉東風之信掛梢緑鳯夢何到<lb/>
於調羮啄黍黄雞盟尚㝷於煑餅其爲心感併得<lb/>
面陳<lb/>
　　　　生日回程宰啓<hi>己丑以墨梅并詩來</hi>
<pb n="KR4d0311_SBCK_025-15b"/>
牛奮其角閱良月之就盈鴻漸于干驚朔風之欲<lb/>
暮過勤掞藻加賁垂蓬某官學道愛人折節下士<lb/>
同出老先生之門而矜其不耦日奉太夫人之懽<lb/>
而念其有親欲回東里之春先寄西湖之信句隨<lb/>
香動格與幹髙照見百里奚飯牛之心冩出九方<lb/>
臯相馬之意戒以點白俾之守玄老我長閑敲棊<lb/>
聲於橘裏爲君細誦引酒興於梅邊<lb/>
　　　　生日回啓<hi>庚寅</hi>
閱天地之數乆矣疑年對聖賢之書蕭然送日方<lb/>
嘆箕張而牛奮忽聞春發以鯨鏗笑桃李之争新<lb/>
許楩楠之耐乆詞髙戞玉意重訂金水調數聲恨<lb/>
<pb n="KR4d0311_SBCK_025-16a"/>
欠雪兒之唱山光一帶願從詩老之遊占報斐然<lb/>
垂察幸甚<lb/>
　　　　生日回啓<hi>癸巳</hi>
九年謫之賦不暇問天十月交之詩猶記墮地方<lb/>
擁山隂之雪忽披沁水之春醖藉不凢機杼自别<lb/>
以彼冨貴榮華之夢開此風流散誕之懷意氣重<lb/>
於斷金音調諧於佩玉醉喚盧仝之赤脚強爲我<lb/>
歌笑摩杜老之白頭莫當君賜其爲感著未易名<lb/>
言<lb/>
　　　　生日回呉季永寺簿啓<hi>乙未</hi>
歳周六甲氣近一陽過辱髙情俯記𥘉度呉罡之<lb/>
<pb n="KR4d0311_SBCK_025-16b"/>
斧修月出語不凢洪崖之榼留春拜賜殊侈琢磨<lb/>
以岷山五花之玉護養以峨眉千歳之苓愛之欲<lb/>
生永以爲好義襟特重莫訝卷錦鯨而還老眼尚<lb/>
明要看冠鐵豸而立<lb/>
　　　復官謝廟堂啓<lb/>
新綸渙發宏開宥罪之科舊秩復還仍賦祝釐之<lb/>
廪與兩儀而同量控九地以知恩伏念某姿禀迂<lb/>
踈學問寡陋明主可忠言之日誼孰數之天下本<lb/>
無事之秋黯妄發矣冝坐反脣之律特寛擢髮之<lb/>
誅僅禠官聮俾安家食兒從郎罷拾柿葉以學書<lb/>
妻對藁砧然松明而理績凢此團欒之適莫非坱<lb/>
<pb n="KR4d0311_SBCK_025-17a"/>
北之私以口語心引手加額第一日之去國倐七<lb/>
年之杜門户外屨空但有莓苔之徑床頭金盡况<lb/>
無𥝧稏之圩未問數百指碎累之煎熬可堪七八<lb/>
十老親之落寞居然待盡忽爾更生長樂宫之稱<lb/>
觴華夷同慶丹鳯門之肆青天地皆春大或漏吞<lb/>
丹之魚細亦振坯户之蟄洗之丹筆卑以青氊昔<lb/>
漁者争隈巳斷市朝之夢今廪人繼粟遂紓溝壑<lb/>
之憂靖惟平生盡出大造兹蓋伏遇某官手扶社<lb/>
稷心契乾坤卷卷乎緇衣之好賢休休然干旄之<lb/>
樂善謂四海之英雄豪傑悉歸籠絡之中豈一介<lb/>
之皦厲便儇不在涵容之數貸之衆人欲殺之始<lb/>
<pb n="KR4d0311_SBCK_025-17b"/>
察之公論旣定之餘欲放一頭趣開三面搢紳相<lb/>
顧而動色簡冊大書而有光某敢不仰體包荒退<lb/>
思遷善歩虚聲裏疑從鈞天帝所之游知見香中<lb/>
期報佛地位人之德銘藏亡斁栞染奚殫<lb/>
平齋文集卷第二十五<lb/>
</p>
<p>
</p>
  </div>
</body>
</text>
</TEI>
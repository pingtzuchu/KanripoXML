<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0311_SBCK_026-1a"/>
平齋文集卷第二十六<lb/>
　啓三<lb/>
　　　　賀鄭丞相啓<lb/>
伏審揚廷渙號宅揆奮庸天開聖人掲大明於積<lb/>
隂之後帝賚良弼興霖雨於乆旱之餘九鼎尊強<lb/>
萬殊闓懌竊以慶暦之進杜正獻盡革弊端元祐<lb/>
之相司馬公力囬正論凢其變則通通則乆本乎<lb/>
定而静静而安　聖上始親於萬機朝家大整於<lb/>
百度追還盛觀允屬眞儒恭惟某官秉粹而履方<lb/>
造博而守約黄裳文在中也道傳往聖之宗緇衣<lb/>
敝又爲兮身繋衆賢之脉蚤勸𥘉潜之學蔚爲大<lb/>
<pb n="KR4d0311_SBCK_026-1b"/>
任之儲淵源養蒙羽翼出震六龍御天而萬物覩<lb/>
依乗最先九鰲負地而四極安扶植更力肆増隆<lb/>
於上婘亟入賛於中樞宻勿引𥚑雍容𥙷衮避權<lb/>
逺勢𥘉無冨貴之心合意運籌自契明良之㑹覆<lb/>
金甌其乆矣登玉鉉焉遲之播一朝希闊之麻開<lb/>
幾年壅塞之路昔妖星示變除舊之兆巳萌今瑞<lb/>
雪應期作新之慶可卜兩全文武之憲獨斡中和<lb/>
之機惟國事緫緫乎其方殷而民情喁喁然其更<lb/>
切决否泰之消長在乾坤之轉旋平輕重於一舟<lb/>
丕展濟川之略寄安危於八柱迄成支厦之功以<lb/>
福華夷以壽社稷某霜途易蹶冰谷難春夙蒙鑒<lb/>
<pb n="KR4d0311_SBCK_026-2a"/>
賞之殊快覩延登之盛調元有道坐培上甲子之<lb/>
休播物無垠早吐雌丙申之氣踴躍胥慶編摩曷<lb/>
宣<lb/>
　　　　禮部郎官謝廟堂啓<lb/>
九年去國甘從西崦之耕一旦起家遽草南宫之<lb/>
奏大明昭掲於積曀之後妙造潜回於沍寒之中<lb/>
脫跡沉淪委心坱圠伏念某天姿不頴丗諦更踈<lb/>
虎負嵎莫敢攖徒奮直前之氣鹿走嶮何能擇了<lb/>
無善後之謀寄懷抱於倚楹付光隂於面壁低徊<lb/>
空谷展轉窮途蠻素掉頭早厭香山之老雍端拍<lb/>
手亦嗤栗里之貧間意行而覔詩率危坐而讀易<lb/>
<pb n="KR4d0311_SBCK_026-2b"/>
忽逢隂剥遂與陽升牢落馮唐㝷青綾之故歩摧<lb/>
頽禹錫訪瑞錦之新窠乆湮焦榖之芽頓吐寒灰<lb/>
之熖俛仰自省生成有歸兹蓋恭遇某官道包元<lb/>
功心契眞宰伊尹舉而不仁逺矣選衆惟公臯陶<lb/>
歌而庶事康哉知人尤急孰觀否泰往來之運宻<lb/>
轉乾坤闔闢之機大姦朝鋤衆雋暮拔謂鵲巢可<lb/>
窺而鳯凰集駿骨旣市而騏驥來憐其數竒開以<lb/>
寸進某敢不敬佩隆眷加鞭後圗白首爲郎敢嘆<lb/>
桑榆之晚丹心報國更祈松栢之堅<lb/>
　　　　回薛觀文啓<lb/>
恭審陞華祕殿均逸殊庭六子之佐乾坤功成斯<lb/>
<pb n="KR4d0311_SBCK_026-3a"/>
退八還之玩日月宇定自光几几雖新巖巖維舊<lb/>
恭惟某官吏師一代王佐兩朝問方略之丗家自<lb/>
唐浸盛練制度之人物視漢略同三十年宻拱於<lb/>
脩門一萬户肇開於大國倚成方切引去何輕野<lb/>
梅官柳之坊路喧迎騎流水青山之屋門繫歸艎<lb/>
兒孫出萬卷以披吟父老散千金而燕集移閶闔<lb/>
衣冠之夢爲園林鍾皷之盟陽羡買田拍塞秧疇<lb/>
之雨惠山試水颼飀茶竈之風誰爲公謀使有此<lb/>
樂某猥馮容度輙犯顔行吕獻可固得罪於荆舒<lb/>
文潞公𥘉何尤於質肅想見幅巾蕭散訪疇昔之<lb/>
釣遊願言列鼎舂容享方來之耆艾<lb/>
<pb n="KR4d0311_SBCK_026-3b"/>
　　　　回程内翰啓<lb/>
伏審均逸珍臺陞華穹閣人材凋落之乆　上深<lb/>
念之天運轉移之新公嚮用矣漸所以進泰於此<lb/>
占恭惟某官九垓隆名五嶽全氣伊川明道而後<lb/>
獨傳正宗野處平園以來復見老作蚤從龍尾直<lb/>
上鰲頭扶日之功未酬偃月之機已露方奪萑苻<lb/>
之氣遽㝷花竹之盟司馬公之流水青山姑從獨<lb/>
樂歐陽子之茅簷凉簟尚想玉堂雖出處了無累<lb/>
於吾心然安危豈遽忘於斯丗冝膺蠖濩之眷趣<lb/>
進凝嚴之班與造物者游益培夜氣後天下而樂<lb/>
亟告辰猷某狂編虎鬚窮卷龜殻追十年之夢寧<lb/>
<pb n="KR4d0311_SBCK_026-4a"/>
傲宰相而不敢傲翰林叨一日之逢難爲諌官而<lb/>
猶使爲御史蒙恩莫稱請誨無從所願君子之彚<lb/>
征庶幾吾道之浸長元祐之詔大老峩冠而來慶<lb/>
暦之頌名臣執筆以俟卷卷有屬纚纚奚殫<lb/>
　　　　中書舎人謝丞相啓<lb/>
歳星之犯執法<hi>前數夕太史奏歳星犯中執法公果出臺</hi>猥干憲府之<lb/>
誅帝座之拱紫微驟玷詞垣之選觀君相之深意<lb/>
知乾坤之厚恩竊以爲治莫重乎紀綱之張用人<lb/>
尤患乎意嚮之轉拱辰一網君子之氣遂衰之邵<lb/>
兩來小人之勢斯逞歴攷往鑒寜忘隱憂伏念某<lb/>
髮種種其絲棼心怦怦乎繩直歐陽余靖列在四<lb/>
<pb n="KR4d0311_SBCK_026-4b"/>
諌毎懷聖德之詩王衍盧𣏌合爲一人欲著辨姦<lb/>
之論適改弦而更始偶簮筆以居先議論不足以<lb/>
聳鳯凰之鳴風力不足以快鷹鸇之逐第潜觀於<lb/>
機括慮或撓於規摹景祐一不肖之來大圗搏噬<lb/>
熈寜三舎人之作孰効鉗槌去稂莠所以養嘉禾<lb/>
薙茅艾所以護芳草獨奮一擊衆觀四驚或疑面<lb/>
前行路之未寛或怪䄂中彈文之太早勇爲國計<lb/>
奚暇身謀奉帝勑而傳霹靂之符何難驅鬼仗佛<lb/>
力以運金剛之杵自可降魔雖閤門不隔於交章<lb/>
而臺院俱成於退舎彼姦旣折此志還伸立五花<lb/>
之塼甫軒眉於旬浹扈六飛之蹕遽蛻骨於湏臾<lb/>
<pb n="KR4d0311_SBCK_026-5a"/>
黜轉而升榮忘其辱兹蓋恭遇某官吾道砥柱斯<lb/>
文津梁遜直諌如元齡之佐唐去副封如魏相之<lb/>
興漢謂保合善類必去敗群之羊而修明大公何<lb/>
愛溺井之狗辨薫蕕之殊氣培𣏌李之深根俾京<lb/>
尹授館以使留許詞臣遜闕以見處宣昭實意安<lb/>
集危蹤續翻紅芍藥之吟莫知稱塞占澄碧琅玗<lb/>
之夢終托生成銜戴輪困栞摩梗槩<lb/>
　　　　回趙制使啓<lb/>
恭審上思東略公請西征以文昌八座之尊緫元<lb/>
戎十乗之重江淮増氣關洛屬心恭惟某官文武<lb/>
兼資忠孝兩盡西平父子悉如飛而如翰慶州弟<lb/>
<pb n="KR4d0311_SBCK_026-5b"/>
兄抑非彲而非虎挫狂虜於指顧之下平逆雛於<lb/>
笑談之間功歸一家名震四海正佩甘泉之槖又<lb/>
分細柳之弓㓜度却符堅於合肥風聲撼塞公瑾<lb/>
破曹瞞於赤壁雪浪翻江中莫府之宏開外提封<lb/>
之盡護不求一勝必出萬全東夏口西武昌規模<lb/>
旣定北羊腸南伊闕經略何難大奏愷於前茅永<lb/>
垂光於汗竹某搔頭白雪引睇赤雲竹樓之記猶<lb/>
存徒懷清賞桃林之詩可作尚賀元功<lb/>
　　　　回楊侍郎啓<lb/>
竊以南臺執法未輸折檻之忠西掖代言遽獻斵<lb/>
䆫之醜蒙恩超越揣分凌兢伏念某蚤坐排根乆<lb/>
<pb n="KR4d0311_SBCK_026-6a"/>
成流落窮懷不柰毎嗟煮鶴之琴老氣未衰尚愛<lb/>
擊蛇之笏天適開於日月地偶借於風霜了無回<lb/>
川障瀾之功僅有去莠護苗之志方奮前而抨擊<lb/>
忽踵後以褒遷觀象門深浹日之留已幸翔鸞閣<lb/>
静半生之夢還驚取數過多揆元有自恭惟某官<lb/>
聲諧笙磬佩襲璆璜閙裏掉頭耿耿髙時之操閑<lb/>
邊䄂手卷卷憂丗之心念善類之相扶欲頽風之<lb/>
復起遂令渫辱亦轉光榮詩到蒼苔寄宦情之澹<lb/>
泊帖來青李佩交好之綢繆占報斐然垂察幸甚<lb/>
　　　　回趙婺州<hi>必愿</hi>謝忠定配享劄子<lb/>
恭惟先正忠定太師周程粹學文冨精忠龍夾日<lb/>
<pb n="KR4d0311_SBCK_026-6b"/>
以飛定神噐於危疑之頃鰲負極而立安盤石於<lb/>
指顧之間𥘉罹偃月之謀終墮浮雲之計迨更聖<lb/>
化始記功宗侑食原廟之廷圗形容臺之閣阿衡<lb/>
格于上帝雖音跡之莫追周公祭于大烝迄英靈<lb/>
之如在旂常増耀簡䇿騰芬某濫厠周行聳瞻盛<lb/>
典知臧孫之有後冝文子之作原爾祖與享之已<lb/>
著丹青之信斯文未䘮也更堅清白之傳賛抃良<lb/>
深敷宣曷旣略此酬謙施之辱切丐紆察<lb/>
　　　　回趙制置<hi>葵</hi>謝忠肅賜謚劄子<lb/>
恭惟先正忠肅太師學問以母自欺爲先踐履以<lb/>
不逺復爲主胷吞八九雲夢浩乎無涯腹有數萬<lb/>
<pb n="KR4d0311_SBCK_026-7a"/>
甲兵用之不盡擁師千於江漢控戎索於關河以<lb/>
頗牧之籌修羊陸之政屯田之奏則營平之逺略<lb/>
出師之表則孔明之精忠収績前茅垂休汗竹邊<lb/>
有雲中之警上興鉅鹿之思灑寶墨以䟽恩易美<lb/>
名而壹惠光流宇宙聲撼華夷是皆曹武穆之將<lb/>
家范文正之儒裔克傳丗業深結帝知故能顯揚<lb/>
於無窮于以侈大其有子某聳聆盛事倍激懦衷<lb/>
方圗羾於柔緘忽首勤於珍翰執謙良過抱媿爲<lb/>
多排紛控賀不莊仰匄台察<lb/>
　　　　除禮部謝丞相劄子<lb/>
某恭惟　聖上親萬幾之𥘉賢相宅百揆之始大<lb/>
<pb n="KR4d0311_SBCK_026-7b"/>
明昭掲公道宏開群隂見晛而雪消衆正連茹而<lb/>
茅拔融歸皇極扶立太平某去國九年奉祠再歳<lb/>
自謂窮途之老死不圗大造之更生抱舊直之青<lb/>
綾趍新窠之瑞錦孰云起廢有此叨榮某官監其<lb/>
愚而無它腸愛其懦而有立志以恤窮悼屈之念<lb/>
爲嘘枯吹生之仁首加招徠使脫沉滯動八十親<lb/>
之喜寛數百指之愁踴躍而興糜捐以報然念禹<lb/>
錫十年待文昌之相始授此官温公數月趣東坡<lb/>
之還乃居是選豈繄晩學可跂前脩伏望鈞慈憫<lb/>
傷弓之心危察墮甑之氣索収還誤渥改轉真機<lb/>
賙其甔石之家授以斗升之壘一飽養志三熏戴<lb/>
<pb n="KR4d0311_SBCK_026-8a"/>
恩謹此控謝併布其衷仰祈鈞察<lb/>
　　　　荅呉緫卿劄子<lb/>
某九年擯去玄都之樹已空一日喚回少林之壁<lb/>
忽倒若有相者夫豈偶然某官功名鼎盛之秋意<lb/>
氣相期之素謂荃蕙化爲茅乆矣尚復何言而桃<lb/>
李自成蹊有之不湏多慮毎對酒而憶太白必褁<lb/>
飯而問子桑更加牙頰之春欲起頭顱之暮昔耕<lb/>
今穫彼竭此盈竊自攷其平生曽不滿乎一笑方<lb/>
趍郎舎忽𬒳郵籖論復如前固待以唐質肅之舉<lb/>
節難保晚正恐如韓忠獻之言倚湏公歸共論此<lb/>
事伏丐丙照<lb/>
<pb n="KR4d0311_SBCK_026-8b"/>
　　　　荅葉子真劄子<lb/>
某九年坐廢翟公之門欲冰一旦謂來馮唐之首<lb/>
巳雪方群振鷺忽點棲烏作之髀肉乆消之餘置<lb/>
諸夢想不到之地莫知稱塞第劇凌兢足下氣雲<lb/>
升而川増文水湧而山出念甞交訊知可論心方<lb/>
從九芙蓉之游特貽百車渠之帖首勸之以劉元<lb/>
城范希文奏䟽継戒之以王彦霖朱光庭䇿題推<lb/>
車惟主於行乗舟毋偏其重卷卷一意纚纚千言<lb/>
期頽風之復興使懦志之有立把玩不巳感藏可<lb/>
知此去凢可以警䇿其不逮毋惜陸續<lb/>
平齋文集卷第二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0311_SBCK_027-1a"/>
平齋文集卷第二十七<lb/>
　講義上<lb/>
豫利建侯行師<lb/>
豫有猶豫備豫和豫逸豫之義人能决猶豫而<lb/>
　思備豫則見幾於吉之先安往而不和豫過於<lb/>
豫則逸矣其義雖四而實一也豫承謙之後謙<lb/>
　無凶悔吝則和豫可知震動於上坤順於下動<lb/>
　必以順故建侯以親衆行師以動衆事雖至重<lb/>
無不利大順則大利在其中也建侯而非順則<lb/>
開國而用小人行師而非順則行險而毒天下<lb/>
果何利之有哉其卦以一陽主五隂亦有比建<lb/>
<pb n="KR4d0311_SBCK_027-1b"/>
國師蓄衆之互體<lb/>
象曰豫剛應而志行順以動豫豫順以動故天地<lb/>
如之而况建侯行師乎天地以順動故日月不過<lb/>
而四時不忒聖人以順動則刑罰清而民服豫之<lb/>
時義大矣哉<lb/>
　六五以柔居上九四以剛應之剛宻比於柔不<lb/>
　期應而自應也人君有柔中之德虚已以任大<lb/>
　臣大臣有剛健之德自任以天下之重剛柔相<lb/>
　應而相濟志所欲爲何往不克然志之所以行<lb/>
　亦惟其順也以順而動用能致豫旣豫之後又<lb/>
　以順動終始一順無有間斷天地所以妙不息<lb/>
<pb n="KR4d0311_SBCK_027-2a"/>
　之運如此而已人君之建侯行師其能違乎天<lb/>
地以順而動則日月四時無過忒人君以順而<lb/>
　動則不待刑罰而民心服在我無所違乎理在<lb/>
　人自無所違乎我也時者天運義者天理順而<lb/>
　行之豫之時義豈不甚大茍或違道干譽咈民<lb/>
　從欲是爲悖矣<lb/>
象曰雷出地奮豫先王以作樂崇德殷薦之上帝<lb/>
以配祖考<lb/>
禮極順樂極和順則和矣樂所以導和也方雷<lb/>
　在地中動於至静而不露迨出乎地而奮乎天<lb/>
群蟄啓户萬象趍榮孰不同其和豫然聖人合<lb/>
<pb n="KR4d0311_SBCK_027-2b"/>
震坤以爲象不曰雷出地上而以奮言深閉乆<lb/>
鬰之餘一旦震發造化妙用軒豁呈露施生訢<lb/>
合動植昭蘇豫莫大於此先王觀豫之象發揚<lb/>
和聲褒崇先德如韶繼勺酌以侈祖考對天之<lb/>
休盛薦之上帝如思文我將推而配之蓋謂治<lb/>
至於豫皆祖考盛德之積非予一人所能致也<lb/>
人君惟不以和豫自居則不至於以逸豫自安<lb/>
矣<lb/>
𥘉六鳴豫凶象曰𥘉六鳴豫志窮凶也<lb/>
臣聞巧言者誤國之具佞人者危丗之本豫五<lb/>
隂皆宗九四一陽四秉大臣之權𥘉以隂柔小<lb/>
<pb n="KR4d0311_SBCK_027-3a"/>
人宻相應與極其趍和之意形爲邪謟之辭以<lb/>
求容恱大臣亦恱其愛已而甘受之象以志窮<lb/>
致凶爲言志不自立惟用之於獻佞貢諛其窮<lb/>
可知矣等而上之以此求容恱於君人材阨而<lb/>
不進則曰野無遺賢民生困而不省則曰雨不<lb/>
害稼積薪將然而曰已安已治朋黨方興而曰<lb/>
太平無象其發於聲音謟曲萬態而宦官女子<lb/>
之言朝夕薫浹於耳者又相與爲表裏大厦就<lb/>
頽同於一壓凶孰大焉<lb/>
六二介于石不終日貞吉象曰不終日貞吉以中<lb/>
正也<lb/>
<pb n="KR4d0311_SBCK_027-3b"/>
　臣聞天下之理非與物俱轉者所能察也人惟<lb/>
　主中正於中然後能介然如石能介然如石然<lb/>
　後能見幾而作蓋石質堅而體静静者見善必<lb/>
　明堅者用心必剛一念不動萬理洞燭不俟終<lb/>
　日巳盡見未然之幾區處先定應酬不差冝其<lb/>
　正固而吉也蓋二與五爲應不與四爲應衆爻<lb/>
　皆宗九四之大臣二獨居中得正介特自立以<lb/>
　砥柱一丗可謂難矣然二五君臣雖爲正應而<lb/>
　隔於九四其情不得以相親故介特之臣但能<lb/>
　堅於守未能鬯於用其先見之逺先知之明萬<lb/>
　夫之望已深屬之矣人主能不沉酣於逸縱不<lb/>
<pb n="KR4d0311_SBCK_027-4a"/>
昏蔽於便佞好賢之心不衰求善之志不改則<lb/>
介者終有時而親矣<lb/>
六三盱豫悔遲有悔象曰盱豫有悔位不當也<lb/>
臣謂此人臣患得患失之象三迫近九四當國<lb/>
之大臣欲如𥘉六小人進爲容恱恐非正應而<lb/>
不我與眄眄仰視逐逐營求是患得也欲如六<lb/>
　二君子介特自守又利害禍福交戰於胸中躊<lb/>
躇未决趑趄復前是患失也以不中正之人處<lb/>
不中正之位而盱遲皆悔隕穫充詘情狀畢露<lb/>
其悔而不凶者大臣不與爲應姦無所售故不<lb/>
至凶使其姦得售則欺君賣國無所不至矣有<lb/>
<pb n="KR4d0311_SBCK_027-4b"/>
國者安用是患得患失之臣爲哉<lb/>
九四由豫大有得勿疑朋盍簮象曰由豫大有得<lb/>
志大行也<lb/>
臣聞九四以一陽爲衆隂所宗材全而氣盛毅<lb/>
然以天下之重爲已任下傾心而仰之上虚心<lb/>
而屬之此天下之豫所由致也由我致豫建侯<lb/>
而國勢尊行師而人心順其有得大矣然功業<lb/>
之盛者必有信已太過之弊權任之隆者必有<lb/>
專已自用之咎大臣當由豫之時苟驕吝一萌<lb/>
不能開心與天下之賢以共治則豫之由致安<lb/>
保其不爲亂之階得亦安保其不失也惟洞無<lb/>
<pb n="KR4d0311_SBCK_027-5a"/>
　有我之私披胸臆以待賢忘勢分以下士疑豫<lb/>
　一點不留於中則聲應氣求之下如簮聚髮何<lb/>
材之不集而致君澤民之志遂得以逹於天下<lb/>
　信於萬丗此正周公握髮吐哺時也蓋疑者德<lb/>
　之莠事之賊大臣無疑心之累則足以合天下<lb/>
之善斷斷乎知賢之當任知邪之當去不以疑<lb/>
貳之心來䜛賊而啓惎間則百志惟熈矣<lb/>
六五貞疾恒不死象曰六五貞疾乗剛也恒不死<lb/>
中未亡也<lb/>
　臣聞疾非特六淫之疾凢足以爲吾心之害吾<lb/>
德之累吾國之憂吾民之戚皆疾也人君處和<lb/>
<pb n="KR4d0311_SBCK_027-5b"/>
豫之極而逸豫生嗜慾好樂便嬖側媚之足以<lb/>
蠱方寸者紛至於前於此能一念内固外邪客<lb/>
氣不得以乗虚而干正則德性堅明元氣充實<lb/>
旣壽其身又以壽其民壽其國則億萬年無疆<lb/>
之休皆其功也象以乗剛中未亡爲言蓋六五<lb/>
柔中之君乗乎剛則有格心之大臣而内志不<lb/>
可揺秉乎中則有閑邪之定力而外慾不能入<lb/>
内外交相養此所以貞疾而安恒不死而壽也<lb/>
夫德慧生乎疢疾鴆毒藏於宴安此爻在豫之<lb/>
五當以無逸三宗享國之意參之<lb/>
上六冥豫成有渝无咎象曰冥豫在上何可長也<lb/>
<pb n="KR4d0311_SBCK_027-6a"/>
　臣聞人孰無靈明虚徹之性有物蔽之則靈者<lb/>
　冥和豫之極而肆逸豫此心瞽塞罔有知覺故<lb/>
　冥豫以成成非一日之積也方此心清明之𥘉<lb/>
　豈不知觀逸遊田沈湎耽樂之爲患及爲外物<lb/>
　所移則勤者惰立者弛操者放日積月累性爲<lb/>
　情鑠而冥頑不靈之豫於是乎成正以隂柔之<lb/>
　資不能聞義而徙見善而遷以至此極也易卦<lb/>
　未有窮而不變者故逸豫旣極必渝渝則亦可<lb/>
　以无咎无咎善𥙷過前日之不善庶幾其可揜<lb/>
　也茍旣極而不知變則危亡無日何長之有哉<lb/>
　然冥豫旣成冝無可變之理聖人猶許之渝若<lb/>
<pb n="KR4d0311_SBCK_027-6b"/>
其未成而知變豈特无咎而止觀此則知唐元<lb/>
宗之亂兆於開元成於天寶懵不知變禍亂四<lb/>
起可爲萬丗之戒<lb/>
隨元亨利貞无咎<lb/>
臣聞隨者從也從之義無不該人之從乎我與<lb/>
我之從乎人皆從也而隨以我之所從爲重外<lb/>
卦兊内卦震震動而兊說一念動於中隨所感<lb/>
而說從之得所從則有大亨之理然動說成體<lb/>
易於轉移惟利乎貞則可以保其終之无咎况<lb/>
人君宅民物之上一言而萬里響應一動而群<lb/>
黎風偃致亨之大有不難者特懼乎所從不得<lb/>
<pb n="KR4d0311_SBCK_027-7a"/>
其正爾從乎天理正也而從人欲從乎人心正<lb/>
也而從已私賢人君子之從正也而從佞人忠<lb/>
言嘉謨之從正也而從䜛說儒生學士之從正<lb/>
也而從宦官女子從非其正咎能免乎穆姜謂<lb/>
有是四德隨而无咎似識此意其以隨元亨利<lb/>
正同乾德之備非彖意也<lb/>
彖曰隨剛來而下柔動而說隨大亨正无咎而天<lb/>
下隨時隨時之義大矣哉<lb/>
臣聞易以上下無常剛柔相易成卦乾上九之<lb/>
剛來於坤二隂之下爲震而上卦則兊動於内<lb/>
而說於外也蓋隨自否來方否之時三陽位於<lb/>
<pb n="KR4d0311_SBCK_027-7b"/>
　上三隂位於下天地不交而萬物不通何隨之<lb/>
　有隨之爲卦上下接而隂陽交故其動也臣言<lb/>
　可從則說而從乎臣民欲可從則說而從乎民<lb/>
　剛下於柔不惟已之徇也惟不徇乎已之私是<lb/>
　以否之塞轉而爲隨之通大亨且正終保其无<lb/>
　咎而與天下相安於時措之冝羲農黄帝堯舜<lb/>
　氏十三卦之制作與夫子丑寅之建忠質文之<lb/>
　尚析因夷隩作訛成易之序莫非與時而偕行<lb/>
　上無戾乎天運下無咈乎人心其義至大而不<lb/>
　可窮皆剛來下柔轉否爲隨之功也茍徒恃一<lb/>
　巳之剛而不明下柔之義勢尊則亢氣盈則驕<lb/>
<pb n="KR4d0311_SBCK_027-8a"/>
君子之言日踈小民之情日戾猶不免於無民<lb/>
無輔又安保隨之不爲否乎<lb/>
象曰澤中有雷隨君子以嚮晦入宴息<lb/>
臣聞静極而動動極而静造化自然之理也雷<lb/>
動於春夏今潜伏於澤之中兊爲澤正秋之時<lb/>
也雷収聲於正秋亦維當静之時隨時而安於<lb/>
静且以養夫動也雷不養動於静無以出地而<lb/>
奮豫君子不養動於静無以體天而行健龍蛇<lb/>
之蟄以存身豈徒蟄哉故朝以聽政晝以訪問<lb/>
夜以安身莫非惟時之隨使不安其身於夜神<lb/>
過役則易竭朝聼晝訪烏能無憊是以嚮晦必<lb/>
<pb n="KR4d0311_SBCK_027-8b"/>
　入處於内而宴息息蓋作之幾生之本也夜氣<lb/>
存於至静之中湛然其清淵然其明渾然與太<lb/>
　極同體嚮晦所養若此凢旦晝所以泛應酬酢<lb/>
　各中乎理而用之不窮者皆此其出也彼沈湎<lb/>
　於長夜宴安於祍席安知瞬存息養之義<lb/>
𥘉九官有渝貞吉出門交有功象曰官有渝從正<lb/>
吉也出門交有功不失也<lb/>
臣聞隨以剛來下柔成卦重在𥘉九𥘉隨之始<lb/>
也所隨邪正是非當嚴之於始夫耳目之官不<lb/>
思而蔽於物心之官則思人之一身耳司聦目<lb/>
司明以至口鼻體莫不各有所司心則統之君<lb/>
<pb n="KR4d0311_SBCK_027-9a"/>
　子治身之道當先治其心蓋此心不難於應事<lb/>
　物之常而難於接事物之變境變於前感物而<lb/>
　動官失其守遂與俱移能於紛至沓來之變操<lb/>
　之常得其正則吉矣然必出門而交乃能有功<lb/>
　出門即出門同人之義交於事物無親暱係吝<lb/>
　之私也一私不立與天下爲公則旣吉而且有<lb/>
　功豈非所交不失其正歟彼謂不見可欲使心<lb/>
　不亂是必死灰槁木而後可其何以定而應寂<lb/>
　然不動感而遂通天下之故感而通天下之故<lb/>
　而寂然不動者常自若能如是則見可欲而心<lb/>
　不亂然後可與論從正不失之義<lb/>
<pb n="KR4d0311_SBCK_027-9b"/>
六二係小子失丈夫象曰係小子弗兼與也<lb/>
臣聞理無兩立心無兩用人無兩從隨以得所<lb/>
從爲吉六二以隂從陽𥘉九陽之微爲小子九<lb/>
五陽之盛爲丈夫小子剽輕而無逺慮丈夫静<lb/>
重而有深識吾心所係苟屬於在下之小子則<lb/>
必失在上之丈夫所與豈能兼哉大抵中人之<lb/>
性趨下易趨上難小子狎而親便辟善柔如以<lb/>
石投水丈夫敬而踈直諒多聞如以水投石言<lb/>
焉舎忠而從佞事焉舎是而從非行焉舎正而<lb/>
從邪得於此則失於彼曽不自覺也六二隂柔<lb/>
牽於多愛故設此戒以勸擇善板詩刺厲王失<lb/>
<pb n="KR4d0311_SBCK_027-10a"/>
　道老夫灌灌然輸其忱欵而不見聽小子則蹻<lb/>
　蹻然得志而驕所從可不謹乎<lb/>
六三係丈夫失小子隨有求得利居貞象曰係丈<lb/>
夫志舎下也<lb/>
　臣聞同是心也操舎有存亡善利有舜跖一念<lb/>
　之發所由分也故人心惟危六二本居中得正<lb/>
係乃在於小子六三本不中不正係反在於丈<lb/>
夫克念罔念之間狂聖易位此心界限烏可不<lb/>
　嚴哉吾之所係旣能舎邪而從正舎非而從是<lb/>
　則無求不獲人之善皆我之善也而猶以居貞<lb/>
　爲利不正則雖擇善而從不能固執何益哉然<lb/>
<pb n="KR4d0311_SBCK_027-10b"/>
所係得失當觀之立志之𥘉趨嚮髙明則上從<lb/>
趨嚮卑汚則下從三欲舎卑汚而進髙明冝不<lb/>
爲小子屈也君道亦然志在於下則係孟明而<lb/>
失蹇叔係商鞅而失甘龍係林甫而失九齡係<lb/>
盧𣏌而失陸䞇天下以之而亂六二六三兩爻<lb/>
政相反玩易者可以類推而知所擇矣<lb/>
九四隨有獲貞凶有孚在道以明何咎象曰隨有<lb/>
獲其義凶也有孚在道明功也<lb/>
臣聞仁者先難而後獲𥘉未嘗有獲心詭遇一<lb/>
朝而獲十則有心於獲者也人臣之患莫大乎<lb/>
　有心於獲獲心一萌則髙者徇名卑者逐利一<lb/>
<pb n="KR4d0311_SBCK_027-11a"/>
　念外騖曽莫知返功與道始判而爲二臯䕫稷<lb/>
　契伊傅周召道行而功自存乎其中管晏求功<lb/>
　於道之外而功亦泯矣九四以陽剛之材居近<lb/>
　君之位動於中而說於外其心所隨惟在於獲<lb/>
　急淺功近利之計昧至正大公之趍貞固守此<lb/>
　冝其凶也是必順天命本人心以輔治而行其<lb/>
　所無事惟知有道不知有功一忱所存終始無<lb/>
　間則功自道出昭然大明於天下皆歸於仁義<lb/>
　禮樂之中皥皥乎其不自知尚何咎之有夫子<lb/>
　之得邦家立之斯立道之斯行綏之斯來動之<lb/>
　斯和足以盡此董仲舒謂仁人正其誼不謀其<lb/>
<pb n="KR4d0311_SBCK_027-11b"/>
利明其道不計其功足以知此<lb/>
九五孚于嘉吉象曰孚于嘉吉位正中也<lb/>
臣聞嘉者善也九五居中得正之君在隨之時<lb/>
以說爲體聲色玩好一無動乎其中而惟善之<lb/>
從言必善言動必善行發必善政用必善士其<lb/>
推之四海散之兩間良心善性之感發祥風膏<lb/>
　雨之霑𬒳何往而非嘉哉然其要在孚孚者出<lb/>
　於中心之實而非僞表裏相應終始相續以不<lb/>
貳不息之心而從乎善斷斷乎有諸巳之信以<lb/>
　極乎充實之善輝光之大而進乎聖神之域吉<lb/>
孰大焉茍惟矯揉於十手十目之地而放於宫<lb/>
<pb n="KR4d0311_SBCK_027-12a"/>
　庭之淵邃勉強於一朝一夕之頃而怠於歳月<lb/>
　之悠乆秉於中者非實意飾於外者皆僞爲善<lb/>
轉而惡吉亦轉而凶一念之孚不孚其應蓋不<lb/>
爽也象以位正中爲言蓋有是位不可無是德<lb/>
　九五之位旣正且中而德之正中又能㑹萬善<lb/>
於一已位斯稱矣是知居天下之廣居立天下<lb/>
　之正位必行天下之大道<lb/>
上六拘係之乃從維之王用亨于西山象曰拘係<lb/>
之上窮也<lb/>
　臣聞民至愚而神可以心感不可以力刼可以<lb/>
道御不可以智籠隨之上六人心恱從有所不<lb/>
<pb n="KR4d0311_SBCK_027-12b"/>
　容釋此非智力所能及也大玊居邠迫於狄不<lb/>
　忍以養人者害人而去之民相與遮前擁後力<lb/>
　攀強挽惟恐仁人之舎去旣拘係之又從而維<lb/>
　之與詩白駒之留賢者縶之維之同意民之留<lb/>
　大王者若此大王終不爲之留而從者如歸市<lb/>
　有人斯有土故用之亨于西山周家八百年之<lb/>
　業於是乎肇迹矣象以拘係之爲上窮蓋上處<lb/>
　隨之極髙而無位大王爲狄所迫失位而去至<lb/>
　於拘係之不可留遂邑于𡵨山之下豈非隨之<lb/>
　窮乎易道窮必變窮上返下冝有亨之理也然<lb/>
　則人心之所去秦雖刼之而不能止人心之所<lb/>
<pb n="KR4d0311_SBCK_027-13a"/>
趍周雖逃之而不能郤有天下者可不深求撫<lb/>
后虐讎之義而思所以固結斯民之心哉<lb/>
蠱元亨利渉大川先甲三日後甲三日<lb/>
臣聞大弊極壞之丗天所以開聖人也蠱取壊<lb/>
亂爲義以爻言之自㤗來以卦言之繼豫隨之<lb/>
後安則玩玩則媮媮則垢弊日積養成壞證與<lb/>
　人乆宴溺而疾生於心其爲蠱一也而蠱無終<lb/>
蠱之理故蠱壊之中有元亨者存何則飢易爲<lb/>
食渇易爲飲大弊極壞易爲治方王道板蕩綱<lb/>
　紀文章一切掃地英君起而拯之中興不翅反<lb/>
掌是知蠱未有不可治治得其道而大亨雖江<lb/>
<pb n="KR4d0311_SBCK_027-13b"/>
河至險亦利於渉特患乎安於蠱而無興起之<lb/>
志耳然急於救弊者未免用意之太銳切於望<lb/>
治者未免求功之太速險難在前徑渉不懼志<lb/>
壯氣盈視天下事若無足爲而易之易則難者<lb/>
將至過懲前日之不事事適滋後日之多事未<lb/>
保其不然也夫甲者十干之首而事之端旣先<lb/>
三日以謀其始又後三日以圗其終反覆擬論<lb/>
備極詳宻使治道日有趍新之功而無矯枉之<lb/>
慮前弊可拯後患可弭矣夫如是然後謂之善<lb/>
治蠱<lb/>
彖曰蠱剛上而柔下巽而止蠱蠱元亨而天下治<lb/>
<pb n="KR4d0311_SBCK_027-14a"/>
也利渉大川往有事也先甲三日後甲三日終則<lb/>
有始天行也<lb/>
臣聞戸樞不蠧流水不腐以其日運而不息也<lb/>
故蠱壞常生於乆安不事事之餘人君亢然于<lb/>
上人臣靡然於下截然其不相接且下以巽順<lb/>
養諛無切劘正救之益上以逸樂養尊乏振厲<lb/>
奮發之意於是紀綱隳於姑息制度弛於因循<lb/>
道揆法守紊亂於私意之膠轕天下之治日入<lb/>
於大弊極壞之境而不自知在卦艮之剛居上<lb/>
九巽之柔居𥘉六巽順艮止而蠱以成正君臣<lb/>
相與拱手安坐以致天下之亂也然蠱豈終於<lb/>
<pb n="KR4d0311_SBCK_027-14b"/>
蠱哉有能以飭蠱爲已任力量大而規摹壯精<lb/>
神全而風采立一斡旋間掃積壞之弊而興大<lb/>
亨之治有不難者利渉大川必明之以往有事<lb/>
蓋乆安不事事所以成蠱往有事所以濟蠱也<lb/>
况作事貴果慮事貴精丗之賢君思欲爲天下<lb/>
拯弊起壞而納之治豈非立志之美然或發強<lb/>
有餘而宻察不足廣大已致而精微未盡故事<lb/>
隨舉而隨沮令隨行而隨輟皆由未得先甲後<lb/>
甲之義也夫先甲三日以謀始後甲三日以圗<lb/>
終終而復始循環無間精義入神以致用何蠱<lb/>
之不治其在天行如貞之復返於元艮之復出<lb/>
<pb n="KR4d0311_SBCK_027-15a"/>
　於震非終之外他有所謂始也故觀天運則知<lb/>
　人事<lb/>
象曰山下有風蠱君子以振民育德<lb/>
　臣聞左氏傳風落山爲蠱風落於山下無物不<lb/>
撓故蠱以取象然致蠱者風之動治蠱者艮之<lb/>
静蓋艮體重厚而篤實不爲物移屹乎山之止<lb/>
也風能撓於一時使山下之物散亂不齊少焉<lb/>
風止草木之髙髙下下自若山何嘗加損哉君<lb/>
　子觀象於蠱以巽振民以艮育德育成君德固<lb/>
　作興民心之本而德之育也必以山之静與山<lb/>
下出泉蒙同吾能體中正仁義而主静挫衆紛<lb/>
<pb n="KR4d0311_SBCK_027-15b"/>
而不擾應萬變而不亂動與静無非静外物孰<lb/>
能蠱之吾心無所蠱則人心無所蠱而天下國<lb/>
家之治無所蠱一静足以制百動也玩易者必<lb/>
因象而求意<lb/>
𥘉六幹父之蠱有子考无咎厲終吉象曰幹父之<lb/>
蠱意承考也<lb/>
　臣聞蠱自泰來具坤乾之體故諸爻幹蠱以父<lb/>
母言父之行事一出於正作室而塗墍茨爲力<lb/>
甚易不見其子幹治之功惟前人蠱壞有待振<lb/>
　飭必其材足以植僵起仆使百堵偕作於室毁<lb/>
　之餘則幹治之功見矣有子而考无咎正以子<lb/>
<pb n="KR4d0311_SBCK_027-16a"/>
　能𥙷其過也不然生不之諍没不之改䧟父不<lb/>
　義猶爲有子乎然聖門以不改父臣父政爲難<lb/>
　𥘉六乃於繼父之始亟懲其蠱壞而飭治之必<lb/>
　有甚不獲已者而於心終不安故必以惕厲處<lb/>
　之事無輕舉舉之必當如此則可以終吉終不<lb/>
　失其順也象所謂意承考蓋前人之蠱自我而<lb/>
　治不曰我之能而曰吾父之志欲爲而未遂者<lb/>
　今特以我之意逆父之意而行之幹治非我功<lb/>
　也是不特揜父之過又將揚父之名豈不俱有<lb/>
　光榮哉元祐改新法斥姦臣皆推之　神考之<lb/>
　志正得此意<lb/>
<pb n="KR4d0311_SBCK_027-16b"/>
九二幹母之蠱不可貞象曰幹母之蠱得中道也<lb/>
臣聞九二上應六五爲子事母母有不及不可<lb/>
不正正救或過則易至於傷恩怡聲下氣柔行<lb/>
巽入使之浸潤而冰釋則蠱爲可治或以貞行<lb/>
之隂柔之性吝執不回情有所激未必不重其<lb/>
蠱也貞者事之幹而幹母之蠱不可貞不貞乃<lb/>
所以爲中蓋闈閫之内聽其自蠱爲不及急於<lb/>
治蠱爲太過無過無不及則中道得二居巽體<lb/>
之中猶以是爲子道戒事母難於事父也詩凱<lb/>
風母氏聖善我無令人痛自尅責幾無以自容<lb/>
於天地間卒能回母心而成其志可謂得此義<lb/>
<pb n="KR4d0311_SBCK_027-17a"/>
矣推之事君睽之遇主于巷未免委曲開陳隂<lb/>
柔故也若夫事剛明之主則王臣蹇蹇匪躬之<lb/>
故惟恐其不克貞<lb/>
九三幹父之蠱小有悔无大咎象曰幹父之蠱終<lb/>
无咎也<lb/>
臣聞舜之齋慄曽子之養志莫非順乎親也子<lb/>
以順感父以慈應家有蠱壞不治之事隨冝整<lb/>
飭次第畢舉而閨門雍肅氣象自如乃幹蠱之<lb/>
善也九三處巽體而過於剛安得無悔然其才<lb/>
足以克家與其嘻嘻失節置父於有過之地孰<lb/>
若三諌號泣納父於無過之域故所悔小而咎<lb/>
<pb n="KR4d0311_SBCK_027-17b"/>
不至於大象以終无咎言之迹若非順心未嘗<lb/>
不順也彼排闥引𥚑折檻<graphic n="KR3006" url="https://raw.githubusercontent.com/kanripo/KR-Gaiji/master/images/KR3006.png" mimeType="image/png"/>輪之臣雖一時若<lb/>
以忤上爲咎而其心欲使國家動無過舉實存<lb/>
乎愛君忠顯而咎泯亦猶是也然則子以剛幹<lb/>
父之蠱而无咎恃父之慈臣以剛幹君之蠱而<lb/>
无咎恃君之明<lb/>
六四𥙿父之蠱往見吝象曰𥙿父之蠱往未得也<lb/>
臣聞德可以勉而進才不可以強而能丗之賢<lb/>
子以起家爲已任如善弈者以一着救一枰之<lb/>
敗非有過人之材不能也六四以柔居艮體之<lb/>
下寛夷静厚有餘而材不足方家事之蠱壊非<lb/>
<pb n="KR4d0311_SBCK_027-18a"/>
不思滌蕩振刷而一新之材不逮心詎容強揠<lb/>
故其蠱僅止於𥙿𥙿者寛緩而不迫也事勢搶<lb/>
攘弊端膠轕人情易於躁忿而能鎮動以静制<lb/>
逆以順撫獷戾以柔逶迤容與不求快於一時<lb/>
而磨以歳月終能使亂繩之自解而蠱亦徐飭<lb/>
矣茍不量其材冒爲一决則往必見吝正以力<lb/>
常奪於過髙變毎激於欲速不可以輕進也人<lb/>
臣治君之蠱亦有隨材就功以爲𥙿者子産相<lb/>
鄭修辭令以交於晉楚而外難紓主彊直以盟<lb/>
於駟豐而内難解郷校議之而不怨輿人誦之<lb/>
而不怒鄭頼以寧非𥙿於蠱者乎故孔子美其<lb/>
<pb n="KR4d0311_SBCK_027-18b"/>
有君子之道而不稱其材茍材過於子産而道<lb/>
非君子則盆成括之死又孟子所深歎<lb/>
六五幹父之蠱用譽象曰幹父用譽承以德也<lb/>
臣聞愛敬者孝之始顯揚者孝之終人君出而<lb/>
當遺大投艱之責仆者興之紛者理之壊者修<lb/>
之彌縫前人之闕使天下後丗不得以議其過<lb/>
如昭帝繼武帝與民休息已爲難事而况揚父<lb/>
令譽於無窮者乎六五柔中之君得九二剛中<lb/>
之臣爲之輔蠱壊之見於前者一意幹治不遺<lb/>
餘力已往之咎與時俱化方來之善隨日加新<lb/>
而父之譽用是暴白於天下後丗此無他承之<lb/>
<pb n="KR4d0311_SBCK_027-19a"/>
以德故也承以材略則必求度外之功承以文<lb/>
法則僅救目前之過惟承之以德則髙明光大<lb/>
之懿緝熈於九重溥博淵泉之澤滲漉於四海<lb/>
天下莫不以手加額賀吾君之有子後丗亦莫<lb/>
不稱其爲天下得人之仁父之譽豈不充塞於<lb/>
天地之間乎文王當商末蠱壞之丗志有未遂<lb/>
武王以聖德繼之而文之聲益廣此爻應之<lb/>
上九不事王侯髙尚其事象曰不事王侯志可則<lb/>
也<lb/>
臣聞功名之士輕冨貴道義之士輕功名丗道<lb/>
蠱壞少有抱負者孰無趍事赴功之心而上九<lb/>
<pb n="KR4d0311_SBCK_027-19b"/>
　乃不屑事王侯豈其恝然忘天下不與丗同其<lb/>
　憂哉費惠公曰吾於子思則師之矣吾於顔般<lb/>
　則友之矣王順長息則事我者也繆公亟見於<lb/>
　子思子思不恱以位則子君也我臣也何敢與<lb/>
　君友也以德則子事我者也上九居無位之地<lb/>
　而道足以爲王者師茍其時上無明天子下無<lb/>
　賢諸侯詎肯屈道而事之潜心太極之先獨立<lb/>
　萬物之表髙尚其所行事外物無一足以動其<lb/>
　心志如此其逺也百丗聞風猶將興起豈不可<lb/>
　爲丗則哉雖然隱居求志正所以爲行義逹道<lb/>
　之本一瓢非所憂則可以繼四代而興禮樂萬<lb/>
<pb n="KR4d0311_SBCK_027-20a"/>
鐘非所慕則可以承三聖而正人心丗之興大<lb/>
事建大業决非患得患失者之所能爲窮居不<lb/>
損盛行不加則致君澤民恢乎有餘用矣伊尹<lb/>
三聘而成格天之功孔明三顧而定興漢之計<lb/>
道義重故也是知不以冨貴功名先入其心者<lb/>
乃可與圗天下之事<lb/>
平齋文集卷第二十七<lb/>
<pb n="KR4d0311_SBCK_027-20b"/>
</p>
<p>
</p>
  </div>
</body>
</text>
</TEI>
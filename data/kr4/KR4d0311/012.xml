<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0311_SBCK_012-1a"/>
平齋文集卷第十二<lb/>
　　奏狀<lb/>
　　　　復官申省狀<hi>辛卯</hi>
今月二十二日凖尚書省劄子勘㑹某昨因臣僚<lb/>
論列乆掛責籍累經赦宥今又該遇慶壽霈恩合<lb/>
議指揮七月十六日奉　聖旨洪某特與叙復元<lb/>
官仍與宫觀伏念某曩以狂愚自速罪戾遭逢大<lb/>
慶蒙𬒳寛恩特還舊階仍賦優廩仰戴天地生成<lb/>
之造所有省劄除巳於當日望闕謝恩祗受外湏<lb/>
至申聞者<lb/>
　　　　禮部郎官辭免申省狀<hi>癸巳十月</hi>
<pb n="KR4d0311_SBCK_012-1b"/>
今月十八日恭凖尚書省劄子備奉　聖旨洪某<lb/>
除禮部郎官成命肇頒危衷震愓伏念某曩以狂<lb/>
瞽自干譴何去國巳閱於九年奉祠且及於兩歳<lb/>
委心丘壑絶望班行不圗大明昭掲之辰亦與衆<lb/>
正彚征之㑹沉淪吐氣俛仰知榮第惟司馬位冡<lb/>
宰之𥘉蘇軾𬒳儀曹之召詎容是選猥及非材欲<lb/>
望朝廷特賜敷奏改卑在外合入小小差遣以養<lb/>
偏親實出生成之造所有省劄見寄留臨安縣庫<lb/>
未敢祗受謹具申尚書省乞賜敷奏伏候指揮<lb/>
　　　　辭免除監察御史申省狀<lb/>
右某今月二十九日凖尚書省劄子三省同奉<lb/>
<pb n="KR4d0311_SBCK_012-2a"/>
御筆洪某除監察御史日下供職者恩榮自天兢<lb/>
懼無地竊以公議國家之命脉人材朝廷之精神<lb/>
方其未出則望之如景星如鳯凰及其旣用則倚<lb/>
之爲屈軼爲獬豸元祐王巖叟之召明道范仲淹<lb/>
之來繄時所推皆此其選　皇上養晦於十年之<lb/>
乆天下望治於踰月之間轉機括以作新厲搢紳<lb/>
而更始紀綱所繫風憲可輕如某者積困窮途甫<lb/>
還舊著學問不足以窺王猷之逺議論不足以扶<lb/>
國是之公首玷親除必速官謗况未嘗作縣難以<lb/>
入臺欲望朝廷特賜敷奏収非常之誤渥卑有望<lb/>
之時髦庶使危蹤少安微分所有省劄某未敢祗<lb/>
<pb n="KR4d0311_SBCK_012-2b"/>
受謹具申尚書省伏候指揮<lb/>
　　　　辭免殿中侍御史申省狀<hi>甲午四月</hi>
右某今月十五日凖尚書省劄子節文三省同奉<lb/>
御筆洪某除殿中侍御史日下供職者渙敡異渥<lb/>
震愓危衷竊惟柱後惠文之官尤重殿中執法之<lb/>
選職修明於國是用整肅於朝綱粤從琴瑟之更<lb/>
張類多矛盾之並立邊帥之或和或戰正值兩強<lb/>
廷臣之孰是孰非必求一勝决治亂安危之勢觀<lb/>
抑揚進退之機疇副臺端盍掄時望如某者誤䝉<lb/>
蒐抜濫厠紏繩謂車當主於可行何人心之擾擾<lb/>
而舟必無於偏重乃王道之平平方包不稱之羞<lb/>
<pb n="KR4d0311_SBCK_012-3a"/>
忽冒非常之擢周旋烏府供奉赤墀純仁之内出<lb/>
姓名固誓圗於美報唐介之願解言職正恐負於<lb/>
隆知欲望朝廷特賜敷奏光摩日月别求䕫龍接<lb/>
武之英威厲風霜庶折犲狼當道之氣所有省劄<lb/>
某未敢祗受謹具申尚書省伏候指揮<lb/>
　　　　第二次辭免<lb/>
右某昨凖尚書省劄子節文三省同奉　御筆洪<lb/>
某除殿中侍御史日下供職於當日具狀辭免今<lb/>
月十六日凖尚書省劄子備奉　聖旨不允者聞<lb/>
命知榮感恩思奮官卑不當再具辭免事有上關<lb/>
國體難以黽勉供職蓋縁近者一再論奏邊事與<lb/>
<pb n="KR4d0311_SBCK_012-3b"/>
外閫異同諸將方鳴劒皷行而前少有疑情必妨<lb/>
大計欲望朝廷念中外相應之理力賜敷奏改卑<lb/>
某閑慢差遣邊臣聞之亦將踴躍赴功而無後顧<lb/>
一進退間足強國勢某下情不任懇切之至謹具<lb/>
申尚書省伏候指揮<lb/>
　　　　辭免中書舎人申省狀<lb/>
右某今月二十八日凖尚書省劄子三省同奉<lb/>
衘筆洪某除中書舎人挾日再遷寸衷積悸伏念<lb/>
某賦資至陋遇事最踈甫叨赤墀供奉之官遽劾<lb/>
烏臺分察之士冝加誅斥廼𬒳襃除矧討論欲貴<lb/>
於皇猷而封駁亦關於國論詎容冒處自速煩言<lb/>
<pb n="KR4d0311_SBCK_012-4a"/>
欲望朝廷特賜敷奏収絲綸之新渥卑香火之叢<lb/>
祠所有省劄某未敢祗受<lb/>
　　　　第二辭免狀<lb/>
右某昨凖尚書省劄子三省同奉　御筆洪某除<lb/>
中書舎人某於當日具狀辭免今月二十九日凖<lb/>
尚書省劄子備奉　聖旨不允者某控辭誤渥尚<lb/>
閟俞音恩重命輕不當再具免櫝重念某九年流<lb/>
落一旦遭逢自郎分察執法殿中曽未踰旬忽塵<lb/>
詞掖　聖上更新萬化収召衆正蒙𬒳寵眷未有<lb/>
某之比者况判花演誥儒生至榮豈不願發揚九<lb/>
重厲精更始之意使百工砥礪以承休德而某瓶<lb/>
<pb n="KR4d0311_SBCK_012-4b"/>
甖噐溢潢潦源枯儻華要之冒居必顛隮之立見<lb/>
欲望朝廷力賜敷奏亟収成命特賦叢祠或蒙矜<lb/>
念係是招徠一人之數改授斗壘以慰偏親實出<lb/>
望表所有省劄未敢祗受<lb/>
　　　　辭免兼同修國史實録院同修撰奏<lb/>
右臣今月二十六日凖尚書省劄子三省同奉<lb/>
聖旨洪某兼同修國史兼實録院同修撰者專官<lb/>
演誥甫玷討論分職紬書忽參譔次蒙恩舄奕揣<lb/>
分屏營竊㠯典謨所以記言春秋所以斷事六經<lb/>
不作三史相承馬遷辨而不華猶坐是非之謬班<lb/>
固詳而有體尚譏仁義之輕迨其下之紛紛徒<lb/>
<pb n="KR4d0311_SBCK_012-5a"/>
傳之譾譾矧今脩明三館之制揚厲累朝之休在<lb/>
國史則紀傳表志之纂裁在實録則日月時年之<lb/>
編繫欲成萬丗之典冝得三長之材豈臣斐狂可<lb/>
賛筆削伏望　皇帝陛下亟収寵渥别卑譽髦必<lb/>
漬墨之得人庶汗青之有日所有恩命臣未敢祗<lb/>
受<lb/>
　　　　乞祠奏<lb/>
右臣藐然踈庸乆坐罪斥　皇帝陛下更新萬化<lb/>
登崇衆正誤蒙簡記首預収召爲郎甫旬而分察<lb/>
分察數月而執法執法踰旬而代言㝷兼史館仍<lb/>
理還磨勘歴觀廷紳未有叨竊若臣之甚者遭時<lb/>
<pb n="KR4d0311_SBCK_012-5b"/>
遇主冝圗報稱而性禀狷介學術迀拙但知以竭<lb/>
慮爲忠不計以直情爲激天涵地育未賜譴何揆<lb/>
之進退之誼出臺便當引去貪戀芻豆黽勉至今<lb/>
廉耻道䘮朝夕芒負况當衆賢和於朝之時獨累<lb/>
皇極之治隆寛不誅公議莫貸欲望聖慈特賜祠<lb/>
廪俾歸求君子時中之學以備異時噐使實戴終<lb/>
始生成之造謹録奏聞伏候勑旨<lb/>
　　　　再乞𥙷外申省狀<lb/>
照對某昨具狀奏陳乞賦祠廩今月十六日凖尚<lb/>
書省劄子備奉　聖旨不允某蒙恩優異揣分賤<lb/>
微不當再有陳請兼區區肝臆巳盡敷控前狀不<lb/>
<pb n="KR4d0311_SBCK_012-6a"/>
敢更有陳述惟是某叨第三十有三年除奉祠外<lb/>
未及十考四年蜀道父親以逺不克往前後就養<lb/>
僅五六年閑居積乆菽水不給遭逢聖朝録用其<lb/>
不肖子目睹恩榮踴躍自慶今春秋七十有六每<lb/>
以足跡未到江湖爲不滿年當喜懼急於養志欲<lb/>
望朝廷念人子事親之日短特賜敷奏陶鎔某一<lb/>
小小合入差遣俾獲迎侍官遊以娛晚景實爲孝<lb/>
治錫類之仁湏至申聞者<lb/>
　　　　辭免兼權吏部侍郎申省狀<lb/>
右某今月𥘉九日凖尚書省劄子三省同奉　聖<lb/>
旨洪某兼權吏部侍郎蒙恩便蕃聞命兢惕竊以<lb/>
<pb n="KR4d0311_SBCK_012-6b"/>
詞垣四禁稽緩爲先選部三銓繁劇尤甚專掌尚<lb/>
虞於弗曁兼官必至於多違伏念某學問空踈材<lb/>
識譾陋領内史之職舉乎一而未能參小宰之聮<lb/>
共其二以何有雖代庖而越爼將毁瓦而畫墁欲<lb/>
望朝廷特賜敷奏念御馬不容於窮力而牧羊每<lb/>
患於多岐俾塵舊官亟寢新命少安愚分實戴隆<lb/>
私所有省劄某未敢祗受<lb/>
　　　　病乞𥙷外奏<lb/>
右臣竊惟窮則呼天疾痛則呼父母方臣頻年擯<lb/>
退窮莫之恤　陛下更新萬化不待呼天首加蒐<lb/>
拔自閑外爲禮部郎如蘇軾不作縣爲御史如周<lb/>
<pb n="KR4d0311_SBCK_012-7a"/>
必大以殿中執法出臺而陞詞掖如張震還乆廢<lb/>
之磨勘如胡銓又渉筆史館攝組銓曹曽未逾年<lb/>
徧歴華要遭時遇主若此豈不願周旋衆正之㑹<lb/>
少効千慮之愚而臣分量易盈災蹇踵至悼亡未<lb/>
幾忽得竒疾癰生上齶數醫更療累旬未愈痛連<lb/>
牙頰飲食减少形骸雖具氣液潜泄斯皆素餐無<lb/>
𥙷朶頥不節之所由致君父以體群臣爲心有疾<lb/>
痛而不呼是爲欺隱欲望聖慈察臣知事君之誼<lb/>
而非㓗身有垂白之親而非輕禄俯憐實病𥘉非<lb/>
飾詞特卑在外待闕差遣還家將理或可痊愈實<lb/>
戴天地父母生全之恩謹録奏聞伏候勑旨<lb/>
<pb n="KR4d0311_SBCK_012-7b"/>
　　　　辭免兼直學士院奏<hi>乙未</hi>
右臣今月十五日凖尚書省劄子三省同奉　御<lb/>
筆洪某兼直學士院自天渙寵控地包羞伏念臣<lb/>
乆困投閑適逢更化市駿骨以致千里馬方共興<lb/>
於斯文剖大瓠以爲五石樽獨無𥙷於當丗越從<lb/>
言責猥玷從班危蹤坐滕口之愆竒疾示朶頥之<lb/>
戒精神銷鑠翰墨荒蕪屢懇請於一麾忽進兼於<lb/>
兩制負且乗而知懼服不稱以貽譏伏望　皇帝<lb/>
陛下察臣孤陋而寡聞憐臣早衰而多病俾從外<lb/>
𥙷免冒中除庶幾少安斗筲之分所有恩命臣未<lb/>
敢祗受<lb/>
<pb n="KR4d0311_SBCK_012-8a"/>
　　　　辭免兼侍講奏<lb/>
右臣凖尚書省劄子今月十八日三省同奉　御<lb/>
筆洪某兼侍講者疊𬒳寵私彌深榮懼伏念臣力<lb/>
耕有素渉獵無多文淪巫史之微道昧聖經之奥<lb/>
頃叨召對拱聽訓辭首明宣光綜攬之方繼論羲<lb/>
文經綸之旨退深慙於謏聞難仰跋於清光政虞<lb/>
汙玉堂之廬忽俾侍金華之席丘學山而莫及蠡<lb/>
測海以奚堪伏望　皇朝俯垂英鑒肆别求於鴻<lb/>
碩容自蓋於空踈所有恩命臣未敢祗受<lb/>
　　　　經筵乞祠奏<lb/>
臣蕞爾庸陋饕榮過分朶頥致疾經年不愈嘗<lb/>
<pb n="KR4d0311_SBCK_012-8b"/>
控祠壘之請邇來病證轉劇又再控祠請天聽遼<lb/>
邈未賜俞允臣非不知　陛下待士之厚接下之<lb/>
周當仰體眷遇力疾自効又非不知所領職事備<lb/>
極清華有名儒終身企望而不得爲者印纍綬若<lb/>
榮耀偏親豈應自取閑退維臣噐量淺狹病根深<lb/>
固若一意營進不思還家休養形<graphic n="KR2325" url="https://raw.githubusercontent.com/kanripo/KR-Gaiji/master/images/KR2325.png" mimeType="image/png"/>神離溘先朝<lb/>
露此身永負君親之恩矣扶憊經筵祈憐宸扆欲<lb/>
望聖慈亟賜從欲俾収朝蹟歸佚叢祠息心將理<lb/>
容可痊愈凢未正首丘之日皆駿奔王事之時中<lb/>
庸九經曰體群臣　陛下蓋深得之故敢籲天請<lb/>
命臣下情無任迫切之至取進止<lb/>
<pb n="KR4d0311_SBCK_012-9a"/>
　　　　辭免除吏部侍郎兼給事中奏<lb/>
右臣今月十日凖尚書省劄子三省同奉　御筆<lb/>
洪某除吏部侍郎兼給事中日下供職者渙綸舄<lb/>
奕震魄正營臣竊以銓省者人材之權衡瑣闥者<lb/>
國是之綱紀裴行儉以知人之鑒顯張元素以回<lb/>
天之力稱匪得譽髦曷當妙選如臣者背時渫辱<lb/>
遇主光榮鳯掖代言兼儤鑾坡之直虎門勸講仍<lb/>
紬石室之藏　井不可以汲深弊車尤難於任重<lb/>
譾焉溢量竒甚纒痾屢退乞於叢祠忽進聮於法<lb/>
從貳題才而旣重參批敕以尤嚴求閑獲遷服寵<lb/>
知懼欲望　皇帝陛下官必懋德噐母假人念輔<lb/>
<pb n="KR4d0311_SBCK_012-9b"/>
頰欲穿莫稱論思之職而精神已索難居閱讀之<lb/>
司母拘反汗之嫌特徇祝釐之請用安愚分庶保<lb/>
危蹤所有恩命臣未敢祗受<lb/>
　　　　再辭免奏<lb/>
右臣昨凖尚書省劄子三省同奉　御筆洪某除<lb/>
吏部侍郎兼給事中日下供職臣具奏辭免拾肆<lb/>
日恭凖詔不允者寵命便蕃嘗伸控避綸言温厚<lb/>
未賜矜俞在微臣不當更有懇陳而公議詎容弗<lb/>
加祗畏靖惟弱質乆苦沉痾期息影於一祠致瀝<lb/>
忱於九䟽兹蒙誤渥更越常倫無清通之鑒而爲<lb/>
小宰之眞無孤特之操而兼夕郎之重聮翩六組<lb/>
<pb n="KR4d0311_SBCK_012-10a"/>
照映一時方退處之力祈乃進陞之狎至將疑矯<lb/>
僞必速顛危伏望　皇帝陛下俯矜病悴之深亟<lb/>
寢恩榮之茂俾叨閑廩免玷華塗緑給事中不容<lb/>
虚職除已權冝一面閱讀外所有恩命臣實未敢<lb/>
祗受<lb/>
　　　　辭免除給事中奏<hi>丙申正月</hi>
右臣今月𥘉一日凖尚書省劄子三省同奉　御<lb/>
筆洪某除給事中日下供職兼職依舊者自天錫<lb/>
命無地措躬臣竊惟朝廷命令之出在中書則許<lb/>
舎人封還在門下則許給事中審駁尚書旣奉行<lb/>
矣又許臺諌論列皆所以扶植紀綱而維國勢<lb/>
<pb n="KR4d0311_SBCK_012-10b"/>
皇帝陛下親政日勤責治日切方一新臺諌舎人<lb/>
之選搢紳想望其風采給事中冝得漢魏相唐李<lb/>
藩者流以紏正違失顧以寵臣臣頃貳選部嘗攝<lb/>
承瑣闥批敕無夕郎之風論事乏回天之力正虞<lb/>
幽黜敢冒真除矧當元㑹之辰爵人於朝而使彼<lb/>
其之子不稱其服先之公議謂何伏望聖慈念左<lb/>
省實喉舌之司名噐非假人之具博選一丗豪雋<lb/>
有風力者俾專省閱容臣姑仍東銓徐丐閑廪以<lb/>
全陳力不能之誼所有恩命臣未敢祗受<lb/>
　　　　再辭免奏<lb/>
右臣昨凖尚書省劄子三省同奉　御筆洪某除<lb/>
<pb n="KR4d0311_SBCK_012-11a"/>
給事中日下供職兼職依舊臣具奏辭免今月𥘉<lb/>
五日恭凖詔不允者訓辭温厚德意丁寧螻蟻微<lb/>
臣所當即祗成命第自濫吹朝列以來蒙𬒳隆知<lb/>
夐無倫比而福薄噐狹苦竒疾者一年有半寢食<lb/>
俱妨老形畢具方圗再理祠請夕拜真除從天而<lb/>
下俯伏自揣榮懼交集蓋命令喉衿之地精神枯<lb/>
涸則省閱有違見志氣銷耎則封駁無彊力鸞臺<lb/>
廢職自臣養痾始臣將何所逃罪欲望聖慈爲官<lb/>
擇人以振起朝廷之綱紀収還誤渥俾免顛隮實<lb/>
戴乾坤之造所有恩命臣未敢祗受<lb/>
　　　　辭免兼侍讀奏<lb/>
<pb n="KR4d0311_SBCK_012-11b"/>
右臣今月𥘉三日凖尚書省劄子正月𥘉一日三<lb/>
省同奉　御筆洪某兼侍讀者便蕃䟽渥懾讋交<lb/>
懷臣竊惟上聖以典學爲功諸儒以詔媺爲職執<lb/>
經並列勸讀尤嚴間嘗起舊弼於内祠今亦進耆<lb/>
英於書殿必深於道乃稱厥官如臣者猥繇法從<lb/>
之聮濫厠細氊之講懷鈆無得呻畢何禆屬月正<lb/>
元日之臨盛春王三朝之㑹首叨榮於瑣闥仍陟<lb/>
寵於金華四象八卦之陳未知源委五典三墳之<lb/>
誦曷効㳙埃儻兼取於熊魚必重譏於鶉特伏望<lb/>
皇帝陛下充能自得師之妙廣佛時仔肩之公察<lb/>
臣潢潦之易除矜臣丘垤之難進俾安舊序别選<lb/>
<pb n="KR4d0311_SBCK_012-12a"/>
名流所有恩命臣未敢祗受<lb/>
　　　　乞叢祠奏<lb/>
右臣竊惟體群臣者人君之大經尸寵利者人臣<lb/>
之大戒君體臣而閔其情臣事君而致其義斯合<lb/>
乎進退出處之冝矣臣恭遇　陛下親事法宫之<lb/>
始拔擢於留落之餘清塗要轍再歳幾徧廼正月<lb/>
𥘉吉首叨宸筆進陞銀臺金華之峻至榮至耀群<lb/>
臣莫能跋及臣亦罔知上膺睿睠之繇序髙而鬼<lb/>
瞰量盈而神害宿恙加進竒證迭出齒頰浮腫面<lb/>
目可憎雖包羞茹痛牽強應酬寢食俱妨形神不<lb/>
接反覆自揣詎容尚玷班綴臣非不知去歳以乆<lb/>
<pb n="KR4d0311_SBCK_012-12b"/>
病冝去屢䟽塵瀆面蒙　聖訓諭留如待鴻儒宿<lb/>
德所當國爾忘身少圗報稱而災迍迫逐無一日<lb/>
寧若更貪戀寵利尸素養疢則是進乏獻替之益<lb/>
旣仰負於殊奬退失廉耻之節復上累於隆知將<lb/>
何所容身宇宙之間欲望聖慈念臣形證皆　陛<lb/>
下之所目擊特推體群臣之意賦以叢祠還家將<lb/>
理俟病少間容續次陳乞斗壘勉効民庸頂乾踵<lb/>
坤不外履育臣下情無任祈天請命之至謹録奏<lb/>
聞伏候勑旨<lb/>
　　　　辭免除翰林學士知制誥奏<lb/>
右臣今月二十四日凖省劄三省同奉　御筆洪<lb/>
<pb n="KR4d0311_SBCK_012-13a"/>
某除翰林學士知制誥兼職依舊者内制䟽榮中<lb/>
襟襲懼伏念臣山林樸朽場屋腐陳出逢日月清<lb/>
明之𥘉進立雲漢昭回之下自濫竽於西掖仍越<lb/>
爼於北扉狹量超踰竒痾間作方祠櫝聮翩之上<lb/>
徹忽除書煥爛之中敷蠲塗歸之煩陞儤直之峻<lb/>
駑駘千里斥鷃九霄荒虚不稱於摛文羸頓尤難<lb/>
於就職伏望　皇帝陛下察臣饕寵爲巳劇祈閑<lb/>
爲巳多特詔大臣檢㑹前後奏申賦以香火之廪<lb/>
博選歐蘇増重鼇禁庶幾詔令有古風烈而名噐<lb/>
不至假人所有恩命臣未敢祗受<lb/>
　　　　再辭免奏<lb/>
<pb n="KR4d0311_SBCK_012-13b"/>
右臣昨凖省劄三省同奉　御筆洪某除翰林學<lb/>
士知制誥兼職依舊臣具奏辭免四月二十九日<lb/>
恭凖詔不允續凖省劄備奉　聖旨陞兼修國史<lb/>
兼實録院修撰者臣竊惟正天下之動莫如給事<lb/>
中鼓天下之動莫如翰林學士繇唐以來俱號妙<lb/>
選學士尤爲貴重自非風裁峻㓗文詞爾雅負王<lb/>
佐噐略罕有疊踐二職之眞者臣批敕乏李藩之<lb/>
風力草詔無陸贄之法度誤蒙聖擢正序瑣闈甫<lb/>
閱十旬即專内命仍勸金華之誦讀進陞石室之<lb/>
纂修變化而嬗未有速於臣者天施地生榮𬒳萬<lb/>
象蟲鳴螽躍莫知稱塞兼自濫吹東曹以來苦病<lb/>
<pb n="KR4d0311_SBCK_012-14a"/>
丐祠䟽至六七今乃於委惙之中叨深嚴之選而<lb/>
扶病就職爲給事中則求去爲學士則留是舎魚<lb/>
而取熊掌也何以爲出處之義用是傴俯控陳不<lb/>
嫌再瀆伏望　皇帝陛下察巳試之罔功矜不能<lb/>
之冝止俯從所欲特與祠廟差遣一次庶免以進<lb/>
爲退上玷公議所有恩命臣未敢祗受<lb/>
　　　　第三次辭免申省狀<lb/>
右某昨凖省劄三省同奉　御筆洪某除翰林學<lb/>
士知制誥兼職依舊某嘗再具奏辭免今月𥘉三<lb/>
日凖省劄備奉　聖旨依已降詔不允不得再有<lb/>
陳請者某重惟　神宗朝首擢司馬光翰林學士<lb/>
<pb n="KR4d0311_SBCK_012-14b"/>
以不能四六辭其後王安石除知制誥自此不復<lb/>
辭官光非不能四六安石非慕官爵者辭受之間<lb/>
各有深意某待罪夕拜驟領詞苑材不稱官病不<lb/>
任事在義當去昭如白日累䟽祈免非有他也而<lb/>
俞音猶閟况今文詞之長不無其人趙汝談之古<lb/>
㓗呉泳之典麗眞德秀無恙時甚推賞之内之陳<lb/>
耆卿應㒡外之呉潜李劉陳塤參合輿論皆可次<lb/>
第而當妙選某老矣病矣眢井不可汲矣欲望朝<lb/>
廷特賜敷奏改卑香火之廩擁北門視草之名㝷<lb/>
西崦投閑之迹雖即首丘百丗有餘榮也所有恩<lb/>
命某未敢祗受<lb/>
<pb n="KR4d0311_SBCK_012-15a"/>
　　　　乞檢㑹八次奏申特卑閑廩奏<lb/>
右臣自歳旦蒙恩拔擢待罪瑣闈宿量坌盈沉痾<lb/>
日進連上五䟽丐祠未蒙俞允間又叨詞苑之命<lb/>
三控免櫝天聽愈髙旬日以來昏昏常如醉人四<lb/>
肢浮腫百骸酸碎氣息迫促生意一綫欲望聖慈<lb/>
詔有司檢㑹前後八次奏申特卑閑廩庶幾早還<lb/>
故山杜門謝事或可攝理易曰拘係之乃從維之<lb/>
詩曰縶之維之以永今朝　陛下方此藂天下之<lb/>
賢而無容輕去者如臣窳陋亦在縶維之列命之<lb/>
逢也貴賤有常夭壽不貳臣之去也亦命之不可<lb/>
過也謹録奏聞伏候勑旨<lb/>
<pb n="KR4d0311_SBCK_012-15b"/>
　　　　辭免除端明殿學士在京宫觀奏<lb/>
右臣今月十九日凖尚書省劄子三省同奉御<lb/>
筆洪某除端明殿學士在京宫觀者臣聞名噐者<lb/>
君道之所甚重分量者臣道之所當安臣蒙𬒳聖<lb/>
眷超絶周行多病早衰屢嘗丐去俞音未報除目<lb/>
又攽天道虧盈眷愈厚除愈峻而病愈進病愈進<lb/>
而留愈篤正序禁林一草未視叨華書殿且領京<lb/>
祠非耆儒宿德而兼取之晉如鼫䑕正厲臣之謂<lb/>
也欲望聖慈念猿鳥冝歸於山林之中鷗騖徒多<lb/>
於江湖之上収還成命俾返故廬銜戴天恩生死<lb/>
肉骨以之所有恩命臣未敢祗受<lb/>
<pb n="KR4d0311_SBCK_012-16a"/>
　　　　再辭免奏<lb/>
右臣昨凖尚書省劄子三省同奉　御筆洪某除<lb/>
端明殿學士在京宫觀臣具奏辭免今月二十五<lb/>
日恭凖詔不允又凖尚書省劄子備奉聖旨仍<lb/>
舊兼修國史兼實録院修撰兼侍讀者臣竊惟端<lb/>
殿之穹崇内祠之優佚經筵史館之清顯望不輕<lb/>
屬恩無妄施親覽政柄以來崔與之之難進易退<lb/>
李<graphic n="KR1033" url="https://raw.githubusercontent.com/kanripo/KR-Gaiji/master/images/KR1033.png" mimeType="image/png"/>之博物洽聞皆以耆儒當此殊禮臣實何人<lb/>
病且死矣乃使接迹二賢之後續貂奚益諉鶴是<lb/>
懼祠請屢陳俞音尚閟欲望聖慈憐臣乆病不差<lb/>
察臣眞情不欺収還上件誤渥特卑在外一祠以<lb/>
<pb n="KR4d0311_SBCK_012-16b"/>
養殘喘以待驅馳所有恩命臣未敢祗受<lb/>
　　　　乞將慶典一官改賜父親銀緋申省狀<lb/>
凖尚書省劄子洪某該遇昨來慶典赦文轉一官<lb/>
並不曽陳乞轉行十月二十二日奉　聖旨特與<lb/>
轉行伏念臣脫身淹滯遭丗盛明巳蒙優恩理還<lb/>
積年閑廢磨勘官至正郎此來又蒙特旨轉行塵<lb/>
竊過分莫遑寧處惟是父親<hi>鉞</hi>甘貧無營教忠有<lb/>
訓春秋今七十有七雖累經恩封見通直郎致仕<lb/>
服緑纔及十一年該賜章服之日尚逺喜懼交至<lb/>
人子至情照得紹興中太常博士張九成乞以磨<lb/>
勘一官與父伸賜五品服朝廷從之<hi>某</hi>輙援上項<lb/>
<pb n="KR4d0311_SBCK_012-17a"/>
事例欲將慶典轉行一官恩命乞與父親<hi>某</hi>改賜<lb/>
銀緋伏望朝廷敷奏特賜從欲用爲就養之榮式<lb/>
昭錫類之孝湏至申聞者<lb/>
　小貼子　照㑹某父親<hi>某</hi>昨以某在責降中不<lb/>
　敢陳乞慶典轉一官恩例欲乞朝廷併賜指揮<lb/>
平齋文集卷第十二<lb/>
<pb n="KR4d0311_SBCK_012-17b"/>
</p>
<p>
</p>
  </div>
</body>
</text>
</TEI>
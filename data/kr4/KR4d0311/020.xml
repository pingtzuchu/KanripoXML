<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0311_SBCK_020-1a"/>
平齋文集卷第二十<lb/>
　　外制四<lb/>
　　　貴妃賈氏贈三代<lb/>
　　　　故曾祖嗣業太子少保贈太子太保制<lb/>
勑朕仰觀天樞四星之象俯稽王宫六寢之儀選<lb/>
名閥以建妃帥列嬪而佐后恩同宰輔秩視公台<lb/>
推慶系於一門加愍章於三丗具官某故曽祖具<lb/>
官某忠信行乎里孝友著于家源深流長散作滂<lb/>
葩之潤本固末茂敷爲沛艾之芳冝荷祉於孫曽<lb/>
遂參華於宫壼肆稽故典茂發潜光升青宫三太<lb/>
之榮侈黄壤百年之報歆予休渥燕爾後昆可<lb/>
<pb n="KR4d0311_SBCK_020-1b"/>
　　　　故曽祖母於氏贈文安郡夫人制<lb/>
勑古者髙禖之祠帶韣而授弓宗廟之服躬桑而<lb/>
獻繭后必以妃參之此朕所以柬求淑德陪輔隂<lb/>
教而成王假有家之吉也匪開其先曷昌厥後具<lb/>
官某故曽祖母某氏令儀中度懿行應規教子則<lb/>
朱<graphic n="KR1650" url="https://raw.githubusercontent.com/kanripo/KR-Gaiji/master/images/KR1650.png" mimeType="image/png"/>熊軾之榮抱孫則茸纛油幢之重慶垂三葉<lb/>
化應二南冝申拓於脂田用増華於翟茀予非私<lb/>
授爾尚祗歆可<lb/>
　　　　故繼曽祖母於氏贈通義郡夫人制<lb/>
勑后順承乾元朕旣選之貂蟬之裔妃宻賛坤德<lb/>
朕必選之筆槖之門顧積慶之有𥘉冝追榮之無<lb/>
<pb n="KR4d0311_SBCK_020-2a"/>
斁具官某故繼曽祖母某氏幽閑女則婉娩婦儀<lb/>
承先以于沼于沚之勤垂後以如山如河之懿是<lb/>
鍾邦媛實冠宫嬙泝産嘏之源流衍䟽恩之命數<lb/>
易封名壤増賁幽扄可<lb/>
　　　　故祖偉太子少傅贈太子太傅制<lb/>
勑赤城霞起而建標雙闕雲竦而夾路渟涵神秀<lb/>
發越嘉祥地靈人傑之有開德厚流光之可卜具<lb/>
官某故祖具官某材猷雋茂學問精深射䇿决科<lb/>
蚤聳士林之望分符出守晚搴宦路之華惟所積<lb/>
如江河之源故其傳全川嶽之氣子爲法從孫有<lb/>
賢妃予方正王化之基爾盍進儲宫之傅九京可<lb/>
<pb n="KR4d0311_SBCK_020-2b"/>
作百丗其昌可<lb/>
　　　　故祖母於氏贈蘄春郡夫人制<lb/>
勑帝嚳建四妃而萬化成虞舜立二妃而四海乂<lb/>
蓋得正家之道廼凝治國之功兹位亞於軒龍甫<lb/>
儀新於䄖翟肆嘉内德爰獎先徽具官某故祖母<lb/>
具某氏秉柔　之姿履惠和之行閨門視則婣黨<lb/>
推尊生也有涯蚤棄采蘩之㓗死焉不朽終流芼<lb/>
荇之芳號旣正於小君封更加於大郡僾乎如在<lb/>
其克祗承可<lb/>
　　　　故繼祖母陸氏贈和政郡夫人制<lb/>
勑唐之諸妃有以恭順稱者有以敏淑稱者雖禀<lb/>
<pb n="KR4d0311_SBCK_020-3a"/>
天姿之懿實原丗範之嚴具官某故繼祖母具某<lb/>
氏歩節佩環聲諧琴瑟言言乎勉君子之正翼翼<lb/>
乎承先祖之恭身無愧於女箴家克貽於嬪則膺<lb/>
子光寵具乃肅雍紫綬金章旣視儀於一品文軒<lb/>
象服冝追命於重闈益開湯沐之封永燕焄蒿之<lb/>
𣏌可<lb/>
　　　　故父渉太子少師贈太子太師制<lb/>
勑梁傅有孫首𬒳丗宗之選膠東生女亦形光武<lb/>
之思推百丗之發祥驗一門之流慶肇新妃掖追<lb/>
賁親闈具官某故父具官某敵愾精忠折衝逺略<lb/>
披攘妖祲功成淮泗之郊撫納遺黎恩𬒳淄青之<lb/>
<pb n="KR4d0311_SBCK_020-3b"/>
境施隆而報必腆積厚而發亦閎象開次北之星<lb/>
光映遡明之月關睢寤寐思服克參窈窕之求雞<lb/>
鳴警戒相成更致盈昌之助望孚禁壼澤被私庭<lb/>
進東宫師範之尊侈北岳神休之應繩繩蟄蟄尚<lb/>
克相之可<lb/>
　　　　故母史氏贈太寧郡夫人制<lb/>
勑葛覃后妃之本必以在父母家志女功之事言<lb/>
之予得賢妃言動中繩矩母訓豈無自來哉具官<lb/>
某故母具某氏出韋平之裔歸嚴徐之門熟薫染<lb/>
於詩書恪歩趨於禮法維蛇恊夢篤生淑　之姿<lb/>
禖燕占祥　迓衆多之祉睠起家之垂慶冝告第<lb/>
<pb n="KR4d0311_SBCK_020-4a"/>
之䟽榮申錫郡封永綏廟食可<lb/>
　　　　桂如琥除川秦都大茶馬制<lb/>
勑具官某茗出於蜀駔駿來於秦熈寧分職元豐<lb/>
合之故邇者榷牧分而復合爾氣禀温良治理平<lb/>
易䕫巫之民安其政進嬀閣之直緫秦蜀之務興<lb/>
利除害必有得於熟聞素講者詩曰秉心塞淵騋<lb/>
牝三千又曰思無疆思馬斯臧精爾心思之運蕃<lb/>
吾充廐之良魯衛之政且將改聽易視矣往哉母<lb/>
忽可<lb/>
　　　　髙稼知沔州兼利州路提點刑獄公事<lb/>
　　　　制<lb/>
<pb n="KR4d0311_SBCK_020-4b"/>
勑具官某沔屏翰梁益而扼秦隴自關堡險阻蕩<lb/>
析於兵燼連年繕治舊觀猶未還故擇牧尤遴爾<lb/>
氣度軒豁議論精到周旋閫幙秦蜀如指諸掌朕<lb/>
方趣之來將有訪也而沔非爾莫固吾圉榮以木<lb/>
天之直一道臬事併屬之拊循必厚經理必宻東<lb/>
西應援同獎王室必睦小大之獄必以情奉計入<lb/>
奏有日矣可<lb/>
　　　　陳隆之除直華文閣知興元府兼安撫<lb/>
　　　　制<lb/>
勑具官某西顧之憂朕未嘗一日志也制蜀旣分<lb/>
置使副梁又以謀帥請得非原堡失其險難於方<lb/>
<pb n="KR4d0311_SBCK_020-5a"/>
面之勲乎爾出入兵間而膽略雄往來塞下而機<lb/>
籌熟沔雖重孰與梁重進直丈奎建屏作牧民生<lb/>
之未殖者爾集之軍政之未覈者爾飭之邊防之<lb/>
未宻者爾緝之聲援合而彼已無異情志慮公而<lb/>
内外有實政守固而戰克矣往勿替朕命可<lb/>
　　　　權兵部侍郎陳公益除集英殿修撰知<lb/>
　　　　漳州制<lb/>
勑荷紫槖而事主儒生之榮擁朱<graphic n="KR1650" url="https://raw.githubusercontent.com/kanripo/KR-Gaiji/master/images/KR1650.png" mimeType="image/png"/>以奉親人子<lb/>
之樂肆升華於論譔庸増重於蕃宣具官某韞篤<lb/>
實之姿迪中和之度通今博古曽靡事於空言明<lb/>
善誠身常自安於平進翼翼從塗之列誾誾經幄<lb/>
<pb n="KR4d0311_SBCK_020-5b"/>
之游如慶雲莫能名其祥如時雨不自知其潤屢<lb/>
抗分符之請勉爲紬史之留旣上送官爰卑便郡<lb/>
睠言漳浦近接海■雖緑林妖祲之已空而篁竹<lb/>
驚魂之靡定亟圗綏輯盡息歎愁雅在本朝豈不<lb/>
念蕭生之志咸知上意正欲觀黄霸之功可<lb/>
　　　　吏部郎中權國子司業王與權除國子<lb/>
　　　　司業制<lb/>
勑具官某大少司成並置定於隆興朕旣得老成<lb/>
之望爲大司成以範多士少司成亦必於士望乎<lb/>
取之爾經明而行修本固而末茂冝爲人師白首<lb/>
郎潜攝貳成均士翕然胥嚮三學之教法政令非<lb/>
<pb n="KR4d0311_SBCK_020-6a"/>
爾其誰屬夫學校長育人材之地寛以來之必嚴<lb/>
以導之生徒斤斤皆有法度陽城所以陶冶人心<lb/>
必有在於記事纂言之外者知此則知樂正后䕫<lb/>
教胄子之意可<lb/>
　　　　樞宻院編修官兼右司尤焴除樞宻院<lb/>
　　　　檢詳兼右司制<lb/>
勑具官某宰樞掾軍國之筦彊弱安危出焉淳熈<lb/>
甲辰乙巳間三邊無塵九扈樂業時則有文儒以<lb/>
檢詳爲右司行其所無事而天下安強蓋爾祖也<lb/>
去之五十年爾以竒材壯志踐厥官故事便冝家<lb/>
有遺墨自公退食盡取而閱之以尚論其丗豈特<lb/>
<pb n="KR4d0311_SBCK_020-6b"/>
寳魏證之笏哉朕方懼祖武之不克繩故申告可<lb/>
　　　　太府寺簿趙汝譢除樞宻院編修官兼<lb/>
　　　　權兵部郎官制<lb/>
勑具官某刪潤置官隷樞屬爲卑在紹興有若直<lb/>
臣銓在乾道有若名儒熹能大其官爾拔于公族<lb/>
名在甲科鞅掌州縣坐閱群飛之刺天而無競心<lb/>
不旣賢乎朕蒐英獵雋首在選中擢掾宥廷攝耶<lb/>
武部以貫穿馳騁之材與聞廟畫從容援古誼以<lb/>
訂邦國之若否所居官大矣母安於卑而不之勉<lb/>
可<lb/>
　　　　太常寺簿朱揚祖除樞宻院編修官兼<lb/>
<pb n="KR4d0311_SBCK_020-7a"/>
　　　權刑部郎官制<lb/>
勑具官某八陵隔於腥壒踰百年讎虜燼滅伻來<lb/>
以圗朕灑涕恭覽慨懷朝謁謀及卿士爾銳於行<lb/>
犯暑披榛祗欵陵下橋山弓劒儼乎猶昔而嵩洛<lb/>
之王氣可挹也星言歸奏良尉朕心進編摩於宥<lb/>
府仍攝事於郎曹姑獎忠勤實階選拔可<lb/>
　　　　羅愚除淮西提舉兼知無爲軍制<lb/>
勑具官某王師順動科調繁興朕懼淮民之告瘉<lb/>
亟下詔蠲逋已責母収今年租非部使者之賢殆<lb/>
壅吾澤爾名家之雋論事剴切處事精練出守江<lb/>
城不求有餘於官而慮民之不足田里用乂其以<lb/>
<pb n="KR4d0311_SBCK_020-7b"/>
一節觀風于淮右平爾糴公爾榷察州縣吏奉吾<lb/>
詔不勤而厲民者紏逖之人心固則國勢強矣濡<lb/>
湏斗壘特游刃之餘可<lb/>
　　　　黄朴除著作郎兼權考功郎官徐清叟<lb/>
　　　著作佐郎兼權司封郎官葉味道著作<lb/>
　　　　佐郎兼權屯田郎官並仍兼崇政殿說<lb/>
　　　　書制<lb/>
勑具官某元祐𥘉程頥說書崇政范祖禹在著廷<lb/>
朕登崇畯良思得若人發六經三史之韞爾以魁<lb/>
壘之彦立于朝如玉在山輝潤虹貫經帷論說屢<lb/>
爲席前承明金馬之邃網羅舊聞採摭前記以<lb/>
<pb n="KR4d0311_SBCK_020-8a"/>
一代之史兹舉以屬爾涵養君德鋪張帝典求無<lb/>
媿於昔賢可也青綾入直又以觀爾之吏能可<lb/>
　　　　校書郎杜㓜節除祕書郎兼莊文府教<lb/>
　　　　授制<lb/>
勑具官某漢藏書麒麟天禄命劉向楊雄典校謂<lb/>
之中祕書後漢藏之東觀以馬融爲郎惟其稱也<lb/>
爾深於龍韜豹略之學而進於經蔚爲兩科之雋<lb/>
翶翔冊府摩光奎壁序升以司四部之圖籍且爲<lb/>
宗藩師疇不謂稱乃若萬里之情三邊之勢討論<lb/>
餘隟試爲朕孰計之可<lb/>
　　　　趙與懃除太府寺丞余元廙國子監丞<lb/>
<pb n="KR4d0311_SBCK_020-8b"/>
　　　　章勱太府寺簿髙奎國子監簿制<lb/>
勑具官某君人在於阜財明道大府掌貢賦之貳<lb/>
師氏掌教國子不容偏廢也與懃擢秀宗盟首騰<lb/>
關决之最其爲我丞外府而以吏事通敏能稱其<lb/>
家之勱爲之簿元廙蜚英膠庠乆著敡歴之譽其<lb/>
爲我丞胄監而以邊畫精練克踐所學之奎爲之<lb/>
簿夫善政得民財善教得民心其得民雖不同而<lb/>
同於盡君師之責爾等其各效厥長以助予治可<lb/>
　　　　資政殿學士提舉萬壽觀兼侍讀宣繒<lb/>
　　　　除資政殿大學士光禄大夫提舉洞霄<lb/>
　　　　宫制<lb/>
<pb n="KR4d0311_SBCK_020-9a"/>
勑朕睠懷元祐登用群賢范鎮以内祠召而辭行<lb/>
馮京以勸讀除而請老維予宿德有昔遺風肆加<lb/>
進律之恩庸渙告廷之綍具官某體全碩大性韞<lb/>
端良蚤擅文埸盡奪諸儒之氣晚躋政路首參元<lb/>
化之機國論之可否未明人材之進退未决深沉<lb/>
籌畫宻勿敷陳巳究同寅協恭之謀廼抗陳力就<lb/>
列之誼功成名遂而身退固適雅懷齒宿才壯而<lb/>
意新毎形渇想屬親政柄趣侍經筵逺稽　真廟<lb/>
之命耆儒近法　阜陵之尊舊學亟冝強起胡不<lb/>
果來進祕殿之大名升争臣之穹秩夷猶故里匽<lb/>
薄殊庭式昭體貌之隆増重儀刑之舊且酒醴維<lb/>
<pb n="KR4d0311_SBCK_020-9b"/>
醹以祈黄耇豈忘壽俊之思母金玉爾音而有遐<lb/>
心尚頼逺猶之告可<lb/>
　　　　劉用行除太常寺簿制<lb/>
勑具官某孔子先簿正祭噐寅清禮樂之府簿非<lb/>
冗曹比也爾以凝重之噐和平之政乆著聲於湖<lb/>
表擢寘容臺禮制樂作皆參聽之漢儀雜秦唐舞<lb/>
因隋情文本末必稽其失而紏其違母徒諉之簿<lb/>
書之末可<lb/>
　　　　宗正寺簿林申差權發遣安吉州制<lb/>
勑具官某衆賢聚於朝而郡國吏不能皆賢元氣<lb/>
猶未貫也故間擇周行之彦以出守爾博習明修<lb/>
<pb n="KR4d0311_SBCK_020-10a"/>
蚤藹時譽翔而後集甫簿正于麟宗呉興闕守<lb/>
輟一賢以惠之漢選博士諌大夫爲守相之意也<lb/>
脩門咫尺轉聞良易勿棘勿弛圗惟厥中可<lb/>
　　　　大理少卿謝奕禮除右文殿修撰主管<lb/>
　　　　佑神觀仍奉朝請制<lb/>
勑具官某本朝家法上軋三代戚畹冨而貴之不<lb/>
及以政豈特防微杜漸之意示優異也爾晉太傅<lb/>
之懿傳漢長秋之篤友丰神氣度灑然塵表詎容<lb/>
乆煩奏讞之冗升班論譔賦廪内祠日奉便朝玉<lb/>
色而山立優且榮矣益厲謙恭之美對敡光大之<lb/>
休可<lb/>
<pb n="KR4d0311_SBCK_020-10b"/>
　　　　林應龍轉承直郎制<lb/>
勑具官某飛錢造幣蜀材孔良灌輸外帑歳有常<lb/>
額爾董裝發應我賞科其進一階益勤勿懈可<lb/>
　　　　户部侍郎淮東緫領岳珂磨勘轉中大<lb/>
　　　　夫制<lb/>
勑虞廷考百工之績而黜陟行周官計群吏之治<lb/>
而誅賞定兹疇勞於法從冝䟽渥於綸言具官某<lb/>
蚤擅長材屢膺煩使控天塹之勢望乆著於筭鞭<lb/>
參地官之權班寖髙於禁槖閥匪一朝之積課當<lb/>
三歳之遷爰舉彛章式増文秩元豐近臣之品特<lb/>
示寵榮紹興名將之家益殫忠藎可<lb/>
<pb n="KR4d0311_SBCK_020-11a"/>
　　　　慈聖太后山陵復土提舉官呉惟德轉<lb/>
　　　　翊衛大夫制<lb/>
勑慈殿升真渺僊游於少廣茂陵卜祔矗王氣於<lb/>
橋山廼睠按行之勞特循襃進之典具官某禀姿<lb/>
温恪莅事精勤北省承休特重遭逢之慶東朝罹<lb/>
變可勝攀慕之悲泝沙麓之慶源相稽山之吉壤<lb/>
龍盤鞏勢騩馭妥靈冝陟序於横階用増華於留<lb/>
務益思謙毖祗對恩榮可<lb/>
　　　叅知政事曽從龍贈三代<lb/>
　　　　故曽祖詳太傅贈太師制<lb/>
勑朕進　寧考之舊臣懷　昭陵之碩輔修紀綱<lb/>
<pb n="KR4d0311_SBCK_020-11b"/>
於基命宥宻之日問政令於同寅協恭之時終定<lb/>
䇿于兩朝用垂休乎億丗去之幾葉有爾曽孫具<lb/>
官某故曽祖具官某靈臺湛凝㤗宇昭晣忠和孝<lb/>
友之行悉本諸身詩書禮樂之風遂昌厥後卓犖<lb/>
倫魁之彦雍容近弼之聮逺泝慶源丕敡愍冊巖<lb/>
石之瞻師尹蔚爲窀穸之光故國之有丗臣益介<lb/>
雲仍之祉可<lb/>
　　　　故祖憕太師衛國公贈魏國公制<lb/>
勑元受之參則一貫忠恕之學參得之點則浴沂<lb/>
舞雩之風出雲必自於太山導漾實由於嶓冡不<lb/>
遡所積曷觀厥成具官某故祖具官某性抱冲和<lb/>
<pb n="KR4d0311_SBCK_020-12a"/>
氣涵磅礴𣢾叚下澤夙優郷里之評駟馬髙車終<lb/>
遂門閭之志鍾聞孫而間出參大政以更張爰敷<lb/>
告第之恩庸侈傳家之慶自天錫羡文公之衛允<lb/>
臧易地進封畢萬之魏必大營魂儼在寵渥祗歆<lb/>
可<lb/>
　　　　才人賈氏故伯冲贈迪功郎制<lb/>
勑具官某氏故伯具某人維邦之媛建閤後庭澤<lb/>
曁一門厥有令典爾其伯父拱木巳隂𥘉品追榮<lb/>
尚歆殊渥可<lb/>
　　　　才人賈氏故兄承奉郎貫道贈承事郎<lb/>
　　　　制<lb/>
<pb n="KR4d0311_SBCK_020-12b"/>
勑具官某氏故兄具官某維邦之媛建閤後庭澤<lb/>
曁一門厥有令典爾其同氣拱木巳隂進秩追榮<lb/>
尚歆殊渥可<lb/>
　　　　故母弟迪功郎史商卿贈修職郎制<lb/>
勑具官某氏故母弟具官某維邦之媛建閤後廷<lb/>
澤曁母黨厥有令典爾其季舅拱木巳隂進秩追<lb/>
榮尚歆殊渥可<lb/>
　　　　趙以夫除江西路提舉常平茶鹽公事<lb/>
　　　　制<lb/>
勑具官某江右壤接閩粤創殘未𥙷思得賢使者<lb/>
藥石而梁肉之亟還元氣之舊爾以公族儀儀之<lb/>
<pb n="KR4d0311_SBCK_020-13a"/>
麟周旋外服藉甚有聞輟臨漳之符以庾節幸一<lb/>
道部邑南豐繄乃故治民之情僞俗之良寙皦如<lb/>
示諸掌咨諏所及精采一變積憊甦醒矣亦惟深<lb/>
求大學以義爲利之意則獲我心可<lb/>
　　　　祕書少監趙汝談除宗正少卿依舊兼<lb/>
　　　　權直學士院制<lb/>
勑具官某宗正四星在帝座東南漢取象置官以<lb/>
序九族辟彊德更生遞爲之爾學如辟彊行如德<lb/>
文采議論有更生之風羽儀道山翛然澤臞輝浸<lb/>
群玉不可得而親踈也維今屬籍蕃衍盛大過劉<lb/>
氏其爲朕奠丗繫辨昭穆而陶之信厚以重盤石<lb/>
<pb n="KR4d0311_SBCK_020-13b"/>
之宗視草鑾坡則已試可矣可<lb/>
　　　　袁甫除祕書少監制<lb/>
勑具官某朕惟五緯聚奎天開離明之運科目取<lb/>
士而異人出焉故親政以來招選魁躔之雋登之<lb/>
政途列之經幄且進之䇿府爾學傳于家磨礲于<lb/>
師友所造蓋深麾節攸届旣推詩書之澤浸其民<lb/>
又合秀民佳子弟以義理性命之學啓迪而薫陶<lb/>
之自任以斯道若此參領登瀛冝矣詩曰樂只君<lb/>
子邦家之光其疾驅以副虚佇可<lb/>
　　　　張嗣古右文殿修撰知平江府制<lb/>
勑具官某漢重三輔唐重四輔闔閭故國吾股肱<lb/>
<pb n="KR4d0311_SBCK_020-14a"/>
郡也選任維艱爾蚤聞前輩之論議熟識昭代之<lb/>
典章而材諝足以濟之龍泉干將鳴匣蓋乆用之<lb/>
惟恐不亟北門留鑰雖輟干行屏翰近畿徒得君<lb/>
重其通班于祕殿往宣朕意時和歳豐坻京相望<lb/>
民有漁陽不可支之樂而無新店實強取之苦斯<lb/>
稱厥職可<lb/>
　　　　趙立夫除祕閣修撰樞宻副都承旨制<lb/>
勑具官某天下之勢猶衡朕旣遴柬廷彦出長外<lb/>
服必博選民庸入治内服然後無輕重之偏爾頃<lb/>
繇九列觀風近甸聲氣不揺而百蠧戢蓋吏師也<lb/>
孝宣厲精政事樞機周宻周貴加詳宻貴加謹維<lb/>
<pb n="KR4d0311_SBCK_020-14b"/>
爾老於識而精於慮式遄其歸以譔著中祕參宥<lb/>
廷之導旨周宻以濟中興其庶矣乎可<lb/>
　　　　朱鑑除大理寺簿林瓌軍噐監簿制<lb/>
勑具官某等作士而致猾夏之誅獻囚而參獻馘<lb/>
之禮此致刑儲戎所以分職並命也爾鑑所傳者<lb/>
正濟以䟽通爾瓌所養者厚守以静退朕惟兵刑<lb/>
非二事旣命鑑以鈎棘寺之違又命瓌以稽戎監<lb/>
之闕能使桁楊卧於圜扉戈鋋森於武庫厥職無<lb/>
不舉矣可<lb/>
　　　　張元簡除直寶文閣知鄂州兼㳂江制<lb/>
　　　　置副使制<lb/>
<pb n="KR4d0311_SBCK_020-15a"/>
勑具官某江漢上流而下三制閫相望撑裏拓表<lb/>
之勢也鄂渚參襄陽金陵之間事權旣還責任與<lb/>
等爾氣盛於折衝謀深於應變而崇論足以發之<lb/>
廷臣讙謂可當一面寶奎寓直龍節虎符往爲朕<lb/>
控長江而制勝逺觀三國必争之形近考中興布<lb/>
置之略民力汝𥙿軍實汝充千艘萬弩汝肄墜者<lb/>
舉惰者奮而隱然老羆當道之足恃乃言厎績矣<lb/>
可<lb/>
　　　　權户部尚書眞德秀除翰林學士知制<lb/>
　　　　誥兼侍讀制<lb/>
勑天下之動正夫一務興起於群心聖人之情見<lb/>
<pb n="KR4d0311_SBCK_020-15b"/>
乎辭在宣昭於大訓迪惟　仁祖有若臣脩朝京<lb/>
師於甲午之元拜内相於季秋之月其深厚則兩<lb/>
都之正氣其坥明則三代之遺風登崇若人皷舞<lb/>
斯丗具官某剛而濟以大和而約之中殫見洽聞<lb/>
學貫乎百丗之上崇論閎議名塞乎兩儀之間<lb/>
先帝封植以詒謀冲人招徠而訪落甫辭儤直遽<lb/>
厭論思羔羊素絲五紽毎慨懷於正直白駒生芻<lb/>
一束徒嘉歎於逍遥惟碩果之剥不窮故拔茅之<lb/>
㤗有待少重十連之寄遄歸八座之班屬親攬於<lb/>
皇綱志中興於帝業予欲山東之聽詔令觀化成<lb/>
於湏臾予欲河西之𬒳璽書驚明見於萬里疇咨<lb/>
<pb n="KR4d0311_SBCK_020-16a"/>
大筆樂得英髦趣躋鼇禁之崇仍侍虎門之邃虞<lb/>
夏之書渾爾逺追雅奥之風堯舜之道皇兮備究<lb/>
緝熈之益尚圖大任用穆群瞻可<lb/>
　　　　曽頴秀除浙西路提點刑獄公事制<lb/>
勑具官某畿内部使者諸道取則非識召南甘棠<lb/>
行露之意不在繡斧之選爾篤學喜脩風裁簡逺<lb/>
抱夜光而不輕售起之浙右之節行以絜矩之道<lb/>
貪殘退聽善良吐氣四方將於是乎觀不特狴犴<lb/>
之無冤也矧伯氏陳時臬事千閩其思光華所𬒳<lb/>
無逺邇之間可<lb/>
　　　　都官郎中傅壅差知嚴州制<lb/>
<pb n="KR4d0311_SBCK_020-16b"/>
勑具官某諌大夫有以直聲著於嘉定𥘉者吾不<lb/>
得而見之思用其子爾謹守家學而有父風不阿<lb/>
不詭安於平進朕始親政事旣起之丞又進之郎<lb/>
顧猶退然以疾辭維爾郡縣最著於江閩乆矣嚴<lb/>
陵輔邦姑分符竹少需葵丘之戍以俟疾平朕不<lb/>
汝忘也可<lb/>
　　　　鄒應龍父徽贈宣奉大夫制<lb/>
勑蕆儀丗室備殫饗帝之誠肆眚端闈誕布漏泉<lb/>
之澤矧義方之垂慶冝愍典之追榮具官某侃侃<lb/>
德人怡怡善士一眞不鑿伹知櫝玉之藏萬卷有<lb/>
傅何愛籝金之滿鍾倫魁之雅望通法從之穹班<lb/>
<pb n="KR4d0311_SBCK_020-17a"/>
嚴父之禮旣成顯親之恩可後蕭零湛露特升一<lb/>
列之華木撼悲風尚吐九原之氣可<lb/>
　　　　葉宰直華文閣知泉州制<lb/>
勑具官某朕嘉與海内更始疇昔庶士御事淫朋<lb/>
比德者退之有爲有猷有守者進之而内外肅爾<lb/>
以直簡之噐明通之識列在烏府斡棄周鼎而寶<lb/>
康瓠時論日陂乃能不爲咸股之隨有識韙之泉<lb/>
七閩望郡且筦琛航凋憊乆而未甦爾其以奎直<lb/>
起家熟思振刷之方挽回冨庶之舊用稱簡拔可<lb/>
　　　　陳舜臣湖北提點刑獄公事林演提舉<lb/>
　　　　湖北路常平茶鹽公事制<lb/>
<pb n="KR4d0311_SBCK_020-17b"/>
勑具官某等禹貢田賦定於雲土夢作乂之後召<lb/>
南獄訟息於美化行乎江漢之餘今荆楚境也故<lb/>
出節而分遣爾舜臣以詳練之材治邕管逺民安<lb/>
之司庾湖右就進憲節明刑弼教必能使江漢皆<lb/>
善俗爾演以平易之政治景陵人有去思易麾安<lb/>
陸亟進庾節推利予民必能使雲夢無横歛夫監<lb/>
司賢則郡守賢郡守賢則縣令賢轉移習俗當自<lb/>
身始保護風寒亦惟本固往懋哉可<lb/>
　　　　桂萬榮直寶章閣知常德府彭方直祕<lb/>
　　　　閣知袁州制<lb/>
勑具官某等汲黯願出入禁闥蕭望之雅意本朝<lb/>
<pb n="KR4d0311_SBCK_020-18a"/>
士以華近爲榮自昔然也而吾望郎如萬榮名監<lb/>
少如方顧牽聮以外庸請豈朕待賢之道有未至<lb/>
耶抑賢者體國無内外之間也武陵統乎澧辰沅<lb/>
靖冝春介乎潭洪贛吉其俗皆易治而難服爾萬<lb/>
榮予職往守武陵爾方予職往守冝春寛以字之<lb/>
静以鎮之異壤而同治矣朕將於此乎選表可<lb/>
　　　　留元剛轉中大夫直寶文閣致仕制<lb/>
勑具官某唐以博學宏詞設科裴度陸䞇李絳杜<lb/>
黄裳繇此途選今其蜚聲是科者皆列在禁近惜<lb/>
一賢之不及見也爾學該七略文成一家先朝以<lb/>
殊科擢寘柱下史未爲不遇而留滯周南抑何乆<lb/>
<pb n="KR4d0311_SBCK_020-18b"/>
耶未衰告老冝實僅秀進之華秩仍直寶奎以寄<lb/>
賢雋之思尚祗休渥可<lb/>
　　　　權刑部尚書李<graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>除權禮部尚書兼侍<lb/>
　　　　讀制<lb/>
勑羲易之定民志莫先乎乾坤衣裳禹範之叙彛<lb/>
倫莫大乎威福玉食朕収還八柄扶立三綱堂陛<lb/>
之分旣嚴鼎吕之勢斯重爲國以禮待人而行具<lb/>
官某氣清而神腴齒宿而意壯奫淪其學瞿唐三<lb/>
峽之深紆餘其文卭郲九折之峻自夾螭而振武<lb/>
屢鳴鳯以蜚聲去不可留用然後見油幢中立坐<lb/>
息江湖之波茸纛外馳盡収峩雪之祲茂賢勞而<lb/>
<pb n="KR4d0311_SBCK_020-19a"/>
不伐堅𥘉志以善藏玩丗何求際時乃出渇大老<lb/>
之入見促便朝之給扶中庸九經所陳者天下國<lb/>
家之道丘索五典所讀者上丗帝王之書嘉德義<lb/>
之可尊知文獻之足證擢繇司冦進攝春官以正<lb/>
名爲衛之先以秉禮爲魯之本豈止九賔之臚句<lb/>
群臣無敢諠譁抑令三輔之威儀老吏或至垂泣<lb/>
乃若石室太史之業金華師氏之功具罄英猷奚<lb/>
煩多訓可<lb/>
　　　　禮部尚書陳卓除吏部尚書兼給事中<lb/>
　　　　兼侍讀制<lb/>
勑朕仰惟　孝廟夙重天官妙選於乾道淳熈之<lb/>
<pb n="KR4d0311_SBCK_020-19b"/>
間豈一二士眞除於俊卿必大之後纔三數人矧<lb/>
趨瑣闥之嚴仍侍露門之邃輯兹茂渥屬我耆儒<lb/>
具官某玉粹而春和霜明而秋㓗代言爾雅蔚乎<lb/>
廊廟之文批勑森嚴屹然社稷之噐乆周旋於禁<lb/>
槖日宻勿於宸旒望之則祥麟威鳯之在廷親之<lb/>
則天球洪璧之照几簡知惟舊郷用罙深睠遵晦<lb/>
於十年甫厲精於期月内閑請謁旣絶側門敕授<lb/>
之風外杜營求盡革都堂唱注之弊猶慮三銓之<lb/>
法未精九等之材疇庸儀曹冠序選部以水鏡之<lb/>
清而洗丗道之濁以衡石之公而遏物情之私品<lb/>
藻之鑒旣髙論思之望逾重帥屬掌治朕方思周<lb/>
<pb n="KR4d0311_SBCK_020-20a"/>
公六典之規知人安民爾盍究臯陶九德之訓祗<lb/>
承眷倚懋對儀圗可<lb/>
　　　　崔福轉兩官制<lb/>
勑具官某邊城讎保虓將火攻烈熖駕風危櫓飛<lb/>
燼受降旣乆論賞可稽峻陟武階力圗忠報可<lb/>
　　　　故通直郎游九言特贈直龍圗閣制<lb/>
勑具官某洙泗之傳爲伊洛伊洛之傳爲建之熹<lb/>
潭之栻得其學者皆能著見於丗爾天姿敏強博<lb/>
極群書而質疑就正於二子體之心驗之身且推<lb/>
之民其學進乎成矣習僞有禁秉德不回棄通籍<lb/>
而抱遺經賫志黄壤朕聞而嘉之羲圗寓直表厲<lb/>
<pb n="KR4d0311_SBCK_020-20b"/>
節介光明芬郁於百丗者未嘗没也可<lb/>
　　　　葉奭除宗學博士金淵國子博士戚士<lb/>
　　　　遜太學博士袁商武學博士兼魏惠獻<lb/>
　　　　王府教授制<lb/>
勑具官某等漢重師法淄川濟南齊魯燕趙之學<lb/>
皆以專門名家爲博士或變其師說雖衆薦不得<lb/>
與厥選蓋精爾奭直而方有折角之風爾淵莊而<lb/>
静有下帷之志爾士遜明而整五業並授爾商端<lb/>
而㓗諸家兼通其學悉有師法兹進奭于宗庠進<lb/>
淵士遜于上庠進商于右庠仍範我麟定各推所<lb/>
藴招諸生立堂下誨以仁義道德性命之歸正學<lb/>
<pb n="KR4d0311_SBCK_020-21a"/>
有傳矣可<lb/>
　　　　將作監簿劉克莊除宗正寺簿制<lb/>
勑具官某鶴鳴于九臯聲聞于天士抱負足以鳴<lb/>
於丗雖逖隱未有不逹於朕聽者爾學有源文有<lb/>
度歛芒鏟采不與韋布角進而英聲發越不容揜<lb/>
朕夙有聞焉瑤牒屬籍與慶系僊源圗譜纂輯于<lb/>
司宗天近地嚴有列其中者皆名儒咨爾往簿正<lb/>
之途轍清矣益養其聲之所自出以鳴國家之盛<lb/>
可<lb/>
　　　　戴杰宗學諭何處恬太學正馮去疾太<lb/>
　　　　學録王萬國子録制<lb/>
<pb n="KR4d0311_SBCK_020-21b"/>
勑具官某等士始進于朝而優游詩書之林饜飫<lb/>
道德之海不其榮乎爾杰之温明雅有風致爾處<lb/>
恬之沉厚蔚有典刑爾去疾之雋邁逺有志槩爾<lb/>
萬之純茂深有韞藉其學皆可爲人師杰往諭宗<lb/>
庠處恬去疾萬往正録成均進之始也大學始教<lb/>
皮弁祭菜宵雅肄三知此則知立教之本可<lb/>
　　　　顔頥仲司農寺丞魏峻軍噐監簿制<lb/>
勑具官某三代盛時因井田以制軍賦廼積廼倉<lb/>
與干戈戚揚非二事也農寺戎監故並建屬爾頥<lb/>
仲抱材通敏治郡可紀其歸以丞治粟之司爾峻<lb/>
賦姿爽亮立朝可觀其進以簿儲戎之府太倉武<lb/>
<pb n="KR4d0311_SBCK_020-22a"/>
庫雖異厥職農以養兵兵以衛農尚於斯有考可<lb/>
　　　　韓濤除太社令制<lb/>
勑具官某司社置官紹興中首命臣彦直爲之蓋<lb/>
以光寵勳將之家爾同出一門克紹弓冶庀職漕<lb/>
幕能寡悔尤兹故命之丗厥官知寅直之難秉而<lb/>
輕肥之易縱則亢厥官矣可<lb/>
　　　　史冝之直龍圗閣致仕制<lb/>
勑具官某維昔　兩朝元輔之猶子冝之均佚釐<lb/>
館以謝事告亡幾何台星亦坼朕念之怛然爾敡<lb/>
歴四十餘年業行在州里政理在郡國人能誦之<lb/>
胡遽止於斯也華屋山丘恍其昨夢淵圗進直尚<lb/>
<pb n="KR4d0311_SBCK_020-22b"/>
服恩榮可<lb/>
　　　　王陞轉承節郎制<lb/>
勑具官某造幣之楮來自蜀道爾督綱程靡有稽<lb/>
失進秩一等用酬勞瘁可<lb/>
　　　　同鼎武節郎來伯友武翼郎王聞顯武<lb/>
　　　　節大夫呼延賞武翼郎制<lb/>
勑具官某等漢開降者封賞之科唐著異域歸忠<lb/>
之傳爾委身王國效力邊城疊二秩以升華肩一<lb/>
心而圗報可<lb/>
　　　　張震雷張萬取並𥙷承信郎制<lb/>
勑具某人等武舉以郭子儀重爾兄弟講磨兵略<lb/>
<pb n="KR4d0311_SBCK_020-23a"/>
外省聮登屬邊關之賛籌阻萬里之入對悉授𥘉<lb/>
品開之榮途其相勉以功名見可<lb/>
　　　　史彌鞏轉朝散郎髙不儔轉奉議郎制<lb/>
勑具官某筦榷國計所關羡利必賞爾庀職京口<lb/>
克懋厥官歳入有常能溢其額俾進升於一列庸<lb/>
獎厲於勞能可<hi>不儔改京口爲畿内</hi>
　　　　髙平郡夫人毛氏進封和國夫人制<lb/>
勑明德伏波之女自藺發祥和熹太傅之孫由隂<lb/>
毓瑞睠慶源之特異冝寵數之増隆具官某氏性<lb/>
行金相容儀玉度河山禀粹嬪于相國之門江漢<lb/>
毓徽鍾我俔天之妹篤禕衣之致養侈象服之䟽<lb/>
<pb n="KR4d0311_SBCK_020-23b"/>
榮號旣正於小君秩更加於大國祗膺休渥茂介<lb/>
耆齡可<lb/>
　　　　楊恢除直徽猷閣權知襄陽府京西安<lb/>
　　　　撫副使制<lb/>
勑具官某西清邃閣　列聖圗訓在焉寓直其間<lb/>
非積望之舊效績之新不輕卑躐級而升尤爲異<lb/>
數爾擷岷峩之秀吞雲夢之雄進牧京襄坐控許<lb/>
洛文奎峻直越三等而上之蓋以方面之勲望爾<lb/>
非徒以華爾也矧徽猷實維　哲廟寶儲遐想俘<lb/>
獲鬼章青冝結之盛尚起壯志可<lb/>
　　　　彭鉉廣東路提點刑獄公事石孝淳廣<lb/>
<pb n="KR4d0311_SBCK_020-24a"/>
　　　　東路轉運判官制<lb/>
勑具官某等五嶺之東官以征粟鬻醝牟利民一<lb/>
䟽食不獲安或怵於無聊而動朕甚憫焉爾孝淳<lb/>
守曲江無苛政旣出節以推平反之惠就卑外計<lb/>
坐斡賦輿爾鉉守南安有善譽甫増秩以獎中和<lb/>
之最趣攬濡轡往司祥刑其踐實同好整同熟於<lb/>
治理又同觀省民瘼廉訪吏姦相與布宣詔條如<lb/>
朕臨遣母使逺方重蘇洵刺史又抑之歎也可<lb/>
　　　　陳畏浙東路提點刑獄公事制<lb/>
勑具官某泰與否相爲消長疇昔人材排根於憸<lb/>
人耳目之官者朕悉起諸家食用之不遐遺爾豈<lb/>
<pb n="KR4d0311_SBCK_020-24b"/>
弟而㢘端方而静中外之譽俱髙薋菉葹以盈室<lb/>
判獨離而不服冝險德之莫容也錯枉舉直公道<lb/>
是張左淛郷部亟爲朕起衣繡而晝行獄讞之亭<lb/>
吏治之澄惟爾風力之凝可<lb/>
平齋文集卷第二十<lb/>
<pb n="KR4d0311_SBCK_020-25a"/>
</p>
<p>
</p>
  </div>
</body>
</text>
</TEI>
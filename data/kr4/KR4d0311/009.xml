<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0311_SBCK_009-1a"/>
平齋文集卷第九<lb/>
　　記<lb/>
　　　　饒州州學新田記<lb/>
弁峯葉公司臬江左之明年某來庀楚泮一夕漏<lb/>
過午曵屣脩廊齋廬燈半明滅聞有扣庭竹而歌<lb/>
曰月連姢兮露垂木蘭厭浥兮蟬飲之朶頥兮疇<lb/>
屬饜不如東湖洋洋兮可樂飢又歌曰露函月兮<lb/>
相輝鶴鳴九臯兮止復飛屋漏兮尚不愧羗三月<lb/>
不肉兮吾亦肥其思深而不迫其音悄而不怨甚<lb/>
異之明發謁臺下爲公誦所聞公笑謂予得無與<lb/>
廣文飯俱不足耶因問歳入之目予謝不與知獨<lb/>
<pb n="KR4d0311_SBCK_009-1b"/>
數慶暦元祐以來幾豐碑以對而終以罪歳公又<lb/>
太息㞐亡幾以番水下郷在官之田歸于學最五<lb/>
頃有竒山稱是僦廬數十楹已而攝郡組且還續<lb/>
食之布意尤未艾也夫教與刑同出而異用出教<lb/>
則入刑皆以約人心歸諸譱公亭刑一道聽訟以<lb/>
平鎮俗以静格姦暴以誠惻然念民力之窮而甘<lb/>
苦同之民隱然恃爲太山而心不揺簿書期㑹時<lb/>
方<graphic n="KR1123" url="https://raw.githubusercontent.com/kanripo/KR-Gaiji/master/images/KR1123.png" mimeType="image/png"/>午獨汲汲學官之是崇壽名教之命脉扶風<lb/>
俗之元氣其深識輕重緩急之權度者歟饒學居<lb/>
臺府鼎峙之地刺史二千石士皆能皂白之毎爲<lb/>
予言三山李公珏握憲節時威名凛乎動人康山<lb/>
<pb n="KR4d0311_SBCK_009-2a"/>
膏腴十頃舉以加惠于學視疇昔始廢告朔之禮<lb/>
而<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>吾所有以肥𣏌者賢否何如也今李公平反<lb/>
西道與公實共長江聲明風采彪丙交映詩曰矯<lb/>
矯虎臣在泮獻馘江右以是期李公淑問如臯陶<lb/>
在泮獻囚江左以是頌葉公公名簣字景山嘗任<lb/>
太府少卿今直寶謨閣嘉定三年四月朔旦洪某<lb/>
記<lb/>
　　　　重築采芹堤記<lb/>
城東數百武爲泮宫貢士之闈冷官之廬附庸而<lb/>
翼之督軍湖匯其右貫湖爲堤徑于學湖裂爲東<lb/>
西西湖在堤北倚山瀦水植以蓮菱隄無風濤撼<lb/>
<pb n="KR4d0311_SBCK_009-2b"/>
觸故不壞東湖在其南瞰湖有亭曰采芹夷曠虚<lb/>
明莎蕪彌望潦水時至挾風鏖岸拍拍作聲不少<lb/>
息日朘月圯闊不能半㝷歳大比縣編竹貯土𥙷<lb/>
葺以苟目前事巳輙頽析如是婁矣余來分教毎<lb/>
出擇地而履或夜㑹風雨寸跬不前毛髮磔立因<lb/>
念士與民同出是塗可拱睨不問命絫石爲趾毎<lb/>
五尺揵以石笋東爲層六西益一開級道以便下<lb/>
上者三覆石甃以草墼根盤結不可動鱗次而上<lb/>
以殺水勢廣十有七尺崇十有五尺脩一千二百<lb/>
尺植楊護其趾且爲舉子繫纜地烏桕合抱垂䕃<lb/>
下接景益深秀作門于西扁以泮水役始於去年<lb/>
<pb n="KR4d0311_SBCK_009-3a"/>
十月甲子訖二月壬戍凢靡錢二百萬嗟夫物之<lb/>
成壞也有時時之難易也有數堤昉於文正范公<lb/>
再築於元祐之庚午余之増築又適當庚午之冬<lb/>
周兩甲子所成僅爾謂之非數可乎更兩甲子陵<lb/>
耶谷耶嘉定四年春社前五日錢塘洪某記<lb/>
　　　　東圃記<lb/>
余旣結樓廨西偏以受兩湖之勝東偏有隟地數<lb/>
百歩畦𬞞灌莽争長遂規以爲圃買梅數十本手<lb/>
自扶植少長有序寒香冷蘂緑隂青子人所共愛<lb/>
秋後木葉脫盡若枯不枯欲蕾未蕾更自佳耳梅<lb/>
有君子之德臭味同者必愛之或不好事析之不<lb/>
<pb n="KR4d0311_SBCK_009-3b"/>
中薪斵之不中桷亦足自壽旁種竹數十箇忍者<lb/>
戕饞者揠懼其不能與梅俱乆梅下薔薇整整就<lb/>
列可編以爲屏萱菊成<graphic n="KR2674" url="https://raw.githubusercontent.com/kanripo/KR-Gaiji/master/images/KR2674.png" mimeType="image/png"/>隱映陸續水仙芍藥必<lb/>
火于秋分培其根使豐碩乃能多華金沙酴醿上<lb/>
䕃惡木援昌條而升之萎蕤下飾庶幾惡者亦轉<lb/>
而良因窪䟽沼輦淖毓蓮隨種即葩菂殊快人意<lb/>
乆不雨則躬抱甕之勞壇有新安牡丹方苞湏籠<lb/>
護以防鵲啅有庶蘖則搔去母使分正氣巖桂𥘉<lb/>
移更數年乃盛小松髙不能㝷丈又當期之百餘<lb/>
年後桃杏之繁葵榴之豔海棠之姝麗風日佳時<lb/>
若有矜色特未知松桂肯之否築亭其中表以百<lb/>
<pb n="KR4d0311_SBCK_009-4a"/>
花頭上獨主梅而言者春秋書盟㑹之例也客笑<lb/>
余名亭有舉子習氣余夜夢游埸屋觀榜帖則躍<lb/>
然以喜習氣未除安敢諱異時士友藏脩之暇婆<lb/>
娑梅隂采華摭實必有能爲我誦角弓之詩者嘉<lb/>
定壬申仲春望日記<lb/>
　　　　楊州重修城壕記<lb/>
廣陵負淮挾海前頫大江槃槃爲一都㑹古蕪城<lb/>
昉吴王濞而拓於隋俯仰千古岸移谷遷坡陀濔<lb/>
迆隱起蒼莽間後周顯德中韓令坤相攸東南陬<lb/>
别城以亢治所周二十里一百五十歩崇二十六<lb/>
尺是爲今州城　國朝盛時南轅北輈走集旁午<lb/>
<pb n="KR4d0311_SBCK_009-4b"/>
如奠枕堂皇無所事乎金湯之險六飛南駐郡爲<lb/>
北門重鎮形勢控帶繕防日嚴培庳葺陋萬雉鬰<lb/>
起矗如長雲望不可極而壕河堙陿日甚稍不雨<lb/>
則褰裳可渉嘉定甲戍春金部郎崔公出鎮是邦<lb/>
厥𥘉視事登陴臨眺進父老而問故謂役費夥繁<lb/>
民壤綺錯且城東髙卬平衍虜嘗頓兵浚下増髙<lb/>
守禦非冝坐是噤不敢輕議公慨然念天下事患<lb/>
不爲耳度逺近凖髙下程廣狹量淺深圗成而鎮<lb/>
江都統馮榯實來聮請于朝㝷報可屬時晏清弓<lb/>
䩨矢箙戍兵湏暇售力相先植表作旗萬臿競奮<lb/>
行行伍伍一無敢譁單車廵勞犒給有度蒐簡勤<lb/>
<pb n="KR4d0311_SBCK_009-5a"/>
惰勸懲有章日出而作未昳戒休嘯篁坎皷歸營<lb/>
驩動其施功自東徂西而終於南因地相冝河面<lb/>
闊至十有六丈厎殺其半深五分廣之一環繚三<lb/>
千五百四十一丈壕外餘三丈護以旱溝又外三<lb/>
丈封積土以限淋淤又展地七丈以受土使與危<lb/>
堞不相陵民地眡歳入庚其直事已俾復作業城<lb/>
五門爲月河緫百十七丈而南爲裏河又八十七<lb/>
丈呀然而淵沛然而川波光柳隂下上交映實墉<lb/>
實壑深與髙稱賈航餫艘並㠶疾馳萬目驚盱前<lb/>
所未暏西北曰堡寨城周九里十六歩相去餘二<lb/>
里屬以夾城勢如蜂腰地所必守左右尤淺隘濬<lb/>
<pb n="KR4d0311_SBCK_009-5b"/>
之槩如州城壕以丈計者七百三十有一且甓女<lb/>
墻以壯其勢郡倚三塘爲固有邊遽則䟽陳公句<lb/>
城塘水灌州城壕支河引水入九曲池合雷塘水<lb/>
灌西城壕公先是封築閘柵斥大隄岸潴水益漭<lb/>
漾兩壕告功試決而注之水僅落數寸而河流四<lb/>
溢矣經始于八年八月訖于九年九月工一百一<lb/>
十五萬四百二十五費　朝家緍錢三十四萬八<lb/>
千七百五十六米石二萬一千八百四十七州家<lb/>
激犒爲緍錢五萬一千六百市河貫城即古䢴溝<lb/>
南距北五里六十歩外壕旣深水勢趍下市河涸<lb/>
不可舟就加深廣三分廣一新輿梁五又費緍錢<lb/>
<pb n="KR4d0311_SBCK_009-6a"/>
四萬有竒公以正大學問發爲政事所至聲迹章<lb/>
灼擊楫東來恩信孚浹軍民歸命恃爲長城識者<lb/>
以經濟事業望之斯役特細耳客謂孱虜垂亡機<lb/>
㑹方集何規規守是爲公曰不然古人設險如弈<lb/>
棋置子雖踈取勢欲廣楊爲根本要地控海沂而<lb/>
引汴泗取勢爲獨多吾試與子馮髙而望中原故<lb/>
壤一目千里強本折衝顧不在兹乎客領之去是<lb/>
役也參議陳師文機冝何處禮提督通判髙惟月<lb/>
鈐轄劉諶節度推官鮑克正受給統制孟顯仁緫<lb/>
轄統制王明元眞統領韓亮王孝忠張健李進李<lb/>
琮莊安國夏榮部役敢勇精銳武鋒神勇左軍強<lb/>
<pb n="KR4d0311_SBCK_009-6b"/>
勇鎮淮則其役兵也公名與之字正子南海人<lb/>
　　　　利州通判㕔記<lb/>
上更化十有三年南海崔公以名灋從出殿成都<lb/>
柬其屬得宣城孫君若蒙正叔爲成都宰與俱西<lb/>
明年公盡護全蜀闢幕府于劔外緝忠裒益正叔<lb/>
參焉又明年辟通判利州利以寧武冠其軍介梁<lb/>
益拓表撑裏自昔號重鎮中興後臺閫鼎立又重<lb/>
郡太守印綰以部刺史丞貳非它郡比也舊有廨<lb/>
郡治東歳庚辰合爲大行臺郡治麗于漕郡丞倀<lb/>
倀無與歸濡需而游寠藪而泊吾腹果矣它不暇<lb/>
問正叔以爲大愧一日過南門綿谷故驛掖仆碑<lb/>
<pb n="KR4d0311_SBCK_009-7a"/>
摩桫讀之皇祐中規置也秦蜀同軌利當孔道故<lb/>
崇大其館以贏客使其後郡將兵鈐迭嘗匽薄近<lb/>
復釐爲四五以廬僑士叢猥族紛左陊右壓庭下<lb/>
老木數章突兀輪囷猶有百年文獻在正叔喜曰<lb/>
可矣退而咨諸長長曰可哉翼衡以從張故以新<lb/>
迪晦以明堂序有嚴官府具體旣表舊扁諸大夫<lb/>
相與落之三邊無塵野無遺秉可信眉一釂矣書<lb/>
來屬余以記余謂天壤間孰非傳舎閱人之地况<lb/>
毀室於鴞取巢於鵲抑有甚不獲巳者未足爲正<lb/>
叔書也憶疇昔過正叔抵掌劇談丗故節節中窽<lb/>
郤其言利者怨之殖也名者忌之的也忿與慾損<lb/>
<pb n="KR4d0311_SBCK_009-7b"/>
摩桫讀之皇祐中規置也秦蜀同軌利當孔道故<lb/>
崇大其館以贏客使其後郡將兵鈐迭嘗匽薄近<lb/>
復釐爲四五以廬僑士叢猥族紛左陊右壓庭下<lb/>
老木數章突兀輪囷猶有百年文獻在正叔喜曰<lb/>
可矣退而咨諸長長曰可哉翼衡以從張故以新<lb/>
迪晦以明堂序有嚴官府具體旣表舊扁諸大夫<lb/>
相與落之三邊無塵野無遺秉可信眉一釂矣書<lb/>
來屬余以記余謂天壤間孰非傳舎閱人之地况<lb/>
毀室於鴞取巢於鵲抑有甚不獲巳者未足爲正<lb/>
叔書也憶疇昔過正叔抵掌劇談丗故節節中窽<lb/>
郤其言利者怨之殖也名者忌之的也忿與慾損<lb/>
<pb n="KR4d0311_SBCK_009-8a"/>
之棘也氣壹動志者壯之蹶而得者老之蝕也天<lb/>
下所謂磨之不磷灼之不焦震之不碎者惟一誠<lb/>
實而巳身不行道不行於妻子苟誠其身則可以<lb/>
順乎親信乎朋友而獲乎上眞者不可矯昭者不<lb/>
可匿也余聞而惕然向知正叔之老於才今知正<lb/>
叔之老於學故書嘉定十六年六月朔洪某記<lb/>
　　　　清約堂記<lb/>
參天地而立者人包天地而運者心同是心也而<lb/>
有人心道心之别道心性之存也人心情之動也<lb/>
情動而百欲生故危之危而難安未至於亡也故<lb/>
猶可及反反則危者平矣顔之復曽之省反身之<lb/>
<pb n="KR4d0311_SBCK_009-8b"/>
謂也然省在復先能省而後能復顔子有不善未<lb/>
嘗不知知之未嘗復行隨省而復也曽子則用力<lb/>
於省者顔色之正容貌之動辭氣之出戰兢惕厲<lb/>
警察精宻無一息之間斷而夫子之道竟以是得<lb/>
三省之積一貫之入歟晉人張君承祖伯脩學博<lb/>
而材偉氣明而膽壯舉天下禍福利害莫能壓之<lb/>
試劇成都期年政成作堂以休扁以清約殆老於<lb/>
丗故落其華而取實將以是志所省乎夫養心莫<lb/>
善於寡欲其爲人也寡欲雖有不存焉者寡矣其<lb/>
爲人也多欲雖有存焉者寡矣此心具清明之全<lb/>
體人欲一萌清明隨蝕去其所以蝕清明者而清<lb/>
<pb n="KR4d0311_SBCK_009-9a"/>
明還則本然之心得矣故天下之損莫大於欲人<lb/>
心之所當損亦莫急於欲邑大夫公餘退食燕坐<lb/>
深省曰夜氣之存其不爲旦晝汨乎雞鳴而起其<lb/>
於利與善之間巳辨乎宫室之美妻妾之奉所識<lb/>
窮乏之得我其不爲之動乎口之於味耳之於聲<lb/>
目之於色四體之於安逸其知有命而委順乎内<lb/>
以敬而直外以義而方敬義充塞於内外物慾無<lb/>
自而入則民𬒳學道之澤矣董㓜宰不足進也詩<lb/>
云蒹葭蒼蒼白露爲霜所謂伊人在水一方西郷<lb/>
舉酒爲伯脩賦之寶慶𥘉元八月旦日古潜洪某<lb/>
記<lb/>
<pb n="KR4d0311_SBCK_009-9b"/>
　　　　洞霄宮施田記<lb/>
洞霄距　行闕三舎而近翠華臨幸舊德典領廷<lb/>
緌寺貂禜禱旁午望出璇臺珍館之右星冠羽衣<lb/>
來游來處常不翅數百千指九霞八景晴霏濕翠<lb/>
朝攬夕挹充然有得而主其徒者毎皇皇懼無鞅<lb/>
數衆之弗克澹唐中葉嘗賜觀庄田一所國𥘉錢<lb/>
氏籍以歸有司祥符中賜仁和田十有五頃除其<lb/>
租政和中易賜膏田千畒逮紹興刱通明殿于宫<lb/>
之東偏又歳有常餼以給齋祭　列聖涵育之恩<lb/>
至矣賜田中更多故僅存磽瘠歳入不足支數月<lb/>
都監宫事龔大明語其徒王思明王大年前是住<lb/>
<pb n="KR4d0311_SBCK_009-10a"/>
山潘君三華尚能斥槖裝買曹橋田以繼粟吾徒<lb/>
可坐睨寛郷上腴大家腐陳丐彼有餘輔吾不足<lb/>
庶幾我疇我耕我庾我積以𥙿我後之人怡聲勸<lb/>
相堅力經度其志卒以酬畏壘旣攘姑射且熟皷<lb/>
腹升平稽首萬壽欲與是山相爲無窮來諗予爲<lb/>
記夫道行乎天地之間日用飲食何者非道先王<lb/>
以是生養天下一夫授田百畒于耜築埸有其時<lb/>
紏笠趙鎛有其具堅好頴栗舂揄釋烝有其成墻<lb/>
屋有桑疆畎有果蓏柵有雞豚沼有魚鱉身勤於<lb/>
所養心安於所止一毫無待於人此王道所以爲<lb/>
盛也丗降道裂始有食非其力者浮屠氏幻而辯<lb/>
<pb n="KR4d0311_SBCK_009-10b"/>
能撼人以禍福塍陌綺錯鉢巾雲趍所至皆是而<lb/>
爲老氏之學者大氐以清浄無爲爲宗湏於人者<lb/>
狹故其廬聚不能十佛之一雖名山藏室大洞殊<lb/>
庭號稱海内之望亦往往㣲常産以自殖其教然<lb/>
也於其教清浄無爲之中而能謀長以殖其衆可<lb/>
不謂難乎雖然樂與餌過客止道澹乎其無味視<lb/>
之不可見聽之不可聞而用之不可旣爾師之說<lb/>
然也繼今不以口體爲心害冝有進乎澹而無味<lb/>
者余家天目之陽去天柱爲近間當分半席叩之<lb/>
施者生有祈死有薦其姓氏畒石附見碑隂云<lb/>
　　　　於潜丞廳續題名記<lb/>
<pb n="KR4d0311_SBCK_009-11a"/>
吴門葉君芭丞吾潜諸臺交薦其材垂滿過余以<lb/>
題名更端屬之記且曰官無<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>崇職無簡繁事無<lb/>
易難惟敬則行居是官而罔其思非敬也居是官<lb/>
而出其思亦非敬也上不侵官以僣下不怠官以<lb/>
曠心止於事靡他其適如農有畔行無越思其斯<lb/>
爲執事敬乎芭不佞何足以及此惟是常平義倉<lb/>
之賦受丁口力役之簡稽曁上官所以奔走使令<lb/>
之悉惟謹土膏脉奮凍解泉動出入阡陌程督坊<lb/>
瀦日與臺笠襏襫相爾汝過此不問也有堂述六<lb/>
面山而俯沼嘉卉美竹參伍布列暇時玩游鱗之<lb/>
溶曵聽幽吭之啁哳弄柔芳而坐宻䕃以休其心<lb/>
<pb n="KR4d0311_SBCK_009-11b"/>
負丞不負丞不敢知也余愛其言知敬於職業因<lb/>
筆而卑之石且告來者<lb/>
　　　　奚疑堂記<hi>爲楊尚書汝明作</hi>
太極運而隂陽生隂陽分而剛柔斷人具隂陽剛<lb/>
柔之體而性太極者也氣禀則有不齊得陽剛之<lb/>
粹者爲正直爲平易爲静定爲勇决得隂柔之偏<lb/>
者爲便曲爲險躁爲多愛爲不果自昔聖賢所以<lb/>
擇精而守一與道俱出與義俱入進不㤗驕退不<lb/>
吝屈動以天而不牽於物剛實爲之夫剛者疑之<lb/>
斧慾者疑之蘖慾則不能剛矣剛而無慾然後能<lb/>
知天知天之所以命我者不容毫忽人力於其間<lb/>
<pb n="KR4d0311_SBCK_009-12a"/>
則能安乎天凢利害禍福榮辱得䘮錯立乎吾前<lb/>
不將不迎不掣不撓躍如脫矢<graphic n="KR1154" url="https://raw.githubusercontent.com/kanripo/KR-Gaiji/master/images/KR1154.png" mimeType="image/png"/>如奏刀沛如决<lb/>
千仭之隄而赴平川疑何有哉今寶章閣學士瀘<lb/>
南帥尚書公表和而裏也剛其立朝不沽激以爲<lb/>
異亦不媕阿以爲同惟時之中締知茂陵廩廩枋<lb/>
用一日幡然請蜀麾而去築堂家山顯爽靚深志<lb/>
將老焉間斯燕斯謂歸去來一詞指在末章先君<lb/>
嘗欲以奚疑扁所居未暇也遂名之易之遯曰肥<lb/>
遯無不利無所疑也見於上九之剛坤之六二不<lb/>
疑其所行則動而剛也有是剛信道而踐實任運<lb/>
而養胖處貧賤無患得之心處冨貴無患失之心<lb/>
<pb n="KR4d0311_SBCK_009-12b"/>
遯與坤所以均於群疑之泮然見幾以用遯違丗<lb/>
者之事故其剛著於外敬直義方而德不孤用丗<lb/>
者之事故其剛動於中靖節違丗者也公用丗者<lb/>
也違丗固安乎天用丗抑何往非天哉昔伯起傳<lb/>
秉及彪四丗德業蟬聮相煇爲東京名族清白之<lb/>
遺也公以安乎天者上承考下以詔子若孫德業<lb/>
庸可旣乎敢爲楊氏賀且爲楊氏勸<lb/>
　　　　著圗書所記<lb/>
余誦天隨子杞菊賦愛之因取著圗書所名閑居<lb/>
之室菊坡爲灑其扁廉頑立懦之風可挹也嘗言<lb/>
曰結繩以前未有書有書自易三畫始易在天地<lb/>
<pb n="KR4d0311_SBCK_009-13a"/>
之先而畫顯於一隂一陽之後陽竒爲乾隂耦爲<lb/>
坤隂陽竒耦之畫交而文生焉故易者文之太極<lb/>
也詩書禮樂春秋論語文之兩儀也諸子之有見<lb/>
於道有𥙷於丗教者文之四時五行三辰也太史<lb/>
之紀録先儒之訓詁文人才士之撰著騷人墨客<lb/>
之賦詠公卿大夫之論奏百家異端稗官小說各<lb/>
求自表於丗其融爲江河峙爲山嶽散爲風雲雨<lb/>
露磔裂爲草木之華昆蟲之鳴不知其幾也而緫<lb/>
之爲圗書其出於河洛者蓋其元也前代書皆禇<lb/>
素傳抄至五季始有六經墨版　國𥘉又刋司馬<lb/>
遷班固范曄諸史以幸學者猶未盡然也今則靡<lb/>
<pb n="KR4d0311_SBCK_009-13b"/>
書不版矣手抄之得難版傳之聚易得之難則讀<lb/>
之力聚之易則有書不讀如前輩之慮蓋多然亦<lb/>
有由也士未一命晨䆫向白執編而長哦夜膏欲<lb/>
涸掩卷而紬繹莫非所謂科舉之文書非不讀也<lb/>
而讀非其書及旣一命矣日以司空城旦從事神<lb/>
疲力瘁於簿書文墨中書不暇讀矣爲士而讀非<lb/>
其書爲吏而書不暇讀勇於學問者顧不爾而力<lb/>
與心違類不能不爾故惟不士不吏而後可以力<lb/>
於書余家合新故書亡慮萬餘帙放斥還山無埸<lb/>
屋之冗無官府之勞書於此而不讀眞不讀矣郤<lb/>
萬紛以保静揩雙眵而就明日課一編心領大義<lb/>
<pb n="KR4d0311_SBCK_009-14a"/>
老退雖不能彊記如苗得漑生意亦新易曰君子<lb/>
多識前言往行以蓄其德厚其入而不輕其出是<lb/>
之謂蓄蓄之極而至於何天之衢亨則上逹矣未<lb/>
蓋棺之日月尚勉之<lb/>
　　　　於潜登科續題名記<lb/>
上科詔再頒之歳冬十月己未邑令池陽程君燾<lb/>
修鹿鳴故事于宣化堂諸生作而言曰潜士登科<lb/>
有題名自慶元　龍飛始閱三十年石且溢矣表<lb/>
先逹以厲後進盍續諸令曰唯唯鳯凰鳴矣于彼<lb/>
髙岡地之得也梧桐生矣于彼朝陽時之得也時<lb/>
與地莫難乎兼得士生王國得其地矣雲風感召<lb/>
<pb n="KR4d0311_SBCK_009-14b"/>
得其時矣其地得其時又得觀光利賔䇿名奉常<lb/>
以階顯庸顧不謂榮乎抑涵負穹博擇精守固出<lb/>
可以爲邦家之光萬民之望然後榮名氏之書志<lb/>
榮也郷校群居藏脩餘隟相與摩挲題刻歴訂平<lb/>
生非其研席之游從則家庭之詔語疇賢疇不若<lb/>
類荃茅而品椒榝其榮也可不懼乎知所以懼則<lb/>
榮至矣此賢大夫期属方來之意也邑人洪某記<lb/>
　　　　浮溪橋記<lb/>
浮溪吴蜀往來之津始以略彴渡繼維以舟前令<lb/>
邵紫微梁而亭之山潤川明彷彿垂虹宣霅分派<lb/>
南注潦水時匯雷轟電射橋莫克支乆趙帥卿來<lb/>
<pb n="KR4d0311_SBCK_009-15a"/>
絫以石且屋其上規制堅宻而勢益雄前年秋洪<lb/>
發諸山平疇廣隰漭爲一壑縱放横軼洶如濤江<lb/>
直北之橋盡决順濟亦壞方令垂滿綿蕞艤度暴<lb/>
漲斷綆渉者仍病焉池陽程君燾至之逾年間與<lb/>
客行溪上愛風物之勝思䇿隊立壞如帥卿而重<lb/>
於煩民遂一用紫微成摹釃水爲十三道巨植駢<lb/>
峙脩䦨旁翼袤三百尺廣三㝷有二尺東西石梁<lb/>
各一星兩亭壓岸猶舊先是紫微中橋着亭麗于<lb/>
北坐挹兩天目以便遊息迎湍受激亭仆而橋隨<lb/>
之改着于南勢相屬而不相麗異時亭或不力橋<lb/>
庶幾保無恙市材僦工直與時平手畫目授匠與<lb/>
<pb n="KR4d0311_SBCK_009-15b"/>
心謀不累朔而告功疊嶂危瞰漪漣涵碧霏開煙<lb/>
合人冉冉行圗畫中潦無停輪冰無留屨相與夸<lb/>
誦前邵後程不容口而君意猶若欿然者謂凢物<lb/>
廢興㳂革相循無窮壞必有由成必有漸橋凢幾<lb/>
變矣今揆時度力所僅就爾他山可斵安知來者<lb/>
之不復石乎士大夫之患莫大於吝與驕吝者拔<lb/>
一毛利其民不肯爲驕者毫髪及其民則施施有<lb/>
德色蓋無學問義理以養其心而氣爲之贏縮也<lb/>
君廉平有精力得敬事愛人之意視可以興利除<lb/>
害者不慮費而橋役其大橋成不矜爲巳惠而以<lb/>
圗堅惠逺卷卷後之人加於人一等矣紹定己丑<lb/>
<pb n="KR4d0311_SBCK_009-16a"/>
十月日里人記<lb/>
　　　　知心堂記<lb/>
昔在　孝宗皇帝以盛德大業紹開中興仁不異<lb/>
逺視坤維戚休如在陛枑間廼淳熈丙申秋七月<lb/>
制詔晉原李公蘩以倉部貟外郎緫蜀賦望選也<lb/>
未上首奏利路和糴爲民害假臣三數月可永除<lb/>
五十年病根爲國爲民之慮目無全牛矣㝷奏易<lb/>
之裒多益寡書之懋遷有無皆深寓理財至計臣<lb/>
願於經費中揆盈虚歛散之冝酌緩急先後之序<lb/>
通融排斡劑量取予盡變抑配舊法官自與農爲<lb/>
市不虧豪忽之價不取圭撮之贏而軍不乏興民<lb/>
<pb n="KR4d0311_SBCK_009-16b"/>
不加賦其條凢數十其大節目十有一反覆熟究<lb/>
皆經乆實利惟少寛轡䇿俾得盡其愚上大竒之<lb/>
詔制置范公成大同詳度又詔度支郎周嗣武就<lb/>
覈利害悉奏所請可施行公以聖主難逢時幾易<lb/>
失亦連上奏願任責辦集其議三閱歳而堅定案<lb/>
全蜀餉道歳大約以石計者一百五十餘萬中六<lb/>
十餘萬科之邊氓量家業以定均敷之數名和糴<lb/>
實強取民不堪命怨咨轉聞　皇明洞燭萬里一<lb/>
意任公以寛西顧奏始上非惟九重難之公卿大<lb/>
夫皆難之蜀人之切於解倒垂者亦莫不難之而<lb/>
公見定守篤慷慨論列不少折累書與同列辨難<lb/>
<pb n="KR4d0311_SBCK_009-17a"/>
尤力汔如始議官糴民槩價與時爲低昻逺邇讙<lb/>
趍輦負繈屬聲氣不動而軍餉給九州數十萬户<lb/>
踴躍呼舞始知有生之樂家祠人祝之迨范公入<lb/>
參機宻上問蜀罷糴可乆行否范公奏以身保之<lb/>
上恱曰是大不易得繇倉部郎再進太府卿且嚮<lb/>
用遽以不起聞當宁悼惜特予遺表恩庶官所未<lb/>
有也前是倉部綸言有心乎愛民朕實知之之語<lb/>
越五十年其子昌州守瑀掇知心名所居堂侈聖<lb/>
賢際遇之盛示丗丗萬子孫以無忘先烈書曰亦<lb/>
越文王武王克知三有宅心灼見三有俊心以敬<lb/>
事上帝立民長伯又曰文王惟克宅厥心乃克立<lb/>
<pb n="KR4d0311_SBCK_009-17b"/>
兹常事司牧人以克俊有德夫知人以知其心爲<lb/>
難人主之心存乎民而後能知人臣愛民之心知<lb/>
人安民所以爲一事也方公領餉事上未嘗識其<lb/>
面朝虚相位中莫有主之者蜀丗將怙勢吝權兵<lb/>
竈虚實不容問而制閫𥘉亦未即孚是議章前後<lb/>
上者十有三璽書下尚書報可者八變而通之以<lb/>
盡利至于今嘉頼公獨恃上之明上獨知公之誠<lb/>
也此誠感動豈一日之積哉自爲小官所至以惠<lb/>
利著西憲邊防十事之奏榷牧馬政七害之奏興<lb/>
元歳旱免糴關隘守兵之奏康濟一念動切諸身<lb/>
指陳利病明白洞逹上久巳心屬至此簡知益深<lb/>
<pb n="KR4d0311_SBCK_009-18a"/>
雖<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>將詭辭沮撓而宸翰勞問至再洞然不疑君<lb/>
臣之際毫髪無遺憾矣趙充國奏屯田便冝毎上<lb/>
輙下公卿議臣𥘉是其計者什三中什五最後什<lb/>
八宣帝旣報將軍計是猶兩從破羗彊弩之畫未<lb/>
爲深知其心也上之知公曠千古而一遇者歟然<lb/>
公之遇合天也非人也𥘉建議罷糴關内梁洋諸<lb/>
郡旱而雨關外階成西和鳯皆大有年糴價大减<lb/>
天知公之心矣此心上通於天而天知之君其有<lb/>
不知者乎人臣患乎此心之不盡不患君門之逺<lb/>
天之髙也某日宦于蜀賢士大夫多爲誦資政黄<lb/>
公裳漢中行及罷糴行謂雪山可磨汶江可竭阜<lb/>
<pb n="KR4d0311_SBCK_009-18b"/>
陵之德公之功不可諼且感今懷往未有巳也昌<lb/>
州以廉寛守家法進進爲時用嘗寮有雅好輙爲<lb/>
稡所聞以詔烝彛鼎吁王之藎臣無念爾祖丗光<lb/>
顯冝矣夙興夜寐母忝爾所生尚益懋之哉<lb/>
　　　　於潜縣㕔題名記<lb/>
六飛都吴邑加重令加選題名昉於隆興甲申續<lb/>
於嘉㤗癸亥前後著見者四十有二人石近燬紹<lb/>
定戊子續記自見大夫始舊聞放失矣九華程君<lb/>
燾至精敏而峻絜大不弛綱細不漏目民隱吏慝<lb/>
蒐獵幾無遺治行亹亹逼前獻垂滿討諸故府合<lb/>
題名三爲一以存往而詔來且追書唐及　國朝<lb/>
<pb n="KR4d0311_SBCK_009-19a"/>
全盛時賢令十一人于首髙山景行不以耳目所<lb/>
接爲僅足也然著記未免於闕文遺風或得於慨<lb/>
想東晉虞府君嘗爲吾長吏甚有遺愛志逸其名<lb/>
託錢武肅乾山濟安廟碑以傳邑自漢隷丹陽以<lb/>
來爲令者知幾人傳者能幾否固幸其不傳臧而<lb/>
不幸不傳者可勝道耶夫士君子立於丗豈以傳<lb/>
而爲善不傳而遂巳也未有爲善而必其傳也亦<lb/>
未有善積而名不傳也其亦爲所可傳勿爲所不<lb/>
可傳而自幸於無傳也雖自幸於無傳而根窳相<lb/>
形其溢於邦之耆老俊秀牙頰間者未嘗不並傳<lb/>
也書曰康乃心顧乃德逺乃猷𥙿乃以民寧司民<lb/>
<pb n="KR4d0311_SBCK_009-19b"/>
社者尚監兹哉<lb/>
　　　　臨安眞相院修造記<lb/>
佛以大圎覺爲伽藍非刼火所能壞也而麗於有<lb/>
爲之迹者則有壞有興東天目之蘿山翼若翥鳯<lb/>
其下爲白佛院治平中賜今額開禧丙寅臈殿廬<lb/>
堂廡院額僧牒俱火唯門閈存主僧清皎與其徒<lb/>
智月收合餘燼集諸弟子詔之曰魔事至矣吾徒<lb/>
能以佛事處魔事何不濟汝文禮禪學而儒行名<lb/>
在諸公其往復吾額汝宗㑹銳於丗故其往復吾<lb/>
宇汝藴湘其相㑹出丗間法不離丗間法一念精<lb/>
進勝妙現前因相與信受而退明年冬禮部給額<lb/>
<pb n="KR4d0311_SBCK_009-20a"/>
據嘉定庚午春僧堂及廊廡成巳卯春二月已未<lb/>
佛殿成紹定戊子冬佛像成門閣鍾簴㝷一新近<lb/>
者倡其役逺者勸其功亡慮爲錢三千萬㑹行乞<lb/>
于兩淮者七湘亦再披攘經營奮空起有堅忍彊<lb/>
濟越二紀廼迄于成而智淵募建善法堂亦就緒<lb/>
佛氏願力歴三生如一日閱累丗如一人名山勝<lb/>
壤塔廟之崇閎樓觀之傑麗切雲漢亘崖谷人力<lb/>
窮矣猶以爲未足大抵非一手足之爲也皎之徒<lb/>
五丗相承人人以飭壞植仆爲巳責志念之烈不<lb/>
爲飢渇寒暑變穹如奥如繚如闢如燁如卒不愆<lb/>
于素丗之貴家大室或不一再傳而臺傾池荒弗<lb/>
<pb n="KR4d0311_SBCK_009-20b"/>
支弗治沈沈渠渠境變主移何肯堂之難耶㑹謁<lb/>
余誌興造顛末因著所感如此若夫三十二相孰<lb/>
相爲眞孰相非眞以是因縁而爲說法有汝師滅<lb/>
翁廣長舌相在余不能也癸巳春正月甲子於潜<lb/>
洪某記<lb/>
　　　　竹洲記<lb/>
盤洲野處之族子天成士龍蚤力學從予游頃因<lb/>
肄業之舊治竹洲以寄其志洲與崧君山拱揖一<lb/>
水縈紆琅玕萬箇著亭其中曰令寒曰吟風弄月<lb/>
怪石森植効竒表其尤日雲根曰倚天曰華山孫<lb/>
洲之外曰樵谿曰碧澗循澗而北行百許歩直王<lb/>
<pb n="KR4d0311_SBCK_009-21a"/>
子峯之麓有泉甘冽曰石盆衡從可七八㝷泉旁<lb/>
小山横陳斷厓絶壁勢敵千仭飛玉泉漱其左松<lb/>
風巖敞其右髙槐老桂參錯蔽虧風雨晦明姿度<lb/>
百出毎藏脩之暇坐清隂以數息頫寒泉而照影<lb/>
春緑晴哢機觸神㑹無一不可人意而洲獨以竹<lb/>
著右竹也竹之得於天者與君子同其直壓之贔<lb/>
屭而不折也其剛暴之栗烈而不移也其虚飽之<lb/>
風露而不盈也苞之寸茁而有干雲之勢則其氣<lb/>
之不可遏叢之衆卉而無徇丗之容則其德之不<lb/>
可狎也而於水石爲最冝因依暎帶魚魚翼翼如<lb/>
家人拂髦櫛縰端鞸佩紛林立於巖君之側如冠<lb/>
<pb n="KR4d0311_SBCK_009-21b"/>
者童子試春服於舞雩如子大夫射䇿于廷如百<lb/>
辟鳴玉而朝御史執法之在旁屏氣若不息如三<lb/>
軍衿甲而陳大將軍旗皷中立坐作進退唯其令<lb/>
也故有志於乆大者取焉淇奥之竹以猗猗言識<lb/>
者謂即淇園之竹其詩曰有斐君子如切如磋如<lb/>
琢如磨夫如切如磋道學也如琢如磨自脩也自<lb/>
脩之與道學何取於竹士龍家有老斵盍以是質<lb/>
之寶慶𥘉元中和節古潜洪某記<lb/>
　　　　此君軒記<lb/>
軒舊麗寂照精舎東坡以倅行縣爲賦不可居無<lb/>
竹之詩隆興𥘉徙于縣治衮繡堂之東開禧間嘗<lb/>
<pb n="KR4d0311_SBCK_009-22a"/>
重建寶慶𥘉元避　上嫌名令桐江方侯熈易以<lb/>
此君仍用坡詩晉王徽之語也君者有德位之尊<lb/>
稱自萬乗至子男百里之國皆稱君以君名縣齋<lb/>
之竹其尊與君百里等然竹之君以德言百里之<lb/>
君以位言知君之所以爲德則優於君百里矣易<lb/>
之震爲旉爲蕃鮮爲蒼筤竹其於時爲春春物之<lb/>
生旉而蕃鮮莫竹若孤根峭植不數歳𬒳山而雲<lb/>
戴角蠒栗曽幾崇朝巳干霄而槊生意勃勃乎其<lb/>
不可禦故觀造物生生之德亦莫竹若也侯政成<lb/>
心休日與君對念吾民生齒之數能如君之蕃乎<lb/>
生養之具能如君之阜乎襁褓鞠育能如君日夜<lb/>
<pb n="KR4d0311_SBCK_009-22b"/>
所息與沆瀣俱升黄髪婆娑能如君什伍相依少<lb/>
長相扶老歳月飽風霜而無蕉萃之色乎以君之<lb/>
生觀民之生侯於此不徒名也吁人未哺吾不可<lb/>
以獨飫人方臞吾不可以獨腴對此大嚼奚心哉<lb/>
說詩者以意逆志可也紹定元年正月日里人洪<lb/>
某記<lb/>
　　　　善圃記<lb/>
余官太少時𬒳檄行青城道上夏氣淑清空無點<lb/>
雲西望群巘巉碧雪山出其顛霽霏留滋朝陽映<lb/>
明濯濯如白夫渠擢立萬葉間可攬也入山秀蔚<lb/>
而邃古與廬阜琅琊相上下宿丈人觀規犂明登<lb/>
<pb n="KR4d0311_SBCK_009-23a"/>
儲福挹三十六峯之勝雨不果迄今旁午于懷一<lb/>
夕新崇寧丞楊君平叔過余玉泉山麓自言先吏<lb/>
部墓距峯七八里而近現眞馬溪兩山夾峙小溪<lb/>
中貫竝溪原谷曠平冝耕鑿因廬焉屋後竹可二<lb/>
十畒左右臯壤鱗屬葺爲小圃摟溪山爲我有入<lb/>
圃畦𬞞環小莊曰壠畒丗田可耕也稍行結屋三<lb/>
間曰讀書處丗書可讀也又稍行瀦淪漪爲蓮沼<lb/>
亭其中曰君子讀書求爲君子也又稍行桃李與<lb/>
梅錯植小亭曰託根耻獨爲君子也出與丗接和<lb/>
則易流屋篔簹深處曰節堂直哉清矣清易至於<lb/>
隘必輔以通循曲水闢徑曰通蹊蹊盡海棠數十<lb/>
<pb n="KR4d0311_SBCK_009-23b"/>
本堂曰天冨貴修其天爵非以要人爵也少折者<lb/>
亭柳隂曰早歸來逹當知止窮亦不失歸根復命<lb/>
之理也能如是然後不遺臭於丗築臺叢桂旁曰<lb/>
垂芳以厚終也最而名之曰善圃志獨善兼善之<lb/>
義丐爲我發之余方夢想西山聞君占勝其下喜<lb/>
如從歩屧於煙畦露徑間回詹衆峯之倚寒碧燭<lb/>
向跋不覺膝之促因爲言易九卦示所以善其身<lb/>
十三卦示所以善天下天下者身之推也善天下<lb/>
之難未若善其身之難故於九卦反覆致意尤深<lb/>
君躬耕力書汲汲君子之歸羣而思立介而思通<lb/>
進而思反一朝夕而思百丗知嚮乎明善誠身之<lb/>
<pb n="KR4d0311_SBCK_009-24a"/>
學矣然非名之求之貴而實之踐之貴非修之終<lb/>
身之爲多而敗之斯湏之爲不少日用飲食之細<lb/>
家人唯諾之常暗室屋漏之宻所謂獨善者在是<lb/>
而兼善者亦在是夫豈可以異言哉吏部公蚤以<lb/>
文墨表西南入爲名郎權臣曲意鉤致正色郤之<lb/>
其於善身善天下之要體認熟矣而推行未究也<lb/>
君能於著存之頃循而進之使充實輝光衣被丘<lb/>
園花竹魚鳥生意相續九原之眉信矣平叔竦然<lb/>
拱立曰敢不勉請書以爲圃記歸而刻諸石紹定<lb/>
四年春正月甲午錢唐洪某記<lb/>
　　　　東山婆娑巖壑記<lb/>
<pb n="KR4d0311_SBCK_009-24b"/>
婆娑巖壑者何郷先生吏部俞公讀書處也天目<lb/>
下趍于臨安穹爲雙徑奥爲大滌洞崛竒明邃爲<lb/>
九僊玲瓏及東西永安山其鍾爲人物唐季光啓<lb/>
中錢武肅始以功名著越百二十餘年有郎工部<lb/>
出又百七十餘年有公卓犖相望爲名法從山川<lb/>
英靈之氣大氐屯固蒙鬰蓄極而後發夫豈易然<lb/>
也哉公家西市距東山里所少時屏人事窮年藏<lb/>
脩山中學成一舉冠天下後毎解官還里輙抱書<lb/>
山房繹其業講索益精詣益深論著益雄古四方<lb/>
秀艾摳請屨滿緇徒可與語亦泊然與爲莫逆交<lb/>
軒宇佳處丐一語品題未嘗不笑領也公即丗忽<lb/>
<pb n="KR4d0311_SBCK_009-25a"/>
忽二十年僧老死且盡獨主塔了仁應門業浄趣<lb/>
明澹寂如止水撫風物之蕭䟽愴耆舊之凋落以<lb/>
公平生最愛環翠之勝因葺閣下爲堂以祠公擿<lb/>
疇昔所賦名之且悉䟽詩文于壁林巘蔽虧花竹<lb/>
深映與窣堵相近逺儼猶昔也公儻騎雲馭風挾<lb/>
僊人左元放之徒忽去倐來乎夫出處之義大矣<lb/>
静者常得之艮爲山主静而動静不失其時其道<lb/>
光明雖動未嘗不静也公方昌羊空谷燕坐而山<lb/>
月上長嘯而林華墮閉風霆閣雲雨人莫窺其涘<lb/>
及出而施之詩書仁義之澤滂葩淋漓而春萬象<lb/>
風節所存殆有駭濤怒颶日夜舂撞所不能揺者<lb/>
<pb n="KR4d0311_SBCK_009-25b"/>
身在禁闥乃心清泉白石間蓋處亦静出亦静也<lb/>
綸巾一壑目擊道存山顧不重耶晉謝太傅髙卧<lb/>
是山石室濬谷之趣自謂伯夷何逺悠悠千古此<lb/>
意惟公識之故併圗其像以慰山靈之思云門人<lb/>
洪某記<lb/>
　　　　餘杭重建縣治記<lb/>
餘杭苕霅之津㑹故冬予奉老親行霅上諸山扁<lb/>
舟循苕谿而下間登岸從牧翁漁媪語人人夸誦<lb/>
吾令年方壯而識老政出清静民曽不省有官府<lb/>
也因以野服謁訂所聞令肅客于丞舎起訊之故<lb/>
曰縣治舊占溪南後徙于北宣和焚於睦㓂江令<lb/>
<pb n="KR4d0311_SBCK_009-26a"/>
袤重建建炎焚於金㓂張令永嗣又建閱年百餘<lb/>
浸淫穿蠧凛乎欲壓圗撤而新之治寺吏民之耳<lb/>
目非他役比故不敢不勉予退而心念是邑近在<lb/>
畿内地望非不枵然大也而土薄水淺十日晴則<lb/>
告乾三日雨已相戒爲溢備民以故亡蓋藏而令<lb/>
以負租督過者十七八彼芘于是豈漢無壓焉之<lb/>
懼哉所壓有急於屋者也見大夫以朝士來寧乆<lb/>
此苟可撑扶以了歳月何新爲新之寧不勤其民<lb/>
而自爲紛紜耶未信潰于成也越數月苕人過予<lb/>
門曰縣寺成矣治事之㕔退食之堂宴息之室崇<lb/>
楹邃闥表裏中度發地得中霤遺跡位置面勢且<lb/>
<pb n="KR4d0311_SBCK_009-26b"/>
還其𥘉矣屋後惡木冗莽鴟梟狐狸嘯醜舞恠之<lb/>
地薙翦不留餘拓圃結亭松竹伍伍氣象一新矣<lb/>
而田里晏然罔聞知嗟夫縣無劇易視令爲劇易<lb/>
弱者以苟偷爲安皇恤我後強者惟力是矜一役<lb/>
之興萬慼之乗也於此能於政休俗暇儲材庸力<lb/>
以植壞起仆使吏治尊民詹聳而一毫不以勤其<lb/>
民至斥圭田再歳之入以食功可表也巳惟昔聖<lb/>
賢道化之盛有本末而無内外其用力自相在爾<lb/>
室始蓋萬室之治不如一室之難也言偃宰武城<lb/>
澹臺滅明非公事未嘗至其室是室之嚴所親必<lb/>
直諒所講必正大所踐必誠敬詖辭詭行姦聲亂<lb/>
<pb n="KR4d0311_SBCK_009-27a"/>
色無一得以揺吾之清明而弦歌之化行矣令其<lb/>
進於是乎役起正月已未訖五月癸丑大尹詳定<lb/>
户部侍郎余公佐其費爲多令公族名希磐以進<lb/>
士試刑法中其科嘗爲大理評事云紹定癸巳秋<lb/>
七月甲子潜山洪某記<lb/>
　　　　鎮江府學田記<lb/>
三代學校與井田相表裏量地以制邑度地以居<lb/>
民食足事時安居而樂業然後興學養在教先也<lb/>
然比閭族黨聮合保受而教與養巳並行五家之<lb/>
比積而至於二十五家之閭門側必有塾衆庶所<lb/>
聚以里居之有道徳者爲之師是入於塾而學也<lb/>
<pb n="KR4d0311_SBCK_009-27b"/>
春將出民里胥坐於右塾隣長坐於左塾畢出然<lb/>
後歸是出於塾而耕也出於塾而耕則周旋乎同<lb/>
并之田入於塾而學則薫浹乎同門之訓養之所<lb/>
至教亦至焉𥘉未嘗去里巷違父兄以爲學而人<lb/>
人有士君子之噐自塾升之黨庠遂序國學官而<lb/>
禄之不勝用矣王道衰井田壞學校日廢漢除秦<lb/>
禁士始散出以求師自是經生學士傳業寖蕃大<lb/>
師衆至千餘人博士弟子貟之外未知何以爲養<lb/>
東漢儒學益盛精廬所建贏糧動以千百耆名髙<lb/>
義開門受徒著録毎不下萬人蓋人自養而自學<lb/>
矣士生三代之時教且養一出於上生三代之後<lb/>
<pb n="KR4d0311_SBCK_009-28a"/>
廼自養而自學是後丗之爲士難於古無恠乎人<lb/>
材道化之不古也　國朝以崇儒右文爲一道德<lb/>
同風俗之本上自太學下至郡縣學莫不教且養<lb/>
田不井授而庠序之盛不减三代故其養爲難京<lb/>
口郡學之田在金壇湖澤間爲多經界行於潦浸<lb/>
之後以茭葑地定租畮出錢僅二十餘歳乆茭葑<lb/>
爲膏腴而租猶故官沙諸莊在江渚者又日朘於<lb/>
潮以故食常患於不續歳已丑今兵部侍郎趙公<lb/>
范爲守有以金壇田告者檄官核其入毎畮俾量<lb/>
岀斗租以澹士事未竟㑹邊遽移鎮維楊而軍噐<lb/>
監丞韓公大倫實來視校官陊圯首經葺之民聞<lb/>
<pb n="KR4d0311_SBCK_009-28b"/>
風欣然願輸大約山土田以畮計一萬五千一百<lb/>
有竒歳増米以石計九百二十錢以緍計九百五<lb/>
十四於是廪有繼粟而寢處有筦簟几席之安沙<lb/>
田之可捍築者亦次第集事郡文學羅君闓慮異<lb/>
時勢攘力刼乾没詆讕之無以爲乆請記之孟子<lb/>
曰無常産而有常心唯士爲然士之異於凢民者<lb/>
以是心不爲飢渇害也然非講學不足以窮理非<lb/>
窮理不足以知命非知命不足以養心夫繫於天<lb/>
而無所用吾力者命也循乎天而無往不惟天之<lb/>
聽者所以致其命也吾知脩吾身行吾義而死生<lb/>
禍福之在天者一不與知命自我而立也以此處<lb/>
<pb n="KR4d0311_SBCK_009-29a"/>
貧賤雖禄萬鍾食方丈不足以易吾簞瓢之樂所<lb/>
養豈不浩然矣乎而職於養人者不當以是論羣<lb/>
吾民之秀於學欲使鳶飛魚躍於作成之下以長<lb/>
治其民而壽吾國顧未免養之有不澹焉而曰士<lb/>
有常心不爲飢渇害也其可哉然則二公封植學<lb/>
校之意學者不可不承來者不可不嗣也<lb/>
平齋文集卷第九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0311_SBCK_021-1a"/>
平齋文集卷第二十一<lb/>
　　外制五<lb/>
　　　　司農寺丞陶木除大宗正丞制<lb/>
勑具官某宗正以卿少丞簿聮事合治大宗正獨<lb/>
置丞簡且嚴乎爾融明而凝重有韞而不襮論奏<lb/>
亹亹切於爲民旣俾丞大農矣重惟明德睦族之<lb/>
意非賢莫宣故亟進之以丞大宗尚書郎之選於<lb/>
此乎儲勉佐乃長母以再轉爲淹也可<lb/>
　　　　權兵部尚書史嵩之除寳章閣直學士<lb/>
　　　　宫觀制<lb/>
勑封萬里之侯不足以敵過庭之榮佩六國之印<lb/>
<pb n="KR4d0311_SBCK_021-1b"/>
不足以易戯綵之樂方枤杜之還役乃式微之賦<lb/>
歸具官某蚤奮儒科寖躋朝列牧民御衆擁漢水<lb/>
之騂旄舎爵䇿勲佩甘泉之紫槖雖向日之云切<lb/>
顧望雲之抑深願爲返哺之烏退奉閑居之燕重<lb/>
違雅志俾領真游以西清嚴邃之聮致南陔怡愉<lb/>
之養石奮之教素謹諒亟下於里門子牟之心常<lb/>
存尚母忘於魏闕可<lb/>
　　　　林楷特轉朝議大夫直敷文閣致仕制<lb/>
勑具官某情莫切於閔勞恩莫厚於崇卒廼者赤<lb/>
子嘯兵三衢朕爲之丙夜不安枕爾以公平廉静<lb/>
選拔出守薙鉏稂莠不遺餘力廩廩向還定矣而<lb/>
<pb n="KR4d0311_SBCK_021-2a"/>
病以革告天胡奪之亟耶進官一列升職四等用<lb/>
書爾柩尚克知歆可<lb/>
　　　　趙范除龍圗閣學士京湖制置大使兼<lb/>
　　　　知襄陽府制<lb/>
勑仲淹守慶州而純粹踵其成規丗衡築青澗而<lb/>
种諤保其遺績繄㦸纛交輝之盛實衣冠奕葉之<lb/>
榮具官某望壓江淮志吞河洛前茅後勁不虞街<lb/>
亭節度之違左櫜右鞬益慕金城圗略之上獨差<lb/>
彊於人意常簡在於朕心睠上流形勢之雄有乃<lb/>
考威名之著闞如虓虎賢於長城爾嘗從士爕之<lb/>
謀晉　心廉頗之用趙士冠西清之邃職護<lb/>
<pb n="KR4d0311_SBCK_021-2b"/>
北門　老農扶杖以歡迎喜談舊事宿將帕<lb/>
紅而上謁誓立新功惟寡欲可以全剛惟集思可<lb/>
以廣益惟多筭可以制敵惟不殺可以結人守果<lb/>
見於有餘攻奚憂於不足功名未艾何止復鴈門<lb/>
之踦機㑹無窮正可奮澠池之翼勉揚先烈用荅<lb/>
殊知可<lb/>
　　　　史洽轉奉直大夫制<lb/>
勑具官某間者韃犯信陽略雲夢轉黄陂而薄浮<lb/>
光虐𦦨蓋烈烈也爾爲守將能識事機亟調貔貅<lb/>
奮前迎擊賊禠氣而宵遁可謂敏則有功矣一歳<lb/>
三階實爲異數賞無倖得其懋承之可<lb/>
<pb n="KR4d0311_SBCK_021-3a"/>
　　　　孟點鄧泳各轉一官制<lb/>
勑具官某等唐鄧息蔡復歸版圗雖發縱之有人<lb/>
亦莫府之交助爾能知體國不憚從戎効婉畫於<lb/>
郾城賛成功於峴首特升一級用獎賢勞可<lb/>
　　　　樓昉贈直龍圗閣制<lb/>
勑具官某士君子存心養性以事天夭壽不貳以<lb/>
立命豈計一時之屈伸哉爾淹貫而有歸正固而<lb/>
不撓蓋深於道者立朝莅郡聲稱甚茂井雖渫而<lb/>
可汲需見險而竟止此心不失其本然之天則命<lb/>
自我立冝區區者之不能縻也王通氏抱太平之<lb/>
䇿以殁房杜諸賢卒用之以昌正觀之治道安有<lb/>
<pb n="KR4d0311_SBCK_021-3b"/>
終屈而不伸耶羲圗邃直仍録遺孤拱木九京尚<lb/>
其可作可<lb/>
　　　　李道傳贈直龍圗閣制<lb/>
勑具官某學以見道爲難苟有見乎道則形而爲<lb/>
實踐發而爲正論推而爲美政無異源也爾以蜀<lb/>
莊之珍薦清廟之璧踐履也方議論也剛政事也<lb/>
昌非漸乎師友之澤洞乎聖賢之奥殆將委厥美<lb/>
以從俗蘭芷變而不芳矣西風寥碧駟虬獨逺跋<lb/>
予望之惜不我遇奎躔峻直且表其孤以一時之<lb/>
屈易百丗之伸爾尚奚憾可<lb/>
　　　　胡夢昱贈朝奉郎制<lb/>
<pb n="KR4d0311_SBCK_021-4a"/>
勑具官某朕訪落伊始首下詔來讜直蓋與諌皷<lb/>
謗木同意以直言求人而以直言罪之豈朕心哉<lb/>
爾風裁峭絜志槩激壯繇廷尉平上書公車言人<lb/>
之所難言方嘉貫日之忠巳墮偃月之計問途胥<lb/>
口訪事瀧頭曽無幾微見於面何氣節之烈也<lb/>
仁祖能全介於逺謫之餘　孝祖能拔銓於投荒<lb/>
之後撫今懷往魂不可招潦霧墮鳶悲悔何及陟<lb/>
階貟外仍官厥子用旌折檻之直且識投杼之過<lb/>
爾雖死可不朽矣可<lb/>
　　　　徐瑄贈集英殿修撰制<lb/>
勑具官某舎生而取義殺身以成仁惟剛者能之<lb/>
<pb n="KR4d0311_SBCK_021-4b"/>
爾燭理明植志果屢躓而氣愈勁晚治廷尉獄怵<lb/>
之風㫖不移壓之禍福不折据經訂律反覆開陳<lb/>
寧以一身試不測之淵而不忍以根連株送之命<lb/>
資其身委蛻炎瘴其甘如飴非所謂剛者乎唐司<lb/>
刑有功守死明道不阿旨詭辭以求苟免吾於爾<lb/>
見之追榮論譔仍録遺孤英魂如在尚知未有乆<lb/>
而不定之天也可<lb/>
　　　　陳宓贈直龍圗閣制<lb/>
勑具官某　列聖以隆寛大公涵養天下敢言之<lb/>
氣故雖丗道波靡必有嶤然自見折姦萌而扶正<lb/>
論者爾風猷名相之裔學問諸老之傳刷行出政<lb/>
<pb n="KR4d0311_SBCK_021-5a"/>
具有源委嘉定一䟽朝陽獨鳴於萬喙皆瘖之頃<lb/>
憸壬禠魄而不敢肆頑鄙洒心而思自立何其偉<lb/>
也分符卑節挽之莫回樂道著書死而後已砥柱<lb/>
斯丗之功甚大進直淵圗仍獎厥子泉扄有知其<lb/>
識予恨不同時之意可<lb/>
　　　　張柙中奉大夫致仕制<lb/>
勑具官某岷峨多竒士朕弓旌下招絯網略盡其<lb/>
不克忍死以湏更化則囿於命爾抱材翹雋藴識<lb/>
超邁分教眉山適遭蜀變慷慨灑涕不草賀僞之<lb/>
表志節立矣入儀班著出最麾節方將滂洋厥施<lb/>
於盈科之後何返壑之速耶萬里蒐賢于嗟靡及<lb/>
<pb n="KR4d0311_SBCK_021-5b"/>
一階告第冥漠知榮可<lb/>
　　　　楊必復贈朝請大夫制<lb/>
勑具官某聖人有金城以守圄扞敵之臣能死城<lb/>
郭封疆也爾乗障文南不虞潰卒之渉境挺身諭<lb/>
告期革鴞音雖披赤心竟蹈白刃望風棄郡紱而<lb/>
逃者冝知媿矣優加愍典超進華階仍俾丗延用<lb/>
旌死節可<lb/>
　　　　尤元龍贈通直郎制<lb/>
勑具官某尉以警捕爲職盗發三衢爾能躬帥弓<lb/>
刀嬰其鋒而死之職不曠矣官之升朝仍録厥孤<lb/>
尚紓九泉之悲可<lb/>
<pb n="KR4d0311_SBCK_021-6a"/>
　　　　趙與貌贈奉議郎制<lb/>
勑具官某靺鞨頃爲不道犯我應山爾以户曹攝<lb/>
邑寄勇於徇國率厲戍卒輿臺迎擊之雖死於寡<lb/>
不勝衆而氣吞此虜矣旌之華秩用尉忠魄可<lb/>
　　　　宋昭逺贈通直郎制<lb/>
勑具官某鹽城之役飛芻走粟以餉師亦旣勞止<lb/>
又轉致于山陽冝爾馬瘏僕痡而卒於行也官以<lb/>
升朝知予閔恤可<lb/>
　　　　呉淵轉朝奉大夫制<lb/>
勑具官某漢筦鹽鐵有官唐榷茶有使利源出於<lb/>
東南爲多均通得冝經費用𥙿爾以儒術飾吏事<lb/>
<pb n="KR4d0311_SBCK_021-6b"/>
以宰士賛邦計提綱筦榷有條不紊一歳之入沛<lb/>
乎其<graphic n="KR1151" url="https://raw.githubusercontent.com/kanripo/KR-Gaiji/master/images/KR1151.png" mimeType="image/png"/>旣應懋賞之科冝進正郎之秩毋忘體國<lb/>
用對恩華可<lb/>
　　　　趙必灋轉承議郎制<lb/>
勑具官某虜保陡山王師進討調度旁午陸運尤<lb/>
艱爾賛畫於計臺備宣勞於供億進升一列益礪<lb/>
廉勤可<lb/>
　　　　王子申落致仕除刑部郎中制<lb/>
勑具官某韓厥旣老而禀政留侯道引不食榖而<lb/>
強起材足以爲斯丗用詎容得謝爾操尚渾厚風<lb/>
致簡逺郡國選表再召再辭遂以垂車請幅巾林<lb/>
<pb n="KR4d0311_SBCK_021-7a"/>
壑獨立氛壒之表固泊乎丗味矣朕訪西南人物<lb/>
於朝謂爾年耆德明精神猶未衰懷香憲部勉爲<lb/>
一來霜峽放舟使觀者知朕能致華髮於萬里顧<lb/>
不韙歟可<lb/>
　　　　趙希昔除工部郎官制<lb/>
勑具官某朕日御便朝與二三大臣妙柬四方之<lb/>
雋乂登崇之廼睠西顧有公姓之老在爾秉心静<lb/>
夷制行縝栗聲問蚤頴擢于政事之科晚守東川<lb/>
材益練政益美捐有餘以紓征調之迫家誦而人<lb/>
德之卷懷滋乆宿望猶鬰握蘭起部冝不俟駕蜀<lb/>
之邊防軍實民賦吏治爾平日講之蓋熟朕將修<lb/>
<pb n="KR4d0311_SBCK_021-7b"/>
輦過郎舎故事而問焉可<lb/>
　　　　辛稏潼川府路提點刑獄趙希濬䕫州<lb/>
　　　　路提點刑獄張起艮成都府路提點刑<lb/>
　　　　獄公事制<lb/>
勑具官某等東井法令所取平參下三星曰罰主<lb/>
斬艾分節司憲於參旗井絡之分加遴惟均爾稏<lb/>
丗傳威望身佩材名直指䕫巫姦宄屏息其進以<lb/>
典東川之獄爾希濬氣禀篤厚政術寛平共理眉<lb/>
山田里熈豫其升以司巴峽之臬爾起艮吏事詳<lb/>
敏邊籌精練出入制幙多所毗益其擢以亭西州<lb/>
之讞在易賁無敢折獄豐折獄致刑噬嗑明罰勑<lb/>
<pb n="KR4d0311_SBCK_021-8a"/>
法皆有離象取其外剛而内明也然無慾者必剛<lb/>
無私者必明爾等果能以明用剛則數道之間吏<lb/>
之不良民之無告悉暸乎目擊矣欽哉毋謂君門<lb/>
萬里之逺可<lb/>
　　　　汪之強殁於王事特贈朝奉郎與一子<lb/>
　　　　恩澤制<lb/>
勑具官某魯誄賁父漢録孤兒閔死事也爾庀職<lb/>
淮幙宻參機籌變起倉卒父子併命聞者悲傷之<lb/>
進官一等澤及遺孤營魂有知可無銜憾可<lb/>
　　　　楊伯雨除䕫州路轉運判官制<lb/>
勑具官某四蜀財計莫豐於大寧鹽筴之入數十<lb/>
<pb n="KR4d0311_SBCK_021-8b"/>
年來漕臣以羡餘濟苞苴囊槖無遺利矣朕欲變<lb/>
而通之故謹擇所使爾材甚頴政甚練可使治其<lb/>
職也一節起家六轡督餫擁牢盆之冨運筭鞭之<lb/>
長輕車峻阪夫誰能禦然民力竭矣盍思所以𥙿<lb/>
之軍餉棘矣盍思所以濟之利源無壅上下阜通<lb/>
朕蓋於此乎課爾之㢘能可<lb/>
　　　　王翔除直祕閣利州路轉運判官兼知<lb/>
　　　　利州制<lb/>
勑具官某寧武控梁蔽益夙號重鎮故必以漕兼<lb/>
守而制閫亦於此立莫府今閫外之制移梁閫内<lb/>
之制還益漕守滋重爾材茂而識逺志堅而慮宻<lb/>
<pb n="KR4d0311_SBCK_021-9a"/>
隴蜀山川之形勢兵民之便冝歴歴在目中玉節<lb/>
銅符采衆譽而併屬且木天寓直以華之委寄隆<lb/>
矣夫邊儲軍實以厚民爲本農桑勸則食貨通田<lb/>
里安則保障固祁山斜谷之運與中和樂職之詠<lb/>
實相表裏爾其懋圗之可<lb/>
　　　　黎伯登除直華文閣知潼川府制<lb/>
勑具官某實材用則天下治堯舜三代循吏之効<lb/>
惟其務實不務名也爾莊静不襮而篤求己之學<lb/>
廉直無華而堅爲民之意自去周行屢牧壯郡朝<lb/>
梳夕<graphic n="KR1057" url="https://raw.githubusercontent.com/kanripo/KR-Gaiji/master/images/KR1057.png" mimeType="image/png"/>不遺餘力用能害除而利興非善美充實<lb/>
之發耶甫出憲節隨卑藩符進以嬀閣之直維東<lb/>
<pb n="KR4d0311_SBCK_021-9b"/>
梓地鉅望隆疇昔間以衮舄筆槖臨之非偏郡比<lb/>
布吾實德行爾實政使民𬒳實惠選表有日矣可<lb/>
　　　　國子録汪之道除諸王宫大小學教授<lb/>
　　　　制<lb/>
勑具官某朕寤寐雋髦以起治功日輪百執事入<lb/>
對便朝求其通逹如賈誼懇到如陸䞇未多見也<lb/>
爾茹古而涵今弸中而彪外頃敷奏以言慷慨英<lb/>
發作興天下之勢皷舞天下之材纚纚有契於心<lb/>
朕甚竒之楷模河間東平之系陶冶成人小子之<lb/>
質姑爲朕往起視六合周覽群動朕方思所以訪<lb/>
爾者可<lb/>
<pb n="KR4d0311_SBCK_021-10a"/>
　　　　大理寺丞趙薿除司農寺丞制<lb/>
勑具官某師行日費千金石城非粟莫守漢大將<lb/>
軍票騎之出所以必取給於大農也爾居家有孝<lb/>
謹之行治郡有廉静之譽立朝有深逺之識甫丞<lb/>
棘廷又丞農扈夫豈輕進爾哉仲季分閫淮襄日<lb/>
講立武足兵之略一歳錢榖出入使爾與聞則軍<lb/>
國之調度供億壎篪交應矣且以示獎拔之權輿<lb/>
可<lb/>
　　　　趙崇濤直祕閣知遂寧府制<lb/>
勑具官某泝䕫萬而陸走穹山複嶺虎兕出没渉<lb/>
武信乃趨夷良疇沃壄桑稻彌望坤維樂土也必<lb/>
<pb n="KR4d0311_SBCK_021-10b"/>
填之良吏爾以信厚之質邁往之材行平易之政<lb/>
將指巴䕫灌輸阜通而民不病可謂良矣寓直中<lb/>
祕殿我巨屏旁制于四郡恩威兼濟辦治無難然<lb/>
元祐諸賢邦有遺像尚求聞於往行用康保民以<lb/>
表于蜀可<lb/>
　　　　李鋂差知嘉定府制<lb/>
勑具官某犍爲古夜郎國漢定西南夷與沈黎俱<lb/>
置郡而地望夐出黎上迨爲潜藩又加重爾璵璠<lb/>
其質豫章其材故家之最良也試郡于黎疚心邊<lb/>
瑣所陳便民事冝懇切而詳明知必良于政易鎮<lb/>
犍爲昭示獎擢體予不忘逺之意懋爾有常吉之<lb/>
<pb n="KR4d0311_SBCK_021-11a"/>
行恩信並著民夷胥安則所至可紀矣可<lb/>
　　　　李艮孫知隆慶府李仲熊知紹慶府制<lb/>
勑具官某等劒門北扼棧道黔陽南控溪洞皆要<lb/>
藩也亦皆潜藩也守不輕授爾艮孫以敏劭之姿<lb/>
著關决之譽就擁劒麾駕輕車於熟路爾仲熊以<lb/>
駿邁之噐養融顯之望趣綰黔紱發利刃於新硎<lb/>
孟子曰固國不以山谿之險險雖天設必以人固<lb/>
爾能䖍奉吾詔養民也惠使民也義則人心隱然<lb/>
可恃如金湯徃哉毋忽可<lb/>
　　　　劉竑之改知重慶府制<lb/>
勑具官某蜀有耆壽雋直節著於慶元髙風振於<lb/>
<pb n="KR4d0311_SBCK_021-11b"/>
嘉定落落乎其不苟合朕聞而賢之爾其季子也<lb/>
力學而脩㓗抱材而謙粹雍容氣度酷似厥考方<lb/>
需偏壘趣典名藩超等而授人不謂過而喜古渝<lb/>
之得賢守家法可想也益懋中和之治用昌詩禮<lb/>
之業可<lb/>
　　　　李景翶和糴賞轉朝議大夫致仕制<lb/>
勑具官某李悝平糴之法百丗可行也居是邦而<lb/>
習其俗則雖多易辦爾緫蜀賦而歸優游家食以<lb/>
冨於才任我糴事年豐價平農固樂市積數踰億<lb/>
能無勞乎躐升元士之級尚知告老之榮可<lb/>
　　　　陳一薦屯田和糴賞轉承議郎制<lb/>
<pb n="KR4d0311_SBCK_021-12a"/>
勑具官某羊祜墾田於襄陽至有十年之積豈一<lb/>
手足之力哉爾材髙莫府職涖耕屯當危機交急<lb/>
之秋収平時勸課之効迄充兵廩用濟邊功進升<lb/>
一級之華益懋方來之績可<lb/>
　　　　歸順周岊𥙷武功郎遥郡刺史淮東兵<lb/>
　　　　馬鈐轄制<lb/>
勑具官某朐山東峙宻邇淮浦挈城歸誼爾實倡<lb/>
之莫非王臣超卑武級仍躋榮於遥刺俾參領於<lb/>
戎鈐祗服異恩勉殫忠力可<lb/>
　　　　李敏𥙷修武郎制<lb/>
勑具官某虜情叵測以間爲竒爾戍安豐深察情<lb/>
<pb n="KR4d0311_SBCK_021-12b"/>
僞不爲利誘仍效戰多超授武階用旌知義可<lb/>
　　　　蒲南強落致仕差知茂州制<lb/>
勑具官某自筰以東北冉駹爲大茂其地也六夷<lb/>
七羗九蠻錯處之俗猶有遺者置守必廉静爾廉<lb/>
而介於守静而恬於進踐敡可紀蜀士共推之詎<lb/>
容以據鞍矍鑠掛神武之冠耶起之里居徃鎮汶<lb/>
水化浹于襏襫風行于旃毳不待按籌邊之圗而<lb/>
遐徼奠枕矣其母徒以遺榮爲髙可<lb/>
　　　　楊恢除直寶文閣淮西制置副使兼知<lb/>
　　　　黄州制<lb/>
勑具官某弈莫先於審局布勢取勢多則勝局也<lb/>
<pb n="KR4d0311_SBCK_021-13a"/>
江淮表裏分置制閫亦然爾乗塞於均宅牧於荆<lb/>
進屯於襄撫機應變之材愈出而不窮維時淮右<lb/>
風寒最切而齊安據山川之㑹峻直寶奎參領閫<lb/>
寄往爲朕守中襄鄂昇揚而立首尾聮絡非取勢<lb/>
獨多乎江漢之詩曰匪安匪舒淮夷來鋪又曰經<lb/>
營四方告成于王淮服厎寧則四方可經營也内<lb/>
繕諸關外嚴列戍懷來新氓綏定故境朕方倚重<lb/>
於汝懋哉可<lb/>
　　　　工部侍郎知建康府陳韡明堂加恩制<lb/>
勑朕蒐儀先甲蕆祀上辛賦思齊之詩慕親方切<lb/>
稽我將之頌饗帝尤嚴恍三靈之宴娭遒百禄之<lb/>
<pb n="KR4d0311_SBCK_021-13b"/>
來下有懷時彦冝錫神釐具官某學擅名儒望髙<lb/>
法從輪囷膽略吞青海於胷中磅礴威名碎黒山<lb/>
於掌上廼睠明禋之講迄臻熈事之成雖阻清廟<lb/>
之執籩靡忘宣室之前席爵爰升於蒲璧户仍衍<lb/>
於畬圭帝命式干九圍朕旣荷受球之寵天威不<lb/>
違咫尺爾毋忘拜胙之恭懋暢英猷對敡景况可<lb/>
　　　　虞孝先特轉一官授朝奉大夫制<lb/>
勑具官某蜀關赤白囊交馳姦甿或乗間矯䖍爲<lb/>
郡縣害去敗群之羊必良牧爾以長材選拔攝守<lb/>
閬川芟夷不逞封護善良千里絶桴皷之警可無<lb/>
獎乎進階正郎分麾邊徼益厲精白以承可<lb/>
<pb n="KR4d0311_SBCK_021-14a"/>
　　　　陳亞卿知德慶府制<lb/>
勑具官某古康名藩也邈在嶺海之東必習其風<lb/>
土諳其俗者爲之守爾𥙿於材諝敏於事功自筮<lb/>
仕至試郡扶胥黄木之間熟知津矣藹勞能之可<lb/>
紀鬰瓌韞之未究起家分符往鎮瀧水其爲朕布<lb/>
宣寛大之意簡賦平刑以惠逺民可<lb/>
　　　　牛大年以子病乞祠除直敷文閣主管<lb/>
　　　　建康府崇禧觀制<lb/>
勑具官某立朝而引去握節而賦歸殆不以冨貴<lb/>
利逹入其心者歟爾玉雪其廉明凖繩其平直卓<lb/>
有立於斯丗晚繇蜀道入儀郎省歩武寖華矣而<lb/>
<pb n="KR4d0311_SBCK_021-14b"/>
出駕四牡列城聳動顧浩然有歸志何耶父母惟<lb/>
其疾之憂天性之愛也爾以子諗朕重違之進班<lb/>
穹閣均佚釐館非朕之不汝以也尚培髙風用礪<lb/>
頽俗可<lb/>
　　　　曽治鳯除直徽猷閣知建寧府制<lb/>
勑具官某閩粤接壤比歳黔首失職相挻而動亦<lb/>
旣厎定矣推吾德意燠寒飫飢以遂其欲安欲壽<lb/>
之情在賢牧守爾噐識邃明材猷通亮所至以最<lb/>
稱宅牧畨禺恩信茂著一道晏然沉柝建安鉅屏<lb/>
號稱難治其進直奎躔易地填綏之爾知閩之俗<lb/>
與粤近則爕友柔克彊弗友剛克何徃非美政哉<lb/>
<pb n="KR4d0311_SBCK_021-15a"/>
可<lb/>
　　　　沈安義辟差知冝州制<lb/>
勑具官某廣右郡二十餘或繚而深控蠻而枕海<lb/>
守慮人噐之不相習也故委重於臺閫之辟爾賦<lb/>
材彊敏抗志駿偉貳政長沙綽有佳譽辟函上於<lb/>
公車謂冝方闕守奉詔條以撫遐嶠莫如汝稱往<lb/>
哉毋鄙逺其俗而同其戚休山甿溪獠咸知德意<lb/>
是爲舉能其官可<lb/>
　　　　鄧雲特轉武略大夫制<lb/>
勑具官某功之多者賞必厚爾江右捕盗山陽討<lb/>
虜皆以功受賞崗門鹽城又著竒功信能迪果毅<lb/>
<pb n="KR4d0311_SBCK_021-15b"/>
矣躐進穹級參護戎旅毋玩寵榮而忘賈勇可<lb/>
　　　　留子邁救荒推賞轉朝奉大夫依舊潭<lb/>
　　　　州通判制<lb/>
勑具官某救荒無定法得其人則政舉爾試邑衡<lb/>
陽再講荒政旣脫民於溝瘠又儲粟爲先備朕惠<lb/>
養元元之意庶幾下逹矣升秩正郎貳政大府益<lb/>
進民庸惟勤惟毖可<lb/>
　　　　王爚轉朝奉郎致仕制<lb/>
勑具官某官至貟外郎則賞延于丗必年勞乃克<lb/>
轉爾飭已無玷莅官有聲方諗疾以少休遽遺榮<lb/>
而長往肆疇前績式進華階燕爾後昆服予異渥<lb/>
<pb n="KR4d0311_SBCK_021-16a"/>
可<lb/>
　　　　章謙亨除京西路提舉常平茶鹽公事<lb/>
　　　　制<lb/>
勑具官某朕選拔四方譽俊布列中外茍當其材<lb/>
用之惟恐不亟縱騁景靡過都歴塊乃見齧膝乗<lb/>
旦之良也爾業履正平材氣駿發能不墜其家聲<lb/>
擢繇轄院趣守壯藩未合竹符趣卑英蕩蓋欲及<lb/>
精銳而用之維京右民力憊而未甦財計屈而未<lb/>
𥙿出納歛散權之以義而行以仁惟爾之能可<lb/>
　　　　淮東路兵馬鈐轄桑青轉武功大夫制<lb/>
勑具官某于台之役大小三十七戰而城降士用<lb/>
<pb n="KR4d0311_SBCK_021-16b"/>
命也莫府上功謂爾勇<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>而敢戰冝受醲賞峻躋<lb/>
武級統戍惟揚報國赤心更觀來効可<lb/>
　　　　趙彦覃除直寳謨閣權知廣州兼廣東<lb/>
　　　　路經略安撫制<lb/>
勑具官某自唐以來殿南服者能使海嶺之陬旣<lb/>
足旣濡幾何人故宅牧必謹爾嚴於治己而不絶<lb/>
物切於愛民而不近名公族之英吏之良也起乗<lb/>
蜀傳卑冶節刀布之利方興畨禺課帥又輟以往<lb/>
爲官擇人奚嫌數易夫貪泉不能汙夷齊之操固<lb/>
也以身爲表州縣吏聞風皆趨於精白則遵海而<lb/>
南斯民安必樂業如中州矣朕蓋以廉頑立懦而<lb/>
<pb n="KR4d0311_SBCK_021-17a"/>
望汝可<lb/>
　　　　翰林學士真德秀磨勘轉中大夫制<lb/>
勑用儒無敵奚拘考績之科彰德有常可後懋官<lb/>
之典矧承暉於蓮炬盍䟽寵於芝綸具官某學冨<lb/>
而文醇行方而言正孟氏舎齊而去昔豈本心季<lb/>
子爲魯而來今維衆望冠鑾坡而視草列氊厦以<lb/>
侍言展也開陳隱然禆益雖時行或異於時止而<lb/>
歳㑹悉歸於歳成稽課簿之旣髙陟文階之冝峻<lb/>
食舊德從上吉也政資宻勿之規有好爵與爾靡<lb/>
之懋對便蕃之渥可<lb/>
　　　　項容孫改差知順慶府制<lb/>
<pb n="KR4d0311_SBCK_021-17b"/>
勑具官某果山朕潜藩也睠焉西顧未有以慰其<lb/>
父兄子弟思得良二千石以惠之爾林猷之偉事<lb/>
功之敏能稱其家者分符蜀道亦旣皷枻三峽易<lb/>
文以果地益大寄益重疲甿凋俗元氣未固視其<lb/>
戚休爲朕風披而雨濡之使物物皆生意澤庶乎<lb/>
不下壅矣往哉盡乃心可<lb/>
　　　　李以制除大理寺丞趙師楷太府寺丞<lb/>
　　　　衛洙大理寺簿魏峻太府寺簿制<lb/>
勑具官某文帝明習國家事首以决獄錢榖爲問<lb/>
仁儉一念之發也朕此意毎於分職授任見之以<lb/>
制學業粹明心術平厚勾稽棘讞惟允故進之以<lb/>
<pb n="KR4d0311_SBCK_021-18a"/>
丞廷尉洙莊静有守寛夷無競則擢繇司匭爲之<lb/>
簿師楷宗枝秀頴吏能通暢討論外計蓋熟故來<lb/>
之以丞外府峻風規<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>整志尚簡逺則輟繇儲戎<lb/>
爲之簿獄者生民之司命財者天下之血脉朕甚<lb/>
重焉爾等惟良折獄而不留獄惟正理財而不傷<lb/>
財斯副體仁行儉之意可<lb/>
　　　　朝謁八陵朱復之除軍噐監主簿制<lb/>
勑具官某紹興間燾士㒟朝八陵之後今且百年<lb/>
朕祗承聖緒慨想中原未嘗不望嵩洛而灑涕龍<lb/>
庭　橋山歛壒分道展省爾弗憚行駿極之勢<lb/>
　　　　　氣如故歸陳梗槩若指諸掌克尉抔<lb/>
<pb n="KR4d0311_SBCK_021-18b"/>
　　　　　履之良勞俾勾稽于戎監胷中兵甲<lb/>
筆端戈矛尚於此培致逺之噐可<lb/>
　　　　天水軍教授權知軍州曹友聞特轉承<lb/>
　　　　事郎權知天水軍事制<lb/>
勑具官某矯矯虎臣在泮獻馘此風無傳乆矣爾<lb/>
奮迹詩書典教邊壘冦至不爲先去之謀見義乃<lb/>
有必爲之勇迎鋒鏖擊蜀關以寜儒而知兵良用<lb/>
嘉歎趣升京秩仍進一階就分保障之符増壯金<lb/>
湯之勢可<lb/>
　　　　呉馹特轉武經郎制<lb/>
勑具官某縠將中軍溱爲之佐賛籌幙府毎難其<lb/>
<pb n="KR4d0311_SBCK_021-19a"/>
材爾從元戎備殫婉畫躋榮一列毋替忠勞可<lb/>
　　　　城固縣尉趙僎特轉儒林郎制<lb/>
勑具官某尉黄綬卑秩也苟志事功必露囊頴爾<lb/>
警于邊瑣克賛戎旃進秩旌能益勤勿懈可<lb/>
　　　　武功大夫湯孝信轉右武大夫制<lb/>
勑繁纓不如多邑弊袴必待有功况品級超越于<lb/>
拘攣之表具官某抱姿梟勇屢効戰多都梁之役<lb/>
援近比以祈醲賞雖礙止法亦進横階予豈爾私<lb/>
蓋以勸忠勞也懋建舟師之績仰酬異等之恩可<lb/>
　　　　川秦都大茶馬桂如琥除户部貟外郎<lb/>
　　　　制<lb/>
<pb n="KR4d0311_SBCK_021-19b"/>
勑具官某尚書郎非民庸暴白不授矧地官之屬<lb/>
選髙而劇可輕乎爾將漕于䕫就建帥閫不苛急<lb/>
以牟利不矯異以干名刀耕火種之民悉安之朕<lb/>
惟榷牧卑節以示獎厲孰與入奏明光之爲宻式<lb/>
遄其歸賛我邦計凋窮若何而𥙿煩冗若何而節<lb/>
幣輕物重若何而權推此類具言之用觀爾韞可<lb/>
　　　　呉昌裔除太常寺簿鄭逢辰將作監簿<lb/>
　　　　制<lb/>
勑具官某等朕惟湯執中立賢無方故待天下之<lb/>
材未嘗以進士丗家爲輕重爾昌裔氣明而文冨<lb/>
所謂江漢炳靈曄曄其秀者爾逢辰志立而噐整<lb/>
<pb n="KR4d0311_SBCK_021-20a"/>
所謂臺閣之儀不習自成者朕知其皆嶄然而角<lb/>
陞昌裔于奉常以訂禮登逢辰于匠監以信度塗<lb/>
轍相望而簿正等臺萊𣏌梓盡在封植中其競厥<lb/>
職以對蒐拔可<lb/>
　　　　陳　授中奉大夫直敷文閣宫觀制<lb/>
勑具官某朕親攬八柄進退百辟以成調瑟之化<lb/>
苟爵於先甲當其材則申命之爾澹乎無慾凝乎<lb/>
有度藹乎聲稱江右繡斧之行雖未竟乃功亦旣<lb/>
勞止増秩進職於更化之前今不與易也真祠均<lb/>
佚善刀而藏時方急材尚觀新硎之發可<lb/>
　　　　中奉大夫趙善璙轉一官回授本生父<lb/>
<pb n="KR4d0311_SBCK_021-20b"/>
　　　　不卞贈承事郎制<lb/>
勑松栢不生於培塿而梧桐生於朝陽士君子可<lb/>
忘其本哉具官某故本生父某秀挹天潢評髙月<lb/>
旦是生賢息岀繼同支屬進秩以旌能願貤恩而<lb/>
報本爰加愍典用慰孝思顯親揚名之榮衣𬒳九<lb/>
原矣尚歆承之無斁可<lb/>
　　　　中奉大夫趙善璙轉一官回授故本生<lb/>
　　　　母梅氏贈孺人制<lb/>
勑松栢不生於培塿而梧桐生於朝陽士君子可<lb/>
忘其本哉具官某故本生母某氏歸嬪宗磐蔚著<lb/>
閫範是生賢息岀繼同支屬進秩以旌能願貤恩<lb/>
<pb n="KR4d0311_SBCK_021-21a"/>
而報本爰加愍典用尉孝思顯親揚名之榮衣𬒳<lb/>
九原矣尚歆承之無斁可<lb/>
　　　　中大夫參知政事陳貴誼特授正議大<lb/>
　　　　夫守參知政事致仕制<lb/>
勑湏股肱而治甫新萬化之更乞骸骨而歸俄惜<lb/>
一賢之老晉加異數渙播明緍具官某寛博而川<lb/>
涵凝重而山立道貫六學足以羽翼乎聖傳文成<lb/>
一家足以經緯乎國典蚤華塗之徧歴亟邇列之<lb/>
延登𥙷衮於有闕之時而胥訓居多改弦於不調<lb/>
之後而同寅更力允天民之先覺蔚王佐之全材<lb/>
况休然而有容且澹乎而無慾冝其俾艾胡爾遺<lb/>
<pb n="KR4d0311_SBCK_021-21b"/>
榮維楫未施朕方念乗航之勢輻輪俱壯爾乃爲<lb/>
稅駕之圗睠委倚之素深惜訏謨之未究趣升峻<lb/>
秩仍拓真畬九老自娯孰與繪樂天之社五湖莫<lb/>
返尚思鑄范蠡之金可<lb/>
　　　　陳章特授中大夫致仕制<lb/>
勑具官某㓜學而壯行者在所立生榮而死哀者<lb/>
在所遇爾制行寛夷莅事明練荐更共理之寄民<lb/>
熈於田野士競於庠序蔽芾猶未拜也方祝釐而<lb/>
自適遽謝事以長逝進躋崇秩用荅宿勞朕之待<lb/>
臣下可謂有恩矣營魂如存歆此禭典可<lb/>
　　　　僞觀察副使顔仲明僞都緫領王逸僞<lb/>
<pb n="KR4d0311_SBCK_021-22a"/>
　　　　徴仕郎化平縣令胡士元僞徴仕郎單<lb/>
　　　　公履僞明威將軍鄭彦僞將仕郎尚書<lb/>
　　　　户部任嘉言僞都緫領亢志忠僞安平<lb/>
　　　　都尉張林僞宣武將軍安居信僞明威<lb/>
　　　　將軍晉德僞武節將軍同進僞同知<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>
　　　　州軍州事聞鈞僞徴仕郎王采苓僞登<lb/>
　　　　科人尚書令史朝列大夫陳紀並𥙷承<lb/>
　　　　信郎僞朝列大夫郝士特僞都尉劉儀<lb/>
　　　　僞昭毅大將軍楊全僞定逺大將軍郭<lb/>
　　　　春並𥙷承節郎僞光禄大夫張俊特𥙷<lb/>
　　　　忠翊郎制<lb/>
<pb n="KR4d0311_SBCK_021-22b"/>
勑具官某等王者大一統際天所覆孰非吾臣爾<lb/>
等效官外域歸誼中朝授之右階拔干左祍其相<lb/>
與竭忠以報上可<lb/>
　　　　故正議大夫守參知政事致仕陳貴誼<lb/>
　　　　特贈少保資政殿大學士制<lb/>
勑抗章太紫之北歸志方新占象尾箕之東遊魂<lb/>
巳逺廼睠謨明弼諧之韞未究輔相彌縫之功茂<lb/>
錫恩徽誕敡命綍具官某學根乎正大氣備乎中<lb/>
和德盛禮恭謙九三君子之美義方敬直坤六二<lb/>
大臣之風自儀禁路之華趣踐政塗之重了無緇<lb/>
磷具罄猷爲欲仁而仁斯至則無念非公不言而<lb/>
<pb n="KR4d0311_SBCK_021-23a"/>
言必中則有謀斯斷屬更大化共振頽綱三千惟<lb/>
一心正頼烝徒之助五十不稱夭遽驚隆棟之摧<lb/>
惟慶暦之仲淹曁元祐之蘇轍用俱不盡命尚奚<lb/>
尤萬金之藥雖施何嗟及矣十漸之屏猶在如將<lb/>
見之欲紓殄瘁之悲庸侈襃崇之典位外朝之列<lb/>
棘班祕殿之鴻名噫亮天功而弼一人詎止書棺<lb/>
之寵質鬼神而俟百丗永爲銘鼎之光極而生死<lb/>
之榮歆我始終之遇可<lb/>
　　　　金部郎中黄壯猷除直祕閣權知紹興<lb/>
　　　　府兼浙東安撫制<lb/>
勑具官某㑹稽東南鉅鎮中興百年之馮翊朕之<lb/>
<pb n="KR4d0311_SBCK_021-23b"/>
豐沛也吏治剛則甈柔則坯故牧守以識體爲良<lb/>
爾韞姿融明慮事精宻間者攬轡左淛政得寛猛<lb/>
之中朕深知之輟自望郎出殿帥閫中祕寓直擁<lb/>
髙牙大纛而東豈特以華舊部之觀哉書曰以厥<lb/>
庶民曁厥臣逹大家又曰康濟小民率自中德禮<lb/>
刑政導齊有序而上下相安於和樂體斯得矣重<lb/>
楮幣而輕和買抑思乃言之踐可<lb/>
　　　　彭協贈承信郎制<lb/>
勑具官某勇士不忘䘮其元義重於生也武休之<lb/>
役爾挺戈䧟陣効死封疆而賊氣奪可謂勇矣荐<lb/>
升武級仍録孤兒英魂有知歆戴無憾可<lb/>
<pb n="KR4d0311_SBCK_021-24a"/>
　　　　歸順人王青劉天山米興王庭李思齊<lb/>
　　　　門清劉全魏師愈王瑜李𥙿范天保並<lb/>
　　　　𥙷保義郎制<lb/>
勑具官某等王者大一統際天所覆孰非吾臣爾<lb/>
等效官外域歸命中朝授之右階拔于左祍其相<lb/>
與竭忠以報上可<lb/>
平齋文集卷第二十一<lb/>
<pb n="KR4d0311_SBCK_021-24b"/>
</p>
<p>
</p>
  </div>
</body>
</text>
</TEI>
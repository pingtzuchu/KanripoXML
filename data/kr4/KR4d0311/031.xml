<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0311_SBCK_031-1a"/>
平齋文集卷第三十一<lb/>
　　墓誌<lb/>
　　　　吏部鞏公墓誌銘<lb/>
靖康建炎間中原學士大夫多辟地南徙鞏至自<lb/>
東平吕至自東萊愛寳婺溪山之勝家焉地偏俗<lb/>
古文物未振山堂鞏先生首以北方之學授徒著<lb/>
録常數百人吕成公繼講道明招精舎負笈坌集<lb/>
聲氣薫浹淵源濡漸類爲丗聞人公諱嶸字仲同<lb/>
山堂季孫成公門弟子也㓜神氣明粹風骨凝重<lb/>
大父愛其似北人曰必昌吾宗長偕兄豐執經明<lb/>
招鉤邃摘幽神接心領出語輙破的同舎歛祍避<lb/>
<pb n="KR4d0311_SBCK_031-1b"/>
其鋒中淳熈二年第授嚴州建德尉調淮西緫領<lb/>
所凖備差遣以格知徽州歙縣憂免起知處州麗<lb/>
水縣當路交薦其材入提轄榷貨務都茶埸幹辦<lb/>
諸軍審計司遷太學博士進大理寺丞出知嚴州<lb/>
未踰月改邵州擢都大提點坑冶鑄錢司職事修<lb/>
舉直祕閣因其任七十餘年曠典也除侍右郎官<lb/>
以煩言卑武夷祠起家知温州擢江西轉運判官<lb/>
比年丐閑有旨入奏未行除司封郎官罷奉鴻禧<lb/>
祠祠滿檢㑹續食而春秋寖髙浩然巳忘丗故垂<lb/>
車得請日杖屨溪山間弄花漉月昌羊忘返曰佚<lb/>
我以老上恩深矣寳慶丁亥三月庚申終于武義<lb/>
<pb n="KR4d0311_SBCK_031-2a"/>
里第享年七十有七積階至中大夫爵湏城縣開<lb/>
國男食邑三百戸𥘉尉建德丗其官拯溺字荒不<lb/>
遺力父老謂有祖風淮西緫臣𬒳命築歴陽倉修<lb/>
采石戰艦及體訪㳂江軍政舉以委公條畫詳明<lb/>
悉當上意一日大軍庫延燎拔幟登屋周麾而呼<lb/>
曰<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>士力者賞衆奮火撲觀者勇之歙十有八郷<lb/>
訟牒叢夥公日聽郷二操約御詳庭空如水麗水<lb/>
以撫字寓之催科如治歙前積負郡逋絫萬郡胥<lb/>
利其稽以索縣賕縣胥乗其索以重民擾公曰此<lb/>
無𥙷於州而厲民以飫吏可乎力白守刋其籍編<lb/>
户以役破家者相踵爲去所以蠧役者民争應恐<lb/>
<pb n="KR4d0311_SBCK_031-2b"/>
後東南仰茶鹽爲國計三㩁務緫於轄官討尋源<lb/>
委如理家事吏莫敢欺歳入數倍冨商木栰之訟<lb/>
府尹掣於交謁改屬于理公當承鞠慨然曰天嶽<lb/>
臨安府可乞送耶避嫌止當送隣路白于朝從之<lb/>
審計輪對論催科筦㩁之弊甚力暨爲學官適有<lb/>
詔以火災求直言謂學校公論自出不可徒應故<lb/>
事上書陳時政闕失多所指切大略謂兵端不可<lb/>
開權姦忤矣未幾予郡　陛辭論外攘當先内脩<lb/>
復寓兵不可輕用之意自信不撓朝譽藉甚江右<lb/>
劇賊方棘邵與溪洞接蠻徭性狙易動至即増埤<lb/>
濬隍肄射繕甲以折姦萌發儲勸分置六十四埸<lb/>
<pb n="KR4d0311_SBCK_031-3a"/>
澹䘏飢羸一郡帖然冶司　孝宗朝定鑄額歳十<lb/>
五萬緍積乆寖虧六不及一公推原弊端知楮輕<lb/>
丱重售不酬費故入少而鑄虧乃使楮與丱各時<lb/>
其直輕重足以相權坑丁競勸丱務倍入先是冶<lb/>
卒窳惰多遺丱泥滓中有司莫之察公置局淘洗<lb/>
所得皆精良於是盡還故額俄兼憲節積潦薄番<lb/>
城民廬半没葉舟掀舞家訪户歴周䘏之見者引<lb/>
手加額永嘉始至訪名儒之閭問所冝先以海瀕<lb/>
逐末者衆首勸民務夲業適歳大比増闢貢闈以<lb/>
受多士士狃積習以逞試之三日躬警護于棘外<lb/>
有貴游子挾醉號呶道上莫敢何亟械于市曰士<lb/>
<pb n="KR4d0311_SBCK_031-3b"/>
不自愛者視此訖事無敢譁牓掲校藝官例亟行<lb/>
緩則群譟遮境上生可否公故宴留至累日乃去<lb/>
前所未有也時嚴海道之防得　旨造蒙衝二十<lb/>
艘掾屬請下諸邑公不可捐利誘海商二十人人<lb/>
造一艘按期辦集符不及民漕臺以官軍討捕劇<lb/>
賊日費供億公私告匱公綜理綱條𥙷窒罅漏漕<lb/>
計𥙿而民不知和糴至百五十萬斛皆商賈願出<lb/>
於市盡革敷配之弊十一州上供歳團綱六有無<lb/>
相影數多虧公區别窠名使不相紊卒復其舊豫<lb/>
章一再攝閫歳和物阜政平訟簡時往來東湖書<lb/>
院與諸生以義理之學相講磨士風爲起釋奠帥<lb/>
<pb n="KR4d0311_SBCK_031-4a"/>
守宿學必露刃以衛曰此何爲者郤之士服其知<lb/>
體去之日邦人掲幟追送擁車後先有經昔不能<lb/>
舎去者性静正夷博居官未嘗澤辭色貫聲光以<lb/>
媒進而儒術吏能毎爲時所不舎與人不植崖異<lb/>
周旋委曲惟恐失一士之心至不爲利回義疚雖<lb/>
議其介不顧也平居細謹動中徽墨及倉卒應變<lb/>
多出度外邵陽番汭江右凡三斬虣卒弭患未萌<lb/>
其識權類此爲政務因其俗未嘗容心終歸之愛<lb/>
利民多繪像祠之始生踰月而孤與兄相依爲命<lb/>
白首無間言母楊夫人通孝經論語毛詩大義所<lb/>
至奉版與行日請所以爲政如丱角口授章句時<lb/>
<pb n="KR4d0311_SBCK_031-4b"/>
郷黨稱其孝愛書一過目終身不遺忘作文期於<lb/>
有用非精粹不輕出有厚齋文集八十卷藏于家<lb/>
其先出晉士莊伯丗爲眞定人後徙鄆曽祖燾左<lb/>
奉議郎贈通奉大夫祖庭芝左承議郎贈太中大<lb/>
夫父灋贈正奉大夫娶何氏繼髙氏先卒皆贈令<lb/>
人子友聞儒林郎台州司理參軍賁亨蚤卒友說<lb/>
從事郎温州司户參軍孫端祖從事郎江州瑞昌<lb/>
縣尉次延祖孫女一曽孫男女五紹定巳丑正月<lb/>
庚午朔諸孤葬公于金華縣夀溪原友聞以某辱<lb/>
公知最早重趼請銘嗚呼柳下惠聖之和者也而<lb/>
三公不易其介卒窮於三黜公遭時且郷用矣雲<lb/>
<pb n="KR4d0311_SBCK_031-5a"/>
出輙還膏施未光其囿於命也耶銘曰<lb/>
可欲之善莫難於有中庸之德莫難於乆何以有<lb/>
之典則丗守何以乆之源流師友公祖山堂而師<lb/>
東萊學貫體用根榦條枚氣定心夷求福不回絫<lb/>
麾再節用不盡材孰虧孰成蛻和委順易簀琅然<lb/>
忠孝其訓有菀彼阡山暉木潤過者式之我耆夀<lb/>
俊<lb/>
　　　　孺人呉氏墓誌銘<lb/>
孺人呉姓諱妙静臨安將仕郎渭之女承務郎致<lb/>
仕俞君泳之妻子三人修職郎新桂陽軍教授德<lb/>
藻進士德林德棻女二人適進士陳千齡國學呉<lb/>
<pb n="KR4d0311_SBCK_031-5b"/>
元卿呉氏丗以詩書孝友爲家法將仕君四女見<lb/>
聞濡浹皆有淑行孺人㓜尤敏悟誦書知倫類識<lb/>
大義親有疾衣不解帶藥餌非親嘗不進旣嫁踰<lb/>
月而哭其姑以不獲日奉巾櫛爲終身恨歳時感<lb/>
愴烝嘗孔嚴承務君性䟽直不切切規利約衣節<lb/>
食以相之身任家事之勞而𥙿其子於學子未就<lb/>
外傅孝經論語率口授誦聲鏘然塗𥿄淋漓輙喜<lb/>
溢顔面延師聚書斥簮珥無靳色間遣游學裝齎<lb/>
靡宻必經手反必問所習及所與友教授以嘉定<lb/>
甲戍入太學登舎選癸未中甲科明年秋新　天<lb/>
子大饗承務君與孺人俱受𥘉封族姻交賀孺人<lb/>
<pb n="KR4d0311_SBCK_031-6a"/>
愀然曰吾舅姑餘慶也歳侵輟餐以食餓者疫癘<lb/>
手和藥以遺病者内外親黨小不咸爲之委曲開<lb/>
暁使釋然驩洽如𥘉而後已故其殁也哭之皆盡<lb/>
哀實寶慶丙戍六月癸已也年五十有九卜丁亥<lb/>
九月丙午葬于平西郷九山之原教授以某辱與<lb/>
游一日欵門泣且拜曰母氏攻苦教諸兒閔焉日<lb/>
望其成德藻甫得一官垂及迎養而棄之不自意<lb/>
忍死以襄大事百用旣戒敢請銘嗚呼吾母之教<lb/>
某猶君母疇昔需外教之次而失吾母與君同痛<lb/>
割迨今未間也尚忍銘君母哉銘曰<lb/>
山韞玉而長虹水孕珠而五色維子之賢繄母之<lb/>
<pb n="KR4d0311_SBCK_031-6b"/>
德鬰鬰林丘過者必式<lb/>
　　　　呉氏孺人墓誌銘<lb/>
臨安故鍾君子度之妻呉氏守静以寶慶二年六<lb/>
月丁亥卒年六十有四曽祖贇祖憲父渭將仕郎<lb/>
將仕公壻于鍾夫人鍾出也而歸子度男二人長<lb/>
殤次應僑孫二人甫阜孫女二人曽孫三人夫人<lb/>
之卒姑王夫人春秋八十九矣一日呼應僑來前<lb/>
曰吾年至此䘮兒女幾盡繄汝母是頼汝母方哭<lb/>
汝妻吾又哭汝母天乎忍哉丗非無賢婦賢如汝<lb/>
母不多見未嫁時其母苦上氣疾多方療之未愈<lb/>
晨起剔股和糜以進兄孝立感之亦齋戒露禱穴<lb/>
<pb n="KR4d0311_SBCK_031-7a"/>
胸析肝以救遂活其母郷閭稱孝旣嫁吾家一手<lb/>
綜理家務以相汝父汝父得專意問學所與游皆<lb/>
當丗知名士風月佳時論文氣雋諸公索飲亡筭<lb/>
其典中饋隨取輙辦無倦容客去主人頽然奏床<lb/>
鼻息如雷汝母復秉燭料撿中外理明日事矣如<lb/>
是二十四年而婺婺居又二十四年未嘗御鈆華<lb/>
所以孝於奉我者終始如一日記汝父無恙時日<lb/>
侍我昌羊後圃半酣奉觴起舞且歌吾欣然和之<lb/>
汝母手挹新果以薦聲怡氣下吾毎爲盡醉不幸<lb/>
婦姑俱孀相依爲命杯羮必絮寸跬必掖悲歡榮<lb/>
瘁同之今舎我而先吾不欲生矣應僑放聲哭王<lb/>
<pb n="KR4d0311_SBCK_031-7b"/>
夫人亦哭應僑遂奉大母命來丐銘以葬夫孝者<lb/>
百行之本也女而孝於母婦而孝於姑其本立矣<lb/>
以之治身峻而絜以之理家儉而法以之處妯娌<lb/>
婣族和而有禮訓子孫必以學手足親愛有疾痛<lb/>
恨不能分其楚鄰有襁褓失哺惻然遣乳媪日字<lb/>
之如已出歳儉包黍以遺餓者大侵則捐攻苦食<lb/>
淡之積倡郷邑爲粥以食之其風槩有介胄不可<lb/>
犯之色而慈於䘏人其言論識趣雖賢士大夫不<lb/>
能過而信於行事孝之推也於古誼應銘某與其<lb/>
孤應僑厚當銘故中書貳卿嘗銘子度宰木拱矣<lb/>
夫人卜以其年十二月丙申合葬于國昌郷湊水<lb/>
<pb n="KR4d0311_SBCK_031-8a"/>
山之原廼爲之銘銘曰<lb/>
人生兩間與萬物異孝爲之根其榦也義有齊季<lb/>
女孝於事親移之事姑厥孝惟鈞孝著而義松堅<lb/>
玉㓗衆善萃焉皆其枝葉凡得於天悉具是彛不<lb/>
媿于幽維此銘詩<lb/>
　　　　孺人呉氏墓誌銘<lb/>
孺人姓呉氏臨安新溪人呉與同里郎姓丗有連<lb/>
父憲噐孜以妻之生二男思懃懃蚤卒一女嫁呉<lb/>
公棨孫四人謙諤詠該曽孫八人偉儀倬俶伋儼<lb/>
僑俌元孫四人孫曽元女十人人壽七袠鮮矣孺<lb/>
人九十有四上壽也上壽百未必一有有之衰病<lb/>
<pb n="KR4d0311_SBCK_031-8b"/>
日侵食費祝動費掖常也孺人晚益堅強視聽不<lb/>
少衰耄期而堅強累百未必一有有之必含飴擁<lb/>
䣛嬉戯蒲前而後懌以舒孺人身見五丗家數百<lb/>
指矣耄期而堅強身見五丗千百未必一有有之<lb/>
能少長巉巉盡在目中乎孺人一門數十年尊不<lb/>
哭卑兒婦皆七十餘歳時帥諸孫班白者弁者角<lb/>
者髫鬢者羅拜奉觴介夀綵衣紛如也耄期而堅<lb/>
強身見五丗且一門數十年尊不哭卑抑寥乎鮮<lb/>
矣矧能以詩書華其家偉挹郷薦伋升太學勝衣<lb/>
以上層級相師友進未艾也好德者福積善者慶<lb/>
天道可必如此孺人福慶萃於身鍾於後豈偶然<lb/>
<pb n="KR4d0311_SBCK_031-9a"/>
哉卒以紹定戊子十一月丁丑葬以明年十一月<lb/>
癸酉合章塢夫兆思謁銘爲書人之所難天之可<lb/>
必者以勸其奉尊章順相夫勤約以厚烝嘗嚴待<lb/>
骨肉有恩意常事不書銘曰<lb/>
豐難乎其臧也耋難乎其康也繩繩難乎其將也<lb/>
噫盛哉夀母之慶也<lb/>
　　　　鍾孺人墓誌銘<lb/>
余杜門東山下一日有客冒前乞銘其母弗省也<lb/>
旣而言吾聞君子不以已廢人君能使巴清母傳<lb/>
寧能使衛姜母詩乎因改容扣其槪信不可没已<lb/>
孺人鍾姓諱妙清丗居臨安西市年十六歸東市<lb/>
<pb n="KR4d0311_SBCK_031-9b"/>
阮君自勵十九娠而寡父林母陳夙愛甚即而唁<lb/>
之唶唶憐之哭而指其腹曰勿我憐也生男耶守<lb/>
男生女耶守女安之命也逾月得男又即而撫之<lb/>
哭而目其嬰曰天以此厚我矣除䘮歸寧母黨具<lb/>
杯勺相勞苦且泛辭覘之哭而罵曰爾不聞良馬<lb/>
不兩鞍耶亟索車去事舅姑謹於夫時舅殁姑老<lb/>
益謹於舅時姑殁輯睦先後篤於姑時惠誨其孤<lb/>
逢時使成立三孫亦秀爽而生日饒毎自喜曰可<lb/>
以見吾夫地下矣年五十七而卒實紹定已丑五<lb/>
月一日也古者婦人女子居處有圗史之訓行歩<lb/>
有環珮之節用能養其心於禮義孺人里中家人<lb/>
<pb n="KR4d0311_SBCK_031-10a"/>
子耳箴紉機杼之外無它習而芳齡自誓雪明日<lb/>
烈根於天性然歟前是逢時痛父蚤丗無塋爲母<lb/>
預治兆域于錦南平原築堂夀樂環以水竹時奉<lb/>
板輿來游意甚適至是以九月壬申復父魂合葬<lb/>
焉銘曰<lb/>
水有時兮洄石有時兮泐匪泐匪洄兮維婦之則<lb/>
　　　　亡弟子文壙誌<lb/>
洪氏丗居潜山之谷口大父年二十四生我伯父<lb/>
鎡伯父亦以二十四生我弟琥皆冡嗣也琥字子<lb/>
文生於淳熈丁酉二月丙子後余一歳㓜嬉戯相<lb/>
逐長同就外傳旣而余忝一官檣浮轡走胸喘膚<lb/>
<pb n="KR4d0311_SBCK_031-10b"/>
汗曽不免於窮子文循分理生足不趼腰不折而<lb/>
疆畎日斥塗墍日華林沼日蕃爼鮮以奉親籝書<lb/>
以教子優游卒歳兩忘榮辱余未嘗不嘆其計之<lb/>
得也其爲人脩榦豐下而髯行已恪與人信磊落<lb/>
明白不爲深險操切且退然若虚里黨推重寶慶<lb/>
丙戌四月辛卯以渇作一夕不起莫不惋惜之母<lb/>
妻皆増口阮氏男二人日卿庶孫三人尚㓜母夫<lb/>
人慈而肅禮法行於家春秋七十有六失壯子悲<lb/>
不自勝末疾増劇明年九月己亥卒又明年正月<lb/>
壬辰次子璞偕日卿葬夫人于家山鳩起之原從<lb/>
夫兆同日葬子文于西鳩相望三里所兄某攬涕<lb/>
<pb n="KR4d0311_SBCK_031-11a"/>
叙其平生納諸壙<lb/>
　　　　舒夫人墓誌銘<lb/>
余友毛璲君玉書以舒城尉何光華填諱狀一通<lb/>
來曰先大父帥屬諱若訥字辯道丗爲處松陽望<lb/>
族娶葉無子殁繼舒氏諱妙慧婺永康人年二十<lb/>
六來歸生洙次涬次庶子渙文璲父克任㓜子也<lb/>
孫五人璡璲璚璋琡女孫六人慶元已未正月二<lb/>
十六日大父卒後十有四年嘉定壬申十二月八<lb/>
日大母卒得壽七十有八性静而慈相大父惟義<lb/>
之急不以有亡爲解教諸父必儒璲父酷嗜収書<lb/>
鬻田園以庚直借書問字者滿門縱論古今留連<lb/>
<pb n="KR4d0311_SBCK_031-11b"/>
燕飲莫繼燭弗倦至空其家歳庚午春大母且泣<lb/>
且語吾望而取冨貴以華老今顧日貧爾妻死矣<lb/>
母懷居挈爾子游都門或幸成立不成吾死母歸<lb/>
夏鬻荷塘屋得緍錢千二百留半爲菽水不虞備<lb/>
偕璲哭辭以出月移歳改倀倀逆旅莫之省大母<lb/>
訃聞無斗舂以奔䘮父子東望號躃絶已復蘇念<lb/>
惟忍死賣文以辦葬庶乎不孝之罪可末减於是<lb/>
曵𥚑並奏王公貴人門鉤摘繪冩脫手眼青解衣<lb/>
推食不我勒也紹定庚寅璲侍父歸自惟揚倒槖<lb/>
中裝經度窀穸相攸逍遥觀舊址古洞陽之側山<lb/>
明水清妥厥靈爲冝越壬辰二月廼克葬先是璲<lb/>
<pb n="KR4d0311_SBCK_031-12a"/>
母程氏兆金山之陽地卑多潦從弟璋之母程死<lb/>
焚而末殯同日併遷柩骨夾祔于側置田租二十<lb/>
斛入逍遥爲烝嘗供挽道士楊祖雲主岡林仍度<lb/>
一人以丗汛埽烏乎樂莫樂於負米悲莫悲於齧<lb/>
臂髙堂垂白一訣千古爲子若孫者何心哉頼天<lb/>
卑矜積囏苦二十年了大事子幸哀而銘之水激<lb/>
則髙矢激則逺賢父子激於太夫人一言日夜刻<lb/>
厲用能以子雲之筆札孔璋之書檄撥窮起悴還<lb/>
以奉之生之養不過百年而死之奉與山川相爲<lb/>
乆其無憾矣乎小人有母凄其拱木因感愴系之<lb/>
詞以申孝子慈孫之志銘曰<lb/>
<pb n="KR4d0311_SBCK_031-12b"/>
林洞古兮虚壇瑶草春兮芳蘭笙鶴杳兮雲旗閑<lb/>
魂返宅兮吉且安<lb/>
　　　　髙朝散墓誌銘<lb/>
嘉定辛已壬午間成都通守髙才卿泰叔以文學<lb/>
噐能爲西閫賞重某時貟外置間與聞末議回首<lb/>
十寒暑矣其守三嵎﨑嶇走書天目下爲言先君<lb/>
子即窆有年識竁之文猶未也蜀非無宗工可屬<lb/>
必公諸東南庶幾信百丗子好我敢請案髙姓派<lb/>
於齊占籍卭蒲江者丗有隠操珣生孝立孝立生<lb/>
興國嘗大書于屏訓子孫學以忠信孝悌爲本君<lb/>
其長子也諱澤字叔淵少朗悟絶人書一再過成<lb/>
<pb n="KR4d0311_SBCK_031-13a"/>
誦荀楊氏韓柳氏漢唐三國南北諸史皆手抄是<lb/>
非得失反覆究見根極而折以經郷先生趙澥深<lb/>
可之侵尋不耦退謂其子曰基之以孝悌植之以<lb/>
忠信培之以至誠無息天終阨我哉未幾子䇿名<lb/>
奉常君喜見顔面曰天所以逸我也屏舉子業不<lb/>
復省輕車就養笈書以自隨所至雋艾系踵請益<lb/>
危坐縱論其要歸於涵泳孰復而自得幅巾蕭散<lb/>
當路欲一見輙謝去不喜誦佛氏書而戒殺嚴甚<lb/>
曰物我俱生天地間同一氣也用心<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>怛類如此<lb/>
開禧丙寅夏啓手足於普慈郡文學官舎春秋六<lb/>
十有二累贈　郎娶韓氏事姑婉恪能得其懽<lb/>
<pb n="KR4d0311_SBCK_031-13b"/>
心間君客游手課其子容止服御有常度里黨尊<lb/>
爲婦則先君十八年卒贈恭人葬仁惠郷龜山阡<lb/>
從舅姑也君兆卜向六門惟乾食相距三里而近<lb/>
丁卯蜀變淺殯故廬西丙子四月乙酉廼克葬一<lb/>
子即泰叔今朝請大夫知嘉定軍府事一孫允績<lb/>
某官曽孫男女若干人士求仁之方莫切於孝悌<lb/>
忠信四者秉彛所鈞有甚易知易行也往往由之<lb/>
而不知何哉學失其傳爾君得一語之傳於家庭<lb/>
知之至守之篤朝夕省飭欲天理之在我者皆實<lb/>
而無僞其志於仁矣乎明善誠身上可以順乎親<lb/>
則下可以穀爾子冝其至嘉定而大也銘曰<lb/>
<pb n="KR4d0311_SBCK_031-14a"/>
切已之學莫如求仁求仁維何誠善於身孝悌其<lb/>
本忠信其質仁莫近焉落華取實翼翼緜緜是似<lb/>
是傳榮光漏泉何千萬年<lb/>
　　　　佛心禪師塔銘<lb/>
寧宗皇帝在宥三十有一年元嘿無爲以心學仁<lb/>
天下聞主徑山如琰得即心非心之祕賜號佛心<lb/>
禪師婁命就山爲衆說法錫賚甚寵山川震燿夫<lb/>
敬直義方表裏兩盡下學上逹顯微一貫此自昔<lb/>
聖賢相傳之心法釋氏得之證其體而滅其用以<lb/>
成之者性爲圜覺以復則不妄爲楞嚴以勿忘勿<lb/>
助長爲金剛第一義以不失赤子之心爲華嚴最<lb/>
<pb n="KR4d0311_SBCK_031-14b"/>
上乗湛然太虚本無増减雲行月脫隨有昏明頂<lb/>
竅靈關鼻端寂觀一喚覺於意識智得之表而大<lb/>
光明藏無欠無餘　南渡百年間大慧杲以是說<lb/>
授佛照光佛照以授師師寧海國氏子母夢神人<lb/>
遺大珠而娠生有光瑞能言時母戯之曰人從何<lb/>
來曰人中來聞者異之十五出家浄土院十八祝<lb/>
髮二十游方卅一得法於佛照𥘉束包問津雙徑<lb/>
見大慧髙弟仁扣以當時千七百衆咨决之要得<lb/>
狗子無佛性話黙領去江湖徧叅群疑塞匈還求<lb/>
决佛照於台之報恩夜參聞舉丗尊鞭影語曰見<lb/>
鞭影而行非良馬也言下有省旦日入室問不思<lb/>
<pb n="KR4d0311_SBCK_031-15a"/>
善不思惡正恁麽時如何是琰上座本來面目師<lb/>
云佛手遮不得曰恁地也未夢見在乆之從過靈<lb/>
隠苦研精索至忘食寢佛照勇其進痛施砭劄師<lb/>
終以未徹憤悱遂謁證老衲於番易聞旁僧商略<lb/>
雲門話墮語云那裏是這僧話墮處豁然洞見佛<lb/>
照從前機用義諦宻融智辯捷出九萬里風在下<lb/>
矣還參於育王佛照迎呼曰大事辦耶尋復從過<lb/>
是山朝莫激揚極其造詣佛照毎語人曰我握佛<lb/>
柄以來的契吾機惟琰耳其賞屬如此繇育王分<lb/>
座出主南劒之含清歴越之能仁明之光孝建康<lb/>
之蔣山皆迫而後應最後天童與是山宸命也師<lb/>
<pb n="KR4d0311_SBCK_031-15b"/>
見趣髙深提倡直截所至禪衲川赴平居簡黙似<lb/>
不能言及籌室勘驗學徒如驚雷忽電不容湊泊<lb/>
領衆嚴而奉已約應物圎而處事定叢林推敬謂<lb/>
浙中尊宿獨此翁因共稱浙翁住山八年春秋七<lb/>
十五矣以退休請未獲命一日忽剡遺奏遣書别<lb/>
素所往來公卿抵莫問侍者曰鐘鳴未曰已鳴大<lb/>
書偈擲筆端逝寶慶𥘉元秋七月戊寅也越九日<lb/>
塔于東<graphic n="KR2333" url="https://raw.githubusercontent.com/kanripo/KR-Gaiji/master/images/KR2333.png" mimeType="image/png"/>之麓其徒了阡以師六㑹語要介法戒<lb/>
謁辭圗堅銘曰<lb/>
佛果有心萬籟沉沉佛果無心萬象森森靈明溥<lb/>
通徹古徹今契非其真杳不可尋佛照鉗椎雲門<lb/>
<pb n="KR4d0311_SBCK_031-16a"/>
芥鍼是印非印脫鑛鑄金沕萬古淵閉陽闢隂砲<lb/>
車起雲奮霹靂音川鬽澤恠腦裂氣瘖湏臾恬霽<lb/>
天垂斗參無去無來谷髙岸深護窣堵波龍公夜<lb/>
吟爲蜜說甜以詔主林<lb/>
　　　　二鍾君墓記<lb/>
臨安亭川鍾氏景常生子淵子淵生福州助教億<lb/>
億二子長貴州助教俊卿字子明次將仕郎仁卿<lb/>
字子壽子明娶徐氏生端禮蚤卒次端詳一孫與<lb/>
齡子壽娶龔氏生端謨端誼二女適施大用龔奐<lb/>
二孫道齡佑孫子明忼慨機警遇事無留難子壽<lb/>
通而敏文多成誦生相後十年志鈞材耦以力業<lb/>
<pb n="KR4d0311_SBCK_031-16b"/>
相摩厲凡所規畫兄不自謀必以咨諸弟弟劑度<lb/>
可否聽兄决之壎倡篪和如出一人以故積居懋<lb/>
化中權而獲厚生理旣𥙿又相與以輕財急義聚<lb/>
書樂教爲聲華勝士往往願交邦大夫亦賔禮異<lb/>
等居旁池園深秀結堂竹石間扁以丗友暇時相<lb/>
携娛娭華髮交映兒姪迭起奉觴爲壽雍如也子<lb/>
夀年六十有四以紹定庚寅十一月晦卒越明年<lb/>
八月五日子明卒得年七十有五二君無恙時誓<lb/>
生無異廬死無異兆治夀竁於新安郷南山之原<lb/>
右左以序至是同卜以其年十一月丙申葬焉惟<lb/>
孝友于兄弟知孝於其親而思手足均父母之遺<lb/>
<pb n="KR4d0311_SBCK_031-17a"/>
體則能友矣兄弟之子猶子也知伯叔父即吾父<lb/>
從兄弟即吾兄弟則能丗其友矣子明子夀之友<lb/>
後人盍求以丗之乎嗚呼和樂而家道昌睽疑而<lb/>
外侮起又可不懼乎余探二君友愛之情併誌之<lb/>
使其子各刻一通藏諸墓以尉九原云十月望日<lb/>
於潜洪某記<lb/>
　　　　羅迪功墓誌銘<lb/>
行於蠻貊易行於州里難行於閨門尤難愈近愈<lb/>
不可以矯揉欺也三代直道微俗日益薄有能積<lb/>
忠利平實之踐使郷人尊而信家人親而化耳目<lb/>
所接得臨安羅君介圭元度焉曽祖將仕曉祖文<lb/>
<pb n="KR4d0311_SBCK_031-17b"/>
學虨父將仕若濟聚族以恩義相陶浹三丗不異<lb/>
㸑君意承厥考弗懈偕夫人廑苦節約以奉烝嘗<lb/>
酬應内外一簮弗營其私倒已槖且弗靳而量淺<lb/>
機深之戒毎爲子姪誦之肅雝一門自爲師友升<lb/>
其堂詩書之聲鏘如也紹熈甲寅水穀賈騰躍道<lb/>
殣相枕前是里中貸子錢者計緍累萬君嘆若救<lb/>
死不澹何忍更責若償裒劵焚之他歳饑疫率推<lb/>
食饋藥以振羸乏惟恐不我聞郷鄰信其長者有<lb/>
訟不之有司而之君取平相踵也人性皆善氣質<lb/>
厚薄則有不齊而行事因之君於善利取舎之間<lb/>
擇明而守確旣行於其家又行於其郷天者厚矣<lb/>
<pb n="KR4d0311_SBCK_031-18a"/>
歳癸卯蓮異葩同跗擢于沼而子震龍生壬午玉<lb/>
燕巢于庭辛卯異竹産於書塾之廡義方發祥蘭<lb/>
院競爽震龍聲撼膠序舎選以優升君時七袠遭<lb/>
逢　慈明大慶遂𬒳𥘉品封天於厚德之報未垠<lb/>
也明年二月乙卯以微疾考終于家巷哭多失聲<lb/>
十一月庚申葬平西上沈塢夫人先六年卒同兆<lb/>
子男四震龍正奏名進士次友龍從龍一龍女四<lb/>
適俞元龍俞鎔呉伯振郎應午孫男六女二銘曰<lb/>
盡已忠乎推已恕乎踐其著乎處其𥙿乎噫庶乎<lb/>
元度乎<lb/>
　　　　獅巖沈君墓誌銘<lb/>
<pb n="KR4d0311_SBCK_031-18b"/>
浙漕貢士沈湀與余交歩趨語黙中度文中律執<lb/>
親䘮啜𬞞處獨不見齒者三年一日舉内外柩四<lb/>
竣事謁余銘其先大父獅巖君墓孝子慈孫之請<lb/>
不得辭也沈氏望呉興避五季亂徙瑞安丗以儒<lb/>
名家惟正生忠訓咸咸生特奏琮琮生君諱賁字<lb/>
成伯年七十有三以慶元己未五月十日卒娶給<lb/>
事劉公安上姪女先卒子二振蚤卒抃未除君䘮<lb/>
卒女二適進士鄔說許仲承孫一湀女孫三湀承<lb/>
考志以紹定己丑十一月癸酉葬君于横山考祔<lb/>
焉君少負英氣身七尺射命中聞舊臣宿將說中<lb/>
原事輙慷慨流涕間往來武夷考亭諸山從偉人<lb/>
<pb n="KR4d0311_SBCK_031-19a"/>
訪異聞得八陳微指因㑹稡諸家方圎竒正之說<lb/>
著書數千言附以孤虚六甲占風望氣之法期於<lb/>
有用學成不售杜門評論諸史究見成敗得失以<lb/>
寄憤鬰氣岸㓗然湛盧青萍之在匣有不可蟠屈<lb/>
者而行已居家動合繩矩事母劉夫人以孝聞訓<lb/>
育猶子収拾師友遺孤乳保之若已子董勸里丁<lb/>
郷校之役若家事行義著矣猶未足爲君多也丙<lb/>
戍風潮之變死者山積君旣負母如亢爽群從少<lb/>
稚<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>至轟豗澎湃震掉心目跬歩不能進相與號<lb/>
呼於浮沉中君奮前不顧手挈而登之人人得脫<lb/>
魚鼈之涎而君二子反迷失道莫知所之或唁君<lb/>
<pb n="KR4d0311_SBCK_031-19b"/>
君曰是有命旣而亦皆免於難士平居暇日孰不<lb/>
知志士仁人爲可慕猝然之變壓于前死生禍福<lb/>
垂於一髪未有不志移氣奪擇利以自謀於此能<lb/>
委命徇義寧忘其身忘其子而不忍遺兄弟之子<lb/>
其惟近古之卓行乎先是君家東美躬行二君子<lb/>
從伊川先生游得其學特奏未冠以明經走京師<lb/>
試行臺爲貢士第一遂介從弟游伊川門君學得<lb/>
於特奏就正於東美抗志制行信有自來哉銘曰<lb/>
學出伊洛如江河近接其流渚而沱釃爲洫渠引<lb/>
沚阿滲漉所及黍與禾有相之道嘉且多壬辰冬<lb/>
十有二月庚寅於潜洪某撰<lb/>
<pb n="KR4d0311_SBCK_031-20a"/>
　　　　呉致政墓誌銘<lb/>
東朝慶霈臨安呉君孝先謙仲以子元卿爲太學<lb/>
諸生封𥘉品官越再歳紹定癸巳春正月壬申卒<lb/>
夀六十有八先是君未屬疾晨起語家人吾夢遊<lb/>
穹林邃洞三茅君命之坐殆非乆於人間丗者自<lb/>
今勿以肉食進越半月曰吾殆病矣四肢百骸無<lb/>
所苦而胃少弱自今勿以粒食進惟日飲參棗湯<lb/>
兩瓦桮又半月曰參棗煮湯固佳未免烟火氣棘<lb/>
人第汲井花水飲我可也如是者又半月水不復<lb/>
飲矣翛然一榻神恬氣明親交省候人人起道寒<lb/>
温叙殷勤去則執手訣别以寡慾延年樂善受福<lb/>
<pb n="KR4d0311_SBCK_031-20b"/>
爲勸唅殮葬祭纎悉治命忽整衿曰吾苦目眚累<lb/>
年今劃若開明亟取筆來書頌甫畢而坐瞑莫不<lb/>
異之君讀書務實踐耻爲口耳之學晩勌遊埸屋<lb/>
移志道家書得谷神琴心之旨毎謂其說與吾儒<lb/>
同歸手稡孔子子思孟子仁義孝悌之訓自出機<lb/>
杼纂爲科典亡慮萬餘言冠珮宣誦聽者竦立家<lb/>
事付諸子深居燕坐飛神御氣排膠葛而泝沉寥<lb/>
超揺八極之表水旱緑章精禱雨霽遲速言輙驗<lb/>
静則虚虚則明故也性冲澹不忮競而篤愛敬治<lb/>
家嚴而有節端黙堂皇内外無履聲待人接物恕<lb/>
而慈嘉定已已大疫暴骼莫揜君募致累萬舉佛<lb/>
<pb n="KR4d0311_SBCK_031-21a"/>
老㑹歸之明年歳大侵道殣相枕首發私廩爲粥<lb/>
以食餓者巨家相率致助全活不可計又明年榖<lb/>
騰躍猶故盡出伏臘之儲損直以糶爲郷里先而<lb/>
包黍以遺飢紉絮以濟寒和藥以拯病歳其常也<lb/>
人有善誦美如已出有不善惻然閔其失本心見<lb/>
義勇前苟利於衆不退顧見賢起敬起慕不暇隣<lb/>
曲小故傷和雍容談笑以平其忿而人犯之不校<lb/>
親族以事咨訪立爲劑量輕重使不失凖雖童稚<lb/>
必拱而忠告其篤於信道而誠於善自少壯至老<lb/>
猶一朝夕也卒之日郷閭逺邇嗟惜不容口室鍾<lb/>
氏先六年卒墓在福昌玉泉山君以其年八月甲<lb/>
<pb n="KR4d0311_SBCK_031-21b"/>
申合葬焉曽祖某祖某父某將仕郎男五元卿和<lb/>
卿舜卿舟卿德卿皆業詩二女適進士鍾甫錢克<lb/>
俊孫男七人道家以清静自然爲宗致柔返朴而<lb/>
虚其心所以求道也東郭順子人貌而天虚縁而<lb/>
葆真清而容物深於道矣君中扄虚明内行純固<lb/>
蓋淵乎似之委蛻乗化冝有以異於人哉某省疾<lb/>
牀下辱以幽竁之銘屬掛劒之義不可寒也銘曰<lb/>
深根寧極絶外營危坐内照虚白生龍章虎籙提<lb/>
玉衡鞭風駕霆溘上征九光前導八景迎祗欵寥<lb/>
陽朝通明紫皇潜簡一念精瑶宫璇臺敕標名積<lb/>
功滿千道紀成拍手下招僊人盈獨騎黃鶴凌太<lb/>
<pb n="KR4d0311_SBCK_031-22a"/>
清遺劒墮舄摇寒晶雲氣紛葱護佳城<lb/>
　　　　郎迪功墓誌銘<lb/>
余自郎曹以言事擯僑居西市距君舎二里所嘗<lb/>
過君飲君時已七十餘姿狀厖艾髯髮盡白酒酣<lb/>
慷慨道平生經行山川之險易風俗之媺惡及可<lb/>
喜可愕事纚纚有本末且言開禧𥘉淮楚繹騷身<lb/>
在圍城中間以竒畫干主帥用輙中圍解欲官僕<lb/>
掉頭挾所得胡人弓矢徑歸毎北風塵起拂絃撫<lb/>
笴猶踴躍自喜恨不獲窄𫀆快馬蹴踏冰雪効驅<lb/>
馳也語畢目光烱然如秋隼之欲擊意甚壯之問<lb/>
君何以不從戎曰吾宗本詩書家也景德六年逺<lb/>
<pb n="KR4d0311_SBCK_031-22b"/>
祖簡登進士第仕至工部侍郎名在國史衣冠中<lb/>
絶落莫幾二百年物乆鬰必怒奮貨乆居必暴贏<lb/>
僕少游四方閱人多視諸孫當有以儒科進者歸<lb/>
出槖中裝延師教之晝綜理家事夜張燈挾筴坐<lb/>
孫輩傍吟諷與相應和老者未寢少者不敢懈以<lb/>
故偉伋能力于學紹定壬辰同忝科第以續前脉<lb/>
僕藉是亦階𥘉品孰與鶡冠多因扣君養生以何<lb/>
術曰寡慾安生以何術曰寡怨治生以何術矍然<lb/>
揺手曰是非考功所當問老夫亦不能語考功也<lb/>
余今浮湛周行媿且病念君渉多而見博年耆而<lb/>
識明沼魚畦卉可以永日欲歸效太史公訪所過<lb/>
<pb n="KR4d0311_SBCK_031-23a"/>
長老從君執筆記所聞而遽以不起赴噫惜哉君<lb/>
郎姓在漢爲安丘人在魏爲中山人唐五季以來<lb/>
丗爲杭之臨安人贇生瑀瑀生孜孜生君君諱思<lb/>
字伯永性明直無機械事母老彌篤撫鞠猶子盡<lb/>
恩平居意色沈毅閨門整暇與人言是是非非不<lb/>
茍同臨財義不立責劵而樂周急生以紹興庚辰<lb/>
卒以端平乙未十一月八日娶章氏封孺人男三<lb/>
謙詠該季蚤卒女嫁施廷祀孫男七偉前紹興酒<lb/>
官儀俶伋新慶元市舶務儼僑俌孫女四曽孫男<lb/>
女十二卜以明年三月壬申葬君于章塢先域偉<lb/>
伋奉大母命來乞銘曰曽大母嘗得銘大父不得<lb/>
<pb n="KR4d0311_SBCK_031-23b"/>
銘寜不葬惟先生哀憐之因次第其說系之銘曰<lb/>
動以任乎時爲冨静以安乎命爲壽四丗而林立<lb/>
一科而𡵨秀其蓻之深封之茂也夫<lb/>
平齋文集卷第三十一<lb/>
</p>
<p>
</p>
  </div>
</body>
</text>
</TEI>
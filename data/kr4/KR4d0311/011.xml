<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0311_SBCK_011-1a"/>
平齋文集卷第十一<lb/>
　　箴<lb/>
　　　　緝熈箴<hi>并序</hi>
臣　月正元日　皇帝陛下御大慶殿受朝朝<lb/>
退中出奎畫詔増𥙷講讀官夫天下之務衆矣而<lb/>
學爲大故二典莫先於若稽古　陛下襟道佩德<lb/>
軌堯矩舜履端於始典學是崇豈特漢丗重席於<lb/>
正旦以華觀聽哉虚心遜志日再御緝熈延見儒<lb/>
臣峩冠垂紳魚雅就列凢皇王帝霸之所以治天<lb/>
地民物之所以立莫不聚辨居行以進乎罔覺臣<lb/>
寡陋不足以望日月之末光躐升勸誦榮燭縑簡<lb/>
<pb n="KR4d0311_SBCK_011-1b"/>
退惟恭在責難敬在陳善輙効虞人官箴王闕謹<lb/>
拜手稽首裁减一篇昧死塵獻于進讀之始文詞<lb/>
骫骳而毣毣寸忠日以髙明光大望　陛下伏惟<lb/>
聖慈特垂采擇其辭曰<lb/>
灝穹生民作之君師中立一身宗主兩儀仁在自<lb/>
弘敬在自約剛在自克明在自覺蓋尊莫尊於德<lb/>
性微莫微於道心正能養於蒙則如泉之始逹慾<lb/>
不窒於損則如澤之彌深是以大學止於至善中<lb/>
庸必謹其獨凖繩規矩檢百爲於將動盤杅几杖<lb/>
収一念於未逐惟定可以澄萬化之源惟虚可以<lb/>
來萬善之益惟博易可以培人材之氣惟寛静可<lb/>
<pb n="KR4d0311_SBCK_011-2a"/>
以𥙿民生之力五事乃饗帝之本九經實用丗之<lb/>
則關雎麟趾之意存則王政舉常棣葛藟之義明<lb/>
則天彛植此帝王所以正心而脩身齊家而治國<lb/>
彼惠而姣臨春昭陽豈不爾思伐德之鋩彼醲而<lb/>
郁糟隄肉林豈不爾思傷生之鐔况淫樂者志必<lb/>
荒沈湎者氣必昏前靡顧乎太華之壓後遑恤乎<lb/>
滄溟之翻以四海大命供方寸之侈以百丗惡名<lb/>
易一息之懽胡不思天命之不易王業之至艱欽<lb/>
哉母謂天髙厥鍳匪近相在爾室莫見乎隱母謂<lb/>
民卑其聽易欺鼔鍾于宫莫顯乎微故清燕而居<lb/>
必如駿奔在廟之頃嚮晦而息必如辨色眡朝之<lb/>
<pb n="KR4d0311_SBCK_011-2b"/>
時所觀貴大母梏於隘所慮貴逺母局於淺母功<lb/>
之徼維莠驕驕母利之涸維木濯濯母名之慕而<lb/>
實之棄母才之尚而德之遺母任賢而貳母去邪<lb/>
而疑母愛直而䟽母喜正而違事母輕於舉而中<lb/>
畫令母易於出而遽移優游則威權遷姑息則紀<lb/>
綱壞牽親故之私恩則虧人心之公玩左右之小<lb/>
慧則累君德之大以至舟偏重則失平藥泛試則<lb/>
徒快朝不和何以和於野内未治何以治乎外是<lb/>
皆有國者之通患願治者之深戒於戯道自學而<lb/>
入治自學而出思王度於祈招知稼穡於無逸惡<lb/>
旨酒好善言三王四事之樞要放鄭聲逺佞人四<lb/>
<pb n="KR4d0311_SBCK_011-3a"/>
代禮樂之根極行必力行積必眞積小臣詔讀敢<lb/>
告執㦸<lb/>
　　　　好軒箴<lb/>
典午稱好不與物忤其圜外方中者歟稽之三代<lb/>
直道則未也子斐名軒之意不可不箴<lb/>
人心如面醜妍異姿譽醜爲妍嫫突西施丗道如<lb/>
樂雅淫異曲指淫爲雅韶遜桑濮离婁師曠惟明<lb/>
以聦阿邑莫辨塗耳目同如好好色大學所貴懷<lb/>
我好音詩人取義理有攸當孰謂其誣而或反之<lb/>
非欺則䛕以言餂人君子不予隱惡揚善聖人所<lb/>
許侯魯男子善學展禽欲師德操斯軒斯箴<lb/>
<pb n="KR4d0311_SBCK_011-3b"/>
　　銘<lb/>
　　　　可齋銘<lb/>
子斐佳公子篤學好脩詞葩而履方以可名齋玉<lb/>
堂老仙記之某贅爲作銘<lb/>
仕止乆速始終條理中清中權我則異是繄聖之<lb/>
時天地相似賢希乎聖考祥視履謟驕不作端木<lb/>
所喜簡以自將子桑伯子事稽厥冝不啻足矣欲<lb/>
進乎道尼母以柅樂而好禮如金就砥敬以行簡<lb/>
如弓矯矢任重致逺其謂斯士盤洲有孫玉雪蘭<lb/>
芷垂髫拱立一語提耳挾山超海不可則止我與<lb/>
聖賢相去半跬爲所可爲如詘伸指勿謂僅足稅<lb/>
<pb n="KR4d0311_SBCK_011-4a"/>
駕旋軌光昭前聞銘在齋几<lb/>
　　　　三研銘<lb/>
瓦得之梓潼令端得之五羊醫子石得之天目黄<lb/>
冠叄銘之<lb/>
艮其埴坤其閾坎其洫蔡而墨之離其食<lb/>
金聲而方玉紺而章洸洸乎泱泱乎三代禮樂之<lb/>
藏<lb/>
割<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>龍之膽剖玄鵬之卵霆耶風耶此其筦<lb/>
　　　　蠖室銘<lb/>
室在聞復閣衡維摩方丈五去一從半之三面禇<lb/>
屏闢左牖以受朝陽之光孜禪作也余爲名以蠖<lb/>
<pb n="KR4d0311_SBCK_011-4b"/>
今二十餘年矣而閑居讀書其中似非偶然者不<lb/>
可不銘銘曰<lb/>
天地四維八尺之璣日月兩燿八尺之表中立吾<lb/>
身宇宙而人心統元識肧腪太極有室衡㝷此身<lb/>
此心如璣之斡如表之臿屏宻牖明體舒氣平其<lb/>
處也眇其運也杳萬古在前後千億年六合爲大<lb/>
微一塵芥悉受以虚不欠不餘溥通妙用縱横錯<lb/>
綜屈必有伸所致者神伸必有屈所養者德屈伸<lb/>
相生天命流行維欽厥止青山在几<lb/>
　　　　端齋銘<lb/>
王孫保之丞臨安有廉静稱與余篤相好也滿别<lb/>
<pb n="KR4d0311_SBCK_011-5a"/>
爲言先大夫蚤以端人爲過庭訓荏冉四十餘年<lb/>
矣心之所存身之所履未嘗不凖於端日營一室<lb/>
<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>父書其中將歸而熟讀益求所謂端者子盍爲<lb/>
我發焉余<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然有感於切磋之義遂爲之銘曰<lb/>
猗君子兮身端行莊以端爲符詔子直方義以方<lb/>
外内主乎敬敬勝百邪何適非正容色辭氣所貴<lb/>
者三日省厥身居與道參視聽言動所勿者四日<lb/>
用其力欲仁斯至冨貴利逹孰無是心所不可爲<lb/>
枉尺直㝷貧賤困苦夫豈其願所不可悔任重道<lb/>
逺無餒則大無欲則剛萬鍾一瓢緼𫀆繡裳太山<lb/>
積雪蒼松鐵色黄河怒濤孤峯斗立維古端人悠<lb/>
<pb n="KR4d0311_SBCK_011-5b"/>
悠我思惟今端人尚其似之聖賢參前一室環堵<lb/>
母貳爾心受天之祐<lb/>
　　　　阮逢時澹庵銘<lb/>
人統氣形中涵太冲不將不迎虚静明通物誘而<lb/>
遷逐外忘内天理人慾彼進此退有醴其醲勢利<lb/>
之酣有飴其美聲色之甘飽心生疾快意起競能<lb/>
寡其欲自還所性盎乎春融寥乎秋清靚乎深淵<lb/>
汨乎大羮脫機削械未散之樸郤紛屏華可乆之<lb/>
約朋來斯孚匪宻匪踈事至斯應匪亟匪徐左圗<lb/>
右書前槐後竹明月在池白雲滿谷琴入希微詩<lb/>
造和平神怡體舒赫胥大庭以此事先以此燕後<lb/>
<pb n="KR4d0311_SBCK_011-6a"/>
鄙聞而寛薄見而厚噫委命則恬任理則眞收歛<lb/>
則敬警省則仁方寸寜極萬象化醇味此無味名<lb/>
其實賔<lb/>
　　　　龔時俌庸齋銘<lb/>
顥穹生民秉彛好德本體明清實用平直耳目口<lb/>
鼻此性形色仁義禮智此心知識父止父道子共<lb/>
子職郷黨恂恂閨門翼翼是爲天常亦曰帝則無<lb/>
哲無愚無今無昔雞鳴而起向晦而息夏葛冬裘<lb/>
渇飲飢食順而循之如水就濕背而反之如木倒<lb/>
植夙夜匪懈如穎斯栗旦晝或汨如皦斯蝕秩叙<lb/>
諏謨信謹稽易學爲入門敬是居域無事而擾凢<lb/>
<pb n="KR4d0311_SBCK_011-6b"/>
夫擿埴與時而中君子安宅體認要精踐守貴力<lb/>
行著習察有舜無跖經名而廬<hi>慈湖名其母夫人墓廬曰天經</hi>庸<lb/>
名而室允蹈斯義勿問元吉<lb/>
　　　　鶴巖銘<lb/>
東天目支峯曰雲鶴巖雲冒其顛輙雨鶴未嘗見<lb/>
也壬戌春群鶴見某叨奉常第己卯秋再見子有<lb/>
翁冠郷選夫豈偶然哉翁所居與巖直因以鶴巖<lb/>
自命昻昻中林奮爲時瑞巖瑞翁耶翁瑞巖耶銘<lb/>
曰<lb/>
天作髙山東西兩目虬潜西淵鶴盤東谷枕西之<lb/>
沱宅東之阿與虬委蛇與鶴婆娑鶴禀乎陽維君<lb/>
<pb n="KR4d0311_SBCK_011-7a"/>
子性清哉伯夷浩然鄒孟鶴遊乎隂維君子居顔<lb/>
氏陋巷孔明草廬導陽而鳴九霄咫尺脫隂而升<lb/>
萬里瞬息在易後天尻坎頂離葆此純白觀象玩<lb/>
辭<lb/>
　　賛<lb/>
　　　　老人壽容賛<lb/>
徹也禪葆也僊静也淵全也天<lb/>
　　　　崔先生壽容賛<lb/>
清獻之清忠定之定杭海健㠶燭天老鏡<lb/>
　　　　白李韓柳賛<lb/>
壬午春行劒利萬山中乞漿野人家小憇見壁間<lb/>
<pb n="KR4d0311_SBCK_011-7b"/>
唐人像四頗有思致扣所從來主人謂探籌得之<lb/>
遂售于我四君子聲名俱震燿一丗俱以事貶香<lb/>
山昌黎還爲名法從柳州竟爲蕉荔留太白且騎<lb/>
鯨不返矣中苟無媿讎我者豈能終病之少餒焉<lb/>
好我者不能翼而奮也人耶天耶戊子夏五西市<lb/>
暴梅因太息爲之賛<lb/>
忠南夜郎零陵潮陽地何凉凉人何堂堂如星在<lb/>
天垂精耀芒隕而爲石桀立不僵如水行地茫乎<lb/>
望洋激而之山歕薄淋浪不縮不張不軋不揚繄<lb/>
人之鬰斯天之昌理有消息時有通塞禍同福殊<lb/>
剛柔異則柔必有麗剛能自植剛窮斯返柔窮愈<lb/>
<pb n="KR4d0311_SBCK_011-8a"/>
窒否終則傾屯終則泣剥終碩果坎終叢棘士寜<lb/>
剛躓母坐柔踣吾以四子占終於易<lb/>
　　　　東山渡水布袋賛<lb/>
半進半退是罥是礙且請老師放下布袋<lb/>
　　　　蜀繡轉經觀音賛<lb/>
觀丗間音非丗間音非丗間音觀丗間音咦一卷<lb/>
旁行雙點<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>無人識得老婆心<lb/>
　　　　昭君賛<lb/>
彼姝者子丰兮孌兮懷我好音邦之媛兮今夕何<lb/>
夕而恍此見兮雖然賢賢易色可也<lb/>
　　　　莫愁賛<lb/>
<pb n="KR4d0311_SBCK_011-8b"/>
美目盻兮清揚婉兮悠悠我思室而逺兮還予授<lb/>
子之粲兮雖然好德如好色可也<lb/>
　　　　鍾冠之出山佛賛<lb/>
聞何法來爲何事岀放妙光明作大饒益<lb/>
　　　　題子馨弟寄容<lb/>
髯星星而氣腴眉垂垂而意舒易足而寡求危坐<lb/>
而深居此吾家之少游㓜輿也聽風雨於對床約<lb/>
雲山之卜廬朝奉親而撰屨夕課兒而讀書吾其<lb/>
歸乎<lb/>
　　雜文<lb/>
　　　　兩漢詔令緫論<lb/>
<pb n="KR4d0311_SBCK_011-9a"/>
自典謨訓誥誓命之書不作兩漢之制最爲近古<lb/>
一曰䇿書其文曰維某年月日二曰制書其文曰<lb/>
制詔三公三曰詔書其文曰告某官如故事四曰<lb/>
誡勑其文曰有詔勑某官此其凢也䇿有制䇿詔<lb/>
䇿親䇿勑有詔勑璽勑宻勑書有䇿書璽書手書<lb/>
權書赫蹏書詔有制詔親詔宻詔特詔優詔中詔<lb/>
清詔手筆下詔遺詔令有下令著令挈令及令甲<lb/>
令乙令丙諭有口諭風諭譙諭宥罪有赦訓諸王<lb/>
有誥召天下兵有羽檄要詰有誓約延拜有賛以<lb/>
致有報有賜有問有詰又有手迹手記詔記其曰<lb/>
恩澤詔書寛大詔書一切詔書及哀痛之詔隨事<lb/>
<pb n="KR4d0311_SBCK_011-9b"/>
名之此其目也䇿命簡長二尺短者半之以篆書<lb/>
罷免用尺一木兩行以隷書遺單于書牘以尺一<lb/>
寸選舉召拜亦書之尺一板古今篆隷文體曰鶴<lb/>
頭書與偃波書俱詔板所用在漢則謂之尺一簡<lb/>
詔書有眞草又有案案者冩詔之文一扎十行細<lb/>
書以賜方國扎牒也孟康曰漢𥘉有三璽蔡邕獨<lb/>
斷曰天子六璽皆白玉螭虎紐輿地志曰漢封詔<lb/>
璽用武都紫泥故制詔皆璽封尚書令印重封唯<lb/>
赦贖令司徒印露布州郡詔記緑綈方厎用御史<lb/>
中丞印通官文書不著姓司隷詣尚書封胡降檄<lb/>
著姓非故事詔書皂囊施檢報書緑囊宻詔或衣<lb/>
<pb n="KR4d0311_SBCK_011-10a"/>
帶間丹書藏之石室策書藏之金匱此其制也漢<lb/>
丗代言未設官王言作命厥意猶古而討論潤色<lb/>
亦間有其人髙后令大謁者張澤報單于嫚書淮<lb/>
南王安善文辭武帝每爲報書及賜常召司馬相<lb/>
如視草光武荅北匈奴藁草司徒掾班彪所上至<lb/>
永寧中陳忠謂尚書出納帝命爲王喉舌諸郎鮮<lb/>
有雅材每爲詔文轉相求訪且辭多鄙固遂薦周<lb/>
興爲尚書郎秦少府吏四人在殿中主發書謂之<lb/>
尚書漢因之武昭以後稍重張安丗以善書給事<lb/>
尚書囊簮筆事武帝數十年後漢始置尚書郎三<lb/>
十六人主作文書起草月賜赤管大筆隃麋墨此<lb/>
<pb n="KR4d0311_SBCK_011-10b"/>
其造命之原也詔御史大夫下相國相國下諸侯<lb/>
王御史中執法下郡守制下御史御史大夫下丞<lb/>
相丞相下中二千石二千石下郡太守諸侯丞相<lb/>
從事下當用者如律令郡國長史上計丞相御史<lb/>
記室大音讀勑畢遣以詔書部刺史奉詔條察州<lb/>
所察母過六條守令則承流宣化使田里咸知上<lb/>
意此其奉行之序也君能制命爲義臣能承命爲<lb/>
信君不能以義制命則無以使人心丕應惟命之<lb/>
承故夫夜下詔書決之亟也甲寅書報應之疾也<lb/>
母下所賜書幾事宻也封還詔書渙號不容於輕<lb/>
出也更報單于書辭令不嫌於修飾也六月甲子<lb/>
<pb n="KR4d0311_SBCK_011-11a"/>
詔書非赦令皆蠲除之雖反汗猶愈於遂非而稔<lb/>
惑也有司母得言赦前事所以示民信也䇿書泰<lb/>
深痛切君子作文爲賢者諱所貴乎體之識也昧<lb/>
死奏故事詔書二十三事所重乎祖宗良法美意<lb/>
之得也璽書封小詔書獨下抑不可不慮其賈疑<lb/>
而召激也案尚書大行無遺詔詔書獨臧嬰家及<lb/>
安得詔書封三子事姦隱於倉卒詐售於危疑尤<lb/>
有國者所當謹察而不可忽也知此則知所以造<lb/>
命知所以造命則知所以奉行矣然有不敢奉詔<lb/>
者有期期不奉詔者有以死争不奉詔者有詔數<lb/>
彊予然後奉詔者猶或許之蓋所以養士氣也若<lb/>
<pb n="KR4d0311_SBCK_011-11b"/>
其奉行不䖍則有常刑故廉問不如吾詔者以重<lb/>
論敢有議詔不如詔者皆腰斬詐詔者當棄市格<lb/>
詔者亦當棄市矯制者腰斬誤宣詔者應罰金令<lb/>
下腹誹者論死誹謗聖制者當族謂詔書不可用<lb/>
者丞相御史劾之無承用詔書意者御史奏之而<lb/>
奉詔不謹者皆坐以不敬丞相𬒳䇿書則歩出司<lb/>
農發詔書則鳴皷其嚴如此當時猶不能盡然始<lb/>
而奉詔不勤終而遏絶詔命始而撟䖍終而擅詔<lb/>
以至詐下詔書詐作詔板僞作璽書假爲䇿自書<lb/>
詔以授廉級陵夷紀綱板蕩而國命之柄移大抵<lb/>
外戚宦官之禍闔闥稱制實肧胎之有天下者可<lb/>
<pb n="KR4d0311_SBCK_011-12a"/>
不鑒哉按藝文志儒家髙祖傳十三篇髙帝與大<lb/>
臣述古諭及詔䇿文帝傳十一篇文帝所稱及詔<lb/>
䇿當時㑹稡蓋有其書遷固必采取諸此先漢詔<lb/>
遷多以上曰書固間因之一詔或二三出詳略及<lb/>
用字亦有不同疑不能無刪潤髙帝未即位遷不<lb/>
書詔惟重祠敬祭詔見封禪書景帝紀遷不書詔<lb/>
其議太宗廟樂舞制詔附見文帝紀文帝於陳武<lb/>
等議謂且無議軍見於律書當亦是詔固不書後<lb/>
漢詔有以東觀漢記漢名臣奏等書見於注其改<lb/>
詔爲制爲誥或謂避武后諱丗祖官王閎子詔附<lb/>
見董賢傳曄書逸之大氐史遷所筆皆有深意固<lb/>
<pb n="KR4d0311_SBCK_011-12b"/>
文贍而意不逮曄則文亦不逮乎固矣某假守龍<lb/>
陽俗古事簡因得縱觀三史裒其所謂詔制書䇿<lb/>
令勑諭報誓約之成章者凢若干通事著其略毎<lb/>
帝以臆見繫之釐爲若干卷揔曰兩漢詔令以𥙷<lb/>
續書之亡欲觀漢治者當有考於斯文<lb/>
　　　　八陣圗說<lb/>
庚辰秋余以太少贅丞入蜀天台許才甫偕行小<lb/>
至後維舟魚復灘下散䇿同訪武侯之遺跡霜風<lb/>
凛晴寒浦縮潦平沙壘石歴歴可數知其原信出<lb/>
於易八陣魁六十有四重易之卦也却月魁二十<lb/>
有四作易之畫也畫起於圎而神故却月之形圎<lb/>
<pb n="KR4d0311_SBCK_011-13a"/>
卦定於方以知故八陣之體方方居前而圎居後<lb/>
卦自畫始方自圎生也壁門直袤曲折翼其旁則<lb/>
隂陽二物握竒則有虚一之象焉丗之言風后握<lb/>
竒經者徒知四爲正四爲竒餘竒爲握竒又徒知<lb/>
數有九中心零者大將握之而不知握之在何地<lb/>
余記歩入八陣深處細視魁間平沙之上沙隱起<lb/>
如兩大帶直袤曲折具壁門之體而微竚立環睨<lb/>
正居衆魁之心而虚其中餘竒所握其在兹乎况<lb/>
壁門東向歸峽此則其門西向涪萬出機入機又<lb/>
有不可測識之妙江流湯湯歳月浩渺彼石所壘<lb/>
不爲衝波怒濤轉移巳非人力所及此特微沙相<lb/>
<pb n="KR4d0311_SBCK_011-13b"/>
屬亦爾儼然如新抑異矣武侯之忠上貫三極下<lb/>
洞萬古山靈川祇所以護存至此正欲後丗即其<lb/>
虚實向背推見至隱而知侯之用心談古者按圗<lb/>
而不及暏訪古者撫境而不及察往往能言八陣<lb/>
之異同而大將中握遊軍外布曽莫得其指要余<lb/>
每爲之太息才甫出蜀今十年考訂圗說用力乆<lb/>
而功深天機地軸搜抉呈露莫不精確而有據依<lb/>
其於壁門之設先出遊軍定兩端尤得諸賢未發<lb/>
之藴展卷熟覽恍然如對鹽甲因發握竒居中之<lb/>
義以表裏之且詡吾賔主西征之不爲徒行也<lb/>
　　　　漢磚考<lb/>
<pb n="KR4d0311_SBCK_011-14a"/>
三代墓中欵識用銅偃師比干墓銅槃是也漢銅<lb/>
禁嚴始易以磚至晉唐亦間用磚潜人耕鑿多獲<lb/>
晉磚紹定已丑秋校長謝濟叔源治墓東塢得漢<lb/>
磚七十六面橅脫螭虎文隱起上下爲字十有四<lb/>
曰元康元年太歳在丙辰何遒貞立墓去今千二<lb/>
百九十四年矣案史記歴書用太𥘉暦太𥘉元年<lb/>
歳在焉逢攝提格甲寅也元康元年尚章大荒落<lb/>
則癸已漢律歴志用三統暦太初元年歳在星紀<lb/>
婺女名困敦乃丙子也推至元康元年則丁已惟<lb/>
通監舉要暦與磚合磚其年造志後來追書以磚<lb/>
證志當是元封六年冬改元用夏正建亥以後猶<lb/>
<pb n="KR4d0311_SBCK_011-14b"/>
丙子建寅即丁丑越四十年至元康𥘉元爲丙辰<lb/>
也或疑遒爲<graphic n="KR1636" url="https://raw.githubusercontent.com/kanripo/KR-Gaiji/master/images/KR1636.png" mimeType="image/png"/>貞爲正謂漢仍周官置酒正周禮<lb/>
酒正注<graphic n="KR1636" url="https://raw.githubusercontent.com/kanripo/KR-Gaiji/master/images/KR1636.png" mimeType="image/png"/>音糟又子由反固不爲無據然周漢官<lb/>
名有酒正宫正軍正宗正皆爲正不爲貞若月令<lb/>
大酋是秦官正避政爲貞則秦紀注正月爲征不<lb/>
爲貞漢隷之遶或從三點兼遒字下畫稍長非<graphic n="KR1636" url="https://raw.githubusercontent.com/kanripo/KR-Gaiji/master/images/KR1636.png" mimeType="image/png"/>
明甚隷法用筆上出下鈎故與從艸類其實名遒<lb/>
字貞立也遒與貞立義頗相關以<graphic n="KR1636" url="https://raw.githubusercontent.com/kanripo/KR-Gaiji/master/images/KR1636.png" mimeType="image/png"/>貞爲酒正鑿<lb/>
矣塼徑一尺五寸廣五寸半髙二寸叔源以二見<lb/>
餉因考之<lb/>
　　　　勸農文<lb/>
<pb n="KR4d0311_SBCK_011-15a"/>
龍陽萬山環合控引氐隴去　朝廷無慮七千里<lb/>
聖天子仁不異逺俾太守自東南來牧是邦太守<lb/>
山中人也熟知爾父老安於山爲可樂然地勢峭<lb/>
隘土脉磽瘠非刀莫耕非火莫種細民終歳勤動<lb/>
不得一飽至煉　以續朝夕亦良苦矣故不患爾<lb/>
農之不力而患乎爾農之蠧夏熟秋成公租私債<lb/>
未暇問長于耆保者取之胥于邑里者取之雄于<lb/>
閭黨者取之隷于坊場河渡者取之召集有定期<lb/>
裒歛有定數怒攘笑攫不厭不止其獲登于爾瓦<lb/>
釡土鉶有幾此農所以重苦也太守以牧養細民<lb/>
爲職爾無患所以蠧爾者而益力于農冬至元正<lb/>
<pb n="KR4d0311_SBCK_011-15b"/>
晴和臈未盡一日得雪立春開霽其占爲豐年于<lb/>
耜舉趾母後爾時深耕易耨母愛爾力母徇小利<lb/>
逐末母肆小忿啓争以荒爾業天時旣順人事又<lb/>
力冝爾百榖穰穰有秋雞豚燕社歡浹隣里仰事<lb/>
俯育優游卒歳又家推其秀子弟使力于學孝悌<lb/>
修明風俗淳古太守與爾父老同此樂也可不勉<lb/>
諸<lb/>
　　　　大人里居上梁文<lb/>
天目山前兩乳拱帝王都玉川城裏數間占神仙<lb/>
府規摹仍舊氣象増新谷隱老人萬事任縁一生<lb/>
守分焚香讀易老去之意已消把酒賦詩醉來之<lb/>
<pb n="KR4d0311_SBCK_011-16a"/>
興不淺雖烟雲自足於别墅而風雨不堪於敝廬<lb/>
乆懷問舎之心忽有肯堂之請拔貧作冨搜材𣏌<lb/>
梓之林培下就髙拓址蘭荃之圃門前流水屋上<lb/>
青山可容髙車駟馬之歸可受玉帶金魚之謁脩<lb/>
梁肇舉好語讙傳<lb/>
東家近祥雲杳靄紅千古溪山鍾秀氣一庭梧竹<lb/>
貯春風<lb/>
南水轉山回護蔚藍客有可人來剥啄掃花藉草<lb/>
共春酣<lb/>
西夭矯晴虹臥碧溪脚力好山俱不盡朝來佳氣<lb/>
與雲齊<lb/>
<pb n="KR4d0311_SBCK_011-16b"/>
北飛簷正與琁杓直槐邊消息我先知橘裏風光<lb/>
誰解識<lb/>
上積善有根天所相黄庭誦徧晝隂閑十二行<graphic n="KR2674" url="https://raw.githubusercontent.com/kanripo/KR-Gaiji/master/images/KR2674.png" mimeType="image/png"/>
春盎盎<lb/>
下老來倦學樊遲稼大兒鉏耨小兒耘萬頃心田<lb/>
収𥝧稏<lb/>
伏願上梁之後上慈下順内肅外雍里社歡聲之<lb/>
交暢門庭慶事之常逢丹桂孫枝不断讀書之種<lb/>
蒼松老榦長存好德之容<lb/>
　　䟽<lb/>
　　　　普信院重建佛殿䟽<lb/>
<pb n="KR4d0311_SBCK_011-17a"/>
錦繡名山鳯鸞拱揖旃檀古刹龍象莊嚴幾年安<lb/>
住道場一旦幻成魔境無量華樓閣謂與法身化<lb/>
身報身而俱存推落大火坑乃至牛車羊車鹿車<lb/>
而莫救勢炎炙手禍烈焦頭固知我佛欲放大光<lb/>
明其柰爾時自墮熱惱苦風幡安在露柱俱空給<lb/>
孤園千二百五十人赤躶躶以相顧毗盧藏五千<lb/>
四十八卷令嵬嵬而獨存幸死灰中餘生意在有<lb/>
能出一臂力便可成七寳林兠率宫天上移來妙<lb/>
勝殿人間示現證無漏果歸有福人<lb/>
　　　　朱陀寳福院鍾樓䟽<lb/>
華鍾鯨吼欲喚醒不識暁夜人老簴螭拏尚掛在<lb/>
<pb n="KR4d0311_SBCK_011-17b"/>
莫庇風日處蘭若之規摹古矣蒲牢之氣象䬃然<lb/>
要令聲外求聲直湏屋上架屋夜义木硬立脚起<lb/>
飛跂雲霄金剛杵輕着手撞震動山嶽勿道爲髙<lb/>
力士布施且請與朱頭陀結縁<lb/>
　　　　寂照寺佛殿䟽<lb/>
菩薩福德智慧十種宫政自光明圎滿如來摩尼<lb/>
清浄一切殿亦湏殊勝莊嚴睠我鳯凰山着此獅<lb/>
子座星霜荏苒風雨侵凌左方撑而右欹東未𥙷<lb/>
而西漏瞿曇彌勒巳是頂門撞破虚空迦葉阿難<lb/>
未必脚跟踏着實地屢舉頭而太息欲奮臂以更<lb/>
張仗衆福縁成妙法界古潜州三十六蘭若雄占<lb/>
<pb n="KR4d0311_SBCK_011-18a"/>
上游舎衛城千二百比丘同祝聖壽<lb/>
平齋文集卷第十一<lb/>
<pb n="KR4d0311_SBCK_011-18b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0311_SBCK_028-1a"/>
平齋文集卷第二十八<lb/>
　講義下<lb/>
臨元亨利貞至于八月有㐫<lb/>
　臣聞事㑹沓來乃君子大有爲之機此蠱之所<lb/>
以轉而臨也夫陽大而隂小有自然相臨之分<lb/>
方一陽爲復其端甚微五隂在上詎能獨勝故<lb/>
必待朋來而後无咎至二陽爲臨則有朋矣陽<lb/>
得朋則群隂禠氣而退聽故復止於亨臨則元<lb/>
亨利貞陽寖長而隂寖消也臨據陽長之㑹旣<lb/>
能變蠱壞而亨通又能處亨通而正固以此保<lb/>
大其又奚虞而見逺識微者巳不勝其隱憂何<lb/>
<pb n="KR4d0311_SBCK_028-1b"/>
　則隂陽無兩盛之理一長則一消其機在反掌<lb/>
　間自復而臨以至爲泰爲大壯爲夬爲乾陽極<lb/>
　矣而一隂潜萌於五陽之下爲姤二隂則遯也<lb/>
　由建子而復至建未而遯凢八閱月二隂之遯<lb/>
　與二陽之臨正相反陽消而隂長㐫可必也然<lb/>
　亂生於治否生於泰理所必至而酣豢宴安者<lb/>
　常忽之有能燭其幾於人情之所易忽而轉移<lb/>
　機軸於冥冥之中使履霜不至於堅冰陽常進<lb/>
　而隂常置於空虚不用之地則大亨以正可常<lb/>
　保而吉其㐫矣觀至于之辭則知吉㐫未定之<lb/>
　間儘有可用力之地特患乎玩安忘危不知所<lb/>
<pb n="KR4d0311_SBCK_028-2a"/>
　以用其力<lb/>
彖曰臨剛浸而長說而順剛中而應大亨以正天<lb/>
之道也至于八月有㐫消不乆也<lb/>
　臣聞一陽而復二陽而臨剛浸長也下卦爲兊<lb/>
　上卦爲坤說而順也九二以剛處中上與六五<lb/>
　相應剛中而應也臨有是德故大亨以正也隂<lb/>
陽消長皆非一日之積今陽剛浸長於復返之<lb/>
餘其來有漸然懼其乗方進之機銳於逐群隂<lb/>
　而失之暴故繼以說而順說而無所忿順而無<lb/>
　所拂心和氣平動循天理則剛不至於過於是<lb/>
　臣之剛中足以輔乎君君之柔中足以濟乎臣<lb/>
<pb n="KR4d0311_SBCK_028-2b"/>
　上下交應同歸一中冝大亨可致且不失其正<lb/>
　也豈特人事爲然天爲剛德猶不干時一元運<lb/>
　於上而雲行雨施保合大和莫非剛健中正之<lb/>
　用天道亦何嘗過於剛哉况陽無常勝之功隂<lb/>
　無盡滅之理消長往來間不容髮二陽之臨方<lb/>
　長而二隂之遯巳知其必至陽消蓋不乆也自<lb/>
　復至遯閱月凢八而謂其消不乆何哉疾疢萌<lb/>
　於彊壯之時人不自覺也元祐𥘉司馬光一洗<lb/>
　新法之弊而奉行差役巳有蔡京消豈待乆哉<lb/>
　遯進而否君子之道盡消則蔡京之禍天下㐫<lb/>
　莫甚焉夫惟上之人常以防微杜漸爲心遏隂<lb/>
<pb n="KR4d0311_SBCK_028-3a"/>
柔於未進之始尚何陽消之慮<lb/>
象曰澤上有地臨君子以教思無窮容保民無疆<lb/>
臣聞坤地在上兊澤居下地之臨澤最爲切近<lb/>
君臨民之象也地上有水爲比澤上有地爲臨<lb/>
皆以切近取義而水與澤異水流而不盈故比<lb/>
於地而不爲臨澤者水之瀦涵深蓄逺渟奫演<lb/>
迆而地之岸際常臨之此具區雲夢大野所以<lb/>
爲澤而不爲川浸也君子觀地與澤相臨之象<lb/>
　而得近民之理故教思必无窮容保必无疆无<lb/>
窮者意味深長百丗猶有先王之澤則兊之浸<lb/>
潤也無疆者規摹恢廣出日莫非丕冒之地則<lb/>
<pb n="KR4d0311_SBCK_028-3b"/>
坤之包含也人君以是臨民無媿君師之責矣<lb/>
蓋君之於民猶父之於子其相親也以情相維<lb/>
也以道而非可以勢分拘以勢而臨則教思必<lb/>
淺容保必狹私心町畦公道磔裂尚何足以知<lb/>
臨之爲大乎大哉堯之爲君惟天爲大惟堯則<lb/>
之人君方寸之中與堯同大而後可以盡臨之<lb/>
不然教思何由而无窮容保何由而无疆哉<lb/>
𥘉九咸臨貞吉象曰咸臨貞吉志行正也<lb/>
臣聞澤通於山爲咸咸感也凢具隂陽孰能無<lb/>
感以貞則吉貞者正也君子小人之辨在於正<lb/>
　不正之間臨爲剛長之卦𥘉九與四爲應而比<lb/>
<pb n="KR4d0311_SBCK_028-4a"/>
　於二皆臨我者也吾欲感動所臨獲乎上以行<lb/>
　吾道必一出於正曠乎其公而係吝之私不留<lb/>
　純乎其誠而矯飾之僞不作此以正感彼以正<lb/>
　應精神心術之妙相與凝固而不散則君子之<lb/>
　道由是進進乎泰亨之盛所感以正而吉也然<lb/>
　所感之邪正莫謹乎其𥘉志者心之所之在卦<lb/>
　之𥘉此心趨嚮主於正而行則無往不以正合<lb/>
　進以正可以正邦也一渉於邪則見金夫不有<lb/>
　躬進不以正特一時之茍合爾然則下之感乎<lb/>
　上能察乎正不正而爲進退則不至於失已上<lb/>
　之應乎下能辨乎正不正而爲用舎則不至於<lb/>
<pb n="KR4d0311_SBCK_028-4b"/>
失人<lb/>
九二咸臨吉无不利象曰咸臨吉无不利未順命<lb/>
也<lb/>
臣聞臨之爲卦以二陽爲主二陽又以九二爲<lb/>
重二承乎五五臨乎二實君臣相與感通之㑹<lb/>
二剛中五柔中俱得其正冝旣吉且无不利也<lb/>
然自復而臨陽剛浸長固吉矣而長必有消八<lb/>
月之遯巳逆計其必㐫君臣相與綱維斯丗其<lb/>
將聽隂陽之自爲消長付之無可柰何而安之<lb/>
若命乎抑將進陽退隂以制消長之運而自我<lb/>
立命乎命賦於天受於人行廢有定運死生有<lb/>
<pb n="KR4d0311_SBCK_028-5a"/>
　定數非可以人力轉移然有君子不謂命者存<lb/>
　二陽長而爲臨與二隂長而爲遯固天運之所<lb/>
　必至茍一以命哲命吉㐫委之天而安之八月<lb/>
　有㐫拱手順受而不思闔闢變通之道臨終爲<lb/>
　遯矣我生不有命在天此商之所以亡也惟知<lb/>
　賦命在天制命在我旋乾轉坤與丗立極陽冝<lb/>
　消矣挽而回之使不至於消隂冝長矣尼而止<lb/>
　之使不至於長吾方以天自處未容一切惟命<lb/>
　之順也夫如是君子常長小人常消而咸臨之<lb/>
　吉常存二五君臣各盡其道矣不然何以君相<lb/>
　不可言命<lb/>
<pb n="KR4d0311_SBCK_028-5b"/>
六三甘臨無攸利旣憂之无咎象曰甘臨位不當<lb/>
也旣憂之咎不長也<lb/>
臣聞君子之樂王天下不與存爲人上者不可<lb/>
　以位爲樂也夫以天命難諶民情難保大業難<lb/>
守重噐難安夙夜兢愓危懼猶恐不蔇而可樂<lb/>
於得位而泰然處之乎甘者說樂之至也六三<lb/>
　居下卦之上處兊說之極而以臨人之位爲樂<lb/>
　玩聲色之娯而忘美疢之患懷宴安之適而遺<lb/>
　鴆毒之慮好樂一形投合四集便嬖側媚相與<lb/>
　以巧言令色皷舞之施之政事冝其無往而利<lb/>
　也有能凛然深省幡然大改以所樂爲所憂念<lb/>
<pb n="KR4d0311_SBCK_028-6a"/>
　二陽方進於下而消不乆之㐫已兆於吸呼之<lb/>
頃操危慮深若不能以終日切切乎予又集于<lb/>
蓼之懼則前日之咎今可免矣蓋三以甘說爲<lb/>
臨其位不中不正一惟偏私之徇故象示不當<lb/>
之戒又懼夫人耻過而遂非開之自新許以轉<lb/>
甘爲憂雖有咎而不長有國者冝知所擇矣<lb/>
六四至臨无咎象曰至臨无咎位當也<lb/>
臣聞至臨臨之至也四居大臣之位上比於五<lb/>
君以道合下應於𥘉賢以道親且時當剛長大<lb/>
臣虚心無我援天下陽剛之賢進輔其君與共<lb/>
成致君之業以此而臨豈非至乎然進賢退不<lb/>
<pb n="KR4d0311_SBCK_028-6b"/>
肖大臣職也援陽剛之賢與共成致君之業乃<lb/>
職分之當然極其至如周公之握髮吐哺始可<lb/>
以无咎有一毫驕吝之色賢者望望而去之則<lb/>
咎隨之矣象明臨之能極其至亦惟處得其位<lb/>
之故以六居四是爲正位體柔履順不自矜其<lb/>
能而惟賢是與德與位稱也六五之君柔矣六<lb/>
四之大臣又柔而下無陽剛之賢爲之應則治<lb/>
淪於姑息勢失於委靡謀國者能辭其咎乎<lb/>
六五知臨大君之冝吉象曰大君之冝行中之謂<lb/>
也<lb/>
　臣聞知所以察未見之幾制有爲之㑹人君之<lb/>
<pb n="KR4d0311_SBCK_028-7a"/>
　臨天下轉移萬化闔闢萬變必有知行乎其間<lb/>
　而知以得中爲難蓋是知之用不及則闇太過<lb/>
　則察無過無不及則中六五有深沉先物之知<lb/>
　又下與九二之賢爲正應不以一已之聦明爲<lb/>
　聦明而以賢者之聦明爲聦明臨無遺知矣然<lb/>
　知不可以過用丗之小知自私者用知必過明<lb/>
　帝之苛察德宗之猜忌何其𥚹也故惟大德之<lb/>
　君然後於用知爲冝明有前旒之蔽見無淵魚<lb/>
　之察知君子之當進必推翕受之量知小人之<lb/>
　當退曽微深疾之心以大用知而知得其中即<lb/>
　舜之大知也象言行中之謂豈非不過用其知<lb/>
<pb n="KR4d0311_SBCK_028-7b"/>
即舜之用中歟中庸聦明睿知以有臨必寛𥙿<lb/>
温柔以有容正此意<lb/>
上六敦臨吉无咎象曰敦臨之吉志在内也<lb/>
臣聞卦終必變君臨天下之道以克終爲難必<lb/>
用心加厚乎其𥘉則可以保其終敦者厚之至<lb/>
也何所厚厚於親君子也親君子逺小人之心<lb/>
乆而愈篤則以之畏天必加畏以之愛民必加<lb/>
愛無所往不用其厚也艮上九敦民以加厚而<lb/>
吉臨旣吉又申之以无咎者爲六三設也上六<lb/>
　居臨之終而應乎三三不中不正上茍私所應<lb/>
與而親之何以免咎惟舎三隂邪之小人而志<lb/>
<pb n="KR4d0311_SBCK_028-8a"/>
　在二𥘉陽剛之君子故冝有咎而免也兊爲内<lb/>
　卦君子在内屈已下親不以乆而替寜有加於<lb/>
　大亨之鼎母或失於二簋之權輿則賢者肩一<lb/>
　心以輔乎上非箴之庭燎則戒之無逸君臨天<lb/>
　下之道於是乎保克終之吉矣明皇始厚宋璟<lb/>
韓休張九齡終厚李林甫憲宗始厚杜黄裳李<lb/>
　絳裴度終厚皇甫鎛此心一移卒貽不終之禍<lb/>
　可爲百丗戒<lb/>
觀盥而不薦有孚顒若<lb/>
　臣聞臨觀反對卦也臨二陽在下觀二陽在上<lb/>
　觀如兩觀之觀儀刑掲而群瞻聳也觀之聖人<lb/>
<pb n="KR4d0311_SBCK_028-8b"/>
　正心脩身以觀天下一誠之外無他尚猶宗廟<lb/>
　之祭交於神明一誠之外無他物盥即奉槃沃<lb/>
　盥巾以帨手時也祭先盥手然後酌鬯而祼祼<lb/>
　用鬰鬯猶未免託物以求神盥則蠲㓗内外與<lb/>
　神黙接洋洋乎如在其上如在其左右不假物<lb/>
　而誠已通又何俟腥熟之薦而後逹其誠哉爲<lb/>
　人上者能至誠主一無假乎外如盥而不薦斯<lb/>
　民不期孚而自孚矣孚者信也誠之實有諸已<lb/>
　者也人受天地之中以生誰無是誠君以誠感<lb/>
　民以誠應顒然興起不約而同與聖人作而萬<lb/>
　物覩均此機也是知人君之化天下不難於孚<lb/>
<pb n="KR4d0311_SBCK_028-9a"/>
　諸人而難於孚諸已<lb/>
彖曰大觀在上順而巽中正以觀天下觀盥而不<lb/>
薦有孚顒若下觀而化也觀天神道而四時不忒<lb/>
聖人以神道設教而天下服矣<lb/>
　臣聞一隂爲姤進而爲遯爲否爲觀爲剥莫非<lb/>
　小人道長觀獨不以隂盛爲憂者二陽在上四<lb/>
　隂順聽於下是上有陽剛之君儀表一丗隂柔<lb/>
　雖衆方將化而爲君子之歸其爲觀甚大也觀<lb/>
　合巽坤爲卦以九居五順巽而中正也循理而<lb/>
　行無所拂逆可以懷天下未足以觀天下觀天<lb/>
　下必中且正大明當天萬物咸仰一有偏倚必<lb/>
<pb n="KR4d0311_SBCK_028-9b"/>
　有照臨不及之地此聖人所以爲天立極也然<lb/>
　必本之以誠誠者物之終始不誠無物此心之<lb/>
　誠不存則順巽中正俱失其有猶盥而不薦以<lb/>
　誠爲主黍稷不如明德之馨殺牛不如禴祭之<lb/>
　福在誠不在物也此誠所格斯民莫不相孚以<lb/>
　心顒然尊仰隨所觀而化其觀果何所見哉誠<lb/>
　則形也其化果孰使之然哉唯天下至誠爲能<lb/>
　化也求諸天道春夏秋冬運行而不息皆神之<lb/>
　所爲聖人以是道設教天下不期服而自服又<lb/>
　豈非誠則神乎觀之聖人一誠貫通三才之間<lb/>
　始與人爲一終與天爲一極而歸於無聲無臭<lb/>
<pb n="KR4d0311_SBCK_028-10a"/>
之妙非黄帝堯舜之神化冝民文王之純亦不<lb/>
　巳不足以當之<lb/>
象曰風行地上觀先王以省方觀民設教<lb/>
臣聞自上示下爲觀天下之物凢可以示人者<lb/>
皆有形之觀惟風行乎地上草木均𬒳披拂則<lb/>
　無形之觀有形之觀其觀淺無形之觀其觀深<lb/>
故先王取象於風之行地省方觀民而設教五<lb/>
方之俗各有不同隨方省察因民俗而教之以<lb/>
救其偏扶其正使同歸道德之中舜之同律度<lb/>
量衡成王之考制度雖若渉於有形之觀教行<lb/>
而民從猶風行而草偃皥皥乎其不自知實有<lb/>
<pb n="KR4d0311_SBCK_028-10b"/>
　無形之觀存蓋誠存乎中不動而敬不言而信<lb/>
　不容以形迹窺也後丗省方之禮廢人主深居<lb/>
　九重之上民何由觀教何由設亦惟心存乎群<lb/>
生之休戚庶俗之媺惡四方萬里皆暸然於户<lb/>
庭之間而以身爲教自正心誠意以至於脩身<lb/>
齊家無一不盡自然國治而天下平與身歴目<lb/>
睹所設教何異哉<lb/>
𥘉六童觀小人无咎君子吝象曰𥘉六童觀小人<lb/>
道也<lb/>
　臣聞觀以二陽位否剥之間欲化小人爲君子<lb/>
　故待小人恕欲君子益進其爲君子故待君子<lb/>
<pb n="KR4d0311_SBCK_028-11a"/>
　嚴九五宅中于上光明碩大之德如日月之照<lb/>
　臨有目皆覩𥘉氣卑質弱而去五逺乃爲童稚<lb/>
　之觀童者蒙而未發孩提之童無不知愛其親<lb/>
　則有可發之機彼其䧟於小人豈性也哉物欲<lb/>
　蔽之也茍如童稚於倥侗顓蒙之𥘉有以發之<lb/>
　則昏者可迪塞者可通氣質變化安知小人之<lb/>
　不爲君子故雖童觀而許其无咎象以小人道<lb/>
　爲言其質固不可以語上而申言𥘉六亦示其<lb/>
　上進之路也爲君子而不能以學問開明所見<lb/>
　而甘心與懵無識知者同歸則爲吝矣聖人於<lb/>
　大觀之𥘉恕於待小人所以示皇極大受之法<lb/>
<pb n="KR4d0311_SBCK_028-11b"/>
嚴於待君子所以示春秋責備之法<lb/>
六二闚觀利女貞象曰闚觀女貞亦可醜也<lb/>
臣聞聖人之道無窮人心之見有限上帝降衷<lb/>
若有常性靈明虚徹𥘉無聖愚賢不肖之間而<lb/>
氣有清濁材有利鈍故所見亦隨之而廣狹仁<lb/>
者見之謂之仁知者見之謂之知百姓日用而<lb/>
不知此其所以區而别之也闚觀之不能廣大<lb/>
豈非六二氣質之柔闇歟九五陽剛之君大觀<lb/>
在上乃帝光天之下至于海隅蒼生萬邦黎獻<lb/>
共惟帝臣之時𥘉以童稚之見而觀蒙昧未有<lb/>
識知二以闚覘之見而觀有識知矣又自安於<lb/>
<pb n="KR4d0311_SBCK_028-12a"/>
卑陋蹇淺僅足以知聖人之汙是惟女子生長<lb/>
於深閨之中幽間專静而有守則闚觀猶未至<lb/>
害士君子則害道矣象發明爻辭之所未發謂<lb/>
闚覘爲觀雖女子之貞亦有可醜蓋鑚穴相闚<lb/>
闚見室家皆爲不正之視女子雖貞而所視不<lb/>
正心隨境移恐不能保其貞也然則欲廣闚觀<lb/>
之見則何先中庸曰好學近乎知學愈進則見<lb/>
愈廣聖人之全體大用目擊而道存矣故惟人<lb/>
百之已千之雖愚必明雖柔必彊<lb/>
六三觀我生進退象曰觀我生進退未失道也<lb/>
臣聞三上承二陽下接二隂而居其中陽爲君<lb/>
<pb n="KR4d0311_SBCK_028-12b"/>
　子隂爲小人進而從陽則爲君子之歸退而從<lb/>
　隂則爲小人之趍一進一退蓋邪正善惡之關<lb/>
　也三於此觀我生生者出於吾身者也其大端<lb/>
　則言行是巳觀吾之言其進而合於君子耶其<lb/>
　未至於君子耶觀吾之行其退而䧟於小人耶<lb/>
　其遂逺於小人耶君子小人之界限其間不能<lb/>
　以寸反觀吾身之所發必欲進與上之二陽同<lb/>
　其光明而不欲退與下之二隂同其柔闇能如<lb/>
　是三雖處不中不正之位亦未至於失道也蓋<lb/>
　三之質易於失道以能反觀諸身去小人而從<lb/>
　君子故道爲未失也然未之一辭猶未深保其<lb/>
<pb n="KR4d0311_SBCK_028-13a"/>
　不失道盍亦戰戰栗栗於取舎之决爲舜而不<lb/>
爲跖爲堯而不爲桀哉此正大學致知工夫之<lb/>
地<lb/>
六四觀國之光利用賔于王象曰觀國之光尚賔<lb/>
也<lb/>
臣聞九五剛中之君在上𥘉與二去九五爲逺<lb/>
故止於童觀闚觀三少近則未失道四切近則<lb/>
利用賔觀愈近見愈親也賢者進退有時行藏<lb/>
有道如麒麟鳯凰其出必待休明之丗故觀國<lb/>
之光然後賔也國之光明本君德之光明人君<lb/>
能明吾之明德如鑑不受翳水不受滓則本然<lb/>
<pb n="KR4d0311_SBCK_028-13b"/>
　之明常存篤實之光充實之輝皆由此而發在<lb/>
　朝廷則禮樂彰法度著在天下則道德同風俗<lb/>
　一其爲國之光大矣賢者觀乎此而願立於其<lb/>
　朝伊尹起於莘野吕望歸於東海豈非湯文之<lb/>
　時利用賔乎象以尚賔發之蓋道義重則勢利<lb/>
　輕賢者寜甘心於白駒之谷考槃之澗不肯屈<lb/>
　身輕售其出也以時其進也以禮其事君也以<lb/>
　道君望其儀刑而起敬故崇尚之以賔禮而不<lb/>
　敢臣取重者在已重之者在君如此則諌行言<lb/>
　聽膏澤下於民矣茍在已無以取重君且望而<lb/>
　輕之母恠乎有言莫之行也<lb/>
<pb n="KR4d0311_SBCK_028-14a"/>
九五觀我生君子无咎象曰觀我生觀民也<lb/>
臣謂反觀内省之功儒者所難而况貴爲萬乗<lb/>
可喜可欲所以移其心者滿於前乎九五陽剛<lb/>
而中正居巽而應順動無過舉矣然猶於我生<lb/>
必反而觀之凢言行出於吾身者爲我生觀吾<lb/>
　一言之出皆合於君子之道則言無過言一行<lb/>
之出皆合於君子之道則行無過行以此示民<lb/>
可以无咎有一不合於君子則有咎矣吾身未<lb/>
能无咎顧欲使天下皆有士君子之噐表偏而<lb/>
影正無是理也象又以觀民言者君子之道本<lb/>
諸身證諸庶民觀群黎百姓徧爲爾德則知言<lb/>
<pb n="KR4d0311_SBCK_028-14b"/>
行之出於吾身者爲善觀怙侈滅義服美于人<lb/>
則知言行之出於吾身者爲不善是觀我生者<lb/>
必當觀諸民也因觀民之所化而觀吾身則言<lb/>
行是非不能揜因觀我之所生而觀吾心則念<lb/>
慮之邪正不能蔽由外而反諸内愈近愈不敢<lb/>
自恕由内而推諸外愈逺愈不能自隱内外交<lb/>
相養之道旣盡天下觀而化之孰不顒然而孚<lb/>
乎<lb/>
上九觀其生君子无咎象曰觀其生志未平也<lb/>
臣聞上九與九五爻辭同惟我生其生異蓋吾<lb/>
身之所出爲我生九五之君所以自觀也上九<lb/>
<pb n="KR4d0311_SBCK_028-15a"/>
　則觀君身之所出故爲其生五君位上處無位<lb/>
　之地而宻比之雖居無位之地一念未嘗忘乎<lb/>
　君常欲納之於無過故觀君之言行果君子耶<lb/>
　則喜其能免於咎觀君之言行未君子耶則憂<lb/>
　其不能免於咎身在畎畒心在王室因所觀而<lb/>
　察之惟恐吾君之出乎身發乎邇者有一毫之<lb/>
　未當無以示四海之儀則其志豈遽平哉然九<lb/>
　五觀我生上九觀其生皆合乎君子之道而僅<lb/>
　止於无咎何耶人君之治身無止法言行極尭<lb/>
　舜禹湯文武之盛不過盡其身之所當爲𥘉非<lb/>
　有餘故君子乃无咎不然有咎矣人臣之望君<lb/>
<pb n="KR4d0311_SBCK_028-15b"/>
無止法以禹湯文武爲未足又耻其不及堯舜<lb/>
故君德至于君子特喜其无咎未敢遽以爲可<lb/>
安也此觀之君臣所以各盡其道<lb/>
噬嗑亨利用獄<lb/>
臣聞嗑者合也噬去頥中之物而合也頥卦合<lb/>
艮震爲體𥘉上皆剛而中之四爻皆柔猶人之<lb/>
頥虚其中也噬嗑𥘉上皆剛與頥同而四亦剛<lb/>
是頥中有物間之故有待於噬而後嗑也凢去<lb/>
間之道皆然時則勿有間之是君臣之際以無<lb/>
　所間而合也人不間於父母昆弟之言是骨肉<lb/>
　之際以無所間而合也彼蠻夷猾夏㓂賊姦宄<lb/>
<pb n="KR4d0311_SBCK_028-16a"/>
蓋梗聖人之化爲天下之間者去其間則化行<lb/>
　於天下矣噬嗑亨間去而合即亨也其義利於<lb/>
用獄獄以推見其爲間之情而去之則梗吾化<lb/>
者不至於覆出爲惡病根除而正氣還也其在<lb/>
　人心則人欲爲天理之間人欲盡去天理流行<lb/>
豈非間去而亨乎此又克巳工夫之當盡<lb/>
彖曰頥中有物曰噬嗑噬嗑而亨剛柔分動而明<lb/>
雷電合而章柔得中而上行雖不當位利用獄也<lb/>
臣聞頥者養也頥以納飲食致養而有物梗之<lb/>
故必待噬而後合合則亨矣亨之功在噬噬者<lb/>
用力囓去之也小人爲君子之間不用力以退<lb/>
<pb n="KR4d0311_SBCK_028-16b"/>
　小人則君子不進夷狄爲中國之間不用力以<lb/>
　却夷狄則中國不尊姦民爲良民之間不用力<lb/>
　以治姦民則良民不安此皆噬之功所以致亨<lb/>
　也以爻言之則三陽三隂爲剛柔分以卦言之<lb/>
　則下震上離爲動而明以象言之則震爲雷離<lb/>
　爲電二者參合而成章雷取其威電取其明治<lb/>
　獄之道無大於此然六五爲用獄之主乃以柔<lb/>
　中之道行於上雖以隂居陽爲不當位而治獄<lb/>
　以燭見情僞爲先离體虚中而明故於用獄爲<lb/>
　利夫獄者民命所係得其情則哀矜而弗喜欽<lb/>
　恤之仁行焉茍不以柔治而以剛治則明過於<lb/>
<pb n="KR4d0311_SBCK_028-17a"/>
察威過於猛人將無所錯手足失天地大生之<lb/>
德矣噬嗑義在除間而歸於柔中以此知好生<lb/>
者聖人之本心用刑者聖人之不得已<lb/>
象曰雷電噬嗑先王以明罰勑法<lb/>
臣聞隂陽相薄而爲雷相軋而爲電故震之一<lb/>
陽動於下離之一隂明於中噬嗑之象取焉卦<lb/>
本先電彖象乃以雷先於電者蓋泰卦上坤而<lb/>
下乾不曰地天交泰而曰天地交泰取其交也<lb/>
噬嗑上離而下震不曰電雷噬嗑而曰雷電噬<lb/>
嗑取其合也電明而雷動雷行而電隨明與威<lb/>
合然後梗化者可去徒明而不威則詳於察姦<lb/>
<pb n="KR4d0311_SBCK_028-17b"/>
而不能除其失也懦徒威而不明則銳於去惡<lb/>
而不能辨其失也闇明行以威威發以明天下<lb/>
無難去之間矣先王觀雷電之象於是用電之<lb/>
明以明罰用雷之威以勑法罰顯而枉直各得<lb/>
其情法飭而輕重各當其罪利用獄之道盡矣<lb/>
舜之去四㐫成王之去三監孔子之去少正卯<lb/>
皆此道也然辟以止辟刑期無刑聖人豈徒恃<lb/>
法令爲齊民之具明與威並用罰一人而千萬<lb/>
人懼法雖飭而不常用也雷電之合隨即開霽<lb/>
天道亦豈常用其威哉<lb/>
𥘉九屨校滅趾无咎象曰屨校滅趾不行也<lb/>
<pb n="KR4d0311_SBCK_028-18a"/>
　臣聞噬嗑利用獄𥘉上爲受刑之人人之性本<lb/>
　善情動欲生遂䧟於惡聖人憫之故設爲刑罰<lb/>
　以懲惡而挽之於善然善惡觀其所積欲惡之<lb/>
　不積當於其始而禁之趾在下爲行之始加校<lb/>
　於屨而趾滅焉彼雖欲行而不可得則不進於<lb/>
　惡可以免咎矣校足械也滅没也校深大至於<lb/>
　没其足也或謂滅趾爲刖刑刖則施踊何取乎<lb/>
　屨有屨加校非斷趾明矣唐虞畫象而民不犯<lb/>
　特赭衣菲屨之類肉刑未嘗用也蓋小懲而大<lb/>
　誡故能免麗於刑小不懲則惡積罪大聖人豈<lb/>
　得而私宥哉其在人心一念有不善貴乎早覺<lb/>
<pb n="KR4d0311_SBCK_028-18b"/>
而力遏不貳過不逺復之功皆基於此覺之不<lb/>
早遏之不力則去舜就跖悔莫追矣觀易者知<lb/>
治已則知治人<lb/>
六二噬膚滅鼻无咎象曰噬膚滅鼻乗剛也<lb/>
臣聞爲一卦之間者九四也𥘉九與四爲正應<lb/>
是同惡相濟者也膚柔而易噬猶𥘉之爲惡未<lb/>
稔而易制鼻髙而難滅猶四之爲間甚大而難<lb/>
治始噬者膚而終至於滅鼻小懲於𥘉遂大討<lb/>
於四也四之間去則𥘉無與應小人之黨孤何<lb/>
能爲哉乗剛言二位乎𥘉之上乗𥘉之剛以攻<lb/>
四之剛因瑕而及堅也蓋二居中得正以用刑<lb/>
<pb n="KR4d0311_SBCK_028-19a"/>
所施不失其序故下能治𥘉之罪上能除四之<lb/>
間輕重有權尚何過咎之有皇矣一詩文王侵<lb/>
自阮疆不過用輕兵以臨之而阮自服進至崇<lb/>
墉則聲罪致伐必是絶是忽而後巳彼其剛戾<lb/>
梗化之罪雖同阮爲易討崇爲難討侵阮則膚<lb/>
之噬伐崇則鼻之滅聖人𥘉意不汲汲於深治<lb/>
小人而終有不容不深治者皆其所自取也<lb/>
六三噬腊肉遇毒小吝无咎象曰遇毒位不當也<lb/>
臣聞周禮腊人掌乾肉腊物之全乾者也小人<lb/>
掌盛而勢強其堅難噬與全體之腊同三乗𥘉<lb/>
應上而隣於四疾小人挾黨爲間欲盡除之然<lb/>
<pb n="KR4d0311_SBCK_028-19b"/>
人之爲惡情有淺深罪有輕重不問渠魁脅從<lb/>
而例殱之是舉腊肉之全體求快於一噬故反<lb/>
遇其毒豈非可吝者乎而其吝小終歸於无咎<lb/>
我之治小人名正言順彼雖有反噬之心無所<lb/>
施也然其遇毒亦以位不當之故無瑕者可以<lb/>
戮人三所處不中不正而欲施刑去天下之間<lb/>
人其肯心服哉齊威公自侵蔡而伐楚猶噬難<lb/>
噬之腊肉屈元如師辭多勃戾有遇毒小吝之<lb/>
象而終於服包茅不貢之罪則无咎矣齊之挾<lb/>
天子以令諸侯位固不當楚雖強不敢不服豈<lb/>
非齊之尊王名正言順乎<lb/>
<pb n="KR4d0311_SBCK_028-20a"/>
九四噬乾胏得金矢利艱貞吉象曰利艱貞吉未<lb/>
光也<lb/>
臣聞凢物乾爲陽濡爲隂腊胏及肉以乾取義<lb/>
指陽爻言也九四在一卦之中本爲間者以爻<lb/>
言之則四之位近君九之材足以堅决而立斷<lb/>
故資之以除間𥘉九不畏不仁不耻不義四與<lb/>
爲正應猶聮骨之胏肉旣乾而堅至爲難噬一<lb/>
旦噬而去之見善明而趍義勇蓋得金矢之象<lb/>
焉有金之剛而無柔懦有矢之直而無回遹義<lb/>
形於色不茹不吐冝難噬者之無不噬也然去<lb/>
間不可有所易以易視之樞機不宻未必不反<lb/>
<pb n="KR4d0311_SBCK_028-20b"/>
爲人所制不可有所撓在我不能貞固其守而<lb/>
猶豫遷就安知無當斷不斷之患此所以利艱<lb/>
貞吉也象言未光蓋始與小人宻而終力去之<lb/>
雖得去間之義亦豈所謂表裏純一本末坦明<lb/>
昭昭然掲日月而行者乎平勃勸吕氏王諸吕<lb/>
其後卒誅諸吕在漢爲有大功參之王陵以白<lb/>
馬之盟折其萌則二臣爲未光矣大臣任去間<lb/>
之責者當觀諸此<lb/>
六五噬乾肉得黄金貞厲无咎象曰貞厲无咎得<lb/>
當也<lb/>
　臣聞人主天下之利勢威靈氣𦦨之所曁以去<lb/>
<pb n="KR4d0311_SBCK_028-21a"/>
　小人之間則小人消以去夷狄之間則夷狄服<lb/>
　權有所歸則勢有所易也腊肉全體最難噬乾<lb/>
　胏附骨亦難噬乾肉雖難噬而視腊胏爲易凢<lb/>
　三爻之陽皆足以梗化以六五離明之君制之<lb/>
　如噬乾肉然何堅之不斷何間之不除正以其<lb/>
　得黄金之象也黄取其中金取其剛人君有剛<lb/>
　中之德天下之悍戾邪僻無不退聽尤當正固<lb/>
　守此而以兢愓危厲行之則惡無覆出㐫無反<lb/>
　噬尚何咎之有夫有間則有咎其所以能終免<lb/>
　於咎蓋以得剛中之道以治間當其冝也六五<lb/>
　本柔中爻乃取剛中爲義上卦屬離離一隂居<lb/>
<pb n="KR4d0311_SBCK_028-21b"/>
二陽之間中柔而外剛仁者之勇也君德茍仁<lb/>
有餘而剛不足則無以斷天下之疑定天下之<lb/>
業唐之姑息受制於強藩悍鎮漢之優游養釁<lb/>
於宦官外戚豈不甚可鑒哉<lb/>
上九何校滅耳凶象曰何校滅耳聦不明也<lb/>
臣聞𥘉上兩爻皆受刑之人初九小懲而大誡<lb/>
故受刑輕上九惡積而罪大故受刑重何校械<lb/>
其頸也械深大至於没耳耳主聦有耳而不能<lb/>
聞過徙義聾瞶其心而浸至此極其所由來者<lb/>
漸矣夫視曰明聽曰聦本二事也而以不明麗<lb/>
之聦明於聽德然後謂之聦也天下之耳相似<lb/>
<pb n="KR4d0311_SBCK_028-22a"/>
　誰無是聦私心塞之顛倒是非而有誤蠅聲而<lb/>
　雞蟻闘而牛外雖有聞中實蔽惑故聞人之善<lb/>
言而惡其逆已聞人之惡言則恱其順已不明<lb/>
孰大焉使盗跖桀紂能聽人逆已之言而不以<lb/>
順已爲恱亦何至天下之惡皆歸萬丗不可湔<lb/>
濯哉此易象示人遷善改過之門最緊切處<lb/>
平齋文集卷第二十八<lb/>
<pb n="KR4d0311_SBCK_028-22b"/>
<pb n="KR4d0311_SBCK_028-22b"/>
</p>
<p>
</p>
  </div>
</body>
</text>
</TEI>
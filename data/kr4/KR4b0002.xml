<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>蔡中郎集巻一</head> <lb/>
    <p>
<pb n="KR4b0002_WYG_001-1a"/>
欽定四庫全書<lb/>
　蔡中郎集巻一<lb/>
　　　　　　　　　　　　　漢　蔡邕　撰<lb/>
　　獨斷<lb/>
漢天子正號曰皇帝自稱曰朕臣民稱之曰陛下其言<lb/>
曰制詔史官記事曰上車馬衣服器械百物曰乗輿所<lb/>
在曰行在所所居曰禁中後曰省中印曰璽所至曰幸<lb/>
所進曰御其命令一曰策書二曰制書三曰詔書四曰<lb/>
<pb n="KR4b0002_WYG_001-1b"/>
戒書<lb/>
皇帝皇王后帝皆君也上古天子庖犧氏神農氏稱皇<lb/>
堯舜稱帝夏殷周稱王秦承周末為漢驅除自以徳兼<lb/>
三皇功包五帝故并以為號漢髙祖受命功徳宜之因<lb/>
而不改也<lb/>
王者至尊四號之别名<lb/>
王畿内之所稱王有天下故稱王<lb/>
天王諸夏之所稱天下之所歸往故稱天王<lb/>
<pb n="KR4b0002_WYG_001-2a"/>
天子夷狄之所稱父天母地故稱天子<lb/>
天家百官小吏之所稱天子無外以天下為家故稱天<lb/>
家<lb/>
天子正號之别名<lb/>
皇帝至尊之稱皇者煌也盛徳煌煌無所不照帝者諦<lb/>
也能行天道事天審諦故稱皇帝<lb/>
朕我也古者尊卑共之貴賤不嫌則可同號之義也堯<lb/>
曰朕在位七十載臯陶與帝舜言曰朕言惠可底行屈<lb/>
<pb n="KR4b0002_WYG_001-2b"/>
原曰朕皇考此其義也至秦天子獨以為稱漢因而不<lb/>
改也<lb/>
陛下者陛階也所由升堂也天子必有近臣執兵陳於<lb/>
陛側以戒不虞謂之陛下者羣臣與天子言不敢指斥<lb/>
天子故呼在陛下者而告之因卑達尊之意也上書亦<lb/>
如之及羣臣士庶相與言曰殿下閣下執事之屬皆此<lb/>
類也<lb/>
上者尊位所在也太史令司馬遷記事當言帝則依違<lb/>
<pb n="KR4b0002_WYG_001-3a"/>
但言上不敢渫凟言尊號尊王之義也<lb/>
乘輿出於律律曰敢盜乗輿服御物謂天子所服食者<lb/>
也天子至尊不敢渫凟言之故託之於乗輿乗猶載也<lb/>
輿猶車也天子以天下為家不以京師宫室為常處則<lb/>
當乗車輿以行天下故羣臣託乗輿以言之或謂之車<lb/>
駕<lb/>
天子自謂曰行在所猶言今雖在京師行所至爾巡狩<lb/>
天下所奏事處皆為宫在京師曰奏長安宫在泰山則<lb/>
<pb n="KR4b0002_WYG_001-3b"/>
曰奏奉髙宫惟當時所在或曰朝廷亦依違尊者所都<lb/>
連舉朝廷以言之也親近侍從官稱曰大家百官小吏<lb/>
稱曰天家<lb/>
禁中者門户有禁非侍御者不得入故曰禁中孝元皇<lb/>
后父大司馬陽平侯名禁當時避之故曰省中今宜改<lb/>
後遂無言之者<lb/>
璽者印也印者信也天子璽以玉螭虎紐古者尊卑共之月<lb/>
令曰固封璽春秋左氏傳曰魯襄公在楚季武子使公<lb/>
<pb n="KR4b0002_WYG_001-4a"/>
冶問璽書追而與之此諸侯大夫印稱璽者也衛宏曰<lb/>
秦以前民皆以金玉為印龍虎紐惟其所好然則秦以<lb/>
來天子獨以印稱璽又獨以玉羣臣莫敢用也<lb/>
幸者宜幸也世俗謂幸為僥倖車駕所至臣民被其徳<lb/>
澤以僥倖故曰幸也先帝故事所至見長吏三老官屬<lb/>
親臨軒作樂賜食皂帛越巾刀珮帶民爵有級數或賜<lb/>
田租之半是故謂之幸皆非其所當得而得之王仲任<lb/>
曰君子無幸而有不幸小人有幸而無不幸春秋傳曰<lb/>
<pb n="KR4b0002_WYG_001-4b"/>
民之多幸國之不幸也言民之得所不當得故謂之幸然<lb/>
則人主必慎所幸也御者進也凡衣服加於身飲食入<lb/>
於口妃妾接於寢皆曰御親愛者皆曰幸<lb/>
䇿書策者簡也禮曰不滿百字不書於策其制長三尺<lb/>
短者半之其次一長一短兩編下附篆書起年月日稱<lb/>
皇帝曰以命諸侯王三公其諸侯王三公之薨於位者<lb/>
亦以筞書誄謚其行而賜之如諸侯之筞三公以罪免<lb/>
亦賜䇿文體如上䇿而𨽻書以尺一木兩行惟此為異<lb/>
<pb n="KR4b0002_WYG_001-5a"/>
者也<lb/>
制書帝者制度之命也其文曰制詔三公赦令贖令之<lb/>
屬是也刺史太守相劾奏申下上遷書文亦如之其徴<lb/>
為九卿若遷京師近官則言官具言姓名其免若得罪<lb/>
無姓凡制書有印使符下逺近皆璽封尚書令印重封<lb/>
惟赦令贖令召三公詣朝堂受制書司徒印封露布下<lb/>
州郡<lb/>
詔書者詔誥也有三品其文曰告某官官如故事是為<lb/>
<pb n="KR4b0002_WYG_001-5b"/>
詔書羣臣有所奏請尚書令奏之下有制曰天子答之<lb/>
曰可若下某官云云亦曰詔書羣臣有所奏請無尚書<lb/>
令奏制字則答曰已奏如書本官下所當至亦曰詔<lb/>
戒書戒勅刺史太守及三邊營官被勑文曰有詔勑某<lb/>
官是為戒勑也世皆名此為策書失之逺矣<lb/>
凡羣臣上疏於天子者有四名一曰章二曰奏三曰表<lb/>
四曰駁議<lb/>
章者需頭稱稽首上書謝恩陳事詣闕通者也<lb/>
<pb n="KR4b0002_WYG_001-6a"/>
奏者亦需頭其京師官但言稽首下言稽首以聞其中<lb/>
者所請若罪法劾案公府送御史臺公卿校尉送謁者<lb/>
臺也<lb/>
表者不需頭上言臣某言下言臣某誠惶誠恐頓首頓<lb/>
首死罪死罪左方下附曰某官臣某甲上文多用編兩<lb/>
行文少以五行詣尚書通者也公卿校尉諸將不言姓<lb/>
大夫以下有同姓官别者言姓章曰報聞公卿使謁者<lb/>
將大夫以下至吏民尚書左丞奏聞報可表文報已奏<lb/>
<pb n="KR4b0002_WYG_001-6b"/>
如書凡章表皆啓封其言密事得皂囊盛<lb/>
其有疑事公卿百官㑹議若臺閣有所正處而獨執異<lb/>
意者曰駁議駁議曰某官某甲議以為如是下言臣愚<lb/>
戇議異其非駁議不言議異其合於上意者文報曰某<lb/>
官某甲議可<lb/>
漢承秦法羣臣上書皆言昧死言王莽盜位慕古法去<lb/>
昧死曰稽首光武因而不改朝臣曰稽首頓首非朝臣<lb/>
曰稽首再拜公卿侍中尚書衣帛而朝曰朝臣諸營校<lb/>
<pb n="KR4b0002_WYG_001-7a"/>
尉將大夫以下亦為朝臣<lb/>
王者臨撫之别名天子曰兆民諸侯曰萬民<hi>今之令長古之諸侯</hi>
百乗之家曰百姓<hi>百乘之家子男之國也</hi>
天子所都曰京師京水也地下之衆者莫過於水地上<lb/>
之衆者莫過於人京大師衆也故曰京師也<lb/>
京師天子之畿内千里象日月日月躔次千里<lb/>
天子命令之别名一曰命<hi>出君下臣名曰命</hi>二曰令<hi>奉而行之名曰令</hi>
三曰政<hi>著之竹帛名曰政</hi>
<pb n="KR4b0002_WYG_001-7b"/>
天子父事天母事地兄事日姊事月常以春分朝日於<lb/>
東門之外示有所尊訓人民事君之道也秋夕朝月於<lb/>
西門之外别隂陽之義也<lb/>
天子父事三老者適成於天地人也兄事五更者訓於<lb/>
五品也更者長也更相代至五也能以善道改更已也<lb/>
又三老老謂久也舊也夀也皆取首妻男女完具者古<lb/>
者天子親袒割牲執醬而饋三公設几九卿正履使者<lb/>
安車輭輪送迎而至其家天子獨拜於屏其明旦三老<lb/>
<pb n="KR4b0002_WYG_001-8a"/>
詣闕謝以其禮過厚故也又五更或為叟叟老稱與三<lb/>
老同義也<lb/>
三代建正之别名夏以十三月為正十寸為尺律中太<lb/>
簇言萬物始簇而生故以為正也殷以十二月為正九<lb/>
寸為尺律中大吕言隂氣太勝助黄鍾宣氣而萬物生<lb/>
故以為正也周以十一月為正八寸為尺律中黄鍾言<lb/>
陽氣踵黄泉而出故以為正也<lb/>
三代年歳之别名唐虞曰載載嵗也言一嵗莫不覆載<lb/>
<pb n="KR4b0002_WYG_001-8b"/>
故曰載也夏曰嵗一曰稔也商曰祀周曰年<lb/>
閏月者所以補小月之減日以正嵗數故三年一閏五<lb/>
年再閏<lb/>
天子諸侯后妃夫人之别名天子之妃曰后后之言後<lb/>
也諸侯之妃曰夫人夫之言扶也大夫曰孺人孺之言<lb/>
屬也士曰婦人婦之言服也庶人曰妻妻之言齊也公<lb/>
侯有夫人有世婦有妻有妾皇后赤綬玉璽貴人緺綟<lb/>
金印緺綟色似綠<lb/>
<pb n="KR4b0002_WYG_001-9a"/>
天子后立六宫之别名三夫人帝嚳有四妃以象后妃<lb/>
四星其一明者為正妃三者為次妃也九嬪夏后氏増<lb/>
以三三而九合十二人春秋天子一取十二夏制也二<lb/>
十七世婦殷人又増三九二十七合三十九人八十一<lb/>
御女周人上法帝嚳正妃又九九為八十一増之合百<lb/>
二十人也天子一取十二女象十二月三夫人九嬪諸侯<lb/>
一取九女象九州一妻八妾卿大夫一妻二妾士一妻<lb/>
一妾<lb/>
<pb n="KR4b0002_WYG_001-9b"/>
王者子女封邑之差帝之女曰公主儀比諸侯帝之姊<lb/>
妹曰長公主儀比諸侯王異姓婦女以恩澤封者曰君<lb/>
比長公主<lb/>
天子諸侯宗廟之别名左宗廟東曰左帝牲牢三月在<lb/>
外牢一月在中牢一月在明牢一月謂近明堂也三月<lb/>
一時已足肥矣徙之三月示其潔也右社稷西曰右宗<lb/>
廟社稷皆在庫門之内雉門之外天子三昭三穆與太<lb/>
祖之廟七七廟一壇一墠曰考廟王考廟皇考廟顯考<lb/>
<pb n="KR4b0002_WYG_001-10a"/>
廟祖考廟皆月祭之諸侯二昭二穆與太祖之廟五五<lb/>
廟一壇一墠曰考廟王考廟皇考廟皆月祭之<lb/>
大夫以下廟之别名大夫一昭一穆與太祖之廟三三<lb/>
廟一壇考廟王考廟四時祭之也士一廟降大夫二也上<lb/>
士二廟一壇考廟王考廟亦四時祭之而已自立二祀<lb/>
曰門曰行下士一廟曰考廟王考無廟而祭之所謂祖稱<lb/>
曰廟者也亦立二祀與上士同府史以下未有爵命號<lb/>
為庶人及庶人皆無廟四時祭於寢也<lb/>
<pb n="KR4b0002_WYG_001-10b"/>
周祧文武為祧四時祭之而已去祧為壇去壇為墠有禱焉<lb/>
祭之無禱乃止去墠曰鬼壇謂築土起堂墠謂築土而<lb/>
無屋者也<lb/>
薦考妣於適寢之所祭春薦韭卵夏薦麥魚秋薦黍豚<lb/>
冬薦稻鴈制無常牲取與新物相宜而已<lb/>
天子之宗社曰泰社天子所與羣姓立社也天子之社<lb/>
曰王社一曰帝社古者有命將行師必於此社授以政<lb/>
尚書曰用命賞於祖不用命戮於社<lb/>
<pb n="KR4b0002_WYG_001-11a"/>
諸侯為百姓立社曰國社諸侯之社曰侯社<lb/>
亡國之社古者天子亦取亡國之社以分諸侯使為社<lb/>
以自儆戒屋之掩其上使不通天柴其下使不通地自<lb/>
與天地絶也面北向隂示滅亡也<lb/>
大夫以下成羣立社曰置社大夫不得特立社與民族<lb/>
居百姓以上則共一社今之里社是也<lb/>
天子社稷土壇方廣五丈諸侯半之<lb/>
天子社稷皆太牢諸侯社稷皆少牢<lb/>
<pb n="KR4b0002_WYG_001-11b"/>
天子為羣姓立七祀之别名曰司命曰中霤曰國行曰<lb/>
國門曰㤗厲曰户曰竈<lb/>
諸侯為國立五祀之别名曰司命曰中霤曰國門曰行<lb/>
曰公厲<lb/>
大夫以下自立三祀之别名曰族厲曰門曰行<lb/>
五祀之别名門秋為少隂其氣收成祀之於門祀門之<lb/>
禮北面設主於門左樞户春為少陽其氣始出生養祀<lb/>
之於户祀户之禮南面設主於門内之西行冬為太隂<lb/>
<pb n="KR4b0002_WYG_001-12a"/>
盛寒為水祀之於行在廟門外之西跋壤厚二尺廣五<lb/>
尺輪四尺北面設主於跋上<hi>一作軷壤</hi>竈夏為太陽其氣長養<lb/>
祀之於竈祀竈之禮在廟門外之東先席於門奥西東<lb/>
設主於竈陘也中霤季夏之月土氣始盛其祀中霤霤<lb/>
神在室祀中霤設主於牖下也五方正神之别名東方<lb/>
之神其帝太昊其神勾芒南方之神其帝神農其神祝<lb/>
融西方之神其帝少昊其神蓐收北方之神其帝顓頊<lb/>
其神𤣥㝠中央之神其帝黄帝其神后土<lb/>
<pb n="KR4b0002_WYG_001-12b"/>
六神之别名風伯神箕星也其象在天能興風雨師神<lb/>
畢星也其象在天能興雨明星神一曰靈星其象在天<lb/>
舊說曰靈星火星也一曰龍星火為天田厲山氏之子<lb/>
柱及后稷能殖百榖以利天下故祠此三神以報其功<lb/>
也漢書稱髙帝五年初置靈官祠后土祠位在壬地社<lb/>
神盖共工氏之子勾龍也能平水土帝顓頊之世舉以<lb/>
為土正天下賴其功堯祠以為社凡樹社者欲令萬民<lb/>
加肅敬也各以其野所宜之木以名其社及其野位在<lb/>
<pb n="KR4b0002_WYG_001-13a"/>
未地稷神蓋厲山氏之子柱也柱能殖百榖帝顓頊之<lb/>
世舉以為田正天下賴其功周棄亦播殖百糓以稷五<lb/>
糓之長也因以稷名其神也社稷二神功同故同室别<lb/>
壇俱在未位土地廣博不可徧覆故封社稷露之者必<lb/>
受霜露以達天地之氣樹之者尊而表之使人望見則<lb/>
加敬畏也先農神先農者盖神農之神神農作耒耜教<lb/>
民耕農至少昊之世置九農之官如左<lb/>
春扈氏<hi>扈止也</hi>農正趣民耕種<hi>鳻鶞</hi>夏扈氏農正趣民芸除<lb/>
<pb n="KR4b0002_WYG_001-13b"/>
<hi>竊𤣥</hi>秋扈氏農正趣民收斂<hi>竊/藍</hi>冬扈氏農正趣民盖藏<hi>竊黄</hi>
棘扈氏農正掌除茅茨一曰掌人百果<hi>竊丹</hi>行扈氏農正<lb/>
晝為民驅鳥<hi>唶唶</hi>宵扈氏農正夜為民驅獸<hi>嘖嘖</hi>桑扈氏農<lb/>
正趣民養蠶<hi>竊脂</hi>老扈氏農正趣民收麥<hi>鷃鷃</hi>疫神帝顓頊<lb/>
有三子生而亡去為鬼其一者居江水是為瘟鬼其一<lb/>
者居若水是為魍魎其一者居人宫室樞隅處善驚小<lb/>
兒於是命方相氏黄金四目䝉以熊皮𤣥衣朱裳執戈<lb/>
揚盾常以歳竟十二月從百𨽻及童兒而時儺以索宫<lb/>
<pb n="KR4b0002_WYG_001-14a"/>
中敺疫鬼也桃弧棘矢土鼓鼓且射之以赤丸五穀播<lb/>
洒之以除疾殃已而立桃人葦索儋牙虎神荼鬱壘以<lb/>
執之儋牙虎神荼鬱壘二神海中有度朔之山上有桃<lb/>
木蟠屈三千里卑枝東北有鬼門萬鬼所出入也神荼與<lb/>
鬱壘二神居其門主閱領諸鬼其惡害之鬼執以葦索<lb/>
食虎故十二月歲竟常以先臘之夜逐除之也乃畫荼<lb/>
壘并懸葦索於門户以禦凶也<lb/>
四代稱臘之别名夏曰嘉平殷曰清祀周曰大蜡漢曰<lb/>
<pb n="KR4b0002_WYG_001-14b"/>
臘<lb/>
五帝臘祖之别名青帝以未臘卯祖<hi>青帝太昊木行</hi>赤帝以戍<lb/>
臘午祖<hi>赤帝炎帝火行</hi>白帝以丑臘酉祖<hi>白帝少昊金行</hi>黒帝以辰臘<lb/>
子祖<hi>黒帝顓頊水行</hi>黄帝以辰臘未祖<hi>黄帝軒轅后土土行</hi>
天子大蜡八神之别名蜡之言索也祭日索此八神而<lb/>
祭之也大同小異為位相對向祝曰土反其宅水歸其<lb/>
壑昆蟲毋作豐年若上嵗取千百<lb/>
先嗇　　　　　司嗇　　　　　農<lb/>
<pb n="KR4b0002_WYG_001-15a"/>
郵表畷　　　　猫虎<hi>猫食田䑕虎食田豕迎其神而祭之</hi>
坊　　　　　　水庸　　　　　昆蟲<lb/>
五祀之别名<hi>祀臣五義</hi>法施於民則祀以死勤事則祀以勞<lb/>
定國則祀能禦大灾則祀能捍大患則祀<lb/>
六號之别名神號尊其名更為美稱若曰皇天上帝也<lb/>
鬼號若曰皇祖伯某祗號若曰后土地祗也牲號牛曰<lb/>
一元大武羊曰柔毛之屬也齊號黍曰薌合粱曰香萁<lb/>
之屬也幣號玉曰嘉玉幣曰量幣之屬也<lb/>
<pb n="KR4b0002_WYG_001-15b"/>
凡祭宗廟禮牲之别名牛曰一元大武豕曰剛鬛豚曰<lb/>
肥腯羊曰柔毛雞曰翰音犬曰羹獻雉曰疏趾兔曰明<lb/>
視<lb/>
凡祭號牲物異於人者所以尊鬼神也脯曰尹祭槀魚<lb/>
曰商祭鮮魚曰脡祭水曰清滌酒曰清酌黍曰薌合梁<lb/>
曰香萁稻曰嘉疏鹽曰鹹鹺玉曰嘉玉幣曰量幣<lb/>
太祝掌六祝之辭順祝願豐年也年祝求永真也告祝<lb/>
祈福祥也化祝弭灾兵也瑞祝逆時雨寧風旱也筞祝<lb/>
<pb n="KR4b0002_WYG_001-16a"/>
逺罪病也<lb/>
宗廟所歌詩之别名清廟一章八句洛邑既成諸侯朝<lb/>
見宗祀文王之所歌也維天之命一章八句告太平於<lb/>
文王之所歌也維清一章五句奏象武之所歌也烈文<lb/>
一章十三句成王執政諸侯助祭之所歌也天作一章<lb/>
七句祀先王公之所歌也昊天有成命一章七句郊祀<lb/>
天地之所歌也我將一章十句祀文王於明堂之所歌<lb/>
也時邁一章十五句巡守告祭柴望之所歌也執競一<lb/>
<pb n="KR4b0002_WYG_001-16b"/>
章十四句祀武王之所歌也思文一章八句祀后稷配<lb/>
天之所歌也臣工一章十句諸侯助祭遣之於廟之所<lb/>
歌也噫嘻一章八句春夏祈穀於上帝之所歌也振鷺<lb/>
一章八句二王之後來助祭之所歌也豐年一章七句<lb/>
烝嘗秋冬之所歌也有瞽一章十三句始作樂合諸樂<lb/>
而奏之所歌也濳一章六句季冬薦魚春獻鮪之所歌<lb/>
也雍一章十六句禘太祖之所歌也載見一章十四句<lb/>
諸侯始見於武王廟之所歌也有客一章十三句微子<lb/>
<pb n="KR4b0002_WYG_001-17a"/>
來見祖廟之所歌也武一章七句奏大武周武所定一<lb/>
代之樂之所歌也閔予小子一章十一句成王除武王<lb/>
之喪將始執政朝於廟之所歌也訪落一章十二句成<lb/>
王謀政於廟之所歌也敬之一章十二句羣臣進戒嗣<lb/>
王之所歌也小毖一章八句嗣王求忠臣助已之所歌<lb/>
也載芟一章三十一句春耤田祈社稷之所歌也良耜<lb/>
一章二十三句秋報社稷之所歌也絲衣一章九句繹<lb/>
賔尸之所歌也酌一章九句告成大武言能酌先祖之<lb/>
<pb n="KR4b0002_WYG_001-17b"/>
道以養天下之所歌也桓一章九句師祭講武類禡之<lb/>
所歌也賚一章六句大封於廟賜有徳之所歌也般一章<lb/>
七句巡狩祀四嶽河海之所歌也右詩三十一章皆天<lb/>
子之禮樂也<lb/>
五等爵之别名三公者天子之相相助也助理天下其<lb/>
地方百里侯者候也侯逆順也其地方百里伯者白也<lb/>
明白於徳其地方七十里子者滋也奉天工之恩徳其<lb/>
地方五十里男者任也立功業以化民其地方五十里<lb/>
<pb n="KR4b0002_WYG_001-18a"/>
<hi>一云周制</hi>
守者秦制也秦兼天下置三川守伊河洛也漢改曰河<lb/>
南守武帝㑹曰太守世祖都洛陽改曰正<lb/>
諸侯大小之差諸侯王皇子封為王者稱曰諸侯王徹<lb/>
侯羣臣異姓有功封者稱曰徹侯避武帝諱改曰通侯<lb/>
或曰列侯也朝侯諸侯有功徳者天子特命為朝侯位<lb/>
次諸卿<lb/>
王者耕耤田之别名天子三推三公五推卿諸侯九推<lb/>
<pb n="KR4b0002_WYG_001-18b"/>
三代學校之别名夏曰校殷曰序周曰庠天子曰辟雍<lb/>
謂流水四面如璧以節觀者諸侯曰頖宫頖言半也義<lb/>
亦如上<lb/>
五帝三代樂之别名黄帝曰雲門顓頊曰六莖帝嚳曰<lb/>
五英堯曰咸池舜曰大韶一曰大招夏曰大夏殷曰大<lb/>
濩周曰大武天子八佾八八六十四人八者象八風所<lb/>
以風化天下也公之樂六佾象六律也侯之樂四佾象<lb/>
四時也<lb/>
<pb n="KR4b0002_WYG_001-19a"/>
朝士卿朝之法左九棘孤卿大夫位也羣臣在其後右<lb/>
九棘公侯伯子男位也羣吏在其後三槐三公之位也<lb/>
州長衆庶在其後<lb/>
四代獄之别名唐虞曰士官史記曰臯陶為理尚書曰<lb/>
臯陶作士夏曰均臺周曰囹圄漢曰獄<lb/>
四夷樂之别名王者必作四夷之樂以定天下之歡心<lb/>
祭神明和而歌之以管為樂之聲東方曰韎南方曰任<lb/>
西方曰侏離<hi>一作禁</hi>北方曰禁<hi>一作昧</hi>
<pb n="KR4b0002_WYG_001-19b"/>
易曰帝出乎震震者木也言虙犧氏始以木徳王天下<lb/>
也木生火故虙犧氏沒神農氏以火徳繼之火生土故<lb/>
神農氏沒黄帝以土徳繼之土生金故黄帝沒少昊氏<lb/>
以金徳繼之金生水故少昊氏沒顓頊氏以水徳繼之<lb/>
水生木故顓頊氏沒帝嚳氏以木徳繼之木生火故帝<lb/>
嚳氏沒帝堯氏以火徳繼之火生土故帝舜氏以土徳<lb/>
繼之土生金故夏禹氏以金徳繼之金生水故殷湯氏<lb/>
以水徳繼之水生木故周武以木徳繼之木生火故髙<lb/>
<pb n="KR4b0002_WYG_001-20a"/>
祖以火徳繼之<lb/>
伏犧為太昊氏炎帝為神農氏黄帝為軒轅氏少昊為<lb/>
金天氏顓頊為髙陽氏帝嚳為髙辛氏帝堯為陶唐氏帝<lb/>
舜為有虞氏夏禹為夏后氏湯為殷商氏<lb/>
武王為周<lb/>
髙祖為漢<lb/>
髙帝<hi>在位十二年生惠帝</hi>
惠帝<hi>七年無後</hi>
<pb n="KR4b0002_WYG_001-20b"/>
吕后攝政<hi>八年立惠帝弟代王為文帝</hi>
文帝<hi>二十三年生景帝</hi>
景帝<hi>十六年生武帝</hi>
武帝<hi>五十四年生昭帝</hi>
昭帝<hi>干三年無後立先衛太子孫為宣帝</hi>
宣帝<hi>二十五年生元帝</hi>
元帝<hi>十六年生成帝</hi>
成帝<hi>二十六年無後立弟定陶王子為哀帝</hi>
<pb n="KR4b0002_WYG_001-21a"/>
哀帝<hi>五年無後立弟中山王子為平帝</hi>
平帝<hi>五年王莽篡</hi>
王莽<hi>十六年劉聖公殺之</hi>
聖公<hi>二年光武殺之</hi>
光武<hi>三十三年生明帝</hi>
明帝<hi>十八年生章帝</hi>
章帝<hi>十三年生和帝</hi>
和帝<hi>十七年生殤帝</hi>
<pb n="KR4b0002_WYG_001-21b"/>
殤帝<hi>一年無後取清河王子為安帝</hi>
安帝<hi>十九年生順帝</hi>
順帝<hi>十九年生冲帝</hi>
冲帝<hi>一年無後取和帝孫安樂王子是為質帝</hi>
質帝<hi>一年無後取河間敬王孫蠡吾侯子為桓帝</hi>
桓帝<hi>二十一年無後取解犢侯子立為靈帝</hi>
靈帝<hi>一十二年生史侯董卓殺之立史侯弟陳留王為帝</hi>
從髙帝至桓帝三百八十六年除王莽劉聖公三百六<lb/>
<pb n="KR4b0002_WYG_001-22a"/>
十六年從髙祖乙未至今壬子嵗四百一十年吕后王<lb/>
莽不入數髙帝以甲午嵗即位以乙未為元<lb/>
帝嫡妃曰皇后帝母曰皇太后帝祖母曰太皇太后其<lb/>
衆號皆如帝之稱秦漢以來少帝即位后代而攝政稱<lb/>
皇太后詔不言制漢興惠帝崩少帝𢎞立太后攝政哀<lb/>
帝崩平帝幼孝元王皇后以太皇太后攝政和帝崩殤<lb/>
帝崩安帝幼和憙鄧皇后攝政孝順崩冲帝質帝桓帝<lb/>
皆幼順烈梁后攝政桓帝崩今上即位桓思竇后攝政<lb/>
<pb n="KR4b0002_WYG_001-22b"/>
后攝政則后臨前殿朝羣臣后東面少帝西面羣臣奏<lb/>
事上書皆為兩通一詣太后一詣少帝<lb/>
<pb n="KR4b0002_WYG_001-23a"/>
　<lb/>
　<lb/>
　<lb/>
　<lb/>
文帝雖在第三禮兄弟不相為後文帝即髙祖子於恵<lb/>
帝兄弟也故不為恵帝後而為第二宣帝後次昭帝史<lb/>
皇孫之子於昭帝為兄孫以係祖不得為與父齊故為<lb/>
七世光武雖在十二於父子之次於成帝為兄弟於哀<lb/>
<pb n="KR4b0002_WYG_001-23b"/>
帝為諸父於平帝為父祖皆不可為之後上至元帝於<lb/>
光武為父故上繼元帝而為九世故河圖曰赤九世會<lb/>
昌謂光武也十世以光為孝明也十一以興謂孝章也<lb/>
成雖在九哀雖在十平雖在十一不稱次<lb/>
宗廟之制古學以為人君之居前有朝後有寢終則前<lb/>
制廟以象朝後制寢以象寢廟以蔵主列昭穆寢有衣<lb/>
冠几杖象生之具總謂之宫月令曰先薦寢廟詩云公<lb/>
侯之宫頌曰寢廟奕奕言相連也是皆其文也古不墓<lb/>
<pb n="KR4b0002_WYG_001-24a"/>
祭至秦始皇出寢起居於墓側漢因而不改故今陵上<lb/>
稱寢殿有起居衣冠象生之備皆古寢之意也居西都<lb/>
時髙帝以下每帝各别立廟月備法駕遊衣冠又未定<lb/>
迭毁之禮元帝時丞相匡衡御史大夫貢禹乃以經義<lb/>
處正罷遊衣冠毁先帝親盡之廟髙帝為太祖孝文為<lb/>
太宗孝武為世宗孝宣為中宗祖宗廟皆世世奉祠其<lb/>
餘惠景以下皆毁五年而稱殷祭猶古之禘祫也殷祭<lb/>
則及諸毁廟非殷祭則祖宗而已光武中興都洛陽乃<lb/>
<pb n="KR4b0002_WYG_001-24b"/>
合髙祖以下至平帝為一廟藏十一帝主於其中元帝<lb/>
於光武為禰故雖非宗而不毁也後嗣遵承遂常奉祀<lb/>
光武舉天下以再受命復漢祚更起廟稱世祖孝明臨<lb/>
崩遺詔遵儉毋起寢廟藏主於世祖廟孝章不敢違是<lb/>
後遵承藏主於世祖廟皆為孝明之禮而園陵皆自起<lb/>
寢廟孝明曰顯宗孝章曰肅宗是後踵前孝和曰穆宗孝<lb/>
安曰㳟宗孝順曰敬宗孝桓曰威宗惟殤冲質三少帝<lb/>
皆以未踰年而崩不列於宗廟四時就陵上祭寢而已<lb/>
<pb n="KR4b0002_WYG_001-25a"/>
今洛陽諸陵皆以晦望二十四氣伏社臘及四時曰上<lb/>
飯大官送用園令食監典省其親陵所宫人隨鼓漏理<lb/>
被枕具盥水陳嚴具天子以正月五日畢供後上原陵<lb/>
以次周徧公卿百官皆從四姓小侯諸侯冡婦凡與先<lb/>
帝先后有𤓰葛者及諸侯王大夫郡國計吏匃奴朝者<lb/>
西國侍子皆㑹官屬陛西除下先帝神座後大夫計吏<lb/>
皆當軒下占其郡糓價四方灾異皆欲使先帝魂神具<lb/>
聞之遂於親陵各賜計吏而遣之正月上丁祠南郊禮<lb/>
<pb n="KR4b0002_WYG_001-25b"/>
畢次北郊明堂髙祖廟世祖廟謂之五供五供畢以次<lb/>
上陵也四時宗廟用牲十八太牢皆有副倅西廟五主<lb/>
髙帝文帝武帝宣帝元帝也髙帝為髙祖文帝為太宗<lb/>
武帝為世宗宣帝為中宗其廟皆不毁孝元功薄當毁<lb/>
光武復天下屬弟於元帝為子以元帝為禰廟故列於<lb/>
祖宗後嗣因承遂不毁也<lb/>
東廟七主光武明帝章帝和帝安帝順帝桓帝也光武<lb/>
為世祖明帝為顯宗章帝為肅宗和帝為穆宗安帝為<lb/>
<pb n="KR4b0002_WYG_001-26a"/>
㳟宗順帝為敬宗桓帝為威宗廟皆不毁少帝未踰年<lb/>
而崩皆不入廟以陵寢為廟者三殤帝康陵冲帝懐陵<lb/>
質帝静陵是也追號為后者三章帝宋貴人曰敬隱后<lb/>
塟北陵安帝祖母也清河孝徳皇后安帝母也章帝梁<lb/>
貴人曰㳟懐后塟西陵和帝母也安帝張貴人曰㳟敏<lb/>
后塟北陵順帝母也<lb/>
兩廟十二主三少帝三后故用十八太牢也<lb/>
漢家不言禘祫五年而再殷祭則西廟惠帝景昭皆别<lb/>
<pb n="KR4b0002_WYG_001-26b"/>
祠成哀平三帝以非光武所後藏主長安故髙廟四時<lb/>
祠於東廟京兆尹侍祠衣冠車服如太常祠行陵廟之<lb/>
禮順帝母故云姓李或姓張髙祖得天下而父在上尊<lb/>
號曰太上皇不言帝非天子也孝宣繼孝昭帝其父曰<lb/>
史皇孫祖父曰衛太子太子以罪廢及皇孫皆死宣帝<lb/>
但起園陵長承奉守不敢加尊號於祖父也光武繼孝<lb/>
元亦不敢加尊號於父祖也世祖父南頓君曰皇考祖<lb/>
鉅鹿都尉曰皇祖曾祖鬱林太守曰皇曾祖髙祖舂陵<lb/>
<pb n="KR4b0002_WYG_001-27a"/>
節侯曰皇髙祖起陵廟置章陵以奉祠之而已至殤帝<lb/>
崩無子弟安帝以和帝兄子從清河王子即尊號依髙<lb/>
帝尊父為太上皇之義追號父清河王曰孝徳皇順帝<lb/>
崩冲帝無子弟立樂安王子是為質帝帝偪於順烈梁<lb/>
后父大將軍梁冀未得尊其父而崩桓帝以蠡吾侯子<lb/>
即尊位追尊父蠡吾先侯曰孝崇皇母匡太夫人曰孝<lb/>
崇后祖父河間孝王曰孝穆皇祖母妃曰孝穆后桓帝<lb/>
崩無子今上即位追尊父解犢侯曰孝仁皇母董夫人<lb/>
<pb n="KR4b0002_WYG_001-27b"/>
曰孝仁后祖父河間敬王曰孝元皇祖母夏妃曰孝元<lb/>
后<lb/>
天子大社以五色土為壇皇子封為王者受天子之社<lb/>
土以所封之方色東方受青南方受赤他如其方色苴<lb/>
以白茅授之各以其所封方之色歸國以立社故謂之<lb/>
受茅土漢興以皇子封為王者得茅土其地功臣及鄉<lb/>
亭他姓公侯各以其户數租入為限不受茅土亦不立<lb/>
社也<lb/>
<pb n="KR4b0002_WYG_001-28a"/>
漢制皇子封為王者其實古諸侯也周末諸侯或稱王<lb/>
而漢天子自以皇帝為稱故以王號加之總名諸侯王<lb/>
子弟封為侯者謂之諸侯羣臣異姓有功封者謂之徹<lb/>
侯後避武帝諱改曰通侯法律家皆曰列侯功徳優盛<lb/>
朝廷所異者賜位特進位在三公下其次朝侯位次九<lb/>
卿下皆平冕文衣侍祠郊廟稱侍祠侯其次下士但侍<lb/>
祠無朝位次小國侯以肺腑宿衛親公主子孫奉墳墓<lb/>
在京者亦隨時見㑹謂之猥朝侯也<lb/>
<pb n="KR4b0002_WYG_001-28b"/>
巡狩校獵還公卿以下陳洛陽都亭前街上乘輿到公<lb/>
卿下拜天子下車公卿親識顔色然後還宫古語曰在<lb/>
車則下惟此時施行<lb/>
正月朝賀三公奉璧上殿向御座北面太常賛曰皇帝<lb/>
為君興三公伏皇帝坐乃進璧古語曰御坐則起此之<lb/>
謂也舊儀三公以下月朝後省常以六月朔十月朔旦<lb/>
朝後又以盛暑省六月朝故今獨以為正月十月朔朝也<lb/>
冬至陽氣始起麋鹿解角故寢兵鼓身欲寧志欲静不<lb/>
<pb n="KR4b0002_WYG_001-29a"/>
聴事送迎五日臘者嵗終大祭縱吏民宴飲非迎氣故<lb/>
但送不迎正月歲首亦如臘儀冬至陽氣起君道長故<lb/>
賀夏至隂氣起君道衰故不賀鼓以動衆鐘以止衆夜<lb/>
漏盡鼓鳴則起晝漏盡鐘鳴則息也<lb/>
天子出車駕次第謂之鹵簿有大駕有小駕有法駕大<lb/>
駕則公卿奉引大將軍參乗大僕御屬車八十一乗備<lb/>
千乗萬騎在長安時出祠天於甘泉備之百官有其儀<lb/>
注名曰甘泉鹵簿中興以來希用之先帝時時備大駕<lb/>
<pb n="KR4b0002_WYG_001-29b"/>
上原陵他不常用惟遭大喪乃施之法駕公卿不在鹵<lb/>
簿中惟河南尹執金吾洛陽令奉引侍中參乗奉車郎<lb/>
御屬車四十六乗北郊明堂則省諸副車小駕祠宗廟<lb/>
用之每出太僕奉駕上鹵簿於尚書侍中中常侍侍御<lb/>
史主者郎令史皆執注以督整諸軍車騎春秋上陵令<lb/>
又省於小駕直事尚書一人從令以下皆先行<lb/>
法駕上所乗曰金根車駕六馬有五色安車五色立車<lb/>
各一皆駕四馬是為五時副車俗人名之曰五帝車非<lb/>
<pb n="KR4b0002_WYG_001-30a"/>
也又有戎立車以征伐三盖車名耕根車一名芝車親<lb/>
耕耤田乗之又有蹋猪車慢輪有畫田獵乗之綠車名<lb/>
曰皇孫車天子孫乗之以從<lb/>
凡乗輿車皆羽盖金華𤓰黄屋左纛金鍐方釳繁纓重<lb/>
轂副牽<lb/>
黄屋者盖以黄為裏也<lb/>
左纛者以氂為之大如斗在最後左騑馬鑁上金鑁者<lb/>
馬冠也髙廣各四寸如玉華形在馬鑁前方釳者鐵廣<lb/>
<pb n="KR4b0002_WYG_001-30b"/>
數寸在鑁後有三孔挿翟尾其中繁纓在馬膺前如索<lb/>
帬者是也<lb/>
重轂者轂外復有一轂施牽其外乃復設牽施銅金鑁<lb/>
形如緹亞飛軨以緹油廣八寸長注地左畫蒼龍右白<lb/>
虎繫軸頭今二千石亦然但無畫爾<lb/>
前驅有九斿雲罕闟㦸皮軒鑾旗車皆大夫載鑾旗者<lb/>
編羽毛引繫橦旁俗人名之曰雞翹車非也後有金鉦<lb/>
黄鉞黄門鼔車古者諸侯貳車九乘秦滅六國兼其車<lb/>
<pb n="KR4b0002_WYG_001-31a"/>
服故大駕屬車八十一乘也尚書御史乗之最後一車<lb/>
懸豹尾以前皆皮軒虎皮為之也<lb/>
永安七年建金根耕根諸御車皆一轅或四馬或六馬<lb/>
金根箱輪皆以金鏄正黄兩臂前後刻金以作龍虎鳥<lb/>
龜形上但以青縑為盖羽毛無後户<lb/>
冕冠周曰爵弁殷曰哻夏曰收皆以三十升漆布為殻<lb/>
廣八寸長尺二寸加爵冕其上周黑而赤如爵頭之色<lb/>
前小後大殷黑而㣲白前大後小夏純黑而赤前小後<lb/>
<pb n="KR4b0002_WYG_001-31b"/>
大皆有收以持笄詩曰常服黼<graphic n="KR1168" url="https://raw.githubusercontent.com/kanripo/KR-Gaiji/master/images/KR1168.png" mimeType="image/png"/>禮朱干玉戚冕而舞<lb/>
大武周書曰王與大夫盡弁古皆以布中古以絲孔子<lb/>
曰麻冕禮也今也純儉漢雲翹冠樂祠天地五郊舞者<lb/>
服之冕冠垂旒周禮天子冕前後垂延朱綠藻有十二<lb/>
旒公侯大夫各有差别漢興至孝明帝永平二年詔有<lb/>
司採尚書臯陶篇及周官禮記定而制焉皆廣七寸長<lb/>
尺二寸前圎後方朱綠裏而𤣥上前垂四寸後垂三寸<lb/>
繫白珠玉於其端是為十二旒組纓如其綬之色三公<lb/>
<pb n="KR4b0002_WYG_001-32a"/>
及諸侯之祠者朱緑九旒青玉珠卿大夫七旒黒玉珠<lb/>
皆有前無後組纓各視其綬之色旁垂黈纊當耳郊天<lb/>
地祠宗廟祀明堂則冠之衣黼衣玉佩履絇履孔子曰<lb/>
服周之冕鄙人不識謂之平天冠<lb/>
天子冠通天冠諸侯王冠逺遊冠公侯冠進賢冠公王<lb/>
三梁卿大夫尚書二千石博士冠兩梁千石六百石以<lb/>
下至小吏冠一梁天子公卿特進朝侯祀天地明堂皆<lb/>
冠平冕<lb/>
<pb n="KR4b0002_WYG_001-32b"/>
天子十二旒三公九諸侯卿七其纓與組各如其綬之<lb/>
色衣𤣥上纁下日月星辰山龍華蟲祠宗廟則長冠裼<lb/>
𤣥其武官太尉以下及侍中常侍皆冠惠文冠侍中常<lb/>
侍加貂蟬御史冠法冠謁者冠髙山冠其鄉射行禮公<lb/>
卿冠委貌衣𤣥端執事者皮弁服宫門僕射冠却非大<lb/>
樂郊社祝舞者冠建華其狀如婦人縷簏迎氣五郊舞者<lb/>
所冠亦為冕車駕出後有巧士冠其冠似髙山冠而小<lb/>
幘者古之卑賤執事不冠者之所服也孝武帝幸館陶<lb/>
<pb n="KR4b0002_WYG_001-33a"/>
公主家召見董偃偃傅青褠綠幘主賛曰主家庖人臣偃昧<lb/>
死再拜謁上為之起乃賜衣冠引上殿董仲舒武帝時人其<lb/>
止兩書曰執事者皆赤幘知皆不冠者之服也元帝額有壯<lb/>
髪不欲使人見始進幘服之羣臣皆隨焉然尚無巾如今半<lb/>
幘而已王莽無髪乃施巾故語曰王莽秃幘施屋冠進賢<lb/>
者宜長爾冠惠文者宜短爾各隨所宜<lb/>
通天冠天子常服漢服受之秦禮無文逺遊冠諸侯王<lb/>
所服展筩無山禮無文髙山冠齊冠也一曰側注髙九<lb/>
<pb n="KR4b0002_WYG_001-33b"/>
寸鐡為巻梁不展筩無山秦制行人使官所冠今謁者<lb/>
服之禮無文太傅胡公說曰髙山冠盖齊王冠也秦滅<lb/>
齊以其君冠賜謁者<lb/>
進賢冠文官服之前髙七寸後三寸長八寸公侯三梁<lb/>
卿大夫尚書博士兩梁千石六百石以下一梁漢制禮<lb/>
無文<lb/>
法冠楚冠也一曰柱後惠文冠髙五寸以纚裹鐡柱巻<lb/>
秦制執法服之今御史廷尉監平服之謂之獬豸冠獬<lb/>
<pb n="KR4b0002_WYG_001-34a"/>
豸獸名盖一角今冠兩角以獬豸為名非也太傅胡公<lb/>
說曰左氏傳有南冠而縶者國語曰南冠以如夏姬是<lb/>
知南冠盖楚之冠秦滅楚以其君冠賜御史武冠或曰<lb/>
繁冠今謂之大冠武官服之侍中中常侍加黄金附貂<lb/>
蟬䑕尾飾之太傅胡公說曰趙武靈王效胡服始施貂<lb/>
蟬之飾秦滅趙以其君冠賜侍中齊冠或曰長冠竹裹<lb/>
以纚髙七寸廣三寸形制如板髙祖冠以竹皮為之謂<lb/>
之劉氏冠楚制禮無文鄙人不識謂之鵲尾冠<lb/>
<pb n="KR4b0002_WYG_001-34b"/>
建華冠以鐡為柱巻貫大珠九枚今以銅為珠形制似<lb/>
縷簏記曰知天文者服之左傳曰鄭子臧好聚鷸冠前<lb/>
圗以為此制是也天地五郊明堂月令舞者服之<lb/>
方山冠以五采縠為之漢祀宗廟大享八佾樂五行舞<lb/>
人服之衣冠各從其行之色如其方色而舞焉<lb/>
術士冠前圎吳制邐迤四重趙武靈王好服之今者不<lb/>
用其說未聞<lb/>
巧士冠髙五寸要後相通埽除從官服之禮無文<lb/>
<pb n="KR4b0002_WYG_001-35a"/>
却非冠宫門僕射者服之禮無文<lb/>
樊噲冠漢將軍樊噲造次所冠以入項籍營廣七寸前<lb/>
出四寸司馬殿門大䕶衛士服之<lb/>
却敵冠前髙四寸通長四寸後髙三寸監門衛士服之<lb/>
禮無文<lb/>
珠弁爵<graphic n="KR1168" url="https://raw.githubusercontent.com/kanripo/KR-Gaiji/master/images/KR1168.png" mimeType="image/png"/>收通天冠進賢冠長冠緇布冠委貌冠皮弁<lb/>
惠文冠古者天子冠所加者其次在漢禮<lb/>
帝諡<lb/>
<pb n="KR4b0002_WYG_001-35b"/>
違拂不成曰隠　靖民則法曰黄　翼善傳聖曰堯<lb/>
仁聖盛明曰舜　殘人多壘曰桀　殘義損善曰紂<lb/>
慈惠愛親曰孝　愛民好與曰惠　聖善同文曰宣<lb/>
聲聞宣逺曰昭　克定禍亂曰武　聰明睿智曰獻<lb/>
溫柔聖善曰懿　布徳執義曰穆　仁義說民曰元<lb/>
安仁立政曰神　布綱治紀曰平　亂而不損曰靈<lb/>
保民耆艾曰明　辟土有徳曰襄　貞心大度曰匡<lb/>
大慮慈民曰定　知過能改曰㳟　不生其國曰聲<lb/>
<pb n="KR4b0002_WYG_001-36a"/>
一徳不懈曰簡　夙興夜寐曰敬　清白自守曰貞<lb/>
柔徳好衆曰靖　安樂治民曰康　小心畏忌曰僖<lb/>
中身早折曰悼　慈仁和民曰順　好勇致力曰莊<lb/>
㳟人短折曰哀　在國逢難曰愍　名實過爽曰繆<lb/>
壅遏不通曰幽　暴虐無親曰厲　致志大圖曰景<lb/>
辟土兼國曰桓　經緯天地曰文　執義揚善曰懐<lb/>
短折不成曰殤　去禮逺衆曰煬　怠政外交曰㩦<lb/>
興治不敷曰祈<hi>一曰震</hi>
<pb n="KR4b0002_WYG_001-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蔡中郎集巻一<lb/>
</p>
<p>
</p>
  </div>
<div>
<head>蔡中郎集巻二</head> <lb/>
    <p>
<pb n="KR4b0002_WYG_002-1a"/>
欽定四庫全書<lb/>
　蔡中郎集巻二<lb/>
　　　　　　　　　　　　　漢　蔡邕　撰<lb/>
　　陳政要七事<lb/>
臣伏讀聖㫖雖周成遇風訊諸執事宣王遭旱宻勿祗<lb/>
畏無以或加臣聞天降灾異緣象而至霹靂數發殆刑<lb/>
誅繁多之所生也風者天之號令所以教人也夫昭事<lb/>
上帝則自懐多福宗廟致敬則鬼神以著國之大事實<lb/>
<pb n="KR4b0002_WYG_002-1b"/>
先祀典天子聖躬所當㳟事臣自在宰府及備朱衣迎<lb/>
氣五郊而車駕稀出四時致敬屢委有司雖有解除猶<lb/>
為疎廢故皇天不恱顯此諸異洪範傳曰政悖徳隱厥<lb/>
風發屋折木坤為地道易稱安貞隂川憤盛則當静反<lb/>
動法為下叛夫權不在上則雹傷物政有苛暴則虎狼<lb/>
食人貪物利民則蝗蟲損稼去六月二十八日太白與<lb/>
月相迫兵事惡之鮮卑犯塞所從來逺今之出師未見<lb/>
其利上違天文下逆人事誠當博覽衆議從其安者臣<lb/>
<pb n="KR4b0002_WYG_002-2a"/>
不勝憤懣謹條宜所施行七事表左<lb/>
一事明堂月令天子以四立日及季夏之節迎五帝於<lb/>
郊所以導致神氣祈福豐年清廟祭祀追往孝敬養老<lb/>
辟廱示人禮化皆帝者之大業祖宗所祗奉也而有司<lb/>
數以蕃國疎喪官内産生及吏卒小汙屢生忌故竊見<lb/>
南郊齋戒未嘗有廢至於它祀輙興異議豈南郊卑而<lb/>
它祀尊哉孝元皇帝策書曰禮之至敬莫重於祭所以<lb/>
竭心親奉以致肅祗者也又元和故事復申先典前後<lb/>
<pb n="KR4b0002_WYG_002-2b"/>
制書推心懇惻而近者以來更任太史忘禮敬之大任<lb/>
禁忌之書拘信小故以虧大典禮妻妾産者齊則不入<lb/>
側室之門無廢祭之文也所謂宫中有產三月不祭者<lb/>
謂士庶人數堵之室共處其中爾豈謂皇居之曠臣妾<lb/>
之衆哉自今齊制宜如故典庶答風霆灾妖之異<lb/>
二事臣聞國之將興至言數聞内知已政外見民情是<lb/>
故先帝雖有聖明之資而猶廣求得失又因灾異援引<lb/>
幽隱重賢良方正敦樸有道之選危言極諫不絶於朝<lb/>
<pb n="KR4b0002_WYG_002-3a"/>
陛下親政以來頻年灾異而未聞特舉博選之㫖誠當<lb/>
思省述修舊事使抱忠之臣展其狂直以解易傳政悖<lb/>
徳隱之言<lb/>
三事夫求賢之道未必一塗或以徳顯或以言揚頃者<lb/>
立朝之士曾不以忠信見賞恒被謗訕之誅遂使羣下<lb/>
結口莫圖正辭郎中張文前獨盡狂言聖聴納受以責<lb/>
三司臣子快然衆庶解恱臣愚以為宜擢文右職以勸<lb/>
忠謇宣聲海内博開政路<lb/>
<pb n="KR4b0002_WYG_002-3b"/>
四事夫司𨽻校尉諸州刺史所以督察姦狂分别白黒<lb/>
者也伏見幽州刺史楊憙益川刺史龎芝凉州刺史劉<lb/>
䖍各有奉公疾姦之心憙等所糾其效尤多餘皆枉撓<lb/>
不能稱職或有抱罪懐瑕與下同疾綱網弛縱莫相舉<lb/>
察公府臺閣亦復黙然五年制書議遣八使又令三公<lb/>
謡言奏事是時奉公者欣然得志邪枉者憂悸失色未<lb/>
詳斯議所因寖息昔劉向奏曰夫執狐疑之計者開羣<lb/>
枉之門養不斷之慮者來讒邪之口今始聞善政旋復<lb/>
<pb n="KR4b0002_WYG_002-4a"/>
變易足令海内測度朝政宜追定八使紏舉非法更選<lb/>
忠清平章賞罰三公嵗盡差其殿最使吏知奉公之福<lb/>
營私之禍則衆灾之原庶可塞矣<lb/>
五事臣聞古者取士必使諸侯嵗貢孝武之世郡舉孝<lb/>
亷又有賢良文學之選於是名臣輩出文武並興漢之<lb/>
得人數路而已夫書畫辭賦才之小者匡國理政未有<lb/>
其能陛下即位之初先涉經術聴政餘日觀省篇章聊<lb/>
以游意當代博奕非以為教化取士之本而諸生競利<lb/>
<pb n="KR4b0002_WYG_002-4b"/>
作者鼎沸其髙者頗引經訓風喻之言下則連偶俗語<lb/>
有類俳優或竊成文虛冐名氏臣每受詔於盛化門差<lb/>
次錄第其未及者亦復隨輩皆見拜擢既加之恩難復<lb/>
收改但守奉祿於義已𢎞不可復使理人及仕州郡昔<lb/>
孝宣㑹諸儒於石渠章帝集學士於白虎通經釋義其<lb/>
事優大文武之道所宜從之若乃小能小善雖有可觀<lb/>
孔子以為致逺則泥君子固當志其大者<lb/>
六事墨綬長吏職典理人皆當以惠利為績日月為勞<lb/>
<pb n="KR4b0002_WYG_002-5a"/>
褒責之科所宜分明而今在任無復能省及其還者多<lb/>
召拜議郎郎中若器用優美不宜處之冗散如有釁故<lb/>
自當極其刑誅豈有伏罪懼考反求遷轉更相倣效臧<lb/>
否無章先帝舊典未嘗有此可皆㫁絶以覈真偽<lb/>
七事伏見前一切以宣陵孝子為太子舍人臣聞孝文<lb/>
皇帝制喪服三十六日雖繼體之君父子至親公卿列<lb/>
臣受恩之重皆屈情從制不敢踰越今虚偽小人本非<lb/>
骨肉既無幸私之恩又無祿仕之實惻隱思慕情何緣<lb/>
<pb n="KR4b0002_WYG_002-5b"/>
生而羣聚山陵假名稱孝行不掩心義無所依至有姦<lb/>
軌之人通容其中恒思皇后祖載之時東郡有盜人妻<lb/>
者亡在孝中本縣追捕乃伏其辜虚偽雜穢難以勝言<lb/>
又前至得拜後輩被遺或經年陵次以暫歸見漏或以<lb/>
人自代亦䝉寵榮争訟怨恨洶洶道路太子官屬宜捜<lb/>
選令徳豈有但取丘墓凶醜之人其為不祥莫與大焉<lb/>
宜遣歸田里以明詐偽<lb/>
　　答詔問災異八事<lb/>
<pb n="KR4b0002_WYG_002-6a"/>
光和元年七月十日詔書尺一召光禄大夫楊賜諌議<lb/>
大夫馬日磾議郎張華蔡邕太史令單颺詣金商門引<lb/>
入崇徳殿署門内南辟帷中為都座漏未盡三刻中常<lb/>
侍育陽侯曹節冠軍侯王甫從東省出就都座東面十<lb/>
門劉寵龎訓北面賜南面日磾華邕颺西面受詔書各<lb/>
一通尺一木板草書兩常侍又諭㫖朝廷以災異憂懼<lb/>
特㫖宻問政事所變改施行務令分明賜等稱臣再拜<lb/>
受詔書起就坐五人各一處給財用筆硯為對臣邕言<lb/>
<pb n="KR4b0002_WYG_002-6b"/>
今月十日詔召金商門問臣邕灾異之意臣學識淺薄<lb/>
心慮愚暗不足以答聖問情哀變易怔營怖悸謹列狀<lb/>
上臣邕頓首頓首<lb/>
詔問曰去月二十九日有黒氣墮溫徳殿東庭中黒如<lb/>
車盖降氣奮勢五色有體長十餘丈形狀似龍似虹蜺<lb/>
對虹著於天而降施於庭以臣所聞則所謂天投虹者<lb/>
也不見尾足者不得勝龍易曰蜺之比無徳以色親也<lb/>
濳潭巴曰虹出后妃隂脅主又曰五色蜺出至昭於宫<lb/>
<pb n="KR4b0002_WYG_002-7a"/>
殿有兵革之事演孔圗曰蜺者斗之精氣也天度投蜺<lb/>
見主惑於毁譽合誠圖曰天子外苦兵威内奪臣無忠<lb/>
政變不虛生古不虛言意者陛下關機之内袵席之上<lb/>
獨有以色見進陵尊踰制以招衆變若羣臣有所毁譽<lb/>
聖意低回未知誰是兵戎不息威權浸移忠言不聞則<lb/>
虹蜺所生也抑内寵任忠政决毁譽使貞雅各得其所<lb/>
嚴守衛整威權權不假人則其所救也易傳曰陽感天<lb/>
不旋日書曰惟辟作威惟辟作福臣或為之謂之凶害是<lb/>
<pb n="KR4b0002_WYG_002-7b"/>
以明主尤務焉<lb/>
詔問曰正月三日有白衣入徳陽殿門辭稱伯夏教我<lb/>
上殿與中黄門桓賢晤言相往來不得入遂亡去不知<lb/>
姓名臣聞凡人為恠皆皇極道失下或謀上故其傳曰<lb/>
皇之不極是謂不建則有下謀上之病孝成綏和二年<lb/>
八月男子王褒衣小冠帶劍入北司馬殿東門上殿入<lb/>
室解帷組佩之招前殿署王業等曰天帝命我居此業<lb/>
收縛考問褒故公車卒病狂不自知入宫乃下獄死是<lb/>
<pb n="KR4b0002_WYG_002-8a"/>
時王莽為司馬遂為簒亂亦卒誅臣竊思之與綏和時<lb/>
相似而有異被服既不同未入雲龍門而稱伯夏教入<lb/>
殿裏與桓賢言伯夏即故大將軍梁商商子冀不疑等皆<lb/>
以罪受戮殘餘非天所祐以往況今將狂狡之人為王氏<lb/>
之禍未至殿省而覺亡不久伏誅夫誠仰見上帝之厚<lb/>
徳也潛潭巴曰有人走入宫不知其名大水為戒天子<lb/>
驚羣隂太隆羣下並凑强盛也建大中之道舉賢良而<lb/>
寵祿之則其救也經曰皇建其有極斂時五福用敷錫<lb/>
<pb n="KR4b0002_WYG_002-8b"/>
厥庶民惟時厥庶民于汝極錫汝保極<lb/>
詔問曰南宫侍中寺聞雌雞欲化為雄尾身毛已似雄<lb/>
頭尚未變臣聞凡雞為恠皆貌之失也傳曰貌之不㳟<lb/>
是謂不肅時即有雞禍孝宣黄龍元年未央宮輅軫中雌<lb/>
雞化為雄不鳴無距是時元帝初即位將立妃王氏為<lb/>
后至初元元年丞相史家雌雞化為雄距而鳴是嵗封<lb/>
后父禁為平陽侯而后正位王氏之寵始盛哀帝晏駕<lb/>
后攝政王莽以后兄子為大司馬由是為亂昔武王伐<lb/>
<pb n="KR4b0002_WYG_002-9a"/>
紂曰牝雞之晨惟家之索易傳曰婦人専政國不静牝<lb/>
雞雄鳴主不榮夫牝雞但雄鳴尚有索家不榮之名況<lb/>
乃隂陽易體名實變改此誠大異臣竊以意推之頭為<lb/>
元首人君之象今雞身已變未至於頭而聖主知之訪<lb/>
問其故是將有其事而不遂成之象也若應之不精政<lb/>
無所改頭冠或成即為患灾敬慎威儀動作之容㫁絶<lb/>
女御與政之原則其救也夫以匹夫顔氏之子有過未<lb/>
嘗不知知之未嘗復行易曰不逺復無祗悔元吉<lb/>
<pb n="KR4b0002_WYG_002-9b"/>
詔問曰即祚以來災𤯝屢見頻嵗月蝕地動風水不時<lb/>
疾癘流行迅風折樹河洛盛溢臣聞陽勝則震隂勝則<lb/>
食思亂則風貌失則雨視闇則疾癘流行水不潤下則<lb/>
河流滿溢明君正上下抑隂尊陽修五事於聖躬致畿<lb/>
甸於供御則其救也<lb/>
詔問星辰錯謬臣竊見熒惑變色入太㣲西門太白正<lb/>
晝而見臣聞熒惑示變主當精明其徳而有休慶之色<lb/>
太白當晝而見是隂陽争明強國弱弱國強皆有失政<lb/>
<pb n="KR4b0002_WYG_002-10a"/>
又失道而見是為嬴長侯王不榮熒惑主禮太白主兵<lb/>
謹禮事治兵政審察中外之言申明守禦之令以杜漸<lb/>
防萌則其救也昔宋景公小國諸侯三有徳言而熒惑<lb/>
為之退舍<lb/>
詔問蝗蟲冬出臣聞易傳曰大作不時天降灾厥咎蝗<lb/>
蟲來河圗秘徵篇曰帝貪則政暴吏酷則誅深而蝗蟲<lb/>
出息不急之作省役賦之費進清仁黜貪虐分損内帑<lb/>
屈省别藏以贍國用則其救也易曰得臣無家言有天<lb/>
<pb n="KR4b0002_WYG_002-10b"/>
下者何私家之有<lb/>
詔問平城門及武庫屋各損壊臣愚以為平城門向陽<lb/>
之門郊祀法駕所從出門之正者也武庫禁兵所藏國<lb/>
家之本兵也變此二處異於凡屋易傳曰小人在位上<lb/>
下咸悖其妖城門内將崩濳潭巴曰出宫瓦自隳諸侯<lb/>
強凌主易傳曰一柱泥故法棄其咎宮室傾圯小人在<lb/>
顯位者黜之以尊上整下去暴悖之愆抑諸侯強凌主<lb/>
之漸率由舊章以變柱泥棄法之咎則其救也洪範傳<lb/>
<pb n="KR4b0002_WYG_002-11a"/>
曰六沴作見若時其禦帝用不羞神則不怒五福乃降<lb/>
用彰於下<lb/>
詔問朝廷焦心聞災恐懼毎訪羣公卿士皆各括囊迷<lb/>
國莫肯建忠規闕以邕博學深奥退食在公故特宻問<lb/>
宜披演所懐指陳政要所先後勿有依違顧忌以經術<lb/>
分别皂囊封上勿漏所聞臣邕伏惟陛下聖徳允明深<lb/>
悼變異徳音懇誠褒臣博學深奥退食在公非臣螻蟻<lb/>
愚怯所能堪副亦臣輸寫肝膽出命之秋豈可顧患避<lb/>
<pb n="KR4b0002_WYG_002-11b"/>
害復使陛下不聞至戒哉臣邕頓首死罪伏思諸異各<lb/>
應皆亡國之恠也天於大漢殷勤不已故屢出妖變以<lb/>
當責讓因以感覺則危可為安凶可作吉假使大運以<lb/>
移豈有譴告哉春秋魯定哀公之時周徳已絶故數十<lb/>
年無有日蝕此人為天所棄故也至於今者灾𤯝之發<lb/>
不於他所逺則門垣近在署寺欲使陛下豁然大悟可<lb/>
謂至切矣陛下幸問臣敢不盡情以對蜺墮雞化皆婦<lb/>
人干政之所致也即祚以來官中無他逸寵而乳母趙<lb/>
<pb n="KR4b0002_WYG_002-12a"/>
嬈貴重赫赫生則貲富侔於帑藏死則丘墓踰越園陵<lb/>
兩子受封兄弟典郡續以永樂門史霍玉依阻城社大<lb/>
為奸禍盜寵竊權藏晦惑之罪事必漬浸然後成形虹<lb/>
蜺集庭雌雞變化豈不謂是今者道路紛紛復云有程<lb/>
大人者察其風聲將為國患宜髙其隄防明其禁令深<lb/>
惟趙霍以為至戒今聖意勤勤思明邪正而聞大尉張<lb/>
顥為玉所進暗昧已成非外臣所能審處如誠有之近<lb/>
者不治無以正逺傾邪在官當有創懲光禄勲掌璋所在<lb/>
<pb n="KR4b0002_WYG_002-12b"/>
尤貪濁九列之中豈宜有此牧守數十選代既不盡由<lb/>
本朝反有異輩無以示四方聖意勤勤欲清流蕩濁扶<lb/>
正黜邪不得但以州郡無課而已長水校尉趙玹屯騎校<lb/>
尉盖升其貴已足其富已優當以見災之故為陛下先<lb/>
羣臣引退以解易傳所載小人在位之咎伏見廷尉郭<lb/>
禧敦重純厚國之老成光祿大夫橋𤣥聰達方直有山<lb/>
甫之姿故大尉劉寵忠實守固悃愊剛正並宜為謀主<lb/>
數見訪問夫宰相大臣者與朝廷同其休戚顧或小人<lb/>
<pb n="KR4b0002_WYG_002-13a"/>
在位懐讒憂謗如有設施動多牽制是宜引為君之<lb/>
四體委任責成優劣已分春秋之義以貴治賤逺間親<lb/>
小加大引在六逆陛階増則堂髙輔位重則上尊不宜聴<lb/>
納小吏雕琢大臣也又尚方工技之作洪都篇賦之文宜<lb/>
且消息以示憂懼詩云畏天之怒不敢戲豫天戒誠不可<lb/>
戲也宰府孝亷士之髙選但當察其真偽以加黜陟近者每<lb/>
以辟召不慎切責三公乃並以書疏小文一介之技超取選<lb/>
舉開請託之門違明王之典衆心不厭莫之敢言臣願陛<lb/>
<pb n="KR4b0002_WYG_002-13b"/>
下聴納忠言忍而絶之側身踊躍思惟萬幾以答天望以導<lb/>
嘉應聖朝既自約厲以身率人左右近臣亦宜戮力從化人<lb/>
自抑損天道虧滿鬼神福謙久髙不危常滿不溢羣公之<lb/>
福諸侯凌主之戒不可不察也臣邕愚戇感激忘身敢觸<lb/>
忌諱手書具對夫君臣不宻上有漏言之戒下有失身之禍<lb/>
臣安敢漏所問願寢臣表無使盡忠之吏受怨姦仇<lb/>
　　幽冀刺史久闕疏<lb/>
臣聞國家置官以職建名臣愚淺小才竊假階級官以<lb/>
<pb n="KR4b0002_WYG_002-14a"/>
議為名職以郎為貴智淺謀漏無所獻替夙夜寤嘆憂<lb/>
悸怛惕臣邕頓首死罪伏見幽州奕騎冀州強弩為天<lb/>
下精兵國家贍使四方有事軍師奮攻未嘗不辦於二<lb/>
州也頃者以來連年饉荒糓價一斛至六七百錢故䕶<lb/>
烏桓校尉夏育出征鮮卑無功而還士馬死傷者萬數<lb/>
弓兵散亡幾盡生民之本守禦之備無一可恃百姓元<lb/>
元流離溝壑寇賊輩起莫能禁討長吏寒心朝不守夕<lb/>
卒有他方之急則役之不可驅使自為寇虜則誅之不<lb/>
<pb n="KR4b0002_WYG_002-14b"/>
可擒制豈非可憂之難三府選幽冀二州刺史踰月不<lb/>
定臣恠問其故云避三互十一州有禁當取二州而已<lb/>
二州之中少素有威名之士或拘限嵗年不應選用狐<lb/>
疑遲淹兩州空懸萬里蕭條無所管繫毎冀州長吏初<lb/>
除詔書治嚴不過五日今者刺史浹旬不决誠非其理<lb/>
愚以為三互之禁禁之薄者以陛下威靈申明禁令在<lb/>
任之人豈不戒懼而常坐設三互自生留閡邪昔孝景<lb/>
時梁人韓安國坐事被刑起徒中為内史武帝患東越<lb/>
<pb n="KR4b0002_WYG_002-15a"/>
數反拜待詔㑹稽朱買臣宣帝時患冀州有盜賊故京<lb/>
兆尹張敞有罪逃命上使使就家召為冀州刺史安國<lb/>
徒𨽻買臣郡民皆還治其國張敞亡命擢授冀州豈顧<lb/>
三互拘官簿失救時之便耶卒獲其用遺芳不滅此先<lb/>
帝不誤已然之事三公明知二州之要尤宜揀選當越<lb/>
禁取能以救時弊而不顧争臣之義茍避輕㣲之科竊<lb/>
見日月拘忌選既稽滯又未必審得其人則二部蠢蠢<lb/>
將為憂念願陛下上則先帝用三臣之法蠲除近禁其<lb/>
<pb n="KR4b0002_WYG_002-15b"/>
諸州刺史器用可換者無拘日月三互以差厥中臣縷<lb/>
縷瞽言惟陛下留神再省三省<lb/>
　　難夏育上言鮮卑仍犯諸郡<lb/>
嘉平六年夏䕶烏桓校尉育上言鮮卑仍犯諸郡自春<lb/>
以來三十餘發請徵幽州諸郡兵出塞擊之一冬春足<lb/>
以埽滅時故䕶羌校尉田晏以他論刑被原私畱京師<lb/>
用尚書行賄通謀中常侍王甫求為將甫建議當出師<lb/>
與育并力詔書遂用為破鮮卑中郎將使匈奴中郎將<lb/>
<pb n="KR4b0002_WYG_002-16a"/>
南單于以下與育晏三道並出時朝廷大臣多以為不<lb/>
便召公卿百官㑹議中郎蔡邕以為書戒猾夏易伐鬼<lb/>
方周宣王命南仲吉甫攘玁狁威蠻荆漢有衛霍闐顔<lb/>
瀚海竇憲燕然之事征討之作所由尚矣然而時有同<lb/>
異勢有可否故謀有得失事有成敗不可齊也自漢興<lb/>
以來匈奴常為邊害而未聞鮮卑之事昔謀臣竭精武<lb/>
夫戮力而所見常異其設不戰之計守禦之固者皆社<lb/>
稷之臣永久之䇿也孝武皇帝因文景之蓄用度饒衍<lb/>
<pb n="KR4b0002_WYG_002-16b"/>
南伐越北伐胡西征大宛東并朝鮮兵出數十年帑藏<lb/>
空竭官民俱匱乃興鹽鐡酤𣙜之利設告緡重稅之令<lb/>
民不堪命及盜賊羣起闗東紛然道路不通繡衣直指<lb/>
之使奮鈇鉞而並出然後僅得寧息既而覺悟乃封丞<lb/>
相為富民侯故主父偃曰夫務戰勝窮武事未有不悔<lb/>
者也夫世宗神武將卒良猛財賦充實所拓廣逺而猶<lb/>
有悔況無彼時地利人財之備而欲輕動此其不可一<lb/>
也鮮卑種衆新盛自匈奴北遁以來據其故地稱兵十<lb/>
<pb n="KR4b0002_WYG_002-17a"/>
萬彌地千里意智益生才力勁健加以禁網漏洩善金良鐡<lb/>
出者莫察漢人逋逃為其謀主兵利馬疾過於匈奴昔段熲<lb/>
良將習兵善戰有事西羌猶十餘年今育晏欲以三年之期專<lb/>
勝必克育晏䇿慮未能過熲鮮卑種衆又不弱於西羌也<lb/>
乃欲張設近期誘戲朝廷三年不成必迫於害禍結兵連不<lb/>
得中休轉運糧餉不可勝給天無豐嵗官見殫財民人流<lb/>
移於四方不能還其骸骨以此時興議横發一發不已必<lb/>
至再三諸夏之内弱者伏尸強者作寇邊郵之患手足<lb/>
<pb n="KR4b0002_WYG_002-17b"/>
之疥瘙也中國之困胸背之瘭疽也其不可二也育云<lb/>
自春以來三十餘發方今郡縣盜賊刼摽人財攻犯官<lb/>
民日月有之冠帶之圻吏調政宻猶不能絶況此醜虜<lb/>
羣類抵冒心不愛仁膽不畏威而可使㫁無盜竊意者<lb/>
髙祖乃忍平城之恥呂后甘棄嫚書之詬於是何者為<lb/>
甚是其不可三也天設山河秦築長城漢起塞垣所以<lb/>
别内外異殊俗也其外則介之夷狄其内則任之良吏<lb/>
後嗣遵業慎奉所遺茍無慼國内侮之患豈與蟲螘之<lb/>
<pb n="KR4b0002_WYG_002-18a"/>
虜校往來之數哉乃欲越幕踰域度塞出攻得地不可<lb/>
耕農得民不可冠帶破之不可殄盡而本朝必為之旰<lb/>
食四海必為之焦枯其不可四也夫煎盡府帑之蓄以<lb/>
恣輕事之人専勝者未必克挾疑者終必敗衆所謂危<lb/>
聖人不任朝議有嫌明主不行是其不可五也按育一<lb/>
戰所獲不如所失昔淮南王安諫伐越曰天子之兵有<lb/>
征無戰言其莫敢校也使越人䝉死徼幸以逆執事厮<lb/>
輿之卒有一不備而歸者雖得越王之首猶為大漢之<lb/>
<pb n="KR4b0002_WYG_002-18b"/>
羞威化不行則欲伐之狐疑避難則守為長宜通乎時<lb/>
變憂萬人饑餓與蠻夷之不討何者為大宗廟之祭凶<lb/>
年不備況避不遜之辱哉今闗東大困無以相贍又議動<lb/>
兵非但勞人凶年隨之其罷敝有不可勝言者此先帝<lb/>
所以發徳音也夫䘏民救患雖成郡列縣尚猶棄之況<lb/>
以鄣塞之外未嘗為人居者乎臣愚以為宜止征伐之<lb/>
計令諸營甲士循行塞垣屯守衝要以堅牢不動為務<lb/>
若乃守邊之術李牧開其原嚴尤申其要遺業猶在文<lb/>
<pb n="KR4b0002_WYG_002-19a"/>
章具存循二子之䇿守先帝之規臣曰可矣臣邕愚戇<lb/>
議不足采臣邕頓首頓首<lb/>
　　上始元服與羣臣上壽<lb/>
伏惟陛下應天淑靈丁期中興誕在㓜齡聖姿碩義威<lb/>
儀孔備俯仰龍光顔如日星言稽典謨動蹈規矩緝熈<lb/>
光明思齊周成早知夙就叅美顯宗令月吉日始加元<lb/>
服進御幘結以章天休臣妾萬國遐邇大小同喜逸豫<lb/>
式歌且舞臣等不勝踊躍鳬藻謹奉上醴酒九鐘稽首<lb/>
<pb n="KR4b0002_WYG_002-19b"/>
再拜上千萬夀陛下享兹吉福永守皇極通遵太和靖綏<lb/>
六合宜民宜人受禄於天書曰一人有慶兆民賴之其<lb/>
寧惟永詩曰顒顒昻昻如珪如璋令聞不忘萬夀無疆<lb/>
　　薦皇甫規<lb/>
臣聞唐虞以師師咸熈周文以濟濟為寧區區之楚猶<lb/>
用賢臣為寳衛多君子季札知其不危由此言之忠臣賢<lb/>
士國家之元龜社稷之楨固也昔孝文慍匈奴之事思<lb/>
李牧於前代孝宣忿奸邪之不散舉張敞於亡命況在<lb/>
<pb n="KR4b0002_WYG_002-20a"/>
於當時謙虚為罪而可遺棄臣伏見䕶羌校尉皇甫規<lb/>
少明經術道為儒宗修身力行忠亮闡著出處抱義皦<lb/>
然不汚藏器林藪之中以辭徴召之寵先帝嘉之羣公<lb/>
歸徳盜發東岳莫能攖討即起家拜為太山太守屠斬<lb/>
桀黠綏撫㷀弱青兖之郊迄用康乂自是以來方外有<lb/>
事戎狄猾夏進簡前勲連見委任仗節舉麾威靈盛行<lb/>
演化凶悍使為慤愿愛財省穡毎有餘資養士御衆恱<lb/>
以亡死論其武勞則漢室之干城課其文徳則皇家之<lb/>
<pb n="KR4b0002_WYG_002-20b"/>
腹心誠宜試用以廣振鷺西廱之美臣以愚頑忝汚顯<lb/>
列輙流汗墨不堪之責不勝區區執心所見越職瞽言<lb/>
罪當死惟陛下留神省察臣邕頓首頓首<lb/>
　　為陳留太守上孝子<lb/>
臣前到官博問掾史孝行卓異者臣門下掾申屠夐稱<lb/>
孝子平丘程未年十四嵗時祖父叔病歿未抱伏叔尸<lb/>
號泣悲哀口乾氣少喘息纔屬舅偃哀其羸劣嚼棗肉<lb/>
以哺之未見食嘘唏不能吞咽麥飯寒水間用之舅偃<lb/>
<pb n="KR4b0002_WYG_002-21a"/>
誘勸哽咽益甚是後精美異味遂不過口常在柩旁耳<lb/>
聞叔名目應以淚前太守文穆召署孝義童云以叔未<lb/>
塟不能至府舍臣輙核問掾史邑子殷盛宿彦等辭驗<lb/>
皆合臣即召來見未年十四歲顔色瘦小應對甚詳臣<lb/>
問樂為吏否垂泣求去白歸喪所臣為設食但用麥飯<lb/>
寒水不食肥膩舅本以田作為事家無典學者其至行<lb/>
發於自然非耳目聞見所倣效也雖成人之年知禮識<lb/>
義之士恐不能及伏惟陛下體因心之徳當中興之運<lb/>
<pb n="KR4b0002_WYG_002-21b"/>
躬秉萬幾建用皇極神紀騁於無方淑暢洽於羣生故<lb/>
醇行感時而生美義因政而出清風奮揚休徴誕漫太<lb/>
平之萌昭驗已著臣誠伏見幸甚臣聞魯侯能孝命於<lb/>
夷宫張仲孝友侯在左右周宣之興實始於此且烏以<lb/>
反哺託體太陽羔以跪乳為贄國卿禽鳥之㣲猶以孝<lb/>
寵況未禀純粹之精爽立百行之根源其人隱瘁而徳<lb/>
曜彌光其族益章臣不勝願㑹使未美昭顯本朝謹陳<lb/>
狀臣邕頓首<lb/>
<pb n="KR4b0002_WYG_002-22a"/>
　　讓尚書乞在閒冗<lb/>
臣謹按漢書髙祖受命流離藏竄十有二年陛下應期<lb/>
中興龍飛踐祚奸臣嬖孽一時殄盡憎疾臣者隨流埋<lb/>
沒太尉郿侯卓收拾洗濯上臣髙第補侍御史轉治書御<lb/>
史陛下天地之大徳聴納大臣扶飾文舉遂用臣邕充<lb/>
備機宻三月之中充歴三臺光榮顯著非臣愚蔽不才<lb/>
所當盜竊非臣碎首糜軀所能補報臣邕頓首頓首死<lb/>
罪死罪臣聞世宗之時田千秋有神明感動一言以悟<lb/>
<pb n="KR4b0002_WYG_002-22b"/>
聖聴昭發上心故有一日九遷臣邕草萊小臣思謀愚<lb/>
淺生非工女職不狎練加以新來入朝不更郎署攝省<lb/>
文書其猶面牆陛下統繼大業委政冡宰太傅隗以舊臣<lb/>
入録機宻事尚書令日磾先輩舊徳位躋上公僕射允<lb/>
故司𨽻校尉河南尹尚書張憙已歴九列魯旭侍中牧<lb/>
守宣藩剖符數郡惟臣官位微賤特單輕匹此六臣臣<lb/>
當自知況於論者將謂臣何是以夙夜寤歎寐息屏營<lb/>
無顔以居無心以寧明時階級人所勸慕乞在他署抱<lb/>
<pb n="KR4b0002_WYG_002-23a"/>
闗執籥以守漏刻則臣之心厭飫足矣降榮於悴退顯<lb/>
於進臣不勝區區凝戒不敢肅飾<lb/>
　　讓髙陽侯印綬符䇿<lb/>
詔制左中郎將蔡邕今封邕陳留雍丘髙陽鄉侯下印<lb/>
綬符䇿假限食五百户歲五十萬糓臣稽首受詔怔營<lb/>
喜懼精魄播超恍惚如夢不敢自信臣伏惟糠粃小生<lb/>
學術虛淺少竊方正長歴宰府備數典城著作東觀無<lb/>
狀取罪捐棄朔野䝉恩徙還退伏畎畆復階朝謁進察<lb/>
<pb n="KR4b0002_WYG_002-23b"/>
憲臺遂充機宻令守巴郡還備侍中車駕西還執鞭跨<lb/>
馬及看輪轂升輿下軫扶接聖躬既至舊京出備郎將<lb/>
中外所疑對越省闥羣臣之中特見褒異訖無鷄犬鳴<lb/>
吠之用常以墨塊負恩寵誠不意悟猥與公卿以下錄<lb/>
功受賞命服金紫爵至通侯非臣草萊功勞㣲薄所當<lb/>
被䝉臣十四世祖肥如侯佐命髙祖以受爵賞統嗣曠<lb/>
絶除在匹庶臣孑遺苖裔復䝉顯封前功輕重不侔慙<lb/>
惶累息無心怡寧唐虞之朝猶美三讓臣者何人受而<lb/>
<pb n="KR4b0002_WYG_002-24a"/>
不讓臣不勝戰悼怵惕詣闕拜章上所假髙陽侯印綬<lb/>
符䇿伏受罪誅臣得㣲勞被受爵邑光寵榮華耀熠祖<lb/>
禰非臣小族陋宗器量褊狹所能堪勝非臣力用勤勞<lb/>
有所當受誠無安寧甘恱之情國憲上行下不敢逆茍<lb/>
順恩㫖退省金龜紫紱之飾非臣容體所當服佩中讀<lb/>
符䇿誥戒之詞非臣才量所能祗奉歴日彌久震懼益<lb/>
甚臣聞髙祖受命元功翊徳者與共天下爵土故曰使<lb/>
黄河若帶㤗山若礪國以永存爰及苗裔夫山河至大<lb/>
<pb n="KR4b0002_WYG_002-24b"/>
猶謂之小重功輕賞如此其至也是以戰攻之事大有<lb/>
䧟堅破敵斬將搴旗之功小有䤋截首級履傷涉血之<lb/>
難勤苦軍旅連年累歲首如蓬葆體如漆幹勞瘁辛苦<lb/>
如此其重也以受爵土誰曰不宜今者聖朝遷都應順<lb/>
天人奔走之役臣僕職分宜然臣事輕葭莩功薄蟬翼<lb/>
恐史官録書臣等在功臣之列蹈恩澤之科垂名後葉<lb/>
作戒末嗣非本朝之徳政遇臣之長䇿是以宵寢晨興<lb/>
叩膺増歎心煩慮亂喘呼息吸且鷦鷯巢林不過一枝<lb/>
<pb n="KR4b0002_WYG_002-25a"/>
鼯䑕飲河不過滿腹小人之情求足而已臣不勝大願<lb/>
　　再讓髙陽侯印綬符策<lb/>
臣忝自參省資非哲人藩屏之用器非邦君憂心灼烜<lb/>
耳目昏冒忪䝉蔽罔累息屏氣臣聞稷契之儔以徳受<lb/>
命猶能讓所不如昔之范氏不忘禮讓其下化之春秋<lb/>
采焉臣雖小醜不足朂勵以躡髙蹤以詩人斯亡之戒<lb/>
觀見符策君國之誨兩印雙紱並在鞶帶至徳元功器<lb/>
量𢎞大猶且踧踖無心寧止況臣螻蟻無功徳而散怠<lb/>
<pb n="KR4b0002_WYG_002-25b"/>
増甚何以居之且晏嬰辭弼殿之邑張良辭三萬之户<lb/>
書籍紀之以為異美夫人君無戲弄之言憲法有誣罔<lb/>
之劾臣不敢違戾飭虚以詎上㫖疑懼之誠與神明通<lb/>
謹奉章詣闕頓首敢固以請伏惟留省<lb/>
　　巴郡太守謝版<lb/>
臣尚書邕免冠頓首死罪臣猥以頑闇連值盛時超自<lb/>
羣吏入登機宻未及輸力盡心日下五府舉臣任巴郡<lb/>
太守陛下不復叅論府舉驚惶失守非臣敢安怔營累<lb/>
<pb n="KR4b0002_WYG_002-26a"/>
息不知所措臣邕頓首死罪知納言任重非臣所<lb/>
得久忝今月丁丑一章自聞乞在閒冗抱闗執籥不意<lb/>
録符銀青授任千里求退得進後上先遷為衆所恠不<lb/>
合事宜願乞還詔命盡力他役死而後已臣猥以愚闇<lb/>
盜竊明時周旋三臺充列幾衡出入省闥登踏丹墀承<lb/>
隨同位與在行列以受酒禮嘉幣之賜詔書前後賜石<lb/>
鏡奩禮經素字尚書章句白虎議奏合成二百一十二<lb/>
巻及唾壺彈碁石枰蓮香瓠子并各器物誠念及下錫<lb/>
<pb n="KR4b0002_WYG_002-26b"/>
惠周至毎勑勿謝前後重疊雖父母之於子孫無以加<lb/>
此未得因縁有事答稱萬一不意卒遷荷受非任臨時<lb/>
自陳未䝉省許慘結屏營踧踖受拜命服銀青光寵休<lb/>
顯上耀祖先下榮昆裔誠非所望且巴土長逺江山阻<lb/>
隔頃來未悉輯睦劉焉撫寧有方柔逺功著臣以頑䝉<lb/>
不閑職政宣暢聖化導遵和風非臣才力所能供給必<lb/>
以忝辱煩汚聖朝幸循舊職當竭肝膽從事肋絶骨破<lb/>
以命繼之臣邕頓首死罪<lb/>
<pb n="KR4b0002_WYG_002-27a"/>
　　表賀録換誤上章謝罪<lb/>
今月十八日前以相國兵討逆賊故河内太守王臣等<lb/>
屯陳破壤斬獲首級詣朝堂上賀臣邕奉賀録故羽林<lb/>
郎將李叅遷城門校尉而署名羽林左監右衛尉杜衍<lb/>
在朝堂而稱不在録咎在臣不詳省按使叅以亡為存<lb/>
衍以存為亡錯奏謬録不可行侍御史劾臣不敬當賜<lb/>
刑書懲戒不恪陛下天地之徳不辱收戮丙辰詔書以<lb/>
一月俸贖罪臣邕怔營慙怖屏氣累息不知所自投處<lb/>
<pb n="KR4b0002_WYG_002-27b"/>
臣邕頓首死罪臣不惟石慶數馬之誤簡忽校讐不謹<lb/>
之愆雖見原宥仰愧先臣傷肌入骨不勝忪䝉流汗臣<lb/>
邕頓首死罪<lb/>
　　宗廟迭毁議<lb/>
左中郎將臣邕議以為漢承亡秦滅學之後宗廟之制<lb/>
不用周禮毎帝即位輒立一廟不止於七不列昭穆不<lb/>
定迭毁孝元皇帝皆以功徳茂盛尊崇廟稱孝文曰太<lb/>
宗孝武曰世宗孝宣曰中宗時忠正大臣夏侯勝猶執<lb/>
<pb n="KR4b0002_WYG_002-28a"/>
議欲出世宗至孝成帝議猶不定太僕王舜中壘校尉<lb/>
劉歆據經傳義謂不可毁上從其議古人考據慎重不<lb/>
敢私其君父若此其至也後遭王莽之亂光武皇帝受<lb/>
命中興廟稱世祖孝明皇帝聖徳聰明政參文宣廟稱<lb/>
顯宗孝章皇帝至孝烝烝仁恩溥大海内賴祉廟稱肅<lb/>
宗比方前事得禮之宜自此以下政事多釁權移臣下<lb/>
嗣帝殷勤各欲褒崇至親而已臣下懦弱莫能執夏侯<lb/>
之直故遂衍溢無有方限今聖朝遵故復禮以求厥中<lb/>
<pb n="KR4b0002_WYG_002-28b"/>
誠合事宜禮傳封儀自依家法今不知國家舊有宗儀<lb/>
聖主賢臣所共創定欲就六廟黜損所宗違先帝舊章<lb/>
未可施行臣謹按禮制七廟三昭三穆與太祖七孝元<lb/>
皇帝世在第八光武皇帝世在第九故以元帝為考廟<lb/>
尊而奉之孝明遵制亦不敢毁元帝於今朝九世以七<lb/>
廟言之則非所宗八月報酬可出元帝主比恵景昭成<lb/>
哀平帝五年一致祭孝章皇帝孝桓皇帝親在三昭孝<lb/>
和皇帝孝順皇帝孝靈皇帝親在三穆廟親未盡四時<lb/>
<pb n="KR4b0002_WYG_002-29a"/>
常陳孝明以下穆宗敬宗㳟宗之號皆宜省去以遵先<lb/>
典殊異祖宗不可參並之義今又總就一堂崇約尚省<lb/>
不復改作惟主及几筵應改而已正數世之所闕為無<lb/>
窮之常典稽禮制之舊則合神明之歡心臣愚戇議不<lb/>
足採臣邕頓首頓首<lb/>
　　宗廟祝嘏辭<lb/>
嗣曽孫皇帝某敢昭告於皇祖髙皇帝各以后配昔受<lb/>
命京師都於長安享國十有一世歴年二百一十載遭<lb/>
<pb n="KR4b0002_WYG_002-29b"/>
王莽之亂宗廟墮壊世祖復帝祚遷都洛陽以服土中<lb/>
享國一十一世歴年一百六十五載予末小子遭家不<lb/>
造早統洪業奉嗣無疆闗東吏民敢行稱亂總連州縣<lb/>
擁兵聚衆以圗叛逆震驚王師命將征服股肱大臣推<lb/>
皇天之命以已行之事遷都舊京昔周徳缺而斯干作<lb/>
應運變通自古有之於是乃以三月丁亥來自雒越三<lb/>
月丁已至於長安飭躬不慎寢疾旬日賴祖宗之靈以<lb/>
獲有瘳吉旦齊宿敢用潔牲一元大武柔毛剛鬛商祭<lb/>
<pb n="KR4b0002_WYG_002-30a"/>
明視薌合嘉蔬香萁鹹鹺豐本明粢醴酒用告遷來尚<lb/>
享<lb/>
　　九祝辭<lb/>
髙皇帝使工祝承致多福無疆於爾嗣曽孫皇帝使爾<lb/>
受禄於天宜此舊都萬國和同兆民康乂眉夀萬年子<lb/>
子孫孫永守民庶勿替引之<lb/>
　　答齊議<lb/>
日月詔召尚書問立春當齊迎氣東郊尚書左丞馮方<lb/>
<pb n="KR4b0002_WYG_002-30b"/>
毆殺指揮使於尚書西祠可齊否得無不宜具對議郎<lb/>
臣蔡邕博士任敏死罪對按禮上帝之祠無所為廢齊<lb/>
者齊所以致齊不敢渙散其意宫室至大指使至㣲不<lb/>
在齊潔之處元和詔禮無免齊宜以自潔静交神明既<lb/>
無嫌間祠室又寛可齊無疑詩云惟此文王小心翼翼<lb/>
昭事上帝聿懐多福夫齊以㳟奉明祀文王所以懐福<lb/>
無有不宜臣邕愚戇死罪<lb/>
　　東巡頌<lb/>
<pb n="KR4b0002_WYG_002-31a"/>
竊見巡狩岱宗柴望山川宗祀明堂上稽帝堯中述世<lb/>
宗遵奉光武禮儀備具動自聖心是以神明屢應休徴<lb/>
乃降不勝狂簡之情謹上岱宗頌一篇曰若稽古在漢<lb/>
迪哲聿修厥徳憲章丕烈翿六龍較五輅齊百僚陶質<lb/>
素命南重以司厯厥中月之六辰備天官之列衛盛輿<lb/>
服而東巡<lb/>
　　和憙鄧后謚議<lb/>
孝和鄧皇后崩羣臣謀諡於是尚書陳忠上言以為鄉<lb/>
<pb n="KR4b0002_WYG_002-31b"/>
黨叙孔子威儀俯仰無所遺彤管記君王纎㣲大小無<lb/>
不舉是以徳著圖籍名垂於後伏惟大行皇后規乾則<lb/>
坤兼包日月厥初作合允有休烈貫魚之次加於小媵<lb/>
中饋之叙昭於帷幄遭家不造三元之厄孝殤㓜冲國<lb/>
祚中絶海内紛然羣臣累息加以洪流為災札荒為害<lb/>
西戎蠢動武威侵侮并凉猾夏作冦振驚渤碣家有采<lb/>
薇之思人懐殿㕧之聲皇太后叅圗考表求人之瘼度<lb/>
越平原建立聖主垂疇咨之問遵六事之求勞謙克躬<lb/>
<pb n="KR4b0002_WYG_002-32a"/>
菲薄為務是以尚官損服衣不粲英饔人徹羞膳不過<lb/>
擇黄門闕樂魚龍不作織室絶伎纂組不經尚方抑巧<lb/>
雕鏤不為離宫罕幸儲峙不施遐方㫁篚侏離不貢罷<lb/>
出宫妾免遣宗室沒入者六百餘人以紓鬱滯奉率舊<lb/>
禮交饗祖廟以展孝子承歡之敬蠲正憲法六千餘事<lb/>
以順漢氏三百之期經藝乖舛恐史闕文命衆儒考校<lb/>
東觀閣學博士一缺廣選十人何有伐檀茅茹不㧞屢<lb/>
舉方直顯擢孝子遵忠孝之紀啓大臣喪親之哀疾貪<lb/>
<pb n="KR4b0002_WYG_002-32b"/>
吏受取為姦糾増舊科之罰惡長吏虚偽錮之十年追<lb/>
崇世祖功臣國土或有斷絶封植遺苗以奉其祀爵髙<lb/>
蘭諸國𦙍子以紹三王之後事不稽古不以為政政不<lb/>
恵和不圖於䇿猶不自専傳謀遠暨允求厥中刑之所<lb/>
加不阿近戚賞之所及不遺側陋終朝反側眀發不寢<lb/>
徒以百姓為憂不以天下為樂聖誠著於禁闥而徳教<lb/>
被於萬國故自昏墊迄於康乂叛虜蜂集賊害邊陲永<lb/>
元之世以為遺誅今畏服威靈稽顙即斃徼外絶國慕<lb/>
<pb n="KR4b0002_WYG_002-33a"/>
義重譯來獻其琛史官咸賀請作主頌却而不聴郡國<lb/>
咸上瑞應寖而不宣允㳟抑損宻勿在勤遭疾不豫垂<lb/>
念臣子御輦在殿顧命羣司流恩布澤大赦天下有始<lb/>
有卒同符先聖昔書契所載虞帝二妃夏后塗山髙陽<lb/>
有辛姬氏任母徒以正身率内思媚周京為髙未有如<lb/>
大行皇后勤精勞思繼國之祚正三元之衡康六百之<lb/>
㑹消无妄之運者也功徳巍巍誠不可及漢世后氏無<lb/>
謚至於明帝始建光烈之稱是後轉因帝號加之以謚<lb/>
<pb n="KR4b0002_WYG_002-33b"/>
髙下優劣混而為一違禮大行受大名小行受小名之<lb/>
制謚法有功安居曰熹帝后諡禮亦宜同大行皇太后<lb/>
宜諡為和熹皇后上稽典訓之正下協先帝之稱<lb/>
　　被收時表<lb/>
議郎糞土臣邕頓首再拜上書皇帝陛下今月十三日<lb/>
臣被尚書召問臣以大鴻臚劉邰前為濟隂太守臣屬<lb/>
吏張宛長休百日邰為司𨽻又託河内郡吏李可為州<lb/>
書佐及營䕶故河南尹羊陟侍御史胡母班邰不為用<lb/>
<pb n="KR4b0002_WYG_002-34a"/>
致怨之狀臣怔營怖悸肝膽塗地不知死命所在竊自<lb/>
尋按實屬宛可不及陟班凡休假小吏皆非結恨之本<lb/>
與陟姻家豈敢申助私黨如臣父子欲相傷陷當明言<lb/>
臺閣具陳限狀所緣内無寸事而謗書外發宜以臣對<lb/>
與邰叅驗臣得以學問特䝉褒異執事秘館操管御前<lb/>
姓名貌狀㣲簡聖心今年七月召詣金商門問以變異<lb/>
齎詔申旨誘臣使言臣實愚戇出命忘軀不顧後患譏切<lb/>
公卿内及寵近區區欲答上問救恠異為陛下圗康寧<lb/>
<pb n="KR4b0002_WYG_002-34b"/>
之計而已預知所言者當必怨臣陛下不念忠臣直言<lb/>
宜加掩蔽誹謗卒至便用疑恠豈不負盡忠之吏哉毎<lb/>
有灾異輙令百官各上封事欲以改政息譴除凶致吉<lb/>
而言者不䝉延納之福旋被陷破之禍羣臣杜口以臣<lb/>
為戒誰敢復為陛下盡忠者乎臣季父質連見㧞擢位<lb/>
在上列臣被䝉恩渥數見訪逮言事者因此欲陷臣父<lb/>
子破臣門户非復發紏姦伏補益國家者也臣年四十<lb/>
有六孤特一身前無立男得盡節王室託名忠臣死有<lb/>
<pb n="KR4b0002_WYG_002-35a"/>
餘榮然恐陛下不復聞至言矣臣愚以凡冗招致禍患<lb/>
自臣職爾臣對問時即為下邳相不聞臣謀今者横見<lb/>
逮及使質恨以衰老白首隨臣推沒并内坑陷誠寃誠<lb/>
痛陛下仁篤之心必不忍此臣一入牢檻當為箠楚所<lb/>
迫趣以飲藥辭情何緣復達臣死期垂至冒昧自陳乞<lb/>
身當辜戮免質并坐則身死之日更生之年也惟陛下<lb/>
加飡為百姓自愛臣邕死罪<lb/>
　　上漢書十志疏<lb/>
<pb n="KR4b0002_WYG_002-35b"/>
朔方髠鉗徙臣邕稽首再拜上書皇帝陛下臣邕被受<lb/>
陛下尤異大恩初由宰府備數典城以親父故依叔父<lb/>
衛尉質時以尚書召拜中郎受詔詣東觀著作遂與羣<lb/>
儒並拜議郎沐浴恩澤承答聖問前後六年質奉機密<lb/>
趍走陛下遂由端右出相外藩還尹輦轂旬日之中登<lb/>
躡上列父子一門兼受恩寵不能輸寫心力以効絲髪<lb/>
之功一旦被章陷沒辜戮陛下天地之徳不忍刀鋸截<lb/>
首領得就平罪父子家屬充徙邊方完全軀命喘息相<lb/>
<pb n="KR4b0002_WYG_002-36a"/>
隨非臣無狀所敢復望非臣罪惡所當復䝉非臣辭筆<lb/>
所能復陳臣初决罪洛陽詔獄生出牢户顧念元初中<lb/>
故尚書郎張俊坐漏泄事當服重刑已出轂門復聴續<lb/>
鞠詔書馳救一等輸作左校俊上書謝恩遂以轉徙邕<lb/>
為郡縣促遣迫於吏手不得頃息含辭抱悲無由上達<lb/>
既到徙所乘塞守烽職在候望憂怖焦灼無心復能操<lb/>
筆成草致章闕庭誠知聖朝不責臣謝但懐愚心有所<lb/>
不竟臣自在布衣常以為漢書十志下盡王莽而止世<lb/>
<pb n="KR4b0002_WYG_002-36b"/>
祖以來惟有紀傳無續志者臣所師事故太傅胡廣知<lb/>
臣頗識其門户畧以所有舊事與臣雖未備悉粗見首<lb/>
尾積累思惟二十餘年不在其位非外吏庶人所得擅<lb/>
述天誘其衷得備著作郎建言十志皆當撰錄遂與議<lb/>
郎張華等分受之其難者皆以付臣先治律厯以籌算<lb/>
為本天文為驗請太師田注考校連年往往頗有差舛<lb/>
當有増損乃可施行為無窮法道至深㣲不可獨議郎<lb/>
中劉洪密於用算故臣表上洪與洪參思圗牒尋繹度<lb/>
<pb n="KR4b0002_WYG_002-37a"/>
數適有頭緒㑹臣被罪逐放邊野臣竊自痛一為不善<lb/>
使史籍所闕胡廣所校二十年之思中道廢絶不得究竟<lb/>
慺慺之情猶以結心不能自達臣初欲須刑竟乃因縣<lb/>
道具以狀聞今年七月九日匈奴攻鹽池縣其時鮮卑<lb/>
連犯雲中五原一月之中烽火不絶不意西夷相與合<lb/>
謀所圖廣遠恐遂為變且臣所在孤危懸命鋒鏑湮滅<lb/>
土灰呼吸無期誠恐所懐隨軀腐朽抱恨黄泉遂不設<lb/>
施輙先顛踣科條諸志臣欲刪定者一所當接續者四<lb/>
<pb n="KR4b0002_WYG_002-37b"/>
前志所無臣欲著者五及經典郡書所宜捃摭本奏詔<lb/>
書所當依據分别首目并書章左臣初考逮妻子迸竄<lb/>
亡失文書無所按請加以惶怖愁恐思念荒散十分不<lb/>
得識一所識者又恐謬誤觸冒死罪披瀝愚情願下東<lb/>
觀推求諸奏參以璽書補綴遺闕昭明國體章聞之後<lb/>
雖肝腦流離白骨剖破無所復恨惟陛下留神省察謹<lb/>
因臨戎長霍圉封上臣頓首死罪稽首再拜以聞<lb/>
　蔡中郎集巻二<lb/>
</p>
<p>
</p>
  </div>
<div>
<head>蔡中郎集巻三</head> <lb/>
    <p>
<pb n="KR4b0002_WYG_003-1a"/>
欽定四庫全書<lb/>
　蔡中郎集巻三<lb/>
　　　　　　　　　　　　　漢　蔡邕　撰<lb/>
　　釋誨<lb/>
閒居玩古不交當世感東方客難及揚雄班固崔駰之<lb/>
徒設疑以自通乃斟酌羣言韙其是而矯其非作釋誨<lb/>
以戒厲云爾有務世公子誨於華顚胡老曰葢聞聖人<lb/>
之大寳曰位故以仁守位以財聚人然則有位斯貴有<lb/>
<pb n="KR4b0002_WYG_003-1b"/>
財斯富行義達道士之司也故伊摯有負鼎之衒仲尼<lb/>
設執鞭之言甯子有清商之歌百里有豢牛之事夫如<lb/>
是則聖哲之通趣古人之明志也夫子生清穆之世禀<lb/>
醇和之靈覃思典籍韞櫝六經安貧樂賤與世無營沉<lb/>
精重淵抗志高𡨕包括無外綜析無形其已久矣曾不<lb/>
能㧞萃出羣揚芳飛文豋天庭序彜倫掃六合之穢慝<lb/>
清宇宙之埃塵連光芒於白日屬炎氣於景雲時逝歳<lb/>
暮黙而無聞小子惑焉是以有云方今聖上寛明輔弼<lb/>
<pb n="KR4b0002_WYG_003-2a"/>
賢知崇英逸偉不墜於地徳𢎞者建宰相而裂土才羡<lb/>
者荷榮禄而䝉賜盍亦回塗改駕俛仰取容輯當世之<lb/>
利定不㧞之功榮家宗於此時遺不滅之令蹤夫獨未<lb/>
之思邪何為守彼而不通此胡老慠然而笑曰若公子<lb/>
所謂覩曖昧之利而忘昭晳之害專必成之功而忽蹉<lb/>
跌之敗者也公子謖爾斂袂而興曰胡為其然也胡老<lb/>
曰居吾將釋汝昔自太極君臣始基有羲皇之洪寧唐<lb/>
虞之至時三代之隆亦有緝熈五伯扶微勤而撫之於<lb/>
<pb n="KR4b0002_WYG_003-2b"/>
斯已降天網縦人紘弛王塗壊太極陁君臣土崩上下<lb/>
瓦解於是智者騁詐辯者馳說武夫奮畧戰士講銳電<lb/>
駭風馳霧散雲披變詐乖詭以合時宜或畫一䇿而綰<lb/>
萬金或談崇朝而錫瑞珪連衡者六印磊落合縦者駢<lb/>
組陸離隆貴翕習積富無涯據巧蹈機以忘其危夫華<lb/>
離蔕而萎條去榦而枯女冶容而淫士背道而孤人毁<lb/>
其滿神疾其邪利端始萌害漸亦芽簌簌方轂夭夭是<lb/>
加欲豐其屋乃蔀其家是故天地否閉聖哲潛形石門<lb/>
<pb n="KR4b0002_WYG_003-3a"/>
守晨沮溺耦耕顏歜抱璞蘧瑗保生齊人歸樂孔子斯<lb/>
征雍渠驂乗逝而遺輕夫豈傲生而背國乎道不可以<lb/>
傾也且我聞之日南至則黄鍾應融風動而魚上氷𬎼<lb/>
賔統而微隂萌蒹葭蒼而白露凝寒暑相推隂陽代興<lb/>
運極則化理亂相承今大漢紹陶唐之洪烈盪四海之<lb/>
殘灾隆隠天之高建絙地之基皇道惟融帝猷丕顯冺<lb/>
冺庻類含甘吮滋檢六合之羣品躋之乎雍熈羣僚恭<lb/>
己於職司聖主垂拱乎兩楹君臣穆穆守之以平濟濟<lb/>
<pb n="KR4b0002_WYG_003-3b"/>
多士端委縉珽鴻漸盈階振鷺充庭譬猶鍾山之玉泗<lb/>
濱之石累珪璧不為之盈採浮磬不為之索曩者洪源<lb/>
闢而四隩集武功定而干戈戢玁狁攘而吉甫宴城濮<lb/>
捷而晉凱入故當其有事也則蓑笠並載擐甲揚鋒不<lb/>
給於務當其無事也則舒紳緩佩鳴玉以步綽有餘裕<lb/>
夫世臣門子<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御之族天隆其祜主豐其禄抱膺従容<lb/>
爵位自従攝須理髯餘官委貴其進取也順傾轉圓不<lb/>
足以喻其便逡廵放屣不足以况其易夫夫有逸羣之<lb/>
<pb n="KR4b0002_WYG_003-4a"/>
才人人有優贍之智童子不問疑於老成瞳矇不稽謀<lb/>
於先生心恬澹於守髙意無為於持盈燦乎煌煌莫非<lb/>
華榮明哲泊焉不失所寧狂淫振蕩乃亂其情貪夫狥<lb/>
財夸者死權瞻仰此事體躁心煩闇謙盈之效迷損益<lb/>
之數騁駑駘於修路慕騏驥而增驅卑俯乎外戚之門<lb/>
乞助乎近貴之譽榮顯未副従而顚踣下獲胥靡之辜<lb/>
髙受滅家之誅前車已覆襲軌而騖曾不鑒禍以知畏<lb/>
懼予誰悼哉害其若是天髙地厚跼而蹐之怨豈在明<lb/>
<pb n="KR4b0002_WYG_003-4b"/>
患生不思戰戰兢兢必慎厥尤且用之則行聖訓也舍<lb/>
之則藏至順也九河盈溢非一凷所防帶甲百萬非一<lb/>
勇所抗今子責匹夫以清宇宙寧可以水旱而累堯湯<lb/>
乎懼煙炎之燬熸何光芒之敢揚哉且夫地將震而樞<lb/>
星直井無景而日隂食元首寛則望舒朓侯王肅則月<lb/>
側匿是以君子推微達著尋端見緒履霜知氷踐露知<lb/>
暑時行則行時止則止消息盈冲取諸天紀利用遭泰<lb/>
可與處否樂天知命持神任已羣車方奔乎險路安能<lb/>
<pb n="KR4b0002_WYG_003-5a"/>
與之齊軌思危難而自豫故在賤而不恥方將騁馳乎<lb/>
典籍之崇塗休息乎仁義之淵藪盤旋乎周孔之庭宇<lb/>
揖儒墨而與為友舒之足以光四表收之則莫能知其<lb/>
所有若乃丁千載之運應神靈之符闓閶闔乘天衢擁<lb/>
皇葢奉皇樞納𤣥策於聖徳宣太平於中區計合謀従<lb/>
已之圖也勲績不立予之辜也龜鳯山翳霧露不除踴<lb/>
躍草萊祗見其愚不我知者將謂之迂脩業思眞棄此<lb/>
焉如静以俟命不斁不渝百歳之後歸乎其居幸其獲<lb/>
<pb n="KR4b0002_WYG_003-5b"/>
稱天所誘也罕漫而巳非已咎也昔伯翳綜聲於鳥語<lb/>
葛盧辨音於鳴牛董父受氏於豢龍奚仲供徳於衡輈<lb/>
倕氏興政於巧工造父豋御於驊騮非子享土於善圉<lb/>
狼瞫取右於禽囚弓父畢精於筋角佽飛明勇於赴流<lb/>
夀王創基於格五東方要幸於談優上官効力於執葢<lb/>
𢎞羊據相於運籌僕不能叅跡於若人故抱璞而優游<lb/>
於是公子俯首降階忸怩而避胡老乃揚衡含笑援琴<lb/>
而歌歌曰練予心兮浸太清滌穢濁兮存正靈和液暢<lb/>
<pb n="KR4b0002_WYG_003-6a"/>
兮神氣寧情志泊兮心亭亭嗜欲息兮無由生踔宇宙<lb/>
而遺俗兮𦕈翩翩而獨征<lb/>
　　明堂月令論<lb/>
明堂者天子太廟所以崇禮其祖以配上帝者也夏后<lb/>
氏曰世室殷人曰重屋周人曰明堂東曰青陽南曰明<lb/>
堂西曰總章北曰𤣥堂中央曰太室易曰離也者明也<lb/>
南方之卦也聖人南面而聴天下嚮明而治人君之位<lb/>
莫正於此焉故雖有五名而主以明堂也其正中皆曰<lb/>
<pb n="KR4b0002_WYG_003-6b"/>
太廟謹承天順時之令昭令徳宗祀之禮明前功百辟<lb/>
之勞起養老敬長之義顯教㓜誨穉之學朝諸侯選造<lb/>
士於其中以明制度生者乗其能而至死者論其功而<lb/>
祭故為大教之宮而四學具焉官司備焉譬如北辰居<lb/>
其所而衆星拱之萬象翼之政教之所由生變化之所<lb/>
由來明一統也故言明堂事之大義之深也取其宗祀<lb/>
之貌則曰清廟取其正室之貌則曰太廟取其尊崇則<lb/>
曰太室取其堂則曰明堂取其四門之學則曰大學取<lb/>
<pb n="KR4b0002_WYG_003-7a"/>
其四面周水圓如璧則曰辟廱異名而同事其實一也<lb/>
春秋因魯取宋之奸賂則顯之太廟以明聖王建清廟<lb/>
明堂之義經曰取郜大鼎於宋戊申納於太廟傳曰非<lb/>
禮也君人者將昭徳塞違故昭令徳以示子孫是以清<lb/>
廟茅屋昭其儉也夫徳儉而有度升䧏有數文物以紀<lb/>
之聲明以發之以臨昭百官百官於是乎戒懼而不敢<lb/>
易紀律所以明大教也以周清廟論之魯太廟皆明堂<lb/>
也魯禘祀周公於太廟明堂猶周宗祀文王於清廟明<lb/>
<pb n="KR4b0002_WYG_003-7b"/>
堂也禮記檀弓曰王齊禘於清廟明堂也孝經曰宗祀<lb/>
文王於明堂禮記明堂位曰太廟天子曰明堂又曰成<lb/>
王㓜弱周公踐天子位以治天下朝諸侯於明堂制禮<lb/>
作樂頒度量而天下大服成王以周公有大勲勞於天<lb/>
下命魯公世世禘祀周公於太廟以天子之禮升歌清<lb/>
廟下管象舞所以異魯於天下也取周清廟之歌歌於<lb/>
魯太廟明魯之太廟猶周之清廟也皆所以昭文王周<lb/>
公之徳以示子孫也易傳太初篇曰天子旦入東學晝<lb/>
<pb n="KR4b0002_WYG_003-8a"/>
入南學暮入西學太學在中央天子之所自學也禮記<lb/>
保傅篇曰帝入東學上親而貴仁入西學上賢而貴徳<lb/>
入南學上齒而貴信入北學上貴而尊爵入太學承師<lb/>
而問道與易傳同魏文侯孝經傳曰太學者中學明堂<lb/>
之位也禮記古大明堂之禮也膳夫是相禮日中出南<lb/>
闈見九侯反問於相日側出西闈視五國之事日入出<lb/>
北闈視帝節猷爾雅曰宮中之門謂之闈王居明堂之<lb/>
禮又别隂陽門東南稱門西北稱闈故周官有門闈之<lb/>
<pb n="KR4b0002_WYG_003-8b"/>
學師氏教以三徳守王門保氏教以六藝守王闈然則<lb/>
師氏居東門南門保氏居西門北門也知掌教國子與<lb/>
易傳保傅王居明堂之禮參相發明為學四焉文王世<lb/>
子篇曰凡大合樂則遂飬老天子至乃命有司行事興<lb/>
秩節祭先師先聖焉始之飬也適東序釋奠於先老遂<lb/>
設三老五更之位言教學始之於飬老由東方歳始也<lb/>
又春夏學干戈秋冬學羽籥皆習於東序凡祭與飬老<lb/>
乞言合語之禮皆小樂正詔之於東序又曰大司成論<lb/>
<pb n="KR4b0002_WYG_003-9a"/>
說在東序然則詔學皆在東序東序東之堂也學者聚<lb/>
焉故稱詔太學仲夏之月令祀百辟卿士之有徳於民<lb/>
者禮記太學志曰禮士大夫學於聖人善人祭於明堂<lb/>
其無位者祭於太學禮記昭穆篇曰祀先賢於西學所<lb/>
以教諸侯之徳也即所以顯行國禮之處也太學明堂<lb/>
之東序也皆在明堂辟廱之内月令記曰明堂者所以<lb/>
明天氣統萬物明堂上通於天象日辰故有十二宫象<lb/>
日辰也水環四周言王者動作法天地徳廣及四海方<lb/>
<pb n="KR4b0002_WYG_003-9b"/>
此水也禮記盛徳篇曰明堂九室以茅葢屋上圓下方<lb/>
此水名曰辟廱王制曰天子出征執有罪反釋奠於學<lb/>
以訊馘告樂記曰武王伐殷薦俘馘於京太室詩魯頌<lb/>
云矯矯虎臣在泮獻馘京鎬京也太室辟廱之中明堂<lb/>
太室也與諸侯泮宫俱獻馘焉即王制所謂以訊馘告<lb/>
者也禮記曰祀乎明堂所以教諸侯之孝也孝經曰孝<lb/>
悌之至通於神明光於四海無所不通詩曰自西自東<lb/>
自南自北無思不服言行孝者則曰明堂行悌者則曰<lb/>
<pb n="KR4b0002_WYG_003-10a"/>
太學故孝經合以為一義而稱鎬京之詩以明之凡此<lb/>
皆明堂太室辟廱太學事通文合之義也其制度數各<lb/>
有所法堂方百四十四尺坤之策也屋圜屋徑二百一<lb/>
十六尺乾之策也太廟明堂方三十六丈通天屋徑九<lb/>
丈隂陽九六之變也圜葢方載六九之道也八闥以象<lb/>
八卦九室以象九州十二宫以應辰三十六户七十二<lb/>
牖以四户九牖乘九室之數也户皆外設而不閉示天<lb/>
下不藏也通天屋髙八十一尺黄鍾九九之實也二十<lb/>
<pb n="KR4b0002_WYG_003-10b"/>
八柱列於四方亦七宿之象也堂髙三尺以應三統四<lb/>
鄉五色者象其行外廣二十四丈應一嵗二十四氣四<lb/>
周以水象四海王者之大禮也月令篇名曰因天時制<lb/>
人事天子發號施令祀神受職每月異禮故謂之月令<lb/>
所以順隂陽奉四時効氣物行王政也成法具備各従<lb/>
時月藏之明堂所以示承祖考神明明不敢泄瀆之義<lb/>
故以明堂冠月令自天地定位有其象聖帝明君世有<lb/>
紹襲葢以裁成大業非一代之事也易正月之卦曰泰<lb/>
<pb n="KR4b0002_WYG_003-11a"/>
其經曰主用享於帝吉孟春令曰乃擇元日祈榖於上<lb/>
帝顓頊歴衡曰天元正月巳已朔日立春日月俱起於<lb/>
泰建宫室制度月令孟春之月日在營室堯典曰乃命<lb/>
羲和欽若昊天厯象日月星辰敬授人時月令曰乃命太<lb/>
史守典奉法司天日月星辰之行易曰不利為冦利用<lb/>
禦冦月令曰兵戎不起不可從我始書曰嵗二月同律度<lb/>
量衡中春令曰日夜分則同度量鈞衡石凡此皆合於<lb/>
大厯唐政其類不可盡稱戴禮夏小正傳曰隂陽生物<lb/>
<pb n="KR4b0002_WYG_003-11b"/>
之後王事之次則夏之月令也殷人無文及周而備文<lb/>
義所說傳衍深逺宜周公之所著也宫號職司與周官<lb/>
合周書七十二篇而月令第五十三古者諸侯朝正於<lb/>
天子受月令以歸而藏諸廟中天子藏之於明堂每月<lb/>
告朔朝廟出而行之周室旣衰諸侯怠於禮魯文公廢<lb/>
告朔而朝仲尼譏之經曰閏月不告朔猶朝於廟刺舍<lb/>
大禮而狥小儀也自是告朔遂闕而徒用其羊子貢非<lb/>
廢其令而請去之仲尼曰賜也爾愛其羊我愛其禮庻<lb/>
<pb n="KR4b0002_WYG_003-12a"/>
明王復興君人者昭而明之稽而用之耳無逆聴令無<lb/>
逆政所以臻乎大順隂陽和年榖豐太平洽符瑞由此<lb/>
而至矣秦相吕不韋著書取月令為紀號淮南王安亦<lb/>
以取為第四篇政改名曰時則故偏見之徒或云月令<lb/>
吕不韋作或云淮南皆非也<lb/>
　　月令問答<lb/>
問者曰子何為著月令說也予㓜讀記以為月令體大<lb/>
經同不宜與記書雜錄並行而記家記之又畧及前儒<lb/>
<pb n="KR4b0002_WYG_003-12b"/>
特為章句者皆用其意傳非其本㫖又不知月令徵驗<lb/>
布在諸經周官左傳實與禮記通他議横生紛紛久矣<lb/>
光和元年余被謗章罹重罪徙朔方内有玁狁敵衝之<lb/>
釁外有冦虜鋒鏑之艱危險凛凛死亡無日過被學者<lb/>
聞家就而考之亦自有所覺悟庻幾頗得事情而訖未<lb/>
有注記著於文字也懼顚蹶隕墜無以示後同於朽腐<lb/>
竊誠思之書有隂陽升降天文厯數事物制度可假以<lb/>
為本敦辭託說審求厯象其要者莫大於月令故遂於<lb/>
<pb n="KR4b0002_WYG_003-13a"/>
憂怖之中晝夜宻勿昧死成之旁貫五註叅互羣書至<lb/>
及國家律令制度遂定律數盡天地三光之情辭繁多<lb/>
而蔓衍非所謂理約而達也道長日短危殆兢惕取其<lb/>
心盡而已故不能復加刪省葢所以探賾辨物庻幾多<lb/>
識前言徃行之流茍便學者以為可覽則余死而不朽<lb/>
也<lb/>
問者曰子說月令多類周官左傳假無周官左傳月令<lb/>
為無說乎曰夫根柢植則枝葉必相從也月令與周官<lb/>
<pb n="KR4b0002_WYG_003-13b"/>
並為時王政令之記異文而同體官名百職皆周官解<lb/>
月令甲子沈子所謂似春秋也若夫太昊蓐收勾芒祝<lb/>
融之屬左傳造義立說生名者同是以用之<lb/>
問者曰旣用古文於厯數乃不用三統用四分何也曰<lb/>
月令所用參諸厯象非一家之事傳之於世不曉學者<lb/>
宜以當時所施行且宻近者三統已疎濶廢弛故不用<lb/>
也<lb/>
問者曰旣不用三統以驚蟄為孟春春中雨水為二月<lb/>
<pb n="KR4b0002_WYG_003-14a"/>
節皆三統法也獨用之何曰孟春月令曰蟄蟲始震在<lb/>
正月也中春始雨水則雨水二月也以其合故用之<lb/>
問者曰厯云暑季夏節也而今文見於五月何也曰今<lb/>
不以厯節言據時始暑而記也厯於大雪小雪大寒小<lb/>
寒皆去十五日然則小暑當去大暑十五日不得及四<lb/>
十五日不以節言據時暑也<lb/>
問者曰中春令不用犧牲以圭璧更皮幣不犧牲何也<lb/>
曰是月獻羔以太牢祀髙禖宗廟之祭以中月安得用<lb/>
<pb n="KR4b0002_WYG_003-14b"/>
犧牲祈者求之祭也著令者豫設水旱疫癘當禱祈用<lb/>
犧牲者是用之助生飬傳祈以幣代牲章因於髙禖之<lb/>
事乃造說曰更者刻木牲如廟有祧更此說自欺極矣<lb/>
經典傳記無刻木代牲之說葢書有轉誤三豕渡河之<lb/>
類也<lb/>
問者曰中冬令曰奄尹申宫令謹門閭今曰門闈何也<lb/>
曰閹尹者内官也主宫室出入宫中宫中之門曰闈閹<lb/>
尹之職也閭里門非閹尹所主知當作闈也<lb/>
<pb n="KR4b0002_WYG_003-15a"/>
問者曰令曰七騶咸駕今曰六騶何也曰本官職者莫<lb/>
正於周官周官天子馬六種種别有騶故知六騶左傳<lb/>
晉程鄭為乘馬御六騶屬焉無言七者知當為六也<lb/>
問者曰令於中秋築城郭於經傳為非其時詩曰定之<lb/>
方中作於楚宫定營室也九月十月之交西南方中故<lb/>
傳曰水昏正而栽築即營室也昏正者昏中也裁築者<lb/>
裁木而始築也今文在前一月不合於經傳也<lb/>
問者曰子說三難皆以日行為本古論周官禮記說以<lb/>
<pb n="KR4b0002_WYG_003-15b"/>
為但逐惡而已獨安所取之曰取之於月令而已四時<lb/>
通等而夏無難文由日行也春行少隂秋行少陽冬行<lb/>
太隂隂陽悖使不於其類故冬春難以助陽秋難以達<lb/>
隂至夏節太陽行太隂自得其類無所扶助獨不難取<lb/>
之於是也<lb/>
問者曰反令每行一時轉三旬以應行三月政也春行<lb/>
夏令則雨水不時謂孟夏也草木早枯中夏也國乃有<lb/>
恐季夏也今總合為一事不分别施之於三月何也曰<lb/>
<pb n="KR4b0002_WYG_003-16a"/>
說者見其三旬不得專注而為之說有所滯礙不得通<lb/>
矣孟秋反令行冬令則草木枯後乃大水敗其城郭即<lb/>
分為三事後乃大水在枯後也城郭為獨自壊非水所<lb/>
為也季冬令曰行春令則胎夭多傷民多蠱疾命之曰<lb/>
逆即分為三事行季冬令為不感灾異但命之曰逆也<lb/>
知不得㫁絕分應一月也其類皆如此令之所𫐠畧舉<lb/>
其尤者也<lb/>
問春食麥羊夏食菽雞秋食麻犬冬食黍豕之屬但以<lb/>
<pb n="KR4b0002_WYG_003-16b"/>
為時味之宜不合於五行月令服食器械之制皆順五<lb/>
行者也說所食獨不以五行不已畧乎曰葢亦思之矣<lb/>
凡十二辰之禽五時所食者必家人所畜丑牛未羊戌<lb/>
犬酉雞亥豕而已其餘龍虎以下非食也春木王木勝<lb/>
土土王四季四季之禽牛屬季夏犬屬季秋故未羊可<lb/>
以為春食也夏火王火勝金故酉雞可以為夏食也季<lb/>
夏土王土勝水當食豕而食牛土五行之尊者牛五畜<lb/>
之大者四行之牲無足以配土徳者故以牛為季夏食<lb/>
<pb n="KR4b0002_WYG_003-17a"/>
也秋金王金勝木寅虎非可食者犬豕而無角虎屬也<lb/>
故以犬為秋食也冬水王水勝火當食馬而禮不以馬<lb/>
為牲故以其類而食豕也然則麥為水菽為金麻為火<lb/>
黍為水各配其牲為食也雖有此說而米鹽細碎不合<lb/>
於易卦所為之禽及洪範傳五事之畜近似卜筮之術<lb/>
故予畧之不以為章句聊以應問見有說而已<lb/>
問記曰三老五更子獨曰五叟周禮曰八十一御妻今<lb/>
曰御妾何也曰字誤也叟長老之稱其字與更相似書<lb/>
<pb n="KR4b0002_WYG_003-17b"/>
者轉誤遂以為更嫂字女旁叟字從叟今皆以為更矣<lb/>
立字法者不以形聲何得以為字以嫂叟推之知是更<lb/>
為叟也妻者齊也惟一適人稱妻其餘皆妾位最在下<lb/>
是以不得言妻云也<lb/>
　　正交論<lb/>
聞之前訓曰君子以朋友講習而正人無有淫朋是以<lb/>
古之交者其義敦以正其誓信以固逮夫周徳始衰頌<lb/>
聲旣寢伐木有鳥鳴之刺谷風有棄予之怨自此以降<lb/>
<pb n="KR4b0002_WYG_003-18a"/>
彌以凌遲或闕其始終或強與比周是以縉紳患其然<lb/>
而論者諄諄如也疾淺薄而懷携貳者有之惡朋黨而<lb/>
絕交游者有之其論交也曰富貴則人争趨之貧賤則<lb/>
人争去之是以君子慎人所以交已審己所以交人富<lb/>
貴則無暴集之客貧賤則無棄舊之賓矣原其所以來<lb/>
則知其所以去見其所以始則觀其所以終彼貞士者<lb/>
貧賤不待夫富貴富貴不驕乎貧賤故可貴也葢朋友<lb/>
之道有義則合無義則離善則久要不忘平生之言惡<lb/>
<pb n="KR4b0002_WYG_003-18b"/>
則忠告善誨之否則止無自辱焉故君子不為可棄之<lb/>
行不患人之遺已也信有可歸之徳不病人之逺已也<lb/>
不幸或然則躬自厚而薄責於人怨其逺矣求諸已而<lb/>
不求諸人咎其稀矣夫逺怨稀咎之機咸在乎躬莫之<lb/>
致也子夏之門人問交於子張而二子各有聞乎夫子<lb/>
然則以交誨也商也寛故告之以拒人師也褊故訓之<lb/>
以容衆人從其行而矯之至於仲尼之正教則泛愛衆<lb/>
而親仁故非善不喜非仁不親交游以方㑹友以文可<lb/>
<pb n="KR4b0002_WYG_003-19a"/>
無貶也榖梁赤曰心志既通名譽不聞友之罪也今將<lb/>
患其流而塞其源病其末而刈其本無乃未若擇其正<lb/>
而黜其邪與與其彼農皆黍而獨稷焉夫黍亦神農之<lb/>
嘉榖與稷並為粢盛也使交可廢則黍其愆矣括二論<lb/>
而言之則刺薄者博而洽㫁交者貞而孤孤有羔羊之<lb/>
節與其不獲已而矯時也走將従夫孤焉<lb/>
　　薦邊文禮<lb/>
明將軍以申甫之徳當中興之隆建上將之任膺秉國<lb/>
<pb n="KR4b0002_WYG_003-19b"/>
之權妖冦作孽震驚京師運籌帷幄定策届勝先擒馬<lb/>
元歸近之變天兵致誅兖豫以清冀荆用次雲消席捲<lb/>
克厭衆心王室以寧萬國兆民莫不賴祉伏惟幕府初<lb/>
開博選清英華髪舊徳並為元龜成功立事莫不畢舉<lb/>
雖振鷺之集西廱濟濟之在周庭無以或加伏見陳留<lb/>
邊譲字文禮天授逸才聰明賢知纂成伐柯不逺之則<lb/>
齠齔夙孤不墜家訓始任學問便就大業閒不遊嬉初<lb/>
覽諸經見本知義㝷端極緒受者不能答其問章句不<lb/>
<pb n="KR4b0002_WYG_003-20a"/>
能逮其意詩書易理先通大義業以次舉衆傳篇章無<lb/>
術不綜心通性達剖纖入冥口辨辭長而節之以禮度<lb/>
安祥審固守持内定非禮勿動非法不言據狐疑之論<lb/>
定嫌審之分經典交至檢括参合衆夫嘉焉莫之能奪<lb/>
使譲生於先代在唐虞則元凱之比當仲尼則顔冉之<lb/>
亞豈徒世俗之凡偶兼混是非講論而已哉才藝言行<lb/>
卓逸不羣階級名位亦宜超然不以常制為限長㓜為<lb/>
拘若復軰從此郡選舉非所以彰瓌瑋之髙價昭大知<lb/>
<pb n="KR4b0002_WYG_003-20b"/>
之絕明也傳曰函牛之鼎以烹雞多汁則淡而不可食<lb/>
少汁則焦而不可熟大器之於小用固有所不宜也邕<lb/>
誠竊悁悒怪此寳鼎未受犧牛大羹之和久佐煎熬臠<lb/>
胾之間願明將軍回謀守慮思垂采納就譲疾病所親<lb/>
察之更以屬缺招延表貢行状列於王府躋之宗伯納<lb/>
之機宻展其力用副其器量夫若以年齒為嫌則顔淵<lb/>
不得冠徳行之首子奇不得紀治阿之功茍能其事古<lb/>
今一也宻䟽特表及期而行邦國其昌邕寢疾羸匍匐<lb/>
<pb n="KR4b0002_WYG_003-21a"/>
拜寄不敢須通<lb/>
　　祖徳頌<lb/>
昔文王始受命武王定禍亂至於成王太平乃洽祥瑞<lb/>
畢降夫豈后徳熈隆漸浸之所通也是以易嘉積善有<lb/>
餘慶詩稱子孫保之非特王道然也賢人君子修仁履<lb/>
徳者亦其有焉昔我烈祖暨於予考世載孝友重以明<lb/>
徳率禮莫違是以靈祗降之休瑞兎擾馴以昭其仁木<lb/>
連理以象其義斯乃祖禰之遺靈盛徳之所貺也豈我<lb/>
<pb n="KR4b0002_WYG_003-21b"/>
童䝉孤稚所克任哉乃為頌曰穆穆我祖世篤其仁其<lb/>
徳克明惟懿惟醇宣慈恵和無競伊人巖巖我考莅之<lb/>
以莊増崇丕顯克構其堂是用祚之休徴惟光厥徵伊<lb/>
何於昭於今園有甘棠别榦同心墳有擾兎宅我栢林<lb/>
神不可誣偽不可加析薪之業畏不克荷矧貪靈貺以<lb/>
為已華惟予小子豈不是欲於有先功匪榮伊辱<lb/>
　　朱公叔諡議<lb/>
漢益州刺史南陽朱公叔卒門人陳季珪等議所諡云<lb/>
<pb n="KR4b0002_WYG_003-22a"/>
宜曰忠文子陳留蔡邕議曰昔在聖人之制諡也將以<lb/>
勸善彰惡俾民興行賢愚臧否依事從實雖文武之美<lb/>
幽厲之穢罔不具存自王公以降至於列國大夫皆用<lb/>
配號傳於無窮秦以世代諡而黜其事漢興以來惟天<lb/>
子與五等之爵然後有之公卿大臣其禮闕焉歴世彌<lb/>
久莫之或修益州府君貫綜典術率由舊章始與諸儒<lb/>
考禮定議加陳留府君以益州之諡是後覽之者亦無<lb/>
聞焉今子亶纂襲前業不忘遺則孝既至矣禮實宜之<lb/>
<pb n="KR4b0002_WYG_003-22b"/>
謹覽陳生之議思忠文之意參之羣典稽之諡法夫萬<lb/>
類莫貴乎人百行莫貴乎忠故夏后氏正以人統教以<lb/>
忠徳然則忠也者人徳之至也而猶有三焉孔子曰進<lb/>
思盡忠又曰臣事君以忠奉上之忠也曰為人謀而不<lb/>
忠乎又曰忠焉能勿誨乎謀誨之忠也春秋左傳曰小<lb/>
大之獄必以情情忠之屬也又曰上思利人曰忠撫下<lb/>
之忠也三者人之則而忠行乎其中益州府君自始事<lb/>
至没身忠言不輟乎口忠謀不巳乎心其在帝室正身<lb/>
<pb n="KR4b0002_WYG_003-23a"/>
危行言如砥矢策合神明謇謇之諫文章具存奉上忠<lb/>
矣其在部臣匡救善導出自一心疑不我聴者果有躓<lb/>
覆不測之禍謀誨忠矣爰牧冀州時値凶荒勞心苦思<lb/>
勤恤度事誅斃貪暴紏戢貴黨雖則强禦當官能行夫<lb/>
豈淫刑將有利也發墓盜柩議而不罪夫豈漏姦察以<lb/>
情也撫下忠矣位在牧伯職據納言秉權食禄實有年<lb/>
數而居無蓄好財貨不益舊糲食布衾槩謂之精麗者<lb/>
昔魯季孫行父卒宰庀家器無衣帛之妾無食粟之馬<lb/>
<pb n="KR4b0002_WYG_003-23b"/>
君子曰相三君矣而無私積可不謂忠乎而諡曰文子<lb/>
春秋外傳曰忠文之實也然則文忠之彰也忠以為實<lb/>
文以彰之事通議合兩名一致是忠貞儉之稱文也邾<lb/>
子籧篨卜遷於繹史曰利於民不利於君公曰民茍利<lb/>
矣孤亦與焉於是遷而遂卒諡曰文公是危身利民之<lb/>
稱文也衛大夫孔圉謚曰文子子貢疑焉惟敏而好學<lb/>
不恥下問仲尼與之是勤學好問之稱文也府君所在<lb/>
屢以忤違阽以深患茍除民害死生以之前後三黜一<lb/>
<pb n="KR4b0002_WYG_003-24a"/>
罹疾廢於身危矣兼包六典命世作師猶復宗事趙叟<lb/>
示有攸尊能下問矣有一於此猶可以稱况乃忠兼三<lb/>
義文備三徳於古志不悖而諡法亦曰宜矣本議曰忠<lb/>
文子按古之以子配諡者魯之季文子孟懿子衛之孫<lb/>
文子公叔文子皆諸侯之臣也至於王室之卿大夫其<lb/>
尊與諸侯並故以公配春秋曰劉巻卒塟劉文公公羊<lb/>
傳曰劉巻者何天子大夫也經又曰王子虎卒左傳曰<lb/>
王叔文公卒而如同盟禮也此皆天子大夫得稱其禮<lb/>
<pb n="KR4b0002_WYG_003-24b"/>
與同盟諸侯敵體故也又禮縁臣子咸欲尊其君父故<lb/>
雖侯伯子男之臣自稱其君咸得曰公及其卒也異國<lb/>
之人稱之皆然是以邾子許男公以葬春秋之正議也<lb/>
以例言之則府君王室亞卿也有王叔劉氏之比以臣<lb/>
子之辭言之則有邾許稱公之文雖無土而其位是也<lb/>
今曰公猶可若稱子則降等多矣懼禮廢日久將詭時<lb/>
聴周有仲山甫伯陽嘉父優老之稱也宋有正考父魯<lb/>
有尼父配諡之稱也父雖非爵號與同體天子諸侯咸<lb/>
<pb n="KR4b0002_WYG_003-25a"/>
用優賢異亡順乎門人臣子所稱之宜可以公父之中<lb/>
擇一處焉使不得稱子而已<lb/>
　　樽銘<lb/>
酒以成禮弗愆以淫徳將無醉過則荒沈盈而不冲古<lb/>
人所箴尚鑒兹器懋朂厥心<lb/>
　　警枕銘<lb/>
應龍蟠蟄潛徳保靈制器象物示有其形哲人降鑒居<lb/>
安聞傾<lb/>
<pb n="KR4b0002_WYG_003-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蔡中郎集巻三<lb/>
</p>
<p>
</p>
  </div>
<div>
<head>蔡中郎集巻四</head> <lb/>
    <p>
<pb n="KR4b0002_WYG_004-1a"/>
欽定四庫全書<lb/>
　蔡中郎集巻四<lb/>
　　　　　　　　　　　　　漢　蔡邕　撰<lb/>
　　述行賦<lb/>
延熹二年秋霖雨逾月是時梁冀新誅而徐璜左悺五<lb/>
侯擅貴於其處又起顯明苑於城西人徒凍餓不得其<lb/>
命者甚衆白馬令李雲以直言死鴻臚陳君以救雲抵<lb/>
罪璜以余能鼓琴自朝廷勅陳留郡守遣余到偃師病<lb/>
<pb n="KR4b0002_WYG_004-1b"/>
不前得歸心憤此事遂託所過述而成賦余有行於京<lb/>
洛兮遘淫雨之經時塗迍邅其蹇連兮潦汙滯而為災<lb/>
馬桀蹯而不進兮心鬱悒而憤思聊𢎞慮以存古兮宣<lb/>
幽情而屬詞久余宿於大梁兮誚無忌之稱神哀晉鄙<lb/>
之無辜兮忿朱亥之簒軍歴中牟之舊城兮憎佛肸之<lb/>
不臣問寗越之裔胄兮藐髣髴而無聞經圃田而瞰北<lb/>
境兮晤衛康之封疆迄管邑而憎感歎兮愠叔氏之啓<lb/>
商過漢祖之所隘兮弔紀信於榮陽降虎牢之曲隂兮<lb/>
<pb n="KR4b0002_WYG_004-2a"/>
路丘墟以盤縈勤諸侯之逺戍兮侈申子之美城稔濤<lb/>
塗之愎惡兮陷夫人以大名登長坂以凌高兮陟葱山<lb/>
之嶤崤建撫體而立洪髙兮經萬世而不傾廻峭峻以<lb/>
降阻兮小阜寥其異形岡岑紆以連屬兮谿谷夐其杳<lb/>
㝠廹嵯峨以乖邪兮廓巖壑以峥嶸攢棫樸而雜榛枯<lb/>
兮被浣濯而羅布<graphic n="KR1666" url="https://raw.githubusercontent.com/kanripo/KR-Gaiji/master/images/KR1666.png" mimeType="image/png"/>炎薁與臺菌兮縁層崖而結莖行<lb/>
遊日以南望兮覽太室之威靈顧太河於北垠兮瞰洛<lb/>
汭之始并追劉定之攸儀兮美伯禹之所營悼太康之<lb/>
<pb n="KR4b0002_WYG_004-2b"/>
失位兮愍五子之歌聲尋修軌以増舉兮邈悠悠之未<lb/>
央山風汩以飈漏兮氣懆懆而厲凉雲鬱術而四塞兮<lb/>
雨濛濛而漸唐僕夫疲而劬瘁兮我馬虺頽以𤣥黄格<lb/>
莽丘而稅駕兮隂曀曀而不陽哀衰周之多故兮眺瀕<lb/>
隈而増感忿子帶之滛逸兮唁襄王於壇坎悲寵嬖之<lb/>
為梗兮心惻愴而懐懆乗舫舟而泝湍流兮浮清波以<lb/>
横厲想宓妃之靈光兮神幽隠以潛翳實熊耳之泉液<lb/>
兮揔伊瀍與澗瀨通渠源於京城兮引職貢乎荒裔操<lb/>
<pb n="KR4b0002_WYG_004-3a"/>
吴榜其萬艘兮充王府而納最濟西溪而容與兮息鞏<lb/>
都而後逝愍簡公之失師兮疾子朝之為害𤣥雲黯以<lb/>
凝結兮集零雨之溱溱路阻敗而無軌兮塗濘溺而難<lb/>
遵率陵阿以登降兮赴偃師而釋勤壯田横之奉首兮<lb/>
義二士之俠憤佇淹留以候霽兮感憂心之殷殷并日<lb/>
夜而遙思兮宵不寐以極晨候風雲之體勢兮天牢湍<lb/>
而無文彌信宿而後闋兮思逶迆以東運見陽光之顥<lb/>
顥兮懷少弭而有欣命僕夫其就駕兮吾將徃乎京邑<lb/>
<pb n="KR4b0002_WYG_004-3b"/>
皇家赫而天居兮萬方徂而並集貴寵扇以彌熾兮僉<lb/>
守利而不戢前車覆而未逺兮後乗驅而競入窮變巧<lb/>
於臺榭兮民露處而寢濕清嘉榖於禽獸兮下糠粃而<lb/>
無粒𢎞寛裕於便辟兮紏忠諫其駸急懷伊呂而黜逐<lb/>
兮道無因而獲入唐虞𦕈其既逺兮常俗生於積習周<lb/>
道鞠為茂草兮哀正路之日淴觀風化之得失兮猶紛<lb/>
攘其多違無亮采以匡世兮亦何為乎此畿甘衡門以<lb/>
寧神兮詠都人而思歸爰結蹤而廻軌兮復邦族以自<lb/>
<pb n="KR4b0002_WYG_004-4a"/>
綏亂曰䟦渉遐路艱以阻兮終其永懷窘隂雨兮歴觀<lb/>
羣都尋前緒兮考之舊聞厥事舉兮豋高斯賦義有取<lb/>
兮則善戒惡豈云茍兮翩翩獨征無儔與兮言旋言復<lb/>
我心胥兮<lb/>
　　短人賦<lb/>
侏儒短人僬僥之後出自外域戎狄别種去俗歸義慕<lb/>
化企踵遂在中國形貌有部名之侏儒生則象父惟有<lb/>
晏子在齊辯勇匡景拒崔加刄不恐其餘尫么劣厥僂<lb/>
<pb n="KR4b0002_WYG_004-4b"/>
窶嘖嘖怒語與人相拒矇昩嗜酒喜索罸舉醉則揚聲<lb/>
罵詈恣口衆人患忌難與並侣是以陳賦引譬比偶皆<lb/>
得形象誠如所語其詞曰雄荆鷄兮騖鷿鵜鶻鳩鶵兮<lb/>
鶉鷃䳄冠帶勝兮啄木兒觀短人兮形若斯熟地蝗兮<lb/>
蘆即且蠒中蛹兮蠶蠕須視短人兮形若斯木門閫兮<lb/>
梁上柱敝鑿頭兮㫁柯斧鞞□鼓兮補履樸脫椎枘兮<lb/>
𢷬衣杵視短人兮形如許<lb/>
　　漢津賦<lb/>
<pb n="KR4b0002_WYG_004-5a"/>
夫何大川之浩浩兮洪流淼以𤣥清配名位乎天漢披<lb/>
厚土而載形豋源自乎嶓冢引漾澧而東征納陽谷之<lb/>
所吐兮兼漢沔之殊名㧾畎澮之羣液兮演西土之隂<lb/>
精遇萬山以左廻兮旋襄陽而南縈切大别之東山兮<lb/>
與江湘乎通靈嘉清源之體勢兮澹澶湲以安流鱗甲<lb/>
育其萬類兮蛟龍集以嬉遊明珠胎於靈蚌兮夜光潛<lb/>
乎𤣥洲雜神寳其充盈兮豈魚龜之足收於是遊目騁<lb/>
觀南援三州北集京都上控隴坻下接江湖導財運貨<lb/>
<pb n="KR4b0002_WYG_004-5b"/>
懋遷有無旣乃風颷蕭瑟勃焉並興陽侯沛以奔騖洪<lb/>
濤涌而沸騰願乗流以上下窮滄浪乎三澨覷朝宗之<lb/>
形兆瞰洞庭之交㑹<lb/>
　　協和婚賦<lb/>
惟性情之至好歡莫偉乎夫婦受精靈之造化固神明<lb/>
之所使事深微以𤣥妙實人倫之肇始考邃初之原本<lb/>
覽隂陽之綱紀乾坤和其剛柔艮兌感其脢腓葛覃恐<lb/>
其失時摽梅求其庻士惟休和之盛代男女得乎年齒<lb/>
<pb n="KR4b0002_WYG_004-6a"/>
婚姻協而莫違播欣欣之繁祉良辰既至婚禮已舉二<lb/>
族崇飾威儀有序嘉賔僚黨祁祁雲聚車服照路驂騑<lb/>
如舉既臻門屏結軌下車阿傅御堅鴈行蹉跎麗女盛<lb/>
飾曄如春華<lb/>
　　筆賦<lb/>
惟其翰之所生於季冬之狡兎性情亟以慓悍體遄迅<lb/>
以騁歩削文竹以為管加漆絲之纒束形調搏以直端<lb/>
染𤣥墨以定色畫乾坤之隂陽讚宓皇之洪勲叙五常<lb/>
<pb n="KR4b0002_WYG_004-6b"/>
之休徳揚蕩蕩之明文紀三王之功伐兮表八百之肆<lb/>
覲博六經而綴百氏兮建皇極而序彜倫綜人事於晻<lb/>
昧兮贊幽㝠於神明象類多喻靡施不協上剛下柔乾<lb/>
坤位也新故代謝四時次也圓和正直規矩極也𤣥首<lb/>
黄管天地色也<lb/>
　　琴賦<lb/>
歴松岑而將降睹鴻梧於幽阻高百仭而不枉對修條<lb/>
而特處蹈通崖而徃遊圖兹梧之所宜信雅琴之麗樸<lb/>
<pb n="KR4b0002_WYG_004-7a"/>
乃弁伐其孫枝命離婁使布繩施公輸之剞劂遂雕琢<lb/>
而成器揆神農之初制盡聲變之奥妙抒心志之鬱滯<lb/>
　　彈琴賦<hi>一本作頌</hi>
清聲發兮五音舉韻宫商兮動徴羽曲引興兮繁絲撫<lb/>
然後哀聲既發秘弄乃開左手抑揚右手徘徊抵掌反<lb/>
覆抑按藏摧於是繁絃既抑雅韻乃揚仲尼思歸鹿鳴<lb/>
三章梁甫悲吟周公越裳青雀西飛别鶴東翔飲馬長<lb/>
城楚曲明光走獸率舞飛鳥下翔感激絃歌一低一昂<lb/>
<pb n="KR4b0002_WYG_004-7b"/>
　　彈碁賦<lb/>
榮華灼爍蕚不韡韡於是列象雕華逞麗豐腹斂邉中<lb/>
隠四企輕利調博易使馳騁然後我製兵綦夸驚或風<lb/>
飄波動若飛若浮不遲不疾如行如留放一敝六功無<lb/>
與儔<lb/>
　　胡栗賦<lb/>
樹遐方之嘉木兮於靈宇之前庭通二門以征行兮夾<lb/>
堦除而列生彌霜雪而不彫兮當春夏而滋榮因本心<lb/>
<pb n="KR4b0002_WYG_004-8a"/>
以誕節兮凝育孽之緑英形猗猗以艶茂兮似翠玉之<lb/>
清明何根莖之豐美兮將蕃熾以悠長適禍賊之災人<lb/>
兮嗟夭折以摧傷<lb/>
　　篆勢<lb/>
字畫之始因於鳥跡蒼頡循聖作則制文體有六篆巧<lb/>
妙入神或象龜文或比龍鱗紓體放尾長趐短身頡若<lb/>
黍稷之垂穎藴若蟲蛇之棼緼揚波振擊龍躍鳥震延<lb/>
頸脅翼勢欲凌雲或輕舉内投微本濃末若絕若連似<lb/>
<pb n="KR4b0002_WYG_004-8b"/>
氷露緣絲凝垂下端從者如懸衡者如編杪者邪趣不<lb/>
方不圓若行若飛岐岐翾翾逺而望之若鴻鵠羣遊絡<lb/>
繹遷延廹而視之湍際不可得見指揮不可勝原研桑<lb/>
不能數其結屈離婁不能睹其隙間般倕揖譲而辭巧<lb/>
籀誦拱手而韜翰處篇籍之首目燦燦彬彬其可觀摛<lb/>
華豔於紈素為學藝之範閑嘉文徳之𢎞懿藴作者之<lb/>
莫刋思字體之俯仰舉大畧而論旃<lb/>
　　𨽻勢<lb/>
<pb n="KR4b0002_WYG_004-9a"/>
鳥跡之變乃惟佐𨽻蠲彼繁文崇此簡易厥用既行體<lb/>
象有度奐若星陣欝若雲布其大徑尋細不容髪隨事<lb/>
從宜靡有常制或穹窿恢廓或櫛比鍼列或砥繩平直<lb/>
或蜿蜒繆戾或長邪角趣或規旋矩折修短相副異體<lb/>
同勢奮華輕舉離而不絶纖波濃㸃錯落其間若鍾虡<lb/>
設張庭燎飛烟嶄嵓崔嵯高下屬連似崇臺重宇層雲<lb/>
冠山逺而望之若飛龍在天近而察之心亂目眩奇姿<lb/>
譎誕不可勝原研桑所不能計宰賜所不能言何草篆<lb/>
<pb n="KR4b0002_WYG_004-9b"/>
之足算而斯文之未宣豈體大之難睹将秘奥之不傳<lb/>
聊佇思而詳觀舉大畧而論旃<lb/>
　　飲馬長城窟行<lb/>
青青河邉草緜緜思逺道逺道不可思宿昔夢見之夢<lb/>
見在我旁忽覺在他鄉他鄉各異縣展轉不可見枯桑<lb/>
知天風海水知天寒入門各自媚誰肯相為言客從逺<lb/>
方來遺我雙鯉魚呼童烹鯉魚中有尺素書長跪讀素<lb/>
書書中竟何如上有加飡食下有長相憶<lb/>
<pb n="KR4b0002_WYG_004-10a"/>
　　荅元式詩<lb/>
嗟余有行爰戾兹邦先道博學同類率從濟濟羣彦如<lb/>
雲如龍君子博文貽我徳音辭之輯矣穆如清風<lb/>
　　翠鳥詩<lb/>
庭陬有若榴緑葉含丹榮翠鳥時來集振翼修形容廻<lb/>
顧生碧色動搖揚縹青幸脫虞人機得親君子庭馴心<lb/>
托君素雌雄保百齡<lb/>
　<lb/>
<pb n="KR4b0002_WYG_004-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蔡中郎集巻四<lb/>
</p>
<p>
</p>
  </div>
<div>
<head>蔡中郎集巻五</head> <lb/>
    <p>
<pb n="KR4b0002_WYG_005-1a"/>
欽定四庫全書<lb/>
　蔡中郎集巻五<lb/>
　　　　　　　　　　　　　漢　蔡邕　撰<lb/>
　　陳太丘碑<lb/>
先生諱實字仲弓潁川許昌人也含元精之和應期運<lb/>
之數兼資九徳總修百行於郷黨則恂恂焉斌斌焉善<lb/>
誘善導仁而愛人使夫少長咸安懷之其為道也用行<lb/>
舍藏進退可度不徼許以干時不遷怒以臨下四為郡<lb/>
<pb n="KR4b0002_WYG_005-1b"/>
功曺五辟豫州六辟三府再辟大將軍宰聞喜半嵗太<lb/>
丘一年徳務中庸教敦不肅政以禮成化行有謐㑹遭<lb/>
黨事禁錮二十年樂天知命澹然自逸交不諂上愛不<lb/>
黷下見幾而作不俟終日及文書赦宥時年已七十遂<lb/>
隠丘山懸車告老四門備禮閒心静居大將軍何公司<lb/>
徒袁公前後招辟使人曉諭云欲特表便可入踐常伯<lb/>
超補三事佩紆金紫光國垂勲先生曰絶望已久餙巾<lb/>
待期而已皆遂不至𢎞農楊公東海陳公每在衮職羣<lb/>
<pb n="KR4b0002_WYG_005-2a"/>
僚賀之皆舉手曰潁川陳君命世絕倫大位未躋慙於<lb/>
文仲竊位之負故時人髙其徳重於公相之位也年八<lb/>
十有三中平三年八月丙子遭疾而終臨没顧命留葬<lb/>
所卒時服素棺槨財周襯䘮事惟約用過乎儉羣公百<lb/>
僚莫不咨嗟巖藪知名失聲揮涕大將軍弔祠錫以嘉<lb/>
諡曰徵士陳君禀岳凟之精苞靈曜之純天不憗遺一<lb/>
老俾屏我王梁崩哲萎於時靡憲縉紳儒林論徳謀績<lb/>
諡曰文範先生傳曰郁郁乎文哉書曰洪範九疇彜倫<lb/>
<pb n="KR4b0002_WYG_005-2b"/>
攸叙文為徳表範為士則存誨沒號不亦宜乎三公遣<lb/>
令史祭以中牢刺史敬弔太守南陽曺府君命官作誄<lb/>
曰赫矣陳君命世是生含光醇徳為士作程資始既正<lb/>
守終又令奉禮而沒休矣清聲遣官屬掾吏前後赴㑹<lb/>
刋石作銘府丞與比縣會塟荀慈明韓元長等五百餘<lb/>
人緦麻設位哀以送之逺近會塟千人以上河南尹种<lb/>
府君臨郡追歎功徳述錄高行以為逺近鮮能及之重<lb/>
部大掾以成斯銘可謂存榮沒哀死而不朽者也乃作<lb/>
<pb n="KR4b0002_WYG_005-3a"/>
銘曰峩峩崇岳吐符降神於皇先生抱寳懐珍如何昊<lb/>
穹既喪斯文微言圯絶來者曷聞交交黄鳥爰集於棘<lb/>
命不可贖哀有何極<lb/>
　　陳太丘廟碑銘<lb/>
維中平五年春三月癸未豫州刺史典以褒功述徳政<lb/>
之大經是以作諡封墓興於周禮衛鼎晉銘其昭有實<lb/>
故太丘長潁川許昌陳實字仲弓含聖哲之清和盡人<lb/>
才之上美光明配於日月廣大資乎天地辟四府宰三<lb/>
<pb n="KR4b0002_WYG_005-3b"/>
城神化著於民物形表圖於丹青巍巍乎其不可尚也<lb/>
洋洋乎其不可測也儉約違時懸車致仕徵辟交至遂<lb/>
不屑就春秋八十有三寢疾而終大將軍賜諡羣后建<lb/>
碑國人立廟先生有二子季方元方皆命世希有繼期<lb/>
特立季方盛年早亡亦圖容加謚元方在喪毁瘁消形<lb/>
嘔血純孝過哀率禮不越於時嘉異畫像郡國欽盛徳<lb/>
之休明懿鍾鼎之碩義乃樹碑鐫石垂世寵光詞曰於<lb/>
皇先王冠耀八荒闡徳之宇探道之綱繼期立表以訓<lb/>
<pb n="KR4b0002_WYG_005-4a"/>
四方惟亮天工羣生之望高明允實有馥其芳載徳奕<lb/>
世休有烈光欽慕在人舊有憲章過牧斯州庻奉清塵<lb/>
棄予而邁靡瞻靡聞嗟我懷矣曷所咨詢告哀金石式<lb/>
昭其勤<lb/>
　　文範先生陳仲弓銘<lb/>
君諱實字仲弓潁川許人也其先出於有虞氏中葉當<lb/>
周之盛徳有媯滿者武王配以大姬而封諸太昊之墟<lb/>
是為陳胡公春秋之末失其爵土遂以國氏焉世篤懿<lb/>
<pb n="KR4b0002_WYG_005-4b"/>
徳令聞丕顯君膺皇靈之清和受明哲之上姿憑先民<lb/>
之遐迹秉𤣥妙之淑行投足而襲其軌施舍而合其量<lb/>
夫其仁愛温柔足以孕育羣生廣大寛裕足以包覆無<lb/>
方剛毅强固足以威暴矯邪正身體化足以陶冶世人<lb/>
先生有四徳者故言斯可象静斯可效是以邦之子弟<lb/>
遐方後生莫不同情瞻仰由其模範從其趣尚戾很斯<lb/>
和爭訟化讓雖嚴威猛政廹以刑戮未若先生潛導之<lb/>
速也其立朝事上也恭順貞厲含章直方無顯諌以彰<lb/>
<pb n="KR4b0002_WYG_005-5a"/>
直不割高而引長常幹州郡腹心之任義則進之以達<lb/>
道否則退之以光操然後徳立名宣葢於當世辟司徒<lb/>
府納規陳謀匡弼三事人用昭明台階允寧遷聞喜長<lb/>
清風暢於所漸儉節溢於監司郡政有錯爭之不從即<lb/>
解綬去復辟太尉府遷太丘長民之治情斂慾反於端<lb/>
懿者猶草木之偃於翔風百卉之挺於春陽也以所執<lb/>
不協所屬色斯舉矣不俟終日辟大將軍府道之行廢<lb/>
有分於命乃罹密網以就禁錮潛伏不試十有八年大<lb/>
<pb n="KR4b0002_WYG_005-5b"/>
忌蠲除舉賢良方正大將軍司徒並辟君曰七十有懸<lb/>
車之禮况我過諸遂不應其命容止法度老而彌壯凡<lb/>
所履行事類博審不可勝數畧舉首目具實錄記在乎<lb/>
其傳春秋八十有三中平三年八月丙子卒大將軍三<lb/>
公使御屬徃弔祠㑹塟作誄謚曰文範先生刺史太守<lb/>
樹碑頌徳許令以下至於國人立廟舊邑四時烝嘗歡<lb/>
哀承祀其如祖禰先生存獲重稱亡歆血食修行於已<lb/>
得斯於人固上世之所罕有前哲之所不過也孤嗣紀<lb/>
<pb n="KR4b0002_WYG_005-6a"/>
銜恤在疚敢錄言行終始所守乃有二三友生咨度禮<lb/>
則咸曰君化道神速行於有國法施於民祀典所宗鄉<lb/>
人之祠非此遺孤所得専也昔者先生甚樂兹土築室<lb/>
講誨精靈所寧紀順奉雅意遂定兆域宜有銘勒表墳<lb/>
墓俾後生之歌詠徳音者知丘封之存斯也乃作銘曰<lb/>
於熈文考天授𢎞造淵𤣥其深巍峩其高剛而無虐柔<lb/>
而不撓誕鋪模憲示世作教君之誨矣民胥效矣道行<lb/>
斯進發乃斯止鮮我顯泰旣多幽否舍榮取辱湼而不<lb/>
<pb n="KR4b0002_WYG_005-6b"/>
緇徳之休明賤不為恥超邈其猷莫與方軌<lb/>
　　郭有道林宗碑<lb/>
先生名泰字林宗太原界休人也其先出自有周王季<lb/>
之穆有虢叔者實有懿徳文王咨焉建國命氏或謂之<lb/>
郭即其後也先生誕膺天衷聰睿明哲孝友温恭仁篤<lb/>
柔惠夫其器量𢎞深姿度廣大浩浩焉汪汪焉奥夫不<lb/>
可測已若乃砥節礪行直道正辭貞固足以幹事隠括<lb/>
足以矯時遂考覽六籍探綜圖緯周流華夏游集帝學<lb/>
<pb n="KR4b0002_WYG_005-7a"/>
收文武之將墜拯㣲言之未絶於時纓緌之徒紳佩之<lb/>
士望形表而景附聆嘉聲而響和者猶百川之歸巨海<lb/>
鱗介之宗龜龍也時乃潛隠衡門收朋勤誨童䝉賴焉<lb/>
用祛其蔽州郡聞徳虛已備禮莫之能致羣公休之遂辟<lb/>
司徒掾又舉有道皆以疾辭將蹈洪崖之遐迹紹巢由<lb/>
之絶軌翔區外以舒翼超天衢之高峙禀命不融享年<lb/>
四十有三以建寧二年正月乙亥卒凡我四方同好之<lb/>
人永懷哀悼靡所置念乃相與推先生之徳以圖不朽<lb/>
<pb n="KR4b0002_WYG_005-7b"/>
之事僉以為先民既沒而徳音猶存者亦頼之於紀述<lb/>
也今其如何而闕斯禮於是建碑表墓昭銘景行俾芳<lb/>
烈奮乎百世令聞顯於無窮其詞曰於休先生明徳通<lb/>
𤣥純懿淑靈受之自天崇壯幽濬如山如淵禮樂是悅<lb/>
詩書是敦匪惟摭華乃尋厥根宫牆重仞允得其門懿<lb/>
乎其純確乎其操洋洋搢紳言觀其高棲遲泌丘善誘<lb/>
能教赫赫三事幾行其招委辭召貢保此清妙降年不<lb/>
永民斯悲悼爰勒兹銘摛其光耀嗟爾来世是則是效<lb/>
<pb n="KR4b0002_WYG_005-8a"/>
　　光武濟陽宫碑<lb/>
惟漢再受命曰世祖光武皇帝考南頓君初為濟陽令<lb/>
濟陽有武帝行過宫常封閉帝將生考以令舍下濕開<lb/>
宫後殿居之建平元年十二月甲子夜帝生時有赤灮<lb/>
室中皆明使卜者王長卜之長曰此善事不可言嵗有<lb/>
嘉禾一莖生九穂長於凡禾因為尊諱王室中微哀平<lb/>
短祚姦臣王莽偷有神器十有八年罪成惡熟天人致<lb/>
誅帝乃龍見白水淵躍昆上破前隊之衆彌二公之師<lb/>
<pb n="KR4b0002_WYG_005-8b"/>
收兵畧地經營河朔戮力戎功翼戴更始又不即命帝<lb/>
位闕焉於是羣公諸將據河洛之文叶符瑞之珍僉曰<lb/>
厯數在帝踐祚允宜乃以建武元年六月乙未即位鄗<lb/>
縣之陽九域之陌祀漢配天不失舊物享國三十有六<lb/>
年方内乂安蠻夷率服廵狩太山禪梁父皇代之遐迹<lb/>
帝者之上儀罔不畢舉道徳餘慶延於無窮先民有言<lb/>
樂樂其所自生而禮不忘其本是以虞稱媯汭姬美周<lb/>
原皇天乃眷神宫實始於此厥跡邈哉所謂神麗顯融<lb/>
<pb n="KR4b0002_WYG_005-9a"/>
越不可尚小臣河南尹鞏瑋先祖銀艾封侯歴世卿尹<lb/>
受漢厚恩瑋以商箕餘烈郡舉孝亷為大官丞来任濟<lb/>
陽願見神宫追惟桑梓褒實之義用敢作頌頌曰赫矣<lb/>
炎光爰耀其輝篤生聖皇二漢之微稽度乾則誕育靈<lb/>
資黄孽作慝簒握天機帝赫斯怒爰整其師應期潛發<lb/>
扶陽而飛禍亂克定羣凶殄夷匡復帝載萬國以熈廵<lb/>
於四岳展義省方登封降禪升於中皇爰兹初基天命<lb/>
孔彰子子孫孫保之無疆<lb/>
<pb n="KR4b0002_WYG_005-9b"/>
　　太尉橋公廟碑<lb/>
橋氏之先出自黄帝帝塟於橋山子孫咸以為氏漢興<lb/>
世以禮樂為業高祖諱仁位至大鴻臚列名於儒林祖<lb/>
侍中廣川相考東莱太守公禀性貞純㓜有𢎞姿剛而<lb/>
不虐威而不猛聞仁必行睹義斯居文以典術守以繼<lb/>
固弱冠従政當官而行刺史周公辟舉従事所部二千<lb/>
石受取有驗公紏發贓罪致之於理時有椒房桂戚之<lb/>
託周公累息公不為之動史魚之勁直山甫之不阿於<lb/>
<pb n="KR4b0002_WYG_005-10a"/>
是始形舉孝亷除郎中洛陽左尉特進潁王梁不疑為<lb/>
河南尹當事以對是時畏其權寵而為屈辱者多矣公<lb/>
不折節解印綬去辟司徒舉高第補侍御史以詔書考<lb/>
司𨽻校尉趙祁事廷尉郭貞私與公書非接使御命之<lb/>
儀公封書以聞貞以文章得用鬼薪公離司冦辟大將<lb/>
軍梁公幕府屢以救正於其隆指將軍嘉之無言不讎<lb/>
又以高第補侍御史在職旬月羌戎匪茹震驚隴漢西<lb/>
府舉公拜凉州刺史威名克宣凶虜革心清風席捲至<lb/>
<pb n="KR4b0002_WYG_005-10b"/>
則無事車師後部阿羅多卑君相與爭國兵作亂公遣<lb/>
従事牛稱何傳舉輕騎奉辭責罪收阿羅多卑君繫燉<lb/>
煌正處以聞阿羅多為王卑君侯稱以奉使副指除侯<lb/>
部不動干戈揮鞭而定西域之事人以為美談又值饉<lb/>
荒諸郡饑餒公開倉廪以貸救其命主者以舊典宜先<lb/>
請公曰若先請民已死廩訖乃上之詔報曰邉榖不得<lb/>
妄出𤣥擅出於是𤣥有汲黯憂民之心後不以為常公<lb/>
達於事情剖斷不疑皆此類也遷齊相視民如保赤子<lb/>
<pb n="KR4b0002_WYG_005-11a"/>
討惡若赴水火刑明賞遂民知勸懼臨淄令賂財贓多<lb/>
罪止正受鞠就刑没齒無怨竟以不先請免官徵拜上<lb/>
谷太守民有父子俱行凶人人惡言當道曉之不止其<lb/>
子殺之而捕得公以其見悔辨直不舉文書以遇赦令<lb/>
蕃縣有帝舜廟以故事齊祠户曺史張機有懲罰貨祠<lb/>
巫言託以舜命約公云不得譴公覺其奸態收考首伏<lb/>
即日伏辜遷漢陽太守上邽令皇甫禎贓罪明審收考<lb/>
髠鉗死於冀市後以病去徵拜議郎司徒長史循王悝<lb/>
<pb n="KR4b0002_WYG_005-11b"/>
桓帝同産以懷逆謀黜封癭陶王以公長於襟帶拜鉅<lb/>
鹿太守悝畏怖明憲檢於靜息自將作大匠徴未到而<lb/>
章榜先入故轉拜議郎遂用免官徴度遼將軍遷河南<lb/>
尹少府大鴻臚司徒司空託病而去悉引衆灾雖非已<lb/>
負公皆以自劾遜位嵗餘拜尚書令時河間相葢升以<lb/>
朝廷在藩國時鄰近舊恩歴河南太守太中大夫在郡<lb/>
受取數億以上創毒深刻公表升㑹放狼籍不顧天網<lb/>
損辱國家為上招怨當肆市朝以謝兆民幸遇贖令罪<lb/>
<pb n="KR4b0002_WYG_005-12a"/>
除惡在可免升官禁錮終身沒入財賂非法之物以充<lb/>
帑藏懲戒羣下連表上不納而升遷為侍中公稱病辭<lb/>
徙拜光禄大夫復拜太尉如前遜位復拜少府病不就<lb/>
職拜太中大夫凡所獲禄皆公府所特表選臨難受位<lb/>
自九列之後乃以丕貤公紀綱張弛勇决不囘見是非<lb/>
而作速於察機巧燕居從容申申夭夭和樂寛裕愛士<lb/>
親仁凡見公容貌聞公聲音莫不熙怡悅懌思樂模則<lb/>
來者忘歸去者願還雅性謙克不吝於利雖欲衆子羣<lb/>
<pb n="KR4b0002_WYG_005-12b"/>
孫並在仕次曾無順媚一言之求身沒之日無獲大位<lb/>
在百里者莫得好縣比方公孫未有若兹者也初公為<lb/>
舍於舊里弟卒推與其孤至於卒世柩殯無所清儉仁<lb/>
與之效於斯為著巍巍乎若徳允世之表儀也已公諱<lb/>
𤣥字公祖少辟孝亷辟司徒大将軍府為侍御史牧一<lb/>
州典五郡出將邉營入掌機宻歴三卿同三司享年七<lb/>
十五光和七年夏五月甲寅以太中大夫薨於京師朝<lb/>
廷所以弔贈如前傳之儀九月乙酉塟於某所三孤故<lb/>
<pb n="KR4b0002_WYG_005-13a"/>
臣門人相與述公言行咨度禮制文徳銘於三鼎武功<lb/>
勒於鉦鉞官簿次第事之實録書於碑隂俾爾昆裔永<lb/>
有仰於碑隂云光光烈考伊漢元公克明克哲實叡實<lb/>
聰如淵之浚如岳之崇威壯虓虎文繁雕龍撫柔疆垂戎<lb/>
狄率従敷教中夏五典咸通帝謂我后朕嘉君功命君<lb/>
三事時亮天工公拜稽首輔翼惟恭左右天子祗厥勲庸<lb/>
庶績既熈黎民時雍上下謐寧八方和同不顯伊徳作<lb/>
憲萬邦<lb/>
<pb n="KR4b0002_WYG_005-13b"/>
　　太尉橋公碑頌<lb/>
公諱𤣥字公祖梁國睢陽人也大鴻臚之曽孫廣州相<lb/>
之孫東莱太守之元子也膺受純性誕有特表岐嶷而<lb/>
超等總角而逸羣至於初紳髙明卓異為衆傑雄其性<lb/>
疾華尚樸有折而不撓臨大節而不可奪之風經藝傳<lb/>
記周覽博渉瑰奇在前靡所不識當世是以服重器歸<lb/>
髙明州郡交請待以訪㫁歴端首則義可行處𤓰牙而<lb/>
威以布察孝亷除郎中洛陽左尉以公事去辟司徒舉<lb/>
<pb n="KR4b0002_WYG_005-14a"/>
高第侍御史直道而徃用免其任辟大將軍西府表拜<lb/>
凉州刺史遷齊相以公事去詔書印綬即家拜上谷太<lb/>
守遷漢陽太守徵拜議郎司徒長史鉅鹿太守被詔書<lb/>
為將作大匠為受罰者所章拜議郎即徵拜度遼將軍<lb/>
遷河南尹少府大鴻臚遂陟司空司徒託痾遜回起家<lb/>
拜尚書令以疾篤稱拜光禄大夫後拜太尉久病自替<lb/>
復為少府太中大夫春秋七十五光和七年五月甲寅<lb/>
薨公性質直不憚强禦在憲臺則有盡規之忠領州郡<lb/>
<pb n="KR4b0002_WYG_005-14b"/>
則有虎豹之威其拔賢如旋流討惡如霆撃每所臨向<lb/>
清風先翔逺近豫震兹可謂超越衆庻彰於逺邇者巳<lb/>
於是故吏司徒博陵崔烈廷尉河南吳整等以為至徳<lb/>
在已揚之由人茍不皦述夫何考焉乃共勒嘉石永昭<lb/>
芳烈遂作頌曰赫矣橋父秉文握武内為宗幹出為藩<lb/>
輔在憲彈枉竟由厥矩允牧於凉刈彼裔土爰將度道<lb/>
亦用齊斧敷教四畿旋統京宇敦兹五服衆庻是與膺<lb/>
踐七命翼我哲聖登空補衮陟徒訓敬尹尉清宸熈帝<lb/>
<pb n="KR4b0002_WYG_005-15a"/>
之政終始為貞典章以定遺愛在民皇哀其命立石刋<lb/>
銘莫遁斯聴䰟而有靈萬億其盛<lb/>
　　東鼎銘<lb/>
維建寧三年秋八月丁丑延公於玉堂前廷乃詔曰其<lb/>
以大鴻臚橋𤣥為司空再拜稽首以讓帝曰俞往三讓<lb/>
然後受命公乃䖍恭夙夜帝采勤施八方旁作穆穆以<lb/>
對揚天子丕顯休命越在先民毗於天子罔不著其股<lb/>
肱畢其思心式率天行式昭徳音公亦克紹厥猷鑒於<lb/>
<pb n="KR4b0002_WYG_005-15b"/>
法罔敢不法憲於誡罔敢不誡用總是羣后保乂室家<lb/>
勛在方䇿民咸曰休哉惟帝念功越若来二月丁丑遷<lb/>
於司徒<lb/>
　　中鼎銘<lb/>
維建寧四年三月丁丑延公登於玉堂前廷乃制詔曰<lb/>
其以司空橋𤣥為司徒公拜稽首以譲帝曰俞往三讓<lb/>
然後受命公允廸厥徳宣力肆勤戰戰兢兢以役帝事<lb/>
率夫百辟媚於天子天子曰都慎厥身修思永同寅協<lb/>
<pb n="KR4b0002_WYG_005-16a"/>
恭以和天衷徳則昭之違則塞之回乃不敢不弼枉乃<lb/>
不敢不匡股肱之事既克三事之由允備灾𤯝作見乃<lb/>
引其責曰凡庻徵不若彛倫不叙是惟臣之職祗以疾<lb/>
告表越十月庚午記此<lb/>
　　西鼎銘<lb/>
維光和元年冬十二月丁巳延公入崇徳殿前乃制詔<lb/>
曰其以光禄大夫𤣥為太尉公拜稽首曰臣聞之三讓<lb/>
莫或克從臣不敢辭臣犬馬齒七十可以生可以死其<lb/>
<pb n="KR4b0002_WYG_005-16b"/>
戮力閑私悉心在公以盡為臣之節於時侍従陛階與<lb/>
聞公之昌言者莫不惕厲如履薄氷既乃碑表百代<lb/>
　　黄鉞銘<lb/>
孝桓之季年鮮卑入塞盗起匈奴左部梁州叛羌逼廹<lb/>
兵誅淫衍東夷髙句麗翮子百固逆謀並發三垂騷然<lb/>
為國憂念西府表橋公昔在凉州柔逺能邇不煩軍師<lb/>
而車師克定及在上谷漢陽連在營郡膂力方剛明集<lb/>
士衆徵拜度遼将軍始受旄鉞鉦鼓之任扞禦三垂公<lb/>
<pb n="KR4b0002_WYG_005-17a"/>
以吏士頻年在外勤於奔命人馬疲羸撓鈍請且息州<lb/>
營横發之役以補困憊朝廷許之於是儲廪豐饒奉使<lb/>
不懸人逸馬畜弓勁矢利而經用省息官有餘資執事<lb/>
無放㪚之尤簿書有進入之贏治兵示威戎士踊躍旌<lb/>
旗耀日金鼓霆奮守有山岳之固攻有必克之勢羌戎<lb/>
授首於西疆百固氷散於塞上鮮卑賔服烽燧不舉眎<lb/>
事三年馬不帶鐵弓不出韔乃以吉金作兹鉦鉞軍鼓<lb/>
陳之東階以昭公文武之盛烈銘曰帝命将軍秉兹黄<lb/>
<pb n="KR4b0002_WYG_005-17b"/>
鉞威靈振耀如火之烈公之在位羣狄斯柔齊斧罔設<lb/>
人士斯休<lb/>
　　漢太尉楊公碑<lb/>
公諱賜字伯獻𢎞農華隂人姬姓之國有楊侯者公其<lb/>
後也其在漢室赤泉侯佐髙丞相翼宣咸以盛徳光於<lb/>
前朝祖司徒考太尉繼跡宰司咸有勛烈公承家崇軌<lb/>
受天醇素欽承奉構閑於伐柯烈風雖變不易其趣文<lb/>
藝典籍尋道入奥操清行朗潛晦幽閒不荅州郡之命<lb/>
<pb n="KR4b0002_WYG_005-18a"/>
辟大将軍府不得已而應之遷陳倉令公乃因是行退<lb/>
居廬公車特徵以病辭司空舉髙第拜侍中越騎校尉<lb/>
帝篤先業将問故訓公以羣公之舉進授尚書於禁中<lb/>
遷少府光禄勲敬揆百事莫不時序庻尹知恤閶闔推<lb/>
清列作司空地平天成隂陽不忒公遂身避託疾告退<lb/>
又以光禄大夫受命司徒敬敷五品宣洽人倫爕和化<lb/>
理股肱耳目之任靡不克明及至太尉四時順動三光<lb/>
耀潤羣生豐遂太和交薄三公六卿五蹈三堦受爵開<lb/>
<pb n="KR4b0002_WYG_005-18b"/>
國應位特進非盛徳休功假於天人孰能該備寵榮兼<lb/>
包令錫如公之至者乎公體資明哲長於知見凡所辟<lb/>
選升諸帝朝者莫非瑰才逸秀并叅儲佐惟我下流二<lb/>
三小臣穢損清風愧於前人乃糾合同僚各以所審紀公<lb/>
勲蹟刋石立銘以慰永懐銘曰天䧏純嘏篤生柔嘉俾<lb/>
𦙍祖考光輔國家三葉在服帝載用和粤暨我公尤執<lb/>
丕貞在棟伊隆於鼎斯寧徳被宇宙華夏以清受兹介<lb/>
福履祚孔成為邑河渭衮冕紱珽以佐天子祗事三靈<lb/>
<pb n="KR4b0002_WYG_005-19a"/>
丕顯伊徳萬邦作程爰銘爰賛式昭懿聲<lb/>
　　文烈侯楊公碑<lb/>
公諱賜字伯獻兼通五典周覽篇籍以為尚書帝王之<lb/>
要政有國之大本也是以三葉相承研其精義五代之<lb/>
微言王政之約綱罔不尋其端源䆒其條貫凛乎其見<lb/>
聖人之情㫖也葢以蹈騰餘縦思髙游夏初潛山澤授<lb/>
誨童冠後生賴以發袪蒙蔽文其材素者不可勝數乃<lb/>
由宰府遂作帝臣於時聖幼将入學羣公以温故知新<lb/>
<pb n="KR4b0002_WYG_005-19b"/>
徳宜師保乃以越騎校尉陟於先生之列帝坐已北面<lb/>
以納大誨其教人善誘則恂恂焉罔不伸也引情致喻<lb/>
則誾誾焉罔不釋也迄用有成緝熈光明惟帝念功六<lb/>
在九卿三事勛假皇天澤充區域疆土建封申増戸邑<lb/>
人臣之極位兼而有之然處豐益約九命滋恭可謂髙<lb/>
朗令終有始有卒者已於是門生大将軍何進等瞻仰<lb/>
洙泗公喪之禮糾合朋徒稽諸典制僉以為匡弼之功<lb/>
政事之實詔策之文則史臣志其詳若夫道術之美授<lb/>
<pb n="KR4b0002_WYG_005-20a"/>
之方策則是門人二三小子所特貫綜敢竭不才譔録<lb/>
所審言於碑乃申頌曰巍巍聖猷匪師不昭士子困䝉<lb/>
匪師不教於皇文父邈哉伊超如玉之固如岳之喬鑚<lb/>
之斯堅仰之彌髙示我顯徳授我無隠正席傳道承帝<lb/>
之問誨兹一人萬邦作順微微我徒實頼遺訓文武作<lb/>
式元勛既奮光啟爵土垂統末𦙍存榮亾哀没而不泯<lb/>
　　司空文烈侯楊公碑<lb/>
曰漢有國師司空文烈侯楊公公維司徒之孫太尉公<lb/>
<pb n="KR4b0002_WYG_005-20b"/>
之𦙍子皇祖考以懿徳胥及肄勤式建休勲起洪範公<lb/>
祗服𢎞業克丕堂構小乃不敢不慎大亦不敢不戒用<lb/>
罔有擇言失行在於其躬洎在辟舉先志載言罔不攸<lb/>
該乃自宰臣以従王事立功不有用辭其禄逮作御史<lb/>
允執國憲納於侍中在帝左右爰董武事王師孔閑羣<lb/>
公以舊徳碩儒道通術明宜建師保延入華光侍宴路<lb/>
寢敷典誥之精㫖達聖王之聰叡帝以機宻齊栗常伯<lb/>
劇任鮮克知臧以釐其采命公再作少府俾率其屬以<lb/>
<pb n="KR4b0002_WYG_005-21a"/>
熈庻績天地作險國家丕承軍門袪禁式遏寇虐命公<lb/>
再作光禄亦總其熊羆之士不貳心之臣保乂帝家嵓<lb/>
嵓大理惟制民命命公作民尉惟刑之恤旁施四方惟<lb/>
明折獄蔽罪於憲之中亦惟三禮六樂國之元幹命公<lb/>
作太常明徳惟馨八音克諧神人以和永世豐年溥天<lb/>
率土而衆莫外命公作司空公惟戢之翊明其政時惟<lb/>
休哉惟天隂隲下民彜倫所由順序命公作司徒而敬<lb/>
敷五教以親百姓父義母慈兄友弟恭子孝時惟休哉<lb/>
<pb n="KR4b0002_WYG_005-21b"/>
昭孝於辟雍命公作三老帝躬以祇敬遵有虞於上庠<lb/>
茫茫大運垂光烈曜命公作太尉璇璣運周七精循軌<lb/>
時惟休哉帝欲宣力於四方公則翼之辟道或違公則<lb/>
弼之䖍恭夙夜不敢荒寧用對揚天子丕顯休命天子<lb/>
大簡其勲用授爵賜封侯於臨晉功成化洽景命有傾<lb/>
帝乃震慟執書以泣命於左中郎将郭儀作䇿賜公驃<lb/>
騎将軍臨晉侯印綬兼號特進諡以文烈寵命畢備<lb/>
而後即世肆其孤彪敢儀古式昭銘景烈銘曰天鍳有<lb/>
<pb n="KR4b0002_WYG_005-22a"/>
漢誕生元輔世作三事勛在王府乃及伊公克光前矩<lb/>
悉心畢力𦙍其祖武化洽羣心澤漫綿宇帝曰文烈朕<lb/>
嘉君功為邑河渭建兹土封申備九錫以祚其庸位此<lb/>
特進於異羣公昔在申吕匡佐周宣崧髙作頌大雅揚<lb/>
言今我文烈帝載用熙參光日月比功四時身殁名存<lb/>
永世慕思<lb/>
　　太傅文恭侯胡公碑<lb/>
公諱廣字伯始交趾都尉之元子也公應天淑靈履性<lb/>
<pb n="KR4b0002_WYG_005-22b"/>
貞固九徳咸修百行畢備遭家不造童而夙孤上奉繼<lb/>
親下慈弱弟崎嶇險約之中以盡孝友之道及至入學<lb/>
従訓歴觀古今生而知之聞一睹十兼以周覽六經博<lb/>
總羣議旁貫憲法通識國典年二十七察孝亷除郎中<lb/>
尚書侍郎尚書左丞尚書僕射幹練機事綢繆樞極忠<lb/>
亮惟允簡於帝心智畧周宻冠於庻事遷濟隂太守其<lb/>
為政也寛裕足以容衆和柔足以安物剛毅足以威暴<lb/>
體仁足以勸俗故禁不用刑勸不用賞其下望之如日<lb/>
<pb n="KR4b0002_WYG_005-23a"/>
月従之如影響思不可忘度不可革遺愛結於人心超<lb/>
無窮而垂則徵拜大司農遂作司農遷太尉以援立之<lb/>
功封安樂鄉侯録尚書事稱疾屢辭䇿賜就第復拜司<lb/>
空功成身退俾位特進又拜太尉復以特進致命休神<lb/>
又拜太尉遜位歸爵旋於舊土徵拜太中大夫尚書令<lb/>
太僕太常司徒永康之初以定䇿元功復封前邑録尚<lb/>
書事疾病就第又授太傅入參機衡五蹈九列七統三<lb/>
事諒闇之際三據冢宰和神人於宗伯理水土於下台<lb/>
<pb n="KR4b0002_WYG_005-23b"/>
訓五品於司徒耀三辰於上階光弼六世歴載三十自<lb/>
漢興以来鼎臣元輔耋艾老成勲被萬世與禄終始未<lb/>
有若公者焉春秋八十二建寧五年三月壬戌薨於位<lb/>
天子悼惜羣后傷懐詔五官中郎将任崇奉册贈以太<lb/>
傅安樂鄉侯印綬拜室家子一人郎中賜東園秘器賜<lb/>
絲帛含歛之備中謁者董詡弔祠䕶喪錢布賻賜率禮<lb/>
有加賜諡曰文恭昭顯行迹四月丁酉塟於洛陽塋故<lb/>
吏濟隂池喜感公之義率慕黄鳥之哀推尋雅意彷徨<lb/>
<pb n="KR4b0002_WYG_005-24a"/>
舊土休績丕烈宜宣於此乃樹石作頌用揚徳音詞曰<lb/>
於皇上徳懿鑠孔純大孝昭備思順履信膺期命世保<lb/>
兹舊門淵泉休茂彪炳其文爰賛天機翼翼惟恭夙夜<lb/>
出納紹跡虞龍賦政於外神化𤣥通普被汝南越用熈<lb/>
雍帝曰休哉命公三事乃耀柔嘉式是百司股肱元首<lb/>
庻績咸治二氣爕雍五徵来備勲格皇天澤洽后土封<lb/>
建南藩受兹介祜玉藻在冕毳服艾輔輅車雕驂四牡<lb/>
修扈賛事上帝祗祀宗祖陟降盈虧與時消息旣明且<lb/>
<pb n="KR4b0002_WYG_005-24b"/>
哲保身遺則同軌旦奭光充區域生榮死哀流統罔極<lb/>
　　太傅胡公碑<lb/>
維漢二十有一世建寧五年春三月既生魄八日壬戌<lb/>
太傅安樂郷侯胡公薨越若来四月辛酉塟我君文恭<lb/>
侯於是掾太原王允鴈門畢整屬扶風曽宙潁州殷歴<lb/>
等僉謂公之徳也柔而不犯威而不猛文而不華實而<lb/>
不朴靜而不滯動而不躁總天地之中和覽生民之上<lb/>
操聰明膚敏兼質先覺渉觀憲法契濶文學睹臯陶之<lb/>
<pb n="KR4b0002_WYG_005-25a"/>
闈閫探孔子之房奥然而約之以禮守之以恭寛之以<lb/>
納衆汎愛多容其誘人也恂恂焉怡怡焉能使䝉惑開<lb/>
析偽戾優順逸惰勤信及其創基發跡機宻聖朝其知<lb/>
其能夙夜惟寅以允帝命是以頻繁機極三升而不出<lb/>
焉乃還談其舊章彌綸古訓貫萬品研精微用補前臣<lb/>
之所闕十年而無愆强記同乎富平周慎過於博士偶<lb/>
山甫乎喉舌匹虞龍而納言惟帝命公以二郡其為政<lb/>
也導人以徳帥物以已敦以忠肅勵以知恥人恱其化<lb/>
<pb n="KR4b0002_WYG_005-25b"/>
夫樂其和士相勉於公朝民勸行於私家徽纆縈而靡<lb/>
係鞭朴棄而無加洋洋乎若徳宣治嚴以為威寛以為<lb/>
福而已哉五作卿士七蹈相位太僕司農太傅司空各<lb/>
一司徒特進各二太常太尉各三光輔六世歴載三十<lb/>
有餘其致治也通水泉於潤下蕃后土於稼穡訓五品<lb/>
於羣黎叅人物於區域耀三辰於渾元協大中於皇極<lb/>
傳聖徳於幼冲率旦奭於舊職譬彼四時功成則退在<lb/>
盈思中升隆以順建封邑於南土踐殊號於特進榮祚<lb/>
<pb n="KR4b0002_WYG_005-26a"/>
統業垂乎來𦙍公自二郡及登相位凡所辟用遂至大<lb/>
位者故司徒中山祝括其餘登堂閣據賦政䇿勲樹功<lb/>
流化者葢不可勝載惟我末臣頑蔽無聞仰慕羣賢惡<lb/>
乎可及自公寢疾至於薨斃叅與嘗禱列在喪位雖庻<lb/>
物戮力不愆於禮進睹墳塋几筵靈設退顧堂廡音儀<lb/>
永闕感悼傷懷心肝若割相與累次徳行撰舉功勲刋<lb/>
之於碑用慰哀思其詞曰煥文徳伊朝后應期運作漢<lb/>
輔喜中興膏民庻澤洪渟亶攸序亘地區充天宇轔髙<lb/>
<pb n="KR4b0002_WYG_005-26b"/>
逵踵遐武揚景烈垂不朽仰邃古耀昆後<lb/>
　　胡公碑銘<lb/>
公諱廣字伯始南郡華容人也其先自媯姓建國南土<lb/>
曰胡子春秋書焉列於諸侯公其後也考以徳行純懿<lb/>
官至交趾都尉公寛裕仁愛覆載博大研道知㡬窮理<lb/>
盡性凡聖哲之遺教文武之末墜罔有不綜年二十七<lb/>
察孝亷除郎中尚書侍郎左丞尚書僕射内正機衡允<lb/>
釐其職文敏暢乎庻事宻靜周乎樞機帝用嘉之遷濟<lb/>
<pb n="KR4b0002_WYG_005-27a"/>
隂太守公乃布愷悌宣柔嘉通神化導靈和揚恵風以<lb/>
養真激清流以盪邪取忠肅於不言消奸宄於爪牙是<lb/>
以君子勤禮小人知恥鞠推息於官曹刑戮廢於朝市<lb/>
餘貨委於路衢餘種棲於畎畆遷汝南太守増修前業<lb/>
考績既明入作司農實掌金糓之淵藪和均闗石王府<lb/>
以充遂作司徒昭敷五教進作太尉宣暢渾元人倫輯<lb/>
睦日月重光遭國不造帝祚無主援立孝桓以紹宗緒<lb/>
用首謀定䇿封安樂郷侯户邑之數加於羣公入録機<lb/>
<pb n="KR4b0002_WYG_005-27b"/>
事聴納總已致位就第復拜司空敷土導川俾順其性<lb/>
功遂身退告疾固辭乃為特進爰以休息又拜太常典<lb/>
司三禮敬恭禋祀神明嘉歆永世豐年聿懷多福復拜<lb/>
太尉尋申前業又以特進逍遥致位又拜太常遘疾不<lb/>
夷遜位歸爵遷於舊都徵拜太中大夫延和末年聖主<lb/>
革止倖臣誅斃引公為尚書命以二千石居官委以閫<lb/>
外之事釐改度量以新國家𢎞綱既整衮闕以補乃拜<lb/>
太僕車正馬閑六騶習馴遷太常司徒質帝晏駕推建<lb/>
<pb n="KR4b0002_WYG_005-28a"/>
聖祠復封故邑與叅機宻寢疾告退復拜太傅録尚書<lb/>
事於時春秋髙矣繼親在堂朝夕定省不違子道旁無<lb/>
几杖言不稱老居喪致哀率禮不越其接下答賔雖幼<lb/>
賤降等禮従謙厚尊而彌恭勞思萬機身勤心苦雖老<lb/>
萊子嬰兒其服方叔克壮其猷公旦勤於吐握正考父<lb/>
俯而循禮曷以尚兹夫烝烝至孝徳本也體和履忠行<lb/>
極也博聞周覽上通也勤勞王家茂功也用能十登三<lb/>
事篤受介祉亮皇業於六工嘉丕績於九有窮生人之<lb/>
<pb n="KR4b0002_WYG_005-28b"/>
光寵享黄耉之遐紀蹈明徳以保身與福禄乎終始年<lb/>
八十有二建寧五年春壬戌薨於位天子悼痛贈䇿賜<lb/>
誄諡曰文恭如前傅之儀而有加焉禮也故吏司徒許<lb/>
詡等相與欽慕崧高蒸民之作取言時計功之則論集<lb/>
行跡銘諸琬琰其詞曰伊漢元輔時惟文恭聰明叡哲<lb/>
思心瘁容畢力天機帝休其庸賦政於外有邈其蹤進<lb/>
作卿士粤登上公百揆時序五典克従萬邦黎獻共惟<lb/>
時雍勲烈既建爵土乃封七被三事再作特進𢎞惟幼<lb/>
<pb n="KR4b0002_WYG_005-29a"/>
冲作傅以訓赫赫猗公邦家之鎮澤被華夏遺愛不倫<lb/>
日與月與齊光並運存榮亡顯沒而不冺<lb/>
　　胡太傅祠前銘<lb/>
天鑒有漢山岳降靈於肅文恭應期誕生好是懿徳柔<lb/>
恵且貞爰在初服皇嘉其聲納於機宻機宻惟清守於<lb/>
三邦三邦事寧越尹三卿百揆時序七受帝命作此元<lb/>
輔左右六世靖綏土宇蠢彼羣生保頼亶叙紹跡龍夷<lb/>
繼軌山甫遭國不造仍世短祚援立聖嗣得公之謨帝<lb/>
<pb n="KR4b0002_WYG_005-29b"/>
曰文恭朕嘉君功為邑安樂以祐其庸登位特進於異<lb/>
羣公休命丕顯光寵克彰公拜稽首是對是揚藹藹惟<lb/>
公民斯攸望春秋既暮倐爾乃喪不慗是遺俾屏於皇<lb/>
新廟奕奕於以烝嘗子子孫孫承嗣無疆<lb/>
　　胡廣黄瓊頌<lb/>
巖巖山岳配天作輔降神有周生申及甫允兹漢室誕<lb/>
育二后曰胡曰黄方軌齊武惟道之淵惟徳之藪股肱<lb/>
元首代作心膂天生蒸民有則有類我胡我黄鍾厥純<lb/>
<pb n="KR4b0002_WYG_005-30a"/>
懿巍巍特進仍踐其位赫赫三事七佩其紱奕奕四牡<lb/>
沃若六轡衮職龍章其文有蔚參曜乾台窮寵極貴功<lb/>
加八荒羣生以遂超哉邈乎莫與為二<lb/>
　　司空楊公碑<lb/>
公諱秉字叔節𢎞農華隂人其先葢周武王之穆晉唐<lb/>
叔之後也末葉以支子食邑於楊因氏焉周室既微裔<lb/>
胄無緒暨漢興烈祖楊喜佐命征代封赤泉侯嗣子業<lb/>
紱冕相繼公之丕考以忠謇亮弼輔孝安登司徒太尉<lb/>
<pb n="KR4b0002_WYG_005-30b"/>
公承夙緒世篤儒教以歐陽尚書京氏易誨受四方學<lb/>
者自遠而至葢踰三千初辟司空舉髙第授侍御史遷<lb/>
豫州兖州刺史任城相徵入勸講拜太中大夫左中郎<lb/>
将尚書出補右扶風留拜光禄大夫遭權嬖貴盛六年<lb/>
守靜外戚火燔乃遷太僕太卿公事絀位浹辰之間俾<lb/>
位河南憤疾豪強見遘姦黨用嬰疾廢起家復拜太常<lb/>
遂陟三司沙汰虚冗料簡貞實抽援表達與之同蘭芳<lb/>
任鼎重従駕南廵為朝碩徳然知權過於寵私富侔國<lb/>
<pb n="KR4b0002_WYG_005-31a"/>
大臣苛察望變復還條表以聞啓導上怒其時所免州<lb/>
牧郡守五十餘人饕戾是黜英才是列善否有章京夏<lb/>
清肅在位七載年七十有四延熹八年五月丙戌薨朝<lb/>
廷惜焉寵賜有加公自奉嚴勑重遵禮度量材授任當<lb/>
官而行不為義絀疾是苛政益固其守厨無宿肉器不<lb/>
鏤雕夙䘮嬪儷妾不嬖御可謂立身無過之地正直清<lb/>
儉該備者矣昔仲尼嘗垂三戒而公免焉故能匡朝盡<lb/>
直獻可去奸忠侔前後聲塞宇宙非黄中純白窮達一<lb/>
<pb n="KR4b0002_WYG_005-31b"/>
致其惡能立功立事敷聞於下昭升於上若兹巍巍者<lb/>
乎於是門人學徒相與刋石樹碑表勒鴻勲讃懿徳傳<lb/>
億年於戲公惟岳靈天挺徳翼至神氣絪縕仁哲生應<lb/>
台任作邦楨帝欽亮訪典刑道不惑迄有成光遐邇穆<lb/>
其清<lb/>
　　司空臨晉侯楊公碑<lb/>
皇帝遣中謁者陳遂侍御史馬助持節送柩陳遵桓典<lb/>
蘭臺令史十人将羽林騎鉦車介士前後鼓吹以驃騎<lb/>
<pb n="KR4b0002_WYG_005-32a"/>
将軍官屬及司空法駕與公卿尚書三臺以下塟我文<lb/>
烈侯三年九月甲申小祥㑹如初四年九月戊申大祥<lb/>
公卿尚書三臺以下㑹如小祥之禮公之祖納忠於前<lb/>
朝以罹艱禍父隠約蟄瘁治家師導惟儉之尚公生值<lb/>
歉褊資賄屢空手執勤役逺渉道里以修經術險阻艱<lb/>
難曷所不嘗特以其靜則貞一審固動則不違則度含<lb/>
容覆載無競伊人謀無不忠言無不信自在弱冠布衣<lb/>
之中固已流芳名著茂實公孫同倫莫能齊焉者矣州<lb/>
<pb n="KR4b0002_WYG_005-32b"/>
郡禮招莫之能屈委百里位辟公車令自侍御史侍中<lb/>
已往道為帝師徳為世表體尊名重階級彌崇而公處<lb/>
以恭遜行以固慎徳大而心小居髙而志降夫驕吝之<lb/>
訓周公其猶病諸而公脫然以為行首不亦泰乎及其<lb/>
所以匡輔本朝忠言嘉謀造膝危辭當事而行言從計納<lb/>
亦不敢宣宻誡潛功貽於帝躬家無遺草論者不見嗟<lb/>
乎誠為達事君之體得人臣之上儀者已公素不貴歸<lb/>
非不樂引美故雖彷彿猶不敢載以順公之雅初受封<lb/>
<pb n="KR4b0002_WYG_005-33a"/>
自以功不副賞前後固辭章凡十上憂慍悄悄形於容<lb/>
色雖不克従情㫖昭顯晩節為廷尉公曰昔在三后成<lb/>
功惟殷於民而臯陶不與焉葢吝之也及為特進又曰<lb/>
惟漢重臣中興以来克稱斯位者其惟髙宻元侯乎吾<lb/>
何徳以堪諸寢疾顧命無辭要言約戒忠儉而已孤彪<lb/>
銜恤永思綴輯所履以賛銘之銘曰赫赫烈侯卓爾超<lb/>
倫於惟楊公乃華降神故能明哲徳亞聖人受兹介福<lb/>
位極人臣包羅五典本道根真為國之師誨上經文頻<lb/>
<pb n="KR4b0002_WYG_005-33b"/>
歴鄉校五登鼎鉉建名著忠確越前賢攘災興化蟊蠈<lb/>
不臻風雨以時屢獲有年三葉宰相應祚於天臨晉是<lb/>
侯子子孫孫億兆不窮如山之堅四時潔祀以承所尊<lb/>
祀事孔明奉亡如存馥馥芬芬用慰顯䰟<lb/>
　<lb/>
　<lb/>
　<lb/>
　蔡中郎集巻五<lb/>
</p>
<p>
</p>
  </div>
<div>
<head>蔡中郎集巻六</head> <lb/>
    <p>
<pb n="KR4b0002_WYG_006-1a"/>
欽定四庫全書<lb/>
　蔡中郎集巻六<lb/>
　　　　　　　　　　　　　漢　蔡邕　撰<lb/>
　　太尉汝南李公碑<lb/>
公諱咸字元卓汝南西平人葢秦將李信之後孝武大<lb/>
將軍廣之冑也枝流葉布家於兹土文武繼踵世為著<lb/>
姓曽祖父江夏太守伯父東郡太守公受純懿之資萃<lb/>
忠清之節夙夜嚴慄孝配大舜敦詩書而悦禮樂觀天<lb/>
<pb n="KR4b0002_WYG_006-1b"/>
文而察地理動與神合契抗流行操邁伯夷徳追孔父<lb/>
舉孝亷除郎中光禄茂才遷衞國公相受髙宻令勤恤<lb/>
民隠政成功簡遷徐州刺史百官震肅饕餮風靡惡直<lb/>
醜正恭事法宫帝念其勤屢被榮命漁陽太守還遷度<lb/>
遼將軍協徳魏絳和戎綏邊徴河南尹母憂乞行服闋<lb/>
奔命孝和皇帝時機宻久缺百僚僉允詔休尚書歴僕<lb/>
射令納言危行不絀以公事去民神憤怒羣公薦之帝<lb/>
曰俞哉徴拜將作大匠大司農大鴻臚大僕射公所莅<lb/>
<pb n="KR4b0002_WYG_006-2a"/>
任憲天心以教育激垢濁以揚清懿鑠之美昭登於上<lb/>
丕顯之化宣聞於下及遷台司位太尉補衮闕叙彜倫<lb/>
天人交格終始無疵雖元凱翼虞周召輔姬未之或踰<lb/>
功遂身退以疾自遜求歸田里告老致仕七十有六嘉<lb/>
平四年薨海内咨嗟莫不惻焉故吏潁川太守張温等<lb/>
相與嘆曰名莫隆於不朽徳莫盛於萬世銘勒顯於鍾<lb/>
鼎清烈光於来裔刋石立碑徳載不冺詞曰天垂三台<lb/>
地建五岳降生我哲應鼎之足奕世載徳名昭圖録旣<lb/>
<pb n="KR4b0002_WYG_006-2b"/>
文且武桓桓紹續外則折衝内則大麓惟清惟敏品物<lb/>
以熈告老懸車天人靡欺曾不百齡圮我國基人之云<lb/>
亡八極悼思申徳作頌光寵宣流鐫紀斯石鴻烈顯休<lb/>
　　劉鎮南碑<lb/>
君諱表字景升山陽高平人也君應期挺生瑰偉大度<lb/>
黄中通理愽物多識為郡功曺千里稱平上計吏辟大<lb/>
將軍府遷北軍中侯在位十旬以賢能特選拜刺史荆<lb/>
州永平元年十一月到官清風先驅莫不震肅奸宄改<lb/>
<pb n="KR4b0002_WYG_006-3a"/>
節不仁引頸君乃頒愷悌流惠和慕唐叔之野棠思王<lb/>
遵之驅車賦政造次徳化宣行俄而漢室大亂禍起蕭<lb/>
牆賊臣專政豪雄虎爭縣邑閭里奸宄烟發州縣殘破<lb/>
天下土崩四海大壞當是時也雖有孔翟之聖賢育賁<lb/>
之勇勢無所措其智力君遇險而建畧遭難而發權招<lb/>
命英俊爰得驍雄謀臣武將合策明計出次北境遷屯<lb/>
漢陰因滄浪以為隍即春葉以為墉南撫衡陽東綏淄<lb/>
沂西靖巫山保乂四疆選才任良式序賢能簡將命卒<lb/>
<pb n="KR4b0002_WYG_006-3b"/>
棊布星陳備要塞之戍八方之邊勸穡務農以田以漁<lb/>
稌粟紅腐年穀豐夥江湖之中無刦掠之寇沅湘之間<lb/>
無攘竊之民郡守令長冠帶章服府寺亭鄉崇棟高門<lb/>
皆如其舊當世知名輻輳而至四方襁負自逺若歸窮<lb/>
山幽谷於是為邦百工集趣機巧萬端器械變通利民<lb/>
無窮隣邦懷慕交揚益州盡遣驛使冠葢相望下民有<lb/>
康哉之歌羣后有歸功之緒莫非嘉績克厭帝心即遷<lb/>
州牧又遷安南將軍領州如故於時諸州或失土流播<lb/>
<pb n="KR4b0002_WYG_006-4a"/>
或水潦没害人民死喪百遺二三而君保完萬里至於<lb/>
滄海聖朝欽亮析圭授土遣御史中丞鍾繇即拜鎮南<lb/>
將軍錫鼓吹大車策命褒崇謂之伯父置長史司馬從<lb/>
事中郎開府辟召議如三公上復遣左中郎將祝耽授<lb/>
節以増威重弁督交揚二州委以東南惟君所裁雖周<lb/>
召授分陜之任不逺過也交州殊逺王塗未夷夷民歸<lb/>
附大小受命其郡縣長吏有缺皆来請之君權為選置<lb/>
以安荒裔輙别上聞齊桓遷邢封衛之義也武功旣亢<lb/>
<pb n="KR4b0002_WYG_006-4b"/>
廣開廱泮設爼豆陳罍彜親行鄉射躋彼公堂篤志好<lb/>
學吏民子弟受學之徒葢以千計洪生巨儒朝夕講誨<lb/>
誾誾如也雖洙泗之間學者所集方之無異也深愍末<lb/>
學逺本離實乃令諸儒改定五經章句刪剗浮辭艾除<lb/>
煩重又求遺書寫還新者留其故本於是古典畢集充<lb/>
於州閭及延見武將文吏教令温雅禮授優隆言不及<lb/>
軍旅之事辭不逮官曹之文上論三墳八索之典下陳<lb/>
世教忠義之方内剛如秋霜外柔如春陽不伐其善不<lb/>
<pb n="KR4b0002_WYG_006-5a"/>
有其庸如彼川流每往滋通可謂理道丕才命世希有<lb/>
者巳仁者壽宜享期耉昊天不弔年六十有七建安十<lb/>
三年八月遘疾殞薨耕夫罷耜織女投杼老㓜哀號若<lb/>
喪父母時道路艱險留墳州土轉移歸葬父勉其子妻<lb/>
勉其夫欲共扶送至於鄉里南陽太守樂鄉亭侯旻思<lb/>
等言及志在州里者各發卒具送靈柩之資子授徵拜<lb/>
五官中郎將乃疏上請歸本縣葬見聴許大和二年塟<lb/>
於先塋於是臣故忻洽咸以為申伯韓侯之翼周室受<lb/>
<pb n="KR4b0002_WYG_006-5b"/>
輅車乗馬𤣥裘赤舄之賜詩人詠功列於大雅至今不<lb/>
朽况乎將軍牧二州歴二紀功載王府賜命優備賴而<lb/>
生者毓子孕孫能不歌嘆乃作頌曰猗歟將軍膺期挺<lb/>
生桓桓其武温温其仁初翰千里允顯使臣幕府禮命<lb/>
集於北軍督齊禁旅如羆如熊眷然南顧綏我荆衡將<lb/>
軍之來民安物豐江湖交壤刑清國興蔽芾甘棠召伯<lb/>
聴訟周人勿剗我賴其楨欲報之徳胡不億年如何殂<lb/>
逝孤棄萬民鐫勒墓石以紀洪勲昭示来世垂芳後昆<lb/>
<pb n="KR4b0002_WYG_006-6a"/>
　　朱公叔墓前石碑<lb/>
維漢二十一世延熹六年粤四月丁已忠文公益州太<lb/>
守朱君名穆字公叔卒於京師其五月丙申塟於宛邑<lb/>
北萬嵗亭之陽舊兆域之南其孤野受顧命曰古者不<lb/>
崇墳不封墓祭服雖三年無不於寢今則易之吾不敢<lb/>
也爾其無拘於俗無廢予誡野欽率遺意不敢有違封<lb/>
墳三板不起棟宇乃作祠堂於邑中南靣陽里備器鑄<lb/>
鼎銘功載徳懼墳封彌久夷於平壌於是依徳像縁雅<lb/>
<pb n="KR4b0002_WYG_006-6b"/>
則設兹方石鎮表靈域用慰其孤罔極之懐乃申詞曰<lb/>
歆惟忠文時惟朱父實天生徳丕承洪緒彌綸典術允<lb/>
廸聖矩好是貞厲疾彼強禦斷剛若仇柔亦不茹仍用<lb/>
明夷遘難受侮帝曰休哉朕嘉乃功命汝納言𦙍汝祖<lb/>
踨父拜稽首翼翼惟恭謂篤不忘夙夜在公昊天不弔<lb/>
降兹殘殃不遺一父俾屏我皇我皇悼心錫詔孔傷位<lb/>
以益州贈之服章用刋彛器宣昭遺光子子孫孫永載<lb/>
寳藏<lb/>
<pb n="KR4b0002_WYG_006-7a"/>
　　朱公叔鼎銘<lb/>
忠文朱公名穆字公叔有殷之胄㣲子啟以帝乙元子<lb/>
周武王封諸宋以奉成湯之祀至元子啟生公子朱其<lb/>
孫氏焉後自沛遷於南陽之宛遂大宗爵位相襲列祖<lb/>
尚書令肅宗之世守於臨淮考曰實為陳留太守乃及<lb/>
忠文克慎明德以紹服祖禰之遺風悉心臣事用媚天<lb/>
子顯允其勲蹟尋綜六藝契濶馳思所以啟前惑而覺<lb/>
後疑者亹亹焉雖商偃其猶病諸初舉孝亷除郎中尚<lb/>
<pb n="KR4b0002_WYG_006-7b"/>
書侍郎獨念運際存亡之要乃陳五事諌謀深切退處<lb/>
畎畆以察天象騐應著焉孝順晏駕賊發江淮時辟大<lb/>
將軍府實掌其事用拜宛陵令非其好也遂以疾辭復<lb/>
辟大將軍再拜博士高第作侍御史明司國憲以齊百<lb/>
僚矯枉董直罔肯阿順以黜其位潛於郎中羣公並表<lb/>
乃遷議郎登於東觀纂業前史於時冀州凶荒年饉民<lb/>
匱而貪婪之<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>乗之為虐錫命作牧静其方隅乃攄洪<lb/>
化奮靈武昭令徳塞羣違貞良者封植殘戾者芟夷去<lb/>
<pb n="KR4b0002_WYG_006-8a"/>
惡除盗無俾比而作慝用陷於非辜復徵拜議郎病免<lb/>
官徵拜尚書清一以考其素正直以醇其徳出納帝命<lb/>
乃無不允雖龍作納言山甫喉舌靡以尚之享年六十<lb/>
有四漢皇二十一世延熹六年夏四月乙已卒於官天<lb/>
子痛悼詔曰尚書朱穆立節忠亮世篤爾行䖍恪機任<lb/>
守死善道不幸而卒朝廷憫焉今使權謁者中郎楊賁<lb/>
贈穆益州刺史印綬䰟而有靈嘉其寵榮嗚呼哀哉肆<lb/>
其孤用作兹寳鼎銘載休功俾後裔永用享祀以知其<lb/>
<pb n="KR4b0002_WYG_006-8b"/>
先之徳<lb/>
　　陳留太守胡公碑<lb/>
君諱碩字季叡交趾都尉之孫太傅安鄉侯少子也其<lb/>
先與楚同姓别封於胡以國為氏臻乎漢奕世載徳不<lb/>
替舊勲君幼有嘉表克岐克嶷不見異物習與性成孝<lb/>
於二親飬色寧意烝烝雍雍雖曾閔顔莱無以尚也總<lb/>
角入學治孟氏易歐陽尚書韓氏詩博綜古文周覽篇<lb/>
籍言語造次必以經綸加之行已忠儉事施順恕公體<lb/>
<pb n="KR4b0002_WYG_006-9a"/>
所安與衆共之驕吝不萌於内喜愠不形於外可謂無<lb/>
競維人温恭淑慎者也初以公在司徒除郎中宿衛十<lb/>
年遭叔父憂以疾免州郡交辟皆不就後以大將軍高<lb/>
第拜侍御史遷諌議大夫以將軍事免官舉賢良方正<lb/>
不詣公車建寧元年召拜議郎納忠盡規匪懈於位遷<lb/>
侍中虎賁中郎將是年遭疾屢上印綬詔書聴許以侍<lb/>
中養疾其年七月被尚書召不任應命詔使謁者劉悝<lb/>
賫印綬即拜陳留太守君聞使者至加朝服拖紳使者<lb/>
<pb n="KR4b0002_WYG_006-9b"/>
致詔君以手自繫陳辭謝恩其明二十一日遣吏奉章<lb/>
報謝意氣精朗是日疾大漸刻漏未分奄忽而卒時年<lb/>
四十一天子憫悼詔使者王謙送塟以中牢具祠賜錢<lb/>
五萬布百疋贈糓三千斛同位畢至赴弔雲集生榮未<lb/>
艾没有餘哀於是遐邇搢紳爰暨門人相與嘆述君徳<lb/>
追痛不置恒切情憭無不永懷行由已作名自人成先<lb/>
民旣邁頼兹頌聲嗟我明哲如何勿銘乃作辭曰猗歟<lb/>
懿徳令聞有彰祗服其訓克構克堂孝思維則文藝丕<lb/>
<pb n="KR4b0002_WYG_006-10a"/>
光敦厚忠恕衆悅其良綏弱以仁不云我强爰自登朝<lb/>
進退以方見幾而作如鴻之翔乃位常伯恪處左右兼<lb/>
掌虎賁禁戎允理遘兹虐疴帝用悼止俾守陳留庻篤<lb/>
其祉王人既詔景命不俟嗚呼昊天殱我英士如何贖<lb/>
也命不自已哀哉永傷萬年是紀<lb/>
　　太守胡公碑銘<lb/>
君諱碩字季叡交趾都尉之孫太傅安樂侯之子也順<lb/>
帝時為郎中桓帝時遭叔父憂以疾自免荆州将軍每<lb/>
<pb n="KR4b0002_WYG_006-10b"/>
辟輙辭疾後以高等拜侍御史遷諌議大夫舉賢良方<lb/>
正病不詣公車建寧元年七月拜陳留太守病加不任<lb/>
應召詔使謁者劉悝即授印綬二十一日卒詔遣使者<lb/>
王謙以中牢具祠特賜錢五萬布一百疋贈糓三千斛<lb/>
儔類赴送逺近鱗集於時陳留主簿髙吉蔡軫等咸以<lb/>
郡選充備官屬来迎者三十四人奔驚䟦渉願承清化<lb/>
逢天之戚不獲延祚痛心絶望忉怛永慕乃相與衰絰<lb/>
庭位號咷靈柩將窆申勑修儀疚在輿服寮位部引各<lb/>
<pb n="KR4b0002_WYG_006-11a"/>
執其職路人感愴觀者歎息遂樹碑作銘以表令徳於<lb/>
藐下國瞻仰俊乂欽見我君爰綏我恵式昭績恩有勞<lb/>
其悴昊天不弔景命顚墜悠悠烝黎惆悵喪氣政雖未<lb/>
宣古之遺愛祁祁我君習習冠葢修誠以迓曽不東邁<lb/>
靈魂徘徊靡所瞻逮惟其傷矣胸肝摧碎勒銘告哀傳<lb/>
千萬代<lb/>
　　琅邪王傳蔡公碑<lb/>
君諱朗字仲明葢倉頡之精𦙍姬稷之末胄也昔叔度<lb/>
<pb n="KR4b0002_WYG_006-11b"/>
文王之昭建侯於蔡以國氏焉迄於平襄周祚微缺王<lb/>
室遂卑齊晉交爭強楚侵陵昭侯徙於州來公族分遷<lb/>
氏家於圉奕葉載徳常歴宫尹以逮於兹君雅操明允<lb/>
威厲不猛履孝悌之性懷文藝之才包洞典籍刋摘沉<lb/>
秘知幾逹要通含神契既討三五之術又采二南之業<lb/>
以魯詩教授生徒雲集莫不自逺並至栖遲不易其志<lb/>
簞食曲肱不改其樂心棲清虚之域行在玉石之間是<lb/>
以徳行儒林智周當代四岳稱名帝曰予聞元和元年<lb/>
<pb n="KR4b0002_WYG_006-12a"/>
徵拜博士舒演奥秘贊理闕文所立卓爾度躡雲蹤其<lb/>
選士也抑頑錯枉進聖擢偉極遺逸於九臯揚明徳於<lb/>
側陋㧞茅以彚幽滯用濟加以清敏廣平好是正直規<lb/>
誨之䇿日諫王庭忠讜著列令聞流行聖朝以藩國貴<lb/>
胄先帝遺體或以繼絶襲位正於阿保末洽雅訓驕盈<lb/>
僣差或蹈憲理非𢎞直碩儒莫能匡弼蔡君審行修徳<lb/>
進退可度遷河間中尉琅邪王傅乃従經術之方示以<lb/>
棐諶之威率禮莫違其國用靖雖安國之輔梁孝仲舒<lb/>
<pb n="KR4b0002_WYG_006-12b"/>
之相江都靡以加焉勲績既盛帝簡其功將授上位遷<lb/>
於紫宫賦夀不永遘此疾凶年五十八永興六年夏卒<lb/>
嗚呼哀哉凡百君子咨痛罔極殷懷傷悼含涕流惻如<lb/>
何昊天喪我師則爰勒斯銘式昭其徳天縱明哲於赫<lb/>
我君含𢎞光大𤣥覽孔真潛樂教思韞玉衡門雲龍感<lb/>
應飬徒三千珠藏外耀鶴鳴聞天若時徵庸登祚王臣<lb/>
綜彼前疑定此典文叅佐七徳俾相大藩身没稱顯永<lb/>
遺令勲表行揚名垂示後昆<lb/>
<pb n="KR4b0002_WYG_006-13a"/>
　　汝南周巨勝碑<lb/>
君諱勰字巨勝陳留太守之孫光禄勲之子也君應坤<lb/>
乾之淳靈繼命世之期運𤣥懿清朗貞厲精粹體仁足<lb/>
以長人嘉徳足以合禮總六經之要括河洛之機爰天<lb/>
心以立鈞贊幽明以揆時沉靜微宻淪於無内寛裕𢎞<lb/>
博含於無外巨細洪纖罔不總也是以實繁於華徳盈<lb/>
於譽初以父任拜郎中疾去官察孝亷是時郡守梁氏<lb/>
外戚貴寵非其好也遂以病辭太守復察孝亷乃俯而<lb/>
<pb n="KR4b0002_WYG_006-13b"/>
就之以明可否然猶私存衡門講誨之樂不屑已也又<lb/>
委之而旋故大將軍梁冀専國作威海内従風世之雄<lb/>
才優逸之徒莫不委質従命而顛覆者葢亦多矣聞君<lb/>
洪名前後三辟卒不降身由是搢紳歸高羣公事徳太<lb/>
尉司徒再辟三辟察賢良方正州舉孝亷皆病不就擾<lb/>
攘之際灾𤯝仍發聖上詢咨師錫䇿公車特徵君仰瞻<lb/>
天象俯察人事世路多險進非其時乃托疾杜門靜居<lb/>
里巷無人跡外庭生蓬蒿如此者十餘年强禦不能奪<lb/>
<pb n="KR4b0002_WYG_006-14a"/>
其守王爵不能滑其慮至延熹二年乃更闢門延賔享<lb/>
宴娛樂及秋而梁氏誅滅十二月君卒然則識幾知命<lb/>
可觀於此矣洋洋乎若徳雖崇山千仭重淵百尺未足<lb/>
以喻其高究其深也夫三精垂耀處者有表爰在上世<lb/>
作者七人焉有該百行備九徳齊光日月洞靈神明如<lb/>
君之至者與亶所謂天民之秀也享年五十不登期考<lb/>
遐邇歎悼痛心矢圖乃相與建碑勒銘以旌休美其辭<lb/>
曰厥初生民天賜之性有龎有醇有否有聖伊惟周君<lb/>
<pb n="KR4b0002_WYG_006-14b"/>
允卜其政誕兹明徳自貽哲命煥乎其文如星之布確<lb/>
乎不㧞如山之固追崇先緒應期作度潛心大猷覃思<lb/>
徳謨遁世無悶屢辭王寮洋洋泌丘於以逍遥蔑爾童<lb/>
蒙是訓是教瞻彼榮寵譬諸雲霄優哉游哉侔此𢎞高<lb/>
名振華夏光耀昆苖清風丕揚徳音孔昭<lb/>
　　彭城姜伯淮碑<lb/>
先生諱肱字伯淮彭城廣人也其先出自帝𦙍在皇唐<lb/>
葢與四岳共業能禮於神舜命秩宗爰封於吕其裔吕<lb/>
<pb n="KR4b0002_WYG_006-15a"/>
望佐周克殷俾侯齊國姓有姜氏即其後也髙祖祖父<lb/>
皆豫章太守潁隂令先生既蹈先世之純徳體英妙之<lb/>
髙姿立性純固百行修備故其平生所能事親惟孝如<lb/>
大舜五十而慕友於兄弟有常棣之華蕚韡之度體恵<lb/>
理和有上徳之素安静守約恩及嬰兒至操動信邑中<lb/>
化之外户不閉治蔵無隠及其學而知之者三墳五典<lb/>
八索九丘俯仰占候推歩隂陽有名物定事之能獨見<lb/>
先睹之效然猶學而不厭誨人不倦童冠自逺方而集<lb/>
<pb n="KR4b0002_WYG_006-15b"/>
者葢千餘人夫水盈而流徳交而形是故徳行外著洪<lb/>
聲逺布華夏同稱名振當世凡十辟公府九舉賢良方<lb/>
正公車特徵𤣥纁禮聘起家拜犍為太守太中大夫先<lb/>
生盤桓育徳莫之肯就不隕穫於貧賤不充詘於富貴<lb/>
㧞乎其萃出乎其類生民之傑也年七十有七建安二<lb/>
年四月辛已卒於是従遊弟子陳畱申屠蟠等悲悼傷<lb/>
懷懼微言之欲絶感絶倫之盛事乃建碑於墓甄述景<lb/>
行邈矣先生應天淑靈孝友是備上徳是經𢎞此文藝<lb/>
<pb n="KR4b0002_WYG_006-16a"/>
耽怡是寧恂恂善誘童冠来誠有燁其譽有煥其聲顯<lb/>
顯羣公並如辟命赫赫聖皇仍獲其聘委策避國守此<lb/>
𤣥靜綽乎其裕確乎其操疇昔洪崖雙名並髙嗟乎殞<lb/>
没搢紳永悼依依我<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>靡則靡效勒銘金石彌逺益曜<lb/>
　　貞節先生范史雲銘<lb/>
先生諱丹字史雲陳留外黄人陶唐氏之後也其在周<lb/>
室有士㑹者為晉大夫以受范邑遂以為氏漢文景之<lb/>
際爰自南陽來家於成安生恵延熹二年官至司農廷<lb/>
<pb n="KR4b0002_WYG_006-16b"/>
尉君則其後也君受天正氣志髙行潔在乎㓜弱固已<lb/>
藐然有烈節矣時人未之或知屈為縣吏亟從仕進非<lb/>
其好也退不可得乃託死遁去親戚莫知其謀遂隠竄<lb/>
山中渉五經覧書傳尤篤易與尚書學立道通久而後<lb/>
歸遊集大學知人審友茍非其類無所容納介操所在<lb/>
不顧貴賤其在鄉黨也事長惟敬飬稚惟愛言行舉動<lb/>
斯為楷式郡縣請召未嘗屈節其有備禮招延虚已遂<lb/>
止亦為謀奏盡其忠直以處士舉孝亷除郎中萊蕪長<lb/>
<pb n="KR4b0002_WYG_006-17a"/>
未出京師喪母行服故事服闋後還郎中君遂不従州<lb/>
郡之政凡其事君過則弼之闕則補之通清夷之路塞<lb/>
邪枉之門舉善不拘堦次黜惡不畏強禦其事繁多不<lb/>
可詳載雅性謙儉體勤能苦不樂假借與従事荷負徒<lb/>
行人不堪勞君不勝其逸辟大尉府俄而冠帶或以羣<lb/>
黨見嫉時政用受禁錮君罹其罪閉門靜居九族中表<lb/>
莫見其面晩節禁寛困於屢空而性多檢括不治産業<lb/>
以為卜筮之術得因吉凶道治民情以受薄償且無咎<lb/>
<pb n="KR4b0002_WYG_006-17b"/>
累乃鬻卦於梁宋之域好事者覺之應時輙去禁既蠲<lb/>
除太尉張公司徒崔公前後四辟皆不就仕不為禄故<lb/>
不牽於位謀不茍合故特立於時是則君之所以立節<lb/>
明行亦其所以後時失途也年七十有四中平二年四<lb/>
月卒太尉張公兖州劉君陳留太守淳于君外黄令劉<lb/>
君僉有休命使諸儒叅按典禮作誄著諡曰貞節先生<lb/>
昭其功行録記所履謀於耆舊刋石樹銘光示來世於<lb/>
顯貞節天授懿度誕兹明哲允廸徳譽如淵之清如玉<lb/>
<pb n="KR4b0002_WYG_006-18a"/>
之素溷之不濁湼之不汙用行思忠舍蔵思固伯夷是<lb/>
師史鰌是慕榮貧安賤不恡窮迕甘死善道遺名之故<lb/>
身沒譽存休聲載路<lb/>
　　𤣥文先生李子材銘<lb/>
𤣥文先生名休字子材南陽宛人也其祖李伯陽周柱<lb/>
下史覿衰世而遁焉其後雄俊豪傑往往崛出自戰國<lb/>
及漢名臣繼踵支胄散逸其遷於宛尚矣王莽竊位漢<lb/>
祚中移考翼佐世祖匡復郊廟錫封茅土卿相牧守於<lb/>
<pb n="KR4b0002_WYG_006-18b"/>
時相逐休少以好學游心典謨既綜七經又精羣緯鈎<lb/>
深極奥窮覽妙㫖居則玩其辭動則察其變雲物不顯<lb/>
必考其占故能獨見前識以先神意若古今常難疑義<lb/>
錯繆前人所希論後學所不覽休盡剖判剝散幽暗靡<lb/>
不昭爛猶發憤於目所不睹體所不閑遂登東岳觀百<lb/>
王遺風習容闕里以協禮衷退而講誨童冠仰焉僔僔<lb/>
如也郡署五官掾功曹司空胡公顯以儒譽特進大鴻<lb/>
臚仍優禮固請秉讓執虚辭此三命不為利囘不為義<lb/>
<pb n="KR4b0002_WYG_006-19a"/>
疚臨寵審已不動其守可謂純潔皓素綽有餘裕者已<lb/>
其於鄉黨細行敦睦九族篤信交友不可得而詳也初<lb/>
娶配出後配未字年既五十苖𦙍不嗣以永夀二年夏<lb/>
五月乙未卒凡其親戚朋徒相與大㑹而塟之鼎爼之<lb/>
禮節文曲備時令戴君臨喪命諡郡遣丞掾冠葢咸届<lb/>
既定而後罷焉於是故好朋舊僉以仲尼既沒文不在<lb/>
兹韞櫝美玉喪莫賈之求而無繼慺爾永思乃刋斯石<lb/>
懿徳是丕吁兹先生秉徳恭勤天啟哲心其學孔純經<lb/>
<pb n="KR4b0002_WYG_006-19b"/>
緯是遵雅麗是分行巳守道匪禮不遵處約不戚聞寵<lb/>
不欣榮不能華威不能震天淑厥命以譲以仁有恵云<lb/>
載惟邦之楨按典考諡諡以𤣥文身沒名彰配黔作隣<lb/>
遺譽罔極丕昭億年嗚呼哀哉<lb/>
　　處士圈叔則銘<lb/>
伊漢二十有一世處士有圏典字叔則者夫其生也天<lb/>
真淑性清理條暢精微周宻包括道要致思無形深總<lb/>
歴部纖入藝文藻分葩列如春之榮守根據窮不虚其<lb/>
<pb n="KR4b0002_WYG_006-20a"/>
聲偉徳若兹惟世之英乃遂隠身髙藪稼穡孔勤童䝉<lb/>
來求彪之用文不義富貴譬諸浮雲州郡禮招休命交<lb/>
集徒加名位而已莫之能起也博士徵舉至孝恥已處<lb/>
而復出若有初而無終潔耿介於丘園慕七人之遺風<lb/>
年七十有五建寧二年六月卒臨没顧命曰知我者其<lb/>
蔡邕乃為銘載書休美俾來世昆裔永有諷誦於先生<lb/>
之徳其辭曰民之齊敏卓時挺生思心精叡綜物通靈<lb/>
術有𤣥妙於時游情聞道睹異惕然若驚守死善操與<lb/>
<pb n="KR4b0002_WYG_006-20b"/>
世無營渾其若濁徐然後清綽其若煥終其益貞有恒<lb/>
實難獨秉其經嗟爾來世是瞻是聴<lb/>
　　陳留索昏庫上里社銘<lb/>
曰社祀之建尚矣昔在聖帝有五行之官而共工子勾<lb/>
龍為后土及其沒也遂為社祀故曰社者土地之主也<lb/>
周禮建為社位左宗廟右社稷戎醜攸行於是受賑土<lb/>
膏恒動於是祈農又頒之於兆民春秋之中命之供祠<lb/>
故自有國至於黎庻莫不祀焉惟斯庫里古陽武之户<lb/>
<pb n="KR4b0002_WYG_006-21a"/>
牖鄉春秋時有子華為秦相漢興陳平由此社宰遂佐<lb/>
髙帝克定天下為右丞相封曲逆侯永平之世虞延為<lb/>
太尉司空封公至嘉平延弟曽孫放字子卿為尚書外<lb/>
戚梁冀乘寵作亂首策誅之王室以績封召都亭侯太<lb/>
僕太常司空毗天子而維四方克措其功徃烈有常於<lb/>
里同監爰暨邦人僉以為宰相繼踵咸出斯里秦一漢<lb/>
三而虞氏世焉雖有積善餘慶修身之致亦斯社之所<lb/>
相也乃與樹碑作頌以示後昆惟王建祀明事百神乃<lb/>
<pb n="KR4b0002_WYG_006-21b"/>
顧斯社於我兆民明徳惟馨其慶聿彰自嬴及漢四輔<lb/>
代昌爰我虞宗乃世重光元勲既立錫兹土疆乃公乃<lb/>
侯帝載用康神人協祚且巨且長凡我里人盡受嘉祥<lb/>
刋銘金石永世不忘<lb/>
　　京兆樊恵渠頌<lb/>
洪範八政一曰食周禮九職一曰農有生之本於是乎<lb/>
出貨殖財用於是乎在九土上沃為大田多稔然而地<lb/>
有埆塉川有墊下溉灌之便行趨不至明哲君子創業<lb/>
<pb n="KR4b0002_WYG_006-22a"/>
農事因髙卑之宜驅自行之勢以盡水利而富國饒人<lb/>
自古有焉若夫西門起鄴鄭國行秦李氷在蜀信臣治<lb/>
穰皆此道也陽陵縣東其地衍隩土氣辛螫嘉糓不植<lb/>
草萊焦枯而涇水長流溉灌維首編户齊氓用力不供<lb/>
牧人之吏謀不暇給葢常興役猶不克成光和五年京<lb/>
兆尹樊君諱陵字徳雲勤恤人隠悉心政事茍有可以<lb/>
恵斯人者無聞而不行焉遂諮之郡吏申於政府僉以<lb/>
為因其所利之事者不可已者也乃命方畧大吏麴遂<lb/>
<pb n="KR4b0002_WYG_006-22b"/>
令伍瓊揣度計慮揆程經用以事上聞付在三府司農<lb/>
遂取財於豪富借力於黎元樹柱累石委薪積土基跂<lb/>
工堅體勢强壮折湍流欵曠陂㑹之於新渠疏水門通<lb/>
窬瀆灑之於畎畆清流浸潤泥潦浮游昔日鹵田化為<lb/>
甘壤稉黍稼穡之所入不可勝筭農民熈怡悅豫相與<lb/>
謳談疆畔斐然成章謂之樊惠渠云其歌曰我有長流<lb/>
莫或遏之我有溝澮莫或達之田疇斥鹵莫修莫釐饑<lb/>
饉困悴莫恤莫思乃有樊君作人父母立我畎畆黄潦<lb/>
<pb n="KR4b0002_WYG_006-23a"/>
膏凝多稼茂止惠乃無疆如何勿喜我壌既營我疆斯<lb/>
成冺冺我人既富且盈為酒為釀烝彼祖靈貽福惠君<lb/>
夀考且寧<lb/>
　　京兆尹樊徳雲銘<lb/>
於顯哲尹誕徳孔彰膺帝休命謂篤不忘爰納忠式規<lb/>
悟聖皇欽崇國邑大孝允光九命車服昭示采章軒軺<lb/>
四牡承祀烝嘗多士時貢徭役永息道路孔夷民清險<lb/>
息同體諸舊兆氓蒙福惠垂無疆守以罔極<lb/>
<pb n="KR4b0002_WYG_006-23b"/>
　　九疑山銘<lb/>
巖巖九疑峻極於天觸石膚合興播連雲時風嘉雨浸<lb/>
潤下民芒芒南土實賴厥勛逮於虞舜聖徳光明克諧<lb/>
頑傲以孝烝烝師錫帝世堯乃受徵受終文祖璇璣是<lb/>
承泰階以平人以有終遂塟九疑解體而升登此崔嵬<lb/>
託靈神仙<lb/>
　　焦君賛<lb/>
猗歟焦君常比𤣥墨衡門之下栖遲偃息泌之洋洋樂<lb/>
<pb n="KR4b0002_WYG_006-24a"/>
以忘食鶴鳴九臯音亮帝側乃徵乃用將受衮職昊天<lb/>
不弔賢人遘慝不獲一志并此四國如何穹蒼不照斯<lb/>
域惜哉朝廷喪兹舊徳恨伊學士將何法則<lb/>
　　王子喬碑<lb/>
王孫子喬者葢上世之真人也聞其仙舊矣不知興於<lb/>
何代博問道家或言穎川或言彦蒙初建斯域則具斯<lb/>
丘傳承先人曰王氏墓紹𦙍不繼荒而不祠歴載彌年<lb/>
莫之能紀暨於永和元年十有二月當臘之夜上有哭<lb/>
<pb n="KR4b0002_WYG_006-24b"/>
聲其音甚哀附居者徃聞而恠之明則登其墓察焉洪<lb/>
雪下無人蹤見一大鳥跡有祭祀之處左右或以為神<lb/>
其後有人着絳冠大衣杖竹策立冡前呼樵孺子尹秃<lb/>
謂曰我王子喬也爾勿復取吾先人墓前樹也須臾忽<lb/>
然不見時令太山萬熈稽古老之言感精瑞之應咨訪<lb/>
其騐信而有徵乃造靈廟以休厥神於是好道之儔自<lb/>
逺來集或絃歌以詠太一或談思以歴丹田其疾病尫<lb/>
瘵者静躬祈福即獲祚若不䖍恪輙顚踣故知至徳之<lb/>
<pb n="KR4b0002_WYG_006-25a"/>
宅兆真人之先祖也延熹八年秋八月皇帝遣使者奉<lb/>
犧牲以祭祀祗懼之敬肅如也相國東萊王章字伯義<lb/>
以為神聖所興必有銘表昭示後世是以頼鄉仰伯陽<lb/>
之蹤闗民慕尹喜之風乃㑹長史邊乾訪及士𨽻遂樹<lb/>
𤣥石紀遺烈俾志道者有所覽焉詞曰伊王君徳通靈<lb/>
含光耀秉純貞應大道羡久榮棄世俗飛神形翔雲霄<lb/>
浮太清乗螭龍載鶴軿戴華笠奮金齡揮羽旗曳霓旌<lb/>
懽罔極夀億齡昭篤孝念所生嵗終闋發丹情存墓冡<lb/>
<pb n="KR4b0002_WYG_006-25b"/>
舒哀聲遺鳥跡覺舊城被絳衣垂紫纓呼孺子告姓名<lb/>
由此悟感怖驚修祠宇反几筵饋饎進甘香陳時傾顧<lb/>
馨明禋匡流祉熈帝庭祐邦國相黔民光景福耀無垠<lb/>
　　漢交阯都尉胡夫人黄氏神誥<lb/>
夫人江陵黄氏之季女字曰列嬴其先出自伯翳别封<lb/>
於黄以國氏焉高祖父汝南太守曽祖父延城大尹祖<lb/>
父番禺令父以主簿嘗證太守事奉明君以立臣節漢<lb/>
南之士以為美談初都尉君娶於故豫州刺史即黄君<lb/>
<pb n="KR4b0002_WYG_006-26a"/>
之姊生太傅安樂侯廣及巻令康而卒繼室以夫人生<lb/>
童紀未齔而夭夫人懷聖善之姿韜慈母之仁撫育二<lb/>
孤導以義方思齊先姑神罔時恫故能迄用有成誕膺<lb/>
繁祉廣歴五卿七公再封之禄康亦由孝亷宰牧二城<lb/>
九鼎之義夫人是享爰暨稚孫更仕三宮或典百里或<lb/>
作虎臣銀艾貂蟬近侍顯尊爰兹介福於我夫人自郡<lb/>
尉仕於京師及廣兄弟式叙漢朝夫人居京師六十有<lb/>
餘載其乗輅執贄朝皇后採柔桑於蠶宫手三盆於繭<lb/>
<pb n="KR4b0002_WYG_006-26b"/>
館者盖三十年上有帝室寵光之休下有堂宇斤斤之<lb/>
祚心耽其榮體安其𤣥逺圖長慮用遺舊居欲留此焉<lb/>
康寧之時亟以為言太夫人年九十一建寧二年薨於<lb/>
太傅府是月辛酉公之季子陳留太守碩卒於洛陽左<lb/>
池里舍公銜哀悼祗慎其屬遵奉遺意不敢失墜乃俾<lb/>
元孫顯咨度羣儒以考其衷僉曰昔舜帝沒於蒼梧殯<lb/>
於虞郊二妃薨於江湘不即兆於九疑延陵季子實惟<lb/>
呉人長子道終卜塟嬴博夫遭時而制不逺遷徙䰟氣<lb/>
<pb n="KR4b0002_WYG_006-27a"/>
所之不繫丘壠帝舜以之神往時怨季札以之仲尼嘉<lb/>
焉鑒帝籍之髙論綜精靈之幽情稽先人之遐迹順母<lb/>
氏之所寧兹事體通而義同允不可替於是公乃為辭<lb/>
昭告先考然後卜定宅兆龜筮悉從遂營窀穸之事舉<lb/>
封樹之禮十月既望粤翌日已酉塟我夫人黄氏及陳<lb/>
留太守碩於此髙原雒陽東界闗亭之阿天子使中常<lb/>
侍謁者李納弔且送塟持賻錢二十萬布二百匹再以<lb/>
中牢祠羣后畢㑹榮哀孔備於時濟陽故吏舊民中常<lb/>
<pb n="KR4b0002_WYG_006-27b"/>
侍勾陽于肅等二十三人思舊慕化推本議銘著斯碑<lb/>
石俾諸昆裔瞻仰以知禮之用是為神語乃申頌曰於<lb/>
穆夫人家邦之媛昔在嬴代王國氏建至於近祖亦降<lb/>
於漢天祚明徳福禄流衍既作母儀履信思順登夀耄<lb/>
耋用永蕃孌子孫以仁追稽先典厝兹洛濵齊跡湘靈<lb/>
配名古人休矣耀光千億斯年<lb/>
　　太傅安樂侯胡公夫人靈表<lb/>
夫人編縣舊族章氏之長女也字曰顯章令儀小心秉<lb/>
<pb n="KR4b0002_WYG_006-28a"/>
操塞淵仁孝婉順率禮無遺體季蘭之姿蹈思齊之跡<lb/>
永初二年年十有五爰初來嫁誕成家道仰奉慈姑竭<lb/>
歡致敬俯誨膝下化導周悉至徳修於幾㣲徽音暢於<lb/>
神明故能叅姙姒之功兼生人之榮朝春路寢贊桑蠶<lb/>
宮光寵有祭祭服有煒前後奉斯禮者三十餘載夫人<lb/>
生五男長曰整伯齊次曰千億叔鞾次曰寧穉威次曰<lb/>
碩季叡伯仲各未加冠遭厲氣同時夭折叔上郡孝亷<lb/>
季更歴州寧舉茂才葉令京令為議郎季以髙第為侍<lb/>
<pb n="KR4b0002_WYG_006-28b"/>
御史諌議大夫侍中虎賁中郎將陳留太守皆早即世<lb/>
夫人哀悼劬悴由是被疾遭太夫人憂篤年七十七建<lb/>
寧三年薨夫人之存也契濶中饋婉戀供飬依生奉仁<lb/>
紹述雅意具閏月祔於太夫人窀穸於兹地魂而有靈<lb/>
欽明定省神心欣焉其實寧之元女金盈追慕永思<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>
怛罔極遂及斯表鐫著堅珉頌曰悲母氏之不永懷殷<lb/>
恤以摧傷惟子道之無窮惜聞誨之未央庻黄耉以期<lb/>
頥胡委我以夙夜恒思心以激切亦割肝以絶腸昔先<lb/>
<pb n="KR4b0002_WYG_006-29a"/>
聖之遺辭言仁者其夀長嗟母氏之憂患體愷悌以慈<lb/>
良失延年之報祜獨何棄於穹蒼日月忽以將暮抱長<lb/>
結以含愁尋修念於在昔原疾病之所由遭元子之弱<lb/>
夭心傷悴以自憂暨叔季之殞終哀情結以彌綢皇姑<lb/>
没而中感遂大漸兮速流疾燄燄而日遘氣微微以長<lb/>
浮銷精䰟以遐翔曽不可乎援留爾乃順㫖於㝠㝠繼<lb/>
存意於不違爰袝靈於皇姑尚䰟魄之有依潜幽室之<lb/>
黯漠惜昭明之景輝一往超以未及傾徂邈其彌遲顧<lb/>
<pb n="KR4b0002_WYG_006-29b"/>
新廟以累欷伏几筵而増悲嗟既逝之益遠𦕈悠悠而<lb/>
莫追<lb/>
　　司徒袁公夫人馬氏碑銘<lb/>
維光和七年司徒袁公夫人馬氏薨其十一月塟哀子<lb/>
懿達仁達銜恤哀痛靡所寫懷乃撰録母氏之徳履示<lb/>
公之門人睹文感義采石於南山諮之羣儒假貞石以<lb/>
書焉夫人右扶風平陵人也曾祖中水侯祖将作大匠<lb/>
考南郡太守中水侯弟伏波将軍女在淑媛作合孝明<lb/>
<pb n="KR4b0002_WYG_006-30a"/>
誕生孝章婚姻帝室世為名族夫人生應靈和徳貞性<lb/>
妙角犀豐盈實有偉表温慈恵愛慎而寡言㓜従師氏<lb/>
四體之教早達窈窕徳象之儀及笄求匹明哲供治婦<lb/>
業孝敬婉孌畢力中饋後生仰則以為謀憲自公歴據<lb/>
王官至宰相夫人營克家道扶翼政事聰明達乎中外<lb/>
隠括及乎無方不出其機化導宣暢童子無驕逸之尤<lb/>
婦妾無捨力之愆故能窮生人之光寵獲福禄之豐報<lb/>
朝春政於王室躬桑繭於蠶宫春秋六十有三寢疾不<lb/>
<pb n="KR4b0002_WYG_006-30b"/>
永懿等追想定省尋思髣髴哀窮念極不知所裁乃申<lb/>
辭曰於穆母氏其徳孔休思齊先始百行聿脩宣慈恵<lb/>
和恩澤並周義方之訓如川之流俾我小子蒙昧以滮<lb/>
不享遐年以永春秋往而不返潛淪大幽嗚呼哀哉几<lb/>
筵虚設幃帳空陳品物猶在不見其人䰟氣飄颻焉所<lb/>
安神兄弟何依姊妹何親號咷切怛曽不我聞吁嗟上<lb/>
天何辜而然傷逝不續往者不旋<lb/>
　　濟北相崔君夫人誄<lb/>
<pb n="KR4b0002_WYG_006-31a"/>
維延熹四年故濟北相崔夫人卒嗚呼哀哉世喪母儀<lb/>
宗殞憲師哀哀孝子靡所瞻依凡百赴弔至止増悲投<lb/>
涕歔欷共叙赫姿乃為誄曰清和有鑠時惟哲母令儀<lb/>
令色爰以資始塞淵其心淑慎其止於母斯勤在子斯<lb/>
敏仰覽篇籍俯釐絲枲多才多藝於何不有休譽邈焉<lb/>
允女之英乃及崔君惟徳是行其徳伊何實粹實明䖍<lb/>
恭事㡬契濶中饋敦此婉順疾彼攸遂思齊徽音晨興<lb/>
夜寢穆穆其猷莫之與二天祚明徳底之方糓於赫崔<lb/>
<pb n="KR4b0002_WYG_006-31b"/>
君膺兹祉禄夫人有𦙍翼此清淑仁風温潤義恵優渥<lb/>
推恩中外施浹䟽族食不兼膳服不纎縠以儉為榮以<lb/>
奢為辱堂堂其𦙍惟世之良於其令母受兹義方訓以<lb/>
柔和董以嚴剛怒不傷愛喜不亂莊納之軌度終然允<lb/>
臧是用登隮享其寵光雖則崇盛猶匪寧息同其婦子<lb/>
茂師其職服貴無荒尊不舍力宻勿不忘惟徳之極昔<lb/>
在共姜陪臣之母勞謙紡績仲尼是紀矧兹夫人帝室<lb/>
命婦猶日孜孜復禮克己人亦有言仁者夀長宜登永<lb/>
<pb n="KR4b0002_WYG_006-32a"/>
年黄耉無疆昊天不弔降此殘殃寢疾彌留精爽悴傷<lb/>
慘怛孝子惴惴其惶靡神不舉無藥不將嗚呼哀哉於<lb/>
是孝子長呌氣絶復蘇號呼告哀不知其辜昊天上帝<lb/>
忍弔遺孤尋想遊靈焉識所徂嗚呼哀哉既殯神柩薄<lb/>
言于歸冡宰喪儀循禮無遺切切喪主瘠羸哀哀情兮<lb/>
長慕涕兮無晞行旅揮涕千里於咨乃謀卜筮言考其<lb/>
良建彼兆域於時翳蔵㝠𡨕窀穸無時有陽燈燭旣滅<lb/>
馬道納光形影不見定省何望嗟其哀矣不可弭忘日<lb/>
<pb n="KR4b0002_WYG_006-32b"/>
月代序古有如喪由斯夫人榮烈有章配質士彥旣隆<lb/>
且昌顧景赫奕饋供孔將惟以慰懷庻無永傷嗚呼哀<lb/>
哉<lb/>
　　議郎胡公夫人哀讃<lb/>
議郎夫人趙氏字曰永姜允有令徳秉心塞淵舒詳閒<lb/>
雅儀節孔備女師四典窈窕徳象罔不習熟以供婦道<lb/>
議郎早世檢誨㓜孤義方以導其性中禁以閑其情孤<lb/>
顥儉節用免咎悔少辟侍中襲先公之爵以議郎出為<lb/>
<pb n="KR4b0002_WYG_006-33a"/>
濟隂太守是時夫人寢疾未薨而國家方有滎陽㓂賊<lb/>
震驚帝師簡選州辟授任進衞不得辭王命親醫藥夫<lb/>
人乃自矜精禀氣力俛起若愈以勸遣顥到官月餘所<lb/>
疾暴盛春秋五十八中平四年薨於京師顥有剖符之<lb/>
寄偪於國典疾篤不得顧親増感氣絕不能自宥慎終<lb/>
之事闕焉永廢雖不毁以隨没亦因悴而傷懷知我如<lb/>
此不如勿生號咷告哀以乞骸骨踰年然後獲聴追維<lb/>
考君存時之命迎棺舊土同穴此城孤心摧割靡所底<lb/>
<pb n="KR4b0002_WYG_006-33b"/>
念仰瞻二親或有神誥靈表之文敢曰亮闇叙我憂痛<lb/>
作哀讃書之於碑愍予小子夙罹孔艱嚴考殞没我在<lb/>
齠年母氏鞠育載矜載憐殷斯勤斯慈愛備存匪惟驕<lb/>
之範我軌度教誨嚴肅昭示好惡俾我克類畏威懼怒<lb/>
用免咎悔踐繼先祖即爵其土二將是臨與帝剖符守<lb/>
於濟隂夫人寢疾榮此寵休疾用歡痊翊日斯瘳将征<lb/>
将邁従養陶丘景命徂逝不愍少留疾大漸以危亟兮<lb/>
精微微而浸衰逼王職於憲典兮子孫忽以替違目不<lb/>
<pb n="KR4b0002_WYG_006-34a"/>
臨此氣絕兮手不親夫含飯陳衣衾而不省兮合綆棺<lb/>
而不見昔予考之即世兮安宅兆於舊邦依存意以奉<lb/>
亡兮遷靈柩而同来考妣痛以慘兮離乖神柩集而移<lb/>
兮増哀黄壚宻而無間兮出入閴其無門舁柩在兹兮<lb/>
不知䰟景之所存悼孤衷之不遂兮思情憭以傷肝幽<lb/>
情淪於后坤兮精哀達乎昊乾<lb/>
　　郡掾史張𤣥祠堂碑銘<lb/>
掾諱𤣥字伯雅河南偃師人也其先張仲者實以孝友<lb/>
<pb n="KR4b0002_WYG_006-34b"/>
為名左右周室大漢初興張蒼為丞相封北平侯其後<lb/>
自河内遷於兹土世為顯姓掾天姿恭恪宣慈恵和允<lb/>
恭博敏惻隠仁恕正身履道以協閨庭損用節財以贍<lb/>
疏族動中䂓矩言合典式不知名彰不飾行著可謂仁<lb/>
粹淑貞自然之素者巳論者嘉之州郡禮招署致掾史<lb/>
沉靜寡欲不求榮禄是以豐於天爵薄於人位某月日<lb/>
遭疾而卒掾孫翻以貞固之質受過庭之訓獲執㦸出<lb/>
宰相邑遷太守得大夫之禄奉烝嘗之祀尋原祚之所<lb/>
<pb n="KR4b0002_WYG_006-35a"/>
由而至於此先考積善之餘慶隂徳之陽報乃於是立<lb/>
祠堂假碑勒銘式明令徳以示乎後辭曰於惟我考允<lb/>
廸懿徳治信斯順其儀不忒仁恵周洽行惟模則篤垂<lb/>
餘慶貽此燕翼邈矣遺孫用懷多福刋名金石流於罔<lb/>
極<lb/>
　　袁滿來碑銘<lb/>
茂徳休行曰袁滿来太尉公之孫司徒公之子逸才淑<lb/>
姿實天所授聰遠通敏越齔在塾明習易學従誨如流<lb/>
<pb n="KR4b0002_WYG_006-35b"/>
遇目能成事不再舉問一及三具始知終情性周備夙<lb/>
有奇節孝智所生順而不驕篤友兄弟和而無忿氣决<lb/>
泉達無所凝滯雖冠帶之中士校材考行無以加焉允<lb/>
公族之殊異國家之輔佐衆偉其器士嘉其良雖則童<lb/>
稚令聞芬芳降生不永年十有五四月壬寅遭疾而卒<lb/>
既苖而不穂凋殞華英嗚呼悲夫乃假碑旌於墓表嗟<lb/>
其傷矣惟以告哀<lb/>
　　童㓜胡根碑銘<lb/>
<pb n="KR4b0002_WYG_006-36a"/>
故陳畱太守胡君子曰根字仲原生有嘉表㓜而克才<lb/>
角犀豐盈光潤玉顏聰明敏恵好問早識言語所及智<lb/>
思所生雖成人之徳無以加焉禀命不長夙罹凶灾年<lb/>
七嵗建寧二年遭疾夭逝慈母悼痛昆娣孔懷感襁褓<lb/>
之親愛憐連城之乖離乃權宜就封二祖墓側親屬李<lb/>
陶等相與追慕先君悲悼遺嗣樹碑刋辭以慰哀思辭<lb/>
曰於惟仲原應氣淑靈實有令儀而氣如瑩明智之性<lb/>
與體俱生聞言斯識睹物知名傳者太勤受誨則成柔<lb/>
<pb n="KR4b0002_WYG_006-36b"/>
和順美與人靡爭忿不怨懟喜不驕盈當受福永為光<lb/>
為榮如何昊天降此短齡惜繁華之方燁兮望嚴霜而<lb/>
凋零嗟童孺之夭逝兮傷慈母之肝情従皇祖乎靈兆<lb/>
兮庻神魄之斯寧哀慘戚以流涕兮念玉質之不呈顧<lb/>
永懷於不朽兮乃託辭於斯銘<lb/>
　<lb/>
　<lb/>
　蔡中郎集巻六<lb/>
</p>
<p>
</p>
  </div>
        </body>
</text>\m</TEI>
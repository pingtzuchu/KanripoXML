<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>碧梧玩芳集巻二</head>
    <p>
<pb n="KR4d0381_WYG_002-1a"/>
欽定四庫全書<lb/>
　碧梧玩芳集巻二　　　　宋　馬廷鸞　撰<lb/>
　　詔<lb/>
　　　招諭雲南土官等詔<lb/>
朕誕膺景命君臨萬邦聲教所通無間逺邇睠此西南<lb/>
之地實我祖宗之民叛賊死可伐敢冒刑章作為弗靖<lb/>
侵掠境土戕害生人憫其狂愚累加招諭本賊執迷負<lb/>
固罔有悛心爰命將而出師以恭行乎天討指其巢穴<lb/>
<pb n="KR4d0381_WYG_002-1b"/>
取彼渠魁尚慮諸路甸寨土官軍民人等或受制於凶<lb/>
徒相搧搖而搆亂原其初志匪出同謀既處危疑遂懐<lb/>
反側庸申訓告俾亟來歸詔書到日除死可伐不赦外<lb/>
應有被死可伐脅從詿誤之人納欵出降者並免本罪<lb/>
各安家業原有官者悉復其官能生擒死可伐及殺獲<lb/>
其首級者具以名聞優加賞賚陞擢其死可伐族屬能<lb/>
生擒殺獲本賊者命為本路土官該載不盡事理令總<lb/>
兵官擬議申聞施行於戲咸與惟新式布寛條而示信<lb/>
<pb n="KR4d0381_WYG_002-2a"/>
自求多福勉思後效以圖功咨爾逺人體兹至意<lb/>
　　　景定五年十月丁夘詔<lb/>
朕嗣守基圖君臨區㝢厯四十一年内揆菲凉罔敢暇<lb/>
逸荷高穹之眷命䝉列聖之遺休洪濟艱難圖惟康乂<lb/>
歳事荐登而民生厎定沴氣即弭而邊塵寖清朕方益<lb/>
勉修攘居懐儆戒積勤爽豫有加無瘳乃至大漸恐不<lb/>
得負扆見羣臣皇太子温文夙著仁孝有聞升儲副者<lb/>
五年乆參裁於庶務宜自春宫而嗣服允符至道之舊<lb/>
<pb n="KR4d0381_WYG_002-2b"/>
章可於柩前即皇帝位皇后佐佑朕躬章明坤載可尊<lb/>
為皇太后應軍國事務並聽皇帝處分爾其式遵成憲<lb/>
誕受多方益奉母儀恪遵慈訓皇帝成服三日聽政喪<lb/>
紀以日易月羣臣共為寛釋勿過摧傷百官入臨並隨<lb/>
地之宜諸道州府長吏以下三日釋服在京禁音樂百<lb/>
日在外一月無禁祀祠嫁娶縁邊不用舉哀山陵制度<lb/>
務從儉約應中外諸軍支賜及其他不在詔中者並聽<lb/>
皇帝處分於戲人羨乆生奈盈虛之有數天惟純佑繄<lb/>
<pb n="KR4d0381_WYG_002-3a"/>
付託之得人更賴股肱之元臣文武列辟交修不逮協<lb/>
贊丕平咨爾羣倫體予至意<lb/>
　　　求言詔<lb/>
朕荷列聖之儲休膺先皇之傳祚顧惟菲質獲纘丕圖<lb/>
燭理昧而何以周知羣情更事淺而何以裁成庶務繼<lb/>
猶判渙其如多難之未堪不遑康寧永惟萬事之有闕<lb/>
肆初臨聽合廣咨詢天難忱斯孰為迓續之本民亦勞<lb/>
止孰為綏靖之方上而朕躬之愆違次而朝政之得失<lb/>
<pb n="KR4d0381_WYG_002-3b"/>
外則邊陲之利害下而田里之戚休惟言路之宏開為<lb/>
新政之急務用求忠讜期厎敉寧若昔大猷盖有闢門<lb/>
之典閔予小子敢忘謀廟之詩言而可行則匪徒容納<lb/>
試之既效則宜示寵嘉悉意以陳爾無悼於後害虛心<lb/>
而聽朕方佇於嘉謨咨爾多方體予至意<lb/>
　　　賜侍讀侍講説書官詔<lb/>
朕以菲質夙承義方先皇帝貽厥孫謀莫詳資善之一<lb/>
記予小子兹迪彛教俾親博雅之羣儒勉奉遺謨初承<lb/>
<pb n="KR4d0381_WYG_002-4a"/>
大統感疇昔之問安視膳予惟見於墻見於羮矧今日<lb/>
之發政施仁且欲觀其志觀其行儻非講學何以紹圖<lb/>
王人求多聞必精研於古訓天下治在道宜深究於理<lb/>
源惟對賢士大夫之時常多則於古先帝王之道有得<lb/>
由堯舜禹湯而汲汲猶恐失之論唐虞仁聖以訢訢我<lb/>
自樂此肆因初服首闢經帷既登進於舊游且旁延於<lb/>
時望惟端平親政讀衍義之成書惟景祐盛時陳正説<lb/>
之丕訓稽累朝謨烈之懿暨七篇仁義之陳六經之道<lb/>
<pb n="KR4d0381_WYG_002-4b"/>
與同歸百世俟聖而不惑自求自趣開予以厭飫優柔<lb/>
所知所行迪我於高明光大鋭期磋切周廣緝熙庶君<lb/>
德之日强則治功之益進予其自勉爾尚交修<lb/>
　　　賜先朝故老大臣詔<lb/>
朕纂承先帝之丕圖注想朝廷之故老天下大器念付<lb/>
託之惟艱舊德元龜方咨諏之是急睠言勛輔式燕殊<lb/>
庭曩屬時艱屢膺事柄入則謀謨廊廟出則控馭邊陲<lb/>
中國四夷每想聞其風采元侯宿將嘗禀聽其指呼豈<lb/>
<pb n="KR4d0381_WYG_002-5a"/>
惟朝廷之周知葢亦帷籌之熟講凡修攘之大政有老<lb/>
成之逺謀惟天全付予有家欲恢先緒乃心罔不在王<lb/>
室宜罄忠猷<lb/>
　　　奬諭李庭芝詔<lb/>
王公設險以守封疆哲夫成城是資智策睠言淮左有<lb/>
若滁陽自五代之際迄百年以來雖人民城郭之或非<lb/>
尚陵阿泉池之不改藝祖肇基王迹所紀戎功先皇敷<lb/>
遺後人欲固吾國有嘉閫制能體廟謨百堵皆興不愆<lb/>
<pb n="KR4d0381_WYG_002-5b"/>
于素五月而畢迄潰于成比峻壑之慿陵望崇墉而却<lb/>
走周平玁狁必先朔方之城唐備西陲允藉臨涇之築<lb/>
本元戎之碩畫暨羣下以同心伻圖具諗於成勞亟詔<lb/>
用申於奬歎昔先王受命既復宏規于前人圖功益恢<lb/>
逺略<lb/>
　　　奬諭御前諸軍都統制利州路安撫使知興元<lb/>
　　　府吳拱詔<lb/>
省四川宣撫司奏卿發卒助修興元府渠堰宣力最多<lb/>
<pb n="KR4d0381_WYG_002-6a"/>
嵗有豐凶在天時而難必地無肥瘠顧人力之何如惟<lb/>
水利之能修則金穰之可望乃眷西南之境昔稱下上<lb/>
之田繄爾先臣暨而叔父皆以繼武整軍之暇不忘務<lb/>
農重穀之心卿既踐世官仍遵家法率萬兵而省徭役<lb/>
繕六堰而固隄防穿鄭白之渠在今奚愧通褒斜之漕<lb/>
異彼徒勞閲奏載嘉注懐彌厚<lb/>
　　　奬諭安南國太國王陳日煚詔<lb/>
國永存而及裔嘗申帶礪之盟父教忠以事君益謹梯<lb/>
<pb n="KR4d0381_WYG_002-6b"/>
航之貢睠言外屏夙奉中朝伯成之辭諸侯視如脱屣<lb/>
龍頟之隨父爵荷乃析薪有嘉高蹈之風爰錫褒崇之<lb/>
典無替厥服荐覽囊封不懈益䖍復來琛獻盖修方之<lb/>
再至知慕義之一忱予懐慎德之規不寳逺物爾有成<lb/>
享之節敬識多儀兹下璽書特頒金幣永惟恭順益用<lb/>
嘆嗟<lb/>
　　　又奨諭安南國太國王陳日煚詔<lb/>
藩服輸忱家庭授政言惟作命嘗進爵以示褒史不絶<lb/>
<pb n="KR4d0381_WYG_002-7a"/>
書乃修方之彌謹用循賜式以示恩徽<lb/>
　　　奬諭安南國王陳威晃詔<lb/>
朕修和有夏惠顧南邦開國承家美肯播肯堂之績尊<lb/>
君親上嘉來王來享之儀比錫命於節旄俾紹封於茅<lb/>
土邈是鯨波之逈隔曷為象譯之再勤式彰拱極之忱<lb/>
誕致充庭之貢載循恭順良用歎嘉惟時成周葢未遑<lb/>
於饗質迪我髙后亦酌取於獻程頒金幣以言還錫璽<lb/>
書而用勸柔逺能邇朕益廣於綏懐資父事君爾彌堅<lb/>
<pb n="KR4d0381_WYG_002-7b"/>
於忠孝<lb/>
　　　賜皇叔太師武康軍節度使判大宗正事嗣榮<lb/>
　　　王辭免以充山陵禮儀使照典故兼中書令加<lb/>
　　　食封恩命不允詔<lb/>
丕惟叔父祗事先皇卜逺有期慎終為大追念同生之<lb/>
愛恪奉欽儀協酬罔極之恩用端使範宣勤備至已事<lb/>
而竣爰議疏榮可輕論報䖍致東朝之命進兼中令之<lb/>
尊葢國朝登拜於親賢在今日講行於典故阜陵秀邸<lb/>
<pb n="KR4d0381_WYG_002-8a"/>
之後未舉彛章祥符天禧以前率多故事顧如謙志乃<lb/>
控撝詞父黨無容敢仰勤於冲遜母命惟謹願俯鑒於<lb/>
懇忱所辭宜不允<lb/>
　　　賜太傅右丞相兼樞密使魏國公賈似道辭免<lb/>
　　　以理宗皇帝祔廟已畢照典故轉官恩命不允<lb/>
　　　詔<lb/>
祗奉真游妥靈清廟神鴹安坐對越在天孝思永言涕<lb/>
零如雨昔勤辦䕶今相肅雝維昭考不顯亦臨在冲人<lb/>
<pb n="KR4d0381_WYG_002-8b"/>
無德不報渙汗其號方隆維石之瞻謙尊而光洊覽循<lb/>
墻之疏曷煩重請祇恨難酬所辭宜不允<lb/>
　　　賜賈似道辭免兼監修國史日厯提舉編修玉<lb/>
　　　牒提舉國史實録院提舉編修經武要畧不允<lb/>
　　　詔<lb/>
位冢宰正百官載圖宅揆總羣書奏七畧乃属提綱無<lb/>
廢前勞迄成鉅典矧予初服祗遹先皇食見於羮坐見<lb/>
於墻盡循堯道大書之策小書之簡丕顯文謨必有房<lb/>
<pb n="KR4d0381_WYG_002-9a"/>
喬領史務以監修必有魏相奉故事而條奏于以舉宏<lb/>
綱而撮機要于以揚鴻烈而章緝熙作唐一經第付諸<lb/>
儒之潤色建周六典備煩上相之持衡亟賴綜裁毋勤<lb/>
謙遜所辭宜不允<lb/>
　　　葉夢鼎辭免簽書樞宻院事不允詔<lb/>
明堂宣皇風曷厎受釐之盛斗樞經天縡允由基命之<lb/>
嚴爰自僉同俾專賛貳卿謀猶廊廟宻勿樞機綏我思<lb/>
成極天地神明之察相予肆祀殫臣鄰陪輔之勤遹觀<lb/>
<pb n="KR4d0381_WYG_002-9b"/>
厥成乃進厥位是特唯阿之相告亦何辭受之足云民<lb/>
宇攸寧邊兵尚宿既盡我將之饗益恢常武之規其蠲<lb/>
撝章以承眷意所辭宜不允<lb/>
　　　賜銀青光禄大夫葉夢鼎辭免除資政殿學士<lb/>
　　　知慶元府沿海制置使恩命不允詔<lb/>
初就穆陵促還近輔昔者辭以疾不能造朝今予祗命<lb/>
公爰分居里睠言古鄮實邇天台有雞犬之聞地無改<lb/>
闢靡鯨鯢之戮海不揚波公輔偃藩京師䝉福何其濡<lb/>
<pb n="KR4d0381_WYG_002-10a"/>
滯方復懇辭殊咈眷懐未悉雅志㑹且歸矣無牽松菊<lb/>
之猶存卧而治之迄鎮滄波之浩蕩式遵眷意用展明<lb/>
謨所辭宜不允<lb/>
　　　賜銀青光禄大夫參知政事葉夢鼎上劄子乞<lb/>
　　　朝假訪醫不允詔<lb/>
園陵祗役政地宣勤執鍤九颺既畢送終之事迴車再<lb/>
宿遽騰引疾之章得非犯畢陌之埃塵抑或冐征途之<lb/>
風露㑹言近止庶可序情閔勞企予望之猶兾陳力就<lb/>
<pb n="KR4d0381_WYG_002-10b"/>
列如云與告則匪欲聞寅奉皇輿將反虞而祔於廟載<lb/>
瞻行闕必無歸而造於朝所請宜不允<lb/>
　　　謝方叔辭職不允詔<lb/>
朕嗣先人宅丕后兹廟謨之云初惟大臣慮四方在里<lb/>
居而何間睠言舊弼光輔慈皇厯算周思嘗贊萬幾之<lb/>
務超覽淵識洞明庶事之源昉此聽臨用申咨憲安石<lb/>
之志雖不渝於東山子牟之心豈遽忘於魏闕毋云謝<lb/>
事不我告猷所辭宜不允<lb/>
<pb n="KR4d0381_WYG_002-11a"/>
　　　楊棟辭免同知樞宻院事兼權參知政事不允<lb/>
　　　詔<lb/>
朕迪遵彛典寅祀總章天日清明豈朕德致感通之效<lb/>
夙夜宥宻伊臣鄰殫寅亮之功晉翊鴻樞仍參大政匪<lb/>
直酬庸於使範葢將加重於本兵安事撝章厯陳歸志<lb/>
履信思順朕方克享於帝心惡滿好謙卿乃欲循於天<lb/>
道豈熙事之告備忘逺猷之是經文武兼資式徯萬邦<lb/>
之憲君臣相勑盍圖千載之安所辭宜不允<lb/>
<pb n="KR4d0381_WYG_002-11b"/>
　　　楊棟辭免進書轉官不允詔<lb/>
朕臨政願治惟日有萬㡬而必勤立武足兵豈天生五<lb/>
材而能去是以信史有表年之記善經存輯畧之文詒<lb/>
厥子孫布在方策以卿耆彦為朕提綱雖資儒館之編<lb/>
摩實賴政塗之舉要作今上本紀固將藏名山而副京<lb/>
師佐周室中興良已嘉車攻而采吉日遂差穀旦迄奏<lb/>
華編使範肅而儀罔愆鉅典成而文足證稽唐虞盛際<lb/>
無慙上古之書得齊魯大臣有異叔孫之禮其膺顯秩<lb/>
<pb n="KR4d0381_WYG_002-12a"/>
靡事撝章所辭宜不允<lb/>
　　　洪勲辭免權兵部尚書恩命不允詔<lb/>
朕念爾先人助予初政贄陳兵事老謀若蓍龜之明軾<lb/>
長禁林英詞如河漢之麗人鑑之亡逺矣家笏之在依<lb/>
然惟我有臣克庸濟美卿懿文承考風烈踐猷升堂而<lb/>
聞正音獲聆雅頌入國而望喬木尚有典刑比自閩陬<lb/>
再還禁路荐班掌武仍直摛文乆此佩囊晉之曳履周<lb/>
官大司馬之政無競維人端平小元祐之風不顯亦世<lb/>
<pb n="KR4d0381_WYG_002-12b"/>
益肩逺畧奚事撝章所請宜不允<lb/>
　　　洪勲乞祠不允詔<lb/>
朕惟端平親政之初庶㡬元祐得人之盛繄爾顯考日<lb/>
陳嘉謨嘗嘆魏徵之遽亡殊喜臧孫之有後於是卿以<lb/>
淵源之學仍擢科級以典麗之筆嗣掌絲綸豈惟克家<lb/>
端且華國而况入從出藩而踐敡乆表夷裏粹而望實<lb/>
孚星履納言厦氈勸誦甫藉多聞之益曷興厭直之思<lb/>
遽覽來章未悉雅志爾念先人之緒業既踐世官朕於<lb/>
<pb n="KR4d0381_WYG_002-13a"/>
更化之忠賢每懐舊德勉安厥位益告爾猷所請宜不<lb/>
允<lb/>
　　　包恢免除權刑部尚書恩命不允詔<lb/>
朕元旦眂朝思皇多士發德音下明詔方於俊乂以旁<lb/>
招無老成有典刑何况耆英之在服卿侍言帝幕帥属<lb/>
春官雖屢請致為臣而歸每申以不得謝之詔載稽仁<lb/>
祖之世有若臣拯其人絶故人干請之書見稱峭直杖<lb/>
京府受賕之吏猶謂平寛卿之云為豈其苗裔淵源所<lb/>
<pb n="KR4d0381_WYG_002-13b"/>
漸逺矣風采殆且過之昔貳儀曹儒者守禮今長憲部<lb/>
哲人惟刑臯陶克明孰謂理官非三后之列蘇公式敬<lb/>
能使周家綿八百之基往布好生之仁體吾春朝之命<lb/>
尚何以遜為所辭宜不允<lb/>
　　　賜少保觀文殿大學士充醴泉觀使冀國公趙<lb/>
　　　葵上表辭免乞致仕不允詔<lb/>
朕惟繼體守文之君必詢黄髪而咨故實年耆德明之<lb/>
佐雖無壯事而有老謀卿出入三朝儀刑列辟師尚父<lb/>
<pb n="KR4d0381_WYG_002-14a"/>
九十而秉鉞張昭所以見屈於吳人衛武公百年而作<lb/>
箴申公所以受責于楚相方將任事未始引年矧今極<lb/>
衣繡之榮奚必羡懸車之樂若不得謝具在禮經克壯<lb/>
其猷無慚詩雅宜蠲撝疏式體眷懐所請宜不允<lb/>
　　　賜少傅觀文殿大學士充醴泉觀使冀國公趙<lb/>
　　　葵乞守本官致仕不允詔<lb/>
卿早擅威名晚推肅乂年耆德卲方升亞傅之聨名遂<lb/>
功成欲致大夫之事載披來疏具諗高風顧方雍容燕<lb/>
<pb n="KR4d0381_WYG_002-14b"/>
居自樂午橋之鍾鼓何必慷慨陳誼欲挂神武之衣冠<lb/>
咨憲方勤懇情難徇所請宜不允<lb/>
　　　牟子才辭免兼給事中不允詔<lb/>
朕顧瞻獻納之臣綽著老成之望學士大手筆甫用舊<lb/>
人儒者給事中復出新命以卿蚤持剛直夙鬯忠嘉平<lb/>
居恂恂在嚴徐之列臨事蹇蹇有袁李之風紀綱之司<lb/>
封駁攸賴予違汝弼宜無憚於塗歸朕心乃知葢樂聞<lb/>
於糾正奚遜厥職尚勉乃猷所辭宜不允<lb/>
<pb n="KR4d0381_WYG_002-15a"/>
　　　牟子才辭免除禮部尚書不允詔<lb/>
祀明堂宣皇風属嚴大禮刺六經作王制允属耆儒時<lb/>
命有申乃進其等卿以華皓再儀禁塗措之乎嚴徐侍<lb/>
從之間魁然有齊魯大臣之望齊明盛服正立執綏卿<lb/>
無媿供王祈永命之忱朕庶幾籲俊尊上帝之意然則<lb/>
太常伯之陟何事正考父之共徃哉汝諧朕命不易所<lb/>
辭宜不允<lb/>
　　　王爚辭免召赴不允詔<lb/>
<pb n="KR4d0381_WYG_002-15b"/>
朕當元日㑹漢京之朝感昔人發晉樽之意興懐碩望<lb/>
近隔濤江爰出特招起之泉石正徯賈生之前席忽聞<lb/>
考父之循墻王言出如綸令弗惟反君命不俟駕禮有<lb/>
宜然盍歸乎來遐不謂矣所辭宜不允<lb/>
　　　吕文德辭免寧武保康軍節度使仍舊職恩命<lb/>
　　　不允詔<lb/>
惟我國家之典㝡崇將帥之勲出爵酬勞無越六旄之<lb/>
貴有功進律尤隆雙節之榮肆考紹興厥有成憲歲序<lb/>
<pb n="KR4d0381_WYG_002-16a"/>
再遷勤勞備至光世所以被優恩連摧巨敵繼上殊勲<lb/>
呉玠所以承異寵卿以古名將之畧為吾良邊陲之臣<lb/>
荆楚為西門式倚金城之固岷峨横太白重清玉壘之<lb/>
昏懋爾多庸華之兼鎮兹為曠典宜體至懐暨覽奏陳<lb/>
尚形遜避上書不自伐卿誠高漢將之風出令必惟行<lb/>
朕則有周官之制所乞宜不允<lb/>
　　　朱熠乞歸田里不允詔<lb/>
朕調牧守將令潤九里以及京師卿為邇臣盖嘗間兩<lb/>
<pb n="KR4d0381_WYG_002-16b"/>
社而輔公室維今吳郡視古右扶起為股肱之良任我<lb/>
蕃宣之寄昔羣鴻集澤未免由已之饑今九扈登場可<lb/>
以與民同樂得非政平訟理所以時和歲豐不絿不競<lb/>
而宜人則予以懌何嫌何疑而謝病匪我攸聞為民少<lb/>
留姑徇潁川願借之志勿藥有喜無起彭澤賦歸之懐<lb/>
有不如章難乎從欲所請宜不允<lb/>
　　　江萬里再辭免除資政不允詔<lb/>
朕畀矜閩部適困民囏申錫重臣俾仍牧守豈直少旌<lb/>
<pb n="KR4d0381_WYG_002-17a"/>
於治理葢將嗣課於康功荐覽來章力辭成渙大夫求<lb/>
牧何乃欲反諸人歟赤子阻饑忍不得乳其母也宜承<lb/>
初詔毋事再陳<lb/>
　　　林存辭免知潭州湖南安撫使恩命不允詔<lb/>
南楚上游星沙重地一襦五袴所貴選侯大纛髙牙尤<lb/>
嚴置帥以卿詞華哲匠政路舊人粤予觧瑟而更張屢<lb/>
俾剖符而出守紆東嘉之紱既留召舍之詠思辭建安<lb/>
之麾難凂魏藩之息偃起之衡泌鎮我湖湘雖園林勝<lb/>
<pb n="KR4d0381_WYG_002-17b"/>
事鐘鼓清時爾何心於岳牧然庭户令行湖山民樂吾<lb/>
重倚於翰維宜蠲撝章亟承眷意所辭宜不允<lb/>
　　　李庭芝乞亟俾追服不允詔<lb/>
中國之勢無競維人人臣之義無以有已念卿往年之<lb/>
受任葢沿古誼以奪情護兩道之風寒厎四郊之日靖<lb/>
蕃宣是力眷倚方深夫既以義斷恩則必謹終如始政<lb/>
使冠衣畢制曷紓三年過隙之餘哀寧如樽俎折衝可<lb/>
立千古不磨之偉績勉就明揚之孝將酬敵愾之庸所<lb/>
<pb n="KR4d0381_WYG_002-18a"/>
請宜不允<lb/>
　　　姚希得乞歸不允詔<lb/>
卿二年制閫一意公家知無不為迨天之未隂雨事乃<lb/>
有備如人之䕶風寒式資允文允武之才兼任足食足<lb/>
兵之寄師屯聨絡天塹尊安有穡人之成功無疆吏之<lb/>
來告眷懐績用良所歎嘉胡為抗章遽欲觧組念河氷<lb/>
之未合正吾先時預防之秋俾江水兮安流豈卿計考<lb/>
求去之日無怠爾事勉為朕留所請宜不允<lb/>
<pb n="KR4d0381_WYG_002-18b"/>
　　　馬光祖辭免除沿江制置大使兼江東安撫知<lb/>
　　　建康府行宫留守不允詔<lb/>
惟今江閫内䕶留都每輟將相大臣往任保釐重寄卿<lb/>
碩膚厚徳典刑宿儒其威名荐著於鎮臨其恵澤素覃<lb/>
於牧守兹謀元帥無踰老臣昔黄覇潁川前後八年而<lb/>
愈治郭伋并部兒童數百以來迎成命既頒俾民大悦<lb/>
人惟求舊初何疑於重臨事不辭難亦胡為而多遜所<lb/>
請宜不允<lb/>
<pb n="KR4d0381_WYG_002-19a"/>
　　　高達乞祠不允詔<lb/>
朕思固封陲責成帥守重湖之北正倚中權夷陵以西<lb/>
復資逺畧是乃安邊立功名之地未當闔門養威重之<lb/>
時遽諗祈閒詎容從請太白出高敢戰者吉况属盛秋<lb/>
匈奴未滅何以家為益肩壯志<lb/>
　　　賜皇太子生日詔<lb/>
陽居大夏允属嘉辰震為長男欣逢初度承邦家之積<lb/>
慶綿宗社之丕基日就月將温文以懌星暉海潤純嘏<lb/>
<pb n="KR4d0381_WYG_002-19b"/>
爾常兹爰舉於彛章乃誕頒於賜式祗膺茲眷用届壽<lb/>
祺<lb/>
　　　賜皇弟生日詔<lb/>
少皥帝之仲秋時登穡寳孟侯弟之初度慶輯杕華位<lb/>
極師垣勢隆宗翰式相好矣肆頒臺餽之彛禮亦宜之<lb/>
用致門弧之喜永綏壽嘏庸對眷懐<lb/>
　　　賜葉夢鼎生日詔<lb/>
月維建戌時属生申弧矢以射四方有華在户帷幄之<lb/>
<pb n="KR4d0381_WYG_002-20a"/>
策千里宻借前籌往續修齡是頒彛式體貌有加於近<lb/>
輔載錫之光精神宜折於遐衝俾耆而艾<lb/>
　　　又賜葉夢鼎生日詔<lb/>
月紀肅霜近金行之弭節星垂大昴参玉鉉以贊元慶<lb/>
属門弧寵加臺餽式燕且喜其茂對於眷懐俾夀而昌<lb/>
以共扶於昌運<lb/>
</p>
<p>
</p>
  </div>
</body>
</text>
</TEI>
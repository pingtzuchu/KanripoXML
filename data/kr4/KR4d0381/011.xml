<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>碧梧玩芳集巻十一</head>
    <p>
<pb n="KR4d0381_WYG_011-1a"/>
欽定四庫全書<lb/>
　碧梧玩芳集巻十一　　　宋　馬廷鸞　撰<lb/>
　　啓<lb/>
　　　荅李海閫啓<lb/>
兹審洛社起賢海堧宅牧徒得君重欲置之安其代予<lb/>
言不善為斵甫屬宸綸之渙渥遽勤鈞翰之鼎來恭惟<lb/>
某官盛徳邁倫鉅材經逺髙牙大纛四方不已于行𤣥<lb/>
圭衮裳三公不易其介夙簡知於宸陛爰强起於午橋<lb/>
<pb n="KR4d0381_WYG_011-1b"/>
公揚王休方典股肱之郡僕掌帝制得無汗血之羞乃<lb/>
辱寵私特加濡潤不任吾事若何霑秃穎之封胡瞻爾<lb/>
庭可以賦伐檀之刺某拜嘉傴僂有感輪囷思乏湧泉<lb/>
豈容有筆乾之戲風翔表海知民無轍涸之憂<lb/>
　　　囘蔡校勘啓<lb/>
疏恩玊陛列職石渠成一家之言悉歸品藻裁五雲之<lb/>
體忽辱駢花於門墻殊無短長乃牋牘謬為恭敬拜嘉<lb/>
不可還贄又遲恭惟某官西山聞孫久軒鉅子榮進素<lb/>
<pb n="KR4d0381_WYG_011-2a"/>
定有韓魏公之要路在前恬養自如無張師徳之吾門<lb/>
屢及蚤已髙瀛洲之駿武雅宜並東觀之英游遂奉詔<lb/>
綸參裁信牒金匱石室少煩博雅之雍容黄閣紫樞行<lb/>
踐世官之赫奕某受知先正喜在下風如絲如綸恨不<lb/>
工於視草則筆則削期早就於奏篇<lb/>
　　　答陳狀元<hi>文龍</hi>啓<lb/>
龍飛親策臚唱首登下明詔發徳音大人造也字靈均<lb/>
名正則君子宜之伏惟某官孕秀七閩蜚英六館誦上<lb/>
<pb n="KR4d0381_WYG_011-2b"/>
林之偉作相如最其善鳴得廣川之醇儒仲舒褎然舉<lb/>
首聲傳寰海歡動賢闗盛事占五色雲修程破萬里浪<lb/>
某比肩邇列拭目奏篇胡辱謙撝過勤巽謝發䇿决科<lb/>
先天下事已收盖世之鴻名犯顔敢諫古大臣風好續<lb/>
傳家之相譜畧陳賛頌幸冀鑑融<lb/>
　　　除禮侍謝馬裕齋啓<lb/>
濫塵西掖曽㣲視草之長擢貳南宫遽冒為真之寵控<lb/>
辭未獲傴受奚勝惟伯夷三禮之咨虞朝盛選若知章<lb/>
<pb n="KR4d0381_WYG_011-3a"/>
兩命之拜唐世美談茍非其人不在兹位伏念某學雖<lb/>
志道才不逾人再登宏達之科寖厯清華之選朝裾久<lb/>
綴甚有愧於鵜濡祠廩屢干莫少安於烏哺遲頒俞㫖<lb/>
早拜恩言孰謂知禮乎已慙綿蕝何以謂文也更綰絲<lb/>
綸退省其私敢忘所自茲盖伏遇某官人才元氣王室<lb/>
股肱念舉爾所知常入古靈薦士藁之目况不如同姓<lb/>
更深老泉族譜引之思昔以此論道經邦今以此開府<lb/>
作牧遂使門生之下品躐登禁路之清曹眷私夙播於<lb/>
<pb n="KR4d0381_WYG_011-3b"/>
大鈞慶奬益勤於小物某敢不益堅素守仰報殊知汝<lb/>
作秩宗何補論思之列帝賚良弼亟膺圖象之求<lb/>
　　　答兩淮李制使<hi>庭芝</hi>啓<lb/>
楓宸賜寵荷槖為真兩道十有八州茂著平淮之績屬<lb/>
車八十一乗髙陪上雍之班赫奕絲綸焜煌牙纛切聞<lb/>
司馬九伐之法則國以平元戎十乗之行其猷克壯入<lb/>
則簮毫獻納出則投壺雅歌豈非大丈夫之雄不負眀<lb/>
天子之寄恭惟某官勲方周召材軼嚴徐淮海維揚州<lb/>
<pb n="KR4d0381_WYG_011-4a"/>
久己屬大事于方面東土歌零雨豈惟勞歸士于三年<lb/>
談笑無戎揚麾畧定宣王復文武之境壯哉大雅之詩<lb/>
齊人歸鄆讙之田偉矣春秋之筆式序在位念兹戎功<lb/>
盖四方其訓以無競維人况庶言既同乃有猷告后亟<lb/>
上甘泉之賦渴勤宣室之思某拭目除綸傾心慶幅兹<lb/>
仰酬于謙翰輒併致于頌言昔賛皇公素熟籌邉之畧<lb/>
由淮南節竟為相國之階是乃為公不顯亦世<lb/>
　　　賀江參政啓<lb/>
<pb n="KR4d0381_WYG_011-4b"/>
顯奉明綸榮參大政人惟求舊上方堅圖任之帎民具<lb/>
爾瞻公厚積登庸之望郵傳闓懌廟論崇谹恭惟某官<lb/>
一代宗工兩朝舊徳澄不清淆不濁直哉惟清用彌壯<lb/>
宿彌明美之謂大曩追先帝之殊遇來翊聖主之初元<lb/>
巻舒不隨乎時進退必以其道青山逸興方開洛下之<lb/>
書堂白紵好詞催牧江東之要郡適朞年之報政㑹霖<lb/>
雨之思賢以我公歸兮大慰儀刑之注想有為王言者<lb/>
式觀仁義之敷陳某又獲摳趨夙欣縁締為晉公䕶中<lb/>
<pb n="KR4d0381_WYG_011-5a"/>
書印宜謹視於銀黄效眉山賦内前行愧不工於筆墨<lb/>
　　　賀江閫馬觀文<hi>光祖</hi>啓<lb/>
渙號廣庭晉陞秘殿金陵王者之宅久煩元老之壯猷<lb/>
紫宸學士之班遂用宰臣之故事允為異數式奬元勲<lb/>
恭惟某官碩大髙明忠誠果毅威名滿乎宇宙英氣凛<lb/>
于堪輿三精霧塞九縣飇囘嘗屬裔夷之食上國鍾阜<lb/>
龍蟠石頭虎踞迄全江淮以濟中興更深隂雨之綢繆<lb/>
益謹風寒之持䕶不愆于素邊城收板幹之功遹觀厥<lb/>
<pb n="KR4d0381_WYG_011-5b"/>
成天塹有金湯之固國家重于九鼎君相倚如泰山爰<lb/>
陞殿幄之穹班特視廟堂之峻秩絲綸赫奕牙纛晶明<lb/>
某舊出師墻新瞻宸渥三錫承天寵也恩言早布于師<lb/>
中九罭以公歸兮魁柄已占于虛左其為歡抃罔既殫<lb/>
陳<lb/>
　　　囘江閫馬制使啓<lb/>
斗燦一星誤簡宸旒之眷河潤九里逺依宗衮之輝再<lb/>
造闕庭亟酬翰驛伏念某材慙庸瑣運際休明中抱鉅<lb/>
<pb n="KR4d0381_WYG_011-6a"/>
憂絶希華貫政復近長安之日不堪望太行之雲與之<lb/>
琴而使彈未忘切切招以旌而欲徃寧獨遲遲徑違誓<lb/>
墓之言以有登畿之役帷幄更超于故武絲綸俄被于<lb/>
新榮顧此枵虛若為稱塞兹盖伏遇某官兩朝大老一<lb/>
代元夫人物倚經綸為天下計嵗月閲江海識本朝心<lb/>
方此持衡詎忘推轂引蔓不違于小草刈葵况軫于同<lb/>
根某但秉孤忠爰酬夙遇輕裘制閫尚逺惜于廟謨合<lb/>
席同堂惟純意于國事其為銘激曷既列陳<lb/>
<pb n="KR4d0381_WYG_011-6b"/>
　　　囘江閫馬裕齋啓<lb/>
五兵貳柄莫賛修攘四輔備官驟參駿假涓塵乏益淵<lb/>
谷交危伏念某本章句儒起山林士施廊廟則駭矣髙<lb/>
位實顛曽日月之㡬何厯階而上莫謀莫斷不武不文<lb/>
嘗具控于忱辭曽未囘于淵聴坐成級進孰是梯緣兹<lb/>
盖伏遇某官開濟盛心綏懷逺畧萬邦惟憲固倚賴于<lb/>
重臣四方于宣尚眷懷于鉅德顧小草曷参于時棟惟<lb/>
宗工迄荷于明堂方銘推轂之私蚤被傳郵之寵某奚<lb/>
<pb n="KR4d0381_WYG_011-7a"/>
其為政無所取材雖仰戴于奬提第深虞于摧敗讀老<lb/>
泉族譜引永懷宗衮之依賦眉山内前行全徯公奎之<lb/>
入刋辭有既撫抱難窮<lb/>
　　　囘金陵馬大使裕齋啓<lb/>
丹鳳蜚馳玉麟居守詩書元帥早殫元老之壯猷禮樂<lb/>
羣英重覩舊人之圖任茇棠隂芾騎竹聲驩恭惟某官<lb/>
道韞䕫龍勲侔方召下青㝠之斧鉞雖四方不己于行<lb/>
佇黄閣之衮衣以三公不易其介從赤松耳如蒼生何<lb/>
<pb n="KR4d0381_WYG_011-7b"/>
乃眷陪都實為舊鎮上念長江衣帶之水孰䕶風寒公<lb/>
起泰山膚寸之雲以沛霖雨里父老為之鼓舞士大夫<lb/>
素所撫循益逺暢於皇威可坐培於王氣某獲視漢庭<lb/>
之草又私受滕國之㕓擬拜慶函先厪謙櫝侯誰在矣<lb/>
或歌吉甫之來歸不可諼兮又頌武鄉之入相<lb/>
　　　囘鍾計院<hi>蜚英</hi>啓<lb/>
宸陛疏恩王朝司㑹紅旗走檄卓為籌邉之上賔黄紙<lb/>
除書故是翹材之舊客輝生枌社芳集筍班恭惟某官<lb/>
<pb n="KR4d0381_WYG_011-8a"/>
才諝宣明猷為膚敏擢髙科登顯仕騰茂實蜚英聲州<lb/>
平㓜宰之忠純淮南賔客元城了翁之風采帝右謀猷<lb/>
少煩司存雨露之邊行即聴履星辰之上某一身二任<lb/>
虛慙陪大政於廟堂四海九州孰若結同年於鄉里迎<lb/>
公召屨慰我衷旗何辱謙撝首䝉巽謝<lb/>
　　　賀葉丞相除少保啓<lb/>
誕布廷麻晉升班棘總羣書奏七畧惟暨乃僚立少保<lb/>
曰三孤叙進其位紳緌懽忭廊廟尊崇恭惟某官道藴<lb/>
<pb n="KR4d0381_WYG_011-8b"/>
䕫龍學卑遷固兼三王施四事慨想前猷黜百家章六<lb/>
經光輔明主用鋪張於謨烈宜對越於寵靈某獲佐下<lb/>
風欣逢盛事奮庸熈載而宅百揆茂鬯斯文貳公𢎞化<lb/>
而弼一人永扶皇極<lb/>
　　　囘葉少保啓<lb/>
成國疏封殊庭領使十連為帥既力避於青油三夀作<lb/>
朋喜獨頤於緑野搢紳歎仰郵置歡傳恭惟某官髙節<lb/>
全名鉅人長徳疏而霖雨觸石之雲為興静乎深淵出<lb/>
<pb n="KR4d0381_WYG_011-9a"/>
山之泉不濁收功䕫契抗志巢由正是國人胙之名壤<lb/>
保茲天子秉乃桓圭茲為平地之神仙不礙山中之宰<lb/>
相某執鞭有志賀厦無從黄閤紫樞所愧濫巾之及我<lb/>
青山流水何時扶杖以從公<lb/>
　　　囘荆閫李端明<hi>庭芝</hi>啓<lb/>
陞班規殿易鎮渚宫宰相歸故鄉人羨錦衣之盛事詩<lb/>
書謀元帥上咨裘帶之良籌筳篿胥占牙纛有懌恭惟<lb/>
某官爽邦敏識棟國鉅材淮海揚州昔十年之生聚教<lb/>
<pb n="KR4d0381_WYG_011-9b"/>
訓江漢南國今四方之經營告成乃陟延康徃臨全楚<lb/>
邊人伺豺虎坐清峴首之妖氛僕射猶父兄早動邊頭<lb/>
之喜氣真儒無敵中國有人某充位無庸幹方是倚欣<lb/>
聞開府端荷傳郵三軍定中原日喜㨗書之載路兩社<lb/>
間公輔遄看麻巻之揚庭<lb/>
　　　迎牟侍郎存齋啓<lb/>
茲審顯奉宸綸寵還禁路民之表也宜在三階六符之<lb/>
間士曰時哉己欣一馬二童之入有猷告后無競維人<lb/>
<pb n="KR4d0381_WYG_011-10a"/>
某夙䝉墻仭之際知欲問郊闗而敬迓先酬謙櫝嗣造<lb/>
賔墀<lb/>
　　　囘劉尚書龍學啓<lb/>
奎畫中頒淵圖峻直聖有謨訓逺同河洛之珍符人尚<lb/>
典刑増重巢由之髙節敷綸鼓舞峩弁歡欣竊以我宋<lb/>
盛時無如元祐斯文大老厥有歐蘇未嘗不厯此官然<lb/>
亦詎能無說輟諫坡使河北寧若居中辭翰苑牧餘杭<lb/>
殆㡬避謗恭惟某官三朝舊徳兩制鴻文招賛普之書<lb/>
<pb n="KR4d0381_WYG_011-10b"/>
早揮大冊挹浮丘之袖晚享耆年蒼然巨栢之配剛松<lb/>
巋乎太山之與北斗貞元供奉之曲黼扆慨懷大雅正<lb/>
始之音搢紳注仰茲渙揚於明詔更卓越於前修某夙<lb/>
荷異知快聞新渥凛長庚伴明月誰能誦坡老之詩延<lb/>
睂夀作元龜正可上景行之祝修詞縷縷撫抱陳陳<lb/>
　　　囘林左史啓<lb/>
簡眷凝旒疏恩出綍武夷九曲之清泚可以濯纓蓬萊<lb/>
三山之邃嚴從而載筆髙賢勇退善類注思恭惟某官<lb/>
<pb n="KR4d0381_WYG_011-11a"/>
端平魁彦之典刑乾淳諸老之緒業即御事罔俊夀盖<lb/>
嘗攬轡而來與少年治文書莫挽褰裳之去曽是雲霄<lb/>
之咫尺寧如風月之一川茲端奉于藻函如更親于芝<lb/>
宇瞻儀鴻羽欲朋簮之盍勿疑恍聴雞晨悵書囊之談<lb/>
未了<lb/>
　　　賀嶺南趙經畧啓<lb/>
帝咨南伯眷求作屏之良公為大宗徃任維城之寄旗<lb/>
幢盖海山川出雲某官禮樂宗英詩書元帥帝髙陽之<lb/>
<pb n="KR4d0381_WYG_011-11b"/>
苗裔尚有典刑侯文王之本支卓然大雅起從舊徳迄<lb/>
靖本邦湘水之南粤壤之西甫開藩於㑹府黄木之灣<lb/>
扶胥之口旋易鎮於名都方將宣化以承流况復駕輕<lb/>
而就熟兵衛森畫㦸咸識故侯斧鉞下青㝠再看瑞節<lb/>
政平訟理逺至邇安龍户馬人著勞來還定之績雞冠<lb/>
豹尾催論思獻納之班某舊侍同朝欣聞作牧與我共<lb/>
理其惟刺史二千石之賢盍歸乎來當在宗相十九人<lb/>
之列所為頌詠罔既刋磨<lb/>
<pb n="KR4d0381_WYG_011-12a"/>
　　　廬山謝氏求聘啓<lb/>
曲江之好三十年夙聫科級廬山之髙㡬千仭新締姻<lb/>
盟幣之未將辭無不腆伏承令愛嫻於箴史不誇詠雪<lb/>
之才華而某長男廸以詩書敢騁冲霄之意氣非吾偶<lb/>
也以子妻之當年龍虎榜之兒孫此日鳯凰占之家室<lb/>
兩翁相語俱為陶令歸來之人二姓其昌好畢尚平婚<lb/>
嫁之事<lb/>
　　　廬山謝氏求婚啓<lb/>
<pb n="KR4d0381_WYG_011-12b"/>
人於同年已締兩家之好吾求婦氏將尋八載之盟昔<lb/>
期開監宅之屏今重感山陽之笛風雨如晦俾無訧弓<lb/>
鳳凰于飛是有慶矣風㠶匪逺星户有期季秋於是御<lb/>
輪仲夏為之將篚親交幣帛無遲歸妺之時兒大詩書<lb/>
是叶家人之吉<lb/>
　　　昌江李氏求聘啓<lb/>
角巾東第猶憐嫁娶之相闗擁節南樓敢即婚姻而請<lb/>
好天啓松蘿之託地連枌梓之隂於偶非齊而人皆楚<lb/>
<pb n="KR4d0381_WYG_011-13a"/>
伏承令愛密嫻閫範儀素習於雍容而某次男稍熟庭<lb/>
闈經粗通於瑟僴發幣上勤於華萼傳言奚待於逺柯<lb/>
深慙馬氏之㝡良敢恃李公之知我折花逢驛使締陳<lb/>
村此日之盟攜酒看芝山尋洛社他年之㑹<lb/>
　　　昌江李氏求婚啓<lb/>
鸚鵡洲邉結言有夙枌榆社裏納幣自今婚姻孔云風<lb/>
濤如此生男已當户相從園綺之逰娶婦先及隣遐想<lb/>
朱陳之世為之有室得以及時樽酒纒紅訂八月乗槎<lb/>
<pb n="KR4d0381_WYG_011-13b"/>
之約幅書傳素念三星束楚之詩綿蕝陳儀絲蘿永好<lb/>
屏開金雀行依監宅之門䦨堂設絳紗歸誦家庭之經<lb/>
傳益培逺業用副深期<lb/>
　　　吳園張氏求聘啓<lb/>
婚姻三紀未乾秦晉之盟書嫁娶一村宜入朱陳之圖<lb/>
畫兹吾偶也矧我甥兮伏承令愛姆訓源流夙同家姓<lb/>
而某三男父書梗概期紹儒猷問我諸姑子壻猶子以<lb/>
承先祖孫婦外孫鳯凰占世世之榮昌羔鴈締親親之<lb/>
<pb n="KR4d0381_WYG_011-14a"/>
永好蘭階方茁勉尋安邑第之宗風燕厦新成早竝表<lb/>
賢堂之英榘<lb/>
　　　於越許氏求聘啓<lb/>
玉樹名郎企安邑家兒之秀金屏選壻登汝南人物之<lb/>
評枌榆地連絲蘿天合伏承令愛嫻於閫範蚤聞女徳<lb/>
之修而某四男授以經籯粗謹父書之讀與爾鄰里鄉<lb/>
黨申之盟誓婚姻占鳯既諧諏龜以吉永為好也幸分<lb/>
太嶽之輝此其昌乎願借伏波之潤<lb/>
<pb n="KR4d0381_WYG_011-14b"/>
　　　於越許氏求婚啓<lb/>
甥舅匪他有親則久男女以正非幣不交奠鴈諏期令<lb/>
龜協吉四月惟夏兹逢假大之時三星在天際彼綢繆<lb/>
之候多慚聘玉聊奉纒紅無乃太簡乎得以及時也春<lb/>
雨自培於百草僕寧無䑛犢之懷夜膏勤誦於六經公<lb/>
則有乗龍之喜<lb/>
</p>
<p>
</p>
  </div>
</body>
</text>
</TEI>
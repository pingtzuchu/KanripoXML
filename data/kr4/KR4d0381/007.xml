<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>碧梧玩芳集巻七</head>
    <p>
<pb n="KR4d0381_WYG_007-1a"/>
欽定四庫全書<lb/>
　碧梧玩芳集巻七　　　　宋　馬廷鸞　撰<lb/>
　　制<lb/>
　　　葉夢鼎該遇明堂大禮加恩制<lb/>
朕涓選吉辛肇修宗祀旂常婀娜盛供帳之皇儀羽衛<lb/>
周張肅鹵簿之使領孰膺隆委我有近臣蓋乾徳之命<lb/>
張昭實癸亥親郊之始皇祐之詔龎籍亦庚寅大饗之<lb/>
初既慶熙成咸被慈告具官某佐王事業經國謀猷選<lb/>
<pb n="KR4d0381_WYG_007-1b"/>
自三雍海流道徳之富間于兩社山立廊廟之才既殫<lb/>
基命之勤斯懋格天之績相予肆祀賚我思成法駕安<lb/>
行先三日而雨卷霧霽明庭對越秩九筵而月穆日華<lb/>
神來宴娭祭則受福敢朕躬之専嚮于政路以均釐多<lb/>
井倍加真腴申衍噫吉蠲而誦天保甫膺如川方至之<lb/>
休旅命而作嘉禾已有異畝同穎之瑞惟上下之勤恤<lb/>
庶天人之充和可<lb/>
　　　洪勲該遇明堂大禮加恩制<lb/>
<pb n="KR4d0381_WYG_007-2a"/>
朕恪修宗祀屢奏孝熙明堂在國陽欵殊庭而日華月<lb/>
穆司馬掌邦政備法駕而星陳天行有嘉宣勞宜均拜<lb/>
胙具官某家擅文章之録人推典刑之宗東馬齊飛視<lb/>
草世絲綸之美夔龍接武納言超筆槖之英予卜秋辛<lb/>
以蕆上儀汝掌夏官而司内制太宰之贊王命卿士民<lb/>
庶肅然有聞祝史之奉正辭天地祖宗臨之在上十二<lb/>
駕龍之整雅三千組練之訓齊迄厎熙成實多顯相宜<lb/>
頒惠澤申衍新畬噫戴經之敘十倫必施爵賞周官之<lb/>
<pb n="KR4d0381_WYG_007-2b"/>
命諸子爰啓封疆祗服寵靈益殫獻納可<lb/>
　　　洪勲洪燾父諡忠文已贈特進咨夔贈少保制<lb/>
朕嚴恭帝祖均惠臣鄰五室九筵稱秩元祀一翁二季<lb/>
尚有典刑昭予祭澤之敷慰爾孝思之切具官某故父<lb/>
具官某崇論谹議欲起端拱咸平之治功全節髙風不<lb/>
愧慶厯元祐之君子集兹嘉慶是啟象賢兄為元方弟<lb/>
為季方並登禁路子執穀璧男執蒲璧咸侈國風因竣<lb/>
事於合宫併追榮於禰廟噫亮天地而貳公𢎞化雖僅<lb/>
<pb n="KR4d0381_WYG_007-3a"/>
見於愍書顯父母以立身揚名猶足昭於義訓可<lb/>
　　　母吳郡夫人阮氏贈吉國夫人制<lb/>
餕君之餘必有露蕭之澤無母何恃以紓風木之悲具<lb/>
官某故母具封某氏徳合箴圖行隆閨閫于彼行潦生<lb/>
而躬藻澗之勤爰有寒泉殁益重棘心之感二惠競爽<lb/>
九原有光已賁魚軒嘗以郡封而賜沐兹申鸞誥肆由<lb/>
國壤以疏綸尚其淑靈克歆愍典可<lb/>
　　　牟子才父已贈太中大夫桂特贈通議大夫制<lb/>
<pb n="KR4d0381_WYG_007-3b"/>
賢者在朝美政既陟崇階君子篤親興仁宜加愍冊肆<lb/>
俾從班之老特追禰廟之榮具官某故父具官某仙井<lb/>
鍾奇儒科擢秀文聲藉甚江漢炳靈世載其英誼槩卓<lb/>
然松栢後凋不改其操如用之賢長城逺矣乃不及取<lb/>
一障乘之畸於人而侔於天非其身而在其子崇論谹<lb/>
議忠言嘉謨擢登星履之華式霈露蕭之澤宜加一秩<lb/>
以賁九原噫子牟存闕之心凜其未泯狐突教忠之報<lb/>
於此有光可<lb/>
<pb n="KR4d0381_WYG_007-4a"/>
　　　妻恭人喻氏贈令人制<lb/>
夫尊於朝莫峻陟明之典婦歎於室靡諧偕老之期乃<lb/>
以徽章布諸沈施具官某故妻某氏柔嘉宅志専靜處<lb/>
躬青衫陋公卿猶勉以正象服宜君子不逮於存用錫<lb/>
美稱以華幽壤庶吾八座之老毋重五噫之懐忘泣牛<lb/>
衣中耶既莫同於通顯有若馬鬛者矣其尚格於杳㝠<lb/>
可<lb/>
　　　姚希得該遇明堂大禮加恩制<lb/>
<pb n="KR4d0381_WYG_007-4b"/>
從昆侖而拜祀既峻事于圜宫横大江兮揚靈肆均釐<lb/>
於制閫迺推餕恵式茂徽章具官某蜀珍顒卬和璧瓌<lb/>
偉有貫穿古今之學有酬酢事物之才十國為連莫重<lb/>
髙牙之寄兩都相望實兼留鑰之雄馬騰于槽民狎其<lb/>
野黄旗紫蓋厚培王氣之休嘉玉瓚黄流交鬯景光之<lb/>
震澹其均拜胙庸示疏綸辨等以正儀加地而進律噫王<lb/>
入太室既殫我將我享之忱伯執躬圭爰錫爾公爾侯<lb/>
之祉裒時之對克壯其猷可<lb/>
<pb n="KR4d0381_WYG_007-5a"/>
　　　李庭芝該遇明堂大禮加恩制<lb/>
汶上明堂之圖式謹圜宫之祀淮浦王師之所有嘉専<lb/>
閫之英其敷寵章以昭餕澤具官某山嶽渟峙圭璋粹<lb/>
温晏嬰仁人坐制兩楹之勝栁渾儒者足知萬里之情<lb/>
以髙牙大纛而鎮全淮如緩帶輕裘之臨古峴十乘之<lb/>
行先啟允賴壯猷九筵之祀丕崇迄成熙事倘匪□亭<lb/>
之虛候曷由太室之精禋觀載馳驅猶駿奔走有隆賜<lb/>
胙式表均釐噫帝臨中壇光十一月而拜祀男執蒲璧<lb/>
<pb n="KR4d0381_WYG_007-5b"/>
邑三百户以疏恩祗膺啟宇之恩益茂幹方之略可<lb/>
　　　李庭芝父唐臣贈朝奉大夫制<lb/>
明堂九筵甫畢合宫之祀元戎十乘眷懐専閫之臣宜<lb/>
以徽章賁其禰廟具官某故父具官某處躬素履玩心<lb/>
黄中盤谷林泉自適丈夫之進退出處漢東典籍鍾為<lb/>
元帥之禮樂詩書乃其嗣人為國良翰屬告成於禋祀<lb/>
方飲福於臣鄰能仕而父教忠既足當於一面欲養而<lb/>
親不待其加寵於九原服我茂恩以華幽壤可<lb/>
<pb n="KR4d0381_WYG_007-6a"/>
　　　母張氏贈碩人制<lb/>
國家嚴父之禮克配彼天臣子念親之懐靡依匪母寵<lb/>
予方閫賁厥妣筵具官某故母具位某氏迪徳温恭宅<lb/>
心慈恕相其夫子不辭井臼之勤裕乃後人克任藩垣<lb/>
之寄兹因餕恵復峻徽章淮海維揚州式資良翰寒泉<lb/>
在浚下尚慰孝思可<lb/>
　　　妻宜人徐氏特贈碩人制<lb/>
在國之陽屬舉精禋之典配天其澤肆頒恵術之彞時<lb/>
<pb n="KR4d0381_WYG_007-6b"/>
維方閫之英蓋有中閨之助兹因祭餕申錫恩言具官<lb/>
某妻具封某氏有壼彞之清規為禁從之良配敬而宗<lb/>
祀勤南澗祭祀之供助我元戎任東閫藩宣之寄適均<lb/>
釐於宣室爰錫祉於庶邦碩人其頎無愧錦衣之賦君<lb/>
子偕老有華象服之宜祗佩徽章益昭淑範可<lb/>
　　　吕文徳依前官職加恩制<lb/>
門下朕恪修宗祀涓選吉辛崇明堂而度九筵丕視郊<lb/>
丘之盛禮屬大事而當一面興懐疆埸之元勲况撫師<lb/>
<pb n="KR4d0381_WYG_007-7a"/>
承徳以良勤豈受脤執膰而有異其敷祭澤式奬戎昭<lb/>
具官某智勇冠時忠忱許國如飛如翰如江如漢豈惟<lb/>
收淮浦之功非龍非彲非虎非羆蓋屢奮磻溪之略萬<lb/>
人吾往四方既平剪叛而帥三軍有崇文克蜀江之險<lb/>
堅邊而築百堵用李勣賢朔方之城比稽上古之彞儀<lb/>
爰謹季秋之大報滅風卧鼓喜虛候於戎亭奉幣執珪<lb/>
獲嚴禋於太室戰則克而祭受福外無患而内以寜紛<lb/>
旂常之拱北辰獨節鉞之鎮南紀師象山則毎嘉將良<lb/>
<pb n="KR4d0381_WYG_007-7b"/>
兵利之奇臚驩天歌亦念士飽馬騰之盛既成熙事斯<lb/>
錫神釐是豐多井之輸仍衍真腴之入於戱聖人之祭<lb/>
見爵賞矧酬衛社之勞天下之將通神明益懋幹方之<lb/>
烈必君仁而臣敬斯天祐以人從永肩一心思皇多祜<lb/>
可<lb/>
　　　口宣<lb/>
有勅宗祀明堂既受帝祉大賚四海肇敏戎公申衍豐<lb/>
租式均恵餕益侈在師之錫無忘拜胙之恭<lb/>
<pb n="KR4d0381_WYG_007-8a"/>
　　　江萬里該遇明堂大禮加恩制<lb/>
朕獲執珪幣恪恭神人明堂秩九筵昭予肆祀公輔間<lb/>
兩社懐我邇聮用頒餕澤之新以寵樞庭之舊矧嘉良<lb/>
翰誕錫明緡具官某斯文羽儀學者師表色正芒寒之<lb/>
始鴻名已塞堪輿根茂實遂之餘大論可著廊廟乃眷<lb/>
七閩之鉅鎮特煩二府之元臣其自時配天屬舉路庭<lb/>
之禮雖爾身在外宜均宣室之釐申衍爰田用昭恵術<lb/>
噫先王望祀為百姓朕敢懐専嚮之私天子嘉禮在大<lb/>
<pb n="KR4d0381_WYG_007-8b"/>
臣爾尚體同福之意祗膺帝貺益告辰猷可<lb/>
　　　江萬里曽祖瑛贈太子太保制<lb/>
朕登延舊弼翊贊鴻樞我儀圖之既進賢於密勿徳積<lb/>
載也乃原始於髙曽具官某故曽祖具官某抱節陸沈<lb/>
懐材蠖屈渾金璞玉鄉里稱為善人枕石漱流山林遂<lb/>
其隠操一門所積三世其昌宜爾子孫為予碩輔陟儲<lb/>
宫之上保載錫之光賁私廟之愍章乃終有慶可<lb/>
　　　曽祖母齊郡夫人沈氏贈清源郡夫人制<lb/>
<pb n="KR4d0381_WYG_007-9a"/>
位陟副樞之列本我五兵恩疏刻宻之章及其三世念<lb/>
兹重祖之配可後九原之榮具官某故祖母具位某氏<lb/>
淑慎為儀令柔作則傳稱成徳敬冀缺以如賓史著芳<lb/>
名與梁鴻而俱隠慶鍾未艾善積有餘宜爾聞孫為予<lb/>
碩輔學士尊祖况追賁於曽門夫人起家用申榮於泉<lb/>
户懿靈如在茂渥其承可<lb/>
　　　曽祖母恩平郡夫人葉氏贈安定郡夫人制<lb/>
位陟副樞之列本我五兵恩疏刻密之章及其三世念<lb/>
<pb n="KR4d0381_WYG_007-9b"/>
兹重祖之繼室可後九原之愍書具官某故曽祖母具<lb/>
位某氏禀性恵和修身淑謹同夫偕隠何愧褐裘與佛<lb/>
有緣自翻貝葉慶鍾未艾善積有餘宜爾文孫為予碩<lb/>
輔學士尊祖况追賁於曽門夫人起家用申榮於泉户<lb/>
懿靈如在茂渥其承可<lb/>
　　　祖璘贈太子太傅制<lb/>
后徳惟臣况延登於樞輔人本乎祖宜申錫於愍書具<lb/>
官某故祖具官某學本師心跡同辟世濯滄浪之水足<lb/>
<pb n="KR4d0381_WYG_007-10a"/>
以潔身居畏壘之山從而厲俗對聖賢而自樂知爵禄<lb/>
之可辭善則有餘慶宜未艾兹予近輔乃爾聞孫太傅<lb/>
在前遂陟儲宫之貴秩賢者有後斯為奕禩之寵光精<lb/>
爽如存歆承不昧可<lb/>
　　　祖母信安郡夫人巢氏贈安康郡夫人制<lb/>
體貌大臣追榮私廟烝畀祖妣申錫泉扃是加刻密之<lb/>
章以達含飴之報具官某故祖母具位某氏宅心淵靜<lb/>
植徳温柔節嫓鴻妻隠深山之裘褐慈如陶母饌前榮<lb/>
<pb n="KR4d0381_WYG_007-10b"/>
之賓親流慶甚長有孫而顯再陟紫樞之峻申加綵誥<lb/>
之華起家而稱夫人用易新封之湯沐逮事而諱王母<lb/>
増光故壤之松楸可<lb/>
　　　父華贈太子太師制<lb/>
門令容蓋古人固有隂功庭自植槐近世以為佳話必<lb/>
若盡在三之義其惟教不貳之忠我有近臣追榮穀誨<lb/>
具官某故父具官某學深源委性質直方仕而輕結綬<lb/>
之榮柔不茹剛不吐居則謹佩韋之戒語有法黙有思<lb/>
<pb n="KR4d0381_WYG_007-11a"/>
蹈前修之典刑掲後學之師表位不滿徳實浮於名宜<lb/>
吾廊廟之英出爾階庭之彥噫兩社為公輔載揚家訓<lb/>
之遺芳九原從大夫宜對宫師之殊寵可<lb/>
　　　母普寜郡夫人陳氏贈永寜郡夫人制<lb/>
惟我有臣既薦登於兩地靡依匪母宜重感於九原推<lb/>
其至情錫之愍典具官某故母具位某氏令儀可則柔<lb/>
範有聞内睦外婣蚤著閨闈之肅穆夫榮子貴晚觀門<lb/>
地之顯融既纒風木之深悲莫覿斗樞之盛事采蘋有<lb/>
<pb n="KR4d0381_WYG_007-11b"/>
報易湯沐之新封吹棘是懐賁松楸之故壤可<lb/>
　　　妻通義郡夫人黄氏贈南康郡夫人制<lb/>
臣事君以忠入躋樞筦婦從夫之爵下及閨門雖不幸<lb/>
而悼亡亦必申之愍錫厚之至也榮孰大焉具官某故<lb/>
妻具位某氏賦性柔明持身専靜勉其君子蚤輸謇諤<lb/>
之忱宜厥家人允極睦婣之美迹此延登之貴追懐内<lb/>
助之賢已錫魚軒申加鸞誥義莫崇於伉儷恩寜間於<lb/>
幽明惟其有之斯致鵲巢之應如可作也尚榮馬鬛之<lb/>
<pb n="KR4d0381_WYG_007-12a"/>
封可<lb/>
　　　史宇之該遇明堂大禮加恩制<lb/>
朕合宫致饗宣室受釐禮重九筵既迪熙成之盛典恩<lb/>
均二府有懐勲烈之嗣人宜布新榮以旌夙望具官某<lb/>
處躬篤厚履行粹夷永言宣孟之忠為善有後能復周<lb/>
公之宇其徳克明出殿藩維入儀公輔不顯亦世是謂<lb/>
喬木之臣所去見思綽有甘棠之政慈養優游於里第<lb/>
穹班峻陟於殿庭兹衍賦畬以昭祭澤噫書于旂常彞<lb/>
<pb n="KR4d0381_WYG_007-12b"/>
鼎朕靡忘先正之勲錫之山川土田爾益懋象賢之業<lb/>
可<lb/>
　　　李曽伯該遇明堂大禮加恩制<lb/>
朕合宫致饗宣室受釐禮重九筵既迪熙成之典恩均<lb/>
二府有懐壽俊之臣宜布新榮以旌夙望具官某賦資<lb/>
凝重植量恢洪十乘元戎嘗倚幹方而佐辟四郊多壘<lb/>
輒勤敵愾以折衝壯懐蚤際於風雲暮齒自安於泉石<lb/>
瞻言耆徳簡在深衷其自時配天式展親祠之敬雖爾<lb/>
<pb n="KR4d0381_WYG_007-13a"/>
身在外共霑拜胙之華用錫渙綸申加井賦噫四海來<lb/>
格靈禠已霈於蓼蕭三壽作朋文獻尚存於喬木茂膺<lb/>
帝賚益告辰猷可<lb/>
　　　馬光祖該遇明堂大禮加恩制<lb/>
朕獲執珪幣恪恭神人明堂秩九筵昭予肆祀公輔間<lb/>
兩社懐我近臣用頒餕澤之新以寵樞庭之舊式彰褒<lb/>
律誕錫明緡具官某肅括而洪深精明而果毅髙牙大<lb/>
纛出而成方召之勲𤣥圭衮裳入則簉夔龍之列偉績<lb/>
<pb n="KR4d0381_WYG_007-13b"/>
兩都之尹正至忱四輔之寅恭其自時配天屬舉路庭<lb/>
之禮雖爾身在外宜均宣室之釐申衍爰田用昭恵術<lb/>
噫先王望祀為百姓朕敢懐専嚮之私天子加禮在大<lb/>
臣爾尚體同福之意祗膺帝貺益告辰猷可<lb/>
　　　徐復該遇明堂大禮加恩制<lb/>
堂崇九筵聖惟能饗網去三面民不自寃顧如司刑之<lb/>
臣可後均釐之典其敷祭澤以寵禁塗具官某悃愊無<lb/>
華靖恭有守篤厚知大體有漢庭長者之風老成重典<lb/>
<pb n="KR4d0381_WYG_007-14a"/>
刑蓋周家獻臣之望玉乘鸞輅金揭雞竿既相祀於甘<lb/>
泉復奉書於丹鳳式敬爾獄俾裕我民錫以渙綸加之<lb/>
井賦噫合宫之聽總章之訪朕式體於前猷太末之里<lb/>
姑蔑之墟爾復開於故國可<lb/>
</p>
<p>
</p>
  </div>
</body>
</text>
</TEI>
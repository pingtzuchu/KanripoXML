<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>碧梧玩芳集巻一</head>
    <p>
<pb n="KR4d0381_WYG_001-1a"/>
欽定四庫全書<lb/>
　碧梧玩芳集巻一　　　　宋　馬廷鸞　撰<lb/>
　　奏狀<lb/>
　　　兼右諭徳辭免奏狀<lb/>
自天有命蹐地無容臣竊以聖主詒謀莫重元良之本<lb/>
儒臣勸講尤嚴贊諭之僚孰謂謭材遽塵華選伏念臣<lb/>
惷愚下士迂狷諸生久汚班行已寸長之蔑取驟登儲<lb/>
寀於三善以何裨忽䝉黼扆之簡知躐預青宮之諷導<lb/>
<pb n="KR4d0381_WYG_001-1b"/>
載稽唐制見謂優秩清班允若聖時率用名流勝士臣<lb/>
既無素望又匪舊人特被選掄殊駭觀聽懼深維谷誼<lb/>
合循牆伏望聖慈俯鑒愚悃收回命渥免陪春誦之聫<lb/>
别選才良上輔日新之學庶安愚分仰荅隆恩所有恩<lb/>
命臣未敢祇受<lb/>
　　　除國子監司業辭免奏狀<lb/>
自天有命蹐地無容伏念臣才不如人學未聞道僥逾<lb/>
里選靡由庠序以進身綴緝時文莫識聖賢之用意有<lb/>
<pb n="KR4d0381_WYG_001-2a"/>
若儒官之選允由士類所推況朝廷天寛地大之時正<lb/>
學校魚躍鳶飛之日欲淑佩襟之儀表是資領袖之端<lb/>
良有如樂正之官是曰司成之副陽城可謂有道乃見<lb/>
服於學徒髙閌豈非儒臣或貽譏於公議仰尋先哲内<lb/>
懼非才倘猶昧於循牆將有叱而避席輒殫㣲悃仰冒<lb/>
皇明恭望聖慈俯照忱懇収回誤渥改畀時流大學得<lb/>
名儒使羞其行師氏教國子永觀厥成所有恩命臣未<lb/>
敢祗受<lb/>
<pb n="KR4d0381_WYG_001-2b"/>
　　　除兼翰林權直辭免奏狀<lb/>
恩擢超踰愚衷震惕切以明時掌制聿嚴内命之司聖<lb/>
主掄材尤遴外庭之選若稽史牒謹簡詞臣官清儤直<lb/>
則備自有唐資淺攝承則昉由我宋上規開寶文郁乎<lb/>
哉近接淳熈道粲然矣聿求宗匠俾典禁林然而望實<lb/>
未孚神祖尚難於蘇軾官名初建孝皇始命於端詩伏<lb/>
念臣猥以諸生起於下國識窮短綆無能汲古學之淵<lb/>
源思澁寒竽不足協斯文之律吕以場屋孱儒之靡列<lb/>
<pb n="KR4d0381_WYG_001-3a"/>
縉紳華選之先從太子游已懼罔功於諭導見王者志<lb/>
若為有補於討論矧耆儒宿老甫爾請歸乃新學小生<lb/>
居然代匱縱承人乏豈及臣愚恭望聖慈俯憐卑悃收<lb/>
回誤渥改畀名流庶幾詞章足以恢人文詔令足以宣<lb/>
皇澤坦然帝制復還二典之醇大哉王言俾逹萬民之<lb/>
恱庶安愚分用竭忱辭<lb/>
　　　除權直學士院辭免奏狀<lb/>
璧水充員無補明時之造士蓬山列事况遭聖代之右<lb/>
<pb n="KR4d0381_WYG_001-3b"/>
文仍叨疊組之榮重誤疏綸之寵非天曷戴無地自容<lb/>
伏念臣猥以孤生起於下國繩樞甕牖曽無藻色之工<lb/>
金馬石渠早愧芸香之選頃從農畞召復舊班學淺資<lb/>
輕屢丐一麾於江海年除嵗擢浸成三入於瀛洲更以<lb/>
常才猥叅少令豈直今世人文不輕得此政使先朝宿<lb/>
老尚或難之惟昔淳熈有臣必大嘗貳職於中秘兼典<lb/>
制於内庭彼其獨擅儒宗矧又奮由詞學然觀避疏猶<lb/>
云才技之無堪暨覩訓詞凛然名實之有戒是知華選<lb/>
<pb n="KR4d0381_WYG_001-4a"/>
難畀庸流臣詞華敢企於前儒愚戅不逮於世事倘冒<lb/>
殊恩而亟拜滋誤睿主之選掄俯庸披露於血忱仰乞<lb/>
收回於汗渙庶安舊次免累聖知所有上件恩命臣未<lb/>
敢祗受<lb/>
　　　元日除起居舍人辭免奏狀<lb/>
渙揚宸渥震惕愚衷切以柱下清官朝中盛選致君堯<lb/>
舜執簡操筆皆聖人之徒事為春秋廣記備言斯國史<lb/>
之體諒非長徳曷畀庸流臣才望至卑資歴尤淺復來<lb/>
<pb n="KR4d0381_WYG_001-4b"/>
七日中祕首塵泰内三陽右螭尾進嵗月無幾旦暮輒<lb/>
遷率由典常最稱遴選諸所記注尚多攝承若徑冒於<lb/>
真除重貽譏於躐進而況謀猷内告缺然慙直方之姿<lb/>
書法後觀無以傳深㣲之意皆於聖代為有慊夫豈愚<lb/>
分之所安與其拾級以升徒有疾顛之懼孰若循牆而<lb/>
避庶幾初服之修恭望睿慈不嫌改命收回誤寵别畀<lb/>
時才式嚴君舉之書上賛帝王之治<lb/>
　　　除中書舍人辭免奏狀<lb/>
<pb n="KR4d0381_WYG_001-5a"/>
九重超擢孤士震驚伏念臣素拙文辭尤疎學術終年<lb/>
鼇禁曽無起草之工一日薇垣驟玷為真之寵此何官<lb/>
也臣敢兼之自周典之掌贊書是資華國至唐人之有<lb/>
還詔亦謂回天詞章蹇淺則主徳無以宣明風力銷沈<lb/>
則公論難乎滿愜至如真授尤號優遷臣修不試文而<lb/>
除臣軾自記言而拜彼皆何等材分孰能與之躋攀厥<lb/>
今聖主有從諫轉圜之明諸臣多㑹文切理之彦取之<lb/>
下品恐不中書倘少昧於控辭是自貽於顛踣仰祈睿<lb/>
<pb n="KR4d0381_WYG_001-5b"/>
察特反誤恩不嫌銷印之難擇人改畀庶免斵窻之醜<lb/>
為時起羞<lb/>
　　　除中書舍人再辭免奏狀<lb/>
控辭誤渥首虞掌制之非工尚閟俞音更懼濫官之速<lb/>
戾重殫庸陋頻瀆聖明伏念臣山林之癯本無薄技嵗<lb/>
月之近徧歴華途晉貳蓬山俄接螭坳之歩隨羣鴛路<lb/>
躐追豹尾之班在於典常已越夷等愚臣玩日曽莫效<lb/>
于㳙埃聖主如天纔一吐其狂瞽若更超擢允極僥踰<lb/>
<pb n="KR4d0381_WYG_001-6a"/>
士有常心然後禮義亷恥之與立官既易得正縁公卿<lb/>
侍從之可圖伏望皇帝陛下察其愚衷賜之聖斷收回<lb/>
恩命改畀時名使無處衆人之所爭而多取天下之公<lb/>
器庶安愚分永戴皇明<lb/>
　　　隨龍轉四官辭免奏狀<lb/>
鶴禁執經漫塵攀附龍飛賜秩特愧超踰躐等既深循<lb/>
牆敢後伏念臣素持樸學恭際盛時三年獲侍於承華<lb/>
一得何裨於新益性能天授本由聖學之髙明日就月<lb/>
<pb n="KR4d0381_WYG_001-6b"/>
將安取愚臣之輔翼然且每盈嵗籥輒被宸綸兹繼照<lb/>
於離明復誕揚於渙汗不遺故舊丕昭伐木之仁若假<lb/>
器名徒重繁纓之錫恭望皇帝陛下俯憐卑悃亟寢誤<lb/>
恩傅不勤師不煩昔已大成於后徳官不謟士不濫今<lb/>
宜益肅於朝綱<lb/>
　　　除權禮部尚書辭免奏狀<lb/>
自天有命無地措躬切以文昌從列之最髙儀曺邦典<lb/>
之尤重詎謂孤蹤之冝去乃逢顯擢以攝承伏念臣被<lb/>
<pb n="KR4d0381_WYG_001-7a"/>
遇先皇僥踰近侍徒以文辭之薄技適遭明主之殊知<lb/>
武帝賜淮南王祗愧平時之視草成王命召太保驚聞<lb/>
一旦之顧言萬宇摧心三靈變色恭際大明之出收悲<lb/>
以欣幸逢小毖之求舉直錯枉此羣材連茹之日實寸<lb/>
草歸根之時惟先帝蛻衣冠而賔空汗漫之遊逺矣若<lb/>
㣲臣執筆墨而事主進退之誼何如莫獲徇身正宜屏<lb/>
迹初非貪戀尚希進於明時姑示從容恐重傷于聖抱<lb/>
胡為越躐驟有躋攀欲望皇帝陛下洞逹聖聰俯矜愚<lb/>
<pb n="KR4d0381_WYG_001-7b"/>
悃於此時而峻陟瀝血以辭若異日之甄陶捐軀而報<lb/>
所有上件恩命臣未敢祗受<lb/>
　　　兼侍讀辭免奏狀<lb/>
自天有命蹐地無容伏念臣學殖空荒見聞單淺比充<lb/>
員於新益獲侍龍潛蔑有補於就將漫隨鴻翼兹蓋恭<lb/>
遇皇帝陛下體乾剛健位履正中大明方升正懋緝熈<lb/>
之學小毖求助尤資訪問之功嗣徳在初知人則哲欲<lb/>
講明於氊厦冝簡拔於髦英非道不陳必有孟軻之素<lb/>
<pb n="KR4d0381_WYG_001-8a"/>
學唯材是與難私秦府之舊僚欲望皇帝陛下深軫聖<lb/>
慈俯矜愚悃特收成命宜亟畀於名流俾闡大猷以上<lb/>
培於新徳所有上件恩命臣未敢祗受<lb/>
　　　除端明殿學士簽書樞密院事辭免奏狀<lb/>
臣伏䝉聖恩除臣端明殿學士簽書樞密院事特降中<lb/>
使宣押臣赴院治事臣聞命震驚罔知所措伏念臣一<lb/>
介孤生再逢明主禮闈擢第濫居衆選之上游禁苑試<lb/>
言首辱先皇之殊遇浮沈三館邂逅一鳴虎豹守九闗<lb/>
<pb n="KR4d0381_WYG_001-8b"/>
早已困下窺之啄害鳳凰翔千仞詎容希羣羽之雝喈<lb/>
天地重開班行再穆首還册府俄掾宰庭荏苒六年遭<lb/>
逢千載靡知止足遍歴清華瞻帝鄉之雲愴陳末命升<lb/>
暘谷之日竊仰重明臣塵筆橐而學識不足以裨補新<lb/>
朝臣掌絲綸而文字不足以發揚大册徒以舊陪儲禁<lb/>
從而攝長春官既極僥踰念求閒散敢圖睿眷擢簉樞<lb/>
臣奏薄技于從官尚難自勉贊本兵於宥府胡可冒居<lb/>
矧未嘗一日而歴州縣之勞乃遽繇累遷而接廟堂之<lb/>
<pb n="KR4d0381_WYG_001-9a"/>
武先朝名臣曽不一二後進晚輩敢冀萬分倘昧懇辭<lb/>
立虞顛踣伏望皇帝陛下收回成命改畀英髦俾還獻<lb/>
納之舊班祈遂退休之素志庶安愚分不辱聖知所有<lb/>
上件恩命臣未敢祗受<lb/>
　　表<lb/>
　　　中書舍人謝上表<lb/>
載筆右坳記事已叨于假寵演綸西掖代言忽冒于真<lb/>
除對金蓮炬以増慚佩紫荷囊而不稱非天曷戴無地<lb/>
<pb n="KR4d0381_WYG_001-9b"/>
自容<hi>中謝</hi>竊以修飾討論贊書體重温醇深潤典制才<lb/>
難於昭明堂迪惟今日宜有髙文大册以揚偉績宏休<lb/>
巍巍乎蕩蕩乎惟堯有成功也渾渾爾灝灝爾下周其<lb/>
必誰乎如臣者吹本濫竽汲惟短綆結綬寖踰於四載<lb/>
濫巾何意于九遷辭宰掾佐儒官蛻簿書之凡質㸃禁<lb/>
林貳祕府陪文士之英游官僚徒採如春華柱史蔑聞<lb/>
于辰告詎期睿奬更玷親除六學士三舍人何敢望一<lb/>
時之名勝四三王六五帝若為兼兩制之發揮難酬雨<lb/>
<pb n="KR4d0381_WYG_001-10a"/>
露之恩交積淵氷之懼兹蓋伏遇皇帝陛下聖神天造<lb/>
剛健日新河西頌天子之明能見萬里山東感武夫之<lb/>
聽迄濟中興良由號令罔有不臧匪獨文章煥焉可述<lb/>
斧藻益彰于聖作網羅顧及于臣愚命服斯皇恩綸有<lb/>
煒臣敢不恪共官次感誦君仁敕經鳳閣鸞臺獻替無<lb/>
裨于大義名列雞翹豹尾論思合罄于小忠<lb/>
　　　謝御賜詩表<lb/>
臣有常憲遞直玉堂帝庸作歌驟頒寶畫詞林盛事儒<lb/>
<pb n="KR4d0381_WYG_001-10b"/>
藻榮觀<hi>中謝</hi>切以内禁申嚴諸儒儤直八磚晚簉未許<lb/>
倦游三伏早歸纔容夙退率沿唐世以暨本朝惟昭代<lb/>
之右文於儒臣而假寵凝酥入詠昉常錫於宸章前席<lb/>
興思億荷䝉於聖製至如易簡尤遇熈陵彼皆傑然之<lb/>
才宜被煥乎之寵如臣者汲同短綆吹類寒竽自慚操<lb/>
上水之舟每念草歸田之賦比由夜直首沐天恩郢醪<lb/>
初設於上方閩茘仍頒於逺物事光前代眷迴異時未<lb/>
踰浹日之期重拜非煙之瑞身兼兩制濫陪從雍之班<lb/>
<pb n="KR4d0381_WYG_001-11a"/>
運際千齡驟捧横汾之作恩由上出感自中深兹蓋伏<lb/>
遇皇帝陛下睿藻日新皇猷天縱虞絃恊奏上同帝舜<lb/>
之乃文漢筑漫歌俯陋髙皇之未學奎畫龍鸞之眩晃<lb/>
天章河漢之昭回若稽淳化之初絶出中興之後聖謨<lb/>
有煒至徳難名臣捧戴有榮襲藏惟謹寫之琬琰所宜<lb/>
續舊制於金坡傳之子孫常恐發神光於蔀屋臣無任<lb/>
瞻天望聖激切屏營之至景定五年六月某日朝請大<lb/>
夫試中書舍人兼權直學士院兼同編修國史實録院<lb/>
<pb n="KR4d0381_WYG_001-11b"/>
同修撰兼太子庶子臣某表<lb/>
　　　進和御製詩表<lb/>
恭惟皇帝陛下睿謨濬發聖藻彰施天縱又多能侈龍<lb/>
鸞之妙畫帝光飭萬物掞河漢之宸章比詞臣入直於<lb/>
金坡乃御製親頒於寶畫焜煌聖作黼黻儒流賜龍箋<lb/>
之題淳化初褒於易簡揭玉堂之榜紹興重錫於麟之<lb/>
兹興起於人文亦對揚於祖武臣謬充鼇禁叨被龍光<lb/>
羞薄技之前陳持庸音而賡載大明委照爝火安敢以<lb/>
<pb n="KR4d0381_WYG_001-12a"/>
呈輝迅霆發聲衆籟自為之息響退循荒斐彌積兢慚<lb/>
謹恭和成二首上瀆聖聰<lb/>
　　　除禮部侍郎謝上表<lb/>
王制禄則贊書久塵内史帝咨能而典禮遽貳秩宗帶<lb/>
悸有容衣華已泰感深滋懼恩厚難任<hi>中謝</hi>竊以侍從<lb/>
班穹禮官責重韓愈奏薄技自許文章叔孫召鄙儒不<lb/>
通時變况復愧漢唐之士若為事堯舜之君伏念臣一<lb/>
介羇孤千齡際遇甘泉宫玉堂殿承詔才慳水蒼佩進<lb/>
<pb n="KR4d0381_WYG_001-12b"/>
賢冠章身徳薄漫塵兩制初乏一長天章下飭於禁林<lb/>
寵過令狐之夜炬海潤無裨於儲寀譏同公幹之春華<lb/>
維鵜不濡瞻烏欲哺舍肉屢貽於潁谷歸耕獨戀於綿<lb/>
田重汙髙紳荐干閒廩遲頒俞㫖早被恩言孰謂知禮<lb/>
乎既慚綿蕝何以謂文也仍綰絲綸傴躬腰下之黄金<lb/>
<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>面階前之紅藥榮名過渥窳器易盈兹蓋伏遇皇帝<lb/>
陛下任官惟賢知人則哲惟天明畏必惇典庸禮以代<lb/>
天工作民孚先必發號施令而達民說詎容駑蹇疊冒<lb/>
<pb n="KR4d0381_WYG_001-13a"/>
寵光臣内揆所䝉長懐未報聖人為禮教式敷降典之<lb/>
邦彛明主可忠言敢愧進思之宸筆<lb/>
　　　進先皇御製宸翰表<lb/>
臣某言臣先於景定五年六月同前學士牟子才恭被<lb/>
烈文仁武安孝皇帝賜臣等御書御製玉堂寓直詩臣<lb/>
等尋於學士院刋刻立石者伏以龍馭神游深抱烏號<lb/>
之痛鼇坡聖作空餘鳳翥之竒寫琬琰以甫成冒冕旒<lb/>
而登進稍紆睿鑒深動孝思<hi>中謝</hi>臣庸譾書生遭逢先<lb/>
<pb n="KR4d0381_WYG_001-13b"/>
帝繩樞甕牖本非潤色之材金馬玉堂久玷清華之選<lb/>
頻對花磚而候影頗同蓮炬之分輝維一介臣曷當主<lb/>
眷與他學士皆拜雲章聖肆筆以成書帝作歌而賡載<lb/>
翠珉就刻欲刋懿典於金坡仙鼎告成頓隔威顔於玉<lb/>
座襲藏増感捧戴知榮兹蓋伏遇皇帝陛下景運當天<lb/>
重華協帝繼文之業用彰神藻之發揮見堯於牆允極<lb/>
聖情之追慕恭陳寶軸肅上紫宸供奉當時自負貞元<lb/>
之朝士傳誇盛事尚矜淳化之詞臣臣無任感天荷聖<lb/>
<pb n="KR4d0381_WYG_001-14a"/>
激切屏營之至所有先帝御書御製詩一軸謹隨表上<lb/>
進以聞<lb/>
　　　同知樞密院事兼㕘政謝上表<lb/>
召節載馳促朝魏闕恩書狎被擢貳機庭恍驚詔綍之<lb/>
新榮躐進籌帷之故步仰瞻天咫俯切氷兢<hi>中謝</hi>伏以<lb/>
國之大事在戎況闗兵本王任舊人共政實倚賢謨茍<lb/>
非其人不在此位伏念臣材慚庸瑣運際休明兩禁代<lb/>
言有感貞元之朝士六龍御極首登秦府之舊僚而臣<lb/>
<pb n="KR4d0381_WYG_001-14b"/>
甖缶量盈桮棬澤殄三年罹棘已誤太行之雲飛一旦<lb/>
塗芝又報長安之日近荷聖主記憐於中野徬徨之後<lb/>
感公朝拔擢於窮山寂寞之濵與之琴而使彈未忘切<lb/>
切招以旌而欲往寧獨遲遲已稽俟駕之誅更被出綸<lb/>
之寵昔㕘宥命今副事樞藩臣勉諭於里閭貂使傳宣<lb/>
於畿輔玉階布武方趨紫殿以稱觴奎畫陟明復踐黄<lb/>
扉而預政股肱所寄踵頂莫酬兹蓋恭遇皇帝陛下舜<lb/>
哲知人堯仁徧物元祐之開皇極既資彦博之壯猷慶<lb/>
<pb n="KR4d0381_WYG_001-15a"/>
厯之對天章必擢仲淹之宿望英辟丕承於祖武孱儒<lb/>
曷繼於前修臣敢不仰戴洪休自鞭駑鈍集思廣益無<lb/>
能効智於廟謨同寅協恭惟知純意於國事<lb/>
　　　提舉官進上經武要略表<lb/>
於昭皇武續唐雅之獻歌有赫神謨軼漢書之輯略吉<lb/>
涓穀旦肅上瑤編<hi>中謝</hi>伏以國家紫蓋黄旗上應東南<lb/>
之運金城鐵壁外嚴西北之防徹桑常謹於綢繆汗竹<lb/>
不勝其紀載武有七徳務保大以為先天生五材欲去<lb/>
<pb n="KR4d0381_WYG_001-15b"/>
兵而不可恭惟皇帝陛下乾旋坤轉日照月臨登瀚海<lb/>
銘燕然蚤欲挽尚文之弊賦采薇歌杕杜永無忘經武<lb/>
之勤詰爾戎兵戒我師旅惟中興五世之業丕顯丕承<lb/>
自淳祐四禩以來且攻且守爪士持弓而禦塞元臣授<lb/>
鉞以臨邊北復襄樊南通交廣候望不撤乎四境籌帷<lb/>
每出於萬全馬飲江湖坐送佛貍之死兵傳風鶴遄驅<lb/>
草付之亡既侈伐功爰修武志混夷駾矣聿昭禦侮之<lb/>
良皇王烝哉丕播駿聲之烈視諸故府欽乃攸司裁為<lb/>
<pb n="KR4d0381_WYG_001-16a"/>
百巻之奏篇必提其要載纘九年之行事皆聚此書臣<lb/>
等莫補宏綱願規常徳春秋無義戰於二三䇿以何稱<lb/>
帝王有要經斯十一征而無敵<lb/>
　　　謝除觀文殿大學士提舉臨安府洞霄宫表<lb/>
相印上還愧股肱之已隳宸綸中出知體貌之未衰侯<lb/>
藩許避於鄉邦書殿仍兼於祠廪恩與天而同大感無<lb/>
地以寄言<hi>中謝</hi>伏念臣猥以諛儒獲逢休運旁招俊乂<lb/>
濫陪鴻翼之後塵利見大人親覩龍飛之盛際粤從初<lb/>
<pb n="KR4d0381_WYG_001-16b"/>
政已躐近班千秋無閥閱功胡為取相公孫有狗馬病<lb/>
宜亟避賢惟其未嘗施横草之勞是以久而負積薪之<lb/>
困公朝寛大假告頻數而并容明主矜存宣問稠重而<lb/>
不已而臣任踰其分福過於災不勝惟疾之憂終冀乞<lb/>
身而去疊干宸聽迄荷天從錫祕殿之穹班予便藩於<lb/>
本郡尚方薰茗以厚其寵御府金幣以華其歸終然徇<lb/>
傴僂之私展也賦支離之粟恭惟大造絶出常倫兹葢<lb/>
恭遇皇帝陛下仁深善貸徳本好生念其景迫崦嵫尚<lb/>
<pb n="KR4d0381_WYG_001-17a"/>
憂盈滿憐其身填溝壑將遂宜休姑無意於榮名俾自<lb/>
儕於舊弼寵綏若此報稱謂何臣曷䇿枯羸仰酬髙厚<lb/>
冢宰掌邦治既蔑效於涓埃華封祝聖人當力勤於香<lb/>
火<lb/>
　　　賀皇帝登寶位表<lb/>
統接千嵗王者無私明照四方大人有繼華夷胥恱宇<lb/>
宙一新<hi>中賀</hi>恭惟皇帝陛下神授英竒性鍾睿哲聖功<lb/>
養正期於傅不勤而師不煩帝位履中必也天助順而<lb/>
<pb n="KR4d0381_WYG_001-17b"/>
人助信謳歌有屬厯數攸歸遵聖父之顧言敬保元子<lb/>
奉太皇之慈訓擁佑神孫稽春秋立嫡之文法大易體<lb/>
元之義一人有慶天下為公臣荷朝厚恩忝國舊輔河<lb/>
清海宴共欣聖作之辰山髙日升快覩時平之象<lb/>
</p>
<p>
</p>
  </div>
</body>
</text>
</TEI>
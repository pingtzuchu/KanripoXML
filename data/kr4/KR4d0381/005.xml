<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>碧梧玩芳集巻五</head>
    <p>
<pb n="KR4d0381_WYG_005-1a"/>
欽定四庫全書<lb/>
　碧梧玩芳集巻五　　　　宋　馬廷鸞　撰<lb/>
　　制<lb/>
　　　顯謨閣待制兩浙路轉運趙與訔特授尚書户<lb/>
　　　部侍郎兼知臨安府制<lb/>
唐戸部之用李囘取其治辦漢京兆之命劉徳多所平<lb/>
反嗟古人各擅於一長匪宗雋孰兼於二任具官某材<lb/>
猷膚敏智畧通明象賢為秀邸之英大雅軼河間之譽<lb/>
<pb n="KR4d0381_WYG_005-1b"/>
豈無他人不如同姓見謂親賢用於昔日稱之曰能簡<lb/>
知先帝治常賦者民部建首善者京師命以真除皆其<lb/>
素歴朕式敷徳恵善繼先猷以庶邦惟正之供悉却奉<lb/>
宸之獻則百姓孰與不足冀寛天下之民非屬宗英疇<lb/>
知予意噫嗣王求助莫先論思獻納之聫宗子維城首<lb/>
課蕃宣屏翰之續欽承明訓益勵嘉庸可<lb/>
　　　觀文殿學士提舉臨安府洞霄宫馬光祖依前<lb/>
　　　職特授沿江制置大使兼知建康府兼江東安<lb/>
<pb n="KR4d0381_WYG_005-2a"/>
　　　撫大使兼行宫留守制<lb/>
朕簡求近弼重鎮陪京念昔全江淮以濟中興允資碩<lb/>
望矧今崇詩書而謀元帥詎舍舊人起之燕閒付以居<lb/>
守爰疏茂渥申錫賛書具官某器偉量閎資凝猷逺炳<lb/>
蓍龜之先見凛松柏之後凋方叔元老克壯其猷厯蕃<lb/>
宣於四國君陳嘉謀入告爾后嘗唯諾於一堂頃以藎<lb/>
臣荐分江閫投鞭欲渡有飇囬霧塞之顯憂杖鉞以先<lb/>
助霆撃電掃之勝勢威名猶在義槩可嘉朕慨念留都<lb/>
<pb n="KR4d0381_WYG_005-2b"/>
控扼天塹雖千羣奚用已屹立金湯之形然一物不牢<lb/>
敢少怠衣袽之戒孰寛憂顧無若老成兵將素服其撫<lb/>
循民吏夙安其條教龍蟠虎踞山川不易於鎮臨魚鑰<lb/>
麟符麾幟一新於號令以壯外攘敵人之畧以恢北定<lb/>
中原之規噫抃以清脩固再臨於益部琦以勛輔尚三<lb/>
典於相臺勉企前脩益光賢業可<lb/>
　　　朝請大夫試兵部侍郎兩淮制置使兼知揚州<lb/>
　　　李庭芝除寳章閣直學士依舊任制<lb/>
<pb n="KR4d0381_WYG_005-3a"/>
元帥崇詩書久幹方而佐辟學士備顧問爰進律以褒<lb/>
功迪惟英儒允稱茂渥具官某經綸學富綏御謀長材<lb/>
能空冀北之良人物挺漢東之秀正封従軍之句蚤欲<lb/>
驅海若而逐天狼徳裕籌邊之圖可以扼吐蕃而控南<lb/>
詔五年制閫兩道撫師齊人章章而歸魯疆申伯亹亹<lb/>
而維周翰率彼淮浦賢於長城春爾條桑秋爾滌場坐<lb/>
喜邊民之復業文能附衆武能威敵疇非帥閫之成勞<lb/>
伊功伐之可稱屬倚毗之方厚登華邃閣増重禁塗仍<lb/>
<pb n="KR4d0381_WYG_005-3b"/>
資固圉之謀嗣奮折衝之畧噫寜人有指疆土永言寳<lb/>
宇之儲賢者能立邦家在固金甌之業式寛憂顧益懋<lb/>
綏懐可<lb/>
　　　兩淮安撫制置使兼知揚州李庭芝特授寳章<lb/>
　　　閣學士依舊任制<lb/>
朕祗膺遺訓嗣守丕圖見堯於牆敢忘繼承之志維周<lb/>
之翰肆酬藩屏之庸嘉乃殊勞畀予新渥具官某忠忱<lb/>
一節文武兼資被遇先皇久臨制閫王師截淮浦所期<lb/>
<pb n="KR4d0381_WYG_005-4a"/>
徐土之清諸將収山東坐使齊疆之復狼烽灰冷木柝<lb/>
聲沈我陵我阿有藝祖興王之境實庸實壑拓中興用<lb/>
武之區越自紹統之初式倚幹方之績兹崇褒律以起<lb/>
駿功煥乎文章固己陟穹班於寳庋戒我師旅其惟固<lb/>
全業於金甌可<lb/>
　　　汪立信除秘閣修撰樞宻副都承㫖依舊沿江<lb/>
　　　制置副使江西安撫使制<lb/>
長江為天限久分塹於中流北斗斡神樞俾親承於宻<lb/>
<pb n="KR4d0381_WYG_005-4b"/>
㫖嘉乃幹方之烈昭予進律之恩必也正名為之申命<lb/>
具官某賦資平實受材恢宏九流之學圎機千人之英<lb/>
脱穎有慷慨大志匪章句儒以文武威風當方面寄睠<lb/>
言外屏允藉通材鎮臨莫重於潯陽備禦逺周於淮浦<lb/>
中權後<graphic n="KR3684" url="https://raw.githubusercontent.com/kanripo/KR-Gaiji/master/images/KR3684.png" mimeType="image/png"/>輯萬竈之雲屯上遡下沿撫千艘之水撃豈<lb/>
投鞭之可逞縦呼檄以不来爰奬茂庸肆頒殊渥峻道<lb/>
山之論撰賛宥府之訏謨兼正使名増崇閫制吁爾不<lb/>
可厭也所宜謹䕶於風寒吾有以待之靡俟綢繆於隂<lb/>
<pb n="KR4d0381_WYG_005-5a"/>
雨欽予辰告賴爾秋防可<lb/>
　　　汪立信除集英殿修撰依舊樞宻副都承㫖沿<lb/>
　　　江制置副使知江州江西安撫使制<lb/>
朕祇膺遺訓嗣守丕圖見堯於牆敢怠繼承之志維周<lb/>
之翰肆酬藩屏之庸嘉乃殊勞畀予新渥爾忠忱一節<lb/>
文武兼資被遇先皇久臨江閫勢連全楚控荆鄂之上<lb/>
流境接長淮固蘄黄之外屏塞烽息警邊柝沈聲粤惟<lb/>
紹統之初實倚幹方之績兹崇褒律以起駿功十三等<lb/>
<pb n="KR4d0381_WYG_005-5b"/>
殿閣之班官分冷熱數千里江防之寄職䕶風寒勉建<lb/>
嘉猷答揚休命可<lb/>
　　　集英殿修撰江東運副兼淮西總領陸景思特<lb/>
　　　授權户部侍郎淮東總領制<lb/>
朕嘉與儒臣精求國計周官以小司徒掌教惟人民土<lb/>
地之稽本朝以四總領供軍有錢穀甲兵之問孰膺隆<lb/>
委允屬通材具官某學該體用之源家擅文章之録夙<lb/>
繇駿望早上通塗四禁代言允兹潤色十連為帥式倚<lb/>
<pb n="KR4d0381_WYG_005-6a"/>
蕃宣察其器能政理之長不在語言文字之末雖精筆<lb/>
妙墨揚雄最其善鳴然畫笏算邊劉晏夲於道御既勤<lb/>
轉漕併總賦輿惟六官服采而版部最勞四鄙宿兵而<lb/>
大農益耗量入為出計臣所以阜邦財自西徂東王人<lb/>
均於領餉事其升従槖仍駕使軺諒無乏興庶㡬宿飽<lb/>
噫振甘泉之珮既髙獻納之邇聫濟京口之航宜賛誓<lb/>
清之逺畧可<lb/>
　　　陳宗禮除直龍圖閣淮西轉運使制<lb/>
<pb n="KR4d0381_WYG_005-6b"/>
朕解瑟而更招弓四出卷阿言求士每懐朝陽髙岡之<lb/>
鳴宣室不見生未奉夜半前席之問特峻淵圖之直俾<lb/>
華氷漕之行爾行已無磷緇立朝有本末榮進素定固<lb/>
知要路之在前介特自持詎忍撓節而速化悼邪朋之<lb/>
欺蔽嘉正論之指陳起之山林畀以原隰中遭煩嘖久<lb/>
已照知念爾滯留再膺臨遣噫轉闗中之漕莫如淮浦<lb/>
之事優督渭上之耕宜使邊庭之畧足勉將明指豈汝<lb/>
遐遺可<lb/>
<pb n="KR4d0381_WYG_005-7a"/>
　　　中大夫吳堅特授華文閣待制福建路計度轉<lb/>
　　　運使制<lb/>
朕治本愛民仁宜舉逺睠七閩之奥壤孰任澄清咨兩<lb/>
禁之近臣式勤諏度起之家食送以皇華具官某博識<lb/>
通材清文贍學従塗筆槖先朝峻列於嚴徐儲寀衣冠<lb/>
東禁嘗㕘於黄綺王乃初服爾惟舊人兹振迹於丘園<lb/>
俾馳聲於原隰既輸爾載靡彈晉監之藏用告乃猷仍<lb/>
俟漢松之對倘宣使指斯究民瘝刺史問事有六條允<lb/>
<pb n="KR4d0381_WYG_005-7b"/>
資按察建州去京八千里尚克將明務綏逺民以稱茂簡<lb/>
可<lb/>
　　　史䋲祖陞直煥章閣江東提舉制<lb/>
朕詢求民隠臨遣儒英乃積乃倉無復西江之轍涸爰<lb/>
咨爰度尚虞東國之杼空以爾人有典刑學探淵緼繙<lb/>
十二經以説仰屋著書以六百石之官乗軺刺部重㢲<lb/>
申命自西徂東焕乎有文章仍直寳儲之峻節之以禮<lb/>
樂彌増英簜之華噫考常平置使之規騐熙寜設官之<lb/>
<pb n="KR4d0381_WYG_005-8a"/>
意六條之察國家之成憲不踰一分之寛儒先之格言<lb/>
有味維予雋老奚待訓詞可<lb/>
　　　朱應元直徽猷閣浙東提刑兼提舉制<lb/>
朕視東浙如古左馮乃積乃倉常憂百姓之不足宜岸<lb/>
宜獄尤期一道之無寃盖儒者惟知厚民而仁人可以<lb/>
聽訟就以雙節畀之能臣爾寛閎而疏通詳練而平實<lb/>
湖湘使還之日嘗登汝以九列矣浙河擇使復俾乗軺<lb/>
庾政汝優為之而七郡嘉師獄法繁夥惟明慎者盡心<lb/>
<pb n="KR4d0381_WYG_005-8b"/>
焉峻之貼職以華其行往欽哉使倉廩盈而囹圄空雖<lb/>
古膚使其猶劣諸四牡勞来宜有顯擢可<lb/>
　　　季鏞除右文殿修撰依舊知紹興府制<lb/>
㑹稽太守古尤重於价藩南陽帝郷今特雄於輔郡既<lb/>
得惟良而作牧毋庸數易以病民爾従容以和縝宻以<lb/>
栗飲氷食蘖夙持潔已之聲求牧與芻無負宅生之寄<lb/>
克施有政甚宜其民浙水東七州有嘉治理殿閣十三<lb/>
等莫重集仙肆升論撰之華以奬中和之效鎮臨惟舊<lb/>
<pb n="KR4d0381_WYG_005-9a"/>
寵渥又新懐印綬歸吏免迎買臣之役以春秋對朕無<lb/>
詰嚴助之書祗服訓詞勉建多績可<lb/>
　　　季鏞依舊秘閣修撰知紹興府浙東安撫使制<lb/>
合兩道而建臺已課輸將之績分十連而置帥尤資牧<lb/>
御之材爰屬帝鄉宻藩行闕况重臨於并部宜愈治於<lb/>
潁川爾温雅而精明端亮而篤實久宣勞於中外亦寖<lb/>
歴於清華千里曰王畿既任輓粟飛芻之事六㢘察吏<lb/>
治殊髙飲冰食蘖之風朕道本愛民任先宅牧爾以脂膏<lb/>
<pb n="KR4d0381_WYG_005-9b"/>
之身而不潤吾於股肱之郡以得人欲慰豐枌之民式<lb/>
廣召棠之政仍聫中秘府之論撰以示東諸侯之表儀<lb/>
噫非有所聞豈屢試蕭生於馮翊與我共理庶㡬賛漢<lb/>
業之中興可<lb/>
　　　觀文殿學士提舉臨安府洞霄宫李曽伯依舊<lb/>
　　　職知慶元府沿海制置使制<lb/>
朕以槃澗碩人盖久安於閒燕海濱赤子兹選畀於賢<lb/>
良睠言外執政之舊臣宜付東諸侯之重寄有光作屏<lb/>
<pb n="KR4d0381_WYG_005-10a"/>
特侈揚綸具官某精敏而疏通寛閎而沈毅允文允武<lb/>
克壯其猷自東自西不遑寜處早已奮幹方之畧中嘗<lb/>
収敵愾之勳惟受任於時艱則利鈍豈能逆覩匪觀人<lb/>
於嵗晏則是非豈易遽齊居閒久之志念深矣爰下青<lb/>
㝠之斧鉞起従綠野之園林朕思根本當培固莫如於<lb/>
甸服爾幸精神未減猶足偃於魏藩仍職延恩往臨古<lb/>
鄮惟良牧為能厚下惟老成可以折衝苛征一洗於繭<lb/>
絲威望坐開於鯨浸内綏百粤外控三韓噫率漢千艘<lb/>
<pb n="KR4d0381_WYG_005-10b"/>
尚想伏波之壯意盡齊四履茂揚表海之髙風可<lb/>
　　　資政殿大學士知慶元府沿海制置使馬天驥<lb/>
　　　除觀文殿學士依舊任制<lb/>
朕視邦東表之雄選侯右府之舊連帥長十國莫如古<lb/>
鄮之名藩學士象四時尤峻延恩之邃殿既騰治最爰<lb/>
錫璽封具官某識敏而深學閎以博擢髙科登顯仕早<lb/>
冠伊臯之徒騰茂實蜚英聲中接䕫龍之武予其懋簡<lb/>
爾尚交脩借箸以籌用斡神兵之柄褰裳而去坐逢鬼<lb/>
<pb n="KR4d0381_WYG_005-11a"/>
質之謀屬化瑟之久更即建牙而起隠閩嶺多推於善<lb/>
政鄞江易鎮於大城郭伋并州再臨恩信素著翁歸東<lb/>
海大治姦猾為清三農之穡事告豐萬里之鯨波息警<lb/>
王省惟嵗民功曰庸予懐紫樞之近臣克勤綏撫時則<lb/>
清規之峻職庸示褒嘉有赫寵名増崇事任噫維今嵎<lb/>
夷暘谷之境視昔扶風馮翊之間我澤如春常思篤近<lb/>
而舉逺爾身不外其惟固本以寜邦祇服絲綸益圖保<lb/>
障可<lb/>
<pb n="KR4d0381_WYG_005-11b"/>
　　　馬天驥依前觀文殿學士通奉大夫知慶元府<lb/>
　　　沿海制置使制<lb/>
朕簡畀大僚蕃宣東表政方成而欲待以久莫如因任<lb/>
之宜吏數易則不安者多孰慰借留之望無煩易轍其就<lb/>
敷綸具官某識慮精明器資宏逺入則間兩社輔公室<lb/>
盖嘗造辟而言出則倡九牧阜兆民庶㡬與我共理自<lb/>
閩山而易鎮於鄞水以殿邦廣中國之至仁海波息警<lb/>
去帝城而不逺河潤䝉休比念右扶更求賢牧惟王者<lb/>
<pb n="KR4d0381_WYG_005-12a"/>
視邦選侯之計豈憚改為然長吏迎新送故之間實惟<lb/>
滋弊徒得君重毋俾民勞噫召奭之典南邦不改棠隂<lb/>
之蔽芾郭伋之臨并部寜須竹騎之歡迎益懋撫綏嗣<lb/>
膺寵渥可<lb/>
　　　銀青光禄大夫參知政事葉夢鼎特授資政殿<lb/>
　　　學士知慶元軍府事兼沿海制置使制<lb/>
朕臨御初元優禮近弼間兩社而輔公室不果為王留<lb/>
行倡九牧以阜兆民庶㡬與我共理用敷渙號允穆師<lb/>
<pb n="KR4d0381_WYG_005-12b"/>
虞具官某厚徳鎮浮明謨經逺被遇昭考登進大僚瞻<lb/>
帝鄉之雲愴陳末命升暘谷之日協賛重明卜逺攸先<lb/>
送終為大躬復土之役甫告因山之成陳負薪之憂忽<lb/>
勇急流之退遐不謂矣乃従維之朕念大臣為股肱之<lb/>
良人主有體貌之敬訪予落止不能造朝卧而治之猶<lb/>
可任郡睠言瀛海實邇天台姑令近甸之建牙何異故<lb/>
鄉之衣錦升班邃殿申衍租畬噫儒以道得民往布維<lb/>
新之澤王任人共政敢忘求舊之圖倘海表之懐仁則<lb/>
<pb n="KR4d0381_WYG_005-13a"/>
京師之䝉福可<lb/>
　　　陳夢斗依舊右文殿脩撰知鎮江府制<lb/>
吳楚之南大江為之外屏晉宋而下京口實其要衝分<lb/>
國顧憂屬時耆舊茍得良牧賢於長城爾恢宏而寛通<lb/>
㢘平而篤實早勝繁使見謂長材徊翔守刺之間更迭<lb/>
中外之久出膺閫制入賛帷籌慷慨時艱無盤根錯節<lb/>
典刑嵗晚不易葉改柯兹仍邃殿之清班爰付价藩之<lb/>
舊鎮蔚棠隂其未改讙竹騎以来迎封植閭閻輯和壁<lb/>
<pb n="KR4d0381_WYG_005-13b"/>
壘本根用壯其惟强北府之兵機㑹可圖必有叩中流<lb/>
之楫祗膺妙簡亟懋嘉庸可<lb/>
　　　右文殿修撰知鎮江府陳夢斗特授集英殿修<lb/>
　　　撰依舊任制<lb/>
朕視邦建侯莫難擇牧得人因任何必改絃維吾耆舊<lb/>
之良允穆軍民之寄晉升熱撰申錫温綸具官某人有<lb/>
典刑國之耆艾飲氷食蘖早已炳於㢘聲援鉞典藩晚<lb/>
不移其素守維今京口實重江防以平易近民諒無猛<lb/>
<pb n="KR4d0381_WYG_005-14a"/>
政以寛靖鎮物足暢威靈乃陟穹班仍臨舊治慨祖逖<lb/>
中原之志對此山川堅尹鐸晋陽之規厚其保障可<lb/>
　　　洪勛特授華文閣學士知寜國府制<lb/>
雙溪疊嶂之清古多賢守一札十行之寵今用詞人睠<lb/>
予太常伯之尊列在東諸侯之上假侍従清華之職為<lb/>
近臣出處之光具官某行有典刑文諧律吕家學克承<lb/>
於堂播父教之忠詞垣繼掌於絲綸世濟其美踐敡既<lb/>
久聲實俱孚每嘉簮槖之論思有味厦氈之啟沃屢勇<lb/>
<pb n="KR4d0381_WYG_005-14b"/>
辭於豹尾俄深逝於弋鴻諒其進退之宜畀以蕃宣之<lb/>
寄噫聽尚書履暫違嚴徐近侍之班懐太守章往續眺<lb/>
白詩人之賦歌襦孔邇召屨斯還可<lb/>
　　　朝議大夫寳章閣待制江西運使知隆興府洪<lb/>
　　　燾磨勘轉中奉大夫制<lb/>
國家品式備具莫嚴八柄之權侍従獻納論思亦考三<lb/>
年之㑹肆陞卿秩以寵禁塗具官某風猷敏明材業雋<lb/>
茂一翁二季相承文字之傳三江五湖尤稔政聲之美<lb/>
<pb n="KR4d0381_WYG_005-15a"/>
若稽積閥爰進穹階於簮筆持槖以有華與増秩賜金<lb/>
而何異噫授官而累日月有愧待賢聞問而對春秋式<lb/>
觀奉最可<lb/>
　　　朝散大夫曹孝慶特授集英殿脩撰知隆興府<lb/>
　　　兼江西轉運使制<lb/>
襟江帶湖之府重於洪都飛芻輓粟之權付之大漕孰<lb/>
堪守刺之隆委我有侍従之舊臣具官某賦質温醇受<lb/>
材明敏翺翔班路盖嘗攬轡登車慷慨言坡以至簮筆<lb/>
<pb n="KR4d0381_WYG_005-15b"/>
持槖進退有裕寵辱不驚兹予纉服之初畀汝起家之<lb/>
命睠言統府夙重潜藩大纛髙牙控上流而鎮守木牛<lb/>
流馬䕶江右之轉輸匪藉通材曷共二任其升華於熱<lb/>
撰爰申錫於温綸遷表公卿朕欲稽漢循吏之故事令<lb/>
脩庭戸爾其遵唐觀察之宏規可<lb/>
　　　湯漢依舊祕閣修撰改知隆興府制<lb/>
十國為連既勇辭於閩府一麾出守兹改畀於洪都仍<lb/>
其論撰之名付以蕃宣之事爾志尚潔雅理趣深微嚅<lb/>
<pb n="KR4d0381_WYG_005-16a"/>
道真泳聖涯淵源所漸者逺抗浮雲崇髙蹈爵祿可得<lb/>
而辭司禮樂於容臺偉衣冠於儲寀陳情自列拜疏不<lb/>
休式綏牙纛之行莫奪林泉之興睠言南浦夙號价藩<lb/>
為爾擇地則為鄰邦為吾選侯則得賢牧無以易此其<lb/>
往欽哉登樓讀韓愈之雄詞民樂湖山之外掃榻延徐<lb/>
穉之清節士知㢘恥之維以此為邦斯能報國可<lb/>
　　　趙日起除右文殿修撰沿江制置副使兼知江<lb/>
　　　州江南西路安撫使制<lb/>
<pb n="KR4d0381_WYG_005-16b"/>
北斗之斡神樞帷幄方禆於廟算長江之限天塹藩垣<lb/>
莫重於中流兹輟儒英式分閫寄其敷詔綍以重帥牙<lb/>
具官某趣操端方風猷敏劭吾珍莊也夙見取於蜀材<lb/>
獨何蕃與早有聞於唐館自収儒級浸熟兵籌治法征<lb/>
謀雍容幕府藩條使節敭厯邊闗俾掾宥庭晋承宻㫖<lb/>
睠潯陽之鎮守兼淮浦以扞防上遡下沿撫千艘之水<lb/>
擊中權後勁輯萬竈之雲屯民庸茂課於州麾朝序増<lb/>
崇於書殿噫訪予落止朕方謹於繼猶幹不庭方爾宜<lb/>
<pb n="KR4d0381_WYG_005-17a"/>
思於佐辟可<lb/>
</p>
<p>
</p>
  </div>
</body>
</text>
</TEI>
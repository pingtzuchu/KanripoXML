<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>碧梧玩芳集巻四</head>
    <p>
<pb n="KR4d0381_WYG_004-1a"/>
欽定四庫全書<lb/>
　碧梧玩芳集巻四　　　　宋　馬廷鸞　撰<lb/>
　　制<lb/>
　　　留夢炎除吏部右侍郎兼職仍舊制<lb/>
朕疇咨魁望綜叙右銓王者必有史官久付春秋之筆<lb/>
削天官其貳小宰爰資朝夕之論思具官某方厚凝猷<lb/>
中和植性洛陽之條政事諸老生未能言潁川之對天<lb/>
人子大夫褎為首直聲夙颺於表著嘉績茂鬯於節麾<lb/>
<pb n="KR4d0381_WYG_004-1b"/>
韓琦於職事甚勤可占逺器王旦謂榮進素定豈有競<lb/>
心蹈九闗之虎以逢尤翔千仞之鳯而高舉暨解弦而<lb/>
號召復攬轡以驅馳賁然來思亦集爰止朕所親擢蚤<lb/>
已冠臯伊之徒汝獨徐趨亦合簉嚴吾之列併演西垣<lb/>
之綸綍仍陪東禁之衣冠噫吏奸如山以一切之法而<lb/>
舞弊官曹積水惟三班之地為滯材藉汝清勤副予簡<lb/>
㧞可<lb/>
　　　殿中侍御史兼侍講陳宗禮特授權吏部侍郎<lb/>
<pb n="KR4d0381_WYG_004-2a"/>
　　　兼國子祭酒制<lb/>
朕招徠正人措施初政知無不言言無不盡大明風憲<lb/>
之紀綱徳鈞以才才鈞以勞徑付天官之衡尺少旌直<lb/>
節彌企嘉猷具官某澄之益清澹如自守訪予落止欲<lb/>
聞徃行前言國有人焉是在法家拂士奏書如湍水之<lb/>
赴壑重朝若猛獸之在山嘉其不阿引以自近人物各<lb/>
為目山濤雅善於題才學者必有師韓愈深宜於祭酒<lb/>
密勿燕閒之侍從容鴻碩之咨噫禁路獻納論思况親<lb/>
<pb n="KR4d0381_WYG_004-2b"/>
廣厦賢闗興禮崇化又播新畬勉汝交修對予妙簡可<lb/>
　　　趙與可除金部員外郎制<lb/>
國家錢穀出入典以民曹財貨本末源流詳於珍部與<lb/>
其用新進之才而試以煩劇孰若酬已試之效而還之<lb/>
班聨爾綽著才能夙稱宗雋更嘗既熟足以知天下之<lb/>
利源明敏而通庶幾合古人之心計渙予新渥畀爾舊<lb/>
官其檢括於簿書以參裁於輿賦深圖國計益厚民生<lb/>
朕惟節用愛人則百姓孰與不足爾念生財有道以庶<lb/>
<pb n="KR4d0381_WYG_004-3a"/>
邦惟正之供可<lb/>
　　　起居郎兼權工部侍郎兼國史兼侍講李伯玉<lb/>
　　　特授權禮部侍郎兼職如故制<lb/>
朕嗣承聖緒擢拜從臣左史記言感先帝御朝之舊秩<lb/>
宗典禮際冲人嗣服之初用播絲綸以華筆槖具官某<lb/>
風猷端亮學問宏深以大對起諸生亞端平掄魁之選<lb/>
以讜論先衆俊軰元祐人物之英收膏反液而德譽愈<lb/>
隆明目張膽而直節故在昔承華之講學多所發明今<lb/>
<pb n="KR4d0381_WYG_004-3b"/>
邇英之親儒尤資啟沃已攝承於事典其進貳於儀曹<lb/>
資夙夜寅清之賢在朝夕論思之地公卿幸得遭遇式<lb/>
佇建明丈夫何以假為倚需真拜有猷則告維乃之休<lb/>
可<lb/>
　　　文天祥除尚書禮部員外郎制<lb/>
吾甚遴郎選尤重儒科倘以掄魁為表郎其庶矣乎爾<lb/>
藻思清新詞華敏茂榮進素定匪徒詫於高名慷慨敢<lb/>
言蓋已觀其初節擢從郡最登之郎闈夫立乎人之本<lb/>
<pb n="KR4d0381_WYG_004-4a"/>
朝而培養器業以答揚光寵者必有在矣豈直百日掌<lb/>
綸言十年至兩制之謂乎大車以載務積厥中朱紱方<lb/>
來以艾爾後可<lb/>
　　　太中大夫兵部尚書兼直學士院兼修玉牒官<lb/>
　　　兼侍讀洪勲特授通議大夫依前職制<lb/>
鏤白玉之牒迄奏鉅編易黄門之階式躋顯秩宜有揚<lb/>
綸之寵以増曳履之榮具官某學深孔孟之淵源詞掞<lb/>
卿雲之河漢尚書踐台斗峻居古納言之官國朝盛文<lb/>
<pb n="KR4d0381_WYG_004-4b"/>
章獨擅大手筆之作有三長譽成一家言予懐帝籍之<lb/>
登閎爾率儒紳而纂輯大事書之䇿遹觀厥成衆美效<lb/>
之君煥焉可述序進其等式遵乃彛噫偉績編詩書視<lb/>
六經而無媿大夫掌論議增一秩以何辭既好爵之爾<lb/>
縻尚嘉猷之我告可<lb/>
　　　姚希得除兵部尚書兼侍讀制<lb/>
嘉元戎十乘之績自鎬來歸正司馬九伐之權于周受<lb/>
命非時雋望曷副僉俞具官某機猷碩膚風槩方整儒<lb/>
<pb n="KR4d0381_WYG_004-5a"/>
宗堂堂不橈尚于中行介臣休休有容可以大受繄汝<lb/>
入從出藩之久助予内修外攘之䂓平淮而韓愈在行<lb/>
迄奏鵝池之㨗表海而吕望賜履載澄鯨浸之波輟爾<lb/>
論思付之居守兩都相望坐厎江淮之晏清三年而歸<lb/>
宜副公卿之選表列在五兵之長還其八座之尊仍侍<lb/>
經帷有華從槖噫必求諸道其惟講氈上之唐虞誰能<lb/>
去兵孰若咨禁中之頗牧有猷告后無競維人可<lb/>
　　　起居郎兼權中書舍人兼國史兼侍講湯漢特<lb/>
<pb n="KR4d0381_WYG_004-5b"/>
　　　授權兵部侍郎兼職依舊制<lb/>
甘盤商之舊學肯從河亳以來歸祈父周之夏官無使<lb/>
爪牙之轉恤有華筆槖用播絲綸具官某奥學造微雅<lb/>
懐經逺如玉在佩動之斯和惟木從繩粹然出正蚤逢<lb/>
昭考俾迪冲人粤予初紹於鴻圖遲汝來儀於螭陛心<lb/>
乎愛矣具聞藥石之箴言時而颺之聳聽厦氈之勸誦<lb/>
輟班記注晉列論思豈惟貳司馬掌政之聨良欲展近<lb/>
臣盡規之益外振修攘之務内殫獻納之忠五材民用<lb/>
<pb n="KR4d0381_WYG_004-6a"/>
之敢忘經武一正國定矣是在格非罄汝嘉猷對予妙<lb/>
簡可<lb/>
　　　李芾除尚書兵部員外郎制<lb/>
維我孝宗甚遴郎選非歴守刺不在選除然必以居官<lb/>
久治行高者為之朕之初政仰法淳熈其於用人宜守<lb/>
成憲以爾識高才閎資凝履勁踐敡既久績用有聞司<lb/>
臬京畿擢置朝序文昌諸曹皆望郎而佐兵尤為名部<lb/>
其賛爾長以修我戎稽名數於有司整規模於暇日爾<lb/>
<pb n="KR4d0381_WYG_004-6b"/>
之任也尚徃欽哉可<lb/>
　　　陳宗禮除殿中侍御史兼侍講制<lb/>
朕惟言路之重輕實闗初政之得失予懲後患無為荓<lb/>
蜂而允桃蟲國有忠臣斯若猛獸之衞藜藿既膺妙選<lb/>
用答僉諧爾蚤列英躔寖高時望夙推鯁直見謂朝陽<lb/>
之鳴中困擠排不改歲寒之節迪惟先帝嘉奨直臣昔<lb/>
召對席前思賈生久矣今宜居禁闥如汲黯近之其執<lb/>
法於殿中復横經於氈上以裨帝學以糾官邪増予初<lb/>
<pb n="KR4d0381_WYG_004-7a"/>
服之光展爾平生之素翔而後集宜亟副於欽翹言之<lb/>
必行固無難於聽納可<lb/>
　　　朱貔孫除侍御史制<lb/>
朕恢洪至道察納雅言王多吉人所重法家拂士汝長<lb/>
御史實貳大夫中丞屬方執法於殿庭爰俾提綱於臺<lb/>
院具官某學探元本體涵中和氣貌則威鳯祥麟節守<lb/>
則嚴霜烈日義方對仗連叱去凶最為有功唐介乘驛<lb/>
重來言事益無所避兹峻躋於横榻仍密侍於細氈無<lb/>
<pb n="KR4d0381_WYG_004-7b"/>
服䜛蒐慝之能容有讜論嘉謨而入告臺綱丕振國勢<lb/>
愈尊噫毋云天下本無事之秋是乃明主納忠言之日<lb/>
他山之石可攻玉惟仁義足以沃心當道之豺不問貍<lb/>
使奸邪為之落膽邦其時乂汝永有辭可<lb/>
　　　新除秘閣修撰洪天錫特授侍御史制<lb/>
朕以眇躬丕膺大統元祐嗣服用劉摰居臺端隆興初<lb/>
年擢十朋長御史爰考兩朝之成憲特招先帝之直臣<lb/>
具官某學問淵深風采凝峻秋霜始擊嘗勵志於鷹鸇<lb/>
<pb n="KR4d0381_WYG_004-8a"/>
歲寒後凋不改柯於松栢迪惟烈考嘉奬端良外咨禮<lb/>
樂之光華内典圖書之清重翔而後集盍歸乎來肆朕<lb/>
纂承首加號召惟初政之得失闗言路之重輕今無大<lb/>
夫中丞合峻躋於横榻古有法家拂士宜密侍於細氈<lb/>
君德緝熙朝綱肅穆唐介論事益無避於重來蘇軾陳<lb/>
言兾有聞於入侍增而亮節對我寵光可<lb/>
　　　饒應龍除監察御史制<lb/>
朕興起治功恢張言路惟紀綱振飭莫嚴六察之司必<lb/>
<pb n="KR4d0381_WYG_004-8b"/>
中外踐<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>斯妙一時之選宜求瓌望以副親除爾圭璧<lb/>
粹温笙鏞純繹登畿結綬端人正士之雍容服嶺分麾<lb/>
小國寡民之綏撫比酬郡最擢掾樞庭與其筆經武之<lb/>
編摩庶有裨於廟筭孰若冠惠文而彈治以正大於臺<lb/>
綱噫明主可為忠言天下豈曰無事召從逺外既非呈<lb/>
身識靣之流茂罄忠嘉無愧明目張膽之地佇聽皂囊<lb/>
之剴切益留青史之芬芳可<lb/>
　　　試禮部尚書兼直學士院兼給事中兼修史牟<lb/>
<pb n="KR4d0381_WYG_004-9a"/>
　　　子才特授翰林學士知制誥兼職依舊制<lb/>
朕追懐先帝優寵詞臣宸翰作歌冠中興之盛典鑾坡<lb/>
訪事參暮召之前䂓兹予履帝位之初進爾登禁林之<lb/>
長疏綸已試正席久虛具官某素履珪璋正聲韶濩考<lb/>
四海而為雋道徳蜀珍與三代以同風文章漢制久奏<lb/>
從官之技兹攝學士以來若涉春冰嗟予未艾尚詢黄<lb/>
髮非爾其誰宜上詞垣仍兼𤨏闥以新政之謀猷翼乃<lb/>
后臣人惟良顯哉以初元之詔書聳逺民聖主一見決<lb/>
<pb n="KR4d0381_WYG_004-9b"/>
矣諒非耆徳曷稱殊知噫建中聞陸贄而亟置翰林長<lb/>
慶知德裕而遂令典誥古有光於初服今惟用於舊人<lb/>
繄我宗工實惟煩浩可<lb/>
　　　龍圖閣學士王爚除端明殿學士提舉佑神觀<lb/>
　　　兼侍讀制<lb/>
朕監觀祖宗登用鴻碩升之端殿何殊元祐待蘇軾之<lb/>
規處以内祠盖用紹興起張燾之典仍晉陪於詔讀兹<lb/>
渙發於綸言具官某篤厚而靖夷端莊而儼恪國之耆<lb/>
<pb n="KR4d0381_WYG_004-10a"/>
艾魁壘能通古今朝之宿儒大人可備顧問曩上星辰<lb/>
之履旋持江海之麾既紓民溝壑之憂亦遂爾山林之<lb/>
樂白駒在空谷每懐嘉客之逍遥鳴鳯於高岡常企吉<lb/>
人之翔集峻班秘殿趣侍經筵無官職之閔勞殊庭容<lb/>
與有謀猷之入告重席敷陳式昭眷倚之新増重論思<lb/>
之舊噫畎畝之中樂堯舜寧如親見於君民旃厦之際<lb/>
論唐虞良欲考求於仁聖亟承簡注懋對儀圖可<lb/>
　　　陳宗禮除秘書監制<lb/>
<pb n="KR4d0381_WYG_004-10b"/>
朕顧瞻周行欽遲直士宜得骨鯁魁壘之彦以備論思<lb/>
獻納之儲豈招之不來必進以其道爾科級鼎峙學殖<lb/>
淵涵澹然廉靖而寡求卓爾堅挺以有立虎豹怒九闗<lb/>
之守汝既逢尤鳯凰覽千仭之輝汝方翔集兹由刺部<lb/>
促使造朝中秘萃乃英儒大蓬鄰於禁從枕書自適庶<lb/>
同居易之雍容持論不阿蓋有世南之抗烈整而召屨<lb/>
答我敷綸可<lb/>
　　　王持垕除著作郎制<lb/>
<pb n="KR4d0381_WYG_004-11a"/>
自我高皇帝崇重三館招延天下之英材有臣十朋實<lb/>
以忠言諒節來游著廷一時人物之盛後世猶可想見<lb/>
若爾垕者非其苗裔與學素深茂人有典刑去國累年<lb/>
朕每有第幾人王某之思還爾舊官以昭風烈可<lb/>
　　　吳舜龍除大理卿制<lb/>
朕立政用人其惟四方之獄勿誤制刑明辟毋使天下<lb/>
之平一傾爰得儒流晉居卿列爾澹如自守温其可親<lb/>
送以皇華咨度諏謀之既審付之丹筆淺深輕重以必<lb/>
<pb n="KR4d0381_WYG_004-11b"/>
宜朕之初元法用中典兹選良士以惠嘉師恢然寛大<lb/>
之朝澤以詩書之味迪臯陶之祗叙民用不犯于有司<lb/>
積定國之隂功爾亦有辭于永世可<lb/>
　　　季鏞除大理卿制<lb/>
朕肇營禹㑹崇建堯陵哲王在天既畢因山之奉卿士<lb/>
惟月積酬藩翰之勤爾悃愊無華亷隅有守以愿恪祗<lb/>
王事以寛易課民庸比鎮左馮助襄大事上宰劬躬而<lb/>
辦䕶元侯率職以馳驅縣官供億之需人徒發召之役<lb/>
<pb n="KR4d0381_WYG_004-12a"/>
輸而勤勩塞我悲摧及兹竣事之餘宜舉陟明之典式<lb/>
序在位姑進長於理官有功見知蓋已鄰於禁路益肩<lb/>
猷念用答寵光可<lb/>
　　　謝垕除大理少卿制<lb/>
朕法大禹卑宫之事監成周空圄之隆疇若予工豈作<lb/>
無益害有益式敬爾獄亦曰明刑期無刑肆從大匠之<lb/>
班進列理官之貳爾温乎后家之雋卓爾相門之英悉<lb/>
其聰明勿悞臯陶之法習於厚重端有釋之之風選賢<lb/>
<pb n="KR4d0381_WYG_004-12b"/>
與能豈疏踰戚毋曰階庭蘭玉之秀不讀司空城旦之<lb/>
書下無寃民爾有令譽噫大理不列於三后夫豈成言<lb/>
歲中超遷至九卿要為殊渥可<lb/>
　　　湯漢除太常少卿制<lb/>
東壁之有二星久映圖書之府奉常之冠九列獨高禮<lb/>
樂之司朕逺覽古今慨懐制作徃而不反孰能還河海<lb/>
之工招之不來莫克致齊魯之士斯道未墜得人則興<lb/>
庻幾先王以俟君子爾以潔靜精微之學有廣博易良<lb/>
<pb n="KR4d0381_WYG_004-13a"/>
之風文不在兹乎既總提于冊府禮為國何有宜參貳<lb/>
于容臺官修其方民用丕變致中和之理豈徒玉帛鐘<lb/>
鼓云哉立太平之基安在簿書獄訟而已蓋籩豆司存<lb/>
之事惟搢紳先生能言噫叔孫號稷嗣君朝廷之陳無<lb/>
取桓榮居太常府儲學之益為多勉爾直清之規迪我<lb/>
温文之懿可<lb/>
　　　韓禾行司農少卿兼國史兼侍讀制<lb/>
朕爰登儒臣以貳稼政兩司農傳授家法是為漢代之<lb/>
<pb n="KR4d0381_WYG_004-13b"/>
經師中都官除用士人亦有皇祖之謨訓爾識中原之<lb/>
文獻接諸老之典刑師友淵源漸者逺矣詞章閎肆浩<lb/>
乎沛然自典三雍擢儀九扈學既周於體用理何間於<lb/>
精粗賛此劇繁資其通敏錢穀問出入之數莫嚴寳穡<lb/>
之司厦氈考仁聖之風宜卒金華之業可<lb/>
　　　翁合除國子祭酒制<lb/>
朕崇化厲賢繼志述事掌成均之教法有祭酒之尊稱<lb/>
荀卿以古賦鳴庸俾修列大夫之闕韓愈為諸儒倡實<lb/>
<pb n="KR4d0381_WYG_004-14a"/>
甚宜國子監之師爾詞源深長風節端亮奮自橋門之<lb/>
冠帶還為學省之範模人有典刑士咸厭服舉酒以祭<lb/>
用旌館下之招歴階而升宜冠堂上之席法常楊之文<lb/>
而草制秉遷固之筆以紬書允謂儒榮式符輿望豐水<lb/>
有芑是皆先王培養之餘中阿育材宜迪初元新美之<lb/>
化可<lb/>
　　　翁合除國子司業制<lb/>
朕樂育英才有味周人之雅簡求師氏宜如陽子之流<lb/>
<pb n="KR4d0381_WYG_004-14b"/>
爾密擅文聲與江漢秋陽同其皎㓗中持節守非風雨<lb/>
寒暑所能變移入則望郎出為膚使不見生久每思夜<lb/>
召而席前以教人為可使晨招於館下除書之出士譽<lb/>
翕然師立則善人多足以展孔孟行世之學事久而公<lb/>
論定庶幾洗聃非同傳之羞所宜疾驅以對親渥可<lb/>
　　　韓禾除國子司業制<lb/>
朕謹簡儒官涵育士類太學興而英俊得允藉作成師<lb/>
道立則善人多宜先表率爾氣醇履粹學廣聞多嘗登<lb/>
<pb n="KR4d0381_WYG_004-15a"/>
乾淳諸老之門墻尚接中原文獻之緒論科為宏博昔<lb/>
取之以日光玉㓗之文人重老成今用之於霜降水涸<lb/>
之後久翔省户宜貳成均噫入館下招諸生朕既重之<lb/>
於韓愈表儒門碣遺愛爾無多遜於陽城可<lb/>
　　　陳宜中除國子錄制<lb/>
先帝時崇學校以育英才重科目以延俊又於是名公<lb/>
鉅卿偉人雅望胥此焉出爾宜中學問邃深氣節端亮<lb/>
慷慨舉幡之誼六館在其下風舂容奏篇之言大庭擢<lb/>
<pb n="KR4d0381_WYG_004-15b"/>
居亞選徑從幕府來糾賢闗昔元祐之初學省喜於得<lb/>
佳士周頤之論師道立則多善人益展儒猷嗣有明陟<lb/>
可<lb/>
</p>
<p>
</p>
  </div>
</body>
</text>
</TEI>
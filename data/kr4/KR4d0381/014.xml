<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>碧梧玩芳集巻十四</head>
    <p>
<pb n="KR4d0381_WYG_014-1a"/>
欽定四庫全書<lb/>
　碧梧玩芳集巻十四　　　宋　馬廷鸞　撰<lb/>
　　題跋<lb/>
　　　書餘干髙太清氷玉觀雜藁後<lb/>
高太清示余以氷玉觀雜藁一通讀其書掩巻而歎曰<lb/>
太清之於斯文不猶俠歟想其年壯氣盛時酒酣氣張<lb/>
披荒斷古倚天而號提劔而舞有吾家子才之風過江<lb/>
以来則陳同父其人也世方採成法以一天下之士公<lb/>
<pb n="KR4d0381_WYG_014-1b"/>
卿大夫咸出於奉試謹對之文太清挾是以震其有司<lb/>
其不悦固宜嗚呼起斯人於塗僕不能也而責亦不在<lb/>
僕也今之論文如市賈然有求而欲售者矣有坐而為<lb/>
之輕重者矣僕無貲而攘臂其間姑贊其為南金大貝<lb/>
象犀珠玉之貴而已<lb/>
　　　題李崧叟寤軒賦後<lb/>
崧叟舉進士有名暇日作寤軒賦以示余寤之時義大<lb/>
矣哉柏舟之寤辟憤世之言也考槃之寤歌樂身之言<lb/>
<pb n="KR4d0381_WYG_014-2a"/>
也莊周云其寤也神交其覺也形開造理者之言也叟<lb/>
之所到深矣抑兹賦也會得時讀之飄飄然有凌雲氣<lb/>
㑹不得時讀之癡人面前説夢<lb/>
　　　題外祖看青堂賦手藁後<lb/>
某哭母三年重班二府表兄以外大父看青堂藁相示<lb/>
為之掩巻流涕外大父官薄不顯於時名聲不昭於人<lb/>
而經芳傳馨金渾玉璞諸子諸孫皆以經學專門試太<lb/>
常輙不第斯文雨露自葉流根獨能沾溉其外孫超取<lb/>
<pb n="KR4d0381_WYG_014-2b"/>
顯仕材薄時艱於國無補誦賦中邦家柱石之語面熱<lb/>
而汗下也士生斯世豈能自為材哉楊惲讀太史書范<lb/>
賦典依庾氏學問淵源則逺矣陶淵明作孟嘉傳蘇文<lb/>
忠書程公遺事感慨當如何乃裝褫以歸之而告之曰<lb/>
嗚呼斯文其永保之是兄家之氊笏而吾母之杯圏也<lb/>
寒泉在浚白雲孤飛千里相望百感交集<lb/>
　　　書御史龍圖公集後<lb/>
龍圖先公文集十巻某繕冩家藏㸃校既畢撫而歎曰<lb/>
<pb n="KR4d0381_WYG_014-3a"/>
公所謂諫書知無不言言無不盡然每篇不過數百字<lb/>
有他人諄復千言所不到者論命相疏舉崔羣開元天<lb/>
寳理亂之説而申之曰譬猶養身常須慎病不可以覺<lb/>
痛之日始為受病之辰至哉言乎又崔羣所未發者初<lb/>
劾宰相疏簡嚴特甚爭之不勝而猶有拳拳惜國體不<lb/>
敢盡言之意後世臺諫劾大吏掎摭怒罵不遺餘力者<lb/>
可少愧矣詩詞流麗有風致昔王荆公謂公始讀書即<lb/>
以文詞辯麗天下趙忠定鎮成都奉詔編本朝名臣奏<lb/>
<pb n="KR4d0381_WYG_014-3b"/>
議蜀之鉅公李季章兄弟實與論次於公奏篇録之無<lb/>
遺國史稱公善議論其言時政不為激訐故多見推行<lb/>
此數言者足以盡公矣不肖裔孫何足以知之書示後<lb/>
人云爾<lb/>
　　　題察判學士家集後<lb/>
先世子才集十一巻繕冩藏於家子才以詩文豪於熙<lb/>
寧元祐間迨淳熙中研軒程公為之譜其年第其巻訂<lb/>
其述作大槩而惜其器業之未底于成於斯文用力多<lb/>
<pb n="KR4d0381_WYG_014-4a"/>
寄意厚矣去淳熙八十有七年五世諸孫某讀遺編撫<lb/>
而歎曰程公謂子才元祐奏篇論北事效於靖康信然<lb/>
矣抑又諸史論如論晉人以父母之邦委之於劉石輩<lb/>
殘暴戮辱百餘年間無有奮發以生吾中國之氣又安<lb/>
得有竒士哉如論後魏謂中國以禮義文采之腴而飼<lb/>
拓跋之饑此之謂不幸非吾一人之可與魏爭吾必激<lb/>
天下之氣而與魏爭古之善戰者能用天下之氣而巳<lb/>
矣嗟乎安得此語聞於炎紹中興之初乎子才從節孝<lb/>
<pb n="KR4d0381_WYG_014-4b"/>
徐先生游且久其文章雄直雅似節孝今取徐集三詩<lb/>
係家集後而著其説如此<lb/>
　　　題周吉甫雲莊數學後<lb/>
淳祐乙已表兄李改卿問予命於弋陽周雲莊雲莊精<lb/>
於數者也推測良久奮筆書方寸紙遺改卿示予曰丙<lb/>
午高壓棘闈丁未首步蘭宫越明年予叨薦墨又明年<lb/>
予冠禮部異哉周君以場屋雋名歸之山林庸夫以千<lb/>
萬人中不可揣摩之事言於二三年前不可預定之時<lb/>
<pb n="KR4d0381_WYG_014-5a"/>
斯亦竒矣當許我時余不知孰為周君周君不知孰為<lb/>
余也如是而應是安有計較於其間者耶天下之不求<lb/>
而得者類若此耳上蔡先生平生未嘗干人在書局亦<lb/>
不謁執政嘗舉似門人以其未第時感應事且曰萬事<lb/>
皆有命信得命及便不枉却閒工夫費却閒心力至哉<lb/>
斯言予今而後信得命及矣將倚骯髒之門乎抑將上<lb/>
咿嚘之堂乎將為松栢之堅挺乎抑為藤蘿之靡蔓乎<lb/>
繼自今窮不必送巧不必乞大鈞不必問是有命焉周<lb/>
<pb n="KR4d0381_WYG_014-5b"/>
君豈欺我哉<lb/>
　　　又<lb/>
丙午丁未之前余為士人吉甫言余且叨第癸丑甲寅<lb/>
余為教官吉甫言余且得召乙卯丙辰余入館吉甫言<lb/>
余且歸嗟乎余不能隠居求志顧以其身溟涬於風波<lb/>
間䑕肝蟲臂惟其所遭一何愚也吉甫亦鄉里人耳乃<lb/>
以其術坐策余之成敗燭照龜卜無言不酬又何神也<lb/>
余事無足言者嵗行既周又見午未余之鄉黨朋友皆<lb/>
<pb n="KR4d0381_WYG_014-6a"/>
且奮躍功名之會吉甫其為余遍訪而精攷之得其人<lb/>
則以告余可也荆公云久諳郭璞言多驗老比顔含意<lb/>
更疎祗欲勒成方士傳借君名姓在新書謹以為贈戊<lb/>
午再題<lb/>
　　　題趙徳亮詩論後<lb/>
著雍困敦之嵗青陽載熙積隂驟霽玩芳病叟讀易至<lb/>
未濟終焉而廬山趙徳亮逺以其刪詩要論来叟扶病<lb/>
讀之撫而嘆曰深乎徳亮之為是書也其援据精故其<lb/>
<pb n="KR4d0381_WYG_014-6b"/>
説辨其感慨極故其味長或曰鄭康成以三禮箋詩儒<lb/>
者未之許也今君以春秋評詩可乎余應曰不然詩春<lb/>
秋皆史也序之言曰國史明乎得失之迹以春秋評詩<lb/>
詎謂不然六經惟詩春秋當自其變者觀之康衢之謡<lb/>
虞廷之歌果詩之本始乎詩之興也諒不於上皇之世<lb/>
先儒有是言矣達事懐舊俗詩之所為作也君著詩論<lb/>
以為仲尼刪詩於魯哀公之十一年而作春秋於十四<lb/>
年其事相因不偶然也謂非自其變者觀之乎是故觀<lb/>
<pb n="KR4d0381_WYG_014-7a"/>
風者不徒觀之周南召南觀于豳風下泉之思可也觀<lb/>
雅者不徒觀之文王大明綿觀于蕩之傷旻之閔可也<lb/>
觀頌者不徒觀于猗那清廟觀于正考父之猶能存商<lb/>
季孫行父之猶請命于周可也否則成湯高宗㣲子之<lb/>
云為文武成康周召之規制豈如弁髦而因以敝之蓋<lb/>
人心之全經與天壤相敝也詩之興非世變云乎哉詩<lb/>
之存獨世變云乎哉變在彼不變在我故曰發乎情民<lb/>
之性也止乎禮義先王之澤也又曰皓天不復憂無疆<lb/>
<pb n="KR4d0381_WYG_014-7b"/>
也千嵗必反理之常也四始之孰是孰非大序之為得<lb/>
為失糟粕而已齊魯韓毛束髙閣獨抱遺經究終始於<lb/>
是藏之名山以待後之學者足矣昔孔氏作春秋九月<lb/>
而成卜之得陽豫之卦未知刪詩之後卜之得何卦也<lb/>
君如通其説嘗試以語我来<lb/>
　　　書洙泗裔編後<lb/>
論語家語孔叢子皆孔氏家書也而有粹駁之不同家<lb/>
語駁於論語孔叢子又駁於家語蓋更春秋而戰國戰<lb/>
<pb n="KR4d0381_WYG_014-8a"/>
國而秦漢孔氏之家學其亦與世道相為升降也耶家<lb/>
語自安國撰次當孝成時其孫愆上書自言而不得立<lb/>
至魏王肅始得之孔子二十二世孫猛而後傳焉孔叢<lb/>
子至本朝宋咸始著明其書朱文公詆其鄙淺不列諸<lb/>
子之數嵗在戊寅某讀書山中感時撫事悼斯文興䘮<lb/>
之不可期適架上抽取孔叢子書讀之因摘雅正不繆<lb/>
於聖人者抄為此編且附所見於逐段之下因竊自歎<lb/>
於吾夫子受罔極之恩則夫誦其詩讀其書可不尚論<lb/>
<pb n="KR4d0381_WYG_014-8b"/>
其世乎乃併考沂水侯以降出處世次之本末遂為之<lb/>
説曰嗚呼世變之推移可畏哉自春秋戰國以逮秦漢<lb/>
先聖子孫閲歴多矣鮒為陳涉博士而子建不肯仕莽<lb/>
朝覇辭三公而光附王氏當世道將更與其革命之際<lb/>
其於為人賢不肖何如也其處平世則僖之堅剛季彦<lb/>
之直清亦可以見其先人矣東漢以後迄有唐徒聞封<lb/>
爵之號而其人不少槩見焉嗚呼世變之推移可畏哉<lb/>
　　　跋孝女記<lb/>
<pb n="KR4d0381_WYG_014-9a"/>
洎灘孝女記者余友李君士會纂輯孝女饒娥事實之<lb/>
所作也吾邑之忠臣孝子史不絶書先唐而後則孝娥<lb/>
之為烈也自唐元和盛際柳河東以至我朝乾淳宿儒<lb/>
慈湖黙齋諸公發揮盡矣其間疑悞之辨則此書詳焉<lb/>
大槩古今人之稱娥者或稱其當時哭死或述其終身<lb/>
不嫁而死死不死未足為娥輕重也娥豈茍生也哉慷<lb/>
慨殺身者易從容就義者難娥雖未嘗接學士大夫之<lb/>
緒言而天典民彛固有不學而知者矣李君獨旁捜而<lb/>
<pb n="KR4d0381_WYG_014-9b"/>
廣記之以其終身不嫁者為是而謂其即死者為非又<lb/>
復詳訂以伸其説且復有取於朱文公愛重沙随之辨<lb/>
説正猶離騷序語中重惜靈均之事壹欝而不得伸於<lb/>
當年者又晦昧而不見白於後世也然則洎灘一汨羅<lb/>
也饒娥則女中之三閭大夫也死不死未足為娥輕重<lb/>
也某幼孤先夫人執誼訓子其葬也實鄰孝祠每拜慈<lb/>
塋瞻望岑蔚為低徊不能去竊於是編有感焉李君該<lb/>
洽博雅事事求是於前史舊聞遺事多所辨證是編尤<lb/>
<pb n="KR4d0381_WYG_014-10a"/>
有關於名教讀者不宜草草故以愚説附著之嗚呼臣<lb/>
之忠猶子之孝以娥之事觀之死易不嫁難耳唐之亡<lb/>
也不嫁者惟司空表聖一人而已嗚呼<lb/>
　　　題李秋山家傳後<lb/>
余讀秋山家傳慨今懐昔竊於韓退之之詩陸士衡之<lb/>
賦有感焉余與秋山皆番陽人定交於館學余自校中<lb/>
秘書以致貳成均長儀曹秋山聲名在太學日杲月耀<lb/>
間過余深留苦語瑰絶竒偉正大忠切余所畏也退之<lb/>
<pb n="KR4d0381_WYG_014-10b"/>
之詩曰我年二十五求友昧其人哀歌西京市始與夫<lb/>
子親前日之交秋山以之秋山擢巍科紆泮綍濯朝纓<lb/>
飛翰藻及鯨波没頂交游風雨散余卧軒中秋山獨一<lb/>
訪生死相與懷傅燮之悲雪袁安之涕仰林俯壑若不<lb/>
忍别别踰五年人已千古陸士衡之賦曰仰堂構之顛<lb/>
悴閔城闕之丘荒親彌懿其已逝交何戚而不忘今日<lb/>
之哭秋山以之雖然退之以唐儒當風雲變化之時士<lb/>
衡以吳士有桑梓悠曠之感二公所歴要自不同而吾<lb/>
<pb n="KR4d0381_WYG_014-11a"/>
二人兼之悲夫將𦵏萬敵以家傳示余若將扳余銘者<lb/>
余噤齦久矣君之所立宜有全傳萬敵所序一皆實録<lb/>
世世萬子孫文獻足徵也憶昨余自館中觸口語去國<lb/>
出宿湖寺言者在臺邏者在門太學生袖詩湖隂餞余<lb/>
者以百數君之詩云世事從来易荆棘人生樂處在山<lb/>
林所謂哀而不傷怨而不怒者世變之積有自来矣君<lb/>
為飛仙余猶留滯青門曉露東陵淡日間耶<lb/>
　　　題太傅北平莊武王家傳後<lb/>
<pb n="KR4d0381_WYG_014-11b"/>
右唐太傅北平莊武王家傳二巻二十一世孫某採前<lb/>
史修成一編惟先王勲徳在前朝贊述在史官其子孫<lb/>
無敢以擬議為也然自唐南唐至本朝閲代者三自貞<lb/>
元乙亥至于今丁亥閱年者四百九十有二矣某不幸<lb/>
當本朝傾覆中華淪陷悲宗社之陵夷愧祖風之軼墜<lb/>
悼徃謀之不臧傷後咎之誰執昔韋𤣥成詩責躬而述<lb/>
綏殷傅楚之前勞庾子山賦哀江南而叙承周佐漢之<lb/>
舊績所感而起固所以為書也書成誦黍離之三章而<lb/>
<pb n="KR4d0381_WYG_014-12a"/>
流涕以識其後云彊圉大淵獻季春中澣前二日<lb/>
　　　題程致政鍾夫人誌文後<lb/>
先朝以孝理天下舉人父母耆年拜官或以熙成或以<lb/>
慶典恩施厚甚徳夀稱慶之詔曰惟羣工百姓夙依於<lb/>
覆育而耆老大夫咸被於甄陶今而仁夀之同躋必也<lb/>
安榮之共保大哉王言教民親愛如此程氏再世䝉恩<lb/>
榮寵赫然亦于其徳而已訥翁盖厚徳純孝人也龎眉<lb/>
皓首氣貌恂恂余嘗館翁門翁嘗與座客言吾壯年葬<lb/>
<pb n="KR4d0381_WYG_014-12b"/>
先人半山每日五更輙走墓下晨省而歸日猶未明坐<lb/>
客咸咨其孝其於鄉黨朋友情誼最隆也鍾夫人了翁<lb/>
先生之同氣有家法母儀諸子亦皆孝謹有西京萬石<lb/>
君之遺風翁與夫人拜命為其次子登進士貢籍也孫<lb/>
時登入太學遭時變不克以功名自奮然當衣冠道盡<lb/>
之餘誾誾師師未嘗改柯易葉而癖于嗜學猶前日楊<lb/>
誠齋每語後生萬里只怕倒却秀才擔子若時登者可<lb/>
保其克負荷矣於是益足以驗其為徳門所積云<lb/>
</p>
<p>
</p>
  </div>
</body>
</text>
</TEI>
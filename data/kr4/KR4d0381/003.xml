<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>碧梧玩芳集巻三</head>
    <p>
<pb n="KR4d0381_WYG_003-1a"/>
欽定四庫全書<lb/>
　碧梧玩芳集巻三　　　　宋　馬廷鸞　撰<lb/>
　　赦文<lb/>
　　　皇帝登寳位赦文首尾詞<lb/>
門下帝王統羣生實任撫綏之寄春秋正五始况承付<lb/>
託之初仰惟先皇丕昭前烈繼序十有三聖光紹寧宗<lb/>
享國四十一年逺㡬仁祖視民若保事帝如臨以江海<lb/>
之量優容羣言以雨露之恩渗漉九有時和屢格敵難<lb/>
<pb n="KR4d0381_WYG_003-1b"/>
坐消日引月長乆於其道蚤朝晏罷遹求厥寧聖躬莫<lb/>
憚于焦勞冲候遂愆于節適興言菲質恭侍宸庭觧帶<lb/>
靡遑所期日間抱弓何及詎意天摧驚聞慿几之言俾<lb/>
奉纘圖之重恪承慈極勤撫多方創鉅痛深且嬛嬛而<lb/>
在疚投艱遺大尤栗栗以弗勝惟天地之徳好生惟祖<lb/>
宗以仁立國矧屬君臨之初政式循覃沛之舊章可大赦<lb/>
天下於戲天付有家傳在予必稽謀而疾敬徳父有天<lb/>
下歸于子惟永念而弗棄基庶能慰六軍萬姓之同心<lb/>
<pb n="KR4d0381_WYG_003-2a"/>
于以答中國四夷之望治尚賴忠賢碩輔文武具僚協<lb/>
濟康功共扶休運布告中外咸使聞知<lb/>
　　徳音<lb/>
　　　烈文仁武聖明安孝皇帝祔廟徳音<lb/>
門下朕永言孝思以當大事於乎皇考維繼序之不忘<lb/>
瞻彼昊天欲酬恩而罔極喪飾三年之紀葬遵七月之<lb/>
彛龜筮告期龍㡛即路天維顯相胥江之波濤不興民<lb/>
靡告勞㑹稽之人徒畢集甫臨真域式迄羨封八翣五<lb/>
<pb n="KR4d0381_WYG_003-2b"/>
重必誠必信千秋萬嵗既固既安吉仗廻虞新宫登祔<lb/>
嗟嬛嬛在疚之日賴蹇蹇匪躬之臣三公在朝力請廞<lb/>
儀之辦護百官承事咸遵命戒之驅馳念雖循儉約之<lb/>
訓言顧寧免繹騷之煩費菆塗載啟京師同陟岵之悲<lb/>
窀穸孔嚴近輔奉因山之役輸勤惟謹趨事敢稽井賦<lb/>
縲囚悉從寛宥岳祇瀆祀咸與封崇亟敷湯網之寛少<lb/>
慰堯墻之見時為舊典匪我私恩於戲唐宗𦵏近橋陵<lb/>
未忘孝敬漢帝魂思沛邑尚議復除知予仰體于遺仁<lb/>
<pb n="KR4d0381_WYG_003-3a"/>
咨爾具敷于徳意<lb/>
　　制<lb/>
　　　皇太子妃全氏立為皇后制<lb/>
門下王位在徳元所以接千歲之統后職聽内治所以<lb/>
形四方之風朕肇總乾綱儀圖坤載文王為世子問安<lb/>
嘗共至於寢門太姒嗣徽音思媚益仰承於京室稟奉<lb/>
慈闈之命延登中壼之賢涓選剛辰誕揚渙號某氏冲<lb/>
嘉而淑茂懿敏而靜專居勤圖史之遵動中環佩之節<lb/>
<pb n="KR4d0381_WYG_003-3b"/>
仰惟聖父謹擇儲妃興懐慈憲之家我之所自出爰得<lb/>
元良之配因不失其親褘褕粲入覲之儀衿帨盛來賓<lb/>
之禮天作之合人無間言而能謙毖自将柔恭有恪寒<lb/>
温親㫖甘之適夙夜期儆戒之成漢觀錫名鍾在太孫<lb/>
之愛唐宫臨澡増益慈皇之歡朕丕紹帝圖敬敷民則<lb/>
怡怡愉愉而奉太后兹惟即阼之初雝雝肅肅而惠宗<lb/>
公端属御家之始矧明揚於親訓仍申諭於𦕈躬謂子<lb/>
事母婦事姑既無違禮男正外女正内當舉上儀加重<lb/>
<pb n="KR4d0381_WYG_003-4a"/>
翟以玉笄範盤螭而金璽式遵隆指茂建鴻名於戲朕<lb/>
承長樂之顔后則佐餕於東内朕奉清廟之祀后則親<lb/>
蠶於北郊關睢有正始之基葛覃為節用之本順隂陽<lb/>
之義則家理侔天地之行則物宜胥示化原永綏福履<lb/>
可<lb/>
　　　與芮特授中書令制<lb/>
門下朕丕惟叔父追仰先皇兄弟孔懐素篤同生之愛<lb/>
禮儀既備茂宣徃送之勤穆陵届竣事之期慈極促報<lb/>
<pb n="KR4d0381_WYG_003-4b"/>
功之典欲酬使範宜峻朝章襄徳第勞邦彛未之有改<lb/>
先意承志親命不得而違式隆專席之榮具諗垂紳之<lb/>
聽具官某躬全明徳地極茂親一體先朝符開元羽翼<lb/>
之頌示儀宗室陶周南信厚之風藩衛尊强磐維鞏固<lb/>
迪維冲子克紹慶基文帝應大横初協纘圖之兆元王<lb/>
為季父實依秉徳之陪瞻望軒臺肇營禹㑹永言孝思<lb/>
孝思維則何勝陟岵之悲因心則友則友其兄恪赴在<lb/>
原之急念昔歡承於棣蕚乃今愴奉於菆塗反也如疑<lb/>
<pb n="KR4d0381_WYG_003-5a"/>
遽不陵節龍輴鳳翣初就因山之形玉座黄陵載迄羨<lb/>
封之役其儀不忒而哀有餘若稽秀邸之親賢克奉阜<lb/>
陵之襄事嘗以紫㣲令之重兼為大父行之華盖雖天<lb/>
下之達尊勿替先王之敬典増隆巖石申衍圭畬惟三<lb/>
省長官之罕除盖中興百年而再見夙稱華重允極褒<lb/>
崇於戲同姓之國五十三周尊康叔中書之考二十四<lb/>
唐重汾陽邦家有榮古今鮮儷願膺茂渥永介繁禧可<lb/>
　　　與芮特授武康寧江軍節度使依前太師判大<lb/>
<pb n="KR4d0381_WYG_003-5b"/>
　　　宗正事嗣榮王加食邑實封制<lb/>
門下朕初紹丕圖恪遵慈訓棠棣孔懐之愛仰體先皇<lb/>
行葦内睦之仁孰加叔父摭紹熙一時之令典有憲靖<lb/>
雙節之殊褒友則因心昔未酬於素志言猶在耳今爰<lb/>
属於𦕈躬如對咫顔用孚羣聽具官某暉聫皇極徳重<lb/>
宗磐元王帝弟之最尊多閲義理河間宗室之大雅獨<lb/>
備温仁厚叙親賢時維昭考聳民瞻之赫赫莫重建旄<lb/>
訓公族之振振有華襲爵式相好矣禮亦宜之粤予宅<lb/>
<pb n="KR4d0381_WYG_003-6a"/>
恤之初追感盡倫之義求而弗得望而弗至惡乎用情<lb/>
敬其所尊愛其所親庶幾達孝况承治命具有舊章是<lb/>
用端䇿㳙辰揚庭渙號衮衣赤舄仍冠公槐夀甲琱戈<lb/>
加崇將鉞舊組不移於洋水新麾増煥於雲安順考邦<lb/>
彛三公進兼兩鎮特優宗老累朝曽不數人併衍爰田<lb/>
申陪真食敢云馭貴惟以篤親於戲稽漢制之兼郡連<lb/>
城用彰殊禮慨唐宗之大衾長枕能不愴懐式介蕃釐<lb/>
以綏茂渥可<lb/>
<pb n="KR4d0381_WYG_003-6b"/>
　　　賜告口宣<lb/>
有勑統紹先皇恪承遺訓行尊叔父式茂殊褒兼兩鎮<lb/>
以升華肅羣工而誕告對揚前烈祗服明緡<lb/>
　　　與懌特授保寧軍節度使制<lb/>
門下朕丕承聖緒厚睦天枝封同姓以旂式嚴周典建<lb/>
諸王為輔益廣漢恩眷言秀邸之宗英上系昌陵之祚<lb/>
嗣仁先篤近愛必惟親况資厯之既深孰褒揚之可後<lb/>
登于齋鉞渙以明綸具官某徳度粹夷才猷膚敏髙陽<lb/>
<pb n="KR4d0381_WYG_003-7a"/>
苗裔紛其有此修能河間詩書卓爾近乎大雅頃繇帝<lb/>
胄服在官聫立朝推中壘之簡㢘事上極汝陽之謹潔<lb/>
黟水之民康乂浙河之使光華已躋郎秩之榮斯陟戎<lb/>
班之峻留朝列邸又閲再朞朕鑒在角弓庇懐葛藟厥<lb/>
有彛憲以旌九族之親豈無他人難比諸姬之近特加<lb/>
異數固匪私恩是用輟自承流寵之植屏十連為帥超<lb/>
居上將之元百世不遷永毖大宗之祀優游壽館衍拓<lb/>
真畬於戲人道尊祖故敬宗天道好謙而惡滿親之欲<lb/>
<pb n="KR4d0381_WYG_003-7b"/>
貴有如爾祖憲靖之賢高而不危尚服先朝淳熙之訓<lb/>
肅聴朕教追孝文人可<lb/>
　　　賈似道依前太傅右丞相兼樞宻使加食邑制<lb/>
門下朕祗遹寧考率由舊章惟王發政施仁續周家忠<lb/>
厚之脉命相布徳和令輯漢書寛大之文董時官修繄<lb/>
我宰輔裁成義類等百世莫之能違謙避恩徽以三公<lb/>
不易其介肆陪井賦敷錫渙綸具官某宏材周事物之<lb/>
幾微粹學洞古今之源委讀書不讀律欲致君於堯舜<lb/>
<pb n="KR4d0381_WYG_003-8a"/>
之隆治法與治人常慨世於周秦之敝以勤勞穆天縡<lb/>
以公恕秉國鈞四方既平念昔搶攘而非甚有紀百度<lb/>
維正及今閒暇而屢省乃成禁罔闊則寧漏於吞舟經<lb/>
制定則靡容於亡楫謂魚麗法度缺矣不幾小雅之盡<lb/>
隳若行葦福禄成焉盖本我家之世積信令皎如日月<lb/>
寛條沛若江河上紀先朝式至今日乃光烈考聖謨洋<lb/>
而嘉言彰予臨兆民厯年多而施澤乆前為律後為令<lb/>
小作紀大作綱洽民心而不犯有司式顯有虞氏好生<lb/>
<pb n="KR4d0381_WYG_003-8b"/>
之徳宣主恩而建立明制是資仲山甫將明之材總齊<lb/>
悉上於羣書褒賞宜申於絶席一成而不變既昭昭象<lb/>
魏之垂三命茲益共顧懇懇師垣之避凛莫踰于素守<lb/>
姑申衍於真畬庶㡬表大臣興謙崇遜之風可以厲人<lb/>
心立經陳紀之外於戲六典之建為民極爾尚式時周<lb/>
公一夫不獲曰予辜時則有若伊尹勉攄素學儷美古<lb/>
人翳我宗工奚煩多訓可<lb/>
　　　口宣<lb/>
<pb n="KR4d0381_WYG_003-9a"/>
卿寅亮天工綜裁邦憲維師避寵姑曲徇於一謙成渙<lb/>
疏恩兹申陪於多井祗承茂眷永翊丕基<lb/>
　　　同知樞宻院事葉夢鼎除参知政事制<lb/>
朕以眇質初紹鴻基天全付有家孰堪多難王圖任共<lb/>
政無若舊人乆協贊于機籌宜晉陪於宰籍式彰枋用<lb/>
乃播綸言具官某識洞萬㡬道該衆妙簡知聖考貽厥<lb/>
燕謀初建儲闈訓于舊學属抱遺弓之痛具宣奉瑁之<lb/>
勤佐佑冲人罔負先皇之顧託鎮定大事欲紹前哲之<lb/>
<pb n="KR4d0381_WYG_003-9b"/>
聲猷終仰丕成以光初政稽用師言之錫聿參台路之<lb/>
元永建乃家藉垣墉之保以輔台徳資羽翼之良朝有<lb/>
老成國其康乂噫堯在萬世孰能慰羮墻之思舜欽四<lb/>
隣其必賴股肱之助顧惟宿望奚徯多辭可<lb/>
　　　簽書樞宻院事姚希得除同知兼參政制<lb/>
朕未有艾率昭考以繼猶王用丕欽圖舊人而共政晉<lb/>
貳三軍五兵之本併參一日萬㡬之繁乃播綸言式彰<lb/>
枋用具官某徳全方大望著顒卬參帷幄之謀先帝早<lb/>
<pb n="KR4d0381_WYG_003-10a"/>
加於大用偉衣冠之侍冲人尚及於從游悵杞國之悲<lb/>
摧悼周家之降割敬保元子克酬𢎞濟之言敷求哲人<lb/>
不負維艱之託迪惟初服式仰丕成邊尚宿師朝方莅<lb/>
政徹彼桑土孰先事以綢繆莫予荓蜂疇後患之懲毖<lb/>
宜資賢老周緝化幾臣人顯哉必嘉謀嘉猷之入告孺<lb/>
子王矣惟立政立事以自今可<lb/>
　　　太常少卿湯漢特授起居郎兼職仍舊制<lb/>
朕初承基緒渇想典刑戲言出於思立之史佚舊學遯<lb/>
<pb n="KR4d0381_WYG_003-10b"/>
於野顯乃甘盤具官某造詣宏深操守純固慷慨望古<lb/>
志獨得於幽尋博雅通今道固期於兼善昔予㓜學夙<lb/>
得良師首陪翊善之講明繼簉承華而衛翼起商芝之<lb/>
隠乆矣從游却齊蒿之邪引之當道兹予臨莅遲汝歸<lb/>
來動則左史書必纂言於玉陛學為王者事尚卒業於<lb/>
金華細聽嘉猷以裨初政可<lb/>
　　　守太府卿兼國史史季温特授起居郎制<lb/>
朕光履基圖樂親耆艾武帝問治道蒲輪甫起於申公<lb/>
<pb n="KR4d0381_WYG_003-11a"/>
成王無戲言桐葉豈書於史佚登而鴻碩立我螭階具<lb/>
官某蚤以蜀珍見推國器越在外服既茂著于嘉庸立<lb/>
乎本朝亦峻登於顯序山林獨往松栢後彫粤予纂紹<lb/>
之新還爾班行之舊可使耆老大夫之乆次實為典刑<lb/>
宿士之超遷天子有史官宻賴繩愆而糾繆春秋書大<lb/>
事庶㡬廣記而備言毋憚直前是為報上可<lb/>
　　　朝請郎守御史朱貔孫特授右諫議大夫制<lb/>
朕纂紹基圖恢張言路採蘇軾封章之語以厲憲臣有<lb/>
<pb n="KR4d0381_WYG_003-11b"/>
陽城伏閤之風斯為諫長甫頒親筆亟下除書具官某<lb/>
正論回天忠氣貫日粤受知於穆考俾重列于緊官詰<lb/>
當道之豺臺綱甚聳灌託社之鼠宫省為清本聖主之<lb/>
可為忠言亦直臣之不畏强禦昉新臨聽式廣咨詢闢<lb/>
門達聰方導人而使諫明目張膽豈有責而不言惟諫<lb/>
省虛常侍以弗除故上坡自雜端而徑陟内箴王闕外<lb/>
儆官邪爾乃慎則有嘉謀其惟入告予其懲而毖後患<lb/>
無使拚飛可<lb/>
<pb n="KR4d0381_WYG_003-12a"/>
　　　朱應元除右正言兼侍講制<lb/>
法筵第一義已高攀檻之風諍臣有七人亟晉伏蒲之<lb/>
選允為異擢匪直序遷爾篤實恢閎剛方沉毅對仗蚤<lb/>
聞於獨擊時論翕歸乘驄更喜於重來風稜愈勁奚獨<lb/>
烏臺之振職徑從騎省以升班輸禁闥之忠有猷則告<lb/>
侍細氈之講非道不陳汝宜戒於面從朕方引以自近<lb/>
事聖君者無諫奚取荀卿之言惟大人能格非盍體孟<lb/>
軻之訓愈増諒節益簡清衷可<lb/>
<pb n="KR4d0381_WYG_003-12b"/>
　　　梁椿選除右正言兼侍講制<lb/>
察事行馬外蚤聞對仗之彈拜疏延英門聳觀伏閤之<lb/>
諍葢欲措朕躬無過之地是必資天下敢言之人以爾<lb/>
秉心端夷植學醇正昔褰裳以去良由魑魅嘯凶之時<lb/>
迨峩冠而來竟行獬豸觸邪之事首除貪濁務戢奸回<lb/>
不為御史必為諫官葢酬夙望今之小坡古之遺補匪<lb/>
直序遷仍晉侍於細氈靡憚攀於折檻名將留逺職在<lb/>
格非今得正人豈待著諍臣之論後有良史當續書諫<lb/>
<pb n="KR4d0381_WYG_003-13a"/>
苑之篇可<lb/>
</p>
<p>
</p>
  </div>
</body>
</text>
</TEI>
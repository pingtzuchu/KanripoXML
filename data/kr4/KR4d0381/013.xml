<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>碧梧玩芳集巻十三</head>
    <p>
<pb n="KR4d0381_WYG_013-1a"/>
欽定四庫全書<lb/>
　碧梧玩芳集巻十三　　　宋　馬廷鸞撰<lb/>
　　題跋<lb/>
　　　恭題祖宗御容及從祀功臣下方<lb/>
臣謹按國朝故事内中天章閣有神御畫像太常寺明<lb/>
勲崇徳之閣有從祀圖形尊奉表章朝有令典然自昔<lb/>
三皇五帝焜燿蜀室禮樂羣英彪炳晉祠又皆列在偏<lb/>
方下國仰惟帝興王成登三咸五其功徳如日在天容<lb/>
<pb n="KR4d0381_WYG_013-1b"/>
光必照明良胥會山川出雲其精神如水在地鑿井必<lb/>
泉臣是用稽考典故摹成四軸安奉于拱極堂每以歲<lb/>
之開基節恭行朝拜禮臣某拜手謹書<lb/>
　　　恭題董氏所藏仁宗御書刑政二字下方<lb/>
臣讀彭城陳師道文能言神文聖武仁孝皇帝在位四<lb/>
十餘年獨留神翰墨乃帝王之懿範来世之偉文當時二<lb/>
府百吏内外宗姻下逮近習莫不好書以為盛事今觀<lb/>
宸翰所賜刑政二字則一肆筆而不忘國家要務匪直<lb/>
<pb n="KR4d0381_WYG_013-2a"/>
侈竒觀示雅玩而已然則師道淺之乎知聖人矣臣謹<lb/>
按國史帝在御之三十一年為皇祐五年癸巳三月親<lb/>
試舉人蓋是歳始改四歳一舉為間歳周王夀考遐不<lb/>
作人嗚呼盛哉若刑政國家之要務則又每見於聖人<lb/>
之書其年八月詔舉賢良制䇿曰朕纘承越二紀未嘗<lb/>
私一喜怒以䙝刑賞又曰王政之急在知人齊俗務本<lb/>
阜財子大夫詳著之然則刑政二字或以之策賢良或<lb/>
以之賜臣下良有以見聖心拳拳不少置四十年太平<lb/>
<pb n="KR4d0381_WYG_013-2b"/>
之盛有自来矣其明年改元至和臣五世祖先臣遵以<lb/>
言事官入對極言唐天寳治亂事迹帝為嘉納對近臣<lb/>
亟稱之實同一時云董氏五世孫觀既建閣寳藏七世<lb/>
孫更生以經術擢髙科改秩調縣宰以歸處之泰然殊<lb/>
有祖風年月臣某書<lb/>
　　　恭題從官宅進思堂宸翰<lb/>
恭惟國家駐蹕吳會東南旗蓋應運中興太紫圓方侔<lb/>
天作制承平百年官府寺第固已粲乎隠隠各得其所<lb/>
<pb n="KR4d0381_WYG_013-3a"/>
矣爰自紹興給降御前錢造府以居執政乾道闢懐逺<lb/>
驛基以處臺諫而從臣官舍未有攸居國史無述焉景<lb/>
定四年秋從官宅始成其明年夏權禮部尚書臣某言<lb/>
臣待罪春官幸得與諸臣割宅而居則又為之規隙地<lb/>
築室三楹欲於自公退食之際修進思盡忠之事臣敢<lb/>
昧死請進思堂三大字示臣子竚瞻秉心宣猷永照無<lb/>
極奏函朝入天筆夕頒奎章聖藻日月並明璇榜雲楣<lb/>
丹雘無色諸臣拜手稽首仰瞻神文相與言曰思之義<lb/>
<pb n="KR4d0381_WYG_013-3b"/>
大矣哉臯陶禹之在虞廷也其贊贊日思其孜孜日思<lb/>
周公兼三王施四事孟子兩以思言之荀林父覇國之<lb/>
臣也其進思盡忠則仲尼取而列之經以為萬世臣子<lb/>
事君之大訓凡士自一命以上莫不職思其憂而侍從<lb/>
者論思獻納之臣也先正司馬温國文正公光因辭副<lb/>
樞論國事而曰臣於未受命則猶從臣也於事無所不<lb/>
可言者古之為從臣蓋如此彼有便文自營而謂君子<lb/>
思不出位者偷也玩歳愒時而謂天下何思何慮者妄<lb/>
<pb n="KR4d0381_WYG_013-4a"/>
也若夫憧憧徃来朋從爾思而所營不過乎患得患失<lb/>
之間則其於為人賢不肖何如哉詩曰倬彼雲漢為章<lb/>
于天淵哉堯文丕天之大律也又曰上帝臨汝無貳爾<lb/>
心論思之臣其勉之臣等謹奉宸翰刻之琬琰因併著<lb/>
其語于下方以風示同列云<lb/>
　　　家藏御製御書詩恭䟦<lb/>
臣景定壬戌以國子司業兼翰林權直明年癸亥以中<lb/>
書舍人陞兼直學士院故事經筵侍從官詞臣遞宿玉<lb/>
<pb n="KR4d0381_WYG_013-4b"/>
堂其後浸弛臣僚寓宿輒稱疾不入臣之為詞臣也恪<lb/>
遵舊制又明年甲子朝廷亦申嚴國典夏六月丙辰臣<lb/>
入直申時中官李忠輔傳㫖錫臣金香酒肆瓶新荔枝<lb/>
五百顆蓋異恩也臣即援詞苑舊比具短表奏謝翼日<lb/>
遂有宸章之賜自是七月而星文示變玉色弗怡十月<lb/>
而先帝棄羣臣矣是詩也聖作之絶筆也嗚呼痛哉臣<lb/>
衰老病卧山中感世運之變遷悼斯文之湮晦顧瞻玉<lb/>
堂如在天上而遯身逃難之餘河漢天章六丁護持紙<lb/>
<pb n="KR4d0381_WYG_013-5a"/>
敝墨渝金聲玉振臣輙裝褫寳藏臣家崇奎之閣因恭<lb/>
誦宸篇詩賜易簡之句而重有感焉本朝三百餘年崇<lb/>
儒右文寵嘉詞臣賜以聖製始于熙陵賜學士蘇易簡<lb/>
而臣被遇穆陵實終之天將䘮斯文也遺音絶響殆止<lb/>
于斯天之未䘮斯文也回瀾啟秀尚未可期臣之子孫<lb/>
其為臣寳之癸未八月中秋後四日庚子孤臣某百拜<lb/>
恭書<lb/>
　　　書程剛愍節恵録後<lb/>
<pb n="KR4d0381_WYG_013-5b"/>
死節豈易言耶余生晚不及從鄉先生講聞剛愍程公<lb/>
之烈矣雖然國史所書焉可誣也謹按國史欽宗皇帝<lb/>
實録靖康二年二月乙酉大風折木金人以金銀不足<lb/>
遣人来取提舉官以下八人受約束户部尚書梅執禮<lb/>
侍郎陳知賢刑部侍郎程振給事中安扶同見金帥金<lb/>
帥責以金銀不足曰胡不取之于民四人同辭對曰今<lb/>
國破主辱臣民皆願前死雖肝膽不計也于金繒何有<lb/>
哉顧誠無以塞責金人大怒問官長安在欲加罪振恐<lb/>
<pb n="KR4d0381_WYG_013-6a"/>
梅執禮坐之遽前曰皆官長也金人不勝忿以次殺之<lb/>
又按國史四朝列傳陳亨伯梅執禮程振以下六人同<lb/>
傳而史臣繫之曰斯四人者所遭不同至于不求生以<lb/>
害仁而殺身以成仁則同也建炎中興褒表崇贈暴其<lb/>
忠于天壌宜哉嗚呼死節豈易言耶國史所書焉可誣<lb/>
也剛愍之孫及拳拳以發揚先烈為志余為史官嘗盡<lb/>
窺金匱石室所藏因為表而出之<lb/>
　　　跋蓮城扞寇始未<lb/>
<pb n="KR4d0381_WYG_013-6b"/>
余讀蓮城扞寇録撫巻而歎曰米侯之為烈也小邑寡<lb/>
民財殫力痡内之為赤子外之為龍蛇顧方﨑嶇寄百<lb/>
里之命於其間賊佹得之矣修我戈矛與子同仇萬金<lb/>
良藥扶傷補敗朝歌之攘却中牟之拊循二者兼之余<lb/>
意其人必魁梧竒偉及監州池陽余從箳篂間見之儒<lb/>
者也盖孔子曰儒有忠信以為甲胄禮義以為干櫓者<lb/>
吾于米侯亦云<lb/>
　　　題洪厚齋行狀後<lb/>
<pb n="KR4d0381_WYG_013-7a"/>
余家與洪氏有連從曽伯祖老山翁客惠敏二文公門<lb/>
晚嵗與文敏公相與尤厚以故二公文字余家藏略備<lb/>
厚齋又余所舊識其殁也能中以鄉貢進士李君之狀<lb/>
扳余一言余病眊不能言竊嘗讀野處之誌景韋也首<lb/>
以重厚目之而銘之曰犖犖其質肫肫其仁橓也修飾<lb/>
保家之珍景韋者郢倅君名述而橓者景韋之子也然<lb/>
則厚齋之為厚也久矣誠能増而髙浚而深犖犖肫肫<lb/>
者累世如一日則厚齋已無愧於景韋而能中可以為<lb/>
<pb n="KR4d0381_WYG_013-7b"/>
橓矣洪氏之澤未艾也文敏豈欺我哉<lb/>
　　　題西磜祝君墓誌後<lb/>
西磜之曽祖姑實為韋齋朱公之夫人配徳娠賢是生<lb/>
文公為千載儒宗然公之所以叙母徳者四仁厚端淑<lb/>
而已然則端淑固祝氏世徳也其有後也宜哉吾友曹<lb/>
清父此文辭直而事整余亦識西磜者故書其後云<lb/>
　　　題徐雲翔先述後<lb/>
余自咸淳壬申謝病奉祠歸故廬川㝠谷湮蘭沉蕙死<lb/>
<pb n="KR4d0381_WYG_013-8a"/>
里中隠君子徃徃遷謝而雍容篤厚號稱鄉丈人者率<lb/>
多摧殞余為驚呼絶嘆故親友徐君之子雲翔載其先<lb/>
徳若將望余詞而託焉以永君于無窮君祖擢儒科世<lb/>
學有傳子冠里選義方有教其家則源逺流長其人則<lb/>
金渾玉璞雲翔之述無曼言侈辭父詔其子兄語其弟<lb/>
藏之深固之宻叙世家者不假外言書實錄者無取浮<lb/>
説彪之傳不必引重於父黨揚子雲鎮之碑不必勒銘<lb/>
於先友袁髙諸公也雖然君山林士予與有連雲翔所<lb/>
<pb n="KR4d0381_WYG_013-8b"/>
為請歟問其𦵏曰未也有一日而訊青烏吾之𦵏易耳<lb/>
無一言以信黄壌我且先葬而客或謂予周益公晚居<lb/>
平園杜門掃軌題序滿巻軸其鄉人有黄柟者歐陽彛<lb/>
者曽昌詩者咸以先誌乞言於公於其所知蓋不屑屑<lb/>
辭也尚憶淳祐經界時余猶及識君於鄉大夫之席所<lb/>
謂雍容篤厚為鄉丈人者非耶昔之言傑顛遜綿之理<lb/>
者歸徳於徐由雲翔之述觀之君亦遜矣徐其綿乎詩<lb/>
曰夙興夜寐無沗爾所生雲翔勉之書曰雖無老成人<lb/>
<pb n="KR4d0381_WYG_013-9a"/>
尚有典刑余無所得於斯文也姑就其如周公者<lb/>
　　　書張氏祠記後<lb/>
張應文應斗應瑞兄弟建祠於鄉之通元觀以祀其先<lb/>
人居士公先友愚齋胡公記之援据精詳詞義嚴正可<lb/>
以垂不朽矣張氏兄弟復扳予一言余讀歐公集古録<lb/>
唐總章中絳州龍興宫有碧落尊像篆文刻其背世傳<lb/>
以為碧落碑唐孝子李訓誼譔訓誼為親造石像者也<lb/>
碑文成未刻有二道士請刻之刻成化為二白鴿飛去<lb/>
<pb n="KR4d0381_WYG_013-9b"/>
世咨嗟其孝感以為美談自今觀之通元觀一龍興宫<lb/>
乎居士祠一碧落碑乎龍虎雲雷之迹其鴿飛之祥乎<lb/>
然則張氏兄弟可以匹休李氏矣恨予非歐公耳盖應<lb/>
文兄弟孝慈友恭粹然可挹於建祠也其弟斗若瑞則<lb/>
曰吾兄之謀也吾敢不從於施田也則曰吾兄之業也<lb/>
吾敢不紀居士恂恂徳人也有子如此可嘉也世無歐<lb/>
陽公孰能補史官之缺而幸有愚齋之記在<lb/>
　　　跋蔡以仁經世厯<lb/>
<pb n="KR4d0381_WYG_013-10a"/>
鄉友蔡兄宿悟神解於康節<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>書翻覆研精以己所到<lb/>
為是槖其書將入閩訪之西山後人求其遺編參合考<lb/>
訂以行於世索書題辭或問季通歴法於文公公曰這<lb/>
都未理會得如今須是也會布筭也學似他了把去推<lb/>
測方見得他是與不是而今某自不曽理會如何説得<lb/>
自古以来無一箇人考得到這處然也只在史記漢書<lb/>
上自是人不曽去攷司馬遷班固劉向父子杜佑説都<lb/>
一同不解都不是然則皇極經世蓋合遷固劉向杜佑<lb/>
<pb n="KR4d0381_WYG_013-10b"/>
之説為一書豈獨自空中樓閣出耶蔡氏多異人異書<lb/>
中郎入吳得論衡每私翫以為談助君豈其苗裔耶然<lb/>
客有嫌之者捜求其帳中隠處得之抱數巻持去丁寧<lb/>
之曰惟我與爾共勿廣也吁何淺哉惟君獨不然此書<lb/>
果遂行於世當語刋書家合二蔡成編用周禮司農康<lb/>
成注例而别之曰先後蔡云<lb/>
　　　跋舅氏南溪翁漁唱集後<lb/>
舅氏南溪翁蚤嵗以文雄稱州里半世挟册走場屋梁<lb/>
<pb n="KR4d0381_WYG_013-11a"/>
鴻之噫唐衢之哭兼有之矣匪直郊寒島瘦而己前輩<lb/>
云詩非能窮人人窮詩乃工殆謂是歟雖然五言如閑<lb/>
煩惱云儲嗣知何日銷兵在幾時秋甲子云事雖關造<lb/>
化責在理隂陽七言如憶襄陽云方城徒峻如平地漢<lb/>
水雖深不是池警催科吏云五月己傷糶新榖三春何<lb/>
忍督新苗此其詩似凛凛乎工部北征道州舂陵之上<lb/>
矣布衣懐當世之憂草茅關天下之責舅氏豈以其身<lb/>
之窮為窮哉寳祐丙辰秋某自冊府罷歸始從南溪得<lb/>
<pb n="KR4d0381_WYG_013-11b"/>
所謂漁唱者讀之因思古之名人才士類得外家文字<lb/>
之秀願深探錦嚢稍竊其流轉圓美之緒餘以不悖乎<lb/>
興觀羣怨之㫖庶他日有為𣲖家如吕紫㣲者推舅氏<lb/>
於豫章公而自附於徐師川洪龜父之流亦一竒事<lb/>
　　　題茂林野叟鳴蛙集後<lb/>
有以茂林野叟鳴蛙集示余者客或見之曰是其鳴也<lb/>
為公乎為私乎余曰止止勿説此吾州鄉書首選也憶<lb/>
昨戊午嵗余弟拔鄉薦君為之首考官括蒼趙和仲也<lb/>
<pb n="KR4d0381_WYG_013-12a"/>
已而皆不奏第余早與和仲同舍晚同堂每聚集間相<lb/>
與道舊問及戊午試闈事必鄭重謝之且以春官失士<lb/>
為不滿和仲曰君知博乎博懸於投初不在得士之進<lb/>
取類如是耳余兄弟衰老不能以文字行世而蛙鳴集<lb/>
舂容大篇齒宿而意新王君年八十所為文無老人衰<lb/>
憊氣七葉貂蟬人人有集自是王家故事而年不及耳<lb/>
余願君築室緑苔碧草清泉白石間裝褫此集置之堂<lb/>
上使孔徳璋諸人見之必曰我以此當兩部鼓吹<lb/>
<pb n="KR4d0381_WYG_013-12b"/>
　　　題汪心齋讀史雜詠後<lb/>
先友林竹溪詠史百篇應葺芷先生袖達安晚丞相丞<lb/>
相大稱賞即以上聞遂簡帝心早典内制晚位九卿聲<lb/>
華赫然聖傳百篇不愧林作議論堅正徃徃過之余欲<lb/>
取林詩相與參訂適為友人趙禹明攜去雖然聖傳是<lb/>
編自可孤行于世否則韞櫝而藏以俟知者雖不必典<lb/>
制為卿可也<lb/>
　　　題樵歌後<lb/>
<pb n="KR4d0381_WYG_013-13a"/>
樵歌者其隠者之趣乎陸龜䝉歌於笠澤而與其童樵<lb/>
史虛白歌於廬山而與其子樵其為歌也或感情而樂<lb/>
江湖之髙或幽憂而哀風雨之危豈纍纍而貫珠乃烏<lb/>
烏而拊缶其要在於不失其隠趣而已此編辭氣筆力<lb/>
昔者魁人鉅儒嘗敬畏之矣摘句之首聫云寧為蘇門<lb/>
嘯莫作華林悔超然有追晉仙而謝吳客之意非龜䝉<lb/>
虛白之流乎抑吾又聞古今善歌者窮隂陽造化之幽<lb/>
㣲皇王帝伯之顯設是伊川樵者之歌也後之樵者尚<lb/>
<pb n="KR4d0381_WYG_013-13b"/>
倚歌而和之<lb/>
</p>
<p>
</p>
  </div>
</body>
</text>
</TEI>
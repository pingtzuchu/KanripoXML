<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>碧梧玩芳集巻二十二</head>
    <p>
<pb n="KR4d0381_WYG_022-1a"/>
欽定四庫全書<lb/>
　碧梧玩芳集巻二十二　　宋　馬廷鸞　撰<lb/>
　　五言古詩<lb/>
　　　館中送鄭著作<lb/>
士為慾心縳蝸牛粘壁枯榮華不盈睫咎責彌八區不<lb/>
有君子人中流誰一壺公懐天台秋夙昔廊廟須南宫<lb/>
接東觀並轡驂天衢幽憂腸内熱慷慨涕濡縷拜疏上<lb/>
虛皇誦言折姦愚肝腦非已物宇宙須人扶恭惟天王<lb/>
<pb n="KR4d0381_WYG_022-1b"/>
聖肯使善類孤一朝擁麾蓋自詭歌袴𥜗黟歙股肱郡<lb/>
新安文物都斯文紫陽翁千載長昭蘇稻苗新進士倚<lb/>
公為播敷繭絲困窮民願公薦蒍于勉哉崇明德歸來<lb/>
誦唐虞<lb/>
　　　皇太子生辰詩三首<lb/>
煌煌炎宋興奕世開燕謀建隆聖人出庚年寳運周祥<lb/>
符帝子生巳月神光流稽首頌儲君昭哉遹嘉猷吹銅<lb/>
協乾陽主鬯彌千秋星暉狼弧低海潤青齊収金輪整<lb/>
<pb n="KR4d0381_WYG_022-2a"/>
鶴駕玉觴侍龍樓無逸能為夀乾乾謹時休<hi>原注壬戌</hi>
蒼龍見天東房駟拱辰北煌煌心星前炳炳天王側休<lb/>
符協乾文正陽毓紫極銅樓藹祥光玉巵奉愉色歡聲<lb/>
沸笙鸞夀齡指箕翼何以祝元良勉哉崇明德學問日<lb/>
就将福禄時萬億永侍帝宸尊重暉照四國<hi>原注癸亥</hi>
正陽毓前星盛事符仁祖仁者夀之基生意一何溥歡<lb/>
愉侍宫庭暉潤彌海宇三朝謹師文寸隂勤惜禹新功<lb/>
鑑銘盤妙用明絜矩嘉賓從商園末僚愧韓愈永言祝<lb/>
<pb n="KR4d0381_WYG_022-2b"/>
儲君重離日常午八表躋春臺萬年受天祜<hi>原注甲子</hi>
　　　用大東萊臨川詩韻示諸兒<lb/>
惠子五車書彼富吾何慊滔滔嵗崢嶸濯濯木荏苒前<lb/>
榮悼虛誇新懦就退斂東鄰有碩師簦篋孰云逺斯文<lb/>
豈終窮小子宜黽勉寒檠炷老膏此興復不淺<lb/>
　　　次韻周公謹見寄<lb/>
十年思美人淵淪抑天飛辛勤種青門竟作抱蔓歸日<lb/>
月老賓送霜露沾人衣沾衣何足云八表籠煙霏<lb/>
<pb n="KR4d0381_WYG_022-3a"/>
空山學仙子滿耳笙簫聴誰知九天上雲扉本不扄度<lb/>
世同御風蓬蓬隨飄零又如芬陀花出火而青青<lb/>
涪翁雪堂仙分誼故不疎投之孤芳篇托根豈云虛報<lb/>
以蟠桃實一嘗千載餘洗髓躡閬苑㳺於物之初<lb/>
射洪髙蹈翁哀歌淚盈盈幽居觀元化悼此嵗月更感<lb/>
遇三十篇讀之慨余情白露號𤣥蟬春日鳴倉庚<lb/>
退之懐桂林藥物珍陸離物情惡衰歇義心感親知我<lb/>
生欠一死不死當語誰與我制頽齡悠悠白雲期<lb/>
<pb n="KR4d0381_WYG_022-3b"/>
　　七言古詩<lb/>
　　　題王氏琴清堂<lb/>
孤桐缺月風露秋夜蟲催織寒颼飀拂牀文字翻葉葉<lb/>
古心埋沒從何求客來洗予箏笛耳清圜琅然散百憂<lb/>
南窻無絃鼓愈淡焦尾有桐棄不収卓哉竒士千載去<lb/>
已矣竒弄萬古休江左諸王孫子儔琴清之堂遺風流<lb/>
飛泉爽籟十二操鏗鏘浮玉鳴天球文王宣父次第作<lb/>
此身還見大雅不収拾書囊雜釣具伴君攜琴隠林丘<lb/>
<pb n="KR4d0381_WYG_022-4a"/>
作詩一為寫竒趣此生此興長悠悠<lb/>
　　　次韻謝潔齋惠春膏紙<lb/>
霜毫秃盡千枝竹銅雀臺荒死潘谷哀哉四寳併成空<lb/>
猶有老崖藤搗玉青錢學士将相科黒頭刺史朱丹轂<lb/>
懐銀早去鎮湖湘掞藻端如起巴蜀天乎嵗晚椓斯文<lb/>
徃徃長吟書短幅雲昏雨暗白龍牋林宻山深紫芝曲<lb/>
鳯樓誰助斧斤修魚網不禁塵土辱我馳家畔楮先生<lb/>
越薄呉腴此粗俗鏗金戛玉新有聲縫霧裁雲豈堪録<lb/>
<pb n="KR4d0381_WYG_022-4b"/>
向來交友文字間矢徃湍奔如撒菽薄材那敢派江西<lb/>
一寸詩腸愁萬斛<lb/>
　　　次韻湯叔遜謝筆墨長句<lb/>
南屏翁斯文千古何終窮清輝靈氣斗牛充我從公家<lb/>
二老話此事寒更支坐燭䟦紅哀哉人琴俱亡天地覆<lb/>
有刀有玉誰錯礲翁今巋然魯靈殿砥柱一葉萬仭中<lb/>
朅來訪我維摩室我起于坐欣迎公驚呼絶嘆吾道厄<lb/>
客卿頴士委蒿蓬竈煤葦管不足用宣城黟水無良工<lb/>
<pb n="KR4d0381_WYG_022-5a"/>
奈何肓卒乘鈍馬欲寫傑作稱詞雄贈公撒雷揮電施敏<lb/>
手餘事渲染文字如飛蟲我生哀傷所欠死十年破硯烟<lb/>
雨濛一朝洗眼獲玉句金膏水碧浸方瞳翰墨塲中身<lb/>
老大期公盛氣晚霞同崢嶸素論猶激烈始信迂儒曲<lb/>
學如發䝉<lb/>
　　　謝呉直卿惠嘉樹篇<lb/>
槐底婆娑生意盡栁邊揺落長年悲殷東陽守徒嗟惜<lb/>
桓大将軍自涕洟不知庾叟江潭賦何似延陵季子詩<lb/>
<pb n="KR4d0381_WYG_022-5b"/>
　　五言律詩<lb/>
　　　次趙二車韻<lb/>
世事真如此勞生何所知功名蟻行磨意氣鵲棲枝于<lb/>
蒍歌偏好歸來賦足師逹人寜自苦天樂更無疑<lb/>
　　　次李改卿韻<lb/>
麗句費敲推清吟出競病日長簡編叢春老蓬蒿徑志<lb/>
士苦憂時髙人思繕性山房讀道書晚花紅艶靜<lb/>
　　　恭進理宗皇帝挽詞<lb/>
<pb n="KR4d0381_WYG_022-6a"/>
仁孝初聞代謳歌早戴虞多能天與聖大度祖同符惻<lb/>
怛欽刑詔嚴恭事帝圖初終兩甲子經逺有宏模<lb/>
典學懐終始熈明四十年立心天地厚接統帝王前舄<lb/>
奕臨雍禮昭囬賛道篇古今惟理大尊號冠瑶編<lb/>
天保惟勤政春秋有復讎園陵初謁漢境土合歸周連<lb/>
海滄波靜長江兵祲収庚申重立極功與建隆侔<lb/>
神冊方增授龍髯遽莫攀千秋思沛邑七月𦵏稽山春<lb/>
暗觚稜影星囬羽衛班寢門如昨日無復待威顔<lb/>
<pb n="KR4d0381_WYG_022-6b"/>
盡拜宸奎賜新編聖訓成孫謀方燕翼龍馭忽遐征四<lb/>
海堯音宻三年舜慕情因山圖固在合應若神明<lb/>
　　　十月二十六日甲子<lb/>
乗雲傷徃嵗甲子又今晨莫唱貞元曲誰為寳慶人<hi>原注</hi>
<hi>前乙酉當寶慶時家弟于是年生</hi>早霜明帶月寒菊艶争春敢睨昭陵<lb/>
栢撝呵有鬼神<lb/>
　　　贈汪泰軒<lb/>
　　　　咸淳辛未汪君對大廷一日羽服訪余固己<lb/>
<pb n="KR4d0381_WYG_022-7a"/>
　　　　警余林下之思矣君輸忠萬言有司報聞余<lb/>
　　　　以漕幕縻之君不可曰吾且扁舟歸謁子陵<lb/>
　　　　無愧色足矣此其視聲利為何如詩以贈之<lb/>
萬言朝鳯闕一笑落漁舟把我葱珩觧從公欵段㳺東<lb/>
來迎羽服西去羡羊裘揮手謝漢使蒲輪公所羞<lb/>
　　　久雨潦漲未巳<lb/>
一雨遂踰月連朝仍徹宵雷公自収麥田父不耘苗時<lb/>
見危垣墮仍聞比屋漂愧無援溺手窮巷有持橈<lb/>
<pb n="KR4d0381_WYG_022-7b"/>
　　　恭進度宗皇帝挽詞<lb/>
四閏臨朝淺羣生被澤深儉勤成禹聖仁孝本虞心漢<lb/>
殿觴稱玉軒湖鼎鑄金龍髯攀不得清血但盈襟<lb/>
道逺年何駛民肥身獨癯寳龜傳聖子玉<graphic n="KR1351" url="https://raw.githubusercontent.com/kanripo/KR-Gaiji/master/images/KR1351.png" mimeType="image/png"/>導宸謨百<lb/>
世尊王度千秋拱帝圖孤臣慙舜輔愁絶望蒼梧<lb/>
　　　荅趙心㳺與梭<lb/>
亦有猗那頌從誰説象賢振振麟趾族煜煜錦袍仙禮<lb/>
樂三雍對神明百世傳王孫何處隠芳草自連天<lb/>
<pb n="KR4d0381_WYG_022-8a"/>
　　　程楚翁訪考亭舊居著閩山集為題其後<lb/>
有客傳吟藳知渠來自閩四書猶在魯六籍不憂秦太<lb/>
史經鄒嶧離騷感楚臣誰知夢奠日曾憶後庚申<lb/>
　　　挽李樓峯<lb/>
萬選膠庠上三長渠觀中端從繡衣使直擬黒頭公柯<lb/>
爛全枰換舟移絶壑空素交與年盡老眼視天夢<lb/>
短槧傳邊警長篇罄畝忠危邦韜晝錦劇盗剪春葱地<lb/>
隔㡬廬舍天憐兩秃翁而今吾後死作傳豈能工<lb/>
<pb n="KR4d0381_WYG_022-8b"/>
　　　挽徐朝奉<hi>原注徑畈先生尊人</hi>
海内嗟遺老諸公表逸民過庭忠訓在攀檻直聲新諫<lb/>
草頻尊主緋花與顯親一門名父子千載慶君臣<lb/>
兒罷金華講翁從林下歸清時伯夷粟愉色老萊衣洛<lb/>
社風流在襄陽耆舊稀瀧岡有名筆字字獨幽輝<lb/>
　　　次韻潔堂五日<lb/>
故國天中節吾儕日暮年愁心菖歜苦悲緒綵絲牽疊<lb/>
雪虛唐賜薰風絶舜絃窮山飣越果醉摘尚凄然<lb/>
<pb n="KR4d0381_WYG_022-9a"/>
　　　挽費潔堂<lb/>
井絡璠璵瑞江干英簜馳萬屯孤宿飽一旅共時危行<lb/>
地嗟蓬轉呼天泣黍離百年公有盡一慟我非私<lb/>
共事咸淳帝俱生嘉定年江湖正寥濶梁楚忽姻連不<lb/>
作武擔掾翻成葛水仙豈忘渠劔閣來閉此荒阡<lb/>
　　　挽陳本齋<lb/>
擢第韓歐上論交澗浦邊聲名寧我後官職遜人先徐<lb/>
廣生多戚龔賓死獨賢拊膺前刼事雪涕大招篇<lb/>
<pb n="KR4d0381_WYG_022-9b"/>
　　　膾程楚翁<lb/>
汗竹丹鉛側空花粉黛中尚懐丞相亮肯署大夫雄有<lb/>
客來今雨誇予邁古風幽情傾不竭𣺌𣺌碧雲東<hi>按此詩永</hi>
<hi>樂大典失載從新安文獻志採補</hi>
　　五言長律<lb/>
　　　恭進明堂大禮慶成詩<hi>并序</hi>
　　　　臣恭聞孝宗皇帝淳熈六年宗祀明堂積雨<lb/>
　　　　頓霽詞臣周必大言曰謂天難諶乃爾易見<lb/>
<pb n="KR4d0381_WYG_022-10a"/>
　　　　謂天蓋髙乃爾易囘蓋不待執珪幣陳犧牲<lb/>
　　　　而景貺固已駢轃矣書之簡䇿至今以為美<lb/>
　　　　談臣恭惟皇帝陛下寅畏寳命嚴恭帝祖乃<lb/>
　　　　卜中辛稱秩元祀宫中齋戒禱晴先夕隂雨<lb/>
　　　　如晦詰旦羣臣奏請宿齋隂霾洞開天日清<lb/>
　　　　晏迄于竣事景氣融明都人衆觀萬口嗟異<lb/>
　　　　格天盛徳同符孝宗臣以疎庸䝉恩兼掌内<lb/>
　　　　外制齋宿之夕伏奉宣諭以肆赦之文臣正當<lb/>
<pb n="KR4d0381_WYG_022-10b"/>
　　　　日必有擬述俾臣繳進顧惟書生庸陋何以<lb/>
　　　　䝉被聖知如此臣於先儒無能為役輙循故<lb/>
　　　　事撰列明堂大禮慶成詩五言二十四韻繕<lb/>
　　　　寫上進唐人韓愈所謂辭語淺薄不足以自<lb/>
　　　　效然而指事實録則庶㡬焉冒瀆宸嚴伏候<lb/>
　　　　誅戮臣無任感激詩曰<lb/>
鉅典崇邦祀精禋展國陽泰元神授筴癸亥日宣光藝<lb/>
祖郊天始髙皇受命長後庚基再造先甲迓殊祥率育<lb/>
<pb n="KR4d0381_WYG_022-11a"/>
歌時夏儀刑詠我將天街澄析木農扈慶金穰築塞懲<lb/>
獯鬻梯山謝越裳宗祈嚴美報親享薦嘉嘗周士咸奔<lb/>
走堯民共頌揚青㝠収夕雨華耀炳朝陽月御金波穆<lb/>
星流珠幄黄九重紛羽衛十二駕龍驤鋗玉琳琅展軒<lb/>
朱磬管鏘時行肅天歩安坐集神鴹聖孝昭初祼元良<lb/>
儼貳觴旗常森妸娜黼黻罷周張柴燄千靈墮蘭膏百<lb/>
末香金雞初日麗丹鳯徳風翔薄海乾施博垂雲觧澤<lb/>
滂批周仍蹋晉蹴漢亦超唐臣淺來蓬户君仁㸃玉堂<lb/>
<pb n="KR4d0381_WYG_022-11b"/>
恩書容藳進嘉頌媿辭荒有道帝能享難諶聖敢康畏<lb/>
威勤夙夜萬夀祝君王<lb/>
<pb n="KR4d0381_WYG_022-12a"/>
碧梧玩芳集巻二十二考證<lb/>
第八頁後六行　次韻潔堂五日按潔堂即費伯恭本<lb/>
　集有墓志<lb/>
</p>
<p>
</p>
  </div>
</body>
</text>
</TEI>
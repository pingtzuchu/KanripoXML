<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>碧梧玩芳集巻二十</head>
    <p>
<pb n="KR4d0381_WYG_020-1a"/>
欽定四庫全書<lb/>
　碧梧玩芳集巻二十　　　宋　馬廷鸞　撰<lb/>
　　雜著<lb/>
　　　祭胡平心先生文<lb/>
惟公經為人師遲登館殿才周世用睨視公卿屬以顓<lb/>
䝉獲親鴻碩嘗聆父訓欽感公知鄉老貢英超䝉送拔<lb/>
春官擢士過擬飛鳴雖衡鑑之無私亦甄陶之有自屡<lb/>
薦不入官一麾乃出守竟何補於始平世雖嫡孫行名<lb/>
<pb n="KR4d0381_WYG_020-1b"/>
在惡子中徒逺瞻于六一今者考終八袠遄返九京白<lb/>
髪門生寝車長卧青衿學子絮酒代忱地老天荒蘭沉<lb/>
蕙死窮通榮悴之感離合存殁之悲皆成虛空何足傷<lb/>
歎唐人之誄今日亦云<lb/>
　　　祭咸寧郡太夫人文<lb/>
嗚呼諸孤失母亦既踰年母棺在堂如聞其聲母像在<lb/>
几如見其容孰知日月有期體魄則降母之聲容將去<lb/>
此而何之乎年開八袠而半世婺居禄集暮齡而一生<lb/>
<pb n="KR4d0381_WYG_020-2a"/>
淡泊藐是諸孤其何以報吾母乎疇昔京師戲綵成圖<lb/>
母謂諸孫吾不復此樂矣異時見我其徴諸畫工孰知<lb/>
此語之竟為不祥乎浙江潮平理棹將發呼母而别淚<lb/>
涕長潸孰知此生之不可再見乎金鵝之阡相其隂陽<lb/>
慈母之徳孝娥相望山聯丑艮面直未坤以妥尊靈以<lb/>
庇來雲穆卜良辰輀車既啓血淚徹泉終天而止嗚呼<lb/>
痛哉<lb/>
　　　祭叔父南塘運幹文<lb/>
<pb n="KR4d0381_WYG_020-2b"/>
嗚呼盤山巍巍詩書之門公為之孫潜溪堂堂英傑之<lb/>
士公為之子弱齡幾何<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>以泣公自植立素業幾何<lb/>
僅僅以給公自營葺而肥其家而亢其身秋菊寒泉籩<lb/>
豆薦馨風朝月夕壺觴話情有人事之綢繆無世故之<lb/>
拂嬰於細務以必謹而大體之尤眀某蚤罹羈孤公恩<lb/>
甚勤晚冐顯融公懐甚欣宫保七孫幸公獨存公今長<lb/>
徃典刑併淪嗚呼九品之官甚微百年之身已耄偉景<lb/>
定之褒綸錫淳熈之遺老曰通經博古而科目見遺曰<lb/>
<pb n="KR4d0381_WYG_020-3a"/>
隱居求志而行義可取帝制坦然公則何憾父黨盡矣<lb/>
我獨長潸<lb/>
　　　祭先姑孺人文<lb/>
嗚呼自我先和公以修身謹行訓其子孫不惟諸父克<lb/>
守先訓言忠信行篤敬隱徳于丘園而未嘗過求忍貧<lb/>
如鐵石而未嘗茍得雖諸姑之適人與其所以持家者<lb/>
亦皆勤儉致贏絲枲自潤而已若先姑尤為嚴毅剛烈<lb/>
有黔婁之妻公父文伯之母之節焉以故享高年集晚<lb/>
<pb n="KR4d0381_WYG_020-3b"/>
福大耋考終無一可憾萬石君孝謹之風兩家子弟果<lb/>
能服膺而勿失否乎可不懼哉日月有時將𦵏矣不肖<lb/>
姪自哭先皇帝以來疾病幽憂死亡無日方仍大滌之<lb/>
祠遙灑灞陵之血欲一送姑之喪而莫之能前也嗚呼<lb/>
哀哉<lb/>
　　　祭先兄提幹文<lb/>
嗚呼吾兄而止是耶五十年兄弟之親依十五年伯仲<lb/>
之出處而止是耶兄今亡矣其存者豈不可得而言耶<lb/>
<pb n="KR4d0381_WYG_020-4a"/>
吾嘗評兄山林而懐天下之事畎畆而深當世之憂簞<lb/>
瓢捽茹而有愛人及物之志使其官高則首公盡瘁不<lb/>
為勞使其家肥則解衣推食不為吝使其遭時致身則<lb/>
捐軀蹈患不為難而位不足以滿其徳勢不足以行其<lb/>
志年不足以盡其材而止是耶吾兄弟幼孤二父遷謝<lb/>
時兄纔九齡率諸弟以學雞初鳴琅琅誦書史白首不<lb/>
衰家故窮空以開門授徒為業昧爽危坐閲文巻商題<lb/>
評寒暑不輟暮年課子亦如之意者劬書醉經足以累<lb/>
<pb n="KR4d0381_WYG_020-4b"/>
兄壽乎兄為布衣嘗竊有杜陵吾廬獨破之懐又有昌<lb/>
黎平生悲詫之興晚嵗值其不才弟為盲宰相金書扺<lb/>
京師輙一喜而一懼喜也以平安之來懼也以責善之<lb/>
故家事不言言國事身事不言言他人事朝廷罷行而<lb/>
議論不齊曰汝弗知歟州縣官才不才而升沉或異曰<lb/>
汝弗詳歟冗僚卑官材諝困滯曰汝司人物而弗能稍<lb/>
稍振拔之歟弟既還山兄之此言不復聞此書不復出<lb/>
而此志亦不復伸矣意者憤世疾邪足以累兄壽乎兄<lb/>
<pb n="KR4d0381_WYG_020-5a"/>
有塲屋之夙負而本無進取之心有科第之壯圖而本<lb/>
無官職之念草袍槐簡義檄迫之月柝燈碁儉幕招之<lb/>
登極推恩普天轉秩兄無所陳初官小剡章交公車兄<lb/>
無所願再調月餘京剡再至兄無所求他日馳書其弟<lb/>
曰吾姑以課子平糴為事是亦為政矣今年弟得危疾<lb/>
抱兄而泣曰脱不濟門户衰矣萬石廢安石得無仕進<lb/>
志乎兄聞而悲之乃肯就泉幕不三月而疾不起意者<lb/>
任職居官又大累兄之夀乎弟以大暑大寒之月投床<lb/>
<pb n="KR4d0381_WYG_020-5b"/>
卧痾兄呻不寧六月來京喪其長女纔兩日兄不顧而<lb/>
來十一月來京攜眷官下又纔兩日兄又不顧而來暴<lb/>
衣露冠風羈雨紲惟恐一日其弟之旅死也而豈料其<lb/>
身之不免乎蒼蒼者無信乎茫茫者無神乎病者痊而<lb/>
壯者殁乎垂亡者僅存而無病者長徃乎庸庸者達官<lb/>
而皎皎者下僚乎嗚呼痛哉兄於為善如水之必寒火<lb/>
之必熱然而直心無他腸中産無贏餘亦戛戛乎其難<lb/>
矣鄉閭紛争兄調護之士夫請託兄巽謝之僕厮傲慢<lb/>
<pb n="KR4d0381_WYG_020-6a"/>
兄箝制之儒生窶貧兄梯級之饑羸待哺兄平頒之宜<lb/>
其身殁之後聞者垂涕哭者失聲何以得此於人乎人<lb/>
誰不死搢紳死權死於官負販死財死於塗介胄死勇<lb/>
死於敵兄平生孝養一日還任必欲扶憊祭母墓而後<lb/>
行醫師勉以疾不宜拜必拜而伏枕不能興竟啓手足<lb/>
於凱風寒泉之廬良得死所矣然則兄魂何之乎將蕩<lb/>
為太空與化俱逝乎抑從先夫人若平生歡乎兄則無<lb/>
憾弟將疇依弟年踰五十官歴二府何所求於世亦不<lb/>
<pb n="KR4d0381_WYG_020-6b"/>
敢復為世用矣一身失左臂而欲為人可不可歟今而<lb/>
後惟偕季弟奉孀嫂撫孤雛若哺若寄者以至成人然<lb/>
後他日有以見兄於地下耳子由東府之詩盤洲鐺脚<lb/>
之賦可覆思乎一哭而涕零再哭而魂驚三哭而聲咽<lb/>
四哭而腸絶嗚呼痛哉尚饗<lb/>
　　　祖祭先兄提幹文<lb/>
嗚呼阿兄亡矣憶五十年間始而褰衣遜棗推梨中而<lb/>
摶空後雁前鴻終而號旻摘蒂枯荆曽聚散之幾時而<lb/>
<pb n="KR4d0381_WYG_020-7a"/>
悲歡之百緒也日邁月征音容隔矣山長谷穹草木澤<lb/>
矣殯于位祖于庭食褁其餘俎歸于館兄弟而賓客之<lb/>
矣中年别兄臨别輙悲孰知此别没世為期晝思冥茫<lb/>
夜夢見之瓊瑰盈懐枕簟潸頥嗚呼比年此時浙江之<lb/>
濆輕舟迎我呼我中流今年此時豐塘之阡靈車送兄<lb/>
葬已高丘孰寒暑之一瞬而俯仰之千秋戢恨飲泣勒<lb/>
文藏幽何生年之卒卒而修夜之悠悠朔吹為我悲凍<lb/>
雪為我愁眀發遂行單杯永訣逝者魂歸存者肝裂嗚<lb/>
<pb n="KR4d0381_WYG_020-7b"/>
呼哀哉<lb/>
　　　祭亡弟總幹文<lb/>
嗚呼紹定之元先人即世兄纔九齡弟甫四歳我生七<lb/>
年亦未毁齒母抱羣雛家徒四壁畫荻而教採梠而食<lb/>
食我猶艱教我誰即維方氏姑欲抱汝去曰勁齋翁實<lb/>
能訓汝取諸其懐涕零而與獨余從兄詩書相和帶經<lb/>
而鉏飯牛而歌每嗟予季謀習若何更六寒暑微一音<lb/>
郵母懐弗康命我徃求川谷之長林澗之幽行即其家<lb/>
<pb n="KR4d0381_WYG_020-8a"/>
忽遇諸塗魯髽齊屨樵牧與俱翁耄而荒子娱以嬉我<lb/>
心不决告母還諸又閲三霜始勇一行泥塗濺濺雨雪<lb/>
彭彭遂挾子歸俾學我傍束書授徒負篋從兄簡編之<lb/>
樂絃誦之聲或雞三號或夜參半忘食已晡燃薪欲旦<lb/>
我擢儒科棄此兎園子自衿奮魚躍于淵我官江圻去<lb/>
此東岡子自婚媾鳳求其凰戊午初薦我留家巷姦囘<lb/>
曰丁以癡物相合者冥升背者逺放其人虎視其黨睢<lb/>
盱嘖有煩言懾處愁居子於此時而奉鄉書辛酉再薦<lb/>
<pb n="KR4d0381_WYG_020-8b"/>
我列朝紳便嬖曰林以吠犬狺請誅履齋欲媒其身我<lb/>
對延和細為上陳本朝家法不殺大臣無滑此手以傷<lb/>
吾仁一言蹇蹇萬目睽睽愛我者我竒怒我者我麾子<lb/>
於此時而薦胄闈謂為獲伸再進再躓謂為不逢孰憑<lb/>
孰翼以賢能獻書以門品授秩嗚呼哀哉命鄉論秀一<lb/>
第﨑嶇惟有司不眀國舎虞比一官拓落而天下無邦<lb/>
既中年之鬰欝又晚歳之皇皇伊寒門之撐拄與濁世<lb/>
而低昻姑忍尤而攘垢孰投簮而搴裳忽號山窮乃熟<lb/>
<pb n="KR4d0381_WYG_020-9a"/>
黄粱臨絶之音一何琅琅曰懷抱其靡終以妻子為余<lb/>
累念子平生諸縁畧備婚嫁畢圖兒孫孔峙先人之緒<lb/>
業未荒姑氏之蒸嘗有繼倘頽齡之闗天可含笑而入<lb/>
地維昔之時老不哭少何今之衰兄哭其弟昔兄之亡<lb/>
三人行而損一人於易為損今弟之殁二惠競而弱一<lb/>
个於傳為危有文以觴無淚可揮如身無臂如車無軏<lb/>
孤鴻失侣獨啼雲長庚孤眀不陪月嗚呼哀哉尚饗<lb/>
　　　九日祭亡弟總幹文<lb/>
<pb n="KR4d0381_WYG_020-9b"/>
維著雍困敦之嵗無射之月亡弟總幹止堂君三年制<lb/>
終將以良月祓除其兄某乃以茰菊之辰奉糕酒之奠<lb/>
别靈筵而告之曰嗚呼古人有言閒居愛重九之名今<lb/>
我不樂獨立無同氣之親嗟余季之冥升閲黄花之三<lb/>
零始而枕棺外舎中而設几中庭終而隙駒迅馳祥琴<lb/>
成聲吾寡兄弟而弗忍也孰敢違先王之禮經然則酒<lb/>
能澆胷中之磊塊菊能制短世之頽齡乎感物思人兮<lb/>
涕泗横慨今懐昔兮寝夢驚吾嘗與君奉母齊山江涵<lb/>
<pb n="KR4d0381_WYG_020-10a"/>
秋影欣然適攜壺之趣又嘗與君從兄東府風吹松竹<lb/>
惻然感對床之情或霜螯左持或雲液細傾今辰何辰<lb/>
酌此醁醽故吾今吾視此伶俜矧終年之大病將鬼趣<lb/>
而人形腹彭亨而不能納羶馨足擁腫而不能踰柴荆<lb/>
嗟若君存能不我矜余又安能登高望逺臨流歎逝睇<lb/>
汝君山之陽而視汝白雲之京也靈兮何之魂兮何營<lb/>
將為浮漚為飛塵棄我捐我即九原之昏昏抑為祥雲<lb/>
為慶星福我壽我驅二豎於㝠㝠乎嗚呼明年縱健人應<lb/>
<pb n="KR4d0381_WYG_020-10b"/>
老昨日追歡意已遲非東坡九日懷子由之賦乎鴻鴈池<lb/>
邊照雙影鶺鴒原上憶三人非涪翁九日懐知命之句<lb/>
乎彼懐兮一時吾懐兮千古綴辭寫哀有淚如雨嗚呼<lb/>
哀哉尚饗<lb/>
</p>
<p>
</p>
  </div>
</body>
</text>
</TEI>
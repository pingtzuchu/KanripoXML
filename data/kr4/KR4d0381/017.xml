<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>碧梧玩芳集巻十七</head>
    <p>
<pb n="KR4d0381_WYG_017-1a"/>
欽定四庫全書<lb/>
　碧梧玩芳集巻十七　　　宋　馬廷鸞　撰<lb/>
　　記<lb/>
　　　益國趙公生祠記<lb/>
樂平唐舊邑入本朝為望縣紹熈中慈湖楊先生之為<lb/>
宰也士肅肅民熈熈鰥寡孤獨得職而衣冠禮樂之羣<lb/>
日與縣大夫揖遜堂上時時歌豈弟宜民之詩以相命<lb/>
是一邑之三代也嵗陽一周而風聽大異何也徒聞聲<lb/>
<pb n="KR4d0381_WYG_017-1b"/>
謷尻髙塗膏釁血者催科之呻吟也杜門塞竇十室九<lb/>
空者比屋之流亡也搜原剔藪虎鳴熊至者符移之駿<lb/>
奔也若夫漿酒藿肉美宅腴田狎憲府如家庭倚大姓<lb/>
為窟穴指十有一鄉四十有四都之百姓為食邑户者<lb/>
則羣不逞之吏而已如是稱於州曰樂平之民邑之號<lb/>
端使然哉宋之得天下也以仁十四聖一心三百年一<lb/>
日自姦貪柄國嘯凶裒頑仇我赤子其敝至於塹山橋<lb/>
江内參外訌皇上赫然改紀制詔少保益國趙公旬宣<lb/>
<pb n="KR4d0381_WYG_017-2a"/>
大江問民疾苦諸所罷行不從中覆公将王命自東遡<lb/>
西十乗啟行風餐雨宿師之所過率以私錢給他費其<lb/>
仰縣官者無㡬復命餉所趣還厥輸公私晏如也而吾<lb/>
邑獨秉急令出暴政頭㑹箕斂家至户到販夫販婦不能<lb/>
免焉公至之日馳令軍中征夫少休爰救民瘼於是三<lb/>
台武帳牒愬如雲公則率籲衆慼以詔書從事移縣大<lb/>
夫去之俄而劾罪如章執吏于獄誅其尤無良者然後<lb/>
呻吟者息流亡者歸駿奔者䑕遯自屏而吾民始克相<lb/>
<pb n="KR4d0381_WYG_017-2b"/>
持以生相彌以寧如熱濯氷如蟄震霆盖天地之為恩<lb/>
而日月之為明也亦既㩦老扶㓜載纛抗旗拜舞公賜<lb/>
于元戎之馬前則又退而謀曰吾何以永報公之徳於<lb/>
無窮也無亦繪而祠之晨香夕燈祝公千嵗而後盡於<lb/>
吾心邑士倡之通邑之旄倪一辭和之黄冠師且願留<lb/>
公像於祥雲觀又以某為邑人授簡記其成某諗於衆<lb/>
曰公元勲盛徳也樂平蕞爾邑非公素所拊循之民也<lb/>
如天之福公來自東笑談指麾而去其疾此在公勲徳<lb/>
<pb n="KR4d0381_WYG_017-3a"/>
中何啻泰山一毫芒公於邑人纔一二日之留而邑人<lb/>
於公已有千萬年之思且使為令者而有三年之愛於<lb/>
其民民何日忘之詩曰民之秉彛好是懿徳固民心之<lb/>
天也然則誰非三代之民誰非慈湖之所以教而忍虐<lb/>
用之也彼崇山幽都投畀不受寧不永愧而後之有志<lb/>
於中牟單父之事者亦可以少思矣因系之以詩曰<lb/>
康山之崇兮公惠不窮兮洎水之陽兮公惠寖長兮山<lb/>
浮清兮水涵暉公有惠澤兮民有秉彛堅珉深刻兮來<lb/>
<pb n="KR4d0381_WYG_017-3b"/>
者永思<lb/>
　　　梓潼帝君祠記<lb/>
梓潼當兩蜀之衝帝君故蜀神也五季不綱神弗受職<lb/>
宋興乾徳三年平蜀眀年丁卯五星聚奎文眀之祥芳<lb/>
郁萬世君之靈響暴震西土久矣而尤為文士所宗今<lb/>
世所傳化書吾不能知其説惟石林葉公燕語稱凡蜀<lb/>
之士以貢入京師者必禱於祠下以問得失無一不驗<lb/>
者自吾有敵難岷峨悽愴君之靈與江俱東今東南叢<lb/>
<pb n="KR4d0381_WYG_017-4a"/>
祠所在崇建自行朝之祠於吳山者天華龍燭晝夜嚴供<lb/>
四方士子並走乞靈亦宜也弋陽楓林方氏為衣冠大<lb/>
門儒士若束筍登薦書者相踵余之友方君某将試太<lb/>
常偕其弟某相與祠帝君於里中為之築宫塑像掲䖍<lb/>
妥靈震耀而皷舞之盖将惠徼靈響為進取資徴言於<lb/>
余余嘗感今懐古恭惟藝祖皇帝玉斧畫河全付所覆<lb/>
聖子神孫睿謨英畧未嘗一日不在殿西頭也今奎運<lb/>
重開天子明年龍飛策士君盍降靈於東南之士使之<lb/>
<pb n="KR4d0381_WYG_017-4b"/>
舒翹揚英畫良吐竒濟時纉武俾闗河秦隴盡歸職方<lb/>
然後飈車羽輪𨗳靈斿而還故宫不亦盛乎有開必先<lb/>
宜自方氏始乃書其麗牲之石而系之詩曰<lb/>
梁山劒閣横岷嶓梓潼七曲髙嵯峨真人初基斧畫河<lb/>
靈君受職山之阿丹碧岌嶪龍虎呵拄天功業石可磨<lb/>
江流滔滔東逝波靈之來兮自江沱結屋兮奉祠釀桂<lb/>
兮羞芝神格思兮士曰時躍淵兮天飛冠若箕兮劒拄<lb/>
頥長䇿用兮竒謀施敵北遁兮靈西歸錦幡兮寳盖𨗳<lb/>
<pb n="KR4d0381_WYG_017-5a"/>
霓旌兮駕玉螭吾言非誇兮神之聽之<lb/>
　　　綠山勝槩記<lb/>
婺源斗入萬山間山之鄰吾境者聮嵐含暉夸竒競秀<lb/>
予外兄張君輙得其勝處居之園于居之傍曰綠山勝<lb/>
槩而命記于余觀其池亭潔修林壑美秀則不必叢花<lb/>
茂木之䕃也直欄横檻煙霞澄鮮則不必重閎邃宇之<lb/>
居也曉忩夜檠詩書娱樂則不必絲竹管絃之奏也園<lb/>
之勝固已各陳矣今夫士生天地間其攀名梯奔利航<lb/>
<pb n="KR4d0381_WYG_017-5b"/>
而竭蹷不休者欲暫而有此勝不可得也厥有拄笏西<lb/>
山寄徑終南而居心不静者又安能長有此勝乎君胷<lb/>
中洞然表獨立于羣懽輩囂之上方且餐松風飲菊露<lb/>
製芰荷之衣紉芷蘭之佩山凡水俗變為清輝積李崇<lb/>
桃坐覽葩麗栁河東嘗言地雖勝得人焉居之則有増<lb/>
而髙有闢而廣有不待飾而已奐者盖惟勝流足以受<lb/>
勝槩歟憶予前年冬直玉堂君授簡而余以文書謝不<lb/>
暇居二年併掌外制予方如沐漆求解而君數數迫之<lb/>
<pb n="KR4d0381_WYG_017-6a"/>
不置也方連上祠請倘幸䝉恩還里則将挾溪童畦丁<lb/>
㩦茶鼎筆床從君綠山間可以翛然而賦矣<lb/>
　　　可隠齋記<lb/>
了忩先生之從子鍾叔華少習舉子業後因足病疾㣲<lb/>
瘳灰心進取居西偏闢小室了翁為題曰可隠徜徉其<lb/>
間讀書作文尤工於吟詠日與朋友以酬唱為樂他日<lb/>
以可隠之名問記於予予獨謂叔華非隠者也古之人<lb/>
在市朝為大隠在林藪為小隠往而不返則有石隠之<lb/>
<pb n="KR4d0381_WYG_017-6b"/>
譏挽之使來則有招隠之操若其眩世盗名則為充隠<lb/>
君子鄙之叔華獨以可隠稱可者未可之對也今夫士<lb/>
生斯世固将以為斯世也豪傑之士志氣方剛耳後生<lb/>
風鼻端出火視功業可彈指取而山哀浦思林慚澗愧於<lb/>
我何有臺上之笑有時而弱千乗之君車中之謀有時<lb/>
而蹶大國之将斯人倘終隠則何以誇當年而耀後世<lb/>
哉余固曰叔華非隠者也於是為記<lb/>
　　　李氏儒富荘記<lb/>
<pb n="KR4d0381_WYG_017-7a"/>
叔翔既築儒富荘余往過焉縹囊緗素魚魚雅雅其崇<lb/>
如墉叔翔曰有文字來其篇籍姓氏列于史館定為著<lb/>
錄者西京三萬三千餘巻元和已六萬四千餘巻隋嘉<lb/>
則殿書以萬計者四十有七而唐之四部十二庫又不<lb/>
知其㡬也况中朝文眀之盛乎吾以是稱富何哉若是<lb/>
而可為富則嵩華之巻石滄溟之浮漚也若是而不可<lb/>
為富則索之常足味之無窮吾庸多矣子為我計之尚<lb/>
斯文之未墜而吾荘之不荒也余曰嘻聚書難讀書尤<lb/>
<pb n="KR4d0381_WYG_017-7b"/>
難昔金華潘公作磨鏡帖朱文公亟稱之其說曰僕自<lb/>
喻為昏鏡喻書為磨鏡藥當用此藥揩磨塵垢使通眀<lb/>
瑩徹而後已此名言也世解讀書者㡬人焦爛於物欲<lb/>
之場没溺乎宴安之中蕭繹宋遵貴之徒皆是也厄吾<lb/>
書者豈必郢城之煙厎柱之水哉叔翔有大雅資㝠搜<lb/>
而力討飫覽而厚藏虛心涵泳切已體察其必有以知<lb/>
之者矣李文正家藏書甚富有不待見主人下馬直入<lb/>
讀書者余討論山中覓書不可得嘗願徜徉小谿盡發<lb/>
<pb n="KR4d0381_WYG_017-8a"/>
一莊引巻徐玩叔翔當不吾厭也庶㡬文正之遺風歟<lb/>
因奉所假歸之輙以所聞讀書之說次第其語為記<lb/>
　　　池州貴池縣尉㕔記<lb/>
出秀山門可二百歩所得古闉闍之故址隆然如伏龜<lb/>
有官府翼乎其上者貴池新尉廨也尉秦官也由漢以<lb/>
來凡掌武事者皆得稱焉太尉至與丞相等尊中尉巡<lb/>
徼京師司𨽻督大姦猾以至郡也縣也莫不有尉尉於<lb/>
縣為最卑官雖卑其尊名自若也今之仕者顧不然貴<lb/>
<pb n="KR4d0381_WYG_017-8b"/>
池附於諸侯尉出掾曹㕘軍下旦朝束帶持手版趨尹<lb/>
請諸所移檄事暮走田廬間逐逐無停輪而桴鼓之警<lb/>
發召之役不與焉又俗吏尸厥官伏如處女茍幸終更<lb/>
逝如脫兔固無暇營所謂傳舍者以諉長官長官諱錢<lb/>
怖粟亦視陋忽傾而已先時舊治臺府度為齊山書堂<lb/>
前尉徙治其旁軍地蘧篨一厦不潰于成寄跡僧廬三<lb/>
徙而得今治旁挹湖山蒼翠欲滴下瞰閭閻錯繡如畫<lb/>
其規模促狹而負踞髙爽猶之以卑官受尊名者也營<lb/>
<pb n="KR4d0381_WYG_017-9a"/>
之者少仙楊君賦之緡錢斛米木章竹箇者眀府鄭君<lb/>
也楊君謂吾幸滿三嵗且去去而以遺所不知何人若<lb/>
非斵山骨書片辭無以識永久且望來者之茍能充之也<lb/>
子為我書所以余羞非文章家獨憶李太白贈秋浦栁<lb/>
少府之句一日乗小車訪君梅市邊誦以美君稍櫽括<lb/>
而為之歌曰美輪奐兮翬飛嗟不日兮成之舊蕭索兮<lb/>
忽芳菲望白雲兮當翠㣲閭閻静兮人吏稀弓刀閑閑<lb/>
兮犬雞䕶籬少仙之去兮萬里清輝歌曲正酣君詣大<lb/>
<pb n="KR4d0381_WYG_017-9b"/>
府受約束余亦上馬去君名頴字茂實武夷文公之㡬<lb/>
世孫<lb/>
　　　浄土院舍田記<lb/>
院更唐宋且将五百年前人之述備矣盖嘗以檀法度<lb/>
人施者無翼而翔不踵而至當乾道辛卯有初施田者<lb/>
僧真悟大師道崇匄文于吾伯祖潛溪翁為説偈言云<lb/>
信心生供養念起即無窮我田無窮年我福亦無盡自<lb/>
後迨今百有十六年由朱君純仁而降長者李公以建<lb/>
<pb n="KR4d0381_WYG_017-10a"/>
殿及諸佛菩薩像施毛君自任以建三門創彌陀殿施<lb/>
王君曰平夫曰立夫以金剛像施曰宰曰彬之曰立夫<lb/>
又皆以田施而余兄弟暨昭文文忠南康公又皆以題<lb/>
扁施凡施之事田為大院之僧如本宏普順普潤者皆<lb/>
肅肅然奉其教無敢越規矩準繩且将修彼之禮以耕<lb/>
之陳彼之義以種之講彼之學以耨之于是又介吾猶<lb/>
子奉潛溪翁遺文謁余而請記余觀多田翁盡東其畝<lb/>
祖也傳之孫三世希不失矣父也傳之子再世希不失<lb/>
<pb n="KR4d0381_WYG_017-10b"/>
矣孰能更千百年不壊不滅如浮屠氏之為乎潛溪翁<lb/>
之言騐于是矣雖然謂僧而可無田乎則彼之人固自<lb/>
為大言曰我師之教盡虛空遍法界皆吾福田耳釋迦<lb/>
云與大比丘千二百五十人俱乞食王舍城中王舍城<lb/>
即吾田也國一師領徑山千餘衆寺無常産庖廩不繼<lb/>
山之神龍實助縁化山龍即吾田也吾之田若恒河沙<lb/>
數厯僧祇刼是可限以頃畝裁以嵗月乎謂僧而可有<lb/>
田乎則吾之人又律以正論曰梵居者僧野耕者民必<lb/>
<pb n="KR4d0381_WYG_017-11a"/>
也復而室家還而冠巾而後畀而田疇室家之不復冠<lb/>
巾之不還而田疇是畀僧而民乎民而僧乎雖然姑舍<lb/>
是僧之祈余曰吾因檀施助縁建彌陀誕節修西方浄<lb/>
土勝縁其田得米三十斛有竒是所為謁記者也夫隨<lb/>
其心浄則佛土浄此浄土説也我無穢行之稊稗人獲<lb/>
無量之果報此福田説也施福田修浄土庸何譏焉彼<lb/>
将慊于不耕而食也于是取檀施之田自耕而食之以<lb/>
逃吾人之譏可也古徳云諸方説禪渾渾何似我怕饑<lb/>
<pb n="KR4d0381_WYG_017-11b"/>
種田此語真實有味或問莘郊樂堯舜之道于某禪師<lb/>
荅曰江上一犁春雨良以耕食鑿飲道在其中于吾儒<lb/>
之説未大戾也姑以是文之可乎後之觀文者将無謂<lb/>
其附㑹空王之談乎抑亦不乖聖人之道乎是未可知<lb/>
也安得起潛溪翁于九原再拜而質之<lb/>
　　　廬山白鹿洞書院興復記<lb/>
謹按國史淳熈八年十一月辛丑禮部言知南康軍朱<lb/>
熹奏廬山白鹿洞書院在本軍星子縣界恭聞先朝嘗<lb/>
<pb n="KR4d0381_WYG_017-12a"/>
賜之國子監九經又嘗勅有司重加修繕考此山佛老<lb/>
之祠以百數兵亂之餘次第興葺而先王禮樂之宫所<lb/>
以為化民成俗之本者乃反寂寥臣䝉恩假守始即其<lb/>
故基度為小屋教養生徒欲望繼述兩朝神聖遺意特<lb/>
降勅命仍舊以白鹿書院為額詔國子監仰摹御書石<lb/>
經印造九經注疏論孟等書給賜事下國子監勘當監<lb/>
上禮部奏聞從之於是東萊吕成公為之記後三十有<lb/>
八年南康守臣重修而勉齋黄公記之又後十有六年<lb/>
<pb n="KR4d0381_WYG_017-12b"/>
江東憲臣重修而䝉齋先生袁公記之後五十有四年<lb/>
齋藏不戒于火百年儒宫一夕湮滅斯文之厄極矣於<lb/>
是領生徒尸講席者䀌然動心任藩侯為師帥者慨然<lb/>
出力披荒撥燼度材鳩工爰畀之人徒焉賦之財粟焉<lb/>
舊日規制廼大興復入其境則山葱蘢水汩㶁者文公<lb/>
之舊也登其門則夏屋渠渠章甫峩峩者文公之舊也<lb/>
且於微闡顯幽之餘更有飾囘増美之觀斯亦竒矣山<lb/>
長某姓等寫圖纂事授簡於鄱陽後學馬某而俾記其<lb/>
<pb n="KR4d0381_WYG_017-13a"/>
成焉某避席曰嗚呼大川為陵平陸成江師亡友散法<lb/>
爛道窮文公之學有如弁髦而因以敝之矣談何容易<lb/>
昔公之託記於東萊氏也言言而商訂句句而裁量惟<lb/>
恐一語之差将變秀才為學究而隨縁説法應病與藥<lb/>
者之無以傳無窮也於是成公之告學者則欲挹先儒<lb/>
淳固質實之餘風服大學離經辨志之始教于以尋闗<lb/>
洛之緒言而懲荆舒之陋習焉已而勉齋之記壹是皆<lb/>
以治心修身為本䝉齋之記三致意於正誼眀道之言<lb/>
<pb n="KR4d0381_WYG_017-13b"/>
是皆大儒先生之格言大訓後學無復措一辭矣今姑<lb/>
述興復之本末而已抑諸君㳺文公之學登其堂伏其<lb/>
几襲其裳亦嘗讀其書而誦其賦乎賦之末言公喫緊<lb/>
為人處也曰誠眀其兩進抑敬義其偕立允莘摯之所<lb/>
懐謹顔巷之攸執誦斯言者不過曰志伊學顔而已愚<lb/>
以為未盡也摯之懐亦曰莘郊樂堯舜耳不必幡然而<lb/>
改也顔之執亦曰陋巷甘簞瓢耳不必用之則行也誠<lb/>
能懐於斯執於斯抱堅白如玉雪抗青紫於浮雲由是<lb/>
<pb n="KR4d0381_WYG_017-14a"/>
藏焉修焉㳺焉息焉宇宙一忩聖賢千載或凄涼經醉<lb/>
石之傍或慷慨感卧龍之節當其撫以深懐得無有招余<lb/>
新好者乎宜謝之曰吾之業在洞賦之終篇矣倘幸以<lb/>
為可則願刻諸石若曰辭列三先生之次有榮耀焉則<lb/>
某何敢僭<lb/>
</p>
<p>
</p>
  </div>
</body>
</text>
</TEI>
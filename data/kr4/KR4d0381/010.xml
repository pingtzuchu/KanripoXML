<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>碧梧玩芳集卷十</head>
    <p>
<pb n="KR4d0381_WYG_010-1a"/>
欽定四庫全書<lb/>
　碧梧玩芳集卷十　　　　宋　馬廷鸞　撰<lb/>
　　申狀<lb/>
　　　辭免召命申省狀<hi>原注時在池陽召赴都堂審察</hi>
伏準尚書省劄子正月一日三省同奉聖㫖令赴都堂<lb/>
審察者伏念某窮鄉下士初無超異之才應舉覔官靡<lb/>
有亷退之節為親干禄隨羣計偕遭逢聖明忝塵科第<lb/>
部授池陽教官待次六年甫就初任今者伏遇公朝薦<lb/>
<pb n="KR4d0381_WYG_010-1b"/>
揚多士必須資厯稍深然後召用未晚至于堂審合立<lb/>
外庸若或貪戀恩榮聞命奔走伏恐下長士流躁競之<lb/>
風上累聖明綜核之政欲乞朝廷且容某安意職業講<lb/>
求義理與一郡諸生涵泳聖時教育之澤以備使令於<lb/>
異日所有上件恩劄未敢祗受<lb/>
　　　再辭免國子監司業申省狀<lb/>
鼎來明制震惕危衷竊以樂正掄材儒官典教不模不<lb/>
範充員甫愧於攝承如絲如綸誤渥旋叨於特置已慚<lb/>
<pb n="KR4d0381_WYG_010-2a"/>
曳組敢復濫巾伏念某近被優恩遽塵清選君之仁者<lb/>
善養士方將崇化厲賢臣之壯也不如人何以典樂教<lb/>
胄謭才無取威命有嚴共二任於一身不能者止未三<lb/>
旬而再命其謂斯何有鵜翼之不濡無皋比之可徹恩<lb/>
深識拔誼合控辭伏望朝廷特賜敷奏收囘宸命改畀<lb/>
名流官惟其人然後英才育而天下喜教必以正庶㡬<lb/>
師道立而善人多<lb/>
　　　再辭免翰林權直申省狀<lb/>
<pb n="KR4d0381_WYG_010-2b"/>
言之無文詎堪視草令弗惟反未許循墻忱辭願徹於<lb/>
四聰愚悃遂致其再瀆伏念某以時文應舉安能為廊<lb/>
廟之言以經學竊科豈必有詞章之技中嵗浮沉偶塵<lb/>
班路平生夢寐敢望詞林地禁職親誰不艷夜炬分光<lb/>
之寵才慳思澁或致貽春船上水之譏倘昧一辭立呈<lb/>
百短豈獨抱鵜梁之愧直將貽鼇禁之羞伏望朝廷特<lb/>
賜敷奏亟囘誤渥别付能言才難不其然况值夔龍之<lb/>
盛際辭達而已矣宜須班馬之名流<lb/>
<pb n="KR4d0381_WYG_010-3a"/>
　　　辭免兼國史申省狀<lb/>
史籍策勲已有汗青之日除書假寵旋増尸素之官聞<lb/>
命自天措躬無地伏念某踈慵特甚忝冒居多百短具<lb/>
呈三長安在侍玊皇之案已靦螭拗紬金匱之書曷充<lb/>
馬走曩嘗庀職未覩成勞今值明時促登大典授簡何<lb/>
資于末至奏篇寖迫於上陳空空索已而竭焉豈獨愧<lb/>
鄙夫之問碌碌因人而成者又徒慙下士之招欲望公<lb/>
朝特賜敷奏收囘誤渥俾服舊官言為尚書姑謹殿庭<lb/>
<pb n="KR4d0381_WYG_010-3b"/>
之記職在太史免塵渠觀之逰庶竭謭材上酬洪造所<lb/>
有上件恩命未敢祗受<lb/>
　　書<lb/>
　　　與葛坡先生書<lb/>
昔王臨川與張殿丞書悼其先人之事無傳以為必能<lb/>
言之君子名實足以信後世者耳目所寓一以言載之<lb/>
遂可不朽於無窮嗟乎王韶州官為尚書郎荆公其鉅<lb/>
子也茍非所託猶不能振其緒功餘烈况書生寒苦文<lb/>
<pb n="KR4d0381_WYG_010-4a"/>
字之細㣲者乎此其所以抱先人遺業悵悵然求當世<lb/>
名公鉅卿一言而不敢易其出也何則先人固以章甫<lb/>
逢掖終其身而其文又未嘗得列於清廟明堂制作之<lb/>
盛彼所謂名公鉅卿者皆非其所知也非其所知而吾<lb/>
方茫昧想像以求之固未必可言言之固未必可信不<lb/>
信則為欺而已矣欺來者猶不可况徃者乎伏惟先生<lb/>
之主書樂平也先子實以邑子與執經焉距今四十年<lb/>
矣夫以接其人於為邑子之時而知其文四十年之久<lb/>
<pb n="KR4d0381_WYG_010-4b"/>
然則不肖孤之求也固可言先生之言也固可信矣於<lb/>
是乎慨然而褒揚寵嘉之牽連藻繪及其嗣人顧何以<lb/>
得此於門墻哉唐人吴武陵奉其先集曰濮陽文者求<lb/>
序於栁河東河東為書其人孝悌忠信之行於編端萬<lb/>
餘言而曰吾聞諸博陵崔君此之謂茫昧而求想像而<lb/>
言者也由今觀之某之得侈於武陵先生之賜重於河<lb/>
東矣敢無謝乎秋菊寒泉且明薦之九原可作尚有感<lb/>
於斯文其何容喙<lb/>
<pb n="KR4d0381_WYG_010-5a"/>
　　啟<lb/>
　　　荅董齋長<hi>升龍</hi>啟<lb/>
綴班筍之底僚逢堂萱之初度斑衣綵服甚慙老莱子<lb/>
之歡顔竹林玊杯遂為廣川公之雅製恭惟某官詞華<lb/>
春麗交誼嵗寒大學何蕃昔揖諸生而歸養穎封考叔<lb/>
今錫爾類以彌勤因不失其親以及人之老某莫知稱<lb/>
塞徒佩慇懃夫子文章早傳誇於五季小人母子曷比<lb/>
擬於三陳願毖朱絃以華白髪<lb/>
<pb n="KR4d0381_WYG_010-5b"/>
　　　除校書郎謝吴丞相啟<lb/>
四年去國甘負耒於西疇一旦起家忽紬書於東觀天<lb/>
啟清明之日地囘凝沍之春拜手知歸委心露謝伏念<lb/>
某萎㽔末學坎壈孤蹤蚤縁俊造之科濫躋宏達之列<lb/>
羣飛肅肅鷺于下以有輝獨行睘睘虱其間而何補愆<lb/>
尤所積擯斥是宜遮西日以望長安惆悵釣竿之手乗<lb/>
天風而去蓬島飄零槁葉之身塵痕自拂於萊衣歡意<lb/>
孰謀於義檄詎期抆拭遂許躋攀昔憐唐士之稚狂敢<lb/>
<pb n="KR4d0381_WYG_010-6a"/>
言朋字今愧漢京之大雅而理祕文入則有辭以白其<lb/>
大人出則幽衡自齒於下士所慙短淺莫報洪深兹盖<lb/>
伏遇某官柄國元臣經邦魁宰妙手藥膏肓之疾横身<lb/>
支宇宙之危地老天荒哀衆芳之憔悴乾旋坤轉提獨<lb/>
筆以陶鎔載惟小草之㣲一出大鈞之造爨桐焦尾初<lb/>
辱賞音籠鶴剪翎又煩刷翼縱匪錐囊之穎出要為篋<lb/>
牘之舊藏如恐失之亟其取耳范公軒鑑之下誰毁誰<lb/>
譽和氏衣鉢之傳不進不止逮處中無兩月之久首將<lb/>
<pb n="KR4d0381_WYG_010-6b"/>
上在㡬人之間試觀知已於尋常誰有我公之一二某<lb/>
慨懷恩遇銳激懦衷念國士搶攘之秋養人材暇豫之<lb/>
地青藜夜炯稍窺前哲之藩翠袖天寒欲驗後凋之節<lb/>
其為銜戢罔既編摩<lb/>
　　　賀朱察院<hi>貔孫</hi>啟<lb/>
簡知楓陛宣入栢臺昔期魏鄭公當自祕監而預政今<lb/>
見唐質肅再遷執法以還朝風采又新霜稜愈厲嘗以<lb/>
兹事評之古人三入承明馬融自託暫為御史韓愈已<lb/>
<pb n="KR4d0381_WYG_010-7a"/>
難要之言官不同庶列惟其忠嘉當上意是以主聴不<lb/>
移惟其議論動衆心是以師言允惬矧復洊至盖所優<lb/>
為恭惟某官笙磬同音珪璋合徳昔饑烏噤于憲府獨<lb/>
奮孤忠今黄能斃于羽淵克清大憝兹由直節荐簡殊<lb/>
知慱慱見素冠甫畢禮經之制行行避驄馬重宣察事<lb/>
之威新除朝野之歡顔已死奸䛕之寒骨徑從獨坐遂<lb/>
可押班某託好金蘭分輝桑梓立殿陛之前坐廟堂之<lb/>
上所願行范君之言乃邦家之光非閭里之榮更喜成<lb/>
<pb n="KR4d0381_WYG_010-7b"/>
韓公之志<lb/>
　　　囘授官贈本生父謝廟堂啟<lb/>
授經麟趾猥叨懋賞之榮輟誦蓼莪輒援貤恩之請荷<lb/>
公朝之優許出上宰之曲成坯冶一陶載銘九壤伏念<lb/>
某起從孱陋適際休明冠纓既列于府僚倚席仍兼于<lb/>
邸講為穆生設醴有愧談經之儒見帝堯于羮粗陳稽<lb/>
古之説甫竟百篇之㫖驟躋一秩之華輒控哀衷妄攀<lb/>
曲例漢武功爵級尚聞移與于父兄唐公輔元臣亦有<lb/>
<pb n="KR4d0381_WYG_010-8a"/>
自陳于君上史著生親之禮經垂報復之文雖聖朝畫<lb/>
一之章曲從忠厚盖天下在三之義所謂綱常恩徹幽<lb/>
泉徳均化地此盖伏遇某官大猷經逺盛徳邁倫豐芑<lb/>
孫謀之貽永扶國棟葛藟王族之庇更廸宗標載推錫<lb/>
類之仁庸廣因親之教永惟興㢘舉孝之盛世士皆有<lb/>
感于鳶魚則凡念先報本之私情人豈不如于豺獺假<lb/>
之誤寵狥厥微忱某敢不仰戴洪私益堅素守父兮生<lb/>
我既承雨露之恩主爾忘身尚竭涓塵之報其為銜荷<lb/>
<pb n="KR4d0381_WYG_010-8b"/>
罔既敷棻<lb/>
　　　賀福建洪侍郎<hi>燾</hi>啟<lb/>
禁塗輟班閩邦將指轉輸河北逺稽六一之芳猷飛輓<lb/>
江東近踵西山之故事皆由詞苑遂領使聮恭惟某官<lb/>
學窮義理之原世擅文章之籙詔見王者之志如端平<lb/>
號元祐之初詞成一家之言若文忠繼忠宣之後比者<lb/>
厭承明而勞侍從煜然将禮樂而有光華窮民受一分<lb/>
之寛張弓為弛饕吏聳六條之察解印以逃少須徳意<lb/>
<pb n="KR4d0381_WYG_010-9a"/>
志慮之敷歸奉獻納論思之舊寧淹翠節早下緑綈某<lb/>
受知㝡深辱眷尤宻京塵汩沒稽賀建臺郵傳蜚馳猥<lb/>
先拜教仰酬謙櫝退切負芒某跨朝滋久匄外勿從比<lb/>
誤除綸猥令兼組雅出吹揚之舊尚期鞭䇿之勤凛乎<lb/>
覆車之在前重於全璧而有望<lb/>
　　　囘洪運使<hi>燾</hi>啟<lb/>
楓陛疏恩松階候對厭承明勞侍從既懷㑹稽之章臨<lb/>
棨㦸駐襜帷重記滕王之閣絲綸赫奕麾節繁雄恭惟<lb/>
<pb n="KR4d0381_WYG_010-9b"/>
某官圭璋孚尹笙鏞純繹西平維有子獨擅典刑文獻<lb/>
之宗元方難為兄相髙論思獻納之地早縁家學自結<lb/>
主知三司使財賦之淵經制有道京兆尹諸夏之表彈<lb/>
壓無譁立登要路之津忽勇急流之退買臣印綬不煩<lb/>
邸吏之驚窺司馬園林未笑先生之喑啞乃從越境易<lb/>
鎮江圻二千石惟良風動袴襦之詠十一州䝉福星歸<lb/>
翼軫之區増漁陽竹馬之歡聲出祁山木牛之智略豈<lb/>
容席暖即迓衮歸某辱知棣華豈勝柏悦先酬謙翰輙<lb/>
<pb n="KR4d0381_WYG_010-10a"/>
效頌言盖聞中興以來夙推洪氏之盛黄閣紫樞之武<lb/>
接昔數鄱陽伯塤仲篪以偕升今歸天目修辭縷縷撫<lb/>
抱陳陳<lb/>
　　　賀蜀閫朱尚書啟<lb/>
植屏殿西疏綸闕北有加則賜壮元戎十乗之行誰能<lb/>
去兵正司馬九伐之法師之中吉渙以明揚恭惟某官<lb/>
開濟盛心恢𢎞雅志徃救可也乗益州疲敝之秋願一<lb/>
洗之滌岷峨悽愴之氣宸旒簡在星履遄登彤弓錫諸<lb/>
<pb n="KR4d0381_WYG_010-10b"/>
侯嘉功攸在采薇衛中國奏凱是期某寅奉廟謀徃依<lb/>
閫畧承天寵也益増仗鉞之雄以公歸兮式徯覲圭之<lb/>
入<lb/>
　　　餞朱制使啟<lb/>
筳篿告吉牙纛啟行斧鉞下青㝠逺煩軫牧山河歸舊<lb/>
國式倚規恢巫峽氣長雪山勢重某身縻禁籞目短征<lb/>
㠶祖帳餞行亟解殿西之憂顧鋒車趣入遂還闕北以<lb/>
登庸畧叙攀依曷勝瞻竚<lb/>
<pb n="KR4d0381_WYG_010-11a"/>
　　　除國子司業謝廟堂啟<lb/>
元良天下本首參審諭之聮太學賢士闗復貳成均之<lb/>
教兩極儒紳之榮遇一由公衮之殊知無遏爾躬不濡<lb/>
其翼古者皇儲世胄學本一途王宫國都教無二致是<lb/>
以文王世子之記與夫周典師氏之官教胄參於訓儲<lb/>
諭徳同於詔媺師儒之選哲乂是求如某者樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>小才<lb/>
啁啾短喙元元本本深慚大雅之洽聞暖暖姝姝寧識<lb/>
古人之大體曽㣲薄技可厠清流入學招諸生列屬記<lb/>
<pb n="KR4d0381_WYG_010-11b"/>
八年之舊執經侍太子䝉恩纔數月之新胡然一朝叨<lb/>
此二命既序升於鶴禁仍躐進於虎門筆硯掃除久矣<lb/>
失邯鄲人之步絲綸狎至居然恭正考父之銘兹盖伏<lb/>
遇某官道藴丘軻勲髙旦奭羽翼成矣賛皇家貽孫子<lb/>
之謀股肱喜哉得君子育英才之樂肆令妙簡併及迂<lb/>
儒進宜増星輝之重退則益海流之富生有笑於列者<lb/>
退之不見斥於宰臣君之職止是耶士遜將有慙於國<lb/>
老誓堅素節用報鴻私<lb/>
<pb n="KR4d0381_WYG_010-12a"/>
　　　除翰林權直謝廟堂啟<lb/>
材慚視草忽謬㸃於禁林恩誤轉鈞輒叙陳於翹館有<lb/>
愧客卿之對難酬國士之知伏念某讀書作章句儒應<lb/>
舉為義理學青宫璧水智逾效於一官金馬玊堂夢敢<lb/>
㳺於四禁煌煌昭代嶷嶷宗工適大手筆之祈閒簡他<lb/>
學士而代匱兼官兩制並命一時招鴻鵠之羣與家雞<lb/>
而作對拔鵾鵬之翼傅斥鷃以奚宜既莫逃春船上水<lb/>
之嘲奚敢戀御燭分光之寵至如攝直尤號才難當孝<lb/>
<pb n="KR4d0381_WYG_010-12b"/>
皇之命端詩肇新厥職由淳熈而至嘉定纔用㡬人恭<lb/>
惟某官身荷乾坤手抉雲漢中書草可汗之詔賛皇公<lb/>
政須自為朝廷培翰苑之才韓魏國裁其驟用既栽培<lb/>
於善類欲興起於斯文朝有老儒王多吉士衆工善運<lb/>
然後天下稱相之功巧匠旁觀乃令吾徒掌帝之制自<lb/>
慚晚出遽冒新榮某敢不益懋厥勤恪恭乃服翰林逼<lb/>
華盖顧淺聞無綰誥之長泰階陳六符豈平世有掣鈴<lb/>
之警長懐有感短喙莫容<lb/>
<pb n="KR4d0381_WYG_010-13a"/>
　　　賀劉中書<hi>後村</hi>啟<lb/>
賢哉大夫祈致君事斐然小子辱代王言古今莫難明<lb/>
哲之全賢達未忘爵禄之嗣有二宜去見一何曽是以<lb/>
必天下之雄文乃足明君子之髙致白樂天行杜司徒<lb/>
制殊嘉知止之風裴中立草髙貞公詞用作寡㢘之訓<lb/>
昔嘗有此今則未然公方勇退于急流僕且愁撐于上<lb/>
水掛冠神武共推𢎞景之絶攀布皷雷門徒恐王尊之<lb/>
叱去不工視草深愧粲花恭惟某官學者北斗泰山斯<lb/>
<pb n="KR4d0381_WYG_010-13b"/>
文秋陽江漢平生全節不為此公之婆娑老大拂衣詎<lb/>
使諸兒之嗤㸃嚴宸錫寵邃閣疏榮夫子為臣而歸吾<lb/>
徒掌帝之制何能潤色莫擬形容遽䝉粲爛于唾珠仍<lb/>
復殷勤于手札得之甚駭藏以為榮載念先帝知公嗣<lb/>
皇敬老政復堕蒼梧之淚不如就黄髪之詢盍歸乎来<lb/>
訪予落止賜金既散雖已全疏傅之歸加璧而延恐不<lb/>
免蜀公之召<lb/>
</p>
<p>
</p>
  </div>
</body>
</text>
</TEI>
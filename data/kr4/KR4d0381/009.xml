<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>碧梧玩芳集卷九</head>
    <p>
<pb n="KR4d0381_WYG_009-1a"/>
欽定四庫全書<lb/>
　碧梧玩芳集卷九　　　　宋　馬廷鸞　撰<lb/>
　　制<lb/>
　　　陳塏除資政殿學士致仕制<lb/>
朕餕恵先猷尊寵耆徳昔孝宗淳熙之世有劉章胡銓<lb/>
其臣繇從班而陟殿帷初示優賢之禮自延康而拜資<lb/>
政用為告老之榮雖保身喜明哲之獨全亦謀國惜典<lb/>
刑之得謝其頒坦制以奬髙風具官某受材恢宏制行<lb/>
<pb n="KR4d0381_WYG_009-1b"/>
清謹嶧陽之桐泗濱之磬何風韻之獨髙新甫之栢徂<lb/>
徠之松有嵗寒而不變自簉搢紳之列徧儀藩從之華<lb/>
蚤著廉能今為宿齒平生冰蘖有一琴一鶴之風晚嵗<lb/>
山林適某水某丘之趣比疏異渥以寵耆英欲遵漢世<lb/>
訪伏生之規亦念吳人稱尚父之語從以孫子固將下<lb/>
萬石之里門其在朝廷猶可授三老之几杖屢抗章而<lb/>
有請期納禄以自怡惟尊賢固人主之明而從欲亦聖<lb/>
人之恕峻升祕渥渙發恩綸家既有於安車門遂施於<lb/>
<pb n="KR4d0381_WYG_009-2a"/>
行馬以昭體貌以欵燕閒噫九秩而膳飲從遊式遵禮<lb/>
典百年而威儀自警尚聴詩箴諒惟存闕之忠無廢告<lb/>
猷之益有謀則就俾壽而臧可<lb/>
　　　劉克莊特授煥章閣學士致仕制<lb/>
朕優禮舊儒愍煩官職請麾以出冀聞善養老而來拜<lb/>
疏不休迄欲致為臣而去喜爾得全於明哲悵予未厭<lb/>
於典刑式奬髙風爰頒坦制具官某詞章逺輩於修軾<lb/>
學問上接於乾淳仰之彌髙山斗一時之望行而必逺<lb/>
<pb n="KR4d0381_WYG_009-2b"/>
江河萬古之流予解絃而更張爾覽輝而來下還居兩<lb/>
制其代王言擢長六官蓋先民譽進退有裕表裏無瑕<lb/>
擅名筆於本朝他學士閣不得下瞻耆英於下國一靈<lb/>
光巋然獨存乃復抗章力祈謝事雅志深嘉於疏傅渙<lb/>
恩峻陟於堯章増西清荷橐之榮示東路角巾之寵鄉<lb/>
里䝉三老之教子孫下萬石之門噫巨源出京師之初<lb/>
供帳孰多於祖送居易辭同州之後掛冠未羨於保釐<lb/>
尚猷詢兹遐不謂矣可<lb/>
<pb n="KR4d0381_WYG_009-3a"/>
　　　翰林學士知制誥兼給事中兼修史牟子才特<lb/>
　　　授端明殿學士與宮觀制<lb/>
朕惟哲宗元祐之初嘉范鎮老成之望陟延康之祕殿<lb/>
錫以恩華賦崇福之真祠遂其安逸用頒漢制併奬蜀<lb/>
珍具官某人有典刑學深源委頃從劒棧來瑞朝廷忠<lb/>
言嘉謨偉論豈殊于軾轍精筆妙墨英詞未遜於淵雲<lb/>
被遇先皇久登法從比纘鴻圖之始實傾黄髪之詢肆<lb/>
疇學士之真孰若禁林之老以疾來諗拜疏不休勞侍<lb/>
<pb n="KR4d0381_WYG_009-3b"/>
從而厭承明具殫懇切専精神而輔醫藥宜聴優游超<lb/>
畀渙綸式稽故典入闗而性多病已遂留侯之髙風在<lb/>
畝而忠不忘毋替更生之直節可<lb/>
　　　牟子才特授資政殿學士致仕制<lb/>
朝廷尚徳方峻陟於延康君子遺榮忽聴違於神武欲<lb/>
全雅志乃進穹班具官某秀稟蜀珍蚤推國器嘘海岱<lb/>
而出雲雨忠言若炳於丹青濯江漢而暴秋陽大節靡<lb/>
渝於華皓朕之初政朝有老臣甫傾蕭艾之周詢獨味<lb/>
<pb n="KR4d0381_WYG_009-4a"/>
山林之長往何恙不已式遄其歸顧令自適於養恬忽<lb/>
復力祈於謝事念文獻之無幾慨典刑之有存用升規<lb/>
殿之榮名以侈耆儒之晚遇噫召彼故老嗟何及於咨<lb/>
詢賢哉大夫庶自全於止足勉而嘉遯服我寵章可<lb/>
　　　周坦特授中奉大夫守寶章閣直學士致仕制<lb/>
持江海之麾㑹且歸矣上星辰之履止或尼之方深側<lb/>
席之思遽覽懸車之奏具官某學全素履躬擅大名琅<lb/>
琅天人之奏篇蚤魁多士炳炳仁義之論諫獨冠七人<lb/>
<pb n="KR4d0381_WYG_009-4b"/>
台斗之望浸髙山林之日滋久比更大化念爾宿儒嘗<lb/>
令佩印綬以為邦不復隨弓旌而造闕俄上遺榮之請<lb/>
為頒増秩之恩噫進退豈不裕餘尚服孟軻之訓止足<lb/>
可以長久庶幾老氏之風茂對寵光益綏壽嘏可<lb/>
　　　中奉大夫方來特授太中大夫守寶章閣待制<lb/>
　　　致仕制<lb/>
朕瞻言耆舊候對嚴凝惟適之安方挹浮丘之袂何恙<lb/>
不已欲掛神武之冠特出明緡以華晚節具官某英姿<lb/>
<pb n="KR4d0381_WYG_009-5a"/>
山立奥學淵涵正色而言早登諫苑嘉謀則告繼上禁<lb/>
塗去佩郡章并流民譽雖仲舒厭事毎不樂於京師而<lb/>
靈光獨存猶足鎮於下國遺榮荷槖亟請懸車可無褒<lb/>
升以嘉止足噫超遷賈誼嗟何及於少年即拜申公悵<lb/>
莫迎於故老可<lb/>
　　　謝堂特授華文閣待制提舉佑神觀免奉朝請<lb/>
　　　制<lb/>
十連為帥方預謀專閫之英三命益共竟莫遏循牆之<lb/>
<pb n="KR4d0381_WYG_009-5b"/>
請巍閣特陞于候對珍臺仍領於内祠謙柄有光渙敡<lb/>
示寵具官某風猷明浚材術疏通生重侯累將之門豈<lb/>
軒冕之為貴得經生學士之趣有詩書以自娯察其理<lb/>
人御衆之長付以開府作牧之事南閩之寄甚重豈漫<lb/>
遷掄東山之志不渝疊形冲遜吾汗為反汝志良嘉得<lb/>
非髙牙大纛之榮不易綵服斑衣之樂松階峻陟仰瞻<lb/>
虞帝之華蕊館自怡獨挹浮丘之袂併蠲朝請庸表寵<lb/>
嘉噫共理而無愁恨之民朕方課漢循吏之績遜職而<lb/>
<pb n="KR4d0381_WYG_009-6a"/>
有慇懃之疏爾乃希晉賢戚之風益勉令猷嗣膺殊渥<lb/>
可<lb/>
　　　王堅致仕加恩制<lb/>
門下朕念邊陲控帶之邦倚勲傑扞城之力老當益壯<lb/>
方圖將軍之功歸不待年忽致大夫之仕甫賴整師於<lb/>
淮浦詎期謝病於頻陽莫遏雅懐其敷異數具官某性<lb/>
根忠義資禀沈雄結髪而戰匈奴彯纓而號飛將念昔<lb/>
銅梁之績重清玉壘之昏衝梯舞雲莫奪墨家之守枯<lb/>
<pb n="KR4d0381_WYG_009-6b"/>
泉飛液咸敬漢徳之神西師歌心膽之寒北道裹餱糧<lb/>
而去徑登齋鉞來䕶周廬乃睠厯陽實維鉅鎮外峙邊<lb/>
頭之保障内増江面之藩籬宜宣老熊當道之威遽覽<lb/>
神虎掛冠之奏昔盱眙奮劒力全臧質之城今南郡賜<lb/>
金孰愈吕䝉之疾何恙不已鮮我方將儀辨三孤乃參<lb/>
華於亞傅爵冠五等仍進列於羣公併衍圭租俾安藥<lb/>
石於戲聴磬思封疆之烈靡忘著令以稱忠懸車傳子<lb/>
孫之榮猶可闔門而養重尚其冲嗇對此褒庸可<lb/>
<pb n="KR4d0381_WYG_009-7a"/>
　　　口宣<lb/>
有勅卿有負薪之疾莫得而留職參位棘之班以華其<lb/>
老祗承恩寵茂介壽祺<lb/>
　　勅<lb/>
　　　賜兩鎮勅<lb/>
朕承太母之徽音遵先皇之治命時維叔父翕頌宗賢<lb/>
徳言盛禮言恭謙光愈渥聖盡倫王盡制渙號宜加悵<lb/>
先志之未酬俾冲人而申錫仍洋川之舊組増夔國之<lb/>
<pb n="KR4d0381_WYG_009-7b"/>
新麾時庸展親諭逺民而胥契丕應徯志聞成命以咸<lb/>
欣<lb/>
　　　賜吕文徳銀合臘藥勅書<lb/>
凝沍屇時嘉平紀節念上流之巨屏倚大將如長城嘗<lb/>
遣雪裘式昭眷注載頒臘劑往輔冲和軍懐挾纊之温<lb/>
士有同袍之喜祗承朕命勤撫爾師<lb/>
　　　賜李庭芝銀合臘藥勅書<lb/>
淮冰未合漢臘初臨睠予兩道連帥之臣獨任三邊風<lb/>
<pb n="KR4d0381_WYG_009-8a"/>
寒之寄寶奩頒劑璽詔封泥助養冲和益優撫恤<lb/>
　　　賜汪立信銀合臘藥勅書<lb/>
冬日烈烈三戍屇期江流滔滔十連倚重眷言副閫宻<lb/>
接上游常懐隂雨之防益謹風寒之䕶式資寶嗇爰錫<lb/>
珍良壯爾精神固予保障<lb/>
　　　賜劉雄飛銀合臘藥勅書<lb/>
卿鋭却北氛逺寛西顧三戍既屇乃漢家用臘之辰六<lb/>
甲重開又皇朝下蜀之嵗兹頒寶劑往助珍調壯爾精<lb/>
<pb n="KR4d0381_WYG_009-8b"/>
神拓予疆理<lb/>
　　　賜都統孫虎臣等銀合臘藥勅書<lb/>
朕身居九重念闗四塞霜露所墜皆予經理之區雨雪<lb/>
載塗感爾征戍之苦兹頒臘劑爰謹嵗常益増衛生之<lb/>
經厚撫將屯之衆<lb/>
　　　賜諸閫銀合臘藥勅書<lb/>
朔風凛冽江國嚴凝睠想大僚服勤專閫藥囊珍賚驗<lb/>
鴻寶之祕方璽檢細書飭嘉平之故事挾纊已孚於仁<lb/>
<pb n="KR4d0381_WYG_009-9a"/>
氣看題用佐於生經<lb/>
　　　又<lb/>
朔方氣勁當冰鬚雪脛之時南紀地雄有金城鐵壁之<lb/>
勢藉風寒之衛䕶先隂雨以綢繆眷我寶臣賜之珍劑<lb/>
用致熙和之助益宣扞禦之忠<lb/>
　　　又<lb/>
雨雪三冬况鄰朔塞風寒兩道盡䕶全淮錫以璽書將<lb/>
之珍劑看題檢藥尚遵寶苑之方挾纊撫軍益壯金城<lb/>
<pb n="KR4d0381_WYG_009-9b"/>
之衛<lb/>
　　　賜李庭芝銀合臘藥勅書<lb/>
三冬戌臘兩道風寒眷吾從臣兼籌戍事輕裘制閫而<lb/>
髦頭之色寖清挾纊撫軍而龜手之方不試式資寜輔<lb/>
是有頒彞<lb/>
　　　賜江萬里銀合臘藥勅書<lb/>
有懐二府之重臣分牧七閩之鉅鎮地雖燠若時屬寒<lb/>
凝其頒彞賜之珍良往助和倪之寶嗇茂承主眷厚撫<lb/>
<pb n="KR4d0381_WYG_009-10a"/>
民瘝<lb/>
　　　賜史宇之銀合臘藥勅書<lb/>
卿以三槐之舊徳鎮九曲之名邦斗柄北指而天下皆<lb/>
冬仁風南馳而閩地猶燠其頒上劑往助生經尚資肘<lb/>
後之良立起溝中之瘠<lb/>
　　　賜吕文徳銀合臘藥勅書<lb/>
朕念闗漢塞之風寒恩重唐朝之臘賜眷吾勲傑正倚<lb/>
旬宣鎮國上流迫隆冬至其頒寶劑往助珍調壯靈旗<lb/>
<pb n="KR4d0381_WYG_009-10b"/>
武帳之精神掃雪脛冰鬚之妖祲<lb/>
　　　賜汪立信銀合臘藥勅書<lb/>
維大江西迫隆冬至眷言外閫服乃中權隂雨綢繆備<lb/>
殫勞勩風寒擁䕶誕錫珍良善撫民痒厚固吾圉<lb/>
　　　賜安南國王陳威晃勅書<lb/>
精禋陽館錫祉南鄉駿奔執籩雖侍祠之莫預象來致<lb/>
福實共祭之是資載考慶條誕敷恵術肆増封而衍食<lb/>
仍加號以表功祗服邦榮恪遵侯度<lb/>
<pb n="KR4d0381_WYG_009-11a"/>
　　批答<lb/>
　　　文武百寮賈似道等上表奏請皇帝聴政不允<lb/>
　　　批答<lb/>
朕初服斬衰躬承靈几晬顔永閟淚血長潸有父親有<lb/>
君尊天罔極而徳欲報其創鉅其痛甚日雖久而愈自<lb/>
遲苟達此情何陳是牘匪惟成渙之難反抑亦彞典之<lb/>
有稽批諭已勤陳請未止雖張良雅志但願足於留侯<lb/>
然疏廣清風豈終辭於漢傅毋煩屢避宜即欽承所辭<lb/>
<pb n="KR4d0381_WYG_009-11b"/>
宜不允不得更有陳請<lb/>
　　　賜文武百僚三上表請皇帝聖節名批答<lb/>
朕觀唐世以暨本朝有王者興必建誕彌之節今冲子<lb/>
嗣嘗思繼序之難惟列聖之彞章煩羣公之固請敢因<lb/>
凉徳而咈輿情執三年之喪方此遵行于達孝上千嵗<lb/>
之壽詎容遽正于隆名當畢鉅憂徐議嘉禮故兹諭答<lb/>
宜體至懐<lb/>
　　　賜太傅右丞相兼樞宻使魏國公賈似道上表<lb/>
<pb n="KR4d0381_WYG_009-12a"/>
　　　辭免以理宗皇帝祔廟已畢照典故轉官恩命<lb/>
　　　不允批答<lb/>
顧惟眇躬倚賴上宰靡瞻匪父白雲之馭寖遐所存者<lb/>
神清廟之靈方妥允資輔相克就儀文兹陟褒綸蓋遵<lb/>
彞典胡洊煩於撝疏致屢控於忱詞豈同寅協恭近輔<lb/>
且悉頒於成渥而鞠躬盡瘁上公乃獨闕於湛恩毎覽<lb/>
遜章殊乖冲顧朕未有艾方將垂拱仰成公勿替刑何<lb/>
以他辭無受所辭宜不允<lb/>
<pb n="KR4d0381_WYG_009-12b"/>
　　　賜太傅右丞相兼樞宻使魏國公賈似道三上<lb/>
　　　表辭免以理宗皇帝祔廟推恩不允批答仍斷<lb/>
　　　來章<lb/>
比殫諭答仍斷來章祔廟推恩先王未之有改維垣正<lb/>
席庶民將具爾瞻義不當辭禮無庸過加勞賜而止一<lb/>
級固匪殊榮迪有禄而惟四人曷嘗專美髙風足仰舊<lb/>
典難違正考父之益共于三未已范宣子之終遜其下<lb/>
若何申勸已勤奏陳宜止所辭宜不允仍斷來章<lb/>
<pb n="KR4d0381_WYG_009-13a"/>
　　　李庭芝乞歸田里不允批答<lb/>
卿自膺推轂之求蚤奮折衝之略一節匪懈累年于兹<lb/>
王事不遑起居念南仲朔方之役我行固已永久懐吉<lb/>
甫太原之歸兹覽封章遂祈解組朕思皇祖烈敉寜武<lb/>
功闗南之任漢超山西之留郭進美成在久無競維人<lb/>
矧吾全淮今委儒帥滅烽卧鼓期永厎於肅清緩帶輕<lb/>
裘尚益資於鎮撫祗若予訓無棄爾成所辭宜不允<lb/>
</p>
<p>
</p>
  </div>
</body>
</text>
</TEI>
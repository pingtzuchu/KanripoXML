<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>碧梧玩芳集卷十二</head>
    <p>
<pb n="KR4d0381_WYG_012-1a"/>
欽定四庫全書<lb/>
　碧梧玩芳集卷十二　　　宋　馬廷鸞　撰<lb/>
　　序<lb/>
　　　曽空青文集序<lb/>
余嘗誦涪翁扶藜對蘚之吟曲阜把巻臨燈之句固已<lb/>
心焉竊慕曽公才章之盛顧前修日逺自乾淳諸老文<lb/>
字已多遺落况過江前後間乎然心嚮徃之一日西堂<lb/>
吳太史為言此吾鄉空青公也有集藏於家余方謀傳<lb/>
<pb n="KR4d0381_WYG_012-1b"/>
抄而公之諸孫今廣德郡侯太博公寄余新刋集本且<lb/>
徵言焉余惟曽氏自宻國以儒學開迹歐陽公稱其有<lb/>
徳有言足以上繼㸃參元西淵源所漸逺矣空青子弟<lb/>
起家文章繼世潛逃於家尊柄用之時繾綣於諸賢流<lb/>
落之日中間滅跡毁廬相隨入黨迨天地重開迄能以<lb/>
三朝正論暴白之世其視當時敗國殄民為魁為傑者<lb/>
之子孫補史咒神矯誣萬世者其賢不肖何如也昔石<lb/>
林葉公以親見揚雄美其詩以新樣元和評其書以三<lb/>
<pb n="KR4d0381_WYG_012-2a"/>
風流頌其文近世李雁湖亦謂人惡雋異俗疵文雅如<lb/>
空青公雖不偶於時而文采爛然垂後著世者不能掩<lb/>
也空青撫人而葬於信斷垣凄草孤寄百年太博監其<lb/>
州始封崇表章之其遺文如魯殿秦碑見者珍惜自可<lb/>
孤行於南豐曲阜之後斯舉也昭前文孝也植遺緒義<lb/>
也今曽氏昆令季强侍郎公以忠言嘉謨入從出藩太<lb/>
博之為邦以道得民朝廷深知治行將選表矣其文章<lb/>
則集芳趾美卓然一大家數江左諸王所謂未有七葉<lb/>
<pb n="KR4d0381_WYG_012-2b"/>
之中爵位相繼人人有集如吾門者何足道哉何足道<lb/>
哉輙贊歎而書其後云癸酉某月某日<lb/>
　　　許進道文編序<lb/>
揚子雲稱軍旅之際飛書馳<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>用枚臯東漢安豐侯召<lb/>
還京師上問所上章表誰與參之對曰皆從事班彪所<lb/>
為唐李衛公為張𢎞靖記室自言河東精兵十萬提封<lb/>
千里半雜蕃騎遥制邊朔非文章之盛不能稱是職也<lb/>
異時平澤潞如拾遺取太原如反掌滅回鶻如振槁降<lb/>
<pb n="KR4d0381_WYG_012-3a"/>
嗢沒斯如驅小兒雖衛公謀謩經逺而精思亭起草臺<lb/>
之助多焉吾友許君進道嘗從事嶺南道經畧使府府<lb/>
公實為矩堂相國董公公徳盛貌嚴許君文理宻察時<lb/>
幹腹有萌朝廷方經置大理董公命君草書荅其國相<lb/>
用事諸臣大槩蹈厲反覆得中國之體而不失逺人之<lb/>
心所謂文章之盛者歟故余輯古今軍府詞人之著作<lb/>
為君誦之矩堂相先皇帝為鉅人長徳進道嘗諭麟庠<lb/>
遷國子博士進丞大農位於朝彰顯矣他文徃徃有深<lb/>
<pb n="KR4d0381_WYG_012-3b"/>
趣獨掇其關於南事者著編端<lb/>
　　　吳氏寳訓警覽序<lb/>
尚書與論語相表裏周道衰孔子没獲麟之前叙尚書<lb/>
五帝三王之盛也而以秦誓終之天下其將為秦乎聖<lb/>
人其絶望於當世乎夢奠之後述論語春秋戰國之交<lb/>
也而以堯曰終之天下其尚可為陶唐乎聖人其猶有<lb/>
望於来世乎書終於秦誓未濟之易世變之窮也論語<lb/>
終於堯曰下泉之詩天理之復也知此説者可以讀寳<lb/>
<pb n="KR4d0381_WYG_012-4a"/>
訓警覽之書矣警覽者先友昭武主簿吳公橤之所著<lb/>
也公字與權饒之樂平人學者因其書名稱之曰警覧<lb/>
先生先生之為是書也述天人推性命董仲舒之策也<lb/>
一痛哭二流涕六太息賈太傳之書也萃古今之精英<lb/>
為治亂之龜鑑陸敬輿之奏篇也此豈梏於叢然章句<lb/>
之末者所能知哉書成奉而質之晦靜湯公湯公一代<lb/>
偉人也叙其書曰與權愛君憂國天禀篤厚每閲世道<lb/>
之變未嘗不潸然流涕恨不得手扶而力振之故以其<lb/>
<pb n="KR4d0381_WYG_012-4b"/>
忠誠懇惻之心發其該洽有用之學以為此書庶幾有<lb/>
舉而措之者則帝王之治復見於今而生民之大幸也<lb/>
知此書者惟湯公先生亦用是意慰焉初先生㧞嘉定<lb/>
癸酉薦書累上太常不第然其名聲震諸公間自湯公<lb/>
之外如䝉齋袁公每聆先生崇論閎議輙抵几絶叫曰<lb/>
虧人虧人習庵陳公謂先生學本師心道難語世亦為<lb/>
深知先生者先衛公與先生為忘年交某少孤失學一<lb/>
日先生過族黨先夫人輙為某兄弟整襟纓治酒肴俾<lb/>
<pb n="KR4d0381_WYG_012-5a"/>
袖所業就正夙䝉奬激淳祐丁未侍先生待親策于京<lb/>
師之俞園先生每聞時事不可為則慨然曰此多將嗃<lb/>
嗃之世也某之憂此有年矣其肺肝内熱數形悲咤以<lb/>
先生為迂者有之某成進士歸先生首援先人遺言立<lb/>
足有餘地舉頭無愧天之語作古風數百言規戒之質<lb/>
薄才弱永負父師之明訓異時待罪經筵進讀真文忠<lb/>
公大學衍義每維警覧一書足以並陳金華方將建白<lb/>
上送而先生不可作矣晚得一官僅主昭武簿以殁書<lb/>
<pb n="KR4d0381_WYG_012-5b"/>
藏名山公之子樞經明行修能世其家蚤薦胄闈公書<lb/>
自可不朽一日徵言於某嘗撫是書而歎曰道之將墜<lb/>
自聖之生不能回天而易命歸休於魯哀公之十一年<lb/>
論定乎百篇之書而拳拳乎唐堯秦穆之始終天下大<lb/>
勢之所趨天地鬼神不能易而吾夫子獨易之乎昔之<lb/>
人有為觀物之書者曰天能使唐虞之亡堯舜能使世<lb/>
之不亂天能使周之不興孔子能使道之不䘮今觀堯<lb/>
曰之篇歴序三聖執中之傳以及湯武造商興周之本<lb/>
<pb n="KR4d0381_WYG_012-6a"/>
末其或繼周者百世可知也而權謀詐力者不與焉嗚<lb/>
呼悕矣先生之書將使来者精思力踐於論語述堯之<lb/>
數言而慷慨感發於迄秦之㣲意執此以徃帝王其舍<lb/>
諸昭昭乎其知之明也郁郁乎其欲禮義之行皓天不<lb/>
復憂無疆也千歲必反理之常也弟子勉學天不忘也<lb/>
余為掩涕而述荀卿之賦以歸其書焉<lb/>
　　　讀莊筆記序<lb/>
余讀莊子三十二年矣注家謂暫時攬其餘芳猶足曠<lb/>
<pb n="KR4d0381_WYG_012-6b"/>
然有忘形自得之懐况三十二年之久乎雖然一掩巻<lb/>
而茫然矣間嘗先後得林竹溪吕吉甫之全解湯東澗<lb/>
之畧説唐成𤣥英之義疏有武林褚道士者薈萃諸家<lb/>
之説迄内外篇林參以禪家固其所自悟者而又每每<lb/>
欲以文字關鍵論則恐不滿南華一笑只令莊老為一<lb/>
宗自能成章然其胷中鱗甲正與晉史所稱郭象一輩<lb/>
人物相近湯公意象髙逺時一著語不規規於成書若<lb/>
成褚兩家皆是浮屠老子之緒言耳成特為淺近褚之<lb/>
<pb n="KR4d0381_WYG_012-7a"/>
所抄差足以盡衆説其用功亦勤矣余取諸書手抄以<lb/>
附郭注而自覧焉嘗竊以為莊子戰國人也去聖人之<lb/>
世若此其未逺也又䝉人也近聖人之居則又若此其<lb/>
未遥也彼既不肯北學於中國又未嘗與知言養氣之<lb/>
君子上下其議論故其為説凌高厲空於吾聖人之書<lb/>
曽未數數然也後之解者欲一二以聖人之書律之則<lb/>
舛矣禪家者流所謂此事尚不與教乗合而况中庸大<lb/>
學者是也雖然固有不悖於聖人者矣余每讀其書則<lb/>
<pb n="KR4d0381_WYG_012-7b"/>
必擇其不乖戾於吾説者時時為之鈎𤣥撮要而余之<lb/>
所未逹者則釋而不推不推誰其比憂亦莊生説也雖<lb/>
然人皆企其為歡欣之樂吾獨慨其多幽憂悲咤之懐<lb/>
彼將悼彭祖憐恵施悲如馳而莫止者哀形化而心然<lb/>
者至於末篇感時憂道讀者可為流涕然則樂莫樂乎<lb/>
此書悲莫悲乎此書樂歟悲歟足以歸歟壬午四月<lb/>
　　　續荆玉集序<lb/>
昔東坡公與袁公濟詩云文如翻水成賦作义手速秋<lb/>
<pb n="KR4d0381_WYG_012-8a"/>
風起鴻鴈我亦繼華躅那知君蹭蹬獨泣荆山玉某誦<lb/>
而悲之蘇公此言殆為先兄發也兄少子端常集其遺<lb/>
文成編余欲序而藏之而名之曰荆玉集已而又讀安<lb/>
陽韓魏公序司封之文曰自淄州通判居憂手編兄文<lb/>
授其少子彦直以荆玉集為名且志兄有才而不遇也<lb/>
兄之狀貌言語今不得見之矣其得見者平生所謂文<lb/>
章耳諸子輩得不寳而惜之哉韓公之序云爾於是合<lb/>
蘇韓二公之説名吾兄之文曰續荆玉集以遺其子焉<lb/>
<pb n="KR4d0381_WYG_012-8b"/>
後之君子其必有以悼之矣兄苦學曩在京師館余從<lb/>
官宅雞初鳴己秉燭操觚或述已作或塗抹學子所業<lb/>
朝紳與鄰者窺見之唶唶嗟嘆以厲其子弟一日自擇<lb/>
其文若干篇作兩大軸笑謂余曰此未惬吾志者即今<lb/>
守門兵婦所謂揀不中者是也為之絶倒屏去他如己<lb/>
酉鄉賦程文冠乙選庚申辛酉余在都曹方有公事兄<lb/>
代述沂邸講巻作毛詩解數百篇皆靡有遺耗矣兄今<lb/>
在兮文詎可期兄蚤逝兮文止於斯瘞以冢兮草木芳<lb/>
<pb n="KR4d0381_WYG_012-9a"/>
泛以瓢兮波瀾洋兄不少留兮我涕滂咨爾巽常謹爾<lb/>
藏乃命第六男端益書其集端時余年六十二<lb/>
　　　王甥儒珍集序<lb/>
王甥典謨之學蚤有聲場屋科舉廢輙斂才華而為詩<lb/>
政爾精麗可喜暇日手抄此編示余余讀其精衛行及<lb/>
說杭事等篇皆綽綽有詩人風致昔徐東湖為山谷從<lb/>
甥山谷一見東湖詩便勉進步古人甥舅間以詩道相<lb/>
切磋如此余老不能進於是矣甥之齒未也抽爾秘思<lb/>
<pb n="KR4d0381_WYG_012-9b"/>
騁爾妍詞異時齒宿意新當偉然為一大家數渠家半<lb/>
山老人之詩曰解我葱珩脫孟勞暮年甘與子同袍新<lb/>
詩比舊増竒峭若許躋攀莫大髙余之解葱珩脫孟勞<lb/>
久矣展我甥兮尚洗眼以觀竒峭之作丁亥重九<lb/>
　　　楞嚴神咒序<lb/>
經可譯咒不可譯愷師用力於楞嚴甚久暇日取是經<lb/>
咒語别加刻梓絲牽而繩聫之以便其徒諷誦志亦勤<lb/>
矣願扳余一言余謂咒之為咒僧尚不能知余安能知<lb/>
<pb n="KR4d0381_WYG_012-10a"/>
之雖然吾徒亦安有不知者哉龍溪汪公謂經之有咒<lb/>
猶易之有爻軍中之有宻號雖以世諦求之了不可得<lb/>
人妖鬼神聞其名無不怖畏而咒妙湛總持莫若楞嚴神<lb/>
咒矣晦菴朱文公謂楞嚴經本是咒語後来房融添入<lb/>
許多道理咒全是想法西域人有咒如此喝乂為雄毅<lb/>
之狀故能禁伏鬼神然則吾徒亦安有不知者哉抑余<lb/>
謂浮屠師居深山中皆聪明魁傑人戒行精潔想其諷<lb/>
誦此咒真忱發中一念之烈金石為開蛇虎為伏況於<lb/>
<pb n="KR4d0381_WYG_012-10b"/>
鬼神乎今之僧徒鼓唇吻以私利養以其謔浪笑傲之<lb/>
餘前者唱于随者唱喁譬如市謳之奏俚曲斯鬼神之<lb/>
所戱耳獨如磨登伽何雖然咒之時義大矣哉螟蛉之<lb/>
子殪而逢蜾蠃咒之曰類我類我久則肖之矣速哉七<lb/>
十子之肖仲尼也仲尼之咒所謂䕶善遮惡者唯六經<lb/>
而已六經之外豈復有咒哉然則無隠乎爾則亦無隠<lb/>
乎爾<lb/>
　　後序<lb/>
<pb n="KR4d0381_WYG_012-11a"/>
　　　儀禮本經注疏會編後序<lb/>
余生五十八年未嘗讀儀禮之書一日從敗帙中得景<lb/>
徳中官本儀禮疏四帙正經注語皆標起止而疏文列其<lb/>
下蓋古有明經學究專科儀禮經注學者童而習之不<lb/>
待屑屑然登載本文而已熟其誦數矣王介甫新經既<lb/>
出士不讀書如余之於儀禮者皆是也然不敢付之茫<lb/>
昧幽㝠將尋訪本書傳抄庶幾創通大義然余老矣懼<lb/>
其費日力而迄無所補也長兒請曰家有監本儀禮經<lb/>
<pb n="KR4d0381_WYG_012-11b"/>
注可取而附益之以便觀覽意欣然命之整輯釐為九<lb/>
帙手自㸃校併取朱氏禮書與其門人髙弟黄氏楊氏<lb/>
諸家續補之編分章析條題要其上遂為完書撫而歎<lb/>
曰兹所謂儀禮者歟韓昌黎之云豈欺我哉其為書也<lb/>
於竒辭奥㫖中有精義妙道焉於纎悉委曲中有明辨<lb/>
等級焉不獨欲人之善其生且欲人之善其死不惟致<lb/>
嚴於冠婚朝聘鄉射而尤嚴於䘮祭後世徒以推士禮<lb/>
而逹於天子以為殘闕不可考之書徐而觀之一士也<lb/>
<pb n="KR4d0381_WYG_012-12a"/>
天子之士與諸侯之士不同一大夫也下大夫與上大夫<lb/>
不同等而上之固有可得而推者矣周公之經何制之備<lb/>
也子夏之傳何文之竒也康成之注公彦之䟽何學之<lb/>
博也小子識之<lb/>
</p>
<p>
</p>
  </div>
</body>
</text>
</TEI>
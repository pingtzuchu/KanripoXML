<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>碧梧玩芳集巻二十三</head>
    <p>
<pb n="KR4d0381_WYG_023-1a"/>
欽定四庫全書<lb/>
　碧梧玩芳集巻二十三　　宋　馬廷鸞　撰<lb/>
　　七言律詩<lb/>
　　　恭和御製詩<lb/>
聖作巍巍泰華髙淋漓賜筆洒春膏奎文河漢天垂象<lb/>
藻思波瀾海駕鼇淳化罕逢休歎昉大中親遇不誇綯<lb/>
驪珠數十光盈把何啻春秋一字襃<lb/>
直廬峻在九霄髙雨露恩光切仰膏夜炬恩濃超賜錦<lb/>
<pb n="KR4d0381_WYG_023-1b"/>
春船思澁怯提鼇日磚有影占花隱風鐸無聲引索綯<lb/>
昭代崇儒逢聖主小臣待詔愧王襃<lb/>
　　　恭和御製賜進士韻<lb/>
熈朝道化聿求成龍衮天臨策俊英清問詳延敷廼聽<lb/>
嘉猶入告厎于行堯章焜燿欣承渥湯訓丁寧戒近名<lb/>
聖主得賢功烈盛小臣稽首願升平<lb/>
　　　御書道山堂次林竹溪韻<lb/>
芒玉平雲璽印紅洛龜圖畫五三隆璧奎星聚來時彥<lb/>
<pb n="KR4d0381_WYG_023-2a"/>
河漢天垂仰化工文治正應淳化似恩華重與紹興同<lb/>
何須飛白人人賜始悟君王欲敎忠<lb/>
　　　十月二十日客有言儒學事感而有賦<lb/>
　　　　人知乾徳聚奎為文明之運不知建隆幸國<lb/>
　　　　子監尊儒一念上格蒼穹所謂志壹動氣也<lb/>
大中之後建隆前魚爛𤓰分且百年地闢天開崇帝學<lb/>
河輝斗燦動星躔千齡必反人𢎞道一念潛通聖即天<lb/>
歎息斯文今有幸昭昭奎運豈徒然<lb/>
<pb n="KR4d0381_WYG_023-2b"/>
　　　和南塘叔賞芙蓉韻<lb/>
自攜敗冊小窓開三十頭顱四十來閒日詩書真足味<lb/>
薫天富貴只飛灰憐渠每吸醋三斗輸我清餘水一盃<lb/>
何似山翁醉花下安排籩豆洗樽罍<lb/>
　　　䨇鶴<lb/>
荒塘水竭只蹄涔䨇鶴翩然啄午陰此縱有魚應渴死<lb/>
不濡其咮漫窺臨病鴟尚畏泥坑辱宿鳥常虞矰繳侵<lb/>
何似舂鋤甘寂寞一灘藻荇立清深<lb/>
<pb n="KR4d0381_WYG_023-3a"/>
　　　送建康知録操襟兄<lb/>
虎韀尚落諸賢後鴈塔誰知幾榜前儘向心田寛地步<lb/>
却将官職信天縁難忘舊日鍾山閣易趁東風上水船<lb/>
王謝諸人英烈在問今何策可籌邊<lb/>
　　　送湯東澗出守南劔州<lb/>
掉頭不肯住清都勇趂秋風乞左符大論崢嶸聳廊廟<lb/>
雅懐磊落勝江湖丹心豈不戀明主清節還能立懦夫<lb/>
正是商山訪鴻鵠歸來羽翼莫踟蹰<lb/>
<pb n="KR4d0381_WYG_023-3b"/>
七聚名藩亦甚都龍津劍氣正扶輿斯文孰是南夫子<lb/>
此地重逢行秘書忠愛平生在宗社歎愁肯使到田閭<lb/>
黄花粲粲牽歸興歳晚江空一悵如<lb/>
　　　秘省和劉左司韻<lb/>
三年三揖壁奎星當日曽登著作庭大雅重逢君子聚<lb/>
斯文還屬聖人興倚天延閣縁雲上㧞地方壺歴級升<lb/>
自别青藜仙分隔借書獨對短檠燈<lb/>
　　　病中修實録<hi>原注十月二十六日</hi>
<pb n="KR4d0381_WYG_023-4a"/>
明聖當陽四十春十年供奉感孤臣雲龍幄幙天容邇<lb/>
河漢篇章帝墨新正始遺音危絶縷貞元舊曲慟沾巾<lb/>
焚膏痛記烏號旦目斷稽山欲叫旻<lb/>
　　　秋雨歎<lb/>
夜夜黄昏雨打窻愁霖乆矣晦明陽天公一怒四山黒<lb/>
田父三吁百畆黄禾黍油油生有耳芭蕉㸃㸃斷無腸<lb/>
病身更與兒俱懶墻角全抛風露凉<lb/>
　　　乆雨遣餉王新班<lb/>
<pb n="KR4d0381_WYG_023-4b"/>
舍南舍北水漫漫乍霽仍隂暖復寒石補色天原有漏<lb/>
泥汚后土不曽乾龍蛇起陸生光怪鸞鳯翀霄怯羽翰<lb/>
聊復盤飱餉桑户可能藜杖過蘇端<lb/>
　　　十月望日泛舟鵝塘感坡翁後赤壁賦有作<lb/>
浮浮短艇水風微一枕清溪遶曲﨑篷底鎔金斜日碎<lb/>
天邊散綺暮霞飛霜凝水落黄泥坂月小山髙赤壁磯<lb/>
等是初冬一風景感今懐昔自歔欷<lb/>
　　　二兒就試<lb/>
<pb n="KR4d0381_WYG_023-5a"/>
老病吾今業已衰已還魏笏尚支頥祝兒指日傳金榜<lb/>
懐我當年别玉墀殿陛詳延方籲俊江湖空曠劇憂時<lb/>
此行蹇諤論邦國莫為區區杏苑詩<lb/>
　　　後中秋<lb/>
金風吹徹玉簫寒志士悲秋思萬端千古凄凉更餘閏<lb/>
百年圓缺又重看清輝照膽渾無寐蒼昊催人自鮮歡<lb/>
斗酒屬公今夜看只虧些子莫長嘆<lb/>
　　　次呉園親友韻<lb/>
<pb n="KR4d0381_WYG_023-5b"/>
乞得危身百尺竿冥心晦息掩柴關自尋别墅開荒徑<lb/>
忽見髙軒厭轡環海宇泬寥黄鵠舉風濤浩蕩白鷗閒<lb/>
劍花落盡長堤圮歎息英雄隱此山<hi>原注呉園為呉王舊隱故其地有走</hi>
<hi>馬堤淬劔池隱將源</hi>
　　　癸酉春暮鍾信甫寄詩次其韻<lb/>
深閉柴門水竹村是非榮辱總忘言舍生只懼本心失<lb/>
犯患誰知尊足存居士病來惟臥室翟公客去莫書門<lb/>
人心日月無今古世道何曽頃刻昏<lb/>
<pb n="KR4d0381_WYG_023-6a"/>
精誠可使嶽雲開濁世狂瀾挽不囘蒼狗白衣從物變<lb/>
青山流水喚人來交遊莫作宣明面氣燄終成内史灰<lb/>
我有長波一歸艇枕書春睡興悠哉<hi>原注小齋扁以歸艇</hi>
　　　次胡玉叟韻<lb/>
莫學前人索送詩我無姱節可提撕忍聽世上新翻曲<lb/>
堪笑山中老古錐人境炎凉過駒隙天邊日夜走蟾規<lb/>
窮閻又度純坤月誰識初陽變一竒<lb/>
　　　和許伯脩韻<lb/>
<pb n="KR4d0381_WYG_023-6b"/>
秋風孤憤只心知接得詩筒為色怡句眼獨參成佛後<lb/>
吟肩聳徹欲仙時俗衰競覓胡奴飽節在何妨臣朔飢<lb/>
此話只今誰舉似趨時言語正如巵<lb/>
　　　夜病<lb/>
幻身危抱十年病青眼俄成一旦昏夜席何常卧尊者<lb/>
晨炊不擬飯王孫蝸涎有幾春潮湧鷄唱無慿曉日暾<lb/>
惟有阿樞癡不去幾回驚起問家尊<lb/>
　　　游荷溪西禪寺<lb/>
<pb n="KR4d0381_WYG_023-7a"/>
髣髴招提寄逺村緇郎草草佛燈昏水將緑遶縈如帶<lb/>
山送青來列在門句裏風騷耆舊逺胷中丘壑典刑存<lb/>
滿懐孤憤幾株石欲起當年兩逹尊<lb/>
　　　三月初四夜宿僧廬<lb/>
風雨蕭蕭夜未央呼童襆被宿僧房無膓可斷啼䳌苦<lb/>
有喙皆鳴吠蛤忙七歳遺孤今老大百年逺忌足悲傷<lb/>
司晨喚起窻全曙歸命清都炷瓣香<lb/>
　　　次費潔堂韻<lb/>
<pb n="KR4d0381_WYG_023-7b"/>
誰翻溟渤倒天瓢大地山河等呴漂九陌揚塵京路暗<lb/>
一聲鳴鵙楚魂招歸心猛折湖邊柳活計頻尋江上苗<lb/>
囘首神皐雙淚落孤烟斜日短長橋<lb/>
　　　三月初五日先秘閣忌<lb/>
鳥啼花落暮春天一遇斯晨一泫然舊業豈無書可讀<lb/>
遺言猶有石堪傳<hi>原注新立阡表</hi>孝思不礙飛遐想<hi>原注自課楞嚴資薦</hi>
忠憤何由竭報縁廟社已同纓<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>盡尊堯千古憶陳編<lb/>
<hi>原注陳了翁三月五日潭州興化寺追薦神考忌日疏云報縁如盡捨生永脱于樊籠殘喘若留削髪已離於</hi>
<pb n="KR4d0381_WYG_023-8a"/>
<hi>簪紱</hi>
　　　秋謁屺瞻墓<lb/>
了知五十六年非何處空山叫阿㜷斗酒隻雞雙淚落<lb/>
荒林宿莽九原悲黄花委地傷徂歳青笋迎船憶舊時<lb/>
廬下夜來霜屨冷韈材持送懶殘師<lb/>
　　　次韻李竹塢懐古<lb/>
寶籙炎圖未百年神徂聖伏一凄然徵先生起淹中禮<lb/>
與老人期圯上編柯爛不驚人換世瓢空獨樂士希賢<lb/>
<pb n="KR4d0381_WYG_023-8b"/>
昌黎憤世猶稽古難拗何妨只自鞭<lb/>
　　　拜屺瞻墓有感<lb/>
我走金塘十五年新年六十意凄然扶藜䇿蹇趨廬下<lb/>
洗盞將雛拜影前蠧化不妨松飲露鳯棲猶擬栢參天<lb/>
微吟緩步滄江晚一抹青山落照邊<lb/>
　　　我軰小年端午給假蒲酒奉親之外日遊村田<lb/>
　　　間致足樂也今老矣竹塢老友近館授徒逢此<lb/>
　　　小熟奉一酌道舊且有感於并汾舊事云<lb/>
<pb n="KR4d0381_WYG_023-9a"/>
香羅細葛端陽節絳帳青衿少小時曩以彈丸俘晉孽<lb/>
今於筒黍弔湘纍千年感舊慵開巻一酌銷憂强把巵<lb/>
蒲酒少年供母後村南村北恣遊嬉<lb/>
　　　五月二十夜記夢<lb/>
生來不作浮名計老去翻驚幽夢竒宫黍不知哀九廟<lb/>
廷麻猶聽拜三師睡昏擬草榻前疏寤辟疑催牖下期<lb/>
更把在前榮路看癡翁説夢儘添癡<lb/>
　　　徳壽宫古松太上愛之嘗持御香釃酒祠土神<lb/>
<pb n="KR4d0381_WYG_023-9b"/>
　　　以祈屏蟊賊云時紹興壬午思陵馘亮之歳也<lb/>
　　　于今百二十年矣僕生六十年後而十月八日<lb/>
　　　又思陵上僊之晨感而有賦<lb/>
六龍親御奠神州甲子如今甫再周百世尚瞻虞帝祀<lb/>
五傳遽抱杞天憂臣民莫廢𤓰華敬今古長悲禾黍秋<lb/>
歎息餘生孤露甚門弧弓棘總成愁<lb/>
南來天馬總辛勤内禪經今歴再壬復漢赤符還舊宇<lb/>
法堯黄屋本非心思成門外衣冠盡徳壽宫前茨棘深<lb/>
<pb n="KR4d0381_WYG_023-10a"/>
嘆息餘生孤露甚匪莪彼黍涕淋淫<lb/>
　　　又題徳壽宫古松<lb/>
千歳堂堂十八公雨膏露沐貯清風龍吟髙嘯長身客<lb/>
蠧化低摧秃鬢翁誰謂蚍蜉能撼樹不堪蟊賊欲蟠空<lb/>
御香灑酒荒荆棘腸斷孤臣泣壽宫<lb/>
　　　與三兒涉穰田渡車中讀朱忠靖中興事實有<lb/>
　　　感<lb/>
騷情長愛重陽近客路歸遲夕照西舉目山河秋寂寂<lb/>
<pb n="KR4d0381_WYG_023-10b"/>
滿城風雨晩凄凄老思舊隱盟鷗社寒涉深流信馬蹄<lb/>
慿軾試看炎紹録空嗟語石與天齊<lb/>
　　　十月八日有感<lb/>
日來天馬憤揮戈直為當年斧畫河萬炬蓮燈照鯨海<lb/>
一杯麥飯渡滹沱思陵録上哀榮極徳壽宫前耆舊多<lb/>
忍把原碑參葉記江頭石刻懶摩挲<lb/>
　　　十月二十日有感<lb/>
精一危微尚贅辭只須三語好為之風清月白此良夜<lb/>
<pb n="KR4d0381_WYG_023-11a"/>
雪暗雲昏彼一時玉斧照廊開嗣聖金縢納冊付宫姬<lb/>
思成門外荒荆棘惆悵何人失令規<lb/>
　　　外孫朱饒歸呉興<lb/>
出門一别行千里閉户歸休讀五車天路塵㝠車服驥<lb/>
世科墨濕字翻鴉繡綳尚憶春暉報雲舍無令暮靄遮<lb/>
晩嵗飾巾吾待盡髙空摩翮汝横斜<lb/>
　　　七夕雨中飲客<lb/>
羈懐病思不禁秋又報西風大火流梧葉未凋髙樹翠<lb/>
<pb n="KR4d0381_WYG_023-11b"/>
薇花不厭小山幽燕鴻來徃書生老禾黍髙低故國愁<lb/>
志士悲秋寧復爾樓頭罇酒漫銷憂<lb/>
　　　十月二十日感舊<lb/>
九衢燈火閙嘈嘈斗柄低昻列宿髙漏箭聲沉金鎖徹<lb/>
紗籠影避貴官豪<hi>原注百官趨行香號燈林立宫前遇執親王之控勒者厲聲唱道紗籠皆</hi>
<hi>避之</hi>烏號望帝窮霄壤魚爛遺民沸海濤三百五年風雪<lb/>
夕孤臣白首卧林臯<lb/>
　　　正月四日<lb/>
<pb n="KR4d0381_WYG_023-12a"/>
皇厭紛拏五季餘萬兵朝遣暮還都虎頭預卜清明旦<lb/>
鼇足重開混一區天下歸仁吾有道日中為市爾無虞<lb/>
孤臣白首懷佳節奠桂焚蘭淚與俱<lb/>
　　　次張龍山韻反騷<lb/>
雪栢霜松自有神衝風槁葉故難禁雲間已閟貞元曲<lb/>
歳晩誰聞正始音天地有窮歸幻化聖賢無命亦山林<lb/>
愁來又把離騷讀長夜悠悠慷慨吟<lb/>
　　　冬至<lb/>
<pb n="KR4d0381_WYG_023-12b"/>
山寒律琯又飛灰萬壑松風冬起雷風景不殊雲黯淡<lb/>
雪霜初霽日徘徊無人獻韈抛塵屨有客傳觴醱凍醅<lb/>
天地不敎陽徳盡韋編曽叩伏羲來<lb/>
　　　次韻潔堂别歳<lb/>
月底南枝挿屋椽無人共賞祇凋年我慙王氏青氊舊<lb/>
君效坡翁白鶴遷小隱未荒存菊徑獨清難涴出山泉<lb/>
歸時好待春江漲穩泛輕舟一葉蓮<lb/>
　　　用潔堂韻贈徐清溪禱雨<lb/>
<pb n="KR4d0381_WYG_023-13a"/>
怒起乖龍變蟄雷神翁此手更神哉老天於物何嘗病<lb/>
舊雨如人自不來彼稷之苖餘滯穗我行其野絶纎埃<lb/>
方平狡獪猶餘事聊慰饑農取大咍<hi>原注咍韻殊鮮正㝠搜間端碩從旁</hi>
<hi>云劉賔客不云乎聊成小巧以取大咍遂用之</hi>
　　　得熊靜程主簿書且誨以一父庚甲用舊韻奉<lb/>
　　　寄<lb/>
負米無親不忍嘗誰為故老在鄰墻百年寧復知耆舊<lb/>
六甲猶能記歳陽襟佩書生聨講席鼓旂騷將角名塲<lb/>
<pb n="KR4d0381_WYG_023-13b"/>
斯文未敢荒先緒白首遺孤靦最良<lb/>
　　　苦雨<lb/>
倦夜抛書病不禁投床無寐雨涔涔長潸舊國山河淚<lb/>
細滴孤臣禾黍心狂象蹋池喧濘淖飢鴉謀稻愴淋淫<lb/>
天公老手須斟酌次第龍分正望霖<lb/>
　　　謝毛子文見壽<lb/>
編排老朽我為魁<hi>原注孝宗朝有朝士戱將公卿同庚老少編排出榜某為魁某為次張魏</hi>
<hi>公黜落今借用</hi>緑鬢朱顔可得廻周雅輟吟悲顧復楚騷長嘆<lb/>
<pb n="KR4d0381_WYG_023-14a"/>
誦恢台鴻飛滅沒孤身在燕逐炎凉幾客來苜蓿黎祁<lb/>
湯餅供一澆眊矂强持盃<lb/>
　　　次韻朱壻實甫見壽<lb/>
南華參透解天刑夜夜心香禱玉衡紫蓋十年違帝闕<lb/>
青山九瑣夢雲京緇郎寧忍忘天祐白傅空令羡普明<lb/>
人以壽歡臣以戚孤懐借酒為澆平<lb/>
　　　觀魚車渡溪<lb/>
如帶溪流拍兩崖投泥賈客競喧豗隻輪自力掀諸淖<lb/>
<pb n="KR4d0381_WYG_023-14b"/>
斷岸先登陟彼嵬江水斗升寜汝活岸旁車馬為渠來<lb/>
老夫自取鯨鯢戮掩鼻沙丘未足哀<hi>原注漢溝洫志河魚大上輕車大馬</hi>
<hi>徃食之</hi>
　　　北平家傳成<lb/>
三百年間事屢危降之人傑豈中衰巍巍祖烈將千嵗<lb/>
赫赫元功彼一時起義堂碑雲漢麗凌煙閣像日星垂<lb/>
藏山自纂前朝史付與雲礽百代知<hi>編首</hi>
選將初年起范陽和戎晩節誤平凉大功宜受春秋責<lb/>
<pb n="KR4d0381_WYG_023-15a"/>
盛毁何能日月傷文士談兵多謬誤蘭臺作史漫裁量<lb/>
折衷自有成書在公論從知千歳長<hi>辨謗</hi>
彼美人兮無古今挑燈勘史夜沉沉昌唐無復浯溪頌<lb/>
哀郢常多楚澤吟麟獲自傷王迹息䳌啼誰念帝魂深<lb/>
祗今莫唱貞元曲但憶曽聞正始音<hi>感事</hi>
　　　餞朱壻<lb/>
哀郢那能拾穗歌卧陶誰復杖藜過白頭老我已如此<lb/>
青眼看君餘幾何風雨夜吟蛩滿砌雲山寒影鴈横坡<lb/>
<pb n="KR4d0381_WYG_023-15b"/>
暮年親友臨分苦小酌村醪借臉酡<lb/>
　　　屺瞻拜墓<lb/>
老誦劬勞易感傷一年一度拜金塘食蓮正憶慈顔逺<lb/>
毁璧新増苦淚滂松蠧穹林成秃帚草荒髙冢蔽幽篁<lb/>
山哀浦思愁余極陣陣溪風葉葉黄<lb/>
假汝稀年只八年爭敎老境不凄然青山慈母已黄壤<lb/>
緑鬢中男餘白顛天外羣鴻隨滅沒雲間孤鶴自蹁躚<lb/>
共攜斗酒澆墳土衰淚何由滴到泉<lb/>
<pb n="KR4d0381_WYG_023-16a"/>
　　　宿屺瞻夜賦<lb/>
咿軋籃輿度曉岑撫今懐昔淚淋淫蓼莪老去仍追誦<lb/>
常棣新來又廢吟有恨臺𤓰隨蔓盡無情澗藻與波沉<lb/>
僧窻月苦夜無寐莫詠兒寒動母心<lb/>
六十年前我已孤嬰兒抱母泣呱呱昊天罔極幽明隔<lb/>
良月就盈今昔殊雲塞斷行悲獨鴈風林反哺感羣烏<lb/>
澄江只似洹河水一碧寒泓照白鬚<lb/>
　　　過屺瞻墓<lb/>
<pb n="KR4d0381_WYG_023-16b"/>
白髪蒼顔六十三年年拜母憶中男雲歸别岫山呈碧<lb/>
江抱寒汀水染藍草報春暉天罔極樹隨人老我何堪<lb/>
薦餘煑茗清泉供淚泫餘潸酒不酣<lb/>
　　　屺瞻道中<lb/>
蓐食需明出逺村筍輿咿軋睡昏昏禾麻豐歳雲連畆<lb/>
風露髙秋水落痕清曉跨鞍兒從父當年戱綵母憐孫<lb/>
白頭老病松楸隔一望雲飛一斷魂<lb/>
波粼粼處淺溪沙漁屋低迷舴艋家地老天荒原野靜<lb/>
<pb n="KR4d0381_WYG_023-17a"/>
江空歳晩水雲賖淤泥日課黄金粟清泚時吹白浪花<lb/>
漫喜時豐阡陌裏豚蹄行矣祝汙邪<lb/>
　　　山中對紫薇花書感<lb/>
輕盈挿向膽瓶中看到山林禁籞同閣下天葩秋月黯<lb/>
樓頭奎畫曉雲空<hi>原注紫薇閣三大金字乃寧宗御書</hi>髙攀玉樹扶斑白<lb/>
<hi>原注太府寺一株獨盛余嘗侍親其下</hi>靜掃蒼苔拾墮紅<hi>原注西省五株苔痕滿砌余嘗</hi>
<hi>草制其中</hi>三十年前天上夢老來無淚洒西風<lb/>
　　　次許表兄韻<lb/>
<pb n="KR4d0381_WYG_023-17b"/>
物換星移一慨然天荒地老斷鼇前豈無志士王官谷<lb/>
亦有飛仙太華巔我若加三逢本命君今過一漸稀年<lb/>
兩人中表俱頭白蜀餽纔堪幾幅箋<lb/>
　　　次龍山韻<lb/>
新來霄漢㝠鴻客舊日風雲振鷺行脱下戱衫優便散<lb/>
驚回客枕夢何長莫將呉蜀分岐路政把乾坤作醉鄉<lb/>
惟有葵傾心不死清魂幾到殿中央<lb/>
窻間莫問喚祁嘉望斷宗周黍稷華斗帳髙眠聊避客<lb/>
<pb n="KR4d0381_WYG_023-18a"/>
深衣暫到漫為家我懐荒草同元亮君悼空絃謝伯牙<lb/>
老矣悲歡總無奈仙書頻讀覽荒遐<lb/>
</p>
<p>
</p>
  </div>
</body>
</text>
</TEI>
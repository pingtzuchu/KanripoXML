<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>碧梧玩芳集巻二十四</head>
    <p>
<pb n="KR4d0381_WYG_024-1a"/>
欽定四庫全書<lb/>
　碧梧玩芳集巻二十四　　宋　馬廷鸞　撰<lb/>
　　五言絶句<lb/>
　　　仰和皇太子殿下明禋慶成詩韻<lb/>
聖主精禋格明廷對月深元良贊宸極盛徳享天心<lb/>
夕宿猶疎雨昕朝覩大明重光符景貺熈事慶昇平<lb/>
鳴鑾回紫禁步玉捧宸旒肆眚遵虞典歡傳十二州<lb/>
　　　用清秋鶴髪翁韻賦小書招潔堂<lb/>
<pb n="KR4d0381_WYG_024-1b"/>
幽居抱孤明懐古思舊京渴望寶連山老桂不勝清<lb/>
月照窻炯炯蟲鳴室幽幽䇿杖柴門曉菰蒲半沼秋<lb/>
火中寒暑退造物其猶醵老身不繭蠶清夜獨警鶴<lb/>
老蟾明孤心凉飇蘇病骨保此中夜存微陽有毫髪<lb/>
庭草無言緑林花取意紅因之酌茅柴招喚西隣翁<lb/>
　　　和潔堂見壽十章<lb/>
老色上尺宅靈氣虧三田懐我長房翁授汝雞犬仙<lb/>
早知無廊廟胡不素丘園揮手謝世氛保此中夜存<lb/>
<pb n="KR4d0381_WYG_024-2a"/>
我生嘉定間寳運稽炎隆當時貢珍祥今日泣麟窮<lb/>
風雨傾燕巢波濤漲鯨海茅簷得此生其誰為爾宰<lb/>
大冬嚴寒至病骨裹麄纊羸然祝雞翁不識山中相<lb/>
琅琅金薤篇慰此暮年癯誦我徴咎賦誇君摘句圖<lb/>
喪亂屬何辜訏訏者誰子生來乏逺猷死去憂良史<lb/>
道義挹親仁詩書仰鄰富翠蓬羞排門驪珠驚滿袖<lb/>
山哀兮浦思月諸兮日居伊誰百嵗期遲汝十年書<lb/>
祝公千齡夀小我五月生如何山林槁得並江漢英<lb/>
<pb n="KR4d0381_WYG_024-2b"/>
　　七言絶句<lb/>
　　　贈張君<lb/>
世間草𨽻是雲礽汲冢深埋喚不譍五百年間徐騎省<lb/>
一千年後李陽氷<lb/>
人生識字憂患始底用區區更出竒我欲掃空閒筆墨<lb/>
只慿老腕把鋤犂<lb/>
　　　贈鐵面王説易<lb/>
春風吹袂過溪塘有客來稱鐵面郎今代貴人甘軟媚<lb/>
<pb n="KR4d0381_WYG_024-3a"/>
可能骯髒倚門墻<lb/>
　　　京邸漫題<lb/>
不遑將母兄嗟弟無以為家爾與余獨坐小樓風雨急<lb/>
江南歳晚鴈何如<lb/>
　　　贈彭瀛洲<lb/>
芸香茗供盡清流十八仙人憶舊遊要是山中好風月<lb/>
年來無夢到瀛洲<lb/>
　　　示程介夫<lb/>
<pb n="KR4d0381_WYG_024-3b"/>
流年何必共君參九𤨏青山老一庵試檢樂天詩集看<lb/>
明年半百又加三<lb/>
羊膓路險百千轉雲夢胷吞八九寛豆飯芋羮纔足欲<lb/>
水邊林下即心安<lb/>
　　　迎新倉守曽悦心道間偶賦<lb/>
黄旂紅幟走踆踆曉出闉闍奔迓新車蓋如雲騎如水<lb/>
山頭牛背有閒人<lb/>
　　　題張氏勤有堂<lb/>
<pb n="KR4d0381_WYG_024-4a"/>
世間義理儘無涯桃李春風總一家最恨一般浮淺學<lb/>
賣花擔上漫看花<lb/>
　　　題趙君畫竹<lb/>
　　　　與可知竹子瞻知與可知與可斯知竹矣知<lb/>
　　　　者無他知其直而已故子瞻之節毎似之僕<lb/>
　　　　於蘇仙無能為役而以與可望王孫無枉其<lb/>
　　　　節云<lb/>
霜竿操尚特幽竒直節端如正士姿髙拂九霄無曲處<lb/>
<pb n="KR4d0381_WYG_024-4b"/>
古來惟有老天知<lb/>
　　　八月十四日記夢<lb/>
斷鼇立極有前聞鬱鬱昌陵顛蘖春起自郇瑕形自著<lb/>
曉然入夢匪紛紜<lb/>
　　　弔柴道士<lb/>
老子猶龍不可親莊周與蝶孰為真補還石鼎吟邊句<lb/>
飛作臨臯夢裏人<lb/>
　　　謝潔齋惠爐瓶<lb/>
<pb n="KR4d0381_WYG_024-5a"/>
午夢驚殘撥白灰滿盤雲篆拂輕煤金猊對舞輪囷吐<lb/>
曽挹天香鼻觀來<lb/>
宴坐渾如槁木枝罏煙瓶蕋小窻宜書慵捲起閒今古<lb/>
囘向心源不動時<lb/>
　　　帶湖春樹先和公手植也感而有賦<lb/>
暗香疎影乆凄迷咫尺塘邊丈尺泥培植莫敎陽徳盡<lb/>
看花踏雪過前堤<lb/>
老樹今踰七十霜氷魂玉骨自孤芳大家扶起摧殘後<lb/>
<pb n="KR4d0381_WYG_024-5b"/>
此是吾家召伯棠<hi>原注和公戊辰即世今七十三年矣</hi>
　　　感二李<hi>原注平泉梁溪</hi>
渡海歸來一炷香八齋早欲卧僧房平泉免向崖州死<lb/>
博得生前萬口羊<lb/>
　　　山中梅花<lb/>
欲為山巖作好歌舊時挾冊向山阿我無縫霧裁雲句<lb/>
奈此層梯蘚磴何<lb/>
霜崖雪壁花千樹玉骨氷魂月一痕芳潔不為塵土涴<lb/>
<pb n="KR4d0381_WYG_024-6a"/>
瓊英跕跕墮雲根<lb/>
　　　潔堂惠菜餅次韻<lb/>
落花寒食漫從容野摘堪供菜肚翁一笑琅玕青滿腹<lb/>
紅綾還憶舊家風<lb/>
　　　紀夢<lb/>
　　　　陽至前一夕夢亡友康至甫遺余墨本晦翁<lb/>
　　　　像圖列三辰五星其上翁盤礴巨石若坐若<lb/>
　　　　行旁題一詩慨然有掃清宇宙之志而不能<lb/>
<pb n="KR4d0381_WYG_024-6b"/>
　　　　記其辭覺而有作<lb/>
白日青天一鉅儒清宵入夢忽蘧蘧覺來猛省戊申疏<lb/>
曽説中原亂易除<lb/>
　　　贈刋字湯生徳清<lb/>
岐陽雨漬鐫功石浯水苔昏頌徳碑𣺌𣺌昊天須有定<lb/>
煩君椎鑿待明時<lb/>
　　　感時寄鍾信甫<lb/>
子陵灘下立多時鷗鷺悠悠自識機春事都來無半月<lb/>
<pb n="KR4d0381_WYG_024-7a"/>
一聲鶗鴂勸人歸<lb/>
　　　紀夢<lb/>
夜夢嬉遊到古陂翻菱剥芡不知歸野田没膝泥三尺<lb/>
㧞足汙渠自一竒<lb/>
　　　十月二十六日有感<lb/>
賔空後甲再經壬香斷金爐已七春四十一年民父母<lb/>
誰知今日帝乘雲<lb/>
　　　求菖蒲於李叔翔<lb/>
<pb n="KR4d0381_WYG_024-7b"/>
風饕雪虐嵗崢嶸寸草寒窻獨寧馨長恐出山泉水濁<lb/>
塵埃到汝失青青<lb/>
　　　和許膝嘯韻<lb/>
塵滿莱衣淚㸃斑春風桃李見應難奎文忽到茅簷下<lb/>
忍作當年義檄㸔<lb/>
前年儤直玉堂廬下直歸遲母倚閭早識千鍾誤三釡<lb/>
斑衣換得錦衣無<lb/>
　　　陳菊圃參政寄詩千里外託興於秋燕春花以<lb/>
<pb n="KR4d0381_WYG_024-8a"/>
　　　示玩芳病叟叟病不能吟强和四章前二章借<lb/>
　　　來意以自傷後二章述愚懐以誌感<lb/>
風雨危巢萎百花坐看百鳥競銜茶斜陽對語歸飛處<lb/>
底是烏衣王謝家<lb/>
桃李盤中天地寛誤渠鼎實為才慳苔荒草没渾無恥<lb/>
猶自青黄烟雨間<lb/>
冠峩獬豸服緋花欲獻甘芹謂苦茶誤盡靈烏報凶吉<lb/>
終然爰止託誰家<lb/>
<pb n="KR4d0381_WYG_024-8b"/>
燦燦黄花老圃寛秋芳不採豈云慳江南九日閩千里<lb/>
尚挹寒香紙墨間<lb/>
　　　寄題程氏菊莊<lb/>
白賁黄中自不羣冷霜凉露伴靈均集芳尚恨椒蘭變<lb/>
何况夭桃俗李春<hi>屈平</hi>
一觴浥露餐英美八表同昏履運艱芳節不隨籬下老<lb/>
悠悠嘉氣眼中山<hi>陶令</hi>
一丘一壑圖書府三沐三熏煙雨中只把空腸受寒緑<lb/>
<pb n="KR4d0381_WYG_024-9a"/>
誰敎腥腐涴清風<hi>天隨子</hi>
最愛誠齋語絶佳莫將清苦入妍華淡香秋晚誰能道<lb/>
猶是安陽晝錦家<hi>韓魏公</hi>
甕裏醯雞千嵗滅天邊蒼狗萬重雲長生閲世慿何術<lb/>
欲制頽齡藉此君<hi>涪翁</hi>
　　　十月二十日<lb/>
太乙宫前戎馬鄉思成門外野蒿塲山中一瓣心香在<lb/>
獨遣孤臣病著床<lb/>
<pb n="KR4d0381_WYG_024-9b"/>
强提簮笏睇觚稜再拜焚㽔淚雨零千古陳橋仁聖事<lb/>
不堪重勘舊編青<lb/>
　　　讀逺遊篇<lb/>
愁來髙誦逺遊篇度世長生豈可傳物變無窮身老矣<lb/>
一雞八穀又新年<lb/>
　　　題楊妃唾壺圖<lb/>
三郎好女思傾國一霎沉酣四海奔漢業巍巍英主事<lb/>
内庭供奉孔家孫<lb/>
<pb n="KR4d0381_WYG_024-10a"/>
　右楊妃唾壺圖第五男端頥得之請廼翁題其後因<lb/>
　教之曰自古内外庭不分是以人主親賢士大夫之<lb/>
　時多親婦人女子之時少則天下治矣漢武帝時<lb/>
　執此物者侍中孔安國也唐明皇時楊妃職之漢<lb/>
　唐之所以成敗歟然而寵任中書宦官又自漢始<lb/>
　小子識之<lb/>
　　　九月十九夜紀夢<lb/>
　　　　是夜夢至一所遇士大夫藴藉修整衣冠偉<lb/>
<pb n="KR4d0381_WYG_024-10b"/>
　　　　然盖洪盤洲丞相也與余話言甚歡曰余為<lb/>
　　　　中書舍人未嘗識虞丞相余夢中憶二公同<lb/>
　　　　時立朝不記其官位之相去何如也私竊歎<lb/>
　　　　息以為前軰為給舍而疎廟堂如此豈今人<lb/>
　　　　所可及俄而内子以皂褙絲鞋呼余更衣乃<lb/>
　　　　出意若訝余不當草草見逹貴者予荅之曰<lb/>
　　　　吾之忝竊輒繼公後塵正吾好伴也因更為<lb/>
　　　　公留飯飯畢啟外扉指視天邊虹霓粲然又<lb/>
<pb n="KR4d0381_WYG_024-11a"/>
　　　　歎息乆之乃寤是何祥也旦而考文惠本末<lb/>
　　　　知其生於政和丁酉迄淳熙甲辰得年六十<lb/>
　　　　八自乾道初罷相閒居二十年優游考終盛<lb/>
　　　　福人也謹記于冊以希他日之驗云<lb/>
堪嗟刼運永嘉末忽夢清風乾道初二十年間閒處士<lb/>
可能身世得同渠<lb/>
　　　十一月十二夜夢南冠舊友感泣有賦<lb/>
麥秀漸漸禾黍新清宵夢斷泣遺民只憐肝腦輸宗社<lb/>
<pb n="KR4d0381_WYG_024-11b"/>
不負當年第一人<lb/>
　　　題芳洲詩集<lb/>
　　　　芳洲黎君先朝名進士也既屈於時益昌其<lb/>
　　　　詩古詩近陳子昻感遇絶句可雜半山詩選<lb/>
　　　　中七言如世事莊周蝴蝶夢春愁臣甫杜䳌<lb/>
　　　　詩所謂長歌之哀非耶因書此編以寓贊嘆<lb/>
采采芹甘不自謀慇懃直欲奉王羞可憐斜日三千字<lb/>
曽獻當年十二旒<lb/>
<pb n="KR4d0381_WYG_024-12a"/>
虎踞已知王氣盡䳌啼誰感帝魂哀怪渠冊後詩情苦<lb/>
曽到留都豐鎬來<lb/>
　　　近聞在舊京賣縵笠子<lb/>
蚤嵗葫蘆依畫本暮年臺笠養閒身如今半幅謄麻紙<lb/>
羞寄鑾坡舊主人<lb/>
　　　甲子初冬宿直玉堂凄風小雨次日即承先帝<lb/>
　　　晏駕之變距今二十年矣大忌前一日孤臣獨<lb/>
　　　眠山庵景象正似當年挑燈危坐聞田家鼓笛<lb/>
<pb n="KR4d0381_WYG_024-12b"/>
　　　之聲凄其有感二首<lb/>
無限都人哭鼎龍年多澤乆似仁宗愁來一様黄昏雨<lb/>
天上人間自不同<lb/>
雲黯天低結暝隂孤燈對影夜沉沉可憐一曲村田樂<lb/>
猶是堯民擊壤音<lb/>
　　　挽許秋浦<lb/>
紛紛頂板盡圈紅伯仲髙鶱槐市風一第不酬攀桂客<lb/>
千年祗泣感麟翁<lb/>
<pb n="KR4d0381_WYG_024-13a"/>
蒼顔白髪王官谷緑幕黄簾六館生閲世舊嗟身偃蹇<lb/>
懐人新有淚縱横<lb/>
青門何在從𤓰熟玉水難忘對竹哦政復安車裹輪好<lb/>
情知老子不婆娑<lb/>
歌騷讀盡逺遊篇淡日寒空引紼天遶浦黄花秋易老<lb/>
晚香留付子孫賢<lb/>
　　　挽張龍山<lb/>
雄篇爛漫兔園冊挺翮扶摇鵬背風掲日科名輕拾紫<lb/>
<pb n="KR4d0381_WYG_024-13b"/>
粘天名姓㨗圈紅<lb/>
大雅林中集衆英三長正合入承明汗青有日頭無白<lb/>
家傳修來國史成<lb/>
欽翹人物觀竒士芳潤衣冠儼碩師槐柳門前氣成霧<lb/>
清風茗盌只談詩<lb/>
諸公莫唱貞元曲老子曽聞正始音寂寞吳王堤上路<lb/>
白楊花落晝多隂<lb/>
　　　挽李小溪<lb/>
<pb n="KR4d0381_WYG_024-14a"/>
人是西京長者孫横秋一鶚早青雲假令折就天邊桂<lb/>
竇十郎家不足云<lb/>
三十年間借一瓻鵠袍門外欠相攜降霜御史風稜惡<lb/>
瞎眼春官日色迷<lb/>
鬱鬱南坡一聚塵荒園野草不成春家聲乆矣非前日<lb/>
宅相居然亦古人<lb/>
仙李由來公與侯宋唐相望盡名流金鑾論事嗟無地<lb/>
徃遡天風記玉樓<lb/>
<pb n="KR4d0381_WYG_024-14b"/>
　　　題老學道院<lb/>
天典民彛聖得知斯文千嵗以為期試看涑水三雍贊<lb/>
何必蘭陵賦詭詩<lb/>
𤓰爛東陵老廢鋤野民八十尚躭書窻風文字翻葉葉<lb/>
抱膝長吟一擁爐<lb/>
白日臨晨老可娛平生有味太𤣥<graphic n="KR1395" url="https://raw.githubusercontent.com/kanripo/KR-Gaiji/master/images/KR1395.png" mimeType="image/png"/>莫將華皓嗤童習<lb/>
更採𤣥文扁此廬<lb/>
繁華泉石兩成癡早學東家晚學西章甫峩峩寧汝誤<lb/>
<pb n="KR4d0381_WYG_024-15a"/>
如今翻恨十年遲<lb/>
　　詩餘<lb/>
　　　水調歌頭<hi>隠括楚辭答朱實甫</hi>
把酒對湘浦獨弔大夫醒當年皇覽初度飲露更餐英<lb/>
服以髙冠長佩扈以江蘺薜芷御氣獨乘清誰意椒蘭<lb/>
輩從臾武關盟　哭東門哀郢路悄無寧人世紛紛起<lb/>
滅遺臭與留馨一笑逺遊輕舉三嘆道長世短晦朔自<lb/>
秋春洗眼看物變朝菌共靈椿<lb/>
<pb n="KR4d0381_WYG_024-15b"/>
　　　齊天樂<hi>和張龍山夀詞</hi>
老夫耄矣怪新年頓爾衰俱現排悶篇詩澆愁盞酒自<lb/>
讀離騷自勸長安日逺悵舊國禾宫故侯𤓰畹風景不<lb/>
殊江濤如此世縁淺　莫莫休休乾坤毁幽懐無限弱<lb/>
羽填波輕裝浮海其奈滄溟瀲灧年華婉娩况六十平<lb/>
頭底須頑健戱唱髙詞作還丹九轉<lb/>
　　　沁園春<hi>為潔堂夀</hi>
楊柳依依我生之辰與公共之歎裊娜章臺歌翻輕吹<lb/>
<pb n="KR4d0381_WYG_024-16a"/>
飄零㶚岸影弄斜暉花萼樓深靈和殿古人自凄凉柳<lb/>
自垂相逢處記吾儂墮地嘉定明時何須夢得君知便<lb/>
穩道人生七十稀笑桓大將軍枝條如此陶潛處士門<lb/>
巷歸兮幾陣花飛一池萍碎又向先生把壽巵年年好<lb/>
祝東風萬縷老翠雲齊<lb/>
　　　水調歌頭<hi>和潔堂韻</hi>
老子蚤知退鷗鷺未盟寒癡頑踰六望七寧以壽為歡<lb/>
風有黍離傷咽雅有蓼莪憔悴使我不能餐更把南陔<lb/>
<pb n="KR4d0381_WYG_024-16b"/>
讀淚落廣陵瀾　踏峨峯騰華頂卧王官青山與汝卒<lb/>
嵗紫茹可登盤乞得白翁歸處莫學緇郎更誤危夢倚<lb/>
䦨干多謝長生曲顔面怕人看<lb/>
</p>
<p>
</p>
  </div>
</body>
</text>
</TEI>
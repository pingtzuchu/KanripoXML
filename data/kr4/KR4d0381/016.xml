<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>碧梧玩芳集巻十六</head>
    <p>
<pb n="KR4d0381_WYG_016-1a"/>
欽定四庫全書<lb/>
　碧梧玩芳集巻十六　　　宋　馬廷鸞　撰<lb/>
　　題䟦<lb/>
　　　書張母陳氏禮部符後<lb/>
綱常亘天地節義無古今是可以世變論哉恭惟本朝<lb/>
立極叙彛導民扶世明禋赦令應義夫節婦孝子順孫<lb/>
事狀顯著者具明聞奏加之旌擢恩施甚厚三嵗一下<lb/>
如寒暑之不移而壬申詔書以吏奉詔不勤更二三年<lb/>
<pb n="KR4d0381_WYG_016-1b"/>
竟格嗚呼余婦舍新安張氏衣冠名族也朱文公嘗以<lb/>
篤行孝謹稱之余嘗舉以銘先外舅之墓矣豈惟丈夫<lb/>
其婦人尤多賢主奉公之夫人陳氏余婦之伯母也每<lb/>
為言其閨儀婦節之懿賢哉母也盛徳髙年宗族鄉黨<lb/>
合詞以聞于州州上尚書禮部應詔禮部復下郡國考<lb/>
實將行霈恩而郡事倥偬吏文遷延余所親張吏部牧<lb/>
新安嘗為之促文書會府罷迄不克拜恩哀哉其孫應<lb/>
文藏文書以示子孫謁余而請述焉中興四朝國史列<lb/>
<pb n="KR4d0381_WYG_016-2a"/>
女傳有陳堂前者其母儀婦節大書青史今日視先朝<lb/>
時則異矣今陳與昔陳之為烈一也天典民彛又可以<lb/>
世變論哉<lb/>
　　　跋董秀夫輞川圖後<lb/>
余友蘭臯董君雅人也示余輞川圖且索言焉宗少文<lb/>
老疾所至名山恐難遍閲惟當澄懐觀道卧以遊之余<lb/>
甚欲借君此圖卧遊其間而君督之不置也則為之言<lb/>
曰史稱維在别墅與裴迪遊其中賦詩相酬對為樂今<lb/>
<pb n="KR4d0381_WYG_016-2b"/>
觀其空曲浮彩之吟寒流秋雨之篇皆不過四句而止<lb/>
耳何其簡短而有遺音也後人括摘摩詰遐想其遊輞<lb/>
川某句則謂之傲睨閒適某句則謂之蟬蛻浮游某句<lb/>
則謂之詩中有畫畫中有詩又何其摹寫之無已也登<lb/>
臨而得于所見者其語樸想像而得於所聞者其詞誇<lb/>
古今文人類如此耳雖然此因畫而詳詩也若置詩而<lb/>
詳畫則又不然輞川圖摩詰所自畫也世間自有兩紙<lb/>
本有矮紙本有高紙本蘭皋所藏者矮紙之所摹歟有<lb/>
<pb n="KR4d0381_WYG_016-3a"/>
能辨之與爾具一隻眼<lb/>
　　　書二姪分關後<lb/>
昔唐相元㣲之誨姪等書曰吾不能逺喻他人汝獨不<lb/>
見吾兄之奉家法乎吾兄半生羈游以相給足吾受吾<lb/>
兄正色之訓感慈㫖一言遜志於學粗成一名吾之所<lb/>
得以為兄者則汝之所得以為父有父如此尚不足為<lb/>
汝師乎今端㢲端常父母俱逝孑然獨立於世變艱難<lb/>
之中不得已析薄貲以持寒門此吾兄苦學所積也今<lb/>
<pb n="KR4d0381_WYG_016-3b"/>
將以㣲之所以誨姪者誨之盖吾曽祖太師盤山翁無<lb/>
兄弟吾祖太師和公兄弟五人而和公獨當家事諸祖<lb/>
意向不齊而和公一意包容保持門户迄無間言吾之<lb/>
二父信公朝奉公兄弟纔二人和公既逝吾所後信公<lb/>
養母訓弟以至協比婚姻而吾以弟之子為兄之子則<lb/>
其孝友可知也二公授館人門藉束脯以養其親朝奉<lb/>
公病信公親治藥具親攜䙝器以扶持之生徒皆以為<lb/>
訝信公正色曰吾弟相依為命者也聞者心服信公薨<lb/>
<pb n="KR4d0381_WYG_016-4a"/>
朝奉公泣血而哭之如哭其父𦵏之如𦵏其父鄉人嘖<lb/>
嘖嗟悼至今猶有能言之者吾兄弟之相與己不如先<lb/>
人多矣然亦粗有可言者吾兄弟三人幼孤奮身力學<lb/>
丙午與兄偕薦次年偕上春官兄以耘人之財給我東<lb/>
上吾獨登第食貧五年兄假館養母育我至吾娶婦之<lb/>
後有孤妹未嫁吾捐奩財兄捐脯資相與聘送吾登朝<lb/>
以至叨竊政路勢利薰人兄未嘗以一事累我我未嘗<lb/>
以一辭望兄吾抱疾去位兄終年奔走扶持而歸旬日<lb/>
<pb n="KR4d0381_WYG_016-4b"/>
而兄遷謝此吾所為終天之痛也汝等觀吾兄弟相處<lb/>
豈有貲産之可析乎豈有血氣之可爭乎豈有僕妾之<lb/>
為雀䑕妻子之為風雨乎蓋吾家三世以推棃遜棗為<lb/>
習尚以易衣并食為活計以同肝共膽為命脉今區區<lb/>
薄産關約所載悉公悉實無毫髮可指顧此尺寸曽何<lb/>
足道惟是友睦一事乃吾家萬金良藥汝兄弟尚能守<lb/>
之吾有以見兄於地下是受汝之賜也否則無以見先<lb/>
兄於地下矣努力努力勉之勉之<lb/>
<pb n="KR4d0381_WYG_016-5a"/>
　　説<lb/>
　　　温止所字説<lb/>
親黨霅川温君以書抵予曰吾舊名拱辰吾師解先生<lb/>
字之曰止所後以純名貢天府而止所之字未之有改<lb/>
也吾冉冉老矣猶若未知止所者盍為説以贈我乎余<lb/>
答之曰純者粹然至善之名善生於心而經言在明明<lb/>
徳在新民在止於至善先儒則曰心者人之北辰也君<lb/>
之名先辰後純壹是皆以止所為字止何所也方寸之<lb/>
<pb n="KR4d0381_WYG_016-5b"/>
間至善而已朱文公感興之詩曰太乙有常居仰瞻獨<lb/>
煌煌中天照四國三辰環侍旁人心要如此寂感無邊<lb/>
方張宣公艮齋之銘曰天心粹然道義俱全是曰至善<lb/>
萬化之源皆以心言也爰舉二先生之説相與切磋究<lb/>
之<lb/>
　　　潘龍起中復字説<lb/>
君子已孤不更其名不可更也字獨可更乎雖然太虛<lb/>
之為少游履常之為無己觀時察義其必有見矣潘君<lb/>
<pb n="KR4d0381_WYG_016-6a"/>
應雷以經明拔三舍陟巍科聲名獵獵起故以龍起為<lb/>
字俄而一旦更字中復益將蔽雷霆藏風雲以從事于<lb/>
掩身齋戒之義焉夫翕無餘者闢斯始造化之機也能<lb/>
潛乃升惟蟄斯奮吾身一造化也毋徒曰嵗晚以字行<lb/>
更始號元亮云<lb/>
　　　朱甥師裕字説<lb/>
外孫朱饒家本苕人生于鄱陽其父名之曰饒及冠將<lb/>
歸假馬氏阼階而行禮焉其父又為之請字于余余惟<lb/>
<pb n="KR4d0381_WYG_016-6b"/>
昔之人生于其州則遂以州名其字則因名取義耳司<lb/>
馬温公生于淮西故以郡名而取充實有輝之義字之<lb/>
然則吾何以字汝乎吾聞家之富者饒于財學之富者<lb/>
饒于文唐贊皇李衛公名徳裕而字文饒今以師裕字<lb/>
可乎汝欲知贊皇公之為人乎性不樂進士家不置文<lb/>
選然而籌邊樓之有大區畫精思亭起草臺之有大制<lb/>
作中書一品集文武兩朝獻替記之有大建明極材華勛<lb/>
業之盛中興以後莫加焉其亦可謂饒也已矣甥歸而<lb/>
<pb n="KR4d0381_WYG_016-7a"/>
讀父書守家學盈科而行成章而達使其胷中所積汸<lb/>
汸如江海暴暴如丘山吾之所圖于汝也不勤而空無<lb/>
實而窽豈吾所圖於汝哉誰謂華髙企其齊而勉之吾<lb/>
猶有望也夫<lb/>
　　　族子徳淳字説<lb/>
族弟之子徳淳生于乙丑其紀年為咸淳初元長而工<lb/>
醫其學為太倉令淳于公之學徳淳請序于余余曰汝<lb/>
以其生之年則淳為咸淳之淳以其學之業則淳為淳<lb/>
<pb n="KR4d0381_WYG_016-7b"/>
于公之淳姑因汝之業制汝之字可乎宜以子全字周<lb/>
官醫師之職十全為尚十失一次之問臣意診病决死<lb/>
生能全否乎對曰意治病先切脉心不精脉所期死生<lb/>
時時失之臣意不能全也徳淳必也能全周官之十全<lb/>
而又能全淳于公之不能全是為青于藍寒于水可以<lb/>
托人性命矣人之言曰老醫少卜醫何必老史稱秦越<lb/>
人得方于長桑公太倉令得方于唐里公孫皆自少時<lb/>
公孫之授倉公亦曰吾身已衰無所復事是吾年少所<lb/>
<pb n="KR4d0381_WYG_016-8a"/>
得妙方也醫何必老顧慧性何如耳夫醫非慧男子不<lb/>
能慧則通通則神聖工巧出焉姪之齒未也而其性專<lb/>
靜其學精審殊有老成之風吾病夫也吾貧於黎庶而<lb/>
醫傲于王公幸其族有人則朝夕吾門視吾病診吾脉<lb/>
吾以身試之良驗噫子全勉之吾年五十一罷歸鬢鬚<lb/>
之焦黄久矣今抱沉痛年六十有七幾死者數矣倘非<lb/>
飲我上池之藥則汝伯何由髮如漆也書以為徳淳字<lb/>
説<lb/>
<pb n="KR4d0381_WYG_016-8b"/>
　　贊<lb/>
　　　東平精舍十八阿羅漢尊者真贊<lb/>
　　　　一尊者立一人隨侍執巾一人鳴法鼓前列<lb/>
　　　　寳爐侍者揖請<lb/>
旃檀既熏法鼓既鳴或隨而趨或傾以迎問此大士為<lb/>
寂為聲寂非槁木聲如震霆<lb/>
　　　　一尊者手執數珠<lb/>
衆生顛倒為物所轉我轉是珠一以貫萬過現不住来<lb/>
<pb n="KR4d0381_WYG_016-9a"/>
則未来舉珠示人孰為輪迴<lb/>
　　　　一尊者顧奴子㸃茶<lb/>
把盞注湯茗熟氣新大士啜之醒心清神欲知花蘂乳<lb/>
清冷味須是眠雲跂石上人<lb/>
　　　　一尊者在巖間入定一侍者執磬在側<lb/>
兩目不開六用俱寂刹那三世一刼七日寂不為身動<lb/>
不為人天作時雨山川出雲<lb/>
　　　　一尊者黙坐如嗔一直符捧函狀在前侍者<lb/>
<pb n="KR4d0381_WYG_016-9b"/>
　　　　接過<lb/>
空山宴息不動如如適從何来貽我函書尊者黙然上<lb/>
座接過為喜為嗔不起于坐<lb/>
　　　　一尊者抱膝仰面而坐頂上出神騰雲而去<lb/>
　　　　二從者侍側<lb/>
抱膝者形飛空者神二俱非是孰為此身形與道一道<lb/>
無不在彩雲載之奚徃而礙<lb/>
　　　　一尊者立懸崖峭壁之下浣手瀑布泉一蠻<lb/>
<pb n="KR4d0381_WYG_016-10a"/>
　　　　奴執巾<lb/>
高山飛泉濺沫跳珠濯我寳手冰雪炯如顧視蠻童執<lb/>
巾在側水既不濡巾安用拭<lb/>
　　　　一尊者降水中龍<lb/>
我以道眼為傳法宗爾以願力為䕶法龍道成願滿乗<lb/>
雲駕風地行空飛一徹萬融<lb/>
　　　　一尊者坐看龍抱膝<lb/>
我非卧龍云何抱膝彼嘯而吟此黙以息世出世間其<lb/>
<pb n="KR4d0381_WYG_016-10b"/>
揆則一導師無言萬法俱寂<lb/>
　　　　一尊者倚松而坐看二獅子舞<lb/>
撫孤松而盤桓玩獅子之嚬呻盖善財遍參之處亦逺<lb/>
公結社之人<lb/>
　　　　一尊者坐水邊挈衣于膝一猿為洗足<lb/>
手足痾癢大士未仁敬抑搔之異類成親何必王孫憎<lb/>
但以兒子畜輕汝手無傷吾足<lb/>
　　　　一尊者䇿杖呀口前有幽花二山鬼侍側<lb/>
<pb n="KR4d0381_WYG_016-11a"/>
頥隠於臍肩高於耳喝猛如雷開口見齒幽花可娛短<lb/>
錫可倚坐於石臺從以山鬼<lb/>
　　　　一尊者垂手執拂而坐<lb/>
拂垂於手手垂於膝堂堂尊師宴宴居息昭琴既鼓㸃<lb/>
瑟亦希神閒意定玩此髬髵<lb/>
　　　　一尊者伏虎虎口銜花伏地<lb/>
以我慈悲撫爾猛烈還爾佛性共我禪悦咄哉小空客<lb/>
至勿恐採優曇花獻世尊供<lb/>
<pb n="KR4d0381_WYG_016-11b"/>
　　　　一尊者坐看盤蓮<lb/>
聞法㝡先事佛亦久耄然衆中是大長老芬陀利華具<lb/>
如来性睨而視之常樂我靜<lb/>
　　　　一尊者左執寳箑右執蓮花嗅鼻<lb/>
芬陀在鼻出泥而香寳翣在手不揮而凉斷崖蒼蘚宴<lb/>
坐徜徉無相無作大用堂堂<lb/>
　　　　一尊者捫膝正坐一善神一侍者<lb/>
弟子在右善神在左尊者儼然捫膝正坐雙眸炯炯六<lb/>
<pb n="KR4d0381_WYG_016-12a"/>
用如如得大自在游物之初<lb/>
　　　　一尊者按手仰坐一侍者一善神前有金童<lb/>
　　　　玉女引宰相合掌瞻敬<lb/>
弟子在左善神在右尊者儼然傲兀兩肘金章紫衣合<lb/>
爪仰手現宰官身祝無量夀<lb/>
　　銘<lb/>
　　　屺瞻鐘銘<lb/>
我事母時聽於無聲如鐘在簴何叩不鳴母舍我去根<lb/>
<pb n="KR4d0381_WYG_016-12b"/>
在塵空稽之大雄考此華鐘倩智興師敲無明銅響徹<lb/>
十方地獄天宫兒在中野母為飛仙晨香夕燈秋菊寒<lb/>
泉子子孫孫勿替有永誰無母慈聞者深省<lb/>
　　　小蓋銘<lb/>
如荷小蓋倚之空堂視日蚤暮隨時翕張抑姑賢于臺<lb/>
笠奚敢旅于旂常<lb/>
　　　烏扇銘<lb/>
土山焦金石鑠故人之清不来大王之雄不作莫黒匪<lb/>
<pb n="KR4d0381_WYG_016-13a"/>
烏其風樸畧<lb/>
</p>
<p>
</p>
  </div>
</body>
</text>
</TEI>
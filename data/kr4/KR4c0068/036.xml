<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_036-1a"/>
元氏長慶集卷第三十六<lb/>
　　狀<lb/>
　　　進馬狀　爲蕭相謝告身狀<lb/>
　　　爲令狐相謝賜金石凌紅雪狀<lb/>
　　　爲蕭相國謝太夫人國號告身狀<lb/>
　　　爲令狐相謝回一子官與弟狀<lb/>
　　　賀降誕日德音狀<lb/>
　　　中書省議賦稅及鑄錢等狀<lb/>
　　　中書省議舉縣令狀<lb/>
　　　　進馬狀<lb/>
同州防禦烏馬一疋八歲堪打毬及獵<lb/>
右臣竊聞道路相傳車駕欲蹔游幸温湯未知虗實者臣職<lb/>
居守土侍從無因羡魏闕之埃塵猶隨日御恨新豐之鷄犬<lb/>
<pb n="KR4c0068_SBCK_036-1b"/>
亦聽車音目斷魂銷形留神徃又得進奏官狀知河中華州<lb/>
京兆府並於昭應排比進獻臣當州素乏所出無以粗展丹<lb/>
誠臣旣别受恩私又不合獨無壤奠伏以前件馬北方正色<lb/>
東道竒蹤調習多時備諳林力解擊毬者毎嘉其環廻斗轉<lb/>
動必愜心善獵射者皆歎其度塹踰溝走不換足欲隨正至<lb/>
獻賀竊慮群衆混同徘徊顧瞻蓄銳斯久今者宸游近甸帝<lb/>
降靈泉施展是時戢藏何益伏望陛下揚鞭頓轡取驗馴良<lb/>
結尾絡頭試觀神彩臣某深恩未報愚志空存自慙駑鈍之<lb/>
姿莫展驅馳之効捫心戀主因馬諭身輕冒天威無任戰汗<lb/>
其馬謹隨狀進謹進<lb/>
　　　　爲蕭相謝告身狀<lb/>
恩賜臣俛告身一通<lb/>
右中使某乙至奉宣進止賜臣某官告身一通鳳銜眞誥虬<lb/>
<pb n="KR4c0068_SBCK_036-2a"/>
捧天書錦帙金牋霞明日照臣聞高宗命說乃申納誨之詞<lb/>
大舜相龍爰有堲讒之訓空聞簡䇿未煥縑緗如臣寵榮豈<lb/>
足爲諭慙惶踴躍進退難安拜受恩光戰汗交集無任感戴<lb/>
殊私之至<lb/>
　　　　爲令狐相國謝賜金石凌紅雪狀<lb/>
恩賜金石凌紅雪各一合<lb/>
右中使某乙至奉宣進止以臣將赴山陵時屬炎暑賜前件<lb/>
紅雪等并合臣職司復土戀切攀髯方當匍匐而前敢有赫<lb/>
曦之懼豈謂天光下濟靈藥旁沾念臣有丹赤之愚故賜臣<lb/>
以洗心之物察臣有木訥之性故賜臣以苦口之滋就日疑<lb/>
不治之清冰在合若遇圓之絳雪恩加望外感極愚衷無任<lb/>
跼蹐屏營之至<lb/>
　　　　爲蕭相國謝太夫人國號誥身狀<lb/>
<pb n="KR4c0068_SBCK_036-2b"/>
恩賜臣母國號告身一通<lb/>
右某月日某乙奉宣恩㫖賜臣母前件告身恩光灼燿捧戴<lb/>
兢惶對揚天休無任戰越臣家傳儒素毋實劬勞每織屨以<lb/>
資臣宦游嘗斷織以勉臣師學念臣庸昧本望非高所希捧<lb/>
檄之榮敢思開國之慶陛下恩加望外簡自宸衷石窌封疆<lb/>
巳光於萬葉蘂珠文字重降於九霄朝野謂之殊私宗族以<lb/>
爲榮觀臣及臣母以抃以歡誓將齋戒洗心永奉眞人之誥<lb/>
緘膝在笥深藏太常之符寳過金籯瑞同鵲印蓼蕭知感雨<lb/>
露難醻無任抃躍戴恩之至<lb/>
　　　　爲令狐相國謝回一子官與弟狀<lb/>
臣弟定蒙恩授京兆府藍田縣尉<lb/>
右臣伏奉某月日勑以所賜臣一子官廻授臣弟定京兆府<lb/>
藍田縣尉寵過憂來恩殊感極彷徨自顧悚惕難居臣本凡<lb/>
<pb n="KR4c0068_SBCK_036-3a"/>
才猥當重任雖星辰軌道幸屬聖時而歲月環周實妨賢路<lb/>
未蒙罪退益自慙惶豈謂天慈仍加渥澤特降推恩之命曲<lb/>
成友愛之私九族生光百年何報况藍田美邑黄綬清流旋<lb/>
觀冉冉之趨倍慶怡怡之樂手足交抃形影相輝空鏤肝心<lb/>
難醻雨露無任抃躍感恩之至<lb/>
　　　　賀降誕日德音狀<lb/>
降誕日德音<lb/>
右臣等伏奉今月日勑書以降誕之辰奉迎皇太后宮中上<lb/>
壽獲申歡慰宜集百寮及外命婦進名賀皇太后仍御光順<lb/>
門内殿與百寮相見便爲常式者伏以誕聖嘉辰承天令節<lb/>
新恩肇降品彚咸休皇太后念樞星之祥重游甲觀群執事<lb/>
排閶闔而入盡唱賡歌同沾就日之榮實慶溥天之樂况百<lb/>
寮承式萬歲傳聲永爲利見之規彌荷無窮之澤臣等謬叅<lb/>
<pb n="KR4c0068_SBCK_036-3b"/>
樞務親奉德音慶抃之誠倍萬常品無任鼓舞歡呼之至<lb/>
　　　　中書省議賦稅及鑄錢等狀<lb/>
中書門下奏據楊於陵等議狀請天下兩稅榷酒鹽利等悉<lb/>
以布帛絲綿等物充稅一切不徵見錢者<lb/>
右據中書門下狀稱應徴兩稅起元和十六年巳後並配端<lb/>
匹斤兩之物以爲稅額不用計錢令其折納仍約元和十五<lb/>
年徴納布帛等估回計者伏以兩稅不納見錢百姓誠爲穩<lb/>
便或慮土宜不等恐須更有商量請令天下州縣有山野溪<lb/>
洞無布帛絲綿之處得以九穀百貨一物巳上但堪本處交<lb/>
易用度者並許折納便充留州留使錢數仍令依當處堪納<lb/>
兩稅匹叚及雜貨估價計折輸納給用之時並不得令有加<lb/>
擡臣等又見比來州縣縁不納見錢抑令小戸數人并合共<lb/>
成端匹期㑹來徃費擾倍多令請天下州縣有貧下戸兩稅<lb/>
<pb n="KR4c0068_SBCK_036-4a"/>
數少情願輸納見錢者亦任穩便若此則上無抑配之名下<lb/>
有樂輸之利以茲折中實謂得宜又據中書門下狀稱鹽利<lb/>
酒利本以榷率計錢有殊兩稅之名不可除去錢額但合納<lb/>
見錢者亦請令折納時估匹叚者伏以糶鹽價錢自有本使<lb/>
收管不要州縣條流至於榷酒利錢雖則名目不同其實出<lb/>
於百姓今天下十分州府九分是隨兩稅均配其中一分置<lb/>
店沽酒蓋是分外誅求一則厚取疲人二則嚴刑檢下上供<lb/>
旣有定數餘利並入使司事實煩苛法非畫一今請天下州<lb/>
府榷酒錢一切據貫配入兩稅仍取兩貫巳上戸均配兩貫<lb/>
巳下戸不在配限先有置店沽酒處並請勒停若此則賦歛<lb/>
無名額之煩貧富有等差之異人知定准吏絶因縁臣等商<lb/>
量以此爲便<lb/>
右據中書門下狀欲令諸道公私銅器各納節度團練等使<lb/>
<pb n="KR4c0068_SBCK_036-4b"/>
令本處軍人鎔鑄其鑄本請以留州留使錢年支未用物充<lb/>
待一年後鑄銅器盡勒停其州府有出銅鈆可以廣鑄處每<lb/>
年與本充鑄者臣等約計天下百姓有銅器用度者分數無<lb/>
多散納諸使斤兩蓋寡創置鑪冶器具頗繁一年勒停並是<lb/>
廢物軍人旣未素習鎔鑄亦恐甚難又每年留州留使錢額<lb/>
本約一年用度支留若待鑄得新錢然遣當州給用必恐百<lb/>
事久闕不應時須臣等商量請令諸使諸州一切在所許百<lb/>
姓以銅器折納稅錢并度支給價收市每年每季隨便近有<lb/>
監冶處據數送納所冀鑪冶無創置之勞工匠有素習之便<lb/>
不煩鑄本自有利宜其州府出銅鈆可廣鑄處請委諸道有<lb/>
銅鈆處長吏各言利害具狀申陳叅酌衆情然議可否以前<lb/>
據中書門下奏請令中書門下兩省重議可否奏聞者臣等<lb/>
謹議如前謹録奏聞伏候勑旨<lb/>
<pb n="KR4c0068_SBCK_036-5a"/>
　　　元和十五年八月日中書舍人臣武儒衡等奏駕部<lb/>
　　　郎中知制誥臣李宗閔中書舍人臣王起庫部郎中<lb/>
　　　知制誥臣牛僧孺祠部郎中知制誥臣元稹<lb/>
　　　　中書省議舉縣令狀<lb/>
吏部重奏舉薦縣令節文<lb/>
右吏部以停年課資之格取宰邑字人之官公幹強白者拘<lb/>
以考淺疾廢耄聵者得在選中倒置是非無甚於此朝廷將<lb/>
欲漸去其弊所以特設舉薦之科明詔旣行起請尋下有司<lb/>
再議釐革何以取信於人據吏部云增加新戸開墾荒田巳<lb/>
是考課舊條獄絶繫囚冤人申雪亦是政途常事舉寮吏不<lb/>
法恐生告訐之風有利益公家又未指陳其目選授者例無<lb/>
異績尚得四考守常舉薦者縱未殊尤豈可二年便罷今請<lb/>
但行連坐舉主之文不必更依吏部分外條件又云見任官<lb/>
<pb n="KR4c0068_SBCK_036-5b"/>
及處士散試官並請停集且起家散試固有才能見任他官<lb/>
何妨撫字若皆限其資歷即與常選何殊今請除見任縣令<lb/>
其餘並令赴集又云檢勘牓様剥放程式及試書判並請准<lb/>
平選人例處分若此則案牘之吏得肆姦欺書判雖工何關<lb/>
政術有同減選赴集豈是特舉與官今請應舉薦人量納文<lb/>
狀便令注擬亦不在駮放及試書判之限又云並請注破碎<lb/>
之縣責其効實本舉良能冀蒙優奬皆居破碎之處恐同貶<lb/>
降之條以前數件並恐不可施行伏請但依起請節文處分<lb/>
仍請據今年縣令貟闕先盡舉薦人數留闕有餘然後許注<lb/>
擬平選人等冀將允當同前五舍人同署<lb/>
元氏長慶集卷第三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_010-1a"/>
元氏長慶集卷第十<lb/>
　　律詩<lb/>
　　　代曲江老人　開元觀酬吳侍御<lb/>
　　　春期白二十三不至　黃明府詩<hi>并序</hi>
　　　酬白學士<lb/>
　　　　代曲江老人百韻<hi>年十六時作</hi>
何事花前泣曾逢舊日春先皇初在鎬賤子正游秦撥亂干<lb/>
戈後經文禮樂辰徽章懸象魏貔虎畫騏驎光武休言戰唐<lb/>
堯念睦姻琳琅銷柱礎葛藟茂河漘尚齒惇耆艾搜材拔積<lb/>
薪裴王持藻鏡姚宋斡陶鈞内史稱張敞蒼生借冦恂名卿<lb/>
唯講德命士耻憂貧𣏌梓無遭用蒭蕘不忘詢懸金收逸驥<lb/>
鼓瑟薦嘉賔羽翼皆隨鳳瑜璉肯稱珉班行容濟濟文質道<lb/>
彬彬百度依皇極千門闢紫宸理刑非苟簡稽古蹈因循書<lb/>
<pb n="KR4c0068_SBCK_010-1b"/>
謬偏求伏詩亡逺聽申繼黜三彪賈群擢八龍荀海外恩方<lb/>
洽淹中教不泯儒林一同異冠屨盡清淳天淨三光麗時和<lb/>
四序均卑官休力役賤職少艱辛蠻貊同車軌郷原盡里仁<lb/>
帝途高蕩蕩風俗厚諄諄秋日耕耘足豐年雨露頻戍烟生<lb/>
不見村竪老猶純耒<graphic n="KR2722" url="https://raw.githubusercontent.com/kanripo/KR-Gaiji/master/images/KR2722.png" mimeType="image/png"/>勤千畆牲牢奉六禋南郊禮天地東<lb/>
野闢原畇校獵求初吉先農卜上寅萬方來合雜五色瑞輪<lb/>
囷池禦呈朱鴈壇場得白鱗酎金光照耀奠璧綵璘玢掉蕩<lb/>
雲門發蹁躚鷺羽振集靈撞玉磬和鼓奏金錞建簴崇牙盛<lb/>
銜鐘獸目嗔總干形屹崪戞敔背嶙峋文物千官㑹夷音九<lb/>
部陳魚龍華外戲歌舞洛中嬪佳節修酺禮非時宴侍臣棃<lb/>
園明月夜花蕚豔陽晨李杜詩篇敵蘇張筆力勻樂章輕鮑<lb/>
照碑板笑顔竣泰嶽陪封禪汾隂頌鬼神星移逐西顧風暖<lb/>
助東巡浴德留湯谷蒐畎過渭濵沸天雷殷殷匝地轂轔轔<lb/>
<pb n="KR4c0068_SBCK_010-2a"/>
沃土心逾熾豪家禮漸湮老農羞荷<graphic n="KR1257" url="https://raw.githubusercontent.com/kanripo/KR-Gaiji/master/images/KR1257.png" mimeType="image/png"/>貪賈學垂紳曲藝爭<lb/>
工巧彫機變組紃青鳬連不解紅粟朽相因山澤長孳貨梯<lb/>
航競獻珍翠毛開越嶲龍眼敞甌閩玉饌薪然蠟椒房燭用<lb/>
銀銅山供横賜金屋貯宜嚬班女恩移趙思王賦感甄輝光<lb/>
隨顧歩生死屬揺脣世族功勲久王姬寵愛親街衢連甲第<lb/>
冠盖擁朱輪大道垂珠箔當爐踏錦茵軒車隘南陌鍾磬滿<lb/>
西鄰出入張公子嬌奢石季倫雞塲潜介羽馬埒並揚塵韜<lb/>
䄂誇狐腋弓弦尚鹿<graphic n="KR1569" url="https://raw.githubusercontent.com/kanripo/KR-Gaiji/master/images/KR1569.png" mimeType="image/png"/>紫絛牽白犬錦韉覆花駰箭倒南山<lb/>
虎鷹擒東郭㕙飜身迎過雁坐射取迴鶉竟蓄朱公産爭藏<lb/>
邴氏緡橋桃矜馬騖倚頓數金銀𬞞闕冬中韭羮憐逺處蓴<lb/>
萬錢纔下筯五<graphic n="KR1997" url="https://raw.githubusercontent.com/kanripo/KR-Gaiji/master/images/KR1997.png" mimeType="image/png"/>未稱醇曲水流觴日倡優醉度旬探丸依<lb/>
郭解投轄伴陳遵共謂長安泰那知遽構屯奸心興桀黠凶<lb/>
醜比頑嚚斗柄侵妖彗天泉化逆鱗貸恩歎乃祖連禍及吾<lb/>
<pb n="KR4c0068_SBCK_010-2b"/>
民䝟貐當前路鯨鯢得要津王師方業業暴卒已䖜䖜雜虜<lb/>
同謀夏宗周蹔去豳陵園深暮景霜露下秋旻鳳闕悲巢鵩<lb/>
鵷行亂野麏華林荒茂草寒竹碎貞筠村落空垣壊城隍舊<lb/>
井堙破船沉古渡戰鬼聚隂憐振臂誰相應攅眉獨不伸毀<lb/>
容懷赤紱混跡戴黃巾木梗隨波蕩桃源斆隱淪弟兄書信<lb/>
斷鷗鷺徃來馴忽遇山光澈遥瞻海氣眞祕圖推廢主後聖<lb/>
合經綸野杏渾休植幽蘭不復紉但驚心憤憤誰戀水𥻘𥻘<lb/>
盡室離深洞輕橈盪小䑳殷勤題白石悵望出青蘋夢寐平<lb/>
生在經過處所新阮郎迷里巷遼鶴記城闉虗過休明代旋<lb/>
爲朽病身勞生常矻矻語舊苦諄諄晚歲多衰柳先秋媿大<lb/>
椿眼前年少客無復昔時人<lb/>
　　　　開元觀閑居酬吳士矩侍御四十韻<hi>中有問行藏求藥物之</hi>
<hi>十八時作</hi>
<pb n="KR4c0068_SBCK_010-3a"/>
靜習狂心盡幽居道氣添神編啓黃簡祕籙捧朱籖爛熳煙<lb/>
霞駐優游歲序淹登壇擁旄節趨殿禮胡髯<hi>殿有玄宗皇帝眞容</hi>醮起<lb/>
彤庭燭香開白玉匳結盟金劒重斬魅寳刀銛禹歩星綱動<lb/>
焚符竈鬼詹冥搜呼直使章奏役飛廉仙籍聊憑檢浮名復<lb/>
爲占赤誠祈皓鶴緑髪代責縑虗室常懷素玄關屬引枮貂<lb/>
蟬徒自寵鷗鷺不相嫌始悟身爲患唯欣禄未恬龜龍戀淮<lb/>
海雞犬傍閭閻松笠新偏翠山峯逺更尖簫聲吟茂竹虹影<lb/>
逗虗簷𥘉日先通牖輕颸毎透簾露盤朝滴滴鈎月夜纎纎<lb/>
巳得飱霞味應嗤食蓼甜上琴閑度晝躭酒醉銷炎几案隨<lb/>
宜設詩書逐便拈灌園多抱甕刈藿乍腰鎌野鳥終難縶鷦<lb/>
鷯本易厭風高雲逺逝波駭鯉深潜邸第過從隔蓬壷夢寐<lb/>
瞻所希顔頗練誰恨突無黔思拙慙圭璧詞煩雜米塩諭錐<lb/>
言太小求藥意何謙　語黙君休問行藏我<lb/>
<pb n="KR4c0068_SBCK_010-3b"/>
詎兼狂歌終此曲情盡口長箝<lb/>
　　　　病减逢春期白二十二辛大不至十韻<hi>校書郎時作</hi>
病與窮隂退春從血氣生寒膚漸舒展陽脉乍虗盈就日臨<lb/>
階坐扶牀履地行問人知面瘦祝鳥願身輕風暖牽詩興時<lb/>
新變賣聲飢饞看藥忌閑悶點書名舊雪依深竹微和動早<lb/>
萌推遷悲徃事踈數辯交情琴待嵇中散杯思阮歩兵世間<lb/>
除却病何者不營營<lb/>
　　　　黃明府詩<hi>并序</hi>
小年曾於解縣連月飲酒予常爲觥録事曾於竇少府㕔中<lb/>
有一人後至頻犯語令連飛十二觥不勝其困逃席而去醒<lb/>
後問人前虞郷黃丞也此後絕不復知元和四年三月予奉<lb/>
使東川十六日至襃城東數里遥望驛亭前有大池樓榭甚<lb/>
盛逡巡有黃明府見迎瞻其形容髣髴似識問其前銜則固<lb/>
<pb n="KR4c0068_SBCK_010-4a"/>
曩時之逃席黃丞也說向前事黃生憫然而寤因饋酒一樽<lb/>
艤舟請予同載予不免其意與之盡懽徧問座隅山川則曰<lb/>
又襃次其右感今懷古作黃明府詩云<lb/>
少年曾痛飲黃令困飛觥席上當時走馬前今日迎依稀迷<lb/>
姓氏積漸識平生故友身皆逺他郷眼暫明便<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>連榻坐兼<lb/>
共摘<hi>音别</hi>船行酒思臨風亂霜稜掃地平不看深淺酌貪愴古<lb/>
今情邐迤七盤路坡陁數丈城花凝褏女笑棧想武侯征一<lb/>
種埋幽石老閑千載名<lb/>
　　　　酬翰林白學士代書一百韻<hi>并序此後江陵時作</hi>
玄元氏之下元日㑹予家居至枉樂天代書詩一百韻鴻洞<lb/>
卓犖令人興起心情且置■書美予前和七章章次用本韻<lb/>
韻同意殊謂爲工巧前書■可謂寔難之今復次排百韻以<lb/>
荅懷思之貺云<lb/>
<pb n="KR4c0068_SBCK_010-4b"/>
昔歲俱充賦同年遇有司八人稱逈㧞兩郡濫相知<hi>同年八人樂天</hi>
<hi>拔萃登科予平判人等</hi>逸驥𥘉飜歩鞲鷹暫脫羈逺途憂地窄高視覺<lb/>
天卑並入紅蘭署偏親白玉規近朱憐冉冉伐木願偲偲魚<lb/>
魯非難識鈆黃自懶持心輕馬融帳謀奪子房帷秀發幽巖<lb/>
電清澄溢岸陂九霄排直上萬里整前期勇贈棲鸞句慚當<lb/>
古井詩<hi>予贈樂天詩云皎彼鸞鳳姿樂天贈予詩云無波古井水</hi>多聞全受益擇善頗相<lb/>
師脫俗殊常調潜工大有爲還醇憑酎酒運智託圍棊情㑹<lb/>
招車胤閑行覔戴逵僧餐月燈閣醵宴刼灰池<hi>予與樂天杓直拒非輩多</hi>
<hi>於月燈閣閑遊又甞與秘省同官醵宴昆明池</hi>勝槩爭先到篇章競出奇輸<graphic n="KR1151" url="https://raw.githubusercontent.com/kanripo/KR-Gaiji/master/images/KR1151.png" mimeType="image/png"/>論破<lb/>
的點竄肯容絲山岫當街翠墻花拂面枝<hi>昔予賦詩云爲見墻頭拂面花時唯</hi>
<hi>樂天知此</hi>鸎聲愛嬌小鷰翼翫逶迤轡爲逢車緩鞭縁趂伴施密<lb/>
攜長上樂偷宿靜坊姬僻性慵朝起新晴助晩嬉相歡常滿<lb/>
目别處鮮開眉翰墨題名盡光隂聽話移<hi>樂天毎與予游從無不書名屋壁又</hi>
<pb n="KR4c0068_SBCK_010-5a"/>
<hi>嘗於新昌宅說一枝花話自寅至巳猶未畢詞也</hi>綠袍因醉典烏帽逆風遺暗撞輕<lb/>
籌筯仍題小屈巵<hi>予有箕草籌筯小盞酒胡之輩當時嘗在書囊以供飲備</hi>本絃纔一<lb/>
舉下口已三遟逃席衝門出歸倡借<hi>去声</hi>馬騎狂歌繁節亂<lb/>
醉舞半衫垂散漫紛長簿邀遮守隘岐㡬遭朝士笑兼任巷<lb/>
童随苟務形骸逹渾將性命推何曽愛官序不省計家資忽<lb/>
悟成虚擲飜然歎未冝使回耽樂事堅赴策賢時寢食都忘<lb/>
倦園廬遂絶窺勞神甘慼慼攻短過孜孜葉怯穿楊箭囊蔵<lb/>
透頴錐超遥望雲雨擺落占泉坻略削荒涼宛搜求激直詞<lb/>
那能作牛後更擬助鴻基<hi>舊說制䇿皆以悪訐取容為羙予與樂天指病危言不顧成敗意在</hi>
<hi>决求髙第𥘉就業時今裴相國戒予慎勿以策苑為虞予深佩其言然而怪其多大擬取有可取遂切求潛覽功費累月</hi>
<hi>無所獲先是穆員盧景亮同年應制俱以辝直見黜予求獲其策皆手自寫之置在筐篋樂天損之軰常詛予篋中有不</hi>
<hi>第之祥而又哂予决求髙第之僣也</hi>唱第聴鷄集趍朝忘馬疲内人輿御案朝<lb/>
景麗神旗首𬒳呼名姓多蔵冠等衰千官容眷盻五色照離<lb/>
<pb n="KR4c0068_SBCK_010-5b"/>
披鵷侣従茲洽鷗情轉自縻分張殊品命中外却駈馳出入<lb/>
稱金籍東西侍碧墀闘班雲洶湧関扇雉參差切媿㝷常質<lb/>
親瞻咫尺姿日輪光照耀龍服瑞葳蕤誓欲通愚謇生憎効<lb/>
喔咿侫存真妾婦諫死是男免便殿承偏召權臣懼撓私廟<lb/>
堂雖稷契城社有狐狸似錦言應巧如絃數易欺敢嗟身蹔<lb/>
黜所恨政無毗<hi>予元和元年任拾遺八十三日延英對九月十日貶授河南尉</hi>謬辱良由此<lb/>
昇騰亦在斯再令陪憲禁依舊履阽危使蜀嘗緜遠分臺更<lb/>
嶮巇匿姦勞發掘破黨悪持疑斧刃迎皆碎盤牙老未萎乍<lb/>
能還帝笏詎忍折<hi>音浙</hi>吾支虎尾元来險圭文却類疪浮榮<lb/>
齊壤芥閑氣詠江籬闕下殷勤拜樽前嘯傲辭飄沉萎蓬梗<lb/>
忠信敵蠻夷戲誚青雲驛譏題皓髮祠<hi>予途中作青雲驛詩病其雲泥一致作四</hi>
<hi>皓廟詩譏其出處不常</hi>貪過谷隱寺留讀峴山碑<hi>寺在亭側</hi>草没章臺阯隄<lb/>
横楚澤湄野蓮侵稻隴亞栁猒城陂遇物傷凋换登樓思漫<lb/>
<pb n="KR4c0068_SBCK_010-6a"/>
瀰金攅嫩橙子瑿泛遠鸕鷀仰竹籐纏屋苫茅荻補籬<hi>南人以大</hi>
<hi>竹爲瓦田荻爲籬也</hi>麵梨通蔕朽火米帶芒炊<hi>麺梨軟爛无味火米粗糲不精</hi>葦笋針<lb/>
筒束鯾魚箭羽鬐芋羹真底可鱸繪漫勞思北渚銷魂望南<lb/>
風着骨吹度梅衣色漬食粺馬蹄羸<hi>南方衣服經夏謂之度梅顔色盡涴馬食瓜蔣</hi>
<hi>盖北地稊稗之属</hi>院攉和泥鹼官酤小麹醨訛音煩繳繞輕<hi>去声</hi>俗<lb/>
醜威儀樹罕貞心栢畦豊衛足葵拗窪饒尰矮㳺惰猒庸緇<lb/>
病賽烏稱鬼巫占瓦代龜<hi>南人染病竟賽烏鬼楚巫列四悉賣瓦卜</hi>連隂蛙張王<lb/>
瘴瘧雪治毉<hi>雨中井作蛙池終冬往往无雪</hi>我正窮於是君寧念及茲一篇<lb/>
從日下雙鯉送天涯坐捧迷前席行吟忘結綦匡牀鋪錯繡<lb/>
几案踴靈芝形影同初合參商喻此離扇因秋弃置鏡異月<lb/>
盈虧壯志誠難奪良辰豈復追甯牛終夜永潘鬢去年衰<hi>余今</hi>
<hi>年始三十二歲去已生白髪</hi>溟渤深那測穹蒼意在誰馭方輕騕褭車肯<lb/>
重辛夷臥轍希濡沫低顔受頷頥世情焉足怪自省固堪悲<lb/>
<pb n="KR4c0068_SBCK_010-6b"/>
溷䑕虚求潔籠禽方訝飢猶勝憶黄犬幸得早圖之<lb/>
元氏長慶集卷第十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_012-1a"/>
元氏長慶集卷第十二<lb/>
　律詩<lb/>
　　　酬盧祕書　戲贈韓舍人<lb/>
　　　和權相公行次臨闕　酬樂天東南行詩<lb/>
　　　和樂天送客　獻滎陽公<lb/>
　　　　酬慮祕書<hi>并序</hi>
予自唐歸京之歲祕書郎盧拱作喜遇白賛善學士詩二十<lb/>
韻兼以見貽白時酬和先出予草蹙末暇皇頻有致師之挑<lb/>
故篇末不無憤辭其次用本韻習然也<lb/>
偶有衝天氣都無處世才未容榮路穩先踏禍機開分久沉<lb/>
荆掾慙經厮栢臺理推愁易惑郷思病難裁夜伴吳牛喘春<lb/>
驚朔鴈回北人腸斷送西日眠穿隤唯望魂歸去那知詔下<lb/>
來涸魚千丈水殭鷰一聲雷幽匣提青鏡衰顔拂故埃夢雲<lb/>
<pb n="KR4c0068_SBCK_012-1b"/>
期紫閣厭雨别黃梅親戚迎時到班行見處陪文工猶畏忌<lb/>
朝士絕嫌猜新識蓬山傑深交翰苑材連投珠作貫獨和玉<lb/>
成堆劇敵徒相軋羸師亦自媒磨礱刮骨刃翻擲委心灰恐<lb/>
被神明哭憂爲造化災私調破葉箭定飲搴旗盃金寳潜砂<lb/>
礫芝蘭似草萊憑君毫髪鑒莫遣翳莓苔<lb/>
　　　　見人詠韓舍人新律詩因有戯贈<lb/>
喜聞韓古調兼愛近詩篇玉磬聲聲徹金鈴箇箇圎高踈明<lb/>
月下細膩早春前花態繁於綺閨情軟似綿輕新便妓唱凝<lb/>
妙入僧禪欲得人人伏能教面面全延之苦拘檢摩詰好因<lb/>
縁七字排居敬千詞敵樂天<hi>侍御八兄能爲七言絕句賛善白君好作百韻律詩</hi>殷勤<lb/>
閑太祝<hi>張君籍</hi>好去老通川<hi>自謂</hi>莫漫裁章句須饒紫禁仙<lb/>
　　　　奉和權相公行次臨闕驛逢鄭僕射相公歸朝俄<lb/>
　　　　頃分途因以奉贈詩十四韻<lb/>
<pb n="KR4c0068_SBCK_012-2a"/>
帝下赤霄符搜求造化爐中台歸内座太一直南都黃覇乗<lb/>
軺入王尊叱馭趨萬人東道送六纛北風驅棧閣纔傾盖關<lb/>
門巳合繻貫魚行邐迤交馬語踟蹰去速熊羆兆來馳虎豹<lb/>
夫昔憐三易地今訝兩分途别路環山雪離章運寸珠鋒鋩<lb/>
斷犀兕波浪没蓬壷區宇聲雖動淮河孽未誅將軍遥䇿畫<lb/>
師氏密訏謨漢上壇仍築裦西陣再圖公方先二虜何暇進<lb/>
愚儒<lb/>
　　　　酬樂天東南行詩一百韻<hi>并序</hi>
元和十年三月二十五日予司馬通州二十九日與樂天於<lb/>
鄠東蒲池村别各賦一絕到通州後予又寄一篇㝷而樂天<lb/>
貺予八首予時瘧病將死一見外不復記憶十三年予以赦<lb/>
當遷簡省書籍得是八篇吟歎方極適崔果州使至爲予致<lb/>
樂天去年十二月二日書書中寄予百韻至兩韻凡二十四<lb/>
<pb n="KR4c0068_SBCK_012-2b"/>
章屬李景信校書自忠州訪予連牀遞飲之間悲咤使酒不<lb/>
三兩日盡和去年巳來三十二章皆異李生視草而去四月<lb/>
十三日予手寫爲上下卷仍依次重用本韻亦不知何時得<lb/>
見樂天因人或寄去通之人莫可與言詩者唯妻淑在旁知<lb/>
狀<hi>其本卷尋時於峽州面付樂天别本都在唱和卷中此卷唯五言大律詩二首而巳</hi>
我病方吟越君行巳過湖<hi>元和十年閏六月至通州染瘴危重八月聞樂天司馬江州</hi>去<lb/>
應縁直道哭不爲窮途亞竹寒驚牖空堂夜向隅暗魂思背<lb/>
燭危夢怯乗桴<hi>此後毎聮之内半述巴蜀土風半述江鄕物産</hi>坐痛筋骸<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>旁嗟物<lb/>
候殊雨蒸重沸渭浪湧恠睢盱索綆飄蚊蚋蓬麻甃舳艫短<lb/>
簷苫稻草微俸封<hi>去聲</hi>漁租泥<hi>去聲</hi>浦喧撈蛤荒郊險鬭貙鯨吞<lb/>
近溟漲猿閙接黔巫芒屩泅牛婦丫頭蕩漿夫酢醅荷褁賣<lb/>
醨酒水淋沽<hi>巴氏造酒如淋醋法</hi>舞態飜鸜鵒歌詞咽鷓鴣夷音啼似<lb/>
笑蠻語謎相呼江郭船添店山城水竪郛吠聲沙市犬爭食<lb/>
<pb n="KR4c0068_SBCK_012-3a"/>
墓林烏獷俗誠堪憚妖神甚可虞欲令仁漸及巳𬒳瘧潜圖<lb/>
膳減思調鼎行稀恐蠹樞雜蓴多剖鱔和黍半蒸菰緑糭新<lb/>
菱實金九小木奴<hi>巴橘酸澁大如彈丸</hi>芋羮真蹔淡䶉炙<hi>之夜反</hi>漫塗蘇<lb/>
炰鼈那勝羜烹鯄只似鱸<hi>通州江以鯄魚爲膾</hi>楚風輕似蜀巴地濕如<lb/>
吳氣濁星難見州斜日易晡通宵但雲霧未酉即桑榆<hi>此後並言</hi>
<hi>巴中風俗</hi>瘴窟蛇休蟄炎溪暑不徂倀魂隂叫嘯鵩貌晝踟蹰郷<lb/>
里家藏蠱官曹世乏儒歛緡偷印信傳箭作符繻椎䯻抛巾<lb/>
幗鑹刀代轆轤當心鞙銅皷背弝射桑弧<hi>巴民盡射木弓仍於弓左安箭</hi>豈<lb/>
復民甿料須將鳥獸驅是非渾並<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>詞訟敢研朱陋室鴞窺<lb/>
伺衰形蟒覬覦鬢毛霜點合襟淚血㾗濡倍憶京華伴偏忘<lb/>
我爾軀<hi>此後並言與樂天同科共遊處等事</hi>謫居今共逺榮路惜同趨科試銓<lb/>
衡局衙叅典校厨<hi>書判同年校正同省</hi>月中分桂樹天上識昌蒲應召<lb/>
逢鴻澤陪游值賜酺心唯撞衛磬耳不亂齊竽<hi>此後並言同應制時事</hi>
<pb n="KR4c0068_SBCK_012-3b"/>
海岱詞鋒截皇王筆陣敺疾奔凌騕䮍高唱軌吳歈點檢張<lb/>
儀舌提携傳說圖擺囊看利頴開頷出明珠並取千人特皆<lb/>
非十上徒白麻雲色膩墨詔電光粗衆口貪歸美何顔敢妬<lb/>
姝秦臺納紅旭鄷匣洗黃壚諫獵寧規避彈豪詎囁嚅胏肝<lb/>
憎巧曲蹊徑絕縈迂誓遣朝綱振忠饒翰苑輸<hi>元和四年爲監察御史樂</hi>
<hi>天爲翰林學士</hi>驥調方汗血蠅點忽成盧遂謫栖遑掾還飛送别盂<lb/>
痛嗟親愛隔顚望友朋扶狸病翻隨䑕騘羸返作駒物情良<lb/>
狥俗時論太誣吾瓶罄罍偏耻松摧栢自枯虎雖遭䧟穽龍<lb/>
不怕泥塗<hi>此巳上並述五年貶掾江陵樂天亦遭罹謗鑠</hi>重喜登賢苑方日佐伍符<lb/>
<hi>九年樂天除太子賛善予從事唐州也</hi>判身入矛㦸輕敵比錙銖馹騎來千里<lb/>
天書下九衢因教罷飛檄便許到皇都<hi>十年春自唐州詔予召入京</hi>舟敗<lb/>
罌浮漢驂疲杖過邘郵亭一蕭索烽候各䗁嶇餽餉人推輅<lb/>
誰何吏執殳跋家逃力役連鏁責<hi>音債</hi>逋誅防戌兄兼弟收田<lb/>
<pb n="KR4c0068_SBCK_012-4a"/>
婦與姑縑緗工女竭青紫使臣紆望國叅雲樹歸家滿地蕪<lb/>
破窓塵𡋯𡋯幽院鳥嗚嗚<hi>此巳下並言靖安里無人居觸目荒凉</hi>祖竹藂新筍<lb/>
孫枝壓舊梧晚花狂蛺蝶殘蔕宿茱茰始悟摧林秀因衘避<lb/>
繳蘆文房長遣閉經肆未曾鋪鵷鷺方求侶鴟鳶巳嚇雛徴<lb/>
還何鄭重斥去亦須臾迢逓投遐徼蒼黃出奥區通川誠有<lb/>
咎湓口定無辜<hi>三月<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>之通川八月樂天之江州</hi>利器從頭匣剛腸到底刳<lb/>
薫蕕任盛貯稊稗莫超踰公幹經時卧鍾儀幾歲拘光隂流<lb/>
似水蒸瘴熱於鑪薄命知然也深交有矣夫救焚期骨肉投<lb/>
分刻肌膚<hi>本題云寄澧州李十舎人果州崔二十二貟外開州韋大員外通州元九侍御庾三十三補闕杜十</hi>
<hi>四拾遺李二十助教竇七校書兼投吊席八舎人</hi>二妙馳軒陛三英詠袴𥜗<hi>庾三十三杜二</hi>
<hi>十四並居北省李十一崔二十二韋大各典方州</hi>李多嘲蝘蜓竇數集蜘蛛<hi>李二十雅善歌</hi>
<hi>詩固多詠物之作竇七頻改官衘屢有蜘蜘之喜</hi>數子皆竒貨唯予獨朽株邯鄲笑<lb/>
匍匐燕蒯受椰榆嬾學三閭憤甘齊百里愚耽眠稀醒素慿<lb/>
<pb n="KR4c0068_SBCK_012-4b"/>
醉少嗟吁學問徒爲爾書題盡已于别猶多夢寐情尚感凋<lb/>
枯近喜司戎健㝷傷掌誥徂<hi>今日得樂天書六年聞席八殁</hi>士元名位屈伯<lb/>
道子孫無舊好飛瓊翰新詩灌玉壺幾催閑處泣終作苦中<lb/>
娛廉藺聲相讓燕秦勢豈俱此篇應絕倒休漫捋髭鬚<hi>樂天戲題</hi>
<hi>篇末云此篇擬打足下寄容州詩故有戯譽</hi>
　　　　和樂天送客游嶺南二十韻<hi>次用本韻</hi>
我自離鄉久君那度嶺頻一杯魂慘澹萬里路艱辛江館連<lb/>
沙市瀧船泊水濵騎田廻北顧桐柱指南鄰大壑浮三島周<lb/>
天過五均波心踴樓閣規外布星辰<hi>交廣間南極浸高北極凌低圎規度外星辰至</hi>
<hi>衆大如五曜者數十皆不在星經</hi>狒狒穿筒格猩猩置屐馴<hi>郭璞云/交廣山谷間有之</hi>
<hi>南人俗法甞用竹筒穿臂以受之狒狒執臂輙笑笑則脣蔽兩目人因自筒中岀手以釘釘之於樹猩猩嗜酒好屐南人</hi>
<hi>甞以美酒置於其所且排十數屐猩猩見之驟相謂曰吾旣就擒矣然而漸歛至醉醉則穿破屐而行旣不能去相與泣</hi>
<hi>而見獲故吳都賦曰猩猩啼而就橋嚳嚳笑而被格蓋爲此</hi>貢兼蛟女絹俗重語兒巾<hi>南方</hi>
<pb n="KR4c0068_SBCK_012-5a"/>
<hi>去京華絶逺冠冕不到唯海路稍通吳中商肆多牓云此有語兒巾子</hi>舶主腰藏寶<hi>南方呼波斯爲舶主</hi>
<hi>胡人異寶多自懷藏以避強丐</hi>黃家砦<hi>音柴之去聲南夷之區落</hi>起塵歌鍾排象背炊㸑<lb/>
上魚身<hi>夷民大陳設則巨象背上作樂大魚出浮身若洲島海人泊舟於旁因而炊爨其上魚不之覺</hi>電白<lb/>
雷山接旗紅賊艦新島夷徐市種廟覡趙佗神鳶跕方知瘴<lb/>
蛇蘇不待春曙潮雲斬斬夜海火燐憐<hi>海水夜擊之則盡如火蓋隂火潜然之謂</hi>
<hi>也</hi>冠冕中華客梯航異域臣果然皮勝錦吉了舌如人風黙<lb/>
秋茅葉烟埋曉月輪定應玄髪變焉用翠毛珍句漏沙湏買<lb/>
貪泉貨莫親能傳稚子術何患隱之貧<lb/>
　　　　獻滎陽公詩五十韻<hi>并序</hi>
啓今月十七日公㑹儒于便廡稹亦謬容末席公出棠樹之<lb/>
首章且識其目曰客有前進士韋張在宋來㑹學由我而下<lb/>
聮爲五言以美之諸生怗怗竦竦各盡詞以獻公公則舉其<lb/>
摧敵推案析理次至數聮應若前定諸儒有不安者隨爲刮<lb/>
<pb n="KR4c0068_SBCK_012-5b"/>
削變嫫爲妍不廢暮而珠貫成就瑕不可掩者稹六聮耳退<lb/>
而自咎且盛公之所爲因而次用所聮翩賢等五十一字合<lb/>
爲一詩止詠公之詞業力翰洎生徒學校之事而巳也其於<lb/>
勲位崇懿在國籍族地清甲編世家政事德美播謳謡儉仁<lb/>
愛𬒳親戚非小儒造次之所盡大凡受𥚹狹者不可以語大<lb/>
持杯棬而承澍雨自滿而止又安能測其霶霈之所至哉惶<lb/>
恐無任俯伏待罪謹以啓陳不宣謹啓<lb/>
鄭驛騎翩翩丘門子弟賢文翁開學日正禮騁途年<hi>張秀才正謩滎</hi>
<hi>陽公首薦登第也</hi>駿骨黃金買英髦絳帳延趨風皆蹀足侍坐各差<lb/>
肩解榻招徐稚登樓引仲宣鳳櫕題字扇魚落講經筵盛氣<lb/>
河包濟貞姿嶽柱天臯䕫當五百鄒魯重三千科斗翻騰取<lb/>
關雎教授先<hi>滎陽公寮吏生徒受詩有百數</hi>篆垂朝露滴詩綴夜珠聮逸禮<lb/>
多心匠焚書舊口傳陳遵修尺牘阮瑀讓飛牋中的顔初啓<lb/>
<pb n="KR4c0068_SBCK_012-6a"/>
抽毫踵未旋森羅萬木合屬對百花全詞海跳波湧文星拂<lb/>
坐懸戴馮遥避席祖逖後施鞭西蜀凌雲賦東陽詠月篇勁<lb/>
芟鼇足斷精貫虱心穿浩汗神彌王颻颺興欲仙冰壺通皓<lb/>
雪綺樹眇晴煙驅駕雷霆走鋪陳錦繡鮮清機登突<hi>於弔反</hi>奥<lb/>
流韻溢山川墨客膺潜服談賔膝誤前張鱗定摧敗折角反<lb/>
矜憐句句推瓊玉聲聲播管絃纎新撩造化澒洞斡陶甄衛<lb/>
磬琤鍧極齊竽僣濫偏空虚慙炙輠點竄許懷鈆憊色秋來<lb/>
草哀吟雨後蟬自傷魂慘沮何暇思幽玄<hi>
                        <graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>病瘧二年求醫在此滎陽公不忍</hi>
<hi>歸之瘴鄉</hi>喜到樽罍側愁親几案邊菁華知竭矣胏腑尚求旃抵<lb/>
滯渾成醉徘徊轉慕膻老嘆才漸少閑苦病相煎瓦礫難追<lb/>
琢芻蕘分棄捐漫勞成懇懇那得美姢姢拙劣仍非速迂愚<lb/>
且異專移時停筆硯揮景乏戈鋋儀舌忻猶在舒帷誓不褰<lb/>
㑹將連獻楚深耻謬游燕蒲有臨書葉韋充讀易編沙湏披<lb/>
<pb n="KR4c0068_SBCK_012-6b"/>
見寶經擬帶耕田入霧長期閠持朱本望研輪轅呈曲直鑿<lb/>
枘取方圓呼吸寜徒爾霑濡豈浪然過簫資響亮隨水漲淪<lb/>
漣惜日㸔圭短偷光恨壁堅勤勤彫朽木細細導蒙泉傳癖<lb/>
今應甚頭風昨巳痊丹青公舊物一爲變蚩妍<lb/>
元氏長慶集卷第十二<lb/>
<pb n="KR4c0068_SBCK_012-7a"/>
</p>
<p>
</p>
  </div>
</body>
</text>
</TEI>
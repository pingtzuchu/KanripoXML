<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_047-1a"/>
元氏長慶集卷第四十七<lb/>
　　制誥<lb/>
　　　髙釴授起居郎<lb/>
　　　班肅授尚書司封貟外郎<lb/>
　　　獨孤朗授尚書都官貟外郎<lb/>
　　　范季睦授尚書倉部貟外郎<lb/>
　　　楊汝士授右𥙷闕　唐慶萬年縣令<lb/>
　　　裴注侍御史　李珝監察御史<lb/>
　　　王永太常博士　李從易宗正寺丞<lb/>
　　　盧均等三人授通事舎人<lb/>
　　　顔峴右賛善大夫　荆浦左清道率府率<lb/>
　　　王惠超左清道率府率<lb/>
　　　　髙釴授起居郎<lb/>
<pb n="KR4c0068_SBCK_047-1b"/>
勑行而不息者時也久而不可泯者書也微史氏吾其靣墻<lb/>
於堯舜禹湯之事矣尚書郎亦有會計奏議之重非博逹精<lb/>
究之才其可以充備兹選乎髙釴何士乂等富有文章優於<lb/>
行實捃拾匡益殆無闕遺前以東觀擇才因而命釴視其所<lb/>
以是見書詞俾伺朕之起居遂編之於簡牘不亦詳且實耶<lb/>
而士乂亦以久次當遷移𥙷郎位允膺清秩無忘慎終釴可<lb/>
守起居郎依前充史舘修撰士乂可尚書水部貟外郎餘如<lb/>
故<lb/>
　　　　班肅授尚書司封貟外郎<lb/>
勑朝議郎前坊州刺史賜緋魚袋班肅馳競之徒䏻於寒暑<lb/>
之際不以憂畏移其薄厚之道者鮮矣聞爾爲祠部貟外郎<lb/>
值吾黜姦之日逰其門者莫不跧竄奔迸懼罹其身唯爾私<lb/>
分不渝進退有素搢紳之論有以多之復爾中臺以厚吾俗<lb/>
<pb n="KR4c0068_SBCK_047-2a"/>
勉慎其始無輕所從可行尚書司封貟外郎餘如故<lb/>
　　　　獨孤朗授尚書都官貟外郎<lb/>
勑殿中侍御史充史舘修撰獨孤朗左拾遺韋瓘汝等皆冠<lb/>
圓冠曳方屨以儒服事朕朕甚偉之朗能彰善癉惡屬詞可<lb/>
觀瓘嘗旅進廷爭極言無隱求所以𥙷朕過失從而記之而<lb/>
又書丞相巳下百執事舉措以爲來代法非爾而誰是用命<lb/>
爾遞遷諫列次𥙷外郎竄定闕文裁成義類此仲尼春秋之<lb/>
職業也爾等自謂何如哉其可上下心手於愛惡是非乎朗<lb/>
可尚書都官貟外郎依前史舘修撰瓘可守右𥙷闕充史舘<lb/>
修撰餘如故<lb/>
　　　　范季睦授尚書倉部貟外郎<lb/>
勑權知倉部貟外郎判度支案范季睦野有餓殍不知發狗<lb/>
彘食人之食不知檢此經常之失政也而况於戎車未息飛<lb/>
<pb n="KR4c0068_SBCK_047-2b"/>
輓猶勤新熟之時豈宜無備乃詔執事聿求其才乘我有秋<lb/>
大實倉廪僉曰季睦副予虚懐汝其徃哉予用訓汝夫㢘賈<lb/>
五之不爭之謂也出納必吝有司之常也貳上下之價則茫<lb/>
昩者受弊雜苦良之貨則豪右者受嬴惟一惟公乃㒺不同<lb/>
惟平惟實乃㒺不吉爾其戒之無替朕命可尚書倉部貟外<lb/>
郎依前判度支案充京西京北糴使餘如故<lb/>
　　　　楊汝士授右𥙷闕<lb/>
勑朕聞衮職有闕仲山甫𥙷之蓋所以節宣天子之嗜欲而<lb/>
彌縫其不及也我國家設司諫署以神明其耳目凡在兹選<lb/>
實難其人監察御史楊汝士等文擅菁華言無枝葉更佐大<lb/>
府爲時聞人是用置爾於左右前後拾遺𥙷闕茍言之而不<lb/>
用時予之不明或抑之而不言惟爾之不恪方我傾聽之始<lb/>
命爾司聰之榮各懋厥誠無悼後悔可依前件<lb/>
<pb n="KR4c0068_SBCK_047-3a"/>
　　　　唐慶萬年縣令<lb/>
勑朝議郎守尚書比部郎中賜緋魚袋唐慶輦轂之下豪黠<lb/>
僄輕擾之則獄市不容緩之則囊槖相聚是以前代惟京令<lb/>
得與御史丞分進道路以其捕逐之急也執事言爾慶榷束<lb/>
池鹵生息倍稱布露飭散於羅落之間而盗賊終不敢近推<lb/>
是爲理真吾所求之劇令也無或畏避以艱<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>[婺-矛+牙]可守萬年<lb/>
縣令餘如故<lb/>
　　　　裴注侍御史<lb/>
勑諸道鹽鐵轉運東都留後兼侍御史裴注等法者古今所<lb/>
公共也一日去之則百職盡墜是以秦漢以降御史府莫不<lb/>
用剛果勁正之士以維持紀綱季代而還埋輪破柱之徒絶<lb/>
不復出朕甚異焉去歳以來比命御史丞爲宰相葢欲慰薦<lb/>
人之不敢爲也爾等或以吏最或以學文當僧孺慎㨂之初<lb/>
<pb n="KR4c0068_SBCK_047-3b"/>
遇朝廷渇用之日又安可廻惑顧慮於豪黠而姑以揖讓歩<lb/>
趨之際爲塞職乎可依前件<lb/>
　　　　李珝監察御史<lb/>
勑前監察御史裏行李珝比制多以詳練法理者行於御史<lb/>
府或滿歳即真或不時署位亦試可之義也以爾珝文學周<lb/>
敏操行端方執喪有聞俯以就制復爾故秩勉修乃誠可行<lb/>
監察御史<lb/>
　　　　王永太常博士<lb/>
勑前東都留守推官將仕郎兼監察御史王永朕明年有事<lb/>
于南郊謁清宫朝太廟繁文縟禮予心懵然雖舊章具存而<lb/>
毎事思問求可以教諸生習儀於朝廷者有司以永來上永<lb/>
其勉慎所職無令觀聽者有云可守太常博士<lb/>
　　　　李從易宗正丞<lb/>
<pb n="KR4c0068_SBCK_047-4a"/>
勑朝議郎京兆府士曹叅軍李從易昔劉氏子孫在屬籍者<lb/>
十餘萬我唐光有天下二百餘年伯仲叔季㓜子童孫可勝<lb/>
道哉第其賢能以次序昭穆皆吾宗寺之職也凡在選任毎<lb/>
難其人以爾天屬謹良修明吏理檢身好學有儒者法儀宗<lb/>
長以聞朕不敢議承上莅下無忘敬恭可守宗正寺丞<lb/>
　　　　盧均等三人授通事舎人<lb/>
勑守門下省符寳郎賜緋魚袋盧均等辨色而朝百辟輯瑞<lb/>
以會萬方正錯立族談之儀宣注意登庸之命鏘鏘濟濟進<lb/>
退以時名爲侍臣以賛導吾左右者通事舎人之任也今郊<lb/>
丘有日事務方殷爾等各茂聲光副朕兹選宜膺寵命無廢<lb/>
國容可依前件<lb/>
　　　　顔峴右賛善大夫<lb/>
勑安邑解縣兩池㩁鹽廵官監察御史裏行顔峴古者公卿<lb/>
<pb n="KR4c0068_SBCK_047-4b"/>
之子代爲公卿所以貴貴也况賢者之後死政之孤寧繫班<lb/>
資以礙升奨惟爾峴甞與從父太師深犯蜂蠆毒螫之下太<lb/>
師沒焉爾之不囘幸而能脫終超逆地來謁奉天列聖念功<lb/>
訪求太師之後有司昩蔽不以爾聞今朕將建東朝深思賛<lb/>
諭異時使朕愛子知忠孝之道如爾峴吾何患焉可守太子<lb/>
右賛善大夫餘如故<lb/>
　　　　荆浦左清道率府率<lb/>
勑奉天定難功臣壯武將軍行右清道率府率上柱國賜紫<lb/>
金魚袋左龍武軍宿衛荆浦等初朕宅憂西朝祗受丕訓爾<lb/>
或執携金吾清道前馬或操㧾戈㦸立陛周廬星拱翼舒誰<lb/>
何不若廼詔超陟因及序常用報有勞且升久次各揚其職<lb/>
無弃厥司可<lb/>
　　　　王惠超左清道率府率<lb/>
<pb n="KR4c0068_SBCK_047-5a"/>
勑奉天定難功臣壯武將軍守右内率府率充左街副使上<lb/>
柱國王惠超等率侍衛以導從吾於黃麾左右者皆東朝之<lb/>
勤吏也乘我出震之憂逢時作解之慶咸當序進式示加恩<lb/>
並列周防宜勤夙夜可依前件<lb/>
元氏長慶集卷第四十七<lb/>
<pb n="KR4c0068_SBCK_047-5b"/>
</p>
<p>
</p>
  </div>
</body>
</text>
</TEI>
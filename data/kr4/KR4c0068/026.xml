<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_026-1a"/>
元氏長慶集卷第二十六<lb/>
　　樂府<lb/>
　　　村花晚　紫躑躅<lb/>
　　　山枇杷　樹上烏<lb/>
　　　琵琶歌　小胡笳引<lb/>
　　　去杭州<hi>送王師範</hi>南家桃<lb/>
　　　志堅師　荅子蒙<lb/>
　　　辛夷花　㕔前栢<lb/>
　　　夜别筵　三泉驛<lb/>
　　　何滿子歌　丁溪館别李景信<lb/>
　　　酬鄭從事宴望海亭<lb/>
　　　　村花晚<hi>庚寅</hi>
三春巳暮桃李傷棠梨花白蔓菁黃村中女兒爭摘將挿刺<lb/>
<pb n="KR4c0068_SBCK_026-1b"/>
頭鬢相誇張田翁𧖟老迷臭香曬暴㪑<graphic n="KR3065" url="https://raw.githubusercontent.com/kanripo/KR-Gaiji/master/images/KR3065.png" mimeType="image/png"/>薫衣裳非無後秀<lb/>
與孤芳柰爾千株萬頃之茫茫天公此意何可量長教爾輩<lb/>
時節長<lb/>
　　　　紫躑躅<lb/>
紫躑躅滅紫攏裙倚山腹文君新寡乍歸來羞怨春風不能<lb/>
哭我從相識便相憐但是花叢不迴目去年春别湘水頭今<lb/>
年夏見青山曲<hi>青山驛名</hi>迢迢逺在青山上山高水闊難容足願<lb/>
爲朝日早相<graphic n="KR1680" url="https://raw.githubusercontent.com/kanripo/KR-Gaiji/master/images/KR1680.png" mimeType="image/png"/>願作輕風暗相觸爾躑躅我向通川爾幽獨<lb/>
可憐今夜宿青山何年却向青山宿山花漸暗月漸明月照<lb/>
空山滿山緑山空月午夜無人何處知我顔如玉<lb/>
　　　　山枇杷<lb/>
山枇杷花似牡丹殷<hi>烏間友</hi>潑血徃年乗傳過青山正值山花<lb/>
好時節壓枝凝豔巳全開映葉香苞纔半裂緊搏紅袖欲支<lb/>
<pb n="KR4c0068_SBCK_026-2a"/>
頥慢解<hi>賀買反</hi>絳囊初破結金線叢飄䌓蘂亂珊瑚朶重纎莖<lb/>
折因風旋落裙片飛帶日斜看目精熱亞水依巖半傾側籠<lb/>
雲隱霧多愁絶緑珠語盡身欲投漢武眼穿神漸滅穠姿秀<lb/>
色人皆愛怨媚羞容我偏别說向閑人人不聽曾向樂天時<lb/>
一說昨來谷口先相問及到山前巳消歇左降通州十日遲<lb/>
又與幽花一年别山枇杷爾託深山何太拙天高萬里看不<lb/>
精帝在九重聲不徹園中杏樹良人醉陌上柳枝年少折因<lb/>
爾幽芳喻昔賢磻溪冷坐權門咽<lb/>
　　　　樹上烏<hi>癸卯</hi>
樹上烏洲中有樹巢若鋪百巢一樹知幾烏一烏不下三四<lb/>
雛雛又生雛知幾雛老烏未死雛巳烏散向人間何處無攫<lb/>
麑啄卵方可食男女群強最多力靈虵萬古唯一珠豈可抨<lb/>
彈千萬億吾不會天教爾輩多子孫告訴天公天不言<lb/>
<pb n="KR4c0068_SBCK_026-2b"/>
　　　　琵琶歌<hi>寄管兒兼誨鐡山此後並新題樂府</hi>
琵琶宫調八十一旋宫三調彈不出玄宗偏許賀懷智叚師<lb/>
此藝還相匹自後流傳指撥衰崑崙善才徒爾爲澒聲少得<lb/>
似雷吼纒<hi>去聲</hi>絃不敢彈羊皮人間竒事㑹相續但有卞和無<lb/>
有玉叚師弟子數十人李家管兒稱上足管兒不作供奉兒<lb/>
抛在東都雙鬢絲逢人便請送盃盞著盡功夫人不知李家<lb/>
兄弟皆愛酒我是酒徒爲宻友著作曾邀連夜宿中碾春溪<lb/>
華新緑平明舩載管兒行盡日聽彈無限曲曲名無限知者<lb/>
鮮霓裳羽衣偏宛轉凉州大遍最豪嘈六么散序多籠撚我<lb/>
聞此曲深賞竒賞著竒處驚管兒管兒爲我雙淚垂自彈此<lb/>
曲長自悲淚垂捍撥朱絃濕冰泉嗚咽流鸎澁因茲彈作雨<lb/>
霖鈴風雨蕭條鬼神泣一彈旣罷又一彈珠幢夜靜風珊珊<lb/>
低徊慢弄關山思坐對燕然秋月寒月寒一聲深殿磬驟彈<lb/>
<pb n="KR4c0068_SBCK_026-3a"/>
曲破音繁併百萬金鈴旋<hi>去聲</hi>玉盤醉客滿舩皆暫醒自兹聽<lb/>
後六七年管兒在洛我朝天游想茲恩杏園裏夢寐仁風花<lb/>
樹前去年御史留東臺公私蹙促顔不開今春制獄正撩亂<lb/>
晝夜推囚心似灰暫輟歸時㝷著作著作南園花拆蕚煙脂<lb/>
耀眼桃正紅雪片滿溪梅巳落是夕青春值三五花枝向月<lb/>
雲含吐著作施罇命管兒管兒久别今方覩管兒還爲彈六<lb/>
么六么依舊聲迢迢猿鳴雪岫來三峽鶴唳睛空聞九霄逡<lb/>
廵彈得六么徹霜刀破竹無殘節幽關鵶軋胡鴈悲斷絃砉<lb/>
騞層冰裂我爲含凄歎竒絕許作長歌始終說藝竒思寡塵<lb/>
事多許來寒暑又經過如今左降在閑處始爲管兒歌此歌<lb/>
歌此歌寄管兒管兒管兒憂爾衰爾衰之後繼者誰繼之無<lb/>
乃在鐡山鐡山巳近曹穆間<hi>二善才性</hi>性靈甚好功猶淺急處未<lb/>
得臻幽閑努力鐡山勤學取莫遣後來無所祖<lb/>
<pb n="KR4c0068_SBCK_026-3b"/>
　　　　小胡笳引<hi>桂府王推官出蜀匠雷氏金徽琴請姜宣彈</hi>
雷氏金徽琴王君寳重輕千金三峽流中將得來明䆫拂席<lb/>
幽匣開朱絃宛轉盤鳳足驟擊數聲風雨迴哀笳慢指董家<lb/>
本姜生得之妙思忖泛徽胡鴈咽蕭蕭繞指轆轤圎衮衮呑<lb/>
恨緘情乍輕激故國關山心歷歷潺湲疑是鴈鸊鵜砉騞如<lb/>
聞發鳴鏑流宫變徴漸幽咽别鶴欲飛猿欲絕秋霜滿樹葉<lb/>
辭風寒雛墜地烏啼血哀絃巳罷春恨長恨長何恨懷我郷<lb/>
我郷安在長城窟聞君虜奏心飄忽何時窄䄂短貂裘煙脂<lb/>
山下彎明月<lb/>
　　　　去杭州<hi>送王師範</hi>
房杜王魏之子孫雖及百代爲清門駿骨鳳毛眞可貴崗頭<lb/>
澤底何足論<hi>近世不以勲賢之胄爲令族而以崗盧澤李爲甲門</hi>去年江上識君面愛<lb/>
君風貌情巳敦與君言語見君性靈府坦蕩消塵煩自茲心<lb/>
<pb n="KR4c0068_SBCK_026-4a"/>
洽跡亦洽居常並榻游並軒柳隂覆岸鄭監水李花壓樹韋<lb/>
公園毎出新詩共聮綴閑因醉舞相牽援時尋沙尾楓林夕<lb/>
夜摘蘭叢衣露繁令君别我欲何去自言逺結迢迢婚簡書<lb/>
五府巳再至波濤萬里酬一言爲君再拜贈君語願君靜聽<lb/>
君勿喧君名師範欲何範君之烈祖遺範存永寧昔在掄鑒<lb/>
表沙汰沉濁澄浚源君今取友由取士得不别白清與渾昔<lb/>
公事主盡忠讜雖及死諫誓不諼今君佐藩如佐主得不陳<lb/>
露詶所恩昔公爲善日不足假寐待旦朝至尊今君三十朝<lb/>
未與得不寸晷倍璵璠昔公令子尚貴主公執舅禮婦執笲<lb/>
返拜之儀自此絕關雎之化皎不昏君今逺娉奉明祀得不<lb/>
齊勵親蘋繁斯言皆爲書佩帶然後别𬒮乃可捫别𬒮可捫<lb/>
不可解解𬒮開帆悽别魂魂揺江樹鳥飛沒帆挂檣竿鳥尾<lb/>
飜飜風駕浪拍何處直指杭州由上元上元蕭寺基址在杭<lb/>
<pb n="KR4c0068_SBCK_026-4b"/>
州潮水霜雪屯潮戶迎潮擊潮鼓潮平潮退有潮痕得得爲<lb/>
題羅刹石古來非獨伍貟冤<lb/>
　　　　南家桃<lb/>
南家桃樹深紅色日照露光看不得樹小花狂風易吹一夜<lb/>
風吹滿墻北離人自有經時别眼前落花心歎息更待明年<lb/>
花滿枝一年迢遞空相憶<lb/>
　　　　志堅師<lb/>
嵩山老僧披破衲七十八年三十臘靈武朝天遼海征宇宙<lb/>
曾行三四匝𥘉因怏怏剃却頭便繞嵩山寂師塔淮西未返<lb/>
半年前巳見淮西陣雲合<lb/>
　　　　荅子蒙<lb/>
報盧君門外雪紛紛紛紛門外雪城中鼓聲絕強梁御史人<lb/>
覻歩安得夜開沽酒戶<lb/>
<pb n="KR4c0068_SBCK_026-5a"/>
　　　　辛夷花<hi>問韓貟外</hi>
問君辛夷花君言巳班駁不畏辛夷不爛開顧我筋骸官束<lb/>
縛縛遣推囚名御史狼籍囚徒滿田地明日不推縁國忌依<lb/>
前不得花前醉韓貟外家好辛夷開時乞取三兩枝折枝爲<lb/>
贈君莫惜縱君不折風亦吹<lb/>
　　　　㕔前栢<lb/>
㕔前栢知君曾對羅希奭我本癲狂耽酒人何事與君爲對<lb/>
敵爲對敵洛陽城中花赤白花赤白囚漸多花之赤白柰爾<lb/>
何<lb/>
　　　　夜别筵<lb/>
夜長酒闌燈花長燈花落地復落牀似我别淚三四行滴君<lb/>
滿坐之衣裳與君别後淚㾗在年年著衣心莫改<lb/>
　　　　三泉驛<lb/>
<pb n="KR4c0068_SBCK_026-5b"/>
三泉驛内逢上巳新葉趨塵花落地勸君滿盞君莫辭别後<lb/>
無人共君醉洛陽城中無限人貴人自貴貧自貧<lb/>
　　　　何滿子歌<hi>張湖南座爲唐有熊作</hi>
何滿能歌能宛轉天寳年中世稱罕嬰刑繋在囹圄間下調<lb/>
哀音歌憤懣棃園弟子奏玄宗一唱承恩羈網緩便將何滿<lb/>
爲曲名御譜親題樂府纂魚家入内本領絕葉氏有年聲氣<lb/>
短自外徒煩記得詞點拍纔成巳夸誕我來湖外拜君侯正<lb/>
值灰飛仲春琯廣宴江亭爲我開紅䊋逼坐花枝暖此時有<lb/>
熊踏華筵未吐芳詞貌夷坦翠蛾轉盻揺雀釵碧袖歌垂飜<lb/>
鶴卵定面凝眸一聲發雲停塵下何勞筭迢迢擊磬逺玲玲<lb/>
一一貫珠匀𣢾𣢾犯羽含商移調態留情度意抛絃管湘妃<lb/>
寳瑟水上來秦女玉簫空外滿纒綿疊破最慇懃整頓衣裳<lb/>
頗閑散冰含遠溜咽還通鸎泥晚花啼漸嬾歛黛吞聲若自<lb/>
<pb n="KR4c0068_SBCK_026-6a"/>
冤鄭袖見捐西子浣隂山鳴鴈曉斷行巫峽哀猿夜呼伴古<lb/>
者諸侯饗外賔鹿嗚三奏陳圭瓉何如有熊一曲終牙籌記<lb/>
令紅螺盌<lb/>
　　　　通州丁溪館夜别李景信<hi>三首</hi>
月蒙蒙兮山掩掩束束别䰟眉歛歛蠡琖覆時天欲明碧幌<lb/>
青燈風灎灎<hi>以陜反</hi>淚消語盡還暫眠唯夢千山萬山險<lb/>
水環環兮山簇簇啼鳥聲聲婦人哭離牀别臉睡還開燈灺<lb/>
暗飄珠蔌蔌山深虎横館無門夜集巴兒扣空木<lb/>
雨瀟瀟兮䳌咽咽傾冠倒枕燈臨滅倦僮呼喚譍復眠啼雞<lb/>
拍翅三聲絶握手相看其柰何柰何其柰天明别<lb/>
　　　　酬鄭從事四年九月宴望海亭次用舊韻<lb/>
海亭樹木何籠葱寒光透坼秋玲瓏湖山四面爭氣色曠望<lb/>
不與人間同一拳墺伏東武小<hi>龜山别名</hi>兩山鬭搆秦望雄<hi>兩峯爲秦</hi>
<pb n="KR4c0068_SBCK_026-6b"/>
<hi>望望秦二山</hi>嵌空古墓失文種<hi>墓在州城西山上圖經湖水到山迎棺柩入海今所存古穴耳</hi>骨<lb/>
兀恠石疑防風舟舩駢比<hi>■必反</hi>有宗侣水雲滃泱無始終雪<lb/>
花布遍稻隴白日脚挿入秋波紅興餘望劇酒四坐歌聲舞<lb/>
豔煙霞中酒酣從事歌送我歌云此樂難再逢良時年少猶<lb/>
健羡使君况是頭白翁我聞此曲深歎息唧唧不異秋草蟲<lb/>
憶年十五學構厦有意蓋覆天下窮安知四十虗富貴朱紫<lb/>
束縛心志空䊋梳妓女上樓榭止欲歡樂微茫躬雖無趣尚<lb/>
慕賢聖幸有心目知西東欲將滑甘柔藏府巳被鬱噎衝喉<lb/>
嚨君今勸我酒太醉醉語不復能冲融勸君莫學虗富貴不<lb/>
是賢人難變通<hi>一本富貴不是賢人通</hi>
元氏長慶集卷第二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_025-1a"/>
元氏長慶集卷第二十五<lb/>
　　樂府<lb/>
　　　有鳥　有酒<lb/>
　　　華之巫　廟之神<lb/>
　　　　有鳥二十章<hi>庚寅</hi>
有鳥有鳥名老鴟鴟張貪很老不衰似鷹指爪唯攫肉戾天<lb/>
羽翮徒翰飛朝偷暮竊恣昏飽後顧前瞻高樹枝珠丸彈射<lb/>
死不去意在護巢兼護兒<lb/>
有鳥有鳥毛似鶴行歩雖遲性靈惡主人但見閑慢容許占<lb/>
蓬萊最高閣弱羽長憂俊鶻拳疽腸暗著<hi>一作把</hi>鵷雛啄千年<lb/>
不死伴靈龜梟心鶴貌何人覺<lb/>
有鳥有鳥如鸛雀食虵抱礐天姿惡行經水滸爲毒流羽拂<lb/>
酒杯爲死藥漢后忍渇天豈知驪姬墳池君寧覺嗚呼爲有<lb/>
<pb n="KR4c0068_SBCK_025-1b"/>
白色毛亦得乘軒謬稱鶴<lb/>
有鳥有鳥名爲鳩毛衣軟毳心性柔鶻縁暖足憐不喫鷂爲<lb/>
同科曾共游飛飛漸上高高閣百鳥不猜稱好逑佳人許伴<lb/>
鵷鶵食望爾化爲張氏鈎<lb/>
有鳥有鳥名野鷄天姿耿介行歩齊主人偏飬憐整頓玉粟<lb/>
充腸瑶樹栖池塘潜狎不鳴鴈津梁暗引無用鵜秋鷹迸逐<lb/>
霜鶻逺鵩鳥護巢當晝啼主人頻問遣妖術力盡計窮音響<lb/>
悽當時何不早量分莫遣輝光深照泥<lb/>
有鳥有鳥群翠碧毛羽短長心並窄皆曾偷食渌池魚前去<lb/>
後來更逼迫食魚滿腹各自飛池上見人長似客飛飛競占<lb/>
嘉樹林百鳥不爭縁鳳惜<lb/>
有鳥有鳥群𥿄鳶因風假勢童子牽去地漸高人眼亂世人<lb/>
爲爾羽毛全風吹繩斷童子走餘勢尚存猶在天愁爾一朝<lb/>
<pb n="KR4c0068_SBCK_025-2a"/>
還到地落在深泥誰復憐<lb/>
有鳥有鳥名啄木木中求食常不足偏啄鄧林求一蟲蟲孔<lb/>
未穿長觜秃木皮已穴蟲在心蟲蝕木心根柢覆可憐樹上<lb/>
百鳥兒有時飛向新林宿<lb/>
有鳥有鳥衆蝙蝠長伴佳人占華屋妖䑕多年羽翮生不辨<lb/>
雌雄無本族穿墉伺隙善潜身晝伏宵飛惡明燭大厦雖存<lb/>
柱石傾暗囓楝梁成蠧木<lb/>
有鳥有鳥名爲鴞深藏孔穴難動揺鷹鸇遶樹探不得隨珠<lb/>
彈盡聲轉嬌主人煩惑罷擒取許占神林爲物妖當時幸有<lb/>
燎原火何不鼓風連夜燒<lb/>
有鳥有鳥名燕子口中未省無泥滓春風吹送廊廡間秋社<lb/>
驅將嵌孔裏雷驚雨灑一時蘇雲壓霜摧半年死驅去驅來<lb/>
長信風暫託棟梁何用喜<lb/>
<pb n="KR4c0068_SBCK_025-2b"/>
有鳥有鳥名體烏貪癡突誖天下無田中攫肉吞不足偏入<lb/>
諸巢探衆鶵歸來仍占主人樹腹飽巢高聲響麤山鵶野鵲<lb/>
閑受肉鳳皇不得聞罪辜秋鷹掣斷架上索利爪一揮毛血<lb/>
落可憐鵶鵲慕腥膻猶向巢邊競紛泊<lb/>
有鳥有鳥謂白鷴雪毛皓白紅觜殷貴人妾婦愛光彩行提<lb/>
坐臂怡朱顔妖姬謝寵辭金屋彫籠又伴新人宿無心爲主<lb/>
擬銜花空長白毛映紅肉<lb/>
有鳥有鳥群雀兒中庭啄粟籬上飛秋鷹欺小嫌不食鳳皇<lb/>
容衆從爾隨大鵬忽起遮白日餘風簸蕩山岳移翩翾百萬<lb/>
徒驚噪扶揺勢逺何由知古來妄說銜花報縱解銜花何所<lb/>
爲可惜官倉無限粟伯夷餓死黄口肥<lb/>
有鳥有鳥皆百舌舌端百囀聲咄㗌先春盡學百鳥啼眞僞<lb/>
不分聽者恱伶倫鳳律亂宫商蟠木天鷄誤時節朝朝暮暮<lb/>
<pb n="KR4c0068_SBCK_025-3a"/>
主人耳桃李無言管絃咽五月炎光朱火盛陽熖燒隂幽響<lb/>
絶安知不是卷舌星化作剛刀一時截<lb/>
有鳥有鳥毛羽黃雄者爲鴛雌者鴦主人併養七十二羅列<lb/>
彫籠開洞房雄鳴一聲雌鼓翼夜不得栖朝不食氣息榻然<lb/>
雙翅垂猶入籠中就顔色<lb/>
有鳥有鳥名鷂鶵鈴子眼精蒼錦𥜗貴人腕軟憐易臂奮肘<lb/>
一揮前後呼俊鶻無由拳狡兔金鵰不得擒魅狐文王長在<lb/>
苑中獵何日非熊休賣屠<lb/>
有鳥有鳥名鸚鵡養在雕籠解人語主人曾問私所聞因說<lb/>
妖姬暗欺主主人方惑飜見疑趂歸隴底雙翅垂山鵶野雀<lb/>
恠鸚語競噪爭窺無巳時君不見隋朝隴頭姥嬌養雙鸚囑<lb/>
新婦一鸚曾說婦無儀悍婦殺鸚欺主母一鸚閉口不復言<lb/>
母問不言何太久鸚言悍婦殺鸚由母爲逐之郷里醜當時<lb/>
<pb n="KR4c0068_SBCK_025-3b"/>
主毋信爾言顧爾微禽命何有今之主人飜爾疑何事籠中<lb/>
漫開口<lb/>
有鳥有鳥名俊鶻鷄小鵰癡俊無匹鶵鴨拂鷂血迸天狡兔<lb/>
中拳頭粉骨平明度海朝未食挾上秋空雲影沒瞥然飛下<lb/>
人不知攪碎荒城魅狐窟<lb/>
有鳥有鳥眞白鶴飛上九霄雲漠漠司晨守夜悲鷄犬啄腐<lb/>
吞腥笑鵰鶚堯年值雪度關山晉室聞琴下寥廓遼東盡爾<lb/>
千歲人悵望橋邉舊城郭<lb/>
　　　　有酒十章<lb/>
有酒有酒鷄𥘉鳴夜長睡足神慮清悄然危坐心不平浩思<lb/>
一氣𥘉彭亨澒洞浩汗眞無名胡不終渾成胡爲沉濁以升<lb/>
清矗然分畫高下程天蒸地鬰群動萌毛鱗躶介如鬇鬡嗚<lb/>
呼萬物紛巳生我可柰何兮杯一傾<lb/>
<pb n="KR4c0068_SBCK_025-4a"/>
有酒有酒東方明一杯旣進吞元精尚思天地之始名一元<lb/>
旣二分濁清地居方直天體明胡不八荒圢圢如砥平胡山<lb/>
高屹崪海泓澄胡不日車杲杲晝夜行胡爲月輪滅缺星<graphic n="KR2001" url="https://raw.githubusercontent.com/kanripo/KR-Gaiji/master/images/KR2001.png" mimeType="image/png"/>
盯嗚呼不得眞宰情我可柰何兮杯再傾<lb/>
有酒有酒兮湛渌波飲將愉兮氣彌和念萬古之紛羅我獨<lb/>
慨然而浩歌歌曰天耶地耶肇萬物耶儲胥大庭之君耶恍<lb/>
耶忽耶有耶傳而信耶久而謬耶文字生而羲農作耶仁義<lb/>
别而聖賢出耶炎始暴耶蚩尤熾那軒轅戰耶不得巳耶仁<lb/>
耶聖耶愍人之毒耶天蕩蕩耶堯穆穆耶豈其讓耶歸有德<lb/>
耶舜其貪耶德能嗣耶豈其讓耶授有功耶禹功大耶人戴<lb/>
之耶益不逮耶啓能德耶家天下耶榮後嗣耶於後嗣之榮<lb/>
則可耶於天下之榮其可耶嗚呼逺堯舜之日耶何弃舜之<lb/>
速耶辛癸虐耶湯武革耶順天意耶公天下耶踵夏榮嗣私<lb/>
<pb n="KR4c0068_SBCK_025-4b"/>
其公耶並建萬國均其私耶專征遞伐鬭海内耶秦掃其類<lb/>
威定之耶二代而殞守不仁耶漢魏而降乗其機耶短長理<lb/>
亂繋其術耶堯耶舜耶終不可逮耶將德之者不位位者不<lb/>
逮其德耶時耶時耶時其可耶我可柰何兮一杯又進歌且<lb/>
歌<lb/>
有酒有酒兮黯兮溟仰天大呼兮天漫漫兮高兮青高兮漫<lb/>
兮吾孰知天否與靈取人之仰者無乃在乎昭昭乎曰與夫<lb/>
日星何三光之並照兮奄雲雨之冥冥幽妖倐忽兮水恠族<lb/>
形黿鼉岸走兮海若鬭鯨河潰潰兮愈濁濟翻翻兮不寧虵<lb/>
噴雲而出穴虎嘯風兮屢鳴汙高巢而鳳去兮溺厚地而芝<lb/>
蘭以之不生葵心傾兮何向松影直而孰明人懼愁兮戴榮<lb/>
天寂黙兮無聲嗚呼天在雲之上兮人在雲之下兮又安能<lb/>
決雲而上征嗚呼旣上征之不可兮我柰何兮杯復傾<lb/>
<pb n="KR4c0068_SBCK_025-5a"/>
有酒有酒香滿尊君寧不飲開君顔豈不知君飲此心恨君<lb/>
人獨醒誰與言君寧不見颶風飜海火燎原巨鼇唐突高熖<lb/>
延精衛銜蘆塞海枯魚噴沬救池燔筋疲力竭波更大鰭燋<lb/>
甲裂身巳乾有翼勸爾升九天有鱗勸爾登龍門九天下視<lb/>
日月轉龍門上激雷雨奔螗蜋雖怒誰爾懼鶡旦雖啼誰爾<lb/>
憐搏空意逺風來壯我可柰何兮一杯又進消我煩<lb/>
有酒有酒歌且哀江春例早多早梅櫻桃桃李相續開間以<lb/>
木蘭之秀香徘徊東風吹盡南風來鸎聲漸澁花摧隤四月<lb/>
清和豔殘卉芍藥飜紅蒲映水夏龍痡毒雷雨多蒲葉離披<lb/>
豔紅死紅豔猶存榴樹花紫苞欲綻高筍牙筍牙成竹冒霜<lb/>
雪榴花落地還銷歇萬古盈虧相逐行君看夜夜當䆫月榮<lb/>
落虧盈可柰何生成未遍霜霰過霜霰過兮無柰何靈芝夐<lb/>
絶荆棘多荆棘多兮可柰何可柰何兮終柰何秦皇堯舜俱<lb/>
<pb n="KR4c0068_SBCK_025-5b"/>
腐骨我可柰何兮又進一杯歌復歌<lb/>
有酒有酒方爛漫飲酣抜劒心眼亂聲若雷砰目流電醉舞<lb/>
飜環身眩轉乹綱倒軋坤維旋白日横空星宿見一夫心醉<lb/>
萬物變何況蚩尤之蹴踏安得不以熊罷戰嗚呼風后力牧<lb/>
得親見我可柰何兮又進一杯除健羡<lb/>
有酒有酒兮告臨江風漫漫兮波長渺渺兮注海海蒼蒼兮<lb/>
路茫茫彼萬流之混入兮又安能分若畎澮淮河與夫岷呉<lb/>
之巨江味作鹹而若一雖甘淡兮誰謂爾爲良濟㳙㳙而縷<lb/>
貫將柰何兮萬里之渾黃鯨歸穴兮渤溢鼇載山兮低昂隂<lb/>
火然兮衆族沸渭颶風作兮晝夜猖狂顧千珍與萬恠兮皆<lb/>
委潤而深藏信天地之瀦蓄兮我可柰何兮一杯又進兮包<lb/>
大荒<lb/>
有酒有酒兮日將落餘光委照在林薄陽烏撩亂兮屋上栖<lb/>
<pb n="KR4c0068_SBCK_025-6a"/>
隂恠跳趫兮水中躍月爭光兮星又繁燒横空兮熖仍爍我<lb/>
可柰何兮時旣昏一杯又進兮聊處廓<lb/>
有酒有酒兮再祝祝予心兮何欲欲天泰而地寧欲人康而<lb/>
歲熟欲鳳翥而鵷隨兮欲龍亨而驥逐欲日盛而星微兮欲<lb/>
滋蘭而殱毒欲人欲而天從苟天未從兮我可柰何兮一杯<lb/>
又進聊自足<lb/>
　　　　華之巫<hi>景戍</hi>
有一人兮神之側廟森森兮神黙黙神黙黙兮可柰何願一<lb/>
見神兮何可得女巫索我何所有神之開閉予之手我能進<lb/>
若神之前神不自言寄予口爾欲見神安爾身買我神錢沽<lb/>
我酒我家又有神之盤爾進此盤神爾安此盤不進行路難<lb/>
陸有摧車舟有瀾我聞此語長太息豈有神明欺正直爾居<lb/>
大道誰南北恣矯神言假神力假神力兮神未悟行道之人<lb/>
<pb n="KR4c0068_SBCK_025-6b"/>
不得度我欲見神誅爾巫豈是因巫假神祜爾巫爾巫爾獨<lb/>
不聞乎與其媚於奥不若媚於竈使我傾心事爾巫吾寧驅<lb/>
車守吾道爾巫爾巫且相保吾心自有丘之禱<lb/>
　　　　廟之神<lb/>
我馬煩兮釋我車神之廟兮山之阿予一拜而一祝祝予心<lb/>
之無涯涕汍瀾而零落神寂黙而無譁神兮神兮柰神之寂<lb/>
黙而不言何復再拜而再祝鼓吾腹兮歌吾歌歌曰今耶古<lb/>
耶有耶無耶福不自神耶神不福人耶巫爾惑耶稔而誅耶<lb/>
謁不得耶終不可謁耶返吾駕而遵吾道廟之木兮山之花<lb/>
元氏長慶集卷第二十五<lb/>
</p>
<p>
</p>
  </div>
</body>
</text>
</TEI>
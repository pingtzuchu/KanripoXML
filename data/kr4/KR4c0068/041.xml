<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_041-1a"/>
元氏長慶集卷第四十一<lb/>
　　制誥<lb/>
　　　招討鎭州制　批宰臣請上尊號第二表<lb/>
　　　批宰臣請上尊號第三表<lb/>
　　　批宰臣請上尊號第四表<lb/>
　　　批劉悟謝上表　批王播謝官表<lb/>
　　　幽州平告太廟祝文　秋分日祭百神文<lb/>
　　　　招討鎭州制<lb/>
門下朕甞讀玄元書至於佳兵者是樂殺人因念自孩名之<lb/>
逮于羈丱十三年不能爲成人豈忍一朝之忿驅而殺之然<lb/>
而田弘正首以六州之衆歸於朝廷開先帝之雄圖變河朔<lb/>
之舊俗除去苛暴昭宣惠和愛人如身養士如子拊循教訓<lb/>
必以忠孝爲先是以魏之師徒一年而知恩二年而知禮三<lb/>
<pb n="KR4c0068_SBCK_041-1b"/>
年而知相與讓於道矣故南征淮蔡東伐青齊北定趙地元<lb/>
勲茂績皆自魏師肆我憲宗付之心膂入則輔弼出則藩宣<lb/>
推誠不疑近實無比顧朕小子獲受丕圖嗣守不遑何暇恢<lb/>
復而承元請覲冀部擇才茍非勲賢不敢輕授是用咨我元<lb/>
老臨於是邦而又寵諸將以懋官加三軍以厚賞復其租入<lb/>
惠彼蒸黎於此一方之人可謂無有不至而梟音未革狼顧<lb/>
猶存忍害忠良恣爲殘賊臨軒震悼撫几驚嗟天乎不仁一<lb/>
至於此朕下爲君父上奉祖宗肆舟楫於鯨鯢㗖股肱於虵<lb/>
豕尚欲因循忍耻僶俛偷安非唯傷心於田氏之子孫亦將<lb/>
何顔謁先帝之陵廟人神共憤卿士叶謀咸願誅夷用申冤<lb/>
痛便合興師進討以翦姧凶尚念一軍之中豈無義勇倉卒<lb/>
變動必非衆謀茍得罪人其餘何過宜令魏博橫海昭義河<lb/>
東義武等軍各出全軍以臨界首仍各飛書檄具諭朝㫖如<lb/>
<pb n="KR4c0068_SBCK_041-2a"/>
王廷湊能執首謀爲亂扇動三軍者送付鄰道或就鎮州處<lb/>
置然後束身歸朝必當超奬三品正貟官并與實封二百戸<lb/>
其餘三軍將士一切不問其中大將等或有能相勸諭飜然<lb/>
改圖者各隨事跡當加寵擢如王廷湊遂迷不窹諸道宜便<lb/>
進軍以時翦滅苟不得巳至於用師其有效忠則宜懸賞如<lb/>
有能斬凶渠者先是六品已下官宜與三品正貟官先是五<lb/>
品巳上官節級升進仍與實封三百戸莊宅各一區錢二萬<lb/>
貫以一州歸順者便與當州刺史仍賜實封二百戸如先是<lb/>
刺史以州歸順者超三資與官仍賜實封二百戸以一縣歸<lb/>
順者超兩資與官賜實封一百戸如有能率所管兵馬及以<lb/>
城鎮來降者並超三資與官仍賜實封一百戸錢一萬貫以<lb/>
身降者亦與轉改仍賜錢帛應赴行營將士如有能梟斬凶<lb/>
渠者亦准前例處分其有城鎮將士百姓等守節拒賊身死<lb/>
<pb n="KR4c0068_SBCK_041-2b"/>
王事者各委長吏優給其家仍具事跡聞奏當加襃贈其有<lb/>
潜謀誅斬渠魁𬒳其屠戮者宜優加追贈并賜錢帛仍與一<lb/>
子官諸軍所至不得妄加殺戮及焚燒廬舎掠奪資産并有<lb/>
拘執以爲俘馘其管内州縣有能自置義營堡柵王師所至<lb/>
能相率來歸各加酬奬時當秋候務切農功邊界之人懼廢<lb/>
耕織應縁軍務所須並不得干擾百姓如要車牛夫役及工<lb/>
匠之類並宜和雇情願仍優給價錢賊平之後應立功將士<lb/>
並與超資改官節級賜物其長行官吏歸降者亦當優厚襃<lb/>
賞幽陵變擾誠謂亂常以其旁及賔寮有異上加台鉉校其<lb/>
輕重示以招携尚開迷復之門用廣自新之路昔者堯舜之<lb/>
俗比屋可封虞芮之人讓畔可感仁義則水火可蹈忠信則<lb/>
蠻貊可行由是言之亦在化之而已逮我長理何其逺哉豈<lb/>
朕之滿假荒寜自聖而不可教耶將朝之魁梧骨鯁自持而<lb/>
<pb n="KR4c0068_SBCK_041-3a"/>
莫我念也二者之來皆朕不敏内省終夕其心洗然於戯封<lb/>
域之中干戈作矣廊廟罇爼無忘弭寜布告朕懐以須良畫<lb/>
主者施行<lb/>
　　　　批宰臣請上尊號第二表<lb/>
朕聞天職生植聖職教化天職舉則四時行聖職修則萬方<lb/>
理然而天不以行四時而爲德故蕩蕩無名聖不以理萬方<lb/>
而爲功故謙謙不宰顧朕小子獲承丕圖上頼祖宗之靈下<lb/>
託股肱之力先定鎮冀次來幽燕皆吾日月之所照臨車書<lb/>
之所轍跡失之則有以自愧得之則何足自多况今四海雖<lb/>
清物力方困六戎雖伏邊備尚勞百吏雖存官業多曠萬目<lb/>
雖設紀律未張有此四者不遑荒寜思與卿士夙夜俾乂卿<lb/>
宜爲我提振大法修明政經懾竄戎夷阜康黎庻四者旣理<lb/>
名焉用之朕方以臯䕫之務委卿卿宜以堯舜之事教我驟<lb/>
<pb n="KR4c0068_SBCK_041-3b"/>
加徽號深耻近名循省表章難遂來請<lb/>
　　　　批宰臣請上尊號第三表<lb/>
昔齊桓議封禪管仲驟諌其未宜晉武平江東何曽深惟於<lb/>
逺馭彼二臣者居安思危之志明而有犯無隱之誠切也况<lb/>
朕寡德謬應昌期頼先帝削平之威蒙列聖<graphic n="KR1051" url="https://raw.githubusercontent.com/kanripo/KR-Gaiji/master/images/KR1051.png" mimeType="image/png"/>漬之澤聿來<lb/>
燕冀甫靖華夷旣無德而有成實以祥而爲懼卿等所宜朝<lb/>
夕納誨警予荒寜雖休勿休日慎一日而乃過爲溢美頻上<lb/>
鴻名諒多忠赤之誠殊非藥石之愛汝爲予礪爲朕揣摩汝<lb/>
爲予舟爲朕康濟強我懿號不若使我爲有道之君加我虚<lb/>
尊不若使我居無過之地宜罷來請用副廼懐<lb/>
　　　　批宰臣請上尊號第四表<lb/>
朕以月正元日祗見于九廟對越于上玄千官在前萬乗居<lb/>
後覩聲明文物之盛望城社宫闕之尊尚念髙祖太宗艱難<lb/>
<pb n="KR4c0068_SBCK_041-4a"/>
於經營德宗憲考殷憂於纉復懼不克荷以羞前人夤畏嚴<lb/>
恭式冀無過而燕趙底定戎獯和寜實惟列聖之休焉敢自<lb/>
大其意左右輔弼庻尹師長猥以鴻名願加薄德三詔執事<lb/>
抑而不行物議愈堅予衷未信四陳章表備列古今且曰告<lb/>
䖍之時寜忘繼志問安之下胡不慰心有竊於顯榮難從於<lb/>
封執於戯允恭克讓旣見奪於群情克巳爲仁庻自勤於三<lb/>
省勉依來請深用媿懐<lb/>
　　　　批劉悟謝上表<lb/>
朕聞上黨亦天下之勁兵昔者李抱真用之一舉破朱㴞再<lb/>
舉蹙田悅訓養十萬威聲殷然人到于今號爲良將夫以卿<lb/>
之勇義才畧猶將逺慕韓彭區區抱真夫豈難繼况以克融<lb/>
廷湊之狂脆小賤比朱滔田悅之熾大結連是猶以孩嬰而<lb/>
校賁育也蜂蟻相聚其能久乎卿宜宻運謨猷明宣號令避<lb/>
<pb n="KR4c0068_SBCK_041-4b"/>
強擊惰取暴撫羸勿爭虵豕之鋒宜得鯨鯢之首再圖麟閣<lb/>
永煥縑緗無爲他人所先當使功居第一䇿勲在近勿復爲<lb/>
勞所謝知<lb/>
　　　　批王播謝官表<lb/>
朕聞有衆不言弱有地不言貧是以管夷吾用區區之齊而<lb/>
諸侯九合今朕四海之大億兆之衆獨不能擒廷湊克融而<lb/>
曰物力先困朕甚惑焉况髙祖太宗之法令具存德宗憲考<lb/>
之舊章猶在制誥比下選拔日聞較量重輕勤䘏仁隱而室<lb/>
閭益耗縣道益貧職業壊隳程品差戾議論講貫殊無古風<lb/>
豈朕聽之不聦而股肱耳目莫得宣其効也先皇帝以卿有<lb/>
廊廟之畫倚以爲相眇朕小子得而用之卿宜勉竭誠懷副<lb/>
兹嘉屬無爲齪齪以傷先帝之明所謝知<lb/>
　　　　幽州平告太廟祝文<lb/>
<pb n="KR4c0068_SBCK_041-5a"/>
維長慶元年歲次辛丑五月景申朔十四日巳酉孝曾孫嗣<lb/>
皇帝臣諱敢昭告于太祖景皇帝天革隋暴付唐養理髙祖<lb/>
太宗奉順天紀玄宗平寜六合同軌物盛而㣲墉崇則毀網<lb/>
漏鯨鯢隟開螻蟻幽燕狼顧齊趙虎視割㨿封壤傳序孫子<lb/>
不貢不覲自卒自始聖父披攘霆駭波委擒滅斬除如運支<lb/>
指冀方獨迷再伐再巳碣石是徴承詔唯唯逮臣寡昧䖍奉<lb/>
先㫖洞開誠明滌濯痕耻承元雲奔緫亦風靡悉率賦輿盡<lb/>
獻州里不命一將不戮一士不費一金不亡一矢五紀逆命<lb/>
一朝如砥實天垂休實聖垂祉敢薦成功以永千祀尚饗順<lb/>
宗室<hi>改云孝孫嗣皇帝</hi>憲宗一室<hi>改爲孝子嗣皇帝</hi>餘並同<lb/>
　　　　秋分日祭百神文<lb/>
維長慶元年歲次辛丑八月甲子朔十八日辛巳皇帝遣通<lb/>
議大夫行内侍省常侍賜紫金魚袋李某祭于百神之靈朕<lb/>
<pb n="KR4c0068_SBCK_041-5b"/>
奄宅萬有亭毒品類日月所照永思和寜上極于天下蟠于<lb/>
地包山絶海窮冥入玄至于毛鱗躶羽之神咸秩無文以祛<lb/>
不若秋序始肅時將順成且報且祈用舉常祀罔害嘉榖以<lb/>
貽神羞<lb/>
元氏長慶集卷第四十一<lb/>
</p>
<p>
</p>
  </div>
</body>
</text>
</TEI>
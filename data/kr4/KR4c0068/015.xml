<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_015-1a"/>
元氏長慶集卷第十五<lb/>
　　律詩<lb/>
　　　　獨游　洞庭湖<lb/>
　　　　雪天　贈熊士登<lb/>
　　　　别熊判官　水上寄樂天<lb/>
　　　　夏陽亭　日高睡<lb/>
　　　　輞川　天壇歸<lb/>
　　　　雨後　晴日<lb/>
　　　　直臺　行宫<lb/>
　　　　醉行　指廵胡<lb/>
　　　　飲新酒　香毬<lb/>
　　　　景申秋　遣行<lb/>
　　　　生春　嘉陵水<lb/>
<pb n="KR4c0068_SBCK_015-1b"/>
　　　漫天嶺　百牢關<lb/>
　　　酬王全素　寄獻滎陽公<lb/>
　　　酬樂天寄蘄簟　酬李浙西<lb/>
　　　酬周從事　代杭民荅樂天<lb/>
　　　　獨游<lb/>
逺地難逢侶閑人且獨行上山隨老鶴接酒待殘鸎花當西<lb/>
施靣泉勝衛玠清鵜鶘滿春野無限好同聲<lb/>
　　　　洞庭湖<lb/>
人生除泛海便到洞庭波駕浪沉西日吞空接曙河虞廵竟<lb/>
安在軒樂詎曾過唯有君山下狂風萬古多<lb/>
　　　　雪天<lb/>
故鄉千里夢徃事萬重悲小雪沉隂夜閒牎老病時獨聞歸<lb/>
去鴈偏詠别來詩慙愧紅粧女頻驚兩鬢絲<lb/>
<pb n="KR4c0068_SBCK_015-2a"/>
　　　　贈熊士登<lb/>
平生本多思况復老逢春今日梅花下佗鄕值故人<lb/>
　　　　别嶺南熊判官<lb/>
十年常逺道不忍别離聲况復三巴外仍逢萬里行桐花新<lb/>
雨氣棃葉晚春晴到海知何日風波從此生<lb/>
　　　　水上寄樂天<lb/>
眼前明月水先入漢江流漢水流江海西江過庾樓庾樓今<lb/>
夜月君豈在樓頭萬一樓頭望還應望我愁<lb/>
　　　　夏陽亭臨望寄河陽侍御堯<lb/>
望逺音書絕臨川意緒長殷勤眼前水千里到河陽<lb/>
　　　　日高睡<lb/>
隔是身如夢頻來不爲名憐君近南住時得到山行<lb/>
　　　　輞川<lb/>
<pb n="KR4c0068_SBCK_015-2b"/>
世累爲身累閑忙不自由殷勤輞川水何事出山流<lb/>
　　　　天壇歸<lb/>
爲結區中累因辭洞裏花還來舊城郭煙火萬人家<lb/>
　　　　雨後<lb/>
倦寢數殘更孤燈暗又明竹梢餘雨重時復拂簾驚<lb/>
　　　　晴日<lb/>
多病苦虚羸晴明強展眉讀書心緒少閑卧日長時<lb/>
　　　　直臺<lb/>
麋入神羊隊烏驚海鷺眠仍教百餘日迎送直㕔前<lb/>
　　　　行宫<lb/>
寥落古行宫宫花寂寞紅白頭宫女在閑坐說玄宗<lb/>
　　　　醉行<lb/>
秋風方索漠霜貌足睽携今日騎騘馬街中醉踏泥<lb/>
<pb n="KR4c0068_SBCK_015-3a"/>
　　　　指廵胡<lb/>
遣悶多慿酒公心只仰胡挺身唯直指無意獨欺愚<lb/>
　　　　飲新酒<lb/>
聞君新酒熟況值菊花秋莫怪平生志圖銷盡日愁<lb/>
　　　　香毬<lb/>
順俗唯團轉居中莫動揺愛君心不惻猶訝火長燒<lb/>
　　　　景申秋八首<lb/>
年年秋意緒多向雨中生漸欲煙火近稍憐衣服輕詠詩閑<lb/>
處立憶事夜深行濩落㝷常慣凄凉别爲情<lb/>
蚊幌雨來卷燭蛾燈上稀啼兒冷秋簟思婦問寒衣簾斷螢<lb/>
火入窓明蝙蝠飛良辰日夜去漸與壯心違<lb/>
嗢嗢簷霤凝丁丁窓雨繁枕傾筒簞滑幔颭案燈飜喚魘兒<lb/>
難覺吟詩婢苦煩強眠終不着閑卧暗消魂<lb/>
<pb n="KR4c0068_SBCK_015-3b"/>
瓶㵼高簷雨窓來激箭風病憎燈火暗寒覺薄幃空婢報樵<lb/>
蘇竭妻愁院落通老夫慵計數教想蔡城東<lb/>
風頭難着枕病眼厭㸔書無酒銷長夜囘燈照小餘三元推<lb/>
廢王九曜入乘除廊廟應多筭參差斡太虗<lb/>
經雨籬落壞入秋田地荒竹垂哀折節蓮敗惜空房小片慈<lb/>
菇白低叢柚子黃眼前撩亂輩無不是同鄕<lb/>
雨柳枝枝弱風光片片斜蜻蜓憐曉露蛺蝶戀秋花饑啅空<lb/>
籬雀寒棲滿樹鴉荒凉池舘内不似有人家<lb/>
病苦十年後連隂十日餘人方教作䑕天豈遣爲魚鮫綻酆<lb/>
城劒蟲凋鬼火書出聞泥濘盡何地不摧車<lb/>
　　　　遣行十首<lb/>
慘切風雨多沉吟離别情鷰辭前日社𧖟是毎年聲暗涙深<lb/>
相感危心亦自驚不如元不識俱作路人行<lb/>
<pb n="KR4c0068_SBCK_015-4a"/>
十五年前事恓惶無限情病僮更借出羸馬共馳聲射葉楊<lb/>
纔破聞弓鴈巳驚小年辛苦學求得苦辛行<lb/>
徙倚簷宇下思量去住情暗螢穿竹見斜雨隔窓聲就枕囘<lb/>
轉數聞鷄撩亂驚一家同草草排比送君行<lb/>
巳愴朋交别復懷兒女情相兄亦相舊同病又同聲白髪年<lb/>
年剰秋蓬處處驚不堪身漸老頻送異鄕行<lb/>
塞上風雨思城中兄弟情北隨鵷立位南送鴈來聲遇適尤<lb/>
兼限聞書喜復驚唯應遥料得知我伴君行<lb/>
暮欲歌吹樂暗衝泥水情稻花秋雨氣江石夜灘聲犬吠穿<lb/>
籬出鷗眠起水驚愁君明日夜獨自入山行<lb/>
七過襃城驛囘囘各爲情八年身世夢一種水風聲㝷覔詩<lb/>
章在思量歲月驚更悲西塞别終夜遶池行<lb/>
襃縣驛前境曲江池上情南堤衰柳意西寺晚鍾聲雲水興<lb/>
<pb n="KR4c0068_SBCK_015-4b"/>
方逺風波心巳驚可憐皆老大不得自由行<lb/>
見說巴風俗都無漢性情猿聲蘆管調羗笛竹鷄聲迎候人<lb/>
應少平安火莫驚毎逢危棧處湏作貫魚行<lb/>
聞道隂平郡翛然古戍情橋兼麋鹿踏山應鼓鼙聲羗婦梳<lb/>
頭緊蕃牛護尾驚憐君閑悶極只傍白江行<lb/>
　　　　生春<hi>丁酉歲凡二十章</hi>
何處生春早春生雲色中籠葱閑着水晻淡欲随風度曉分<lb/>
霞態餘光庇雪融晚來低漠漠渾欲泥幽叢<lb/>
何處生春早春生漫雪中渾無到底片唯逐入樓風屋上些<lb/>
些薄池心旋旋融自悲銷散盡誰假入蘭叢<lb/>
何處生春早春生霽色中逺林橫反照高樹亞東風水凍霜<lb/>
威庇泥新地氣融漸知殘雪薄杪近最憐叢<lb/>
何處生春早春生曙火中星圍分暗陌煙氣滿晴風宫樹棲<lb/>
<pb n="KR4c0068_SBCK_015-5a"/>
鵶亂城樓帶雪融競排閶闔側珂傘自相叢<lb/>
何處生春早春生曉禁中殿堦龍斾日漏閣寶箏風藥樹香<lb/>
煙重天顔瑞氣融柳梅渾未覺青紫巳叢叢<lb/>
何處生春早春生江路中雨移臨浦市晴候過湖風蘆筍錐<lb/>
猶短凌澌玉漸融數宗船載足商婦兩眉叢<lb/>
何處生春早春生野墅中病翁閑向日征婦懶成風斫筤天<lb/>
雖暖穿區凍未融鞭牛縣門外爭土蓋𧖟叢<lb/>
何處生春早春生冰岸中尚憐扶臘雪漸覺受東風織女雲<lb/>
橋斷波神玉貌融便成嗚咽去流恨與蓮叢<lb/>
何處生春早春生柳眼中芽新纔綻日茸短未含風緑誤眉<lb/>
心重黃驚蠟淚融碧條殊未合愁緒巳先叢<lb/>
何處生春早春生梅援中蘂排難犯雪香乞<hi>音氣</hi>擬來風隴逈<lb/>
羗聲怨江遥客思融年年最相惱縁未有諸叢<lb/>
<pb n="KR4c0068_SBCK_015-5b"/>
何處生春早春生鳥思中鵲巢移舊歲䳒羽旋高風鴻鴈驚<lb/>
沙暖鴛鴦愛水融最憐雙翡翠飛入小梅叢<lb/>
何處生春早春生池榭中鏤瓊冰䧟日文榖水廻風柳愛和<lb/>
身動梅愁合樹融草芽猶未岀挑得小萱叢<lb/>
何處生春早春生稚戯中亂騎殘爆竹爭唾小旋風罵雨愁<lb/>
妨走呵冰喜旋融女兒針線盡偷學五辛叢<lb/>
何處生春早春生人意中曉粧雖近火晴戲漸憐風暗入心<lb/>
情嬾先添酒思融預知花好惡偏在最深叢<lb/>
何處生春早春生半睡中見燈如見霧聞雨似聞風開眼猶<lb/>
殘夢擡身便恐融却成雙翅蝶還遶庳花叢<hi>一本傍人驚屢壓魂逐牡丹叢</hi>
何處生春早春生曉鏡中手寒匀面粉鬟動倚簾風宿霧梅<lb/>
心滴朝光幕上融思牽梳洗嬾空㧞緑絲叢<lb/>
何處生春早春生綺戸中玉櫳穿細日羅幔張輕風柳軟腰<lb/>
<pb n="KR4c0068_SBCK_015-6a"/>
支嫩梅香密氣融獨眠傍妬物偷鏟合歡叢<lb/>
何處生春早春生老病中土膏蒸足腫天暖癢頭風似覺肌<lb/>
膚展濳知血氣融又添新一歲衰白轉成叢<lb/>
何處生春早春生客思中旅魂驚北鴈鄕信是東風縱有心<lb/>
灰動無由鬢雪融未知開眼日空遶未開叢<lb/>
何處生春早春生𪷟雨中裛塵微有氣拂面細如風柳誤啼<lb/>
珠密梅驚粉汗融滿空愁淡淡應豫憶芳叢<lb/>
　　　　嘉陵水<lb/>
爾是無心水東流有恨無我心無說處也共爾何殊<lb/>
　　　　漫天嶺贈僧<lb/>
五上兩漫天因師懴業縁漫天無盡日浮世有窮年<lb/>
　　　　百牢關<lb/>
天上無窮路生期七十間那堪九年内五度百牢關<lb/>
<pb n="KR4c0068_SBCK_015-6b"/>
　　　　二月十九日酬王十八全素<hi>此後有酬和並次用本韻</hi>
君念世上川嗟予老瘴天那堪十日内又長白頭年<lb/>
　　　　滎陽鄭公以稹寓居嚴茅有池塘之勝寄詩四首<lb/>
　　　　因有意獻<lb/>
激射分流闊灣環此地多暫停隨梗浪猶閱敗霜荷恨阻還<lb/>
江勢思深到海波自傷才畎澮其柰贈珠何<lb/>
　　　　酬樂天寄蘄州簟<lb/>
蘄簟未經春君先拭翠筠知爲熱時物預與瘴中人碾玉連<lb/>
心潤編牙小片珍霜凝青汗簡冰透碧游鱗水魄輕涵黛琉<lb/>
璃薄帶塵夢成傷冷滑驚卧老龍身<lb/>
　　　　酬李浙西先因從事見寄之作<lb/>
近日金鑾直親於漢珥貂内人傳帝命丞相讓吾僚浙郡懸<lb/>
旌逺長安諭日遥因君蘂珠贈還一夢煙霄<lb/>
<pb n="KR4c0068_SBCK_015-7a"/>
　　　　酬周從事望海亭見寄<lb/>
年老無流輩行稀足薜蘿熱時憐水近高處見山多衣䄂長<lb/>
堪舞喉嚨轉解歌不辭狂復醉人世有風波<lb/>
　　　　代杭民答樂天<lb/>
翠幕籠斜日朱衣儼别筵管絃凄欲罷城郭望依然路溢新<lb/>
城市農開舊廢田春坊幸無事何惜借三年<lb/>
元氏長慶集卷第十五<lb/>
<pb n="KR4c0068_SBCK_015-7b"/>
</p>
<p>
</p>
  </div>
</body>
</text>
</TEI>
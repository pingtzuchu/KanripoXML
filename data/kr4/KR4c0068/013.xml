<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_013-1a"/>
元氏長慶集卷第十三<lb/>
　　律詩<lb/>
　　　酬樂天江樓夜吟　酬樂天待漏入閣<lb/>
　　　酬樂天游西湖　江邊<lb/>
　　　春　月<lb/>
　　　神麴酒　感石榴<lb/>
　　　度門寺　大雲寺<lb/>
　　　和友封題開善寺<lb/>
　　　　酬樂天江樓夜吟稹詩因成三十韻<hi>次用本韻</hi>
忽見君新句君吟我舊篇見當巴徼外吟在楚江前思鄙寜<lb/>
通律聲清遂扣玄三都時覺重一顧世稱妍排韻曾遥荅分<lb/>
題㡬共聮昔慿銀翰寫今頼玉音宣布鼓隨椎響坯泥仰匠<lb/>
圓鈴因風斷續珠與調牽綿阮籍驚長嘯商陵怨别絃猿羞<lb/>
<pb n="KR4c0068_SBCK_013-1b"/>
啼月峽鶴讓警秋天志士濳興感高僧暫廢禪興飄滄海動<lb/>
氣合碧雲連點綴工微者吹噓勢特然休文徒倚檻彦伯浪<lb/>
廻船妓樂當筵唱兒童滿巷傳改張思婦錦騰躍賈人牋魏<lb/>
拙虚教出曹風敢望痊定遭才子笑恐賺學生癲裁什情何<lb/>
厚飛書信不專隼猜鴻蓄縮虎橫犬迍邅水墨㸔雖久瓊瑶<lb/>
喜尚全纔從魚裏得便向市頭懸夜置堂東序朝鋪座右邊<lb/>
手㝷韋欲絕淚滴𥿄渾穿甘蔗銷殘醉醍醐醒早眠深藏那<lb/>
遽滅同詠苦無縁雅羡詩能聖終嗟藥未仙五千誠逺道四<lb/>
十巳中年<hi>諸葛亮云楊州萬里潯陽向餘五千僕今年忽巳四十一</hi>暗魄多相夢衰容毎<lb/>
自憐卒章還慟哭蚊蚋溢山川<lb/>
　　　　酬樂天待漏入閤見贈<hi>時樂天爲中書舎人予任翰林學士</hi>
未勘銀臺契先排浴殿關沃心因特召丞㫖絕常班<hi>丞㫖學士在諸</hi>
<hi>學士上</hi>颭閃才人䄂<hi>思政對學士徃徃宫官傳詔</hi>嘔鵶軟舉鐶宫花低作帳<lb/>
<pb n="KR4c0068_SBCK_013-2a"/>
雲從積成山密視樞機草偷瞻咫尺顔恩垂天語近對久漏<lb/>
聲閑丹陛曾同立金鑾恨獨攀筆無鴻業潤𫀆媿紫文殷河<lb/>
水通天上瀛州接世間謫仙名籍在何不重來還<lb/>
　　　　酬樂天早春閑游西湖頗多野趣恨不得與微之<lb/>
　　　　同賞因思在越官重事殷鏡湖之游或恐未暇因<lb/>
　　　　成十八韻見寄樂天前篇到時適會予亦宴鏡湖<lb/>
　　　　南亭因述目前所睹以成酬答末章亦示暇誠則<lb/>
　　　　勢使之然亦欲粗爲恬飬之贈耳<hi>浙東時作</hi>
鳫思欲廻賔風聲乍變新各攜紅粉妓俱伴紫垣人水靣波<lb/>
疑縠山腰虹<hi>音降</hi>似巾柳條黃大帶茭葑<hi>茭葑草根</hi>緑文茵雪盡纔<lb/>
通屐汀寒未有蘋向陽偏曬羽依岸小游鱗浦嶼崎嶇到林<lb/>
園次第廵墨池憐嗜學丹井羡登真<hi>逸少墨池雅川丹井皆越中異跡</hi>雅歎<lb/>
游方盛聊非意所親白頭辭北闕滄海是東鄰問俗煩江界<lb/>
<pb n="KR4c0068_SBCK_013-2b"/>
蒐畋想渭津故交音訊少歸夢徃來頻獨喜同門舊皆爲列<lb/>
郡臣三刀連地軸一葦礙車輪尚阻青天霧空瞻白玉塵龍<lb/>
因雕字識犬爲送書馴勝事無窮境流年有限身嬾將閑氣<lb/>
力爭闘野塘春<lb/>
　　　　江邉四十韻<hi>官爲修宅卒然有作因招李六侍御此後並江陵時作</hi>
官借江邊宅天生地勢拗欹危饒壞構迢遰接長郊怪鵩頻<lb/>
棲息跳蛙頗溷殽總無籬繳繞尤怕虎咆哮停潦魚招獺空<lb/>
倉䑕敵猫土虚煩穴蟻柱朽畏藏蛟蛇虺吞簷雀豺狼逐野<lb/>
麃犬驚狂浩浩鷄亂響嘐嘐濩落貧甘守荒凉穢盡包斷簾<lb/>
飛熠燿當戸網蠨蛸曲突翻成沼行廊却代庖橋橫老顚枿<lb/>
馬病裛芻茭一一牀頭點連連砌下泡辱泥疑在絳避雨想<lb/>
經崤相顧憂爲鼈誰能復繋匏誓心來利徃卜食過安爻何<lb/>
計逃昬墊移文報舊交棟梁存伐木苫蓋愧分茅金琯排黃<lb/>
<pb n="KR4c0068_SBCK_013-3a"/>
荻琅玕衰翠梢花塼水面闘鴛瓦玉聲𫾣方礎荆山採脩掾<lb/>
郢匠鉋隱椎雷震蟄破竹箭鳴骹正寢𥘉停午頻眠欲轉胞<lb/>
囷圓故薄禄厨敝備嘉肴各各人寜宇雙雙鷰賀巢高門受<lb/>
車轍華廐稱蒲稍尺寸皆隨用毫釐敢浪抛篾餘籠白鶴<lb/>
賸架青鵁製榻容筐在施關拒斗梢欄干防汲井密室待持<lb/>
膠庭草傭工䕌園𬞞稚子培本圖閑種植那要擇肥磽緑柚<lb/>
勤勤數紅榴箇箇抄池清漉螃蠏瓜蠧拾搬蝥曬篆看沙鳥<lb/>
磨刀綻海鮫羅灰脩藥竈築垜閱弓弰散誕都由習童蒙剰<lb/>
懶教最便陶靜飲還作解愁嘲近浦聞歸楫遥城罷曉鐃王<lb/>
孫如有問湏爲併揮鞘<lb/>
　　　　春六十韻<lb/>
節應寒灰下春生返照中未能消積雪巳漸少回風迎氣邦<lb/>
經重齋誠帝念隆龍驤紫宸北天壓翠壇東仙仗揺佳彩榮<lb/>
<pb n="KR4c0068_SBCK_013-3b"/>
光答聖衷便從威仰座隨入大羅宫先到璇淵底偷穿瑇瑁<lb/>
櫳舘娃朝鏡晚太液暁冰融撩摘<hi>音剔</hi>芳情遍搜求好處終九<lb/>
霄渾可可萬姓尚忡忡晝漏頻加箭宵暉欲半弓驅令三殿<lb/>
出乞與百蠻同直自方壺島斜臨絕漠戎南廵曖珠樹西轉<lb/>
麗崆峒度嶺梅甘圻濳泉脉暗洪悠悠鋪塞草冉冉着江楓<lb/>
𧖟役投筐妾耘催荷篠翁旣蒸難發地仍送嬾歸鴻約畧環<lb/>
區宇殷勤綺鎬酆華山青黛撲渭水碧沙蒙宿露清餘靄晴<lb/>
烟塞逈空鷰巢纔點綴鸎舌最惺惚膩粉梨園白烟脂桃徑<lb/>
紅鬱金垂嫩柳罯晝委高籠地甲門闌大天開禁掖崇層臺<lb/>
張舞鳳閣道架飛虹麴蘖調神　鵷鸞竭志忠歌聲齊錫宴<lb/>
車服奬庸功俊造興時用閭閻賀歲豐倡樓歌細細農野麥<lb/>
芃芃貴主驕矜盛豪家恃頼雄偏霑打毬彩頻得鑄錢銅專<lb/>
殺擒楊若殊恩郝鄧通女孫新在内嬰稚近封公游衍關心<lb/>
<pb n="KR4c0068_SBCK_013-4a"/>
樂詩書對面聾盤筵饒異味音樂斥庸工酒愛油衣淺盃誇<lb/>
瑪瑙烘挑鬟玉釵䯻刺繡寳裝攏啓齒呈編貝彈絲動削葱<lb/>
醉圓雙媚靨波溢兩明曈但賞歡無極那知恨亦充洞房閑<lb/>
窈窕庭院獨葱籠謝砌榮殘絮班䆫網曙䖝望夫身化石爲<lb/>
伯首如蓬顧我沉憂士騎他老病騘靜街乘曠蕩初日接曈<lb/>
曨飲敗胏常渴魂驚耳更聦虛逢好陽艶其那苦昏懜僶俛<lb/>
還移歩持疑又省躬慵將疲顇質漫走倦羸僮季月行當暮<lb/>
良辰坐歎窮晉悲焚介子魯願浴沂公燧改鮮妍火隂繁晻<lb/>
澹桐瑞雲低　香雨潤濛濛藥漑分窠數籬裁備㓜冲種<lb/>
莎憐見葉護筍冀成筒有夢多爲蝶因蒐定作熊漂沉隨壞<lb/>
芥榮茂委蒼穹震動風千變晴和鶴一冲丁寜搴芳侣湏識<lb/>
未開叢<lb/>
　　　　月三十韻<lb/>
<pb n="KR4c0068_SBCK_013-4b"/>
蓂葉標新朔霜豪引細輝白眉驚半隱虹勢訝全微凉魄潭<lb/>
空洞虚弓鴈畏威上弦何汲汲佳色轉依依綺幕殘燈歛粧<lb/>
樓破鏡飛玲瓏穿竹樹岑寂思幈幃坐愛規將合行看望巳<lb/>
幾絳河冰鑑朗黃道玉輪巍逈照偏瓊砌餘光借粉闈泛池<lb/>
相皎潔壓桂共芳菲的的當歌扇姢姢透舞衣殷勤入懷什<lb/>
懇欵墮雲圻素液傳烘盞鳴琴薦碧徽椒房深肅肅蘭路靄<lb/>
霏霏翡翠通簾影琉璃瑩殿扉西園筵瑇瑁東壁射蛜蝛老<lb/>
將占天陣幽人釣石磯荷鋤元亮息廻棹子猷歸迢逓同千<lb/>
里孤高淨九圍從星作風雨配日麗旌旗麟鬪寜徒設蠅聲<lb/>
豈浪譏司存委鄕士新拜岀郊畿今古雖云極虧盈不易違<lb/>
珠胎方夜滿清露忍朝晞漸减嫦娥面徐收楚練機卞疑雕<lb/>
壁碎潘感竟牀稀捐篋辭班女濳波蔽宓妃氛埃誰定㓕蟾<lb/>
兎杳難希湏遣圓明盡良嗟造化非如能付刀尺别爲創璿<lb/>
<pb n="KR4c0068_SBCK_013-5a"/>
璣<lb/>
　　　　飲致用神麴酒三十韻<lb/>
七月調神麴三春釀緑醽雕鐫荆玉盞烘透内丘瓶試滴盤<lb/>
心露疑添案上螢滿尊凝止水祝地落繁星飜陋瓊漿濁唯<lb/>
聞石髓馨冰壺通角簟金鏡徹雲屏雪暎煙光薄霜涵霽色<lb/>
泠蚌珠懸皎皛桂魄倒瀴溟晝灑蟬將飲宵揮鶴誤聆琉璃<lb/>
驚太白鍾乳訝微青詎敢辭濡首并憐可鑒形行當遣俗累<lb/>
便得造禪扃何憚說千日甘從過百齡但令長泛蟻無復恨<lb/>
漂萍膽壯還增氣機忘反自冥甕眠思畢卓糟籍憶劉伶髣<lb/>
髴中聖日希夷夾大庭眼前湏底物座右任他銘刮骨都無<lb/>
痛如泥未擬停殘觴猶漠漠華燭巳熒熒真性臨時見狂歌<lb/>
半睡聽喧闐爭意氣調笑學娉婷酩酊焉知極羈離忽暫寜<lb/>
鷄聲催欲曙蟾影照𥘉醒咽絕䳌啼竹蕭撩鴈去汀遥城傳<lb/>
<pb n="KR4c0068_SBCK_013-5b"/>
漏箭鄕寺響風鈴楚澤一爲梗堯階屢變蓂醉荒非獨此愁<lb/>
夢幾曾經毎耻窮途哭今那客淚零感君澄醴酒不遣渭和<lb/>
涇<lb/>
　　　　感石榴二十韻<lb/>
何年安石國萬里貢榴花迢逓河源道因依漢使槎酸辛犯<lb/>
葱嶺憔悴渉龍沙𥘉到摽珍木多來比亂麻深抛故園裏少<lb/>
種貴人家唯我荆州見憐君胡地賖從教當路長兼恣入簷<lb/>
斜緑葉裁煙翠紅英動日華新簾裙透影踈牗燭籠紗委作<lb/>
金爐熖飄成玉砌瑕乍驚珠綴密終誤繡幃奢琥珀烘梳碎<lb/>
燕支嬾頰塗風翻一樹火電轉五雲車絳帳迎宵日芙蕖綻<lb/>
早牙淺深俱隱映前後各分葩宿露低蓮臉朝光借綺霞暗<lb/>
虹徒繳繞濯錦莫周遮俗態能嫌舊芳姿尚可嘉非專愛顔<lb/>
色同恨阻幽遐滿眼思鄕淚相嗟亦自嗟<lb/>
<pb n="KR4c0068_SBCK_013-6a"/>
　　　　度門寺<lb/>
北祖三禪地<hi>神秀禪師造</hi>西山萬樹松門臨溪一帶橋映竹千重<lb/>
剪鑿基階正包藏景氣濃諸巖分院宇雙嶺抱垣墉舎利開<lb/>
層塔香爐占小峯道場居士置經藏大師封太子知裁植神<lb/>
王守要衝由旬排講座丈六寫真容佛語迦陵說僧行猛虎<lb/>
從脩羅擡日拒樓至㧞霜鋒畫井垂枯杇穿池救噞喁蕉非<lb/>
難敗壞槿喻暫丰茸寶界留遺事金棺滅去蹤鉢傳烘碼碯<lb/>
石長翠芙蓉影帳紗全落繩牀土半壅<hi>金棺巳下並寺中所有</hi>荒林迷<lb/>
醉象危壁亞盤龍行色憐𥘉月歸程待曉鍾心源雖了了塵<lb/>
世苦憧憧宿䕃高聲䜟齋糧併力舂佗生再來此還願總相<lb/>
逢<lb/>
　　　　大雲寺二十韻<lb/>
地勝宜臺殿山晴離垢氛現身千佛國護世四王軍碧耀高<lb/>
<pb n="KR4c0068_SBCK_013-6b"/>
樓瓦頳飛半壁文鶴林縈古道鴈塔没歸雲幡影中天颺鍾<lb/>
聲下界聞攀蘿極峯頂游目到江濆馴鴿閒依綴調猿靜守<lb/>
群虎行風捷獵龍睡氣氛氲穫稻禪衣卷燒畬刼火焚新英<lb/>
蜂采掇荒草象耕耘鉢付靈童洗香教善女薫果枝低罯罯<lb/>
花雨澤雰雰示化維摩疾降魔力士勲聽經神變見說偈鳥<lb/>
紛紜上境光猶在深谿暗不分竹籠煙欲暝松帶日餘曛真<lb/>
諦成知别迷心尚有云多生沉五藴宿習樂三墳諭鹿車雖<lb/>
設如𧖟緒正棼且將平等義還奉聖明君<lb/>
　　　　和友封題開善寺十韻<hi>依次重用本韻</hi>
梁王開佛廟雲構歲時遥珠綴飛閑鴿紅泥落碎椒燈籠青<lb/>
熖短香印白灰銷古匣收遺施行廊畫本朝藏經霑雨爛魔<lb/>
女捧花嬌亞樹牽藤閣横查壓石橋竹荒新筍細池淺小魚<lb/>
跳匠正琉璃瓦僧鋤芍藥苗旋蒸茶嫩葉偏把柳長條便欲<lb/>
<pb n="KR4c0068_SBCK_013-7a"/>
忘歸路方知隱易招<lb/>
元氏長慶集卷第十三<lb/>
<pb n="KR4c0068_SBCK_013-7b"/>
</p>
<p>
</p>
  </div>
</body>
</text>
</TEI>
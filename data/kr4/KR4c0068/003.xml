<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_003-1a"/>
元氏長慶集卷第三<lb/>
　　古詩<lb/>
　　　松鶴　競渡<lb/>
　　　寺院新竹　訓别致用<lb/>
　　　竹部　賽神<lb/>
　　　競舟　茅舍<lb/>
　　　後湖　八駿圖<lb/>
　　　畫松　遣興<hi>十首</hi>
　　　野節鞭<lb/>
　　　　松鶴<lb/>
渚宫本坳下佛廟有臺閣臺下三四松低昂勢前却是時晴<lb/>
景麗松梢殘雪薄日色相玲瓏纎雲映羅幕逡巡九霄外似<lb/>
振風中鐸漸見尺帛光孤飛唳空鶴徘徊耀霜雪顧慕下寥<lb/>
<pb n="KR4c0068_SBCK_003-1b"/>
廓踏動樛盤枝龍虵互跳躍俯瞰九江水旁瞻萬里壑無心<lb/>
盻鳥鳶有字悲城郭清角巳沉絕虞韶亦冥寞騫飜勿重留<lb/>
幸及鈞天作<lb/>
　　　　競渡<lb/>
吾觀競舟子因測大競源天地昔將競蓬勃晝夜昏龍虵相<lb/>
嗔薄海岱俱崩奔群動皆攪撓化作流渾渾數極鬭心息大<lb/>
和蒸混元一氣忽爲二矗然畫乾坤日月復照曜春秋遞寒<lb/>
温八荒坦以曠萬物羅以繁聖人中間立理世了不煩延綿<lb/>
復幾歲逮及羲與軒炎皇熾如炭蚩尤扇其燔有熊競心起<lb/>
驅獸出林樊一戰波委熖再戰火燎原戰訖天下定號之爲<lb/>
軒轅自是豈無競瑣細不復言其次有龍競競渡龍之門龍<lb/>
門浚如瀉漴射不可援赤鱗化時至唐突鰭鬛掀乗風瞥然<lb/>
去萬里黃河飜接瞬電烻出微吟霹靂喧傍瞻曠宇宙俯瞰<lb/>
<pb n="KR4c0068_SBCK_003-2a"/>
卑崑崙庶類咸在下九霄行易捫倐辭蛙黽穴遽排天帝閽<lb/>
迴悲曝鰓者未免鯨鯢吞帝命澤諸夏不弃蟲與昆隨時布<lb/>
膏露稱物施厚恩草木霑我潤豚魚望我蕃嚮來同競輩豈<lb/>
料由我存壯哉龍競渡一競身獨尊捨此皆蟻鬭競舟何足<lb/>
論<lb/>
　　　　寺院新竹<lb/>
寳地琉璃坼紫苞琅玕踴亭亭巧於削一一大如拱冰碧林<lb/>
外寒峯巒眼前聳槎枒矛㦸合屹仡龍虵動煙泛翠光流歲<lb/>
餘霜彩重風朝竽籟過雨夜鬼神恐佳色有鮮妍修莖無擁<lb/>
腫節高迷玉鏃籜綴疑花捧詎必太山根本自仙壇種誰令<lb/>
植幽壤復此依閑冗居然霄漢姿坐受藩籬壅噪集勌鴟烏<lb/>
炎昏繁蠛蠓未遭伶倫聽非安子猷寵威鳳來有時虗心豈<lb/>
無奉<lb/>
<pb n="KR4c0068_SBCK_003-2b"/>
　　　　訓别致用<lb/>
風行自委順雲合非有期神哉心相見無眹安得離我有懇<lb/>
憤志三十無人知修身不言命謀道不擇時逹則濟億兆窮<lb/>
亦濟毫氂濟人無大小誓不空濟私研機未淳熟與世忽參<lb/>
差意氣一爲累猜仍良巳隨昨來竄荆蠻分與平生隳那言<lb/>
返爲遇獲見心所竒一見肺肝盡坦然無滯疑感念交契定<lb/>
淚流如斷縻此交定生死非爲論盛衰此契宗㑹極非謂同<lb/>
路岐君今虎在匣我亦鷹就羈馴養保性命安能奮殊姿玉<lb/>
色深不變井水撓不移相看各年少未敢深自悲<lb/>
　　　　竹部<hi>石首縣界</hi>
竹部竹山近歲伐竹山竹伐竹歲亦深深林隔深谷朝朝冰<lb/>
雪行夜夜豺狼宿科首霜斷蓬枮形燒<hi>去聲</hi>餘木一束十餘莖<lb/>
千錢百餘束得錢盈千百得粟盈斗斛歸來不買食父子分<lb/>
<pb n="KR4c0068_SBCK_003-3a"/>
半菽持此欲何爲官家歲輸促我來荆門掾寓食公堂肉豈<lb/>
唯遍妻孥亦以及僮僕分爾有限資飽我無端腹媿爾不復<lb/>
言爾生何太蹙<lb/>
　　　　賽神<lb/>
楚俗不事事巫風事妖神事妖結妖社不問踈與親年年十<lb/>
月暮珠稻欲垂新家家不歛穫賽妖無富貧殺牛貰官酒椎<lb/>
鼓集頑民喧闐里閭隘兇酗日夜頻歲暮雪霜至稻珠隨隴<lb/>
湮吏來官稅迫求質倍稱緍貧者日消鑠富亦無倉囷不謂<lb/>
事神苦自言誠不眞岳陽賢刺史念此爲俗屯未可一朝去<lb/>
俾之爲等倫粗許存習俗不得呼黨人但許一日澤不得月<lb/>
與旬吾聞國僑理三年名乃振巫風燎原久未必憐徙薪我<lb/>
來歌此事非獨歌政仁此事四鄰有亦欲聞四鄰<lb/>
　　　　競舟<lb/>
<pb n="KR4c0068_SBCK_003-3b"/>
楚俗不愛力費力爲競舟買舟俟一競競歛貧者賕年年四<lb/>
五月蠒實麥小秋積水堰堤壊㧞秧蒲稗稠此時集丁壯習<lb/>
競南畒頭朝飲村社酒暮椎鄰舍牛祭舩如祭祖習競如習<lb/>
讎連延數十日作業不復憂君侯饌良吉㑹客陳膳羞畫鷁<lb/>
四來合大競長江流建標明取捨勝負死生求一時讙呼罷<lb/>
三月農事休岳陽賢刺史念此爲俗疣習俗難盡去聊用去<lb/>
其尤百舩不留一一競不滯留自爲里中戲我亦不寓遊吾<lb/>
聞管仲教沐樹懲墮遊節此淫競俗得爲良政不我來歌此<lb/>
事非獨歌此州此事數州有亦欲聞數州<lb/>
　　　　茅舍<lb/>
楚俗不理居居人盡茅舍茅苫竹梁棟茅踈竹仍罅邊縁隄<lb/>
岸斜詰屈簷楹亞籬落不蔽肩街衢不容駕南風五月盛時<lb/>
雨不來下竹蠧茅亦乾迎風自焚灺防虞集鄰里巡警勞晝<lb/>
<pb n="KR4c0068_SBCK_003-4a"/>
<pb n="KR4c0068_SBCK_003-5a"/>
先矢謨人人儻自爲我亦不庀徒下俚得聞之各各相俞俞<lb/>
提攜翁及孫捧戴婦與姑壯者負礫石老亦捽茅蒭斤磨片<lb/>
片雪椎隱連連珠朝飱布庭落夜宿完戶樞鄰里近相告親<lb/>
戚逺相呼鬻者自爲鬻酤者自爲酤雞犬豐中市人民岐下<lb/>
都百年廢滯所一旦奥浩區我實司水土得爲官事無人言<lb/>
賤事貴貴直不貴諛此實公所小安用歌袴襦荅云潭及廣<lb/>
以至鄂與吳萬里盡澤國居人皆墊濡富者不容蓋貧者不<lb/>
庇軀得不歌此事以我爲楷模<lb/>
　　　　八駿圖詩<hi>并序</hi>
良馬無世無之然而終不得與八駿並名何也吾聞八駿日<lb/>
行三萬里夫車行三萬里而無毀輪壊轅之患蓋神車者行<lb/>
三萬里而無䘮精禠魄之患亦神之人也無是三神而得是<lb/>
八馬乃破車掣御躓人之乗也世焉用之今夫畫古者畫馬<lb/>
<pb n="KR4c0068_SBCK_003-5b"/>
而不畫車馭不畫所以乗馬者是不知夫古者也予因作詩<lb/>
以辨之<lb/>
穆滿志空闊將行九州野神馭四來歸天與八駿馬龍種無<lb/>
凡性龍行無暫捨朝辭扶桑底暮宿崑崙下鼻息吼春雷蹄<lb/>
聲裂寒瓦尾掉滄波黒汗染白雲赭華輈本脩密翠盖尚妍<lb/>
冶御者腕不移乗者寐不假車無輪扁斲轡無王良把雖有<lb/>
萬駿來誰是敢騎者<lb/>
　　　　畫松<lb/>
張璪畫古松徃徃得神骨翠帚掃春風枯龍戞寒月流傳畫<lb/>
師輩奇態盡埋沒纎枝無蕭灑頑幹空突兀乃悟埃塵心難<lb/>
狀煙霄質我去淅陽山深山看真物<lb/>
　　　　遣興十首<lb/>
始見梨花房坐對梨花白行看梨葉青已復梨葉赤嚴霜九<lb/>
<pb n="KR4c0068_SBCK_003-6a"/>
月半危蔕幾時客況有高高原秋風四來迫<lb/>
莫猒夏日長莫悲冬日短欲識短復長君看寒又暖城中百<lb/>
萬家冤哀雜絲管草沒奉誠園軒車昔曾滿<lb/>
孤竹迸荒園誤與蓬麻列久擁蕭蕭風空長高高節嚴霜蕩<lb/>
群穢蓬斷麻亦折獨立轉亭亭心期鳳皇别<lb/>
豔豔剪紅英團團削翠莖託根在褊淺因依泥滓生中有合<lb/>
歡蘃池枯難遽呈涼宵露華重低徊當月明<lb/>
晚荷猶展卷早蟬遽蕭嘹露葉行巳重況乃江風揺炎夏火<lb/>
再伏清商暗廻飊寄言抱志士日月東西跳<lb/>
買馬買鋸牙買犢買破車養禽當養鶻種樹先種花人生負<lb/>
俊健天意與光華莫學蚯蚓輩食泥近土涯<lb/>
愛直莫愛夸愛疾莫愛斜愛謨莫愛詐愛施莫愛奢擇才不<lb/>
求備任物不過涯用人如用己理國如理家<lb/>
<pb n="KR4c0068_SBCK_003-6b"/>
㸌㸌刀刃光彎彎弓面張入水斬犀兕入山椎虎狼里中無<lb/>
老少喚作癲兒郎一日風雨㑹横金歸故郷<lb/>
團團規内星未必明如月託跡近北辰周天無淪沒老人在<lb/>
南極地逺光不發見則壽聖明願照高高闕<lb/>
河清諒嘉瑞<hi>是歲黃河清</hi>吾帝眞聖人時哉不我夢此時爲廢民<lb/>
光隂本跳躑功業勞苦辛一到江陵郡三年成去塵<lb/>
　　　　野節鞭<lb/>
神鞭鞭宇宙玉鞭鞭騏驥緊綛野節鞭本用鞭贔屭使君鞭<lb/>
甚長使君馬亦利司馬並馬行司馬馬顦顇短鞭不可施疾<lb/>
歩無由致使君駐馬言願以長鞭遺此遺不㝷常此鞭不容<lb/>
易金堅無繳遶玉滑無塵膩青虵坼生石不刺山阿地烏龜<lb/>
旋眼班不染江頭涙長看雷雨㾗未忍駑駘試持用換所持<lb/>
無今等閑弃荅云君何奇贈我君所貴我用亦不凡終身保<lb/>
<pb n="KR4c0068_SBCK_003-7a"/>
明義誓以鞭姦頑不以鞭蹇躓指撝狡兔蹤決撻恠<hi>平聲</hi>龍睡<lb/>
惜令寸寸折節節不虗墜因作換鞭詩詩成謂同志而我得<lb/>
聞之笑君年少意安用換長鞭鞭長亦奚爲我有鞭尺餘泥<lb/>
抛風雨漬不擬閑贈行唯將爛誇醉春來信馬頭𣢾緩花前<lb/>
轡願我遲似攣饒君疾如趐<lb/>
元氏長慶集卷第三<lb/>
</p>
<p>
</p>
  </div>
</body>
</text>
</TEI>
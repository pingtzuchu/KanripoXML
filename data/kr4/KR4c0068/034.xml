<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_034-1a"/>
元氏長慶集卷第三十四<lb/>
　　表狀<lb/>
　　　賀聖體平復御紫宸殿受朝賀表<lb/>
　　　代李中丞謝官表　爲嚴司空謝招討使表<lb/>
　　　賀誅吳元濟表　爲蕭相讓官表<lb/>
　　　爲蕭相謝追贈祖父祖妣亡父表<lb/>
　　　遷廟議狀　錢貨議狀<lb/>
　　　兩省供奉官諫駕幸温湯狀<lb/>
　　　　賀聖體平復御紫宸殿受朝賀表<lb/>
臣聞兩耀有晦明所以成其不巳四瀆有盈縮所以成其不<lb/>
竭不有燎火無以辨玉質不有霜霰無以見松心是以軒轅<lb/>
神倦然後夢華胥之游秦穆疾寐然後享鈞天之樂堯以癯<lb/>
瘠而爲聖禹以胼胝而稱功斯皆因疾成妍以勞逢福非臣<lb/>
<pb n="KR4c0068_SBCK_034-1b"/>
臆度敢進瞽言昨者聖體不安纔經累日穆卜罔害勿藥有<lb/>
瘳此所以表北極之長尊配南山而永固者也况日臨黃道<lb/>
萬物皆榮帝御紫宸千官畢賀臣以守符外郡不獲稱慶明<lb/>
庭空懷鼓舞之心有阻賡歌之末無任跳躍懽忻瞻望徘徊<lb/>
之至<lb/>
　　　　代李中丞謝官表<lb/>
臣某言伏奉今月二十九日制授臣御史中丞寵秩踰涯心<lb/>
魂戰越臣某<hi>中謝</hi>臣生值聖時䕃分天屬雖牽絲入仕或因<lb/>
瑣碎之文而執簡當朝實由睦族而致頃以材駑氣直屢弃<lb/>
遐荒陛下擢自逺藩任兼臺閣夙夜循省効報無階誰謂天<lb/>
眷曲臨過蒙奬拔坐令專席位忝中司固當陳乞於天安敢<lb/>
叨榮於巳如或綸言旣降丹慊莫從則當破柱求姦碎首請<lb/>
事死而後巳義不苟然增日月之末光荅天地之殊造無任<lb/>
<pb n="KR4c0068_SBCK_034-2a"/>
　　　　爲嚴司空謝招討使表<lb/>
臣某言中使某乙至伏奉今月十九日勑以臣兼充申光蔡<lb/>
等州招撫使并賜臣手詔兩道天光下濟聖澤逾深捧詔慙<lb/>
惶心魂戰越臣某<hi>中謝</hi>伏以陛下威加四海德𬒳萬方下蜀<lb/>
無束馬之勞平吳但斬鯨而巳百蠻述職九有懷仁凡在生<lb/>
成孰不柔茂而蕞爾元濟天將勦除寘蟊賊於其心假螻蟻<lb/>
以爲聚父死不葬王命未臨擅脅師徒偷侵縣道此誠仁人<lb/>
孝子决憤激忠之日也陛下尚先含垢未忍加誅曲示綏懷<lb/>
俾臣招撫臣誠雖懇倒性本孱愚任重憂深驚惶失據然以<lb/>
苗心可化舜舞方興仰荷威靈冀其柔服臣即日與鄰道計<lb/>
㑹奉宣詔旨誘諭頑凶威愛並施使之來格如或尚驅梟鏡<lb/>
不襲椒蘭臣則誓死剪除俾無遺孽其歸投百姓等臣並准<lb/>
詔别加優䘏置在安全仰副聖情不令驚擾臣先奉恩詔令<lb/>
<pb n="KR4c0068_SBCK_034-2b"/>
臣發赴唐州不獲奔走伏謝闕庭無任恐懼之至<lb/>
　　　　賀誅吳元濟表<lb/>
臣聞拯遺甿於溝瀆非聖不能掃餘沴以雪霜非天不可日<lb/>
者神弃申蔡蓄爲汗瀦五十年間三后貽顧眇爾元濟繼爲<lb/>
凶妖謂君命可逃謂父死爲利陛下凝茲睿筭取彼凶殘不<lb/>
越殷宗之期遂勦淮夷之命威動區宇道光祖宗凡在生成<lb/>
孰不懽忭臣忝官藩翰率舞闕庭瞻望徘徊無任踴躍屏營<lb/>
之至<lb/>
　　　　爲蕭相讓官表<lb/>
臣某言伏奉今日制授臣某官恩加望外寵過憂深魂魄驚<lb/>
翔手足失墜臣某<hi>中謝</hi>臣猥以凡才謬居重任當陛下惟新<lb/>
之始辱陛下爰立之恩有累樞衡無禆衮職外致匈奴之哂<lb/>
内失蒼生之心推換炎涼因循聖澤妨塞賢路塵忝台階自<lb/>
<pb n="KR4c0068_SBCK_034-3a"/>
顧疲驂方求息駕豈謂陛下特迃宸鑒曲用朽才再提腹背<lb/>
之毛重委股肱之地大孤人望獨簡帝心雖君父恩深莫知<lb/>
其惡而駑駘力竭何以自安豈敢退而生全實願求其死所<lb/>
伏望再移天眷重選時英特回加膝之恩别受沃心之相全<lb/>
陛下始終之道成微臣生死之榮無任懇迫慙惶之至<lb/>
　　　　爲蕭相謝追贈祖父祖妣亡父表<lb/>
恩波下濟澤𬒳窮泉天眷旁臨日聞幽穸臣某<hi>中謝</hi>臣祖臣<lb/>
父或勲或賢義著族姻名書國藉逮臣不肖有累前人妄繼<lb/>
玄成之官實媿仲弓之德自陛下遣臣待罪宰相不能有以<lb/>
匡逮聖明齷齪知慙屏營失據常恐孔傳銘鼎折足可期于<lb/>
啓閭門構堂無所豈謂偶逢昌運幸沐殊私赦臣致冦之辜<lb/>
念臣積善之本追崇祖禰錫命官封子道有光升卿之言果<lb/>
驗孫謀表慶令伯之報方申海嶽恩深㳙埃効淺彷徨自顧<lb/>
<pb n="KR4c0068_SBCK_034-3b"/>
跼蹐何安無任感德忘軀之至<lb/>
　　　　遷廟議狀<lb/>
謹案禮官以順宗至德大聖大安孝皇帝神主升祔則中宗<lb/>
太和大聖大昭孝皇帝神主爲代數當遷之廟議者云中宗<lb/>
復辟中興當爲百代不遷之廟臺省官等又議云則天爲居<lb/>
攝則中宗非中興不得爲不遷之廟以愚所裁皆非得禮之<lb/>
中案禮官與臺省官等議但以爲中宗非中興故不得爲不<lb/>
遷之宗曾不知雖實爲中興亦不得爲不遷之廟何則祖有<lb/>
功而宗有德蓋謂始有功者爲祖始有德者爲宗非謂後代<lb/>
有功有德者盡爲祖宗也禮緯云唐虞立二昭二穆與太祖<lb/>
之廟爲五夏不立太祖之廟四廟而巳至後代以禹爲宗亦<lb/>
立五廟其餘仲康復厥位少康代寒浞豈非嗣夏中興哉並<lb/>
無祖宗之號至殷以契爲始祖初立五廟後代以湯爲宗遂<lb/>
<pb n="KR4c0068_SBCK_034-4a"/>
立六廟太戊武丁之徒雖有中宗高宗之名蓋子孫加之懿<lb/>
號而巳亦無不祧之說周人以后稷爲始祖後代又祖文王<lb/>
爲宗武王遂立七廟唐虞夏殷周雖立廟之數不同其實親<lb/>
親之廟皆以四爲准禮記王制云天子七廟三昭三穆與太<lb/>
祖之廟七蓋后稷文武三廟爲不遷其餘成康巳降盡爲祧<lb/>
廟故周禮守祧注云先公之祧祔于后稷之廟先王之祧祔<lb/>
於文武之廟若以爲後代有功有德者盡爲不遷之廟則成<lb/>
康刑措宣王中興平王東周之始王並無不祧之說豈非有<lb/>
功有德哉蓋以爲七廟之數旣定若親盡之廟不毀則親親<lb/>
之昭穆無所設矣故不得不祧耳至漢承秦滅學之後諸儒<lb/>
不通大義匡衡貢禹之徒遂建議云高帝爲太祖孝文爲太<lb/>
宗孝武爲代宗孝宣爲中宗惠景巳下爲遷廟適值漢祚不<lb/>
永昭成巳降德不逮於四君向若漢有八百之祚繼德之君<lb/>
<pb n="KR4c0068_SBCK_034-4b"/>
有若孝文孝武者七人盡爲不遷之廟豈可後代遂不祀其<lb/>
祖禰哉不經之言孰甚於此又有以七廟之外别立祖宗之<lb/>
廟爲說者以理推之尤爲不可假如聖朝以景皇帝爲太祖<lb/>
神堯大聖大光孝皇帝爲高祖文武大聖大廣孝皇帝爲太<lb/>
宗别立昭穆之廟六合不遷之廟爲九蓋以爲積厚者流澤<lb/>
廣故以增親親之廟六矣夫傳無窮者爲萬代計國家以聖<lb/>
生聖以明繼明無非有德之宗盡爲有功之祖則百祖千宗<lb/>
盡居别廟於禮又可乎必若俟其褒貶然後定祧遷則是臣<lb/>
子有輕議之非萬代無可傳之法考殷周則無據言情禮則<lb/>
兩乖考古宜今孰云可者曷若削漢朝不經之說徴殷周可<lb/>
久之文從親盡則遷之常規爲萬代不朽之定制不易親親<lb/>
之祀終無惑惑之疑誠一王之盛典也謹議<lb/>
　　　　錢貨議狀<lb/>
<pb n="KR4c0068_SBCK_034-5a"/>
奉進止當今百姓之困衆情所知減稅則國用不充欲依舊<lb/>
則人困轉甚皆由貨輕錢重徴稅暗加宜令百寮各陳意見<lb/>
以革其弊右閏正月十七日宰相奉宣進止如前者臣以爲<lb/>
當今百姓之困其弊數十不獨在於錢貨徴稅之謂也旣聖<lb/>
問言之又以爲黎庶之重困不在於賦稅之闇加患在於剥<lb/>
奪之不巳錢貨之輕重不在於議論之不當患在於號令之<lb/>
不行今天下賦稅一法也厚薄一槩也然而廉能莅之則生<lb/>
息貪愚莅之則敗傷蓋得人則理之明驗也豈徴稅暗加之<lb/>
謂乎自嶺巳南以金銀爲貨幣自巴巳外以鹽帛爲交易黔<lb/>
巫溪峽大抵用水銀硃砂繒綵巾帽以相市然而前人以之<lb/>
理後人以之擾東郡以之耗西郡以之贏又得人則理之明<lb/>
驗也豈錢重貨輕之謂乎自國家置兩稅已來天下之財限<lb/>
爲三品一曰上供二曰留使三曰留州皆量出以爲入定額<lb/>
<pb n="KR4c0068_SBCK_034-5b"/>
以給資然而節將有進獻以市國恩者有賂遺以買私名者<lb/>
有藏鏹滯帛以貽子孫者有高樓廣榭以熾第宅者彼之俸<lb/>
入有常也公私有分也此何從而得之又國家置度支轉運<lb/>
已來一則管鹽以易貨一則受財以經費近制有年進月進<lb/>
之名有正至三節之獻彼之管鹽有常也受財有數也此又<lb/>
何從而得之且百姓國家之百姓也貨財國家之貨財也不<lb/>
足則取之有餘則捨之在我而巳又何必授之重柄假之利<lb/>
權徇彼之徼恩成我之怨府哉今陛下𥘉臨億兆首問群寮<lb/>
誠能禁藩鎭大臣不時之獻罷度支轉運别進之名絶賂遺<lb/>
之私節侈靡之俗峻風憲之舉深贓罪之刑精覈考課之條<lb/>
愼選字人之長若此則不減稅而人安不改法而人理矣至<lb/>
於古今言錢幣之輕重者熟矣或更大錢或放私鑄或龜或<lb/>
貝或皮或刀或禁埋藏或禁銷毀或禁器用或禁滯積皆可<lb/>
<pb n="KR4c0068_SBCK_034-6a"/>
以救一時之弊也然而或損或益者蓋法有行不行之謂也<lb/>
臣不敢逺徴古證竊見元和以來𥘉有公私器用禁銅之令<lb/>
次有交易錢帛兼行之法近有積錢不得過數之限毎更守<lb/>
尹則必有用錢不得加除之牓然而銅器備列於公私錢帛<lb/>
不兼於賣鬻積錢不出於墻垣欺濫遍行於市井亦未聞鞭<lb/>
一夫黜一吏賞一告訐壞一蓄藏豈法不便於時耶蓋行之<lb/>
不至也陛下誠能採古今救弊之方施賞罰必行之令則聖<lb/>
祖神宗之法制何限前賢後智之議論何窮豈待愚臣盗竊<lb/>
古人之見自稱革弊之術哉謹録奏聞伏聽勑㫖<lb/>
　　　　兩省供奉官諫駕幸温湯狀<lb/>
今月二十一日車駕欲幸温湯右臣等伏以駕幸温湯始自<lb/>
玄宗皇帝乗開元致理之後當天寳盈羡之秋葺殿宇於驪<lb/>
山置官曹於昭應警蹕於繚垣之内周行於馳道之中萬乗<lb/>
<pb n="KR4c0068_SBCK_034-6b"/>
齊驅有司盡去無妨朝㑹不廢戒嚴而猶物議喧嚻財力耗<lb/>
顇數年之外天下蕭然累聖巳來深懲覆轍驪宫圮毀永絶<lb/>
修營官曹盡復於田菜殿宇半埋於巖谷深林有逸才之獸<lb/>
環山無匡衛之廬陛下若騎從輕馳則道途無拱辰之備若<lb/>
乗輿稍具則邑縣有駕肩之憂若悵殿宿張則原野非徼巡<lb/>
之所若鑾車夕入則門禁失啓閉之時六軍守衛於空宫百<lb/>
吏宴安於私室忝爲臣子誰不惕然况陛下新御寳圖將行<lb/>
大典郊天之儀方設謁陵之禮未遑遽有温泉之行恐失人<lb/>
神之望臣等謬居榮近冒死上言㐲乞特罷宸游曲面天眷<lb/>
稍待昇平之後别卜游幸之期則云亭之禪可登崆峒之駕<lb/>
非逺豈必驅馳一徃竦駭群情勝境未周聖躬徒倦臣等無<lb/>
任懇迫忘軀之至謹詣東上閤門奏狀以聞伏候勑㫖<hi>元和十五</hi>
<hi>年十二月二十日兩省三十人同狀</hi>
<pb n="KR4c0068_SBCK_034-7a"/>
</p>
<p>
元氏長慶集卷第三十四<lb/>
<pb n="KR4c0068_SBCK_034-7b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_048-1a"/>
元氏長慶集卷第四十八<lb/>
　　制誥<lb/>
　　　崔弘禮鄭州刺史　元佑洋州刺史<lb/>
　　　袁重光雅州刺史李踐方大理寺丞<lb/>
　　　齊煚饒州刺史王堪禮州刺史<lb/>
　　　元藇杭州刺史　韓察明州刺史<lb/>
　　　韋行立處州刺史　王進岌冀州刺史<lb/>
　　　論倚忻州刺史　王元琬銀州刺史<lb/>
　　　陳諫循州刺史　萬璟皓端州刺史<lb/>
　　　趙真長戸部郎中兼侍御史<lb/>
　　　王沂河南府永寧縣令　吉旼京兆府渭南縣令<lb/>
　　　駱怡夀州長史<lb/>
　　　裴温兼監察御史裏行充清海軍節度叅謀<lb/>
<pb n="KR4c0068_SBCK_048-1b"/>
　　　韓克從太子通事舎人　崔方實試太子詹事<lb/>
　　　李歸仙鎮州右司馬　齊煦華州定縣令<lb/>
　　　韋珩京兆府美原縣令<lb/>
　　　裴誗檢校尚書庫部郎中充河南節度判官<lb/>
　　　蔡少卿兼監察御史<lb/>
　　　李立則檢校虞部貟外郎知鹽鐡東都留後<lb/>
　　　常亮元權知橋陵臺令　杜載監察御史<lb/>
　　　崔蔇檢校都官貟外郎兼侍御史<lb/>
　　　　崔弘禮鄭州刺史<lb/>
勑朕讀詩至于羔裘緇衣之章未甞不三復沉吟葢明有國<lb/>
善善之功且思舎命不渝之君子也春秋時鄭多良士是以<lb/>
師子大叔之政而群盗之氣替消聞穎考叔之言而孝子之<lb/>
心不匱山川在地日月在天今古雖殊人存政舉文林郎守<lb/>
<pb n="KR4c0068_SBCK_048-2a"/>
相州刺史兼御史中丞賜紫金魚袋崔弘禮操心尚氣餘力<lb/>
有文感慨風雲號爲奇士累更大郡備有休聲予聞則多未<lb/>
校其實侍中弘正以課來上書爲第一不有升陟謂之蔽能<lb/>
得於信臣予用丕允郊圻宻邇美惡日聞爾其歌鷄鳴以自<lb/>
勤稽風雨以守度與我共理副其所知可使持節鄭州刺史<lb/>
餘如故<lb/>
　　　　元佑洋州刺史<lb/>
勑朝散大夫守京兆尹上騎都尉元佑風俗之薄厚由長吏<lb/>
之所尚也聞爾佑以甲乙科爲校書郎甚有名譽一朝以先<lb/>
臣不幸爲黜而自晦其身者二十年何其爲子之多也自歷<lb/>
朝序仁聲益彰不雜風塵而徽猷遂逺洋州近郡美惡足以<lb/>
流京師將以慈惠廉讓之道長理之此吾有望於爾矣可使<lb/>
持節洋州刺史<lb/>
<pb n="KR4c0068_SBCK_048-2b"/>
　　　　袁重光雅州刺史李踐方大理寺丞<lb/>
勑盧國郡貫平羗江帶卭峽關西南蠻經略之地也大理寺<lb/>
專獄犴視刑書我國家生人之司命也任非其才爲患不細<lb/>
前鄜坊丹延等州觀察判官侍御史内供奉賜緋魚袋袁重<lb/>
光佐觀風於鄜畤聞有能名前湖南都團練判官兼監察御<lb/>
史李踐方叅練卒於湘中號爲柔立宜當慈惠之選且盡哀<lb/>
敬之心姑務勝殘無或枉撓佇爾布政叶予好生重光可使<lb/>
持節雅州刺史散官勲賜如故踐方可大理寺丞<lb/>
　　　　齊煚饒州刺史王堪澧州刺史<lb/>
勑尚書刑部郎中齊煚岳州刺史王堪等隷江之西饒爲沃<lb/>
野澧亦旁荆之劇郡而鄱陽有鎔銀擷茗之利俗用僄輕政<lb/>
無刑威盗賊多有沅湘間沉怨抑激有屈原遺風吏無廉平<lb/>
人用愁苦惟爾煚洎堪等皆踐臺閣亟歷名部號爲良能俾<lb/>
<pb n="KR4c0068_SBCK_048-3a"/>
分兩地之憂佇聽二天之諺煚可使持節饒州刺史堪可使<lb/>
持節澧州刺史餘如故<lb/>
　　　　元藇杭州刺史等<lb/>
勑饒州刺史元藇等自天子至于侯甸男邦大小之勢不同<lb/>
子育黎元其揆一也是以郎官出宰百里牧守入爲三公此<lb/>
所以前代稱理古也近俗偷末倒置是非省寺以地望自髙<lb/>
郡縣以勢卑自劣盤牙不解稂莠不除比比有之患由此起<lb/>
今餘杭鍾離新安順政三有財用一隣戎狄將有所授毎難<lb/>
其人以藇之理課甄明以弘度之奏議詳允以玄亮之學古<lb/>
從政以公逵之守道立身僉命爲邦庻可勝殘而去殺矣敬<lb/>
奉詔條用慰㷀獨可依前件<lb/>
　　　　韓察明州刺史等<lb/>
勑朕子育黎民保乎混一物之不至將我德澤流布于逺邇<lb/>
<pb n="KR4c0068_SBCK_048-3b"/>
者其惟良二千石乎前京兆府冨平縣令韓察等乆於吏職<lb/>
皆著能名昔嘗奉詔　風聲尚在或歷居郊侍惠飬有方命<lb/>
汝臨人勿違其俗天明近於海鶻則姦生通理於巴急則吏<lb/>
擾沔當泄會滯則怨起推是三者引而伸之然後可以憂人<lb/>
之憂矣爾其勉之可依前件<lb/>
　　　　韋行立處州刺史<lb/>
勑守衛尉少卿襲邦國公韋行立聞爾貴逰之子也出入省<lb/>
寺二十餘年終無尤違斯亦鮮矣江南諸郡戸籍非少皆有<lb/>
賦入之難爾爲吾徃埋縉雲以宣朕化無虐惸獨俾傷惠和<lb/>
可使持節處州刺史<lb/>
　　　　王進岌冀州刺史<lb/>
勑元從奉天定難功臣行右羽林軍大將軍兼御史大夫王<lb/>
進岌冀方陶堯之所理也其俗質強有古人遺風兵興巳來<lb/>
<pb n="KR4c0068_SBCK_048-4a"/>
習爲奮武之地非勇毅仁隱之者不能兼牧其甿以爾戰伐<lb/>
居多班資巳重副朕兹選必有可觀夫理亂繩唯緩之龔遂<lb/>
之政也忠信可以服暴強仲尼之言也率是兩者以臨其人<lb/>
吾無憂於千里之内矣式兼亞相周賁外臺可開府儀同三<lb/>
司使持節行冀州刺史兼御史大夫充本州團練守捉使功<lb/>
臣勲封如故<lb/>
　　　　論倚忻州刺史<lb/>
勑前使持節守忻州刺史賜紫金魚袋論倚日者議鎮之勞<lb/>
例皆甄奨有美能泌早聞其勤因以泌爲忻州刺史會泌隱<lb/>
惡彰敗不終其任司空度上言前刺史倚忻人懐之復換他<lb/>
守人用不協遂仍　以復於忻勉居舊邦無替前効可使<lb/>
持節忻州刺史<lb/>
　　　　王元琬銀州刺史<lb/>
<pb n="KR4c0068_SBCK_048-4b"/>
勑夏綏銀等州節度　檢校太子詹事王元琬河朔之<lb/>
間豐有水草爾能當事多以畜擾爲事吏二千石巳上不能<lb/>
拊循競致侵削難其踦角齒毛之異廉者半價而買貪者豪<lb/>
奪其良困於誅求起爲盗賊朕甚患焉近以戎臣祐旁領四<lb/>
郡奉宣詔條祐以元琬僉曰公幹乞爲圁隂㒺或不臧貽祐<lb/>
之恥可使持節都督銀州刺史充本州押蕃落使餘如故<lb/>
　　　　陳諫循州刺史<lb/>
勑封州刺史陳諫倜儻好奇之士常患於不慎所從負累於<lb/>
俗過而能改人其捨諸以爾諫敏於儒學志於政經自理臨<lb/>
封尋彰美化分憂是切滿歳宜遷始求循吏之才以撫逺方<lb/>
之俗爾其樹德朕不記瑕可使持節循州刺史<lb/>
　　　　萬憬皓端州刺史<lb/>
勑前順州刺史借紫金魚袋萬憬皓赦所以宥不幸也爾爲<lb/>
<pb n="KR4c0068_SBCK_048-5a"/>
郡守無違詔條而以疾罷去非不幸歟今朕還爾符印俾臨<lb/>
髙要之人守吾憲章愆則有辟可使持節端州刺史餘如故<lb/>
　　　　趙真長戸部郎中兼侍御史等<lb/>
勑臣藩洎逢吉尚書於陵所請劒南西川節度判官某官趙<lb/>
真長等皆以文學政事得叅公選觀其列狀尉薦甚勤人各<lb/>
有知朕無不可矧以羊祜之風流盡在文翁之學校復興咨<lb/>
爾真長等無替令猷勉當毗賛淮河之師旅近息荆江之賦<lb/>
入素殷咨爾應等無<graphic n="KR1539" url="https://raw.githubusercontent.com/kanripo/KR-Gaiji/master/images/KR1539.png" mimeType="image/png"/>厥官以擾生聚各揚乃職用副朕懐<lb/>
真長可行某官依前充職應可某官充戸部廵官勾當河南<lb/>
淮南等道兩稅餘如故<lb/>
　　　　王沂河南府永寧縣令等<lb/>
勑前汴宋亳穎等州觀察推官殿中侍御史内供奉賜緋魚<lb/>
袋王沂前宣武軍節度推官監察御史裏行范傳規等比制<lb/>
<pb n="KR4c0068_SBCK_048-5b"/>
諸侯吏府罷則歸之有司以叙常秩近或不時以聞謬異前<lb/>
詔朕申明之以復故典而去歳司徒弘以沂等入覲因獻其<lb/>
能越在後庚之前且寵上台之請命汝好爵時予加恩勉字<lb/>
邦畿無虐黎獻沂可河南府永寧縣令傳規可陜州安邑縣<lb/>
令餘如故<lb/>
　　　　吉旼京兆府渭南縣令<lb/>
勑前河南府登封縣令吉旼畿邦之宰任得其人葢有以乂<lb/>
我黎庻足以張吾京師也自輦轂在鎬瀍洛務輕長命之善<lb/>
康東人者徃徃移隷内史今京兆尹季同以<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>有幹蠱之稱<lb/>
流聞于西遂陳換縣之求無替字人之術可守京兆府渭南<lb/>
縣令<lb/>
　　　　駱怡壽州長史<lb/>
勑前江州司馬貟外同正員駱怡等一青而去其人則改行<lb/>
<pb n="KR4c0068_SBCK_048-6a"/>
自新之徒蔑由進矣况吏議不一負累多門原渉不必終於<lb/>
廉夫而周處卒爲名士此亦曰曩時之明驗也爾等受譴旣<lb/>
久省宥斯頻各勵日新以期天秩並復資品宜乎慎終可依<lb/>
前件<lb/>
　　　　裴温兼監察御史裏行充清海軍節度叅謀<lb/>
勑前洛陽縣尉裴温等南極北向戸北至于桂林旁帶邕容<lb/>
分置征鎮而南海尤居劇地舊制輙得臨莅諸管叅酌庻務<lb/>
兹惟郡僚温等受知於人爲報不易勤盡檢白可以無瑕可<lb/>
依前件<lb/>
　　　　韓克從太子通事舎人<lb/>
勑前河中府叅軍韓克從聞爾之齒長矣而猶趨馳冉冉其<lb/>
何以堪今命爾爲東朝舎人以司賛引豈獨加之恩奨抑亦<lb/>
示其優容宜勤厥官以服休命可守太子通事舎人餘如故<lb/>
<pb n="KR4c0068_SBCK_048-6b"/>
　　　　崔方實試太子詹事<lb/>
勑容州兵馬使試殿中侍御史崔方實蠻蜑之間有黃賊者<lb/>
跧竄窟穴代爲侵攘南人患之爲日固久而公素破其酋長<lb/>
大獲俘囚檄奏以聞朕實嘉尚是用錫其使者金幣器服而<lb/>
又試爲崇班俾耀逺人以勸來効可試太子詹事餘如故<lb/>
　　　　李歸仙鎮州右司馬<lb/>
勑成德軍節度衙前馬歩都知兵馬使檢校右散騎常侍使<lb/>
持節澶州刺史兼御史大夫充本州防禦使李歸仙去歳成<lb/>
德換帥之際人皆効忠惟爾職在轅門位兼符竹功實居最<lb/>
議當甄升而弘正以牧長親人遥領非便司武故事兼可理<lb/>
戎並仍帖秩之榮式遂上台之請可檢校右散騎常侍兼鎮<lb/>
州右司馬替元闕兼御史大夫餘如故<lb/>
　　　　齊煦華州定縣令<lb/>
<pb n="KR4c0068_SBCK_048-7a"/>
勑齊煦等今一邑之長古一國之君也刑罰綱紀約略受制<lb/>
於朝廷大抵休戚與奪之間葢一專於令長矣然而天下至<lb/>
大百吏至衆吾安能以一耳一目觀聽其短長煦等皆奉詔<lb/>
條爲人求瘼慰薦於爾豈某等皆欺予各勉厥誠以臻于理<lb/>
煦可<lb/>
　　　　韋珩京兆府美原縣令<lb/>
勑韋珩等昔先王青災肆赦則殊死巳降無不宥免而受賄<lb/>
枉法者獨不在數常常罪之以此防吏吏猶有豪奪於人者<lb/>
朕甚憫焉日者覃懐有過籍之賦使吾百姓無聊生於下非<lb/>
珩等爲吾發覺則吾終不得聞東人之疾苦矣今美原藍田<lb/>
皆吾甸内之邑爾其爲吾飬理生息以惠困窮使天下長人<lb/>
之吏知朕明用廉激貪之意焉<lb/>
　　　　裴誗檢校尚書庫部郎中充河南節度判官<lb/>
<pb n="KR4c0068_SBCK_048-7b"/>
勑守京兆府醴泉縣令裴誗等昔竇憲以元舅出征大開幕<lb/>
府以致賢彦是以銘燕然備勲籍用叅畫也爾等佐釗斯任<lb/>
不細苟或無狀其思有尤可依前件<lb/>
　　　　蔡少卿兼監察御史<lb/>
勑容管經畧左押衙兵馬使蔡少卿蠻之有黃賊者東南人<lb/>
之虺蜮也經畧臣公素墮硩妖巢收復故地俾爾以如和縣<lb/>
等捷書來上道路悠逺其勤可嘉寵以憲官用光戎秩可<lb/>
　　　　李立則檢校虞部貟外郎知鹽鐡東都留後<lb/>
勑李立則國有移用之職曰轉運使每歳傳置貨賄於京師<lb/>
其大都要邑之中則委吏以專留事瀍洛之間葢其一也而<lb/>
桞公綽言爾強白幹舉吏難其倫乞以臺省官假借恩榮俾<lb/>
專劇務勉服所職無忘謹廉可<lb/>
　　　　常亮元權知橋陵臺令<lb/>
<pb n="KR4c0068_SBCK_048-8a"/>
勑常亮元等大宗正言爾等或親或能備識其行誠盡才辦<lb/>
可以修奉園陵吾先帝之衣冠所在夙夜思念哀敬不心爾<lb/>
其盡恭以朂諸吏可依前件<lb/>
　　　　杜載監察御史<lb/>
勑杜載西旅違言侵坑縣道雖有備無患而予心惕然惟爾<lb/>
載奉捷潜奏乗馹以奔吉語亟來人用胥恱念敺攘之略誠<lb/>
在將軍奨飛馳之勞宜加憲秩歸語爾帥無忘乃庸可<lb/>
　　　　崔蔇檢校都官貟外郎兼侍御史<lb/>
勑崔蔇等自元和以來有大勲烈於天下先帝賚于以保衡<lb/>
者唯司空度度亦齊慄祗畏不自滿大慎簡其屬毗于厥政<lb/>
惟蔇及洙咸在兹選是用輟我糺察副其勤求惟爾敬玄舊<lb/>
佐藩服効誠于長議以序遷峩峩鐡冠皛皛銀印受之以任<lb/>
其樂所從可依前件<lb/>
<pb n="KR4c0068_SBCK_048-8b"/>
元氏長慶集卷第四十八<lb/>
</p>
<p>
</p>
  </div>
</body>
</text>
</TEI>
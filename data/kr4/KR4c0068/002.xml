<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_002-1a"/>
元氏長慶集卷第二<lb/>
　　古詩<lb/>
　　　青雲驛　陽城驛<lb/>
　　　苦雨　種竹<lb/>
　　　和樂天贈樊著作　和樂天感鶴<lb/>
　　　諭寳<hi>二首</hi>說劒<lb/>
　　　書異　和樂天折劒頭<lb/>
　　　　青雲驛<lb/>
岧嶤青雲嶺下有千仞谿徘徊不可上人倦馬亦嘶願登青<lb/>
雲路若望丹霞梯謂言青雲驛繡戶芙蓉閨謂言青雲騎玉<lb/>
勒黃金蹄謂言青雲具瑚璉并象犀謂言青雲吏的的顔如<lb/>
珪懷此青雲望安能復久棲路途信不易風雨正凄凄巳恠<lb/>
杜䳌鳥先來山下啼歸家塵霧黯忽遇蓬篙妻延我開蓽戶<lb/>
<pb n="KR4c0068_SBCK_002-1b"/>
鑿竇宛如圭逡巡來叙别頭白顔色黧饋食頻叫噪假器仍<lb/>
乞醯嚮時延我者共拾藿與梨乗我䍧牱馬蒙茸大如羝悔<lb/>
爲青雲意此意良噬臍昔游蜀關下有驛名青泥聞名意慘<lb/>
愴若墜牢與狴雲泥異所稱人物一以齊復聞閶闔上下視<lb/>
日月低銀城蘂珠殿玉版金字題大帝直南北群仙侍東西<lb/>
龍虎儼隊仗雷霆轟鼔鼙元君理庭内左右桃花蹊丹霞爛<lb/>
成綺素雲輕若綈天池光灎灎瑤草緑萋萋衆眞千萬輩柔<lb/>
顔盡如荑手持鳳尾扇頭戴翠羽笄雲韶互鏗戞霞服相提<lb/>
攜雙雙發皓齒各各揚輕袿天祚樂未極溟波浩無隄穢賤<lb/>
靈所惡安肯問黔黎桑田變成海㝢縣烹爲韲虚皇不願見<lb/>
雲霧重重翳大帝安可夢閶闔何由躋靈物可見者願以諭<lb/>
端倪蟲虵吐雲氣妖氛變虹蜺獲麟書諸冊豢龍醢爲臡鳳<lb/>
皇占梧桐叢雜百鳥栖野鶴啄腥蟲貪饕不如雞山鹿藏窟<lb/>
<pb n="KR4c0068_SBCK_002-2a"/>
穴虎豹吞其麛靈物比靈境冠履寧甚睽道勝即爲樂何慚<lb/>
居稗稊金張好車馬於陵親灌畦在梁或在火不變玉與鵜<lb/>
上天勿行行潜穴勿悽悽吟此青雲諭逹觀終不迷<lb/>
　　　　陽城驛<lb/>
商有陽城驛名同陽道州陽公没已久感我淚交流昔公孝<lb/>
父母行與曾閔儔旣孤善兄弟兄弟和且柔一夕不相見若<lb/>
懷三歲憂遂誓不婚娶没齒同衾裯妹夫死他縣遺骨無人<lb/>
收公令季弟徃公與仲弟留相别竟不得三人同逺遊共負<lb/>
他郷骨歸來藏故丘棲遟居夏邑邑人無苟媮里中競長短<lb/>
來問劣與優官刑一朝耻公短終身羞公亦不遺布人自不<lb/>
盜牛問公何聽爾忠信先自修發言當道理不顧黨與讐聲<lb/>
香漸翕習冠蓋若雲浮少者從公學老者從公遊徃來相告<lb/>
報縣尹與公侯名落公卿口湧如數萬舟天子得聞之書下<lb/>
<pb n="KR4c0068_SBCK_002-2b"/>
再三求書中願一見天異呈天虬何以持爲聘束帛藉琳球<lb/>
何以持爲御駟馬駕安輈公云自挺操事殷不事周我實唐<lb/>
士庶食唐之田疇我聞天子憶安敢專自由來爲諫大夫朝<lb/>
夕侍冕旒希夷惇薄俗密勿獻良籌神醫不言術人瘼曾暗<lb/>
瘳月請諌官俸諸弟相對謀皆曰親戚外酒散目前愁公云<lb/>
不有爾安得此嘉猷施餘盡沽酒客來相獻酬日旰不謀食<lb/>
春深仍弊裘人心良戚戚我樂獨油油貞元歲云暮朝有曲<lb/>
如鈎風波勢奔蹙日月光綢繆齒牙屬爲猾禾黍暗生蟊豈<lb/>
無司言者肉食吞其喉豈無司搏者利柄扼如韝鼻復勢氣<lb/>
塞不得辯薫蕕公雖未顯諫惴惴如患瘤飛章八九上皆若<lb/>
珠暗投炎炎日將熾積燎無人抽公乃帥其屬決諫同報仇<lb/>
延英殿門外叩閤仍叩頭且曰事不止臣諫誓不休上知不<lb/>
可遏命以美語酬降官司成署俾之爲贅疣姦心不快活撃<lb/>
<pb n="KR4c0068_SBCK_002-3a"/>
刺礪戈矛終爲道州去天道竟悠悠遂令不言者反以言爲<lb/>
訧喉舌坐成木鷹鸇化爲鳩避權如避虎冠豸如冠猴平生<lb/>
附我者詩人稱好逑私來一執手恐若墜諸溝送我不岀戶<lb/>
決我不迴眸唯有太學生各具糧與糇咸言公去矣我亦去<lb/>
荒陬公與諸生别歩歩駐行騶有生不可訣行行過閩甌爲<lb/>
師得如此得爲賢者不道州聞公來鼓舞歌且謳昔公居夏<lb/>
邑狎人如狎鷗况自爲刺史豈復援鼓桴滋章一時罷教化<lb/>
天下遒炎瘴不得老英華忽巳秋有鳥哭楊震無兒悲鄧攸<lb/>
唯餘門弟子列樹松與楸今來過此驛若弔汨羅洲祠曹諱<lb/>
羊祜此驛何不侔我願避公諱名爲避賢郵此名有深意蔽<lb/>
賢天所尤吾聞玄元教日月㝠九幽幽隂蔽翳者永爲幽隂<lb/>
囚<lb/>
　　　　苦雨<lb/>
<pb n="KR4c0068_SBCK_002-3b"/>
江瘴氣候惡庭空田地蕪煩昏一日内隂暗三四殊巢燕汚<lb/>
牀席蒼蠅點肌膚不足生詬怒但苦寡懽娛夜來稍清晏放<lb/>
體階前呼未飽風月思巳爲蚊蚋圖我受簮組身我生天地<lb/>
爐炎蒸安敢勌蟲豸何時無凌晨坐堂廡努力泥中趨官家<lb/>
事不了尤悔亦可虞門外竹橋折馬驚不敢踰迴頭命僮御<lb/>
向我色踟蹰自顧方濩落安能相詰誅隱忍心憤恨飜爲聲<lb/>
喣愉逡巡崔嵬日杲曜東南隅巳復雲蔽翳不使及泥塗良<lb/>
農盡蒲葦厚地積潢汚三光不得照萬物何由蘇安得飛廉<lb/>
車磔裂雲將軀又提精陽劒蛟螭支節屠隂沴皆電掃幽妖<lb/>
亦雷驅煌煌啓閶闔軋軋掉乾樞東西生日月晝夜如轉珠<lb/>
百川朝巨海六龍踏亨衢此意倍寥廓時來本須臾今也泥<lb/>
鴻洞黿鼉眞得途<lb/>
　　　　種竹<hi>并序</hi>
<pb n="KR4c0068_SBCK_002-4a"/>
昔樂天贈予詩云無波古井水有節秋竹竿予秋來種竹㕔<lb/>
下因而有懷聊書十韻<lb/>
昔公憐有直比之秋竹竿秋來苦相憶種竹㕔前看失地顔<lb/>
色改傷根枝葉殘清風猶淅淅高節空團團鳴蟬聒暮景跳<lb/>
蛙集幽欄塵土復晝夜梢雲良獨難丹丘信云逺安得臨仙<lb/>
壇瘴江冬草緑何人驚歲寒可憐亭亭幹一一青琅玕孤鳳<lb/>
竟不至坐傷時節闌<lb/>
　　　　和樂天贈樊著作<lb/>
君爲著作詩志激詞且温璨然光揚者皆以義烈聞千慮竟<lb/>
一失氷玉不斷㾗謬予頑不肖列在數子間因君譏史氏我<lb/>
亦能具陳羲黃眇云逺載籍無遺文煌煌二帝道鋪設在典<lb/>
墳堯心唯舜㑹因著爲話言臯夔益稷禹粗得無間然緬然<lb/>
千載後後聖曰孔宣逈知皇王意綴書爲百篇是時游夏輩<lb/>
<pb n="KR4c0068_SBCK_002-4b"/>
不敢措舌端信哉作遺訓職在聖與賢如何至近古史氏爲<lb/>
閑官但令識字者竊弄刀筆權由心書曲直不使當世觀貽<lb/>
之千萬代疑言相並傳人人異所見各各私所偏以是曰裦<lb/>
貶不如都無焉況乃丈夫志用捨貴當年願予有微尚願以<lb/>
出處論岀非利吾巳其岀貴道全全道豈虚設道全當及人<lb/>
全則富與壽虧則飢與寒遂我一身逸不如萬物安解懸不<lb/>
澤手拯溺無折旋神哉伊尹心可以冠古先其次有獨善善<lb/>
已不善民天地爲一物死生爲一源合雜分萬變忽若風中<lb/>
塵抗哉巢由志堯舜不可遷捨此二者外安用名爲賔持謝<lb/>
著書郎愚不願有云<lb/>
　　　　和樂天感鶴<lb/>
我有所愛鶴毛羽霜雪妍秋望一滴露聲洞林外天自隨衛<lb/>
侯去遂入大夫軒雲貌乆巳隔玉音無復傳吟君感鶴操不<lb/>
<pb n="KR4c0068_SBCK_002-5a"/>
覺心惕然無乃予所愛誤爲微物遷因茲諭直質未免柔細<lb/>
牽君看孤松樹左右蘿蔦纒旣可習爲飽亦可薫爲筌期君<lb/>
常善救勿令終弃捐<lb/>
　　　　諭寳<lb/>
沉玉在弱泥泥弱玉易沉扶桑寒日薄不照萬丈心安得潜<lb/>
淵虬㧞壑超鄧林泥封泰山阯水散旱天霖洗此泥下玉照<lb/>
曜臺殿深刻爲傳國寳神器人不侵<lb/>
冰置白玉壷始見清皎潔珠穿殷紅縷始見明洞澈鏌鋣無<lb/>
人淬兩刃幽壤鐵秦鏡無人拭一片埋霧月驥跼環堵中骨<lb/>
附筋入節虬蟠尺澤内魚衆哇同穴艅艎無巨海浮浮矜瀎<lb/>
潏棟梁無廣厦顚倒卧霜雪大鵬無長空舉翮受羈絏豫樟<lb/>
無厚地危柢眞卼臲圭璧無卞和甘與頑石列舜禹無陶堯<lb/>
名隨腐草滅神功伏神物神物神乃别人神不世出所以神<lb/>
<pb n="KR4c0068_SBCK_002-5b"/>
功絶神物豈徒然用之乃施設禹功九州理舜德天下恱璧<lb/>
國充傳璽圭用祈太折木㝷豫樟幹九萬大鵬歇棟梁庇生<lb/>
民艅艎濟來哲虬騰旱天雨驥騁流電掣鏡懸姦膽露劒拂<lb/>
妖虵裂珠生照乗光冰瑩環坐熱此物比在泥斯言爲誰發<lb/>
于今盡凡耳不爲君陳說<lb/>
　　　　說劒<lb/>
吾友有寳劒密之如密友我實膠漆交中堂共盃酒酒酣肝<lb/>
膽露恨不眠前剖高唱荆卿歌亂撃相如缶更擊復更唱更<lb/>
舞亦更壽白虹坐上飛青虵匣中吼我聞音響畢疑是十將<lb/>
鬭爲君再拜言神物可見不君言我所重我自爲君取迎篋<lb/>
巳焚香近鞘先澤手徐抽寸寸刃漸屈彎彎肘殺殺霜在鋒<lb/>
團團月臨紐逡巡潜虬躍鬰律驚左右霆電滿室光蛟龍逐<lb/>
奮走何人爲鑄之干將别來久鑄時近山破藏在松桂朽幽<lb/>
<pb n="KR4c0068_SBCK_002-6a"/>
質獄中埋神人水心守本是泥稽淬果非雷煥有我欲評劒<lb/>
功願君良聽受劒可剸犀兕劒可切瓊玖劒決天外雲劒衝<lb/>
日中斗劒隳妖虵腹劒拂佞臣首太古初斷鼇武王親撃紂<lb/>
燕丹卷地圖陳平綰花綬曾被桂樹枝寒光射林藪曾經鑄<lb/>
農器利用剪稂莠神物終變化復爲龍牝牡晉末武庫燒脫<lb/>
然排戸牖爲欲掃群胡散作彌天帚自茲失所徃豪英共爲<lb/>
詬<hi>音苟</hi>今復誰人鑄挺然千載後旣非古風壷無乃近鵶九自<lb/>
我與君遊平生益自負況擎寳劒岀重以雄心扣此劒何太<lb/>
奇此心何太厚勸君愼所寳所用無或茍潜將辟魑魅勿但<lb/>
驚妾婦留斬泓下蛟莫試街中狗古今困泥滓我亦坌塵垢<lb/>
俗耳驚大言逢人少開口<lb/>
　　　　書異<lb/>
孟冬初寒月渚澤蒲尚青飄蕭北風起皓雪紛滿庭行過冬<lb/>
<pb n="KR4c0068_SBCK_002-6b"/>
至後凍閉萬物零奔渾馳暴雨驟鼓轟雷霆傳云不終日通<lb/>
宵曾莫停瘴雲愁拂地急霤疑注瓶洶湧潢潦濁噴薄鯨鯢<lb/>
腥跳趫井哇喜突兀水恠形飛蚋奔不死脩虵蟄再醒應龍<lb/>
非時出無乃歲不寧吾聞隂陽戶啓閉各有扄後時無肅殺<lb/>
廢職乃玄冥座配五天帝薦用百品珍權爲祝融奪神其焉<lb/>
得靈春秋雷電異則必書諸經仲冬雷雨苦願省蒙蔽刑<lb/>
　　　　和樂天折劒頭<lb/>
聞君得折劒一片雄心起詎憶鐵蛟龍潜在延津水風雲劒<lb/>
一合呼吸期萬里雷震山嶽碎電斬鯨鯢死莫但寳劒頭頭<lb/>
頭非此比<lb/>
元氏長慶集卷第二<lb/>
</p>
<p>
</p>
  </div>
</body>
</text>
</TEI>
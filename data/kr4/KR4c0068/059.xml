<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_059-1a"/>
元氏長慶集卷第五十九<lb/>
　　祭文<lb/>
　　　告贈皇考皇妣文　告贈皇祖祖妣文<lb/>
　　　告祀曽祖文　告畬三陽神文<lb/>
　　　告畬竹山神文　報三陽神文<lb/>
　　　祈雨九龍神文　報雨九龍神文<lb/>
　　　　告贈皇考皇妣文<lb/>
嗣子稹等謹以常饌嘉𬞞之奠敢昭告于皇考贈右散騎常<lb/>
侍皇妣贈榮陽郡太君今皇帝二月五日制書澤𬒳幽顯小<lb/>
子稹叅奉班榮得用封贈越七月二十八日乃詔先夫人曰<lb/>
榮陽郡太君洎八月之九日復詔先府君曰右散騎常侍祗<lb/>
命隕越哀號不逺追念顧復若亡生次惟積泊稹㓜遭閔㐫<lb/>
積未成童稹生八歲蒙騃孩稚昧然無識遺有清白業無樵<lb/>
<pb n="KR4c0068_SBCK_059-1b"/>
蘇先夫人備極勞苦躬親飬育截長補敗以禦寒凍質價市<lb/>
米以給脯旦依倚舅族分張外姻奉祀免䘮禮無遺者始<lb/>
兄集得尉興平然後衣服飲食之具粗有准而猶卑薄儉貧<lb/>
給不假足慈訓備至不肖乃立積𥘉一命稹始奉朝供養未<lb/>
遑奄爾遺弃亹罪不死重羅纓裳遷換因循遂階榮位大有<lb/>
車馬豐有俸秩書扇雖存舊老巳盡顧是所有將焉用之嗚<lb/>
呼生我者父母享此者妻子勤顇者兄嫂優餘者婢僕追孝<lb/>
不過於一奠薦寵不過於揚名哀哀劬勞亦又何報摧圮殞<lb/>
裂酸傷五情謹於先太君載誕之日祗告贈典并焚黄制以<lb/>
獻號慕及痛肝心伏惟尚饗<lb/>
　　　　告贈皇祖祖妣文<lb/>
孝孫稹敢昭告于皇祖陳州南頓縣丞贈尚書兵部員外郎<lb/>
府君祖妣贈晉昌縣太君唐氏惟元綂運嘗宅區夏選諌賢<lb/>
<pb n="KR4c0068_SBCK_059-2a"/>
善俾公彭城公實能德延于後嗣降及兵部爲隋巨人抑揚<lb/>
直聲扶衛衰俗戸部績紹傳于魏州藴欎懿粹族用繁昌始<lb/>
兵部賜第於靖安里下及天寳五世其居冕昪駢比羅列省<lb/>
寺一日秉朝　凡十四五叔仲伯季姊妹諸姑洎友壻彌<lb/>
孫歲時與㑹集者百有餘人冠冕之盛重於一時燕冦突來<lb/>
人士駭散䕃籍朘削龜䋲用稀我曽我祖仍世不偶先尚書<lb/>
盛德大業屈於郎署小子稹蒙幸餘福㩀有方州今皇帝嗣<lb/>
位之𥘉澤𬒳幽顯尚書府君洎榮陽郡太夫人當進封贈小<lb/>
子稹伏念先尚書嘗以比部郎乞換追命朝列不許大孝莫<lb/>
申是用追述先志乞囘恩於祖父祖妣是歲八月十八日詔<lb/>
以兵部員外郎晉昌縣太君來告第摧慕感咽五情傷殞謹<lb/>
以仲冬日至修奉常荐焚獻制書昭告神几伏惟尚饗<lb/>
　　　　告祀曽祖文<lb/>
<pb n="KR4c0068_SBCK_059-2b"/>
孝曽孫稹謹以清酌庻羞之奠敢昭告于曾祖岐州叅軍府<lb/>
君禮稱礿禘蒸甞一歲用是四者而巳唐制位五品皆廟祀<lb/>
廟祀亦以求吉日其餘未廟祀者各奉家傳踈數每異昔我<lb/>
先府君深惟孝思終巳不怠每歲換正至渉佳辰覩児孫賔<lb/>
遊相㑹聚未嘗無悲是用日至暨正旦仲夏之五日季秋之<lb/>
𥘉九莫不修奉祠祀以逹事生之意焉逮小子稹冐華官榮<lb/>
當立廟以事先人於京師㑹值譴出未果修構宗子積牧民<lb/>
於金復不克以上牲陪祀每衣裘葛酸傷五情今謹依約廟<lb/>
則毎歲以二至二分暨正旦與宗積彼此奉祀於治所始用<lb/>
變禮不敢不告伏惟尚饗<lb/>
　　　　告畬三陽神文<lb/>
維元和十三年歲次戊戌十一月辛巳朔十日庚寅通州司<lb/>
馬稹用肴酒爲州人告于畬三陽之神圖籍鐫載耆艾傳述<lb/>
<pb n="KR4c0068_SBCK_059-3a"/>
通之盛時戸四万室耕稼駢緻謡謳湧溢㕓閑珠玉樓稚丹<lb/>
漆孝順子孫㢘能吏卒軒然神功坐受嘉栗政式不䖍人用<lb/>
不謐奪富撓豪軋窮役疾弱者逋播悍者憤怫飢饉因仍盗<lb/>
賊倉卒閭落焚燔城市剽拂人民遂空萬不存一神居毀蕩<lb/>
神氣蕭飋再完陋宮榻不容膝僅有鷄豭無復芬苾豺虎號<lb/>
噪麋鹿幽噎厲鬼癉人貪吏殄物闤闠丘墟門戸蒿蓽神又<lb/>
何情受人祈乞嗚呼罔天軸地羅星走日水火炎潤原濕生<lb/>
出古不獨加今不獨屈化由人興胡不爲率我貳兹邑星歲<lb/>
三卒熟視民病飽聞政失自䘮守侯月環其七弊深力薄未<lb/>
暇纎悉都虚盧持先後排比附防風俗簡用紀律功不甚農<lb/>
虚不勝實乃勸■人大課芟銍人人自利若受鞭秩旋六千<lb/>
里功旬半畢嗚呼教則人功理有隂隲農勸事時賞信罸必<lb/>
市無欺奪吏不侵軼非神敢煩在我有術雷蟄雨枯蒸頑曝<lb/>
<pb n="KR4c0068_SBCK_059-3b"/>
欎■導百來呵厲四逸非我敢知有神之吉惟我惟神各恤<lb/>
其恤神永是邦我非常秩繼我者誰爲神斯慄尚饗<lb/>
　　　　告畬竹山神文<lb/>
稹聞天好平施而特累山嶽許其嵩崇聖王亦視之公侯不<lb/>
惜牲幣盖以其鎮定區宇舒貯風雲毓<graphic n="KR2013" url="https://raw.githubusercontent.com/kanripo/KR-Gaiji/master/images/KR2013.png" mimeType="image/png"/>櫨棟礎洎百榖萬<lb/>
貨以資飬於人也至於蒙翳薈羅惡木穴窟　<graphic n="KR1340" url="https://raw.githubusercontent.com/kanripo/KR-Gaiji/master/images/KR1340.png" mimeType="image/png"/>虎豺迎礙<lb/>
吞噬以遂其高傲堅頑之勢非天意也按通之載號神爲名<lb/>
山川且邇邑屋而扶道途然而不砟不穫不礎不柱藂集貙<lb/>
蠎蔽弊道路將五十年矣實人力之不足於山也非神之過<lb/>
今天子斬三叛之明年通民畢賦用其閑餘夾津而南開山<lb/>
三十里爲來年農種張本自十月季旬周甲癸而功半就郡<lb/>
司馬元稹率屬攸置酒肴以告于神曰通之邑居纔二百室<lb/>
一旦爲神剪翳穢戮豺狼幅員六十里之地亦足爲用力於<lb/>
<pb n="KR4c0068_SBCK_059-4a"/>
神神其戒哉敬用嘉祝祝曰爲山輸力爲民豊食廪以萬億<lb/>
蟊賊以殛報用黍稷謚用正直播布不殖淫厲不息風雨不<lb/>
式猳麋不比俾民無得將他山是嗇棄神之域爲神之羞永<lb/>
永無極神其畏哉尚饗<lb/>
　　　　報三陽神文<lb/>
維元和十二年九月十五日文林郎守通州司馬權知州務<lb/>
元稹謹遣攝録事叅軍元叔則以清酒庻羞之奠以報于三<lb/>
陽神之靈越九月始踐朔霖雨旣旬式從榮典俾吏拜稽首<lb/>
祈三辰克霽于神神初饗若不踰祈幽妖靈　不克■負輸<lb/>
穫熟者頼神之仁仁必報式備報典不敢諼伏惟尚饗<lb/>
　　　　祈雨九龍神文<lb/>
稹始長慶二年夏六月相天子無狀降居于同愁慙焦勞求<lb/>
念隱思有以報陛下莫大之恩渉歲于兹理用不效冬不時<lb/>
<pb n="KR4c0068_SBCK_059-4b"/>
雪春不時雨越二月宿麥不滋耒耜不刺大懼兹歲患成于<lb/>
人以羞陛下之奨寄刻責罪悔罔識攸■凡天降疵厲必因<lb/>
於人豈予心之虚削孤獨依倚氣勢耶將予刑之僣濫失所<lb/>
冤哀無告耶或予政之抑塞和令開洩閉藏耶舉動云爲罔<lb/>
不在我神怒天譴降災于我身我不敢讓今夫蠢蠢何罪物<lb/>
物何知使不肖者長理而災害隨至無乃天之降罰不得其<lb/>
所耶痛毒惻怛無所赴露惟龍司水于同同人神之謹齋戒<lb/>
沭浴叩首揮淚願以小子稹爲千萬請命於龍龍其鍳之克<lb/>
三曰雨我田疇其育以報不然災于予身亦足以謝伏惟尚<lb/>
饗<lb/>
　　　　報雨九龍神文<lb/>
同州刺史元稹謹以清酌庻羞之奠敬祭于九龍之神是月<lb/>
巳巳刺史稹以二從事蒙受塵露百里詣龍爲七邑民赴訴<lb/>
<pb n="KR4c0068_SBCK_059-5a"/>
不雨予固慙惻言訖涕下親爲龍言龍意享若是夕而應庚<lb/>
午而降辛未而洽癸酉而飫甲戌而霽乙亥而報報典不渝<lb/>
龍祐宜永訖是嘉榖勿旱勿霪歲其有成無忘龍德尚饗<lb/>
元氏長慶集卷第五十九<lb/>
<pb n="KR4c0068_SBCK_059-5b"/>
</p>
<p>
</p>
  </div>
</body>
</text>
</TEI>
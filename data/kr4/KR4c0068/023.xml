<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_023-1a"/>
元氏長慶集卷第二十三<lb/>
　　樂府<lb/>
　　　樂府古題序<hi>丁酉</hi>夢上天<hi>此後十首並和劉猛</hi>
　　　冬白紵　將進酒<lb/>
　　　採珠行　董逃行<lb/>
　　　憶逺曲　夫逺征<lb/>
　　　織婦詞　田家詞<lb/>
　　　俠客行　君莫非<hi>此後九首和李餘</hi>
　　　田野狐兎行　當來日大難行<lb/>
　　　人道短　苦樂相倚曲<lb/>
　　　出門行　捉捕歌<lb/>
　　　古築城曲五解　估客樂<lb/>
　　　　樂府古題序<hi>丁酉</hi>
<pb n="KR4c0068_SBCK_023-1b"/>
詩訖于周離騷訖于楚是後詩之流爲二十四名賦頌銘賛<lb/>
文誄箴詩行詠吟題怨歎章篇操引謡謳歌曲詞調皆詩人<lb/>
六義之餘而作者之旨由操而下八名皆起於郊祭軍賔吉<lb/>
凶苦樂之際在音聲者因聲以度詞審調以節唱句度短長<lb/>
之數聲韻平上之差莫不由之准度而又别其在琴瑟者爲<lb/>
操引採民甿者爲謳謡備曲度者揔得謂之歌曲詞調斯皆<lb/>
由樂以定詞非選調以配樂也由詩而下九名皆屬事而作<lb/>
雖題號不同而悉謂之爲詩可也後之審樂者徃徃采取其<lb/>
詞度爲歌曲蓋選詞以配樂非由樂以定詞也而纂撰者由<lb/>
詩而下十七名盡編爲樂録樂府等題除鐃吹橫吹郊祀清<lb/>
商等詞在樂志者其餘木蘭仲卿四愁七哀之輩亦未必盡<lb/>
播於管絃明矣後之文人逹樂者少不復如是配别但遇興<lb/>
紀題徃徃兼以句讀短長爲歌詩之異劉補闕之樂府肇於<lb/>
<pb n="KR4c0068_SBCK_023-2a"/>
漢魏按仲尼學文王操伯牙作流波水仙等操齊牘沐作雉<lb/>
朝飛衛女作思歸引則不於漢魏而後始亦以明矣況自風<lb/>
雅至於樂流莫非諷興當時之事以貽後代之人㳂襲古題<lb/>
唱和重複於文或有短長於義咸爲贅賸尚不如寓意古題<lb/>
刺美見事猶有詩人引古以諷之義焉曹劉沈鮑之徒時得<lb/>
如此亦復稀少近代唯詩人杜甫悲陳陶哀江頭兵車麗人<lb/>
等凡所歌行率皆即事名篇無復倚旁予少時與友人樂天<lb/>
李公垂輩謂是爲當遂不復擬賦古題昨梁州見進士劉猛<lb/>
李餘各賦古樂府詩數十首其中一二十章咸有新意予因<lb/>
選而和之其有雖用古題全無古義者若出門行不言離别<lb/>
將進酒特書列女之類是也其或頗同古義全創新詞者則<lb/>
田家止述軍輸捉捕詞先螻蟻之類是也劉李二子方將極<lb/>
意於斯文因爲粗明古今歌詩同異之音焉<lb/>
<pb n="KR4c0068_SBCK_023-2b"/>
　　　　夢上天<hi>此後十首並和劉猛</hi>
夢上高高天高高蒼蒼高不極下視五嶽塊纍纍仰天依舊<lb/>
蒼蒼色踏雲聳身身更上攀天上天攀未得西瞻若水兔輪<lb/>
低東望蟠桃海波黒日月之光不到此非暗非明煙塞塞天<lb/>
悠地逺身跨風下無階梯上無力來時畏有他人上截斷龍<lb/>
胡斬鵬翼茫茫漫漫方自悲哭向青雲椎素臆哭聲厭咽旁<lb/>
人惡喚起驚悲淚飄露千慙萬謝喚厭人向使無君終不寤<lb/>
　　　　冬白紵<lb/>
吳宫夜長宫漏𣢾簾幕四垂燈熖暖西施自舞王自管雪紵<lb/>
飜飜鶴翎散<hi>上聲</hi>促節牽繁舞腰嬾舞腰嬾王罷飲蓋覆西施<lb/>
鳳花錦身作匡牀臂爲枕朝珮樅玉王晏寢寢醒閽報門無<lb/>
事子胥死後言爲諱近王之臣諭王意共笑越王窮惴惴夜<lb/>
夜抱冰寒不睡<lb/>
<pb n="KR4c0068_SBCK_023-3a"/>
　　　　將進酒<lb/>
將進酒將進酒酒中有毒酖主父言之主父傷主毋毋爲妾<lb/>
地父妾天仰天俯地不忍言陽爲僵踣主父前主父不知加<lb/>
妾鞭旁人知妾爲主說主將淚洗鞭頭血推<hi>他雷反</hi>椎主毋牽<lb/>
下堂扶妾遣升堂上牀將進酒酒中無毒令主壽願主廻恩<lb/>
歸主毋遣妾如此由主父妾爲此事人偶知自慙不密方自<lb/>
悲主今顚倒安置妾貪天僣地誰不爲<lb/>
　　　　採珠行<lb/>
海波無底珠沉海採珠之人判死採萬人判死一得珠斛量<lb/>
買婢人何在年年採珠珠避人今年採珠由海神海神採珠<lb/>
珠盡死死盡明珠空海水珠爲海物海屬神神今自採何況<lb/>
人<lb/>
　　　　董逃行<lb/>
<pb n="KR4c0068_SBCK_023-3b"/>
董逃董逃董卓逃揩鏗戈甲聲勞嘈剜剜深臍脂熖熖人皆<lb/>
歎曰爾獨不憶年年取我身上膏膏銷骨盡煙火死長安城<lb/>
中賊毛起城門四走公卿士走勸劉虞作天子劉虞不敢作<lb/>
天子曹瞞簒亂從此始董逃董逃人莫喜勝負相環相枕倚<lb/>
縫綴難成裁破易何況曲針不能伸巧指欲學裁縫須凖擬<lb/>
　　　　憶逺曲<lb/>
憶逺曲郎身不逺郎心逺沙隨郎飯俱在匙郎意看沙那比<lb/>
飯水中書字無字㾗君心暗畫誰㑹君況妾事姑姑進止身<lb/>
去門前同萬里一家盡是郎腹心妾似生來無兩耳妾身何<lb/>
足言聽妾私勸君君今夜夜醉何處姑來伴妾自閉門嫁夫<lb/>
恨不早養兒將備老妾自嫁郎身骨立老姑爲郎求娶妾妾<lb/>
不忍見姑郎忍見爲郞忍耐看姑面<lb/>
　　　　夫逺征<lb/>
<pb n="KR4c0068_SBCK_023-4a"/>
趙卒四十萬盡爲坑中鬼趙王未信趙毋言猶點新兵更塡<lb/>
死塡死之兵兵氣索秦強趙破括敵起括雖專命起尚輕何<lb/>
況牽肘之人牽不巳坑中之鬼妻在營髽麻戴絰鵞鴈鳴送<lb/>
夫之婦又行哭哭聲送死非送行夫逺征逺征不必戍長城<lb/>
出門便不知死生<lb/>
　　　　織婦詞<lb/>
織夫何太忙𧖟經三卧行欲老𧖟神女聖早成絲今年絲稅<lb/>
抽徴早早徴非是官人惡去歲官家事戎索征人戰苦束刀<lb/>
瘡主將勲高換羅幕繰絲織帛猶努力變緝撩機苦難織東<lb/>
家頭白雙女兒爲解挑紋嫁不得<hi>予掾荆時日擊貢綾戸有終老不嫁之女</hi>簷前<lb/>
嫋嫋游絲上上有蜘蛛巧來徃羡他蟲豸解縁天能向虗空<lb/>
織羅網<lb/>
　　　　田家詞<lb/>
<pb n="KR4c0068_SBCK_023-4b"/>
牛㕰㕰<hi>許角反</hi>田确确旱塊𫾣牛蹄趵趵<hi>音剥</hi>種得官倉珠顆榖<lb/>
六十年來兵蔟蔟月月食糧車轆轆一日官軍收海服驅牛<lb/>
駕車食牛肉歸來攸得牛兩角重鑄樓犁作斤斸姑春婦檐<lb/>
去輸官輸官不足歸賣屋願官早勝讎早覆農死有兒牛有<lb/>
犢誓不遣官軍糧不足<lb/>
　　　　俠客行<lb/>
俠客不怕死怕在事不成事成不肯藏姓名我非竊賊誰夜<lb/>
行白日堂堂殺袁盎九衢草草人面青此客此心師海鯨海<lb/>
鯨露背橫滄溟海波分作兩處生分海減海力俠客有謀人<lb/>
不識測三尺鐵虵延二國<lb/>
　　　　君莫非<hi>此後九首和李餘</hi>
鳥不解走獸不解飛兩不相解那得相譏犬不飲露蟬不啖<lb/>
肥以蟬易犬蟬死犬饑燕在梁棟䑕在堦基各自窠窟人不<lb/>
<pb n="KR4c0068_SBCK_023-5a"/>
能移婦好針縷夫讀書詩男翁女嫁卒不相知懼聾摘耳効<lb/>
痛嚬眉我不非爾爾無我非<lb/>
　　　　田野狐兔行<lb/>
種豆耘鋤種禾溝甽禾苗豆甲狐榾兔剪割鵠餧鷹烹麟啖<lb/>
犬鷹怕兔毫犬被狐引狐兔相須鷹犬相盡<hi>茲引反</hi>日暗天寒<lb/>
禾稀豆損鷹犬就烹狐兔俱哂<lb/>
　　　　當來日大難行<lb/>
當來日大難行前有坂後有坑大梁側小梁傾兩軸相絞兩<lb/>
輪相撑大牛竪小牛橫烏啄牛背足趺力儜當來日大難行<lb/>
太行雖險險可使平輪軸自撓牽制不停泥潦漸久荆棘旋<lb/>
生行必不得不如不行<lb/>
　　　　人道短<lb/>
古道天道長人道短我道天道短人道長天道晝夜廻轉不<lb/>
<pb n="KR4c0068_SBCK_023-5b"/>
曾住春秋冬夏忙顚風暴雨電雷狂晴被隂暗月奪日光徃<lb/>
徃星宿日亦堂堂天旣職性命道德人自強堯舜有聖德天<lb/>
下能遣夀命永昌泥金刻玉與秦始皇周公傅說何不長宰<lb/>
相老聃仲尼何事栖遑莽卓恭顯皆數十年富貴梁冀夫婦<lb/>
車馬煌煌若此顚倒事豈非天道短豈非天道長堯舜留得<lb/>
神聖事百代天子有典章仲尼留得孝順語千年萬歲父子<lb/>
不敢相滅亡沒後千餘載唐家天子封作文宣王老君留得<lb/>
五千字子孫萬萬聖唐謚作玄元帝魂魄坐天堂周公周禮<lb/>
二十卷有能行者知紀綱傅說說命三四𥿄有能師者稱祖<lb/>
宗天能天人命人使道無窮若此神聖事誰道人道短豈非<lb/>
人道長天能種百草蕕得十年有氣息舜纔一日芳人能揀<lb/>
得丁沉蘭蕙料理百和香天解飬禽獸餧虎豹豺狼人解和<lb/>
麴蘗充礿祀烝甞杜䳌無百作天遣百鳥哺雛不遣哺鳯皇<lb/>
<pb n="KR4c0068_SBCK_023-6a"/>
巨蟒壽千歲天遣食牛吞象充腹腸蛟螭與變化鬼怪與隱<lb/>
藏蚊蚋與利觜枳棘與鋒鋩賴得人道有揀别信任天道真<lb/>
茫茫若此撩亂事豈非天道短頼得人道長<lb/>
　　　　苦樂相倚曲<lb/>
古來苦樂之相倚近於掌上之十指君心半夜猜恨生荆棘<lb/>
滿懷天未明漢成眼瞥飛燕時可憐班女恩巳衰未有因由<lb/>
相決絶猶得半年佯暖熱轉將深意諭旁人緝綴疵瑕遣潜<lb/>
說一朝詔下辭金屋班姬自痛何倉卒呼天俯地將自明不<lb/>
悟尋時巳銷骨白首官人前再拜願將日月相輝解苦樂相<lb/>
尋晝夜間燈光那得天明在主今被奪心應苦妾奪深恩初<lb/>
爲主欲知妾意恨主時主今爲妾思量取班姬收淚抱妾身<lb/>
我曾排擯無限人<lb/>
　　　　出門行<lb/>
<pb n="KR4c0068_SBCK_023-6b"/>
兄弟同出門同行不同志悽悽分𡵨路各各營所爲兄上荆<lb/>
山巔飜石辨虹氣弟沉滄海底偷珠待龍睡岀門不數年同<lb/>
歸亦同遂俱用私所珍升沉自茲異獻珠龍王宫值龍覔珠<lb/>
次但喜復得珠不求珠所自酬客雙龍女授客六龍轡遣充<lb/>
行雨神雨澤隨客意雩夏鍾鼓繁禜秋玉帛積彩色畫廊廟<lb/>
奴僮被珠翠驥騄千萬雙鴛鴦七十二言者未揺舌無人敢<lb/>
輕議其兄因獻璞再刖不履地門戶親戚踈匡牀妻妾弃銘<lb/>
心有所待視足無所媿持璞自枕頭淚㾗雙血漬一朝龍醒<lb/>
寤本問偷珠事因知行雨偏妻子五刑備仁兄捧屍哭勢友<lb/>
掉頭諱喪車黔首葬弔客青蠅至楚有望氣人王前忽長跪<lb/>
賀生得貴寳不逺王所莅求之果如言剖岀浮筠膩白珩無<lb/>
顔色垂棘有瑕累在楚裂地封入趙連城貴秦遣李斯書書<lb/>
爲傳國瑞秦亡漢魏傳傳者得神器卞和名永永與寳不相<lb/>
<pb n="KR4c0068_SBCK_023-7a"/>
墜勸爾出門行行難莫行易易得還易失難同亦難離善賈<lb/>
識貪廉良田無稙穉磨劒莫磨錐磨錐成小利<lb/>
　　　　捉捕歌<lb/>
捉捕復捉捕莫捉狐與兔狐免藏窟穴豺狼妨道路道路非<lb/>
不妨最憂螻蟻聚豺狼不䧟穽螻蟻潜幽蠹切切主人䆫主<lb/>
人輕細故延縁蝕<graphic n="KR2013" url="https://raw.githubusercontent.com/kanripo/KR-Gaiji/master/images/KR2013.png" mimeType="image/png"/>櫨漸入棟梁柱梁棟盡空虚攻穿㾗不<lb/>
露主人坦然意晝夜安寢寤網羅布參差鷹犬走廻互盡力<lb/>
窮窟穴無心自還顧客來歌捉捕歌竟淚如雨豈是惜狐兔<lb/>
畏君先後誤願君掃梁棟莫遣螻蟻附次及清道途盡滅豺<lb/>
狼歩主人堂上坐行客門前度然後巡野田遍張畋獵具外<lb/>
無梟鏡援内有熊罷驅狡兔掘荒榛妖狐薫古墓用力不足<lb/>
多得禽自無數畏君聽未詳聽客有明喻蟣虱誰不輕鯨鯢<lb/>
誰不惡在海尚猶遐在懹交穢汚歌此勸主人主人那不悟<lb/>
<pb n="KR4c0068_SBCK_023-7b"/>
不悟還更歌誰能恐違忤<lb/>
　　　　古築城曲五解<lb/>
年年塞下丁長作出塞兵自從冒頓強官築遮虜城<lb/>
築城須努力城高遮得賊但恐賊路多有城遮不得<lb/>
丁口傳父口莫問城堅不平城被虜圍漢斸城墻走<lb/>
因茲請休和虜徃騎來過半疑兼半信築城猶差峩<lb/>
築城安敢煩願聽丁一言請築鴻臚寺兼愁虜出關<lb/>
　　　　估客樂<lb/>
估客無住著有利身則行出門求火伴入戶辭父兄父兄相<lb/>
教示求利莫求名求名莫所避求利無不營火伴相勒縛賣<lb/>
假莫賣誠交關但交假本生<hi>上聲</hi>得失輕自兹相將去誓死意<lb/>
不更亦解市頭語便無郷里情鍮石打臂釧糯米吹項瓔歸<lb/>
來村中賣敲作金玉聲村中田舎娘貴賤不敢爭所費百必<lb/>
<pb n="KR4c0068_SBCK_023-8a"/>
本已得十倍贏顔色轉光靜飲食亦甘馨子本頻蕃息貨販<lb/>
日兼并求珠駕滄海採珠上荆衡北買党項馬西擒吐蕃鸚<lb/>
炎洲布火浣蜀地錦織成越婢脂肉滑奚僮眉眼明通筭衣<lb/>
食費不計逺近程經遊天下徧却到長安城城中東西市聞<lb/>
客次第迎迎客兼說客多財爲勢傾客心本明黠聞語心巳<lb/>
驚先問十常侍次求百公卿侯家與主第點綴無不精歸來<lb/>
始安坐富與王者勍市卒醉肉臭縣胥家舍成豈唯絶言語<lb/>
奔走極使令大兒販材木巧識梁棟形小兒販鹽鹵不入州<lb/>
縣征一身偃市利突若截海鯨鈎距不敢下下則牙齒橫生<lb/>
爲估客樂判爾樂一生爾又生兩子錢刀何歲平<lb/>
元氏長慶集卷第二十三<lb/>
<pb n="KR4c0068_SBCK_023-8b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_051-1a"/>
元氏長慶集卷第五十一<lb/>
　序<lb/>
　　　白氏長慶集序<lb/>
　　記<lb/>
　　　永福寺石壁法華經記　翰林承㫖學士記<lb/>
　　　　白氏長慶集序<lb/>
白氏長慶集者太原人白居易之所作居易字樂天樂天始<lb/>
言試指之無二字能不誤<hi>具樂天與予書</hi>始旣言讀書勤敏與他兒<lb/>
異五六歳識聲韻十五志詩賦二十七舉進士貞元末進士<lb/>
尚馳兢不尚文就中六籍尤擯落禮部侍郎高郢始用經藝<lb/>
爲進退樂天一舉擢上第明年拔萃甲科由是性習相近逺<lb/>
求玄珠斬白虵等賦及百道判新進士競相傳於京師矣㑹<lb/>
憲宗皇帝冊召天下士樂天對詔稱㫖又登甲科未幾入翰<lb/>
<pb n="KR4c0068_SBCK_051-1b"/>
林掌制誥比比上書言得失因爲賀雨秦中吟等數十章指<lb/>
言天下事時人比之風騷焉予始與樂天同校秘書之名多<lb/>
以詩章相贈答㑹予譴掾江陵樂天猶在翰林寄予百韻律<lb/>
詩及雜體前後數十章是後各佐江通復相詶寄巴蜀江楚<lb/>
間洎長安中少年遞相倣傚競作新詞自謂爲元和詩而樂<lb/>
天秦中吟賀雨諷諭等篇時人罕能知者然而二十年間禁<lb/>
省觀寺郵候墻壁之上無不書王公妾婦牛童馬走之口無<lb/>
不道至於繕寫模勒衒賣於市井或持之以交酒茗者處處<lb/>
皆是<hi>楊越間多作書模勒樂天及予雜詩賣於市肆之中也</hi>其甚者有至於盗竊名姓<lb/>
苟求是售雜亂間厠無可柰何予於平水市中<hi>鏡湖傍草市名</hi>見村<lb/>
校諸童競習詩召而問之皆對曰先生教我樂天㣲之詩固<lb/>
亦不知予之爲微之也又云鷄林賈人求市頗切自云本國<lb/>
宰相每以百金換一篇其甚僞者宰相輙能辯别之自篇章<lb/>
<pb n="KR4c0068_SBCK_051-2a"/>
巳來未有如是流傳之廣者長慶四年樂天自杭州刺史以<lb/>
右庻子詔還予時刺會稽因得盡徴其文手自排纉成五十<lb/>
卷凡二千一百九十一首前軰多以前集中集爲名予以爲<lb/>
陛下明年秋當改元長慶訖於是因號曰白氏長慶集大凡<lb/>
人之文各有所長樂天之長可以爲多矣夫以諷諭之詩長<lb/>
於激閑適之詩長於遣感傷之詩長於切五字律詩百言而<lb/>
上長於贍五字七字百言而下長於情賦賛箴戒之類長於<lb/>
當碑記叙事制誥長於實啓表奏狀長於直書檄詞䇿剖判<lb/>
長於盡揔而言之不亦多乎哉至於樂天之官族景行與予<lb/>
之交分淺深非叙文之要也故不書長慶四年冬十二月十<lb/>
日㣲之序<lb/>
　　記<lb/>
　　　　永福寺石壁法華經記<lb/>
<pb n="KR4c0068_SBCK_051-2b"/>
按沙門釋惠皎自狀其事云永福寺一名孤山寺在杭州錢<lb/>
塘湖心孤山上石壁法華經在寺之某所始以元和十二年<lb/>
嚴休復爲刺史時惠皎萌厥心卒以長慶四年白居易爲刺<lb/>
史時成厥事上下其石六尺有五寸短長其石五十七尺有<lb/>
六寸座周於下蓋周於上堂周於石砌周於堂凡買工鑿經<lb/>
六萬九千二百有五十錢經之數經旣訖又成二石爲二碑<lb/>
其一碑凡輸錢於經者由十而上皆得名於碑其輸錢之貴<lb/>
者若杭州刺史吏部郎中嚴休復中書舎人杭州刺史白居<lb/>
易刑部郎中湖州刺史崔玄亮刑部郎中睦州刺史韋文悟<lb/>
處州刺史韋行立衢州刺史張聿御史中丞蘇州刺史李乂<lb/>
御史大夫越州刺史元稹右司郎中處州刺史陳岵九刺史<lb/>
之外搢紳之由杭者若宣慰使庫部郎中知制誥賈餗以降<lb/>
　不附於經石之列必以輸錢先後爲次第不以貴賤老㓜<lb/>
<pb n="KR4c0068_SBCK_051-3a"/>
多少爲先後其一碑僧之徒思得聲名人文其事以自廣予<lb/>
始以長慶二年相先帝無狀譴於同又明年徙會稽路出於<lb/>
杭杭民競相觀暏刺史白恠問之皆曰非欲觀宰相蓋欲觀<lb/>
曩所聞之元白耳由是僧之徒誤以予爲名聲人相與日夜<lb/>
攻刺史白乞予文予觀僧之徒所以經於石文於碑蓋欲相<lb/>
與爲不朽計且欲自大其本術今夫碑旣文經旣石而又九<lb/>
諸侯相率貢錢於所事由近而言亦可謂來異宗而成不朽<lb/>
矣由逺而言則不知幾萬千歳而外地與天相軋隂與陽相<lb/>
蕩火與風相射名與形相㓕則四海九州皆大空中一微塵<lb/>
耳又安知其朽與不朽哉然而羊叔子識枯樹中舊環張僧<lb/>
繇世世爲畫師歷陽之氣至今爲城郭狗一叱而異世卒不<lb/>
可化鍜之子學數息則易成此又性與物一相遊而終不能<lb/>
兩相忘矣又安知夫六萬九千之文刻石永永因衆性合成<lb/>
<pb n="KR4c0068_SBCK_051-3b"/>
獨不能爲千萬刼含藏之不朽耶由是思之則僧之徒得計<lb/>
矣至於佛書之妙奥僧當爲予言不當爲僧言况斯文止於<lb/>
紀石刻故不及講貫其義云長慶四年四月十一日浙江東<lb/>
道都團練觀察處置等使通議大夫使持節都督越州諸軍<lb/>
事越州刺史兼御史大夫上柱國賜紫金魚袋元稹記<lb/>
　　　　翰林承㫖學士記<lb/>
舊制學士無得以承㫖爲名者應對顧問叅會旅次班第以<lb/>
官爲上下憲宗章武孝皇帝以永貞元年即大位始命鄭公<lb/>
爲承㫖學士位在諸學士上居在東第一閤乘輿奉郊廟輙<lb/>
得乘厩馬自浴殿由内朝以從揚鷄竿布大澤則丹鳯之西<lb/>
南隅外賔客進見於麟德則止直禁中以俟大凡大誥令大<lb/>
廢置丞相之宻畫内外之宻奏上之所甚注意者莫不專對<lb/>
他人無得而叅非自異也法不當言用是十七年間由鄭至<lb/>
<pb n="KR4c0068_SBCK_051-4a"/>
杜十一人而九叅大政其不至者衛詔及門而返事適然也<lb/>
<hi>禁省中備傳其事</hi>至於張則弄相印以俟其病間者久之卒不典命<lb/>
也巳若此則安可以昧陋不肖之稹繼居九丞相二名卿之<lb/>
後乎俛仰瞻睹如遭大賔每自誨其心曰以若之不俊不明<lb/>
而又使欲惡欹曲攻於内且决事於㝠㝠之中無暴揚報効<lb/>
之言不忿行私易也然而隂潜之神必有記善惡之餘者以<lb/>
君父之遇若如是而猶舉枉措直可乎哉使若之心忽而爲<lb/>
他人盡數若之所爲而終不自愧斯可矣昔魯共王餘畫先<lb/>
賢於屋壁以自警臨我以十一賢之名氏豈直自警哉由是<lb/>
謹其遷授書于座隅長慶元年八月十日記<lb/>
元氏長慶集卷第五十一<lb/>
<pb n="KR4c0068_SBCK_051-4b"/>
</p>
<p>
</p>
  </div>
</body>
</text>
</TEI>
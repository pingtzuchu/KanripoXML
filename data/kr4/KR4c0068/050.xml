<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_050-1a"/>
元氏長慶集卷第五十<lb/>
　　制誥<lb/>
　　　李愬妻韋氏封魏國夫人<lb/>
　　　贈田弘正父庭玠等　贈烏重胤父承玭等<lb/>
　　　贈韓愈父仲卿尚書吏部侍郎<lb/>
　　　贈韋審䂓父漸等　贈田弘正母鄭氏等<lb/>
　　　追封孔戣母韋氏等　追封李逢吉母王氏等<lb/>
　　　追封李遜母崔氏博陵郡太君<lb/>
　　　追封王潜母齊國大長公主<lb/>
　　　追封王璠母李氏等　贈鄭餘慶太保<lb/>
　　　贈王承宗侍中　贈裴行立左散騎常侍<lb/>
　　　贈陳憲忠衡州刺史　贈楚繼吾等<lb/>
　　　贈于頔謚　追封宋若華<lb/>
<pb n="KR4c0068_SBCK_050-1b"/>
　　　入朝奚大首領梅落悟孤等二十五人授官階制<lb/>
　　　授入朝契丹首領逹于只枕等二十九人果毅别將<lb/>
　　　劉惠通授謁者監制<lb/>
　　　　李愬妻韋氏封魏國夫人<lb/>
勑夫尊於朝婦貴於室由古道也安有邦君之妻而無湯沐<lb/>
之地乎凉國公李愬妻韋氏德宗皇帝之外孫也笄年事愬<lb/>
克有令儀天䕃雖高猶執婦道持其門戸使愬有姻族之和<lb/>
奉其蘋蘩使愬有蒸嘗之㓗愬當分閫之際終無内顧之憂<lb/>
者由此婦也今愬積行累功以致爵位六遷重鎮名列上台<lb/>
而韋氏猶限彛章未嘗開國甚不稱也因愬大名之邦式建<lb/>
小君之號可封魏國夫人<lb/>
　　　　贈田弘正父庭玠等<lb/>
門下朕聞昔者明王之以孝理天下也莫不因嚴以教敬推<lb/>
<pb n="KR4c0068_SBCK_050-2a"/>
類以明恩朕以眇身欽承大寳爲億兆人之君父奉十一聖<lb/>
之宗祧捧烏號知群臣有良弓之思瞻彼蒼念群臣有所天<lb/>
之感是用仲月五日申命有司大錫追崇式彰餘慶而魏博<lb/>
等州節度觀察處置等使魏州大都督府長史田弘正亡父<lb/>
贈兵部尚書庭玠等教必以忠殁而不朽茂仲弓之徳而位<lb/>
屈當年副孔父之恭而福流來裔惟爾弘正爲朕方叔以殿<lb/>
大邦惟爾夷簡爲朕河間以光宗籍惟爾度爲朕呂望以司<lb/>
專征子有勞於王家父豈忘於錫命進以師長之贈加之保<lb/>
傅之尊咨爾三臣告是五廟永錫忠孝賚于邦家可依前件<lb/>
　　　　贈烏重胤父承玭等<lb/>
勑朕聞水積者不涸德積者不窮肆我高祖武皇帝傳序累<lb/>
聖逮予冲人嗣守朝廷之常不克是懼而侯甸藩服亦克用<lb/>
乂誠頼吾邦伯庶君之不墜吾祖宗之典也追念本始無忘<lb/>
<pb n="KR4c0068_SBCK_050-2b"/>
爾先永錫追榮用章彛訓檢校司空使持節滄州刺史烏重<lb/>
胤亡父贈工部尚書承玭等根本粹茂源流浚發載誕頗牧<lb/>
降生申甫或並列藩方或常叅鼎鼐承我制詔備陳孝思皆<lb/>
曰閱禮資忠實頼先臣之教欲報之德願言克從遂命襃崇<lb/>
以■幽顯可依前件<lb/>
　　　　贈韓愈父仲卿尚書吏部侍郎<lb/>
勑國子祭酒韓愈父贈秘書少監仲卿等子生則射桑弧蓬<lb/>
矢以告四方三月孩而名之十年出就外傳孔丘雖欲逺於<lb/>
鯉也而猶教之詩禮所以相承先而重後嗣也然而免水火<lb/>
之災從師友之後服軒冕以爲卿大夫者一族幾何人惟爾<lb/>
愈雄文奥學秉筆者師之與緘等各用所長列官朝右榮則<lb/>
至矣其父皆不及焉殁而有知能不望顯揚於地下贈以崇<lb/>
秩慰其幽魂推吾永懐示用怛然於此可依前件<lb/>
<pb n="KR4c0068_SBCK_050-3a"/>
　　　　贈韋審規父漸等<lb/>
勑朕嗣立之二月五日在宥天下澤𬒳幽顯凡百執事延崇<lb/>
于先而守尚書左司郎中韋審規父大理卿漸等生有列爵<lb/>
殁有懿行德積于身慶儲于後嘉乃令子爲吾望郎遂可有<lb/>
司之奏以錫先臣之命可依前件<lb/>
　　　　贈田弘正母鄭氏等<lb/>
門下檢校司徒田弘正母贈韓國太夫人鄭氏等詩云哀哀<lb/>
父母生我劬勞欲報之德昊天罔極子欲養而親不待之詞<lb/>
也朕有臣弘正等皆社稷之臣也或寄重股肱或親連肺腑<lb/>
而克忠于國克孝于家歌康公念母之詩感日殫見圗而泣<lb/>
朕方推廣孝以闡大猷廼詔有司深惟贈典若曰幽魏并楊<lb/>
實鎮之大旣以命于勲賢齊晉清河惟號之美可用光于窀<lb/>
穸永錫爾類予何愛焉嗚呼子爲列嶽之崇母用追封之禮<lb/>
<pb n="KR4c0068_SBCK_050-3b"/>
亦可謂生榮死哀孝子事親之終也惟爾欽哉無或失墜可<lb/>
依前件<lb/>
　　　　追封孔戣母韋氏等<lb/>
勑穎考叔食美而思遺其親此孝子不違於一飯也而况於<lb/>
萬石在前累茵在側慰心不及非贈而何尚書吏部侍郎孔<lb/>
戣母贈扶風郡太君韋氏等柔以睦姻明於訓子惟嬪之禮<lb/>
始自敬姜擇鄰之規優於孟母慶鍾嗣子皆我藎臣祗告有<lb/>
司丕序先烈錫以大邑逹其深誠庶無風樹之嗟且壯秋霜<lb/>
之節可依前件<lb/>
　　　　追封李逢吉母王氏等<lb/>
勑孝子之於事親也貧則有啜菽之歡仕則有捧檄之慶離<lb/>
則有陟屺之歎殁則有累茵之悲推而言之其揆一也不有<lb/>
追錫何以逹情檢校吏部尚書使持節襄州刺史李逢吉母<lb/>
<pb n="KR4c0068_SBCK_050-4a"/>
贈平陽郡太夫人王氏等皆朕公卿之母也或象感台階生<lb/>
申及甫或氣鍾河嶽非龔則黃出入恩榮羽儀中外苟無善<lb/>
訓安得令人簡想徽猷用弘封邑式光子道以盛母儀可依<lb/>
前件<lb/>
　　　　追封李遜母崔氏博陵郡太君<lb/>
勑檢校禮部尚書使持節許州刺史李遜母贈義封縣太君<lb/>
崔氏等昔康公貴爲諸侯而念母之詞甚悲悲親之不逮也<lb/>
曾參仕三釜而其心甚樂樂及於親也今遜等有地千里有<lb/>
禄萬鍾頥指氣使無不隨順所不足者其唯風樹寒泉之思<lb/>
乎朕方推廣孝豈吝加恩並封啓邑之榮咸慰循陔之念可<lb/>
依前件<lb/>
　　　　追封王潜母齊國大長公主<lb/>
勑檢校兵部尚書王潜母贈晉國大長公主於朕祖宗之姑<lb/>
<pb n="KR4c0068_SBCK_050-4b"/>
姊妹也始以肅雍之德下嫁於公侯淑問怡聲禮無違者訓<lb/>
其愛子有過嚴君不因恩澤以求郎每致忠貞而事主使勤<lb/>
貴富戒斁㢘能鬰爲勲臣實資聖善徽猷盡在典禮宜加猶<lb/>
狹平陽之封式廣營丘之地克宣朕命用慰潜心可贈齊國<lb/>
大長公主<lb/>
　　　　追封王璠母李氏等<lb/>
勑守起居舎人賜緋魚袋王璠母贈成紀縣太君李氏等古<lb/>
人云生願爲人兄欲奉養之日長也若此則及子之貴顯親<lb/>
之榮能幾何人是以聖王因心以設教由是揚名追孝之禮<lb/>
生焉朕宅帝位思弘大孝乃詔執事追用䟽封而璠等皆以<lb/>
諷賦語言得叅侍從欲報之歎發乎肺肝追加啓土之榮用<lb/>
深罷社之痛可依前件<lb/>
　　　　贈鄭餘慶太保<lb/>
<pb n="KR4c0068_SBCK_050-5a"/>
勑朕聞仲尼殁而魯公誄之柳荘死而衛靈請徃夫以區區<lb/>
魯衛而猶念賢臣碩德也如是况朕小子獲承祖宗實頼一<lb/>
二元老朝夕教誨以儀形于四方天胡不仁遽爾殱奪而今<lb/>
而後誰其屏余故金紫光禄大夫檢校司徒兼太子少師鄭<lb/>
餘慶始以衣冠禮樂行於山東餘力文章遂成儒學出入清<lb/>
近盈五十年再任台衡屢分戎律凡所劇職無不踐更貴而<lb/>
能謙卑以自牧謇直行於臺閣柔睦用於閨門受命有考父<lb/>
之恭待士有公孫之廣焚書逸禮盡所口傳古史舊章如因<lb/>
心匠朕方咨禀庻罔昏逾神將祝予痛悼何及乞言旣阻贈<lb/>
典宜加追書保養之榮用彰明允之德可依前件<lb/>
　　　　贈王承宗侍中<lb/>
勑天子之於百辟也公則有君臣之義私則有父子之恩生<lb/>
則有列爵以報功沒則有加榮以錫命逺則罷朝以申悼近<lb/>
<pb n="KR4c0068_SBCK_050-5b"/>
則幸第以臨䘮而况於代濟勲庸時方委遇死而可作吾何<lb/>
愛焉故檢校尚書右僕射王承宗海岱孕靈弓裘襲藝詩書<lb/>
禮樂禀訓於祖先勇敢謨猷自生於誠腑逮居劇鎮益辨長<lb/>
材每懐戀闕之誠遂行割地之効屢陳宻𣢾方俟來朝天不<lb/>
與年素志沒地表章前上忠懇備存不以二子爲憂且曰三<lb/>
軍求帥承元繼志雅有兄風雄藩旣耀於連枝寵秩宜加於<lb/>
幽穸上台之首左輔之崇特越彛章用明加等忠魂尚在期<lb/>
爾有知可贈侍中仍令所司備禮冊命<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>布帛五百叚米粟<lb/>
三百石委度支逐便支送<lb/>
　　　　贈裴行立左散騎常侍<lb/>
勑秦郡守分土疆以牧人漢刺史乘軺車而按部兼是兩者<lb/>
才唯艱哉而况於鎮定逺荒經略逋冦毗倚方切忽焉薨殂<lb/>
不有追崇曷彰憫悼故朝散大夫持節桂州刺史兼御史中<lb/>
<pb n="KR4c0068_SBCK_050-6a"/>
丞裴行立積德之門代濟英哲班超奮筆志在功名酈寄秉<lb/>
心義先忠孝累更事任益見良能龔遂著稱於潢池處黙去<lb/>
思於交趾遺風尚在錫命宜加寵以貂蟬<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>之榖帛用光幽<lb/>
穸式慰營魂可贈左散騎常侍<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>布帛三百叚米粟二百石<lb/>
仍委度支逐便支送<lb/>
　　　　贈陳憲忠衡州刺史<lb/>
勑故元從奉天定難功臣桞川刺史陳憲忠在德宗時執羈<lb/>
靮以從遂加戡難之名在憲宗時沐雨露之恩實𬒳念功之<lb/>
詔朕敬承先志崇奨舊勲爰命有司用申常典生有熊當其<lb/>
軾歿有鴈隨其車可謂男子之哀榮矣可贈使持節衡州諸<lb/>
軍事衡州刺史<lb/>
　　　　贈楚繼吾等<lb/>
勑故容州本管經略招討左押衙兼行營中軍兵馬使檢校<lb/>
<pb n="KR4c0068_SBCK_050-6b"/>
太子詹事楚繼吾故廉州古丘營鎮將試殿中監衛弘本等<lb/>
比以荒服不䖍侵掠縣道乃詔毅勇爲人敺攘而繼吾等奮<lb/>
不顧身深入巢穴豺狼雖殪蜂蠆誤加方聞振臂之雄忽有<lb/>
歸元之嘆其帥　具上其功伐請議褒崇言念云亡尤用憫<lb/>
悼不有異等孰以勸忠　追有土之榮用明死政之節繼吾<lb/>
可贈使持節都督容州諸軍事容州刺史弘本可贈使持節<lb/>
都督邕州諸軍事邕州刺史<lb/>
　　　　贈于頔謚<lb/>
昔羽父爲無駭請謚於魯侯而衛君亦自稱公叔文子之跡<lb/>
則考行必在於有司賜謚或行於君命久矣某官秪奉三朝<lb/>
橫鎮襄漢雖便宜從事難以法䋲而武毅立名實爲威克來<lb/>
朝而後亦旣降心敬以事君明能知子朕以禮存錫命恩在<lb/>
展親考以慮深通敏之文叅用追悔前過之義深詔執事冝<lb/>
<pb n="KR4c0068_SBCK_050-7a"/>
謚曰思<lb/>
　　　　追封宋若華<lb/>
勑司徒之妻有禮齊加石窌延郷之母有德漢置封丘生旣<lb/>
不渝沒亦冝及故宋若華我德宗孝文皇帝躬勤庻務寤寐<lb/>
以之乃命女子之知書可付信者省奏中宫而若華等伯姊<lb/>
季妹三英粲兮皆在選中叅掌宥宻班妃裂素之詠謝氏散<lb/>
鹽之章琤然王音記在彤管先皇帝乙夜觀書之際亦嘗傳<lb/>
窈窕德象之篇於若華言念云亡禮宜加等特追封邑豈礙<lb/>
彛章可贈河南郡君<lb/>
　　　　入朝奚大首領梅落悟孤等二十五人授官階制<lb/>
勑某等各以貴寳會于明庭旣飲食以勞之又爵秩以遣之<lb/>
式所以示懐柔於逺人也爾宜將我皇風慰彼黎獻可依前<lb/>
件<lb/>
<pb n="KR4c0068_SBCK_050-7b"/>
　　　　授入朝契丹首領逹于只枕等二十九人果毅别<lb/>
　　　　將<lb/>
勑朕聞德教加于四海則逺人斯届余德不類而爾等寔來<lb/>
良用愧于厥衷是以置野廬以勞其勤委舌人以通其意始<lb/>
於郊迓還以禮成寵秩仍加厚意斯在𬒳服冠冕無妄敬恭<lb/>
可各授<lb/>
　　　　劉惠通授謁者監制<lb/>
勑宣議郎内侍省宫閑局令賜緋魚袋劉惠通愿吾愛之俾<lb/>
在左右將我宻命逹于四方去盡行人之詞還致諸臣之復<lb/>
言必忠信事無尤違使朕不出戸而知三軍之意者爾有力<lb/>
焉深念其勤將以爲報階秩兼進用示恩榮可依前件<lb/>
元氏長慶集卷第五十<lb/>
</p>
<p>
</p>
  </div>
</body>
</text>
</TEI>
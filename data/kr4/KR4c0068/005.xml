<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_005-1a"/>
元氏長慶集卷第五<lb/>
　　古體詩<lb/>
　　　清都夜境　春晚寄楊十二<lb/>
　　　永壽寺看牡丹　春餘遣興<lb/>
　　　憶雲之　别李三<lb/>
　　　　秋夕逺懷　東西道<lb/>
　　　　分流水　西還<lb/>
　　　　含風夕　秋堂夕<lb/>
　　　　酬樂天　楊子華畫<lb/>
　　　　西州院　臺中鞫獄憶舊事<lb/>
　　　韋氏館泛舟　劉氏館集隱客<lb/>
　　　寄隱客　投吳端公崔院長<lb/>
　　　　　清都夜境<hi>自此至秋夕七首並年十六至十八時作</hi>
<pb n="KR4c0068_SBCK_005-1b"/>
夜久連觀靜斜月何晶熒寥天如碧玉歷歷綴華星樓榭自<lb/>
隂映雲牖深㝠㝠纎埃悄不起玉砌寒光清栖鶴露微影枯<lb/>
松多恠形南廂儼容衛音響如可聆啓聖發空洞朝真趨廣<lb/>
庭閑開蘂珠殿暗閱金字經屏氣動方息凝神心自靈悠悠<lb/>
車上馬浩思安得寧<lb/>
　　　　春晚寄楊十二兼呈趙八<hi>時楊生館於趙氏</hi>
蒙蒙竹樹深簾牖多清隂避日坐林影餘花委芳襟傾樽就<lb/>
殘酌舒卷續微吟空際颺高蝶風中聆素琴廣庭備幽趣復<lb/>
對商山岑獨此愛時景曠懷雲外心遷鸎戀嘉木求友多好<lb/>
音自無琅玕實安得蓮花簮寄之二君子希見隻南金<lb/>
　　　　與楊十二李三早入永壽寺看牡丹<lb/>
曉入白蓮宫琉璃花界淨開敷多喻草凌亂被幽徑壓砌錦<lb/>
地鋪當霞日輪映蝶舞香暫飄蜂牽蘂難正籠處綵雲合露<lb/>
<pb n="KR4c0068_SBCK_005-2a"/>
<pb n="KR4c0068_SBCK_005-3a"/>
夭芟髪君巳衰冠歲予非小娛樂不及時暮年壯心少感此<lb/>
幽念綿遂爲長悄悄中庭草木春歷亂遞相擾奇樹花冥冥<lb/>
竹竿鳳裊裊幽芳被蘭徑安得寄天抄萬里瀟湘魂夜夜南<lb/>
枝鳥<lb/>
　　　　别李三<lb/>
階蓂附瑶砌藂蘭偶芳藿高位良有依幽姿亦相託鮑叔知<lb/>
我貧烹葵不爲薄半面契始終千金比然諾人生繋時命安<lb/>
得無苦樂但感遊子顔又值餘英落蒼蒼秦樹雲去去緱山<lb/>
鶴日暮分手歸楊花滿城郭<lb/>
　　　　秋夕逺懷<lb/>
旦夕天氣爽風飄葉漸輕星繁河漢白露逼金枕清丹鳥月<lb/>
中滅莎雞牀下鳴悠悠此懷抱況復多逺情<lb/>
　　　　東西道<lb/>
<pb n="KR4c0068_SBCK_005-3b"/>
天皇開四極便有東西道萬古閱行人行人幾人老顧我倦<lb/>
行者息隂何不早少壯塵事多那言壯年好<lb/>
　　　　分流水<lb/>
古時愁别淚滴作分流水日夜東西流分流幾千里通塞兩<lb/>
不見波瀾各自起與君相背飛去去心如此<lb/>
　　　　西還<lb/>
悠悠洛陽夢鬱鬱㶚陵樹落日正西歸逢君又東去<lb/>
　　　　含風夕<hi>此後拾遺時作</hi>
炎昏勌煩久逮此含風夕夏服稍輕清秋堂已岑寂載欣涼<lb/>
宇曠復念佳辰擲絡緯驚歲功顧我何成績青熒微月鈎幽<lb/>
暉洞隂魄水鏡涵玉輪若見淵泉璧參差簾牖重次第籠虗<lb/>
白樹影滿空牀螢光綴深壁悵望牛斗星復爲經年隔露網<lb/>
裊風珠輕河泛遥碧詎無深稠景感此年流易亦有遲暮年<lb/>
<pb n="KR4c0068_SBCK_005-4a"/>
壯年良自惜循環切中感感今追徃昔接瞬無停隂何言問<lb/>
陳積馨香推蕙蘭堅貞諭松栢生物固有涯安能比金石況<lb/>
兹百齡内擾擾紛衆役日月東西驅飛車無留跡來者良未<lb/>
窮去矣定奚適委順在物爲營營復何益<lb/>
　　　　秋堂夕<lb/>
炎涼正廻互金火鬱相乗雲雷暗交構川澤方蒸騰清風一<lb/>
朝勝白露忽已凝草木凡氣盡始見天地澄況此秋堂夕幽<lb/>
懷曠無朋蕭條簾外雨倐閃案前燈書卷滿牀席蟰蛸懸復<lb/>
升啼兒屢啞咽勌僮時寢興泛覽昏夜目詠謡暢煩膺況吟<lb/>
獲麟章欲罷久不能堯舜事巳逺丘道安可勝蜉蝣不信鶴<lb/>
蜩鷃肯窺鵬當年且不偶殁世何必稱胡爲掲聞見裦貶貽<lb/>
愛憎焉用汨其泥豈在清如冰非白又非黑誰能點青蠅處<lb/>
世苟無悶佯狂道非弘無言被人覺予亦笑孫登<lb/>
<pb n="KR4c0068_SBCK_005-4b"/>
　　　　酬樂天<hi>時樂天攝尉予爲拾遺</hi>
放鶴在深水置魚在高枝升沉或異勢同謂非所宜君爲邑<lb/>
中吏皎皎鸞鳳姿顧我何爲者翻侍白玉墀昔作芸香侣三<lb/>
載不暫離逮茲忽相失旦夕夢夢思崔巍驪山頂宮樹遥參<lb/>
差秪得兩相望不得長相隨多君歲寒意裁作秋興詩上有<lb/>
風塵苦下言時節移官家事拘束安得攜手期願爲雲與雨<lb/>
㑹合天之垂<lb/>
　　　　楊子華畫<hi>三首</hi>
楊畫逺於展何言今在兹依然古䊋服但感時節移念君一<lb/>
朝意遺我千載思子亦幾時客安能長苦悲<lb/>
皓腕卷紅袖錦韝臂蒼鶚故人斷絃心稚齒從禽樂當年惜<lb/>
貴遊遺形寄丹艧骨象或依稀鉛華巳寥落似對古人民無<lb/>
復昔城郭子亦觀病身色空俱寂寞<lb/>
<pb n="KR4c0068_SBCK_005-5a"/>
顚倒世人心紛紛乏公是眞賞畫不成畫賞眞相似丹青各<lb/>
所尚工拙何足恃求此妄中精哀哉子華子<lb/>
　　　　西州院<hi>東川官舎</hi>
自入西州院唯見東川城今夜城頭月非暗又非明文案牀<lb/>
席滿卷舒贓罪名慘悽且煩勌弃之階下行悵望天迴轉動<lb/>
揺萬里情參辰次弟出牛女顚倒傾況此風中柳枝條千萬<lb/>
莖到來籬下筍亦巳長短生感愴正多緒鵶鵶相喚驚墻上<lb/>
杜䳌鳥又作思歸鳴以彼撩亂思吟爲幽怨聲吟罷終不寢<lb/>
鼕鼕復鐺鐺<lb/>
　　　　臺中鞫獄憶開元觀舊事呈損之兼贈周兄四十<lb/>
　　　　韻<lb/>
憶在開元觀食栢練玉顔踈慵日高卧自謂輕人寰李生隔<lb/>
墻住隔墻如隔山怪我久不識先來問驕頑十過乃一徃遂<lb/>
<pb n="KR4c0068_SBCK_005-5b"/>
成相徃還以我文章卷文章甚斒斕因言辛庾輩亦願放羸<lb/>
孱旣迴數子顧展轉相連攀驅令選科目若在闠與闤學隨<lb/>
塵土墜漫數公卿關唯恐壊情性安能懼謗訕還招辛庾李<lb/>
靜處盃廵環進取果由命不由趨險艱穿楊二三子弓矢次<lb/>
第彎推我亦上道再聮朝士班二月除御史三月使巴蠻蠻<lb/>
民詀<hi>竹感反</hi>諵訴嚙指明痛癏憐蠻不解語爲發昏師姦歸來<lb/>
五六月旱色天地殷分司别兄弟各各淚澘澘哀哉劇部職<lb/>
唯數贓罪鍰死欵依稀取鬭辭方便刪道心常自愧柔髪難<lb/>
久黫折支望車乗支痛誰置患竒哉乳臭兒緋紫䙀被間漸<lb/>
大官漸貴漸富心漸慳閙裝轡頭<graphic n="KR2823" url="https://raw.githubusercontent.com/kanripo/KR-Gaiji/master/images/KR2823.png" mimeType="image/png"/>靜拭腰帶斑鷂子繡線<lb/>
<graphic n="KR2901" url="https://raw.githubusercontent.com/kanripo/KR-Gaiji/master/images/KR2901.png" mimeType="image/png"/>㺃兒金油<hi>去聲</hi>鐶香湯洗驄馬翠篾籠白鷴月請公主封冰<lb/>
受天子頒開筵試歌舞别宅寵妖嫻坐卧摩綿褥捧擁綟絲<lb/>
鬟旦夕不相離比翼若飛鸞而我亦何苦三十身巳鰥愁吟<lb/>
<pb n="KR4c0068_SBCK_005-6a"/>
心骨顫寒卧支體<graphic n="KR0857" url="https://raw.githubusercontent.com/kanripo/KR-Gaiji/master/images/KR0857.png" mimeType="image/png"/>
                    <hi>五閑反又渠云反</hi>居處雖幽靜尤悔少愉㦨不<lb/>
如周道士鶴嶺臨鐘灣繞院松瑟瑟通畦水潺潺陽坡自㝷<lb/>
蕨村沼看漚菅窮通兩未遂營營眞老閑<lb/>
　　　　韋氏館與周隱客杜歸和泛舟<lb/>
天色低澹澹池光漫油油輕舟閑繳繞不逺池上樓時物欣<lb/>
外奬眞元隨内修神恬津藏滿氣委支節柔衆處豈自異曠<lb/>
懷誰我儔風車籠野馬八荒安足遊開顔陸渾社握手靈都<lb/>
周持君寳珠贈頂戴頭上頭<lb/>
　　　　劉氏館集隱客歸和子元及之子蒙晦之<lb/>
濕墊縁竹徑寥落護岸冰偶然沽市酒不越四五升詩客愛<lb/>
時景道人話升驣笑言各有趣悠哉古孫登<lb/>
　　　　寄隱客<lb/>
我年三十二鬢有八九絲非無官次第其如身早衰今人夸<lb/>
<pb n="KR4c0068_SBCK_005-6b"/>
貴富肉食與妖姬而我俱不樂貴富亦何爲況逢多士朝賢<lb/>
俊若布棊班行次第立朱紫相參差謨猷密勿進羽檄縱橫<lb/>
馳監察官甚小發言無所裨小官仍不了譴奪亦巳隨時成<lb/>
不之弃得不自弃之陶君喜不遇顧我復何疑潜書周隱士<lb/>
白雲今有期<lb/>
　　　　元和五年予官不了罰俸西歸三月六日至陜府<lb/>
　　　　與吳十一兄端公崔二十二院長思愴曩游因投<lb/>
　　　　五十韻<lb/>
小年閑愛春認得春風意未有花草時先醲曉窓睡霞朝澹<lb/>
雲色霽景牽詩思漸到柳枝頭川光始明媚長安車馬客傾<lb/>
心奉權貴晝夜塵土中那言早春至此時我獨遊我遊有倫<lb/>
次閑行曲江岸便宿慈恩寺扣林引寒龜䟽叢出幽翠凌晨<lb/>
過杏園曉露凝芳氣初暘好明淨嫰樹憐低庳排房似綴珠<lb/>
<pb n="KR4c0068_SBCK_005-7a"/>
欲啼紅臉淚新鸎語嬌小淺水光流利冷飲空腹杯因成日<lb/>
高醉酒醒聞飯鍾隨僧受遺施餐罷還復遊過從上文記行<lb/>
逢二月半始足遊春騎是時春巳老我遊亦云旣藤開九華<lb/>
觀草結三條隧新筍踴犀株落梅飜蝶翅名倡繡轂車公子<lb/>
青絲轡朝士遇旬休豪家得春賜提攜好音樂剪鏟空田地<lb/>
同占杏花園喧闐各叢萃顧予煩寢興復徃散憔悴倦僕色<lb/>
肌羸蹇驢行跛痺春衫未成就冬服漸塵膩傾盖吟短章書<lb/>
空憶難字遥聞公主笑近被王孫戲邀我上華筵横頭坐賔<lb/>
位那知我年少深解酒中事能唱犯聲歌偏精變籌義含詞<lb/>
待殘拍促舞遞繁吹叫噪擲投盤生獰攝觥使逡巡光景晏<lb/>
散亂東西異古觀閉閑門依然復幽閟無端矯情性漫學求<lb/>
科試薄藝何足云虗名偶頻遂拾遺天子前密奏升平議召<lb/>
見不須臾憸庸巳猜忌朝陪香案班暮作風塵尉去歲又登<lb/>
<pb n="KR4c0068_SBCK_005-7b"/>
朝登爲栢臺吏臺官相束縛不許放情志寓直勞送迎上堂<lb/>
煩避諱分司在東洛所職尤不易罰俸得西歸心知受朝庇<lb/>
常山攻小㓂淮右擇良帥國難身不行勞生欲何爲吾兄諳<lb/>
性靈崔子同臭味投此挂冠詞一生還自恣<lb/>
元氏長慶集卷第五<lb/>
<pb n="KR4c0068_SBCK_005-8a"/>
</p>
<p>
</p>
  </div>
</body>
</text>
</TEI>
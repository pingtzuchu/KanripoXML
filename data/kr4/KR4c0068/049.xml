<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_049-1a"/>
元氏長慶集卷第四十九<lb/>
　　制誥<lb/>
　　　范傳式河南府壽安縣令<lb/>
　　　王炅兼侍御史　高端婺州長史<lb/>
　　　李昆滑州司馬　劉頗河中府河西縣令<lb/>
　　　王迪貶永州司馬<lb/>
　　　王恱昭武校尉行左千牛備身<lb/>
　　　崔適翊麾校尉守左千牛備身<lb/>
　　　姚文壽右監門衛將軍知内侍省事<lb/>
　　　徐智岌右監門衛將軍<lb/>
　　　邵常政内侍省内謁者監<lb/>
　　　宋常春内僕局令<lb/>
　　　青州道渤海授金吾將軍等放還蕃<lb/>
<pb n="KR4c0068_SBCK_049-1b"/>
　　　青州道渤海等授諸衛將軍放還蕃<lb/>
　　　令狐楚等加階　蕭俛等加勲<lb/>
　　　蕭俛等加封爵　李逢吉等加階<lb/>
　　　李光顏加階　王仲舒等加階<lb/>
　　　郭釗等轉勲　武儒衡等加階<lb/>
　　　崔元略等加階　胡証授定逺將軍<lb/>
　　　諸使收淄青叙録將士等授官爵勲<lb/>
　　　劒南西川節度使下將士叙勲<lb/>
　　　鄭氏封才人　七女封公主<lb/>
　　　王承宗母吳氏封齊國　太夫人<lb/>
　　　　范傳式河南府壽安縣令<lb/>
勑范傳式御史府多以法律見徴苟覆視之不明於薄責而<lb/>
何逭傳式在先朝時嘗爲監察御史會孫革以廐牧競田之<lb/>
<pb n="KR4c0068_SBCK_049-2a"/>
獄來上朝廷意其未具復命傳式理之不能精求盡以前<lb/>
使岐人衆來告我職爾之由須示薄懲用明失實嗟乎長人<lb/>
之吏信在言前當革非心無因故態過而不改寧㒺後艱可<lb/>
　　　　王炅兼侍御史<lb/>
勑王炅等乃祖乃父勤勞邦家佐吾先臣相國捍患摧兇世<lb/>
爲勲籍故吾聞成德諸將心猶悚然爾等𥘉䘮元戎能以<lb/>
整送迎新舊之際不無夙夜之勞言念功庸宜升秩序<lb/>
憲署命之崇班特示加恩匪用彛典可依前件<lb/>
　　　　高端婺州長史<lb/>
勑高端等周官歳終則稽其醫事以制其食斯亦賞勞之<lb/>
也爾等皆執藝術待詔公車和六飲六膳以會其時察五色<lb/>
五聲以知其變朕嘗因苦口必念沃心毎思藥石之臣咸聽<lb/>
肺肝之語凡百多士無以羙疢愛予因爾厥官用警有位<lb/>
<pb n="KR4c0068_SBCK_049-2b"/>
　　　　李昆滑州司馬<lb/>
勑李昆日者王承元以成德䘮師之狀來告爾實將之能<lb/>
承元之意上通朝廷之澤下究昆有力焉將議奬勞是宜<lb/>
秩郡丞憲吏用表兼榮可權知滑州司馬兼監察御史<lb/>
　　　　劉頗河中府河西縣令<lb/>
勑劉頗朕以自鄜而北夷夏雜居號爲難理乃詔執事求<lb/>
以綏懐控壓之者皆曰頗在兹選且言其伐蔡之役常叅<lb/>
於懐汝之師部分㢮張允協軍政遂命試領銀州郡事衆<lb/>
寧附邊人宜之連帥以聞議請甄奨河西近邉擇吏惟精勿<lb/>
吝牛刀爲我烹割可<lb/>
　　　　王迪貶永州司馬<lb/>
勑王迪爲吏不廉受賄六十餘萬據其贓罪合寘重條言<lb/>
　以爲伐蔡之時䧟其家屬適遭蜂蠆並爲鯨鯢尚念爾于<lb/>
<pb n="KR4c0068_SBCK_049-3a"/>
兹當從末減議遷郡佐無忘悛心可守永州司馬貟外置同<lb/>
正貟仍所在驛發遣<lb/>
　　　　王恱昭武校尉行左千牛備身<lb/>
勑執千牛刀以侍奉吾左右者命子弟之選也荘憲皇后姪<lb/>
王恱等或勲戚䕃餘或公卿貴胤佩觹有趨蹌之美釋褐叅<lb/>
侍從之榮勉奉我朝廷之儀敬順爾父兄之教可依前件<lb/>
　　　　崔適翊麾校尉守左千牛備身<lb/>
勑三品子崔適等左右備身在吾旒扆之側非貴逰子弟之<lb/>
可親信者不在選中爾等閥閱甚崇教誨斯至事我猶事父<lb/>
畏法猶畏師勿惰勿佻以期無誨斯可與成人並行於朝廷<lb/>
矣可依前件<lb/>
　　　　姚文壽右監門衛將軍知内侍省事<lb/>
勑姚文壽出入中外備嘗劇職靜以自勝高而益謙先皇帝<lb/>
<pb n="KR4c0068_SBCK_049-3b"/>
以其忠愿謹信知書有文毎决務宫中付以宻命巳事而復<lb/>
終無漏言朕方藉良能奪其情禮起自哀疚命爲監臨和而<lb/>
有常威而不侮修身處衆兩得其宜憂服旣除庸功可奨崇<lb/>
階厚秩兼以命之無忘慎修用副毗倚可冠軍大將軍行右<lb/>
監門衛將軍知内侍省事封賜如故<lb/>
　　　　徐智岌右監門衛將軍<lb/>
勑徐智岌邠之地后稷公劉之所理也俗饒稼穡土宜六擾<lb/>
内扞郊圻外攘夷狄故吾特命禮樂詩書之上將俾爲長城<lb/>
立監臨戎亦慎兹選以爾自更事任巳著公方端介而不失<lb/>
人心謙和而能宣朕命寵以將軍之號仍加内省之榮復職<lb/>
舊藩勉終前効可雲麾將軍右監門衛將軍知内侍省事餘<lb/>
如故<lb/>
　　　　邵常政内侍省内謁者監<lb/>
<pb n="KR4c0068_SBCK_049-4a"/>
勑天子有内諸臣所以叅侍奉備傳逹而將外諸臣之復也<lb/>
其或久更事任績効甄明者必擇其良能而分命焉元從興<lb/>
元朝議郎行内侍邵常政等或扈從於艱難之際或服勤著<lb/>
廉善之名宜序班資用優階秩夫奠東司而臨象教爾無忘<lb/>
於肅清將成命以察戎行爾無忘扵畏慎正闈闥以親賔客<lb/>
爾無忘於敬恭行是三者可以長守其禄位而不離於榮近<lb/>
矣各揚爾職稱朕意焉可依前件<lb/>
　　　　宋常春等内僕局令<lb/>
勑近制選内臣之善於其職者監視諸鎮葢所以將我腹心<lb/>
之命逹于瓜牙之士也宣義郎行内侍宋常春等皆以謹信<lb/>
多才得叅侍從更掌上府尤見吏能守官無毫髪之瑕勵巳<lb/>
有氷霜之操跡其聲實可備監臨汝其徃哉予用訓爾夫處<lb/>
衆莫若順犯衆則不安約身莫若廉奉身則不足推是兩者<lb/>
<pb n="KR4c0068_SBCK_049-4b"/>
引而伸之然後入可以近天子之光出可以䕶將軍之旅矣<lb/>
㒺或失墜以貽後艱勉當柱國之榮無忘立表之誓全寳可<lb/>
宣德郎行内侍省官闈局令貟外置同正貟常春可徴仕郎<lb/>
内侍省内僕局令貟外置同正貟<lb/>
　　　　青州道渤海授金吾將軍等放還蕃<lb/>
勑慎能至王姪大公則等洲東之國知義之道與華夏同風<lb/>
者爾軰是也冐越深阻和會于庭予嘉乃誠命以崇秩用奮<lb/>
威衛保爾恩榮無怠無違永作藩服可依前件<lb/>
　　　　青州道渤海等授諸衛將軍放還蕃<lb/>
勑大定順王姪大多英等我十有二衛將軍以率其屬皆匡<lb/>
備左右爲吾近臣自非勲庸不以輕授以汝各贄琛賮勞於<lb/>
梯航俾耀逺人宜示恩寵歸撫爾類知吾勸來可依前件<lb/>
　　　　令狐楚等加階<lb/>
<pb n="KR4c0068_SBCK_049-5a"/>
門下朕聞君法天大臣體君命數名等威上下以兩昔漢丞<lb/>
相金印紫綬黃扉黑<graphic n="KR1650" url="https://raw.githubusercontent.com/kanripo/KR-Gaiji/master/images/KR1650.png" mimeType="image/png"/>亦所以異車服於百辟也今朕宰相<lb/>
階級不稱甚無謂焉旣當行慶之恩宜用加崇之典守門下<lb/>
侍郎同中書門下平章事賜紫金魚袋令狐楚端慎嚴恪夙<lb/>
夜在公按度懸衡守而不失守中書侍郎同中書門下平章<lb/>
事賜紫金魚袋蕭俛深敏敬恭窹寐思理伏蒲焚藁知無不<lb/>
爲守中書侍郎同中書門下平章事賜紫金魚袋叚文昌坦<lb/>
易堅白風雨有常推賢與能如恐不及咨汝三后弼予一人<lb/>
汝爲股肱耳目以賚予予敷心腹腎腸以告汝汝其一乃志<lb/>
以奉上周乃惠以接下敬乃事以臨官是三者孫叔敖甞用<lb/>
之於楚矣位愈髙而士愈戴禄愈厚而人愈懐夫以朕之不<lb/>
敏不明尚克用濟實頼吾二三臣朝夕之誨詩云無言不詶<lb/>
無德不報爰因進等之詔用申交警之詞各竭乃誠同底于<lb/>
<pb n="KR4c0068_SBCK_049-5b"/>
道康天下平太階而後越級之賜行焉兹謂叙常非以爲報<lb/>
楚可太中大夫俛可朝議大夫文昌可中散大夫餘各如故<lb/>
　　　　蕭俛等加勲<lb/>
某等越正月惟朕憲考集大命于朕躬宅憂昏逾罔克攸濟<lb/>
惟爾俛屢賛大儀以詔予一人惟爾文昌作䇿度以道揚末<lb/>
命俾小子審訓弗違時乃之休王功曰勲兹用報汝尚克納<lb/>
誨毋忘恊心銘于太常永作元輔可<lb/>
　　　　蕭俛等加封爵<lb/>
門下列爵惟五所以褒有德也朝議大夫守門下侍郎同中<lb/>
書門下平章事上騎都尉襲徐國公賜紫金魚袋蕭俛等外<lb/>
撫四夷内順百度同德比義以堯舜之道事予厥惟懋哉遂<lb/>
行益地之詔俛乃讓封於弟亦恊推恩開國承家永綏厥後<lb/>
惟克恭敬以和神人可依前件<lb/>
<pb n="KR4c0068_SBCK_049-6a"/>
　　　　李逢吉等加階<lb/>
某官李逢吉是朕皇子時侍讀也忠孝之訓何嘗忘之惟秘<lb/>
洎瓘寔惟藩臣克壯威猷用以垣翰楊造等祗事内外夙夜<lb/>
惟寅並沐前恩遞升榮級上下有等式示彛章可依前件<lb/>
　　　　李光顔加階<lb/>
門下朕聞有天下者道德仁義以爲理城郭溝池以爲固故<lb/>
曰不教人戰是謂弃之有備無患可以應卒此先王歐攘戎<lb/>
狄保障黎元之大畧也五原居宥夏靈慶之中當虵豕豺狼<lb/>
之突將搤咽喉之要爰命腹心之臣厥有成功宜膺茂典邠<lb/>
寧慶等州節度觀察處置等使金紫光禄大夫檢校司空兼<lb/>
邠州刺史上柱國武威郡開國公李光顔氣敵三軍心師百<lb/>
行有卞荘之勇守之以仁有日磾之誠濟之以武叱咤則風<lb/>
雲廻合間宴則罇爼周旋葢文武之令才真古今之良將是<lb/>
<pb n="KR4c0068_SBCK_049-6b"/>
以淮蔡之役百勝功高青齊之師一面居最朕以蕭關尚警<lb/>
馬嶺猶虞五餌之詐可羞百雉之城爰度先是屬役每難其<lb/>
人惟爾良能果諧予願程功而不愆于素訖事而不勞于人<lb/>
比命有司褒乃實力僉曰古諸侯勲德優盛則就加特進以<lb/>
寵之我國家封植崇重有朝請一字以異之予嘉乃勤兼用<lb/>
兩者兹謂上賞爾惟欽哉可特進餘如故<lb/>
　　　　王仲舒等加階<lb/>
門下階陛所以升堂奥也歷清貫者亦由是而登進焉國朝<lb/>
由散官而命爲大夫者凡十一等以銀青朝散爲名者非我<lb/>
特制則不克授葢門戸有棨㦸之榮腰佩有龜緺之異也朝<lb/>
議郎守中書舎人王仲舒等或歷職清近代予格言或分命<lb/>
藩方宣我程品或縣車以請老或持節以臨人或親或能或<lb/>
勞或乆皆承霈澤之慶宜當並命之榮凡爾四十有三人各<lb/>
<pb n="KR4c0068_SBCK_049-7a"/>
服我休命並朝散大夫餘如故<lb/>
　　　　郭釗等轉勲<lb/>
粤若十有二勲以馭親賢以詔勞舊以稽秩序以行慶賜而<lb/>
刑部尚書兼司農卿郭釗實我元舅寅亮朕躬傳師洎肇共<lb/>
司予言發揚書命倰貳教官長財善物証居環尹夜警晝廵<lb/>
堪致厥政時惟舊老髙陽而下五十有六人分命内外祗勤<lb/>
于理越二月發大號于天下延寵庻官錫爾崇勲無替嘉命<lb/>
　　　　武儒衡等加階<lb/>
某乙等古人以朝散大夫爲榮是以自矜於歌詠况今由是<lb/>
級者則服色驟加誠足貴矣儒衡等皆吾内外之臣並在賢<lb/>
能之選頃因慶澤第許崇階朕不食言勉當嘉命<lb/>
　　　　崔元略等加階<lb/>
某官某乙階之設二十有庸有事有叙有加用是四者以詔<lb/>
<pb n="KR4c0068_SBCK_049-7b"/>
百吏由郾而上至于元略曰加曰叙進而下至于景曰事曰<lb/>
庸光我侍從之臣且優致政之老詔賢詔德於是乎在堂奥<lb/>
益近爾其敬之<lb/>
　　　　胡証授定逺將軍<lb/>
門下寧逺將軍兼左金吾衛大將軍御史大夫充左街使賜<lb/>
紫金魚袋胡証等近古赦天下則勲秩階爵因縁而行亦欲<lb/>
與卿大夫同美利也爾等率其屬部分義甚明皆吾勞臣是<lb/>
有恩奨益進榮級宜其允恭可依前件<lb/>
　　　　諸使收淄青叙録將士等授官爵勲<lb/>
某等能執于戈討定逋孽功懋懋賞厥惟舊哉分命庻官秩<lb/>
建五等次用于十有二勲式示等威葢以勞之小大爲上下<lb/>
也<lb/>
　　　　劒南西川節度使下將士叙勲<lb/>
<pb n="KR4c0068_SBCK_049-8a"/>
門下劒南西川節度使下准制叙勲將士朝議大夫試太子<lb/>
家令上護軍史憲等蜀形勝之地也南控蠻蜑西搤戎羗厲<lb/>
禁之勞實頼汝三千八百六十有六人之力使之必報並賜<lb/>
崇勲各懋乃誠朂率以敬可依前件<lb/>
　　　　鄭氏封才人<lb/>
勑古者天子設六宫以詔内理是以關雎樂得淑女憂在進<lb/>
賢將聽鷄鳴之詩豈惟魚貫之序鄭氏山東令族海内良家<lb/>
毎師班女之文嘗慕樊姬之德桃姿焜燿蘭行馨香爰用擇<lb/>
才冀無傷善勉當選進之重無忘和平之心可才人<lb/>
　　　　七女封公主<lb/>
門下長女等抱子弄孫之榮貴賤之大情也朕以四海奉皇<lb/>
太后於南宫問安之時諸女侍側螽斯之慶上慰慈顔鳲鳩<lb/>
之仁内懐均養雖穠華可尚出閤未期而湯沐先施分封有<lb/>
<pb n="KR4c0068_SBCK_049-8b"/>
據宜加美號以表令儀可依前件主者施行<lb/>
　　　　王承宗母吳氏封齊國太夫人<lb/>
勑古成德軍節度鎮冀深趙等州觀察處置等使金紫光禄<lb/>
大夫檢校尚書左僕射贈侍中王承宗母燕國太夫人吳氏<lb/>
魯文在手燕夣徴蘭道以匡夫仁而訓子教日磾竭誠之操<lb/>
義必資忠戒陳嬰自大之心明於處順是以承宗辭代之際<lb/>
承元領務之初或輟哭以據床毎形言於憂國人知趣向道<lb/>
實光明宜受進封之恩用表貫霜之節可封齊國太夫人<lb/>
元氏長慶集卷第四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_004-1a"/>
元氏長慶集卷第四<lb/>
　　古詩<lb/>
　　　旱災自咎貽七縣宰<hi>同州</hi>
　　　蟲豸　巴虵<lb/>
　　　蛒蜂　蜘蛛<lb/>
　　　蟻子　蟆子<lb/>
　　　浮塵子<hi>三首</hi>蝱<lb/>
　　　楚歌<hi>十首江陵時作</hi>襄陽道<lb/>
　　　賦得魚登龍門　貞元曆<hi>是歲秋八月太上改永貞傳位今皇帝</hi>
　　　塞馬　鹿角鎭<hi>洞庭湖中地名</hi>
　　　感事<hi>三首此後並是學士時詩</hi>題翰林東閤前小松<lb/>
　　　　旱災自咎貽七縣宰<hi>同州</hi>
吾聞上帝心降命明且仁臣稹苟有罪胡不災我身胡爲旱<lb/>
<pb n="KR4c0068_SBCK_004-1b"/>
一州禍此千萬人一旱猶可忍其旱亦巳頻臘雪不滿地膏<lb/>
雨不降春惻惻詔書下半減麥與緍半租豈不薄尚竭力與<lb/>
筋竭力不敢憚慚戴天子恩纍纍婦拜姑呐呐翁語孫禾黍<lb/>
日夜長足得盈我困還塡折粟稅酬償貰麥鄰茍無公私責<lb/>
飲水不爲貧歡言未盈口旱氣巳再振六月天不雨秋孟亦<lb/>
旣旬區區昧陋積禱祝非不勤日馳衰白顔再拜泥甲鱗歸<lb/>
來重思忖願吿諸邑君以彼天道逺豈如人事親團團囹圄<lb/>
中無乃冤不申擾擾食廪内無乃姦有因軋軋輸送車無乃<lb/>
使不倫遥遥負檐卒無乃役不均今年無大麥計與珠玉濵<lb/>
村胥與里吏無乃求取繁符下歛錢急值官因酒嗔誅求與<lb/>
撻罰無乃不逡巡生小下俚住不曾州縣門訴詞千萬恨無<lb/>
乃不得聞強豪富酒肉窮獨無蒭薪俱由案牘吏無乃移禍<lb/>
屯官分市井戶迭配水陸珍未蒙所償直無乃不敢言有一<lb/>
<pb n="KR4c0068_SBCK_004-2a"/>
於此事安可尤蒼旻借使漏刑憲得不虞鬼神自顧頑滯牧<lb/>
坐貽災沴臻上羞朝廷寄下媿閭里民豈無神明宰爲我同<lb/>
苦辛共布慈惠語慰此衢客塵<lb/>
　　　　蟲豸詩<hi>七首并序</hi>
天之居物於地也有獸宜山宜穴魚宜水宜泥鳥宜木宜洲<lb/>
蟲宜草宜腐穢風雨㑹而寒暑時山川正而原野平衍然後<lb/>
郛閈屋室以州之人之宜人不得其宜而之鳥獸蟲魚之所<lb/>
宜非蟲魚獸鳥之罪也然而自非聖賢人失所宜未甞無不<lb/>
得宜之歎云始辛卯年予掾荆州之地洲渚濕墊其動物宜<lb/>
介其毛物宜翅羽予所舍又荆州樹木洲渚處晝夜常有翅<lb/>
羽百族閙心不得閒静因爲有鳥二十章以自逹又數年司<lb/>
馬通州郡通之地叢穢卑褊烝瘴隂鬱熖爲蟲虵備有辛螫<lb/>
虵之毒百而鼻褰者尤之蟲之輩亦百而蝱蟆<hi>音莫</hi>浮塵蜘蛛<lb/>
<pb n="KR4c0068_SBCK_004-2b"/>
蟻子蛒蜂之類最甚害人其土民具能攻其所毒亦徃徃合<lb/>
於方籍不知者遭輙死予因賦其七蟲爲二十一章别爲序<lb/>
以備瑣細之形狀而盡藥石之所宜庶亦叔敖之意焉<lb/>
　　　　巴虵<hi>三首并序</hi>
巴之虵百類其大蟒其毒褰鼻蟒人常不見褰鼻常遭之毒<lb/>
人則毛髮皆竪起飲溪澗而泥沙盡沸驗方云攻巨蟒用雄<lb/>
黃煙被其腦則裂而鷣鳥能食其小者巴無是物其民常用<lb/>
禁術制之尤効<lb/>
巴虵千種毒其最鼻褰虵掉舌飜紅熖盤身蹙白花噴人竪<lb/>
毛髪飲浪沸泥沙欲學叔敖瘞其如多似麻<lb/>
越嶺南濵海武都西䧟戎雄黃假名石鷣鳥逺難籠詎有隳<lb/>
腸計應無破腦功巴山晝昏黑妖霧毒濛濛<lb/>
漢帝斬虵劒晉時燒上天自茲繁巨蟒徃徃壽千年白晝遮<lb/>
<pb n="KR4c0068_SBCK_004-3a"/>
長道青溪蒸毒煙戰龍蒼海外平地血浮舩<lb/>
　　　　蛒蜂<hi>三首并序</hi>
蛒蜂類而大巢在褰鼻虵穴下故毒螫倍諸蜂蠆中手足輒<lb/>
斷落及心胷則圯裂用它蜂中人之方療之不能愈巴人徃<lb/>
徃持禁以制之則差<lb/>
巴虵蟠窟穴穴下有巢蜂近樹禽垂翅依原獸絕蹤微遭斷<lb/>
手足厚毒破心胷昔甚招魂句那知眼自逢<lb/>
梨笑清都月<hi>京開元觀多梨花蜂</hi>蜂游紫殿春構脾分部伍嚼蘃奉君<lb/>
親翅羽頗同類心神固異倫安知人世裏不有噬人人<lb/>
蘭蕙本同畹蜂虵亦雜居害心俱毒螫妖熖兩吹嘘雷蟄吞<lb/>
噬止枯焚巢穴除可憐相濟惡勿謂禍無餘<lb/>
　　　　蜘蛛<hi>三首并序</hi>
巴蜘蛛大而毒其甚者身邊數寸而踦長數倍其身網羅竹<lb/>
<pb n="KR4c0068_SBCK_004-3b"/>
栢盡死中人瘡痏潗濕且痛癢倍常用雄黃苦酒塗所囓仍<lb/>
用䑕婦蟲食其絲盡輙愈療不速絲及心而療不及矣<lb/>
蜘蛛天下足巴蜀就中多縫隙容長踦虗空織橫羅縈纒傷<lb/>
竹栢吞噬及蟲蛾爲送佳人喜珠櫳無柰何<lb/>
網密將求食絲斜誤著人因依方託緒挂骨遂容身截道蟬<lb/>
冠礙漫天玉露頻兒童憐小巧漸欲及車輪<lb/>
稚子憐圓網佳人祝喜絲那知縁暗隙忽復囓柔肌毒腠攻<lb/>
猶易焚心療恐遲看看長妖緒和扁欲漣洏<lb/>
　　　　蟻子<hi>三首并序</hi>
巴蟻衆而善攻<graphic n="KR2013" url="https://raw.githubusercontent.com/kanripo/KR-Gaiji/master/images/KR2013.png" mimeType="image/png"/>棟徃徃木容完具而心節朽壞屋居者不<lb/>
省其微而禍成傾壓<lb/>
蟻子生無處偏因濕處生隂霪煩擾攘拾粒苦鸎<graphic n="KR1585" url="https://raw.githubusercontent.com/kanripo/KR-Gaiji/master/images/KR1585.png" mimeType="image/png"/>
                    <hi>平聲</hi>牀上<lb/>
主人病耳中虗藏鳴雷霆飜不省聞汝作牛聲<lb/>
<pb n="KR4c0068_SBCK_004-4a"/>
時術功雖細年深禍亦成攻穿漏江海噆食困蛟鯨敢憚榱<lb/>
<graphic n="KR2013" url="https://raw.githubusercontent.com/kanripo/KR-Gaiji/master/images/KR2013.png" mimeType="image/png"/>蠹深藏柱石傾寄言持重者微物莫全輕<lb/>
攘攘終朝見悠悠卒歲疑詎能分牝牡焉得有蝝蚳<hi>蟻卵</hi>徙市<lb/>
竟何意生涯都幾時巢由或逢我應似我相期<lb/>
　　　　蟆子<hi>三首并序</hi>
蟆蚊類也其實黑而小不礙紗縠夜伏而晝飛聞柏煙與麝<lb/>
香輙去蚊蟆與浮塵皆巴蛇鱗中之細蟲耳故囓人成瘡秋<lb/>
夏不愈膏楸葉而傅之則差<lb/>
蟆子微於蚋朝繁夜則無毫端生羽翼針喙噆肌膚暗毒應<lb/>
難免羸形日漸枯將身逺相就不敢恨非辜<lb/>
晦景權藏毒明時敢噬人不勞生姤怒祗足助酸辛隼眥看<lb/>
無物虵軀庇有鱗天方芻狗我甘與爾相親<lb/>
有口深堪異趨時詎可量誰令通鼻息何故辨馨香沉水來<lb/>
<pb n="KR4c0068_SBCK_004-4b"/>
滄海崇蘭泛露光那能枉焚爇爾衆我微茫<lb/>
　　　　浮塵子<hi>三首并序</hi>
浮塵蟆類也其實微不可見與塵相浮而上下人苦之徃徃<lb/>
蒙絮衣自蔽而浮塵輙能通透及人肌膚亦巢巴虵鱗中故<lb/>
攻之用前術<lb/>
可歎浮塵子纎埃喻此微寧論隔紗幌并解透綿衣有毒能<lb/>
成痏無聲不見飛病來雙眼暗何計辨雰霏<lb/>
乍可巢蛟睫胡爲附蟒鱗巳微於蠢蠢仍害及仁人動植皆<lb/>
分命毫芒亦是身哀哉此幽物生死敵浮塵<lb/>
但覺皮膚<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>安知瑣細來因風吹薄霧向日誤輕埃暗囓堪<lb/>
銷骨潜飛有禍胎然無防備處留待雪霜摧<lb/>
　　　　蝱<hi>三首并序</hi>
巴山谷間春秋常雨自五六月至八九月雨則多蝱道路群<lb/>
<pb n="KR4c0068_SBCK_004-5a"/>
飛噬馬牛血及蹄角旦暮尤極繁多人常用日中時趣程逮<lb/>
雪霜而後盡其囓人痛劇浮蟆而不能毒留肌故無療術<lb/>
隂深山有瘴濕墊草多蝱衆噬錐刀毒群飛風雨聲汗粘瘡<lb/>
痏痛日曝苦辛行飽爾蛆殘腹安知天地情<lb/>
千山溪沸石六月火燒雲自顧生無類那堪毒有群博牛皮<lb/>
若截噬馬血成文蹄角尚如此肌膚安可云<lb/>
辛螫終非久炎涼本遞興秋風自天落夏孽與霜澄一鏡開<lb/>
潭面千鋒露石稜氣平蟲豸死雲路好攀登<lb/>
　　　　楚歌十首<hi>江陵時作</hi>
楚人千萬戶生死繫時君當璧便爲嗣賢愚安可分干戈長<lb/>
浩浩篡亂亦紛紛縱有明在下區區何足云<lb/>
陶虞事巳逺尼父獨將明潜穴龍無位幽林蘭自生楚王謀<lb/>
授邑此意復中傾未别子西語縱來何所成<lb/>
<pb n="KR4c0068_SBCK_004-5b"/>
平生漸昏惑無極轉承恩子建猶相貳伍奢安得存生居宮<lb/>
雉閟死葬寢園尊豈料奔吳士鞭屍郢市門<lb/>
懼盈因鄧曼罷獵爲樊姬盛德留金石清風鑒薄帷襄王忽<lb/>
妖夢宋玉復淫詞萬事捐宫館空山雲雨期<lb/>
宜僚南市住未省食人恩臨難忽相感解紛寧用言何如晉<lb/>
夷甫坐占紫微垣看著五胡亂清談空自專<lb/>
誰恃王深寵誰爲楚上卿包胥心獨許連夜哭秦兵千乗徒<lb/>
虗爾一夫安可輕殷勤聘名士莫但倚方城<lb/>
梁業雄圖盡遺孫世運消宣明徒有號江漢不相朝碑碣高<lb/>
臨路松枝半作樵唯餘開聖寺猶學武皇妖<lb/>
江陵南北道長有逺人來死别登舟去生心上馬廻榮枯誠<lb/>
異日今古盡同灰巫峽朝雲起荆王安在哉<lb/>
三峽連天水奔波萬里來風濤各自急前後苦相推倒入黃<lb/>
<pb n="KR4c0068_SBCK_004-6a"/>
牛漩驚衝灎澦堆古今流不盡流去不曾迴<lb/>
八荒同日月萬古共山川生死旣由命興衰還付天栖栖王<lb/>
粲賦憤憤屈平篇各自埋幽恨江流終宛然<lb/>
　　　　襄陽道<lb/>
羊公名漸逺唯有峴山碑近日稱難繼曹王任馬彞椒蘭俱<lb/>
下世城郭到今時漢水清如玉流來本爲誰<lb/>
　　　　賦得魚登龍門<hi>用登字</hi>
魚貫終何益龍門在苦登有成當作雨無用耻爲鵬激浪誠<lb/>
難泝雄心亦自憑風雲潜㑹合鬐鬛忽騰凌泥滓辭河濁煙<lb/>
霄見海澄廻瞻順流輩誰敢望同升<lb/>
　　　　貞元曆<hi>是歲秋八月太上改永貞傳位今皇帝</hi>
象魏纔頒暦龍鑣巳御天猶看後元暦新署永貞年半歲光<lb/>
隂在三朝禮數遷無因書簡冊空得詠詩篇<lb/>
<pb n="KR4c0068_SBCK_004-6b"/>
　　　　塞馬<lb/>
塞馬倦江渚今朝神彩生曉風寒獵獵乍得草頭行夷狄寢<lb/>
烽候關河無戰聲何由當陣面從爾四蹄輕<lb/>
　　　　鹿角鎭<hi>洞庭湖中地名</hi>
去年湖水滿此地覆行舟萬恠吹高浪千人死亂流誰能問<lb/>
帝子何事寵陽侯漸恐鯨鯢大波濤及九州<lb/>
　　　　感事三首<hi>此後並是學士時詩</hi>
爲國謀羊舌從來不爲身此心長自保終不學張陳<lb/>
自笑心何劣區區辨所冤伯仁雖到死終不向人言<lb/>
富貴年皆長風塵舊轉稀白頭方見絕遥爲一霑衣<lb/>
　　　　題翰林東閤前小松<lb/>
簷礙脩鱗亞霜侵簇翠黃唯餘入琴韻終待舜絃張<lb/>
元氏長慶集卷第四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_027-1a"/>
元氏長慶集卷第二十七<lb/>
　　賦<lb/>
　　　樂爲御　善歌如貫珠<lb/>
　　　鎭圭　觀兵部馬射<lb/>
　　　郊天日五色祥雲<lb/>
　　　　秦制試樂爲御賦<hi>以和樂行道之本爲韻依次用</hi>
臣伏奉庚寅之詔曰天子以樂爲御其義則那臣以爲引重<lb/>
任者無御不可播盛德者非樂而何蟠乎地而極乎天周流<lb/>
旣超於馬力發乎邇而應乎逺馳聲亦倍於鑾和喻之爲至<lb/>
此實居多大道旣移則舞行象成於倒載小戎或駕則琴音<lb/>
决勝於騶歌故聖王取彼驩然方諸沃若制其節奏戒乎行<lb/>
作聽祈招之什冀絶跡於覆車賦盤遊之詞俾慮危於朽索<lb/>
是以南薫馳而虞德盛北里騁而殷道惡控海内當並騖於<lb/>
<pb n="KR4c0068_SBCK_027-1b"/>
勛華執人柄豈爭功於良樂斯御也動無險阻發自和平周<lb/>
旋罔害歡愛則行止之而優游靈府推之而浹洽寰瀛非勞<lb/>
轅軛但布莖英陋乎足跡運以精誠爾或馳驅難期於無災<lb/>
無害我之歩驟乃在於大鳴小鳴故曰得禽而詭遇不如率<lb/>
獸以仁聲且䟦渉者疲於山川條暢者格乎穹昊慕入律而<lb/>
百蠻麏至錫有功而諸侯軌道豈出戶庭非專撃考乗六氣<lb/>
之辨哂六轡之徒施皷八風而行知八駿之非寳於是屏造<lb/>
父命后夔或無聲而至矣或先進以道之豈獨周域中而利<lb/>
其銜策亦將肥天下而淪乎骨肌若此則宇宙蓋由乎一馬<lb/>
牽制盡在於四維雖質文更變而公共操持莫不得之者昌<lb/>
失之者損俗化清而鞭朴廢和順積而車書混故臣稹前此<lb/>
而言曰引重任者御爲之先播盛德者樂爲之本伏惟皇帝<lb/>
陛下推是心而居其奥臣徒欲貢所聞而安敢窺其閫<lb/>
<pb n="KR4c0068_SBCK_027-2a"/>
　　　　善歌如貫珠賦<hi>以聲氣圎直有如貫珠依次用</hi>
珠以編次歌有繼聲美綿綿而不絕狀纍纍以相成偏佳朗<lb/>
暢屢此圎明度彫梁而暗繞誤風綴之頻驚響象而然非謂<lb/>
結之以繩約氣至則爾故可貫之以精誠原夫以節爲珠以<lb/>
聲爲緯漸杳杳而無極以多多而益貴悠揚緑水訝合浦之<lb/>
同歸繚繞青霄環五星之一氣望明月而宛轉感潜鮫之<graphic n="KR1187" url="https://raw.githubusercontent.com/kanripo/KR-Gaiji/master/images/KR1187.png" mimeType="image/png"/>
欷若非象照乗之珍安能忘在齊之味其始也長言邐迤度<lb/>
曲纒綿吟斷章而離離若間引妙囀而一一皆圎小大雖掄<lb/>
離朱視之而不見唱和相續師乙美之而謂連當其拂樹彌<lb/>
長凌風乍直意出彈者與高音而臻極及夫屬思漸䌓因聲<lb/>
屢有想無脛者隨促節而奔走以洞徹爲精英比庛瑕於能<lb/>
否次第其韻且殷勤於士衡之文上下其音謂低昂於遊女<lb/>
之手窈窕逺矣徘徊繹如髣髴成象玲瓏構虚頻寄詞於章<lb/>
<pb n="KR4c0068_SBCK_027-2b"/>
句之末願連光於咳唾之餘清而且圎直而不散方同累丸<lb/>
之重疊豈比沉泉之撩亂懼而知者初憫黙於暗投善則返<lb/>
之乃因循於舊貫美清泠而發越憶輝光之璀璨始終雖異<lb/>
細大靡殊中規矩於圓折成條貫以縈紆似是而非賦湛露<lb/>
則方驚綴冕有聲無實歌芳樹而空想垂珠美惡難掩前後<lb/>
不踰亦比掄材而至者豈獨善歌之謂乎<lb/>
　　　　鎭圭賦<hi>以王者端拱四維鎭寧爲韻依次用</hi>
天子之鎭圭十有二寸其長義在撫十有二州之域而爲億<lb/>
兆之王圭比德焉所以美特逹之美鎭大名也有以示彈壓<lb/>
之強以之徴守則有土之臣至以之恤患則受災之地康當<lb/>
宁乃無爲於南面朝日乃有事於東方㑹百辟而執之班五<lb/>
瑞於來者作山龍之端表我則清光皎然雜蒲穀以成行爾<lb/>
則鞠躬如也想夫彤闈乍曉碧砌生寒當玉座而高居狀中<lb/>
<pb n="KR4c0068_SBCK_027-3a"/>
峯之冠瑶岫透爐煙而逈出意秋月之壓雲端是以聖后矜<lb/>
持庶寮瞻重安八荒於術内故捧必當心握萬務於掌中故<lb/>
天不盈拱映冕旒則璿樞星綴間黼黻而瓊枝花擁豈獨使<lb/>
威儀可觀亦以明社稷有奉美哉聖人之制器也靡不有類<lb/>
銳上以象天方下而法地備采章以盡飾瑑崇高而定位夫<lb/>
衆色不可雜施依方面之正者惟五群山不可以咸寫選域<lb/>
中之大者有四盡舉凡而得一故相傳而莫二義存敬愼道<lb/>
在底綏詳觀組約足辨操持俾經制之不亂若繰藉之相維<lb/>
况國家備物繼周垂衣體舜自天有命非因桐葉而封唐提<lb/>
象握機故配土行而執鎭豈惟傳歷代之瑞寳抑亦彰受命<lb/>
之符信者也重曰圭銳也睿作思而百志靈鎭安也安於道<lb/>
而萬物寧亦嘗三復斯名矣所以表道德之維馨若此則君<lb/>
爲道之本器乃道之形苟能據於道而依於德亦可以執無<lb/>
<pb n="KR4c0068_SBCK_027-3b"/>
名之璞而逍遥乎大庭<lb/>
　　　　觀兵部馬射賦<hi>以藝成而動舉必有功爲韻</hi>
大司馬以馳射而選才衆君子皆注目而觀藝至張侯之所<lb/>
乃執弓而誓誓曰今皇帝製羽舞以敷文德擇材官而奮武<lb/>
衛兼以超乗者爲雄不惟中鵠者得祭用先才捷志亦和平<lb/>
以多馬爲能故以馬爲試以得禄爲美故以鹿爲正豈獨武<lb/>
人之利實唯君子之爭射者皆曰諾雖五善之末習庶一舉<lb/>
而有成於是馬逸騤驕士勇伾伾蓄銳氣候歌詩𥘉聽采蘋<lb/>
之章共調白羽次逞穿楊之妙忽縱靑絲旁瞻突過咸懼發<lb/>
遟曾驥足之展矣翻猿臂而射之揮弓電掣激矢風追方當<lb/>
耦象决裂麗龜砉爾摧班示偏工於小者安然飛鞚故無憂<lb/>
於殆而信候蹄之不爽則舍㧞之無遺故司射舉旌以効勝<lb/>
曰爾能克備我爵可期賈餘勇者宜乗破竹之勢善量力者<lb/>
<pb n="KR4c0068_SBCK_027-4a"/>
當引負薪之辭由是靡不爭先莫肯爲後皆曰措柸於肘十<lb/>
得其九忝明試者亦何嘗而不有破的之術萬不失一凡獻<lb/>
藝者豈自疑於無必衝冠髪怒揚鞭氣逸引滿雷碎騰凌飊<lb/>
疾皆窮百中之妙盡由一札而出乃知來者之藝蓋亦前人<lb/>
之匹若此則蹲甲壯基場觶觀孔信一場之獨擅終六轡之<lb/>
未揔豈比乎浮雲逈度開月影而彎環驟雨横飛挾星精而<lb/>
摇動雖當至理不忘庸功天子垂衣儼鵷行於北闕夏官司<lb/>
馬閱騎從於南宫貢士之程職司其舉會欵塞五方之俗觀<lb/>
校埒百夫之禦得雋爲雄唯能是與星郞草奏上獻拱辰之<lb/>
防天驕解顔喜見射鵰之侣客獨訂之而笑曰此蓋有司之<lb/>
拔萃固非吾君之右汝我有筆陣與詞鋒可以偃干戈而息<lb/>
戎旅司文者聞之而驚曰爾其自礪于爾躬吾將獻爾于王<lb/>
所<lb/>
<pb n="KR4c0068_SBCK_027-4b"/>
　　　　郊天日五色祥雲賦<hi>以題并賦字爲韻</hi>
臣奉某日詔書曰惟元祀月正之三日將有事於南郊直端<lb/>
門而未出天錫予以雲瑞是何祥而何吉臣拜稽首敢言其<lb/>
實陛下乗五位而出震迎五帝以郊天五方騰其粹氣故雲<lb/>
五色以相宣控壇乍直捧日初圎獸蹲而龍鱗焻熠鳥跋而<lb/>
鳳翼翩翩羽蓋凝而軒皇暫駐風馬駕而王母欲前影帶旂<lb/>
常疑錯繡之遥動昭章文物皆摛錦之相連觀之者無小無<lb/>
大謂之曰若煙非煙昔者卿雲作歌於虞舜白雲著詞於漢<lb/>
武皆跋望而爲言非仰觀而遂覩今陛下德至天地恩覃草<lb/>
莽當翠輦黃屋之方行見金枝玉葉之可數陋泰山之觸石<lb/>
方出鄙高唐之舉𬒮如舞昭布於公侯卿士莫不稱萬歲者<lb/>
三並美於麟鳳龜龍可以與四靈而爲五於是載筆氏書百<lb/>
辟之詞曰郁郁紛紛慶霄之雲古有堯舜幸得以爲君象胥<lb/>
<pb n="KR4c0068_SBCK_027-5a"/>
氏譯四夷之歌曰煒煒煌煌天子之祥唐有神聖莫敢不來<lb/>
王帝用愀然曰予何力澤未周于四海雲胡爲而五色來爾<lb/>
群后舉爾衆職因五行以修五事由五常以厚五德正五刑<lb/>
以去五虐繁五稼而除五賊苟順夫人理之父子君臣安知<lb/>
夫雲物之赤黃蒼黑進我輦路就我陶匏雖有光華之萬狀<lb/>
不若豐穰於四郊凡百庶寮相趨而顧稍疑江上之綺果異<lb/>
封中之素補天者雖欲抑之而不岀吞筆者安可寢之而無<lb/>
賦越明日臣稹詠霈澤於鷄竿之前竚斯雲散之爲五采之<lb/>
湛露<lb/>
元氏長慶集卷第二十七<lb/>
<pb n="KR4c0068_SBCK_027-5b"/>
<pb n="KR4c0068_SBCK_027-5b"/>
</p>
<p>
</p>
  </div>
</body>
</text>
</TEI>
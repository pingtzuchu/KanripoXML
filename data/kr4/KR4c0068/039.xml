<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_039-1a"/>
元氏長慶集卷第三十九<lb/>
　　狀<lb/>
　　　論當州朝邑等三縣代納夏陽韓城兩縣率錢狀<lb/>
　　　浙東論罷進海味狀<lb/>
　　　　論當州朝邑等三縣代納夏陽韓城兩縣率錢狀<lb/>
右准元和十三年敕縁夏陽韓城兩縣殘破量減逃戸率稅<lb/>
每年攤配朝邑澄城郃陽三縣代納錢六百七十九貫九百<lb/>
二十一文斛斗三千一百五十二碩一斗三升三合草九千<lb/>
九束零並不計臣今因令百姓自通田地落下兩縣蒿荒之<lb/>
外並據見定頃畆一例徴率自然兩縣巳減元額稅地請更<lb/>
不令三縣代納差科<lb/>
　　當州稅麻<lb/>
右當州從前稅麻地七十五頃六十七畒四壟每年計麻一<lb/>
<pb n="KR4c0068_SBCK_039-1b"/>
萬一千八百七十四兩充州司諸色公用臣昨因均配地稅<lb/>
尋檢三數十年兩稅文案只見逐年配率麻地並不言兩稅<lb/>
數内爲復數外旣無條敕可憑臣今一切放免不稅<lb/>
　　當州所徴斛斗草及地頭等錢畸零分數<lb/>
右從前所徴斛斗升合之外又有抄勺圭撮錢草即有分釐<lb/>
毫銖案牘交加不可勘筭人戸輸納元無畸零蹙數所成盡<lb/>
是姦吏欺沒臣今所徴斛斗並請成合草並請成分錢並請<lb/>
成文在百姓納數元無所加於官司簿書永絶姦詐其蹙數<lb/>
粟麥草等便充塡所欠職田等數其錢當州每畆元稅二十<lb/>
文三分六釐人戸元納二十一文整數臣今只收納二十一<lb/>
文内分釐零數將充職田脚錢二千六百餘貫便足更不分<lb/>
外攤徴回姦吏隱欺之贓除百姓重歛之困如此處置庶有<lb/>
利宜以前件謹具利宜如前逐縣兩稅元額頃畒并攤配職<lb/>
<pb n="KR4c0068_SBCK_039-2a"/>
田分數及蹙成文分合等錢草斛斗數謹具分析在前件狀<lb/>
如前伏以當州田地鹹鹵瘠薄兼帶山原通計十畆不敵京<lb/>
畿一二加以檢責年深貧富偏倂稅額巳定徴率轉難臣昨<lb/>
所奏累年逋懸其敝實由於此臣今並巳均融抽稅又免配<lb/>
佃職田閭里之間稍合蘇息伏縁請配職田地充百姓永業<lb/>
事須奉敕處分然冀永有遵憑伏望聖慈允臣所奏謹録奏<lb/>
聞伏聽敕㫖<lb/>
　　　　浙東論罷進海味狀<lb/>
浙江東道都團練觀察處置等使當管明州每年進淡菜一<lb/>
石五斗海蚶一石五斗<hi>每十里置遞夫二十四人</hi>
右件海味等起自元和四年每年每色令進五斗至元和九<lb/>
年因一縣令獻表上論準詔停進仍令所在勒回人夫當處<lb/>
放散至元和十五年伏奉聖㫖却令供進至今每年每色各<lb/>
<pb n="KR4c0068_SBCK_039-2b"/>
進一石五斗臣昨之任行至泗州巳見排比遞夫及到鎭詢<lb/>
問至十一月二十日方合起進每十里置遞夫二十四人明<lb/>
州去京四千餘里約計排夫九千六百餘人假如州縣只先<lb/>
期十日追集猶計用夫九萬六千餘功方得前件海味到京<lb/>
臣伏見元和十四年先皇帝特詔荆南令貢荔枝陛下即位<lb/>
後以其逺物勞人只令一度進送充獻景靈自此停進當時<lb/>
書之史䇿以爲美談去年江淮旱儉陛下又降德音令有司<lb/>
於旨條之内減省常貢斯皆陛下逺法堯舜近法太宗減膳<lb/>
䘏災愛人惜費之大德也况淡菜等味不登於俎豆名不載<lb/>
於方書海物鹹腥增痰損肺俗稱補益蓋是方言每年常役<lb/>
九萬餘人竊恐有乖陛下罷荔枝減常貢之盛意蓋守土之<lb/>
臣不敢備論之過也臣别受恩私合盡愚懇此事又是臣當<lb/>
道所進不敢不言如蒙聖慈特賜允許伏乞賜臣等手詔勒<lb/>
<pb n="KR4c0068_SBCK_039-3a"/>
停仍乞準元和九年敕旨宣下度支鹽鐵所在勒回實冀海<lb/>
隅蒼生同霑聖澤謹録奏聞伏候敕旨<lb/>
中書門下牒　牒浙東觀察使<lb/>
　　當道每年供進淡菜一石五斗<lb/>
　　海蚶一石五斗<lb/>
牒奉敕如聞浙東所進淡菜海蚶等道途稍逺勞役至多起<lb/>
今巳後並宜停進其今年合進者如巳發在路亦宜所在勒<lb/>
回牒至准敕故牒<lb/>
元氏長慶集卷第三十九<lb/>
<pb n="KR4c0068_SBCK_039-3b"/>
</p>
<p>
</p>
  </div>
</body>
</text>
</TEI>
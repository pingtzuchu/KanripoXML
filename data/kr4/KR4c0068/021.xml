<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_021-1a"/>
元氏長慶集卷第二十一<lb/>
　　律詩<lb/>
　　　酬樂天春見寄　酬樂天舟泊夜<lb/>
　　　酬樂天武關南　酬樂天見寄<lb/>
　　　酬樂天得稹所寄　和樂天㝷郭道士<lb/>
　　　酬樂天寄生衣　酬樂天得予詩<lb/>
　　　酬樂天見賀　酬樂天歎窮愁<lb/>
　　　酬樂天三月三日　酬樂天歎損傷<lb/>
　　　瘴塞　紅荆<lb/>
　　　黃草峽聽琴　書劒<lb/>
　　　内狀詩　别毅郎<lb/>
　　　自責　送公度<lb/>
　　　喜五兄至　杏花<lb/>
<pb n="KR4c0068_SBCK_021-1b"/>
　　　詠春風　贈别楊巨源<lb/>
　　　寄樂天　聽妻彈别鶴操<lb/>
　　　和王侍郎放牓後<lb/>
　　　　酬樂天春寄微之<lb/>
鸚心明黠雀幽蒙何事相將盡入籠君避海鯨驚浪裏我隨<lb/>
巴蟒瘴煙中千山塞路音書絕兩地知春曆日同一樹梅花<lb/>
數升酒醉㝷江岸哭東風<lb/>
　　　　酬樂天舟泊夜讀微之詩<lb/>
知君暗泊西江岸讀我閑詩欲到明今夜通州還不睡滿山<lb/>
風雨杜䳌聲<lb/>
　　　　酬樂天武關南見微之題山石榴花詩<lb/>
比因酬贈爲花時不爲君行不復知又更幾年還共到滿墻<lb/>
塵土兩篇詩<lb/>
<pb n="KR4c0068_SBCK_021-2a"/>
　　　　酬樂天見寄<lb/>
三千里外巴虵穴四十年來司馬官瘴色滿身治不盡瘡㾗<lb/>
刮骨洗應難常甘人向衰容薄獨訝君將舊眼看前日詩中<lb/>
高蓋字至今唇舌遍長安<lb/>
　　　　酬樂天得稹所寄紵絲布白輕庸製成衣服以詩<lb/>
　　　　報之<lb/>
湓城萬里隔巴庸紵薄綈輕共一封腰帶定知今瘦小衣衫<lb/>
難作逺裁縫唯愁書到炎凉變忽見詩來意緒濃春草緑茸<lb/>
雲色白想君騎馬好儀容<lb/>
　　　　和樂天㝷郭道士不遇<hi>昔常爲僧於荆州相别</hi>
昔年我見柸中渡今日人言鶴上逢兩虎定隨千歲鹿雙林<lb/>
添作幾株松方瞳應是新燒藥短脚知縁舊施春<hi>爲僧時先有脚疾</hi>
欲請僧繇逺相畫苦愁頻變本形容<lb/>
<pb n="KR4c0068_SBCK_021-2b"/>
　　　　酬樂天寄生衣<lb/>
秋茅處處流痎瘧夜鳥聲聲哭瘴雲羸骨不勝纎細物欲將<lb/>
文服却還君<lb/>
　　　　酬樂天得微之詩知通州事因成四首<lb/>
茅簷屋舎竹籬州虎怕偏蹄虵兩頭<hi>通州元和二年偏蹄虎害人比之白額兩頭虵</hi>
<hi>處處皆有之也</hi>暗蠱有時迷酒影浮塵向日似波流沙含水弩多傷<lb/>
骨田仰畬刀少用牛知得共君相見否近來魂夢轉悠悠<lb/>
平地才應一頃餘閣欄都大似巢居<hi>巴人多在山坡架木爲居自號閣欄頭也</hi>入<lb/>
衙官吏聲疑鳥下峽舟船腹似魚市井無錢論尺丈田疇付<lb/>
火罷耘鋤此中愁殺須甘分惟惜平生舊著書<hi>本句云努力安心過三考</hi>
<hi>巳曾愁殺李尚書又予病甚將平生所爲文自題云異日送白二十二郎也</hi>
哭鳥晝飛人少見倀魂夜嘯虎行多滿身沙虱無防處獨脚<lb/>
山魈不奈何甘受鬼神侵骨髓常憂岐路處風波南歌未有<lb/>
<pb n="KR4c0068_SBCK_021-3a"/>
東西分敢唱滄浪一字歌<hi>本句云時時三唱濯纓歌</hi>
荒蕪滿院不能鋤甑有塵埃圃乏蔬定覺身將囚一種未知<lb/>
生共死何如飢摇困尾䘮家狗熱暴枯鱗失水魚苦境萬般<lb/>
君莫問自憐方寸本來虗<lb/>
　　　　酬樂天聞李尚書拜相以詩見賀<lb/>
初因彈劾死東川又爲親情弄化權<hi>予爲監察御史劾奏故東川節度使嚴礪籍沒</hi>
<hi>衣冠等八十餘家由是操權者大怒分司東臺日又劾奏宰相親因縁遂貶江陵士曹耳</hi>百口共經三峽<lb/>
水一時重上兩漫天尚書入用雖旬月司馬銜冤巳十年若<lb/>
待更遭秋瘴後便愁平地有重泉<lb/>
　　　　酬樂天歎窮愁見寄<lb/>
病煎愁緒轉紛紛百里何由說向君老去心情隨日減逺來<lb/>
書信隔年聞三冬有電連春雨九月無霜盡火雲併與巴南<lb/>
終歲熱四時誰道各平分<lb/>
<pb n="KR4c0068_SBCK_021-3b"/>
　　　　酬樂天三月三日見寄<lb/>
常年此日花前醉今日花前病裏銷獨倚破簾閑悵望可憐<lb/>
虗度好春朝<lb/>
　　　　酬樂天歎損傷見寄<lb/>
前途何在轉忙忙漸老那能不自傷病爲怕風多睡月起因<lb/>
花藥暫扶牀函關氣索迷眞侣峽水波翻礙故郷唯有秋來<lb/>
兩行淚對君新贈逺詩章<lb/>
　　　　瘴塞<lb/>
瘴塞巴山哭鳥悲紅䊋少婦歛啼眉殷勤奉藥來相勸云是<lb/>
前年欲病時<lb/>
　　　　紅荆<lb/>
庭中栽得紅荆樹十月花開不待春直到孩提盡驚怪一家<lb/>
同是北來人<lb/>
<pb n="KR4c0068_SBCK_021-4a"/>
　　　　黃草峽聽柔之琴二首<lb/>
胡笳夜奏塞聲寒是我郷音聽漸難料得小來辛苦學又應<lb/>
知向峽中彈<lb/>
别鶴凄清覺露寒離聲漸咽命雛難憐君伴我涪州宿猶有<lb/>
心情徹夜彈<lb/>
　　　　書劒<lb/>
渝工劒刃皆歐冶巴吏書蹤盡子雲唯我心知有來處泊船<lb/>
黃草夜思君<lb/>
　　　　内狀詩寄楊白二貟外<hi>時知制誥</hi>
天門暗闢玉琤鍧晝送中樞曉禁清彤管内人書細膩金奩<lb/>
御印篆分明衝街不避將軍令跋勑兼題宰相名南省郎官<lb/>
誰待詔與君將向世間行<lb/>
　　　　别毅郎<hi>此後三首工部侍郎時詩</hi>
<pb n="KR4c0068_SBCK_021-4b"/>
爾爺只爲一杯酒此别那知死與生兒有何辜才七歲亦教<lb/>
兒作瘴江行<lb/>
愛惜爾爺唯有我我今顦顇望何人傷心自比籠中鶴翦盡<lb/>
翅翎愁到身<lb/>
　　　　自責<lb/>
犀帶金魚束紫袍不能將命報分毫他時得見牛常侍爲爾<lb/>
君前捧佩刀<lb/>
　　　　送公度之福建<hi>此後並同州刺史時作</hi>
棠隂猶在建溪磯此去那論是與非若見白頭須盡敬恐曾<lb/>
江岸識胡威<lb/>
　　　　喜五兄自泗州至<lb/>
眼中三十年來淚一望南雲一度垂慙愧臨淮李常侍逺教<lb/>
形影暫相隨<lb/>
<pb n="KR4c0068_SBCK_021-5a"/>
　　　　杏花<lb/>
常年岀入右銀臺毎怪春光例早回慙愧杏園行在景同州<lb/>
園裏也先開<lb/>
　　　　第三歲日詠春風慿楊貟外寄長安栁<lb/>
三日春風巳有情拂人頭面稍憐輕殷勤爲報長安栁莫惜<lb/>
枝條動軟聲<lb/>
　　　　贈别楊貟外巨源<lb/>
憶昔西河縣下時青衫顦顇宦名卑揄揚陶令縁求酒結託<lb/>
蕭娘只在詩朱紫衣裳浮世重蒼黃歲序長年悲白頭後㑹<lb/>
知何日一盞煩君不用辭<lb/>
　　　　寄樂天二首<lb/>
榮辱升沉影與身世情誰是舊雷陳唯應鮑叔猶憐我自保<lb/>
曾參不殺人山入白樓沙苑暮潮生滄海野塘春老逢佳景<lb/>
<pb n="KR4c0068_SBCK_021-5b"/>
唯惆悵兩地各傷何限神<lb/>
論才賦命不相干鳳有文章雉有冠羸骨欲銷猶被刻瘡㾗<lb/>
未沒又遭彈劒頭巳折藏須蓋丁字雖剛屈莫難休學州前<lb/>
羅刹石一生身敵海波瀾<lb/>
　　　　聽妻彈别鶴操<lb/>
别鶴聲聲怨夜絃聞君此奏欲澘然啇瞿五十知無子便付<lb/>
琴書與仲宣<lb/>
　　　　和王侍郎酬廣宣上人觀放牓後相賀<lb/>
渥洼徒自有權竒伯樂書名世始知竟走墻前稀得雋高縣<lb/>
日下表無私都中𥿄貴流傳後海外金填姓字時珍重劉繇<lb/>
因首薦<hi>進士李景述以同判解頭及第</hi>爲君送和碧雲詩<lb/>
元氏長慶集卷第二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_018-1a"/>
元氏長慶集卷第十八<lb/>
　　律詩<lb/>
　　　陪諸公游通德湖　送友封<lb/>
　　　放言　酬劉二十八贈石枕<lb/>
　　　和嚴司空重陽日　送王十一游剡中<lb/>
　　　重送友封　送致用<lb/>
　　　靜勝寺　書樂天𥿄<lb/>
　　　酬孝甫　和樂天招蔚章<lb/>
　　　折花贈行　寄劉頗<lb/>
　　　過王十一館　送孫勝<lb/>
　　　游三寺　逺望<lb/>
　　　㝷李校書　襄陽樓<lb/>
　　　游碧澗寺　和竇容州<lb/>
<pb n="KR4c0068_SBCK_018-1b"/>
　　　盧頭陁　醉别<lb/>
　　　　陪諸公游故江西韋大夫通德湖舊居有感題四<lb/>
　　　　韻兼呈李六侍御即韋大夫舊寮也<lb/>
高墉行馬接通湖巨壑藏舟感大夫塵壁暗埋悲舊札風簾<lb/>
吹斷落殘珠煙波漾日侵隤岸狐兎奔叢拂坐隅唯有滿園<lb/>
桃李下膺門偏拜阮元瑜<lb/>
　　　　送友封二首<hi>黔府竇鞏字友封</hi>
桃葉成隂鷰引雛南風吹浪颭檣烏瘴雲拂地黃梅雨明月<lb/>
滿帆青草湖迢遞旅魂歸去逺顚狂酒興病來孤知君兄弟<lb/>
憐詩句遍爲姑將惱大巫<lb/>
惠和坊裏當時别豈料江陵送上船鵬翼張風期萬里馬頭<lb/>
無角巳三年甘將泥尾隨龜後尚有雲心在鶴前若見中丞<lb/>
忽相問爲言腰折氣衝天<lb/>
<pb n="KR4c0068_SBCK_018-2a"/>
　　　　放言五首<lb/>
近來逢酒便高歌醉舞詩狂漸欲魔五斗解酲猶恨少十分<lb/>
飛盞未嫌多眼前讐敵都休問身外功名一任他死是老閒<lb/>
生也得擬將何事柰吾何<lb/>
莫將心事厭長沙雲到何方不是家酒熟餔糟學漁父飯來<lb/>
開口似神鵶竹枝待鳳千莖直柳樹迎風一向斜總被天公<lb/>
霑雨露等頭成長盡生涯<lb/>
霆轟電烻數聲頻不柰狂夫不藉身縱使被雷燒作燼寧殊<lb/>
埋骨颺爲塵得成胡蝶㝷花樹儻化江魚棹錦鱗必若乖龍<lb/>
在諸處何須驚動自來人<lb/>
安得心源處處安何勞終日望林巒玉英惟向火中冷蓮葉<lb/>
元來水上乾寗戚飯牛圖底事陸通歌鳳也無端孫登不語<lb/>
啓期樂各自當情各自歡<lb/>
<pb n="KR4c0068_SBCK_018-2b"/>
三十年來世上行也曾狂走趂浮名兩迴左降須知命數度<lb/>
登朝何處榮乞我杯中松葉滿遮渠肘上柳枝生他時定葬<lb/>
燒缸地賣與人家得酒盛<lb/>
　　　　劉二十八以文石枕見贈仍題絶句以將厚意因<lb/>
　　　　持壁州鞭酬謝兼廣爲四韻<lb/>
枕截文瓊珠綴篇野人酬贈壁州鞭用長時節君須策泥醉<lb/>
風雲我要眠歌眄彩霞臨藥竈執陪仙仗引鑪煙張騫却上<lb/>
知何日隨㑹歸期在此年<lb/>
　　　　奉和嚴司空重陽日同崔常侍崔郎中及諸公登<lb/>
　　　　龍山落㡌臺佳宴<lb/>
謝公秋思眇天涯蠟屐登高爲菊花貴重近臣光綺席笑憐<lb/>
從事落烏紗茰房暗綻紅珠朶茗授寒供白露芽詠碎龍山<lb/>
歸去號馬奔流電妓奔車<lb/>
<pb n="KR4c0068_SBCK_018-3a"/>
　　　　送王十一郎游剡中<lb/>
越州都在浙河灣塵土消沉景象閑百里油盆鏡湖水干峯<lb/>
鈿朶會稽山軍城樓閣隨高下禹廟煙霞自徃還想得玉郎<lb/>
乗畫舸幾回明月墜雲間<lb/>
　　　　送友封<lb/>
輕風略略柳欣欣晴色空濛逺似塵斗柄未回猶帶閏江㾗<lb/>
潜上巳生春蘭成宅裏㝷枯樹宋玉亭前别故人心斷洛陽<lb/>
三兩處窈娘提抱古天津<lb/>
　　　　送致用<lb/>
淚霑雙袖血成文不爲悲身爲别君望鶴眼穿期海外待烏<lb/>
頭白老江濆遥看逆浪愁飜雪漸失征帆錯認雲欲識九回<lb/>
腸斷處潯陽流水九條分<lb/>
　　　　早春登龍山靜勝寺時非休澣司空特許是行因<lb/>
<pb n="KR4c0068_SBCK_018-3b"/>
　　　　贈幕中諸公<lb/>
謝傅知憐景氣新許㝷高寺望江春龍文逺水吞平岸羊角<lb/>
輕風旋細塵山茗粉含鷹觜嫰海榴紅綻錦窠匀歸來笑問<lb/>
諸從事占得閑行有幾人<lb/>
　　　　書樂天𥿄<lb/>
金鑾殿裏書殘𥿄乞與荆州元判司不忍拈將等閑用半封<lb/>
京信半題詩<lb/>
　　　　酬孝甫見贈十首<hi>各酬本意次用舊韻</hi>
宋玉秋來續楚詞隂鏗官漫足閑詩親情書札相安慰多道<lb/>
蕭何作判司<lb/>
杜甫天材頗絕倫毎㝷詩卷似情親憐渠直道當時語不着<lb/>
心源傍古人<lb/>
十歲荒狂任博徒挼莎五木擲梟盧野詩良輔偏憐假長借<lb/>
<pb n="KR4c0068_SBCK_018-4a"/>
金鞍迓酒胡<lb/>
曾經綽立侍丹墀綻蘂宫花拂面枝雉尾扇開朝日出柘黃<lb/>
衫對碧霄垂<lb/>
一自低心翰墨場箭靫抛盡負書囊近來兼愛休糧藥栢葉<lb/>
紗羅雜豆黃<lb/>
莫笑風塵滿病顔此生元在有無間卷舒蓮葉終難濕去住<lb/>
雲心一種閑<lb/>
無事抛棊侵虎口幾時開眼復聮行終須殺盡縁邉敵四面<lb/>
通同掩太荒<lb/>
原憲甘貧毎自開子春傷足少人哀巷南唯有陳居士時學<lb/>
文殊一問來<lb/>
毎識閑人如未識與君相識便相憐經旬不解來過宿忍見<lb/>
空牀夜夜眠<lb/>
<pb n="KR4c0068_SBCK_018-4b"/>
開拆新詩展大璆明珠炫轉玉音浮酬君十首三更坐減却<lb/>
常時半夜愁<lb/>
　　　　和樂天招錢蔚章看山絕句<lb/>
碧落招邀閑曠望黃金城外玉方壷人間還有大江海萬里<lb/>
煙波天上無<lb/>
　　　　折枝花贈行<lb/>
櫻桃花下送君時一寸春心逐折枝别後相思最多處千株<lb/>
萬片遶林垂<lb/>
　　　　寄劉頗二首<lb/>
平生嗜酒顚狂甚不許諸公占丈夫唯愛劉君一片膽近來<lb/>
還敢似人無<lb/>
前年碣石煙塵起共看官軍過洛城無限公卿因戰得與君<lb/>
依舊緑衫行<lb/>
<pb n="KR4c0068_SBCK_018-5a"/>
　　　　晨起送使病不行因過王十一館居二首<lb/>
自笑今朝誤夙興逢他御史瘧相仍過君末起房門掩深映<lb/>
寒䆫一盞燈<lb/>
密宇深房小火爐飯香魚熟近中厨野人愛靜仍耽寢自問<lb/>
黃昬肯去無<lb/>
　　　　送孫勝<lb/>
桐花暗淡柳惺愡池帶輕波柳帶風今日與君臨水别可憐<lb/>
春盡宋亭中<lb/>
　　　　遊三寺回呈上府主嚴司空時因㝷寺道出當陽<lb/>
　　　　縣奉命覆視縣囚牽於游衍不暇詳究故以詩自<lb/>
　　　　誚爾<lb/>
謝公恣縱顚狂掾觸處閑行許自由舉板支頥對山色當筵<lb/>
吹帽落臺頭貪縁稽首他方佛無暇精心滿縣囚莫責㝷常<lb/>
<pb n="KR4c0068_SBCK_018-5b"/>
吐茵吏書囊赤白報君侯<lb/>
　　　　逺望<lb/>
滿眼傷心冬景和一山紅樹寺邊多仲宣無限思郷淚漳水<lb/>
東流碧玉波<lb/>
　　　　早春㝷李校書<lb/>
𣢾𣢾春風澹澹雲柳枝低作翠櫳裙梅含雞舌兼紅氣江弄<lb/>
瓊花散緑紋帶霧山鸎啼尚小穿沙蘆筍葉纔分今朝何事<lb/>
偏相覔撩亂芳情最是君<lb/>
　　　　過襄陽樓呈上府主嚴司空樓在江陵節度使宅<lb/>
　　　　北隅<lb/>
襄陽樓下樹隂成荷葉如錢水面平拂水柳花千萬點隔林<lb/>
鸎舌兩三聲有時水畔看雲立毎日樓前信馬行早晚暫教<lb/>
王粲上庾公應待月分明<lb/>
<pb n="KR4c0068_SBCK_018-6a"/>
　　　　八月六日與僧如展前松滋主簿韋戴同游碧澗<lb/>
　　　　寺賦得扉字韻寺臨蜀江内有碧澗穿注兩廊又<lb/>
　　　　有龍女洞能興雲雨詩中噴字以平聲韻<lb/>
空闊長江礙鐡圍高低行樹倚巖扉穿廊玉澗噴紅旭踴塔<lb/>
金輪拆翠微草引風輕馴虎睡洞驅雲入毒龍歸佗生莫忘<lb/>
靈山别滿壁人名後㑹稀<lb/>
　　　　奉和竇容州<lb/>
明公莫訝容州逺一路瀟湘景氣濃班竹初成二妃廟碧蓮<lb/>
遥聳九疑峯禁林聞道長傾鳳池水那能久滯龍自歎風波<lb/>
去無極不知何日又相逢<lb/>
　　　　盧頭陁詩<hi>并序</hi>
道泉頭陁字源一姓盧氏本名士衍弟曰起郎士玟則官閥<lb/>
可知也少力學善記憶戡解職仕不三十餘歷八諸侯府皆<lb/>
<pb n="KR4c0068_SBCK_018-6b"/>
掌劇事性強邁不録幽瑣爲吏所搆摘官建州無何有異人<lb/>
密授心契冥失所在盧氏旣爲大門族兄弟且賢豪惶駭求<lb/>
索無所得胤子某積歲窮盡荒僻一夕於衡山佛舍衆頭陁<lb/>
中燈下識之號叫泣血無所顧然而先是衆以爲姜頭陁自<lb/>
是知其爲盧頭陁矣邇後徃來湘潭間不常次舍秪以衡山<lb/>
爲詣極元和九年張中丞領潭之歲予拜張公於潭適上人<lb/>
在焉即日詣所舍東寺一見蒙念不礙小劣盡得本末其事<lb/>
列而序之仍以四韻七言爲贈爾<lb/>
盧師深話出家由剃盡心花始剃頭馬哭青山别車匿鵲飛<lb/>
螺髻見羅睺還來舊日經過處似隔前身夢寐游爲向八龍<lb/>
兄弟說他生縁㑹此生休<lb/>
　　　　醉别盧頭陁<lb/>
醉迷狂象别吾師夢覺觀空始自悲盡日笙歌人散後滿江<lb/>
<pb n="KR4c0068_SBCK_018-7a"/>
風雨獨醒時心超幾地行無處雲到何天住有期頓見佛光<lb/>
身上出巳蒙衣内綴摩尼<lb/>
元氏長慶集卷第十八<lb/>
<pb n="KR4c0068_SBCK_018-7b"/>
</p>
<p>
</p>
  </div>
</body>
</text>
</TEI>
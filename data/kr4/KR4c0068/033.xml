<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_033-1a"/>
元氏長慶集卷第三十三<lb/>
　　表<lb/>
　　　論追制表　論諫職表<lb/>
　　　論討賊表　論西戎表<lb/>
　　　同州刺史謝上表　賀汴州誅李岕表<lb/>
　　　　論追制表<lb/>
臣聞令之必行於下者信也令苟不信患莫大焉今陛下𥘉<lb/>
臨㝢内務切黎元至於牧守字人之官所宜詳擇苟未得人<lb/>
不當虗授苟或任使不可屢遷臣竊見近除寧州刺史論傪<lb/>
䖍州刺史高弘本通州刺史豆盧靖曾不渉旬並巳追制又<lb/>
以杜兼爲蘇州刺史行未半途復改郎署臣不知誰請於陛<lb/>
下而授之誰請於陛下而追之追之是則授之非授之是則<lb/>
追之非以非爲是者罰必加然後人不敢輕其舉以是爲非<lb/>
<pb n="KR4c0068_SBCK_033-1b"/>
者罪必及然後下不敢用其私此先王所以不令而人從不<lb/>
言而人信豈異事哉率是道也今陛下如綸之令朝降反汗<lb/>
之詔夕施紛紛紜紜無所歸咎臣竊恐陛下之令未能取信<lb/>
於朝廷而况於取信天下乎臣伏願陛下徴舉者之詞察追<lb/>
者之請若舉者之詞直則請而追之者不得無過若追之者<lb/>
理勝則舉而授之者不得無辜賞罰是非所宜明當况陛下<lb/>
肇臨黎庶教化惟新誥令之間四方所仰小有得失天下必<lb/>
聞臣實庸愚謬居諫列職當言責不敢偷安苟有所禆萬死<lb/>
無恨無任愚迫懇𣢾之至<lb/>
　　　　論諫職表<lb/>
臣聞先王之制禄也居其位而不行其職者誅是以上無虗<lb/>
授下不隱情臣竊觀今之備位素餐不行其職者莫過於臣<lb/>
輩臣聞太宗文皇帝時王珪魏徴爲諫官文皇雖宴游寢食<lb/>
<pb n="KR4c0068_SBCK_033-2a"/>
之間王魏實在其所用至於文皇發一言則王魏善之而後<lb/>
出舉一事則王魏慮之而後行以文皇之明合王魏之智是<lb/>
以舉無遺事言有典常文皇猶以爲視聽之未廣也因命三<lb/>
品已上入議軍國大政必遣諫官一貟隨入以叅驗之當是<lb/>
之時司股肱耳目之任者有君臣之義焉有父子之恩焉有<lb/>
朋友之歡焉是以否無不替可無不行不四三年而天下大<lb/>
理蠻夷君長帶刀入侍者不可勝計豈干戈征伐之所致乎<lb/>
蓋擁蔽之患銷而幽逺之情逹也若此然後可以稱天子之<lb/>
諍臣矣近之司諫諍者則不然大不得備召見次不得叅時<lb/>
政排行就列纍纍而已且臣聞之諫官之職曰左右前後拾<lb/>
遺𥙷闕大則廷議小則上封近年巳來正衙不奏事庶官罷<lb/>
廵對若此則不見遺闕𥙷拾何階不得敷陳廷議安設其所<lb/>
謂舉諫職者唯獨誥令有不便除授有不當則奏一封執一<lb/>
<pb n="KR4c0068_SBCK_033-2b"/>
見而巳以臣思之君臣之際論列是非諷諭於未形籌畫於<lb/>
至密尚不能回至尊之盛意備讒慝之巧言而况於旣行之<lb/>
誥令巳命之除授然後奏一對執一見思欲收絲綸之詔迴<lb/>
日月之光信無禆於萬一矣至使凡今之人以上封進計爲<lb/>
妄動拾遺𥙷闕爲冗貟以此稱供奉官與王珪魏徴爲等列<lb/>
臣雖至愚能不自媿且陛下若以爲臣等無所禆𥙷不足叅<lb/>
侍從固不當假以名器立之於朝苟以爲務廣聦明稍關理<lb/>
道又不當屏弃踈賤之使至於此伏願陛下許臣於延英候<lb/>
對召臣一見賜以温顔使臣得盡愚懇之誠備陳諫官之職<lb/>
苟或言有可採得禆陛下萬分之一是臣千載之一時也如<lb/>
或言不詣理塵黷聖聦則臣自寘刑書以謝謬官之罪亦臣<lb/>
之所以甘心也無任懇𣢾發憤効職忘軀之至謹詣東上閤<lb/>
門奉表以聞<lb/>
<pb n="KR4c0068_SBCK_033-3a"/>
　　　　論討賊表<lb/>
臣伏見賊闢有不庭之罪陛下尚覆露以待之此誠陛下罪<lb/>
巳泣事之仁也微臣何足以識之哉然臣聞之天之所以爲<lb/>
天者以其能化物也物之性不一故天之道有和煦震曜之<lb/>
異焉始其生也動之以幽伏𬒳之以春陽扇之以仁風潤之<lb/>
以膏雨則百果草木之柔者順者油然而生矣及夫勾曲角<lb/>
觡堅本頑心凝者滯者幽者蟄者扇之以和煦而不出潤之<lb/>
以膏雨而不滋則必迅之以雷霆曜之以威赫然後頑滯之<lb/>
心改幽蟄之氣宣豈天之道仁於彼而厲於此乎化與不化<lb/>
之異也是以蚩尤之亂作黃帝鑄五兵以殺絶之共工之行<lb/>
惡虞舜掲五刑以放死之豈不欲夢華胥舞干羽而躋之於<lb/>
仁壽哉蓋不可化也及夫舞干而適至因壘而來歸此又物<lb/>
之可化者也豈黃帝虞舜文王之德有優劣哉蓋蚩尤共工<lb/>
<pb n="KR4c0068_SBCK_033-3b"/>
苗人崇人罪有深淺也今陛下法天之德與物爲春凡在生<lb/>
成孰不柔茂而蕞爾微醜天將弃之寘蟊賊於其心假螻蟻<lb/>
以爲聚忠臣孝子思得食其肉而快其心久矣陛下猶聳之<lb/>
以名爵導之以訓誥崇之以寵章而不至假之以旄鉞而益<lb/>
驕戕賊我忠貞損汚我仁義人人不勝其憤有司不忍其威<lb/>
是以違陛下匿瑕含垢之仁順皇天震曜殺戮之用此誠天<lb/>
下人人快憤激忠之日也陛下猶思因壘以降之舞干以化<lb/>
之善則善矣其如天下之憤何其如天下之憤何臣願陛下<lb/>
可有司之奏法皇天之威與公卿大臣議斬叛弔人之師以<lb/>
快天下人人之憤實天下幸甚微臣無任懇悃嫉惡之至<lb/>
　　　　論西戎表<lb/>
蒙恩顧問竊見陛下患戎之意深矣自貞元以來國家所以<lb/>
甘億兆之費於塞下蓋以犬戎有侵䡍之患而邉人思守禦<lb/>
<pb n="KR4c0068_SBCK_033-4a"/>
之利也然而河湟之地日削田萊之業日空塞下之人日亡<lb/>
戎狄之心日熾若此非他不得備之之術也且臣聞之君之<lb/>
命帥帥之命將將之使卒猶心之使臂臂之使指然後敵可<lb/>
擒而軍可制也今之屯戎者則不然衆其城堡異其師長獲<lb/>
一馬則圖功虜一戎則告捷至於屠縣道掠萬人則曰力弱<lb/>
不足以應敵援寡不足以摧凶苟謹閑繕完不失其守者則<lb/>
朝廷議賞之不給又孰肯摧鋒刃冒殊死而出入於係虜哉<lb/>
此又非他衆分力散而責師之刑無所加也而又加之以爲<lb/>
農者不教戰屯聚者不兼農㓂至則卒伍𬒳甲而乗城野人<lb/>
空拳以應敵此又耕戰之術不修而屯聚之方太逸也今夫<lb/>
邠岐汧隴之地皆后稷公劉之所理也士宜植物人務稼穡<lb/>
陛下誠能使本道節制廣於荒隙大建屯田塞下諸軍除使<lb/>
令守防之外一切出之於野限人名田復其租入然後因其<lb/>
<pb n="KR4c0068_SBCK_033-4b"/>
阡陌制之閭井因其卒伍樹之師長固其塍塹以備不虞犬<lb/>
戎適至則有連阡接畛之兵戎騎纔歸則復耰鋤穫耨之事<lb/>
若此則曩時之聚食者盡歸之於服勤之農矣前此之係虜<lb/>
者盡化爲守禦之兵矣三五年間塞下有相因之粟邉人無<lb/>
侵䡍之虞陛下又蕫之以良師威之以必刑則彼瑣瑣之戎<lb/>
陛下將署其君長征其牛羊奴虜以擒之可也螻蟻以攘之<lb/>
可也又何必詢王恢使蘇武用眺錯訪婁敬而後復河湟稱<lb/>
即叙哉此備戎之大略也方今猶有急於此者臣敢冒昧殊<lb/>
死而言之臣聞善奕棊者將刧其棊必固其羸是以敵可殺<lb/>
而地不危今庸蜀有大吠之驚南蠻絶貢誠之路陛下又輟<lb/>
邉將以統問罪之師脫或蜂蠆相完尚稽天討兵連不解綿<lb/>
夏渉秋則大戎乗舋啓心之日也陛下其圖之臣無任懇欵<lb/>
憂邉之至<lb/>
<pb n="KR4c0068_SBCK_033-5a"/>
　　　　同州刺史謝上表<lb/>
臣罪重責輕憂惶失據慮爲臺府迫逐不敢徘徊闕庭便自<lb/>
朝堂匍匐進發謹以今月九日到州上訖臣某辜負聖朝辱<lb/>
累恩奬便合自求死所豈宜尚忝官榮誠恐誠慙死罪死罪<lb/>
臣八嵗喪父家貧無業母兄乞丏以供資養衣不布體食不<lb/>
充腸㓜學之年不蒙師訓因感隣里兒稚有父兄爲開學校<lb/>
涕咽發憤願知詩書慈母哀臣親爲教授年十有五得明經<lb/>
出身自是苦心爲文夙夜強學年二十四登乙科授校書郎<lb/>
年二十八蒙制舉首選授左拾遺始自爲學至於升朝無朋<lb/>
友爲臣吹噓無親黨爲臣援庇莫非苦巳實不因人獨立成<lb/>
性遂無交結任拾遺日屢陳時政蒙先皇帝召問延英旋爲<lb/>
宰相所憎貶臣河南縣尉及爲監察御史又不敢規避專心<lb/>
糾繩復爲宰相怒臣不庇親黨因以他事貶臣江陵判司廢<lb/>
<pb n="KR4c0068_SBCK_033-5b"/>
弃十年分死溝瀆元和十四年憲宗皇帝開釋有罪始授臣<lb/>
膳部貟外郎與臣同省署者多是臣初登朝時舉人任卿相<lb/>
者半是臣同諫院時遺闕愚臣旣不能低心曲就輩流亦以<lb/>
望風怒臣不料陛下天聽過卑知臣薄藝朱書授臣制誥延<lb/>
英召臣賜緋宰相惡臣不出其門由是百計侵毀陛下察臣<lb/>
無罪寵奬逾深召臣面授舍人遣充承㫖學士金章紫服光<lb/>
飾陋軀生人之榮臣亦至矣然臣益遭誹謗日夜憂危唯陛<lb/>
下聖鑒照臨彌加保任竟排群議擢備台司臣忝有肺肝豈<lb/>
並尋常宰相况當行營退散之後牛元翼未出之間毎聞陛<lb/>
下軫念之言微臣恨不身先士卒所以問計䇿遣干友朋等<lb/>
救解深州蓋欲上副聖情豈是别懐他意不料姦人疑臣殺<lb/>
害裴度妄有告論塵黷聖聦愧羞天地臣本待辨明亦了便<lb/>
擬殺身謝責豈料聖慈尚在薄貶同州雖違咫尺之顔不逺<lb/>
<pb n="KR4c0068_SBCK_033-6a"/>
郊畿之境伏料必是宸衷獨斷乞臣此官若遣他人商量乍<lb/>
可與臣逺處藩鎭豈肯遣臣俯近闕庭臣所恨今月三日尚<lb/>
蒙召對延英此時不解泣血仰辭天顔便至今日竄逐臣自<lb/>
離京國目斷魂銷毎至五更朝謁之時臣實制淚不得若餘<lb/>
生未死他時萬一歸還不敢更望得見天顔但得再聞京城<lb/>
鍾鼓之音臣雖黃土覆面無恨九原臣某無任自恨自慙攀<lb/>
戀聖慈之至然臣一日未死亦合有所陳論或聞党項小有<lb/>
動揺臣今謹具手䟽陳奏伏望恕臣死罪特留聖覽臣此表<lb/>
并臣手䟽並請留中不出<hi>手䟽今在論邊事卷</hi>謹遣某官某乙奉表謝<lb/>
罪以聞<lb/>
　　　　賀汴州誅李岕表<lb/>
臣某言伏見逆賊李岕巳就誅夷韓充入汴州訖一方旣定<lb/>
率土無虞凡在臣僚實增欣抃臣某<hi>中賀</hi>伏以汴州抱吳楚<lb/>
<pb n="KR4c0068_SBCK_033-6b"/>
之津梁據咽喉之要地將驕卒悍易動難安急攻則越逸是<lb/>
憂緩取則遷延易變自非陛下盡排群議獨斷宸衷外委將<lb/>
臣内敷睿筭風行號令天助機謀則何以斬此鯨鯢破茲梟<lb/>
鏡臣摧凶志切授國恩深仰荷威靈倍萬常品限以符守不<lb/>
敢稱慶闕庭無任踴躍屏營之至<lb/>
元氏長慶集卷第三十三<lb/>
</p>
<p>
</p>
  </div>
</body>
</text>
</TEI>
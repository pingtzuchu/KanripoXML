<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_022-1a"/>
元氏長慶集卷第二十二<lb/>
　　律詩<lb/>
　　　酬樂天喜鄰郡　再酬<lb/>
　　　贈樂天　重贈<lb/>
　　　西陵晚眺　以州宅誇樂天<lb/>
　　　重誇州宅景色　酬樂天<lb/>
　　　寄樂天　戲贈樂天<lb/>
　　　重酬樂天　再酬復言<lb/>
　　　整比舊詩寄樂天　酬樂天餘思<lb/>
　　　寄樂天　酬樂天雪中<lb/>
　　　和樂天早春　郡齋感懷<lb/>
　　　代郡齋神荅樂天　酬樂天寄别<lb/>
　　　和樂天東樓　餘杭周從事<lb/>
<pb n="KR4c0068_SBCK_022-1b"/>
　　　寄浙西李大夫　初除浙東<lb/>
　　　爲樂天勘詩　長慶曆尾<lb/>
　　　　酬樂天喜鄰郡<hi>此後並越州酬和並各次用本韻</hi>
蹇驢瘦馬塵中伴紫綬朱衣夢裏身符竹偶因成對岸文章<lb/>
虗被配爲鄰湖飜白浪常看雪火照紅䊋不待春老大那能<lb/>
更爭競任君投募醉郷人<lb/>
　　　　再酬復言和前篇<lb/>
經過二郡逢賢牧聚集諸郎宴老身清夜漫勞紅燭㑹白頭<lb/>
非是翠娥鄰曾攜酒伴無端宿自入朝行便别春潦倒微之<lb/>
從不占未知公議道何人<lb/>
　　　　贈樂天<lb/>
莫言鄰境易經過彼此分符欲柰何垂老相逢漸難别白頭<lb/>
期限各無多<lb/>
<pb n="KR4c0068_SBCK_022-2a"/>
　　　　重贈<hi>樂人高玲瓏能歌歌予數十詩</hi>
休遣玲瓏唱我詩我詩多是别君詞明朝又向江頭别月落<lb/>
潮平是去時<lb/>
　　　　别後西陵晚眺<lb/>
晚日未抛詩筆硯夕陽空望郡樓臺與君後㑹知何日不似<lb/>
潮頭暮却廻<lb/>
　　　　以州宅夸於樂天<lb/>
州城逈遶拂雲堆鏡水稽山滿眼來四面常時對屏障一家<lb/>
終日在樓臺星河似向簷前落皷角驚從地底廻我是玉皇<lb/>
香按吏謫居猶得住蓬萊<lb/>
　　　　重夸州宅旦暮景色兼酬前篇末句<lb/>
仙都難盡亦難書暫合登臨不合居繞郭煙嵐新雨後滿山<lb/>
樓閣上燈初人聲曉動千門闢湖色宵涵萬象虚爲問西州<lb/>
<pb n="KR4c0068_SBCK_022-2b"/>
西刹岸濤頭衝突近何如<lb/>
　　　　酬樂天吟張貟外詩見寄因思上京毎與樂天於<lb/>
　　　　居敬兄升平里詠張新詩<lb/>
樂天書内重封到居敬堂前共讀時四友一爲泉路客三人<lb/>
兩詠浙江詩别無逺近皆難見老減心情自各知盃酒與它<lb/>
年少隔不相酬贈欲何之<lb/>
　　　　寄樂天<lb/>
閑夜思君坐到明追尋徃事倍傷情同登科後心相合初得<lb/>
官時髭未生二十年來諳世路三千里外老江城猶應更有<lb/>
前途在知向人間何處行<lb/>
　　　　戲贈樂天復言<lb/>
樂事難逢歲易徂白頭光景莫令孤弄濤船更曾觀否望市<lb/>
<hi>望市樓蘇之勝地世</hi>樓還有會無眼力少將㝷按牘心情且強擲梟盧<lb/>
<pb n="KR4c0068_SBCK_022-3a"/>
孫園虎寺隨宜看不必遥遥羡鏡湖<lb/>
　　　　重酬樂天<lb/>
紅塵擾擾日西徂我興雲心兩共孤暫出已遭千騎擁故交<lb/>
求見一人無百篇書判從饒白八采詩章未伏盧最笑近來<lb/>
黃叔度自投名刺占陂湖<lb/>
　　　　再酬復言<lb/>
繞郭笙歌夜景徂稽山逈帶月輪孤休文欲詠心應破道子<lb/>
雖來畫得無顧我小才同培塿知君險鬭敵都盧不然豈有<lb/>
姑蘇郡擬着陂塘比鏡湖<lb/>
　　　　郡務稍簡因得整比舊詩并連綴焚削封章繁委<lb/>
　　　　篋笥僅逾百軸偶成自歎因寄樂天<lb/>
近來章奏小年詩一種成空盡可悲書得眼昏朱似碧用來<lb/>
心破髪如絲催身易老縁多事報主深恩在幾時天遣兩家<lb/>
<pb n="KR4c0068_SBCK_022-3b"/>
無嗣子欲將文集與它誰<lb/>
　　　　酬樂天餘思不盡加爲六韻之作<lb/>
律吕同聲我爾身文章君是一伶倫衆推賈誼爲才子帝喜<lb/>
相如作侍臣<hi>樂天先有秦中吟及百節判皆爲書肆市賈題其卷云白才子文章又樂天知制誥詞云覽其</hi>
<hi>詞賦喜與相如並處一時</hi>次韻千言曾報荅<hi>樂天曾寄予千字律詩數首予皆次用本韻酬和後來遂</hi>
<hi>以成風耳</hi>直詞三道共經綸<hi>樂天與予同應制科並求前輩功直詞策以盡經邦之術其事巳具之字</hi>
<hi>詩謹中爾</hi>元詩駮雜眞難辨<hi>後輩好僞作予詩傳流諸處自到㑹稽巳有人寫宫詞百篇及雜詩兩卷</hi>
<hi>皆云是予所撰及手勘驗無一篇是者</hi>白樸流傳用轉新<hi>樂天於翰林中書取書詔批荅詞等撰爲</hi>
<hi>程式禁中號日白樸毎有新入學士求訪寳重過於六典也</hi>蔡女圖書雖在口<hi>蔡琰口誦家書四百</hi>
<hi>餘篇</hi>于公門戶豈生塵<hi>樂天常贈予詩云其心如肺石動必逹窮民東川八十家冤憤一言申因感無</hi>
<hi>兒之歎故予自有此句</hi>商瞿未老猶希冀莫把籝金便付人<lb/>
　　　　寄樂天<lb/>
莫嗟虗老海壖西天下風光數㑹稽靈汜橋前百里鏡石帆<lb/>
<pb n="KR4c0068_SBCK_022-4a"/>
山[山*弇]五雲溪冰銷田地蘆錐短春入枝條柳眼低安得故人<lb/>
生羽翼飛來相伴醉如泥<lb/>
　　　　酬樂天雪中見寄<lb/>
知君夜聽風蕭索曉望林亭雪半糊撼落不教封柳眼掃來<lb/>
偏盡附梅株𫾣扶密竹枝猶亞煦暖寒禽氣漸蘇坐覺湖聲<lb/>
迷逺浪回驚雲路在常途錢塘湖上蘋先合梳洗樓前粉暗<lb/>
鋪石立玉童披鶴氅臺施瑶席換龍鬚滿空飛舞應爲瑞寡<lb/>
和高歌只自娛莫遣擁簾傷思婦且將盈尺慰農夫稱觴彼<lb/>
此情何異對景東西事有殊鏡水遶山山盡白琉璃雲毋世<lb/>
間無<lb/>
　　　　和樂天早春見寄<lb/>
雨香雲澹覺微和誰送春聲入棹歌萱近北堂穿土早柳偏<lb/>
東面受風多湖添水劑消殘雪江送潮頭湧漫波同受新年<lb/>
<pb n="KR4c0068_SBCK_022-4b"/>
不同賞無由縮地欲如何<lb/>
　　　　酬復言長慶四年元日郡齋感懷見寄<lb/>
臘盡殘銷春又歸逢新别故欲沾衣自驚身上添年幾休繫<lb/>
心中小是非富貴祝來何所遂聦明鞭得轉無機<hi>祝富貴鞭聦明皆正</hi>
<hi>旦童稚俗法</hi>羞看稚子先拈酒悵望平生舊採薇去日漸加餘日<lb/>
少賀人雖閙故人稀椒花麗句閑重檢艾髪衰容惜寸輝苦<lb/>
思正旦酬白雪閑觀風色動青旂千官仗下爐煙裏東海西<lb/>
頭意獨違<lb/>
　　　　代郡齋神荅樂天<lb/>
虗白堂神傳好語二年長伴獨吟時夜憐星月多離燭日滉<lb/>
波濤一下帷爲報何人償酒債引看墻上使君詩<lb/>
　　　　酬樂天重寄别<lb/>
却報君侯聽苦辭老頭抛我欲何之武牢關外雖分手不似<lb/>
<pb n="KR4c0068_SBCK_022-5a"/>
如今衰白時<lb/>
　　　　和樂天重題别東樓<lb/>
山容水態使君知樓上從容萬狀移日映文章霞細麗風驅<lb/>
鱗甲浪參差皷催潮戶凌晨擊笛賽婆官徹夜吹喚客潜揮<lb/>
逺紅袖賣壚高掛小青旗賸鋪床席春眠處高捲簾帷月上<lb/>
時光景無因將得去爲郞抄在和郎詩<lb/>
　　　　餘杭周從事以十章見寄詞調清婉難於遍酬聊<lb/>
　　　　和詩首篇以荅來貺<lb/>
擾擾紛紛旦暮間經營閑事不曾閑多縁老病推辭酒少有<lb/>
功夫久羡山清夜笙歌喧四郭黃昏鍾漏下重關何由得似<lb/>
周從事醉入人家醒始還<lb/>
　　　　寄浙西李大夫四首<lb/>
柳眼梅心漸欲春白頭西望憶何人金陵太守曾相伴共踏<lb/>
<pb n="KR4c0068_SBCK_022-5b"/>
銀臺一路塵<lb/>
蘂珠深處少人知網索西臨太液池浴殿曉聞天語後歩廊<lb/>
騎馬笑相隨<hi>網索在太液上學上候對歇於此</hi>
禁林同直話交情無夜無曾不到明最憶西樓人靜後玉晨<lb/>
鐘磬兩三聲<hi>玉晨觀在紫宸殿後面也</hi>
由來鵬化便圖南浙右雖雄我未甘早渡西江好歸去莫抛<lb/>
舟楫滯春潭<lb/>
　　　　初除浙東妻有阻色因以四韻曉之<lb/>
嫁時五月歸巴地今日雙旌上越州興慶首行<hi>平聲</hi>千命婦<hi>予在</hi>
<hi>中書日妻以郡君朝太后於興慶宫猥爲班首</hi>會稽旁帶六諸侯海樓翡翠閑相逐<lb/>
鏡水鴛鴦暖共游我有主恩羞未報君於此外更何求<lb/>
　　　　爲樂天自勘詩集因思頃年城南醉歸馬上遞唱<lb/>
　　　　艶曲十餘里不絶長慶初俱以制誥侍宿南郊齋<lb/>
<pb n="KR4c0068_SBCK_022-6a"/>
　　　　宫夜後偶吟數十篇兩掖諸公洎翰林學士三十<lb/>
　　　　餘人驚起就聽逮至卒吏莫不衆觀群公直至侍<lb/>
　　　　從行禮之時不復聚寐予與樂天吟哦竟亦不絶<lb/>
　　　　因書於樂天卷後越中冬夜風雨不覺將曉諸門<lb/>
　　　　互啓關鏁即事成篇<lb/>
春野醉吟十里程齋宮潜詠萬人驚今宵不寐到明讀風雨<lb/>
暁聞開鏁聲<lb/>
　　　　題長慶四年曆日尾<lb/>
殘曆半張餘十四灰心雪鬢兩悽然定知新歲御樓後從此<lb/>
不名長慶年<lb/>
元氏長慶集卷第二十二<lb/>
<pb n="KR4c0068_SBCK_022-6b"/>
</p>
<p>
</p>
  </div>
</body>
</text>
</TEI>
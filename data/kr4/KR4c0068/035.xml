<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_035-1a"/>
元氏長慶集卷第三十五<lb/>
　　狀<lb/>
　　　辨日旁瑞氣狀<lb/>
　　　謝准朱書撰田弘正碑文狀<lb/>
　　　謝恩賜告身衣服并借馬狀<lb/>
　　　謝賜設狀　謝御札狀<lb/>
　　　進田弘正碑文狀　進詩狀<lb/>
　　　進西北邊圖經狀　進西北邊圖狀<lb/>
　　　進雙鷄等狀<lb/>
　　　　辨日旁瑞氣狀<lb/>
今月二日日旁瑞氣<lb/>
右奉宣其日日上有橫赤氣五色鮮明黃潤日兩邊各有嘉<lb/>
氣内赤外青宰臣稱賀云是五色雲見不知是否者謹按乙<lb/>
<pb n="KR4c0068_SBCK_035-1b"/>
巳占有赤氣橫在日上謂之戴其分當有益土進爵推戴人<lb/>
君之象又人君當立王侯封建親戚以爲福祐之徴竊見其<lb/>
日除王潜郭釗田布等官則陛下凡有舉措盡合天心微臣<lb/>
所引占書悉皆期驗伏請以戴氣宣付史官不可誤書五色<lb/>
雲見又云青赤短小在日旁謂之珥微曲向日謂之抱珥者<lb/>
纓珥之象天子有喜并有和親之事又當拜將抱者扶抱向<lb/>
就之象鄰國臣佐來降天子有喜賀之事子孫之慶臣下忠<lb/>
誠輔主國中歡喜和合今北狄和親西戎通好昨者承元請<lb/>
命其日三將同升萬姓歡呼四方來賀亦可謂陛下凡有舉<lb/>
措盡合天心微臣所引占書悉皆明驗伏請亦以抱珥宣付<lb/>
史官不可誤書五色雲見以前謹具圖籍所載如右伏以五<lb/>
色慶雲蓋是小瑞戴氣抱珥所謂殊祥宰臣怱遽之間未暇<lb/>
精究其事此皆陛下禮行郊廟誠逹神祗展百拜而忘疲入<lb/>
<pb n="KR4c0068_SBCK_035-2a"/>
九室而流涕近臣興感上帝垂休克呈捧日之祥以表動天<lb/>
之德微臣同霑侍從别感恩慈方當鼓舞之時恨不叫呼而<lb/>
賀然臣以爲陛下特宜手勑宰臣云今月二日卿等所言日<lb/>
旁五色雲見叅驗圖書蓋是戴珥之象此皆祖宗積慶特爾<lb/>
子孫之祥豈冲昧微誠能致昊穹之貺宜令有司擇日告廟<lb/>
上以奉高祖無窮之祐次以報憲宗有截之功誕告華夷並<lb/>
令知悉若此則陛下感通之德巳見九霄推讓之風將光萬<lb/>
葉爛然宸翰手勑以示於宰臣煥乎天文撰詔自生於聖㫖<lb/>
事超萬古道冠百王伏惟天恩宻賜裁察<lb/>
　　　　謝准朱書撰田弘正碑文狀<lb/>
魏博節度使李愬請與田弘正立德政碑<lb/>
右臣伏奉今月二十四日勑令臣撰前件碑文者伏以田弘<lb/>
正首變魏俗彰先帝之睿謀近入鎭州宣陛下之神武積成<lb/>
<pb n="KR4c0068_SBCK_035-2b"/>
忠懇大有勲勞人懷去思願刻金石陛下所宜外詔台席内<lb/>
委翰林妙選雄文式揚丕績豈謂天光曲照御札特書猥付<lb/>
㣲臣實非常例臣頃以特恩抜擢便欲効死仰酬遂竭愚誠<lb/>
累蒙召對自去年九月已後橫遭謗毀無因再覩天顔分隨<lb/>
枯朽而凋永絶恩波之望豈料聖慈長在記憶姓名無人奏<lb/>
請撰碑便自宸衷宣付微臣忝非木石粗有肺肝空懷感涕<lb/>
之心未獲殺身之所無任感恩思報鏤骨銘肌之至<lb/>
　　　　謝恩賜告身衣服并借馬狀<lb/>
忽降天書乍乗雲驥頒衣煥目賁帛盈庭皆非朽陋之才冝<lb/>
受光揚之賜微臣無任抃躍慙惶之至况臣性本踈愚素無<lb/>
朋黨去年陛下擢自郎吏命掌書詞非因宰相奏論特是聖<lb/>
慈超授感恩深切頻獻封章遂遭分外侵誣不敢保全軀命<lb/>
豈謂恩光轉至渥澤逾深出自宸衷選居近地便令入院當<lb/>
<pb n="KR4c0068_SBCK_035-3a"/>
日召見天顔口勑授官面賜章服拔令承㫖不顧班資近日<lb/>
寵榮無臣此例發言感泣指日誓心苟無死節之誠願受鬼<lb/>
誅之禍伏奉恩㫖令臣明日本司赴上舊例更合中謝伏縁<lb/>
先有䟽論邊事及幽州事宜兼李愿入朝並要面自論奏伏<lb/>
料二十日入假巳後南衙機務稍閑特乞恩許臣中謝謹録<lb/>
奏聞伏候勑㫖<lb/>
　　　　謝賜設狀<lb/>
臣聞推食之賜用勸勲勞置醴之恩以待賢彦微臣猥承天<lb/>
眷擢自内庭雨露頻施㳙埃莫効陛下載分美禄特降珍羞<lb/>
空懷滿腹之慙未有沃心之便旣充膚革誓竭胏肝竊位素<lb/>
飡實非誠願微臣無任感激恩私之至<lb/>
　　　　謝御札狀<lb/>
御札二十三字<lb/>
<pb n="KR4c0068_SBCK_035-3b"/>
右泰倫重晏至賜臣前件御札其中聖㫖云鎭州逆亂枉害<lb/>
忠良若與元翼鎭州節度使即是捨賊之門者㐲以睿筭若<lb/>
神聖慈猶父視凶狡之構亂義在克清念台輔之銜冤期於<lb/>
必報此蓋仁深天地勇過雷霆臣實庸愚難議窺測况臣謀<lb/>
猷失次罪戾是憂宸翰忽臨天章煥發舞鳳回翔於懷袖飛<lb/>
龍顧眄於縑緗豈獨傳之子孫便可鏤於肌骨微臣無任踴<lb/>
躍光榮之至<lb/>
　　　　進田弘正碑文狀<lb/>
田弘正魏博德政碑文<lb/>
右前件碑文伏蒙御筆朱書遣臣撰述恩生望外事出宸衷<lb/>
銘鏤骨肌難酬雨露然臣伏以陛下所以令臣與弘正立碑<lb/>
蓋欲遣魏博及鎭州將吏等並知弘正首懷忠義以致功勲<lb/>
臣若茍務文章廣徴經典非唯將吏不㑹亦恐弘正未詳雖<lb/>
<pb n="KR4c0068_SBCK_035-4a"/>
臨四逹之衢難記萬人之口臣所以効馬遷史體敘事直書<lb/>
約李斯碑文勒銘稱制使弘正見銘而戒逸將吏觀敘而愛<lb/>
忠不隱實功不爲溢美文雖朴野事頗彰明伏乞天慈特留<lb/>
宸鑒其碑文謹隨狀封進謹具奏聞伏候勑㫖<lb/>
　　　　進詩狀<lb/>
臣某雜詩十卷<lb/>
右臣面奉聖㫖令臣寫録雜詩進來者伏惟皇帝陛下學深<lb/>
江海文動星辰乙夜觀書秋風詠賦微臣入院之始學士等<lb/>
盛傳陛下親批賀雨一章體備鸞凰思含珠玉臣雖不得目<lb/>
覩宸翰臣實竊得心念聖言旣仰燭龍之光難逞聚螢之照<lb/>
欲爲陳獻益自慙惶况臣九歲學詩少經貧賤十年謫宦備<lb/>
極恓惶凡所爲文多因感激故自古風詩至古今樂府稍存<lb/>
寄興頗近謳謡雖無作者之風粗中遒人之採自律詩百韻<lb/>
<pb n="KR4c0068_SBCK_035-4b"/>
至於兩韻七言或因朋友戲投或以悲歡自遣旣無六義皆<lb/>
出一時詞㫖繁蕪倍增慙恐今謹隨狀進呈無任戰汗屏營<lb/>
之至<lb/>
　　　　進西北邊圖經狀<lb/>
京西京北圖經四卷<lb/>
右臣今月二日進京西京北圖一面山川險易細大無遺猶<lb/>
慮幅尺高低閱覽有煩於睿鑒屋壁施設俯仰頗勞於聖躬<lb/>
尋於古今圖籍之中纂撰京西京北圖經共成四卷所兾袵<lb/>
席之上欹枕而郡邑可觀游幸之時倚馬而山川盡在又太<lb/>
和公主下嫁伏恐聖慮念其道途臣今具録天德城巳北到<lb/>
回鶻衙帳巳來食宿井泉附於圖經之内并别寫一本與圖<lb/>
經序謹同封進其圖四卷隨狀進呈<lb/>
　　　　進西北邊圖狀<lb/>
<pb n="KR4c0068_SBCK_035-5a"/>
京西京北州鎭烽戍道路等圖一面<lb/>
右臣先畫聖唐西極圖三面草本並畢伏候面自奏論方擬<lb/>
呈進前月十一日於思政殿面奉聖㫖云諸家所進河隴圖<lb/>
勘驗皆有差異并檢尋近日烽鎭城堡不得令臣所畫稍須<lb/>
精詳伏縁臣先畫西極圖疆界闊逺郡國繁多若烽鎭館驛<lb/>
盡言即山川牓帖太宻恐煩聖覽不甚分明愚臣數日之間<lb/>
别畫一京西京北州鎭烽戍道路等圖巳畢繊毫必載尺寸<lb/>
無遺若邊上奏報煙塵陛下便可坐觀處所若欲驗臣此圖<lb/>
與諸家所進何如伏乞聖明於南衙及北軍中召取一久任<lb/>
邊將者或於中使内有經過邊上校熟者宣示其遣辨别精<lb/>
粗即知愚臣一一皆有依慿不敢妄加增減其聖唐西極圖<lb/>
三本伏縁經略意大事須面自陳伏恐次及降誕務繁未敢<lb/>
進狀候對其京西京北鎭烽戍道路等圖并序謹隨狀進呈<lb/>
<pb n="KR4c0068_SBCK_035-5b"/>
　　　　進雙鷄等狀<lb/>
同州防禦使供進烏鶻并雙鷄共四聮<lb/>
右臣當州元和十五年奉宣令採雙鷄五聮各重四斤頻年<lb/>
採取一聮不獲自臣到州詢問採捕人等皆云二十年採得<lb/>
一聮鷄爾後更不曾採得昨旬日之内併獲兩聮斤兩輕重<lb/>
稍符詔㫖况浚郊初啓旣以大剪豺狼鷙鳥自來可以助清<lb/>
梟鏡臣所恨身無羽翼不獲陪奉屬車擒狐免之根源破妖<lb/>
狐之群黨臣某無任忘軀思奮覩物感恩之至謹遣某官某<lb/>
乙隨狀奉進謹進<lb/>
元氏長慶集卷第三十五<lb/>
</p>
<p>
</p>
  </div>
</body>
</text>
</TEI>
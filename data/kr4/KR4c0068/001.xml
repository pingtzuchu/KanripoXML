<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_001-1a"/>
元氏長慶集卷第一<lb/>
　　古詩<lb/>
　　　思歸樂　春鳩<lb/>
　　　春蟬　兔絲<lb/>
　　　古社　松樹<lb/>
　　　芳樹　桐花<lb/>
　　　雉媒　箭鏃<lb/>
　　　賽神　大觜烏<lb/>
　　　分水嶺　四皓廟<lb/>
　　　　思歸樂<lb/>
我作思歸樂盡作思歸鳴爾是此山鳥安得失鄕名應縁此<lb/>
寄迹自古離人征隂愁感和氣俾爾從此生我雖失鄕去我<lb/>
不失鄕情慘舒在方寸寵辱將何驚浮生居大塊尋丈可寄<lb/>
<pb n="KR4c0068_SBCK_001-1b"/>
身身安即形樂豈獨樂咸京命者道之本死者天之平安問<lb/>
逺與近何言殤與彭君看趙工部八十支體輕交州二十載<lb/>
始對長安城長安不須臾復作交州行交州又累歲移鎭值<lb/>
江陵歸朝新天子濟濟爲上卿肌膚無瘴色飲食康且寧人<lb/>
生如晝夜死者如霣星喪車四門出何關炎瘴縈況我三十<lb/>
餘年來未半程江陵道途近楚俗雲水清遐想玉泉寺久欲<lb/>
登斯亭此去盡綿歴豈無心賞并紅飱日充腹碧澗朝析醒<lb/>
釀酒待賔客寄書安弟兄閑窮四聲韻悶閱九部經身外無<lb/>
所求眼前隨所營此意久巳定誰能苟求榮所以官甚小朝<lb/>
野巳勢傾傾心豈不易巧詐神之刑萬物有本性况復人至<lb/>
靈金埋無土色玉墜無瓦聲劒折有寸利鏡破有片明我可<lb/>
　　　我可刃爲兵我心終不死金石貫以誠此誠患不立<lb/>
雖困道亦亨微哉滿山鳥叫噪何足聽<lb/>
<pb n="KR4c0068_SBCK_001-2a"/>
　　　　春鳩<lb/>
春鳩與百舌音響詎同年如何一時語俱得春風憐猶知造<lb/>
物意當春不生蟬免教爭叫噪沸渭桃花前<lb/>
　　　　春蟬<lb/>
我自東歸日猒苦春鳩聲作詩憐化工不遣春蟬生及來商<lb/>
山道山深氣不平春秋兩相似虫豸百種鳴風松不成韻蜩<lb/>
螗沸如羹豈無朝陽鳳羞與微物爭安得天上雨奔渾河海<lb/>
傾蕩滌反時氣然後好晴明<lb/>
　　　　兔絲<lb/>
人生莫依倚依倚事不成君看兔絲蔓依倚榛與荆荆榛易<lb/>
蒙密百鳥撩亂鳴下有狐兔穴奔走亦縱橫樵童破將去柔<lb/>
蔓與之并翳薈生可耻束縛死無名桂樹月中出珊瑚石上<lb/>
生俊鶻度海食應龍升天行靈物本特逹不復相纏縈纒縈<lb/>
<pb n="KR4c0068_SBCK_001-2b"/>
竟何者荆棘與飛莖<lb/>
　　　　古社<lb/>
古社基阯在人散社不神唯有空心樹妖狐藏魅人狐惑意<lb/>
顚倒臊腥不復聞丘墳變城郭花草仍荆榛良田千萬頃占<lb/>
作天荒田主人議芟斫怪見不敢前那言空山燒夜隨風長<lb/>
奔壯聲鼓鼙震高熖旗幟飜逡巡荆棘盡狐兔無子孫狐死<lb/>
魅人醒煙消壇墠存繞壇舊田地給授有等倫農收村<lb/>
社樹新團圎社公千萬歲永保村中民<lb/>
　　　　松樹<lb/>
華山高憧憧上有高高松株株遥各各葉葉相重重槐樹夾<lb/>
道植枝葉俱冥蒙旣無貞直幹復有罥挂蟲何不種松樹種<lb/>
之揺清風秦時巳曾種顦顇種不供可憐孤松意不與槐樹<lb/>
同閑在高山頂樛盤虬與龍屈爲大厦棟庇廕侯與公不肯<lb/>
<pb n="KR4c0068_SBCK_001-3a"/>
作行伍俱在塵土中<lb/>
　　　　芳樹<lb/>
芳樹巳寥落孤英尤可嘉可憐團圎葉蓋覆深深花遊蜂競<lb/>
鑚刺鬭雀亦紛拏天生細碎物不愛好光華非無殱殄法念<lb/>
爾有生涯春雷一聲發驚燕亦驚虵清池養神蔡巳復長蝦<lb/>
蟆雨露貴平施吾其春草芽<lb/>
　　　　桐花<lb/>
朧月上山館紫桐垂好隂可憐暗澹色無人知此心舜沒蒼<lb/>
梧野鳳歸丹穴岑遺落在人世光華那復深年年怨春意不<lb/>
競桃杏林唯占清明後牡丹還復侵况此空館閉云誰恣幽<lb/>
尋徒煩鳥噪集不語山嶔岑滿院青苔地一樹蓮花簮自開<lb/>
還自落暗芳終暗沉爾生不得所我願裁爲琴安置君王側<lb/>
調和元首音安問宫徵角先辨雅鄭淫宫絃春以君君若春<lb/>
<pb n="KR4c0068_SBCK_001-3b"/>
日臨商絃廉以臣臣作旱天霖人安角聲暢人困鬭不任羽<lb/>
以類萬物祅物神不歆徵以節百事奉事罔不欽五者苟不<lb/>
亂天命乃可忱君若問孝理彈作梁山吟君若事宗廟拊以<lb/>
和球琳君若不好諫願獻觸䟽箴君若不罷獵請聽荒于禽<lb/>
君若侈臺殿雍門可霑襟君若傲賢雋鹿鳴有食芩君聞祈<lb/>
招什車馬勿駸駸君若欲敗度中有式如金君聞薫風操志<lb/>
氣在愔愔中有阜財語勿受來獻賝北里當絶聽禍莫大於<lb/>
媱南風苟不競無徃遺之擒姦聲不入耳巧言寧孔壬梟音<lb/>
亦云革安得沴與祲天子旣穆穆群材亦森森劒士還農野<lb/>
絲人歸織絍丹鳳巢阿閣文魚游碧潯和氣浹寰海易若漑<lb/>
蹄涔改張乃可鼔此語無古今非琴獨能爾事有諭因針感<lb/>
爾桐花意閑怨杳難禁待我持斤斧置君爲大琛<lb/>
　　　　雉媒<lb/>
<pb n="KR4c0068_SBCK_001-4a"/>
雙雉在野時可憐同嗜欲毛衣前後成一種文章足一雉獨<lb/>
先飛衝開芳草緑網羅幽草中暗被濳羈束剪刀摧六翮絲<lb/>
線縫雙目啖養能幾時依然巳馴熟都無舊性靈返與他心<lb/>
腹置在芳草中飜令誘同族前時相失者思君意彌篤朝朝<lb/>
舊處飛徃徃巢邉哭今朝樹上啼哀音斷還續逺見爾文章<lb/>
知君草中伏和鳴忽相召鼓趐遥相矚畏我未肯來又啄翳<lb/>
前粟歛翮逺投君飛馳勢奔蹙罥挂在君前向君聲促促信<lb/>
君決無疑不道君相覆自恨飛太高踈羅偶然觸看看架上<lb/>
鷹擬食無罪肉君意定何如依舊彫籠宿<lb/>
　　　　箭鏃<lb/>
箭鏃本求利淬礪良甚難礪將何所用礪以射凶殘不礪射<lb/>
不入不射人不安爲盗即當射寧問私與官夜射官中盜中<lb/>
之血闌干帶箭君前訢君王悄不歡頃曾爲盜者百箭中心<lb/>
<pb n="KR4c0068_SBCK_001-4b"/>
櫕競將兒女淚滴瀝助辛酸君王責良師此禍誰爲端帥言<lb/>
發硎罪不使刃稍刓君王不忍殺逐之如迸丸仍令後來箭<lb/>
盡可頭團團發硎去雖逺礪鏃心不闌㑹射蛟螭盡舟行無<lb/>
惡瀾<lb/>
　　　　賽神<lb/>
村落事妖神林木大如村事來三十載巫覡傳子孫村中四<lb/>
時祭殺盡雞與豚主人不堪命積燎曾欲燔旋風天地轉急<lb/>
雨江河飜採薪持斧者弃斧縱橫奔山深多掩映僅免鯨鯢<lb/>
吞主人集鄰里各各持酒罇廟中再三拜願得禾稼存去年<lb/>
大巫死小覡又妖言邑中神明宰有意効西門焚除計未決<lb/>
伺者迭乗軒廟深荆棘厚但見狐兔罇巫言小神變可驗牛<lb/>
馬蕃邑吏齊進說幸勿禍鄕原踰年計不定縣聽良亦煩渉<lb/>
夏祭時至因令修四垣憂虞神憤恨玉帛意彌敦我來神廟<lb/>
<pb n="KR4c0068_SBCK_001-5a"/>
下簫鼓正喧喧因言遣妖術滅絶由本根主人中罷舞許我<lb/>
重疊論蜉蝣生濕處鴟鴞集黃昏主人邪心起氣熖日夜繁<lb/>
狐狸得蹊徑潜穴主人園腥臊襲左右然後託丘樊歲深樹<lb/>
成就曲直可輪轅幽妖盡依倚萬恠之所屯主人一心好四<lb/>
面無籬藩命樵執斤斧恠木寧遽髠主人且傾聽再爲諭清<lb/>
渾阿膠在末派罔象游上源靈藥逡巡盡黑波朝夕噴神龍<lb/>
猒流濁先伐鼉與黿黿鼉在龍穴妖氣常鬱温主人惡淫祀<lb/>
先去邪與惛惛邪中人意蠱禍蝕精魂德勝妖不作勢強威<lb/>
亦尊計窮然後賽後賽復何恩<lb/>
　　　　大觜烏<lb/>
陽烏有二類觜白者名慈求食哺慈母因以此名之飲啄頗<lb/>
廉儉音響亦柔雌百巢同一樹栖宿不復疑得食先返哺一<lb/>
身長苦羸縁知五常性飜被衆禽欺其一觜大者攫搏性貪<lb/>
<pb n="KR4c0068_SBCK_001-5b"/>
癡有力強如鶻有爪利如錐音聲甚㕭嗗潜通妖恠詞受日<lb/>
餘光庇終天無死期翶翔富人屋栖息屋前枝巫言此烏至<lb/>
財産日豐宜主人一心惑誘引不知疲轉見烏來集自言家<lb/>
轉孳白鶴門外養花鷹架上維專聽烏喜怒信受若神龜舉<lb/>
家同此意彈射不復施徃徃清池側却令鵷鷺隨群烏飽梁<lb/>
肉毛羽色澤滋逺近恣所徃貪殘無不爲巢禽攫雛卵廏馬<lb/>
啄瘡痍滲瀝脂膏盡鳳皇那得知主人一朝病爭向屋簷窺<lb/>
<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>鷕呼群鵩翩翻集恠鴟主人偏養者嘯聚最奔馳夜半仍<lb/>
驚噪鵂鶹逐老狸主人病心怯燈火夜深移左右雖無語奄<lb/>
然皆淚垂平明天出日隂魅走參差烏來屋簷上又惑主人<lb/>
兒兒即富家業翫好方愛奇占募能言鳥置者許高貲隴樹<lb/>
巢鸚鵡言語好光儀美人傾心獻彫籠身自持求者臨軒坐<lb/>
置在白玉墀先問鳥中苦便言烏若斯衆烏齊搏鑠翠羽幾<lb/>
<pb n="KR4c0068_SBCK_001-6a"/>
離披逺擲千餘里美人情亦衰舉家懲此患事烏踰昔時向<lb/>
言池上鷺啄肉寢其皮夜漏天終曉隂雲風定吹况爾烏何<lb/>
者數極不知危㑹結彌天網盡取一無遺常令阿閣上宛宛<lb/>
宿長離<lb/>
　　　　分水嶺<lb/>
崔嵬分水嶺高下與雲平上有分流水東西隨勢傾朝同一<lb/>
源出暮隔千里情風雨各自異波瀾相背驚勢高競奔注勢<lb/>
曲巳迴縈偶值當途石蹙縮又縱橫有時遭孔穴變作嗚咽<lb/>
聲褊淺無所用奔波奚所營團團井中水不復東西征上應<lb/>
美人意中涵孤月明旋風四面起井深波不生堅冰一時合<lb/>
井深凍不成終年汲引絕不耗復不盈五月金石鑠旣寒亦<lb/>
旣清易時不易性改邑不改名定如拱北極瑩若燒玉英君<lb/>
門客如水日夜隨勢行君看守心者井水爲君盟<lb/>
<pb n="KR4c0068_SBCK_001-6b"/>
　　　　四皓廟<lb/>
巢由昔避世堯舜不得臣伊呂雖急病湯武乃可君四賢胡<lb/>
爲者千載名氛氲顯晦有遺跡前後疑不倫秦政虐天下黷<lb/>
武窮生民諸侯戰必死壯士眉亦嚬張良韓孺子推碎屬車<lb/>
輪遂令英雄意日夜思報秦先生相將去不復嬰世塵雲卷<lb/>
在孤岫龍潜爲小鱗秦皇轉無道諫者鼎鑊親茅焦脫衣諌<lb/>
先生無一言趙高殺二世先生如不聞劉項取天下先生游<lb/>
白雲海内八年戰先生全一身漢業日已定先生名亦振不<lb/>
得爲濟世宜哉爲隱淪如何一朝起屈作儲貳賔安存孝惠<lb/>
帝摧顇戚夫人捨大以謀細虬盤而蠖伸惠帝競不嗣呂氏<lb/>
禍有因雖懷安劉志未若周與陳皆落子房術先生道何屯<lb/>
出處貴明白故吾今有云<lb/>
元氏長慶集卷第一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_058-1a"/>
元氏長慶集卷第五十八<lb/>
　　碑銘<lb/>
　　　夏陽縣令陸翰妻河南元氏墓誌銘<lb/>
　　　左千牛韋珮母叚氏墓誌銘<lb/>
　　　葬安氏誌<lb/>
　　　　夏陽縣令陸翰妻河南元氏墓誌銘<lb/>
陸氏姊事父母以孝聞事姑如事母善伯以悌　事兄睦<lb/>
族以惠和煦下以慈愛四者謂之吉德然而不夀也嗚呼享<lb/>
年三十有■殁世於夏陽縣之私第是唐之貞元二十五年<lb/>
十二月之初五日矣冬十月十有四日葬於河南洛陽之清<lb/>
風郡平樂里之北邙原從祖姑兆上永貞之元年歲乙酉朔<lb/>
旦景申辰在巳酉湏時順也始祖有魏昭成皇帝後失國今<lb/>
稱河南洛陽人焉六代祖諱嚴在周爲内史大夫以諌在隋<lb/>
<pb n="KR4c0068_SBCK_058-1b"/>
爲兵部尚書昌平公中■君子曰忠之後必復降五世而生<lb/>
我皇考府君府君諱某以四教垂子孫孝先之儉次之學次<lb/>
之政成之當乹元廣德之間郡國多事由雲陽昭應尉馮翊<lb/>
猗氏長遷于殿中侍御史或未環歲或未浹時而五命自天<lb/>
非夫公不來則人不蘇公不遷則善不聳何是之速也董芳<lb/>
書奏議者凡八人其在比部郎中也宗人得罪有不察夫玉<lb/>
與珉類而不雜■屈我府君爲虢州别駕累遷舒王府長史<lb/>
至則懸車息■宴如也嘗著百葉書要以萃群言秘牒一開<lb/>
則萬卷皆廢由■惧夫百氏之徒一歸於我囿所不樂也故<lb/>
世莫得傳　業至矣不峻其位不流其化時哉時哉我外<lb/>
祖睦陽鄭公諱濟官族甲天下我太夫人聖善六姻<lb/>
以憫黙罰婢僕傭保以莊勵爲鞭笞用至於兒稚不能■楚<lb/>
而嗃嗃於他門肆我伯姊穆其嚴風柔以慈㫖於人<lb/>
<pb n="KR4c0068_SBCK_058-2a"/>
矣生十四年遂歸於靈郡陸翰翰國朝左侍極兼宰相信之<lb/>
玄孫臨汝令秘之元子魏出也魏之先文貞有匡君之大德<lb/>
翰少孤事親以至行立釋褐太平主簿我姊由是而歸之逮<lb/>
陸君之宰夏陽也事姑垂二十年矣姑愛之若慈母婦敬之<lb/>
若嚴君雖母兄之饋不授於姑則不至而况於私其財乎閨<lb/>
門之内未嘗以徃復之言聞婢僕而况於相色乎及太夫人<lb/>
之沉痼也夫人亦不利行有年矣然而藥不嘗於口則不進<lb/>
衣不出於手則不獻冬之夜夏之日環侍其側者二三歲衣<lb/>
不釋体倦不形色曽不以巳之疾爲瘉矣嗚呼閔之飬其親<lb/>
也方於此何如吾不知也至於陸君之在疚也克哀敬以終<lb/>
　之舊疾暴加不數日而亹作陸君縻職他縣至則無及矣<lb/>
將訣之際子號女泣問其遺訓則曰吾㓜也辭■報親日短<lb/>
今則巳矣不見吾親親乎親乎西望而絶痛夫孝於親敬於<lb/>
<pb n="KR4c0068_SBCK_058-2b"/>
姑順於夫友於兄弟辭世之日母不獲撫夫不及决兄不得<lb/>
臨弟不得侍天乎淑善反以爲罪乎二女曰燕曰迎兩男師<lb/>
道嶠夫人兄沂兄秬弟積弟<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>或游逺或守官或歸飬皆不<lb/>
克㑹葬陸君先是職于使又不克董䘮從父季■以二子襄<lb/>
事禮也■尊夫有命于小子<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>曰吾大惧夫馨香之行莫熾<lb/>
于後尔其識之是用衘恤隕涕篆銘于壙銘曰<lb/>
嗚呼有唐陸氏孝夫人元氏之墓<lb/>
　　　　唐左千牛韋珮母叚氏墓誌銘<lb/>
唐少保贈僕射韋公㓜子左千牛珮母曰武威叚氏故衢州<lb/>
司田叅軍岌之弟二女也其四代祖褒國公楊州都督贈輔<lb/>
國大將軍生曽祖宣州長史諱弘珪生大父鄜州刺史諱懐<lb/>
本先是僕射裴夫人早世女抱子㓜思所以仁之者命主■<lb/>
之始長安令至于都留守持門戸主婚嫁者殆十五歲當貴<lb/>
<pb n="KR4c0068_SBCK_058-3a"/>
大之家處謙謙之勢然而不怨不德禮得其宜信難矣今僕<lb/>
射䘮益不失非盛勲列之後其孰能如此哉元和四年九月<lb/>
十九日暴疾終於履信第享年四十定其年十二月二日葬<lb/>
于河南縣龍門鄕之午橋村凢韋氏之族姻聞其喪莫不親<lb/>
者悲踈者嘆不亦善處其身哉故僕射諸子洎諸女皆服兄<lb/>
弟之母服而哀有加焉始予亡妻生不月而先夫人殁免水<lb/>
火之烖成習柔之性用至於粧櫛針組書誡琴瑟之事無遺<lb/>
訓誠有以頼焉是以予妻之言於予曰離則思思則夢夢則<lb/>
悲疾則泣戀戀然予不知其異所親矣决予之際切以始終<lb/>
於敬爲託焉今日之誌其終乎銘曰<lb/>
母以子貴貴必因人人本乎祖祖盛厥勲昔我稚室懐其仁<lb/>
仁莫之報没没而有云今復泯矣報之斯文<lb/>
　　　　葬安氏誌<lb/>
<pb n="KR4c0068_SBCK_058-3b"/>
予稚男荆母曰安氏字仙嬪卒於江陵之金隈鄕莊敬坊沙<lb/>
橋外二里嫗樂之地焉始辛卯歲予友致用憫予愁爲予卜<lb/>
姓而授之四年矣供侍吾賔友主視吾巾櫛無違命近歲嬰<lb/>
疾秋方綿痼適予與信友約浙行不敢私廢及還果不克見<lb/>
大都女子由人者也雖妻人之家常自不得舒釋况不得爲<lb/>
人之妻者則又閨袵不得專妬於其夫使令不得專命於其<lb/>
外　不得以尊卑長㓜之序加於人疑似逼側以居■身<lb/>
其常也况予貧性復事外不甚知其家之無茍視其頭靣無<lb/>
蓬垢語言不以饑寒告斯巳矣今視其篋笥無盈餘之帛無<lb/>
成襲之衣無帛裏之衾予雖貧不使其若是可也彼不言而<lb/>
予察耳以至於其生也不足如此而其死也大哀哉稚子荆<lb/>
方四歲望其能念母亦何時　立則不能使不知其卒葬<lb/>
故爲誌且銘銘曰<lb/>
<pb n="KR4c0068_SBCK_058-4a"/>
復土之骨歸天之魂亦旣墓矣又何爲文且曰有子異日庸<lb/>
知其無求墓之哀焉<lb/>
元氏長慶集卷第五十八<lb/>
<pb n="KR4c0068_SBCK_058-4b"/>
</p>
<p>
</p>
  </div>
</body>
</text>
</TEI>
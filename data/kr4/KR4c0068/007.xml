<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_007-1a"/>
元氏長慶集卷第七<lb/>
　　古體詩<lb/>
　　　遣春十首　表夏十首<lb/>
　　　解秋十首　遣病十首<lb/>
　　　寒　玉泉道中<lb/>
　　　續遣病　感夢<lb/>
　　　和李相公慈竹十二韻<lb/>
　　　　遣春十首<lb/>
暁月籠雲影鸎深餘霧中暗芳飄露氣輕寒生柳風冉冉一<lb/>
趨府未爲勞我躬因茲得晨起但覺情興隆<lb/>
久雨憐霽景偶來隄上行空濛天色嫰杳淼江面平百草短<lb/>
長出衆禽高下鳴春陽各有分予亦澹無情<lb/>
鏡皎碧潭水微波粗成文烟光垂碧草瓊脉散纎雲岸柳好<lb/>
<pb n="KR4c0068_SBCK_007-1b"/>
隂影風裾遺垢氛悠然送春目八荒誰與群<lb/>
低迷籠樹烟明淨羃霞日陽熖波春空平湖漫凝溢雪鷺逺<lb/>
近飛渚牙淺深出江流復浩蕩相爲坐紆鬱<lb/>
暄寒深淺春紅日前後花顔色詎相讓生成良有涯梅芳勿<lb/>
自早菊秀勿自賖各將一時意終年無再華<lb/>
高屋童稚少春來歸鷰多葺舊良易就新院亦巳羅俯憐鶵<lb/>
化卵仰愧鵬無窠巢棟與巢幕秋風俱柰何<lb/>
撩亂撲樹蜂摧殘戀房蘂風吹雨又頻安得繁於綺酒盃沉<lb/>
易過世事紛何巳莫倚顔似花君看歲如水<lb/>
繞郭高高冡半是荆王墓後嗣熾陽臺前賢甘蓽路善惡徒<lb/>
自分波流盡東注胡然不飲酒坐落桐花樹<lb/>
花隂莎草長藉莎閑自酌坐看鸎鬭枝輕花滿尊杓葛巾竹<lb/>
梢掛書卷琴上閣沽酒過此生狂歌眼前樂<lb/>
<pb n="KR4c0068_SBCK_007-2a"/>
梨葉巳成隂柳條紛起絮波渌紫屏風螺紅碧籌筋三盃面<lb/>
上熱萬事心中去我意風散雲何勞問行處<lb/>
　　　　表夏十首<lb/>
夏風多暖暖樹木有繁隂新筍紫長短早櫻紅淺深煙花雲<lb/>
幕重榴豔朝景侵華實各自好詎云芳意沉<lb/>
初日滿堦前輕風動簾影旬時得休浣高卧閱清景僮兒拂<lb/>
巾箱鵶軋深林井心到物自閑何勞逺箕頴<lb/>
江瘴炎夏早蒸騰信難度今宵好風月獨此荒庭趣露葉傾<lb/>
暗光流星委餘素但恐清夜徂詎悲朝景暮<lb/>
孟月夏猶淺奇雲未成峯度霞紅漠漠壓浪白溶溶玉委有<lb/>
餘潤飊馳無去蹤何如捧雲雨噴毒隨蛟龍<lb/>
流芳遞炎景繁英盡寥落公署香滿庭晴霞覆欄藥裁紅起<lb/>
高熖綴緑排新蕚憑此遣幽懷非言念將謔<lb/>
<pb n="KR4c0068_SBCK_007-2b"/>
紅絲散芳樹旋轉光風急烟泛被籠香露濃䊋面濕佳人不<lb/>
在此悵望堦前立忽厭夏景長今春行巳及<lb/>
百舌漸吞聲黃鸎正嬌小雲鴻方警夜籠雞巳鳴曉當時客<lb/>
自適運去誰能矯莫厭夏虫多蜩螗定相擾<lb/>
翩翩簾外鷰戢戢巢内雛啖食筋力盡毛衣成紫襦朝來各<lb/>
飛去雄雌梁上呼養子將備老惡兒那勝無<lb/>
西山夏雪消江勢東南瀉風波高若天灎澦低於馬正被黃<lb/>
牛旋難期白帝下我在平地行飜憂濟川者<lb/>
靈均死波後是節常浴蘭綵樓碧筠糭香秔白玉團逝者良<lb/>
自苦今人反爲歡哀哉狥名士没命求所難<lb/>
　　　　解秋十首<lb/>
清晨頮寒水動揺襟袖輕翳翳林上葉不知秋暗生迴悲鏡<lb/>
中髮華白三四莖豈無滿頭黑念此衰巳萌<lb/>
<pb n="KR4c0068_SBCK_007-3a"/>
微霜纔結露翔鳩初變鷹無乃天地意使之行小懲鴟鴞誠<lb/>
可惡蔽日有高鵬捨大以擒細我心終不能<lb/>
徃歲學仙侣各在無何郷同時騖名者次第鵷鷺行而我兩<lb/>
不遂三十鬂添霜日暮江上立蟬鳴楓樹黃<lb/>
後伏火猶在先秋蟬巳多雲色日夜白驕陽能幾何壤隙漏<lb/>
江海忽微成網羅勿言時不至但恐歲蹉跎<lb/>
新月纔到地輕河如泛雲螢飛高下火樹影參差文露簟有<lb/>
微潤清香時暗焚夜閑心寂黙洞庭無垢氛<lb/>
霽麗牀前影飄蕭簾外竹簟涼朝睡重夢覺茶香熟親烹園<lb/>
内葵憑買家家麴釀酒并毓𬞞人來有棊局<lb/>
寒竹秋雨重凌霄晚花落低徊翠玉梢散亂梔黃蕚顔色有<lb/>
殊異風霜無好惡年年百草芳畢意同蕭索<lb/>
春非我獨春秋非我獨秋豈念百草死但念霜滿頭頭白古<lb/>
<pb n="KR4c0068_SBCK_007-3b"/>
所同胡爲坐煩憂茫茫百年内處身良未休<lb/>
西風冷衾簟展轉布華茵來者承玉體去者流芳塵適意醜<lb/>
爲好及時踈亦親衰周仲尼出無乃爲妖人<lb/>
漠漠江面燒微微風樹烟今日復今夕秋懷方浩然況我頭<lb/>
上髪衰白不待年我懷有時極此意何由詮<lb/>
　　　　遣病十首<lb/>
服藥備江瘴四年方一癘豈是藥無功伊予久留滯滯留人<lb/>
固薄瘴久藥難制去日良巳甘歸途奈無際<lb/>
棄置何所任鄭公憐我病三十九萬錢<hi>歲入之大率</hi>資予養頑瞑<lb/>
身賤殺何益恩深報難罄公其千萬年世有天之鄭<lb/>
憶作孩稚初健羡成人列倦學厭日長嬉逰念佳節今來漸<lb/>
諱年頓與前心别白日速如飛佳晨亦騷屑<lb/>
昔在痛飲場憎人病辭醉病來身怕酒始悟他人意怕酒豈<lb/>
<pb n="KR4c0068_SBCK_007-4a"/>
不閑悲無少年氣傳語少年兒盃盤莫廻避<lb/>
憶初頭始白晝夜驚一縷漸及鬢與鬚多來不能數壯年等<lb/>
閑過過<hi>上如字下音戈</hi>壯年巳五華髪不再青勞生竟何𥙷<lb/>
在家非不病有病心亦安起居甥姪扶藥餌兄嫂看今病兄<lb/>
逺路道遥書信難寄言嬌小弟莫作官家官<lb/>
鷰巢官舍内我爾俱爲客歲晚我獨留秋深爾安適風高翅<lb/>
羽垂路逺烟波隔去去玉山岑人間網羅窄<lb/>
簷宇夜來曠暗知秋巳生卧悲衾簟冷病覺肢體輕炎昏豈<lb/>
不勌時去聊自驚浩歎終一夕空堂天欲明<lb/>
秋依靜處多況乃凌晨趣深竹蟬晝風翠茸衫曉露庭莎病<lb/>
看長林果閑知數何以強健時公門日勞騖<lb/>
朝結故郷念暮作空堂寢夢别淚亦流啼㾗暗橫枕昔愁憑<lb/>
酒遣今病安能飲落盡秋槿花離人疾猶甚<lb/>
<pb n="KR4c0068_SBCK_007-4b"/>
　　　　寒<lb/>
江瘴節候煖臘初梅巳殘夜來北風至喜見今日寒扣氷淺<lb/>
塘水擁雪深竹欄復此滿樽醁但嗟誰與歡<lb/>
　　　　玉泉道中作<lb/>
楚俗物候晚孟冬纔有霜早農半華實夕水含風涼遐想雲<lb/>
外寺峯巒眇相望松門接官路泉脉連僧房微露上弦月暗<lb/>
焚初夜香谷深煙壒淨山虗鍾磬長念此清境逺復憂塵事<lb/>
妨行行即前路勿滯分寸光<lb/>
　　　　遣病<hi>自此通州後作</hi>
自古誰不死不復記其名今年京城内死者老少并獨孤纔<lb/>
四十<hi>袐書少監郁</hi>仕宦方榮榮李三三十九<hi>監察御史顧言</hi>登朝有清聲<lb/>
趙昌八十餘三擁大將旌爲生信異異之死同㝠㝠其家哭<lb/>
泣愛一一無異情其類嗟嘆惜各各無重輕萬齡龜菌等一<lb/>
<pb n="KR4c0068_SBCK_007-5a"/>
死天地平以此方我病我病何足驚借如今日死亦足了一<lb/>
生借使到百年不知何所成況我早師佛屋宅此身形捨彼<lb/>
復就此去留何所縈前身爲過跡來世即前程但念行不息<lb/>
豈憂無路行蛻骨龍不死蛻皮蟬自鳴胡爲神蛻體此道人<lb/>
不明持謝愛朋友寄之仁弟兄吟此可逹觀世言何足聽<lb/>
　　　　感夢<hi>夢故兵部裴尚書相公</hi>
十月初二日我行蓬州西三十里有館有館名芳溪荒郵屋<lb/>
舍壊新雨田地泥我病百日餘肌體顧若刲氣塡暮不食早<lb/>
早掩竇圭隂寒筋骨病夜久燈火低忽然寢成夢宛見顔如<lb/>
珪似歎久離别嗟嗟復悽悽問我何病痛又歎何栖栖荅云<lb/>
痰滯久與世復相睽重云痰小疾良藥固易擠前時奉橘丸<lb/>
攻疾有神功何不善和療豈獨頭有風<hi>予頃患痰頭風踰月不差裴公教服橘皮</hi>
<hi>朴消丸數月而愈今夢中復徴前說故盡記徃復之詞</hi>殷勤平生事𣢾曲無不終悲歡<lb/>
<pb n="KR4c0068_SBCK_007-5b"/>
兩相極以是半日中言罷相與行行行古城裏同行復一人<lb/>
不識誰氏子逡巡急吏來喚呼願且止馳至相君前再拜復<lb/>
再起啓云吏有奉奉命傳所旨事有大驚忙非君不能理荅<lb/>
云久就閑不願見勞使多謝致勤勤未敢相唯唯我因前獻<lb/>
言此事愚可料亂熱由靜消理䌓在知要君如冬月陽奔走<lb/>
不必召君如銅鏡明萬物自可照願君許蒼生勿復高體調<lb/>
相君不我言顧我再三笑行行及城戶黯黥餘日輝相君不<lb/>
我言<hi>一本握我手</hi>命我從此歸不省别時語但省涕淋漓覺來身<lb/>
體汗坐卧心骨悲閃閃燈背壁膠膠雞去塒倦童顚倒寢我<lb/>
淚縱橫垂淚垂啼不止不止啼且聲啼聲覺僮僕僮僕撩亂<lb/>
驚問我何所苦問我何所思我亦不能語慘慘即路岐前經<lb/>
新政縣今夕復明辰窴窴滿心氣不得說向人奇哉趙明府<lb/>
恠我眉不伸云有北來僧住此月與旬自言辨貴骨謂若識<lb/>
<pb n="KR4c0068_SBCK_007-6a"/>
天眞談游費悶景何不與逡巡僧來爲予語語及昔所知自<lb/>
言有奇中裴相未相時讀書靈山寺住處接園籬指言他日<lb/>
貴晷刻似不移我聞僧此語不覺淚<graphic n="KR1187" url="https://raw.githubusercontent.com/kanripo/KR-Gaiji/master/images/KR1187.png" mimeType="image/png"/>欷<hi>去聲</hi>因言前夕夢無<lb/>
人一相謂無乃裴相君念我胷中氣遣師及此言使我盡前<lb/>
事僧云彼何親言下涕不巳我云知我深不幸先我死僧云<lb/>
裴相君如君恩有幾我云滔滔衆好直者皆是唯我與白生<lb/>
感遇同所以官學不同時生小異郷里拔我塵土中使我名<lb/>
字美美名何足多深分從此始吹噓莫我先頑陋不我鄙徃<lb/>
徃裴相門終年不曾履相門多衆流多譽亦多毁如聞風過<lb/>
塵不動井中水前時予掾荆公在期復起自從裴公無吾道<lb/>
甘巳矣白生道亦孤讒謗銷骨髓司馬九江城無人一言理<lb/>
爲師陳苦言揮涕滿十指未死終報恩師聽此男子<lb/>
　　　　和東川李相公慈竹十二韻<hi>次本韻</hi>
<pb n="KR4c0068_SBCK_007-6b"/>
慈竹不外長密比青瑶華矛櫕有森束玉立無蹉跎纎粉妍<lb/>
膩質細瓊交翠柯亭亭霄漢近靄靄雨露多冰碧寒夜聳簫<lb/>
韶風晝羅煙含朧朧影月泛鮮鮮波鸞鳳一巳顧燕雀永不<lb/>
過幽姿媚庭實顥氣爽天涯峻節高轉露貞筠寒更佳託身<lb/>
仙壇上靈物神所何時與天籟合<hi>音閤</hi>日聞陽春歌應憐孤生<lb/>
者摧折成病痾<lb/>
元氏長慶集卷第七<lb/>
</p>
<p>
</p>
  </div>
</body>
</text>
</TEI>
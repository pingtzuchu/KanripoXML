<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_055-1a"/>
元氏長慶集卷第五十五<lb/>
　　碑銘行狀<lb/>
　　　贈左散騎常侍裴公墓誌銘<lb/>
　　　贈太保嚴公行狀<lb/>
　　　　唐故福建等州都團練觀察處置等使中大夫使<lb/>
　　　　持節都督福州諸軍事守福州刺史兼御史中丞<lb/>
　　　　上柱國賜紫金魚袋贈左散騎常侍裴公墓誌銘<lb/>
公諱某字某河東聞喜其望也唐故長安縣令諱安期贈左<lb/>
散騎常侍諱後巳贈工部尚書諱郜其父祖其曾也贈晉陽<lb/>
縣太君王氏其母也故清河縣君房氏其室也昭應縣令稷<lb/>
䖍州刺史愻盩厔縣令及其季也進士誨進士警其子也辛<lb/>
少穆李堯一陽觀李及其壻也叅軍於彭尉於雒丞於湖城<lb/>
復尉於奉先主簿於太常録事於華戸曹於京兆檢校水部<lb/>
<pb n="KR4c0068_SBCK_055-1b"/>
貟外郎侍御史佐於襄令於醴泉檢校庫部貟外郎侍御史<lb/>
兼中丞團練觀察於福建其官也中大夫上柱國紫綬金魚<lb/>
其階其勲其賜也歳某月之某日癸卯某月之某日甲辰某<lb/>
月之某日其始其薨其葬也某縣某鄉某里之某原其墓也<lb/>
少好學家貧甘役勞於師雨則負諸弟以徃卒能通開元禮<lb/>
書中甲科在湖城時杖刺史若初寵卒返致若初謝在華時<lb/>
會刺史故相郢將至舊法盡取行器於人公不取給官司所<lb/>
有粗陳之其他廉法不撓皆稱是刺史郢卒以上下考詶之<lb/>
初狀請白京兆尹於陵由是奏爲劇曹椽佐襄時新換帥公<lb/>
爲新帥均馳撫其師會衆卒將食舊帥賔公遏之不果食旣<lb/>
而均至傲佷不用禮公去之在坊時歳旱廪庫空少不數年<lb/>
皆羡溢在鄭時朝廷有事淄蔡驢車粟芻一出於鄭均次役<lb/>
役征人用不擾義成節度光顔將出師乞自副且專留事訖<lb/>
<pb n="KR4c0068_SBCK_055-2a"/>
師還不絶糧饟義成換帥仍爲副皆帶刺史事理鄭凡三年<lb/>
鄭人宜便觀察福建時逺俗佻剽食稅重繁急則散去緩則<lb/>
偷茍持之五載不失所逮其就徴内外以才自許爲劇職者<lb/>
皆開路不幸薨於楊天子聞之罷一日朝降使者<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>粟帛仍<lb/>
以左散騎常侍追加焉予與公姻懿相習熟及予來東自謂<lb/>
與公㑹于途晨渉淮而夕聞其訃其子誨雅知予有舊因請<lb/>
銘大凡公之行孝愛友順顯揚前人冬曹晉陽寵備幽穸而<lb/>
又勤盡讓不爲競爭官卑時多爲官重者所與居重官人皆<lb/>
以經慣吏理爲美談不如是安能富貴其身哉銘曰<lb/>
實而無文行則不振不有好辭安知令聞我有禄位榮于子<lb/>
孫亦又記誌其期不泯<lb/>
　　　　故金紫光禄大夫檢校司徒兼太子少傳贈太保<lb/>
　　　　鄭國公食邑三千戸嚴公行狀<lb/>
<pb n="KR4c0068_SBCK_055-2b"/>
　　　　　　曾祖方約皇利州司功叅軍贈太常少卿<lb/>
　　　　　　祖挹之皇徐州符離縣尉<lb/>
　　　　　　父丹皇殿中侍御史東川租庸鹽鐵青苗等<lb/>
　　　　　　使贈禮部尚書<lb/>
　　　　　某州某縣某郷某里嚴某字某年七十七<lb/>
公少好學始以大曆八年舉進士禮部侍郎張謂妙選時彦<lb/>
在選中不數年𥙷太子正字歷櫟陽尉試爲大理評事福州<lb/>
支使復以監察裏行爲宣歙觀察判官轉殿中兼侍御史充<lb/>
團副加檢校著作郞賜章服入拜尚書刑部貟外郎一年轉<lb/>
太原少尹賜金紫尋加北都副留守兼御史中丞又加行軍<lb/>
司馬檢校司封郎中特命爲銀青光禄大夫檢校工部尚書<lb/>
河東節度支使營田觀察處置等使兼太原尹御史大夫北<lb/>
都留守再命加檢校尚書右僕射三命加金紫光禄大夫檢<lb/>
<pb n="KR4c0068_SBCK_055-3a"/>
校尚書左僕射扶風郡開國公食邑二千戸四命加檢校司<lb/>
空始特命至是凡九年朝京師真拜尚書右僕射依前檢校<lb/>
尋以檢校司空拜荆南節度觀察支度等使兼江陵尹御史<lb/>
大夫進封鄭國公食邑三千戸後累歳遷山南東道節度觀<lb/>
察處置支度營田等使兼襄州刺史司空大夫皆如故就加<lb/>
淮西招撫使徴拜太子少保依前檢校司空換檢校司徒兼<lb/>
太子少保判光禄卿事復換太子少傳依前檢校司徒疾告<lb/>
乆之有司上言百日不視事當絶俸特詔有司無絶俸長慶<lb/>
二年五月二十七日薨于家上爲一日不聽朝詔贈太保出<lb/>
内帛以贈賻之恩有加也初貞元中宣歙觀察使劉賛以公<lb/>
勤信精盡深所委異十年之間政無細大一以咨之及賛府<lb/>
除掌賛餘務德宗皇帝善公之所爲是有刑曹之命且欲任<lb/>
用焉會太原節度使李說嬰疾曠廢遂命副助之其實將代<lb/>
<pb n="KR4c0068_SBCK_055-3b"/>
說矣公事說愈謹待下愈謹及說薨而人人皆願爲帥德宗<lb/>
皇帝因人焉元和初楊惠琳反於夏公上言曰陛下新即位<lb/>
惠琳不誅威去矣臣請偏師㫁其頭優詔許之公乃秣芻以<lb/>
載於車烝糧以曝於日齎輓輕重人利百倍惠琳誅是有金<lb/>
紫大夫尚書左揆開國扶風之命焉明年賊闢刼蜀兵以叛<lb/>
詔公分師以㑹伐今司空光顔將徃會公乃悉出帳下衛以<lb/>
驍果之柄以付之然後豐其資賞副以兼乘渉棧道者五千<lb/>
餘騎人無徒歩而進者馬有羡力兵不勞困蜀人駭竄自我<lb/>
功爲多役罷是有檢校司空之命焉公之始帥太原也内外<lb/>
乘馬不過千餘匹三年皁而秣之者六千匹出之於野者以<lb/>
萬數及命十不能一二焉嘗大閱於并城東種落畢會旗幟<lb/>
滿野周廻七十里不絶時廻鶻悔緑將軍來在㑹聞金皷震<lb/>
伏其在江陵也蠻酋張伯靖殺長吏刼據辰錦諸州連九洞<lb/>
<pb n="KR4c0068_SBCK_055-4a"/>
以自固詔公討之公上言曰縁谿諸蠻狐䑕跧竄王師歩趍<lb/>
不習嵌嶮泝水行舟進寸退里晝不得戰夜則掩覆攻實危<lb/>
道招可懐來臣今謹以便宜未宣討詔先遣所部將李志烈<lb/>
齎書諭㫖俟其悛心不十餘日伯靖果以隷黔六州之地乞<lb/>
降下公天子褒異一以委公公命志烈復徃伯靖遂以其下<lb/>
舒秀和等來就戮詔公皆署麾下將以撫之由是六州平而<lb/>
伯靖亦卒爲我用荆俗不理室居架竹苦茅卑庳𥚹逼風旱<lb/>
摩戞熇然自火公乃陶瓦積材半入其直勉勸假借俾自爲<lb/>
之數月之間㕓閈如化災害减少人始歌之及朝廷有淮蔡<lb/>
之師乃命公爲襄陽節度以招撫之旣至再旬而　師濟漢<lb/>
噐備車徒皆若素具俸秩廪禄一以資軍公之大　推誠厚<lb/>
下善用人之所長故誅琳破闢柔伯靖秀和皆談笑指麾而<lb/>
人人自輸其効理身理家和易孝敬親䘮不自支事兄嫂有<lb/>
<pb n="KR4c0068_SBCK_055-4b"/>
過人者前後四顯親而先府君位尚書先夫人封<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>國朋友<lb/>
姻戚泳㳺於德宇者如歸焉自始建牙選將開幕壁於今纔<lb/>
二十年矣目擊爲將相者逮不肖凡九人焉其餘從公而同<lb/>
奉朝請者可知矣公之先自兩漢至隋氏郡守列侯駙馬御<lb/>
史郡丞將軍刺史著作郎數百年冠冕不絶代若公之出入<lb/>
更踐位與壽極其上無如也髙祖協貞觀中文皇征遼爲海<lb/>
東運糧使洮州都督自髙祖至王考禮部府君爲政皆嚴明<lb/>
無畏避𥘉府君爲松滋江陵令恃豪頼軍目氣勢者比比皆<lb/>
杖殺邑人相與刻石歌詠之先是開元天寳間安之尉京劇<lb/>
挺之更右職破壊豪黠如神明至是挺之子武洎府君又著<lb/>
稱有唐言剸斷者先嚴氏焉自公始用儒素謙廉見推於早<lb/>
歳及爲大官益自勞謹貴貴尊尊而哀賤下於巳者雖走胥<lb/>
負卒㓜子童孫終不得聞辱詬之言而窺怠墮之容矣用是<lb/>
<pb n="KR4c0068_SBCK_055-5a"/>
享年七十七仕五十年一爲尚書三歷僕射六兼大夫五任<lb/>
司空再踐司徒三居保傳階崇金紫爵極國公荆并襄皆天<lb/>
下重地也繼爲統帥者十有四年前後奏名刺率百辟以慰<lb/>
慶吉凶者凡八載然而禠免之誚不聞於耳憂悔之緒不萌<lb/>
於心非夫上取信於其君下取信於其友權近不疑於畏逼<lb/>
我旅頼我以安全其孰能如此哉詩所謂終温且惠淑慎其<lb/>
身於實敢信備録聞諸有司謹狀上尚書考功稹爕賛無狀<lb/>
孤負明恩天付郡符官未稱責日夜憂畏豈暇爲文無何太<lb/>
保公諸子以稹門吏之中恩顧偏厚具狀官閥且訃日時願<lb/>
布有司以旌懿行其間親承講貫子孫不得而聞者徃徃漏<lb/>
略恐他人纂撰益復脫遺感念曩懐遂書行實其所行事由<lb/>
荆而下皆所經見由荆而上莫非傳信飾終定謚期在至公<lb/>
謹狀<lb/>
<pb n="KR4c0068_SBCK_055-5b"/>
</p>
<p>
元氏長慶集卷第五十五<lb/>
</p>
<p>
</p>
  </div>
</body>
</text>
</TEI>
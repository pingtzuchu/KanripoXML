<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_045-1a"/>
元氏長慶集卷第四十五<lb/>
　　制誥<lb/>
　　　授王播刑部尚書諸道鹽鐡轉運等使制<lb/>
　　　授杜元頴戸部侍郎依前翰林學士制<lb/>
　　　沈傳師授中書舎人制　崔稜授尚書戸部侍郎制<lb/>
　　　裴向授左散騎常侍制　崔郾授諫議大夫制<lb/>
　　　白居易授尚書主客郎中知制誥制<lb/>
　　　李拭授宗正卿等制　裴武授司農卿制<lb/>
　　　　授王播刑部尚書諸道鹽鐡轉運等使制<lb/>
勑漢諸儒議鹽鐡者百輩終莫能罷以其均口賦利則貴賤<lb/>
盡征於王府矣而國家歲漕關東之粟帛以實京師亦重事<lb/>
也并是兩者非才勿居劒南西川節度副大使知節度事中<lb/>
散大夫檢校戸部尚書兼成都尹御史大夫賜紫金魚袋王<lb/>
<pb n="KR4c0068_SBCK_045-1b"/>
播昔我憲宗章武皇帝梟琳於夏擒闢於蜀縛錡於吳而又<lb/>
繼之以元濟師道之役十五年間盖煩費矣然而資用饒而<lb/>
人不加賦朕甚異焉謀及耆艾以求其故皆曰蜀帥播是時<lb/>
司筦榷者八年忠而能勤善於其職先皇帝咨訪委遇用之<lb/>
不疑下竭其才而上專其任也是用徴自益部授之刑曹復<lb/>
以舊務煩之式所以藉爾奉力之熟耳於戲知人則哲憲考<lb/>
能之顧兹不明敢有貳事爾其追奉先眷佐予冲人忠盡始<lb/>
終以服休命可守刑部尚書充諸道鹽鐡轉運等使散官勲<lb/>
如故<lb/>
　　　　授杜元頴戸部侍郎依前翰林學士制<lb/>
勑元頴昔我憲宗章武皇帝熏灼威名兵定八極大索俊乂<lb/>
以徴謀猷其在禁林尤集賢彦越正月夕庚子將弃倦勤付<lb/>
朕眇末乃詔元頴佑予冲人以導揚丕訓爾亦祗奉顧命咨<lb/>
<pb n="KR4c0068_SBCK_045-2a"/>
授舊章輔釐哀憂俾克依據是夜而六宮承式厥明而百吏<lb/>
受遺草定法儀兹實頼汝官不稱事予懐慊然而又詞源奥<lb/>
深機用周敏授之以詔而益辦扣之以疑而益明慎獨以修<lb/>
身推誠以事朕職勞可舉德懋宜升不俟踰時寧拘滿嵗綸<lb/>
誥清秩版圖劇曹例無兼榮特以甄寵予以國士待汝汝以<lb/>
忠臣報予効乃肺肝司朕耳目可守尚書戸部侍郎知制誥<lb/>
依前翰林學士散官勲如故<lb/>
　　　　沈傳師授中書舎人制<lb/>
勑書云臣作朕股肱耳目言天下不可一人理也今國家崇<lb/>
建執事以任股肱妙選侍臣實司耳目股肱良則心膂正耳<lb/>
目審則視聽明苟非端人何以近我而朝議郎守尚書兵部<lb/>
郎中知制誥充翰林學士上護軍賜紫金魚袋沈傳師㓗凈<lb/>
精㣲風流儒雅名俱道勝信在言前謙而愈光卑以自牧專<lb/>
<pb n="KR4c0068_SBCK_045-2b"/>
對無不逹群居若不知而又煥有文章發爲辭誥使吾禁中<lb/>
無漏露之患而朕語言與三代同風勤亦至矣事我滿歲命<lb/>
汝即真勉竭乃誠以輔台德可守中書舎人依前翰林學士<lb/>
散官勲賜如故<lb/>
　　　　授崔稜尚書戸部侍郎制<lb/>
勑朝議大夫權知尚書戸部侍郎判度支上柱國賜紫金魚<lb/>
袋崔稜惟朕憲考亟征不廷熏剔幽妖擒㓕罪疾用力滋廣<lb/>
理財是切而姦臣乘上之急刻括以充其求帝用憫然思克<lb/>
憂濟乃詔南服傅置甚繁爾稜授以耗登之書俾陳生聚之<lb/>
術善於其職　嚴而不殘辟名用物者逃無所入㓕私奉公<lb/>
者得以自明吏不敢欺人不加賦公費當其所則不吝上求<lb/>
非其故則不獻挺直廉厚真爲吏師試可甄明歲滿當陟朕<lb/>
保其始爾思其終始終不渝乃可用乂可守尚書戸部依前<lb/>
<pb n="KR4c0068_SBCK_045-3a"/>
判度支散官勲賜如故<lb/>
　　　　授裴向左散騎常侍制<lb/>
勑周文王侍從之臣無可使結襪者我知之矣左右前後無<lb/>
非令人朕以將壯之年臣妾天下司其忿速其在於持重温<lb/>
良之士以鑒之乎前陜虢等州都防禦觀察處置等使中散<lb/>
大夫守陜州大都督府長史賜紫金魚袋裴向搢紳之徒言<lb/>
其閨門之行僅至於衣無常主兒無常父矣推是爲政仁何<lb/>
逺乎是以發自王畿至于陜服多歷年所終無尤違每移孝<lb/>
友之風以懲強暴之俗甘棠之下廉讓興焉予欲用爲垂璫<lb/>
夾乘之官以代吾盤盂韋弦之戒不亦可乎可守左散騎常<lb/>
侍餘如故<lb/>
　　　　崔郾授諫議大夫<lb/>
勑郾昔我太宗文皇帝以魏徴爲人鏡而姦膽形於下逆耳<lb/>
<pb n="KR4c0068_SBCK_045-3b"/>
聞於上及徴没而猶歎過失之不聞夫以朕之不敏不明託<lb/>
于人上月環其七而善惡蔑聞豈諫爭之臣未盡䂓於不德<lb/>
耶朕甚懼焉以爾郾端厚誠明濟之文學柔而能立謙而逾<lb/>
光命汝弼予式兾無過於戲宋景公一諸侯耳而陳星退之<lb/>
詞齊威王獨何人哉能辨日聞之佞爾其極諫朕不漏言可<lb/>
守諫議大夫餘如故<lb/>
　　　　白居易授尚書主客郎中知制誥<lb/>
勑先帝付朕四海九州之重尚頼威靈天下甫定思獲論議<lb/>
文章之臣以自左右俾之詳考今古周知物情而朝議郎行<lb/>
尚書司門貟外郎白居易州里舉進士有司升甲科元和初<lb/>
對詔稱㫖翺翔翰林藹然直聲留在人口朕嘗視其詞賦甚<lb/>
喜與相如並處一時由是召自南賔序𥙷郎位㑹牛僧孺以<lb/>
御史丞解制誥職嗣掌書命人推爾先予亦飽其風猷爾宜<lb/>
<pb n="KR4c0068_SBCK_045-4a"/>
副兹超異可守尚書主客郎中知制誥餘如故<lb/>
　　　　李拭授宗正卿等<lb/>
勑李拭韋䖍度等明皇而下其屬未逺諸王在閤朕得其寒<lb/>
温睿宗而上五十餘族長㓜秩序盡委之於大宗正苟非能<lb/>
賢不敢輕授以爾拭踐履中外論倫古今主宗之盟綽有餘<lb/>
譽而執事者又曰殿中丞㧾六尚以供名物當進圭進爵之<lb/>
時不敢虗位僉以䖍度文學儒素旁通政經執憲南臺挺直<lb/>
不撓以之代拭允謂其良仍假左貂之冠加於宗正之首朕<lb/>
不敢無私於吾屬也拭可檢校左散騎常侍兼宗正卿䖍度<lb/>
可守殿中監餘如故<lb/>
　　　　裴武授司農卿<lb/>
勑農天下之本也故國有九列而司農氏居其一焉前代非<lb/>
牟融之循理康成之儒學不在兹選今海内無事思與公卿<lb/>
<pb n="KR4c0068_SBCK_045-4b"/>
等樹立根柢以制四方是用外選方伯之善職者入𥙷兹任<lb/>
謂之恩榮具官裴武子聞其先始以孝友書其國籍其後累<lb/>
有丞相爲唐名臣賢彦因仍代濟不絶武亦嗣其忠孝益熾<lb/>
家聲鬱爲元僚所至稱理嘗居内史屢入正卿自華至荆無<lb/>
非劇地鈐轄豪右衣食焭婺嚴而不殘仁而有制鎮定南服<lb/>
予方頼之而亟請來朝因求内任嘉其戀我難奪乃誠假以<lb/>
秩宗之榮用制國泉之重費而不屈其在勉之可檢校禮部<lb/>
尚書兼司農卿餘如故<lb/>
元氏長慶集卷第四十五<lb/>
</p>
<p>
</p>
  </div>
</body>
</text>
</TEI>
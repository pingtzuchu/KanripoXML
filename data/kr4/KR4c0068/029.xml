<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_029-1a"/>
元氏長慶集卷第二十九<lb/>
　　書<lb/>
　　　論教本書　與史館韓侍郎書<lb/>
　　　　論教本書<lb/>
臣伏見陛下降明詔修廢學增胄子選司成大哉堯之爲君<lb/>
伯夷典禮夔教胄子之深旨也然而事有萬萬急於此者敢<lb/>
冒昧殊死而言之臣聞諸賈生曰三代之君仁且久者教之<lb/>
然也誠哉是言且夫周成王人之中才也近管蔡則讒入有<lb/>
周邵則義聞豈可謂天聰明哉然而克終於道者得不謂教<lb/>
之然耶始其爲太子也未生胎教旣生保教太公爲之師周<lb/>
公爲之傅邵公爲之保伯禽唐叔與之游禮樂詩書爲之習<lb/>
目不得閱淫豔妖誘之色耳不得聞優笑凌亂之聲口不得<lb/>
習操斷擊搏之書居不得近容順隂邢之黨游不得恣追禽<lb/>
<pb n="KR4c0068_SBCK_029-1b"/>
逐獸之樂玩不得有遐異僻絕之珍凡此數者非謂備之於<lb/>
前而不爲也亦將不得見而爲之矣及其長而爲君也血氣<lb/>
旣定游習旣成雖有放心快巳之事日陳於前固不能奪巳<lb/>
成之習巳定之心矣則彼忠直道德之言固吾之所習聞也<lb/>
陳之者有以諭焉回佞庸違之說固吾之所積懼也謟之者<lb/>
有以辨焉人之情莫不欲耀其所能而黨其所近苟將得志<lb/>
則必快其所藴矣物之性亦然是以魚得水而游馬逸駕而<lb/>
走鳥乗風而翔火得薪而熾此皆物之快其所藴也今夫成<lb/>
王所藴道德也所近聖賢也是以舉其近則周公左而邵公<lb/>
右伯禽魯而太公齊快其藴則興禮樂而朝諸侯措刑罰而<lb/>
美教化教之至也可不謂信然哉及夫秦則不然滅先王之<lb/>
學曰將以愚天下黜師保之位曰將以明君臣胡亥之生也<lb/>
詩書不得聞聖賢不得近彼趙高者詐宦之戮人也而傅之<lb/>
<pb n="KR4c0068_SBCK_029-2a"/>
以殘忍戕賊之術且日恣睢盱天下以爲貴莫見其面以爲<lb/>
尊是以天下之人未盡愚而胡亥固巳不能分獸畜矣趙高<lb/>
之威懾天下而胡亥巳自幽於深宫矣李斯者秦之寵丞相<lb/>
也困讒冤死無以自明而況於踈逺之臣庶乎若此則秦之<lb/>
亡有以致之也漢高承之以兵革漢文守之以廉謹卒不能<lb/>
蘇復大訓是以景武昭宣天資甚美纔可以免禍亂哀平之<lb/>
間則不能虞簒弑矣然而惠帝廢易之際猶賴羽翼以勝其<lb/>
邪心是後有國之君議教化者莫不以興廉舉孝設學崇儒<lb/>
爲意曾不知教化之不行自貴者始略其貴者教其賤者無<lb/>
乃鄰於倒置乎洎我太宗文皇帝之在藩邸以至於爲太子<lb/>
也選知道德者十八人與之游習即位之後雖宴游飲食之<lb/>
間若十八人者實在其中上失無不言下情無不逹不四三<lb/>
年而名高盛古豈一日二日而致是乎游習之漸也貞觀巳<lb/>
<pb n="KR4c0068_SBCK_029-2b"/>
還師傅之官皆宰相兼領其餘宫僚選亦甚重馬周以官高<lb/>
恨不得爲司議郎此其驗也文皇之後漸踈賤之至於武后<lb/>
臨朝剪弃王族當中睿二聖危難之際雖有骨鯁敢言之士<lb/>
旣不得在調護保安之職終不能措扶衛之一詞而令近胡<lb/>
安金藏剖腹以明之豈不大哀哉兵興以來茲弊尤甚師資<lb/>
保傅之官非疾廢毦聵不任事者爲之即休戎罷帥不知書<lb/>
者處之至於友諭賛議之徒踈冗散賤之甚者搢紳耻由之<lb/>
夫以匹夫之愛其子者猶求明哲慈惠之師以教之直諒多<lb/>
聞之友以成之豈天下之元子而可以疾廢毦聵不知書者<lb/>
爲之師踈冗散賤不適用者爲之友乎此何足反居上之甚<lb/>
也近制宫僚之外徃徃以沉滯僻老之儒充侍書侍讀之選<lb/>
而又踈弃斥逺之越月踰時不得召見彼又安能傅成道德<lb/>
而保養其躬哉臣以爲積此弊者豈不以皇天眷祐祚我唐<lb/>
<pb n="KR4c0068_SBCK_029-3a"/>
德以舜繼舜以堯繼堯傳陛下十一聖矣莫不生而神明長<lb/>
而仁聖以是爲屑屑習儀者故不之省耳臣獨以爲於列聖<lb/>
之謀則可也計無窮傳後嗣則不可脫或萬代之後有若周<lb/>
成王中才者而又生於深官優笑之間無周邵保助之教則<lb/>
將不能知喜怒哀樂之所自矣況稼穡之艱難乎今陛下以<lb/>
上聖之資肇臨海内是天下之人傾耳注目之日也特願陛<lb/>
下思成王訓導之功念文皇游習之漸選重師保慎簡宫寮<lb/>
皆用博厚弘深之儒而又練逹機務者爲之更進迭見日就<lb/>
月將因令皇太子洎諸王定齒胄講業之儀行嚴師問道之<lb/>
禮至德要道以成之撤膳記過以警之血氣未定則輟禽色<lb/>
之娛以就學聖質旣備則資游習之善以弘德此所謂一有<lb/>
元良萬國以貞之化也豈直修廢學選司成而足倫匹其盛<lb/>
哉而又俾則百王莫不㓜同師長同術識君道之素定知天<lb/>
<pb n="KR4c0068_SBCK_029-3b"/>
倫之自然然後選用賢良樹爲藩屏出則有晉鄭魯衛之盛<lb/>
入則有東牟朱虚之强蓋所謂宗子維城犬牙盤石之勢又<lb/>
豈與夫魏晉以降囚賊其兄弟而自剪其本枝者同年而語<lb/>
乎微臣竊不自揆思爲陛下建永永無窮之長筭輙敢冒眛<lb/>
殊死而言之<lb/>
　　　　與史館韓侍郎書<lb/>
侍郎退之足下稹與前襄州文學掾甄逢遊善逢即故刑部<lb/>
貟外郎濟之子濟天寳中隱於衛之青巖山採訪使苗公等<lb/>
五人皆以狀薦凡十徴不起末以左拾遺就拜之適值禄山<lb/>
朝奏京師懇於上前求爲賔介玄宗可其奏禄山還至衛縣<lb/>
遣太守鄭遵意詣山致命輟行信宿以俟之甄生懼及其難<lb/>
俛首從事至天寳十二載禄山反狀潜兆慮不得脫乃僞瘖<lb/>
其口復隱青巖踰年而禄山叛即日遣僞節度使蔡希德緘<lb/>
<pb n="KR4c0068_SBCK_029-4a"/>
刃逼召且曰或不可強斬首來徇旣而甄生噤閉無言延頸<lb/>
承刃氣和色定若甘心然希德義而捨之禄山亦終不能致<lb/>
慶緒繼逆虜而囚之於東都安國觀代宗復洛甄生卧匡牀<lb/>
詣元帥府至則號摽自治代宗爲之動色遂命傳置長安肅<lb/>
宗高其行因授館於三司治所令從賊官囚慙拜之受汚者<lb/>
莫不俯伏仰歎恨不即死於其地且夫辨所從於居易之時<lb/>
堅直操於利仁之世而猶𥚹淺選懦者之所不爲蓋怫人之<lb/>
心難而害巳之避深也況乎天下亂矣王澤竭矣夫死忠者<lb/>
不必顯從亂者不必誅而眷眷本朝甘心白刃難矣哉是以<lb/>
理平則爲公爲卿爲鵷爲鷺世變爲虵爲豕爲鏡爲梟者十<lb/>
恒八九焉若甄生冕弁不加於其身禄食不進於其口於天<lb/>
寳蓋青巖之一男子耳及亂則延頸受刃分死不回不以不<lb/>
必顯而廢忠不以不必誅而從亂叅合古今之士蓋百一焉<lb/>
<pb n="KR4c0068_SBCK_029-4b"/>
稹常讀注記缺而未書謹備所聞蓋欲執事者編此義烈以<lb/>
永永於來世耳子逢始生之歲顔太師崔太傅皆爲歌詩以<lb/>
美賢者之有後且序甄生之本末云及逢旣長耕先人舊田<lb/>
於襄之宜城讀書爲文不詣州里歲饉則力穡節用以給足<lb/>
親族歲穰則施餘於其鄰里郷黨之不能自持者前後斥家<lb/>
財排患難於朋友者數四由是以義聞襄之守狀爲文學始<lb/>
就羈於吏職稹聞風旣久因與之游逢毎冤其父之名不在<lb/>
於史將欲抱所冤詣京師告訴於司史氏蓋行有日矣以愚<lb/>
料之甄子僕短馬痩言簡行孤得不爲驕閽之所排訶則權<lb/>
力者疑誕以臨之固無自而入矣因曉甄生以無自入之勢<lb/>
且告以執事者辱與稹游願得所冤之狀告甄生厚相信待<lb/>
由是輟行旣而自思滓賤之中猶願貢所聞於執事得非愚<lb/>
且僣耶然而誚笑之暇幸垂察焉<lb/>
<pb n="KR4c0068_SBCK_029-5a"/>
</p>
<p>
元氏長慶集卷第二十九<lb/>
<pb n="KR4c0068_SBCK_029-5b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_043-1a"/>
元氏長慶集卷第四十三<lb/>
　　制誥<lb/>
　　　授李愿檢校司空宣武軍節度使制<lb/>
　　　授劉悟檢校司空幽州節度使制<lb/>
　　　授劉悟昭義軍節度使制<lb/>
　　　加陳楚檢校左僕射制<lb/>
　　　授馬緫檢校刑部尚書天平軍節度使制<lb/>
　　　授田布魏博節度使制<lb/>
　　　　授李愿檢校司空宣武軍節度使制<lb/>
門下昔者魯侯伯禽徒以周公之故遂荒大東重耳以定傾<lb/>
之勞子孫不絶於晉昔我太師西平王在德宗時能復京邑<lb/>
書于鼎彛每懷宮廟之安實念山河之永而又繼其英哲克<lb/>
生令人惟弟惟兄莫非頗牧尚想德施於十代何吝恩積於<lb/>
<pb n="KR4c0068_SBCK_043-1b"/>
一門鳯翔節度使李愿生長綺紈之中而素風自得藴鬱驍<lb/>
雄之氣而性與温恭怡怡於季孟之間翼翼於班行之内始<lb/>
爲夏帥遂著能名蹄角齒毛之良一無取於夷落而不貪之<lb/>
寳大布朔陲洎領徐方㑹征淮右鄰寇隂狡將助鴟張來犯<lb/>
東郊䔬延晷刻爾乃提持戈㦸淬礪卒徒一戰而蜂蠆盡殱<lb/>
不時而梟鏡就戮聿來岐下號令益明繕完甲兵爲我保障<lb/>
朕以浚郊重地尤藉長材俾爲司空以表東夏持我邦憲用<lb/>
清爾人夫四海九州非不廣也然而靈武魏博至于大梁㫁<lb/>
長𥙷短方數千里皆爾伯仲又何加焉於戯睢陽在爾之東<lb/>
張廵效忠之誠尚在夷門在爾之境侯贏報恩之跡猶存又<lb/>
安知憧憧往來之徒不有以仁義匡於爾者勉服休命其戒<lb/>
之可檢校司空兼汴州刺史宣武軍節度使散官勲如故<lb/>
　　　　授劉悟檢校司空幽州節度使制<lb/>
<pb n="KR4c0068_SBCK_043-2a"/>
門下朕聞將星明則英豪用靈旗指則氛梫銷勁草可以受<lb/>
疾風盤根然後見利器苟非處劇何以用長況幽并少年燕<lb/>
趙竒士居常以紫騮自聘失意則白刃相讎将領司難是先<lb/>
才傑昭義軍節度副大使知節度事澤潞磁邢洺等州觀察<lb/>
制置使金紫光禄大夫檢校尚書右僕射兼潞州大都督府<lb/>
長史御史大夫上柱國彭城郡王食邑三百戸劉悟天與忠<lb/>
誠人推敬讓藴孟賁之勇不以力聞避㢘頗之强使之心伏<lb/>
是以居危邦以智免臨大節以功高嘗見委於先朝屢作藩<lb/>
於右地朕以遼陽巨鎮自我康寕姑欲撫之以仁然後示之<lb/>
以禮而守臣嬰疾幕吏擅權撓政行私虧恩剥下過爲箠楚<lb/>
妄作威稜不均饗士之羊徒飬乗軒之鶴致兹擾變職此之<lb/>
由不有將才孰懲児戲敷求朕志深謂汝諧是用抜竒式兾<lb/>
宣力帖以亞相寵之上公俾光十乗之行以壯三軍之氣可<lb/>
<pb n="KR4c0068_SBCK_043-2b"/>
檢校司空兼幽州大都督府長史御史大夫充幽州盧龍軍<lb/>
節度副大使知節度事觀察處置押奚契丹两蕃經略盧龍<lb/>
等使散官勲封如故<lb/>
　　　　授劉悟昭義軍節度使制<lb/>
門下昔潢池驟變則龔遂亟行河内去思而寇恂來復所以<lb/>
順人情而急時病也況鷄澤衡漳附于上黨控帶河洛扼束<lb/>
燕趙其土塉其人勁飬理訓習尤所重難而幽州盧龍軍節<lb/>
度使檢校司空劉悟前臨是邦其政方睦甲兵完利師徒具<lb/>
嚴刑當罪而人不冤賞當功而財不費軍政威而非虐吏道<lb/>
察而不苛州里行信讓之風鄕曲除武㫁之患方將乆次以<lb/>
惠斯人而難起幽陵救深焚溺輟於旣理與彼惟新乗軒纔<lb/>
及於邢郊妖彗忽生於兾分空沉台座未辯魁渠予懷震驚<lb/>
物聽傾駭校其逺邇當有後先遂駐腹心之雄以供臂指之<lb/>
<pb n="KR4c0068_SBCK_043-3a"/>
用復還龍節再息棠隂勉受新恩無移舊貫可依前檢校司<lb/>
空兼潞州大都督府長史兼御史大夫昭義軍節度副大使<lb/>
知節度事澤潞磁邢洺等州觀察使勲封如故<lb/>
　　　　加陳楚檢校左僕射制<lb/>
門下昔楚師多寒楚子廵而撫之士皆如挾纊明號令之可<lb/>
以動人也由是天以雷霆蘇蟄氣兵以鼓鼙作戰力高官重<lb/>
秩其爲號令也不亦多乎我無愛焉加以戎師亦所以作萬<lb/>
■之氣増一鼓之雄也義成軍節度使檢校工部尚書陳楚<lb/>
茂昭之甥酷似其舅緫齊義武於今六年以两郡之賦輿備<lb/>
三軍之供費民不勞耗而兵能繕完政有經矣今遼陽兾分<lb/>
紛亂交虐楚實間居於此其勤可知自非國之干城緫之利<lb/>
器安能爲我堡障芟夷寇讎欲將激其壯心夫何悋於好爵<lb/>
加之左揆以盛中權苟有庸功豈無後命於戲書云功懋懋<lb/>
<pb n="KR4c0068_SBCK_043-3b"/>
賞言其當也傳曰捨爵策勲言其速也今則寇未平而進律<lb/>
馘方獻而先恩吾於將臣可謂無所負也苟不自効其如法<lb/>
何可檢校左僕射使持節定州諸軍事兼定州刺史充義武<lb/>
軍節度使散官勲封如故主者施行<lb/>
　　　　授馬緫檢校刑部尚書天平軍節度使制<lb/>
門下吏乆其職人安其業此前代所以稱理古也況奪三軍<lb/>
慈愛之師換百姓仁惠之長有迎新送故之困朝令夕改之<lb/>
煩自非有爲而爲曷若且仍其舊前天平軍節度使檢校禮<lb/>
部尚書馬緫始以檄奏翩翩早從軍府儒學之外自此知兵<lb/>
踐歴他官所至皆理處馭南海仁聲甚遥還珠之祥前事復<lb/>
出先皇帝以淮夷未殄命相出征緫雖元僚亦佐叅畫大憝<lb/>
旣剪台衡復歸遂以丞相度旌旗授之於緫緫果善於其職<lb/>
蔡人宜之㑹鄆寇底平復換麾棨丕變汙俗大蘇惸婺不時<lb/>
<pb n="KR4c0068_SBCK_043-4a"/>
成功周月報政朕飽其聲績渇見儀形如聞就路之𥘉頗有<lb/>
擁轅之戀由是罷徴黃霸復借寇恂誠阻急賢之心姑務從<lb/>
人之欲仍加憲部以壯戎藩勉服新恩用彰前効可檢校刑<lb/>
部尚書餘如故<lb/>
　　　　授田布魏博節度使制<lb/>
門下經曰父母之仇不同天雖及匹夫而猶寢苫枕干以期<lb/>
必報是以子胥不徇伍奢之死卒能發旣葬之墓鞭不義之<lb/>
屍取貴春秋垂名萬古而況於身登將壇父死人手家讎國<lb/>
耻併在一門當懷甞膽之心豈竢絶漿之禮金革無避其在<lb/>
兹乎前四鎮北庭行軍兼涇原節度使檢校右散騎常侍御<lb/>
史大夫田布咨爾先臣惟國元老首自河朔來朝帝庭而又<lb/>
東取青齊北討深趙提挈義旅勤勞王家冐白刃而不疑推<lb/>
赤心而自信屬冀方求帥余所重難輟自大名付兹巨鎮而<lb/>
<pb n="KR4c0068_SBCK_043-4b"/>
中台暗拆上將妖侵蟊賊潜寘於腹心犲狼勃興於肘腋人<lb/>
神憤痛朝野驚嗟深軫予懷誓擒■悪以爾布詩書並習忠<lb/>
孝兩全甞用魏師克征淮孽素行恩信共著勲庸豈無奮激<lb/>
之徒爲報寇讎之黨且魏之諸將由爾父之崇高魏之三軍<lb/>
蒙爾父之仁愛昔旣同其美利今豈忘其深冤爾其淬礪勇<lb/>
夫敬恭義士一飯之飽必同於卒伍一毫之費必用其干矛<lb/>
非算畫勿萌於心非軍旅勿宣於口居則席藁寒則抱冰以<lb/>
䘮禮處之若哀心感著必有爲横身刎頸感智捐軀下報營<lb/>
魂旁清醜類於戲至誠可託稔惡難逃矧彼凶狂去將安徃<lb/>
墨纕居體玄纛在前題鼓執金無忘哀敬可起復寜逺將軍<lb/>
守右金吾衛大將軍貟外同正貟檢校工部尚書兼魏州大<lb/>
都督府長史御史大夫充魏博等州節度觀察處置等使勲<lb/>
賜如故主者施行<lb/>
<pb n="KR4c0068_SBCK_043-5a"/>
</p>
<p>
元氏長慶集卷第四十三<lb/>
<pb n="KR4c0068_SBCK_043-5b"/>
</p>
<p>
</p>
  </div>
</body>
</text>
</TEI>
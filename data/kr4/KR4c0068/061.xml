<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_061-1a"/>
集外文章<lb/>
　　　　春遊<hi>此一篇乃白樂天所書錢穆父在越摸刻于蓬萊閤下今亡矣</hi>
酒戸年年減山行漸漸難欲終心懶慢轉恐興闌散鏡水波<lb/>
猶冷稽峯雪尚殘不能辜物色乍可怯春寒逺目傷千里新<lb/>
年思萬端無人知此意閑凭小欄干<lb/>
　　　　上令狐相公詩啓<hi>時爲膳部郎中此一篇見長慶小集及舊唐書列傳</hi>
稹初不好文徒以仕無它岐強由科試及有罪譴弃之後自<lb/>
以爲廢滯潦倒不復以文字有聞於人矣曾不知好事者抉<lb/>
摘蒭蕪塵穢尊重竊承相公特於廊廟間道稹詩句昨又面<lb/>
奉約令獻舊文戰汗悚踊慙忝無地稹目御史府謪官於今<lb/>
十餘年矣閑誕無事遂專力於詩章日益月滋有詩向千餘<lb/>
首其間感物寓意可備矇瞽之諷者有之詞直氣麤罪尤是<lb/>
懼固不敢陳露於人唯杯酒光景間屢爲小碎篇章以自吟<lb/>
<pb n="KR4c0068_SBCK_061-1b"/>
暢然以爲律體卑痺格力不揚茍無姿態則䧟流俗常欲得<lb/>
思深語近韻律調新屬對無差而風情宛然而病未能也江<lb/>
湖間多新進小生不知天下文有宗主妄相倣傚而又從而<lb/>
失之遂至於支離褊淺之詞皆目爲元和詩體稹與同門生<lb/>
白居易友善居易雅能爲詩就中愛驅駕文字窮極聲韻或<lb/>
爲千言或爲五百言律詩以相投寄小生自審不能以過之<lb/>
徃徃戯排舊韻别創新詞名爲次韻相酬葢欲以難相挑耳<lb/>
江湖間爲詩者復相放傚力或不足則至於顛倒語言重複<lb/>
首尾韻同意等不異前篇亦自謂爲元和詩體而司文者考<lb/>
變雅之由徃徃歸咎於稹嘗以爲雕蟲小事不足以自明始<lb/>
聞相公記憶累旬巳來實懼糞土之墻庇以大厦便不摧壞<lb/>
氷爲版築之娛輙寫古體謌詩一百首百韻至兩韻律詩一<lb/>
百首合爲五卷奉啓跪陳或希構厦之餘一賜觀覧知小生<lb/>
<pb n="KR4c0068_SBCK_061-2a"/>
於章句中欒櫨榱桷之材盡曾量度則十餘年之邅廻不爲<lb/>
無所用矣詞㫖瑣劣冐黷尊嚴俯伏刑書不敢逃讓死罪死<lb/>
罪<lb/>
<pb n="KR4c0068_SBCK_061-2b"/>
<pb n="KR4c0068_SBCK_061-2b"/>
右元微之集六十卷微之以長慶癸卯鎮越大和己酉<lb/>
召還坐嘯是邦閲六寒暑今種山之喬木數十百章豈<lb/>
亦有甘棠存其間乎横空傑閣盖一城偉觀扁表所書<lb/>
則其州宅之卒章也微之以文章鼓行當時謂之元和<lb/>
體在越則有詩人入幕府故鏡湖秦望之竒益傳所謂<lb/>
蘭亭絕唱陳迹猶可想唐志著錄有長慶集一百卷小<lb/>
集十卷傳于今者惟閩蜀刻本為六十卷三舘所藏獨<lb/>
有小集其文盖巳雜之六十卷中矣微之甞彚其詩為<lb/>
十體曰旨意可觀詞近古往者為古諷流在樂府者為<lb/>
樂諷詞雖近古而止扵吟冩性情者為古體詞實樂流<lb/>
而止扵模象物色者為新題樂府聲勢㳂順屬對穏切<lb/>
<pb n="KR4c0068_SBCK_061-3a"/>
者為律詩以七言五言爲兩體稍存寄興與諷為流及<lb/>
為律諷撫存感往者取潘子悼亡為題暈眉約鬢匹配<lb/>
色澤劇婦人之恠豔者為豔詩今古兩體其自叙如此<lb/>
今之所編頗又律吕乖次惜矣舊䂓之不能存也元公<lb/>
才名相埒樂天守吴財歲餘吴郡屢刋其文微之留郡<lb/>
許乆其書獨闕可乎予来踵後塵盖相去三百三十餘<lb/>
秊矣乃求而刻之略能讎正脱誤之一二不暇復為公<lb/>
次也書成寘之蓬莱閣乾道四年歲在戊子二月二十<lb/>
四日觀文殿學士左通奉大夫知紹興府兩浙東路安<lb/>
撫使鄱陽郡公洪适景伯書<lb/>
嘉靖壬子仲春十日東吴董氏宋本翻雕扵茭門别墅<lb/>
</p>
<p>
</p>
  </div>
</body>
</text>
</TEI>
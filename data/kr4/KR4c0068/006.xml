<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_006-1a"/>
元氏長慶集卷第六<lb/>
　　古體<lb/>
　　　寄吳士矩　宿層峯館寄樂天<lb/>
　　　酬樂天書懷　酬樂天登樂遊園<lb/>
　　　酬樂天早夏　酬樂天勸醉<lb/>
　　　和樂天初授戶曹　和樂天贈吳丹<lb/>
　　　和樂天秋題曲江　和樂天月夜作<lb/>
　　　和樂天秋題牡丹　春月<lb/>
　　　月臨花　紅芍藥<lb/>
　　　送王十一南行　三歎<lb/>
　　　遣晝　冬夜懷李侍御<lb/>
　　　西齋小松　周先生<lb/>
　　　　寄吳士矩端公五十韻<hi>此後並江陵士曹時作</hi>
<pb n="KR4c0068_SBCK_006-1b"/>
昔在鳳翔日十歲即相識未有好文章逢人賞顔色可憐何<lb/>
郎面<hi>吳生小字何郎</hi>二十纔冠飾短髮予近梳羅衫紫蟬翼伯舅各<lb/>
驕縱仁兄未摧抑事業若盃盤詩書甚徽纆西州戎馬地賢<lb/>
豪事雄特百萬時可<graphic n="KR1151" url="https://raw.githubusercontent.com/kanripo/KR-Gaiji/master/images/KR1151.png" mimeType="image/png"/>十千良易借寒食桐隂下春風柳林<lb/>
側藉草送逺遊列筵酬博塞萎蕤雲幕翠璨爛紅茵赩鱠縷<lb/>
輕似絲香醅膩如織將軍頻下城佳人盡傾國媚語嬌不聞<lb/>
纎腰軟無力歌詞妙宛轉舞態能剜刻箏弦玉指調粉汗紅<lb/>
綃拭予時最年少專務酒中職未能媿生獰偏矜任狂直曲<lb/>
庇桃根盞橫講捎雲式亂布鬭分朋惟新間讒慝耻作最先<lb/>
吐羞言未朝食醉眼漸紛紛酒聲頻䬵䬵<hi>愛黒反</hi>扣節參差亂<lb/>
飛觥徃來織強起相維持飜成兩匍匐邉霜颯然降戰馬鳴<lb/>
不息但喜秋光麗誰憂塞雲黒常隨獵騎走多在豪家匿夜<lb/>
飲天旣明朝歌日還吳荒狂歲云久名利心潜逼時軰多得<lb/>
<pb n="KR4c0068_SBCK_006-2a"/>
途親朋屢相敕閑因適農野忽復愛稼穡平生中聖人翻然<lb/>
腐腸賊亦從酒仙去便被書魔惑脫跡壯士場甘心竪儒域<lb/>
矜持翠筠管𫾣斷黃金勒屢益蘭膏燈猶研兔枝墨崎嶇來<lb/>
掉蕩矯枉事沉黙隱笑甚艱難歛容還屴崱與君始分散勉<lb/>
我勞修飾歧路各營營别離長惻惻行看二十載萬事絲何<lb/>
極相值或須臾安能洞胷臆昨來陜郊㑹悲歡兩難克問我<lb/>
新相知但報長相憶豈無新知者不及小相得亦有生歲游<lb/>
同年不同德爲别詎幾時伊予墜溝洫大江鼓風浪逺道參<lb/>
荆棘徃事返無期前途浩難測一旦得自由相求北山北<lb/>
　　　　三月二十四日宿曾峯館夜對桐花寄樂天<lb/>
微月照桐花月微花漠漠怨澹不勝情低徊拂簾幕葉新隂<lb/>
影細露重枝條弱夜久春恨多風清暗香薄是夕逺思君思<lb/>
君痩如削但感事睽違非言官好惡奏書金鑾殿歩屣青龍<lb/>
<pb n="KR4c0068_SBCK_006-2b"/>
閣我在山館中滿地桐花落<lb/>
　　　　酬樂天書懷見寄<hi>本題云𥘉與㣲之别後忽夢見之及寤而㣲之書至兼覽桐花</hi>
<hi>之什悵然書懐此後五章並次用本韻</hi>
新昌北門外與君從此分街衢走車馬塵土不見君君爲分<lb/>
手歸我行行不息我上秦嶺南君直樞星北秦嶺高崔嵬商<lb/>
山好顔色月照山館花裁詩寄相憶天明作詩罷草草從所<lb/>
如憑人寄將去三月無報書荆州白日晚城上鼓鼕鼕行逢<lb/>
賀州牧致書三四封封題樂天字未坼巳霑裳坼書八九讀<lb/>
淚落千萬行中有酬我詩句句截我腸仍云得詩夜夢我魂<lb/>
悽凉終言作書處上直金鑾東詩書費一夕萬恨緘其中中<lb/>
宵宫中出復見宫月斜書罷月亦落曉燈垂暗花想君書罷<lb/>
時南望勞所思況我江上立吟君懷我詩懷我浩無極江水<lb/>
秋正深清見萬丈底照我平生心感君求友什因報壯士吟<lb/>
<pb n="KR4c0068_SBCK_006-3a"/>
持謝衆人口銷盡猶是金<lb/>
　　　　酬樂天登樂遊園見憶<lb/>
昔君樂遊園悵望天欲曛今我大江上快意波翻雲秋空壓<lb/>
澶漫澒洞無垢氛四顧皆豁逹我眉今日伸長安隘朝市百<lb/>
道走埃塵軒車隨對列骨肉非本親誇遊丞相第偷入常侍<lb/>
門愛君直如髪勿念江湖人<lb/>
　　　　酬樂天早夏見懷<lb/>
庭柚有垂實鷰巢無宿雛我亦辭社鷰茫茫焉所如君詩夏<lb/>
方早我歎秋巳徂食物風土異衾禂時節殊荒草滿田地近<lb/>
移江上居八日復切九月明侵半除<lb/>
　　　　酬樂天勸醉<lb/>
神麴清濁酒牡丹深淺花少年欲相飲此樂何可涯沉機造<lb/>
神境不必悟楞加<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>顔返童貌安用成丹砂劉伶稱酒德所<lb/>
<pb n="KR4c0068_SBCK_006-3b"/>
稱良未多願君聽此曲我爲盡稱嗟一杯顔色好十盞膽氣<lb/>
加半酣得自恣酩酊歸太和共醉眞可樂飛觥撩亂歌獨醉<lb/>
亦有趣兀然無與他美人醉燈下左右流橫波王孫醉牀上<lb/>
顚倒眠綺羅君今勸我醉勸醉意如何<lb/>
　　　　和樂天初授戶曹喜而言志<lb/>
王爵無細大得請即爲恩君求戶曹掾貴以禄奉親聞君得<lb/>
所請感我欲霑巾今人重軒冕所重華與紛矜誇仕臺閣奔<lb/>
走無朝昏君衣不盈篋君食不滿囷君言養旣薄何以榮我<lb/>
門披誠再三請天子憐儉貧詞曹直文苑捧詔榮且忻歸來<lb/>
高堂上兄弟羅酒罇各稱千萬壽共飲三四巡我實知君者<lb/>
千里能具陳感君求禄意求禄殊衆人上以奉顔色餘以及<lb/>
親賔弃名不弃實謀養不謀身可憐白華士永願凌青雲<lb/>
　　　　和樂天贈吳丹<lb/>
<pb n="KR4c0068_SBCK_006-4a"/>
不識吳生面久知吳生道跡雖染世名心本奉天老雌一守<lb/>
命門廻九塡血腦委氣榮衛和咽津顔色好傳聞共甲子衰<lb/>
隤盡枯槁獨有冰雪容纎華奪鮮縞問人何能爾吳實曠懷<lb/>
抱弁冕徒挂身身外非所寳伊予固童昧希真亦云早石壇<lb/>
玉晨尊晝夜長自掃密印視丹田遊神夢三島萬過黃庭經<lb/>
一食青精稻冥搜方朔桃結念安期棗緑髪幸未改丹誠自<lb/>
能保行當擺塵纓吳門事探討君爲先此詞終期搴瑶草<lb/>
　　　　和樂天秋題曲江<lb/>
十載定交契七年鎭相隨長安最多處多是曲江池梅杏春<lb/>
尚小芰荷秋已衰共愛寥落境相將偏此時綿綿紅蓼水颺<lb/>
颺白鷺鷥詩句偶未得酒盃聊久持今來雲雨曠舊賞魂夢<lb/>
知況乃江楓夕和君秋興詩<lb/>
　　　　和樂天别弟後月夜作<lb/>
<pb n="KR4c0068_SBCK_006-4b"/>
聞君别愛弟明天照夜寒秋鴈拂簷影曉琴當砌彈悵望天<lb/>
澹澹因思路漫漫吟爲别弟操聞者爲辛酸況我兄弟逺一<lb/>
身形影單江波浩無極但見時歲䦨<lb/>
　　　　和樂天秋題牡丹叢<lb/>
弊宅豔山卉别來長歎息吟君晚叢詠似見摧隤色欲識别<lb/>
後容勤過晚叢側<lb/>
　　　　春月<lb/>
春月雖至明終有靄靄光不似秋冬色逼人寒帶霜纎粉澹<lb/>
虗壁輕烟籠半牀分暉間林影餘照上虹梁病久塵事隔夜<lb/>
閑清興長擁𫀆顚倒領歩屣東西廂風柳結柔援露梅飄暗<lb/>
香雪含櫻綻蘂珠蹙桃綴房杳杳有餘思行行安可忘四鄰<lb/>
非舊識無以話中腸南有居士儼黙坐調心王欵關一問訊<lb/>
爲我披衣裳延我入深竹煖我於小堂視身琉璃瑩諭指芭<lb/>
<pb n="KR4c0068_SBCK_006-5a"/>
蕉黃復有比丘溢早傳龍樹方口中祕丹訣肘後懸青囊錫<lb/>
杖雖獨振刀圭期共甞未知仙近逺已覺神輕翔夜久魂耿<lb/>
耿月明露蒼蒼悲哉沉眠士寧見茲夕良<lb/>
　　　　月臨花<hi>林檎花</hi>
凌風颺颺花透影朧朧月巫峽隔波雲姑峯漏霞雪鏡匀嬌<lb/>
面粉燈泛高籠纈夜久清露多蹄珠墜還結<lb/>
　　　　紅芍藥<lb/>
芍藥綻紅綃巴籬織青瑣繁絲蹙金蘂高熖當罏火剪刻彤<lb/>
雲片開張赤霜褁煙輕琉璃葉風亞珊瑚朶受露色低迷向<lb/>
人嬌婀娜<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>顔醉後並小女梉成坐豔豔錦不如夭夭桃未<lb/>
可晴霞畏欲散晚日愁將墮結植本爲誰賞心期在我採之<lb/>
諒多思幽贈何由果<lb/>
　　　　送王十一南行<lb/>
<pb n="KR4c0068_SBCK_006-5b"/>
夏水漾天末晚暘映遥村風翻烏尾勁眷戀餘芳罇解袂方<lb/>
瞬息征帆巳翩飜江豚湧高浪槐樹揺去魂逺戍宗侶泊暮<lb/>
煙洲渚昏離心詎幾許歸苦復寒温此别信非久胡爲坐憂<lb/>
煩我留石難轉君泛雲無根萬里湖南月三聲山上猿從茲<lb/>
耿幽夢夜夜湘與沅<lb/>
　　　　三歎<lb/>
孤劒鋒刃澁猶能神彩生有時雷雨過暗吼闐闐聲主人閟<lb/>
靈寳畏作升天行淬礪當陽鐡刻爲干鏌名逺求鸊鵜瑩同<lb/>
用玉匣盛顔色縱相類利鈍頗相傾雄爲光電烻雌但深泓<lb/>
澄龍怒有奇變青虵終不驚<lb/>
仙鳳翠皇死葳㽔光彩低非無鴛鸞侶誓不同樹棲飛馳歲<lb/>
云暮感念雛在泥顧影不自暖寄爾蟠桃雞馴養豈無媿類<lb/>
族安得齊願言成羽翼奮翅凌丹梯<lb/>
<pb n="KR4c0068_SBCK_006-6a"/>
天驥失龍偶三年常夜嘶哀縁噴風斷渇且含霜啼長恐絕<lb/>
遺類不復躡雲霓非無駉駉者鶴意不在雞春來筋骨瘦弔<lb/>
影心亦迷自此渥洼種應生濁水泥<lb/>
　　　　遣晝<lb/>
密竹有清隂曠懷無塵滓況乃秋日光玲瓏曉窻裏旬休聊<lb/>
自適今辰日高起櫛沐坐前軒風輕鏡如水開卷恣詠謡望<lb/>
雲閑徙倚新菊媚鮮妍短萍憐靃靡掃除田地靜摘掇園蔬<lb/>
美幽翫愜詩流空堂稱居士客來傷寂寞我念遺煩鄙心跡<lb/>
兩相忘誰能驗行止<lb/>
　　　　冬夜懷李侍御王太祝叚丞<lb/>
浩露烟壒盡月光閑有餘松篁細隂影重以簾牖踈泛覽星<lb/>
粲粲輕河悠碧虗纎雲不成葉脉脉風絲舒丹竈熾東序燒<lb/>
香羅玉書飄飄魂神舉若驂鸞鶴輿感念夙昔意華尚簮與<lb/>
<pb n="KR4c0068_SBCK_006-6b"/>
裾簮𥚑詎幾許累創吞鈎魚今聞馨香道一以悟臭帤悟覺<lb/>
誓不惑永抱胎仙居晝夜欣所適安知歲云除行行二三友<lb/>
君懷復何如<lb/>
　　　　西齋小松<hi>二首</hi>
松樹短於我清風亦巳多況乃枝上雪動揺微月波幽姿得<lb/>
閑地詎感歲蹉跎但恐厦終構藉君當柰何<lb/>
簇簇枝新黃纎纎攅素指柔苙漸依條短莎還半委清風日<lb/>
夜高凌雲竟何巳千歲盤老龍修鱗自茲始<lb/>
　　　　周先生<lb/>
寥寥空山岑冷冷風松林流月垂鱗光懸泉揚高音希夷周<lb/>
先生燒香調琴心神功盈三千誰能還黃金<lb/>
元氏長慶集卷第六<lb/>
</p>
<p>
</p>
  </div>
</body>
</text>
</TEI>
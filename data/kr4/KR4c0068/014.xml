<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_014-1a"/>
元氏長慶集卷第十四<lb/>
　　律詩<lb/>
　　　牡丹　象人<lb/>
　　　　松石　春雪映早梅<lb/>
　　　　玉巵無當　數蓂<lb/>
　　　　九月盡　雨後花<lb/>
　　　　早歸　晚秋<lb/>
　　　　送林復夢赴辟　憶楊十二<lb/>
　　　　夜合　新竹<lb/>
　　　　秋相望　春病<lb/>
　　　　山竹枝　悟禪<lb/>
　　　東臺去　戴光弓<lb/>
　　　劉頗詩　夜飲<lb/>
<pb n="KR4c0068_SBCK_014-1b"/>
　　　襃城驛　閑<lb/>
　　　欲曙　寄胡靈之<lb/>
　　　夜雨　酬李六醉後<lb/>
　　　歸田　縁路<lb/>
　　　誚盧戡　遣春<lb/>
　　　歲日　臨湘樓<lb/>
　　　晚宴湘亭　酒醒<lb/>
　　　　牡丹二首<hi>此後並是校書郞巳前作</hi>
簇蘂風頻壞裁紅雨更新眼㸔吹落地便别一年春<lb/>
繁緑隂全合衰紅展漸難風光一擡舉猶得暫時㸔<lb/>
　　　　象人<lb/>
被色空成象觀空色異真自悲人是假那復假爲人<lb/>
　　　　與楊十二巨源盧十九經濟同遊大安亭各賦二<lb/>
<pb n="KR4c0068_SBCK_014-2a"/>
　　　　物合爲五韻探得松石<lb/>
片石與孤松曾經物外逢月臨棲鶴影雲抱老人峯蜀客君<lb/>
當問秦官我舊封積膏當琥珀新刧長芙蓉待𥙷蒼蒼去樛<lb/>
柯早變龍<lb/>
　　　　賦得春雪映早梅<lb/>
飛舞先春雪因依上番梅一枝方漸秀六岀巳同開積素光<lb/>
逾密真花節暗催摶風飄不散見睍忽偏摧郢曲琴空奏羗<lb/>
音笛自哀今朝兩成詠翻挾昔人才<lb/>
　　　　賦得玉巵無當<hi>韻取巵字</hi>
共惜連城寳飜成無當巵詎慚君子貴深訝巧工隳泛蟻功<lb/>
全少如虹色不移可憐殊礫石何計辨糟醨江海誠難滿盤<lb/>
筵莫忘施縱乖斟酌意猶得對光儀<lb/>
　　　　賦得數蓂<hi>元和年作</hi>
<pb n="KR4c0068_SBCK_014-2b"/>
將課司天曆先觀近砌蓂一旬開應月五日數從星桂滿叢<lb/>
𥘉合蟾虧影漸零辨時長有素數閠或餘青墜葉推前事新<lb/>
芽察未形堯年始今歲方欲瑞千齡<lb/>
　　　　賦得九月盡<hi>秋字</hi>
霜降三旬後蓂餘一葉秋玄隂迎落日涼魄盡殘鈎半夜灰<lb/>
移琯明朝帝御裘潘安過今夕休詠賦中愁<lb/>
　　　　賦得雨後花<lb/>
紅芳憐靜色深與雨相冝餘滴下纎蘂殘珠墮細枝浣花江<lb/>
上思啼粉鏡中窺念此低徊久風光幸一吹<lb/>
　　　　早歸<lb/>
春靜曉風微凌晨帶酒歸逺山籠宿霧高樹影朝暉飲馬魚<lb/>
驚水穿花露滴衣嬌鶯似相惱含囀傍人飛<lb/>
　　　　晚秋<lb/>
<pb n="KR4c0068_SBCK_014-3a"/>
竹露滳寒聲離人暁思驚酒醒秋簟冷風急夏衣輕寢倦解<lb/>
幽夢慮閑添逺情誰憐獨欹枕斜月透窓明<lb/>
　　　　送林復夢赴韋令辟<lb/>
蜀路危於劒憐君自坦途㡬囘曾啖炙千里逺衘珠野性便<lb/>
荒飲時風忌酒徒相門多禮讓前後莫相踰<lb/>
　　　　憶楊十二<lb/>
楊子愛言詩春天好詠時戀花從馬滯聮句放杯遲日映含<lb/>
煙竹風牽卧柳絲南山更多興湏作白雲期<lb/>
　　　　夜合<lb/>
綺樹滿朝陽融融有露光雨多疑濯錦風散似分粧葉密煙<lb/>
蒙火枝低繡拂墻更憐當暑見留詠日偏長<lb/>
　　　　新竹<lb/>
新篁纔解籜寒色巳青葱冉冉偏凝粉蕭蕭漸引風扶踈多<lb/>
<pb n="KR4c0068_SBCK_014-3b"/>
<pb n="KR4c0068_SBCK_014-3b"/>
百年都幾日何事苦囂然晚歲倦爲學閑心易到禪病宜多<lb/>
宴坐貧似少攀縁自笑無名字因名自在天<lb/>
近見新章句因知見在心春游晉祠水晴上霍山岑問法僧<lb/>
當偈還丹客贈金莫驚頭欲白禪觀老彌深<lb/>
　　　　東臺去<hi>僕毎爲崔白二學士話陶先生喜不遇之事且日僕得分司東臺即足以買山家</hi>
陶君喜不遇予毎爲君言今日東臺去澄心在陸渾旋抽隨<lb/>
日俸併買近山園千萬崔兼白殷勤承主恩<lb/>
　　　　戴光弓<hi>韋評事見贈也</hi>
潞府筋角勁戴光因合成因君懷膽氣贈我定交情不擬閑<lb/>
穿葉那能枉始生唯調一隻箭飛入破聊城<lb/>
　　　　劉頗詩<hi>并序</hi>
昌平人劉頗其上三世有義烈頗少落行陣二十解屬文舉<lb/>
進士科試不就負氣俠路間病甖車蔽柩盡碎之罄囊酬直<lb/>
<pb n="KR4c0068_SBCK_014-4a"/>
而去南歸唐州爲吏所軋勢不支氣屈自火其居出契書投<lb/>
火中繇是以氣聞予聞風四五年而後見因以詩許之<lb/>
一言感激士三世義忠臣破甕嫌妨路燒莊耻屬人逈分遼<lb/>
海氣閑踏洛陽塵儻使權由我還君白馬津<lb/>
　　　　夜飲<lb/>
燈火隔簾明竹梢風雨聲詩篇隨意贈杯酒越廵行漫唱江<lb/>
朝曲閑徴藥草名莫辭終夜飲朝起又營營<lb/>
　　　　襃城驛<hi>軍大夫嚴秦修</hi>
嚴秦修此驛兼漲驛前池巳種千竿竹又栽千樹棃四年三<lb/>
月半新筍晚花時悵望東川去等閑題作詩<lb/>
　　　　閑二首<lb/>
晻淡洲煙白籬篩日脚紅江喧過雲雨船泊打頭風艇子收<lb/>
魚市鴉兒噪荻叢不堪堤上立滿眼是蚊蟲<lb/>
<pb n="KR4c0068_SBCK_014-4b"/>
青衫經夏黕白髪望鄉稠雨冷新秋簟星稀欲曙樓連鴻盡<lb/>
南去雙鯉本東流北信無人寄蟬聲滿樹頭<lb/>
　　　　欲曙<lb/>
江隄閱暗流漏鼓急殘籌片月低城堞稀星轉角樓鶴媒華<lb/>
表上<graphic n="KR2857" url="https://raw.githubusercontent.com/kanripo/KR-Gaiji/master/images/KR2857.png" mimeType="image/png"/>鵊柳枝頭不爲來趨府何因欲曙遊<lb/>
　　　　寄胡靈之<lb/>
早歲㒹狂伴城中共幾年有時濳歩出連夜小亭眠月影侵<lb/>
牀上花叢在眼前今宵正風雨空宅楚江邊<lb/>
　　　　夜雨<lb/>
水恠濳幽草江雲擁廢居雷驚空屋柱電照滿牀書竹瓦風<lb/>
頻裂茅簷雨漸踈平生滄海意此去怯爲魚<lb/>
　　　　酬李六醉後見寄口號<hi>用本韻</hi>
頓愈頭風疾因吟口號詩文章紛似繡珠玉布如棊健羡觥<lb/>
<pb n="KR4c0068_SBCK_014-5a"/>
飛酒蒼黃日映籬命童寒色倦撫稚晚啼饑潦倒慙相識平<lb/>
生頗自奇明公將有問林下是靈龜<lb/>
　　　　歸田<hi>時三十七</hi>
陶君三十七挂綬出都門我亦今年去商山淅岸村冬修方<lb/>
丈室春種桔橰園千萬人間事從茲不復言<lb/>
　　　　縁路<lb/>
總是玲瓏竹兼藏淺漫溪沙平深見底石亂不成泥煙火遥<lb/>
村落桑麻隔稻畦此中如有問甘𬒳到頭迷<lb/>
　　　　誚盧戡與予數約遊三寺戡獨沉醉而不行<lb/>
乘興無羈束閑行信馬蹄路幽穿竹逺野逈望雲低素帚茅<lb/>
花亂圓珠稻實齊如何盧進士空戀醉如泥<lb/>
　　　　遣春三首<lb/>
楊公三不惑我惑兩般全逢酒判身病拈花盡意憐水生低<lb/>
<pb n="KR4c0068_SBCK_014-5b"/>
岸没梅蹙小珠連千萬紅顔輩湏驚又一年<lb/>
柳眼開渾盡梅心動巳䦨風光好時少杯酒病中難學問慵<lb/>
都廢聲名老更判唯餘㸔花伴未免憶長安<lb/>
失却遊花伴因風浪引將柳堤遥認馬梅徑誤㝷香晚景行<lb/>
㸔謝春心漸欲狂園林都不到何處枉風光<lb/>
　　　　歲日<lb/>
一日今年始一年前事空凄凉百年事應與一年同<lb/>
　　　　湘南登臨湘樓<lb/>
高處望瀟湘花時萬井香雨餘憐日嫩歲閠覺春長霞刹分<lb/>
危牓煙波透逺光情知樓上好不是仲宣鄕<lb/>
　　　　晚宴湘亭<lb/>
晚日宴清湘晴空走艶陽花低愁露醉絮起覺春狂舞旋紅<lb/>
裙急歌垂碧䄂長甘心出童羖湏一盡時荒<lb/>
<pb n="KR4c0068_SBCK_014-6a"/>
　　　　酒醒<lb/>
飲醉日將盡醒時夜已闌暗燈風熖曉春席水牎寒未解縈<lb/>
身帶猶傾墜枕冠呼兒問狼籍疑是夢中驩<lb/>
元氏長慶集卷第十四<lb/>
</p>
<p>
</p>
  </div>
</body>
</text>
</TEI>
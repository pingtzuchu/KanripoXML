<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_040-1a"/>
元氏長慶集卷第四十<lb/>
　　制誥<lb/>
　　　冊文武孝德皇帝赦文　處分幽州德音<lb/>
　　　戒勵風俗德音<lb/>
　　　　制誥序<lb/>
制誥本於書書之誥命訓誓皆一時之約束也自非訓導職<lb/>
業則必指言美惡以明誅賞之意焉是以讀說命則知輔相<lb/>
之不易讀胤征則知廢怠之可誅秦漢巳來未之或改近世<lb/>
以科試取士文章司言者茍務刓飾不根事實升之者美溢<lb/>
於詞而不知所以美之之謂黜之者罪溢於𥿄而不知所以<lb/>
罪之之來而又拘以屬對跼以圎方類之於賦判者流先王<lb/>
之約束蓋掃地矣元和十五年余始以祠部郎中知制誥𥘉<lb/>
約束不暇及後累月輒以古道于丞相丞相信然之又明年<lb/>
<pb n="KR4c0068_SBCK_040-1b"/>
召入禁林專掌内命上好文一日從容議及此上曰通事舍<lb/>
人不知書便其宜宣賛之外無不可自是司言之臣皆得追<lb/>
用古道不從中覆然而余所宣行者文不能自足其意率皆<lb/>
淺近無以變例追而序之蓋所以表明天子之復古而張後<lb/>
來者之趣尚耳<lb/>
　　　　冊文武孝德皇帝赦文<lb/>
門下昔我高祖太宗化隋爲唐奄宅區夏包舉四海全付子<lb/>
孫其事何哉彼昏盈而我勞劬也明皇承之能大其業六戎<lb/>
八蠻罔不貢奉由是庶尹㢮政庶吏㢮刑視人不勤視盜不<lb/>
謹燕冦勃起洞無藩籬六十有七年兵革大試其事何哉據<lb/>
逸安而易萌漸也逮我聖父勤身披攘斬斷誅除天下略定<lb/>
曾是幽冀賜予懷來荷頼景靈丕訓不墜環歲之内二方平<lb/>
寧粤余何功時帝之力而卿大夫猥以大號加予眇身讓于<lb/>
<pb n="KR4c0068_SBCK_040-2a"/>
四三益甚其請皇太后始聞其事歡然慰心慈旨下臨臣誠<lb/>
上迫柢受典禮懔乎予懷尚念昔者七十二君莫不升中慶<lb/>
成自以爲堯舜莫巳若也然而不爲堯舜之行者來代無傳<lb/>
焉朕嘗推是爲心不欲名浮於實今卿大夫謂我爲文武孝<lb/>
德矣其將何道以匡予予其業業兢兢日慎一日慕陶堯虞<lb/>
舜之行以自勉思文祖憲考之道以自勗予茍不思無忘納<lb/>
誨於戲溢美之名旣不克讓及物之澤又何愛焉可大赦天<lb/>
下<lb/>
　　　　處分幽州德音<lb/>
勑昔我玄宗明皇帝得姚元崇宋璟使之鋪陳大法以和人<lb/>
神而又益之以張說蘇頲嘉貞九齡之徒皆能始終彌縫不<lb/>
失紀律四十年間海内滋殖風俗謹朴君臣平寧人無爭端<lb/>
而卿大夫羞以贓罪鞫人於聖代矣况伺察乎由是網漏吞<lb/>
<pb n="KR4c0068_SBCK_040-2b"/>
舟視盗不謹冦羯乗釁勃爲妖氛天下持兵垂七十載朕因<lb/>
眇末獲承祖宗分不得見四方無姑息之臣而九有復升平<lb/>
之境矣上帝念我賚予忠賢盡獻提封恢纉舊服使遼陽八<lb/>
州之衆重覩開元之儀者則予侍中總之力也名藩厚位予<lb/>
何愛焉劉總已極上台仍移重鎮兄弟子姪各授官榮大將<lb/>
賔寮亦皆超擢管内州縣官吏肅存古等二百餘人悉是劉<lb/>
緫選任材能乆令假攝並與正授用奬勤勞尚念幽州將士<lb/>
夙著勲庸易帥之初諒宜優錫共賜錢一百萬貫以内庫及<lb/>
戸部見在匹叚支送充賞給幽州盧龍并瀛莫等州將士又<lb/>
念八州之内九賦用殷慶澤旁流所宜霑貸其管内八州百<lb/>
姓並宜給復一年仍令給事中薛存慶徃彼宣慰親諭朕懷<lb/>
州縣之中或有殘破偏甚者委弘靖量事便宜優䘏務令存<lb/>
立劉總素以清靜理人固當開釋尚恐自罹禁網亦念哀矜<lb/>
<pb n="KR4c0068_SBCK_040-3a"/>
管内見禁囚徒罪無輕重並宜赦免大將及判官等雖巳頒<lb/>
官爵而或慮闕遺宜委弘靖具名銜聞奏如有父母在者别<lb/>
具上聞當加優䘏朕以劉總父子頻立戰功永言將吏之中<lb/>
慮有沒於王事當道從前巳來官吏將士等或忠義可嘉身<lb/>
巳淪沒者委弘靖條録聞奏當加追贈平時舊老始見胡塵<lb/>
復覩朝儀得無悽抃遐想撫其兒稚自此免於兵鋒言念及<lb/>
兹用加優給管内有高年<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>獨或疾瘵不能自存者委弘靖<lb/>
差官就問量給粟帛管内州縣官吏有奉職清強惠及百姓<lb/>
者委弘靖具事跡奏聞當與量加進改燕趙之間古多竒士<lb/>
隗臺如在代豈乏賢如有隱於山谷退在丘園行義素高名<lb/>
節可尚或才兼文武卓然可奬者亦委弘靖具名薦聞於戲<lb/>
古人云安不忘危魏徴對太宗以守成之不易兹朕小子抑<lb/>
又何知而鎮兾克和幽燕復古慄慄夙夜不遑安寧實惟祖<lb/>
<pb n="KR4c0068_SBCK_040-3b"/>
宗之休尚頼股肱之力咨爾輔弼至于方嶽爾當勉於姚宋<lb/>
之功予亦無忘於天寳之戒宣示中外宜體朕懷<lb/>
　　　　戒勵風俗德音<lb/>
勑朕聞昔者卿大夫相與讓於朝士庶人相與讓於列周成<lb/>
王措刑不用漢文帝耻言人過真理古也朕甚慕焉中代以<lb/>
還爭端斯起掩抑其言則專蔽誘掖其說則侵誣自非責實<lb/>
循名不能彰善癉惡故孝宣必有敢告乃下光武不能單辭<lb/>
遽行語稱訕上之非律有慝名之禁皆所以防三至之毀重<lb/>
兩造之明是以爵人於朝則皆勸刑人於市則皆懼罪有歸<lb/>
而賞有事也末俗偷巧内荏外剛卿大夫無進思盡忠之誠<lb/>
多退有後言之謗士庶人無切磋琢磨之益多銷鑠浸潤之<lb/>
讒進則諛言謟笑以相求退則群居雜處以相議留中不出<lb/>
之請蓋發其隂私公論不容之詞實生於朋黨擢一官則曰<lb/>
<pb n="KR4c0068_SBCK_040-4a"/>
恩皆自我黜一職則曰事出他門比周之跡已彰尚矜介特<lb/>
由徑之蹤盡露自謂貞方居省寺者不能以勤恪莅官而曰<lb/>
務從簡易提紀綱者不能以準繩檢下而曰宻奏風聞獻章<lb/>
䟽者更相是非備顧問者互有憎愛苟非泰鏡照膽堯羊觸<lb/>
邪時君聽之安可不惑叅斷一謬俗化益訛禍發齒牙言生<lb/>
枝葉率是道也朕甚憫焉我國家貞觀開元同符三代風俗<lb/>
歸厚禮讓偕行兵興巳來人散久矣始欲導之以德不欲驅<lb/>
之以刑然而信有未孚理有未至曾無耻格益用凋刓小則<lb/>
綜覈之權見侵於下輩大則樞機之重旁撓於薄徒尚念因<lb/>
而化之亦旣去其尢者而宰臣等懼其浸染未克澄清備列<lb/>
祖宗之書願垂戒勵之詔遂申誥教頗用殷勤各當自省厥<lb/>
躬與我同底于道凡百多士宜體朕懷<lb/>
<pb n="KR4c0068_SBCK_040-4b"/>
元氏長慶集卷第四十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0068_SBCK_044-1a"/>
元氏長慶集卷第四十四<lb/>
　　制誥<lb/>
　　　授楊元卿涇原節度使制<lb/>
　　　授牛元翼深冀等州節度使制<lb/>
　　　授牛元翼成德軍節度使制<lb/>
　　　授韓臯吏部尚書趙宗儒太常卿制<lb/>
　　　授趙宗儒尚書左僕射制　授韓皐尚書左僕射制<lb/>
　　　授李絳檢校右僕射兼兵部尚書制<lb/>
　　　　授楊元卿涇原節度使制<lb/>
門下士之捐妻子冐白刃勇於爲國輕於爲身貢先見之明<lb/>
於群疑之際者大則書竹帛以示後次則建麾棨以臨戎功<lb/>
不見圗則勞者何勸忠不見賞則勃者何誅聿求其人用激<lb/>
爾類守右金吾衛將軍權句當左街事楊元卿衣冠貴胄文<lb/>
<pb n="KR4c0068_SBCK_044-1b"/>
武長材甞求三略之師耻學一夫之敵是以䧟犲狼之穴履<lb/>
尾甚危蓄鷹鶻之心卑飛待擊請分金以間楚願奉璧以伐<lb/>
虞身以智全家因義䘮誅蔡之始實有力焉及典方州尤彰<lb/>
績効自居環尹益茂勲勤西旅未平寔資良帥拔於不次式<lb/>
佇竒功爾其闢我土疆謹我封守視我士卒如爾子攘我夷<lb/>
狄如爾仇勉竭乃誠以敷朕意珥貂持簡用示兼榮可朝散<lb/>
大夫檢校左常侍使持節涇州諸軍事兼涇州刺史御史大<lb/>
夫充四鎮北庭行軍兼涇原等州節度觀察處置等使勲賜<lb/>
如故主者施行<lb/>
　　　　授牛元翼深冀州節度使制<lb/>
門下鷹隼擊則妖鳥除弧弓張則矢狼滅湯沐具而蟣虱相<lb/>
弔針石熾而癰疽立潰茍得韓盧而示之狡兔則可備爼豆<lb/>
而俟於脯醢矣復何憂於越逸乎夫將者亦蟣聚之湯沐而<lb/>
<pb n="KR4c0068_SBCK_044-2a"/>
渠魁之韓盧也我得之矣又何患焉檢校右散騎常侍深州<lb/>
刺史牛元翼挺生河朔之間逈鍾海嶽之秀㓜爲兒戲營壘<lb/>
巳成長學神樞風雲暗曉衆推然諾巳任功名善用竒兵尤<lb/>
精技擊陳安之矛丈八顔高之弓六鈞或山立於軍前或肉<lb/>
飛於馬上而又謙能飬勇孝以資忠雖膽力過人而心誠許<lb/>
國自常山作沴上將罹灾慟哭轅門誓清妖孽羽書三奏馹<lb/>
騎四馳上請廟謀旁徴鄰援指期斬叛尅已圗功㫁自予衷<lb/>
開懷用爾夫以爾之材力而取彼之凶殘是猶以火焚枯以<lb/>
石壓卵虫臂拒轍鷄肋承拳萬萬相殊破之必矣而況於鎮<lb/>
之黎人皆朕之赤子爾之部曲即鎮之卒徒聞爾鼙鼓之音<lb/>
懷爾椒蘭之德吾知此輩誰不革心爾其寒者衣之飢者食<lb/>
之無廢室廬無害農稼苟獲戎首置之藁街下以報忠臣之<lb/>
冤上以告先帝之廟則蚩蚩從亂予又何誅於戲殺人盈城<lb/>
<pb n="KR4c0068_SBCK_044-2b"/>
爾其深戒孥戮誓衆朕不忍言再換蟬冠持新武節恩不虗<lb/>
授爾其敬之可檢校左常侍深冀等州節度觀察等使<lb/>
　　　　授牛元翼成德軍節度使制<lb/>
門下王庭湊山東一叛卒也非有席勲藉寵之資强大結連<lb/>
之勢一朝驅朕赤子弄吾甲兵是猶以羊將狼其下必當潰<lb/>
其心腹而猶越月踰時莫見舂其喉者豈非常山無帥趙子<lb/>
弟未有所歸耶翕而受之我有長畫某官某燕趙間號爲飛<lb/>
將望其旗幟者莫不風靡雨散圗而戰伐不可勝盡而又忠<lb/>
孝謹廉慈仁和惠愛飬士伍均如鳲鳩鎮之三軍爭在麾下<lb/>
自領深冀殷然雷霆居四戰之中堅一城之守以少擊衆以<lb/>
智料愚鼓角不驚而梯衝自隕人願爲用寇不敢前掃吾氛<lb/>
煙捨此安往前所謂我有長畫莫若命爾以來鎮人是用益<lb/>
以二州超之八座帥我成德廉其四封爾宜來者懷之迷者<lb/>
<pb n="KR4c0068_SBCK_044-3a"/>
論之老者視之㓜者撫之狂者遏之逆者絶之惟是六者爾<lb/>
其懋哉可鎮州大都督成德軍節度使深冀趙等州觀察處<lb/>
置等使<lb/>
　　　　韓皐吏部尚書趙宗儒太常卿制<lb/>
勑今天下官人之道或幾乎息矣禮樂之用又安能施設於<lb/>
俗化哉是以選賢與能之柄或礙於胥徒冠㛰䘮祭之儀不<lb/>
行於卿士蠹理害教斯孰甚焉改而更張我則未暇就爲之<lb/>
制其在於選任素重之望以鎮之乎金紫光禄大夫檢校尚<lb/>
書右僕射韓皐銀青光禄大夫守吏部尚書趙宗儒等仕宦<lb/>
臺閣周環大僚或三四朝或五十載新進趨風之士更至迭<lb/>
處於將相間而皐等精義不渝物務尤勁事朕小子猶吾祖<lb/>
宗肆予冲人庭實彪炳夫銓鏡萬品不無勌勤簫韶九成頗<lb/>
延頥飬更用舊老以均勞逸至於官業非予敢知祗聽法儀<lb/>
<pb n="KR4c0068_SBCK_044-3b"/>
庻用咨禀換保傳之重仍端揆之榮唯恐不多無以優異臯<lb/>
可檢校尚書右僕射兼吏部尚書宗儒可守太子少傳兼太<lb/>
常卿事散官勲封如故<lb/>
　　　　授趙宗儒尚書左僕射制<lb/>
勑銀青光禄大夫守太子少傅兼判太常卿事趙宗儒昔叔<lb/>
孫通徒以綿蕝草具之功遂獲封侯之賞況朕始見天地初<lb/>
朝祖宗哀勵祗嚴不克是懼惟爾肇自清廟逮于還宫賛導<lb/>
法儀踰於四百俛伏趨數訖無尤違夫何叔孫可用是比顧<lb/>
朕冲昧實頼老成不有甄陞孰明勤盡奉常正秩左揆兼榮<lb/>
六樂九儀興替在此無忘朂率巳厚人倫可檢校尚書左僕<lb/>
射兼太常卿散官勲如故<lb/>
　　　　授韓臯尚書左僕射制<lb/>
勑夫一邑之政而猶資老者之智用壯者之㳏況朝廷之大<lb/>
<pb n="KR4c0068_SBCK_044-4a"/>
得不以耆年重望居表正之地以儀刑百辟乎惟爾金紫光<lb/>
禄大夫檢校尚書右僕射兼吏部尚書韓臯始以直言事代<lb/>
宗皇帝司諫諍復以文章政術事德宗皇帝爲舎人中丞京<lb/>
兆尹在順宗憲宗時出領藩方入備卿長逮于小子歴事五<lb/>
君勤亦至矣而又處權近之位未甞以恩幸自寵於一時當<lb/>
趣嚮之間終不以薄厚見窺於衆目豈所謂徐公之行巳有<lb/>
常而詩人之風雨不改耶日者銓覈群才兼榮揆務頗煩倫<lb/>
擬有異優崇罷去職勞正名端揆俾絕積薪之歎且明尚齒<lb/>
之心凡百庻僚無忘咨禀可守尚書左僕射餘如故<lb/>
　　　　授李絳檢校右僕射兼兵部尚書制<lb/>
勑中大夫守御史大夫賜紫金魚袋李絳昔先皇帝誨予小<lb/>
子曰堯時有神羊在廷屈軼指佞汝知之乎夫邪正在人焉<lb/>
有異物朕有臣李絳猶漢臣之汲黯也我百歲後爾其用之<lb/>
<pb n="KR4c0068_SBCK_044-4b"/>
爲神羊屈軼斯可矣予小子銘鏤丕訓夙夜求思是用致理<lb/>
之初付授邦憲且欲吾丞相以降皆俾下之以示優<lb/>
甞命安其歩武無爲屑屑之儀而絳屢以疾辭不寜<lb/>
焉敢以勞倦之故煩先帝舊臣昔晉僕射何季玄病<lb/>
猶命坐家視事張子孺拜大司馬仍令兼録尚書則卧<lb/>
獨專於郡符端右可以旁綏戎政由古道也爾其處議<lb/>
勉居喉舌慎所觀聽爲人司南可檢校尚書右僕射兼兵部<lb/>
尚書散官勲封如故<lb/>
元氏長慶集卷第四十四<lb/>
</p>
<p>
</p>
  </div>
</body>
</text>
</TEI>
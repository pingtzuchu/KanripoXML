<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0183_WYG_000-1a"/>
欽定四庫全書　　　　　集部四<lb/>
　提要<lb/>
　　藏海居士集二巻　　　别集類三<hi>宋</hi>
　　　　<hi>臣</hi>等謹案藏海居士集散見永樂大典中題<lb/>
　　　　宋吳可撰可事蹟無考亦不知何許人考集<lb/>
　　　　中年月當在宣和之末其詩有一官老京師<lb/>
　　　　句又有挂冠養拙之語知其嘗官于汴京復<lb/>
　　　　乞閒以去又有往時家分寧比年客臨汝及<lb/>
<pb n="KR4d0183_WYG_000-1b"/>
　　　　避冦湘江外依劉汝水旁句知其嘗居洪州<lb/>
　　　　建炎以後轉徙楚豫之間又可别有藏海詩<lb/>
　　　　話一巻亦載永樂大典中多與韓駒論詩之<lb/>
　　　　語中有童德敏木筆詩一條考容齋三筆載<lb/>
　　　　臨川童德敏湖州題顔魯公祠堂詩一篇其<lb/>
　　　　人與洪邁同時則可於南渡之後至乾道淳<lb/>
　　　　熙間尚在也集中所與酬答者如王安中趙<lb/>
　　　　令畤米友仁諸人亦多南北宋間文士元祐<lb/>
<pb n="KR4d0183_WYG_000-2a"/>
　　　　諸賢風流未沫故所存篇什無多而大致清<lb/>
　　　　警與謝邁兄弟氣格相近特其集既不傳後<lb/>
　　　　之言宋詩者遂不能知其姓氏厲鶚宋詩紀<lb/>
　　　　事搜羅至三千八百餘家亦未之及則其沈<lb/>
　　　　晦已久矣今一一裒輯析為二巻與詩話同<lb/>
　　　　著于錄俾不致終就湮沒焉乾隆四十六年<lb/>
　　　　九月恭校上<lb/>
　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4d0183_WYG_000-2b"/>
　　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
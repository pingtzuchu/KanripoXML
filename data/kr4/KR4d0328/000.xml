<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>壺山四六</head> <lb/>
    <p>
<pb n="KR4d0328_WYG_000-1a"/>
欽定四庫全書　　　　　集部四<lb/>
　壺山四六　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案壺山四六一巻不著撰人名氏考<lb/>
　　　　南宋文士號壺山者有四其一為宋自遜字<lb/>
　　　　謙父方囘瀛奎律髓所謂謁賈似道獲楮幣<lb/>
　　　　二十萬以造華居者也其一為徐師仁字存<lb/>
　　　　聖所著有壺山集七十巻見於續文獻通考<lb/>
<pb n="KR4d0328_WYG_000-1b"/>
　　　　其一為黄士毅字子洪自莆徙呉不忘故郷<lb/>
　　　　因號壺山從學朱子嘗編類其語録以行世<lb/>
　　　　者其一則方大琮也四人之中師仁事蹟已<lb/>
　　　　無考自遜為江湖遊客未嘗仕宦士毅則籍<lb/>
　　　　承師䕃列名道學亦非顯官惟大琮曽任閩<lb/>
　　　　漕而此集第一首即除福建漕謝喬平章啟<lb/>
　　　　其中所云竟坐非宜言之誅當伏不可赦之<lb/>
　　　　罪者亦與大琮疏論濟王被斥事蹟相符似<lb/>
<pb n="KR4d0328_WYG_000-2a"/>
　　　　當為大琮所作苐今所傳大琮鐵庵集為其<lb/>
　　　　族孫良永等所編収入四六啟劄六十四首<lb/>
　　　　多不與此相同而此本所収八十餘首其數<lb/>
　　　　轉浮於本集良永等既加搜輯不應疎脱如<lb/>
　　　　是其偶未見此本耶以其屬對親切工於剪<lb/>
　　　　裁當南宋駢體之中尚為佳手疑以傳疑姑<lb/>
　　　　附録於鐵庵集後以備㕘考云爾乾隆四十<lb/>
　　　　五年三月恭校上<lb/>
<pb n="KR4d0328_WYG_000-2b"/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校官<hi>臣</hi>陸　費墀<lb/>
<pb n="KR4d0328_WYG_000-3a"/>
欽定四庫全書<lb/>
　壺山四六<lb/>
　　謝除授<lb/>
　　　除福建漕謝喬平章<hi>行簡</hi>
去國食祠甫滿鏡湖之考起家予節俾榮壺嶠之行銘<lb/>
心知宻啓之功揣分有踰涯之懼敬裁副墨少叙中丹<lb/>
伏念某本無技能何足位置值清時之更瑟紛髦士之<lb/>
彈冠幸從羇旅以登朝惟有靖共而在位呂端拙鈍朝<lb/>
<pb n="KR4d0328_WYG_000-3b"/>
士皆目以糊塗鄒浩寛平朋儕或疑其隱黙何圖誤渥<lb/>
驟被親除念不為宰相則為諫官亦平居之所學茍上<lb/>
畏天刑下畏人禍將得罪於此心不揆狂愚稍殫底藴<lb/>
亦頗增損時賢之論非有忖量明主之心上方從諫以<lb/>
如流已實積誠之未至所期寤意乃類轉喉豈無嬰龍<lb/>
頷之疑又拜立螭頭之寵辭受之間不自決裂進退之<lb/>
義殊欠分明低徊久之愧負多矣毎瀝懇忱而祈去輙<lb/>
蒙造化之苦留感時事以自驚果人言之弗恕其在漢<lb/>
<pb n="KR4d0328_WYG_000-4a"/>
法盍坐非宜言之誅使遇唐宗猶得不可赦之罪尚寛<lb/>
斧鑕俾食斗升佩吾君吾相之生成尋某水某丘而藏<lb/>
伏未湔舊戾忽冒新榮將枌部之轉輸峻木天之論撰<lb/>
負弩而除道路平生素陋於相如埋輪而止驛亭今日<lb/>
妄希於孟博徒慙小已莫報大恩兹蓋伏遇某官柄國<lb/>
親臣經邦魁宰友尚父阿衡於千載夀皆過於百年合<lb/>
晉公郭令而一人功永垂於萬古捐身當宗社之治亂<lb/>
動足係世道之重輕未能釋風雲之勞特將寛宵旰之<lb/>
<pb n="KR4d0328_WYG_000-4b"/>
慮閲朝家局面之屢變獨人才氣脈之僅存方將扶植<lb/>
於無窮忍使孤危而不保起之流落假以光華苐其不<lb/>
能深藏大是浪出無健力何以任澄清之寄無巧算何<lb/>
以優餽餉之功虚煩陶成必誤器使維駒維騏維驪維<lb/>
駱知難勝使者之華非龍非羆非虎非彲願亟正師臣<lb/>
之拜<lb/>
　　　謝李丞相<hi>宗勉</hi>
拜鏡湖之號甫滿食祠榮繡社之行誤叨予節自憐小<lb/>
<pb n="KR4d0328_WYG_000-5a"/>
器倍費大鈞敬牋草野之危衷上凟翹材之穹聽伏念<lb/>
某品流最俗位置素卑蚤歲受知不過言語文字之習<lb/>
中朝借譽亦惟米鹽金穀之長凡妄意於彈冠一歸功<lb/>
於推轂稍加顯拔積愧僥踰退之只宜著於儒黌子雲<lb/>
分當老於天禄不圖誤聽驟被親除力不勝衣假以抨<lb/>
彈之任語難出口責其繩糾之忠將何尺寸之能少效<lb/>
萬分之報獨少也請聞於師友謂此非閒漫之官曹方<lb/>
思敬王而與言豈敢量主而後入積誠未入寤意轉難<lb/>
<pb n="KR4d0328_WYG_000-5b"/>
狂若仲淹真負晏公之薦戅如蘇軾㡬貽安道之危賴<lb/>
深知其無他非大過則不棄兩年玩愒一力保全竟坐<lb/>
非宜言之誅當得不可赦之罪猶援之於虀粉致謀爾<lb/>
以稻粱隠吏山中㡬於響絶故人天上屢以書來據槁<lb/>
得眠者甚安飯蔬沒齒其何憾未湔舊戾忽被新榮將<lb/>
輸假枌部之光論撰峻木天之直無子駿所長之一技<lb/>
與君謨相望於百年寵踰晉吏之起家華甚漢人之上<lb/>
冡可仕可止亦了了以奚疑不進不休乃惓惓而至此<lb/>
<pb n="KR4d0328_WYG_000-6a"/>
兹蓋伏遇某官擎天柱石醫國參苓防佞幸杜私門深<lb/>
絶魚仇之禍抑詭怪暢皇極潛消牛李之萌興念孤危<lb/>
久淪冗散逆鱗大罪金雞已賜於赦除駕牡麄官木牛<lb/>
試資其轉餉所以寓衮職之補豈徒曰布衣之私苐某<lb/>
三凟是虞一出太驟上褻干於名器下愧負於簡書有<lb/>
刺史之榮無刺史之難敢發郢州之歎知丈人之真愧<lb/>
丈人之厚空哦清渭之詩<lb/>
　　　謝史丞相<lb/>
<pb n="KR4d0328_WYG_000-6b"/>
叢祠丐滿懶春乞於鏡湖单傳疏榮俾晝待於錦里光<lb/>
生閭巷恩出廟堂伏念某羇旅登朝迂踈去國雜端論<lb/>
罪欲加斧鉞之誅君相隆寛尚被斗升之食江湖迹晦<lb/>
朝市志荒比退士之有盟已散人之無勑忽聞予節莫<lb/>
遂循牆髙卧已便着衣裳而顛倒好閒成癖聞車馬以<lb/>
驚猜雖木天論撰之職優而枌部將輸之寄重昔在慶<lb/>
厯君謨有氣節聲粤至淳熙子方以㢘介選皆鄉人之<lb/>
善者豈俗吏之云乎曾謂么微亦叨臨遣兹蓋伏遇某<lb/>
<pb n="KR4d0328_WYG_000-7a"/>
官鹽梅家學喬木世臣陜而東是在周公茂著旂常之<lb/>
績河以南行為晉土式遄衮繡之歸方將翕受敷施而<lb/>
來羣才忍以小過微文而棄一士收之流俗假以光華<lb/>
某敢不宣布教條謀求民瘼責功能之來效贖狂瞽之<lb/>
往愆相國知子當若為而報效王事靡盬其敢憚於驅<lb/>
馳過此以往罔知攸措<lb/>
　　　謝游參政<hi>伯</hi>
伏遇某官學者泰山國之元氣感理亂安危之變務推<lb/>
<pb n="KR4d0328_WYG_000-7b"/>
廣於上心處倚伏消長之機最勤拳於善類有如流落<lb/>
雅辱矜憐於或語或黙之間有不進不休之意貴以驅<lb/>
馳之來效贖其狂瞽之往愆苐某三凟是虞一出太驟<lb/>
昔歎散人之無勑今煩逋客之移文獻相國書乎知非<lb/>
由於祈懇遣使臣禮也豈無望於存全<hi>上同平章</hi>
　　　謝范樞宻<hi>鏞</hi>
伏遇某官爽邦碩輔經世元勲閫内機謀何止霸越人<lb/>
之國胷中兵甲自然寒西夏之心方將大建於功名亦<lb/>
<pb n="KR4d0328_WYG_000-8a"/>
必旁收於冗散記憶螭坳之舊光華牡駕之行<hi>首末同史相</hi>
　　謝薦舉<lb/>
　　　謝李尚書舉自代<hi>性傳</hi>
將指軺軒殊負錦游之媿露章槖座有幸衮字之褒其<lb/>
知我哉莫累公否若稽前哲深感盛心介為時論所喧<lb/>
雅見稱於永叔軾陷深交之久獨受薦於景仁蓋深知<lb/>
從古之難逢而衆惡非賢之莫察豈特接連於氣類固<lb/>
將扶植於孤危伏念某質弱氣卑才凡識闇少也處鄉<lb/>
<pb n="KR4d0328_WYG_000-8b"/>
黨之際但見恂恂老而仕朝廷之間亦非諤諤徒以處<lb/>
得言之職冒而犯不韙之愆並㳺吐舌以相驚旁觀搖<lb/>
手以為諱天王明聖何難亮佛骨之忠人言沸騰皆欲<lb/>
抵鬼薪之罰一朝沙沃四暑山囚兢兢然畏成敬怒之<lb/>
懐孶孶焉省躬補過之義雖石猶生我何所病諸而膩<lb/>
能汚人誰無比者曾謂近臣之薦口顧先逺士之危蹤<lb/>
力不勝衣目為剛毅學僅識字品以深醇乃若忠賢之<lb/>
襃尤非鄙拙所稱尚衆信之未息何物論之交歸欲俎<lb/>
<pb n="KR4d0328_WYG_000-9a"/>
豆寄可謂取人之勇不瑕疵汝得無乖俗之嫌誦妙語<lb/>
之吹嘘起懦衷之激烈茲蓋伏遇某官道先民覺學造<lb/>
聖涯緒論微言衣缽闗河之派髙文大册箕裘匱室之<lb/>
儲慨念時賢誰同心事向來論定惟閩蜀之人多爾後<lb/>
擠排㡬嶺海之禍作特借妄言之士用彰不語之仁論<lb/>
思之選精華安用凡物春秋之志微顯實鑑我心某既<lb/>
入品題敬求攀附未應泯嘿銘宥生之銅人尚蓋飭修<lb/>
望南都之鐵漢過此以往莫知所裁<lb/>
<pb n="KR4d0328_WYG_000-9b"/>
　　樞宻<lb/>
　　　賀徐樞宻<hi>榮叟</hi>
恭審渙命親臣昔陪宥府朝廷輕重以相人期當左轄<lb/>
之虛天下安危在邊上尤遴西樞之寄用儒無敵為國<lb/>
其幾恭惟某官命世大才爽邦碩輔開誠布公之學無<lb/>
黨無偏忠君憂國之心不阿不激自峻槖階之拜愈深<lb/>
黼座之知毋舍朕之語甚親大用卿之意已決俄聞命<lb/>
下治與神謀方今赤白囊之馳最闗赭黄繖之慮國中<lb/>
<pb n="KR4d0328_WYG_000-10a"/>
無務農積穀之䇿何止四空境上有荷甲執兵之人幾<lb/>
成五大金甌之缺陷非一銅盤之來往難憑惟精神可<lb/>
以折衝惟英俊可以強本仁義形勢道徳安強使敵國<lb/>
聞而畏之則天下安可待矣文富人望行大播於雄麻<lb/>
韓吕世家定增光於行竹某登門維舊庇厦尤新其喜<lb/>
可知何翅孟軻之聞樂正繼今以往請效元城之事温<lb/>
公慕望意長掞裁詞短<lb/>
　　臺諫<lb/>
<pb n="KR4d0328_WYG_000-10b"/>
　　　賀彭侍御<hi>方</hi>
恭審疏綸北闕司憲南牀王無親臣久倚孤忠之助汝<lb/>
長御史亶由獨斷之明朝廷肅然夷夏幸甚恭惟某官<lb/>
英英器度凛凛風猷正學正言蔚有前輩流之様古心<lb/>
古貌肯為今世俗之粧徧儀清切之班自結睿明之眷<lb/>
果登𦂳地仍侍邃帷聖上嚴之如賔師海内恃以為保<lb/>
傅側聞論奏皆大建明判正邪之狀於陛前截然界限<lb/>
䇿和戰之情於塞外瞭若蔡蓍嘻陣脚之屢摇蹟局面<lb/>
<pb n="KR4d0328_WYG_000-11a"/>
之㡬換有若烏府抨彈之任最係觀瞻非得鯁直魁壘<lb/>
之臣誰能鎮壓權益尊而望益聳位益峻而言益髙身<lb/>
名之重若山宗社之安如鼎佇由横榻即對顓朝某濫<lb/>
此觀風恍然披霧既與善人而相慶又欣小已之有依<lb/>
木牛流馬之庸果哉難矣法龍筵象之義行且觀焉抃<lb/>
蹈良深染濡靡竟<lb/>
　　　賀金正言<hi>淵</hi>
恭審擢自栢臺進登蕭院孤忠自許又結以明主之知<lb/>
<pb n="KR4d0328_WYG_000-11b"/>
獨斷不移徑處以諍臣之職有議相慶不謀同辭共惟<lb/>
某官夷曠粹冲齋莊𢎞毅踐敬滋久見稱玉立之陽休<lb/>
眷遇最深得自金華之日侍海内目以鉅人長徳聖上<lb/>
待為信士親臣甫峩豸冠即入騎省觀日月超遷之驟<lb/>
見風雲際㑹之新向猶專警於官邪今則兼禆於聖徳<lb/>
四夷中國通逢多故之秋一日萬幾孰匪宜言之事以為鷹<lb/>
鸇不若鸞鳳寧舍豺狼而問狐狸諫官言宰相行諒登<lb/>
庸之非晚天下誦史册記必論建之甚髙少立坡頭即<lb/>
<pb n="KR4d0328_WYG_000-12a"/>
専朝面某濫兹將指恍似承龍慶吾黨之得依與吾人<lb/>
而吐氣喚回舊夢皆如道路之傳空抱仕心遥望闕庭<lb/>
之邃區區所向縷縷難殫<lb/>
　　　賀金侍御<hi>淵</hi>
榻前拜勑柱裏升班日侍金華雅親承於睿眷風生鐵<lb/>
面遂盡厯於臺官北闕喧傳南床增重共惟某官沈潛<lb/>
剛毅廣大精微蔡公行正而言方維邦司直淳夫氣和<lb/>
而色粹實王親臣兩無結宰相結人主之私全副為諌<lb/>
<pb n="KR4d0328_WYG_000-12b"/>
官為御史之事維今顯拔益表隆知所謂鯁直魁壘之<lb/>
臣是為烏府抨彈之長仁者能好惡既大警於官邪君<lb/>
子以經綸宜立登於政地國其殆庶道之將行某尚此<lb/>
驅馳砉然聳動皇皇者華之維駱薄言歸哉行行且止<lb/>
而避驄敬知罪矣方深依倚莫究掞裁<lb/>
　　　賀方司諫<hi>徠</hi>
渙汗龍墀晉班騎省止懐蒲疏雅崇七品之班擢自柏<lb/>
臺顯拜拾遺之職喧傳除目增重坡頭恭惟某官直大<lb/>
<pb n="KR4d0328_WYG_000-13a"/>
以方沈潛而毅源流逺矣嘗遊元方康成之間植立偉<lb/>
然豈在陸贄陽城之下自峩横豸屢批逆鱗厯攷其抨<lb/>
彈論擊之文皆係於理亂安危之大聖朝無闕事抗論<lb/>
不休天子有爭臣舍公誰可赫然親擢深矣睿知固將<lb/>
以鋤姦去佞之忠移而為陳善閉邪之敬言不可已道<lb/>
之將行佇究經綸進登丞弼某猥叨乗傳聳聼置郵誇<lb/>
吾宗之有人閱同榜而動色空能激烈重賡聖徳之詩<lb/>
安敢狂愚尚著諌臣之論<lb/>
<pb n="KR4d0328_WYG_000-13b"/>
　　　賀濮正言<hi>斗南</hi>
渙命龍墀晉班騎省金華宻力灼知有補衮之忠玉立<lb/>
峻清徑處以立坡之職縉紳動色廟社增隆恭惟某官<lb/>
直大以方沈潛而毅兩京三輔共師郭泰之儀刑六館<lb/>
諸生久伏何蕃之仁勇允哉所謂長徳用之必為計官<lb/>
厥今波流風靡之餘豈非陽微隂盛之㑹恭惟執事志<lb/>
在春秋内夏外夷之分最嚴君子小人之辨素謹大伸<lb/>
所志宜及斯時千百年之芳名亦願加意第一義之偉<lb/>
<pb n="KR4d0328_WYG_000-14a"/>
論豈不動人增煥蒲青入班荷紫某猥承單傳聳聽特<lb/>
綸羈迹可憐久識立班之突兀壯心空在遥瞻折檻之<lb/>
嶙峋<lb/>
　　　賀劉察院<hi>伯正</hi>
召以望郎入為御史羣鵷指㸃久見謂人中之龍一豸<lb/>
嶪峩端可繼殿上之虎傳聞四逺竦慕同辭恭惟某官<lb/>
勁氣山髙英標玉立親炙儒先之講貫列君子林飽更<lb/>
中外之踐敭富文物庫身趨嚴詔道拜紫除此直言聴<lb/>
<pb n="KR4d0328_WYG_000-14b"/>
諌行之機可為主聖臣直之賀今天下之大勢曰已安<lb/>
歟明執事之平生將有為也捨豺問貍則世未厭如鷹<lb/>
逐雀則國乃尊千百年之芳名所願留意第一義之偉<lb/>
論豈不動人栢院有光荷囊焉往某叨乗單傳聳聽特<lb/>
綸幸公論之有歸逢善類而相慶絶憐羈迹久識泰山<lb/>
北斗之標空有壯心自抃白日青天之下<lb/>
　　　賀謝察院<hi>方叔</hi>
拔自筍班鶱於栢院方登臺之衮衮局面屢新儼執簡<lb/>
<pb n="KR4d0328_WYG_000-15a"/>
之堂堂陣脚隨定傳聞四逺懽喜一辭竊惟俊傑均願<lb/>
於逢時忠良莫難乎得路徂徠著直聲於慶厯不到言<lb/>
官西塘負竒節於熙寧竟淪選調素負烈丈夫敢言之<lb/>
氣適逢明天子求治之辰聳觀破頭真足落膽恭惟某<lb/>
官康時勝彥振古英豪廣步濶趨不識金張之蹊隧孤<lb/>
芳獨潔安知牛李之門牆竊窺器度之英英已想風裁<lb/>
之凛凜屬時烏府洊易豸冠聖上嘆曰安得直臣海内<lb/>
期以必為御史親除一出輿論交孚維天下横流之憂<lb/>
<pb n="KR4d0328_WYG_000-15b"/>
罔知攸濟而古人不朽之事儘有可思願鐵䜿於脊梁<lb/>
偉玉立而山色道將行也好垂汗竹之芬芳時來為之<lb/>
即聴黄麻之宣布某聳觀除目殊激懦衷皇皇者華深<lb/>
愧強顔於駕牡行行且止固當斂衽而避驄後忻君子<lb/>
之登敢為當世而賀<lb/>
　　　通福建安撫李尚書<hi>大同</hi>
筍班聽履嘗親槖座之光枌部褰帷宻倚帥垣之重行<lb/>
驅恵而于役謹削櫝以通名恭惟某官四海耆英兩朝<lb/>
<pb n="KR4d0328_WYG_000-16a"/>
魁彥中年突起兀北面之老蒼晚節後凋炯西邊之太<lb/>
白自更言路徑上鸞坡衆鶩成羣立萬牛而不動羣喑<lb/>
已<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>綣一鳳之孤鳴考某為諫官為御史以來略無結<lb/>
宰相結人主之意晦叔雖介甫所厚安可嘱以私淳夫<lb/>
受温公之知豈不言其過栢操凛然而不改行囊捨我<lb/>
以安歸人方期文靖之登庸朝已憚忠定之嚴整竟由<lb/>
邇綴出牧价藩俄勤宣室之思亟促曹裝之入顧流輩<lb/>
已少寧復著筆硯其間况風景漸殊不忍見山河之異<lb/>
<pb n="KR4d0328_WYG_000-16b"/>
蕭然俛視於黄閣歸哉仰擁於碧幢睠言閩都古號㑹<lb/>
府弓刀鞾袴有華屬郡之儀鐘鼓園林常占總持之樂<lb/>
撫兹雅俗展也元戎仰惟今皇最倚黄髪典刑之訓有<lb/>
如執事所謂白首魁壘之臣道行誰能止之時來恐不<lb/>
免耳靡須席煖即聽衮歸某無夢鵷行已濫鷗社某丘<lb/>
某水某樹樂方適於山中我任我輦我車命忽來於天<lb/>
上循牆不獲叱馭敢稽念荃蕙不芳其自立者猶淺而<lb/>
薜荔含恥今一出之何輕幸逢開府之新儻念承顔之<lb/>
<pb n="KR4d0328_WYG_000-17a"/>
舊周原六轡遣以禮負媿皇華衛公八秩相于朝請賦<lb/>
緑竹中丹所藴别墨難殫<lb/>
　　憲<lb/>
　　　通福建童提刑<lb/>
詳刑霜凛方宣繡指之威将漕著行誤竊錦游之寵敬<lb/>
馳月櫝往候星䑓恭惟某官濟世豪英康時勝彥慷慨<lb/>
奮發豈不誠大丈夫清儉潔修居然如古君子威舉稔<lb/>
於赤壁黄岡之境惠愛深於白蘺緑芷之鄉繇井絡以<lb/>
<pb n="KR4d0328_WYG_000-17b"/>
召歸仍奎文而出牧方舉世清談之弊胥溺波流獨執<lb/>
事體國之忠可與天對凡糾結盤提之處率笑談游刃<lb/>
其間潮湘方籍於按臨甌越忽聞於攻撃就移單傳來<lb/>
建行臺踈矜化而鋤犁刀劍易而牛犢豈其叱馭我獨<lb/>
賢勞或者搴帷徒得君重天下大矣人物眇然婆娑宫<lb/>
門之銅人見事無數挺峙朝廷之鐵漢若公幾何少煩<lb/>
彈壓於緑林行即從容於紫槖某去國三暑錮身十寒<lb/>
懶再乞於鏡湖欲永尋於盤谷忽叨予節漫許循牆顧<lb/>
<pb n="KR4d0328_WYG_000-18a"/>
負弩驅馳外笑相如之陋而埋輪莫發又無孟博之豪<lb/>
徒忻假道之餘得遂登門之幸人耳人耳豈容不見於<lb/>
異人使乎使乎所願依光於膚使其為皈向莫究掞裁<lb/>
　　　通提刑項户部<hi>夤孫</hi>
衣繡起家搴帷問俗踐敭久矣真四方慈恵之師聲望<lb/>
隠然好一道澄清之使傾心臺治稽首郵音仰惟某官<lb/>
雅量澄空清規範俗昔在先正實傳燈印于濂伊于惟<lb/>
名門不減衣冠之王謝其人物為一指之先屈其器能<lb/>
<pb n="KR4d0328_WYG_000-18b"/>
當八面而有餘漢鄂襄京號要馴處湖湘廣蜀尤大衆<lb/>
區旌麾所臨芒刄不頓眇時材之寥寂嘻近事之紛紜<lb/>
胡不徑坐諸廟堂又煩載馳于原隰閩越之俗好攻擊<lb/>
嶺海之濵多歎愁自瞻福星如得霖雨鷹攫狼貪之習<lb/>
解印望風雀角䑕牙之姦懸鏡見象詳刑惟乆聽訟使<lb/>
無固明公敏手所優為亦當今元氣之有望平三尺之<lb/>
法王國以長活千人者封于門其大薄言讞棘行見持<lb/>
荷某轡攬不强鞭算尤拙為遊陌往類猴而冠家請官<lb/>
<pb n="KR4d0328_WYG_000-19a"/>
供信蝗其粟冰在側覺我之穢波相及則君之餘忻望<lb/>
軺頭幾折屐齒車輕路熟何幸為君子僚鼔躍麾前敢<lb/>
不從先生後<lb/>
　　　通福建李提舉<hi>昴英</hi>
躡路鵷鸞嘗望魁躔之色叨榮牡駱得親使節之華平<lb/>
生素見許以襟期聨事又相闗於脈絡喜而不寐辭以<lb/>
見情恭惟某官貫日忠精彌天聲價奪龍頭而鼔餘勇<lb/>
早嘗空冀北之羣執牛耳而主齊盟今見推十萬之一<lb/>
<pb n="KR4d0328_WYG_000-19b"/>
頃鄉鄰之有鬬入帷幄以賛謀迄今五年之境安全藉<lb/>
六整之名重其出處進退之際乃理亂安危所闗遂上<lb/>
蓬山胷著青藜之劉向至躋粉省眼空皓首之馮唐幹<lb/>
魁柄姑少遲之扈屬車豈不可者屬時皇上恵顧閩中<lb/>
潤四方霖雨之恩普一道福星之照公舉刺而吏貪之<lb/>
墨洗薄狂斂而民力之赬蘇凛然如大行臺讙焉號真<lb/>
刺史然而時尚多故事有至難百年之局面轉危諸賢<lb/>
之國手可想力不𢎞固無以勝此任用未盡亦何以責<lb/>
<pb n="KR4d0328_WYG_000-20a"/>
其功世道如斯公等安在竚由膚使徑拜頭㕔永留槐<lb/>
位之芬芳大究菊坡之事業某去國三暑錮身一寒懶<lb/>
再乞於鏡湖欲永尋於盤谷忽叨乗傳莫許循牆顧筋<lb/>
力之支離其聰明之殫淺非得使者體何為馳原隰之<lb/>
車正恐好事人欲勒回山林之駕幸是觀風之部最為<lb/>
近水之臺甘苦必均休戚必同有無相通緩急相應與<lb/>
故人飲惟非㢘訪之所宜為君子僚惟願箴規之樂告<lb/>
　　　賀福建趙提舉<hi>綸</hi>
<pb n="KR4d0328_WYG_000-20b"/>
輟玉筍班遣皇華使帝睠南顧誰為一路之福星公從<lb/>
西來人㸔九天之郎宿春生翠簜歡動紫芝恭惟某官<lb/>
奥學淵渟竒姿峰立皇哉文祖肇開天地之基於惟元<lb/>
臣親受山河之誓徳未為天之所報慶當與國以無窮<lb/>
生此雲仍紹其風烈其文獻接中原之遺脉其聲稱為<lb/>
表著之名流踐敭既多華遷在望相以含香之彦姑為<lb/>
持節之游維閩邦今號樂郊俗猶帖息若庾治古稱道<lb/>
院職最簡清豈曰外庸不妨均佚選勝㸃雪芽之白備<lb/>
<pb n="KR4d0328_WYG_000-21a"/>
荒積露粟之紅平徭役以蘇民赬公舉刺而洗吏墨繡<lb/>
衣霄立姑為七聚以少留璽詔春頒即封三朝之促覲<lb/>
相門有種勳閥増光某曩接班行今聨臺治方患孤舟<lb/>
之難濟若為巧匠之旁觀所望均甘苦而同戚休庶可<lb/>
通有無而救緩急車輕路熟願言促駕之勿遲鼓躍麾<lb/>
前敢不執鞭而從後<lb/>
　　宗使<lb/>
　　　通西外趙知宗<hi>汝擇</hi>
<pb n="KR4d0328_WYG_000-21b"/>
主籍麟宗仰止王孫之貴觀風壮駕濫叨使者之華行<lb/>
假道以搴帷將沒階而望履敬陳初䞇往候中涓恭惟<lb/>
某官秀骨昻藏竒姿英發横身患難蚤著朱虚之忠炙<lb/>
手貴權冷笑紅休之鄙自是虎如兄龍如弟豈惟麟之<lb/>
子鳳之雛輝聨堦砌之芝蘭名滿江淮之草木殺賊取<lb/>
金印孰不稱宜入陣擁琱戈忽然勇退勞於牧御來此<lb/>
翺翔顧眼底之人物星稀而邊頭之事機日至豈無他<lb/>
人不如同姓所謂故國必有世臣政宜共濟以同心胡<lb/>
<pb n="KR4d0328_WYG_000-22a"/>
可旁觀而袖手弓刀劍槊盍成快士之功名鍾鼎旂常<lb/>
行取當家之官職某戅愚去國憂畏杜門友麋鹿侣魚<lb/>
蝦方慣㪚衣之適欺松桂誘雲壑忽為單傳之行笑著<lb/>
脚之不牢幾措身之無所徒喜入閩之便得償慕藺之<lb/>
心使乎使乎豈足稱于膚使人耳人耳行見覩於異人<lb/>
忻忭之私掞裁莫既<lb/>
　　　通南外知宗趙防禦<hi>師良</hi>
麟宗主籍暫煩漢屬之近親牡駕觀風方執周原之逺<lb/>
<pb n="KR4d0328_WYG_000-22b"/>
役敬馳初贄往謁中涓恭惟某官若木翹英璇源嫡派<lb/>
伯父叔父親分寳玉之榮大宗小宗交錯磐石之固腰<lb/>
縦未横於玉帶頭猶冠冕於金貂既視寢園又司外邸<lb/>
豈曰上公之爵靳於同姓之卿維國家運祚之天長而<lb/>
中外本支之日茂盛哉螽羽壯甚犬牙必儀型之有人<lb/>
斯信厚之成俗瓊編瑶牒儼帝子之冠簮衮衣繡裳本<lb/>
公家之衣缽佇繼唐六人之拜式崇周五等之封某甫<lb/>
滿食祠驟叨予節負弩而發蜀道輕狂久笑於相如埋<lb/>
<pb n="KR4d0328_WYG_000-23a"/>
輪而止驛亭慷慨今慙於孟博既莫遂循牆之請安敢<lb/>
稽叱馭之行幸是司存宻依耆哲聨隂何幸知為髙帝<lb/>
之子孫異日相逢儻備梁王之賔客<lb/>
　　守<lb/>
　　　回建守黄都承<hi>壯猷</hi>
汗渙起家難勝四牡鳴謙馳驛特貺雙魚愧小人一出<lb/>
之輕懐大府相先之厚受其辭之莫決謝不敏以為慚<lb/>
恭惟某官氣韻粹深局度膚敏潔白持身之操洗渴俗<lb/>
<pb n="KR4d0328_WYG_000-23b"/>
之腥風忠赤首公之心起清談之弱勢自持翠節旋被<lb/>
青綾儀儀一角之麟隠隠九闗之豹時乎可矣謂班紫<lb/>
府之衣冠去而違之忽下蒼㝠之鈇鉞雖明公無重内<lb/>
輕外之意而清朝欠整紛剔蠧之才遂繇元帥之符真<lb/>
拜郎官之秩練習深而箴典熟敭歴久而塗轍髙為時<lb/>
名卿肯望塵於金谷列屬公府初不曉於青苖不然以<lb/>
導㫖之穹班何至又建牙於外服嘻風濤之日異嘖人<lb/>
物之星稀夷吾景略不生誰當一面孔明士稚難作孰<lb/>
<pb n="KR4d0328_WYG_000-24a"/>
得古心無重望何以銷亂萌無定力何以開否運建已<lb/>
除代公行造朝好㸔一柱之擎天那許孤舟之横渡風<lb/>
雲之㑹刻漏以需某已慣散衣忽承單傳辭榮甚苦奈<lb/>
何天空而日髙問戍良勞頗覺林慙而澗愧幸臺府有<lb/>
可通之脉絡况仁賢素相許以襟期諮謀當視以蔡蓍<lb/>
過缺必資於藥石不愁浪出難支穰詰之术流最喜暑<lb/>
行得憩婆娑之棠影<lb/>
　　　回泉守趙侍郎<hi>涯</hi>
<pb n="KR4d0328_WYG_000-24b"/>
退朝星聚最欽論諫之髙風將漕暑行愈席蕃宣之清<lb/>
䕃甫馳四牡亟拜雙魚恭惟某官博大以嚴齋莊而裕<lb/>
巍科早拾魁七躔上之魁三姱節晚香第四入中之第<lb/>
一頃班玉筍旋伏青蒲人方借徑于𦂳頭公獨隠憂于<lb/>
局面頻煩叩閣百士皆避其鋒勇決絶江六馬莫留之<lb/>
住尚遺古君子之直不負真諫官之稱至今奏藁之傳<lb/>
其名若揭不拜囊荷而出此節㝡髙乃睠刺桐暫煩分<lb/>
竹細民呼舞歌麥兩岐巨姓服馴拔薤一本政明如月<lb/>
<pb n="KR4d0328_WYG_000-25a"/>
操凛于氷巍然視南國以無儔儼乎與西山而相望嘻<lb/>
世塗之波靡噴時望之日稀善神誰護於熈寧怪鬼已<lb/>
瘖於慶厯欲昌直氣有望名賢將霖雨於四方必風塵<lb/>
於一世洛陽橋上已㸔棠影之扶踈文徳殿前好聽黄<lb/>
麻之宣布某去國三暑錮身一寒流落乆之見謂嘉熙<lb/>
之逐客退藏決矣庶幾元祐之全人甫滿叢祠忽叨單<lb/>
傳非得使者體何為馳原隰之車深恐好事人欲勒囘<lb/>
山林之駕循牆不獲叱馭以行升階而揖侍郎雖莫覩<lb/>
<pb n="KR4d0328_WYG_000-25b"/>
履絇之近泚筆而傳循吏猶及觀璽詔之來尚期藥石<lb/>
之相規深念草木之同味<lb/>
　　　囘南劍曾守<hi>宏正</hi>
暑行乗傳未聲假道之恭火急置郵先沐専城之問懷<lb/>
哉厚意展也賢侯恭惟某官峻閥摩雲清規照水際紹<lb/>
熙世孰取日於虞淵維忠節公首憂天於杞國一時聞<lb/>
者增氣千載讀之如生飛不盡翰根乃流葉共惟執事克<lb/>
對前人學廣而聞名識敏而才裕干城偉績盍申帶礪<lb/>
<pb n="KR4d0328_WYG_000-26a"/>
之盟治獄隂功當見門閭之大縱未班於筆槖胡又擁<lb/>
於旌麾觀其㢘靖以無求允矣淵源之有自棠隂如許<lb/>
想俱劍水之清芝詔匪伊行從履星之上某乆於耕釣<lb/>
忽爾軒軺嗟閉户之不牢欲埋輪而無力使者出矣初<lb/>
不知霄立之榮太守謂誰願毋執郊迎之禮<lb/>
　　　囘興化陳守<hi>仲埴</hi>
汗渙乗軺驟失散人之樂鳴謙枉騎盛陳幼婦之辭是<lb/>
何見大夫之尊亦為老舍人而屈不敏以謝盖訥於言<lb/>
<pb n="KR4d0328_WYG_000-26b"/>
恭惟某官人莫其門心古於貌置木笏於庭而去向嘗<lb/>
傲睨於督郵悟薤本窺户之規今肯媕阿於大姓客稀<lb/>
鈴寂訟簡鋪閒填然千里之驩呼謂此一家之政事維<lb/>
先世蜚聲於臺閣况名門儷美於旌麾略兹㸔荔子之<lb/>
丹依舊對薇花之紫某三凟不敢一出太輕卧憤懸鶉<lb/>
不自知其衣繡出便欵段竟何意於登車猥託寅恭政<lb/>
資子諒力固難勝於漕粟意猶欲篤於恭桑素不入城<lb/>
幸勿訝龎公之簡毋煩除道庶少安長卿之行野次匆<lb/>
<pb n="KR4d0328_WYG_000-27a"/>
匆櫝儀草草<lb/>
　　　囘王泉州<hi>㑹龍</hi>
分翰起家建牙之鎮刺桐望重暫迂掾府之魁郎騎竹<lb/>
聲驩擬道梅溪之孫行敬馳尺札往候雙旌恭惟某官<lb/>
賦分天髙奮身地峻青藜宵映徧引領於羣仙翠被曉<lb/>
寒洊麗輝於列宿鴟閣鳳池可契券取雞翹豹尾在咫<lb/>
尺間去而違之嘻其滯矣意造物忌聲名之太早抑公<lb/>
朝欲賢望之更深睠青紳紫帽之巨藩為皂盖朱轓之<lb/>
<pb n="KR4d0328_WYG_000-27b"/>
勝處前此多更於仁牧今焉又得此通儒不買蠻琛舶<lb/>
將羣集少鐫税額商自爭來食蘗則貪夫㢘拔薤則巨<lb/>
姓服先聲所至輿誦交孚何須燕寢之席温已拜鵶書<lb/>
之字濕君門逺無萬里真最政之易聞刺史倒至三公<lb/>
况榮進之素定某偶兹將指行具承顔瞻棠國之新隂<lb/>
同寅何幸記筍班之舊話一笑相㸔已慙今是而昨非<lb/>
更有交至而互説美疢也藥石也均置勿言保障乎繭<lb/>
絲乎願竊有請<lb/>
<pb n="KR4d0328_WYG_000-28a"/>
　　　囘徐漳州<hi>㮚</hi>
伏以憶千騎之曾經及迎馬首忽雙魚之逺寄諗滌龜<lb/>
符隆哉一謙肅然三復恭惟某官瑜肅人物羊杜輩流<lb/>
安邊境立功名其所悦者列承明勞侍從詎不宜哉方<lb/>
煩膚使於嚴城俄補老師之舊處厥今淮頭甚急局面<lb/>
屢新與其著公幹於漳濵奚似見夷吾於江左五月報<lb/>
政不妨興頌於褲襦一札促行立見垂勲於竹帛某閉<lb/>
闗不勇馳隰何為笑粟漕之方殷末之難矣借棠隂而<lb/>
<pb n="KR4d0328_WYG_000-28b"/>
自覆企予望之頌傒甚真掞裁罔既<lb/>
　　　囘興化項守<hi>摶文</hi>
兹審捧綍帝城把麾佛國單城缺守人懐越俎之思當<lb/>
守選材公拜録屏之眷江山增重草木囘春恭惟某官<lb/>
韻宇宏深器質凝靜學問政事寔兼諸老之熊魚榘度<lb/>
風儀見謂朝中之鸞鵠縣漳濵而迅召儷班裏之凌清<lb/>
方巧矣讒簧有甚防川之障忽砉然諫紙直迎勵刄之<lb/>
鋒一笑絶江而歸髙名如山之重芬芳多矣富貴焉之<lb/>
<pb n="KR4d0328_WYG_000-29a"/>
既屢頒芝紫之函却來守茘丹之郡維郡政放紛之乆<lb/>
加民食囏厄之餘一飽幸及於食新二價竟難於告糴<lb/>
隃聞新令具有成規何徒繼青社之風亦足弭潢池之<lb/>
警地大如斗豈無施撫御之長詔賜以環行且表循良<lb/>
之績某身縻漢部籍占滕㕓戚休甘苦所闗最為親切<lb/>
緩急利害之際尤易徹聞隃占符竹之初臨敢以桑梓<lb/>
而為託政平訟理况虎帥則孰敢犯耶嵗豐人和將鳳<lb/>
集而賀其鳴已<lb/>
<pb n="KR4d0328_WYG_000-29b"/>
　　　通南劍守徐兵部<hi>元杰</hi>
帝懷望郡詔選倫魁恰則十年合身到池邊之鳳却來<lb/>
千里覺光搖津㡳之龍謹飭魚緘往迎騎足某官忱恂<lb/>
而毅莊栗以温論議崇谹不忝董子孫𢎞之對淵源深<lb/>
逺嘗游陳方康成之間由其三場非為喫着之謀所以<lb/>
九遷不出丞郎之選允哉任重而道逺何其勇退而守<lb/>
専睠鐔川之名都為㦸寢之勝處今暫屈六鰲之彦豈<lb/>
徒榮五馬之觀名節竒芬訪了齋翁之手筆問學墜緒<lb/>
<pb n="KR4d0328_WYG_000-30a"/>
續龜山老之心燈時則優哉游哉志則逺者大者乃若<lb/>
明敎化而采魯侯之藻平獄訟而種召伯之棠和氣溢<lb/>
而歌麥兩岐巨姓馴而拔薤一本無愧經史之紀載又<lb/>
特事業之緒餘百年幾見之聲名立矣千載不朽者官<lb/>
職云乎執事勉之斯文幸甚某蝗粟無補牡駕胡為竒<lb/>
哉八郡之同寅森若三星之相望况輝躔其尤邇竊華<lb/>
潤以滋多安敢強顔搴帷裳於上坐徒能洗耳采襦袴<lb/>
之新謡忻幸方深掞濡靡竟<lb/>
<pb n="KR4d0328_WYG_000-30b"/>
　　倅<lb/>
　　　囘建寧鍾東倅<hi>霖</hi>
乗單車而出問俗良勞得别駕之賢同僚何幸先施寵<lb/>
甚後謝慊然恭惟某官榮宦輕車政事游刄風儀如許<lb/>
雅宜聨廣内之鵷進取何㢘顧且展治中之驥潜蕃㑹<lb/>
府太守勝流想笑談風月之餘兼管領溪山之樂名都<lb/>
得此賢佐豈不足歟當家自有知音㑹且升矣某久於<lb/>
耕釣忽爾軒軺不知衣錦之為榮深愧埋輪之無力長<lb/>
<pb n="KR4d0328_WYG_000-31a"/>
史議論為職幸時賜於箴規使臣禮樂有光庶少寛於<lb/>
憂責匆匆野次草草櫝儀<lb/>
　　　回建寧宗添倅<hi>炳</hi>
乗單車而出問俗良勞得别駕之賢同僚何幸先施寵<lb/>
甚後謝慊然恭惟某官器韻宏深才猷經練司存清甚<lb/>
已嘗儀雨露之邊榮進湛然顧乃引星辰而下潜藩㑹<lb/>
府牧守勝流何妨平章風月之餘兼有管領溪山之勝<lb/>
得宗資主畫諾豈不可人以士元處治中㑹須名世某<lb/>
<pb n="KR4d0328_WYG_000-31b"/>
久於耕釣忽爾軒軺不知衣錦之為榮深愧埋輪之無<lb/>
力向來偃室雖罕見澹臺之蹤今日海沂幸親覩王祥<lb/>
之政<lb/>
　　　回諸州通判<lb/>
逆鱗罪大分一壑之歸耕駕牡命優奉六條而問俗愧<lb/>
乏單車之風采乃煩别駕之情文得之悚然匪以報也<lb/>
恭惟某官王祥行治龎統才猷管領溪山付政事於遊<lb/>
戲吟哦風月特翰墨之緒餘暫監無蠏之州有華展驥<lb/>
<pb n="KR4d0328_WYG_000-32a"/>
之望姑令平進萬户侯何足道哉若曰斜飛八千里斯<lb/>
在下矣願宏逺識式究雄圖某觸熱亟行觀風何取傳<lb/>
檄雖笑相如之陋埋輪亦無孟博之豪使臣禮樂有光<lb/>
豈敢憚馳驅之力長史議論為職儻聞相規益之言三<lb/>
復深藏七襄莫報<lb/>
　　　回南劍添倅趙司令<hi>與澣</hi>
起同前某官麒麟其胄龍鳳之雛親親賢賢蚤與十六<lb/>
人之選雝雝肅肅已儀三百日之齋便須登筆槖之班<lb/>
<pb n="KR4d0328_WYG_000-32b"/>
顧使貳潭津之郡想笑談之風月兼管領於溪山典刑<lb/>
議論之可師丞不負矣富貴功名之素定時來為之顧<lb/>
宏乃猷以復其始某觀風何取觸熱自憐不圗玉烟劍<lb/>
氣之鄉喚回金花榜子之夢長史乃故人子甚覺吾衰<lb/>
此公非使者才豈無忠告匆匆野次草草櫝儀<lb/>
　　　回興化江倅<lb/>
乘軺誤渙僕未免於鄉人䘖袖鳴謙君所見者今我不<lb/>
敏於謝盖訥於言恭惟某官胄緒岧嶤才猷微妙遊戲<lb/>
<pb n="KR4d0328_WYG_000-33a"/>
政事非俗吏所能為嬉笑文章皆風人之託物姑少淹<lb/>
於驥足終須上於龍頭為憐流落之餘驟有光華之寵<lb/>
當行道遲遲之際動故人戀戀之情苐某不能深藏大<lb/>
是浪出過里門而式方師石慶之謙恭埋亭驛之輪那<lb/>
復范滂之慷慨<lb/>
　　　回興化趙倅<lb/>
伏審縮次葵兵平分莆壘親賢望重合班廣内之羣鵷<lb/>
宦達趣廉又作治中之别駕先施寵甚後賀慊然恭惟<lb/>
<pb n="KR4d0328_WYG_000-33b"/>
某官龍種殊常鳳毛濟美鍾笠澤山川之秀望之蔚然<lb/>
挹鑑湖冰雪之香冽其清矣憶監州於鐔水藹奏最於<lb/>
屏星行兮十周依然半刺仕固係於巧拙理亦有於乗<lb/>
除八面壺山少借平章之手九街禁路便為清切之官<lb/>
某分竊滕㕓偶居漢部攬轡倦矣况用之鄉人焉題輿<lb/>
勉旃敢告於執事者薄言問訊不究掞裁<lb/>
　　臺屬<lb/>
　　　回洪運管<hi>蔚</hi>
<pb n="KR4d0328_WYG_000-34a"/>
埋輪無力自歎吾衰涉筆得賢差強人意有來華問仰<lb/>
感盛心敬惟某官衣鉢文章箕裘軒冕風儀如許雅宜<lb/>
綴玉筍於班頭榮進湛然顧乃搴芙蓉於木末積而不<lb/>
發用也必宏維計垣關閩部之大綱而元僚號幕府之<lb/>
髙選吾乃有此客豈不足歟公要為倚官㑹且升矣少<lb/>
賛木牛之運即榮金馬之遊某久矣閉闗忽焉乗傳攬<lb/>
轡而筋骸散搴帷而耳目踈全賴時賢共哀老子吾何<lb/>
適莫俱為座上之賔事有是非毋惜幕中之辯<lb/>
<pb n="KR4d0328_WYG_000-34b"/>
　　　回鄒運幹<hi>恭</hi>
某官王國勝流名邦鉅子郎君官貴便合儀筆槖之班<lb/>
進士計偕尚下角布韋之技允哉廉靖復此翺翔維計<lb/>
垣<hi>首末同前</hi>
　　　趙運屬<hi>淘夫</hi>
某官璇漢勝流鼎山望士觀所與觀所主盡是名公惟<lb/>
其賢惟其能定非俗變胡然㢘靖來此翺翔維計垣關<lb/>
閩部之大綱而賢僚出朝家之特筆吾乃有此客<hi>首末同前</hi>
<pb n="KR4d0328_WYG_000-35a"/>
　　　回朱提幹<hi>欽祖</hi>
我行周道暗記時賢君入鄰臺藹稱佳客有來華問仰<lb/>
感盛心恭惟某官六館英游九州望士解褐袍而徑出<lb/>
觀者堵墻設綘帳以宏開儼然重席便合吟哦於紅藥<lb/>
却來採摘於雲芽所謂伊人乃能留於此士不有君子<lb/>
孰為重於本朝靡待鶚飛式觀鵬運某久於耕釣忽爾<lb/>
軒軺歎衣錦之何榮欲埋輪而無力秦肥而視越瘠子<lb/>
亦何心晉用而皆楚材吾將何請匆匆野次草草櫝儀<lb/>
<pb n="KR4d0328_WYG_000-35b"/>
　　　<hi>闕</hi>
粟漕事殷誰憐老子蓮池品勝及見可人意似差強謝<lb/>
愧不敏恭惟某官權竒磊塊整峻流通吸苕雲之水以<lb/>
為神冽其清矣居軒級之林而移體生也睟然外庸已<lb/>
茂於種花平入亦聨於班筍是何㢘也乃此來哉維閩<lb/>
都素號於富饒若漕計今當於窘竭幹局優乃可備猝<lb/>
急才識練始足知源流君尚勉旃吾其免矣少賛木牛<lb/>
之運即横金馬之飛某一出太輕百謫已滿方圖羅致<lb/>
<pb n="KR4d0328_WYG_000-36a"/>
以自助何幸冠峩而來前祗恐旁觀有負前魚之愧者<lb/>
倘陳緜力尚表一鶚而出之慕望甚真染濡莫竟<lb/>
　　教官<lb/>
　　　回建寧鄭教授<hi>濬</hi>
逆鱗罪大分一徑之歸耕駕牡命優奉六條而問俗獨<lb/>
兼掌於學事差足齒於清游有來情文益重感愧敬惟<lb/>
某官學見大體文擅衆長窺姚姒逮莊騷盡展國子先<lb/>
生之藴出羲黄過屈宋顧淹廣文獨冷之官師嚴道尊<lb/>
<pb n="KR4d0328_WYG_000-36b"/>
教行習美佇俟三鱣之集即㸔丹鳳之頒某久矣閉闗<lb/>
忽焉乗傳笑埋輪之無力何衣錦之足榮與鄭老同襟<lb/>
期雖莫侍簷花之酌過子雲問竒字尚及觀𤣥草之成<lb/>
略叙謝私伏祈字炳<lb/>
　　宰<lb/>
　　　回莆田知縣<lb/>
雅慕澹臺罕遊偃室愧非孟博誤駕漢軺有來花縣之<lb/>
情文增重茅簷之光寵敬惟某官磊磊自立矯矯不羣<lb/>
<pb n="KR4d0328_WYG_000-37a"/>
取衣冠而禇之遑恤國人之謗議聞絃歌而莞爾想漸<lb/>
經學之淵源陳義甚髙遇事尤敏譬美錦使學製何患<lb/>
於傷既熟路又疾驅所到必逺某深藏有味強出胡顔<lb/>
動引古人深仭俎豆予之意勿為俗學豈無金玉汝之<lb/>
情方深巾笥之藏莫效襜褕之報<lb/>
　　　回仙遊興化兩知縣<lb/>
慕龎徳公之髙未嘗至邑無范孟博之譽誤俾登車有<lb/>
味來言深紉髙誼敬惟某官琴調甚古錦製無瑕讀書<lb/>
<pb n="KR4d0328_WYG_000-37b"/>
松竹林良多暇日種花桃李縣已滿清隂只俟雉馴即<lb/>
㸔鳬入某舊聞其語今見而知之武城聞絃歌君想自<lb/>
期於言偃發蜀道負弩矢我猶恥數於相如徒深巾笥<lb/>
之藏莫效䄡䄖之報<lb/>
　　　回諸暨知縣<lb/>
四年去國漸欲挂冠一札起家猥令攬轡幸止驅馳於<lb/>
枌部最便採聽於花城修辭相先治謝不敏某官琴調<lb/>
清譜錦蓄善刀布恵政以字民即今原宓厲清規而範<lb/>
<pb n="KR4d0328_WYG_000-38a"/>
俗亦昔茂恭竚俟雉馴即㸔鳬入某愧蔑登車之風采<lb/>
飽嘗試邑之艱勤所望盡力為之無患不已知也素懷<lb/>
恭梓詎敢勞弩矢之先驅安得憩棠尚可聞絃歌而一<lb/>
莞言可底復文不盡懐<lb/>
　　寓公<lb/>
　　　回雲臺劉中散<hi>學裘</hi>
瞻耆英於洛社夙仰髙風遣皇華於周原行親緒論未<lb/>
敢登名於記室辱先寄訊於書郵一謙甚光三復以喜<lb/>
<pb n="KR4d0328_WYG_000-38b"/>
恭惟某官漢庭尊宿魯國靈光道傳本統派接聖賢脉<lb/>
絡一家之學問澤施生民功存社稷弓箕累世之忠勲<lb/>
源逺則波深根固而葉茂恭惟執事克稱聞家飽更中<lb/>
外之踐敭多識後先之文獻盍儀筆槖爰踵旂常不拔<lb/>
虞陛之龍䕫乃作商山之鴻鵠怡愉雝肅子孫則其典<lb/>
刑嬉遊婆娑里巷得所矜式前哲益少時事孔艱當得<lb/>
老成以備黄耉咨諏之訓睠言名望豈非白首魁壘之<lb/>
臣少安蘂級之遊即聽蒲輪之召某久於耕釣忽爾軒<lb/>
<pb n="KR4d0328_WYG_000-39a"/>
軺頗有好事人欲勒回山林之駕非得使者體若為兆<lb/>
原隰之車猶幸薄遊實依通徳致天子之命雖難起龔<lb/>
光於田中事大夫之賢且喜拜龎公於牀下<lb/>
　　貢舉<lb/>
　　　回浦城趙宰<lb/>
兹審瑣闈奏㨗琴譜生輝猗佳王孫已接鵷鷺行之武<lb/>
業進士舉更希龍虎榜之榮旗鈴四馳紳笏相慶伏惟<lb/>
某官祥麟一角威鳳九苞途轍甚夷見謂金科之彦鍜<lb/>
<pb n="KR4d0328_WYG_000-39b"/>
鍊良苦未忘鐵硯之心暫閒解百牛之刀來戰酣萬蟻<lb/>
之陣聊哉操筆易甚探囊功名逺到之必然富貴相逼<lb/>
乃如此佇飛鳬舄大展鴻圗某方賴夤恭却成薦送辱<lb/>
投珠之甚侈愧報玖之未能比拜恩綸復厪賀櫝何哉<lb/>
簿書繁委之内有此翰墨遊戲之功鯨錦遣歸諒亦喜<lb/>
逢於具眼騎裝行戒勉旃徑取於勅頭頌傒之私染濡<lb/>
莫既<lb/>
　　　回建寧翁解頭<hi>以孫</hi>
<pb n="KR4d0328_WYG_000-40a"/>
兹審榮都虎榜髙剡鶚書久矣潜心究遺經之三傳裒<lb/>
然舉首加元士之二人無預傳衣何為銜袖恭惟解頭<lb/>
先輩為春秋舉異章句儒三萬六千言之用心務推研<lb/>
於紙外二百四十年之行事多感慨於胷中鷙將擊則<lb/>
伏深鵬久困則飛怒氣骨如許定非常調之流具眼相<lb/>
逢當認魁文之様前程萬里來嵗雙元某取友未能貢<lb/>
賢何幸遥認銀袍之立鵠似榖梁家共㸔金榜之登龍<lb/>
必公孫子亟致多謝尚不一書<lb/>
<pb n="KR4d0328_WYG_000-40b"/>
　　　回諸解元<lb/>
兹審榮剡鶚書聨登虎榜羣然軼藝試有司一日之長<lb/>
得者如仙加元士二人之數傳衣無預銜袖何為伏惟<lb/>
解元先輩學海老龍詞林威鳳望髙東粤豈惟言語文<lb/>
字之宗家近西山當得師友淵源之正漫踏槐花而充<lb/>
賦果穿楊葉以䇿勲時來為之信富貴之相逼道行命<lb/>
也况事業之無窮願辨肯心行需大對某未遑取友何<lb/>
幸貢賢去去齊飛奚止倍錦鱗三十六之數㸔㸔逺到<lb/>
<pb n="KR4d0328_WYG_000-41a"/>
㑹須摶溟鵬九萬里之程尚不一書兹未多謝<lb/>
　　　囘游監元<lb/>
兹審得雋虎闈聨芳鶚剡名家文獻多生謝砌之蘭文<lb/>
苑聲華五折燕山之桂光生閭里慶溢階庭有來銜袖<lb/>
之書想動彈冠之喜伏惟監元先輩箕裘粹學衣缽髙<lb/>
科為游先生之聞孫典刑可想生朱文公之寓里趣操<lb/>
莫髙固當用力於聖賢尤欲䇿勲於名第諒其遊戲<graphic n="KR1152" url="https://raw.githubusercontent.com/kanripo/KR-Gaiji/master/images/KR1152.png" mimeType="image/png"/>
墨之際固已凌跨紈袴之流逺到渠可量哉一第真溷<lb/>
<pb n="KR4d0328_WYG_000-41b"/>
子耳佇楓宸之大對仹荷槖以增輝某無預傳衣胡厪<lb/>
投璧鵬程萬里幸相勉以修名龍首三人定不輸於他<lb/>
手<lb/>
　　　回漕試鎖換解元<lb/>
兹審纓族輝生鎖闈㨗奏羣然角一日之技孰非吾徒<lb/>
偉乎於七人之中見推作者無功鑑别有愧珍投恭惟<lb/>
某官殿元生於聞家紛其美質文獻典刑之閲習臺閣<lb/>
人歟政事法理之精通守相器也猶酣蟻戰果捧鶚書<lb/>
<pb n="KR4d0328_WYG_000-42a"/>
非事業之叵量何富貴之相逼便㸔蘭省髙標墨榜之<lb/>
名好是楓宸門破銀袍之色某及與薦送敢致祝規平<lb/>
進與科第不殊幸勿鋭情於速化素宦非草茅者比所<lb/>
宜空臆以盡言<lb/>
　　　囘宗子漕元<lb/>
兹審流慶緜<graphic n="KR1000" url="https://raw.githubusercontent.com/kanripo/KR-Gaiji/master/images/KR1000.png" mimeType="image/png"/>䇿名鎖棘羣然角一日之技盡是名駒<lb/>
偉乎于七人之中髙飛薦鶚無功鑑別有愧珍投恭惟<lb/>
漕元先輩讀鴻寳書生麟趾世琅玕玉樹綽乎有神仙<lb/>
<pb n="KR4d0328_WYG_000-42b"/>
風竹簡瑩燈蕭然無富貴氣漫酣蟻陣果捧鶚書固種<lb/>
骨之異人亦富貴之有命前程甚濶平登雲路之蟾宫<lb/>
盛事堪誇又見天家之龍首某及與薦送敢致祝規正<lb/>
道正言母作時人之俗學大忠大節須皈宗相之修名<lb/>
　　監當<lb/>
　　　在城監税<lb/>
三家村處謬稱長官一閧市中輕屈勝士既為郡屬敢<lb/>
缺名聞某官紉蘭潔清夢草才思長驅功名之㑹不受<lb/>
<pb n="KR4d0328_WYG_000-43a"/>
州縣之吞財利相與言甚匪先生之樂㑹計當而已吾<lb/>
奚委吏之嫌少殫賢勞行制國用某亦勞三仕備歴百<lb/>
艱素非治賦之才犯其所短毋諱言錢之口告以其方<lb/>
　　右選<lb/>
　　　梅溪巡檢<lb/>
十室相依何敢恵文以治四郊無警少資威武之功甚<lb/>
幸兹來交須以濟某官書傳濟北種出山西衆驅騁於<lb/>
邊頭獨韜藏於閩底雖處逺塞如嚴大軍梅谿有梅試<lb/>
<pb n="KR4d0328_WYG_000-43b"/>
哦止渴之句栁營穿栁合立射酋之勲建壇以升取印<lb/>
如斗某得百里地跨三路衝祗恐出沒之徒或為撫字<lb/>
之梗所恃君在時無鳴桴之驚非獨民安吾亦髙枕而<lb/>
卧<lb/>
　　宰<lb/>
　　　通黄長汀<hi>普</hi>
三山福地聚廬而居千里鄞江分邑以理然而實異得<lb/>
以條陳材有智愚境分大小京秩之權穹而選人易與<lb/>
<pb n="KR4d0328_WYG_000-44a"/>
相門之望重而宗子則輕况又未至而不先與乎僻左<lb/>
而非近相去霄壤逺甚並稱子男得乎某官質本天成<lb/>
美亦世濟儒服醖藉不墜家聲胸襟玲瓏無非縣譜沛<lb/>
乎易矣有以覘之獻羨司征百乗之賦何有蜚聲貳令<lb/>
一同之主可知果以最聞孚於衆聽不嫉頑而攘敓者<lb/>
息不留訟而凶嚚亦消孰疑長汀之民難化以理或問<lb/>
莊定之後誰登於朝郎選方虚公歸則重某半生良苦<lb/>
一第可憐更十九年雖羝亦乳凡再三仕如魚上竿曾<lb/>
<pb n="KR4d0328_WYG_000-44b"/>
未闖於金閨誰寔驅之鼎鑊業已失計寘諸勿言寄聲<lb/>
杭境之民望來毋遽促膝槐堂之上求教乃行槩見於<lb/>
辭毌孤所望<lb/>
　　　通交代曹上杭<lb/>
選人學製或有弔其失身公子在前吾何嫌于交臂託<lb/>
兹契始持書以聞某官粹根天資挺有風烈昔者兩社<lb/>
之寄𢎞濟多艱宜哉三世之昌亶食舊徳初領户口之<lb/>
籍嘗探嶺頭之梅熾甚聲名畀之民社種桃娯母對竹<lb/>
<pb n="KR4d0328_WYG_000-45a"/>
讀書謂邑介於蹊徑之多而民如其山川之峭撫摩之<lb/>
不必以健顯感泣者相率而挽留似聞上台頗念世交<lb/>
之舊宏開翹館乆需縣最之來赴闕嵗除為杭佳話某<lb/>
自憐百拙可笑一官苦弗求人亦莫肯顧屢嘗佐邑豈<lb/>
不知難誰驅之而冒為規講若以具在迅速朝裝之去<lb/>
幸又隨曹扶持男璧而來預知全趙靳或未告請則必<lb/>
言<lb/>
　　學職<lb/>
<pb n="KR4d0328_WYG_000-45b"/>
　　　回學長<lb/>
歸田未遂輕辭下澤之車學道不深誤綰上杭之綬嘗<lb/>
従秘館亟借圗經從鄞一江而分方地百里者六宏詞<lb/>
進士總以科名達宦髙人謂之民族在諸邑者可紀獨<lb/>
吾境之未聞豈有之而載者踈抑學焉而恬於出令長<lb/>
貴也感歎久之方擬十室之中豈無好學然沐一書之<lb/>
恵甚喜得賢某人鄉閭之英庠序之望自月書季攷而<lb/>
入加日省嵗練之深佩衿推尊領袖無愧將授以室諸<lb/>
<pb n="KR4d0328_WYG_000-46a"/>
國人大夫有所式焉為語其徒明天子在上可以仕矣<lb/>
某名為公族祗是吾儕有社稷與此人民延父老暨其<lb/>
子弟雖非作大官以臨涖其俗所賴得善士以助化其<lb/>
鄉勿謂樸未甚文竊意醇可語道議鄭校之然否子母<lb/>
自嫌薫晉鄙而善良今所深望<lb/>
　　　攸縣周權宰<lb/>
依芙蓉而泛水方陪諸從事之游去枳棘而栽花知有<lb/>
名公子之政臯遲吿至顛倒先施某官敏手莫収清標<lb/>
<pb n="KR4d0328_WYG_000-46b"/>
特立傳濂溪之學源流河漢之深長生清獻之鄉氣類<lb/>
霜鐘之感召方露厥穎於政事已<hi>闕</hi>　　於縉紳<hi>闕</hi>之<lb/>
為言以立身矮屋而稱屈事<hi>闕</hi>　　　　　　　而見<lb/>
傷方當路弄印而熟籌<hi>闕</hi>　　　　　　　　能支歆<lb/>
補罅頓使易聽改<hi>闕</hi>　　　　　　　錯而器愈利縣<lb/>
自有譜想得<hi>闕</hi>
　　　通程内翰<hi>七提頭通劄式</hi>
某伏以孟夏謹月共惟某官旗纛戒嚴徳望鎮壓神天<lb/>
<pb n="KR4d0328_WYG_000-47a"/>
拱衞台候動止萬福某謹薰沐九頓首奏記戲下仰乞<lb/>
財幸<lb/>
某申詗彛儀已嚴右剡比辰麥秋清潤暑氣未炎不諗<lb/>
召用何似欽惟道徳文章之老蕃宣屏翰之望動息之<lb/>
頃安危所闗敢乞體璪旒之眷厚氷給之奉對揚環召<lb/>
歸秉事樞某毣毣<lb/>
某兹者切審冠班奎閣作牧潛藩温詔趣行仁聲載路<lb/>
伏深懽忭某待罪道傍縣令行當鞠躬歛板盤辟雅拜<lb/>
<pb n="KR4d0328_WYG_000-47b"/>
於車塵馬足之間引領前旌無羽飛内某恭以某官龍<lb/>
章鳳姿之表足以儀型百辟地負海涵之學足以貫穿<lb/>
千古日光玉潔之詞足以羽翊六經先廣簡拔以遺陛<lb/>
下二十年來朝廷大議論大典册皆出其筆他學士旁<lb/>
觀而已昔陸宣公秉筆於奉天蘇長公代言於元祐汪<lb/>
龍溪視草於建炎皆於翰墨之間有以服天下之心鼓<lb/>
天下之動大雅不作非我公其誰繼之今兹抗章勇退<lb/>
巖顔毅色不以三公易其介凛然有古大臣出處進退<lb/>
<pb n="KR4d0328_WYG_000-48a"/>
之風矣皇上勉留數四雅志莫囬便朝引對龍光宻勿<lb/>
識者以此覘魚水之眷素厚風雲之㑹方開建牙巨藩<lb/>
安能鬰鬰久居此者歸衮衣宣賁麻某何幸拭目<lb/>
某海濵賤士少於方冊傳誦夫子之辭章壯従縉紳講<lb/>
貫賢人之徳業居常積泰山北斗之瞻思一快景星鳳<lb/>
凰之覩而不可得敢謂髙牙大纛來式南郡遂獲以附<lb/>
庸小吏受察于使天之下永言際遇云何不喜<lb/>
某莆之鄙人祖父皆寒苦素礪清望至某失學殆不能<lb/>
<pb n="KR4d0328_WYG_000-48b"/>
世其家北游江淮南騖嶺海偶然脱選以格試縣實在<lb/>
四通八達之衢羣嘲衆笑之地某戴星治事飲冰律己<lb/>
兩考又七閲月矣末路兢兢愈危愈懼一旦天恵仁牧<lb/>
來照臨之方且與百里髦倪游吟歌舞於祥風慶雲之<lb/>
内豈非幸歟至於保全覆護之請當開府建牙之始仁<lb/>
行如春威行如秋某敢私鑄以干大戮惟閣下裁哀之<lb/>
某公守綦賤不敢申貢行歴珤輯福履之問伏恐屬邑<lb/>
有驅䇿事行乞賜行下<lb/>
<pb n="KR4d0328_WYG_000-49a"/>
　　　通隆興帥曹吏部<lb/>
某伏以閏餘謹月霽景留春共惟某官坐鎮方岳師表<lb/>
徹侯帝眷神依台候動止萬福某一介吏屬<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>敬齋鉞<lb/>
之下必薰祓而居敢前仰祈財鑒<lb/>
某聞元氣在身猶忠賢之在國也寸膚無不愛而培養<lb/>
則有所當先者自公之西寛上憂顧四肢強矣願進納<lb/>
君子之説以強國脉某既以公譬之國顧公以國而愛<lb/>
其身<lb/>
<pb n="KR4d0328_WYG_000-49b"/>
某近觀有叩天閽者劇論當世人物惟某官為第一質<lb/>
之卿士謀之國人如出一口非一人之私言也葢學問<lb/>
準的於聖賢而論不詭名節著明於事功而慮更深漢<lb/>
上之變相中之冦蜀邊之擾談笑底定是特一斑忠言<lb/>
至計欲吐更多下里見王友畿而返出鎮江右又復踰<lb/>
年人心勃然遂激而為叩閽之書者真䝉韃相形和戰<lb/>
守未定欲決國論問誰可相無如參者敬詣促裝<lb/>
某辟居於莆望簾廬精舍有一世大儒在焉家貧且逺<lb/>
<pb n="KR4d0328_WYG_000-50a"/>
無計裹糧脱屨户外麾節徜徉時不有遇獨未得如半<lb/>
山事韓於揚后山事坡於穎懐此有年乃今以計屬一<lb/>
寒奔走玉帳下召還有日賤戍在秋或者來至之已遲<lb/>
凜乎趨承之靡及<lb/>
某拙根於天賦學無所師承乙丑叨塵忝需冷次七年<lb/>
劍學僥滿又需今次四年閒之日不自力仕而學則已<lb/>
踈餽餉責殷禆賛謀嗇奉二老以就養喜元帥之有依<lb/>
曳紉白事與列屬俱執經問疑以諸生見教警提撕倘<lb/>
<pb n="KR4d0328_WYG_000-50b"/>
自今始是明公一日之留寕不為賤子一生之幸<lb/>
某通名之初合二莊毫素以極其尊敬之意束於牘制<lb/>
短啓將誠語言不工自速誅絶倘經電瞥沒齒餘榮<lb/>
某惕畏株守不敢僣申使閉崑閬之婘即日如天之福<lb/>
伏恐莆中有箠䇿條某斂袵而聽約束<lb/>
　　　通鞏漕權帥<lb/>
某伏以矩秋得正穡寳告成共惟某官雙組熒煌列城<lb/>
震悚天惟顯思台候動止萬福某行矣伏謁<hi>闕</hi>敢潔滌<lb/>
<pb n="KR4d0328_WYG_000-51a"/>
旅翋慶十記府僣祈電瞩<lb/>
某再中詗禮隃述頌聲閫之十連即臺之一道不加富<lb/>
也而事權則加重驩謡則彌鬯觀風亭上襟帶堂中同<lb/>
一主人有川后山君之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>祉饔綡子之足云<lb/>
某共審外臺底績中㫖䟽榮就兼督府之權益壯洪都<lb/>
之勢伏惟驩慶竊觀中朝人物所謂卓然俊偉者萃在<lb/>
江西方曹公之鎮於此先生之漕於此同時皆以右侍<lb/>
郎並人曰兩吏部也令帥以簮槖陞矣先生兼節鉞而<lb/>
<pb n="KR4d0328_WYG_000-51b"/>
佩之蜚輓之功既髙保釐之績彌著叢此外庸入當籌<lb/>
幄次則來矣三銓召以二卿軌轍具在盖視曹公有過<lb/>
無不及也非獨以論國之云然某日者飾固陋之詞展<lb/>
趨承之敬屬吏禮也陂量容涵不抵於地幸矣報之書<lb/>
愈幸矣至珠玉頫賜又講施報幸出望外拜賜而驚傳<lb/>
院已遍襲藏已久今復弗揆紉緝麗詞修賀則宜洊凟<lb/>
有罪<lb/>
某居貧日久携扶頗難騎種門華其往成仰體重慈矜<lb/>
<pb n="KR4d0328_WYG_000-52a"/>
念其屬之意盡室皈感以中秋後三日問塗行行及境<lb/>
觀展道徳依倚聲光真副不空此生之願然久閒暫出<lb/>
進趨樸野語言拙訥不能逃臺參之一見必矣雖曰究<lb/>
心厥職豈能自效所長預恐曠瘝仰祈容覆有請至再<lb/>
伏紙凌兢某以卑賤仰事尊崇自有等威不敢凌躐而<lb/>
貢起居之門<lb/>
某自閩涉江將入部内竊視條教某用敢熏祓以請要<lb/>
束之頌<lb/>
<pb n="KR4d0328_WYG_000-52b"/>
　　　通西外趙判宗<lb/>
屬尊麟趾率歸糾合之中郡畀龍溪幸與照臨之側敬<lb/>
修辭命下通姓名共惟某官毓慶璇源分輝寳葉氣和<lb/>
而守正學博而用宏文采宣明宛在劉向李邕之右議<lb/>
論濬發深得晦庵濂溪之傳名隠隠以雷霆仕駸駸乎<lb/>
霄漢入司天憲民自謂於不寃出綰邦符政復多於遺<lb/>
愛爰以東平之善遂司西外之盟磐石一強維城增重<lb/>
佇膺紫誥趨侍凝旒豈無他人孰若余校之秀不有君<lb/>
<pb n="KR4d0328_WYG_000-53a"/>
子誰參王鉉之崇某未習民庸猥承郡寄正自面牆於<lb/>
不學得無血指於旁觀尚推合治之心特賜免戾之教<lb/>
河潤千里豈無及晉之波厦廣萬間是亦屏周之意<lb/>
　　　謝趙倉院舉文華<lb/>
千里騎驢甫游京國一封薦鶚主自明臺以文為名則<lb/>
僕豈敢自孔門分科以後而漢世取士於兹今則加詳<lb/>
捜於己仕倚臣謂之著述㢘使命以文華梁苑登名號<lb/>
儒榮之極至齊第異好觀時尚則不然黠者以治賦推<lb/>
<pb n="KR4d0328_WYG_000-53b"/>
健者以乗邊顯詞科久厄薦目可知紛公車之交騰束<lb/>
髙閣其奚怪妙參造化不應衆作之多厯數宗工所立<lb/>
一人而已中壘未成書於藜閣謫仙來應制於金鑾生<lb/>
明髙而莫之容已㧞成而無所試吾徒乃掌帝制宜汗<lb/>
爾顔先生反教人為有笑於列雖工奚售况實未能然<lb/>
成預其品題抑所期者久逺如某者長在淳熈之後僻<lb/>
居遐嶠之濵無明師良友授以規模無洪河泰山博其<lb/>
聞見識字略期於項籍作文難示於張昭少也氣豪誤<lb/>
<pb n="KR4d0328_WYG_000-54a"/>
入主司之聽言之耳熟可勝學子之羞歐陽始讀於古<lb/>
書明允盡焚其舊藁七年一宦再仕四方倚雷潭而演<lb/>
仙登滕閣以賔帝沈酣乎先秦兩漢泛濫乎諸子百家<lb/>
步驟驅馳初疑下筆之易芬華剥落漸覺用工之難有<lb/>
㰱血以司盟敢持香而歸敬摳趨節下稱奬座中慨然<lb/>
定以京員否猶佳其題目其狀俗豈能攷古誼其言淺<lb/>
奚足鬯事情貌取而失之昔者明戒辭達而已矣似焉<lb/>
實非辱哲匠之見推聽俗人之旁議薦上林於天子驟<lb/>
<pb n="KR4d0328_WYG_000-54b"/>
以名聞宿浩然於玉堂留為後遇既欣得託然亦竊疑<lb/>
昔之有作奚其稠計其用心非不苦如壑中潦如草上<lb/>
螢洙泗有云文學則須餘力伊洛亦謂文人便無足觀<lb/>
孰能永其傳哉吾嘗聞之師矣伏遇某官先生言妙天<lb/>
下精詣古人有本如斯熟考亭之素講以氣為主凛慶<lb/>
元之直聲繹之以道其根深發之以節其芬逺合三者<lb/>
以行世視四海若無人借後生以名譽或疑多可稽前<lb/>
輩之氣度大抵皆然遂使佳評輕施陋質某敢不深踐<lb/>
<pb n="KR4d0328_WYG_000-55a"/>
實地匪徒空言寧使議韓自文章所願學謹毋放栁至<lb/>
出處則費辭倘其有聞附以不朽<lb/>
　　　謝鞏漕破白舉改官<lb/>
士元之部數千里獨奉教於日前平原之客十九人晚<lb/>
露錐於門下燁然褒語賁此濡蹤公舉何以謝為深感<lb/>
則其言訥竊以議論以久始定品題自昔為然薦希文<lb/>
而用之昉於元獻援老蘇者衆矣倡則歐陽求名世以<lb/>
闓其端凡屬吏誰無是望有人於此為品則凡居樂廐<lb/>
<pb n="KR4d0328_WYG_000-55b"/>
中其實下乗執𥅆門役又未逾年公車剡櫝之遽騰當<lb/>
路聞風而致詰既非徒私其客亦足以觀私人或有出<lb/>
地塹之時端賴破天荒之手伏念某賦材不類涉世未<lb/>
深為舉子時苦論薦負之弊從大夫後習聞寒畯之難<lb/>
重為時憂然非身厯憶昨冷官辱知羣公問先容則盛<lb/>
無焉意小削或應如是始自山出朅來江遊計相髙明<lb/>
運新致於流馬幕賔參錯賢後來之雙鳬辰入之勞甚<lb/>
微嵗舉所係者大率爾銜袖笑而㸃頭誰信直釣之魚<lb/>
<pb n="KR4d0328_WYG_000-56a"/>
已蜚薦來之鶚感古道猶行於今世愧陋躬難載於華<lb/>
言曰融粹豈拙之異名語通明非癡于了事所習書生<lb/>
之文耳奚足量長但見鄉善者好之何敢掠美竊窺公<lb/>
意最愛屬僚亦知多譽之過情始借先聲而行世觀元<lb/>
瑾所以問栁子所以答曰穎客唱其行崔必唱其文須<lb/>
兩人提掇而互彰今一舉發擇于諸善予之太厚受者<lb/>
何安伏遇某官愛君忠誠論事慷慨咨諏民瘼按周原<lb/>
而載驅收拾人才備漢使之還報雖眼髙而所入者少<lb/>
<pb n="KR4d0328_WYG_000-56b"/>
然道合則其知也深紬尋十六字之好詞結裹二三年<lb/>
之薦目譬當空垂鏡妍媸凡閲幾人及寓照傳神精采<lb/>
在後一㸃榮亦甚矣僕甚當之謂受知之後尤難微有<lb/>
玷則衆所指其不孤特達彌自好修<lb/>
　　　通汀州陳府判<lb/>
半刺入閩漸近父母之國孤生試邑謬稱子男之邦僭<lb/>
輙司消行趨前軾某官筆秉金管印傳玉堂學相承於<lb/>
博宏屢嘗塵鞅文不下於伯季始遜先登最有下觀屹<lb/>
<pb n="KR4d0328_WYG_000-57a"/>
其自立筦庫亦足以隠庭除或聞其哦鳬舄翩然鴛行<lb/>
必矣京秩既七計考平亦監州光範不一呈身特為遵<lb/>
法坐嘯淮漕之幕徐題鄞江之輿考之史書從唐裴冑<lb/>
而後邇而壁記僅郭功父之名<hi>元祐中郭祥正</hi>孰大此官宜增<lb/>
顯士望雲樓上多吟風月之篇拜相岡前<hi>拜相山去三里識云追子</hi>
<hi>岡前拜相山</hi>請實山川之懴某南來公族西外寒生一官為<lb/>
親所恨養親之短三仕佐長豈堪為長於斯望踐自疑<lb/>
傳聞殊異柄之去邑久矣民之眎令蔑如是固在人誰<lb/>
<pb n="KR4d0328_WYG_000-57b"/>
實為地栖伏三山之日久講聞貳乗之誼髙切計似人<lb/>
必念松榆之舊俾少行志相安篁竹之氓依歸更深伏<lb/>
謁及請<lb/>
　　　通吳運幹<lb/>
肺腑懿親惟稱上臺之佐本支踈屬敢辭下邑之卑聞名<lb/>
久之修贄禮也某官富甚天分産於名家嗜好清修一<lb/>
癯儒而自牧封閉驕吝羣公子之所難屢嘗塵鞅之親<lb/>
兹就禮羅之致興言七聚亦餉三邉轉輸不至於廢興<lb/>
<pb n="KR4d0328_WYG_000-58a"/>
根本宜加於宻護入幕能辦有名處士之風居朝推賢<lb/>
維舄小君之美某半生自力三任靡成一領荷衫戞乎<lb/>
身計數間茅屋強以縣名民瘠可憐政苛奚忍幸趨節<lb/>
下得輸覆護之情將墜山間竭盡推摩之力<lb/>
　　　囘舒計議<lb/>
歸去來兮乃司故府聊復爾耳又贊戎行鴆如燕壘之<lb/>
尋喜甚鷗盟之在某官儒而韜略語亦詩騷左手取印右<lb/>
手執干戈夙負男兒之志上馬殺賊下馬草露布遹張<lb/>
<pb n="KR4d0328_WYG_000-58b"/>
吾輩之顔久畫諾於油幢毎誓清於氊帳楚氛甚惡莫<lb/>
先摩壘之憂漢軍皆驚可後登壇之拜某愴聞邊羽徯<lb/>
聽帷籌今我來思自笑衫青之依舊侯誰在矣未應頭<lb/>
白之如新願無遐心相與近慮<lb/>
　　　通曾僉判<lb/>
西外詩生著小冠而趨邑南豐一瓣瞻大幕以歸心亟<lb/>
拜短箋敢祈巨庇某官負才卓犖有文掄魁塗慶元之<lb/>
朝衣獨無㸃汚持嘉定之從槖惜不少留付清苦於諸<lb/>
<pb n="KR4d0328_WYG_000-59a"/>
郎已頡頏于一世積粟肥越泛蓮在汀郡大治難今也<lb/>
坐嘯山深俗獷轉如素馴孰通上下之情中有謨謀之<lb/>
願留望此府名已滿羣公之間合薦中朝上亦記名臣<lb/>
之後某此生迂甚所至𣺌然一第為親猶恨養親之短<lb/>
三仕佐長豈堪為長於斯以未脱選之身治至難調之<lb/>
俗緩不及事急將病民幼誦聖言竊有慕於學愛公居<lb/>
幕府幸少寛其文書所為依皈莫究濡染<lb/>
　　　通鄭推官<hi>志學</hi>
<pb n="KR4d0328_WYG_000-59b"/>
錫燕瓊林共嚼紅綾之餅割雞杭邑獲依緑水之蓮恃<lb/>
此二同勇於一往某官文啟夕秀譽髙旦評漢兩司農<lb/>
以來明經不墜閩四先生之後克世其傳移孝於官為<lb/>
儒而吏勾書聽訟局於有司入幕運謀無所不統有客<lb/>
如此輿人誦之谷口輟耕既屑諸侯之聘尚書有履併<lb/>
還先世之聲某久相游從出輙牢落聽聞已熟言之徒<lb/>
費於齒牙冒昧兹來甚矣自投於鼎鑊令之失權奚自<lb/>
邑之治賦何先途人浪吿以博聞幕府稔諳於利病稍<lb/>
<pb n="KR4d0328_WYG_000-60a"/>
還舊規密求振起之方全望大僚母吝始終之庇情難<lb/>
挾故分盍羾牋<lb/>
　　　與蔡知縣<hi>朴</hi>
有美種花煩公穀璧薄言采藻荒我茅田行徼惠於栗<lb/>
堂敬登名於籖室某官負魁豪之學生仙聖之鄉恥蟲<lb/>
篆之文辭自期甚逺擢龍飛之科第所履素髙有如雲<lb/>
霄濶步之初宜在風日不到之處既棲矮屋入省何曾<lb/>
逮再聽於臚傳盍徑躋於鵷列華亭鶴唳方忻近尺五<lb/>
<pb n="KR4d0328_WYG_000-60b"/>
之天葉縣鳬飛乃願易一周之地吏驚神令民詠慈君<lb/>
有晝簾寂寂之清無朝鼓鼕鼕之謗然而牛刀施於雞<lb/>
肋驥足旋於蟻封聞諸廟朝方旌褒於三異由此臺省<lb/>
將容與而九遷棠隂佳哉樵水重矣某稍知自勉竟不<lb/>
能竒京兆聞浪仙之時名非其好也内庭嗔風漢之對<lb/>
語順而受之一科何補於遺餘本志自憐其變化得温<lb/>
所業幸冷其官安敢治諸生而誨焉所喜事大夫之賢<lb/>
者列後堂之聲樂素乏豪名聞武城之絃歌恐有愧色<lb/>
<pb n="KR4d0328_WYG_000-61a"/>
中丹所藴副墨其陳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0328_WYG_000-61b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　壺山四六<lb/>
</p>
<p>
</p>
  </div>
</body>
</text>
</TEI>
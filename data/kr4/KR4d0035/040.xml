<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇魏公文集巻四十</head> <lb/>
    <p>
<pb n="KR4d0035_WYG_040-1a"/>
欽定四庫全書<lb/>
　蘇魏公文集巻四十<lb/>
　　　　　　　　　　　　　宋　蘇頌　撰<lb/>
　表<lb/>
　　謝翰林學士承㫖<lb/>
臣某言今月日東頭供奉官充待詔董士隆至臣所居<lb/>
奉宣聖㫖召臣入院充學士承㫖者綸出王言擢預内<lb/>
廷之直星馳使指頓生陋巷之光惴栗於中彷徨靡措<lb/>
<pb n="KR4d0035_WYG_040-1b"/>
伏以禁班親近莫如學士之榮密命對<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>更優承㫖之<lb/>
貴自元和之置職逮聖世之右文常擇有年徳可任用<lb/>
之人使専大號令興廢置之事時則有若趙公之多聞<lb/>
博洽鄭絪之小心兢謙崔羣識明治亂之分李絳言為<lb/>
國家之利入贊基宥上副聖情乃如昧陋不肖之倫豈<lb/>
稱疇咨曰俞之命伏念臣稟生不厚操術無奇姑縁門<lb/>
業之傳預數文林之末歴四朝之久浸塵簮橐之聮荷<lb/>
二聖之知置于喉舌之地以天官掌選之重兼金華進<lb/>
<pb n="KR4d0035_WYG_040-2a"/>
讀之員内省至愚最為孤立每自憐於介特況巳迫於<lb/>
衰遲向祈辭劇而引年再被發中之賜詔復遷延于省<lb/>
部實出優容雖勉彊于簿書愈深惕厲豈謂伏䝉皇帝<lb/>
陛下矜憐孤直曲賜生成因圖任于舊人俾奉行于别<lb/>
㫖望複門之秘邃怳若神逰念繼世之遭逢重為榮遇<lb/>
惟先臣之昔仕被仁祖之深知再踐禁林常承于書訪<lb/>
屢陳讜議每見於褒稱愴徂嵗之如流偶遺孤之未殞<lb/>
逮此非常之寵復叨罙厚之恩對捧紫泥感極而繼之<lb/>
<pb n="KR4d0035_WYG_040-2b"/>
以泣仰酬渥澤力殫而豈敢愛生惟當夙夜在公靖共<lb/>
爾位視甎花而直入始務恪勤問温木而不言益思毖<lb/>
慎自餘謹職業之守罄傾輸之誠知無不為死而後已<lb/>
臣無任<lb/>
　　又<lb/>
臣某言今月日東頭供奉官充待詔董士隆至臣所居<lb/>
奉宣聖㫖召臣入院充學士承㫖者内廷進職方拜于<lb/>
綸函使馹臨門復膺于召節恭聆宣語益集汗顔伏以<lb/>
<pb n="KR4d0035_WYG_040-3a"/>
王者之言出為大號令學士之職入與上謨謀故李肇<lb/>
謂樞機之慎微執誼以刀筆為餘事矧惟承㫖之貴預<lb/>
聞密畫之先職雖清閒事實要重往當兹選未易其人<lb/>
必也忠言嘉謨可以動中于幾㑹隻簡片削可以風行<lb/>
于邇遐見於事功乃為宜稱如臣者學如涉水愚甚守<lb/>
株偶傳業于箕裘幸繼榮于軒冕越自仁皇之在御獲<lb/>
㕘東觀之讎書周旋衆務之間歴更臺閣叨被兩宫之<lb/>
眷擢在省曹自司冦之祥刑領天官之大選三經嵗序<lb/>
<pb n="KR4d0035_WYG_040-3b"/>
慚無吏課之優再荷帝俞入備經闈之侍而臣衰年巳<lb/>
暮孤立于時嘗陳告老之誠未許容躬而去銓衡務重<lb/>
久任則鑒裁易疲犬馬齒衰勉彊則顛隮是懼豈謂伏<lb/>
䝉太皇太后陛下如天之無不覆用人而不求全眷履<lb/>
歴之最深雖耄惛而不棄深嚴禁路蒙非次之優遷密<lb/>
勿邇言俾居中而專受因對時之異渥動追往之至懐<lb/>
言念先臣嘗更是職相望四紀顧陳迹以猶存再踐複<lb/>
門愴遺孤之已老永思榮遇益念教忠固當佩服訓辭<lb/>
<pb n="KR4d0035_WYG_040-4a"/>
勤修素業如或使定禁中之詔草當竭見聞固不敢恃<lb/>
天子之私人輒踰分守誓堅此志論報畢生臣無任<lb/>
　　謝入院襲衣鞍馬等<lb/>
臣某言伏蒙聖慈以臣入院特賜衣一對腰帶一條金<lb/>
鍍銀鞍轡馬一匹者仰對頒宣内深愧畏竊以給五時<lb/>
之服自漢巳然賜三花之驄在唐為貴况復佩金校鈎<lb/>
環之飾乗具装釘轡之華皆所以著朝廷之采章異名<lb/>
器之等級茂惟聖世優待從官方内庭進拜之初有上<lb/>
<pb n="KR4d0035_WYG_040-4b"/>
日對<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>之寵自非才傑曷稱恩輝而臣誤被咨俞顧承<lb/>
密命始踐朝門之禁遽叨内式之頒袍帶横金已集曳<lb/>
婁之誚鞍馬照地兼貽負乗之羞此蓋伏遇皇帝陛下<lb/>
甄别賢能憫憐耆舊擢繼世官之美優加異數之褒思<lb/>
報上知誓殫晩節臣無任<lb/>
　　又<lb/>
臣某言伏蒙聖慈以臣入院特賜衣一對腰帶一條金<lb/>
鍍銀鞍轡馬一匹者賜予優隆愧惶增積中謝竊以禁<lb/>
<pb n="KR4d0035_WYG_040-5a"/>
林就職占謝在廷禮式循名加賜于下便蕃異數萃集<lb/>
微軀伏念臣孤特寡儔顓愚自守忽膺選任直入凝嚴<lb/>
翰苑玉堂始識蓬瀛之秘笥衣廏馬洊承雨露之私帶<lb/>
環無寛急之譏駿足出上中之品粲然在目驟賁飾于<lb/>
躬章沃若代勞用馳驅于朝路此蓋伏遇太皇太后陛<lb/>
下任賢不貳隆禮有加何期一介之微併叨三賜之渥<lb/>
仰圖報稱豈憚糜捐臣無任<lb/>
　　乞致仕<lb/>
<pb n="KR4d0035_WYG_040-5b"/>
臣某言臣聞四十强仕七十致事禮經之善言也壯即<lb/>
馳驅老宜休息前哲之遺範也自非守經據古如貢禹<lb/>
正色立朝如趙熹山濤之坐執銓衡柬之之躬任社稷<lb/>
時方有賴義不得辭苟非其人固宜遵禮臣某中謝伏<lb/>
念臣本惟孤進早遘休辰忝科第者四紀于兹歴臺閣<lb/>
者三十餘載荷先朝之奨育玷近侍之登延每念遭逢<lb/>
常思補報官三黜而復進恩萬分而未酬奔走四方濱<lb/>
鄰九死終蒙許以直道遂獲脱于丹書陞貳天官遷延<lb/>
<pb n="KR4d0035_WYG_040-6a"/>
星紀奄罹家難分委丘墦伏遇皇帝陛下纂嗣丕圖搜<lb/>
揚遺老誤收朽質擢寘通班刑曹文部之煩洊司要劇<lb/>
經幄複門之秘㕘侍清閒向以年逮傳家章言引紱仰<lb/>
紆賜詔未即投閒雖上戴君仁寛矜彌厚而自量齒耄<lb/>
勉强終難况獨直於禁嚴愈懐憂于曠弛間然自視耄<lb/>
矣無能欲丐餘齡稍全晩節伏望皇帝陛下天恢全度<lb/>
川納微誠閔臣之壮不如人未嘗營于私計在禮則老<lb/>
有加惠莫若處于安閒惟曲軫于淵衷俾遂諧于宿願<lb/>
<pb n="KR4d0035_WYG_040-6b"/>
聽還印綬退就里閭如此則春震秋坯同蟄戸之隨氣<lb/>
候勞生佚老逰天均而善始終倘未至于填溝固不忘<lb/>
于報國臣欲乞守本官致仕臣無任<lb/>
　　又<lb/>
臣某言臣聞忠以事君進退必由于禮典老而謝事彷<lb/>
徨忍去于朝廷倘量力之不能雖戀軒而莫及矧乎年<lb/>
政七十吏長子孫冒寵禄之既多顧筋骸之已憊誠宜<lb/>
自訟罔避黷煩臣某中謝伏念臣猥以樸儒早竊科第<lb/>
<pb n="KR4d0035_WYG_040-7a"/>
仁祖寘之館閣十有餘年英皇擢于省臺屢更煩使暨<lb/>
神宗之初載自将漕以召還擢在從官典領名命每念<lb/>
累遭于際㑹皆出聖衷常思自激于懦愚欲圖報効然<lb/>
而才拙于用力不逮心自取顛隮久負釁累先帝察其<lb/>
戇直收自外藩官制復于省曹任以左選嵗華屢易家<lb/>
難重嬰偶獲生存分甘棄置伏遇太皇太后陛下擁佑<lb/>
嗣聖總覽政綱博求遺才誤及孱品官遷省座歴秋卿<lb/>
文部之煩職列内朝兼經幄禁林之直深慚昧陋無益<lb/>
<pb n="KR4d0035_WYG_040-7b"/>
毫分向以齒髪既衰封章叠遡雖懇祈于解組尋再被<lb/>
於賜書又復强顔浸淫累月敢自期於晩節猶冒處于<lb/>
内廷不惟舊學之荒疏無施潤色加以衰顔之憔悴有<lb/>
㸃班聮儆以官箴恧于士論竊自為計亟欲就閒伏望<lb/>
太皇太后陛下軒鑒察微堯雲覆物閔孤愚之久仕諒<lb/>
悃愊之無他霈發徳音聽還王事俾退歸于田里聊保<lb/>
養于形軀雖疲曳餘年無以庶幾于先進而優游卒嵗<lb/>
尚能歌詠于太平冀于未殞之前獲果畢生之願臣欲<lb/>
<pb n="KR4d0035_WYG_040-8a"/>
乞守本官致仕臣無任<lb/>
　　辭免尚書左丞<lb/>
臣某言伏奉制命蒙恩特授右光祿大夫守尚書左丞<lb/>
者仰對綸言進㕘省務揣循叨冒進退彷徨臣某中謝<lb/>
竊以聖政維新允資耆哲之輔治體所繫兼用儒雅之<lb/>
流矧今丞轄之司實亞公台之位萬幾密勿論議得以<lb/>
預聞六職典司得失由其糺正自非才周世務識照事<lb/>
先言合嘉謨舉無遺策則何以上賛國論外協人言伏<lb/>
<pb n="KR4d0035_WYG_040-8b"/>
念臣涉道非優瘝官寖久四朝樂育獲陪英俊之遊兩<lb/>
禁踐<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>空塵侍從之事以内廷畨直之貴奉邇英晝接<lb/>
之咨日望清光已極榮遇惟齒髮之遲暮禮在引年顧<lb/>
簪橐之光華絶無進望詎期聖奨曲記舊人録其寸長<lb/>
委以重任雖由久故而見用自惟職秩之非輕輒抗遜<lb/>
章仰煩諭詔伏惟皇帝陛下亶聰稽古則哲知人盡羣<lb/>
下之智愚察孤忠之朽鈍拔登近輔将以責其施為揆<lb/>
度寡聞無以稱于眷待伏望俛回睿鑒追寝誤恩息器<lb/>
<pb n="KR4d0035_WYG_040-9a"/>
小任重之譏遂人欲天從之願顓蒙所守譴斥是虞臣<lb/>
無任<lb/>
　　又<lb/>
臣某言伏奉制命蒙恩特授右光祿大夫守尚書左丞<lb/>
者久塵法從無裨補于萬分進貳政樞敢覬覦於大任<lb/>
忽被發中之詔驟加非次之榮自度瑣才豈堪冒處臣<lb/>
某中謝竊以中臺議政蓋待天下之豪英近輔登賢實<lb/>
賛人君之聽㫁自非器識足以達大體論議足以折羣<lb/>
<pb n="KR4d0035_WYG_040-9b"/>
疑素為時望之所歸豈副淵衷之虚竚如臣者齒髮衰<lb/>
耗知識迂疎以積日累久之勞寖階華顯遘二聖重光<lb/>
之運徒幸遭逢惟是斗筲之才固非廊廟之器敢圖隆<lb/>
眷猥賜俞咨二轄紀綱俾之糺正萬幾密勿得以預聞<lb/>
側聽恩除益增震悸封章雖罄于誠懇莫動天心名器<lb/>
實假于孱虚懼貽物議伏惟太皇太后陛下凝神道奥<lb/>
留意人才稽堯舜之建官法乾坤之造物修明治體方<lb/>
期表正于庶邦圖任柄臣豈謂甄收于一介伏望曲囘<lb/>
<pb n="KR4d0035_WYG_040-10a"/>
睿鑒深諒丹誠許追寝于誤恩庶稍安于愚分誓堅晩<lb/>
節少報鴻私臣無任<lb/>
　　謝尚書左丞<lb/>
臣某言伏奉制命蒙恩特授臣右光禄大夫守尚書左<lb/>
丞累具辭免蒙降詔不允仍㫁来章者進貳鼎司豈瑣<lb/>
才之宜稱遜辭綸命荷中札之批還悃愊莫從寵光逾<lb/>
渥臣某中謝伏以尚書百官之本二丞六職之先法天<lb/>
運平猶北斗之為喉舌掌邦典憲處中臺而振紀綱恭<lb/>
<pb n="KR4d0035_WYG_040-10b"/>
惟元豐之治官大復南宫之故事特陞省轄超亞公台<lb/>
故每用久歴侍從之官㕘以更踐藩垣之守進聮揆路<lb/>
預聞政機委任責成絶覬倫等必也素有時望顯著事<lb/>
功列在近司乃厭羣議如臣者樸學無取老智益惛以<lb/>
七十衰頽之年遘二聖重雍之運典衆職之務既不能<lb/>
振舉于朝規侍清燕之閒又無以發明于聖學浸淫嵗<lb/>
月靦媿面顔亦嘗自訟以告歸猶念上恩之未報詎謂<lb/>
聖神之圖任思用老成曲收簪橐之舊人使㕘大議自<lb/>
<pb n="KR4d0035_WYG_040-11a"/>
惟昧陋曷副咨俞繼瀝懇以控陳終賜書而趣拜徬徨<lb/>
受命進退惟艱此蓋伏遇皇帝陛下體天徳之清明攬<lb/>
治典之纎悉因任原省使人各盡其器能周爰咨詢舉<lb/>
衆必求于公議何兹僉屬誤及孤愚雖禄厚官尊本淵<lb/>
聰之虛竚而識迂才薄惟報稱之仰圗臣無任<lb/>
　　謝賜生日羊酒米麫<lb/>
臣某伏蒙聖慈以臣生日特遣中使降詔書賜臣羊<lb/>
酒米麫者丞轄備官猥叨于器使弓蓬記日嗣辱于<lb/>
<pb n="KR4d0035_WYG_040-11b"/>
匪頒荷飲賜之所加顧人流之非稱臣某中謝伏<lb/>
念臣才非逺用仕遘亨辰守樸學以為資躐通班<lb/>
而冐進荷囊就列久塵清切之塗陪幄宣謀初預<lb/>
弼諧之寄所慚菲陋上誤咨俞適經載育之辰罙<lb/>
切免懐之念豈謂伏蒙皇帝陛下太皇太后陛下<lb/>
推隆盛禮假寵輔臣發詔璽以敷言豐燕肴而示<lb/>
惠餼牽物腆廩稍數優對使馹之光華𢥠家庭之<lb/>
榮觀雖親生劬瘁愴弗逮于承顔而君賜便蕃誓<lb/>
<pb n="KR4d0035_WYG_040-12a"/>
益思于砥節仰酬鴻造敢愛微生臣無任<lb/>
　　權樞密院謝傳宣入伏早下<lb/>
臣某等伏䝉聖慈特降中使傳宣樞密院入伏值<lb/>
無公事商量早下者金火相乗屬炎威之方熾絲<lb/>
綸誕告念官守之服勤俾夙退以少休荷宸慈之<lb/>
彌厚伏念臣等揆材無取被遇過優肉食寡謀空<lb/>
預聞于國論臺居甚寵曽靡觸于歊蒸伏蒙皇帝<lb/>
陛下道運乾行德恢天覆循累朝之典則順時令<lb/>
<pb n="KR4d0035_WYG_040-12b"/>
之慘舒候屬藴隆恩周近輔堯雲在望共分美䕃<lb/>
之仁樊衮無裨益切進思之効苟惟報稱敢憚捐<lb/>
糜臣等無任<lb/>
　　又<lb/>
臣某等伏蒙聖慈特降中使傳宣樞密院入伏值<lb/>
無公事商量早下者炎曦可畏適臨上伏之辰官<lb/>
次恪居特軫清衷之慮屬當晝景俾遂燕休伏念<lb/>
臣等猥以瑣材叨塵近列髙官厚禄每懼素餐之<lb/>
<pb n="KR4d0035_WYG_040-13a"/>
譏愛日視隂敢有獨賢之念伏䝉太皇太后陛下<lb/>
恩霑動植禮遇臣鄰曲推扇暍之仁更廣濯風之<lb/>
惠雖沿故事蓋出至慈黽勉在公方欣逢于化日<lb/>
委蛇夙退當益念於匪躬庶効涓埃少酬覆育臣<lb/>
等無任<lb/>
　　　乞致仕<lb/>
臣某言臣聞時來則仕既階華顯之塗年至而<lb/>
歸蓋重初終之分矧朝廷之故事在典禮之明文<lb/>
<pb n="KR4d0035_WYG_040-13b"/>
義固當然辭非妄飾臣某中謝伏念臣本由平進<lb/>
誤被上知居無閥閱之可稱毎懼負乗之取累目<lb/>
營耳剽顧雖勞而無功嵗㑹日成謂有餘而不足<lb/>
晚遭際㑹驟見甄收執讀代言常不離于帷幄贊<lb/>
元經國復參筦于機衡幸逃逭于大何已侵尋于<lb/>
暮齒送車祖帳敢希疏傅之榮良藥善言庶遂孟<lb/>
詵之志伏望皇帝陛下仁同天覆恩遂物宜矜犬<lb/>
馬之力疲許丘園之佚老桑榆晚景猶均化國之<lb/>
<pb n="KR4d0035_WYG_040-14a"/>
暉松栢素心終守嵗寒之操臣欲乞守本官致仕臣無<lb/>
任<lb/>
　　又<lb/>
臣某言臣聞事君以義貴全進退之宜行已有方莫重<lb/>
始終之節矧過傳家之嵗難逃竊位之諐敢布懇誠仰<lb/>
祈天鑒臣某中謝伏念臣性質甚戇胸臆無奇生遭累<lb/>
聖之右文世守顓門之陋學居官任職自知無以過人<lb/>
置散投閒固亦分之宜爾勤勞未効憂患相仍已迫衰<lb/>
<pb n="KR4d0035_WYG_040-14b"/>
齡驟蒙殊用累踐更于朝禁遽擢貳于政司中臺綱轄<lb/>
之權既叨典領内筦樞機之務復使預聞事無補于毫<lb/>
分慮徒殫于千一容躬而去幾同車相之處中舉善而<lb/>
成猶愧祁奚之請老伏望太皇太后陛下心推善貸仁<lb/>
憫無能俾退伏于丘園許上還于印綬優游聖代尚陪<lb/>
擊壤之民休佚餘年庶養負薪之疾臣欲乞守本官致<lb/>
仕臣無任<lb/>
　　第二表<lb/>
<pb n="KR4d0035_WYG_040-15a"/>
臣某言臣近上表引年乞致仕伏蒙聖慈特賜批答不<lb/>
允者抗章引分粗陳止足之誠出綍敷言更示優隆之<lb/>
禮恩厚而莫知為報情迫而尚復有辭臣某中謝竊以<lb/>
曰老而傳古有引年之制不能者止義當謝事之時自<lb/>
非徳業被于生民勳勞在于王室繫當時之輕重難自<lb/>
遂於便安則何以既越挂車之期獨忘竊禄之咎在臣<lb/>
愚慮實愧斯言念忠孝之規固無云補憫官職之事願<lb/>
賜少休伏望皇帝陛下天縱至仁山藏不逮矜巳衰之<lb/>
<pb n="KR4d0035_WYG_040-15b"/>
齒髮既久事于軒墀筋力無堪難處喉脣之地田園自<lb/>
適冀從斑白之游倘或保全于天年尚能歌舞于聖治<lb/>
臣欲乞守本官致仕臣無任<lb/>
　　又<lb/>
臣某言臣近上表引年乞致仕伏蒙聖慈特賜批答不<lb/>
許者需牘輸誠縁犬馬之齒耄言綸示眷知天地之恩<lb/>
深既迫衰殘尚難寝黙臣某中謝竊以髙位厚禄朝廷<lb/>
所以待雋賢佚老全生古人所以善終始矧在孤愚之<lb/>
<pb n="KR4d0035_WYG_040-16a"/>
分累遭際㑹之榮夙夜在公雖股肱之力是竭日月逾<lb/>
邁顧桑榆之景已侵屬貪戀于熈辰久彷徨于近序浸<lb/>
隳禮典益懼人言願還三徑之居避賢者路冀寓一㕓<lb/>
之籍為聖人氓伏望太皇太后陛下洪造全功至仁從<lb/>
欲憫年齡之遲暮俾閭里之安閒倘盛徳有容得遂保<lb/>
全於晩節則餘生未殞猶能陶泳于聖時敢忘頂踵之<lb/>
恩永戴乾坤之施臣欲乞守本官致仕臣無任<lb/>
　<lb/>
<pb n="KR4d0035_WYG_040-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇魏公文集巻四十<lb/>
</p>
<p>
</p>
  </div>
</body>
</text>
</TEI>
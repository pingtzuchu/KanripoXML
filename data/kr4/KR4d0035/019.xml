<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇魏公文集巻十九</head> <lb/>
    <p>
<pb n="KR4d0035_WYG_019-1a"/>
欽定四庫全書<lb/>
　蘇魏公文集巻十九<lb/>
　　　　　　　　　　　　　宋　蘇頌　撰<lb/>
　奏議<lb/>
　　奏請考校知縣縣令盗賊為殿最<lb/>
臣伏覩條制約束捕盗官吏至為嚴宻而鄉村盗賊未<lb/>
甚衰息及不盡敗獲者葢由賞罰止扵巡檢縣尉而不<lb/>
及知縣縣令故也臣以為巡檢縣尉但能捕盗而不能<lb/>
<pb n="KR4d0035_WYG_019-1b"/>
使民不為盗若知縣縣令則其職在按察所部無所不<lb/>
統使之肅清一境勢不難也竊觀今天下縣邑有得人<lb/>
處徃徃預為條教暗設方略既備之有素則姦兇無能<lb/>
措手縱有竊發終亦為之擒擿其因循之人則不然見<lb/>
責任所不及至有以盗賊為非已職事而不留意故奸<lb/>
黨得以容隠重為鄉村之患者良為此爾臣謹按考課<lb/>
令每年尚書省諸司得州牧刺史縣令盗賊多少並送<lb/>
考司是古之長吏有考校盗賊之明文近世遂廢其法<lb/>
<pb n="KR4d0035_WYG_019-2a"/>
甚無謂也况今州縣場務課額稍虧官佐猶不免累豈<lb/>
良民罹剽劫之害而親民之吏獨不任其責乎臣欲乞<lb/>
朝廷下審官院流内銓共加詳定自今知縣縣令任内<lb/>
遇有强惡賊盗并獲與未獲並即時批上印紙厯子候<lb/>
成考或罷任日校其殿最量立賞罰如此則當官之人<lb/>
各知儆勸制盗之本斯亦一端<lb/>
　　奏乞糶官米濟民<lb/>
臣竊聞近日甚有近北灾傷人民流移徃隣路州軍逐<lb/>
<pb n="KR4d0035_WYG_019-2b"/>
熟尋有朝㫖下諸路令州縣常切存恤恭惟聖恩溥施<lb/>
靡所不逮然恐州縣拘文不能上副仁憫之意何則流<lb/>
民所之惟是嵗豐物賤便為安居之地今並淮諸郡雖<lb/>
稍登稔若食口既多必致物價騰踴萬一将來秋成失<lb/>
望漂泊之民未有歸業之期坐食貴榖便見失所彼時<lb/>
須煩縣官賑救為惠差遲則其敝益甚矣臣以謂存恤<lb/>
之法莫若先平物價欲物貨之平則莫若官為糶給使<lb/>
之常食賤價之物則不覺轉移流徙之為患也臣欲望<lb/>
<pb n="KR4d0035_WYG_019-3a"/>
特降朝㫖應有流民所聚州縣權将上供或軍糧米斛<lb/>
比見今在市實直量减分數估定價例将來更不得添<lb/>
長專差强幹官一員置場出糶直候流民歸業日即罷<lb/>
其約束事件並依昨來在京糶場施行收到價錢却委<lb/>
轉運司和糴斛斗充數如此擘畫比之出粟賑濟所費<lb/>
寡而所惠溥惟朝廷垂意幸甚<lb/>
　　論東南不可弛備<lb/>
臣伏以杭州東南要藩控壓江海鈐轄司總領一路兵<lb/>
<pb n="KR4d0035_WYG_019-3b"/>
甲賊盗公事其間郡縣皆邊江湖雈苻嘯聚葢常有之<lb/>
而人情輕揚易為揺動當平居無事之日尚須隄防况<lb/>
值嵗時不易編户失業者多盗賊乘間伺隙可不預為<lb/>
之偹耶臣竊知向來有南京曹鄆州廂禁軍三五指揮<lb/>
在彼駐泊前年盡巳抽歸将下未曽添填或聞近日亦<lb/>
曽差撥前去猶未及元舊人數臣欲乞朝廷因此灾傷<lb/>
盗賊稍多之際特賜掇那近郡廂禁軍三數全指揮徃<lb/>
彼駐泊委自鈐轄司常切體量本路如有羣黨盗賊州<lb/>
<pb n="KR4d0035_WYG_019-4a"/>
縣力不能制者立便相度人數差撥應副協力捕捉免<lb/>
致展轉結集騷動州縣<lb/>
　　奏乞開修破藏口復三堂分殺黄河水<lb/>
臣伏見河决小吳繇澶魏恩冀瀛滄諸州乾寧軍境内<lb/>
北流至界河東折入扵海詔㫖順水所居使為河道不<lb/>
復修塞决口此誠治河之上䇿而千古之大利也竊聞<lb/>
水官行郡縣圖方略但欲循水繕營防竭而未議下流<lb/>
函納之利害臣詢諸道塗之言以謂向之東流自澶淵<lb/>
<pb n="KR4d0035_WYG_019-4b"/>
至鹽山皆獨行不與諸水雜隄防甚逺猶或時有湓溢<lb/>
之患今既北行則與御河胡盧滹沱并合其在恩冀之<lb/>
間稍自成川則無復為害下至五遷渠數道皆合扵徒<lb/>
駭俱入御河直注乾寧軍界只有木門樸樁劈地三處<lb/>
通流界河而界河河道亦不甚廣闊既受衆水必須壅<lb/>
遏難行見今滄州界御河増减不常時或逆行乃下法<lb/>
不快之驗明矣即目未甚湍猛而乾寧軍巳告危急異<lb/>
時萬一秋水暴至界河疏泄不迭則滄州御河亦恐泛<lb/>
<pb n="KR4d0035_WYG_019-5a"/>
濫為患宜乎預為之慮也臣竊謂治河之急最在先度<lb/>
下流之勢大禹釃二渠播九河是也漢之議者所謂多<lb/>
穿漕渠以分殺水怒太宗朝案河使者劉錫趙孚等亦<lb/>
曰治隄防不若分水勢近年興二股之論皆其例也今<lb/>
濵滄州乾寧軍界乃古渤海之故地而大禹九河之下<lb/>
流自漢迄今皆為大河所經歸海之路雖數移徙而不<lb/>
離此境其勢使然也臣竊見滄州東北有三堂泊縱廣<lb/>
皆百餘里下連海道地名黒龍港自來停滀濬流以為<lb/>
<pb n="KR4d0035_WYG_019-5b"/>
塹限近嵗隄防失完見巳淺涸但為汙瀦葭菼之地其<lb/>
西與御河破藏口及范橋鎮相去不過三五十里可以<lb/>
分引河流東注泊内既滿溢則由黒龍港以入海其勢<lb/>
甚易臣在任内先曽差官相度方議奏請尋以解罷未<lb/>
果上其事今若稍興工開治以為河道决水入泊緣泊<lb/>
隄防有缺壊處更加増築以限積水此功一成不惟可<lb/>
以紓滄州御河泛溢之患兼得塘泊瀰漫足壮北道之<lb/>
形勝欲乞朝㫖下水官相度可否施行<lb/>
<pb n="KR4d0035_WYG_019-6a"/>
　　奏乞修疊京北驛路<lb/>
臣近經過京北韋城長垣祥符等縣界多有積水衝注<lb/>
道路五七歩至百十歩泥淖沮洳徃來車馬阻滯甚多<lb/>
葢由官司拘文非時不敢輒差人夫是致因循如此臣<lb/>
竊謂三代之時諸侯之國道有穢茀川無舟梁識者猶<lb/>
以為譏方今封域萬里皇華四逹蠻夷面内藩方職貢<lb/>
皆由此塗而出若使行李阻礙亦有司之失官也夏令<lb/>
曰九月除道十月成梁皆所以便行旅而使無病渉也<lb/>
<pb n="KR4d0035_WYG_019-6b"/>
近制秋夏稅賦輸納之際亦常舉行治道路修橋梁之<lb/>
令此皆民事之先急當官者宜為之預慮也臣欲乞特<lb/>
降朝㫖下開封府界提㸃司指揮諸縣那官檢視道路<lb/>
應有水積泥淖阻滯處並許量事差遣人夫如法修疊<lb/>
須令高廣使徃來者兩不相妨其係溝河通流舊有橋<lb/>
道處即官中支破材植重别創造務要壮實可行車馬<lb/>
候了畢日令佐常切提舉遇有損壊立便完葺其外處<lb/>
州縣亦乞下諸路轉運司依此施行如此則四方載乘<lb/>
<pb n="KR4d0035_WYG_019-7a"/>
負擔之人無不均受其賜也<lb/>
　　奏乞重立不以赦降原免條約<lb/>
臣伏覩不以赦降原减條勅因慶厯中殿前馬歩軍司<lb/>
并開封府奏請軍營家口作過将欲敗露便即逃走指<lb/>
望赦恩即來陳首皆得原罪自此遂有雖會赦降不在<lb/>
原减條臣昨知應天府日有宣毅軍人家口犯在登極<lb/>
大赦前以百日限内不曽首後來改嫁又累經赦恩及<lb/>
徳音减降近方事發勘結成案有司拘文不敢斷放臣<lb/>
<pb n="KR4d0035_WYG_019-7b"/>
與僚屬商議以其曽經大赦難為却科决十年前所犯<lb/>
罪名尋已别作施行訖伏詳元起請本為倚赦作過之<lb/>
人情渉蠧害須當戒勵及後來因事續降條勅亦多此<lb/>
比臣愚竊度恐不謂再經赦宥或非時减降皆不得原<lb/>
减且再經赦宥動須累年冒犯之人容其追改非時减<lb/>
降豈可預期而指望釋放哉諸如此類若皆不與原减<lb/>
是無知之人一時犯罪偶未發覺則畢生負累雖欲改<lb/>
悔其路無由恐非朝廷原情立法之本意又慮法意當<lb/>
<pb n="KR4d0035_WYG_019-8a"/>
然有司不能盡暁未免使人枉陷深文欲望聖慈許下<lb/>
刑法寺重加詳明諸稱不以赦降原减條並謂犯事後<lb/>
遇赦降自當依法施行若事發或未發間再經恩霈並<lb/>
許依例原减如此則徳澤所施䝉恩者廣愚民抵冐得<lb/>
以自新<lb/>
　　奏乞増修南京大内<lb/>
臣伏以南京國之東門當吴楚閩越舟車走集之會葢<lb/>
周之寰内而周之北門也自建都迄今六十餘年人物<lb/>
<pb n="KR4d0035_WYG_019-8b"/>
風流一時甚盛而宫殿城闕都未修崇惟大内正門以<lb/>
真宗皇帝車駕廵幸曽駐蹕扵此肆赦觀酺因賜名重<lb/>
熈頒慶樓當時雖稍完飾然猶是雙門不改列郡之制<lb/>
内中只有御製詩碑亭子二座外更無屋宇俱是榛蕪<lb/>
非所以尊藝祖肇基之邦慰都人徯望之志也臣伏覩<lb/>
大中祥符七年建京制曰可陞應天府為南京正殿以<lb/>
歸徳為名即以牙城為大内尋降圖修造事雖頒下即<lb/>
未施行天禧中知府王曽相度减省舍屋别具圖進呈<lb/>
<pb n="KR4d0035_WYG_019-9a"/>
乞行營建景祐中知府夏竦韓億相繼奏請乞改内前<lb/>
正街中隔城祥輝門及正南外城崇禮等門皆作三門<lb/>
適值嵗時不稔并以陜西事宜未暇及此然亦逐次降<lb/>
朝㫖令候豐熟日奏取指揮嘉祐中知府張方平亦曽<lb/>
經畫得㫖只是修葺過祥輝崇禮二門餘尚仍舊臣近<lb/>
叨守鑰目覩其事闕門摧側棟宇隳頽葢由守臣失扵<lb/>
檢舉欲望聖慈頒命有司令討尋王曽等所奏再行相<lb/>
度酌中制度修葢歸徳一殿并前後門四面軒廊仍改<lb/>
<pb n="KR4d0035_WYG_019-9b"/>
正門為三門大約不過一百餘間度其所費亦不甚多<lb/>
若自京師事材場八作司般輦事造了材木量差工匠<lb/>
役兵等逐旋修葢亦不至勞擾若謂間架稍多難為遽<lb/>
辦即乞只降指揮應天府支破係省錢赴京西木場收<lb/>
買材植先且修葢内門令稍合闕廷制度候工畢日漸<lb/>
次經營崇建殿宇等二三年間便可就緒庶幾興王舊<lb/>
都稍為壮麗近圻别鑰得以尊嚴表式四方事體誠重<lb/>
　　奏乞差防河将副<lb/>
<pb n="KR4d0035_WYG_019-10a"/>
臣伏以南京府城兩縣一鎮正當汴路敖倉營壘官守<lb/>
民居夾河萬家最為繁庶舊例每遇汴流泛漲即差府<lb/>
縣就糧禁軍防河本處兵官自當總轄近以諸軍皆隸<lb/>
将下兵官更不統領准條沿汴合差防河兵級逐将依<lb/>
舊例權暫差撥即不言統領之官臣昨知本府日值汴<lb/>
水泛漲尋牒逐将下差撥兵級上河而本将官以别條<lb/>
非本職事不得差委勾當逐官亦不得承受本條又無<lb/>
部領明文其差到兵級連夜在外将官皆不敢徃前照<lb/>
<pb n="KR4d0035_WYG_019-10b"/>
管竊緣府縣地分約二百餘里兩岸擺舖不下數千人<lb/>
並無兵官管勾誠慮暁夕暴露失扵提振深為不便臣<lb/>
欲乞今後如遇防河差出将下兵級許依賊發火起條<lb/>
逐将下那将副一員上河徃來廵覷所冀軍旅在外稍<lb/>
得整肅臣所起請只是乞令将副廵轄差出防河兵級<lb/>
即不衝改前後條貫亦不妨本處訓練等事<lb/>
　　論制科取士乞加立䇿等増取人數<lb/>
臣伏覩今年四月戊申及七月乙卯詔書復置賢良方<lb/>
<pb n="KR4d0035_WYG_019-11a"/>
正能直言極諫科并立定䇿入三等四等次推恩條制<lb/>
有以見陛下勤求俊良樂聞讜論士之抱術略懐憤懣<lb/>
者當繼踵而赴詔矣然臣竊觀本朝故事制科程式太<lb/>
嚴取人太窄自真宗以來每舉中第者多不過三人少<lb/>
或一人至有全不收者使豪傑之士有老扵科舉而不<lb/>
預甄擢恐非朝廷聴言求士之意臣謹按漢文二年始<lb/>
詔舉賢良時對䇿者百人而晁錯為上第武帝元光五<lb/>
年詔舉對䇿者亦百人而公孫𢎞為第一歴代沿襲廢<lb/>
<pb n="KR4d0035_WYG_019-11b"/>
置不常至唐而特盛每遇親䇿賢良等科中第者常不<lb/>
下一二十人建中元年姜公輔等二十五人貞元元年<lb/>
韋執誼等一十七人四年崔元翰等一十七人十年裴<lb/>
垍等一十七人元和三年牛僧孺等一十五人長慶元<lb/>
年龎嚴等一十五人寳厯元年唐伸等一十九人太和<lb/>
二年裴休等二十二人自餘幽素将相等㡬數十科取<lb/>
人亦衆其得士若蘇瓌蘇頲父子張說張九齡韓休裴<lb/>
垍楊綰崔羣韋處厚姜公輔牛僧孺元稹裴休輩皆出<lb/>
<pb n="KR4d0035_WYG_019-12a"/>
此選卒為輔弼名臣此外竒才博識之士垂名扵後者<lb/>
不可勝數信乎制科親䇿可以收攬英俊有補扵治道<lb/>
也而當時應詔之人或命州郡薦舉或許上書自陳被<lb/>
召者徑赴御試其推恩等第則第三等中書門下超資<lb/>
與處分第四優與處分第五等即與處分由是言之程<lb/>
式葢不甚嚴而推恩亦不甚厚至周顯徳四年始詔逐<lb/>
處州郡依貢舉人式例别試解送尚書吏部量試䇿論<lb/>
三道共三千字内取文理俱優者方得解送上都本朝<lb/>
<pb n="KR4d0035_WYG_019-12b"/>
之制又加以六論或試扵中書或試扵秘閣合格方得<lb/>
赴御試其所試論題務求深奥每舉轉加艱難致合格<lb/>
者少葢以推恩過厚故取人益艱况國家承平日久天<lb/>
下學士陶染風教競習藝文而應此科者尤號該洽其<lb/>
程文縱非優長未合上等亦皆扵古今義理潜心有素<lb/>
若䝉采收施之為政必須優扵專經之人不為無益扵<lb/>
朝廷也臣竊謂今來既立定䇿等推恩有厚薄則所取<lb/>
亦宜稍加人數臣愚欲望将來或請應人稍多即乞優<lb/>
<pb n="KR4d0035_WYG_019-13a"/>
加分數如合格人少即乞更加第五等分為上下入此<lb/>
等者只依進士第二甲第三甲注官亦不為徼倖若恐<lb/>
更添入流之人即乞以進士諸科御試不合格人數留<lb/>
充制科數目彼此通融俱無所礙如此則四方特起之<lb/>
人咸有榮進之望聖世捜揚之路蔑有壅蔽之嗟矣<lb/>
　<lb/>
　<lb/>
　<lb/>
<pb n="KR4d0035_WYG_019-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇魏公文集巻十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇魏公文集巻四十九</head> <lb/>
    <p>
<pb n="KR4d0035_WYG_049-1a"/>
欽定四庫全書<lb/>
　蘇魏公文集巻四十九<lb/>
　　　　　　　　　　　　　宋　蘇頌　撰<lb/>
　啟<lb/>
　　謝知制誥<lb/>
右臣䝉恩授前件職者驟塵清禁仰服華褒才不副時<lb/>
愧無容處伏以王者審乎出令莫重訓辭儒臣職於代<lb/>
言是為華選自百篇之義缺洎七制之主興代有裁成<lb/>
<pb n="KR4d0035_WYG_049-1b"/>
之文形於播告之指述辭意則貴乎深厚而爾雅語詔<lb/>
冊則欲其昭毅而和莊象夬揚庭言之文者行之逺演<lb/>
絲成綍體之大者述之難必資起草之工以賛發中之<lb/>
命右文在旦多士盈朝除書徳音如常揚者時不乏言<lb/>
語侍從比朔臯者未足多光輝簮槖之聯増峻陛亷之<lb/>
等繼登兹選未易其人如某者才非有以絶羣學不足<lb/>
以適道屬少孤之多難常苦節以自持不辭小官葢竊<lb/>
逮親之禄入望大利固無經國之謀幸當路之為言預<lb/>
<pb n="KR4d0035_WYG_049-2a"/>
複門之試可進登書府涉厯歳華職有屢遷效無薄最<lb/>
間奉召趨之一節入塵記史之二星載筆赤墀已玷從<lb/>
官之末著篇黄閣遽膺寵典之優陞置掖垣典司渙令<lb/>
矧右曹之清秩實先子之嘗僚深愧鯫生復仍故職坐<lb/>
卧敢當於舊位翼成懼棄於後基世掌絲綸徒竊古人<lb/>
之美習知臺閣誤先寒士之求此蓋伏遇某官恊賛聖<lb/>
辰主平公論士無愚哲咸歸品目之明言有吁俞素啟<lb/>
上聰之聽是令踈外辱在甄成敢不刻志始終匪躬朝<lb/>
<pb n="KR4d0035_WYG_049-2b"/>
夕奉遵職禁道無替於守官圖報國恩心不忘於知已<lb/>
　　亳州到任謝二府<lb/>
右某䝉恩差知前件州已到任上訖者隳官責薄敢辭<lb/>
逺守之勞易地恩優再竊近藩之寄適由便道遂此布<lb/>
條叨幸居多悸惶曷已伏念某挺至愚之禀無適用之<lb/>
才頃冐憲章上孤樂育一麾出守巳荷曲成之私六輔<lb/>
陪京遽膺内徙之寵䖍命始臨於位表銜恩豈在於他<lb/>
門此葢伏䝉某官推致大中之原輔成至治之極振滯<lb/>
<pb n="KR4d0035_WYG_049-3a"/>
淹以廣賢路靡有遐遺棄疵眚以盡人材俾其自效良<lb/>
慚懵昧復被甄收猥從僻陋之邦寖獲便安之地奉循<lb/>
詔令當官彌念於匪躬追省愆尤勠力尚期於晚節<lb/>
　　亳州到任謝兩省<lb/>
右某近膺朝命易守輔藩方其莅事之初屬嬰多故惟<lb/>
是奏書之緩深愧非儀姑勤企徳之誠猶惕負恩之誚<lb/>
伏念某早由孤宦誤擢近班不職稽違坐鐫西省之籍<lb/>
至仁惻隱出假東陽之麾郡壤雖遥土風甚媺頒條暇<lb/>
<pb n="KR4d0035_WYG_049-3b"/>
日但思追省於愆尤去國踰年不幸重罹於憂患旅懐<lb/>
多感榮仕寖忘豈圖易地之優獲在陪京之列非惟出<lb/>
於逺僻且復便於私營此葢某官以直方之道致君以<lb/>
忠恕之心格物外收棄置使有漸階自慚疵眚之餘未<lb/>
副稱揚之惠寛其罪罟旣䝉觀過之知勤於吏資敢怠<lb/>
當官之效心之蘄嚮言豈勝陳<lb/>
　　賀昭文僕射相公<lb/>
右某啟伏審某官筆述聖經書聞宸扆言綸誕告秩増<lb/>
<pb n="KR4d0035_WYG_049-4a"/>
左相之崇台鉉兼華地進東臺之長式彰儒效永化人<lb/>
文恭以某官生徳自天潛心於古立言垂教若稽姬孔<lb/>
之猷熈載奮庸無媿臯䕫之業閔學者之師誖欲聖人<lb/>
之指明間奉淵謨講詳典籍之奥獨推卓見發明義理<lb/>
之歸甫終汗簡之功盡革顓門之陋微言之緒復續於<lb/>
當今大道之行可期於兹世宜服寵嘉之渥進居師長<lb/>
之尊多士是依萬邦攸慶某拘嬰符鑰阻拜門藩涵泳<lb/>
塵編常患迷塗而擿埴叅評舊學將期發覆以開明竊<lb/>
<pb n="KR4d0035_WYG_049-4b"/>
抃之誠喻言曷旣<lb/>
　　回交代資政侍郎<lb/>
右某啟伏承某官請麾便郡移節近圻尚稽縁鵠之謀<lb/>
再遂左魚之適顧惟鄙陋夙忝從游慙無告政之能將<lb/>
幸承顔之便雖嘗奏記巳愧後時豈圖公輔之尊曲徇<lb/>
平懐之體逺紆教尺過著謙撝兩紙八行固親踈而有<lb/>
意一日三復姑藏去以為榮伏況丹扆虚懐明庭佇告<lb/>
豈止平生之交義久俟彈冠諒惟遐邇之人心咸思躍<lb/>
<pb n="KR4d0035_WYG_049-5a"/>
冶郊迎有日股抃尤深更祈匽薄之餘益厚將綏之祉<lb/>
乃情企嚮臨紙奚言<lb/>
　　回知府經略宻學<lb/>
右某啟伏審顯膺褒詔進直内樞勲望益髙輿情胥慰<lb/>
某官器能閎博智略淵通早推望族之華復擅文場之<lb/>
秀踐揚中外歴試劇煩制閫西陲進拓金湯之固斥疆<lb/>
遐服盡收冠帶之民躐躋禁宻之聨葢示疇咨之漸方<lb/>
欣異數遽枉華緘祗認眷私銘藏悃素<lb/>
<pb n="KR4d0035_WYG_049-5b"/>
　　回知府内翰<lb/>
右某伏念逷違門序第傾企嚮之懐恪守郡條時闕興<lb/>
居之問敢期隆顧逺辱貽書銜眷良深増慙固甚竊惟<lb/>
剸劇之裕無爽頤生之和伏以某官時棟上材聖門高<lb/>
第文章國之經緯徳業民之表儀自奮躍于天衢遂簡<lb/>
知于黼座雍容禁複潤飾王猷不離侍從之聨總治浩<lb/>
穰之地名威已振儒效益彰諒匪俟於累朝定進陞於<lb/>
四輔暑躔加畏賔館尚賖伏冀精調庸副䖍禱<lb/>
<pb n="KR4d0035_WYG_049-6a"/>
　　回知府内翰<lb/>
右某伏審某官寵膺朝制正尹都畿以文章侍從之才<lb/>
治衆大劇煩之地未勞餘力巳副具瞻伏惟某官賢業<lb/>
絶人忠言許國入當三册之問遂冠四方之豪黼座虚<lb/>
懷待以公卿之器金坡進直演成謨訓之辭上方以吏<lb/>
事而任三公時皆由選表而登二府今煩俊哲而為治<lb/>
實頼威名而鎮時諒匪累朝遂登大任某久游材館方<lb/>
假州符阻贄謁於賔閎但馳誠於天邑<lb/>
<pb n="KR4d0035_WYG_049-6b"/>
　　回南京權府運使中允<lb/>
右某此者叨膺制命獲守畱京自省庸虚有慚寄任竊<lb/>
念某所慿不厚自視無竒徒用簡編之資漸階臺閣之<lb/>
選未蠲謫籍復叙郊禧閱麗正之圖書再塵儒職委離<lb/>
宫之筦鑰繼荷恩章矧近府之會衝豈非材之冝㨿顧<lb/>
惟多幸得在提封奉行新書敢不悉心於庶務振舉大<lb/>
要方將禀誨於外臺豈謂某官屈使範之威眷朋簪之<lb/>
舊日圻千里俯勞臨涖之煩手札八行先枉勤渠之問<lb/>
<pb n="KR4d0035_WYG_049-7a"/>
披尋辭意銘篆膺心佇趣辦嚴之期即修謁贄之禮自<lb/>
餘悃欵靡俟究宣<lb/>
　　回南京通判郎中<lb/>
右某言念析符南服再越於歳朞易地近疆薦叨於恩<lb/>
制適從便道遽此頒條企望藩封竊喜仁隣之援拘縈<lb/>
官守無階晤語之期豈謂某官眷舊情深撝謙志篤特<lb/>
遣行人之使首貽累幅之書褒以榮辭兹見相先之範<lb/>
藏之私禇彌敦永好之隆坐阻風徽難宣感悃<lb/>
<pb n="KR4d0035_WYG_049-7b"/>
　　回防禦太傅<lb/>
右某啟伏審朝門覆實文躋科等之優英節超恩秩峻<lb/>
州防之寄宗藩擢秀士論推髙竊以國家系本仙源慶<lb/>
流屬籍九族以睦廣帝堯文思之勛半楚而封盛炎漢<lb/>
王公之制寵拜雖縁於世緒褒甄必校於藝能時有卓<lb/>
爾特立之才上副褎然首舉之選恭以某官性資明敏<lb/>
問學該通志外綺紈之華躬持韋布之行河間好古樂<lb/>
與諸儒而並逰更生屬辭遂偕羣雋而進㧞俄給上方<lb/>
<pb n="KR4d0035_WYG_049-8a"/>
之札髙中有司之程大對危言帝每篇而稱善通侯列<lb/>
爵位不次以加榮匪惟冠映於懿親固亦輝華於多士<lb/>
某欽聞時譽阻遘風期官守攸拘展慶儀而莫逮親賢<lb/>
垂眷枉翰尺以先貽載觀掞藻之華但切靦顔之愧無<lb/>
縁燕接益用銘銜<lb/>
　　回河東都運諫議<lb/>
右某啟伏審某官寵膺詔綍進擢諫坡仍畱將漕之權<lb/>
且重撫封之寄素叨眷與竊抃鄙悰竊惟某官方正自<lb/>
<pb n="KR4d0035_WYG_049-8b"/>
持清通不澆早服教忠之訓久彰應務之才賛劇治煩<lb/>
風力稔聞於臺閣頒條刺郡聲猷夙簡於朝廷惟唐晉<lb/>
之舊墟搤戎羌之衝地均輸所寄功最薦登坐收制勝<lb/>
之謀就拜褒賢之典陟天子諍臣之列已峻近班繼大<lb/>
門先徳之榮益為盛事敢意謙光之重不遺棄置之餘<lb/>
首貺牋封過敦禮範荷明哲久要之契銘著不忘祝公<lb/>
台大用之期傾依有日乃誠䖍企臨紙奚言<lb/>
　　回瀛州安撫待制<lb/>
<pb n="KR4d0035_WYG_049-9a"/>
右某啟伏審某官被發中之詔膺謀帥之權進班禁閣<lb/>
之逰杖鉞瀛關之壤時登儁哲士有輝光伏惟某官以<lb/>
奥學清文羽儀臺閣以英聲茂實簡在朝廷向自書林<lb/>
之校文出分漕輓之將命兩淮川陸之會肅抗風稜二<lb/>
史言動之司旋歸禁從方告猷於帝右復領使於朔陲<lb/>
引錣運籌薦修農戰之備鑿門推轂遂有軍師之求寵<lb/>
加荷槖之聨益重元戎之寄為光清世襲美徳門緩帶<lb/>
寢兵巳擅羊公之譽緇衣善職行歌鄭武之詩某早被<lb/>
<pb n="KR4d0035_WYG_049-9b"/>
眷知久違英晤自聽撫邊之拜久稽奏記之儀何大雅<lb/>
之謙撝不崇體貌顧並逰之冗外特貶緘書豈惟荷聲<lb/>
氣之所同抑亦増茂悦之深慶在於欣激難悉條陳<lb/>
　　杭州到任謝二府<lb/>
右某䝉恩差知前件州已到任上訖者全吴故社寧海<lb/>
雄藩異時禁近之巨公出為屏翰何意斥䟽之逺跡遂<lb/>
許長臨適兹賦政之初深愧冒恩之厚伏念某器非閎<lb/>
逺躬負愆尤絶覬榮塗止期禄食昨罷睢陽之筦入趨<lb/>
<pb n="KR4d0035_WYG_049-10a"/>
魏闕之朝典領圖書幸與諸儒之踵武出入臺省得階<lb/>
邇綴之班聨會江淮之薦饑煩宵旰之遐慮咨求良牧<lb/>
偶擢匪才受命飲氷敢自營於私便之官便道即宣布<lb/>
於上恩方事之叢以榮為懼此蓋某官道佐明主徳施<lb/>
逺方眷東南隅之民尚艱粒食擇二千石之吏俾乂海<lb/>
邦再省孱虚奚堪責任敢不上體朝廷之意恪奉詔條<lb/>
拊循家户之人使安田里庶幾免過仰副至公<lb/>
　　回越州知府大資<lb/>
<pb n="KR4d0035_WYG_049-10b"/>
右某啟此者叨分朝寄獲假州符惟東南之要衝當熯<lb/>
災之為沴冝求宿望出布上恩顧兹蹇躓之餘素乏循<lb/>
良之譽誤膺咨牧來此長人受命飲氷姑夙宵而増愓<lb/>
之官便道頒條詔以云初伏遇某官暫輟政機出臨藩<lb/>
閫封疆千里幸依鄰國之光坯冶一陶更佇化工之賜<lb/>
敢謂謙撝之德特紆欵宻之書味藻思之彌髙但銘丹<lb/>
臆望翹材之甚邇阻侍清塵感嚮之誠敷陳無盡<lb/>
　　回致政太傅侍中<lb/>
<pb n="KR4d0035_WYG_049-11a"/>
右某伏念假使竹於一方跡縻江海望翹材於千里目<lb/>
斷雲霄居慙走俗之勞遂闕問安之禮自惟簡怠宜取<lb/>
悔尤豈謂某官陂量兼容台躔委照固燕居之多暇裁<lb/>
尺素以見貽兩紙八行親枉鍾毫之妙片言一字意踰<lb/>
魯筆之褒兼聆高蹈之間固有多祥之集非徒感誦并<lb/>
用欣歡重念孱虛夙承奬拔離竒為器曲成特出於化<lb/>
工連蹇違時棄置自甘於散地悵舊恩之莫報嗟末路<lb/>
之攸拘慕赤松之逰無階企仰祝大椿之筭但極傾馳<lb/>
<pb n="KR4d0035_WYG_049-11b"/>
　　上西川知府端明侍郎<lb/>
右某伏念辱知素深去徳滋久下邦假守顧簿領之攸<lb/>
攖上館馳誠通記函而殆闕緬惟徳履時擁天和伏以<lb/>
某官道繫斯文名重當世立朝則蘧史之載直作鎮則<lb/>
方召之告猷西南一都巳榮後拜之寵左右四輔佇繼<lb/>
緇衣之詩尚阻趨隅倍祈良食孤羇之跡陶冶是期<lb/>
　　上大孝昭文相公<lb/>
右某啟伏以某官以不時出之才内輔朝政以大丞相<lb/>
<pb n="KR4d0035_WYG_049-12a"/>
之重躬執親喪伏自倚廬西還灰籥屢變聖上惟同體<lb/>
之義夙夜注懐士民思造物之仁邇遐延首諒典册之<lb/>
前降期鑪冶之再開葢本朝故事之當行況上公虛位<lb/>
而佇復將兩全於忠孝宜俯就於情文某二紀荷知八<lb/>
年受賜迹畱書館悵去徳之踰時恩假州符盡提衡之<lb/>
素惠限兹遥阻未獲瞻承中心欲陳萬一奚究<lb/>
　　回登州知郡司封<lb/>
右某啟向者某官奏南司之課膺中詔之褒進左曹於<lb/>
<pb n="KR4d0035_WYG_049-12b"/>
省聨領奥藩於海裔葢切循良之選爰咨端諒之能自<lb/>
承擁傳之去東居悵拊塵之坐隔懐鉛自窘未遑緘候<lb/>
之儀占牘不忘首辱惠存之問聆布條之伊始惟善俗<lb/>
之有方政務多閒福基衆厚伏以某官奥學敏識峻節<lb/>
孤風得古人之清通為來者之矩矱郡邑之政沛然謡<lb/>
於民言臺閣之模凛乎肅於朝著方倚直繩之用遽膺<lb/>
半竹之行昔者由御史而為省郎唐官謂之清望出諫<lb/>
官而補郡守漢臣因以自陳矧惟碩哲之謨允恊前良<lb/>
<pb n="KR4d0035_WYG_049-13a"/>
之美諒兹出守聊為外資詠中和之詩巳宣於主澤還<lb/>
顧問之列行奉於帝俞榮據顯華之塗參為孤拙之芘<lb/>
適臨歊暑坐逺清言願遵御於氣冲冀㝠符於善禱乃<lb/>
情依嚮䑛筆奚殫<lb/>
　　回宿州知郡郎中<lb/>
右某啟伏審某官出分使節巳布郡條頒仁政以便民<lb/>
聼風謡之載道矧素推於才譽巳詳試於良能諒非𤓰<lb/>
戍之期即被璽書之寵别躋顯用乃協輿言某素偃聲<lb/>
<pb n="KR4d0035_WYG_049-13b"/>
猷幸依隣壤方切餘輝之燭首貽尺牘之貽仰服謙撝<lb/>
但深悚荷<lb/>
　　賀樞宻相公<lb/>
右某伏審某官寵膺制册入冠樞庭賢哲在朝中外交<lb/>
慶恭以某官謨資六徳道賛九功二紀奮經綸之謨七<lb/>
年當鈞冶之柄致君之慮逹於天淵許國之誠貫於金<lb/>
石庶務由之清穆百度為之和平曩由陟屺之哀始正<lb/>
居廬之禮三年之孝已著於儀刑羣辟之師再符於夢<lb/>
<pb n="KR4d0035_WYG_049-14a"/>
卜惟新大政爰任舊人僉諧元老之尊特重本兵之地<lb/>
山甫文武之憲式副簡求傅說鹽梅之和聿隆瞻望某<lb/>
拘縈使竹阻造賔墀仰明命之誕揚倍常倫而懽抃<lb/>
　　回告諭太保<lb/>
右某近者伏承某官出諭帝宸之㫖循行侯服之遥惟<lb/>
是末封獲瞻茂範雖喜接辭之便且慙為禮之踈屬軒<lb/>
斾之不畱恨風規之遽隔料惟登頓無爽粹和適兹疾<lb/>
置之來首辱華牋之貺謙撝過厚感戢奚勝矧以聖政<lb/>
<pb n="KR4d0035_WYG_049-14b"/>
惟新遣使就安於列壤時才被選抗旌允副於上心諒<lb/>
竣事以還朝巳疇能而被寵清秋伊始閎館正遥冀眠<lb/>
食以自珍慰夙宵之所禱在於傾嚮靡迨周陳<lb/>
　　知府祠部先狀<lb/>
右某伏審某官榮分漢節出鎮淮藩驅大斾以戒行歴<lb/>
弊封而甫邇悠塗冒涉諒無爽於履祥近境將迎佇恭<lb/>
投於典謁乃心所嚮須面殫陳<lb/>
　　回觀察太尉<lb/>
<pb n="KR4d0035_WYG_049-15a"/>
右某近審某官懇請州麾出觀藩政方布便時之治巳<lb/>
騰來暮之謡朝寄值才士論歸美矧屬戚賢之望累更<lb/>
中外之煩風績素隆柄任伊漸承偃藩之多暇傳占牘<lb/>
之斯來仍顧鯫生均紆厚禮榮辭見假本由巽下之誠<lb/>
髙誼所臨永訂要言之好在於感惕萃乃悰襟當寒律<lb/>
之正嚴諒神倪之益泰更勤輔養遲對寵嘉區區之心<lb/>
喋喋無喻<lb/>
　　回省副<lb/>
<pb n="KR4d0035_WYG_049-15b"/>
右某言念縈縻麾守隔闊門䦨雖傾嚮誼之誠久闕馳<lb/>
郵之問敢期謙顧逺墜牋封諦味情文交輸愊臆忻承<lb/>
副計之暇無虧養浩之方恭以某官道本直清志敦恬<lb/>
裕逢辰奮於才美載世踐於顯華使節觀風宣四方而<lb/>
著效計庭參畫通九府以收勲諒弗俟於累朝即别膺<lb/>
於大任炎暉巳熾崇館方遥尚冀精調少副詹禱<lb/>
　　上陵使相公<lb/>
右某伏審某官暫違宫闕祇事寢園營萬世固安之橅<lb/>
<pb n="KR4d0035_WYG_049-16a"/>
慰兩宫哀慕之志恭惟巳竣陵域歸止廟堂忘履跋之<lb/>
為勞固神明之薦祉伏以某官清寜間氣道徳元龜文<lb/>
武憲乎四方謨猷宣乎九徳昨者先皇厭世嗣聖承祧<lb/>
綴衣在庭首當顧命之屬同軌至會躬案因山之儀方<lb/>
大號之惟新頼庶綱之有寄熈帝之載邁虞書股肱之<lb/>
歌王功曰勲紀周人彛鼎之器永光鴻業允副具瞻<lb/>
　　回太原經畧相公賀冬<lb/>
右某啟伏以灰飛氣應厯推天統之元剛長朋來易著<lb/>
<pb n="KR4d0035_WYG_049-16b"/>
乾陽之始伏惟某官任隆三事望重四朝輟端揆之彌<lb/>
綸布藩宣之條教簡簡降福慶已協於迎長巖巖具瞻<lb/>
民共歌於畫一敢期謙徳逺貺華牋仰承眷與之私罙<lb/>
積悚銘之素莫遑面叙愈劇心揺<lb/>
　　回賀冬<lb/>
右某伏以珠躔起厯竹律生音斗指子以平時氣萌泉<lb/>
而仕物恭以某官公忠挺操幹敏馳聲適逢會於亨辰<lb/>
將茂迎於蕃祉限拘麾守阻奉賔儀方結慶懐首䝉華<lb/>
<pb n="KR4d0035_WYG_049-17a"/>
問祇佩眷勤之意但深悚企之私<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0035_WYG_049-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇魏公文集巻四十九<lb/>
</p>
<p>
</p>
  </div>
</body>
</text>
</TEI>
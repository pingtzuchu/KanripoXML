<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘓魏公文集巻五十八</head> <lb/>
    <p>
<pb n="KR4d0035_WYG_058-1a"/>
欽定四庫全書<lb/>
　蘓魏公文集巻五十八<lb/>
　　　　　　　　　　　　　宋　蘓頌　撰<lb/>
　墓誌<lb/>
　　職方郎中辛公墓誌銘<lb/>
某之外舅尚書駕部貟外郎辛公以公族子兄弟孝友<lb/>
行義見推鄉論二季不幸早夭三昆仕宦皆為郎官歴<lb/>
典州郡以政事聞公于其次叔也又能力學取科第益<lb/>
<pb n="KR4d0035_WYG_058-1b"/>
為士大夫稱道以為辛氏昆仲可謂能世其家者也初<lb/>
駕部之葬某既銘其墓矣今公喪卜遷有日諸孤復請<lb/>
誌因論次以續前刻云公故參知政事追封晉國公仲<lb/>
甫之孫太府少卿分司西京若冲之子諱有終字成之<lb/>
少舉進士試禮部不捷姉夫翰林承㫖中山劉公筠留<lb/>
寘門下將推任子恩薦之公力辭與其季有章由是人<lb/>
益竒其逺操中山公一代文宗門人賔客皆當時豪儁<lb/>
之士居其間相與講學切劘浸漬遂至于大成以之䇿<lb/>
<pb n="KR4d0035_WYG_058-2a"/>
名則從容如取已物以之從政則寛裕而為吏表信夫<lb/>
資之深而蓄之厚也公以景祐元年擢第補汝州團練<lb/>
推官知潁州沈丘縣事政以平易為尚故民便安之始<lb/>
一年民恐其滿去也于是父老數百輩詣轉運使請留<lb/>
再任㑹公以父憂去職不報服除再調寧國軍節度掌<lb/>
書記歴事太守二呉公所為不同有如水火諸僚或𫝊<lb/>
㑹其意以求合獨公贊佐有體不為前後易守故二公<lb/>
待之如一方是時朝廷督責諸部使者加轉運使以按<lb/>
<pb n="KR4d0035_WYG_058-2b"/>
察之名又増判官以重其任而江東三使者楊紘王鼎<lb/>
王綽也號最辦職文移舉擿無有虚月公被臺委鞫滯<lb/>
訟案積欺一嵗間幾百餘事連逮者甚衆公皆推析枉<lb/>
直或原或坐盡中情法三使者嘉之交薦于朝代還考<lb/>
課改著作佐郎知河南府永寧縣移知益州新都縣縣<lb/>
衢舊無阡陌公為溝遂課民植槐栁雜果于兩旁未幾<lb/>
木隂茂密邑居便之先是晉公以補闕守彭州甞種栁<lb/>
城中以䕃街衢及去郡人思而愛之號補闕栁新都之<lb/>
<pb n="KR4d0035_WYG_058-3a"/>
民猶知其事謂公有祖門之惠愛焉累轉秘書丞太常<lb/>
博士通判原州知青州博興縣由尚書貟外郎六遷至<lb/>
職方郎中嘉祐四年知鄂州其年初通茶禁令民户出<lb/>
租錢鄂之邑嵗當七萬三千緡使者累請得減三萬緡<lb/>
仍自次年始除之公言民病𣙜法之弊復苦横歛上幸<lb/>
弛而寛之矣然嵗中災歉尤甚望并蠲減以紓編户之<lb/>
艱急詔可之而鄰境得以例蠲者二州𣙜禁既除三司<lb/>
悉收諸路茶本茶租錢嵗計上供公以為本錢出縣官<lb/>
<pb n="KR4d0035_WYG_058-3b"/>
今官不市茶上供故以租錢賦于民若盡輸京師則南<lb/>
方貨幣竭矣有司詳定如公言而漕臺䝉利尤博舊制<lb/>
鄉縣衙前止三等而州郡差使有五等其患常在力役<lb/>
不相當吏得髙下任情公為奏定皆作五等以物産多<lb/>
寡傅差役重輕自是役者稱平諸邑坊場舊有無名酒<lb/>
額及上供綱還摺運載鹽赴本路二者為州人患且乆<lb/>
公皆例上其事得請罷之迄今人懷其惠治平二年知<lb/>
渝州州界濵帶㺐夷種人喜乗間内侵捕吏平居未甞<lb/>
<pb n="KR4d0035_WYG_058-4a"/>
撤警或科民齎糧餽守卒公至則悉召巡檢縣尉還本<lb/>
廨使戎漢不得相擾但逺斥候緝器備嚴訓練而巳㺐<lb/>
人知之終公之政無復犯境者本道上凡最以公治第<lb/>
一明年八月一日以疾終于州寢享年六十八公之先<lb/>
世著籍汾陽自晉公以大臣謝事留京師及薨葬許州<lb/>
之長社而子孫遂占數死者以昭穆從大墓將葬尚書<lb/>
卜祔大墓不吉卜陽翟之三封原吉因定禰塋諸子之<lb/>
先亡也皆以次葬公今又祔之以熈寧元年八月甲子<lb/>
<pb n="KR4d0035_WYG_058-4b"/>
厝事從日月之吉也夫人王氏國子博士羽之女逮事<lb/>
姑章名有禮則繼夫人馬氏太尉忠肅公亮之季女出<lb/>
貴胄配君子睦中外之族無不得其歡心者封永安縣<lb/>
君先公二年卒並合窆本壙子男三人長男晟太廟齋<lb/>
郎次旦次晃皆謹飭幹裕保守門法女嫁太子中舍張<lb/>
復圭司門貟外郎王瑜含山縣令馬玗太廟齋郎張孝<lb/>
敏餘皆早亡初尚書之歸休也公就養左右未甞逺去<lb/>
晝則視饔膳夜須定寢然後反室篝火親學或達旦不<lb/>
<pb n="KR4d0035_WYG_058-5a"/>
寐如是者幾十年暨尚書亡公與仲氏﨑嶇田圃間力<lb/>
幹窆穸無不如禮者居家事諸兄如父閨門雍雍無間<lb/>
言人以為愛恭之至得于天資非外奬所及也某于姻<lb/>
黨中接公最熟每聽其言論沈密婉約皆有味趣大抵<lb/>
本於人情而歸之恕已所為如其言嗚呼可謂豈弟君<lb/>
子也已銘曰<lb/>
辛公樂易為世良吏不縱不苛歸之中和四邑善治二<lb/>
州長利惠愛人謡風猷世濟㢘章薦論課以最聞未膺<lb/>
<pb n="KR4d0035_WYG_058-5b"/>
褒表奄謝休辰神復渝江喪還潁瀆安兹壙途從禰之<lb/>
卜<lb/>
　　朝散大夫累贈户部侍郎趙公墓誌銘<lb/>
公諱温瑜字子美御史中丞兼宗正卿贈太師中書令<lb/>
兼尚書令魏文定公諱安仁之長子魏公在真宗世以<lb/>
道徳文章以一代名臣歴翰林學士參知政事生七子<lb/>
皆傳其家學兄弟以修謹相尚不肯碌碌為衆人所為<lb/>
故其仕宦多至顯官出使典州皆有能稱當時士大夫<lb/>
<pb n="KR4d0035_WYG_058-6a"/>
之論以其家法如此而公之諸弟則曰所以能保守其<lb/>
祿仕不墜素業實吾兄誨飭使然耳公為人渾厚篤實<lb/>
不喜矯飾以徼名譽平居視之和易若無所不可者及<lb/>
其遇事臨文法則持守堅固人鮮能奪治家嚴而有恩<lb/>
接人恭而盡誠當官勤而愛物蓋有先世之風範焉公<lb/>
景徳某年以執政子起家為太常寺奉禮郎嘉祐二年<lb/>
五月以少府監終于家在仕通五十年其間十五遷秩<lb/>
歴京寺監丞國子博士尚書貟外郎中司農光祿少卿<lb/>
<pb n="KR4d0035_WYG_058-6b"/>
最其任以事者由兼宗正主簿出知河南城父蘄水三<lb/>
縣由蘄水陞通判石舒二州由舒州陞知洋蘄隨解晉<lb/>
五州由晉州以朝選知婺曹濮三州而曹不至官由濮<lb/>
州以疾還京師權判殿中監凡更十四職大抵治簡而<lb/>
嚴不務苛擾以此人信而愛之先時蘄水有疑獄前令<lb/>
乆不能決公至一訊而伏吏駭其明而不敢犯其後領<lb/>
州州人猶望風愯戢蘄俗右鬼有病用巫不用醫公為<lb/>
教諸巫使習診病又擇經方掲石于衢肆由是人知用<lb/>
<pb n="KR4d0035_WYG_058-7a"/>
藥稍革舊俗赴梁洋日道歧下聞蜀寇乗飢聚黨揚言<lb/>
將畧洋州或謂公曰賊勢方張城中素無備不宜遽前<lb/>
公曰吾既受命為守臣聞難當亟往若遲留觀望豈朝<lb/>
廷所以任使之意耶即日單騎遂行迓者遇于路不知<lb/>
公太守也比至州吏民驚且喜曰新守來寇不足慮也<lb/>
因為之畫方略修禦備軍聲益振賊聞之遁去轉運使<lb/>
建言國初以來闗隴之民多徙蜀者嵗乆人益衆盡地<lb/>
力不足以給其衣食誠令僑寄之人悉遣還本土則蜀<lb/>
<pb n="KR4d0035_WYG_058-7b"/>
之財力可紓什三四事下諸郡公獨奏曰向時東人所<lb/>
以西徙者蓋因五代之荒擾耳比天下無事則巳習其<lb/>
土俗或長子孫一旦遣之是重困擾非所以固其心也<lb/>
朝廷是之于是洋民徳公之深至有畫其像日拜于家<lb/>
者其在解州論安邑兩池利害著為一書目曰解池樞<lb/>
要上之又言官車輦鹽輸數十郡役卒推輓晝夜不得<lb/>
休息疲者既不勝其敝因而竄逃累五犯則抵死役苦<lb/>
法重犯者相屬幸朝廷矜寛之詔聽其減死論三路民<lb/>
<pb n="KR4d0035_WYG_058-8a"/>
兵有老與病例得以强壯子弟黥面代名是時河東經<lb/>
畧使料已代黥者徙𨽻旁州下軍而晉卒當徙者幾千<lb/>
人兇兇不自安公謂之曰邊兵額無髙下廩給均厚何<lb/>
憚而不往若撓帥府令動揺軍旅則有罪矣衆遂帖然<lb/>
就徙本路初更鐵錢法以大錢三當一公以為貨幣驟<lb/>
亡十之七貧者必先受其弊矣因密召諸軍校令軍中<lb/>
有質貸者約三日盡贖歸毋得畜錢于家日滿然後頒<lb/>
行其詔又誘諸豪發宿儲囷窖以平物價艱窘者獲濟<lb/>
<pb n="KR4d0035_WYG_058-8b"/>
矣東陽災歉流民入其境者日不減千計公躬為撫視<lb/>
闢官舍以居之便宜發常平倉并募富人輸粟以助賙<lb/>
給至嵗稔而止所全活者蓋數十萬人于時某從祖節<lb/>
判府君適在幕下預幹其事後屢稱公救䘏之術條教<lb/>
最悉佗郡莫能及也而轉運使亦言于朝廷賜璽書以<lb/>
褒之觀其治狀則其才資可知矣公平生好讀書至老<lb/>
不倦尤喜星厯五行之學晩悟性命之理浮圖所謂禪<lb/>
宗者頗得歸趣故于榮利泊如也初領東陽頗難于逺<lb/>
<pb n="KR4d0035_WYG_058-9a"/>
行及渡錢塘江乗潮盪舟中流而歎曰王陽不欲乗險<lb/>
蓋類是矣自爾意彌不釋踰年感風眩後五年至濮上<lb/>
而疾復作既還都累屬所親為剡奏求納禄章未及上<lb/>
而疾革其亡也朝廷以三品賻布給其家諸弟多在朝<lb/>
衣冠弔者盈門咸曰喪一善人矣享年六十一階朝散<lb/>
大夫勲上柱國開國天水縣子食邑六百户服紫衣金<lb/>
魚始娶焦氏某官某之女未及封而卒再娶李氏某官<lb/>
某之女封隴西郡君後公七年卒生五男九女男皆世<lb/>
<pb n="KR4d0035_WYG_058-9b"/>
其官約之殿中丞順之早夭隆之稷山令君弼以大理<lb/>
評事卒君紀太常寺太祝約之方雅有吏幹稱薦者多<lb/>
名公表率諸弟復得其家法以登朝恩累贈公為尚書<lb/>
户部侍郎追封焦氏夫人為崇徳縣太君李夫人為贊<lb/>
皇郡太君女皆從士人其壻曰祥符尉張遘進士黄孝<lb/>
儀黄必大理評事林鈞絳州判官呂定著作佐郎蘇結<lb/>
蘓州司户沈邁許田尉沈逵華隂主簿王黯而著作君<lb/>
實某之從叔父也公世為河南洛陽人曽祖贈太尉諱<lb/>
<pb n="KR4d0035_WYG_058-10a"/>
處厚祖殿中侍御史贈太師中書令諱孚洎魏公皆葬<lb/>
洛陽公歿之九年議葬卜地得伊闕縣教忠鄉之某原<lb/>
吉于是舉公及李夫人之喪並厝其壙時治平三年正<lb/>
月某日也葬前三月公之亞弟賔客君次其功狀求文<lb/>
於甞所親厚者銘之余與公相接雖晩而世連姻媾通<lb/>
家有年固巳詳其履歴矣遂銘不讓銘曰<lb/>
盛矣趙宗其源蓋逺數世力儒始晦未顯御史既仕立<lb/>
朝謇謇至于魏公遂大繁衍魏公七子公長而賢表率<lb/>
<pb n="KR4d0035_WYG_058-10b"/>
其倫孝友是先門内雍雍行義不愆施于有政仁聲在<lb/>
焉公治七州皆有能績民詠遺愛朝嘉敏力音猷雖謝<lb/>
風聲未息紀其芬芳刋此幽石<lb/>
　　潁州萬夀縣令張君墓誌銘<lb/>
斯立名挺卿太常博士集賢校理宗古之子尚書工部<lb/>
郎中直集賢院象中之孫父祖繼以文章登儒館顯名<lb/>
于世斯立與其兄都官貟外郎晉卿傳其家學俱用是<lb/>
擢進士第而斯立又用是舉賢良方正復大振名稱于<lb/>
<pb n="KR4d0035_WYG_058-11a"/>
天下既而被召至京師試有日矣一夕無疾而卒于景<lb/>
徳之僧舍于是士大夫識與不識皆惜其才而嘆其未<lb/>
得大施于時為可痛也斯立天性敦朴而强敏過人幼<lb/>
自刻厲不喜他習惟讀書著文則不知倦厭甚則至于<lb/>
忘寢食忘寒暑衣敝膚垢而不以為陋心勦形疲而不<lb/>
以為苦其語黙舉止動有凖則未甞妄發蓋得之于中<lb/>
也深故形之于外也裕殆非勉力之可至者人從之游<lb/>
乆而益親與物無競而衆譽自歸少與河東裴煜如晦<lb/>
<pb n="KR4d0035_WYG_058-11b"/>
常山宋敏修中道友善情好莫逆雖出處異勢而趣舍<lb/>
一貫時則講論疑義簡牘切劘往返數四必理盡而後<lb/>
已斯立初舉進士時名聲未有聞也二人者為誦其試<lb/>
篇朝廷間以為自歴場屋未見如此之文也自是當塗<lb/>
稍稍有稱道斯立者斯立以嘉祐四年三月擢第補遂<lb/>
州司理參軍上官薦其才徙潁州萬夀縣令遂舉詔科<lb/>
以治平二年六月三十日卒以熈寧二年十月二十八<lb/>
日𦵏其葬也妻弱子幼不能舉事惟是轊櫝窀穸之具<lb/>
<pb n="KR4d0035_WYG_058-12a"/>
皆二弟彦卿升卿主之乃克如禮于此可以見其友愛<lb/>
之義素著也張氏先世本澶淵人東上閤門使昭允軍<lb/>
器庫副使昭易兄弟並事太宗皇帝于晉邸尤見親用<lb/>
即位踰年而擢為内使不幸俱早世軍器家留京師遂<lb/>
葬開封其後二集賢君皆祔之凡三世矣而閤門之子<lb/>
孫别葬揚州斯立卒之明年都官洎季弟稚卿及母夫<lb/>
人錢氏相繼殂喪卜葬開封不吉卜改遷其先府君并<lb/>
葬揚州吉于是彦卿同日舉五櫬浮汴淮而南下定窆<lb/>
<pb n="KR4d0035_WYG_058-12b"/>
江都縣之某里府君夫人合祔餘皆昭穆相從所謂以<lb/>
禮葬者也斯立文章雅麗閎贍規橅出于栁栁州劉賔<lb/>
客杜紫微楊文公宋宣獻使之一用于朝廷評者必曰<lb/>
典冊之文也論議該洽純正似賈太傅董膠西陸宣公<lb/>
使之冊于天子之前主司必曰王佐之才也嗟乎年止<lb/>
于四十二而官不過百里宰卒不得如其志此所謂命<lb/>
也夫始娶晁氏又娶蘓氏蘓氏予長妹也二男子長曰<lb/>
康直用其舅端明殿學士錢公奏補為郊社齋郎幼曰<lb/>
<pb n="KR4d0035_WYG_058-13a"/>
康叔斯立所著文章遺藁詩賦箋奏議論策頌凡數千<lb/>
篇皆其手札細書未有倫次如晦常欲取而敘之為集<lb/>
未就而如晦又卒異日二子當有能述厥考之美而成<lb/>
先友之志者則其傳也益逺矣銘曰<lb/>
斯立之文淵源典墳辯言析理祖義基仁斯立之行規<lb/>
矩顔孟樂善忘貧安躬俟命資適逢辰道思致君大對<lb/>
有日半途遘屯愴彼明時喪兹國器誄行旌賢琢銘泉<lb/>
隧<lb/>
<pb n="KR4d0035_WYG_058-13b"/>
　　儀鸞使銀青光祿大夫任君墓誌銘<lb/>
任姓出帝者後傳始為黄帝二十五子以徳為姓者十<lb/>
四人任其一也由漢以來其别為七皆廣阿侯敖之裔<lb/>
也而安樂之望為盛至我朝仕而顯者蓋三家一在濟<lb/>
隂一在洛陽一在汶陽而濟隂之族又其盛曰禮部尚<lb/>
書康懿諱中正以樞密副使參知政事事真宗仁宗曰<lb/>
太子少師致仕英國安惠公諱中師復以樞密副使事<lb/>
仁宗兄弟先後登二府為時偉人故其子孫承家皆襲<lb/>
<pb n="KR4d0035_WYG_058-14a"/>
榮路儀鸞君即安惠公之嗣子也諱拱之字公肅生五<lb/>
嵗用康懿公任子為右侍禁累轉内殿承制以安惠公<lb/>
引年洎遺奏連改供備庫西京左藏庫二副使四遷至<lb/>
儀鸞使知忻州治平元年四月甲子以疾終于州寢享<lb/>
年四十七君為人倜儻有志介而性特孝謹自以寡兄<lb/>
弟由少及長奉養親側未甞逺去其從宦不擇閒劇必<lb/>
以便庭闈為請安惠公之還政歸南曹也丐君本州兵<lb/>
馬都監及公薨内使例遭喪滿百日墨縗起就舊職君<lb/>
<pb n="KR4d0035_WYG_058-14b"/>
以為獨任先人後事不可捨帷堂而從組綬堅求終三<lb/>
年制惟是衰麻窀穸之事無不以時者當時士大夫稱<lb/>
其知禮外除管勾御輦院用京畿提㸃薦為雍丘縣都<lb/>
監未幾擢提㸃京東路刑獄公事移荆湖北路滿秩知<lb/>
全州所莅以善治聞歸朝甞被詔引伴西夏朝正旦使<lb/>
人君姿狀偉特進止<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>雅尤為戎人憚伏其土毛之摯<lb/>
比舊特豐厚君視其不循式者皆却之人或謂之曰此<lb/>
常例不足拒也君曰吾聞之先人仕宦俸賜外所得無<lb/>
<pb n="KR4d0035_WYG_058-15a"/>
名皆不可受平居時交親相遺尚懼有涉嫌者况敢貪<lb/>
異國之賂以敗家檢乎後又持仁宗遺詔賜諒祚至其<lb/>
界牛心亭候人具食欲坐君東向君曰天子之使適下<lb/>
國自有常禮豈容輒有更變耶卒據主榻戎人不能奪<lb/>
及行諒祚遣其迓使持馬駝為禮又益以金帶繒帛之<lb/>
品且曰曩時使人至闕常賚之外有酒果燈籠之賜今<lb/>
國主尊王人故好幣加等所以將勤至之誠幸毋辭也<lb/>
君曰朝廷賜予非藩國可以為比卒取馬駝而去使歸<lb/>
<pb n="KR4d0035_WYG_058-15b"/>
深被嘉奬遂拜忻州兼兵馬鈐轄治尚寛簡軍政不肅<lb/>
而其邊民戴其徳惠監司亦屢薦其能今參知政事趙<lb/>
公呉公翰林錢呂諸公皆相引重期以逺蹠而命不副<lb/>
時晻忽摧謝此知識者所以嘆惋而重惜也君三娶皆<lb/>
甲族令人曰太原王氏故相沂公之姪女曰福昌縣君<lb/>
李氏尚書右丞昭述之女並先亡曰文安縣君王氏六<lb/>
宅使合州刺史淵之女四男曰大理寺丞元卿曰大理<lb/>
評事元偓曰太廟齋郎某曰某官某二女長適大理評<lb/>
<pb n="KR4d0035_WYG_058-16a"/>
事梁彦深次幼未有行君好學通書史善筆札甞采前<lb/>
世忠臣孝女事之尤著者書于屏障以為家戒故諸子<lb/>
輩承事惟謹語家法者多之君常言吾世為儒者獨從<lb/>
武弁懼黍先代方將請于朝丐換閨臺散秩而志尚未<lb/>
果及屬纊之日命僚掾草遺奏敘其意求一子為文資<lb/>
朝廷從之諸孤自定襄行哭䕶君之柩還曹南十四年<lb/>
某月某甲子窆于某鄉某原從先塋之側邀文于予以<lb/>
誌其墓石予惟慶厯初先君甞副安惠公使北都方是<lb/>
<pb n="KR4d0035_WYG_058-16b"/>
時朝廷推恩使者子予得與君同制被命後予使府畿<lb/>
元卿適官屬邑每見其幹裕敏恪竊私謂其家法如此<lb/>
此不可無述也銘曰<lb/>
惟任遐胄曹今為右康懿登樞英公拜後位以望隆慶<lb/>
由德茂子孫其承不墜厥構有美儀鸞繼仕朝端孝<lb/>
不遺親勤無廢官案刑典郡克濟以寛迓虜使戎不憚<lb/>
其難朝有知己薦之器使胡年不贏俾志斯墜彼銘者<lb/>
旌來朔之裔反宅故丘有子之似<lb/>
<pb n="KR4d0035_WYG_058-17a"/>
　　朝奉郎太常博士張君墓誌銘<lb/>
毗陵張君諱奕字源明以慶厯六年舉進士擢乙科解<lb/>
褐試秘書省校書郎連調太平台州軍事二推官權洪<lb/>
州觀察推官用薦者章引對于延和殿改著作佐郎又<lb/>
用三司使蔡公奏為三部推勘公事今天子即位推恩<lb/>
遷秘書丞考課進太常博士以治平三年五月某日卒<lb/>
于京師之僦舍其孤中行請舟載喪南歸即用某年某<lb/>
月某日甲子葬于無錫縣某鄉某原從大墓也張氏世<lb/>
<pb n="KR4d0035_WYG_058-17b"/>
居無錫以善治生産名鄉里至君而超然自喜從諸生<lb/>
游學經史為詞章以取科第固巳為士友所竒矣及其<lb/>
從宦專力塵事課簿書持文法所居以善稱兹又人之<lb/>
難能者台州大水壞城郭居民奔避無地君與同僚日<lb/>
夜走塗潦間為鄉導使人去卑就燥又躬督役事雖極<lb/>
疲頓亦不少憇而堤防遂完城中脫墊溺之患者君之<lb/>
力居多洪之屬邑有盜縱火焚人廬舍者亡三年矣一<lb/>
旦獲賊即訊款服問其火具曰始以瓦盎藏火至其家<lb/>
<pb n="KR4d0035_WYG_058-18a"/>
又以彗竹然而焚之問二物之所存則曰瘞于某所騐<lb/>
之信然既具獄君獨疑有寃因謂獄吏曰盜亡三年而<lb/>
所瘞之盎竹視之猶新此殆非實耳于是吏再窮治之<lb/>
果得枉狀而免之三司獄號最繁者日以數百萃庭下<lb/>
其間繫財賂之出入枝連蔓引枉直不可遽辨君皆推<lb/>
窮本原審覈情偽事小戾則白所部辨析反覆或累日<lb/>
不已上官始偕謂君滯懦不任事既而察其情至而從<lb/>
其初議非夫純明于中而不撓于外者詎能持守如是<lb/>
<pb n="KR4d0035_WYG_058-18b"/>
耶君居鄉里事繼母以孝謹聞友于兄弟門内雍睦人<lb/>
稱其家檢性尤樂善見人有所長必推挹嘉嘆謂巳不<lb/>
若家之小史張某者奉事謹畏君謂為可教因勉以學<lb/>
晝則親授經義暮則使為文詞如是乆之卒至于成就<lb/>
而遣去後十年亦登進士第今為金壇主簿君雖出富<lb/>
室而從宦于外惟倚禄為養有不足未甞取于家故病<lb/>
且死其醫藥棺具猶有不備者由是士大夫多嘆其㢘<lb/>
且介也始君之先世未有仕進者逮君登朝緣郊祀恩<lb/>
<pb n="KR4d0035_WYG_058-19a"/>
追贈其父諱瑩為大理評事追封其母陳氏為仙遊縣<lb/>
太君其繼母湯氏為夀安縣太君其配朱氏為仁和縣<lb/>
君庇其族人追胥力役之事者不一夫人能自奮力學<lb/>
其效乃如此誠足以勸鄉閭為善者也君二子長即中<lb/>
行亦知向學次曰梁卿後君十五日而夭三女一適邑<lb/>
人陳充一適進士李毅一幼在家君之葬也同年生嚴<lb/>
叔堪論次其履歴與行能邀銘于予予官計省接君彌<lb/>
年每相過從語公家外時論理道聽其言亹亹有緒未<lb/>
<pb n="KR4d0035_WYG_058-19b"/>
甞及名利觀其所守誠宜書之于是作銘以刻其墓石<lb/>
云<lb/>
猗張君行懿醇出民廬仕朝倫守道固服職勤從知已<lb/>
幹劇繁治衆獄無寃人志方展命已淪喪南歸壙江濆<lb/>
刋厥美載斯文<lb/>
　　屯田郎中知博州梁君墓誌銘<lb/>
熈寧四年正月某日甲子故丞相贈司空兼侍中梁公<lb/>
葬于鄆州平隂縣某鄉之某原以其第三子新博陵守<lb/>
<pb n="KR4d0035_WYG_058-20a"/>
尚書屯田郎中亞之君祔于某方之某穴前此君之仲<lb/>
兄發之以狀屬予曰大事有日矣先君之墓翰林承㫖<lb/>
王公為之銘矣吾弟屬游有舊不朽之圖敢以為諉予<lb/>
惟早嵗與君同僚南都相好甚款甞謂君文雅修潔資<lb/>
適逢世使之得位見于事業當有大過人者不幸早逝<lb/>
遂湮鬱弗著此僚友之所共嘆惋也然則紀述之義所<lb/>
以發沉晦而章懿實其得無辭乎君諱彦回亞之其字<lb/>
也機性夙就讀書學文勤刻不廢早夜及其發也沛然<lb/>
<pb n="KR4d0035_WYG_058-20b"/>
不可禦類非積力可致者昆弟皆少年得官京司而志<lb/>
尚益逺期于自奮慶厯五年秋舉進士同時預薦者三<lb/>
人而君復在魁選明年春遂與發之同年中第始君之<lb/>
大父翰林公洎世父史館公䇿進士于太宗真宗之朝<lb/>
俱為天下第一丞相又擢第于仁宗世卒以大用至君<lb/>
昆弟聮踵取世科名聲暴揚天下于時論士大夫世俗<lb/>
之美而文譽之顯者以梁氏為盛焉君既仕宦又以吏<lb/>
能稱平生歴官者九階領事任者六政而所莅必有聲<lb/>
<pb n="KR4d0035_WYG_058-21a"/>
稱人皆謂之才有餘而志未充也初以將作主簿知京<lb/>
兆府萬年縣未行從丞相管勾秦鳯經畧使機宜文字<lb/>
次以大理評事應故龍圖閣學士孫公祖徳亳州南京<lb/>
兩府辟命簽書判官公事次以殿中丞通判瀛州次以<lb/>
太常博士從河北轉運使薦舉通判雄州又用𣙜場嵗<lb/>
課盈羨特遷屯田貟外郎次以都官知懷州英宗皇帝<lb/>
纂極推恩改職方遂正郎列權判本曹出知博州未赴<lb/>
治以治平三年五月九日卒于京師城西之私第享年<lb/>
<pb n="KR4d0035_WYG_058-21b"/>
四十一君為治尚寛簡而傅之以文法事至乃應不肯<lb/>
預為條教以此雖處叢劇亦無苛滯故所至吏謹于法<lb/>
而民安其守監司交章稱薦以為可大任雄州舊苦公<lb/>
厨之弊嵗時使客旁午而飲食之饋靡有虛日常擇牙<lb/>
校之厚貲者主之雖殫家力不足以支浮冗君至則為<lb/>
之鐫治宿蠧易軍校代主者委積有素出納有定侵牟<lb/>
吏無所用事其間前弊遂革又言于朝廷應邊郡有若<lb/>
此類請一切更之北道于今稱便嘉祐末大賚天下三<lb/>
<pb n="KR4d0035_WYG_058-22a"/>
司調紬絹河北諸郡一用省估市易緡錢以給諸軍省<lb/>
估既髙不能即售往往配抑編户逺近苦之君遽上其<lb/>
事以謂新天子即位海㝢咸䝉利澤豈根本之地而先<lb/>
有勞擾幸明詔許平其直使民易以轉移其後得依所<lb/>
在實價蠲減者自懷始也開封府劾雍丘縣劫盜四人<lb/>
獄具移糾察君被臺檄審問閱視案牘疑辭有傅致未<lb/>
盡實狀留之累日摘其罅漏以示吏及就訊果二人甞<lb/>
自言當案問末減法府未即斷㑹有曲赦四人者皆貸<lb/>
<pb n="KR4d0035_WYG_058-22b"/>
殊死繄君參審詳慎之致也在獄令為雪活二人而君<lb/>
終不自言或問所以答曰初非不欲言念一言之䝉賞<lb/>
甚輕而有司坐深故之罰重矣夫以重罰易輕賞豈我<lb/>
所為哉人以長者許之君喜為文詞長于諷寓然不尚<lb/>
華藻取意暢而已甞獻祫享太廟治平初郊二賦並䝉<lb/>
優詔奬答儒者榮之河朔連嵗有大水地震之異君推<lb/>
本六沴以為咎在隂教失序力役勞人讒夫未去正人<lb/>
未用官司縱弛法令苟簡因條為六事上之又奏丹扆<lb/>
<pb n="KR4d0035_WYG_058-23a"/>
十箴其言主于規切見之者謂君端方亮直有爭臣風<lb/>
采使之立于朝廷之上必將推已道以及物不然出竒<lb/>
納忠自下劘上二者必有遇焉惜乎遘時方亨齎志而<lb/>
歿古人以道之不行為有命者豈是類也耶君娶滎陽<lb/>
宋氏故司農少卿孝孫之女吏部尚書白之曽孫封仁<lb/>
和縣君生二男子曰子諒子雅皆為太常太祝六女子<lb/>
長適光祿寺丞呂延問次適太廟齋郎王凝四尚幼君<lb/>
孝友愿恪加之以兢畏不怠故能逺于悔尤始卒無玷<lb/>
<pb n="KR4d0035_WYG_058-23b"/>
亦其家範如此子孫承教皆端飭自持可以保其世祿<lb/>
矣初君之守懷也丞相方鎮河橋封壤相距才百里而<lb/>
近父子惠愛被于河濵歌詠之聲相聞道路語仕宦者<lb/>
以為美談云銘曰<lb/>
亞之嶷嶷載世襲美翰林之孫丞相之子躬服名教心<lb/>
潛墳史發藻休辰差肩多士初佐藩僚事立名昭累勞<lb/>
積課陟明在朝進登郎列出典州條忠言疏抗善政民<lb/>
謡時亨運短道未大顯後有達者宜章厥善塋在髙原<lb/>
<pb n="KR4d0035_WYG_058-24a"/>
銘在幽泉聲光不泯世世其傳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0035_WYG_058-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘓魏公文集巻五十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇魏公文集卷四十五</head> <lb/>
    <p>
<pb n="KR4d0035_WYG_045-1a"/>
欽定四庫全書<lb/>
　蘇魏公文集卷四十五<lb/>
　　　　　　　　　　　　　宋　蘇頌　撰<lb/>
　表<lb/>
　　進乾元節功德疏<lb/>
臣某言伏以虹流協祉駿發於睿圖雲爛當期肇隆于<lb/>
聖旦屬正陽之紀月遘元聖之誕辰夷夏均懽旄倪共<lb/>
祝恭惟皇帝陛下祇承大統覆育萬方開隆億世之基<lb/>
<pb n="KR4d0035_WYG_045-1b"/>
契㑹千齡之運華封有祝咸傾向日之心神筴無疆永<lb/>
固如山之夀臣竊分列守幸際盛明恭祈龍象之庭增<lb/>
集天人之福冀慿覺力俯鑒丹誠臣無任<lb/>
　　又<lb/>
臣某言伏以天命有開帝圖惟永是生元聖敷祐斯民<lb/>
當赤輝照室之辰屬嘉瑞乗陽之序誕承丕緒累洽泰<lb/>
寧神人鼓舞以均歡山嶽喧呼而効祝臣仰陶盛化叨<lb/>
守近封将獻夀于南山迺投誠於西竺就嚴紺宇豫集<lb/>
<pb n="KR4d0035_WYG_045-2a"/>
禪流啓百座之清場演五時之浄教薰修敢怠誠懇必<lb/>
精允繄最上之縁願益無疆之算臣無任<lb/>
　　進乾元節絹<lb/>
臣某言伏以乾陽膺月震誕紀辰帝齡願祝於天長職<lb/>
貢敢修于篚實前件絹繭絲攸賦機杼非精蓋充任土<lb/>
之常用表傾葵之志獲陪旅玉有瀆宸階臣無任<lb/>
　　慰仁宗皇帝上仙<lb/>
臣某言此者上天降禍大行皇帝奄棄萬國伏奉遺詔<lb/>
<pb n="KR4d0035_WYG_045-2b"/>
摧裂五情臣某中謝恭以大行皇帝聖徳仁明超貫前<lb/>
古臨御天下四十二年外無佳兵之虞内絶威刑之弊<lb/>
誠格異類恩結人心奉諱之辰率土震慟伏惟皇帝陛<lb/>
下孝思罔極聖情難居永慕纒綿何可支抑臣恪守支<lb/>
郡阻逺闕廷限以遺㫖丁寧不獲赴哀班次臣無任<lb/>
　　賀英宗皇帝登極<lb/>
臣某言伏覩詔書恭承皇帝陛下以四月一日遵奉遺<lb/>
制光臨宸極者上天寶命集我皇家本朝慶靈鍾于嗣<lb/>
<pb n="KR4d0035_WYG_045-3a"/>
聖當重明之繼照慰萬宇之宅心凡在含生莫不同慶<lb/>
臣某中賀伏惟皇帝陛下紹四聖之丕緒對千齡之盛<lb/>
期爰自震闈入奉正統丕承之始洪化維新天地神祇<lb/>
永依于有道華夷動植咸戴于深仁百靈以和四海大<lb/>
定臣叨職近序荷知先朝恭聞徳音欣逢盛際一麾在<lb/>
外顧官守之方拘萬玉盈廷赴班聮之莫遂企戀朝闕<lb/>
飛馳精誠臣無任<lb/>
　　又<lb/>
<pb n="KR4d0035_WYG_045-3b"/>
臣某言伏奉詔書皇帝陛下以四月一日遵奉先猷紹<lb/>
登寶位凡在臣庶永有依歸靡限華夷舉同欣蹈臣某<lb/>
中賀伏以上天眷命我祖宗所以肇基圖本朝慶靈惟<lb/>
聖哲所以膺統業屬兩明繼承之日副羣生欣戴之心<lb/>
大號維新百靈同慶伏惟皇帝陛下天挺明徳神賛淵<lb/>
謨恭孝夙展于君親英睿早聞于遐邇爰自震邸入奉<lb/>
乾綱踐阼之初天人之符斯協徳音所被雷雨之施惟<lb/>
均萬邦咸懐九鼎増重有以見列聖流光之厚先皇知<lb/>
<pb n="KR4d0035_WYG_045-4a"/>
子之明善繼善述之謨實超于古昔丕休丕承之烈佇<lb/>
載于典墳臣預職書林忝麾甸服仰遘重光之運親承<lb/>
渙汗之恩樂與吏民共慶風雲之㑹限拘印綬無階朝<lb/>
闕之趨臣無任<lb/>
　　謝英宗皇帝即位大赦<lb/>
臣某言伏奉四月二日制書可大赦天下常赦不原者<lb/>
咸赦除之臣即時集本州官吏軍民宣讀告諭施行訖<lb/>
者風雲㑹而聖人作雷雨解而品物榮自邇及遐以喜<lb/>
<pb n="KR4d0035_WYG_045-4b"/>
以忭臣某誠歡誠喜頓首頓首伏以人君發惟新之號<lb/>
所以麗澤于四方赦令出非常之恩故能鼓舞于羣動<lb/>
蓋春秋貴謹始之義而典謨重肆眚之文憲章具存今<lb/>
昔豈異伏惟皇帝陛下荷天明命應運勃興丕承先帝<lb/>
之謨光臨大寶之位乃於踐阼之旦誕布好生之仁刑<lb/>
無大小之差悉從原宥官無内外之限咸與躋遷軍和<lb/>
遍被于頒霑民里周蒙于隠恤舊章畢舉美利無垠人<lb/>
神為之交歡隂陽以之順序臣叨守州郡親遘盛明伏<lb/>
<pb n="KR4d0035_WYG_045-5a"/>
讀詔書有祇率舊章之言又有罔敢廢失之戒竊謂陛<lb/>
下䖍恭遺㫖善述先猷足以感動人心馴致孝治凡在<lb/>
臣子孰不歡欣昔帝堯能放上世之勳成王能酌先祖<lb/>
之道書詩所以稱載聖賢所以詠歌較于兹辰未為逺<lb/>
過昇平之源可見甚盛之徳在兹丕基益隆萬世永賴<lb/>
臣限以官守不獲稱慶闕庭無任<lb/>
　　謝勅書撫問<lb/>
臣某言六月二十九日供備庫副使京西路告諭曹繼<lb/>
<pb n="KR4d0035_WYG_045-5b"/>
明到州伏奉四月十一日勅書一道臣及本州官吏軍<lb/>
員将校僧道百姓等伏蒙聖慈特賜告諭并傳宣撫問<lb/>
臣即時稟受施行訖者先皇厭代百姓深喪考之憂嗣<lb/>
聖纂圖萬物荷由庚之澤矧次甸圻之近首霑雨露之<lb/>
恩布告俯聞悲歡交至臣某中謝伏惟皇帝陛下體乾<lb/>
居正繼照代明念綴衣顧託之難思大器置安之重是<lb/>
以初臨寶阼爰軫慮于邇遐臨遣使臣俾慰安于兆庶<lb/>
皇華所洎丹詔載宣惟郡邑之吏民逮屯防之師旅側<lb/>
<pb n="KR4d0035_WYG_045-6a"/>
聆天語親見王人莫不感忭于階庭妥寧于閭巷以孝<lb/>
而治徳既形于四方丕休其謨功遂流于萬世臣叨分<lb/>
麾守躬被綸言愧無能吏之資上符朝寄姑稟細書之<lb/>
訓下慰民情伏限州印拘縻不獲趨赴闕廷臣無任<lb/>
　　進賀英宗皇帝登極絹<lb/>
臣某言伏以千齡接統屬聖嗣之膺期萬國馳心奉珍<lb/>
財而入贄臣叨聨朝序獲假州符敢陳實筐之儀冀効<lb/>
傾葵之志前件絹出于機杼賦自廛廬蓋任土之所宜<lb/>
<pb n="KR4d0035_WYG_045-6b"/>
愧充庭之不腆輕塵宰旅有黷典彝謹遣男習應鄉貢<lb/>
進士舉嘉管押詣闕廷上進干瀆宸嚴臣無任<lb/>
　　賀光獻皇太后受冊寶<lb/>
臣某言伏審祇嚴先制誕受鴻名凡在生成率均慶忭<lb/>
臣某中賀伏以皇太后陛下坤元配徳隂教移風輔先<lb/>
帝之憂勤廣睿圖之延永荷推尊于徽冊巳正位於東<lb/>
朝内治久行比屋皆循乎婦道仁功潛被萬方寅奉于<lb/>
母儀夷夏同歡人神有賴臣守職列郡不獲隨例展慶<lb/>
<pb n="KR4d0035_WYG_045-7a"/>
闕廷無任<lb/>
　　賀太皇太后受冊寶銀絹<lb/>
臣某言伏以繼祖尊親式頒于顯冊承顔盡孝祇薦于<lb/>
鴻名凡處列邦率䖍貢職前件物出于地寶賦厥機工<lb/>
雖非川岳之奇竊効土風之獻充庭不腆發幣惟慙<lb/>
　　賀皇太后受冊寶銀絹<lb/>
臣某言伏以禮冊推崇母儀増重一人達孝首務于尊<lb/>
親萬國歡心式䖍于修貢前件物惟金稱美厥篚充名<lb/>
<pb n="KR4d0035_WYG_045-7b"/>
敢因方物之儀願旅王庭之實懇誠斯在聳忭良深<lb/>
　　慰仁宗皇帝陵廟禮畢<lb/>
臣某言得本州進奏官狀報伏承大行皇帝靈駕以十<lb/>
月二十七日遷座永昭陵神主以十一月四日外祔太<lb/>
廟第八室者萬邦永慕痛仙馭之不留七月如期愴夀<lb/>
宫之永閟凡在臣子孰不摧傷臣某誠悲誠咽頓首頓<lb/>
首伏惟皇帝陛下純孝自天至神紹統繼述之心非怠<lb/>
𦵏祭之禮以時錮以南山遵霸陵之儉約祔于宗祏致<lb/>
<pb n="KR4d0035_WYG_045-8a"/>
清廟之肅雍事出宸衷風化天下臣叨聮閨籍限守州<lb/>
章荷兩朝樂育之恩未酬塵露望百辟駿奔之列如隔<lb/>
霓霄感咽自中涕洟交集無任<lb/>
　　賀同天節<lb/>
臣某言伏以月紀純乾日躔上宿渚虹樞電夙開載誕<lb/>
之祥神策寶圖繼撫重明之運臣某中賀恭惟皇帝陛<lb/>
下秉六陽之嘉㑹紹五聖之貽謀欽明文思道軼帝華<lb/>
之盛淳輝惇大世光炎厯之長屬臨出震之辰茂對乗<lb/>
<pb n="KR4d0035_WYG_045-8b"/>
離之祚函生均慶拱極同歡臣忝守維藩欣逢慶節九<lb/>
賓就列方拘北海之符千里輸誠願獻南山之夀雲天<lb/>
在望魂爽飛馳臣無任<lb/>
　　同天節進功徳疏<lb/>
臣某言伏以四月維夏聖人應世而挺生萬夀無疆天<lb/>
下傾心而致祝臣叨分逺守甫屬慶辰恭趨龍象之庭<lb/>
豫集緇黄之侶誦貝多之典願皇圖符仙刧長延諷蘂<lb/>
簡之文冀聖厯與赤明共永歡呼蘄嚮倍萬等倫臣無<lb/>
<pb n="KR4d0035_WYG_045-9a"/>
任<lb/>
　　同天節進銀絹<lb/>
臣某言伏以上聖題期甫遘社鳴之旦庶邦述職䖍修<lb/>
岳貢之儀前件物賦自土毛珍非地寶千年嘉㑹庶歸<lb/>
宰旅之常萬夀無疆願協封人之祝臣無任<lb/>
　　又<lb/>
臣某言伏以徳水澄瀾適遘聖生之旦侯封任土並趨<lb/>
王㑹之期䖍奉舊章恭輸菲幣前件絹繭絲攸賦機紝<lb/>
<pb n="KR4d0035_WYG_045-9b"/>
非工蓋効土風之宜庸歸宰旅之入心存魏闕姑因物<lb/>
以達誠人比華封更望雲而致祝臣無任<lb/>
　　賀興龍節<lb/>
臣某言伏以月帀星回迨隆冬而成嵗虹流電繞啓元<lb/>
聖以開祥天道久而四時成聖人作而萬物覩臣某中<lb/>
賀伏惟皇帝陛下體乾嗣厯出震繼明宅九州四海之<lb/>
尊契千載一隆之運無為而守至正稽古而若大猷海<lb/>
㝢治安神人協慶適紀吹銅之候肇開貫夘之祥於萬<lb/>
<pb n="KR4d0035_WYG_045-10a"/>
斯年共聽嵩呼之遠俾富而夀咸傾華祝之誠臣竊食<lb/>
宫祠便居廬里未改向陽之志徒懐存闕之心上金鏡<lb/>
之篇顧慚于往哲續南箕之算罙切于愚衷臣無任<lb/>
　　又<lb/>
臣某言伏以上聖膺期本神明之幽讃元冬建丑㑹日<lb/>
月之初躔運符龍徳之興節紀虹流之旦言遵舊典恭<lb/>
欵殊庭丕宣大洞之科仰續後天之算伏惟皇帝陛下<lb/>
睿智神武静逺疏通因天瑞以紀元布君綱而契道現<lb/>
<pb n="KR4d0035_WYG_045-10b"/>
赤明之華景夙顯祥經營碧落之真祠適臨誕日臣久<lb/>
塵位著退老丘園望嶤闕以天遥對靈場而心禱覬憑<lb/>
妙果式薦丹誠伏願皇帝陛下玉厯延鴻金枝衍慶舜<lb/>
循堯道虞書永協于重華周以宗强文子更登于二五<lb/>
藩輔保維城之固幅員臻奠枕之安凡在含生普同上<lb/>
願臣無任<lb/>
　　又<lb/>
臣某言伏以日月㑹于星紀肇開甲觀之祥富夀祝于<lb/>
<pb n="KR4d0035_WYG_045-11a"/>
聖人敢效華封之請集陽寥之静衆諷龍漢之祕文冀<lb/>
憑神寶之威靈仰賛帝圖之永久伏願皇帝陛下凝神<lb/>
太紫獨化陶鈞無為無事而造道之真卜年卜世而過<lb/>
周之厯卿雲旦旦歌天地清寧之功瓜瓞綿綿享子孫<lb/>
千億之慶凡屬覆臨之類率同蘄嚮之誠臣無任<lb/>
　　興龍節進功徳疏<lb/>
臣某言伏以建丑地正當萬物紐牙之際上弦月宿遘<lb/>
九龍浴聖之期驗星紀之初躔著倚蘭之令節電樞虹<lb/>
<pb n="KR4d0035_WYG_045-11b"/>
渚乾坤開靈命之符綬帶絲囊朝野著歡康之盛凡居<lb/>
戴履共効祝延臣某中賀伏惟皇帝陛下膺淳耀之烈<lb/>
光宅髙明之大寶無為而守至正稽古而若大猷亹穆<lb/>
顒昂静淵寅畏丕承先志集下武繼文之勲躬祝上神<lb/>
遵嚴父配天之禮屬誕彌之在旦紀嘉㑹之發祥地平<lb/>
天成仰一人之有慶嵩呼華祝見萬國之歡心臣葵藿<lb/>
微生江湖逺迹徒切向陽之戀阻陪獻夀之班上金鏡<lb/>
之篇顧慙于前哲忝琳宫之職輒奉于真科冀憑道力<lb/>
<pb n="KR4d0035_WYG_045-12a"/>
之希微逺續帝齡之億萬臣無任<lb/>
　　又<lb/>
臣某言伏以星回於天紀季冬之上八帝出乎震嗣祚<lb/>
歴以無疆偶千齡降聖之辰㑹百辟稱觴之旦跂瞻嶤<lb/>
闕限層域之九重祇欵殊庭奏華封之三祝恭惟皇帝<lb/>
陛下太微毓粹淳耀膺期聰明睿智以有臨禮樂征伐<lb/>
之自出雍都獲受命之寶丕顯國祥西母獻益地之圖<lb/>
屢歸戎捷考六義無以形容盛徳備八音不足褒賛成<lb/>
<pb n="KR4d0035_WYG_045-12b"/>
功姑宣碧落之靈風上慶虹流之誕節伏願皇帝陛下<lb/>
乾坤齊泰日月並明御氣辨以調元建中和而立極天<lb/>
授神䇿萬世福以迎休姒嗣徽音百斯男而集祉民樂<lb/>
延康之化時颺保定之歌凡處覆臨皆同鼓舞臣無任<lb/>
　　賀神宗皇帝徽號<lb/>
臣某言得本州進奏官報今月日増上神宗紹天法古<lb/>
運徳建功英文烈武欽仁聖孝皇帝徽號者敷揚國典<lb/>
祇告禰宫聖孝丕昭登明逺布臣某中賀臣聞唐文皇<lb/>
<pb n="KR4d0035_WYG_045-13a"/>
質傳言兼美大之稱乾始坤生易謂備元亨之徳惟先<lb/>
帝之道豐仁洽邁前王之治定功成増上鴻名丕宣盛<lb/>
烈恭以神宗紹天法古運徳建功英文烈武欽仁聖孝<lb/>
皇帝徳貫三極恩浹九區興墜典而振宏綱耀徳威而<lb/>
讋荒裔達聰明目雖甚盛徳而無以加寛役劭農斯皆<lb/>
上古之所不及雖經文緯武之號已著而繼天稽古之<lb/>
業未彰皇帝陛下明發有懐孝思維則倣上世之道繼<lb/>
彼三墳昭下武之功施于萬禩銘勲簡冊展事宗祊煥<lb/>
<pb n="KR4d0035_WYG_045-13b"/>
九廟之輝光副羣倫之屬仰臣蚤塵近列獲侍先朝恭<lb/>
聆大告之行竊深感忭限有一官之守阻與慶班北首<lb/>
闕門臣無任<lb/>
　　賀奉安神宗皇帝御容<lb/>
臣某言廣曲密之仙都俯隣軒宇宅顒昂之邃表如見<lb/>
堯牆瞻榱棟之維新仰威靈而如在臣某竊以天子之<lb/>
孝莫大于尊親朝廷之儀無先于備物方聖主推崇于<lb/>
禰室本先皇肇建于崇宫増大堧垣聿嚴肖貌㕘酌事<lb/>
<pb n="KR4d0035_WYG_045-14a"/>
存之訓兹為善述之謀伏惟神宗英文烈武聖孝皇帝<lb/>
聰明文思淵泉溥博接千齡之統紀紹五聖之基圖臨<lb/>
御于一十九年之間制作以之詳盡損益乎三五六經<lb/>
之際聲名由是昭彰邁下武於往初順貽謀于永世皇<lb/>
帝陛下紹休盛烈循致丕平每懐僾愾之思将極褒尊<lb/>
之典謂宣光之隆構制有未周闢顯承之重檐禮惟其<lb/>
稱爰屬告遷之旦恭行妥侑之儀陳六寝之几筵竚臨<lb/>
燕息履四時之霜露間奉烝嘗曲全至備之情文斯盡<lb/>
<pb n="KR4d0035_WYG_045-14b"/>
先王之愛敬發揮鴻業垂裕多方臣昔事先朝早塵近<lb/>
列講漢家之故事嘗與咨詢望渭北之衣冠莫遑奔走<lb/>
北首京闕内切肺膺臣無任<lb/>
　　進祫享絹<lb/>
臣某言伏以大祫之享盛世宜行申至孝以告䖍罄函<lb/>
區而述職臣叨居下土仰覩純儀敢修貢篚之誠庶備<lb/>
充庭之末前件絹素惟州産出于民租冒瀆宸嚴臣無<lb/>
任<lb/>
<pb n="KR4d0035_WYG_045-15a"/>
　　賀擇皇后<lb/>
臣某等言伏奉聖㫖云云伏以塗山啓夏渭涘興周予<lb/>
娶于度土之辰親迎于造舟之地若稽盛典適契亨期<lb/>
将開前寝之模宜謹曲臺之議臣等中賀伏惟皇帝陛<lb/>
下天錫仁孝日新光明躬親萬幾雖禀東朝之訓表帥<lb/>
九御尚虚中壼之尊伊欲迓于家邦必先正其服位太<lb/>
皇太后陛下念宗祊之奉篤風教之先歴詢慶門咨求<lb/>
淑媛将協定祥之兆當陳備物之嚴嘉命惟行體二儀<lb/>
<pb n="KR4d0035_WYG_045-15b"/>
之牉合舊章可舉在六禮之親成自納采至于告期由<lb/>
命使訖乎上禮車服有等幣贄有常古今相沿方冊具<lb/>
載臣等不勝大願伏望誕頒明詔豫勅奉常考沿革于<lb/>
前王㕘節文于通禮制為成式付之有司衮冕穀圭益<lb/>
重敬昏之義金根騩馬悉全象物之宜足以彰有命之<lb/>
自天知得賢之配聖靈承億載流化萬分凡在懐生率<lb/>
同大慶臣等無任<lb/>
　　慰宣仁聖烈皇后祔廟<lb/>
<pb n="KR4d0035_WYG_045-16a"/>
臣某言得本州進奏官報伏承宣仁聖烈皇后以二月<lb/>
十七日升祔英宗皇帝廟室者復土厚陵寧神宣廟仙<lb/>
遊益逺聖孝無窮臣某誠悲誠咽頓首頓首伏以宣仁<lb/>
聖烈皇后母儀三朝君臨九載佐萬幾于房闥治協丕<lb/>
平祔六世于宗祊禮尊配侑恭惟皇帝陛下聿懐祖徳<lb/>
永慕慈儀喪過乎哀日月倐踰于祥禫祭致其敬嵗時<lb/>
克奉于享嘗臣籍綴殿塗躬縻州組舉朝晡之臨阻預<lb/>
朝班望雲日之遥但馳魂幹臣無任<lb/>
<pb n="KR4d0035_WYG_045-16b"/>
　　賀奉安宣仁聖烈皇后神御<lb/>
臣某言得本州進奏官報今月八日景靈宫徽音殿奉<lb/>
安宣仁聖烈皇后神御者闢宇殊庭寧神英寝禮成盛<lb/>
旦化被多方臣某伏以太姒徽音企仙遊而已逺閟宫<lb/>
有侐奉慈範以如存備法駕之祲威越儀坤之往制伏<lb/>
惟宣仁聖烈皇后厚徳載物正位承天三朝尊奉于母<lb/>
儀十載輔成于聖政不出房闥憂勤見于動言以御家<lb/>
邦教令行于中外皇帝陛下躬有虞之克孝纂莘國之<lb/>
<pb n="KR4d0035_WYG_045-17a"/>
維行霜露感懐嘗烝具禮仰視榱棟既嚴七室之祠出<lb/>
游衣冠更具四時之薦斯盡享親之義兼隆尊祖之誠<lb/>
宫廟相望人神胥叶臣近司舊列昔更事于簾帷逺守<lb/>
餘生阻趨陪于班著北首京闕内切肺膺臣無任<lb/>
　　賀紹聖二年明堂禮畢<lb/>
臣某言闢九筵之太寝奉三嵗之親祠熈事訖成湛恩<lb/>
普被曠然麗澤浹彼寰區臣某中賀伏以嚴父配天所<lb/>
以教諸侯之孝眚灾肆赦故能得萬國之歡慶逢極治<lb/>
<pb n="KR4d0035_WYG_045-17b"/>
之辰交舉上神之薦爰推大賚悉舉舊章咸與維新無<lb/>
逺弗届恭惟皇帝陛下以乾粹離明之徳兼堯仁舜孝<lb/>
之資祇慄寤興敬恭明察念饗帝享親之義思盡志盡<lb/>
物之誠日至燔柴于泰壇間行大報季秋奠玉于陽館<lb/>
復舉彞儀郊廟之祝畢修雷雨之施咸暨穰穰降福集<lb/>
帝祚以無疆啿啿懐生樂聖時而載忭臣圭符守土淮<lb/>
海縻軀初不獲駿奔明庭躬修助職今乃幸親承疾置<lb/>
宣布恩書姑與吏民俯同蹈舞<lb/>
<pb n="KR4d0035_WYG_045-18a"/>
　　賀紹聖三年元㑹<lb/>
臣某言伏以講嵗首之儀重元正而謹始受春朝之籍<lb/>
罄四海以来同方三隅交泰之辰實萬物棣通之候含<lb/>
生胥慶景福維新臣某中賀伏惟皇帝陛下繼聖膺期<lb/>
持盈守位積神智天仁之美致功成治定之隆七政以<lb/>
齊四時合序肇届履端之旦躬臨正宁之朝鐘簴充庭<lb/>
衣冠就列梯航重譯傾衆星拱極之心椒栢稱觴同萬<lb/>
夀無疆之獻臣職叨真館恩假便居想八闋于鈞天幾<lb/>
<pb n="KR4d0035_WYG_045-18b"/>
形夢寐望九賓于漢殿莫聽臚傳仰祝帝齡漫馳魂幹<lb/>
臣無任<lb/>
　　賀立淑妃劉氏為皇后<lb/>
臣某言伏聞九月二十七日文徳殿發冊寶皇后成禮<lb/>
者建大長秋之官屬仰奉四星之居進内司服之褘衣<lb/>
丕承三冊之命儷尊稱于皇極崇位號于中宫慶集宸<lb/>
闈風行㝢縣中外臣庶鼓舞欣歡臣某中賀臣聞自古<lb/>
守文之君必有内徳之助二南正始之道是為王化之<lb/>
<pb n="KR4d0035_WYG_045-19a"/>
基蓋以主宗廟之祼将化天下以婦道嚮非合成湯之<lb/>
法相何以配上帝之正妃允兹椒掖之賢茂對紫庭之<lb/>
選恭惟皇帝陛下憲章文武效法乾坤愛敬曲盡于兩<lb/>
宫仁恩溥洽于四海卓有俔天之貴夙膺履武之祥翕<lb/>
受純禧協敷隂教彤管有煒既貽則于九嬪象服是宜<lb/>
将垂福於萬世臣蚤塵班著老退江湖欣聆郵置之傳<lb/>
竊賛家邦之美天枝繁衍式符周瓞之綿綿國本延長<lb/>
更祝軒丘之五五伏限在逺不獲奔走闕廷臣無任<lb/>
<pb n="KR4d0035_WYG_045-19b"/>
　　賀生皇子越王<lb/>
臣某言伏覩徳音八月八日皇子降生者大人繼明増<lb/>
煥前星之象長子主器肇開甲觀之祥夷夏宅心邇遐<lb/>
均慶臣某中賀伏惟皇帝陛下恩被動植孝通神明貊<lb/>
其徳音若重華之協帝措之事業同下武之繼文是宜<lb/>
蒙天地之休于以篤家邦之慶迺仲秋之令日寔上嗣<lb/>
之膺期嘉瑞藹乎宫闈湛恩浹乎寰宇龍犀日角已彰<lb/>
岐嶷之姿海潤星輝永副元良之望臣早塵班著老退<lb/>
<pb n="KR4d0035_WYG_045-20a"/>
丘園請聖人之多男允諧華祝上天子之萬夀徒效嵩<lb/>
呼雖阻奔馳罙深蹈詠臣無任<lb/>
　　元符三年慰哲宗皇帝上仙<lb/>
臣某言此者上天降禍大行皇帝奄棄萬國伏聴遺詔<lb/>
摧裂五情臣某誠殞誠擗頓首頓首恭以大行皇帝睿<lb/>
智聰明繼志神考徳威烜赫瑞應屢臻四夷八蠻罔不<lb/>
率俾仙游厭世宫車上賓率土哀號孺慕悲切伏惟皇<lb/>
帝陛下天倫至愛聖情難居追愴感懐何可開抑臣限<lb/>
<pb n="KR4d0035_WYG_045-20b"/>
以老病退居閭里不獲奔走道途赴哀班次臣無任<lb/>
　　慰欽聖皇后上仙<lb/>
臣某言伏覩今月十四日大行皇太后遺誥凡在臣庶<lb/>
罔不悲號臣某誠哀誠咽頓首頓首恭惟皇太后母儀<lb/>
三朝化被四海復辟嗣聖歸神昊穹皇帝陛下追慕慈<lb/>
幃悲纒宸極孝思罙切聖情難居伏望以宗社為懐副<lb/>
㝢縣所望少抑哀抱以納福休臣嘗與近班屬在羸老<lb/>
不獲奔走道路赴哀班次臣無任<lb/>
<pb n="KR4d0035_WYG_045-21a"/>
　　熈寧賀㫁絶大理<lb/>
臣某言竊以囹圄空虛周美成康之盛禁網疏闊漢稱<lb/>
文景之隆蓋教化行而俗醇則刑罰措而民服視今之<lb/>
治與昔為侔恭惟皇帝陛下出震垂裳乗乾御極不事<lb/>
征伐攻取以懐殊俗不重賦斂繇役以惠中區草木魚<lb/>
鼈之微霑濡盛徳鰥寡孤獨之賤蒙被深仁上日甫臨<lb/>
方春啓序治象未出而億兆皆歡寛詔未下而煩苛已<lb/>
除廷尉無奏讞之留聖政有勝殘之善臣仕逢熈代職<lb/>
<pb n="KR4d0035_WYG_045-21b"/>
忝從臣未能發言為詩揄揚于樂府誠欲直書其事炳<lb/>
煥于史編上件㫁絶公案欲乞宣付史館臣無任<lb/>
　　謝欽恤刑<lb/>
臣某言進奏院遞到勅書一道賜臣欽恤刑獄臣即時<lb/>
依稟施行及飜録下管内諸縣去訖者曦炎可畏聖慮<lb/>
遐周沛然發于徳音欽哉恤于刑辟下逮容繫咸識天<lb/>
慈臣某中謝伏以國家恭授四時慎用三典每當盛夏<lb/>
之際俯念幽囚之拘内則齋室親臨閱攸司之讞議外<lb/>
<pb n="KR4d0035_WYG_045-22a"/>
則使軺案問戒羣吏之煩苛詔書下而寛和禁網號為<lb/>
疏闊蓋累聖恤人之厚為盛辰致治之原恭惟體天法<lb/>
道欽文聰武聖神孝徳皇帝陛下仁育含生施侔洪造<lb/>
憫庶民之多辟致五聽之猶繁顧兹叢棘之間或有然<lb/>
灰之歎于是爰周時訓敷述邦彞頒一札之璽書勅四<lb/>
方之守長俾親庶獄毋忽一侀加墁飾于圜牆乃溉濯<lb/>
于闗木疾病者賜之醫藥惸獨者給以饘糜情可哀矜<lb/>
皆從于末減治當證逮亦戒于淹期恩生囹圄之中歡<lb/>
<pb n="KR4d0035_WYG_045-22b"/>
浹幅員之内兹甚盛徳流于無窮臣任忝守封職當持<lb/>
法親承聖訓敢怠于布宣周察民情務歸于寛簡冀盡<lb/>
平反之效少紓中昃之懐臣限守州符不獲奔詣闕廷<lb/>
臣無任<lb/>
　　又<lb/>
臣某言盛徳在火式臨藴暑之辰至仁如天爰念拘縲<lb/>
之黨特頒深詔訓飭多方本睿慮之好生致函靈之浹<lb/>
慶臣某中謝伏以國家千齡接統累聖題期哀庶獄之<lb/>
<pb n="KR4d0035_WYG_045-23a"/>
尚煩恐一夫之失所罪之疑而輒讞情既得而猶矜乃<lb/>
屬流金之炎載寛叢棘之禁率由欽慎以底治平恭惟<lb/>
皇帝陛下駿遹先猷稽㕘洪造廣虞舜恤刑之志推成<lb/>
湯扇暍之心顧兹圜土之間或興畫地之歎講明常憲<lb/>
敷布徳音勅守長以奉承使容繫之清肅濯其桎拲塗<lb/>
厥垣牆視皿器之必時蠲藥劑之無闕重輕之繫必致<lb/>
於安全小大之情不罹于寃滯臣竊分符竹寅奉教條<lb/>
知禁罔之闊疎惟思止辟味訓辭之深厚敢曠承流庶<lb/>
<pb n="KR4d0035_WYG_045-23b"/>
無暴戾之尤仰副憂勤之念臣伏限印章所繫不獲逺<lb/>
詣闕廷臣無任<lb/>
　　又<lb/>
臣某言璇璣齊政時臨建已之初皇極敷言上念惟刑<lb/>
之恤祗誦寛和之㫖内深惻隠之懐臣某中謝伏惟皇<lb/>
帝陛下乾健乗時離明燭理布炎帝執衡之令軫武王<lb/>
䕃暍之仁内則省録于齋居不忘庶慎外則丁寧于守<lb/>
吏爰下細書順長育于正陽俾肅清于嚴棘情已得者<lb/>
<pb n="KR4d0035_WYG_045-24a"/>
仍從讞法罹不逮者悉免稽留至扵渴飢疾瘐之人咸<lb/>
有廩給醫治之惠號令出而民說協氣旁流句圜静而<lb/>
星虚繁刑幾措臣忝分州寄恭被訓辭出繫挺囚姑稟<lb/>
夏時之政承流宣化更勤漢守之忠惟竭疲駑仰酬生<lb/>
覆臣無任<lb/>
　　又<lb/>
臣某言盛徳在火天開長育之辰折民惟刑聖有哀矜<lb/>
之訓被詔辭之深厚諭上㫖之丁寧恩逮狴牢惠均遐<lb/>
<pb n="KR4d0035_WYG_045-24b"/>
邇臣某中謝伏惟皇帝陛下躬禹律度畫堯衣冠徳教<lb/>
洽而刑罰清誠意修而上下察適紀朱明之候誕敷在<lb/>
宥之仁念五聽之所求雖存彞憲慮一夫之不獲常軫<lb/>
淵衷時勅守臣奉宣明令簡核多從于原省瘐飢悉務<lb/>
於安全廩餉以時寒涼適節歡欣動於幽縶恥格變于<lb/>
編齊漢網甚疎固有舟魚之漏召棠所茇将消牙鼠之<lb/>
争臣叨析左符親承細札對時育物仰遵共理之言出<lb/>
繫挺囚上廣好生之徳敢忘盡瘁少答鴻私臣無任<lb/>
<pb n="KR4d0035_WYG_045-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0035_WYG_045-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇魏公文集巻四十五<lb/>
</p>
<p>
</p>
  </div>
</body>
</text>
</TEI>
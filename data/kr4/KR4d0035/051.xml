<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇魏公文集巻五十一</head> <lb/>
    <p>
<pb n="KR4d0035_WYG_051-1a"/>
欽定四庫全書<lb/>
　蘇魏公文集巻五十一<lb/>
　　　　　　　　　　　　　宋　蘇頌　撰<lb/>
　碑銘<lb/>
　　翰林侍講學士正奉大夫尚書兵部侍郎兼秘書<lb/>
　　　監上柱國江陵郡開國侯食邑一千三百户食<lb/>
　　　實封二百户贈太子太師諡文莊楊公神道碑<lb/>
　　　銘<hi>并序</hi>
<pb n="KR4d0035_WYG_051-1b"/>
淳化五年冬十月真宗皇帝以壽王出閣尹開封朝廷<lb/>
慎選府僚輔導明兩於是驛召鎮安軍節度行軍司馬<lb/>
楊公為左諫議大夫充開封府判官至道元年秋八月<lb/>
春宫建兼太子左庶子三年三月儲皇踐極由給事中<lb/>
拜工部侍郎充樞宻直學士兼秘書監再遷禮部踰年<lb/>
以衰耄求解近職進兵部侍郎未幾特置侍讀學士秩<lb/>
如内禁公以本官充翰林侍讀學士兼官如故夏侯嶠<lb/>
邢昺吕文仲實並命也上日賜會秘閣寵以七言御詩<lb/>
<pb n="KR4d0035_WYG_051-2a"/>
儒學之官一時為盛以公春宫舊僚眷待尤異每清閒<lb/>
訪對從容言天下之事多至移刻造辟之論世莫得而<lb/>
聞也方將圖舊熈功記善惇史屬遘足盭移告家居璽<lb/>
書銀璫診問旁午仍以御封上藥賜之咸平初郊不及<lb/>
陪扈特詔賚物如侍祠仍進封江陵郡侯未幾鑾輅北<lb/>
巡公舁疾辭於苑中上諭以勉進醫藥不久當相見及<lb/>
駐蹕大名又以手詔問平安好否三年正月二十三日<lb/>
車駕還都遽遣中使慰諭後二日以疾不起聞上為軫<lb/>
<pb n="KR4d0035_WYG_051-2b"/>
惻久之特輟視朝一日贈兵部尚書降内司賔至其第<lb/>
賻錢五十萬帛五百疋又賜祥符縣之北常村塋地縁<lb/>
葬所須皆出王家錢内侍任文慶實監護其事詔以其<lb/>
壻太常丞譙國宋公臯直集賢院外孫常山公綬為太<lb/>
常寺太祝姪孫偃集並同學究出身蓋聖主所以尊賢<lb/>
憫舊推徃撫存終始之恩至矣公諱徽之字仲猷胄出<lb/>
華隂著姓漢太尉震七世孫信安侯嚮之子奢仕晉鬱<lb/>
林太守永嘉南渡徙籍上饒奢之十五世孫光翼唐上<lb/>
<pb n="KR4d0035_WYG_051-3a"/>
元中為信州刺史以劉展亂江左遣其子建安令宣挈<lb/>
族人歸於閩因家浦城遂占數建安焉子孫累世以財<lb/>
力擅州里公之曽祖式辟王潮參謀軍事未幾辭歸終<lb/>
老於家祖郜當唐季盗起率合義徒千餘人保守土境<lb/>
補閩義軍指揮使累官至本州防禦使考澄生戎馬間<lb/>
獨業文史嘗以䇿畫干忠懿王王一見竒之表置幕府<lb/>
俄假緋衣銀魚為本縣令卒官以子貴贈尚書禮部侍<lb/>
郎公禮部次子也少刻學自立不妄交游邑人江文蔚<lb/>
<pb n="KR4d0035_WYG_051-3b"/>
善詞賦江為能歌詩並延置客館切靡友善遂與齊名<lb/>
聞潯陽之廬山學舍甚盛因徃肄業屬李氏失政不欲<lb/>
仕其國乃濳服間道逹於汴洛贄文公卿間特為竇儀<lb/>
王朴所知王公答書以竒士目之周顯徳二年第進士<lb/>
同奏名者十六人世宗命近臣覆實惟公洎李覃何儼<lb/>
趙隣幾中選解褐秘書省校書郎集賢校理歴著作佐<lb/>
郎右拾遺竇儼薦同修禮樂書時相范質尤器待之國<lb/>
初加朝散大夫出監唐州方城縣商稅值故人奉使亷<lb/>
<pb n="KR4d0035_WYG_051-4a"/>
訪謡俗公見之因言主上應天順人海宇寜一宜崇尚<lb/>
儒術以厚民俗使者還具白其語頗拂上指左降鳯翔<lb/>
府天興令府帥王彦超籍其名待以賔禮蜀平徙嘉州<lb/>
峨眉令開寶初復佐著作劉溫叟任御史中丞十二年<lb/>
屢求解職不許及卒太祖問宰相朝行中誰可繼溫叟<lb/>
者薛居正對曰楊某即溫叟所放進士節行清白亦相<lb/>
類也時雖不果用然朝論自此以舊徳處之出知全州<lb/>
太平興國中再轉右補闕代還陛見日太宗顧左右曰<lb/>
<pb n="KR4d0035_WYG_051-4b"/>
朕在藩邸即聞其能詩因盡索公之所著奏御凡数百<lb/>
篇仍别獻謝章其落句云十年流落今何幸叨遇皇王<lb/>
問姓名他日又獻雍熈詞十篇上皆稱善用其韻以和<lb/>
答焉自是聖藻宸章多得别本之賜嘗屬疾敕上醫視<lb/>
之賚錢三十萬皆非常比也歴侍御史庫部員外郎更<lb/>
判刑部南曹同知差遣院賜紫衣金魚太宗留意儒雅<lb/>
日閱羣書詔翰林學士李昉等采前代文章類為千卷<lb/>
號文苑英華謂公邃於風什專俾編詩為一百八十巻<lb/>
<pb n="KR4d0035_WYG_051-5a"/>
端拱初由兵部郎中拜左諫議出知許州入判史館加<lb/>
修撰兼判昭文館集賢院因次對上言方今取士多以<lb/>
文詞罕用經術望詔太學増博士員選通經耑門之學<lb/>
擢以本官分教胄子用廣風化太宗深嘉納之謂輔臣<lb/>
曰楊某儒雅之士操履無玷寘之館殿得其宜矣元夕<lb/>
預召乾元樓觀燈上喜其老而不衰蓋有意於器使也<lb/>
公性方介疾非道以干進者毎言溫㓂用擊摶取貴仕<lb/>
使後輩務習趨競禮俗漸薄矣察斯言可以知其趨舍<lb/>
<pb n="KR4d0035_WYG_051-5b"/>
之所存也時樞宻副使劉昌言翰林學士張洎錢若水<lb/>
皆不次進擢而右計使董儼方圖柄任嘗謂公曰上待<lb/>
二翰林甚厚旦夕且大用矣後公語直史館錢熈旣而<lb/>
逹於劉張二人指摘以為公構飛語中傷近臣上聞<lb/>
而惡之不復問狀即日貶山南東道節度行軍司馬未<lb/>
行易鎮安遂陞王府方公之斥也年過七十矣自以為<lb/>
没世不復用矣而人亦謂之老且廢也然而斥未数日<lb/>
而易近鎮又数月而登藩朝之選非上所寵遇而厚信<lb/>
<pb n="KR4d0035_WYG_051-6a"/>
者莫得而與焉而公出左官首當斯命非夫文行業履<lb/>
之素茂豈能取信於人主非上之誠明待下不疑亦不<lb/>
能排衆毁而獨任卒所以䕶翼儲闈成令聞者由夫知<lb/>
臣之明而信道之篤也公初拜府僚自坡省至貳卿凡<lb/>
五命皆與故相畢文簡公同制而公位其上景徳初真<lb/>
宗登用舊人畢公自兵部預政事踰月遂冠鈞宰而公<lb/>
以耆年先薨故不及大任然以儒者起逺方值世故涉<lb/>
險難而逹中朝遄遘龍興薦遇好文之主晚年遭會風<lb/>
<pb n="KR4d0035_WYG_051-6b"/>
雲得以行其所學雖不至公卿亦不為不遇也公純厚<lb/>
清素外無矯飾仕数進黜不為夷險易其守而博聞强<lb/>
識出於天質善為清言好論典故自唐以來士族人物<lb/>
風流雅俗悉能詳記聽其言亹亹不絶酷信瞿曇修因<lb/>
之說居常以五鼔夙興盥潄誦黄巻如是者三十年猶<lb/>
一日也加之保守名節兢慎不懈故自結髪至於啟手<lb/>
足未嘗有過事當時論者以謂孔子所云善人吾不得<lb/>
而見之又曰吾未見好學者公之謂歟平生以風鍳自<lb/>
<pb n="KR4d0035_WYG_051-7a"/>
髙而寡合於世前輩惟故相李昉貳卿王祐深相推挹<lb/>
僕射石熈載參預李穆賈黄中與為文義之友識翰林<lb/>
王禹偁於布衣時薦戚綸任館閣是二人者卒為名臣<lb/>
雍熈中從孫南陽公億初以神童召對君相以為異人<lb/>
間出公猶勉以進修不可巳其後髙名峻節一代宗師<lb/>
每叙事質疑其言必稱從祖江陵公云爾其取重有識<lb/>
如此常戒學者當務三多著述看讀持論尤難屬文須<lb/>
詞理相副不爾同乎案檢無足觀也所為文章髙雅純<lb/>
<pb n="KR4d0035_WYG_051-7b"/>
重素好吟詠老而不廢對賔客論詩則終日忘倦言六<lb/>
義者莫不宗之有集二十巻没後上令夏侯嶠取以留<lb/>
中公刻意精思以臻乎大成勞形嗇神以嚮乎具福咸<lb/>
平中王翰林謫黄州未行旬浹之間公三至其家慰勉<lb/>
開釋情禮備至時人旣服其風義之敦厚又歎其精力<lb/>
之强固非夫鍾秀之異而純守之固能至是乎初母夫<lb/>
人章之在娠也夢朝南極見老人拜以為母他日又夢<lb/>
大星隕於室噏而吞之旣寤嚥中尚熱無幾何而公生<lb/>
<pb n="KR4d0035_WYG_051-8a"/>
及薨之前一夕冠帶仰瞻於庭下歸而趣家人治後事<lb/>
曰吾之星位退矣翼日遂捐館豈儒宗耆英生皆稟精<lb/>
文象殁則反舍於辰房乎公享年八十室中牟王氏尚<lb/>
書金部郎中澣之女繼晉江王氏國子博士仁郁之女<lb/>
號太原郡君後公十三年卒自卒及葬真宗再遣中貴<lb/>
人以緡帛恤其家公無子一女前夫人所生三嵗而失<lb/>
所恃繼夫人躬自鞠毓逮於筓字歴選良匹遂歸譙公<lb/>
累封鄭國太夫人賢明通書治家有法子即常山宣獻<lb/>
<pb n="KR4d0035_WYG_051-8b"/>
公也公薨時方十齡而超異夙成克荷後事圖書素業<lb/>
一以付之惟宣獻公以文章道徳顯赫兩朝佐佑仁皇<lb/>
再登宰政號令風采為時宗工雖徳業所基本乎世閥<lb/>
而緒風克紹抑自外門景祐二年冬十二月宣獻公奏<lb/>
䟽上前曰臣之外祖早事先帝在天府為上介在春坊<lb/>
為首僚際會龍飛待遇無比徂謝之日恩備始終官應定<lb/>
謚而故吏失於陳請二夫人配食復闕從子加贈之文<lb/>
竊惟聖朝敦奬世臣宜䝉襃賁非敢以臣備位輒覬恩<lb/>
<pb n="KR4d0035_WYG_051-9a"/>
榮是月制以太子太師禭章文莊公誄䇿告其第又以<lb/>
京兆太原二郡夫人追命告配室於時鄭國方康寜在<lb/>
養躬拜綸函承顔顯親事光兩族士大夫以為慶善之<lb/>
所及也洎宣獻下世嗣子今龍圖閣直學士某終養祖<lb/>
堂上承適重外曽冢廟繼修常事自禮部以上𦵏浦城<lb/>
者則其邑有舊構佛祠勅號等覺禪院以為殖福之<lb/>
地又有施田以飯其淨衆今族孫進士倜主其世祀云<lb/>
楊氏徙建安且六世至公始顯繼以南陽文公其族仕<lb/>
<pb n="KR4d0035_WYG_051-9b"/>
者益衆故尚書駕部郎中致仕贈太常少卿士彦皆公<lb/>
之兄弟諸孫也龍圖君每惟宣獻之志以謂公之賜塋<lb/>
宻邇都門安宅兹久而神道弗表非所以稱累朝寵飾<lb/>
之意顧謂某嘗學舊史前言徃行父祖之所逮聞也見<lb/>
咨譔述義不得謝又繼之以銘銘曰<lb/>
惟宋三世章聖初帝奥有真賢以相儲貳儲相謂誰楊<lb/>
公畢公朝之舊徳時謂儒宗帝旣繼聖乃作畢命公老<lb/>
而亡不迨共政公之道義天子傅師公之操履朝廷表<lb/>
<pb n="KR4d0035_WYG_051-10a"/>
儀仕躐等夷政譏擊摶聞公髙風俗以敦薄學者紛紜<lb/>
論義交錯得公語言士有規矱公之云亡帝思舊勲宗<lb/>
無主祀女裕後昆敦恤其家幹以王人孰傳其業付於<lb/>
外孫憲憲外孫民宗國器京兆家書太史篇記浹洽旁<lb/>
羅遂用名世佐佑仁宗輔成至治養堂念親欲報之徳<lb/>
頓首上前上為愴惻儲師小君禭章誄䇿襃厥世臣賁<lb/>
於宗祏惟祖惟孫有徳有言孝承慈顔恩榮外門永錫<lb/>
祚嗣流其慶源歿而不朽清風尚存古之盛德必有識<lb/>
<pb n="KR4d0035_WYG_051-10b"/>
表窆繂於埏麗牲在廟公塋浚郊木拱周道揭此銘章<lb/>
來裔是告<lb/>
　　龍圖閣直學士修國史宋公神道碑<lb/>
叙曰在昔官以世稱而其事著見於後者獨史氏之載<lb/>
籍存焉司馬遷論著先人所次舊聞班固奉詔續父所<lb/>
撰前記皆因其緒業卒成大典後之言官守者稱之談<lb/>
世家者善焉國朝史官無常員惟時撰錄所寄尤艱其<lb/>
選而宋氏二公載世典領其職起建隆訖天禧述祖宗<lb/>
<pb n="KR4d0035_WYG_051-11a"/>
創制致治之美洎真宗一朝實録時則尚書令燕國宣<lb/>
獻公預焉自乾興至治平叙二帝成功盛德之事洎仁<lb/>
宗一朝實錄時則貳卿龍圖常山公繼焉五朝正史二<lb/>
聖編年出於一門父子手筆可謂家世之盛矣傳曰信<lb/>
哉其能成名也其常山公之謂乎公諱敏求字次道宣<lb/>
獻公諱綬之長子也世為趙州平棘人曽祖龜符本州<lb/>
别駕祖臯尚書度支員外郎直集賢院並以宣獻公任<lb/>
政府追贈太師中書令而集賢公又兼尚書令胙譙國<lb/>
<pb n="KR4d0035_WYG_051-11b"/>
公三世業履勲猷見端明殿學士邯鄲李公碑誌詳焉<lb/>
公生十年而承家學摛辭㨿古早有過人者自經傳所<lb/>
載師儒所傳靡不旁通而浹洽而於唐世及本朝尤為<lb/>
練逹禮樂之因革官閥之遷次朝士大夫之族系九流<lb/>
百家之畧錄悉能推本其源流而言其歸趣雅為丞相<lb/>
宋元憲公所知從辟洛陽每訪以故實太師歐陽文忠<lb/>
公領禮儀修唐史以公嘗僚手書咨事自謂淺陋繄鴻<lb/>
博之助至於廟堂典故學者疑義莫不從而質之而後<lb/>
<pb n="KR4d0035_WYG_051-12a"/>
決初仁宗留意藝文參用名實寘公文館英宗綜核羣<lb/>
臣閱臺省之久不遷者擢公修記史掌名命今上憲章<lb/>
百王禮文有所損益其論譔之選公未嘗不在其中晚<lb/>
嵗付以史事未逾月紀草成與其長屬奏御上特開資<lb/>
政殿服鞾袍讀之終篇改容而諭之曰兩朝豐功盛德<lb/>
頼卿等考求而發明之它日移疾告上方臨集英䇿進<lb/>
士顧公不在列問左右宋某安否即遣中使撫問間数<lb/>
日又命挾醫診視仍召其子官於外者歸省及以訃聞<lb/>
<pb n="KR4d0035_WYG_051-12b"/>
上憫然傷惻制贈尚書禮部侍郎勅府縣應接其葬事<lb/>
皆特恩非常比也公以文雅被眷累朝才陞器使終始<lb/>
隆渥諸儒鮮偕最凡歴官起天聖三年乾元節以父任<lb/>
秘書省正字寶元二年召試學士院賜進士第慶厯三<lb/>
年以光祿寺丞充館閣校勘坐赴同舍蘇舜欽奏邸飲<lb/>
會出簽書集慶軍節度判官以祖母鄭國太夫人髙年<lb/>
請解職留侍京師未幾王文安公刋修唐書表公習唐<lb/>
舊事為編修官復校勘鄭國棄養服嫡孫重去位仍許<lb/>
<pb n="KR4d0035_WYG_051-13a"/>
修書於家稍遷集賢校理歴通判西京知太平州入為<lb/>
郡牧判官開封府推官三司度支判官墜馬傷足出知<lb/>
亳州召還充仁宗實錄院檢討官步蹇不任朝謁特㫖<lb/>
蠲之由京寺七轉至尚書工部郎中兩以慶恩覃霈一<lb/>
以唐書襃賞四以考課進秩治平元年同修起居注明<lb/>
年知制誥同修撰實錄今上登極陟兵部於時英宗大<lb/>
行梓宫在殯上封者請聽宗室嫁娶太常議不可旣踰<lb/>
年又有言者公曰義服變而練可以嫁娶矣坐前後不<lb/>
<pb n="KR4d0035_WYG_051-13b"/>
類奪一官以知制誥知絳州未幾復官召還修撰如故<lb/>
實錄成拜右諫議大夫熈寜三年四月今樞宻副使吕<lb/>
公以言事罷御史中丞知潁州公以草制執政指所言<lb/>
易其詞以進未旬日今御史中丞李公自秀州判官擢<lb/>
監察御史裏行公言舊制博士以上再歴通判須奏舉<lb/>
方得入臺去年驟用京官議者以為非今又以幕職超<lb/>
拜恐弗循官制之舊即上還其制目因自陳目疾蘄解<lb/>
書命章再上以本官奉朝請歳中兼史館修撰明年加<lb/>
<pb n="KR4d0035_WYG_051-14a"/>
集賢院學士八年特拜龍圖閣直學士十年修國史其<lb/>
别使自校勘至右史兩知太常禮院判登聞鼔院官告<lb/>
院尚書禮部開封府發解官錫慶院考試官契丹國信<lb/>
使洎陞從官歴糾察在京刑獄判祕閣祕書省尚書都<lb/>
省刑部工部吏部流内銓禮部貢院知通進銀臺司兼<lb/>
門下封駮管勾三班院編修宗正寺修玉牒官提舉醴<lb/>
泉觀再判太常寺兼禮儀院事洎知審官東院提舉官<lb/>
告院定奪郊赦命官使臣罪犯編排錄用勲臣子孫一<lb/>
<pb n="KR4d0035_WYG_051-14b"/>
為制䇿考試官四為殿後考覆官其專領則永厚山陵<lb/>
熈寜七年南郊皆為禮儀使館伴契丹使河北祭塞河<lb/>
口編修閣門儀制蕃國朝貢條例詳定元正朝賀儀注<lb/>
而省寺所涖多宣獻舊服公嗣修其政有光前烈又掌<lb/>
均公建公牋記攝鴻臚卿護燕國公主兖王衛王葬事<lb/>
以疾不果行其論議則為禮官時少師石中立薨四十<lb/>
日而子從簡又卒無他子承重嫡孫祖仁不知所以服<lb/>
公曰按司馬操駮徐邈攝祭議是服宜三年鄭康成注<lb/>
<pb n="KR4d0035_WYG_051-15a"/>
儀禮期出而虞䘮以三年是服可再制祖仁當解官因<lb/>
其葬制斬衰時三禮官執㩀不一判寺宋景文公獨是<lb/>
公議隴西郡王李用和薨輟朝日通在太廟孟享不坐<lb/>
内公援石保吉故事請補其日徐國公主以駙馬都尉<lb/>
王師約兄為姪奏官公執非是詔即正其名太常前上<lb/>
祧廟迭遷禧祖事巳施行旣而再三參定公言巳有前<lb/>
議不敢預聞遂免連書熈寜初轉對上三事其一曰外<lb/>
官數易吏民疲於送迎願久其職則考績有實而恪位<lb/>
<pb n="KR4d0035_WYG_051-15b"/>
匪懈矣其二曰河陜舉人以文詞登科者鮮望因科詔<lb/>
令三路與諸郡列薦其行能特恩賜第則朴茂之士遝<lb/>
進矣其三曰頃年遣使寛恤民力减放役人而事務仍<lb/>
舊宜酌其閒劇省事増人庶幾民蒙實惠其為修撰言<lb/>
館閣四部書猥多舛駁請以漢藝文志目購尋衆本委<lb/>
直官重複校正然後取歴代至唐錄所載第為数等擇<lb/>
其善者校留之餘置不用則秘書得以完善也其論貢<lb/>
舉請州郡置學官專職教導三歳科舉取士三分以二<lb/>
<pb n="KR4d0035_WYG_051-16a"/>
分待糊名校試如舊式一分依元年赦勅州郡論薦監<lb/>
司審覈而後奏名太學則主判保薦並赴御試中格者<lb/>
附牓如此取之數路則羣材不遺矣秘書省論郊廟祝<lb/>
詞語義有非當請命學士改定使河口還奏河北旱灾<lb/>
望蠲其夏租罷絳守言本郡嵗伐山梢八十餘萬其役<lb/>
特重請均三分一於晉澤二州以紓絳人其後官不數<lb/>
易太學三舍取士州郡置學官三路取百人繄公開陳<lb/>
其端也熈寜四年議入閣兩制太常以謂此唐日坐朝<lb/>
<pb n="KR4d0035_WYG_051-16b"/>
之儀不足為盛禮宜削去之公請如唐坐宣政故事約<lb/>
閣門舊圖量設儀衛以朝朔望詔可其奏今月朔朝文<lb/>
徳由此始也舊制臺閣官被命别使即中謝後或廢格<lb/>
公使永厚陵洎修國史皆奏復之觀所舉可以知其造<lb/>
次必於義而不失職守也其譔著則有書闈集十二巻<lb/>
後集六巻西垣制集十巻東觀絶筆集二十卷屬詞謹<lb/>
嚴似權僕射論事簡切似李司空訓辭兼常楊之溫雅<lb/>
篇什得元劉之清麗蓋有湛深之思初宣獻公輯唐大<lb/>
<pb n="KR4d0035_WYG_051-17a"/>
詔令未次甲乙公用十三類離為一百三十巻唐自大<lb/>
中世史記放絶載禩不傳公綴集所聞續武宣懿僖昭<lb/>
哀六朝實錄總一百四十八巻國朝都汴沿舊方鎮府<lb/>
寺邸第閭里坊巷増易數矣人罕識其故處者公依韋<lb/>
述類例譔東京記三巻雍洛故京漢唐遺事洊罹殘燬<lb/>
其迹熄矣公掇方志洎碑記所載撰長安河南志各二<lb/>
十巻奉詔編緝則有閣門儀制十三巻集例三十巻例<lb/>
要五巻蕃夷朝貢錄十巻記當官所聞見與其應用則<lb/>
<pb n="KR4d0035_WYG_051-17b"/>
有三川下官錄入蕃錄春明退朝錄各二巻韻類宗室<lb/>
名五巻安南錄三巻元會故事一巻摭唐人物世系遺<lb/>
事則有諱行後錄五巻纂唐文章之散逸巻部不倫者<lb/>
有李翰林集三十巻李北海集十五巻顔魯公集十五<lb/>
巻劉賔客外集十巻孟東野集十巻李衛公别集五巻<lb/>
百家詩選二十巻復采晉唐人詩歌見於石者作寶刻<lb/>
叢章三十巻嘗謂司馬遷史記注解䟽牾學者罕通其<lb/>
義訓悉取音義索隱正義王元感陳伯宣别注將倣顔<lb/>
<pb n="KR4d0035_WYG_051-18a"/>
師古西漢為集注及被詔修百官表續本朝會要删定<lb/>
九域志皆未克就嗚呼可謂博矣公雅以善書稱結字<lb/>
清勁得其家法前奉詔題濮安懿王王夫人神主書御<lb/>
製韓忠獻公碑及當時公卿士人匄請題寫被金石刻<lb/>
者多矣嘗對延和上問宣獻遺蹟翌日奏七軸以獻自<lb/>
公之亡未有繼其書名者公姿宇渾厚樂易自得與之<lb/>
交久而益親平居言笑侃侃不為邉幅表襮一遇事則<lb/>
毅然據正若不可犯者人亦莫窺其尺寸闊狹三為郡<lb/>
<pb n="KR4d0035_WYG_051-18b"/>
守皆以修書召去不得滿嵗其去也民益思之喜甄奬<lb/>
人物前後薦士數百訖不為累鄭國太夫人故太子太<lb/>
師江陵楊文莊公徽之之女文莊無子宣獻逮公繼主<lb/>
其祭事嵗時不絶嘗欲勒碑神道病革猶戒其子亟成<lb/>
之家書數萬巻多文莊宣獻手澤與四朝賜札藏秘惟<lb/>
謹或繕寫别本以備出入退朝則與子姪繙讐訂正故<lb/>
其收藏最號精宻平生無他嗜好惟沈酣簡牘以為娱<lb/>
樂雖甚寒暑未嘗釋巻早與仲弟都官君敏修文章學<lb/>
<pb n="KR4d0035_WYG_051-19a"/>
問互相開發子姪輩悉能奉循世範熈寜三年昆弟三<lb/>
人同年登科士大夫著為衣冠盛事公久在禁垣時歎<lb/>
榮滯而恬然裕處未嘗以世務嬰慮病中手疏治命止<lb/>
戒子孫勤約清白以紹世風幼子未官而推遺澤以及<lb/>
從孫兹又可以見其所存云耳母夫人常山郡太夫人<lb/>
畢氏故相文簡公之孫公又娶其姪光禄少卿從善之<lb/>
女號京兆郡君室則姑子家則婦姑慈和靜專濟美圖<lb/>
訓前四年逝公以世教浸薄禮服簡廢特制杖期以稱<lb/>
<pb n="KR4d0035_WYG_051-19b"/>
哀情言禮法者善之子男九人慶曽殿中丞匪躬著作<lb/>
佐郎二早夭尚賢將作監主簿正功大理評事表微揆<lb/>
方將作監主簿處仁始名女子二人適贊善大夫王佑<lb/>
秘書丞吕希純並先亡孫八人焞將作監主簿燔煜爚<lb/>
㷟煇灼皆未官孫女七人長適太常寺太祝曽說次適<lb/>
白馬縣丞范祖徳五幼未有行公年六十一以元豐二<lb/>
年四月甲辰終于春明坊之適寢以其年七月癸酉𦵏<lb/>
管城縣馬亭郷東城原宣獻公之右次旣𦵏矣諸孤泣<lb/>
<pb n="KR4d0035_WYG_051-20a"/>
血奉遺事抵僕曰先人平生相知之在朝者無若翰林<lb/>
范公洎公之久且深其𦵏也范公銘其壙矣今埏隧所<lb/>
表宜得公文以載於石二者蓋先志也僕惟三紀交遊<lb/>
趣舍不異仕宦出處亦畧相等懿文美行尤詳其始末<lb/>
銜悲紀實故質而不文銘曰<lb/>
皇世隆儒以文致治士陶其化超然特起荆山瑾瑜喬<lb/>
林把梓或生遠鄕或出門勢遭時並出蔚為邦器廟堂<lb/>
彬彬臺閣濟濟如古哲王思皇多士代有名家克濟其<lb/>
<pb n="KR4d0035_WYG_051-20b"/>
美彼美常山族茂枝繁風流儒雅奕葉蟬聨鴻都秘館<lb/>
由祖逮孫言論史經父子演繙惟宣獻公輔翊仁宗議<lb/>
論閎遠詞藻深雄一時標凖萬事中庸經邦貳政徳爵<lb/>
偕隆公踐世職徊翔閨掖朝廷典章禮樂沿革祖述源<lb/>
流貫穿今昔聞其話言士有矜式宣獻之文公實嗣之<lb/>
宣獻之博公又繼之寵禄方至謀謨未施徒留故事載<lb/>
在攸司公登史觀天子所選考紀初聞賜對清晏袍服<lb/>
改容覧書稱善聖言襃賁委成大典公疾不朝集英遣<lb/>
<pb n="KR4d0035_WYG_051-21a"/>
使挾醫診治召還其子公之云亡上嗟良史贈官詔𦵏<lb/>
不以常比馬亭之東父祖有墓豐碑重屋隱然崇阜公<lb/>
穴其旁不百舉步雙螭相望揭於衢路公之遺風士所<lb/>
嚮慕公之令子克承厥緒君子之澤何有世數施乎無<lb/>
窮兹丘以固<lb/>
　<lb/>
　<lb/>
　<lb/>
<pb n="KR4d0035_WYG_051-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇魏公文集巻五十一<lb/>
</p>
<p>
</p>
  </div>
</body>
</text>
</TEI>
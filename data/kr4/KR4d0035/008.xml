<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇魏公文集巻八</head> <lb/>
    <p>
<pb n="KR4d0035_WYG_008-1a"/>
欽定四庫全書<lb/>
　蘇魏公文集巻八<lb/>
　　　　　　　　　　　　　宋　蘇頌　撰<lb/>
　律詩<lb/>
　　送祖印忠師南歸<lb/>
擾擾京華客營營不自閒胡為丘壑者亦到市朝間孤<lb/>
月無留影歸雲靡定山東南清勝處羨子一舟還<lb/>
　　和朱純臣兵部上已錫宴<lb/>
<pb n="KR4d0035_WYG_008-1b"/>
故事脩春禊㤙筵啓鳳林風光來莽蒼和氣動幽沈六<lb/>
豆分肴貴千鍾酌醴深執蘭遊洧水忘味聽韶音鳬藻<lb/>
羣官意雲天上帝心叨陪宴湑召非服愧華簪<lb/>
　　又和内院海棠<lb/>
華萼相輝采翠重幾畨濃豔九春中根盤省闥偏含潤<lb/>
影拂隣墻暗逐風繁若百枝然寶炷深于三入染纁紅<lb/>
諸君賞咏時連属珍重多才好事同<lb/>
　　次韻程公闢暮春<lb/>
<pb n="KR4d0035_WYG_008-2a"/>
日日尋春春欲還園林遊興未應闌間關鸎囀衝牙韻<lb/>
爛漫花開歴綠團須信馬蹄隨處健肯教金盞暫時亁<lb/>
休驚節物頻更換適意歡娛定一般<lb/>
　　再和暮春<lb/>
黃鸎初囀燕新還林館清虛景未闌瓮撥金膏傾臈脚<lb/>
封開綠絹試春團條風吹笋苞猶嫩穀雨催花色漸乾<lb/>
若待休閒頻燕集牽拘人事恐多般<lb/>
　　再和<lb/>
<pb n="KR4d0035_WYG_008-2b"/>
十分春色九分殘計日追遊至夜闌月照餘花光燭燭<lb/>
露垂新葉影團團壅<hi>平</hi>焙萱背尤宜厚汲引荷池莫放<lb/>
乾看即熏風催暑景要須佳玩兩三般<lb/>
　　再和入省宿<lb/>
雕龍辭辨幹時才重賛甘泉屈壯懷被擁綾香歸漢直<lb/>
食葷忘茹似顔齋<hi>公闢多素膳仍好詩</hi>休嗟簿領書堆案况是鴻<lb/>
鸞序漸階公論共推資望久春雲高步信難排<lb/>
　　和北軒薜荔<lb/>
<pb n="KR4d0035_WYG_008-3a"/>
分得巖枝帶蘚文壁間延蔓密含春<hi>元韻私稱不便借上字用</hi>摇風<lb/>
似展垂雲翼和雨疑騫化浪鱗寒對竹軒陵霰雪静陪<lb/>
犀柄辟埃塵省闈不比山河逺休擬靈均詠若人<lb/>
　　和清明後一日遊西池<lb/>
萬家供帳集西明綵艦芳林酒屢行强對鶯花無奈老<lb/>
時聞歌吹不勝情輪囷佳氣城頭近烋噢清風語下生<lb/>
休沐儻閒須數往水邊庭際解朝纓<lb/>
　　行次塘堤<lb/>
<pb n="KR4d0035_WYG_008-3b"/>
淼淼寒流千里餘帶城襟壘似江湖侯王設險古未有<lb/>
夷狄窺邊今遂無數郡營屯歸耒耨萬家生聚利菰蒲<lb/>
長堤不絶才如綫南北衝衝是坦途<lb/>
　　登雄州城樓<lb/>
三闗相直㫁華戎燕薊山川一望中斥堠人間風馬逸<lb/>
朝廷恩廣使軺通嵗頒金絮非無䇿利盡耕桑豈有窮<lb/>
自古和親誚儒者可憐漢將亦何功<lb/>
　　接伴北使至樂壽寄高陽安撫吳仲庻待制<lb/>
<pb n="KR4d0035_WYG_008-4a"/>
道路傳聞北守賢就中清尚是河間轅門臥鼓軍無警<lb/>
幕府賡歌筆不閒只合論思居禁闥豈宜留滯在邊闗<lb/>
寧容舊客升堂室擬請新篇滿篋還<lb/>
　　和吳仲庶待制見寄<lb/>
幾日風沙結襟袖忽傳嘉惠眼重開交情不改乘車約<lb/>
和氣先隨掞藻來元帥本由詩禮選行人愧匪語言才<lb/>
相逢且喜論平素若校文章未易陪<lb/>
　　冬至日瓦橋與李綖少卿㑹飲<lb/>
<pb n="KR4d0035_WYG_008-4b"/>
使傳驅馳同被命邉城迢遞偶相從風霜正急偏催老<lb/>
嵗月如流又過冬方念去家千里逺無辭沈醉十分濃<lb/>
須知此㑹洵堪喜北上河橋便寡悰<lb/>
　　和王臨謝寄蜀牋雙井茶<lb/>
鈴閤優閒斵句新客亭傳誦慰馳神誠知擷露敲冰陋<lb/>
豈敵揮毫掞藻春固乏瓊瑶酬錯寶多慚魚目換驪珍<lb/>
近來聞道談機迅更恐難當彼上人<hi>來書云近于真如妙用不敢多謝故</hi>
<hi>以此答</hi>
<pb n="KR4d0035_WYG_008-5a"/>
　　和李少卿寄吳仲庶<lb/>
延閣儒臣出撫邊指縱沙磧坐揮鞭歌謡早已留南楚<lb/>
唱和今還到北燕<hi>皇華詩皆是與使僚諸君賡和</hi>使客過從車結轍耕<lb/>
夫安佚土開阡更將佳句刋齋壁留作河間故事傳<lb/>
　　和吳仲庶寄李子儀<lb/>
五紀修戎好重關四向開村郊縱牛馬戰地長蒿萊過<lb/>
客朝連暮征軺去復回元侯勤主禮一一倒瓶罍<lb/>
　　和李子儀寄吳仲庶<lb/>
<pb n="KR4d0035_WYG_008-5b"/>
並馳絶塞待燕隣喜過重關值故人闊别經年勞逺夢<lb/>
留連此日奉清塵威行列郡連營肅㤙浹諸戎異域春<lb/>
願學子雲承漢詔未央宫壁頌功臣<lb/>
　　和李子儀瀛州借馬寄安撫待制<lb/>
塞草黃明畜牧肥外閑千駟氣増威權竒毛骨森相映<lb/>
騕褭精神動若飛暫借行人持玉節屢陪方伯展朱旂<lb/>
料君早晩趨嚴召安穩乘歸從六騑<lb/>
　　和北遊<lb/>
<pb n="KR4d0035_WYG_008-6a"/>
銜命初開朔土游故人威重肯回眸旌旗在列千餘騎<lb/>
棨㦸遥臨十一州令尹投兵方秉羽羊公臨塞但輕裘<lb/>
諸賢酬唱無閒日巻軸今應束兩牛<hi>李白詩云詩裁兩牛腰言其巻大如</hi>
<hi>牛腰耳</hi>
　　和吳仲庶龍圖寄德仁致政比部二首<lb/>
道骨仙風擅世華肯將璠玉混泥沙潛郎未老辭朝路<lb/>
傲吏歸來學道家逸似子荆將潄石清如中散本餐霞<lb/>
應思平日市朝客韁鏁拘攣正可嗟<lb/>
<pb n="KR4d0035_WYG_008-6b"/>
　　再和<lb/>
勌遊城闕厭紛華一棹南歸出白沙簪紱棄來如釋負<lb/>
山林到處便為家流泉繞舍鏘金玉仙餌盈槃泛露霞<lb/>
珍重宗英嘉隱操逺裁清句重咨嗟<lb/>
　　某忝被給札之召伏䝉景純學士文文寵示嘉篇<lb/>
　　　且述早歳先人試職之日嘗亦相遇于政府感<lb/>
　　　愴不巳輒次髙韻<lb/>
先友勤渠慶得時相逢仍在右垣扉負山徒荷君㤙重<lb/>
<pb n="KR4d0035_WYG_008-7a"/>
起草多慙筆力㣲早歳應門叨賞識幾年聨襼接音徽<lb/>
雕章華藻蒙褒賁知我從今不患稀<lb/>
　　景純學士文丈再錄早年見慶嘉篇重用前韻奉<lb/>
　　　和<lb/>
載世交遊共一時立朝幾見盛門扉官班早合登青瑣<lb/>
星象俄聞返少微曽向瀛仙陪雅集更同綿蕝講鴻徽<lb/>
江干千里勞魂夢常恨平安信息稀<lb/>
　　與次道集賢諫議元素翰林赴冲卿樞密諫議見<lb/>
<pb n="KR4d0035_WYG_008-7b"/>
　　　招宴㑹同賦<lb/>
江淮罷郡許歸朝臺閣重來鬢漸凋内禁羣英容接武<lb/>
西樞元弼記嘗僚當年巳絶坐中禮此日猶䝉客右招<lb/>
衰病無堪還自慰交游相繼上層霄<lb/>
　　用諸公本韻各和一篇共三首<lb/>
早陪鵷鷺侍丹闈旋見䕫龍陟近司西閣屢觀新詔草<lb/>
東曹猶記舊文移半途霄壤成分異幾嵗江湖役夢思<lb/>
席面故人皆顯重可憐顔尉獨厖眉<hi>右用冲卿樞密諫議本韻</hi>
<pb n="KR4d0035_WYG_008-8a"/>
二紀書林得並遷外沈俱喜在樽前非才幸復登羣正<lb/>
大筆猶稽直五甎欣聽友聲同伐木坦忘情類似虛船<lb/>
白頭光景尤須惜樂事相逢且豁然<hi>右用次道集賢諫議本韻</hi>
繼踵螭堦入右垣曽參何敢望淵騫<hi>某向忝右史陞西掖皆承元素舊綴</hi>
<hi>唐人論曽參以後至故不得預十子之列</hi>複門重慶登庸命樞閤仍陪話舊<lb/>
筵貴賤交情都不改始終風節固難遷公卿平日推高<lb/>
譽朝論今誰過鄧先<hi>右用元素提舉内翰本韻</hi>
　　寄題傅欽之學士濟源草堂<lb/>
<pb n="KR4d0035_WYG_008-8b"/>
大形南址直河津君有茅廬泲水濱蒼翠入簷藏絶景<lb/>
潺湲繞舍隔囂塵久遊臺閣忘聲利長憶漁樵狎隱淪<lb/>
待得功成年至日歸來不負故園春<lb/>
　　寄題蒲傳正學士清風閣<lb/>
閣倚青山書滿堂門齊通德里高陽傳家載世惟清白<lb/>
教子何人似義方班嗣一丘雖道巻劉商七業已名彰<lb/>
他年駟馬充閭貴須信文儒澤施長<lb/>
　　寄繹經清衍大師<lb/>
<pb n="KR4d0035_WYG_008-9a"/>
輦寺棲遲不計年衡門無異對林泉試闈給筆頻辭命<lb/>
繹館翻經屢奏篇九陌塵埃方外境六時香火静中緣<lb/>
思陪丈室談名理自愧常為俗累牽<lb/>
　　送王彦祖學士守毗陵<lb/>
黃州終始宋名臣載世逢時見裔孫賜第中宸躋甲等<lb/>
遷官京寺出殊恩文章已復光儒館風節應須繼祖門<lb/>
堅請麾符知有意聊將慈惠振元元<hi>彦祖皇祐中擢進士日仁宗皇帝以</hi>
<hi>名臣之後特陞甲科其後考課當陞評祝中㫖復令優遷</hi>
<pb n="KR4d0035_WYG_008-9b"/>
　　和王察院竹篠巷阻風七言<lb/>
聞道扁舟下迅湍怒濤驚浪擁前灘岸迷津際居無定<lb/>
人隔過從意少歡風信未囘聊對景嵗華將暮自凌寒<lb/>
君才一日能千里直上青雲亦未難<lb/>
　　冬夕㑹諸同僚與稅舍弟郡齋飲話通判歐郎中<lb/>
　　　以二絶句紀事見寄次韻<lb/>
弟兄叨郡兩淮間賓友銜盃午夜歡喜聽話言消酒力<lb/>
更欽風義敵霜寒<lb/>
<pb n="KR4d0035_WYG_008-10a"/>
立朝才薄幸潛郎出守恩優便養堂賴得同僚借河潤<lb/>
坐令尸祿荷龍光<lb/>
　　次韻蔣穎叔游西湖入南屏山<lb/>
樓臺高下滿仙風疑是蓬萊象帝宫湖面涵虛雲漾漾<lb/>
山腰藏景石瓏瓏松筠影出紅塵外鍾梵聲來碧落中<lb/>
薄暮將歸起餘思落霞飛鶩正横空<lb/>
　　寄題吳興墨妙亭<lb/>
漢唐遺刻在江干右史殷勤輯墜殘剔去蘚文人乍識<lb/>
<pb n="KR4d0035_WYG_008-10b"/>
傳來墨本字猶完六書體法從兹辨二費聲光遂不刋<lb/>
何必臨池苦縈思燕閒時得坐隅觀<lb/>
　　和歐陽永叔少師㑹老唱和詩三首<lb/>
得時行道貴知終猛退如公世罕逢擲棄浮名同敝屣<lb/>
保全高節似寒松文章千古追謨誥勲業三朝鏤鼎鐘<lb/>
見說新堂頻燕㑹故時賓客定相容<hi>公嘗見約異時潁上相尋某亦有意</hi>
<hi>乞麾以依舊館</hi>
　　　右寄汝隂少師<lb/>
<pb n="KR4d0035_WYG_008-11a"/>
富貴功名已兩忘望高嵩華量包湘還家傲似䝉莊子<lb/>
定策忠于漢霍光逺訪交親情益重共論詩酒興偏長<lb/>
園亭繼日休車馬却悔多年滯廟堂<lb/>
　　　右和南都趙少師<lb/>
出守嘗希阮仲容剖符仍繼夏侯公<hi>漢剖符封滕公為汝隂侯</hi>金華<lb/>
舊侣三賢並綠野先歸二老同宴㑹莫如今日盛唱酬<lb/>
還有古人風自嗟流落江湖外不得尊前聽燕鴻<hi>故相臨淄</hi>
<hi>公守潁日有燕鴻等歌詞五闋</hi>
<pb n="KR4d0035_WYG_008-11b"/>
　　　右和汝隂侍讀<lb/>
　　送丁郎中守江州<lb/>
南朝兵馬臨江鎮聖世麾符守土臣此日風聲動湓浦<lb/>
早年名譽浹淮隣<hi>君前此倅齊安</hi>琵琶昔有天涯曲<graphic n="KR1467" url="https://raw.githubusercontent.com/kanripo/KR-Gaiji/master/images/KR1467.png" mimeType="image/png"/>
                    <graphic n="KR1139" url="https://raw.githubusercontent.com/kanripo/KR-Gaiji/master/images/KR1139.png" mimeType="image/png"/>今無<lb/>
境外人退食優游多勝賞盃觴不負庾樓春<lb/>
　　次韻葛大卿題江氏寒光閣<lb/>
溪凝藍黛合雙川閣在千巖萬壑前潄石我思清病齒<lb/>
倚琴誰共聽流泉雲生北嶺横空白春入東郊一望鮮<lb/>
<pb n="KR4d0035_WYG_008-12a"/>
況是江南風物好待君重詠四時天<lb/>
　　次韻桞郎中二詠<lb/>
蒲條圍坐雪添瓶側理糊窻熾炭明常對圖書堆四壁<lb/>
却思裘褐勝雙旌道心生後安休息事局閒來怕踐更<lb/>
睡足定應輸杜守窮愁何必學虞卿<hi>地爐</hi>
百幅敲冰密属連寢甘誰復誚便便心閒好隱忘言几<lb/>
官冷宜鋪坐客氊烏布任寛忘道韻絳紗徒侈怯霜天<lb/>
休嗟抛擲縑綾貴據榻猶勝枕杫眠<hi>紙帳</hi>
<pb n="KR4d0035_WYG_008-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇魏公文集卷八<lb/>
</p>
<p>
</p>
  </div>
</body>
</text>
</TEI>
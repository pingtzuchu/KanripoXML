<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇魏公文集巻二十五</head> <lb/>
    <p>
<pb n="KR4d0035_WYG_025-1a"/>
欽定四庫全書<lb/>
　蘇魏公文集巻二十五<lb/>
　　　　　　　　　　　　　宋　蘇頌　撰<lb/>
　内制<lb/>
　　賜太師文彦博辭免恩命不允批荅<lb/>
省表具之朕之祀明堂也盖奉遵於先憲卿之相仁祖<lb/>
也預講定於大儀旌嘉顯相之勞抑有故常之典眷言<lb/>
元老特峻寵章惟是泛恩豈為異數何執謙之彌固以<lb/>
<pb n="KR4d0035_WYG_025-1b"/>
遜爵而為言雖受命益恭有古賢之茂範而尊師重傅<lb/>
盖朕意之所期宜體至懐即膺褒策所請宜不允<lb/>
　　不許批荅<lb/>
覽表具之古聖王之治天下也貴徳而尚老所以篤君<lb/>
親之義而崇忠厚之風卿輔相四朝嚮用五福謨明弼<lb/>
諧則臯陶伯益乃其比康寧壽考雖太公衛武無以加<lb/>
人所具瞻有如巖石爰因大霈是用褒尊毋煩謙執之<lb/>
堅深體眷毗之意所請宜不許<lb/>
<pb n="KR4d0035_WYG_025-2a"/>
　　賜文彦博上第二表辭免恩命不允斷來章批荅<lb/>
省表具之朕嘗觀周漢之君皆有耆老之佐畢公之弼<lb/>
亮四世桓榮之尊為五更恩禮所加可謂盛矣卿道徳<lb/>
名世文武濟時輔相我祖宗逮兹四紀左右我文母不<lb/>
愧前人因宗祀以推恩盖舊章之當爾未為異禮夫何<lb/>
足辭雖勤慤之誠見於累牘而神明之惠難徇至懐宜<lb/>
畧謙撝往欽新命所請宜不允仍斷來章<lb/>
　　不許批荅<lb/>
<pb n="KR4d0035_WYG_025-2b"/>
覽表具之卿以經緯之髙才為廊廟之重器權衡百職<lb/>
柱石四朝輔成王業如周公奉行故事如魏相功名兩<lb/>
極恭慎罙加近以鴻祀禮成湛恩雲施乃眷元老再推<lb/>
寵章加進戸封抑惟常典懇辭名級再抗封章惟歎褒<lb/>
之在懐固循從之莫遂其體隆眷亟往欽承所請宜不<lb/>
許仍斷來章<lb/>
　　賜李瑋苗授上第一表辭免恩命不允批荅<lb/>
省表具之昔仁宗之祀明堂也復希闊不講之典故推恩<lb/>
<pb n="KR4d0035_WYG_025-3a"/>
特異今朕之躬大饗也用郊丘三嵗之制故行慶有常而<lb/>
卿以節制之崇領郡牧之寄預顯相之列増加封食抑惟<lb/>
舊章胡然遜辭盖出謙重已行之命宜即欽承所請宜不允<lb/>
　　不許批荅<lb/>
覽表具之國家敬恭神事祗率舊章三嵗親祠禮莫為<lb/>
重四海來祭物無不共方仲辛之禮成推大澤以雲布<lb/>
凡百卿士普同慶休矧乃殿邦之賢侍祠之官位為節<lb/>
制之重爰加大命以廣靈休適觀奏封尚蘄遜避言綸<lb/>
<pb n="KR4d0035_WYG_025-3b"/>
已布寢罷固難所請宜不許<lb/>
　　賜平海軍節度使駙馬都尉李瑋上第二表辭免<lb/>
　　　恩命不允斷來章批荅<lb/>
省表具之朕稱秩元祀事天承親欽翼温恭備盡誠孝<lb/>
推廣神惠霈及邇遐以卿外館之親陪祀惟恪増之邑<lb/>
賦之廣益以真食之多胡然克謙欲遜光寵披閱來奏<lb/>
不忘歎嘉莫遂允俞宜即欽受所請宜不允仍斷來章<lb/>
　　不許斷來章批荅<lb/>
<pb n="KR4d0035_WYG_025-4a"/>
覽奏具之卿素藴才猷復聨姻戚早膺節制之寵乆奉<lb/>
内朝之班陪預宗祈勤恭夙夜逮告成於盛禮爰推錫<lb/>
於渙恩増衍戸封盖出常典遽閱需章之奏極陳遜避<lb/>
之辭雖嘉乃誠固難如請所請宜不許仍斷來章<lb/>
　　賜新除中書侍郎傅堯俞辭免恩命不允斷來章<lb/>
　　　批荅<lb/>
省表具之朕咨用柄臣以輔台徳惟賢是任豈計素資<lb/>
卿歴事四朝早著謨明之效載總六職屢觀典領之能<lb/>
<pb n="KR4d0035_WYG_025-4b"/>
右省近司方得君重是宜攄發於素藴助予宣布於政<lb/>
條乃執謙撝尚辭寵命姑體至眷亟就新班所請宜不<lb/>
允仍斷來章<lb/>
　　不許斷來章批荅<lb/>
覽表具之卿早以時望仕於顯塗内之臺省之煩外之<lb/>
州使之劇宣力滋乆稱譽日聞擢陞右弼之聨且專内<lb/>
史之務贊揚命令實賴猷為不必固辭重違予意所請<lb/>
宜不許仍斷來章<lb/>
<pb n="KR4d0035_WYG_025-5a"/>
　口宣<lb/>
　　賜新除中大夫同知樞宻院事趙瞻辭免恩命不<lb/>
　　　允斷來章批荅口宣<lb/>
有勅卿自聨基宥屢告謀猷朕嘉爾勞擢進厥位毋煩<lb/>
固避其即欽承<lb/>
　　賜新除中大夫守尚書左丞韓忠彦辭免恩命不<lb/>
　　　允斷來章批荅口宣<lb/>
有勅卿人地並髙才謀巳試擢登左轄允叶僉諧其即<lb/>
<pb n="KR4d0035_WYG_025-5b"/>
欽承用副虚竚<lb/>
　　賜新除中大夫守尚書右丞許將辭免恩命不允<lb/>
　　　斷來章批答口宣<lb/>
有勅卿文雅望隆猷為效著擢其材實寘在省綱卿其<lb/>
勿辭趣宜就職<lb/>
　　賜皇叔徐王顥生日禮物口宣<lb/>
有勅卿惟叔父之尊位冠宗藩之首處家自得樂聞為<lb/>
善之言誕日載臨禮有匪頒之式丕承異數茂集繁禧<lb/>
<pb n="KR4d0035_WYG_025-6a"/>
　　宣召新除内翰蘇轍入院口宣<lb/>
有勅卿儒學名家賢科特起試之左戸巳彰周敏之才<lb/>
擢在内庭更竚論思之益亟趨嚴直用副虚懐<lb/>
　　賜大遼賀坤成節人使銀鈔鑼等口宣<lb/>
有勅卿等肅將使指慶誕節之届辰修講隣歡弭聘旃<lb/>
而伊始式頒器服之品用助寢興之勤<lb/>
　　班荆館賜大遼賀坤成節國信使副到闕酒果口<lb/>
　　　宣<lb/>
<pb n="KR4d0035_WYG_025-6b"/>
有勅卿等張旃修聘涉悠道以良勤夙駕趨朝次近郊<lb/>
而伊始載頒醪核式示眷懐<lb/>
　　賜皇叔祖宗景以下罷散坤成節道塲香酒果口<lb/>
　　　宣<lb/>
有勅卿等國之宗英慶逢誕節集竺乾之勝利祝文母<lb/>
之永年載認傾輸特加錫予<lb/>
　　賜殿前副都指揮使苗授以下罷散坤成節道塲<lb/>
　　　香酒果口宣<lb/>
<pb n="KR4d0035_WYG_025-7a"/>
有勅卿等提兵之要宿衛於朝遘崇慶之誕辰演迦文<lb/>
之宻義助兹賛祝宜有頒宣<lb/>
　　賜駙馬都尉李瑋以下罷散坤成節道塲香酒果<lb/>
　　　口宣<lb/>
有勅聖母誕辰幅員同慶乃眷列侯之貴共祈萬壽之<lb/>
祥既集勝縁特加蕃錫<lb/>
　　就驛賜大遼賀坤成節人使内中酒果口宣<lb/>
有勅卿等肅馳使乗言戾都亭載惟行李之勤特出醪<lb/>
<pb n="KR4d0035_WYG_025-7b"/>
羞之錫少將恩意式示眷私<lb/>
　　坤成節就驛賜于闐國進奉人御筵口宣<lb/>
有勅汝等貢琛向闕就館歴時慶逢載誕之辰禮厚示<lb/>
慈之燕想承恩渥共集歡榮<lb/>
　　班荆館賜大遼賀坤成節人使回程酒果口宣<lb/>
有勅卿等巳竣使事言趣歸程方飲餞於都門宜寵頒<lb/>
於燕品少勤履跋式示恩章<lb/>
　　賜殿前指揮使劉昌祚赴闕沿路茶藥口宣<lb/>
<pb n="KR4d0035_WYG_025-8a"/>
有勅卿夙戒輕車逺趨召節惟闗河之跋履冒風露之<lb/>
凄清特頒茗餌之良用慰道塗之乆<lb/>
　　就驛賜于闐國進奉人朝辭御筵口宣<lb/>
有勅汝等逺馳驛傳致貢風宜逮兹旋軫之期特有加<lb/>
籩之惠用勤行李式示恩私<lb/>
　　賜皇弟祁國公偲生日禮物口宣<lb/>
有勅卿以介弟之愛胙諸公之封屬秋仲始生之辰加<lb/>
康侯庶錫之寵服予恩數増爾壽祺<lb/>
<pb n="KR4d0035_WYG_025-8b"/>
　　賜劉昌祚辭免恩命不允批荅口宣<lb/>
有勅卿師帥之才稔於衆聽殿巖之職盖以次遷雖嘉<lb/>
避寵之誠難返已行之命<lb/>
　　賜劉昌祚辭免恩命斷章批荅口宣<lb/>
有勅提禁旅於殿中分節旄於閫外爰擢才望並付事<lb/>
權無用固辭以稽成命<lb/>
　　送伴賀興龍節使副沿路與賀正旦人使相見傳<lb/>
　　　宣撫問口宣<lb/>
<pb n="KR4d0035_WYG_025-9a"/>
有勅卿等張旃入境頓節在塗方匽薄於寒風想勤勞<lb/>
於次舎特加恩喻少恤于行<lb/>
　　送伴賀興龍節使副沿路與接伴賀正旦使副相<lb/>
　　　見傳宣撫問口宣<lb/>
有勅卿等講修隣聘馳邁使華適臨凝冽之辰少勤行<lb/>
李之役爰加問勞用慰道途<lb/>
　　閤門賜平章軍國重事文彦博加恩告口宣<lb/>
有勅合宫展采巳畢帝禋涓日告庭即頒顯册帝師國<lb/>
<pb n="KR4d0035_WYG_025-9b"/>
老恩數惟優就錫綸函用昭眷禮<lb/>
　　閤門賜宰相吕大防加恩告口宣<lb/>
有勅季秋歴吉太室肇禋翕受繁祉霈為大澤眷言上<lb/>
宰首舉慶章就錫命書往欽神惠<lb/>
　　閤門賜徐王加恩告口宣<lb/>
有勅朕䖍恭大祀對越上神縟禮告成湛恩溥浹眷言<lb/>
叔父之貴特崇命數之優巳告大庭往欽惠渥<lb/>
　　閤門賜嗣濮王宗暉郡王宗隠宗愈國公宗楚宗<lb/>
<pb n="KR4d0035_WYG_025-10a"/>
　　　祐加恩告口宣<lb/>
有勅總章禋祀翕受純禧端闕頒常即孚霈澤眷宗藩<lb/>
之尊屬加采邑之戸封就賜恩書用昭禮遇<lb/>
　　閤門賜殿前副都指揮使劉昌祚加恩告口宣<lb/>
有勅祭有大澤以惠庶工乃眷帥臣寵加爵命明庭大<lb/>
告僉言允諧賜以命書宜即祗受<lb/>
　　閤門賜節度李瑋加恩告口宣<lb/>
有勅竣祠陽館發號雉庭眷言外館之親列在秉旄之<lb/>
<pb n="KR4d0035_WYG_025-10b"/>
著巳頒渥典孚告外朝往其欽承副予恩意<lb/>
　　白溝驛賜大遼賀興龍節人使御筵并傳宣撫問<lb/>
　　　口宣<lb/>
有勅卿等使傳及闗候人在界眷言跋涉宜安少休爰<lb/>
錫燕觴用勤行李<lb/>
　　賜太師平章軍國重事文彦博上第一表辭免恩<lb/>
　　　命不允批荅口宣<lb/>
有勅熈事備成中外䝉福眷言冢弼恩有常均用廣神<lb/>
<pb n="KR4d0035_WYG_025-11a"/>
休不為異數雖嘉謙抑難即徇從<lb/>
　　賜太師文彦博第二表不允斷來章批荅口宣<lb/>
有勅大祀推恩首褒元老需章避寵罙認至懐盖惟神<lb/>
惠之祥宜自公台而始其即膺受無煩再三<lb/>
　　賜皇伯祖嗣濮王宗暉皇叔祖華原郡王宗愈安<lb/>
　　　康郡王宗隠鞏國公宗祐鄖國公宗楚上第一<lb/>
　　　表辭免加恩不允批荅口宣<lb/>
有勅祭有惠澤命巳告庭眷彼宗英進加封戸何其謙<lb/>
<pb n="KR4d0035_WYG_025-11b"/>
挹而欲遜辭雖嘉乃誠難從所欲<lb/>
　　不允斷章批荅口宣<lb/>
有勅訖成大報翕受純禧誕舉慶恩用褒近戚封章再<lb/>
上謙巽罙堅成命已行至誠難徇<lb/>
　　賜門下侍郎孫固中書侍郎劉摯同知樞宻院事<lb/>
　　　趙瞻尚書左丞韓忠彦右丞許將上第一表辭<lb/>
　　　免恩命不允斷來章批荅口宣<lb/>
有勅卿典儀奉祀極齋慎之勤恭益地推恩示神休之<lb/>
<pb n="KR4d0035_WYG_025-12a"/>
溥博兹惟惠澤奚必遜辭宜即欽承毋稽成命<lb/>
　　賜皇弟大寧郡王佖遂寧郡王佶咸寧郡王俁普<lb/>
　　　寧郡王似祁國公偲上第二表不允斷來章批<lb/>
　　　荅<lb/>
有勅朕逆釐上神灑澤綿宇方舉褒親之命再觀避寵<lb/>
之章雖諒冲懐難從至請宜即祗受不必再三<lb/>
　　賜殿前副都指揮使劉昌祚保康軍節度使苗授<lb/>
　　　上第二表辭免恩命不允斷來章批荅口宣<lb/>
<pb n="KR4d0035_WYG_025-12b"/>
有勅近縁宗祀誕布慶恩眷彼帥臣朝有褒典再披奏<lb/>
幅過守謙冲命巳告庭理難從欲<lb/>
　　賜平海軍節度使駙馬都尉李瑋上第一表辭免<lb/>
　　　恩命不允批荅口宣<lb/>
有勅霈神之澤禮典具存辭寵之言謙撝乃過惟爾近<lb/>
戚宜被徽章勿固避辭往即祗受<lb/>
　　賜皇伯祖嗣濮王宗暉生日禮物口宣<lb/>
有勅卿賢世嗣封主大邦之宗事陽爻將復記載誕之<lb/>
<pb n="KR4d0035_WYG_025-13a"/>
初辰就頒車服之儀用助門閭之慶服兹寵數祝以壽<lb/>
康<lb/>
　　賜太師文彦博乞致仕不允批荅口宣<lb/>
有勅眷惟元老位為師臣忽覽封章復欲去位矧方倚<lb/>
重無至多言<lb/>
　　賜太師文彦博生日禮物口宣<lb/>
有勅帝師國宰誕日載臨尊酒燕肴寵頒加厚體兹眷<lb/>
禮續爾壽祺<lb/>
<pb n="KR4d0035_WYG_025-13b"/>
　　雄州撫問大遼賀興龍節使副口宣<lb/>
有勅卿等隣邦修好使傳在塗方涉沍寒少休次舎想<lb/>
惟安適深副眷懐<lb/>
　　趙州賜大遼皇帝賀興龍節使副茶藥口宣<lb/>
有勅卿等修塗于邁華傳良勤眷方冒於風霜命往頒<lb/>
於茗餌節宣其氣兹有助焉<lb/>
　　賜皇弟遂寧郡王生日禮物口宣<lb/>
有勅眷彼維城之貴時予同氣之親良月就盈初生在<lb/>
<pb n="KR4d0035_WYG_025-14a"/>
旦備物加賜俾壽而昌<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0035_WYG_025-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇魏公文集巻二十五<lb/>
</p>
<p>
</p>
  </div>
</body>
</text>
</TEI>
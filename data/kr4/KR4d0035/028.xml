<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇魏公文集巻二十八</head> <lb/>
    <p>
<pb n="KR4d0035_WYG_028-1a"/>
欽定四庫全書<lb/>
　蘇魏公文集巻二十八<lb/>
　　　　　　　　　　　　　宋　蘇頌　撰<lb/>
　内制<lb/>
　　正月一日皇帝御大慶殿受文武百寮朝賀行上<lb/>
　　　夀之儀樂章曲名<lb/>
　　　皇帝舉第一盞酒奏靈芝之曲<lb/>
嘉端降靈應我皇德燁燁神芝不根而植春秋三秀晝<lb/>
<pb n="KR4d0035_WYG_028-1b"/>
夜五色物播詩歌聲被金石<lb/>
　　　皇帝舉第二盞酒奏夀星之曲<lb/>
倬彼見象於昭于天維南有極離丙之躔既明且大應<lb/>
聖乘乾誕受景福億萬斯年<lb/>
　　　皇帝舉第三盞酒奏甘露之曲<lb/>
泫泫零露雲英醴液和氣凝津流甘委白飴泛柈杯珠<lb/>
聨竹栢天不愛道聖功允格<lb/>
　　賀冬年節詞語<lb/>
<pb n="KR4d0035_WYG_028-2a"/>
　　　内中侍御已下賀皇帝冬至詞語<lb/>
伏以日南逺極騐景至于地中斗北中繩候陽萌于物<lb/>
種福釐均被寰海攸同伏惟皇帝陛下盛徳膺期至仁<lb/>
御宇堯雲在望上當書物之祥禹璧惟輕獨念惜隂之<lb/>
貴宜民受禄羞耉惟君降兹有永之年嗣乃無疆之厯<lb/>
妾等幸逄休運獲𨽻禁庭仰瞻咫尺之顔願介厖洪之<lb/>
祚<lb/>
　　　太皇太后詞語<lb/>
<pb n="KR4d0035_WYG_028-2b"/>
伏以八景朝元奉太㣲之遊宴五雲辨物占魯觀之禨<lb/>
祥海㝢隆平宫闈泰豫伏惟太皇太后陛下功㕘化育<lb/>
道契清寧神靈合謀與日還而斗轉晷景循度騐嵗美<lb/>
而物成黙而應天地之和靜以待隂陽之定保邦基而<lb/>
永固延福夀以無疆妾等備數宸闈聮榮婦職仰祝松<lb/>
椿之筭但傾葵藿之心<lb/>
　　　皇太后詞語<lb/>
伏以日候清臺景下盈于尺表陽生宻室氣上應于飛<lb/>
<pb n="KR4d0035_WYG_028-3a"/>
灰萬國同休六宫均慶伏惟皇太后殿下徳隆軒曜道<lb/>
應坤元躬孝養於東朝内隆隂教推慈儀於正宁益懋<lb/>
聖功當七日來復之期膺萬夀無疆之慶妾等幸叨女<lb/>
職祗事掖庭奉觴共罄于歡心頌履敢傾于善禱<lb/>
　　　内中侍御巳下賀太皇太后年節詞語<lb/>
伏以獻嵗發春肇三陽之交泰履端于始為萬物之權<lb/>
輿㳟惟太皇太后陛下繼善體仁正心率下布徳行惠<lb/>
順時令而罔愆知人安民固邦基于不拔肇履維新之<lb/>
<pb n="KR4d0035_WYG_028-3b"/>
序更増有永之年妾等祗事宸闈幸逄聖治趨玉階<lb/>
而致禱祈寳厯之無疆<lb/>
　　　皇帝詞語<lb/>
伏以嵗移木徳㑹天運之更端歴用夏時候人正而謹<lb/>
始㳟惟皇帝陛下大明善照洪造無私不言而行四時<lb/>
靡愆消長正本而理萬事自致中和方嵗旦之荐祥宜<lb/>
天休之協吉妾等幸叨嬪御獲𨽻宫庭仰瞻咫尺之顔<lb/>
願祝靈長之祚<lb/>
<pb n="KR4d0035_WYG_028-4a"/>
　　　皇太后詞語<lb/>
伏以太蔟迴律物萌震起之端招揺指寅時布寛和之<lb/>
令㳟惟皇太后殿下仁覆邦國徳配乾坤徽音不忘克<lb/>
嗣齊莊之美彤管有煒尤髙貞静之風肇履端元倍迎<lb/>
釐祚妾等叨聮禁掖獲事宫闈敢同九御之誠敬上萬<lb/>
年之夀<lb/>
　　春帖子<lb/>
　　　皇帝詞六首<lb/>
<pb n="KR4d0035_WYG_028-4b"/>
　　　　五言<lb/>
　　　　　其一<lb/>
乗震司春令先天布政經人時頒鳯厯農事視龍星<lb/>
　　　　　其二<lb/>
光宅唐堯日暄和太昊春徳如天溥愛性與帝同仁<lb/>
　　　　　其三<lb/>
西昴昏當午諏訾旦在東聖君南面治常候四星中<lb/>
　　　　七言<lb/>
<pb n="KR4d0035_WYG_028-5a"/>
　　　　　其四<lb/>
律管已當人統月斗杓初建孟陬辰新修元祐萬年厯<lb/>
今日纔開第五春<lb/>
　　　　　其五<lb/>
五時讀令王春禮大駕臨朝晉室儀東作西成皆有序<lb/>
欲民敦本使前知<lb/>
　　　　　其六<lb/>
四時嘉節宴游稀盛徳先從學士知毎嵗惟呈簇金帖<lb/>
<pb n="KR4d0035_WYG_028-5b"/>
新春不和綵花詩<lb/>
　　　太皇太后閤六首<lb/>
　　　　五言<lb/>
　　　　　其一<lb/>
氣至風條達陽升土墳盈芸芸生物遂兩兩泰階平<lb/>
　　　　　其二<lb/>
聖詔頒寛大天恩遍邇遐雷風孚號令草木動萌芽<lb/>
　　　　　其三<lb/>
<pb n="KR4d0035_WYG_028-6a"/>
寳厯書推律春觴頌獻椒年年似今日三萬八千朝<lb/>
　　　　七言<lb/>
　　　　　其四<lb/>
冬後五旬逄嵗朔臘前三白徧民田朝來淑氣先時至<lb/>
又見春秋大有年<lb/>
　　　　　其五<lb/>
荆楚牛人敺厲氣安豐棗腊祀蒼精聖朝雖舉前朝事<lb/>
不為禳祈為勸耕<lb/>
<pb n="KR4d0035_WYG_028-6b"/>
　　　　　其六<lb/>
上夀春朝覲外庭詔恩不許㑹公卿即時二史書謙徳<lb/>
只使羣官進姓名<lb/>
　　　皇太后閤六首<lb/>
　　　　五言<lb/>
　　　　　其一<lb/>
九扈方司啓潜陽已發春瑤觴進椒栢眉夀祝靈椿<lb/>
　　　　　其二<lb/>
<pb n="KR4d0035_WYG_028-7a"/>
冬至四十六三陽生此辰帝令天下夀鑚燧教斯民<lb/>
　　　　　其三<lb/>
晝景添宫漏慈闈念女功常時浴蠶日親到濯龍宫<lb/>
　　　　七言<lb/>
　　　　　其四<lb/>
東郊青幘拜春廻迎得陽和次第來風向烏竿千里應<lb/>
氣隨魚鑰九重開<lb/>
　　　　　其五<lb/>
<pb n="KR4d0035_WYG_028-7b"/>
蓬萊殿裏春開宴長樂宫中帝奉親婦順母慈流美化<lb/>
萬方歌頌賛娥莘<lb/>
　　　　　其六<lb/>
花影遲遲轉午隂漸聞宫栁變鳴禽休呈金綵矜工巧<lb/>
但閱圖書鑒古今<lb/>
　　　皇太妃閤五首<lb/>
　　　　五言<lb/>
　　　　　其一<lb/>
<pb n="KR4d0035_WYG_028-8a"/>
愛敬承三殿慈柔化六宫常膺萬春祝永繼二南風<lb/>
　　　　　其二<lb/>
甲觀翔雲覆新宫晝漏長栁條初弄色梅蘂巳飄香<lb/>
　　　　七言<lb/>
　　　　　其三<lb/>
聖皇欽翼孝心存宫閤深沉母道尊初慶新陽生嶰律<lb/>
又聞清蹕過堯門<lb/>
　　　　　其四<lb/>
<pb n="KR4d0035_WYG_028-8b"/>
天下太平今有象宫中行樂但迎新萬年枝上看春色<lb/>
三素雲中望玉晨<lb/>
　　　　　其五<lb/>
冰散瑤津波隠隠雪殘鳷鵲氣葱葱新春游豫祈民福<lb/>
紅傘琱輿從兩宫<lb/>
　　　夫人閤四首<lb/>
　　　　五言<lb/>
　　　　　其一<lb/>
<pb n="KR4d0035_WYG_028-9a"/>
曉漏催銀燭新春趂賀朝御香煙馥郁宫佩影飄颻<lb/>
　　　　　其二<lb/>
嵗近寒風薄宫深愛日遲欲知春到處梅杏有新枝<lb/>
　　　　七言<lb/>
　　　　　其三<lb/>
良辰孟月長新陽和氣中宵徧未央不待望春宫轉漏<lb/>
便趨崇慶殿稱觴<lb/>
　　　　　其四<lb/>
<pb n="KR4d0035_WYG_028-9b"/>
君王崇儉化邦家禁掖承恩絶泰奢只擬討尋鉤盾籍<lb/>
何曽雕刻上林花<lb/>
　　教坊作語<lb/>
　　　坤成節集英殿宴教坊詞<lb/>
　　　　教坊致語<lb/>
臣聞日在鶉火當東朝誕慶之辰班集鷺庭奉聖主惠<lb/>
慈之宴候凉風之始至望隂魄之初生鏘洋金奏之和<lb/>
懇倒玉階之祝伏惟皇帝陛下繼天開統協帝重華休<lb/>
<pb n="KR4d0035_WYG_028-10a"/>
承六聖之謨日視三宫之膳堯仁舜孝本天性之少成<lb/>
禹度湯銘思日新而自戒伏惟太皇太后陛下乾坤合<lb/>
徳軒極儲神緫裁萬務之微保祐丕圖之固遐邇一于<lb/>
正寒暑平而三辰全中和致其誠天地位而萬物育屬<lb/>
千秋之啓瑞闢三殿以均恩鄰邦之使傳星馳絶域之<lb/>
貢琛麕至韶奏九成之曲人神以和嵩呼萬嵗之聲中<lb/>
外同樂臣濫居法部㕘聼輿言上祝天休敢進口號<lb/>
　　　　口號<lb/>
<pb n="KR4d0035_WYG_028-10b"/>
首秋初望歛階蓂侍宴千官供大庭法部重翻慈夀曲<lb/>
譯場初上貝多經寳鄰雙節遥馳傳玉塞重闗盡撤扄<lb/>
企望璇宫同祝聖天南已見老人星<lb/>
　　　　勾合曲<lb/>
凉風應律天地之氣正中廣樂充庭金石之音載協望<lb/>
堯雲之布濩延羲轡以舒遲上悦天顔教坊合曲<lb/>
　　　　勾小兒隊<lb/>
龍墀赫昈敞平樂之都場雞唱紆餘上章溝之晝漏爰<lb/>
<pb n="KR4d0035_WYG_028-11a"/>
命左觴之子㳟陳右翟之儀上奉宸歡教坊小兒入隊<lb/>
　　　　隊名<lb/>
咸英調帝樂象勺舞童裳<lb/>
　　　　問小兒隊<lb/>
燕惠方宣皇歡允洽集沂童而在列聼舜樂以來庭並<lb/>
當緫角之齡早肄結風之妙雖嘉儀矩未辨音辭進步<lb/>
天階各言爾志<lb/>
　　　　小兒致語<lb/>
<pb n="KR4d0035_WYG_028-11b"/>
臣聞厥初生民頌邰室興周之美豈樂飲酒歌武王在<lb/>
鎬之歡適遘慶辰盛陳燕禮伏惟皇帝陛下徳侔穹厚<lb/>
道繼羲軒豐宜日中萬物荷照臨之盛養以天下四方<lb/>
形孝愛之風當辰火之西流近隂靈之中宿紀神符于<lb/>
夢月錫嘉㑹于需雲撃玉摐金奏葛天之八闋望雲就<lb/>
日祝崇慶之萬年臣等齠齒無知禁坊綴籍願進交竿<lb/>
之藝預隨叠鼓之音未敢自專伏候進止<lb/>
　　　　勾雜劇<lb/>
<pb n="KR4d0035_WYG_028-12a"/>
鈞天廣樂方終萬舞之儀齊庭滑稽尚騁六章之辨瞻<lb/>
采眉之兊説當玉殿之風清少停促節之繁式佇觀優<lb/>
之樂徐𢋫雅韻雜劇來歟<lb/>
　　　　放小兒隊<lb/>
髧髦就列聼儀鳯之純音霓袖回風盡翥鴻之妙態偃<lb/>
旌既畢投𬒮言歸再拜天階相將好去<lb/>
　　　　勾女童隊<lb/>
徳能大于諸夏仰賛帝猷舞以行于八風佇觀樂節何<lb/>
<pb n="KR4d0035_WYG_028-12b"/>
彼凌波之侣來陳曳繭之工上助宸歡兩軍女童入隊<lb/>
　　　　隊名<lb/>
簮纓三殿集干羽兩階陳<lb/>
　　　　問女童<lb/>
清商應律方歌既醉之太平長袖趨庭共獻無疆之萬<lb/>
夀罄霞裙而霧集望蓂陛以葵傾必有剖陳一一敷奏<lb/>
　　　　女童致語<lb/>
妾聞祥雲入户天開降聖之符湛露晞陽詩載燕賔之<lb/>
<pb n="KR4d0035_WYG_028-13a"/>
義属金行之啓候瞻玉輦之臨軒肴醳旅陳君臣胥樂<lb/>
伏惟皇帝陛下能哲而惠持盈守成廣庻績以釐工罄<lb/>
九圍而式命日致其孝承顔靡怠于晨昏嵗習其祥慶<lb/>
節繼頒于宴衎嘉秋成之告稔應坤徳之乗時觴禮九行<lb/>
盡獻酬之厚意封人三請祝福夀之多祥妾等適在初<lb/>
笄親逄盛際敢奏七盤之技交修八佾之行未敢自專伏<lb/>
候進止<lb/>
　　　　勾雜劇<lb/>
<pb n="KR4d0035_WYG_028-13b"/>
輕裾應節已觀蹈厲之工前部獻能㸦進俳諧之戯宫<lb/>
商徐引雜劇來歟<lb/>
　　　　放女童隊<lb/>
霓衣度曲隨戞敔以停音竿木逄塲騁隠辭而畢奏宜<lb/>
収逸綴用協多歡再拜天階相將好去<lb/>
　　　興龍節集英殿宴教坊詞<lb/>
　　　　教坊致語<lb/>
臣聞徳水澄清表一人之命世需雲宴樂荐萬夀之無<lb/>
<pb n="KR4d0035_WYG_028-14a"/>
疆仁鄰通二國之歡旦暮慶千齡之遇伏惟皇帝陛下<lb/>
亶聪稽古繼體膺期廣列聖之休聲奉東朝之慈保兵<lb/>
寢刑措邁帝王之髙功地平天成契君臣之胥樂載臨<lb/>
誕日躬御廣庭王公獻甘露之觴法部奏承雲之曲臣<lb/>
技非矇瞽籍著工師聽立我蒸民之謡幸逄堯世有請<lb/>
祝聖人之語竊效華封瞻望宸嚴謹進口號<lb/>
　　　　口號<lb/>
赤龍應世季冬初上八開祥電繞樞金石宣和韶九奏<lb/>
<pb n="KR4d0035_WYG_028-14b"/>
乾坤薦夀嶽三呼善鄰兩使星軺集拱極千官蘂綬趨<lb/>
共捧堯鍾歌既醉洋洋朝野正歡娱<lb/>
　　　　勾合曲<lb/>
八音克諧天地之和斯應百獸率舞人神之感攸同上<lb/>
奉宸歡教坊合曲<lb/>
　　　　勾小兒隊<lb/>
九奏和聲已洽鏗鏘之韻兩髦侲子咸知蹈詠之儀上<lb/>
奉宸顔教坊小兒入隊<lb/>
<pb n="KR4d0035_WYG_028-15a"/>
　　　　隊名<lb/>
子衿來鄭校長袖集虞階<lb/>
　　　　問小兒隊<lb/>
童裳兩兩初聞歌沛之音舞袂蹮蹮漸轉浴沂之態威<lb/>
顔咫尺廣樂諧和必有獻陳一一敷奏<lb/>
　　　　小兒致語<lb/>
臣聞日在北陸㑹日月之初躔天生聖人將天地之交<lb/>
泰適遘誕彌之旦㳟宣賛祝之誠伏惟皇帝陛下睿智<lb/>
<pb n="KR4d0035_WYG_028-15b"/>
有臨惇大成裕中昃每勤于聼政晨昏不懈于承顔學<lb/>
有緝熈于古先神功日就文以經緯于邦國睿問川流<lb/>
當九龍浴聖之辰覩萬玉盈庭之盛指南山而獻夀挹<lb/>
北斗以稱觴臣緫角無竒執旌就列願效婆娑之技庻<lb/>
形郁穆之風未敢自專伏候進止<lb/>
　　　　勾雜劇<lb/>
徳音感人盛樂稍更于節奏笑言近道前書亦紀于優<lb/>
辭方受景之初長奉宴慈而飾喜金絲徐韻雜劇來歟<lb/>
<pb n="KR4d0035_WYG_028-16a"/>
　　　　放小兒隊<lb/>
觀旅進于嚴塗式歌且舞既畢陳于衆技宜詠而歸再<lb/>
拜天階相將好去<lb/>
　　　　勾女童隊<lb/>
分行颯沓飄然曳繭之姿應節紆餘儼若交竿之狀<lb/>
羽旄在列鼓吹參和上奉皇歡兩軍女童入隊<lb/>
　　　　隊名<lb/>
七盤儀鳯集八佾綵鸞翔<lb/>
<pb n="KR4d0035_WYG_028-16b"/>
　　　　問女童隊<lb/>
麟殿深沉遐想鈞天之奏霓衣揺曳言觀激楚之工進<lb/>
步宸庭悉陳來意<lb/>
　　　　女童致語<lb/>
妾聞瑶星虹渚啟皇王載誕之符金鏡露囊有臣庻交<lb/>
歡之禮惟是歌詩之詠流為祝聖之詞伏惟皇帝陛下<lb/>
凝命穆清儲神淵黙體乾坤健順之徳用致中和盡日<lb/>
月照臨之區咸歸化育斗位建丑帝司執權嘉辰協慶<lb/>
<pb n="KR4d0035_WYG_028-17a"/>
于冬成曼夀允符于地乆妾猥聮綴兆擬賛睿神雖德與<lb/>
天同詎發揚于仿彿而功由樂舞庻昭顯于毫分未<lb/>
敢自專伏候進止<lb/>
　　　　勾雜劇<lb/>
舜樂既成尚少留于八列齊諧喜隠猶附益于三章望<lb/>
天表之粹温奏伶工之獻笑再賡雅韻雜劇來歟<lb/>
　　　　放女童隊<lb/>
圓歩方趨逐雅音而畢奏飈囘風轉宜退旅以言歸再<lb/>
<pb n="KR4d0035_WYG_028-17b"/>
拜彤墀相將好去<lb/>
　　　紫宸殿正旦宴教坊詞<lb/>
　　　　教坊致語<lb/>
臣聞氣和而天地應慶集三朝燕飲而福禄來禮稱萬<lb/>
夀㑹仁隣之講好嘉使介之在庭享禮畢陳宸歡允洽<lb/>
伏惟皇帝陛下膺圖御世稽古承天孝治形于家邦仁<lb/>
風翔于海㝢馳王騖覇貫三代之質文游凱步元任羣<lb/>
材之智勇凝成至治丕冐多方當春令之始和御廣庭<lb/>
<pb n="KR4d0035_WYG_028-18a"/>
而肆㑹周魚在藻簪纓同愷樂之歌虞鳯儀韶金石播<lb/>
克諧之奏臣猥縁末藝獲造彤墀聆鈞天九奏之音如<lb/>
遊帝所效上林千人之唱竊抒蕪詞仰奉皇歡強進口<lb/>
號<lb/>
　　　　口號<lb/>
敦牂開嵗斗囘杓共慶元正視朔朝仗下法官陳禹㑹<lb/>
宴開平樂奏虞韶北邦膚使星持節近侍詞臣頌獻椒<lb/>
共效華封人吉語勤勤三請祝唐堯<lb/>
<pb n="KR4d0035_WYG_028-18b"/>
　　　　勾合曲<lb/>
千官雜遝廣樂鏗鏘方羲馭之晝延望天顔之豫悦引<lb/>
商刻羽擊玉摐金上奉宸慈教坊合曲<lb/>
　　　　勾小兒隊<lb/>
詩詠君徳樂舞后功允属聖辰式資備物惟彼髫髦之<lb/>
侣將陳蹈厲之儀上悦天顔教坊小兒入隊<lb/>
　　　　隊名<lb/>
簫韶虞氏樂歌舞沛中兒<lb/>
<pb n="KR4d0035_WYG_028-19a"/>
　　　　問小兒隊<lb/>
春陽駘蕩雅奏諧和彼觽韘之分行逐羽旄而應節初<lb/>
如詠于沂水又若歌于沛風必有所陳盍言爾志<lb/>
　　　　小兒致語<lb/>
臣聞夏正孟月紀庻草之權輿漢㑹春朝受四海之圖<lb/>
籍清蹕臨朝而置酒通班拱極以稱觴仰賛休辰式陳<lb/>
盛樂伏惟皇帝陛下接千載之統題五精之期繩烈祖<lb/>
之燕詒奉慈闈之謀訓陶鈞萬類物無疵厲之傷玉燭<lb/>
<pb n="KR4d0035_WYG_028-19b"/>
四時氣恊中和之應荐臨元朔夙講鄰歡禮食以勞於<lb/>
使人樂舞以飾乎燕喜臣等方當蒙穉欣遘泰辰雖童<lb/>
子之何知亦能蹈抃歌太平之既醉欲效揄揚未敢自<lb/>
專伏候進止<lb/>
　　　　勾雜劇<lb/>
聽咸英之音備聞雅正觀優孟之戯佇獻俳諧綴兆少<lb/>
留金絲徐韻上資兊悦雜劇來歟<lb/>
　　　　放小兒隊<lb/>
<pb n="KR4d0035_WYG_028-20a"/>
日移昳稷樂闋承雲蹁蹮之態備陳獻笑之歡已畢徐<lb/>
収霓袂還歛羽旌再拜天階相將好去<lb/>
　祭文<lb/>
　　故美人陳氏祭文<lb/>
維元祐四年嵗次巳已七月巳已朔十九日丁亥皇帝<lb/>
遣延福宫使寜國軍節度觀察留後入内内侍省副都<lb/>
知張茂則致祭于故美人陳氏之靈惟靈早以柔淑充<lb/>
尚宫闈禀賦不融痛傷何已奠以殽醴慰兹營魂尚享<lb/>
<pb n="KR4d0035_WYG_028-20b"/>
　　故美人陳氏菆塗祭文<lb/>
故美人陳氏之靈眷言柔範奄謝芳年爰即菆塗特陳<lb/>
奠酌淑靈不昧尚或歆承尚享<lb/>
　　故贈太師追封沂王曹佾啟殯祭文<lb/>
維元祐四年嵗次已已十月丁酉朔十三日已酉皇帝<lb/>
遣中大夫試尚書吏部侍郎監䕶𦵏事范百禄等致祭<lb/>
于故贈太師追封沂王曹佾之靈惟靈奕世勲賢外門<lb/>
尊属襲重侯累將之貴享上公王爵之榮居富貴而能<lb/>
<pb n="KR4d0035_WYG_028-21a"/>
謙處燕閒而自飬未登遐夀奄謝休辰將啟菆塗載深<lb/>
感愴聊陳薄酹用寄哀懷尚享<lb/>
　　舉靈祭文<lb/>
維元祐四年嵗次已已十月丁酉朔十八日甲寅皇帝<lb/>
遣中大夫試尚書吏部侍郎監䕶𦵏事范百禄等致祭<lb/>
於故贈太師追封沂王曹佾之靈惟靈親則舅家貴為<lb/>
王爵四朝寵遇位極公侯三命謙恭福兼康夀遽収神<lb/>
于太素俄卜兆于佳城祖載有期盡傷斯至奠以殽醴<lb/>
<pb n="KR4d0035_WYG_028-21b"/>
慰兹營魂尚享<lb/>
　　下事祭文<lb/>
維元祐四年嵗次巳已十月丁酉朔三十日丙寅皇帝<lb/>
遣中大夫試尚書吏部侍郎監䕶𦵏事范百禄等致祭<lb/>
于故贈太師追封沂王曹佾之靈惟靈外戚賢王上公<lb/>
貴秩蕃朝出入克保令名富貴始終奄歸窀穸載涓良<lb/>
日式啟隂堂夙設奠筵庻殫㤙禮尚享<lb/>
　　贈貴儀林氏祭文<lb/>
<pb n="KR4d0035_WYG_028-22a"/>
維元祐五年嵗次庚午二月丙申朔十八日癸丑皇帝<lb/>
遣昭宣使康州防禦使入内内侍省副都知梁從吉<lb/>
致祭于贈貴儀林氏之靈惟靈粤自先朝入充九御乃<lb/>
眷良家特承㤙顧詎謂嬪風奄先晨露將啟幽堂復増<lb/>
逺慕尚享<lb/>
　　殯日墳祭文<lb/>
維元祐五年嵗次庚午二月丙申朔十九日甲寅皇帝<lb/>
遣昭宣使康州防禦使入内内侍省副都知梁從吉致<lb/>
<pb n="KR4d0035_WYG_028-22b"/>
祭于贈貴儀林氏之靈惟靈婦徳之茂世胄之華㤙承<lb/>
先眷慶集王家芳年奄謝徳音不瑕殯宫設奠恤禮有<lb/>
加尚享<lb/>
　　故蔡國長公主權<graphic n="KR1148" url="https://raw.githubusercontent.com/kanripo/KR-Gaiji/master/images/KR1148.png" mimeType="image/png"/>前一夕夜祭文<lb/>
維元祐五年嵗次庚午二月丙申朔十八日癸丑皇帝<lb/>
遣昭宣使惠州刺史入内内侍省押班馮宗道致祭于<lb/>
故蔡國長公主之靈有菀天孫承華椒掖粤在齠年遽<lb/>
淪月魄愛篤靡忘音徽永隔奠以清觴慰兹厚穸尚享<lb/>
<pb n="KR4d0035_WYG_028-23a"/>
　　故蔡國長公主墳祭文<lb/>
維元祐五年嵗次庚午二月丙申朔十九日甲寅皇帝<lb/>
遣昭宣使惠州刺史入内内侍省押班馮宗道致祭于<lb/>
故蔡國長公主之靈惟靈分輝寳婺毓質禁庭瓊瑤夙<lb/>
茂蘭苕早零嗟我同氣遘兹促齡嚴塗既啟精魄攸寧<lb/>
尚享<lb/>
　<lb/>
　<lb/>
<pb n="KR4d0035_WYG_028-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇魏公文集巻二十八<lb/>
</p>
<p>
</p>
  </div>
</body>
</text>
</TEI>
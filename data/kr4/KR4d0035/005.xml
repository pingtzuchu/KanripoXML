<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇魏公文集巻五</head> <lb/>
    <p>
<pb n="KR4d0035_WYG_005-1a"/>
欽定四庫全書<lb/>
　蘇魏公文集巻五<lb/>
　　　　　　　　　　　　　宋　蘇頌　撰<lb/>
　古詩<lb/>
　　次韻司徒富公耆年㑹詩<lb/>
古人稱宴安居處必擇地諸公來河南有若不期㑹巖<lb/>
巖大司徒早辭槐鼎貴嘉謨納淵衷故事留臺寺構第<lb/>
銅駝坊開門瀍水次居守德爵同位重官三事高軒每<lb/>
<pb n="KR4d0035_WYG_005-1b"/>
過從縱言談道藝復有鄉里賢夙昔承嘉惠崧嶺高橫<lb/>
空洛波清見底履道追昔遊行厨載芳醴燕毛禮所重<lb/>
安車皆戾止年尊二國公齒序衆君子願公壽千秋慰<lb/>
民瞻具爾三載一來朝當陪天子祀<lb/>
　　次韻王宣徽太尉耆年㑹詩<lb/>
古來賢相稱高竒虞有臯䕫商傅伊帝臣王佐見謨訓<lb/>
千載相望如同時我朝公輔代間出鍾秀辰象分躔離<lb/>
堂堂太尉實異稟風質粹美和而威仁皇始擢自藩翰<lb/>
<pb n="KR4d0035_WYG_005-2a"/>
渭水兆告非熊羆立朝早已擅風采料敵曽不失毫釐<lb/>
聖聖相承倚時棟入登槐鼎出擁麾司徒相繼據魁軸<lb/>
勢壓諸夏摧附枝一言寤意尊社稷萬里奔命來戎夷<lb/>
君臣一體自同德下鄙漢相矜規隨功成治定預告老<lb/>
還鄉治第當西圻十年休佚養冲氣泰宇充茂心欣嬉<lb/>
二公勲德誦人口載于彛鼎歌于詩吾皇得相柄文武<lb/>
調燮四序齊璇璣孟軻嘗稱聖之任乃曰百世人之師<lb/>
固宜天畀兩元老期頤常保松筠姿規橅載在廟堂上<lb/>
<pb n="KR4d0035_WYG_005-2b"/>
自使風俗淳澆漓前年召自大名尹對罷累請莵裘歸<lb/>
帝曰公今更强固閔煩幾政留清規兩加金貂百官首<lb/>
再剖玉麟三水涯洛人聞之喜且抃如在旱嵗逢雲霓<lb/>
朝臨留府暮私第偃息又將彌再期今春欲作耆英㑹<lb/>
涓日象值神俱比謂宜飲食與宴樂對接賓客心忘機<lb/>
康寧壽富復好德嚮此巨福全者稀席間諸老盡賢傑<lb/>
相得歡甚欹冠緌飲盈百榼似尼父歌有三樂同榮期<lb/>
杯盤衍溢逮輿𨽻割肉釃酒如林池衣冠填咽兩城市<lb/>
<pb n="KR4d0035_WYG_005-3a"/>
車馬照耀清漣漪夜闌百炬列紅燭天寒四座添重幃<lb/>
鉅儒灑翰序嘉㑹義薄皎日垂清暉諸公半酣各賦詠<lb/>
含毫疊紙魚鱗差詩成累幅燦珠玉光艶宜若陵鈎奎<lb/>
歌聲旖旎嘯鸞鳳酒氣冷冽噴酴醾長篇立刻在金石<lb/>
楷字高掲當軒墀晉公延賓就綠野謝傅卜宅臨清溪<lb/>
當時貴客亦有數詎與今日争光輝謄書逺報鄴都守<lb/>
開緘摘句情融怡答言遂起歸與興跡雖未往心先飛<lb/>
三賢事業固同道用舍安得常情知官尊邦國之柱石<lb/>
<pb n="KR4d0035_WYG_005-3b"/>
望重士林之羽儀退舍進用自殊致大義當以公言推<lb/>
不能則止固達識陳力可行當有為聖君知臣賢達節<lb/>
事有輕重須從宜寧拘經禮致為政自有邦人歌衮衣<lb/>
三台明潤少微爛光彩並照大紫微子房辟穀方壯嵗<lb/>
張蒼作相當厖眉曹參置酒坐公府晉賢高蹈來東籬<lb/>
昔人出處固有意造適自與時推移光隂可惜且行樂<lb/>
任從鷤鴂方春啼<lb/>
　　次韻君實内翰同遊范景仁東園<lb/>
<pb n="KR4d0035_WYG_005-4a"/>
鑾禁限沉深鼇頭雄贔屭主人出休沐秋色正明麗偶<lb/>
為東園遊便有中林意縱言得造適覽物増意氣風清<lb/>
濯煩襟日永忘歸轡朝野本無間簪組何用棄未必幽<lb/>
棲人識兹真樂地<lb/>
　　效范景仁侍郎次韻和君實端明長句奉呈龍舒<lb/>
　　　楊守<lb/>
公居幽絶誰能紀欲到應須勞屐齒從官出入路縈紆<lb/>
況今又去藩龍舒人在天南居在北鄉心千里雲山碧<lb/>
<pb n="KR4d0035_WYG_005-4b"/>
山庭不用勒移文時樂中和歸未得他年若尋仙老㑹<lb/>
洛下諸公盡中外百二十坊山水間甲第相望門巷對<lb/>
過從不獨賞芳珍造適何妨談道真回頭却望朝市裏<lb/>
多少思歸未去人<lb/>
　　六月六日訪晁美叔吏部越宿䝉惠長篇因次其<lb/>
　　　韻<lb/>
近伏值休幹端居無所為觸熱事造請有如褦襶詩偶<lb/>
到昭德里主人不吾非惟今吏部郎望清秩非卑而與<lb/>
<pb n="KR4d0035_WYG_005-5a"/>
兩銓選事聯相附離每聽人物論尤詳臺閣儀沿襲尋<lb/>
本原左右逢津涯登朝鬢猶綠繼世衣仍緇歡然久相<lb/>
接甚矣嗟吾衰誰言同趣舍何力能嘘吹但慚蒹葭陋<lb/>
坐對瓊林枝時或把書巻不厭顔生飢間亦忘形骸任<lb/>
譏嗣宗癡喜君方得塗騫騰復何疑豈此哀烏省能留<lb/>
威鳳姿君才適時用早聞天子知荷囊與鳴玉獻納無<lb/>
不宜寧校嵗月勞求為法令師<lb/>
　　次韻蘇子瞻題李公麟畫馬圖<lb/>
<pb n="KR4d0035_WYG_005-5b"/>
霜紈橫巻書縚垂軸以瑇瑁囊青絲披圖二妙駭人目<lb/>
筆畫勁利如刀錐龍媒迥出丹青手勢若飛動將奔馳<lb/>
韀銜如在赤墀立僕御猶縱紅纓羈子䖍六轡衒沃若<lb/>
長康駿骨稱天竒雖傳畫譜入神品未有墨客評黄雌<lb/>
六詩形似到作者三馬意象能言之竒蹤莫辨霸或幹<lb/>
高韻壓倒陸與皮從來神物不常有未遇真賞何人知<lb/>
君不見開元廐馬四十萬作頌要須張帝師<lb/>
　　元祐癸酉秋九月䝉㤙補郡維揚十一月到治莅<lb/>
<pb n="KR4d0035_WYG_005-6a"/>
　　　事之始首閱題名前後帥守莫非一時豪傑固<lb/>
　　　所欽慕矣然於其間九公頗有寅縁感舊思賢<lb/>
　　　嗟嘆不足因作長韻題於齋壁以寄所懐耳<lb/>
維揚禹九州淮南唐四鎮地據江海衝星占楚吳分五<lb/>
季劇荒擾我朝夷僭閏督府時稱雄守帥選常遴由來<lb/>
竹符使莫匪邦家聞其間九賢者尤推萬人俊太原文<lb/>
章伯師友淵源濬五事陳便宜七制推典訓屢薦官雖<lb/>
崇三已色無慍<hi>王元之一登翰林三踐西掖屢被譴逐皆以直道嘗作三黜賦其末云令尹無</hi>
<pb n="KR4d0035_WYG_005-6b"/>
<hi>愠予之所師下惠不耻予其庶幾先祖少舉進士時嘗獲贄見公有池亭詩石今在西圃</hi>歧公老藩<lb/>
朝惠愛浹吳晉荐士言有味偃兵功不陳鼎飪方燮和<lb/>
丘園終委順<hi>杜公自河東提刑移鎮于此尋遷淮南轉運使後登樞府議西師守用策未幾元昊</hi>
<hi>請命登庸纔半歳出藩遂還政居南都十年而薨其薦士于朝達者最多而予被遇尤異</hi>淵哉文肅<lb/>
公生遘休明運三朝翰墨工二府謀猷奮道巻任推遷<lb/>
名全蔑緇磷<hi>盛公始以文學被知太宗召寘館閣真宗仁宗朝再入翰苑遍歴二府兩黜皆由人</hi>
<hi>累再典兹郡卒以夀老致政考終先公銘誌其墓</hi>鄭公梁棟才天質璆琳韻大<lb/>
筆弟兄同萬事朝廷問徊翔極宰樞終始無疵吝<hi>宋公自參</hi>
<pb n="KR4d0035_WYG_005-7a"/>
<hi>預出麾郡人安其寛簡去後作愛思堂以懷其德在郡賦詩有刻石僧寺予在館閣最䝉稱奨</hi>仁宗初<lb/>
倦勤魏公復來覲堂堂真相尊謇謇嘉言進十字篆勲<lb/>
勞大烝報忠藎<hi>韓公在郡日大葺府城自此方鎮事體始備郡人思慕立祠堂于雍熙浮屠迨</hi>
<hi>今尤盛其墓碑神宗御篆十字以表勲烈又配享英宗廟廷公在朝予屢獲欵接</hi>樂安予舊館<lb/>
早歳窺墻仭儒林仰宗工政府發閎論雖無鼎銘勲却<lb/>
有書傳信<hi>予舉進士日歐陽公主文衡誤見賞拔後留守宋都予在幕府自爾相知尤厚始終不替</hi>
<hi>大明寺平山堂公所作最為一郡之勝</hi>吾友仲邍父利器發硎刃論經鄙<lb/>
章句縱辨摧凌誶<hi>音訊</hi>經緯夙志違風流壯年盡<hi>予與侍讀劉公</hi>
<pb n="KR4d0035_WYG_005-7b"/>
<hi>少同硯席每愛其論經義談歴代高才博識謂當輔相承平中年而殞士友痛惜今雲山閣有留題詩時㑹堂</hi>
<hi>唱和詩並刻于石</hi>文武惟秀公將相紆雙印入輔復出藩撫淮<lb/>
兼帥潤憶昔獲攀稽後來嘗慕藺<hi>陳公倅符離日予為郡從事其後入朝屢</hi>
<hi>同官局嘗相期卜鄰丹陽後以潤帥兼相印鎮是郡</hi>司空一代宗累葉清風振繼<lb/>
父漢韋平致君古堯舜時嘆人云亡上嗟天不憖<hi>吕公與予</hi>
<hi>少時相得于場屋及仕朝廷接跡最久後公薨二聖嗟悼曰國家不幸司馬相吕司空相繼云没予亦嘗預聞</hi>
<hi>聖語有祠堂在興教院</hi>昔人企前修景行仰高峻聲氣或相同古<lb/>
逺視猶近馬遷稱晏嬰羊祜交陸遜異代思執鞭仇隣<lb/>
<pb n="KR4d0035_WYG_005-8a"/>
通饋餫粤予望諸賢先後來兹郡既非鎮俗才仍抱終<lb/>
天釁<hi>先公嘗領是州辭不赴</hi>砂礫自澄汰鉛鏌殊銛鈍將書名在<lb/>
石終慚駑附駿前人固難追遺德猶可徇鞭後志良勤<lb/>
思齊言亦訒顔㥏章在懷年侵霜滿鬢俛仰復奚為兹<lb/>
焉俟嘉遁<lb/>
　　累年告老恩㫖未俞詔領祠宫遂還鄉閈燕閒無<lb/>
　　　事追省平生因成感事述懐詩五言一百韻示<lb/>
　　　兒孫輩使知遭遇終始之意以代家訓故言多不文<lb/>
<pb n="KR4d0035_WYG_005-8b"/>
我昔就學初齠童齒未齔嚴親念癡狂小藝誘愚鈍<hi>大戴</hi>
<hi>禮曰八歳就外傅教小藝履小節</hi>始時授章句次第教篇韻<hi>我生五嵗先公口授</hi>
<hi>孝經古今詩賦皆成誦又令從諸父教學不數年而誦五經習爾雅知聲律</hi>䝉泉企層瀾覆<lb/>
簣期九仭十齡獨侍行千里赴朝覲靡依心向吳能事<lb/>
躬在浚應門待賓客睦族周分親<hi>去聲</hi>雖免逃杖諐猶虞<lb/>
裕蠱吝<hi>天聖中先公服楚國太夫人䘮外除自維揚赴調適值外祖龍圖陳公出守餘杭以先妣魏國</hi>
<hi>太夫人久别欲邀同行時予十歳獨侍先公入都㑹盛文肅公在翰林薦先公文館法當投進所業使予管勾</hi>
<hi>装冩進巻及接待賓客相過諸公皆一時之望予獲侍側頗䝉奨顧時盛仲謨學士坐中試予以省題詩予即</hi>
<pb n="KR4d0035_WYG_005-9a"/>
<hi>時賦成尤見賞激</hi>十三從師友羣彦得親近<hi>音附近之近</hi>箕裘襲素<lb/>
風蘭芷漸腴潤<hi>先公宰無錫日即縣㕔西圃開學舍延諸生郡進士華直温新安閔從先輩數</hi>
<hi>人同結課予時十三歳與從叔宣甫山甫同硯席預課試後二年先公通判洪州又延鄉先生萬君特講書予</hi>
<hi>與諸父及臨川蔡元道元翰昆弟皆同聽學時南城李覯泰伯贄文謁先公亦留館齋中得以切磋䝉益多矣</hi>
佔畢自忘勞攻堅常切問六經日沈酣百氏恣蹂躪禮<lb/>
樂原夏商春秋道堯舜論詩識温柔講易知謙巽書要<lb/>
通上古史亦蘄盡信復熟中庸篇推名善惡混楹書迨<lb/>
今存手澤亦未冺賴此漸摩益稍知賢聖藴<hi>先公舉賢良暇日試</hi>
<pb n="KR4d0035_WYG_005-9b"/>
<hi>筆手冩中庸一篇付予令熟讀誦之可以見性命之理其書至今秘藏篋笥</hi>十八隨鄉書三<lb/>
冬閲文陣同時韋帶倫共試棘闈濬少年事矜豪属辭<lb/>
少繩凖程文竟乖疎貢籍果遺擯<hi>予十八預府薦時主司吳正肅公頗以博</hi>
<hi>學識題見奨便許以逺到自此士大夫稍稍稱道明年春省試以犯聲病格不收時主文盛文肅公謂先公曰</hi>
<hi>試文當在高等以㸃檢官指摘詩中押聲聞字退落誠可惜也</hi>内負未蹉跎不能忘起<lb/>
僨<hi>既知以聲病黜落遂刻意音訓之學自爾頗知字書</hi>賞延輒辭官雅志將自奮<lb/>
<hi>康定元年乾元節推㤙近著先公任中書舍人欲奏薦予乞且應舉先公初不懌既而大稱許復勉以勤篤又</hi>
<hi>延建安黄晞先生數公置門下及與長樂王深甫子直清江劉原父貢父兄弟同硯席凡五六年後予已忝科</hi>
<pb n="KR4d0035_WYG_005-10a"/>
<hi>第徃來京師猶相從講論</hi>筆苦手成胝眠稀目生暈常患涉獵疎肯<lb/>
效揣摩困再上忝乙科初筵習磨楯綢繆結官課奄忽<lb/>
罹憂疹靈光未及賦陟岵遽銜舋<hi>後漢王文考父逸欲為靈光殿賦使文考</hi>
<hi>往魯中訪求事迹比還乃獻此賦父問其故對曰為文損思慮大人思苦今年高不宜復爾父遂不作先公常</hi>
<hi>戒吾令習六科業未就而遭大禍每痛不及文考之獻賦</hi>星行赴幃堂雨泣䕶歸櫬<lb/>
先疇閩嶺遥寓舍京口近<hi>逺近之近</hi>𦵏營帶郭田地得兼山<lb/>
艮<hi>予登科初補宿州觀察推官值先祖太尉薨背先公持服寓金陵朝廷特就移予知江寧縣才滿秩先公</hi>
<hi>在河陽下世予星行䕶喪南歸治命以泉山鄉里道逺不可歸令于昇常間卜𦵏謀居既過京口㑹故人錢起</hi>
<pb n="KR4d0035_WYG_005-10b"/>
<hi>居子高作守治館相留時有道人自真善山水學從予行常潤數州擇得今青陽墳地起乳山艮來南走京峴</hi>
<hi>巽岡西北枝艮落即今先公墳術者皆言善地遂安𦵏自此謀居郡中占丹陽為鄉里</hi>送往極充<lb/>
窮拊存急賙賑三釡須自謀一官姑孟晉<hi>見班固幽通賦</hi>恤孤<lb/>
逢舊知温故拾餘燼薦衡荷德璋嗣向憐子駿給札恩<lb/>
特殊除職選尤遴遂去州縣勞入陪臺閣俊<hi>予既除先公喪祖母</hi>
<hi>徐國太夫人先妣魏國太夫人在堂及諸姑弟妹未婚嫁家素無資不暇擇禄急趨銓調授南京留守推官食</hi>
<hi>貧累嵗先友少師趙康靖公少傅孫文簡公洎諸翰林連章薦文繼先世䝉取索先公遺稾及予投贄乞召試</hi>
<hi>職名先是言事者奏近嵗文館太冗乞加慎選時預試者如梅堯臣宋敏修宋充國楊忱并弟慥文詞皆入等</hi>
<pb n="KR4d0035_WYG_005-11a"/>
<hi>止遷秩或賜科名及陞差遣逮予被薦執政進呈云近臣薦父子文學優長仁宗問誰人子執政以先公名對</hi>
<hi>上曰特與試乃試兩題俱書高等時翰林曽胡楊田四公皆云近預試者惟馮京蘇頌皆入髙等因此遂得職</hi>
<hi>此並梁丞相所喻云</hi>校文擿三折食貧嵗四閏君相嘉宿官圭符<lb/>
假名郡地望號優閒公租稍充牣二偏豐㫖甘百口免<lb/>
飢饉<hi>予在館閣九年與同舍陳述古孫聖途俱請外補久之無報遂同見執政丞相富鄭公問九年不遷</hi>
<hi>未有前比莫且别移一京局予再三言食貧且久難更伺候翌日特為奏陳獨予得汝隂善郡陳孫歳淺得常</hi>
<hi>郢皆常調也</hi>方喜私願諧遽叨召音迅素非幹時才屢試投<lb/>
虛刃治績愧無聞官資謬超進持橐入記言演綸漫燥<lb/>
<pb n="KR4d0035_WYG_005-11b"/>
吻事無補毫分心常懷憤懣一言偶寤意三已固無愠<lb/>
<hi>予守潁將二年怱被召遷府界提㸃踰年徙三司度支判官又二年出為淮南轉運使神宗初登極因送邉使</hi>
<hi>還陛對特䝉訪問北邉事頗合㫖仍宣諭二府故到淮南才五月召還修起居注遷西掖掌誥二年因論差除</hi>
<hi>御史事䝉中札召對詢問本朝故事上初甚以為然及有褒語無何執政以為違忤見黜歸班趨常朝者一年</hi>
<hi>半遇㤙出領東陽移譙郡還朝兩領三班銀臺又出南都知餘杭入為史官尹京府以孫純陳世儒事貶濠梁</hi>
<hi>凡五換推及入對獄卒無一事結吏議乃罷濠領孟辭以先公薨逝之地改知滄州</hi>再違金門籍<lb/>
七換竹使印賜環元豐初解組橫海鎮虜信使約修周<lb/>
官預詳攈<hi>居運切見前漢書刑法志</hi>上號太宫辰奉册陪發軔復土<lb/>
<pb n="KR4d0035_WYG_005-12a"/>
裕陵日杖桐方守殯阻趨七月期莫從百夫殉<hi>予到滄才數月</hi>
<hi>上喻執政云要蘇某來修一書令速召歸遂有判吏部修官制之命及進對上曰朝廷與契丹通好歳久故事</hi>
<hi>儀式舊章案牘遺散者多每使人來生事無以折證朕欲裒集國朝以來至昨代州定地界文案等以類編次</hi>
<hi>為一朝典章使後來得以稽據朕思非卿不能成之又宣諭云近日修書臣僚多遷延嵗月只如密院機要已</hi>
<hi>七八年近方奏請差人檢閲巳令罷之卿該通勤敏此書何日可成對以案籍浩大幾數十架急急編次亦須</hi>
<hi>二年不知果可成就否上曰二年了得甚善有㫖就樞密院第四㕔置局仍許辟官檢討指射密院人吏于是</hi>
<hi>曉夕比次逐時面奏商議立例類不踰期成書二百五十巻奏藁日上大喜乃御筆賜名華戎魯衛信錄是年</hi>
<hi>南郊加上仁宗英宗徽號予預五使奉冊乘輅入朝明年先帝升遐予適丁先太夫人憂寓維揚不得預挽紼</hi>
<pb n="KR4d0035_WYG_005-12b"/>
<hi>之列于今痛恨</hi>衰麻雖未除淚血猶未抆誤被兩宫知首頒一<lb/>
札訊入長天臺班復冠鼇坡峻<hi>太夫人服除䝉詔書已除刑部尚書令乘驛赴</hi>
<hi>闕踰月改吏部二年除翰林承㫖</hi>拔擢登台司咨俞陪坐論属時久承<lb/>
平狡羌未誅震<hi>誅震見陳湯傳</hi>任重才難勝位高躬易隕丹衷<lb/>
徒蹇蹇明誠乏斤斤靡憚嘖言煩姑守王臣藎聖神眷<lb/>
始終進退禮周盡禁殿陟青規琳宫叩虛牝再辭淮海<lb/>
藩未許丘園遜<hi>予自承㫖拜左丞二年忝中揆又一年言者論臺雜牽復事云予獨主之予聞</hi>
<hi>言即時出省歸私第待罪同列見喻云且須翌日見上畧叙陳然後求罷貴全進退之禮予答以宰相一有人</hi>
<pb n="KR4d0035_WYG_005-13a"/>
<hi>言乃是物議不允豈有解紛之禮連上三削一劄獲罷拜大學士領集禧觀使恩禮優異近嵗未有中謝日兩</hi>
<hi>宫褒語知卿無他意只是避人言其年出守維揚再告老復有宫使之命許還丹陽</hi>風霜經六紀<lb/>
蓬葆垂兩鬢躬閒猶冠帶祿厚足儲餫貢餘香龍團上<lb/>
尊白羊醖嵗時荷恩霑漿藿對饋賮<hi>予久㕘近著俸賜甚厚然族大家虛</hi>
<hi>贍給常苦不足故毎飯不過一肉非賓客未嘗飲宴每䝉恩賚極知慚感</hi>春園乗閒灌冬户<lb/>
隨時墐入對書甲乙出驅車簿笨扶杖拜先塋攜觴問<lb/>
田畯蕃室勌掃除綦几聊慿隱<hi>於靳反</hi>養浩希子輿學生<lb/>
同祝腎念昔多艱勤誨爾宜悱憤見賢弓在檠遇事驂<lb/>
<pb n="KR4d0035_WYG_005-13b"/>
從靳<hi>見左傳</hi>競情思昔非視舌知柔韌高門訓序畏<hi>早聞先訓</hi>
<hi>以謂門地高華可畏而不可恃予刻心遵守常以為戒後因讀栁氏訓序乃有此語欲使爾輩知之以代韋弦</hi>
刋腹摩兠慎<hi>榖城國門有石人刋其腹曰摩兠鞬慎勿言唐劉洎少嘗遇異人謂之曰君當佐太</hi>
<hi>平得富貴然宜愼兠鞬之戒洎後為侍中以議論不常獲譴</hi>名教樂有餘異端戒多<lb/>
紊其要本誠明烏在問圓頓美璞不雕琢安得懷瑜瑾<lb/>
良器不深藏渠能免瑕璺學問不沾洽何由垂望聞<hi>去聲</hi>
<hi>見詩音</hi>操守不堅純久必成緇磷進修欲及時行違要無<lb/>
悶士行惜分陰伯陽嘆往運當年倘因循晩嵗必悔恨<lb/>
<pb n="KR4d0035_WYG_005-14a"/>
更思祖先勲相傳清白訓世胄閩與吳宗姻期及絻衣<lb/>
冠布中外椽土無尺寸逮吾老鄉閭始得營畦畛蝸廬<lb/>
庇風雨稷田助饔餕幸與仁智隣仍逺市城慁沈侯東<lb/>
陽居陸叟頤山遯<hi>陸希聲退居陽羨自稱頤山遯叟</hi>出處雖殊途豐約<lb/>
已過分<hi>予初置京師西岡宅甚隘陋罷相日二府諸公見過以為不稱相第予答以曽高以來忝仕朝</hi>
<hi>廷下逮子孫輩已有官而四方無尺椽寸土今有此第已為過分比還潤又營此居處及近創少沙田追思先</hi>
<hi>世已為華奐若非遭遇上恩何由至此但恨未有報國之地耳</hi>考室俟構堂肥家在忍<lb/>
順<hi>見栁氏訓序</hi>常使棣華榮無致荆枝忿中冓須自防外誘<lb/>
<pb n="KR4d0035_WYG_005-14b"/>
不可徇懼爾志悠悠故吾言諄諄<hi>去聲</hi>力行儻不渝家聲<lb/>
期遠振<lb/>
　<lb/>
　<lb/>
　<lb/>
　<lb/>
　<lb/>
　蘇魏公文集巻五<lb/>
</p>
<p>
</p>
  </div>
</body>
</text>
</TEI>
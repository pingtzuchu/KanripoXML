<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇魏公文集巻二十四</head> <lb/>
    <p>
<pb n="KR4d0035_WYG_024-1a"/>
欽定四庫全書<lb/>
　蘇魏公文集巻二十四<lb/>
　　　　　　　　　　　　　宋　蘇頌　撰<lb/>
　内制<lb/>
　　賜五臺山寺僧正省竒以下奬諭勅書<lb/>
勅五臺山十寺僧正省竒等覽所進奉坤成節功徳疏<lb/>
等事具悉眷彼仁祠奠兹臺岳集慶門之清衆祝誕日<lb/>
以延洪載閱疏封良嘉誠懇今賜省竒等紫僧衣一對<lb/>
<pb n="KR4d0035_WYG_024-1b"/>
絹二十匹故兹奬諭想宜知悉秋熱各比清休否遣書<lb/>
指不多及<lb/>
　　賜前兩府并待制以上知州初冬衣襖詔勅書<lb/>
勅某清風戒寒獻良裘而在御邇臣守位殿藩服以方<lb/>
勤禦兹霜律之嚴宜有衣章之賜既安且燠益體予衷<lb/>
今賜卿翠毛細錦旋襴一領至可領也故兹詔示想宜<lb/>
知悉冬寒卿比平安好遣書指不多及<lb/>
　　賜諸路知州職司及總管鈐轄至使臣衣襖勅書<lb/>
<pb n="KR4d0035_WYG_024-2a"/>
勅某肅祗朝寄外恪官箴式臨寒律之初用錫功裘之<lb/>
寵服兹純麗毋憚凝嚴今賜汝紫羅錦旋襴一領至可<lb/>
領也故兹詔示想宜知悉冬寒汝比好否遣書指不多<lb/>
及<lb/>
　　賜諸路蕃官及溪洞蠻人初冬衣襖勅書<lb/>
勅某汝恪居邊土祗服朝經爰及歲寒特加時賜寵被<lb/>
纊繒之麗益勤忠順之方賜汝方勝練鵲大錦旋襴一<lb/>
領至可領也故兹詔示想宜知悉冬寒汝比好否遣書<lb/>
<pb n="KR4d0035_WYG_024-2b"/>
指不多及<lb/>
　　賜諸路屯駐駐泊就糧本城諸軍員寮等初冬衣<lb/>
　　　襖勅書<lb/>
勅某州諸軍員寮等冬律方升良裘始獻爰念扞城之<lb/>
旅特推賜服之恩被此衣章毋忘固圉今賜汝等初冬<lb/>
衣襖餘從宣命指揮故兹詔示想宜知悉冬寒汝等各<lb/>
比好否遣書指不多及<lb/>
　　賜于闐國進奉勅書<lb/>
<pb n="KR4d0035_WYG_024-3a"/>
勅于闐國黒汗王省所差人進奉某物事具悉卿守在<lb/>
西陲心馳上闕爰遣梯山之使荐修任土之儀深諒乃<lb/>
誠不忘予意所進到物色今就整回賜錢二百貫文馬<lb/>
依估價回賜錢五十貫文以浙絹充並交付差來大使<lb/>
黎撒囉瞎征等至可領也故兹詔示想宜知悉秋熱卿<lb/>
比平安好遣書指不多及<lb/>
　　賜于闐國示諭勅書<lb/>
勅于闐國黒汗王省所差人來進奉大使黎撒囉瞎征<lb/>
<pb n="KR4d0035_WYG_024-3b"/>
等進奉到某物事具悉卿逺馳信介入覲王庭效川珍<lb/>
岳貢之勤厚地産風宜之品特隆報賜用荅忠嘉黎撒<lb/>
囉瞎征等進奉到上件物今依估價就整回賜錢一萬<lb/>
五千貫文故兹詔示<lb/>
　　賜于闐國男進奉勅書<lb/>
勅于闐黒汗王男丙令渧根省所差人進奉某物事具<lb/>
悉汝夙禀教忠罙勤向化因使人之來覲展方物以効<lb/>
勤省閱之餘嘉稱在念所進到物色今就整回賜錢五<lb/>
<pb n="KR4d0035_WYG_024-4a"/>
十貫至可領也故兹詔示<lb/>
　　賜西南蕃程以途等進奉勅書<lb/>
勅程以途省所附進馬二匹氊二領事具悉汝世守封<lb/>
疆心馳象魏歴涉逺道來貢風宜載認忠勤良多歎尚<lb/>
今回賜汝紅中錦夾旋襴腰帶衣著至可領也故兹示<lb/>
諭想宜知悉冬寒汝比好否遣書指不多及<lb/>
　　賜南平王李乾徳加恩制誥勅書<lb/>
勅南平王乾徳近以季秋仲辛稱秩元祀禮成太室澤<lb/>
<pb n="KR4d0035_WYG_024-4b"/>
被綿區眷言分土之臣不懈勤王之職純誠益著信賞<lb/>
攸先加地進封載隆命數承神之惠罙厲忠規今差使<lb/>
臣齎卿加恩制誥付廣西經畧司令於界首就賜到可<lb/>
祗受兼賜卿國信物等具如别録至可領也故兹示諭<lb/>
想宜知悉冬寒卿比平安好遣書指不多及<lb/>
　　賜西南蕃龍以利等進奉勅書<lb/>
勅龍以利省所附進馬二匹朱硃二十兩氊二領事具<lb/>
悉汝守封遐域嚮義中華欵塞來庭效珍修貢忠勤弗<lb/>
<pb n="KR4d0035_WYG_024-5a"/>
替嘉歎良深今回賜汝紅中錦夾旋襴一領八兩渾金<lb/>
鍍銀腰帶一條衣著一十五匹至可領也故兹示諭想<lb/>
宜知悉冬寒汝比好否遣書指不多及<lb/>
　　賜西蕃邈川首領河西軍節度使阿里骨加恩制<lb/>
　　　誥詔勅書<lb/>
勅阿里骨國家講禮九筵獲奉帝親之享大賚四海用<lb/>
廣神明之休乃眷世臣宿勤貢職爰推祭澤寵進官儀<lb/>
當體至懐即欽成命今賜卿制誥到可祗受故兹詔示<lb/>
<pb n="KR4d0035_WYG_024-5b"/>
想宜知悉冬寒卿比平安好遣書指不多及<lb/>
　　賜知渭州劉昌祚等進奉助明堂馬詔勅書<lb/>
勅昌祚等省所進奉助明堂馬五十匹事具悉宗祀配<lb/>
天國家之大事職來助祭臣子之至誠乃眷守藩之良<lb/>
勤修任土之式載觀厥貢深諒爾衷故兹詔示想宜知<lb/>
悉冬寒卿等各比平安好遣書指不多及<lb/>
　　賜南平王李乾徳厯日勅書<lb/>
勅南平王乾徳朕克謹天戒敬授人時眷乃炎陬被我<lb/>
<pb n="KR4d0035_WYG_024-6a"/>
聲教奉若新書之告遵修嗣歲之宜率俾提封共知叶<lb/>
紀今賜卿元祐五年厯日一巻至可領也故兹示諭想<lb/>
宜知悉冬寒卿比平安好遣書指不多及<lb/>
　　賜外任臣寮進奉坤成節功徳疏詔勅書<lb/>
勅韓縝覽所進奉坤成節功徳疏一軸銀軸頭事具悉<lb/>
卿任分守土義切愛君秋令協時適紀誕彌之慶真乗<lb/>
演法逺輸善祝之誠披閱嘉歎不忘予意故兹詔示想<lb/>
宜知悉冬寒卿比平安好遣書指不多及<lb/>
<pb n="KR4d0035_WYG_024-6b"/>
　　賜溪洞進奉賀明堂并興龍節及冬正溪布示諭<lb/>
　　　勅書<lb/>
勅彭儒武省所進奉賀明堂并興龍節及冬正溪布共<lb/>
六十匹事具悉汝介居裔土向慕華風越川陸之修塗<lb/>
展歲時之方貢忠勤備至歎尚不忘故兹示諭想宜知<lb/>
悉冬寒汝比好否遣書指不多及<lb/>
　　賜知大名府馮京進奉賀明堂禮畢馬詔勅書<lb/>
勅馮京省所進奉賀明堂禮畢馬二匹事具悉近以禮行<lb/>
<pb n="KR4d0035_WYG_024-7a"/>
太室澤霈綿區荷上神並况之仁繄羣后職來之助卿<lb/>
國之耆哲外守都圻不忘象闕之心逺致材駒之貢省<lb/>
閱之際注想尤深故兹詔示想宜知悉冬寒卿比平安<lb/>
好遣書指不多及<lb/>
　　賜徐州觀察使知渭州劉舜卿進奉賀明堂禮畢<lb/>
　　　馬詔勅書<lb/>
勅舜卿省所進奉賀明堂禮畢馬五匹事具悉近以宗<lb/>
祀合宫布澤綿宇乃眷藩方之列固多職助之勤逮此<lb/>
<pb n="KR4d0035_WYG_024-7b"/>
慶成允修貢式益彰䖍恪良用嘉稱故兹詔示想宜知<lb/>
悉冬寒卿比平安好遣書指不多及<lb/>
　　賜五臺山十寺僧正省竒等進奉興龍節新正功<lb/>
　　　德疏奬諭勅書<lb/>
勅五臺山十寺僧正省竒等省所進奉興龍節并新正<lb/>
功徳疏等事具悉適届誕辰繼臨嗣歲眷靈山之浄衆<lb/>
演竺土之真文延祝彌勤嘉歎于再今賜省竒等紫帽<lb/>
衣一對絹二十匹故兹奬諭想宜知悉冬寒各比清休<lb/>
<pb n="KR4d0035_WYG_024-8a"/>
否遣書指不多及<lb/>
　　賜溪洞進奉賀元祐二年三年四年興龍節端午<lb/>
　　　冬溪布勑書<lb/>
勅向永勝省所進奉賀元祐二年三年四年興龍節端<lb/>
午冬節溪布共四十五匹事具悉汝介居疆裔恪奉朝<lb/>
經嵗時之貢不愆風土之宜沓至益堅恭順深體忠勤<lb/>
故兹示諭想宜知悉春寒汝比好否遣書指不多及<lb/>
　批荅<lb/>
<pb n="KR4d0035_WYG_024-8b"/>
　　賜新除右光禄大夫知樞宻院事孫固辭免恩命<lb/>
　　　不允斷來章批答<lb/>
省表具之卿老成重徳乆任近司昔在先朝巳長樞柄<lb/>
比圖宿望入踐東䑓忠諒之心始終弗替再踐帷幄方<lb/>
竚逺謀繼上封章懇辭寵命惟朕志之先定矧成命之<lb/>
巳行雖諒由衷抑難從欲所請宜不允仍斷來章<lb/>
　　不許批荅<lb/>
覽表具之樞機之政方藉舊賢封章之陳欲辭新命惟<lb/>
<pb n="KR4d0035_WYG_024-9a"/>
卿徳業之茂乆副士民之瞻表儀近司師僉允穆毋事<lb/>
撝謙之守副予注意之隆往服恩徽竚觀逺畧所請宜<lb/>
不許仍斷來章<lb/>
　　賜新除守門下侍郎依前中大夫劉摯辭免恩命<lb/>
　　　不允斷來章批答<lb/>
省表具之昔龍筦納言帝命惟允在今台輔之任兹惟<lb/>
喉舌之司自西省而次遷盖柄臣之更踐以卿儒林舊<lb/>
徳足以逺繼於古人何其露奏陳情乃欲固辭於成命<lb/>
<pb n="KR4d0035_WYG_024-9b"/>
朕言巳布謙守難從所請宜不允仍斷來章<lb/>
　　不許批荅<lb/>
覽表具之中書政事之本黄門出納之司皆為輔臣共<lb/>
幹幾務以卿文學行義為時宗工更踐二臺實允羣望<lb/>
奚過持於抑畏乃控露於懇誠雖嘉遜爵之髙難廢出<lb/>
綸之命所請宜不許仍斷來章<lb/>
　　賜新除護國軍山南西道節度使守太師開府儀<lb/>
　　　同三司河中興元尹潞國公致仕文彦博上第<lb/>
<pb n="KR4d0035_WYG_024-10a"/>
　　　二表辭免兩鎮恩命不允斷來章批荅<lb/>
省表具之貴徳尚齒三代所以事老更加等出封九命<lb/>
所以尊牧伯卿祖宗輔相朝廷表儀三冠台衡七換旄<lb/>
鉞故事留於臺閣威名憺乎戎夷再陟師垣言歸里第<lb/>
功名既遂恩禮宜殊特加雙節之榮以寵上公之去繼<lb/>
披需奏願襲舊藩雖明哲所存不移於素守而老成得<lb/>
謝固異於昔時宜體至懐勿復多避所請宜不允仍斷<lb/>
來章<lb/>
<pb n="KR4d0035_WYG_024-10b"/>
　　不許批荅<lb/>
覽表具之卿以天下之望輔相祖宗之朝以元老之猷<lb/>
再起里閭之逸左右初政勤勞五年多士仰之如蓍龜<lb/>
朝廷尊之為師保力辭大任復歸舊廬三公職儀巳極<lb/>
師臣之重兩鎮旄鉞猶有前詔之加假兹貴名示以殊<lb/>
禮何封章之屢抗援故事以為言雖遜爵之誠則然顧<lb/>
崇賢之禮具異宜無固執亟服新恩所請宜不許仍斷<lb/>
來章<lb/>
<pb n="KR4d0035_WYG_024-11a"/>
　　賜新除中大夫守尚書左丞韓忠彦辭免恩命不<lb/>
　　　允斷來章批荅<lb/>
省表具之卿慶門毓徳近著躋榮内外踐揚績用尤著<lb/>
擢居承輔實允僉言遽覽奏封載形謙叙惟朕志之先<lb/>
定方嘉汝賢况省務之難停尚何所避所請宜不允仍<lb/>
斷來章<lb/>
　　不許批荅<lb/>
覽表具之二轄之任四輔維均嘗歴選於時材宜莫如<lb/>
<pb n="KR4d0035_WYG_024-11b"/>
於世徳禀金籯之訓諒家學之不忘詠緇衣之詩乃國<lb/>
人之所好往就厥職毋勞固辭所請宜不許仍斷來章<lb/>
　　賜門下侍郎孫固上第二表乞致仕不允斷來章<lb/>
　　　批答<lb/>
省表具之朕臨御丕圖聿懐先帝疇咨近輔思用舊人<lb/>
昨起卿於近藩遂任卿以大政庶幾謀議尚有典刑近<lb/>
屬爽和屢求去位詔書敦勉仍予告以養頥封章繼聞<lb/>
復力言於疲苶初則有謝事引年之請重之以忘公廢<lb/>
<pb n="KR4d0035_WYG_024-12a"/>
禮之憂再味遜辭實為過慮惟寢興之自護副嵗月之<lb/>
仰成即俟痊平毋煩懇慤所請宜不允仍斷來章<lb/>
　　不許批荅<lb/>
覽表具之卿儒林舊老先帝輔臣重外居多復政未乆<lb/>
偶縁膚腠之病遂有丘園之思屢抗封章堅不回於素<lb/>
守再頒詔諭仍優給於假休復覽需章力言曠事矧朝<lb/>
廷之待近弼豈責以筋力之勞而律令之於大臣亦分<lb/>
於予賜之告其少安於燕處毋深念於職憂雖諒至誠<lb/>
<pb n="KR4d0035_WYG_024-12b"/>
難從雅志所請宜不許仍斷來章<lb/>
　　賜新除殿前副都指揮使武康軍節度使劉昌祚<lb/>
　　　上第一表辭免恩命不允批荅<lb/>
省表具之卿早以武才帥於戎閫綏懐羌右有長轡逺<lb/>
馭之謀鎮靖疆陲得輕裘緩帶之體録其邊最召以鋒<lb/>
車授英節於梁洋委親兵於環衛出命惟允何名以辭<lb/>
即宜拜恩往服厥職所請宜不允<lb/>
　　不許批荅<lb/>
<pb n="KR4d0035_WYG_024-13a"/>
覽表具之近以柬求環尹慎付節旄眷彼才臣乆勤戎<lb/>
畧督護諸將寛明得於士心綏附三陲威信行於羌種<lb/>
擢居嵓衛允副僉言遽閱奏章固辭恩命雖嘉所守難<lb/>
即爾從所請宜不許<lb/>
　　賜新除中大夫同知樞宻院趙瞻辭免恩命不允<lb/>
　　　斷來章批荅<lb/>
省表具之夫名位不同設官所以峻亷陛嵗月累乆序<lb/>
進所以旌勤勞况乎預議樞衡朕所體貌既觀宣力之<lb/>
<pb n="KR4d0035_WYG_024-13b"/>
效故有加等之遷官次當然爾其毋避所請宜不允仍<lb/>
斷來章<lb/>
　　不許批荅<lb/>
覽表具之國家慎重名器以待賢能既得其人乃命以<lb/>
位卿預本兵之政固已有勞推進秩之恩盖示優禮宜<lb/>
亟就位毋或過辭所請宜不許仍斷來章<lb/>
　　賜新除中大夫守尚書右丞許將辭免恩命不允<lb/>
　　　斷來章批荅<lb/>
<pb n="KR4d0035_WYG_024-14a"/>
省表具之士之立朝豈不為道朕之注意亦欲仰成既<lb/>
嘉卿中外治蹟之優故任以左右省綱之寄宜攄學緼<lb/>
輔我政幾毋或固辭竚觀逺業所請宜不允仍斷來章<lb/>
　　不許批荅<lb/>
覽表具之卿文學有以髙世議論有以過人入輔出藩<lb/>
多歴年所代言視草再直禁林已觀詳試之能遂擢丞<lb/>
疑之任何其謙慮欲避寵章體予至懐往欽成命所請<lb/>
宜不許仍斷來章<lb/>
<pb n="KR4d0035_WYG_024-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇魏公文集巻二十四<lb/>
</p>
<p>
</p>
  </div>
</body>
</text>
</TEI>
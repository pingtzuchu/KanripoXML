<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇魏公文集巻六十二</head> <lb/>
    <p>
<pb n="KR4d0035_WYG_062-1a"/>
欽定四庫全書<lb/>
　蘇魏公文集巻六十二<lb/>
　　　　　　　　　　　　　宋　蘇頌　撰<lb/>
　墓誌<lb/>
　　叔父衞尉寺丞景陵府君墓誌銘<lb/>
叔父諱繹字謀甫謹案家譜蘇氏自唐許文正公瓌至<lb/>
叔父凢三徙籍今為安州景陵人許公之曽孫曰奕元<lb/>
和中終光州刺史子孫因家於固始光州之四世孫贈<lb/>
<pb n="KR4d0035_WYG_062-1b"/>
隰州刺史諱益自固始從王潮入閩又為泉州同安人<lb/>
實生我髙祖屯衛府君諱光誨國朝太平興國初從泉<lb/>
帥陳洪進入覲以前漳州刺史拜左監門衞將軍生祭<lb/>
酒府君諱祐圖歴漳州司馬祭酒生復州府君諱仲昌<lb/>
舉賢良擢進士第逾月覆落換三班官歴閤門祇侯左<lb/>
屯衞將軍提㸃荆湖南北兩路刑獄知宜邵復三州復<lb/>
州生七十叔父次第五門中號七君少力學有家法年<lb/>
十七從進士以病臂不克赴試遂棄詞業專精文史隂<lb/>
<pb n="KR4d0035_WYG_062-2a"/>
陽星厯占筮術數百家之言靡不精造喜推考人生年<lb/>
月日時以五行星數參騐休咎合若符要又學道家養<lb/>
生吐納禪宗止觀傳心之説因侍官景陵在郡服先府<lb/>
君喪遂占數焉方是時我先人在翰林乾元誕節洎南<lb/>
郊禮成皆得推恩子弟數欲薦仕叔父辭以病廢無妨<lb/>
他子弟之宜薦者先人善之遂任幼弟綖及其子顗皆為<lb/>
京司官自是叔父不復有榮進意結宇近郭闢為賔館<lb/>
躬殖才産才取贍足日與鄉人為飲食宴樂之好凢賔<lb/>
<pb n="KR4d0035_WYG_062-2b"/>
客過從無問髙下色目一接之以禮至于館餼祖行亦<lb/>
不以菲廢間則談道真咀禪味考運命閲骨相人有咨<lb/>
訪皆盡誠為之評析一經其品目後悉如言于是要塗<lb/>
要官使車過客至郡者必造其門若今門下章公子厚<lb/>
樞密安公厚卿龍圖閣王公勝之皆嘗因使咨訪期以<lb/>
逺到諸公至今稱道不已士論莫不伏其鑑裁也年少<lb/>
時尤好黄白㸃化之術一日有道人過之云我蜀人也<lb/>
今老矣顧有秘訣欲求人而授之得其人則我將逝矣<lb/>
<pb n="KR4d0035_WYG_062-3a"/>
因命取水銀一杯坐間銷為白金叔父驚異而未敢遽<lb/>
問姑留寘于客館其夕道人奄化遂貨其所銷白金為<lb/>
之具衾檟買地以塟其資費適取足焉因欷曰兹事信<lb/>
亦命乎吾平生接方士多矣無不懇祈而力為之毎患<lb/>
未盡其術今遇異人求我而我不契其心豈其是道人<lb/>
先知數盡假手于我以送終乎而吾不得受其術是命<lb/>
不偶也何必復勞心乎遂捜索故所蓄方藥盡焚棄之<lb/>
終老不復語黄冶事聞者嘆其信道篤而知命深也治<lb/>
<pb n="KR4d0035_WYG_062-3b"/>
平中以顗陞朝籍恩授大理評事致仕再遷衞尉寺丞<lb/>
居常起居無他苦一日嬰小疾遽令召諸子及外姻之<lb/>
在逺者俄而畢集即語以後事翌日書禪偈一闋捨筆<lb/>
而逝時熙寧十年某月某日也享年七十有二嬸氏劉<lb/>
温州平陽縣主簿諱半千之女平陽早有時譽先祖同<lb/>
舉直言被召至闕下㑹罷六科從進士一命而終嬸氏<lb/>
柔婉和惠善處家事方叔父閒居延賔客飲食歡酣夜<lb/>
以繼日如是數十年而中饋未甞少乏交親稱其賢明<lb/>
<pb n="KR4d0035_WYG_062-4a"/>
前一嵗捐室三子長曰頍季曰頠皆舉進士仲即顗也<lb/>
博學有文詞官至殿中丞歴監管局三司主簿知汝州<lb/>
葉縣所至有治跡公卿多器其才能方見任用以二親<lb/>
連喪不勝毁瘠逾月而卒一女適承議郎太僕寺主簿<lb/>
張承嗣頍頠力舉襄事以元豐七年某月某日奉二櫬<lb/>
塟於某縣某鄉某里而顗祔于某方從先志也某自總<lb/>
角即從叔父之教告在子姪行待遇特異自聞喪訃以<lb/>
官守道逺不得哭于靈幃固以痛恨矣今先逺有日又<lb/>
<pb n="KR4d0035_WYG_062-4b"/>
不得挽柩執紼以盡哀情其愴慟奈何竊惟叔父以文<lb/>
學遭聖世而曽不得一試有司以髙行聞當時而又不<lb/>
得一達朝廷終以末疾自棄巻懷不用是可惋也然端<lb/>
居里閭閒燕自適康寧夀考終其天年顧其所得亦不<lb/>
為少矣若考其所履則在困而安能任命也居遁不晦<lb/>
善處窮也清髙博識似司馬季主嚴君平而心無適莫<lb/>
不厭逺于塵俗文雅放達似劉伯倫陶靖節而躬蹈規<lb/>
矩不輕傲于軒冕蓋清機逺覽俯仰隨時得君子出處<lb/>
<pb n="KR4d0035_WYG_062-5a"/>
之宜達天命中和之理宜乎為宗族之矜式而士大夫<lb/>
所以推挹也諸弟以某周知宗事請文誌壙某雖粗記<lb/>
緒餘而識致不敏安得發明叔父髙逺之趣姑彷彿其<lb/>
言行載之於銘銘曰<lb/>
古之君子隠居求志山林朝廷出處一致或止或行與時<lb/>
偕逝囿於物者反為物累惟我叔父行完道備學通精微<lb/>
性資恬智初遊詞場豈不欲仕遇困而休非為傲世卜<lb/>
居江湖棄遺勢利造適交親笑談道藝尊酒不空清言<lb/>
<pb n="KR4d0035_WYG_062-5b"/>
有味士聞其風不逺而至子將人倫景純占筮託意寓<lb/>
言聊以卒嵗復魄沔陽流光漢澨從子勒銘以告來裔<lb/>
　　長安郡太君髙氏墓誌銘<lb/>
鬱林太守朝請郎陳君將以元豐八年十一月甲子塟<lb/>
其先太夫人長安郡太君髙氏於潤州丹徒縣白莵山<lb/>
之某原前期琢石以屬其甥蘇某為銘且志其卜遷之<lb/>
所由云惟陳氏世居泉南殁則塟其邑至朝請君昆弟<lb/>
少仕宦奉夫人居江淮者三十年不復南歸既而遭喪<lb/>
<pb n="KR4d0035_WYG_062-6a"/>
家吳中後議襄事卜者丹徒土厚水深宅壙于兹吉莫<lb/>
大焉於是遷其柩櫬而安厝之君子以謂得禮之宜也<lb/>
夫人之先潁川長社人父諱守成以材力顯于時與故<lb/>
東上閤門使張昭易同給事晉邸太宗纂極擢東頭供<lb/>
奉官方見寵用不幸早卒詔䘏其家事故昏姻多通貴<lb/>
戚夫人生而警慧柔嫺謙重出於天質非姆訓之所及<lb/>
見者皆奇之為之擇名配久無可者于時内閣潁川公<lb/>
初擢進士第調嵐州軍事推官以二尊年髙思得淑人<lb/>
<pb n="KR4d0035_WYG_062-6b"/>
以佐膳饔聞夫人在家之賢因以禮請遂合姓焉潁川<lb/>
公孝友清白為朝廷偉人而夫人恭靜和順能成君子<lb/>
之志奉上率下舉動有法周其族人曲盡情禮無不得<lb/>
其歡心者舅姑則曰順婦也姪娣則曰賢姒也六親則<lb/>
曰仁姑也有家七十年而中外無一間言前志所稱賢<lb/>
明辨通節義者夫人皆有焉潁川公諱某終龍圖閣直<lb/>
學士左諌議大夫開國本望累贈某官三男伯曰紹孫<lb/>
太子中舍通判䖍州仲曰繼孫國子博士並卒季曰維<lb/>
<pb n="KR4d0035_WYG_062-7a"/>
孫即朝請君也三女長歸于我先人翰林侍讀學士河<lb/>
陽府君實生小子某等以夫子官封河南郡太君次適<lb/>
故鄂州節度推官蘇玠幼適國子博士鄭几夫人享年<lb/>
八十九見其中外孫數十人康寧貴夀考終官舍豈非<lb/>
寛仁厚德福報之所及耶銘曰<lb/>
元聖有言曰仁者夀夫人之賢天錫之祐寛裕惟德肅<lb/>
雍乃儀曰婦而順曰母而慈積是慶善宜其家室既享<lb/>
永年亦保終吉泉山故塋曲阿新丘土壤雖隔魂氣同<lb/>
<pb n="KR4d0035_WYG_062-7b"/>
遊卜人曰食來裔之利識以斯銘世世無敝<lb/>
　　萬夀縣令張君夫人蘇氏墓誌銘<lb/>
西出廣陵故城十三里所有大墓在蜀岡之南曰馮家<lb/>
原集賢張公之所宅也集賢之次子曰潁州萬夀縣令<lb/>
挺卿斯立祔其壙西南隅之庚地堪輿家曰山連兌乾<lb/>
水流丁未其前望京江諸山拱而揖之皆吉符也元豐<lb/>
八年春正月集賢之孫天長縣主簿充南京國子監教<lb/>
授康伯昆弟將塟其偏親彭城縣君錢夫人得吉卜矣<lb/>
<pb n="KR4d0035_WYG_062-8a"/>
又舉世母武功蘇氏之柩同用其月巳酉厝于斯立之<lb/>
右方幼子獐老從之蘇氏予長妺也我先人太尉公翰<lb/>
林府君晩得女以其秀且慧故特撫愛之始稚而孩巳<lb/>
能言漸誦章句少長而承禮義之訓又能秉筆為詞語<lb/>
及筓擇配且久乃以適亳州司法吕昌緒昌緒故相許<lb/>
文穆公之孫也甫三年而寡後四年獲歸斯立斯立賢<lb/>
而有文章好學不勌平居刻苦奉養簡薄吾妹從其所<lb/>
好未嘗見於言色又七年而斯立卒且葬矣乃歸寧太<lb/>
<pb n="KR4d0035_WYG_062-8b"/>
夫人河南郡太君日侍膳外則以未亡自處不復接外<lb/>
事惟閉閤冥心誦佛書而已雖親戚亦少有見其面者<lb/>
熙寧五年從予奉版輿守東陽二月十二日過桐廬縣<lb/>
漏港灘失舟吾妺年四十二與獐老暨予一子潁士同<lb/>
日而亡予侍太夫人悲泣之哀甚踰年還喪維揚菆於<lb/>
開元佛舍又十三年始克同穴張氏三子長康直用斯<lb/>
立之舅翰林錢公補䕃為郊社齋郎次康夀次康叔即<lb/>
獐老也並相繼夭閼斯立遂無後而呂氏二子亦卒二<lb/>
<pb n="KR4d0035_WYG_062-9a"/>
孫尚幼惟是窀穸之事皆教授洎其尊公前利州路轉<lb/>
運判官通直君主之乃得如禮嗚呼可哀哉銘曰<lb/>
長江之陽蜀岡西其音在商壙者宜是為斯立之世墓<lb/>
嗚呼吾妹今從之<lb/>
　　彭城縣君錢氏墓誌銘<lb/>
元豐七年二月揚州天長縣主簿充南京國子監教<lb/>
授張康伯昆弟既終其母彭城縣君錢氏之喪以尊公<lb/>
前利州轉運判官通直君之命舉葬于江都縣東興鄉<lb/>
<pb n="KR4d0035_WYG_062-9b"/>
馮家原先塋之右域卜用明年正月已酉襄事吉出其<lb/>
叔舅右司郎中穆甫狀邀銘于所知予與張氏世姻也<lb/>
而通家有舊故誄行載筆得其詳焉夫人系出錢塘以<lb/>
曽祖吳越國王諱倧始葬㑹稽子孫遂占名數于彼祖<lb/>
諱易翰林學士累贈太尉考諱彦逺起居舍人知諫院<lb/>
贈工部尚書母濟陽縣太君丁氏故相晉公之孫女也<lb/>
初夫人之姑真寧縣太君既歸張氏為太常博士集賢<lb/>
校理諱宗古之配不幸集賢早世尚書念女兄之嫠居<lb/>
<pb n="KR4d0035_WYG_062-10a"/>
故以夫人許嫁其中子升卿公翊即通直君也將有行<lb/>
尚書誡之曰爾姑吾之同産爾往事之如母而恭勤有<lb/>
加焉可也于時士大夫家稱錢張之睦加于人一等矣<lb/>
夫人資素敏慧不類常女其就傅也自垂髫迨笄總習<lb/>
組紃𨽻文史至于筆札書計之事過目則善焉故二親<lb/>
奇而愛之其執笄也毎念衿褵之戒不以親貴自别酒<lb/>
醴饋食皆有節適服勤左右幾二十年始卒無異故皇<lb/>
姑安而稱之其主饋也内肅閨門外奉賓祭方其初官<lb/>
<pb n="KR4d0035_WYG_062-10b"/>
資薄躬率節儉以周其乏無少慊者又為收䘏族中孤<lb/>
女教養賙給歸之士人人皆稱其孝而慈也其教子也<lb/>
手繕經籍而授大義漸劘誘導至于成人故諸子游場<lb/>
屋取世科薦舉學官召試中選皆逮見之時論以謂後<lb/>
必有顯於世者其治已也内恕而外通平生未嘗有疾<lb/>
言大色始通直君職監司進擢甚寵一日坐論事同其<lb/>
使者奪官罷免命下甚遽初無知者衆駭異不知所圖<lb/>
而夫人處之晏然惟趣左右辧嚴即日就道浮江湖﨑<lb/>
<pb n="KR4d0035_WYG_062-11a"/>
嶇數千里還維揚寓舍輯儲峙為久安計與夫子絶甘<lb/>
分少如是五六年内外不謂其為遷謫也夫人之材智<lb/>
明達大槩如此又以早失所怙盡孝于母氏常惋温淸<lb/>
不時惟其起居之問雖在千里必浹旬一置郵書平安<lb/>
信反然後遑處間或相遇飲食已惟談内典論性理相<lb/>
顧怡然他日偶被重病歸省餘杭以就醫診濟陽憂甚<lb/>
親為和湯餌同臥起者累月夫人踧踖不自安乃强起<lb/>
潔誠精禱于浮屠曰蕞爾之軀死不足吝顧念一旦先<lb/>
<pb n="KR4d0035_WYG_062-11b"/>
沒必貽親累願稍延嵗月以盡太夫人餘年則瞑目無<lb/>
憾矣已而果有瘳後幾年得濟陽疾報即涕泣料家事<lb/>
一二飭誡若治命然因閲曹溪壇經忽若有省悉召家<lb/>
人輩語之曰是不堅體妄幻非實家人輩竊怪其語不<lb/>
類未幾訃至不敢遽白夫人曰吾母其往矣吾已發于<lb/>
夢寐矣而若不以告何也及得書一慟而絶經昔方寤<lb/>
徐曰吾獲從吾母游志願畢矣雖勉力成服而漿溢遂<lb/>
絶于口中外之慰問者一切謝遣如是五日嗒然而逝<lb/>
<pb n="KR4d0035_WYG_062-12a"/>
時四年二月初九日也嗚呼不攖寵辱不怛物化蓋志<lb/>
學之士有所不逮者而夫人履憂患不怵惕在困約如<lb/>
平居推理明分亦達識之所能安也至若愛親以存生<lb/>
聞喪而毁性此非智勇果敢之所能必至然所以能至<lb/>
之者豈純孝真哀之感自與天均冥㑹耶是必有辨之<lb/>
者故悉言之夫子享年五十二彭城之封從夫貴也子<lb/>
五人男子四長即康伯也次康孫泰州司户㕘軍次康<lb/>
道康廣女子一適其弟之子魯望張錢通婚蓋三世矣<lb/>
<pb n="KR4d0035_WYG_062-12b"/>
銘曰<lb/>
美矣錢張古之潘楊載世姻睦婦順夫良彭城之賢備有<lb/>
言德主饋執笄娣姒是式既齊寵辱復善生死昔以親<lb/>
存卒以親毁義盡母夫塟從舅姑銘此懿行貽於女圖<lb/>
　　夀昌太君陳氏墓誌銘<lb/>
夫人陳氏故樞相文忠公諱堯叟之孫尚書都官郎中<lb/>
諱師古之女尚書駕部郎中贈正議大夫畢公諱從古<lb/>
之繼室也幼聰警知書史年二十歸畢氏正議之祖文<lb/>
<pb n="KR4d0035_WYG_062-13a"/>
簡公景徳初以徳望相真宗為時名臣門風家範世載<lb/>
厥美夫人逮事其舅衞尉卿能盡孝敬人有稱之夫人<lb/>
曰昔我祖姑楚國夫人之事其姑祝夫人也辨色而起<lb/>
侍立左右未食不敢退嘗倚户後以聴命久之隱其壁<lb/>
以成迹而不知也吾未及此豈可以言孝乎治家嚴而<lb/>
有恩常勉其夫子以義而安于賤貧正議嘆曰使吾無<lb/>
不足于小官者夫人之助也正議卒官夀春時諸子猶<lb/>
未冠家故貧匱無所歸睢陽族人以書招之夫人答曰<lb/>
<pb n="KR4d0035_WYG_062-13b"/>
吾夫平生未嘗有秋毫取于人今死未久豈以妻子諉<lb/>
族屬耶竟不肯往遂家淮圻躬親紡績以自給又教其<lb/>
子以經史文章法書及近代名臣善言懿行以資其學<lb/>
久益不倦嘗病目不能視一旦有異僧叩門告以後日<lb/>
福夀之數且言諸子賴夫人以立小疾不足憂也未幾<lb/>
目果復明其後三子並舉進士登科仲衍被遇神宗稍<lb/>
任要職在官勤瘁擢起居郎以卒仲游朝奉郎集賢校<lb/>
理歴開封府推官判登聞鼓院餘皆有聞于時出入臺<lb/>
<pb n="KR4d0035_WYG_062-14a"/>
閣榮禄及親迭侍膝下流裔益廣皆如僧言于是人知<lb/>
畢氏之有母也始從夫封馮翊縣君後用子進徳興夀<lb/>
昌二縣太君諸子既登朝贈其父官四品又請以所遷<lb/>
官為母改郡封夫人曰汝必欲以此為孝當先嫡夫人<lb/>
故諸子用其言封前母梅氏為永嘉郡太君而夫人之<lb/>
號未及改也元祐四年四月寢疾壬子終於京師享年<lb/>
七十四子男六人曰仲連通直郎曰仲容終臨卭主簿<lb/>
皆梅出也曰仲偃承議郎次即仲衍仲游次仲愈宣徳<lb/>
<pb n="KR4d0035_WYG_062-14b"/>
郎皆夫人所生女四人長適進士孔宗堯次適通直郎<lb/>
田輔卿次適通直郎李調次未有行而卒孫男十二人<lb/>
曰受曰況曰舉曰完曰純曰亮曰謇曰逢曰慧孫曰寀<lb/>
曰沂老曰彥完用起居遺奏補太廟齋郎女十二人長<lb/>
嫁進士蘇象先象先予之長孫也諸子卜明年七月二<lb/>
十二日𦵏于鄭州管城縣馬亭鄉廬村以婚姻之好託<lb/>
銘於予嘗聞夫人六七嵗時從其祖母邠國宋夫人入<lb/>
參禁中章獻太后見其姿貌異指而問之賜以茶茗仲<lb/>
<pb n="KR4d0035_WYG_062-15a"/>
衍元豐初預檢討官制因奏事便殿神宗皇帝謂曰聞<lb/>
卿母能治家訓子今年幾何仲衍以實對上稱嘆久之<lb/>
非夫資稟夙茂行義素著則何以稚齒暮年動二聖之識賞<lb/>
惟其完夀康寜福履子孫終養遺德不泯有由然也銘曰<lb/>
將相之世生此淑女公卿之家乃得賢婦敬篤尊章義<lb/>
形夫子痛結未亡教勤仄視果有令人振興舊門登朝<lb/>
授職弟繼其昆視子之賢識母之訓生事死塟禮時孝<lb/>
盡丞相之墓滎澤之陽夫人從之數世相望<lb/>
<pb n="KR4d0035_WYG_062-15b"/>
　　仁夀郡太君陳氏墓誌銘<lb/>
元祐二年八月戊戌翰林學士承㫖通議大夫知制誥<lb/>
兼侍講鄧公母夫人仁夀郡太君陳氏以疾終于京師<lb/>
某坊之私第公以憂去位兩宮軫惻翌日遣中使就第<lb/>
弔問法賻外别賜上尊百壺白金一千五百兩又詔所<lb/>
居州郡治公館處其家朝廷所以周䘏邇臣有加于常<lb/>
數其恩禮至矣越十月某日公與季弟主客郎中奉夫<lb/>
人之柩塗行泣血翼扶登舟泛汳渠涉淮泗抵維揚權<lb/>
<pb n="KR4d0035_WYG_062-16a"/>
厝于某寺即其所為塗廬初卜𦵏江西故里不食墨又<lb/>
卜丹陽乃食遂以明年七月某日甲子遷神座窆于某<lb/>
縣某鄉某里山居西南水流東北用姓氏之利也自初<lb/>
喪闢帷堂殯階序升輤車渉逺道反幽宅至于復土無<lb/>
不如禮者君子以為事親之義于是盡矣夫人世占建<lb/>
昌軍南城縣生而警異父處士諱求母南昌萬氏竒其<lb/>
早成為擇良偶久之得同郡鄧府君諱立篤學有鄉行<lb/>
為士友推挹遂以歸之府君方力行養志不厭寒苦以<lb/>
<pb n="KR4d0035_WYG_062-16b"/>
徳義自信于鄉里而夫人躬服節儉勤勞内治事姑章<lb/>
敬以順接娣姒和以莊待宗戚仁以睦嵗時之祭享不<lb/>
以菲廢禮閭黨之賓客不以貧闕供故得盡内外姻之<lb/>
歡心以成良人之美志府君即世夫人年且少嘗有未<lb/>
亡之嘆誓不他從服則疏麤食則粢糲以詩書教子以<lb/>
組紃訓女傅保之事必親臨之比及成人有如宿習長<lb/>
子元父好學多聞不幸早卒次曰温伯即承㫖公也次<lb/>
曰仲父隱徳不仕省臺諸公前以逸民薦之季曰羲叔<lb/>
<pb n="KR4d0035_WYG_062-17a"/>
即主客公也儒雅有吏榦擢在清要昆弟既登朝追贈<lb/>
府君為光禄大夫而夫人方在色養自夀安縣太君再<lb/>
進郡封承㫖公遭遇神宗嘗為御史中丞坐言事謫守<lb/>
臨川親知或為逺適數千里必貽親憂夫人聞之曰言<lb/>
不用而去乃其職也即日趣行㦎然無戚容其後昆弟<lb/>
同在朝廷禁林天臺相繼進用鼎茵在前左右視膳孫<lb/>
息環侍怡怡如也士大夫之仕弗逮親者莫不榮慕焉<lb/>
夫人年八十有二平居强實飲食自若一得疾則語諸<lb/>
<pb n="KR4d0035_WYG_062-17b"/>
子曰吾病革矣我視死生猶夢幻曷足為爾輩累乎其<lb/>
終也偃然若大寐而無戚怛蓋康寧夀考加之執徳不<lb/>
怠其五福之具者乎二女嫁朝散郎陳光道某郡進士<lb/>
黄珏七孫曰景雋南安軍大庾尉早卒曰之純之敏並<lb/>
承務郎之劭承奉郎曰某曰某未仕皆少而有立能承<lb/>
世學予與承㫖公遊且二十年矣每登門聞夫人起居<lb/>
動止嚴而有裕成就門伐蓋家訓致然今又克塟京口<lb/>
與我先壠同一郡内諸昆弟是為所居里人其義固益<lb/>
<pb n="KR4d0035_WYG_062-18a"/>
親且厚矣因得紀夫人之行義以銘墓石抑嘗聞善塟<lb/>
者言潤之土厚宜封殖其水深宜壙穴塋于此者百世<lb/>
之固也夫人内行夙著諸子送終盡禮果得吉土以寧<lb/>
神宅永錫爾類其在兹乎銘曰<lb/>
婦德之茂孰先母儀化由風始治以家齊纚笄君臣著乎<lb/>
閫閨幅軸將相見于杼機維若仁夀好古知禮䦱門睦宗<lb/>
徙隣訓子子以母賢母以子貴濟世宜家孝慈兩遂顯<lb/>
顯諸子名稱暴聞或出或處不違其親青縑紫橐後弟<lb/>
<pb n="KR4d0035_WYG_062-18b"/>
前昆疏封奥郡終養髙門彤史古職具載言德我刋銘<lb/>
章納于幽穸京江北流峴山東直桑海或遷音徽無斁<lb/>
　　福清陳氏墓誌銘<lb/>
夫人陳氏諱池安賛善大夫知循州諱莊之女寧國軍<lb/>
節度推官福清王君諱碩之妻其先世占籍光州固始<lb/>
唐季避地徙閩今為福州羅源人賛善君信厚長者逺<lb/>
財好義又有文稱擢祥符元年第後調池州青陽尉實<lb/>
生夫人故以州命名母福清縣君范氏獨一女二親無<lb/>
<pb n="KR4d0035_WYG_062-19a"/>
所分其愛故撫育尤至自穉而笄姆傅勤誨有以成其<lb/>
謹飭之性焉既擇嘉配乃歸王氏夫才婦順遂宜厥家<lb/>
事姑能適其志周旋族屬上下皆得其歡心節推君困<lb/>
于州縣夫人數寓他州躬服勞苦先之以儉約親戚有<lb/>
以貧來告者隨家之所有以賑之至奩珥無存者亦不<lb/>
以累意也處閨門訓子姪如其家法故子姪承其教皆<lb/>
有學藝以至于成立焉享年六十一以熙寧八年六月<lb/>
丙辰疾終于丹陽仲子之官舍後二年春二月丙申塟<lb/>
<pb n="KR4d0035_WYG_062-19b"/>
湖州烏程縣九元鄉栖賢村㠶檣山之南原節推君先<lb/>
六年卒既𦵏矣至是合祔焉禮也子男三人長伯䕫舉<lb/>
進士次仲龍潤州丹陽尉幼季稷早卒女八人適長泰<lb/>
令林開徐州司法㕘軍朱炳進士楊價彭璉餘杭尉陳<lb/>
公佐進士劉績邵旦吳勵初夫人常以賛善君喪久不<lb/>
得𦵏為憂迨病且革語不及他事惟以此屬家人曰我<lb/>
自為若家婦無一不足者獨二親旅殯數十年畢生之<lb/>
痛無甚于此若輩能為我擇日月以禮襄事吾暝目無<lb/>
<pb n="KR4d0035_WYG_062-20a"/>
憾矣諸孤泣血奉其遺戒嗚呼夫人有子矣若節推君<lb/>
之治行則有侍御蔣君潁叔之誌在焉此獨叙夫人之<lb/>
大畧云銘曰<lb/>
幽嫺慎静女子之行和柔孝慈是謂姆師婉彼夫人亦<lb/>
允蹈之既明且智彤史之貽閨門雍雍姑嚴婦恭夫榮<lb/>
厥緒子紹其宗胡不夀考遽絶音容帆檣之𦵏良人是<lb/>
從<lb/>
　<lb/>
<pb n="KR4d0035_WYG_062-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇魏公文集巻六十二<lb/>
</p>
<p>
</p>
  </div>
</body>
</text>
</TEI>
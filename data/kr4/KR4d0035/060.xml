<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘓魏公文集巻六十</head> <lb/>
    <p>
<pb n="KR4d0035_WYG_060-1a"/>
欽定四庫全書<lb/>
　蘓魏公文集巻六十<lb/>
　　　　　　　　　　　　　宋　蘓頌　撰<lb/>
　墓誌<lb/>
　　太中大夫陳公墓誌銘<lb/>
太中大夫陳公諱繹字和叔其先大名人皇考諱見素<lb/>
以尚書屯田貟外郎通判河南府卒官即葬緱氏縣萬<lb/>
安山子孫因家洛陽遂為洛陽人公年七嵗能屬文機<lb/>
<pb n="KR4d0035_WYG_060-1b"/>
警有成人風屯田公尤器異之景祐中年十七從開封<lb/>
府進士至廷試誤用韻不收慶厯初再舉為别試第一<lb/>
早與賢士大夫游已名聞于時自此蓋大顯矣明年擢<lb/>
乙科調梁山軍判官改鎮東軍節度推官舉賢良方正<lb/>
試秘閣幾中選矣以書等異同報罷再調西京留守推<lb/>
官嘉祐三年召試學士院充館閣校勘編定秘閣書籍<lb/>
改著作佐郎秘書丞進集賢校理刋定前漢書誤謬以<lb/>
母喪去位詔聽即其家校讎終制還朝當是時英宗即<lb/>
<pb n="KR4d0035_WYG_060-2a"/>
位二年矣猶恭已淵黙政事仰成輔相公以謂承平日<lb/>
乆庶事寖弊乃人主大有為之時因密獻五箴欲以感<lb/>
動上意其一曰主斷其大畧言主道雖不以事詔任賢<lb/>
故在勿貳然威福之柄當出獨斷則權綱攬于上矣其<lb/>
二曰明微言馭臣之要在知下之邪正邪正分則姦人<lb/>
無所容而賢者進矣其三曰廣度言養徳兢畏則聖度<lb/>
未廣退託謙虛則事有所不治故定國家之大計者不<lb/>
必徇小節小謹也其四曰省變言天之譴告當應之以<lb/>
<pb n="KR4d0035_WYG_060-2b"/>
實人事修則天意得矣其五曰稽古言觀古所以治今<lb/>
願詔近侍博采故實度可施于今者倣而行之亦南面<lb/>
簡易之道也遷太常博士賜緋衣銀魚同判尚書刑部<lb/>
每閱天下奏案有情法不相當皆請讞之或謂刑司惟<lb/>
駁正是非不當有所輕重公曰持法者欲得其平苟有<lb/>
未安豈可循黙故事耶卒持前議賴以末減者甚衆一<lb/>
日奏事上前英宗面諭曰聞卿文學乆矣真可任也遂<lb/>
除仁宗實錄院檢討官神宗嗣位遷尚書祠部貟外郎<lb/>
<pb n="KR4d0035_WYG_060-3a"/>
書成改度支故事當次遷左右史公獨求外補出知涇<lb/>
州為治皆有條教民懷其惠至有繪其像而祠之者就<lb/>
徙陜西轉運副使時常平法初下公以被邊七州春旱<lb/>
奏免散歛事雖不報上亦稱其無隠尋改使京東過都<lb/>
入見留為三司判官詳定令式直舍人院修起居注遂<lb/>
拜知制誥賜三品服逾年為翰林學士未幾以疾請郡<lb/>
上遣中使勞問賜以良藥俄換侍讀學士知鄧州兼本<lb/>
路安撫使滿一嵗召還知通進銀臺司兼門下封駮事<lb/>
<pb n="KR4d0035_WYG_060-3b"/>
神宗甞謂侍臣曰陳某論事不避權貴此可嘉也又詔<lb/>
掌皇子牋奏權發遣開封府前此都畿獄稍疑者多從<lb/>
中覆故常壅滯得容吏姦上知其才特聽闊畧舊制便<lb/>
宜處決由是府無淹繫乆之還翰苑兼侍讀充羣牧使<lb/>
俄真領府事每奏對甞累刻所言多合上意人謂行且<lb/>
大用矣值劾司農吏盜用官錢獄未竟中書五房檢正<lb/>
張諤實領寺事懼有失察舉之罪遂用白帖詰其滯留<lb/>
狀公遣主吏持案牘示諤明無違滯而言事者以為曲<lb/>
<pb n="KR4d0035_WYG_060-4a"/>
徇宰屬將縱出有罪公亦不自明也罷職出知滁州自<lb/>
謂近臣謫守當夙夜勤職不得與它官比是嵗淮甸艱<lb/>
食不待報出官廩以振浮殍民用安集郊祀推恩復知<lb/>
制誥既而改秘書監集賢院學士知廬州徙蔡州又徙<lb/>
潭州未之官拜右諫議大夫知廣州兼本路經畧安撫<lb/>
使撫輯蠻蜒逺人安之海舶大至編户富實遂繕城郭<lb/>
浚溝池不勞民而功辦上賜詔書奬諭官制行改太中<lb/>
大夫龍圖閣待制知江寧府逾年左遷中大夫知建昌<lb/>
<pb n="KR4d0035_WYG_060-4b"/>
軍今上即位復為太中移密州元祐三年正月已已終<lb/>
于州宅之正寢享年六十八公為人矜嚴有禮馭家人<lb/>
如官府其為政急豪黨而寛善良所在宿奸巨猾畏縮<lb/>
不敢犯與人交不苟合一相契則驩欣無間視異已者<lb/>
猶冰炭然枉直必較無容毫髮雖僚友皆敬憚之然亦<lb/>
以此取悔在廣州時甞戒子弟市藥物必案方劑銖兩<lb/>
示無過取其㢘畏如此而粤俗尚鬼有病必禱于佛祠<lb/>
方霧潦薫蒸瘴癘大作公命以帑錢製浮屠像置郡廨<lb/>
<pb n="KR4d0035_WYG_060-5a"/>
日為之祈禬俄而幼女亦被疾禱之有應遂用私財倣<lb/>
為一像既罷郡持去適與部使者構隙亟案奏其事<lb/>
詔獄窮治以為以私像易官像剩利數百金寘之深文<lb/>
神宗閱奏案其情曰以事佛故被重辟亦太甚也遂薄<lb/>
其責聞者乃知其非以毫末之利自汙也公屢遷謫而<lb/>
未甞芥蔕于心胸躬在逺方而斯須不忘朝廷初至髙<lb/>
密聞洮河守將獲畨酋鬼章生致闕下州郡當奉表賀<lb/>
公因表又奏疏曰陛下即位之初凡興邊事無大小疎<lb/>
<pb n="KR4d0035_WYG_060-5b"/>
近之臣一切廢不用于今二年四鄙無患比聞西帥獻<lb/>
戎俘圖賞功級誠恐由兹生事邊陲漸不可長臣甞預<lb/>
修仁宗實録見康定慶厯間論西事者爭言攻討之利<lb/>
惟范仲淹獨異不合自好水川之敗方深懲艾願以此<lb/>
戒邊臣無貪小利使徼外懷服恩信天下幸甚公性至<lb/>
慎密甞對上自陳不敢有毫髮欺在内廷造辟之言子<lb/>
弟亦不得聞以此天子尤聽信之方年少時銳意功名<lb/>
自謂遭時遇主事無不可為者亦既遭遇矣動輒齟齬<lb/>
<pb n="KR4d0035_WYG_060-6a"/>
晩嵗益甚徊翔州郡猶謂尚可為也而卒不得如其所<lb/>
欲齎志以歿此士友所以為之太息也在郡遘疾且革<lb/>
矣猶不廢事前一日顧謂其子曰白太傅詩云遲迴且<lb/>
住亦何妨豈足為達理世事何可窮耶吾于此了然矣<lb/>
凌辰整衣冠隠几而逝嗚呼可謂能知終者也公文格<lb/>
清峻無塵言累語尤長于論事甞被詔修宰相拜罷錄<lb/>
撰東西府記及其他所著十數萬言諸子編集為三十<lb/>
巻藏于家自登朝所領職事知太常禮院判登聞鼓院<lb/>
<pb n="KR4d0035_WYG_060-6b"/>
者再判司農寺昭文館尚書祠部禮部提舉司天監進<lb/>
奏院知審官東院主管三班院館伴遼使者一勲累上<lb/>
柱國爵開國侯食邑千六百户曽祖諱瑩祖諱光晛累<lb/>
贈特進皆隠徳不仕公之貴贈其父開府儀同三司追<lb/>
封母樂氏襄國夫人配謝氏太子賔客濤之孫女將作<lb/>
監主簿綸之子封樂平郡君男七人彦輔承奉郎彦威<lb/>
彦恭並先亡彦成宣徳郎彦達太廟齋郎彦瓌承務郎<lb/>
彦武未仕女四人長適屯田貟外郎姚甫三尚幼孫男<lb/>
<pb n="KR4d0035_WYG_060-7a"/>
七人靖端靖宣假承務郎靖直靖洵靖柔靖國靖莊未<lb/>
仕孫女一人適溧陽主簿饒䝉諸孤將以元祐四年四<lb/>
月庚申𦵏公于先塋之次前期彦成與季父太府紘敘<lb/>
公之履歴事迹屬秘書正字張君繢為之狀抵予求銘<lb/>
以誌其壙予惟與公同遊場屋再擢科第登儒館歴近<lb/>
班領臺閣且五十餘年雖中間契闊而音耗不革撫事<lb/>
懷往不覺涕洟之沾體因抒長言以寄情抱銘曰<lb/>
剛柔勇怯本乎性用捨行藏固有命愚達賢窮力匪競<lb/>
<pb n="KR4d0035_WYG_060-7b"/>
人能順之受其正猗嗟和叔敏而通始亨終否由其逢<lb/>
方當遇合言聽從一罹口語智盲聾心在朝廷迹州郡<lb/>
江海雖遥言屢進再斥復還地益峻逺蹠未奮修途盡<lb/>
文章縱横經世才命不我與徒巻懷英風偉蹟空沉埋<lb/>
刋石幽堂示方來<lb/>
　　朝奉大夫提㸃廣西刑獄公事胡公墓誌銘<lb/>
建安胡氏自職方府君諱順之壯年官豫章感目疾遂<lb/>
致政卜居本郡子孫因家焉今為豫章某縣人職方府<lb/>
<pb n="KR4d0035_WYG_060-8a"/>
君以文學政事聞于時明道景祐間數上書論朝政得<lb/>
失已退仕矣仁宗特詔許驛奏言事當時名卿莫不髙<lb/>
其風範生吉水主簿諱奕始冠進士第終于一命生大<lb/>
夫諱及字考父初名克儉避嫌更之職方既致政得補<lb/>
郊社齋郎調饒州餘干泉州晉江二縣尉遷黄州軍事<lb/>
推官改大理寺丞神宗登極轉太子中舍知建昌軍南<lb/>
豐縣南豐在江西最為大邑編户數萬多豪右著姓訟<lb/>
爭既繁胥吏操其柄前後令罕能勝之者考父夙富吏<lb/>
<pb n="KR4d0035_WYG_060-8b"/>
能復得家法初為邑尉已嶄然出鋒頴摘奸鋤强民不<lb/>
敢犯至是察見俗弊欲有所為故先召里中父老坐廷<lb/>
下訪其土俗利病所在鉤得其實然後為條教纎悉必<lb/>
盡故令出而人伏犯者一切不貸前後發吏宿贓黥𨽻<lb/>
者九人又甞籍其鄰里鄉黨如伍保法使相幾察以索<lb/>
姦盜邑故多掠良人子售為奴婢逺近相䝉莫肯窮究<lb/>
至是有犯必得其弊遂絶逮將滿也邑民千餘輩列疏<lb/>
其政事之尤著者十數條叩軍守邀監司願留借再任<lb/>
<pb n="KR4d0035_WYG_060-9a"/>
事聞于朝神宗異之代還吏部試治煩令差知潭州長<lb/>
沙縣熈寧初常平法行今丞相章公察訪兩湖案募役<lb/>
平徭法而長沙獨得其要領奏書為諸縣之最又被使<lb/>
檄均徭人禁田與毛漸呉居厚分行山嵓篁竹間區處<lb/>
其生熟獠有獷悍拒命者面告以王師誅逆拊順之意<lb/>
無不歡呼服役不旋日而一方遂定賞功遷國子博士<lb/>
驛召赴熈河准備差遣尋通判通逺軍凡論邊事以逺<lb/>
斥堠謹疆境為先務與帥臣議不合乃以母老求便鄉<lb/>
<pb n="KR4d0035_WYG_060-9b"/>
帥臣以為如其言則人人欲去矣以此坐免既歸朝釋<lb/>
不問差知楚州漣水縣是嵗淮甸旱蝗禱神祠修湖堨<lb/>
一日雨澍蝗殪邑人以為宰君誠感所致京尹蔡公延<lb/>
慶薦為左軍巡判官出通判登州官制行換朝奉郎遷<lb/>
朝散勾當京東排岸司從貳卿蹇公辟命為開封府推<lb/>
官舊制京尹得辟府僚一貟官制行悉罷矣蹇公面薦<lb/>
于神宗翊日以語執政曰周輔欲且仍舊自辟寮官得<lb/>
否執政唯諾又問胡及何如皆曰才于是特以命之今<lb/>
<pb n="KR4d0035_WYG_060-10a"/>
上即位進朝請郎坐治書生妄為詔草獄不竟左遷通<lb/>
判定州今樞密韓公作帥喜得賢佐待遇尤厚屬嵗之<lb/>
不易北道艱食安撫監司悉以荒政之事付之于是開<lb/>
廩庾代薪蒭以哺流冗施設有宜民復州處在郡進朝<lb/>
奉大夫徙知吉州去定之日老幼遮道呼曰我曹前日<lb/>
免殍亡皆公之賜也遭母夫人之喪不之官外除知濟<lb/>
州未行改提㸃廣西刑獄公事在道感疾至泗州不起<lb/>
享年六十二考父性敏悟自修飭介立不倚于吏事特<lb/>
<pb n="KR4d0035_WYG_060-10b"/>
為明辨所至有治狀當路多推薦之端明蔡公襄政事<lb/>
為當世表寮屬鮮有合其意者守泉州日謂人曰郡官<lb/>
中胡及葉康直吏才皆有過人者王荆公初執政聞其<lb/>
南豐之譽數詢廣坐曰識此人否暨見之問曰乆于縣<lb/>
道知民疾苦宜莫如君之詳也有可以補于時幸一二<lb/>
疏示因具近嵗州縣得失十數事上之荆公雖不盡用<lb/>
其言然奬待甚至自熈河歸過洛見司馬温公公勞苦<lb/>
之曰西垂舉事得志者數百人君獨不意而歸其有以<lb/>
<pb n="KR4d0035_WYG_060-11a"/>
乎後温公得政未甞通訊問名聲以此不相聞終亦齟<lb/>
齬晩嵗稍階進任又復不夀嗚呼才非不試也卒不得<lb/>
一如其志知之者非不力也竟不見用豈所謂分定不<lb/>
可移耶其適然耶此有志之士所以為嘆惋也少好讀<lb/>
書然不能守章句故不以此進取作詩效杜甫體往往<lb/>
有佳句聞于寮友喜風角術在通逺甞予主帥書曰晨<lb/>
起西北有赤氣冒城郭占曰其下殺萬人惟戒諸將毋<lb/>
擅興事可以免耳不數日景思立戰敗如其言夫人蘓<lb/>
<pb n="KR4d0035_WYG_060-11b"/>
氏封仙源縣君予之姑也次孫氏太和縣君某官某之<lb/>
女某官某之弟七男子曰潛某官曰某曰某皆未仕二<lb/>
女子長適承務郎彭詢次未行景祐初先太師通判洪<lb/>
州先祖司徒公方待次郡中與職方公素以道義相契<lb/>
數相過從予在侍下常應門左右時大夫與姑氏齊年<lb/>
襁褓遂議姻好自兹通家殆今六十年矣考父于予尊<lb/>
行也相視如敵者蓋自幼少從游絶去形迹一無間然<lb/>
𦵏也諸孤求銘予操觚牘感疇昔不覺涕下之沾頥也<lb/>
<pb n="KR4d0035_WYG_060-12a"/>
銘曰<lb/>
薛宣有言凡今為吏自有資材非學能至有若考父得<lb/>
之尤邃豈特天資亦自家世維祖逮孫政以能聞亞尹<lb/>
倅戎已試吏煩賦幏植榆亦著邊勤析符為州掲節奉<lb/>
使曽未設施或從或躓時亨命塞孰能付畀我勒斯文<lb/>
誌于羨隧<lb/>
　　太常少卿李君墓誌銘<lb/>
太常少卿李君諱規字子震其先世曰知謙自冀州徙<lb/>
<pb n="KR4d0035_WYG_060-12b"/>
籍于開封之祥符縣是為君之曽祖有子曰延美是為<lb/>
君之祖實生皇考諱從憲雖不仕居家而能教子以問<lb/>
學猶及見其成名當君擢進士第于景祐之初歴官為<lb/>
鄭州之新鄭江陵之江陵兩縣主簿而皇考始以夀終<lb/>
服既除調許州長社主簿就遷舞陽縣令改著作佐郎<lb/>
知汝州梁縣㑹秦邸之喪葬于邑中𨽻卒輩挾勢其所<lb/>
傷平民者君械繫于獄其家厚為之請卒亦不釋自是<lb/>
至其境者無不肅然徙知漢州綿竹縣以不便親養請<lb/>
<pb n="KR4d0035_WYG_060-13a"/>
監陜州商稅雅為故樞相張康節公所知公帥秦慶連<lb/>
辟掌其府機宜以行樞筦又薦之于朝累遷尚書屯田<lb/>
貟外郎簽書陳州觀察判官公事以母憂去職終喪為<lb/>
陵臺令兼知永安縣事諸陵嵗時之祀皆有常制而宫<lb/>
嬪宦官或私有所厚薄君辭日對便殿言之仁宗稱善<lb/>
少室山𨽻縣境林木茂美望之鬱然異時甞為佛寺據<lb/>
其地一日民有伐薪為炭而為寺僧所毆者兩造于縣<lb/>
僧曰此地自唐以來皆在寺籍碑識具存請以為騐君<lb/>
<pb n="KR4d0035_WYG_060-13b"/>
一見辨其偽悉治以法因諭民曰凡境内之山林皆得<lb/>
樵牧來者遂如歸焉有中使自邊州還致一山鹿命郵<lb/>
卒負之而趨道于邑中因卒有辭怒而擊傷之君暴其<lb/>
事乃聞于朝中人由是坐貶歴通判河陽官為都官郎<lb/>
中矣是時朝廷方擢取材臣以為三司寮屬故用君權<lb/>
管度支判官公事判使薦其才改鹽鐵判官三司嵗料<lb/>
江湖草茶以輸京師吏常廣調其數至所積陳腐不可<lb/>
食君乃量一嵗之出以為賦入之限自是嵗嵗省五十<lb/>
<pb n="KR4d0035_WYG_060-14a"/>
餘萬斤迄今便之改判開折司接伴契丹朝正使使者<lb/>
近郊辭疾欲就外館改服君使人譙責之曰外館宴所<lb/>
常服而趨是慢上也使者不復敢言卒如禮而入今上<lb/>
初嗣位詔羣臣轉對君上陳强本足用阜財安民之說<lb/>
其言當世之務皆有條理見之者可以知其志也君為<lb/>
人寛厚沈敏恂恂似不能言及其遇事敢斷介然有守<lb/>
雖貴有力者不可干以非義其㢘畏尤有過人者秦庭<lb/>
故事郡官射㑹中的者公帑以銀給之君以為取之傷<lb/>
<pb n="KR4d0035_WYG_060-14b"/>
亷辭之違衆故終其任不赴公㑹自歴官未甞役使官<lb/>
匠甞語諸子曰古人有言當官雖木枕亦不可為况什<lb/>
器乎在計省三年建議居多不為苟合以希進累請補<lb/>
外得知絳州代還若有所不釋然者將老于家遂求監<lb/>
嵩山崇福宫既再任而以疾終于西京延福坊之居第<lb/>
享年六十八時熈寧十年正月二十九日也其孤以明<lb/>
年七月十三日𦵏君于河南縣太尉鄉偏橋里之東原<lb/>
夫人杜氏祔焉君既升朝累贈其父至尚書刑部侍郎<lb/>
<pb n="KR4d0035_WYG_060-15a"/>
母孫氏天水縣太君王氏仙遊縣太君配杜氏封福昌<lb/>
縣君繼蘓氏仁和縣君子九人男千之河南府澠池主<lb/>
簿卒于官舉之大理評事二女嫁潘瑜張保源皆為州<lb/>
掾餘早夭孫九人君平生篤于友愛弟觀未仕請以一<lb/>
官回授之事雖不從人多其義予舉進士時識君京師<lb/>
連墻而居者三嵗出入相從尊酒相歡未甞有間也後<lb/>
三十餘年而偕仕朝廷見其粹和淳篤之守始終不少<lb/>
變嗚呼可謂有常者矣銘曰<lb/>
<pb n="KR4d0035_WYG_060-15b"/>
君子之徳不競不絿在義則固于仁也柔孰允蹈之匪<lb/>
質而修君克保之始終無尤特立起家亞卿是秩入朝<lb/>
出麾皆見稱述其進既裕其退則佚嵩髙巖巖聊以永<lb/>
日命雖不延生亦能全豐祿居第白首丘園其藏也固<lb/>
有子之賢其室安在橋里之原<lb/>
　　西上閤門使王公墓誌銘<lb/>
甞讀前史觀國朝以來將相大臣子孫保有其家室迨<lb/>
數世而不墜門法者不十數家而建雄軍節度使魯國<lb/>
<pb n="KR4d0035_WYG_060-16a"/>
武康王公其一也魯公諱超在太宗真宗朝提禁兵帥<lb/>
三路為時名將生忠武軍節度使檢校太師同中書門<lb/>
下平章事魯國武恭公諱徳用在仁宗朝以髙才偉略<lb/>
名暴邊徼累殿藩翰再歴樞筦始終一節勲在盟府魯<lb/>
公之弟徳基官至延州觀察使鄜延經畧使徳恭蘄州<lb/>
刺史魯公之孫二十八皆以材武聞于時繼登顯仕或<lb/>
遥領州郡或擢在横班而魯公之長子東頭供奉官贈<lb/>
左金吾衛上將軍諱咸熈初仕早卒生二子伯諱澤以<lb/>
<pb n="KR4d0035_WYG_060-16b"/>
强敏習知民政累典州郡終皇城使仲諱淵字巨源結<lb/>
髮為右侍禁閤門祇候七遷至皇城使閤門通事舍人<lb/>
更歴煩使出權陜州兵馬鈐轄神宗初即位厲精治道<lb/>
細大之務罔不修舉至于典謁贊導之事無一不經聖<lb/>
慮者一日以閤門缺貟而在職者有不嫺詞令故自陜<lb/>
州特召公還上既見宣奏如禮顧謂其寮列曰相儀當<lb/>
如王某可也通事嵗滿擢西上閤門副使乆之自請于<lb/>
上曰臣世以武力受國大恩臣名復在右列當竭股肱<lb/>
<pb n="KR4d0035_WYG_060-17a"/>
之力任疆場之事願得乗一障盡死節以報朝廷上曰<lb/>
朕方屬卿以職事未可遽去甞預修閤門儀制龍圖閣<lb/>
直學士宋公次道典領其事宋公一代名儒練達典故<lb/>
每稱于同列曰王君凡事詳熟議論有本末定此易耳<lb/>
繼領御前忠佐軍頭引見司勾當皇城司皇城司内廷<lb/>
要任晨夕侍衛宫禁以嵗勞自引進陞客省副使今上<lb/>
覃霑拜西上閤門使初元豐三年始復州郡武備置諸<lb/>
路將官制九軍營陣定鄉村保甲皆稀闊不講之政在<lb/>
<pb n="KR4d0035_WYG_060-17b"/>
職者或未盡悉其禁令公數被命案舉初往河北訪兵<lb/>
民利害及當官不習職之人條例上之今永興韓丞相<lb/>
時在樞密見奏謂之曰辭簡而事該皆可施行後用其<lb/>
言裁制其過與不及者十七八又案京畿將兵河東及<lb/>
晉絳澤潞威勝五州軍團甲振舉其職皆稱上㫖六年<lb/>
親郊侍祠大慶殿末疾暴作肩舁歸第在告且乆未任<lb/>
朝謁上三遣使就問以所苦如何治者何人日望平愈<lb/>
無事早出待卿往閱京西陜西兵馬既而再予告百日<lb/>
<pb n="KR4d0035_WYG_060-18a"/>
七年夏以疲憊請閒局詔提舉兖州仙源縣景靈太極<lb/>
兩宫觀公事居家養疾皆出特恩非常比也既閒居每<lb/>
自念荷聖主非常之眷未知所報而死不能興死有餘<lb/>
責矣八年三月聞先帝遺詔强起望哭移時幾絶者數<lb/>
矣裕陵發引前方將扶舁臨哭闕門忽夢先帝召如平<lb/>
生既寤感慟乆之以其年七月二日疽發于背而卒訃<lb/>
聞詔䘏其後遷季子一官補長孫為三班奉職初金吾<lb/>
之亡公與伯兄俱在乳抱母延安郡太夫人夏氏躬自<lb/>
<pb n="KR4d0035_WYG_060-18b"/>
鞠育推燥居濕逮于長成魯公矜而憐之賞延之恩先<lb/>
于諸子又使受學于諸儒出則從士大夫游以習禮法<lb/>
其後兄弟競爽循蹈規矩抑由母慈至而祖訓嚴故也<lb/>
自登朝從宦未甞逺左右間被選為成都利路鈐轄亦<lb/>
以親年為言力辭不拜延安後公二年歿疾且革猶曰<lb/>
吾不得死于吾子之手為大恨審斯言則平日之承順<lb/>
顔色有以慰母心者可知也平居樂易若無不可者然<lb/>
剛中謹嚴不妄舉動喜飲酒而未甞至于酣醉善音樂<lb/>
<pb n="KR4d0035_WYG_060-19a"/>
而不以為能事接人初若簡淡乆而益親桂人歐陽闢<lb/>
旅居京師不求自達公一相見契合如平素遂留館于<lb/>
家日與講論義理十餘年無少間闊至今不忍舍去自<lb/>
少長不雜交游不妄出入視權門尤畏懼與今新州蔡<lb/>
丞相有舊新州當政日每相招延則一往旅見語不及<lb/>
私子弟或問故應曰仕宦當爾爾輩亦宜知此則寡悔<lb/>
矣神宗因間語及對曰臣愚不能周旋人事耳非有他<lb/>
也三使契丹北人首訪其族曰得非兩世太師之後乎<lb/>
<pb n="KR4d0035_WYG_060-19b"/>
答曰曽大父大父也及燕射屢中的衆駭曰是果有成<lb/>
法也四為南郊明堂御營四面巡檢皆以辦職䝉賞初<lb/>
仕時年尚少入侍殿閣以勤恪著稱仁宗巳識其姓名<lb/>
甞以御飛白字賜之後詔伴髙麗使人南苑燕射神宗<lb/>
以御弓一御箭四賜之是二者皆羣臣所不能與及班<lb/>
列中咸以為榮遇也夫人蔚氏殿前都指揮使保靜軍<lb/>
節度使昭敏之孫封永寧縣君治家嚴飭雖累世大族<lb/>
而門内清約室無玩好旁無姬媵有若儒素熈寧中諸<lb/>
<pb n="KR4d0035_WYG_060-20a"/>
父俱亡伯兄外守邊要家事悉以諉公拊循嫠弱教率<lb/>
羣從使就問學賙給均一内外欣欣以睦如是且十年<lb/>
無一日替舍内有猫相乳者人以為異焉子四男子曰<lb/>
任内殿崇班曰价供備庫副使曰俁右侍禁曰侁右班<lb/>
殿直六女子五適人一未有行壻曰明州錄事參軍夏<lb/>
大同右侍禁張宗陶蔡州汝陽縣主簿李元弼右侍禁<lb/>
石京鳯翔府司理參軍張克勤孫九人曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>三班奉職<lb/>
曰珝曰璠曰珦曰璟曰璞曰璨曰瑶曰琳並未仕孫女<lb/>
<pb n="KR4d0035_WYG_060-20b"/>
九人並幼王氏之先世為趙人而占數常山真定縣自<lb/>
魯公徙𦵏河南府密縣密今𨽻于鄭故又著籍于鄭州<lb/>
管城縣諸子卜以元祐四年八月戊申舉公之柩𦵏于<lb/>
新鄭縣旌賢鄉尹固村前期任以狀託銘于予其請勤<lb/>
勤至于十數且曰先人操守介特平生交游雖多而知<lb/>
之者鮮非公眷記終始則懿行遺美懼無述焉予惟疇<lb/>
昔之好重之以熈寧初同使契丹尤相親愛每聽其言<lb/>
多及朝廷政令之要問其所趣皆忠義謹厚者所尚之<lb/>
<pb n="KR4d0035_WYG_060-21a"/>
事其矯訐刻覈之行則曰不能為也予又熟其伯兄之<lb/>
所存亦相類于是竊嘆曰王氏家訓如此宜乎世有其<lb/>
人今雖亡矣而後嗣競勸若然其子孫又有成立者則<lb/>
門構益不墜矣因為之銘銘曰<lb/>
璠璵之珍産于荆崑公侯之貴亦出名門懿彼上閤遐<lb/>
哉慶源常趙之族將相之孫少登顯職多聞博識贊揚<lb/>
命令雍容謹飭神宗所知中外宣力受命按兵勤躬體<lb/>
國資適逢時數亦多竒中年而逝雅志終虧岡陵鬱鬱<lb/>
<pb n="KR4d0035_WYG_060-21b"/>
塋兹新密世徳不忘曽雲襲吉<lb/>
　　贈右屯衛大將軍趙公墓誌銘<lb/>
公諱叔趾秦悼王諱廷美之裔孫曽大父徳彞為潁川<lb/>
郡王大父諱承矩贈相州觀察使考諱克循追封東陽<lb/>
郡公惟王之子孫在屬籍中特為繁衍而朝廷敦睦之<lb/>
厚無有疎戚恩禮一均故公生五嵗以賜名例授太子<lb/>
右内率府副率十餘年而遷至右千牛衛將軍年十九<lb/>
不幸感疾而逝詔贈右屯衛大將軍兹所以見恩䘏始<lb/>
<pb n="KR4d0035_WYG_060-22a"/>
終之至也准狀公東陽之第七子母曰安定縣君彭氏<lb/>
生于皇祐辛夘四月六日卒于熈寧已酉五月二十七<lb/>
日其為人純和質重喜親師學于父母孝于兄弟睦而<lb/>
儀觀甚偉在稠人中見之者無不聳然以恭是謂公族<lb/>
之秀者也以服父喪繼罹國恤故未及昏媾其葬也以<lb/>
卒之年冬十月十三日從故相王發引而西以十一月<lb/>
十日祔于汝州梁縣秦王之墳次有詔詞臣為之作銘<lb/>
曰<lb/>
<pb n="KR4d0035_WYG_060-22b"/>
孰畀之資生于國宗胡奪之年甫冠而終其生未室其<lb/>
藏有封于汝之墳先王之從<lb/>
　　夀昌縣君王氏墓誌銘<lb/>
皇朝宗室之盛敦睦之恩至其子孫之嘉吉禮一皆主<lb/>
于朝廷凡通昏于諸臣之家非夫氏族之著而婦事之<lb/>
宜者蓋艱其選右武衛大將軍栁州刺史叔賾故夫人<lb/>
夀昌縣君王氏其人也夫人之先為河朔大姓後以仕<lb/>
宦徙汴今占開封曽祖諱審𤦺忠武軍節度使同中書<lb/>
<pb n="KR4d0035_WYG_060-23a"/>
門下平章事追封秦王其配曰秦國太夫人曹氏祖諱<lb/>
承徳東上閤門使㑹州刺史其配曰西平郡君石氏父<lb/>
諱世厚内殿崇班其配曰平原郡君趙氏此氏族之著<lb/>
也夫人資質修嫮和柔敏慧其族中甞推異之年十六<lb/>
而歸宗邸奉事尊敬動有禮法治家以寛嚴稱在夫室<lb/>
七年謙恭柔順無媢妒之行左右有過失則以理責數<lb/>
未甞施鞭箠而衆自畏稟閨門之内雍雍然無間言此<lb/>
其婦事之宜也年二十三不幸早世其初被疾甚力武<lb/>
<pb n="KR4d0035_WYG_060-23b"/>
衛憂見形色為之歴訪醫診砭餌交進繼之以禳禬之<lb/>
事無所不至其亡也武衛念伉儷之賢淑悼其不得偕<lb/>
老喪禮之外又為之屏去暈味日誦浮屠言以資㝠祐<lb/>
雖親戚開勉乆益不廢非夫好合之徳素茂則安能感<lb/>
其良人若是耶夫人以熈寧二年三月二十日卒于宫<lb/>
邸以其年十一月十日𦵏于汝州之梁縣秦悼王之墳<lb/>
域先姑李夫人冡次男曰擇之今為太子右内率府副<lb/>
率其二男一女皆先亡銘曰<lb/>
<pb n="KR4d0035_WYG_060-24a"/>
相王之孫宗侯之婦有美淑質云何不夀生宜厥家𦵏<lb/>
從先姑令問不已納銘幽墟<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0035_WYG_060-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘓魏公文集巻六十<lb/>
</p>
<p>
</p>
  </div>
</body>
</text>
</TEI>
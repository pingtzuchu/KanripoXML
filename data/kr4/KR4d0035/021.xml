<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇魏公文集巻二十一</head> <lb/>
    <p>
<pb n="KR4d0035_WYG_021-1a"/>
欽定四庫全書<lb/>
　蘇魏公文集巻二十一<lb/>
　　　　　　　　　　　　　宋　蘇頌　撰<lb/>
　内制<lb/>
　　明堂赦書<lb/>
門下治人莫急於重祭嚴父孰大於配天昔者周公宗<lb/>
祀明堂而致孝鴻惟仁祖規撫路寝以尊親參合古今<lb/>
之宜兹謂情文之盡肆我昭考稱秩彛祠周爰羣䇿之<lb/>
<pb n="KR4d0035_WYG_021-1b"/>
長專崇一帝之配聖作明述事並功偕稽吕令之文則<lb/>
享以秋季案魯經之載則日用吉辛允協靈心奉為常<lb/>
憲朕纂圖宸極承訓慈闈事舉於中禮循其舊嚮講親<lb/>
祠之制一遵先聖之謨對越上神翕受純嘏五韙來備<lb/>
三稔扵兹屬方隅之底寧嘉河流之順復物無疵癘民用<lb/>
平康荷穹昊之降休致函生之䝉祉復會一郊之嵗前<lb/>
詢七數之謀而乾象垂文晨覿房心之次朝儀取法是<lb/>
為政教之宫適及其時兹用展采陳千乘萬騎之儀衛<lb/>
<pb n="KR4d0035_WYG_021-2a"/>
極四海九州之貢羞皆欲有以致其嚴猶懼無以稱其<lb/>
徳前期戒衆各揚職以盡恭先甲端誠中集虚而思道<lb/>
始欽柴扵真館旋備物扵大庭作主侑神帝與親而並<lb/>
享奠匏及瓉薦暨祼以交行一純罄而高明歆四氣和<lb/>
而諸福應有司已事祝嘏既告以孝慈與物惟新風霆<lb/>
爰布扵號令式均惠澤溥被敷天可大赦天下<hi>云云</hi>延<lb/>
州要藩上郡舊境皇朝建彰武之節以開帥庭先帝寵<lb/>
王爵之封以賜朕履惟山川之嚴峻本土族之敦厖宜<lb/>
<pb n="KR4d0035_WYG_021-2b"/>
加府號之稱用旌受命之地延州陞為延安府於戲合<lb/>
内朝之神事既因錫羡以推仁得萬國之歡心又将使<lb/>
民而知孝蓋布徳行惠者非賢罔乂任大守重者惟后<lb/>
克艱尚賴文武藎臣股肱碩輔共底緝熈之治庶成忠<lb/>
厚之風咨爾羣倫其體朕意赦書日行五百里敢以赦<lb/>
前事言者以其罪罪之主者施行<lb/>
　麻<lb/>
　　太師文彦博加食邑制<lb/>
<pb n="KR4d0035_WYG_021-3a"/>
門下季秋大享周公之禮見扵經三嵗親祠國朝以來<lb/>
著為令恭惟皇祐之制肇崇路寝之居稽參節文舉合<lb/>
彛典朕遹遵先憲祇率舊章奠真祖而欵殊庭奉昭考<lb/>
而配上帝休成熈事爰霈澤扵多方乃眷帝師預制儀<lb/>
扵前識誕均神貺用奨王勲頒以䇿書告扵朝宷太師<lb/>
平章軍國重事上柱國潞國公食邑二萬七千一百户<lb/>
食實封一萬一千四百户文彦博温良恭儉明允篤誠<lb/>
受天純粹而生為國夐求而仕方仁皇之在御得元精<lb/>
<pb n="KR4d0035_WYG_021-3b"/>
之佐臣四方于宣文武見乎事業一相處内謀猷著扵<lb/>
㡬康屢委柄而出藩遂傳家而佚老肆朕纂服渇見儀<lb/>
形起真拜扵上司冀翼成扵初政副文母之咨訪慰眇<lb/>
躬之寤思閔煩以摠職之勞專任以代工之重四朝元<lb/>
老深有頼扵謨明三事大夫皆仰承扵矩度屬舉宗祈<lb/>
之典獲詢肆類之文逮此慶恩乆當封扵成國徇其謙<lb/>
請但増數扵爰田惟邑賦與真租示褒功而崇徳於戲<lb/>
國有大賚葢是富扵善人惠于宗公期永錫扵難老尚<lb/>
<pb n="KR4d0035_WYG_021-4a"/>
交修於一徳庶終譽扵萬方惟竭乃誠同底扵道可<lb/>
　　皇叔徐王顥加食邑制<lb/>
門下稽古仁皇肇太室宗祈之典思文聖考奉一天崇<lb/>
配之祠朕祇遹先猷稱秩元祀侑神作主克崇嚴父之<lb/>
恭與物惟新因霈自天之澤式孚庭號用顯宗英皇叔<lb/>
永興鳯翔等軍節度管内觀察處置等使守太尉開府<lb/>
儀同三司雍州牧兼鳯翔牧上柱國徐王食邑一萬二<lb/>
千八百户食實封四千三百户賜賛拜不名顥以族屬<lb/>
<pb n="KR4d0035_WYG_021-4b"/>
之尊處公侯之上親則叔父爵為真王而徳性明誠行<lb/>
能純備孝友内著靡待喬梓之觀言動有常不越宫壇<lb/>
之表而自苴茅建國列邸奉朝名位並髙親賢莫貳建<lb/>
雍岐之雙節奄鳬繹之大邦正考之三命益恭顔淵之<lb/>
一善弗失惟詩書是好非禮義不談得先秦之古文㡬<lb/>
同漢室識前朝之舊典莫如東平所謂邦家之翰垣宗<lb/>
室之儀表永為藩輔上奉母儀比禋禮之休成錫純禧<lb/>
而均被告扵列位寵以徽章増命數扵王家廣土田扵<lb/>
<pb n="KR4d0035_WYG_021-5a"/>
邑户仍扵書詔賜以不名於戲積厚者流光雖自文昭<lb/>
之慶位髙者禮異抑由王行之賢茂對明緡之恩益増<lb/>
磐石之固可<lb/>
　　皇叔祖華原郡王宗愈加食邑制<lb/>
門下國家六聖貽謀百年制禮在我昭考崇奉親配帝<lb/>
之儀逮兹眇躬思繼志述事之訓永惟大享之報適協<lb/>
季秋之中時其宗尊實相熈典奉璋在列儼乎陟恪之<lb/>
容渙汗均休厚乃褒優之命皇叔祖寧國軍節度宣州<lb/>
<pb n="KR4d0035_WYG_021-5b"/>
管内觀察處置等使檢校司空開府儀同三司持節宣<lb/>
州諸軍州事宣州刺史上柱國華原郡王食邑七千八<lb/>
百户食實封二千四百户宗愈天資渾厚躬服謙撝地<lb/>
承帝室之華系衍王家之慶其言甚大深知樂善之方<lb/>
力行有餘常事學文之語自先朝之睦族首同姓以分<lb/>
封列邸留朝乆席王侯之寵擁旄拜衮復兼将相之崇<lb/>
處貴不驕好禮有立方其與祭之日能謹事神之難雖<lb/>
百執盈庭皆奉各揚之職而三獻成禮允資終事之勤<lb/>
<pb n="KR4d0035_WYG_021-6a"/>
不有異恩曷彰懿行是用因美原之故壤即宛陵之大<lb/>
邦再徹土田並増邑户醻勲之典有國所先於戲歌我<lb/>
将之詩克昭先烈流祭澤之廣用奨親賢祇荷厖鴻之<lb/>
休益思寅畏之戒永保天禄克終令名可<lb/>
　　皇叔祖安康郡王宗隐加食邑制<lb/>
門下天載無聲雖備物不足稱其徳父尊莫抗非陟配<lb/>
何以昭其功故仁祖所以躬太寝之祠神皇所以專一<lb/>
帝之奉逮此三年之報率遵二聖之謨奠玉祼圭既畢<lb/>
<pb n="KR4d0035_WYG_021-6b"/>
儀而升燎垂纓委佩多顯相之在庭宜舉慶條首褒宗<lb/>
戚告扵朝寀用廣神休皇叔祖保信軍節度使廬州管<lb/>
内觀察處置等使檢校司空開府儀同三司持節廬州<lb/>
諸軍事廬州刺史上柱國安康郡王食邑七千八百户<lb/>
食實封二千一百户宗隠挺質端良處躬循謹衍天源<lb/>
之流潤為邦族之尊宗早分列郡之封位兼王爵繼荷<lb/>
陟壇之拜秩視公台執禮不愆樂善無厭經籍文史常<lb/>
置扵巾箱車馬輿臺不踰扵科品有大而能謙必豫位<lb/>
<pb n="KR4d0035_WYG_021-7a"/>
高而受命益恭屬禋祀之慶成推渙恩而自近井田真<lb/>
食保増錫扵户封将相重侯故優崇扵命數酬勲有典<lb/>
賦禄非私於戲天祐我家宗戚固多扵賢懿祭有大澤<lb/>
寵章寔異扵等倫勿替兢修以永終譽可<lb/>
　　皇弟大寧郡王佖加食邑制<lb/>
門下朕歴吉季秋蕆事太室尊聖考而配上帝克盡孝<lb/>
誠祈厚福以浸羣元式孚渙號惟予介弟時乃宗英早<lb/>
緣帝子之恩已開爵土今拜大神之貺宜峻等夷皇弟<lb/>
<pb n="KR4d0035_WYG_021-7b"/>
山南東道節度襄州管内觀察處置橋道等使檢校太<lb/>
尉開府儀同三司持節襄州諸軍事襄州刺史上柱國<lb/>
大寧郡王食邑六千户食實封一千九百户佖擢秀天<lb/>
枝分暉星采生知忠孝跬歩不忘扵君親夙慕善良比<lb/>
年已習扵弦誦爰自勝衣趨拜擇日受封擁漢沔之節<lb/>
旄宅吉陽之疆土巳崇上衮益知傴僂之恭雖處深宫<lb/>
如臨師保之敬屬精禋之竣事敷惠澤以均休爰即舊<lb/>
封薦加優命増以轅田之賦衍乎真食之租誕告大庭<lb/>
<pb n="KR4d0035_WYG_021-8a"/>
式揚熈霈於戲大事在祀執膰所以惠諸侯宗子維城<lb/>
懐徳所以固寧宇思處家為善之樂知制節謹度之宜<lb/>
期底大成無違䇿㫖可<lb/>
　　皇弟咸寧郡王俣加食邑制<lb/>
門下朕承列聖之休光荷文母之慈訓追養繼孝感時<lb/>
念親交扵明神展嚴父配天之禮友于兄弟厚同氣異<lb/>
息之恩屬兹慶賜之行首舉懿親之命告於庭宷布乃<lb/>
言綸皇弟定武軍節度定州管内觀察處置等使檢校<lb/>
<pb n="KR4d0035_WYG_021-8b"/>
太尉開府儀同三司持節定州刺史上柱國咸寧郡王<lb/>
食邑五千户食實封一千七百户俣岐嶷之姿見扵幼<lb/>
惠温文之美有若夙成勝衣乃拜扵官封授䇿巳兼扵<lb/>
将相未就外傅字書已習扵竒觚早肄少儀行歩不踰<lb/>
扵佩玉適遘禋祀之慶進加命數之崇稽案舊章誕頒<lb/>
徽典擁節旄扵新樂不改故邦廣國壤扵宜川再隆異<lb/>
渥户田加賦幹食増封寔均神貺之孚益重天倫之愛<lb/>
義兼敦睦恩越等威於戲祝嘏既告以孝慈成予精享<lb/>
<pb n="KR4d0035_WYG_021-9a"/>
公侯以為之藩屏繄爾懐寧惟詩禮可以飭躬惟仁義<lb/>
可以保國勉思逺度無忘訓辭可<lb/>
　　保康軍節度使苗授加食邑制<lb/>
門下行莫大扵孝孝以尊親為先祭則致其嚴嚴以配<lb/>
天為重朕欽承謨烈昭事穹旻歴季秋之吉辛躬三嵗<lb/>
之大享樵蒸焜上既接禮扵明神祼将于京遂昭功扵<lb/>
聖考迨兹竣事推以渙恩褒嘉元戎亶揚丕命保康軍<lb/>
節度房州管内觀察處置等使檢校司空持節房州諸<lb/>
<pb n="KR4d0035_WYG_021-9b"/>
軍事房州刺史上柱國濟南郡開國公食邑三千三百<lb/>
户食實封五百户苗授天資端厚性緼沈雄傑然師帥<lb/>
之才奮於州縣之職干戈衛社隠若敵國之堅談笑臨<lb/>
邉㗲無武将之體冒犯矢石保守封疆先帝知其才謀<lb/>
委成戎閫前嵗召扵邉徼入長殿廬謙而有光寵至<lb/>
益戒以疾屢請辭劇彌堅解蘭錡之親兵領關陘之重<lb/>
鎮精禋既戒祭貢預䖍熈典克成寵章載錫加數邑田<lb/>
之廣衍封幹食之多褒命非私疇功惟允於戲聴鼓鼙<lb/>
<pb n="KR4d0035_WYG_021-10a"/>
而思将帥予不忘扵舊勲守富貴而和人民爾宜圖扵<lb/>
逺畧祇服明訓徃惟欽哉可<lb/>
　　駙馬都尉李瑋加食邑制<lb/>
門下朕祇遹先謨欽崇神事惟天惟祖宗之敷祐敢忘<lb/>
報本之恭以禋以肆獻而展儀期盡克誠之享粤在秋<lb/>
旻之季載嚴宗祀之文汔盛禮之休成賴庶工之助相<lb/>
嘉與勲戚同兹慶欣平海軍節度泉州管内觀察處置<lb/>
等使檢校太師持節泉州諸軍事泉州刺史駙馬都尉<lb/>
<pb n="KR4d0035_WYG_021-10b"/>
上柱國平原郡開國公食邑六千七百户食寔封二千<lb/>
四百户李瑋系出王門行如素士早厭紛華之習樂為<lb/>
名教之修仁皇以舅家之親降虞嬪而欲貴先帝以外<lb/>
戚之屬授漢節以隆恩而志不期驕動必由禮日恪位<lb/>
著奉昕朝而不違言敦詩書務時敏而有裕試守嘗更<lb/>
扵方郡雅意葢在扵本朝侍合宫之祠能罄齋明而涖<lb/>
事推大澤之霈宜優禮秩以均禧仍棨㦸扵泉山廣土<lb/>
田扵安徳户封真食併用旌酬於戲神明之休詎菲徳<lb/>
<pb n="KR4d0035_WYG_021-11a"/>
之專享爵禄之馭非有功者不承矧予舊族之賢夙禀<lb/>
教忠之訓不愆素守自保全名可<lb/>
　　西蕃邈川首領阿里骨加食邑制<lb/>
門下祭有十倫之義施爵賞以為先福者百順之名本<lb/>
忠孝之自出朕祇祓陽館崇嚴禰宫配神穹昊之尊流<lb/>
澤幅員之廣嘉與卿士同兹慶休便蕃優渥之恩固無<lb/>
内外之異告扵朝宷布乃言綸西蕃邈川首領河西軍<lb/>
節度凉州管内觀察處置押蕃落等使金紫光禄大夫<lb/>
<pb n="KR4d0035_WYG_021-11b"/>
檢校太保持節凉州刺史上柱國寧塞郡開國公食邑<lb/>
四千户食實封一千一百户阿里骨生有軼材少負偉<lb/>
略禀天地之義氣得秦豳之遺風奠塞外之封疆繼承<lb/>
列土擁河西之旄鉞坐䕶諸羌長雄一方作我西屏屬<lb/>
九筵之講禮盛四海之駿奔來獻其琛實相予祀是用<lb/>
加命王公之數視秩帝傅之崇増井賦扵爰田廣國租<lb/>
扵真食於戲爾有時享嵗貢之恪史不絶書我有餕神<lb/>
觀政之方惠必及下既均承扵純嘏宜益厲扵忠規徃<lb/>
<pb n="KR4d0035_WYG_021-12a"/>
服訓言克享天禄可<lb/>
　　南平王李乾徳加食邑制<lb/>
門下朕稽五禮之文躬三年之祀歴吉季秋之序薦誠<lb/>
太寝之居嚴父配天既克成扵能享加地進律用褒寵<lb/>
扵有勞乃眷藩臣越在嶺表特推頒扵優渥俾共介扵<lb/>
福釐推誠保節忠亮同徳順化翊戴功臣静海軍節度<lb/>
觀察處置等使特進檢校太尉同中書門下平章事安<lb/>
南都䕶上柱國南平王食邑九千户食實封三千四百<lb/>
<pb n="KR4d0035_WYG_021-12b"/>
户李乾徳氣禀温仁志抱忠義席世芬扵南國遵侯度<lb/>
扵中朝扞城其民奄奠朱䳒之域要服者貢逺輸南海<lb/>
之珍自分王爵之封專擁将旄之貴寵章所被嘉欣戴<lb/>
以彌恭疆埸無虞本綏懐之有裕爰舉宗祈之澤薦加<lb/>
命數之崇視秩三司増封千室兼厚真租之數併酬保<lb/>
境之功於戲導揚神休自京師而及扵諸夏保守土宇<lb/>
和人民而莫若勤王益厲乃誠永錫爾祉可<lb/>
　蘇魏公文集巻二十一<lb/>
</p>
<p>
</p>
  </div>
</body>
</text>
</TEI>
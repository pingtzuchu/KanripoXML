<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇魏公文集巻五十</head> <lb/>
    <p>
<pb n="KR4d0035_WYG_050-1a"/>
欽定四庫全書<lb/>
　蘇魏公文集巻五十<lb/>
　　　　　　　　　　　　　宋　蘇頌　撰<lb/>
　啟<lb/>
　　濠州到任謝二府<lb/>
右某䝉恩差知前件州巳到任上訖者非才尹劇誠不<lb/>
厭於人言有罪出麾復得臨於民政去都不逺便道匪<lb/>
勞初省詔條有慙面目伏念某識無逺大智乏周防誤<lb/>
<pb n="KR4d0035_WYG_050-1b"/>
被宸俞使承府治謂諸僚皆朝廷之選故信任而弗疑<lb/>
以兩造非姦慝之人故寛舍而不問豈意吏曹之乖謬<lb/>
致煩詔獄之推窮無由自明分甘重責荷上恩之含垢<lb/>
原所坐之因人止免一官仍除善郡此葢某官致君以<lb/>
道用法不私方百度之惟新靡容於曠事或一物之失<lb/>
所每惻於深仁俯矜多難之餘隂有曲成之造迂踈獲<lb/>
譴固宜置散以投閒衰暮貪榮尚爾為貧而竊禄敢忘<lb/>
内省仰答殊私<lb/>
<pb n="KR4d0035_WYG_050-2a"/>
　　滄州到任謝二府<lb/>
右某䝉恩差知前件州已到任上訖者上盟津之符特<lb/>
寛旣徃之咎假滄海之節再荷曲成之私逮此布條徒<lb/>
深嚮徳伏念某所慿不厚自知甚明智畧不足以適時<lb/>
宜操修非有以過人者冐塵禁近初以妄言而下遷試<lb/>
守劇繁復縁縱舍而連黜每思薄祐絶意榮塗誠宜置<lb/>
散以投閒姑務省非而責巳收還印綍巳慚天幸之多<lb/>
擢守藩方抑懼人言之嘖矧兹邊寄匪用次遷顧敗官<lb/>
<pb n="KR4d0035_WYG_050-2b"/>
不職之餘才非其稱惟振廢起淹之舉恩有所歸此葢<lb/>
某官心推至公道在博愛賞刑無濫雖賤微皆軫於哀<lb/>
矜故舊不遺在鄙薄尤䝉於假借委之善郡慰彼衰年<lb/>
惟堅匪石之心少答在鈞之賜恩閎千里魂幹九升戀<lb/>
戀之誠云云何及<lb/>
　　回運使兵部<lb/>
右某啟伏審某官露章辭劇剖竹為藩輟使務於冀方<lb/>
殿鄕邦於江國主知素厚暫諧卧治之榮士論所歸行<lb/>
<pb n="KR4d0035_WYG_050-3a"/>
聽節趨之寵眷言屬部悵失餘光方深去德之思忽枉<lb/>
摛華之貺圜函縟禮拜手迹以彌勤大斾嚴行望車塵<lb/>
而益逺更祈良食少緩遐心<lb/>
　　回知郡郎中<lb/>
右某伏念壤甸相望徽音坐隔雖嘗寓訊未諭馳情逺<lb/>
承教牘之貽過篤謙撝之意聆風為慰銜徳無忘伏惟<lb/>
某官生質渾深材資敏邁本閨臺之積譽副州郡之選<lb/>
能師帥承流巳報成於政治朝廷重外方表任於循良<lb/>
<pb n="KR4d0035_WYG_050-3b"/>
願益將頤佇聞咨擢乃誠所嚮臨啟罙勤<lb/>
　　賀禮儀待制<lb/>
右某伏審某官進膺言綍榮踐禁塗辱與交從竊深慶<lb/>
抃伏惟某官耆儒宿望懿行深資逢辰早躐於文科奮<lb/>
藻不離於經術先帝天飛之日眷注巳隆邇英晝訪之<lb/>
游登延且久近序偏更於典領同時共歎於淹回黼帷<lb/>
動求舊之思天閣慶登賢之拜内備顧問雍容持槖之<lb/>
榮入告謨猷旦暮沃心之熟某久暌風晤喜聽咨俞方<lb/>
<pb n="KR4d0035_WYG_050-4a"/>
嬰簿領之勞早闕緘縢之貢敢圖厚眷先貺華牋雖親<lb/>
踈而禮意均本由謙重然貴賤而交情見罙荷撫循徒<lb/>
深悚戢之懐莫喻傾輸之素<lb/>
　　上致政郎中<lb/>
右某伏念攖郡鈴之紛擾少曠馳郵瞻燕几之優閒常<lb/>
深企德緬想興居之暇益臻輔養之和伏惟某官樂道<lb/>
希夷處躬溫厚早遂冥鴻之志髙辭振鷺之羣歸里巷<lb/>
以安躬推先士望賁丘園而養素用固天倪漸屇熈春<lb/>
<pb n="KR4d0035_WYG_050-4b"/>
尚遥省晤倍祈保攝式副傾翹<lb/>
　　回提舉著作<lb/>
右某啟近因歳首嘗寓慶緘尚未徹於省觀忽先紆於<lb/>
翰尺曲敦禮範備見愛思矧在州封方承使㫖惟奉循<lb/>
之恐怠頼寛假之已多敢冀謙撝過垂眷奬拜手筆八<lb/>
行之貺愧荷殊深限淮山千里之遥披承永日更期珍<lb/>
䕶别佇寵遷欽企之誠一二奚究<lb/>
　　回恩州知府皇城<lb/>
<pb n="KR4d0035_WYG_050-5a"/>
右某啟近者之藩假道獲欵於賔閎折爼飛觴復陪於<lb/>
燕衎屬迫官期之近不終朋舊之歡去徳未幾合符伊<lb/>
始託善隣之庇方企於風期裁占吏之書先承於惠好<lb/>
且審侍鈴之多暇允臻泰宇之嘉祥宣布中和巳協惟<lb/>
良之譽登延近宻行膺不次之榮適届春和益綏冲履<lb/>
其於感系未易殫陳<lb/>
　　回冀州知府左藏<lb/>
右某啟自承榮領使權幸依河潤沈迷鮮暇未遑竿牘<lb/>
<pb n="KR4d0035_WYG_050-5b"/>
之儀謙假過隆首辱牋縢之貺仰循重意載戢丹悰伏<lb/>
惟某官忠諒承家詩書蘊學稔武名於朝寀藹政譽於<lb/>
邉藩鎮撫外夷方頼折衝之畫光華近著行膺簡在之<lb/>
恩尚阻晤言倍祈遵養傾依之素鍳寐不忘<lb/>
　　回知縣太博謝改官<lb/>
右某竊承某官上課天官拜恩綸制榮進曲臺之秩益<lb/>
開近著之班夙忝與游欣聞新渥猥辱書幐之貺曲形<lb/>
謙槩之隆銜戢於中諭言靡託矧以某官才名夙茂風<lb/>
<pb n="KR4d0035_WYG_050-6a"/>
譽兼優百里之洽絃歌久彰善治三年而比績用已被<lb/>
榮褒佇别對於寵陞乃奮揚於素蘊未期占晤姑罄禱<lb/>
䖍<lb/>
　　賀新恩先輩<lb/>
右某啟伏以右文興治盛徳撫辰廣求天下之英皆與<lb/>
彀中之選詔書一下士類四臻承平百年用此數路刈<lb/>
薪之效而得乎翹楚育材之久而見乎菁莪必須異能<lb/>
以備優等伏惟先輩學漸聖域文舒國華寖遊俊造之<lb/>
<pb n="KR4d0035_WYG_050-6b"/>
林久待弓旌之聘飄然麗賦嘗親乙夜之觀赫爾榮名<lb/>
高視東堂之集方聆駿舉俄沐華緘味詞意之稠重増<lb/>
鄙懐之企悚<lb/>
　　回舍人<lb/>
右某伏念跡寄近藩坐企閨臺之彦書傳便驛欣聆金<lb/>
玉之音荷恩眷之稠重慰羇懐之勞吝恭審順綏福履<lb/>
保固天倪伏以某官道探古先學臻典則資嘉猷而悟<lb/>
主發素業以濟時言成絲綸方演筆端之妙禮有沿襲<lb/>
<pb n="KR4d0035_WYG_050-7a"/>
更資綿蕞之精朝倚碩儒日期柄用式臨庚伏正逺賔<lb/>
趨敢冀上為廟朝精調寢餗<lb/>
　　回致政龍圖<lb/>
右某啟竊審某官通奏中宸請辭近著援大夫傳政之<lb/>
禮慕至人佚老之談矧久踐於禁塗加累藩於戎翰聲<lb/>
猷茂著體力方強遽懐止足之心深伏冲髙之度猥承<lb/>
華幅曲謝堅誠雖景企以良勤載銘銜而弗巳乃情所<lb/>
嚮臨啟寜周<lb/>
<pb n="KR4d0035_WYG_050-7b"/>
　　回杭州知府待制<lb/>
右某伏審某官出殿名邦升華内閣暫輟中臺之貳徃<lb/>
專方面之權地據上游控全吳之都會兵鈐一道制百<lb/>
粵之襟喉允屬髙才式當重寄敢意撝謙之徳曲敦求<lb/>
舊之情竿牘為儀獲覩春華之麗藻風期罙篤更欣寒<lb/>
栢之後凋感抃兼深敷陳曷喻<lb/>
　　任左丞回外任兩制<lb/>
右某啟此者叨被恩綸擢升省轄才非其稱愧積於中<lb/>
<pb n="KR4d0035_WYG_050-8a"/>
伏念某生質無奇福基甚薄流離多難出入四朝㑹府<lb/>
複門巳玷一時之選逺塗暮景本期三徑之歸詎意僉<lb/>
諧更加奬擢此蓋某官素推公議每借味言方慙誤寵<lb/>
之優繼辱榮函之貺仰銜眷惠曷勝名言<lb/>
　　任右僕射謝前宰相<lb/>
右某啟此者欽膺朝制擢預宰司惟幾政之倚平豈瑣<lb/>
材之足任辭恩弗獲充位為慙伏念某識昧大方器非<lb/>
逺用荷四朝之樂育逮二聖之眷知進叅管轄之謨殊<lb/>
<pb n="KR4d0035_WYG_050-8b"/>
乏涓埃之補方丐退藏於閒燕敢期冐寵於鈞樞不愆<lb/>
不忘素乏胡公之善非勲非舊但懐文本之憂此葢某<lb/>
官表式斯文衡平多士曲記與游之舊隂推引類之私<lb/>
施及孤愚越叨圖任望平津之東閣莫遂披承覧蕭相<lb/>
之前規徒深景仰方修竿牘遽枉緘縢祗承惠好之音<lb/>
倍深感銘之素<lb/>
　　任右僕射回外任兩制<lb/>
右某啟此者冒恩庭制登職宰均重惟衰耄之餘猥被<lb/>
<pb n="KR4d0035_WYG_050-9a"/>
咨俞之寵位槐匪稱據蒺為憂某官義篤相先交隆久<lb/>
敬樂贊言綸之出首貽占牘之儀摛藻為春情與文而<lb/>
俱縟發函如面感將抃以交深祗服謙撝莫殫言諭<lb/>
　　乞致仕上二府<lb/>
右某啟伏念某所賦不厚自知甚明少無過人之才累<lb/>
歴清貫晚叨輔政之任終致煩言自解去於近司尚冒<lb/>
承於異數假真祠之使領就樂土以家居荷全度於大<lb/>
鈞獲保躬於晚歳優閒過甚疾疹彌加膚革不仁固難<lb/>
<pb n="KR4d0035_WYG_050-9b"/>
勝於冠冕桑榆已暮姑待盡於衡茅輒傾肝鬲之誠仰<lb/>
凟黈旒之聽丐從散秩歸保餘齡伏望某官推惻隠之<lb/>
深仁運代工之洪造入陪坐論特啟俞音倘縁陶冶之<lb/>
私俾遂丘園之逸不獨退處閒燕幸終老於士鄕庶幾<lb/>
訪尋巫醫稍扶持於病質果諧願望實出生成蘄嚮之<lb/>
誠夙夕於是<lb/>
　　致仕謝二府<lb/>
右某啟此者拜恩朝綍歸老鄉閭擢孤卿崇貴之官躡<lb/>
<pb n="KR4d0035_WYG_050-10a"/>
舊相退休之秩寵光踰分感懼交懐伏念某一介儒生<lb/>
四朝榮遇出入將周於五紀夤縁偶玷於三階鼎足弗<lb/>
強幾覆鹽梅之實葹心巳拔尚霑雨露之濡久竊燕安<lb/>
寖成沈痼視隂愒日每驚疲曳之年苟禄饕榮自愧婆<lb/>
娑之事屢抗章而告老䝉賜命以曰俞聨禁職於真游<lb/>
奬其歸志返衡門於京口養此餘齡恩數過優甄成有<lb/>
自此蓋某官代天化育秉國平均啟沃心而在公進退<lb/>
人而盡禮曲徇孤危之懇免貽殆辱之譏敢言願棄於<lb/>
<pb n="KR4d0035_WYG_050-10b"/>
人間希蹤前哲姑欲待終於牖下歸骨先原荷徳不貲<lb/>
馳誠無已<lb/>
　　回殿前太尉<lb/>
右某啟伏審顯膺庭告進職殿巖擁新鎮之節旄視上<lb/>
公之禮秩逺趨嚴召榮拜異恩竊以某官識洞韜鈐學<lb/>
敦詩禮世服忠勤之節躬兼儒雅之風入則總親校於<lb/>
内庭出則抗威稜於邉閫勲勞夙著聲誼益隆輟帥府<lb/>
之閎謀肅提禁旅陞將壇之重寄宻衛宸居方慶寵光<lb/>
<pb n="KR4d0035_WYG_050-11a"/>
遽貽華翰欣銘兼至敷諭奚殫<lb/>
　　回中書侍郎<lb/>
右某啟此者上閔衰遲詔容退老仰拜遷除之命俯全<lb/>
進退之方企望時賢固慙伯玉之在後重惟恩舊最叨<lb/>
鮑叔之深知已布懇誠具於竿牘豈謂某官情敦雅素<lb/>
義篤始終不忘久要之言薦講平懐之禮尺牘隨天書<lb/>
而並至宣毫與手跡以相輝雖子孺逺權不在自言於<lb/>
長短而孟公隠几率皆有意於親踈姑恨殘骸難勝重<lb/>
<pb n="KR4d0035_WYG_050-11b"/>
貺崢嶸晏歳修盪遥塗無階賔閣之趨但祝生經之衛<lb/>
上符注意下慰具瞻<lb/>
　　回殿前太尉<lb/>
右某啟言念衰遲暮景久辭拱著之榮誕育初辰方切<lb/>
免懐之念豈謂某官敦修契素講叙彛儀白雪長言借<lb/>
華襃於麗句南辰妙相形善祝於餘齡集鑪薰壽斚之<lb/>
芳兼篚帛仙巾之飾義全金石豈輶薄之能勝地隔川<lb/>
塗悵披承之攸阻永言佩服姑用傾馳<lb/>
<pb n="KR4d0035_WYG_050-12a"/>
　　回中書副閣舍人<lb/>
右某啟近審榮膺詔檢峻陟詞垣進増近著之光華雅<lb/>
副清衷之簡眷竊以帝王之制煥典册之文章臺閣之<lb/>
規著雷風之號令鋪張治具鼓舞人羣必資博雅之才<lb/>
共贊幾微之務伏惟某官文髙體要識洞淵源以昻霄<lb/>
聳壑之姿副絶類離羣之選紬書史觀夙推良直之風<lb/>
持槖從班益盡論思之效方欣明命遽枉幐音獲窺破<lb/>
的之辭深歎湧泉之思仰銜謙徳罙激懦衷<lb/>
<pb n="KR4d0035_WYG_050-12b"/>
　　回知府待制<lb/>
右某啟向審易鎮雄藩升華内閣式表循良之效實叅<lb/>
侍從之榮賢業有光僉言惟允某官器能閎博智識淵<lb/>
微踐更要劇之權著見事功之敏囊錐脱頴庖刃發硎<lb/>
擁節分符出則倚蕃宣於巨屏簪筆持槖入則備顧問<lb/>
於邇聨葢能兼政事文學之科是宜居方伯連帥之任<lb/>
將疇治最别副眷求詎意謙撝逺紆華翰欣銘兹極敷<lb/>
諭奚殫<lb/>
<pb n="KR4d0035_WYG_050-13a"/>
　　回校書學士<lb/>
右某啟近審某官拜命嚴宸校文中秘輟璧水橋門之<lb/>
望躋蓬山藏室之華絳帳傳經巳發韋編之奥青藜照<lb/>
坐正刋蠧簡之訛聊假清塗遂階近著竊慶絲綸之寵<lb/>
遽煩竿牘之儀祗味雄辭罙欽高致悵拊塵之未逮徒<lb/>
置袖以無忘感佩之誠敷陳曷喻<lb/>
　　回給事<lb/>
右某啟伏審自蓬閣之上遊升瑣闈之要路淵衷圖舊<lb/>
<pb n="KR4d0035_WYG_050-13b"/>
輿議允諧伏惟某官學繼聖門譽偕賢世久次師儒之<lb/>
任益推經行之高鳴玉納言入則侍清閒之燕左符半<lb/>
竹出則宣愷悌之風縈滯有年峻遷特異東臺審讀之<lb/>
政出令惟嚴西清訪對之謨沃心無間竊聆成命増慰<lb/>
私懐豈期眷顧之勤先枉牋幐之貺出於謙借姑用銘<lb/>
藏<lb/>
　　回奉禮宣徳<lb/>
右某啟近審顯膺明命再擢詞科録成均升選之恩正<lb/>
<pb n="KR4d0035_WYG_050-14a"/>
司馬論賢之日名實旣定資格遂殊矧惟適變之才素<lb/>
擅通倫之學考言詢事固嘗超拔於賢關發䇿決科巳<lb/>
復攬收於英彀迨茲寵渥實啟華塗猥煩占牘之儀獲<lb/>
閱栖毫之妙乃誠感抃曷喻名言<lb/>
　　回秘書學士<lb/>
右某啟近者某官簡自上心擢居秘府錯薪刈楚選於<lb/>
衆而拔其尤䑛墨和鉛博以文而審其是朝惟籲俊時<lb/>
號得人矧繄素履之賢雅著士評之譽一言合契萬乘<lb/>
<pb n="KR4d0035_WYG_050-14b"/>
改容亟頒芝檢之優恩躐進蘭臺之美職平日育才之<lb/>
地聊刋正於舊文異時廸哲之功佇鋪張於偉蹟辱榮<lb/>
辭而見及佩雅眷之不遺感與抃并情非言諭<lb/>
　　轉宫保謝宰執<lb/>
右某啟此者祗恩中詔進秩青宫事出甄成感盈心抱<lb/>
伏念某所慿不厚徼幸實多少也入朝寖竊器名之重<lb/>
老而謝事尚叨禄秩之優適當時制之期仰矚天飛之<lb/>
運大賚四海仁恩溥洽於函生叙進百官寵數特加於<lb/>
<pb n="KR4d0035_WYG_050-15a"/>
舊老逢時有慶服寵増榮此葢某官夙播大鈞曲全晚<lb/>
節遘風雲之亨會被綸綍之優除一品班崇豈耄昏之<lb/>
宜稱三階路隔思占叙以無由佩服恩私漫馳誠素<lb/>
　　回廬州知府舍人<lb/>
右某啟伏審光膺制詔移鎮淮圻復書殿之清資總兵<lb/>
鈐之要地寵榮増煥朋舊相懽竊以某官夙富宏才少<lb/>
馳敏譽論經帝學名動公卿之間奮藻詞林職居禁近<lb/>
之要三巳豈渝於直道九遷寜滯於逺途再陟近班仍<lb/>
<pb n="KR4d0035_WYG_050-15b"/>
藩舊治郭伋之再至所部聊慰兒童望之之雅意本朝<lb/>
豈淹郡吏上知巳久峻召非遥士論傳聞方喜俊賢之<lb/>
進用行人遽至逺承牋牘之謙撝自顧衰遲何勝眷記<lb/>
炎歊在候披奉未期冀倍保於寢興庶少符於系詠<lb/>
　　回通判都官<lb/>
右某昨者被命中宸得麾近壤側聆時彦方貳政條匪<lb/>
徒適求舊之懐兼亦遂依仁之願忽紆華幅逷示遜辭<lb/>
荷曩眷之未忘刻丹誠而不已伏惟某官富文敏學博<lb/>
<pb n="KR4d0035_WYG_050-16a"/>
識周才始擢秀於上科累試能於劇務郎官清要久更<lb/>
踐履之榮詔㫖寛和參頼布宣之畫顧慙拙用幸接事<lb/>
聨佇諧親揖之期併抒傾輸之素<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0035_WYG_050-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇魏公文集巻五十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘓魏公文集巻五十六</head> <lb/>
    <p>
<pb n="KR4d0035_WYG_056-1a"/>
欽定四庫全書<lb/>
　蘓魏公文集巻五十六<lb/>
　　　　　　　　　　　　　宋　蘓頌　撰<lb/>
　墓誌<lb/>
　　太常博士張君墓誌銘<lb/>
太常博士張君諱大有字損之先世占數華隂自其曽<lb/>
祖諱圖避五代之亂于湖湘因家潭州遂為長沙人祖<lb/>
某三世仕宦皆不過縣令州佐至君以天聖五年進士<lb/>
<pb n="KR4d0035_WYG_056-1b"/>
乙科一命為隨州節度推官翰林胥公偃薦監夀春茶<lb/>
場由明州推官改著作佐郎知河南府澠池縣再遷太<lb/>
常博士河東都轉運使施公昌言奏辟簽書晉州判官<lb/>
公事徙知忠州過都貽書抵宰相陳恭公以為大臣當<lb/>
如古人推轂天下士徒以絶謝賔客取公名非是以此<lb/>
<graphic n="KR1541" url="https://raw.githubusercontent.com/kanripo/KR-Gaiji/master/images/KR1541.png" mimeType="image/png"/>時而有司適言君在河東入糴不如法坐削一官監<lb/>
廬州酒未幾㑹恩還故秩最後簽書應天府判官公事<lb/>
是時予同在幕中接尊爼論古今從容談笑間以唱酬<lb/>
<pb n="KR4d0035_WYG_056-2a"/>
歌呼縱放纎介無所隠故尤相親厚甞愛其為人疎爽<lb/>
豪健有志于功名文章議論足以自表一時所至上官<lb/>
賴其能委之以事輒為平處其中無所私撓明州廣徳<lb/>
湖灌溉之利由古然矣先時患民侵冒壖地太守李夷<lb/>
庚築大堤以限之嵗乆堤壞而冒耕者衆請奪滋益繁<lb/>
轉運使移君往案視得故迹而復之于是人均其利而<lb/>
訴牒自息其在澠池建學校以延諸生又治縣廨得二<lb/>
古鑊寫之以補其邑之刀矛機械于是戎器為之一新<lb/>
<pb n="KR4d0035_WYG_056-2b"/>
已而郭邈山盜起嘯聚陜洛間騷掠近邑獨不入澠境<lb/>
知有備故也留守范公雍喜其所為召見與語留數月<lb/>
不遣時乆不雨邑之父老詣府訴災因請還君既歸而<lb/>
雨作民益歡然有龍騎卒自邊戍還過縣以事逗留不<lb/>
去民不知所為頗相驚擾君密畫計白府請捕治之卒<lb/>
伏辜而一道帖然君雖為小官每于朝廷政令大體意<lb/>
有所得慨然忘其躬之卑逺而敢言也故諸公貴人多<lb/>
所尉薦幕府交辟焉初河東行鐵錢君再疏極陳利害<lb/>
<pb n="KR4d0035_WYG_056-3a"/>
大畧以官罏有數而私寫無藝恐終為民患自以言輕<lb/>
不足動朝廷又為歌詩四百言上之覬託民謠可以開<lb/>
悟于上其後果以不便罷甞奏書仁宗請擇宗室之賢<lb/>
者建為皇嗣以繫天下之望御史中丞王安簡公得其<lb/>
藁而竒之欲以為裏行而君卒矣時皇祐四年八月某<lb/>
甲子也君既登朝贈其父國子博士娶同郡馮氏號仁<lb/>
和縣君繼卞氏永安縣君一男子曰耼舉進士甞試于<lb/>
春官三女子適考功郎中鄭民憲進士周郁曹知微君<lb/>
<pb n="KR4d0035_WYG_056-3b"/>
卒後二十六年耼以長興宰陳之才狀屬于予曰先人<lb/>
之仕于時官不過博士而夀止五十四曽不得少究其<lb/>
才志今將以某年某月某日舉君夫人之喪合葬于某<lb/>
山且念知先人之深無如公者幸一言以銘之遂為之<lb/>
銘曰<lb/>
少而學兮將有為壯而仕兮逢所知才信美兮生孔時<lb/>
命不究兮進則違厲風力兮排雲霓賈其良兮售不疑<lb/>
抗直論兮通天墀忽焉逝兮吁可悲<lb/>
<pb n="KR4d0035_WYG_056-4a"/>
　　職方貟外郎知泰州蔡君墓誌銘<lb/>
錢塘蔡君子難以慶厯六年擢進士第起家為應天府<lb/>
榖熟縣尉再調房州司法參軍監亳州酒稅移宿州蘄<lb/>
縣令改泰州觀察推官以銓課轉大理寺丞監建州都<lb/>
茶場再遷殿中丞太常博士監在京雜買務知開封府<lb/>
襄邑縣召充編修樞密院例策歴尚書貟外郎以職方<lb/>
知泰州服父喪去位既外除矣以熈寧六年四月甲子<lb/>
寢疾終于家卜明年十一月丁酉遂葬富陽縣之仙山<lb/>
<pb n="KR4d0035_WYG_056-4b"/>
鄉瑞相原君年五十二諱某子難其字也少從安定先<lb/>
生胡翼之學經術尤長于春秋同門生丹陽姚闢甞以<lb/>
三傳異議數十事探索其有無終日應答亹亹不窮闢<lb/>
曰安定之學盡于此矣及從仕則專意文法簿書之務<lb/>
纎悉靡密辨論上官前一無避憚至于不可屈而後已<lb/>
初在榖熟予適為南京從事每見其邑文移精詳有理<lb/>
致屢持以白府府中滯訟疑獄數以委之于朋僚中特<lb/>
親厚予甞察其所趣舍操守甚悉且曰士之所以貴于<lb/>
<pb n="KR4d0035_WYG_056-5a"/>
學者蓋在適于時而有用也然古之人不患無時而患<lb/>
無知已者蓋欲其道有所信而不愧苟得耳予以是知<lb/>
其有志于事業而不為陸陸者也是時故相杜祁公退<lb/>
居雎陽君以文章謁之一見嗟賞待以異禮留守觀文<lb/>
王安簡公甞謂君曰祁公時所欽屬數道吾子之美子<lb/>
其勉之君既遇知已益自慎重由是當位者多稱薦之<lb/>
自酒官至編修凡七命皆從辟舉非由有司選擬也今<lb/>
參知政事王公北都留守文潞公太師張丞相故相梁<lb/>
<pb n="KR4d0035_WYG_056-5b"/>
侍中翰林沈文通樞直何公南皆所薦者而襄邑實用<lb/>
予言領命梁公張公又以秦庭甞僚連薦儒館之職朝<lb/>
廷再籍其名矣樞密府爵賞威刑之出動循故事國朝<lb/>
百年已行案草所謂例者以萬數或一事數例或徒具<lb/>
文而無定論異時引用去取往往先出吏手故前後繼<lb/>
擇才能士付之編輯有年數矣君至則區别類例日料<lb/>
十數事質于諸公著其可行者為令其重複無用者一<lb/>
切刪置甫四年而就緒凡得四百餘帙其别有開寳兵<lb/>
<pb n="KR4d0035_WYG_056-6a"/>
目暨驛馬令又被㫖兼檢閱英宗一朝樞府故事送編<lb/>
修實錄院書成再奏御詔賜金幣仍改五品服章以寵<lb/>
前勞特陞秩一等留俾再任㑹御史言省冗官者編修<lb/>
其一也而君前此以便親請外官已得海陵矣因謂同<lb/>
寮曰此局必不應廢未幾二府置屬官並兼編修條例<lb/>
如其言治平四年秋夏國主秉常遣使朝貢京師官稱<lb/>
不與常年類既錫宴則欲敘官就席君時為押伴毅然<lb/>
責以屬國陪臣之禮當偃蹇若是耶其使戄息遂坐上<lb/>
<pb n="KR4d0035_WYG_056-6b"/>
丞相聞之皆曰善治郡政尚嚴整事無劇易一出于已<lb/>
每慮重囚則燕居審訊盡悃愊求其所以生之或諗曰<lb/>
彼罪當辟欲生之其可得乎既不能生之徒引日月何<lb/>
益也君曰獄情至隠難見一成不可復今使之辭窮且<lb/>
知無枉則死者與吾兩無憾矣民有坐教令毆人而過<lb/>
誤致死者情得覆讞于朝刑寺疑非實然再移旁郡又<lb/>
移别路皆不能易初劾一辭卒從末減議者乃知其下<lb/>
無寃民也于時農田使者督察郡縣求民疾苦而興置<lb/>
<pb n="KR4d0035_WYG_056-7a"/>
之君預條其利害可行不可行者待其至使之財擇上<lb/>
不違新書期㑹下無擾民趣辦之弊人便其政至舉州<lb/>
邀憲臺願再留君三年以終其賜監司第課為淮南諸<lb/>
郡最君既明于世務而慷慨敢言為編修時樞府諸公<lb/>
甞詢以兵要輒隨問啓畫深見聽納故留在職最乆當<lb/>
時臺閣文雅之士亦多與之游接而喜聽其論議若毗<lb/>
陵錢君倚臨川裴如晦陳留孫聖塗並稱其才適時用<lb/>
然方一施之州郡其效已見使之年且乆則其風力必<lb/>
<pb n="KR4d0035_WYG_056-7b"/>
復有過人者耶父諱某以君登朝洎郊霈恩三遷太子<lb/>
中允賜緋衣魚袋其卒也集賢校理劉君贛甫為之銘<lb/>
矣始中允君在呉稱善士能殖生産教子弟至君而棄<lb/>
其家事篤志于學問家之餘貲常推以賑親戚之不能<lb/>
婚葬者平居不妄出入與過從者亦寡或問其故答曰<lb/>
省事逺怨于已足矣所為文章論議尤多自集為四十<lb/>
巻藏于家其配曰仁和縣君同郡孫氏女也生男子二<lb/>
長曰彦輔舉進士次曰彦弼齒始稚矣女子二一適永<lb/>
<pb n="KR4d0035_WYG_056-8a"/>
康縣尉丘沆一幼未從人去年春予罷東陽守過錢塘<lb/>
見君之病止謂予曰某起白屋遭時得科第仕宦幾三<lb/>
十年以朝郎典近州不為不遇也今日之疾革矣念今<lb/>
相知莫如公厚如不朽之事敢以為託予色然顧其笑<lb/>
談如平生無他苦但勉以自力而去後二月果有訃至<lb/>
乃知其神宇素定不怛生死豈力學信道之有素者歟<lb/>
後又得其孤洎壻之狀請銘以成逝者之志義不得謝<lb/>
因為之銘銘曰<lb/>
<pb n="KR4d0035_WYG_056-8b"/>
君生錢塘氣温質良佩服儒雅周旋吏方君葬富陽仙<lb/>
山故鄉神藏既固澤施彌長名在士林惠留海旁載辭<lb/>
遺後刻此隂堂<lb/>
　　工部侍郎致仕掌公墓誌銘<lb/>
許之郾城有儒學之老曰尚書工部侍郎致仕掌公諱<lb/>
禹錫字唐卿起布衣取進士第補吏州郡以外臺保任<lb/>
試四才俱優改大理寺丞故觀文殿學士丁文簡公薦<lb/>
為侍御史故相杜正獻公薦試學士院帖館閣職凡仕<lb/>
<pb n="KR4d0035_WYG_056-9a"/>
四十六年年七十五由太子賔客遷貳卿謝事還里中<lb/>
居二年而卒自結綬訖掛冠公私未甞有小過失以夀<lb/>
終鄉閭君子以為行完而福茂宜有銘矣惟掌氏先出<lb/>
任姓黄帝之後魯有大夫黨氏者其别祖也黨掌音近<lb/>
故後世以掌稱而著者二族其一居琅邪曰掌同仕晉<lb/>
為顯官一居燉煌曰掌據前燕時封遂興侯公琅邪之<lb/>
裔也世占齊之禹城曽髙以來未有顯者皇考諱宣始<lb/>
以明經起家官至殿中丞贈其父諱庭暉大理評事殿<lb/>
<pb n="KR4d0035_WYG_056-9b"/>
中君既仕而徙家郾城因著籍其邑及公貴累贈户部<lb/>
尚書公之始官歴蘄道二州司理參軍改秩知亳州鹿<lb/>
邑滑州胙城二縣通判安并二州知廬州未行留為御<lb/>
史出提㸃河東諸州刑獄公事入館閣以兵部貟外郎<lb/>
為集賢校理以刑部郎中遷直集賢院兼崇文檢討至<lb/>
光祿卿改直秘閣兩為三司度支判官徙判都憑由理<lb/>
欠司出省管勾國子監判司農寺同判太常寺兼禮儀<lb/>
事公少自刻厲力學以進取既為吏則益持其操檢故<lb/>
<pb n="KR4d0035_WYG_056-10a"/>
所居以幹㢘聞倅并門日故太子太傅李康靖公洎杜<lb/>
正獻公相繼為守為之稱譽于朝由此名益顯景祐四<lb/>
年冬并忻地震民墊覆而死者什二三公以朝命案視<lb/>
其處賻死者而賙生者人用安輯其為御史論事務大<lb/>
體而畧細故方是時元昊反大議入討公疏歴代禦戎<lb/>
周宣薄伐為得漢武逺討為失且言為今之畫宜省騎<lb/>
兵増步卒以固圉于内然後誘諸羌籍其衆以侵擾于<lb/>
外不三二年元昊之頸可坐而羈係矣明年三月有黒<lb/>
<pb n="KR4d0035_WYG_056-10b"/>
風晝晦冥之異公援洪範傳五沴侵陵之説以為此應<lb/>
西賊蓄鋭必圖内侵望敕守臣先事為備未幾賊殺金<lb/>
明羌帥李士彬覆其族而去公請急遣使者持璽書存<lb/>
拊其餘衆其援兵不救者望正軍法以固諸羌之心通<lb/>
判延州計用章坐逗撓軍事下獄流嶺南既而經畧判<lb/>
官田京尹洙亦坐參謀失律降通判公合諸御史共論<lb/>
其事以謂用章之貶所以重者推劾盡文法之過也京<lb/>
等之責所以薄者特㫖本明恕之恩也幸徙用章内地<lb/>
<pb n="KR4d0035_WYG_056-11a"/>
則仁恩之施溥矣用章卒得放還又論舉邊任官同罪<lb/>
非是曰親民錢榖之吏所以同罪者責其㢘隅也用兵<lb/>
之法或使貪愚豈皆清方之士望令舉者但保明其材<lb/>
武則翹勇之人皆出而為用也其為提㸃刑獄奉詔募<lb/>
河東民為宣毅兵得二萬七千人調鄉民為義勇得七<lb/>
萬二千人皆教以兵技不數月而軍律用<hi>闕</hi>繄公課責<lb/>
之嚴也慶厯三年冬大河冰合邏者曰虜騎旦夕徑度<lb/>
矣朝廷患之命公䕶役疏鑿即時通流邊人賴之觀公<lb/>
<pb n="KR4d0035_WYG_056-11b"/>
之言與其施設豈特不為者然以刻意儒學不喜外官<lb/>
頗用此留滯終老文館而中心裕如也讀書無所擇經<lb/>
史之外至于五行星厯占筮地理百家之説世有傳者<lb/>
無不鑽鑿推求畧皆通習藏書萬餘巻猶患不足月購<lb/>
嵗閱志不少怠甞謂繙討書傳最為樂事一有㑹意如<lb/>
得竒貨人知其如此故求怪僻難知之事以窮其學之<lb/>
深淺公皆推本其自出以示之有未見者累日尋究至<lb/>
忘寢食必得而後已故當時士大夫多以博洽推之雅<lb/>
<pb n="KR4d0035_WYG_056-12a"/>
為陳恭公器重當國日甞召至中書謂曰上知君有學<lb/>
問故授以祭酒之任它日被㫖與故翰林王公洙同撰<lb/>
皇祐方域圖志既成五十巻上之王公奏畧曰並是掌<lb/>
某討論辨證非臣敢冒均其能仁宗面加褒語再命繪<lb/>
圖置便坐繼有金紫繒幣之賜是後刪修地里新書重<lb/>
纂類編補注神農本草編撰本草圖經公皆在其選三<lb/>
為開封府國學發解官所試詩賦論題必擇竒奥人不<lb/>
經意者由是士子望風畏憚至目為難題掌公然考<lb/>
<pb n="KR4d0035_WYG_056-12b"/>
覈精審得人為最多故將作監丞楊寘今直集賢院孫<lb/>
覺皆其所取解頭也再為殿試編排官預賜御書文儒<lb/>
考校字即日上詩稱謝優詔奬答其著述藏于家者文<lb/>
集二十巻晉陽刀筆六巻郡國手鑑一巻周易雜解十<lb/>
巻公為人疎闊與人言率直無緣飾初不知者謂為矯<lb/>
偽乆而乃察其誠心無他也性至兢慎居常惴惴恐若<lb/>
有失在朝二十餘年非疾病慘恤未甞移告當朝趨日<lb/>
則聞鐘聲而起未辨色而立馬闕門之側所莅官局不<lb/>
<pb n="KR4d0035_WYG_056-13a"/>
以閒劇日必一往雖祁寒盛暑大風雨雪率以為常非<lb/>
公事足不歴權要門嵗時禮慶則先至一謁而罷僕史<lb/>
知指是日往往不戒而集其舉動有常如此奉巳㢘約<lb/>
衣服飲食一如布素時家無妾媵躬操几案之事人或<lb/>
譏其刻苦公亦不為改平生篤好推命之術自撰周易<lb/>
流演遁甲圖一巻以言人生受天窮通一出于命毫髮<lb/>
不可逃甞推已之見生演其説為一巻曰年庚寅月庚<lb/>
辰日乙酉時壬午當易之歸妹困震所謂初中末三卦<lb/>
<pb n="KR4d0035_WYG_056-13b"/>
者也以世應飛伏納甲五行軌析數推之卦得二十五<lb/>
少分三卦合七十五年餘半祿秩筭數休咎盡于是矣<lb/>
夢奠之前出其書以置枕旁遂易簀焉後予取而視之<lb/>
雖不盡通其説然所書乃公中年時手筆推考始卒蓋<lb/>
不謬焉嗚呼可謂信道術而能委順者耶公四娶周氏<lb/>
張氏盛氏扈氏而盛氏故太保文肅公之女扈氏故翰<lb/>
林䝉之孫女逮封内黄郡君先一年而歿生五男世基<lb/>
世京並早亡世康和州防禦推官世程太常寺奉禮郎<lb/>
<pb n="KR4d0035_WYG_056-14a"/>
世衡大理評事七女子五皆從人而亡一適殿中丞文<lb/>
彦璋一適某軍節度推官劉翯孫十四人而五巳仕子<lb/>
孫皆傳家學勤吏事以持守其門户積善之慶于是乎<lb/>
見矣公于先人天禧中進士同年也而某自皇祐以來<lb/>
辱在館閣接公几研且十餘年又得與世衡為姻婭故<lb/>
諸孝嗣以紀述見屬義不得辭比葬之日以斯銘納諸<lb/>
壙中蓋熈寧元年八月某日甲子也其地則汝州鄉何<lb/>
延原先塋之次也其合祔則四夫人之柩也其銘曰<lb/>
<pb n="KR4d0035_WYG_056-14b"/>
士所以學貴乎博通潛心聖賢稽求大中得其本原治<lb/>
心養性探其枝葉保躬完行有如唐卿其志于是浹洽<lb/>
羣言沈酣衆藝既仕臺閣亦履通班不祈苟進卒老編<lb/>
研人謂之迂曰吾所好人譏其陋曽不改操今亡矣夫<lb/>
餘風可導來者不知斯銘以來<lb/>
　　光祿卿葛公墓誌銘<lb/>
葛嬴姓出臯陶後以國為氏或曰與琅邪諸葛同族至<lb/>
漢晉有顯者仙翁稚川皆以道徳稱于時時人以為神<lb/>
<pb n="KR4d0035_WYG_056-15a"/>
仙其後世居丹陽公蓋丹陽之系逺祖自新安徙新定<lb/>
至今為建徳人祖贈太常丞諱某寛厚樂施悉以先世<lb/>
田宅推諸族人獨營郡之東山甲第以延接士人賔客<lb/>
使諸子從學焉父諱昂由進士起家為興化軍莆田尉<lb/>
充館閣校勘終尚書祠部貟外郎集賢校理累贈户部<lb/>
尚書公諱閎字子容少年以名家子挾藝文一上擢天<lb/>
聖五年甲科當時士大夫之知者即以世職期之景祐<lb/>
中予初涉場屋見公以文編贄先公先公謂某曰此該<lb/>
<pb n="KR4d0035_WYG_056-15b"/>
洽士爾宜從之游自是相與往還情好莫逆故其出處<lb/>
閥閱得而悉之慶厯二年先公知貢舉與諸同僚奏辟<lb/>
公為㸃檢試巻官時故參知政事呉正肅公亦在貢部<lb/>
知公尤深既而合當塗貴人數公列削稱薦召試有日<lb/>
矣而以䝉山之累止得升秩初公娶建陽陳氏故太常<lb/>
少卿直昭文館商之女殿中侍御史洙之妹赴官䝉山<lb/>
道梧江暴得瘴厲發狂自溺陳宗意其䕶視不如方死<lb/>
非其所自嶠南奪二從婢歸榜掠以求寃狀卒無彷彿<lb/>
<pb n="KR4d0035_WYG_056-16a"/>
殿中為之左右寛譬親意終不可解㑹御史章頻出為<lb/>
本道轉運使將案其事而無可騐者因謫公所部賣買<lb/>
小不如法坐是免官其後公卿間皆知出于捃摭為上<lb/>
章論辨者又數十人幾三十年而大司徒魏國公方當<lb/>
國尤以為枉遂得湔滌敘緋衣銀魚不閡薦舉法然有<lb/>
薦監司者垂得移㫖復以前累而議格遂卒不偶焉公<lb/>
始解褐為大理評事知信州上饒縣親獲强冦當改服<lb/>
章以不欲自言而止尋徙知䝉州既罷官監在京藥蜜<lb/>
<pb n="KR4d0035_WYG_056-16b"/>
庫出知婺州蘭溪縣移知化州轉本寺殿中丞太常博<lb/>
士通判常州歴尚書屯田都官職方三曹貟外郎郎中<lb/>
用召試恩堂除知江隂軍始至以鹽冦梗江濵奏増黄<lb/>
淡落流二巡檢以搤賊衝因事召其黨類謂曰捕吏既<lb/>
密犯則不可解矣若輩有田者可以歸耕游手者可以<lb/>
易業衆以信服犯者為稀少及代去有唐興者率江民<lb/>
市黄柑緑橘越境外以謝公使鬻之為歸糧又口占五<lb/>
字詩以遣之且有佩犢帶牛之勸明年積潦害田自午<lb/>
<pb n="KR4d0035_WYG_056-17a"/>
卸堰至黄田港徹大江四十里大議疏導料民丁充役<lb/>
募里豪得粟二萬斛以餔給之不日而功集餘粟尚數<lb/>
千斛又為奏留以資後來河役軍守圭田比他郡特厚<lb/>
公謂土少租重取之無名所得幾七百斛悉輸之官庾<lb/>
或謂太㢘近名曰吾以免過耳以治最選知潤州西津<lb/>
巡檢卒因襲鹽冦匿商人財其主將構訟羣卒反側<lb/>
不自安公知使謂曰事有失誤能償其財足矣衆意乃<lb/>
定遷太常少卿光禄卿連知漳台二州漳潮之間素多<lb/>
<pb n="KR4d0035_WYG_056-17b"/>
冦暴公為嚴警候募勇敢士與巡捕吏約期必禽之屬<lb/>
尉有連貴要之戚者而失期㑹立案以法賊黨望風破<lb/>
散天台嵗苦水災每洪發則漂蕩民舍雖有捍水臺城<lb/>
斗門而緩急不能禦公至則相其地勢曰此髙下不相<lb/>
直耳命工鑿山石増培臺基峻導溝澮民皆便之後郡<lb/>
守呉可幾貽書于公曰台人二年無水憂前政之惠也<lb/>
觀此可以見治效矣臨海尉舒亶自逐羣盜手刃拒捍<lb/>
者監司以為專殺欲寘之辟公力為直之至移鞫他郡<lb/>
<pb n="KR4d0035_WYG_056-18a"/>
亦不能奪其推心平恕又可知也然性介近狷又過謹<lb/>
畏與人接其意本勤然有終日相對或不交一言及遇<lb/>
同好則至誠悃愊談論亹亹通昔不厭故不知者謂其<lb/>
有城府往往待之如仇敵卒用此坐獲謗構轉運使<lb/>
一日得飛語謂台不治倉猝按部至郡留半月求其所<lb/>
以不治狀無毫毛私匿才得本岸修籠官船及公帑市<lb/>
外縣海物二事劾奏之大理當杖九十公坐遂以本官<lb/>
致仕公平生喜讀書傳寫對讎無有虛嵗所蓄幾萬巻<lb/>
<pb n="KR4d0035_WYG_056-18b"/>
常以自隨雖逺官閩廣﨑嶇山陸間亦未甞置之初罷<lb/>
歸里中氣力尚健而生事素薄或勸其營産旁郡可圖<lb/>
豐厚者曰丘墓在此將安之乎所居惟故屋十數間陳<lb/>
文史于前日以遊目其家之有無一切不問病革猶不<lb/>
捨巻可謂好學也已所為文章温粹辨博尤長于詩什<lb/>
舉進士詩賦御題南風之薫其警句曰氣生唐殿爽聲<lb/>
泛舜絃來初在優等為覆考誤降抑之猶不失上第後<lb/>
預編入仁宗羣玉集中尚方字扇亦有題此句者甞進<lb/>
<pb n="KR4d0035_WYG_056-19a"/>
治安策二十五篇續策數十篇忠言十巻請塞詔舉不<lb/>
報其精心致思蓋亦勤矣終不以時不見用而廢翰墨<lb/>
此可見其所存也雅好評論時文每得一篇一詠摘其<lb/>
佳句成誦于口兩為南宫㸃檢試官凡經賞識者數十<lb/>
公後皆大顯于時其為郡亦崇尚儒學之士在丹陽尊<lb/>
禮章望之江隂劉洎新定倪天隠或親聽其講解或表<lb/>
薦其履行學者以此翕然稱譽之公享年七十以熈寧<lb/>
四年某月還政以五年三月甲子捐館舍以六年八月<lb/>
<pb n="KR4d0035_WYG_056-19b"/>
甲子葬于郡西建昌山之某原與繼夫人某縣君胡氏<lb/>
同塋夫人同郡人賢明有清操前五年卒公以失内助<lb/>
躬為治喪既得此地即于其旁自營夀藏比襄事其孤<lb/>
奉遵治命皆如素焉二子長曰平恕常州團練推官監<lb/>
歙州鹽酒稅次曰某尚幼也七女六皆適人一未嫁而<lb/>
卒前進士胡英才河南府户曹參軍鄭介卿秘書丞提<lb/>
舉江東常平倉何琬淮南節度推官知泰興縣程筠乾<lb/>
徳令鮑祇陳留主簿周彦崇皆其壻也初公母王夫人<lb/>
<pb n="KR4d0035_WYG_056-20a"/>
早亡而集賢君以恩敘封止及繼室盧夫人痛不逮適<lb/>
偶時公尚幼解曰異時子有登朝者則追命自及矣洎<lb/>
為列卿王盧夫人皆進封郡太君在仕賙其宗族疎近<lb/>
均遍其貧不能葬為之助舉者凡二十一喪女兄先適<lb/>
蘇州司法參軍馮彭年既寡并其四子取歸以鞠育之<lb/>
至于成立又移俸錢給甥姪輩比退閒俸益薄矣猶不<lb/>
取其移券考終之日家無羨財其子竭力稱有無以時<lb/>
遷厝由是南人士大夫益歎其清而有子以成志也時<lb/>
<pb n="KR4d0035_WYG_056-20b"/>
予方守東陽頗聞此言悲夫公之文雅篤學如此而為<lb/>
當時公卿大夫稱道又如此同時輩流負藝能者無不<lb/>
升用公獨以小疵齟齬終老不得志豈其命耶抑人力<lb/>
耶予至和中與今王府翊善馮廣淵同造正肅公公言<lb/>
疑似亂政不可不察古之傾家敗國者往往由之葛同<lb/>
年不幸遇此平生無以自明吁可畏哉予甞以為呉公<lb/>
有謂而言故記之詳也銘曰<lb/>
公以儒學遭明世又以文詞策榮仕有知已以薦其才<lb/>
<pb n="KR4d0035_WYG_056-21a"/>
有名卿以藉其勢合是數者宜遂厥志卒用不偶云誰<lb/>
之致達人所以安命君子所以貴義昭其懿實刋此沈<lb/>
誌<lb/>
　　殿中丞華君墓誌銘<lb/>
華氏出齊平原唐季之亂一枝徙呉居常州之晉陵者<lb/>
諱勲為郡著姓不干仕進槃樂于家生宏以季子太常<lb/>
博士參登朝贈大理評事生昂累贈尚書駕部貟外郎<lb/>
君駕部之長子諱直温字宣卿稚齒有立不類常童惟<lb/>
<pb n="KR4d0035_WYG_056-21b"/>
秉筆讀書外一無他好甞慕藺相如之為人故志在功<lb/>
名既冠拔州進士薦已為鄉里稱美天聖末我先君宰<lb/>
無錫君與其從弟直清同以文章為贄先君一見大加<lb/>
賞異留君門下使予從其游因得接硯席習文史君性<lb/>
至勤刻所閱書傳皆手自抄撮日以三千言為凖雖甚<lb/>
寒暑或課試燕私則繼之以夜未甞廢其程予時羈丱<lb/>
趨進士科舉為君牽勉蚤暮不得息日至抄誦數書作<lb/>
詞賦歌詩雜文如是者幾二年因得通經術知古今繄<lb/>
<pb n="KR4d0035_WYG_056-22a"/>
率厲切磨之效也康定元年朝廷以西師連嵗不解詔<lb/>
致天下能言之士問所以攻取方畧翰林葉公樞副孫<lb/>
公上君所著舉茂才䇿論其言兵有決勝之畫召試學<lb/>
士院補試秘書省校書郎充寧州軍事推官以駕部君<lb/>
年髙不赴既而遷保平軍節度推官鄭文肅公范文正<lb/>
公陳文惠公再舉君賢良試秘閣報罷復調廣濟軍判<lb/>
官徙池州軍事推官滿嵗考課用今定州韓丞相洎部<lb/>
使者五薦章當遷秩以親疾不俟引對而歸遂求還政<lb/>
<pb n="KR4d0035_WYG_056-22b"/>
改太子洗馬致仕君平昔志尚超邁學藴既厚思欲有<lb/>
所攄發甞謂儒者事業以致君澤民為先務非乗時藉<lb/>
勢不可行已之志故始時銳于進取三仕幕府雖不適<lb/>
其所懷然連佐貴近名臣亦欲因之有所施設故不屑<lb/>
小官亦不為權要而移其守以是諸公多稱其有風力<lb/>
前後薦者三十餘人而卒不得遷初國子監薦直講而<lb/>
講官方限年五十以君少不如格嘉祐中朝廷選該洽<lb/>
之士編校館閣書籍時韓忠獻公執政欲用公以君休<lb/>
<pb n="KR4d0035_WYG_056-23a"/>
老而罷是可以謂之命耶今上即位泛恩遷殿中丞賜<lb/>
五品服元豐元年八月十六日以疾卒于家享年七十<lb/>
三始君求致政時年且四十九自謂士非無時而知我<lb/>
者不為不多然動輒齟齬欲强不可故勇于退休既還<lb/>
家杜門不復接世務以文酒自樂間命子弟講說義理<lb/>
欣然如有所得交親相過從則酣飲笑歌極歡醉而後<lb/>
止如是者餘二十年如一日也去年予自錢塘還京師<lb/>
道毗陵過君留連道舊故悉出諸子為拜意勤勤且言<lb/>
<pb n="KR4d0035_WYG_056-23b"/>
少年相從時慷慨論時事一何壯耶豈意離闊四紀而<lb/>
才一交臂人生出處不可期如此今僕優游鄉閭而無<lb/>
所求一見故人足以慰平生矣今又以七言詩見懷予<lb/>
方屬和未達而君逝矣嗚呼可悲也君娶同郡李氏早<lb/>
卒追封南宫縣君又娶丹陽周氏司勲貟外郎陵之女<lb/>
生三子逢遘皆舉進士遇尚幼三女並歸進士君所著<lb/>
文章三十編凡三千餘首風格渾厚論議純正引據深<lb/>
切大抵宗範韓栁而歌詩尤多手録舊抄今存者猶百<lb/>
<pb n="KR4d0035_WYG_056-24a"/>
餘秩其用意專篤又可知也逢遘卜以其年十二月庚<lb/>
申葬君晉陵縣萬安西鄉油澆墽之南原先期以書屬<lb/>
予曰知先人之深且乆莫如公者不朽之托敢以請予<lb/>
感今懷昔不覺愴動遂為之銘銘曰<lb/>
古之君子學以為已或出或處視其所履得時而行不<lb/>
能則止在義不虧視彼猶此宣卿克勤篤好斯文旁通<lb/>
浹洽論著淵純壯志超銳陵厲霓雲進而齟齬退亦逡<lb/>
巡年甫知命遂還官政安頥里閭沈酣觴詠其生既全<lb/>
<pb n="KR4d0035_WYG_056-24b"/>
其終乃令刻銘隂堂以鴻後慶<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘓魏公文集巻五十六<lb/>
</p>
<p>
</p>
  </div>
</body>
</text>
</TEI>
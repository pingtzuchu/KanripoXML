<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇魏公文集巻六十三</head> <lb/>
    <p>
<pb n="KR4d0035_WYG_063-1a"/>
欽定四庫全書<lb/>
　蘇魏公文集巻六十三<lb/>
　　　　　　　　　　　　　宋　蘇頌　撰<lb/>
　行狀<lb/>
　　朝請大夫太子少傅致仕贈太子太保孫公行狀<lb/>
公諱抃字夢得其系出于富春蓋吳將武之後裔也七<lb/>
世祖曰樸始徙富春籍于長安在唐宣武世舉進士宏<lb/>
詞連取甲第大中五年從辟劍南西川節度使杜悰府<lb/>
<pb n="KR4d0035_WYG_063-1b"/>
為掌書記其子曰長孺攝彭山縣令既以秩滿罷因家<lb/>
眉山大治居處又構重樓以貯書日延四方豪彦講<lb/>
學其間于時蜀人號為書樓孫家自爾子孫不復東歸<lb/>
遂占眉山名數髙曽以來歴五代喪亂晦遁不出力田<lb/>
以自給取足而已不求贏蓄清白之範其來蓋逺矣公<lb/>
初名實字某生五嵗學為詩便有老成風格其警句往<lb/>
往傳于人口未冠作祥符宮賦五千餘言成都尹凌䇿<lb/>
聞其美才召至府與語甚奇之將薦于朝以其年少而<lb/>
<pb n="KR4d0035_WYG_063-2a"/>
止其後累從進士乃更今諱天聖八年春再上拔鼎科<lb/>
一命大理評事通判絳州軍州事初太師在蜀名知人<lb/>
生五子待公獨異嘗謂曰爾器韻沈逺後當顯赫于時<lb/>
但成名差晩吾不得一見為恨耳至是太師已薨謝而<lb/>
公毎因拜官則感涕愴慕累日痛不逮養明道初恭謝<lb/>
推恩改著作佐郎未幾召試學士院進太常丞直集賢<lb/>
院監左藏金銀絲綿疋帛庫以杞國太夫人喪去位公<lb/>
在眉山為大族中外戚屬以百數而貧無依者又衆聞<lb/>
<pb n="KR4d0035_WYG_063-2b"/>
公歸皆來取給公竭資以賙其費又為之娶婦嫁女者<lb/>
數家服終還臺判尚書祠部擢為開封府推官賜緋衣<lb/>
銀魚居嵗餘府胥馮士元以姦贓敗窮治甚急事連前<lb/>
後尹佐自二府至臺省者十餘人而公無分毫絓累由<lb/>
是清慎之譽聞于時考課陞太常博士移判三司開拆<lb/>
司兼提舉催驅公事同修起居注慶厯二年二月召試<lb/>
中書換右正言知制誥占謝日賜金紫服判登聞檢院<lb/>
權知審官院遷起居舍人兼判尚書刑部出疆為賀契<lb/>
<pb n="KR4d0035_WYG_063-3a"/>
丹生辰國信使公為人端重不妄舉動言語與外服接<lb/>
有問乃答外服尤加禮奉且謂人曰孫公真恬靜篤實<lb/>
之士也使還判國子監權糾察在京刑獄五年二月召<lb/>
入翰林為學士判太常寺兼禮儀事權判尚書都省磨<lb/>
勘諸道轉運使提㸃刑獄課績充宗正寺修玉牒官六<lb/>
年春權知貢舉再遷尚書禮部郎中遭所生母崇國太<lb/>
夫人憂援近例願終三年喪優詔從之公除召還復舊<lb/>
位提舉在京諸司庫務皇祐二年以大饗明堂恩轉吏<lb/>
<pb n="KR4d0035_WYG_063-3b"/>
部明年兼侍讀學士權判流内銓知通進銀臺司兼門<lb/>
下封駮事五年五月以右諫議大夫權御史中丞制下<lb/>
諌官論奏公朴謹非糾繩才不當居此官公即日手疏<lb/>
自訟曰臣觀方今士人趨進者多廉讓者少以善求事<lb/>
為精神以能訐人為風采捷給若嗇夫者謂之有議論<lb/>
刻深若酷吏者謂之有政事諌官所謂才者無乃謂是<lb/>
乎若然臣誠不能也仁宗深察其言詔趣赴臺視事尋<lb/>
差知審官院公辭以臺長不可兼事局恐于言責不得<lb/>
<pb n="KR4d0035_WYG_063-4a"/>
專詔如其請仍著為永式再加給事中公踐兩禁十二<lb/>
年朝廷得失天下利害事非所職者未嘗建言亦不與<lb/>
人談議或誚其循嘿公曰事有分守豈可越職横説及<lb/>
為中丞每聞朝廷有措置未合理者與人言有不厭者<lb/>
及羣臣爭之未見聽者皆即時拜疏或請間言必再三<lb/>
開陳得請而後已人由是知公韞積厚而操守固也是<lb/>
時内侍王守忠以在事累久特恩遥領武寧軍節度使<lb/>
公奏言自唐以來節度使為將領劇任專制軍事國家<lb/>
<pb n="KR4d0035_WYG_063-4b"/>
安危成敗之所繫非中官所得處其任曩太宗世王繼<lb/>
恩平劒南有大功當時論賞止于進順州防禦使别立<lb/>
宣政之號以寵之況守忠無繼恩之功而輒居將帥之<lb/>
任恐為四方非侮則國威沮矣朝廷卒為之追改成命<lb/>
至和元年春貴妃張氏薨仁宗傷悼即日追冊為皇后<lb/>
賜諡曰温成且有建陵立廟之議公言兹事體大宜命<lb/>
近輔與禮官參講然後施行不當虧紊典禮又合諸言<lb/>
事者共爭章至十餘上輒留中不報他日率同列進見<lb/>
<pb n="KR4d0035_WYG_063-5a"/>
帝不為顧遂列拜于御座之側公獨伏不起久之帝乃<lb/>
語因復得進言不可之狀而忤㫖益甚左右股栗有欲<lb/>
仆地者公凝立不懾帝亦為之改容而遣之當時雖不<lb/>
盡用公等議然其後罷立忌去廟樂改園陵使為監䕶<lb/>
𦵏事車駕幸奉先寺不入廟致奠皆公啓之也明年秋<lb/>
丞相陳司徒女使死移開封檢視有瘡疻傳言嬖妾張<lb/>
氏笞殺之事以聞上詔近侍置獄推劾追取證左皆不<lb/>
至既而趣上案遂罷獄公十上疏論其悖謬曰大臣箠<lb/>
<pb n="KR4d0035_WYG_063-5b"/>
殺女使事至微末然而詔獄廢置皆用執中之請此于<lb/>
國體大有所損何則執中要行則朝廷雖近侍之臣亦<lb/>
須遣去案問執中要罷則本家僕妾之類不容畧行追<lb/>
取挾恩怙權取必于上此而可恕則孰有不可容者司<lb/>
徒卒縁是罷政事而公亦連上章求解臺秩出補外郡<lb/>
優拜翰林學士承㫖貼侍讀修撰之職仍領太常禮儀<lb/>
都省兼提舉醴泉觀公事又遷尚書禮部侍郎兼判昭<lb/>
文館再修玉牒公在臺滿二嵗凡言朝廷天下事章數<lb/>
<pb n="KR4d0035_WYG_063-6a"/>
十上大指以持紀綱厚風俗辨人材寛民力為先急未<lb/>
嘗捜抉人之隱慝小過與不可明白之事其論大體若<lb/>
言古渭州不可復置以失信于戎狄而啓其窺覦之心<lb/>
凡邊防疆埸之事當令兩府通議議定然後奏禀施行<lb/>
無令舊相守邊恐事體太重則番戎致猜藩方無得辟<lb/>
通判官以全監郡故事方無事時宜預擇兵官則緩急<lb/>
有警可用近邊土兵可因舊名而稍増其數則幹强而<lb/>
枝附此其尤著者疏入多即施行或著為令其餘或行<lb/>
<pb n="KR4d0035_WYG_063-6b"/>
或否或密疏不傳者不可悉知也其論人物若云楊畋<lb/>
有文武幹州郡不足見其材宜擢近職置之湖嶺間藉<lb/>
其威名以靖徼外張昷之清方有器識心計絶人宜召<lb/>
對便座詢以時政得失及財計利害必有補于朝廷胡<lb/>
瑗孫復博通經術可任以講勸之職趙瑜劉貽孫世授<lb/>
兵法可委以邊防之寄盧士宏知漢州薛向知鄜州皆<lb/>
有善狀或清介以得人心或幹敏能捍大患宜俱陞以<lb/>
繁劇刑獄之任則㢘吏知勸而才臣思效曩者王益柔<lb/>
<pb n="KR4d0035_WYG_063-7a"/>
楊南仲陸經齊唐葛閎輩皆以纎芥之累久妨進用失<lb/>
棄過奬善之義望與湔滌任用則清時無遺賢之誚是<lb/>
數人者不久朝廷擢任幾盡時論咸稱其器識焉三年<lb/>
春仁宗暴得風眩不豫罷朝禁門晏開者幾旬日雖執<lb/>
政大臣亦不得進見但通名于内東門㕘候起居止于<lb/>
中使宣諭聖躬漸安而已庭中惶惑莫測其端公時為<lb/>
近臣班首因率同列就幕幄中見宰相曰主上違豫臣<lb/>
子當朝夕省問今大臣隔絶不得見是上之安否虛實<lb/>
<pb n="KR4d0035_WYG_063-7b"/>
未可知也事繫宗社諸公不宜坐以待命宰相即用公<lb/>
言叩閽請入禁中侍疾由是中外之情稍安未幾詔兩<lb/>
禁雜議𣙜磁湖鐵冶事議罷奏稿巳具而司諫吳及監<lb/>
察沈起重取更定數字同列意二人者有所挾即時劾<lb/>
奏其事吏持案白請名于公公曰二人者信有罪矣然<lb/>
我輩從而舉劾不亦傷風誼乎及起卒坐是出補外官<lb/>
後帝聞公嘗有是語曰老成人終不同嘉祐三年契丹<lb/>
國主宗真卒遣使告哀公為館伴使先是宗真之使來<lb/>
<pb n="KR4d0035_WYG_063-8a"/>
敘兩朝通好嵗久請交䞇御容欲使子孫得識聖人形<lb/>
表朝廷初不能奪其議既許之矣異時契丹使先以畫像<lb/>
來未報䀻而宗真殂殁新主復遣泛使來請朝論以先主<lb/>
時事欲却不與公遽至中書白曰國家懷柔逺方所仗<lb/>
者信義而已且彼以好來求聖容既許而不予其失在<lb/>
我不在彼矣或曰不許之意有人臣難言者直慮外服<lb/>
厭詛不道耳公曰此特巫師女子之談非所以折衝銷<lb/>
難者也況聖人應期運繫天命乃反有所畏耶且彼一<lb/>
<pb n="KR4d0035_WYG_063-8b"/>
來不予至于三四極于十數朝廷度終能拒之乎其後<lb/>
以使者再至乃予之如公之素公領太常前後幾十年<lb/>
言禮事甚衆毎有大議則使諸博士各陳所聞見然後<lb/>
擇其合于義理者裁定而奏之大抵守經據古不欲輒<lb/>
有更異初仁宗追憫故后郭氏以微過廢卒久無祠所<lb/>
詔于景靈宮建神御殿嵗時追享上封者言神御不當<lb/>
建或曰當祔于廟詔并下禮官公與僚屬同執非是而<lb/>
獻議曰先朝建立神御殿巳是非禮然由尊奉祖考不<lb/>
<pb n="KR4d0035_WYG_063-9a"/>
失孝思之義今為后妃而置之其于失禮又甚倘陛下<lb/>
追念郭氏殂謝況巳追復位號不若因而賜以諡冊祔<lb/>
于皇后廟則恩意至而典禮存焉復下兩制合議久之<lb/>
未決然卒罷神御不建四年詔將用十月祫享于太廟<lb/>
羣臣有建言皇后廟四室先時毎遇禘祫升于太室蓋<lb/>
有司攝事失于尋討今皇上躬行盛禮義當革正又引<lb/>
唐郊祀録續曲臺禮為據請遣近臣致享如奉慈廟公<lb/>
即與二三同列奏駮以為春秋傳所云未毀廟之主皆<lb/>
<pb n="KR4d0035_WYG_063-9b"/>
升而合食于太祖有别祀事乎又曰祭從先祖后廟合<lb/>
食自祖宗以來行之已久不宜用疑文偏説輕有更改<lb/>
況天子甫欲齋戒固當奉承先憲正所謂有其舉之莫<lb/>
敢廢也時論者紛然諸博士亦是上言者中㫖用公等<lb/>
奏為定合食如舊明年日蝕正月朔旦詔公禱祠于太<lb/>
社公舉春秋經傳文止用幣而去牲又伐鼓以責隂氣<lb/>
時宰稱其得禮公久在禁近主眷日厚毎燕見有所問<lb/>
必端簡而前曰天子所以享南面之尊延卜年之慶者<lb/>
<pb n="KR4d0035_WYG_063-10a"/>
惟兢恪可以對上穹惟勤儉可以惠下民止此而巳未<lb/>
嘗一語涉面諛朋比者至和中帝切于求治嘗問前代<lb/>
之所以治與其所以亂公從容言曰臣以謂治亂之由<lb/>
無他故惟在用人而巳得其人則治失其人則亂從古<lb/>
然也帝曰今世非無賢又非不用然而治不及古何也<lb/>
公曰有賢而不用與無同用而不盡其才與不用同惟<lb/>
明主留意則賢無不用而世無不治也帝曰今之賢而<lb/>
未用用之而未盡其才者謂誰乎公曰知臣莫若君此<lb/>
<pb n="KR4d0035_WYG_063-10b"/>
必上簡天心非下臣所敢私論但願陛下不以一事不<lb/>
效而遽去之則賢才無不為陛下用矣帝再三嘉納之<lb/>
是後數進退大臣復用宿名重望已更任使者大厭羣<lb/>
議帝由此益器重公遂有大用意是時程延州戡用臺<lb/>
官言罷樞副宰臣進擬例以三司使御史中丞知開封<lb/>
府一人補其員上曰朕思得舊人之久職者既而語及<lb/>
公命即以本官充樞密副使同修樞密院時政記時嘉<lb/>
祐五年四月也其十月知辰州竇舜卿以定彭氏蠻事<lb/>
<pb n="KR4d0035_WYG_063-11a"/>
朝廷嘉其能議遷一官公曰唐開元中所以號太平者<lb/>
以不賞邊功也今舜卿信有才他日進擢無所不可若<lb/>
用蠻事遷官誠恐邊臣生事于邊方以希恩賞自此四<lb/>
境不得安息也遂止降詔奬諭之上書者請嶠外増置<lb/>
土軍為南冦備公曰苟取其知山川鄉導則州得百人<lb/>
可矣如增廣其數徒糜稟庾費其實不足以待敵前日<lb/>
智髙之亂成功者乃陜西騎兵耳南軍何預焉卒仍舊<lb/>
不復増置公為樞密不盡八月以本官㕘知政事同修<lb/>
<pb n="KR4d0035_WYG_063-11b"/>
中書時政記都大提舉三館秘閣公事同譯經潤文一<lb/>
日政府集㕔議擢李參為三司使公時以故後至預聞<lb/>
之徐曰方今民力困弊久矣宜得敦厚有學術之人使<lb/>
主邦計庶幾可以寛民保衆苟急于趣辦應猝之才則<lb/>
誅斂掊克無所不至如此民何所措手足乎前議遂格<lb/>
明年御史窘公過失不當久在政事章入不報或有謂<lb/>
公曰事起無名盍自辯于上公曰吾老矣退乃其分自<lb/>
念平生不欲攻人之短今幸得備執政不能敦厚風俗<lb/>
<pb n="KR4d0035_WYG_063-12a"/>
宜有愧矣而反欲與新進士競口舌于上前耶況知我<lb/>
者君此曹其能洿我乎遂疏求罷帝益嘉之超拜觀文<lb/>
殿學士兼翰林侍讀學士同羣牧制置使公在講筵前<lb/>
後十三年故事凡進讀羣書前代亂亡忌諱之語皆掠<lb/>
去不解公以為不然毎至其處必再至敷衍且曰兹事<lb/>
所以書之于䇿牘者示來代之明戒也苟臨文避諱則<lb/>
書傳載之何用自是遂盡讀無避明年夏今上即位改<lb/>
户部侍郎治平元年二月以太子少傅致仕于是公年<lb/>
<pb n="KR4d0035_WYG_063-12b"/>
方六十九將還政之前有語公曰禮七十老而傳人或<lb/>
過之而不去公乃未至而告休斯不近于矯時乎公曰<lb/>
强力而仕不能而止士君子之通義也奚必年至而後<lb/>
去乎遂連上表得請以其年十一月初六日薨于某坊<lb/>
之私第上聞訃為之罷朝垂拱一日制贈太子太保法<lb/>
賻之外再遣中使賜黄金百兩以䘏其家恩録其子孫<lb/>
洎異姓若干人公為人内方外温動由至誠不喜矯飾<lb/>
以邀取名譽然而端嚴謹重至老不懈雖少年强力之<lb/>
<pb n="KR4d0035_WYG_063-13a"/>
人殆無以過與人無適莫亦不肯苟合端居似不能言<lb/>
者及遇事則毅然自信不為髙下易其心初在翰林當<lb/>
至中書白事繫鞵登政事堂時陳司徒作相見之不悦<lb/>
且責㕔吏不以告公曰學士見宰相以客禮自有故事<lb/>
況某以公事來若有私禱則足恭下顔所不憚矣司徒<lb/>
不能平及為中丞司徒復冠台宰每裁處大事多出獨<lb/>
見同列無敢抗者公屢言其失曰幸陛下以臣章示執<lb/>
中使之凡事須衆論復熟然後奏白行下司徒見章益<lb/>
<pb n="KR4d0035_WYG_063-13b"/>
不喜一日賜燕都亭驛坐席俯相近酒間司徒微語公<lb/>
曰觀中丞日近封章意頗不見容老夫耄矣行當引去<lb/>
因指其座曰此中丞即日之地幸無亟相侵也公俯首<lb/>
不答退而語人曰陳公之言甘其心可見也未幾㑹詔<lb/>
獄起卒用公言罷相及其薨也太常定諡博士以其當<lb/>
國日奉行貴妃冊禮及不能正温成贈塟事請諡榮靈<lb/>
公曰司徒端方剛勁素聞于時自為小官已有建儲預<lb/>
政之䇿作相雖無謇諤之譽然其至公不黨亦近世少<lb/>
<pb n="KR4d0035_WYG_063-14a"/>
及加以惡名誠為太過諡曰恭可也博士又曰諡者節<lb/>
一惠美惡宜取其大者今司徒之過顯雖有疇昔之善<lb/>
不能掩也公曰不然程丞相圖武后臨朝事以說章獻<lb/>
此豈不獻耶而不失美諡司徒有是乎或曰公昔日屢<lb/>
疏其短今而誄其善何前後之不類也公曰宰相越法<lb/>
予為中丞言之職也死者美惡予在太常諡之當以至<lb/>
公豈可挾一時之事而廢其平生之大節乎復持議如<lb/>
前後請于朝覆議者數四卒以公言為定其持心平恕<lb/>
<pb n="KR4d0035_WYG_063-14b"/>
如此臨事周慎謙畏又過人逺甚自歴兩禁至登二府<lb/>
四方問訊有非時至者輙藏去不啓封曰此必有求于<lb/>
我自度不能副其情不若勿發之完也亦不妄與人緘<lb/>
牘或必須為之無髙下親踈皆手書親襞雖疾病亦不<lb/>
假請于人書體端楷嘗謂章草近于輕倨故不為也非<lb/>
公事稀歴權要之門至于儕輩往返亦有時故在朝與<lb/>
相親者無幾人一受人之知造次不忘于心初聞吏部<lb/>
張文孝公薨哭之終日不巳子弟輩疑而問之答曰吾<lb/>
<pb n="KR4d0035_WYG_063-15a"/>
自立朝未嘗有相推引者惟張公拜觀文學士日表我<lb/>
自代此知我者也今其亡矣故至于傷慟耳于相知猶<lb/>
爾于朝廷可知也性尚清簡自少惟讀書為文餘無他<lb/>
好嗜音律棊射書畫之類無一留心者晩年亦稀復佔<lb/>
畢文章論議則平昔所學皆自足用其所接賓客惟儒<lb/>
生士人其外技藝緇褐卜祝輩無一及門者居無事時<lb/>
獨坐一室移晷不出妻子亦罕見其面尤惡談人是非<lb/>
有來言毁譽者則答以他語去乃指謂人曰巧佞之徒宜<lb/>
<pb n="KR4d0035_WYG_063-15b"/>
禮而逺之慎不可聴其言也接人至簡約不事屑禮或<lb/>
時供具酒不過七行家人以為不可公曰古人三爵吾<lb/>
已過之何謂不可素不善治生産在貴近日久所得俸<lb/>
賜甚厚隨入隨費婚姻𦵏祭外則以均贍宗舊故家無<lb/>
餘貲室無玩好京城無善邸第後房無姬媵其所以奉<lb/>
養之具宛若寒素或勉以為子孫計者公曰吾為子孫<lb/>
計豈不足耶幼而教之詩書長而任以爵禄若而曹但<lb/>
能忠于君孝于親義于宗族㢘于公家不為姦欺憸險<lb/>
<pb n="KR4d0035_WYG_063-16a"/>
之行守此足以保數世安佚矣及還政家居惟幅巾野<lb/>
服與賓客談醫藥修餌之術不復語他事其風尚可見<lb/>
矣公累階朝散大夫勲至柱國封爵為樂安郡公食邑<lb/>
三千三百户實封六百户公仕宦過三十年未嘗有毫<lb/>
髪玷議論多濶畧細故務全體要所上章奏無冗長虛<lb/>
飾之辭其言至質畧而意主切當奏對語直而實故人<lb/>
主以朴厚目之此以頗見信納前後八被詔慮囚徒開<lb/>
引情實白于上前有自殊死而得末減者多矣平生喜<lb/>
<pb n="KR4d0035_WYG_063-16b"/>
薦士得人最多其薦御史得今中丞唐公天章吳公皆<lb/>
一時之傑自餘顯言密啓者蓋又多矣屬文簡重不務<lb/>
刻摘章句于訓辭尤為得體慶厯初夏英公自蔡州以<lb/>
樞密使召至闕諌官連疏其短追寢恩命移判亳社到<lb/>
職上表自辨付學士答詔諸學士皆難其辭公即取筆<lb/>
作草上之有弭謗言莫如盡忠勤之語諸公伏其切于<lb/>
事情而英公銜之尤深至語所親曰予與孫公素無嫌<lb/>
而批章見詆如此公聞之亦不以為悔其他大手筆則<lb/>
<pb n="KR4d0035_WYG_063-17a"/>
有升祔獻懿二后赦文初進稿仁宗讀之至為天下母<lb/>
育天下君不迨九重之承顔不及四海之致養言念一<lb/>
至追慕增深為之歔欷稱歎者累日又奉詔撰冦萊公<lb/>
旌忠碑丁文簡公崇儒碑敘事明白氣格渾厚自成一<lb/>
家之體有文集若干巻藏于家公娶太原王氏封某郡<lb/>
夫人同郡大姓也三姉皆適土豪生子者又相聘娶公<lb/>
以儒者獨不得繼好及貴而三家者始來求婚公亦不<lb/>
拒又為之保任其子及孫入仕者數人于是鄉人益稱<lb/>
<pb n="KR4d0035_WYG_063-17b"/>
其長者少孤兄弟羣處惇睦尤至他日析居公盡推美<lb/>
田宅與諸兄惟取其薄惡者曰數口之家得此足以奉<lb/>
先人之宗祀矣與朋友交得喪休戚一以均之初舉進<lb/>
士時善厚屬郡宋輔洎拔州解同時東上至長安輔以<lb/>
疾不能興公亦留止為診醫藥過浹旬輔曰試日甫近<lb/>
子當急往毋以我為累也公曰與君偕來義不得先君<lb/>
若罷舉我亦與君俱西矣又數日輔疾愈遂俱行並擢<lb/>
第此又見其内行之有素宜乎爵茂而寵優也子男子<lb/>
<pb n="KR4d0035_WYG_063-18a"/>
四長曰珏國子博士次佑甫大理評事早亡次喆次林<lb/>
並太常寺太祝女子四長適戎州僰道縣尉蒲獻卿早<lb/>
亡次適太子中舍彭敏行次適尚書都官員外郎句諶<lb/>
次適太常寺太祝宋奉國孫男子七人五為京司及試<lb/>
銜官二未仕女子五人二已出適三尚幼男子皆謹厚<lb/>
能守家法女子俱從名家仕族可謂有後也某獲游公<lb/>
之門有年數矣人嘗辱稱薦于朝以恩舊故熟聞公之<lb/>
緒言美行今又得其孤所録遺事甚備謹紬次始末直<lb/>
<pb n="KR4d0035_WYG_063-18b"/>
言以上有司謹狀<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇魏公文集巻六十三<lb/>
</p>
<p>
</p>
  </div>
</body>
</text>
</TEI>
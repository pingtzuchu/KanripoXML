<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇魏公文集巻十六</head> <lb/>
    <p>
<pb n="KR4d0035_WYG_016-1a"/>
欽定四庫全書<lb/>
　蘇魏公文集巻十六<lb/>
　　　　　　　　　　　　　宋　蘇頌　撰<lb/>
　奏議<lb/>
　　駮坐講議<lb/>
　　　翰林學士兼侍講吕公著王安石起居舍人兼<lb/>
　　　侍講同知諫院吳充等劄子請坐講<lb/>
臣等竊尋故事侍講皆賜坐自乾興以來講者始立而<lb/>
<pb n="KR4d0035_WYG_016-1b"/>
侍者皆坐聴臣等竊以謂侍者可使立而講者當賜坐<lb/>
所以當賜坐者以傳先王之道故也伏惟陛下躬仁聖<lb/>
之質将興堯舜之治扵傳道之際不宜因循有司一時<lb/>
之失不正其禮欲乞以臣等所言付禮官考議奉聖㫖<lb/>
送太常禮院詳定聞奏<lb/>
　　　判寺韓維刁約禮官胡宗愈等議<lb/>
臣等考尋故事天禧舊制侍臣皆賜坐講者别設本扵<lb/>
前列坐而聴乾興以後皆先坐賜茶徹席立講講畢復<lb/>
<pb n="KR4d0035_WYG_016-2a"/>
坐賜湯今來侍者皆坐講者獨立比之天禧舊制則講<lb/>
者當坐而獨立較之乾興以後則侍者當立而坐臣等<lb/>
竊謂臣侍君側古今之常或賜之坐葢出優禮祖宗以<lb/>
來講說之臣多賜坐者誠以其敷揚經義所以明先王<lb/>
之道道之所存禮則加異太祖皇帝開寳中李穆薦王<lb/>
昭素扵朝召對便殿賜坐令講易乾卦太宗皇帝端拱<lb/>
中幸國子監升輦将出顧見講坐因召學官李覺令對<lb/>
御說書覺曰陛下六飛在御臣何敢輒升髙坐太宗為<lb/>
<pb n="KR4d0035_WYG_016-2b"/>
之降輦令有司張㡩幕設列坐詔覺講易之泰卦今列<lb/>
侍之臣尚得環坐執經而講者顧使獨立扵側事體之<lb/>
間誠為未安臣等以為宜如天禧舊制以彰陛下稽古<lb/>
重道之意<lb/>
　　　判太常寺蘇某龔鼎臣周孟陽禮官王汾劉攽<lb/>
　　　韓忠彦等議<lb/>
臣等檢詳國朝會要天禧舊制侍臣皆賜坐講者别設<lb/>
本扵前列坐而聴乾興以後侍臣先就坐賜茶訖徹席<lb/>
<pb n="KR4d0035_WYG_016-3a"/>
立講講畢復坐賜湯近制當講讀者立扵上前餘皆退<lb/>
坐並出一時特㫖侍從之臣皆同此制非為侍講别設<lb/>
殊禮也然則事出上恩雖微賤賜坐扵義無害即人主<lb/>
不命而自請則為非禮矣今公著等議講者當坐臣等<lb/>
以謂侍從之臣見扵天子若賜之坐有所顧問猶當避<lb/>
席立語况執經人主之前本欲便扵指陳則立講為宜<lb/>
若謂其傳道近扵為師則今侍講解詁舊儒章句之學<lb/>
耳非有為師之實豈可專席安坐以自取重也又朝廷<lb/>
<pb n="KR4d0035_WYG_016-3b"/>
班制以侍講居侍讀之下祖宗建官之本意重輕可知<lb/>
矣今若使侍講輒坐其侍讀當從何禮若亦許之坐則<lb/>
侍從之臣每遇進說皆當坐矣若不許侍讀之坐乃職<lb/>
卑者禮厚而位高者禮薄輕重為不宜矣且自乾興以<lb/>
來侍臣立講歴仁宗英宗兩朝行之僅五十年自可守<lb/>
為定法豈可以為一旦有司之失而輕議變更乎今人<lb/>
主之待侍臣由始見以及畢講皆賜之坐而從容焉其<lb/>
尊徳重道固巳厚扵三公矣尚何加焉昔仲尼之時人<lb/>
<pb n="KR4d0035_WYG_016-4a"/>
臣拜君扵上仲尼嘗曰拜下禮也雖違衆吾從下仲尼<lb/>
之正名重禮如此葢尊君卑臣之分不可易也臣等敢<lb/>
不以為法其講官侍立伏請仍舊施行<lb/>
　　繳李定詞頭劄子<lb/>
臣今月二十一日准中書劄子右諫議大夫知制誥宋<lb/>
敏求奏今月十九日當直中書刑房送到前秀州軍州<lb/>
事判官李定特除太子中允權監察御史裏行詞頭伏<lb/>
以御史之官國朝以來其任頗重去嵗驟用京官而選<lb/>
<pb n="KR4d0035_WYG_016-4b"/>
之今又以幕職官便陞朝著而峻處紏繩之地臣恐弗<lb/>
循官制之舊而未厭羣議所有詞頭未敢具草奉御批<lb/>
速送别官命草臣伏以國朝近制進補臺官皆詔御史<lb/>
中丞知雜與翰林學士更互扵太常博士以上中行員<lb/>
外郎以下曽任通判官中奏舉充三院其未歴通判者<lb/>
即須特㫖方許薦為裏行倘非其人或至連坐所以慎<lb/>
重臺閣之選也去嵗詔㫖專令中丞舉官雖不限資品<lb/>
猶以京秩薦授緣巳有前詔故人無間言今定自支郡<lb/>
<pb n="KR4d0035_WYG_016-5a"/>
幕職官入居朝廷紏繩之任超越資序近嵗未有臣恐<lb/>
有違官法無益治朝敏求所以惓惓而進言者納忠而<lb/>
舉職也議者或曰唐世自諸侯幕府入登臺省者多矣<lb/>
而定之此除豈為過耶臣以為不然在唐方鎮盛時有<lb/>
奏辟郎官御史以充幕府者由此幕府連茹増重祖宗<lb/>
深鍳此弊一切釐改州郡僚佐皆從朝廷補授大臣出<lb/>
鎮或許辟官亦皆隨資注擬滿嵗遷秩並循銓格非復<lb/>
如唐世之比而今之三院事任又重扵昔時况定官未<lb/>
<pb n="KR4d0035_WYG_016-5b"/>
終更非時召對不由銓考擢授朝列不緣御史之薦直<lb/>
寘憲臺雖朝廷急扵用才度越常格然隳紊法制必致<lb/>
人言所益者小所損者大再詳敏求前奏頗得允當所<lb/>
有李定除官制未敢具草<lb/>
　　　又<lb/>
臣今月二十三日准中書劄子節文尚書工部郎中知<lb/>
制誥李大臨状所有李定除官制内有未便奉聖㫖令<lb/>
蘇某依前降指揮譔詞臣竊以官品有髙下職事有閒<lb/>
<pb n="KR4d0035_WYG_016-6a"/>
劇皆所以待才能之士擢授有資級保任有常法亦所<lb/>
以抑奔競之途由古以來兹道不易祖宗之朝或有自<lb/>
起孤逺而登顯要者葢天下初定士或棄草萊而不用<lb/>
故不得不廣捜揚之路自真宗仁宗以來每有除授雖<lb/>
幽人異士亦不至超越資品葢承平之代事有紀律故不<lb/>
得不循用資品選授之法今朝廷清明俊乂並用進任<lb/>
臺閣動有成規而定以逺州幕官非有積累之資明白<lb/>
之効偶因召對一言稱㫖便授臺官政府既已奉行有<lb/>
<pb n="KR4d0035_WYG_016-6b"/>
司不能抗議使制命遂下四方聳聞仕進之間豈無觖<lb/>
望况今天下之廣英豪之衆他日或更有非常之人又<lb/>
過扵此夤緣進見奏對稱㫖則復以何官處之寖漸不<lb/>
巳誠恐髙官要秩或可以岐路而致事有萬一不可不<lb/>
防臣所以區區建言者上以遵朝廷之法制下以盡有<lb/>
司之職業耳謹按六典中書舍人之職凡詔㫖制勅皆<lb/>
按典故而起草制勅既行有誤則奏而正之故前後舍<lb/>
人論列差除用典故而䝉改正者非一今三院御史須<lb/>
<pb n="KR4d0035_WYG_016-7a"/>
中丞學士薦舉朝臣乃典故也或不應此其敢無言去<lb/>
嵗以京官除授所以無言者以前有詔令故也今若先<lb/>
立定制許扵幕職官中選擢三院則臣等復有何言而<lb/>
敢違拒耶况定之此制前日敏求大臨洎臣皆知不應<lb/>
近制是以各有論奏今再被詔㫖若便奉行是臣故違<lb/>
官守自作二三上累聖明孰任其責竊謂威福之柄人<lb/>
主得以自專官守有責臣下得以固執若朝廷以定才<lb/>
實非常則當特與改官别授職任隨資超用無所不可<lb/>
<pb n="KR4d0035_WYG_016-7b"/>
不必棄越近制處之憲綱若臣上懼嚴誅靦顔起草誠<lb/>
慮門下封駮不肯放過縱門下不舉則言事之臣必須<lb/>
重有論列或定畏議固執不敢祗受是臣一廢職事而<lb/>
致論議互起煩凟聖聴則臣之罪戾死有餘責所有李<lb/>
定除官制未敢具草<lb/>
　　　内降條貫<hi>同李奏</hi>
檢會熈寧二年七月六日奉聖㫖今後臺官有闕委御<lb/>
史中丞奏舉不拘官職高下兼權如所舉非其人令言<lb/>
<pb n="KR4d0035_WYG_016-8a"/>
事官覺察聞奏四月二十八日蘇某上殿面奉聖㫖将<lb/>
上件條貫赴舍人院商量草除李定官制者臣等尋将<lb/>
上件條貫同共看詳稱今後臺官有闕委御史中丞奏<lb/>
舉不拘官職高下令兼權如所舉非其人令言事官覺<lb/>
察聞奏者葢為從前臺官須得扵太常博士以上中行<lb/>
員外郎以下奏舉充職後來為朝行中難得資序相當<lb/>
之人故朝廷特開此制云不拘官職高下者只是不限<lb/>
博士與中行員外郎耳即非謂選人亦許奏舉也所謂<lb/>
<pb n="KR4d0035_WYG_016-8b"/>
兼權者如舊官資序不相當三丞以下未可為監察故<lb/>
且令上權前行員外郎以上不可為侍御史故令下兼<lb/>
詳此皆不為選人設文也若不拘官職高下并選人在<lb/>
其間則是秀州判官亦可以權裏行不必更改中允也<lb/>
以此言之選人不可超授臺官明矣至如程顥王子韶<lb/>
等並巳先轉京官因中丞薦舉方䝉特遷中允上權監<lb/>
察今李定是初等職官資序若特與改官只合轉大理<lb/>
寺丞且選人特改京官已是優恩若更超授朝籍處之<lb/>
<pb n="KR4d0035_WYG_016-9a"/>
憲臺恩命重疊陞擢非常先朝以來未有此比未知李<lb/>
定有何所長而可當此殊命也臣等所以喋喋有言不<lb/>
避斧鉞之誅者非他也但為愛惜朝廷之法制而遵守<lb/>
有司之職業耳且爵禄賞罰進退黜陟皆陛下得以專<lb/>
之無所不可者若事下有司則具有條例當官者須奉<lb/>
行而固執也大抵條例戒扵妄開今日行之他日遂為<lb/>
故事若有司因循漸致隳紊誠恐倖門一啓則士途奔<lb/>
競之人皆有僥求希望不次之擢朝廷名器有限焉得<lb/>
<pb n="KR4d0035_WYG_016-9b"/>
人人而滿其意哉前世所以慎重爵賞不以假人雖有<lb/>
竒材異倫亦須試以職事俟有成効然後超擢者以此<lb/>
也兼臣等前來論列雖不具記上條貫亦只指陳選人<lb/>
超授臺官為過當耳如宋敏求言去嵗驟用京官而遷<lb/>
之又以幕職官便陞朝著而峻處糾繩之地竊恐弗循<lb/>
官制之舊未厭羣議臣大臨言秀州判官除授監察御<lb/>
史裏行不惟超越資序未厭羣言抑亦有乖國朝從來<lb/>
法制臣某言去嵗詔㫖專令中丞舉官雖不限資品猶<lb/>
<pb n="KR4d0035_WYG_016-10a"/>
以京秩薦授所以無言者以前有詔令故也詳此與今<lb/>
來檢舉到不拘官職髙下條詔亦不致違戾以此臣等<lb/>
所以須至再三執守初議也臣等非不知再拒嚴㫖獲<lb/>
罪不輕但以意在盡公不敢自為反覆上誤朝廷耳至<lb/>
於臣大臨昨日當草薛昌朝除官制初亦疑慮恐未得<lb/>
允當既而思之昌朝雖非御史薦朝廷特除縁巳是京<lb/>
官為有程顥王子韶近例所以不敢違拒非如李定選<lb/>
人之比也欲望聖慈更賜詳察臣等惓惓之誠所有李<lb/>
<pb n="KR4d0035_WYG_016-10b"/>
定除官制臣等未敢具草<lb/>
　　　又<lb/>
臣今月二日准中書劄子節文李定除太子中允監察<lb/>
御史裏行詞頭奉聖㫖劄與蘇某所除李定係是特㫖<lb/>
不礙近條令疾速撰詞臣為詳自來本院凡有中書送<lb/>
到詞頭並是當制舍人奉行唯是當制日曽封還詞頭<lb/>
其詞頭再下若元封還之官却再當日即專送以次官<lb/>
命詞昨日中書劄子送舍人院是臣當制所以獨具劄<lb/>
<pb n="KR4d0035_WYG_016-11a"/>
子奏陳今日輪當李大臨直日上件劄子合是本官奉<lb/>
行却専送臣處顯見不依得自來更直承受體例是同<lb/>
一職事而差使有異臣豈敢越次承受若云因臣論列<lb/>
除改不合條制便送臣處又緣上件論奏是與李大臨<lb/>
一状同議事體不殊却不依常例送本院輪次承受其<lb/>
劄子巳具状繳納中書門下伏乞依自來體例施行去<lb/>
訖兼臣與大臨等前後論列李定差除未得允當葢是<lb/>
遵守朝廷之法制奉行有司之職業初等職官超授朝<lb/>
<pb n="KR4d0035_WYG_016-11b"/>
列兼權御史不應近制所以未敢具草今來中書劄子<lb/>
稱係是特㫖除授不礙近降條制臣竊謂若果出聖意<lb/>
拔擢即須是非常之人名聲顯聞扵時然後可以厭伏<lb/>
羣議為朝廷美事不然則進用之路自有階漸耳昔馬<lb/>
周為常何作奏條陳得失二十餘事皆當世切務唐太<lb/>
宗拔扵布衣近世張知白上書言事論議卓越真宗皇<lb/>
帝拔扵河陽職官此二臣者可謂有顯状矣逢時遇主<lb/>
可謂非常矣然周猶召直門下省明年方用為御史裏<lb/>
<pb n="KR4d0035_WYG_016-12a"/>
行知白召還奏對稱㫖亦命試舍人院然後授以正言<lb/>
非如定逺州職官素無聲稱偶因孫覺論薦一賜召對<lb/>
便䝉超授縱有竒謀碩畫亦未顯著扵時豈足以上稱<lb/>
不次之擢但用其言不試以實誠恐天下才辯之士聞<lb/>
之皆思趨走勢要以希薦用此門一開未必為國家之<lb/>
福也故前世用人之法必加詳試俟見成効然後陞擢<lb/>
者亦所以防僥倖之路也今臣不避誅戮再貢瞽言者<lb/>
誠見陛下容受直言雖堯舜三代之聖王未若此時也<lb/>
<pb n="KR4d0035_WYG_016-12b"/>
羣臣遭逢此時安敢緘黙不思獻納少冀裨補耶其李<lb/>
定特㫖除授欲望陛下更賜採聴羣議或詢近臣若謂<lb/>
定之才果足以副陛下特㫖之擢則臣自當受妄言之<lb/>
罪萬一臣言不虚即乞再加詳酌或别授一官置之京<lb/>
師俟他時見其實状進用未晩如此不惟臣等職事得<lb/>
舉兼亦可以養成定之才資免詒異日之論議也臣不<lb/>
勝夙夜惓惓納忠之至然臣巳是五次論列累拒詔命<lb/>
罪應不赦戰懼待罪不敢遑寧<lb/>
<pb n="KR4d0035_WYG_016-13a"/>
　　論省曹寺監法令繁宻乞改從簡便<lb/>
臣聞在昔帝王之發號出令也必因時而施宜視俗而<lb/>
興化時朴野則濟之以文俗彫偽則示之以質隨變所<lb/>
適使民宜之故能乆扵其道而天下化成質文損益百<lb/>
世可知也國朝剗五代之弊續有唐之緒累聖創制或<lb/>
革或因其道粲然於是大備仁宗皇帝以承平日乆事<lb/>
多因循曠然有改作之志故開廣言路整緝治綱至扵<lb/>
先皇帝遂大有為臺閣之務無所不舉然而事目寖廣<lb/>
<pb n="KR4d0035_WYG_016-13b"/>
法令亦繁陛下臨御之初深知其故推原先志稍加裁<lb/>
損數年之間講明備至而法令之煩尚未盡革何以言<lb/>
之先皇帝改定官制本欲憲章百王歸扵簡要而奉行<lb/>
之際羣臣不能究宣上㫖各務便文事有未詳更復立<lb/>
法積乆不巳遂致滋彰故今日之弊良由關防傷扵太<lb/>
宻而畫一傷扵太煩則難扵通融葢省臺寺監萬務所<lb/>
萃置長立貳承之以僚屬所以裁處事務助成至治也<lb/>
而官不任職每事立條事務日新欲以有司之文而盡<lb/>
<pb n="KR4d0035_WYG_016-14a"/>
天下之務雖使臯陶制法蕭何造律勢不能遍况百司<lb/>
所職條目不同而一司之間又有細務或通扵此而礙<lb/>
扵彼故有求之人不能悉暁遂至紛争或經臺省投牒<lb/>
披訴文移徃復虚煩取會其可行者百無一二徒長奔<lb/>
競無益風教夫關防宻則有司執文重疊問難小或違<lb/>
戾遂格而不行使有求者抑塞而不舒妄訴者牽制而<lb/>
不斷近者陛下特軫宸衷将革其弊故丁酉詔書分命<lb/>
近臣抽索文案看詳㸃檢内有拘文害事不近人情者<lb/>
<pb n="KR4d0035_WYG_016-14b"/>
許并元條刪改詔意如此可謂察見事情大慰羣望然<lb/>
而行移彌月取索甚多比至定奪上省竟以有礙他條<lb/>
不能盡如詔書之意誠由關防太宻之所致耳拘礙如<lb/>
此亦可以謂之弊矣誠能少損其文致而濟之以忠厚<lb/>
則三代循環之政亦不過此臣愚欲望聖慈特詔近臣<lb/>
遍行取索應省曹寺監見用條制格式仍召集諸司官<lb/>
吏使之反復詰問看詳定奪可删者刪之可改者改之<lb/>
擇其要切者著為新令務從簡易使便扵施用其餘令<lb/>
<pb n="KR4d0035_WYG_016-15a"/>
式所不能者小事則行省曹長官專决大事則禀扵朝<lb/>
廷簿書期會悉付衆僚催督結絶若官司措置失當及<lb/>
徇私廢公致有赴訴並委臺察紏案如得實状其當職<lb/>
官吏次第書罰有涉欺妄亦行懲責如此則臺閣規模<lb/>
有宏逺之致朝廷法度循簡易之規矣<lb/>
　<lb/>
　<lb/>
　<lb/>
<pb n="KR4d0035_WYG_016-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇魏公文集巻十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇魏公文集巻四</head> <lb/>
    <p>
<pb n="KR4d0035_WYG_004-1a"/>
欽定四庫全書<lb/>
　蘇魏公文集巻四<lb/>
　　　　　　　　　　　　　宋　蘇頌　撰<lb/>
　古詩<lb/>
　　次韻蔣穎叔金部遊介亭望湖山二十四韻<lb/>
我昨來餘杭孟陬值杓建春色正融怡皇華紆睠眄言<lb/>
此佳山水巧麗極怪變有如畫屏風羅列圍四面城南<lb/>
古浮圖又為一郡冠聯驅松徑中信步蒼崖畔莓苔粘<lb/>
<pb n="KR4d0035_WYG_004-1b"/>
履屐虬枝拂簪弁縱覽識高深顧慕増詫嘆心迷真賞<lb/>
竒意覺旅遊倦物色雖難窮指注亦粗遍樓臺鬱相望<lb/>
無異挂盤線向非適幽遐何由盡聞見惟昔吳越君塔<lb/>
廟務華煥依山鐫大像疊石累高岸經構無已時貲費<lb/>
豈復筭較其輿地中佛寺占過半榮華一朝盡金石空<lb/>
殘片欵識刻猶存排衙行不亂虛亭復増修郡府餘壯<lb/>
觀故人栢臺彦早嵗歴監殿自從交臂來幾回傷聚散<lb/>
聲光日以高使節復頻換江湖偶追陪旬浹停車傳更<lb/>
<pb n="KR4d0035_WYG_004-2a"/>
有山林期兹焉適予願<lb/>
　　次韻蘇子瞻學士臘日遊西湖<lb/>
臘日不飲獨遊湖如此清尚他人無唱酬佳句如連珠<lb/>
况復同好相應呼君嘗聽事嗟罪孥雖在樂國猶寡娛<lb/>
是社稷臣魯顓㬰直道自任心不紆最愛靈山之僧廬<lb/>
彼二惠者清名孤案上梵夾床龍鬚爐銷都梁饌伊蒲<lb/>
潔行自欲敦薄夫長吟擁褐忘昕晡坐客不設氊氍毹<lb/>
對鏡如看方輿圖君懷經濟才有餘名聲妖孽懲顔蘧<lb/>
<pb n="KR4d0035_WYG_004-2b"/>
且來山林尋遁逋更玩四營兼參摹<lb/>
　　陳和叔内翰得莊生觀魚圖於濠梁出以相示且<lb/>
　　　邀作詩以紀其事<lb/>
公堂四合臨中衢翰林壁挂觀魚圖傳之近自濠梁客<lb/>
云是䝉邑先生居先生昔仕楚園吏傲世不蘄卿大夫<lb/>
逍遥淮上任造適高岸偶見羣鯈魚清波出遊正容與<lb/>
潭底傅沫喣以濡悠然餌綸不可及誰知此樂真天娛<lb/>
惠施好辯發閎論謂彼固異若與吾至人㝠觀盡物理<lb/>
<pb n="KR4d0035_WYG_004-3a"/>
豈以形質論精粗稟生大塊厥類衆合則一理散萬殊<lb/>
淵潛陸走各自適天機内發寧拘拘鳶飛戾天獸易藪<lb/>
螣蛇游霧龜曳塗味色誰能辨帶鹿足頸烏用嗟蚿鳬<lb/>
蜄筐信美害愛馬鐘鼔雖樂愁鶢鶋青寧久竹代生變<lb/>
螽蟲風化相鳴呼方游溟海大空外坎井詎能談尾閭<lb/>
若知飛息分皆足圖南未必勝搶榆人生均是受形氣<lb/>
好惡歡養同一區死生壽夭亦大矣自本而視奚有無<lb/>
方當在夢則栩栩及其既覺還蘧蘧入榮軒冕不累性<lb/>
<pb n="KR4d0035_WYG_004-3b"/>
獨往丘壑非為愚不求刻意不徇利孰是隱几孰據梧<lb/>
惟能應變不囿物天籟自與人心俱一從郢匠喪其質<lb/>
狂言空見傳于書當時陳迹復何在客有過者猶踟蹰<lb/>
先當朝士題咏處不見綦履空遺墟畫工智巧良可尚<lb/>
景物縱異能傳模古今變態盡彷彿旦暮烟雲隨巻舒<lb/>
遂令都邑繁㑹地坐見淮山千里餘泛觀既已忘物我<lb/>
企想豈直思𤣥虛惟公雅尚每耽玩持示同好良勤劬<lb/>
自憐衰老喜求舊况荷明照均友于朝陪玉堂暫晤語<lb/>
<pb n="KR4d0035_WYG_004-4a"/>
暮入蓽門還宴如欣然共樂濠上趣相忘正在于江湖<lb/>
　　次韻蔣穎叔同遊南屏見惠長篇<lb/>
青山橫莽蒼萬石出南麓古刹表耆闍高聲聳羣玉居<lb/>
惟擇岡巒近靡數松竹郡郭路非遥遊人舂不宿陟巘<lb/>
極躋攀循崖勞傴伏架筒引流泉跨嶺構重屋講座據<lb/>
妙峯禪堂對枯木幽尋難屢期將往誰能獨偶逢霜臺<lb/>
客暫駐驄馬足聮步訪叢林終朝走郊牧相期方外遊<lb/>
頓忘河上曲夷路喜君騰高閣慙予束更聽名理言俯<lb/>
<pb n="KR4d0035_WYG_004-4b"/>
愜中心欲况已證真常詎止齊寵辱願言挹清風可用<lb/>
警浮俗<lb/>
　　次韻蔣穎叔同遊超化院<lb/>
賢良才識明御史風望清命駕千里至<hi>穎叔自毗陵特來杭</hi>高談<lb/>
一座驚舊故偶獲道離憂自兹平朅來湖上寺共語堂<lb/>
西楹念昔一交臂幾年兩摇旌契闊信靡定邂逅欣偕<lb/>
行日薄聊頓轡興來再飛觥霜林隕丹葉泉坻結新冰<lb/>
湖月金炯炯竹風玉玲玲峯巒對三山樓殿如九成南<lb/>
<pb n="KR4d0035_WYG_004-5a"/>
州足竒麗此地尤兼并因君發題詠足使増嘉聲<lb/>
　　次韻三弟學士題七寶英師壁<lb/>
巖居得幽勝俗累無憂傷占彼鳳山腋建兹法雲堂宵<lb/>
眠一氊蒲晝食幾稻粱浄衆集善緣勇猛能自强瑞相<lb/>
嚴中楹梵夾羅四旁軒窗據蒼崖松竹圍重岡不雜人<lb/>
世喧更覺禪味長我嘗命賓友間或攜肴觴中休憩丈<lb/>
室逺覽登上方念昔保城塹屹然壯金湯列刹以百數<lb/>
息民殄千殃爰居盡樂土利用無缺斨遂使吳㑹俗長<lb/>
<pb n="KR4d0035_WYG_004-5b"/>
為禮義鄉何獨竺乾域寶山亦清凉<lb/>
　　與䝉城知縣陳著作同賦吐綬鳥<lb/>
羽毛之美其類衆雉曰吐綬世尤重靈姿異稟來何方<lb/>
有客攜持自咸雍朱籠馴習繡墪調珍貴不與常禽共<lb/>
庭前愛玩不能已欲買未有千金俸一座嘉賓共詫誇<lb/>
留連為倒春醪瓮送將題目與詩人要待清才如屈宋<lb/>
斑斑赤質鬭花紋瓅瓅明珠絡衣縫暖風晴日正閒暇<lb/>
綺翼丹趺時<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>鬆垂胡兩組錦舒張約髪雙笄玉浮動<lb/>
<pb n="KR4d0035_WYG_004-6a"/>
倐忽披開疊勝文䝉茸亂綰青絲綜初疑瑞草銜鶻啄<lb/>
又訝氂纓彯馬鞚行縢赤芾交脛足羽服袿衣曳蜺蝀<lb/>
漢官綬䓞何須染鄭公書帶徒勞種引頸纔盈尺寸間<lb/>
鏤彩盤絛無缺空未容俯近復卷收頃刻無由發清哢<lb/>
向人顧盼雖無言奮臆猶如將告控有生之樂貴得所<lb/>
所樂山林殊市鬨斥鷃飛翔本蓬蒿鷾鴯社稷存梁棟<lb/>
不慕爰居享鐘鼓要逐鳬鷖唼菰葑臨流照影刷羽翰<lb/>
朝飛求偶隨羣從十步一啄百步飲烏用樊中久羈<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<pb n="KR4d0035_WYG_004-6b"/>
主人提挈誠厚恩豈若郊原使閒縱我聞章服以旌禮<lb/>
物有等威須折衷鞶囊厲帶最光華寵錫或招三褫訟<lb/>
惟兹異類亦何知被服文章安所用得非造化育羣倫<lb/>
美惡短長皆適中凡物有用固為災矯性傷生尤可痛<lb/>
介特一死古士摯得時三嗅子路其晉室文裘或遭焚<lb/>
羽山夏翟先修貢解顔亦取如臯獲離罦巳入王詩諷<lb/>
旌旄甚盛見楚人樂綴有數聞衆仲嗟嗟才用既若斯<lb/>
竄伏何由脱羅總今雖窘束苦籠檻猶勝烹燖充調供<lb/>
<pb n="KR4d0035_WYG_004-7a"/>
徘徊且逐稻粱肥莫厭庭除資好弄方今太平物遂性<lb/>
異獸竒禽罷供奉庶民咸樂萃靈臺上苑虚開發雲夢<lb/>
西雝既已翔振鷺阿閣終當集靈鳳佇見觚稜神爵棲<lb/>
重歌蜀使碧雞頌惟爾文華固異常效祥薦祉宜飛羾<lb/>
近郊藪牧好遊遨應須一借扶摇送<lb/>
　　次韻陳䝉城金風堂射飲<lb/>
南都綠蟻封初拆西圃芳條換新碧賓僚相遇惜餘春<lb/>
樽俎留連因促席百夫决拾看和容何用娛賓循飲格<lb/>
<pb n="KR4d0035_WYG_004-7b"/>
前者新詩嚴武事幾日毬場較鋒鏑幕中賴有從事賢<lb/>
抱器逢時隼當射聊從把酒發笑談豈獨鳴弦觀凖的<lb/>
分明争計筭多少舉令都忘歌節拍䝉邑大夫富才藝<lb/>
早擅詞林名藉藉昨來州序偶淹留幸接話言踰宿昔<lb/>
行籌不必苦辭觴得雋况曽先射澤多慙病守鮮歡悰<lb/>
出口無竒但喑啞貪榮竊祿未能歸每聽春禽愁杜魄<lb/>
今朝何似强開顔為喜尊前有嘉客<lb/>
　　和蔣穎叔亳州矮檜<lb/>
<pb n="KR4d0035_WYG_004-8a"/>
檜生本修直此種特殊異高不盈尋丈廣乃遍堦砌短<lb/>
幹自堅强附枝交蔭翳森然葆羽欹隱若虬龍墜不知<lb/>
何代有木老色彌翠嘗聞古仙者應化在兹地手植有<lb/>
遺跡深根幾千嵗神靈應䕶持道宫存欵識自此物色<lb/>
繁因為圃人利封殖雖地宜屈蟠由巧智以彼凌雲姿<lb/>
還同蔽牛類拳曲如能壽輪囷不為器誰云矯生質終<lb/>
亦遺世累詩伯一留題禪叢重増貴豈若榴檉然空傳<lb/>
草木記<lb/>
<pb n="KR4d0035_WYG_004-8b"/>
　　暇日遊逍遥臺覩南華塑像獨置一榻旁無侍衛<lb/>
　　　前無香火對之歆然起懐古之思因抒長句一<lb/>
　　　千四百字題於臺上<lb/>
憶昔初讀南華篇但愛閎辨如川源沈酣漸得見真理<lb/>
馳騖造化遊胚渾潛心四紀不知勌閒日講解時尋温<lb/>
其言無端極放肆大抵順物尤連犿<hi>芳煩反</hi>六經髙深如<lb/>
韞櫝百氏蔽偏迷蹢閽伯陽語道最淵邃中士尚或疑<lb/>
亡存竺乾權實信廣大妙用不出我藩垣偉兹三篇粹<lb/>
<pb n="KR4d0035_WYG_004-9a"/>
精奥推本一化開幽<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>反覆孝慈去願譽胎育仁義除<lb/>
詐諼情類相親自才德踶跂不立存樸惇寓言本為大<lb/>
方設弔<hi>音的</hi>詭難與常人論祖尚𤣥虚滅理學乖背宗㫖<lb/>
由後昆遂矜放曠為任達由此道真流亡反<hi>平聲</hi>自非通<lb/>
識造閎逺安能超悟還淳元大鈞斡旋本何有相禪以<lb/>
種紛無垠載其形聲直喑醷感彼氣類相嬗媛死生之<lb/>
辨在旦夜夢覺之異分形䰟神竒臭腐㸦美惡蜩甲蛇<lb/>
蛻奚代迍卵胎無以易生種風化自爾成蟲蜫出入于<lb/>
<pb n="KR4d0035_WYG_004-9b"/>
機冺無際始卒若環焉可捫芒乎萬致始同體明以一<lb/>
指彌滋繁異則肝膽為楚越同則蕭竹猶枅圈真宰難<lb/>
以眹迹見靈臺莫由形器援何者非彼何者是孰為親<lb/>
愛孰為怨<hi>平</hi>六鑿相攘有利害兩溢類妄成鬭諠至細<lb/>
不必陋蠻觸倪大惡用驚鵬鯤天機所動體各適足行<lb/>
豈異唾者噴外物既重内固拙瓦注則巧金乃㱪物之<lb/>
儻來莫禦止心所希跂俄屯睯<hi>音昏</hi>有疾無用亢豚免其<lb/>
迹已陳芻狗燔全生難恃社之櫟移是不定臘者䐊<hi>音昆</hi>
<pb n="KR4d0035_WYG_004-10a"/>
逢真令尹魄栩栩恍醜全人脰肩肩<hi>胡恩反</hi>因知禍福相<lb/>
倚伏故于得失無螴蜳<hi>上音陳下音惇</hi>惟能膽闋以生白是乃<lb/>
孰耰而厭飱道非處服無不在人以德性為之原有情<lb/>
有信非可致一滿一虛常不騰九年大妙得之野參寥<lb/>
疑始傳諸孫豨韋以之挈天地堪坯以之襲崐崘明此<lb/>
南鄉唐堯帝明此處下素王尊衆人逐物但役役一曲<lb/>
自守常暖暖<hi>音喧</hi>修躬明汚躬則殆飾智矜愚智彌惛單<lb/>
豹治裏外逢害張毅修襮中成殟退不為賓潁陽樂盪<lb/>
<pb n="KR4d0035_WYG_004-10b"/>
而傷性窽水踆<hi>音存</hi>二子高節去孤竹三閭獨清浮湘沅<lb/>
棄世終亦餒薇蕨行吟徒自悲蘭蓀彼為禮義矯末俗<lb/>
猶以佩玉趨櫜鞬將明是非崇世論何異狐白資紲袢<lb/>
禮義治則忠信薄是非著則名實翻尚賢貴德下滋偽<lb/>
信賞明罰民尤寃宋榮猶然在譏世其于毁譽方汶汶<lb/>
<hi>音門</hi>列子待風乃輕舉豈若御辯常掀掀至人達觀齊物<lb/>
我直往上古惟愚芚<hi>音屯</hi>内通耳目外心智旁挾日月超<lb/>
乾坤安時處順任天倪<hi>音詣</hi>抱德煬和遺世喧悗乎忘言<lb/>
<pb n="KR4d0035_WYG_004-11a"/>
喙鳴合窅爾自静鯢桓潘<hi>音藩</hi>養生之主悟文惠治氣其<lb/>
勇過孟賁形形不形睨初始物物不物隣羲軒得計棄<lb/>
智任魚蟻勞形怵心嗟虎猿呼我牛馬誰毁譽夢為魚<lb/>
鳥還潛飜其窮不屑涸轍鮒其高乃况南方鵷方其息<lb/>
死樂枯髑亦既恬生慕孤豚嘗聞藏言乃笑杖既見偃<lb/>
室聊歌盆畏龍不羨宋人乘覩鵲自感雕陵樊廣莫將<lb/>
植擁腫木江湖可浮瓠落樽不將不迎随物化一龍一<lb/>
蛇更蟄蜿以道泛觀未切著得時而行或曲巻皇王上<lb/>
<pb n="KR4d0035_WYG_004-11b"/>
下惟變適周魯舟車殊運奔顧指不為天下化排進靡<lb/>
使人心僨<hi>音奔</hi>人于應問見影響物被生殺通淒煖<hi>音喧</hi>賞<lb/>
罰九變得其序澤流萬世非吾恩相䪡乃合儒與墨小<lb/>
辨豈數衍與髠河伯不逢海若語豈知至道無窮門雲<lb/>
將未得鴻䝉問烏覩生物復其根神而化之不蘁立未<lb/>
之盡者能誨啍<hi>音惇</hi>長波所盪滿今古異代相應猶篪塤<lb/>
喟予所稟實樗散作器自愧非璵璠逢辰偶得仕通籍<lb/>
徼倖當與游西崑材力未足勝螽股取舍徒思擇熊蹯<lb/>
<pb n="KR4d0035_WYG_004-12a"/>
行年六十粗知化藏經十二無能繙平時有志在寥廓<lb/>
遇事無意從緡昏攖而後寧亘嵗月老之將至忘寒暄<lb/>
盱盱未免囿於物擾擾不異風中幡昨從京輦絓丹筆<lb/>
復得淮壤乘朱轓偶逢樂嵗少休息歴覽士俗因周爰<lb/>
提封乃是昔仁里訪古時復登平邍城中蝶巷接蓬頭<lb/>
郊外魚臺連漆園悠然清風隔千載獨有遺像當高墦<lb/>
山川世異改城郭嵗時人罕羞蘋蘩先生縣解出無有<lb/>
後世景仰空擎拳大布緳履生弗飾豈蘄朽壤衣如璊<lb/>
<pb n="KR4d0035_WYG_004-12b"/>
烏鳶螻蟻死不避安用丘墟祀有膰虛堂雖異生存處<lb/>
操趣猶令貪薄敦我懷方外想音采坐視劵内敺㝠煩<lb/>
曳塗竊企濮水釣投犗更思東海蹲子葵雖未得其道<lb/>
意而固願遊其藩聖人之書議者扁妙斵之質良在懮<lb/>
<hi>漢書音義郢作懮音温</hi>空遺糟魄寧咀味縱有履跡焉投跟何當<lb/>
一發雞瓮覆因而更焚駒項轅天光内照宇自泰人益<lb/>
不累中無悶云誰嗣響可晤語至理竟亦歸無言<lb/>
　蘇魏公文集巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇魏公文集巻六十八</head> <lb/>
    <p>
<pb n="KR4d0035_WYG_068-1a"/>
欽定四庫全書<lb/>
　蘇魏公文集巻六十八<lb/>
　　　　　　　　　　　　　宋　蘇頌　撰<lb/>
　書<lb/>
　　與胡恢推官論南唐史書<lb/>
某伏蒙寵示新著南唐史藁玩讀累日深服才致之敏<lb/>
雖未獲徧覽全帙然用數篇可以見作者之新意也觀<lb/>
其發凢起例所記該洽固非小見淺聞之所能造詣竊<lb/>
<pb n="KR4d0035_WYG_068-1b"/>
於其間有一二事可疑者敢輙條問不知足下以爲如<lb/>
何也仲尼曰必也正名是古人之凢有所爲必當先正<lb/>
其名况在史志之作爲後世信書豈不先務其名之正<lb/>
乎今足下題三主事跡曰南唐書某主載記者得非以<lb/>
李氏割據江表列於僞閏非有天下者故以載記代紀<lb/>
之名乎夫所謂紀者蓋摘其事之綱要而繫於嵗月而<lb/>
屬於時君乃春秋編年之例也史遷始變編年爲本紀<lb/>
秦莊襄王而上與項羽未嘗有天下而著於本紀班固<lb/>
<pb n="KR4d0035_WYG_068-2a"/>
而下其書或稱帝紀言帝所以異於諸侯也故非有天<lb/>
下者不得而列焉而范煜又有皇后紀以繼帝紀之末<lb/>
以是質之言紀者不足以别正閏也或者謂陳壽三國<lb/>
志吳蜀不稱紀而著於傳是又非可爲法者也壽以魏<lb/>
承漢統爲正故稱紀吳蜀各據一方故在諸侯之列而<lb/>
言傳愚以謂旣以魏爲正統則諸侯宜奉天子之正朔<lb/>
其書當皆言魏志吳主蜀主傳安得言三國志而於吳<lb/>
蜀主傳各稱其紀年乎若曰吳蜀不禀魏正各擅制度<lb/>
<pb n="KR4d0035_WYG_068-2b"/>
則其書自稱紀無害史例也或者又謂仲尼作春秋不<lb/>
曰周史而曰魯史不稱天王之元年而稱魯公之元年<lb/>
則吳蜀傳不繫於魏史而自稱其年紀於義無異予曰<lb/>
仲尼所作者魯史爾故稱其國君之元猶書曰王正月<lb/>
言王者之正諸侯所當禀奉而行稱魯公之元者是别<lb/>
其一國之書也又若隋巳受周禪最後代陳并其國地<lb/>
唐姚璹撰陳書亦稱紀李延壽作南北史二國之君有<lb/>
閏有正亦各稱紀而古人未有非之者所謂載記者别<lb/>
<pb n="KR4d0035_WYG_068-3a"/>
載列國之事兼其國君臣而言有正史則可用爲例故<lb/>
東觀記著公孫述等事迹謂之載記而晉書又有十六<lb/>
國載記蓋用其法也足下必以南唐爲閏位自當著五<lb/>
代書後列云李某載記可矣今曰南唐書載記似非所<lb/>
安也又有國家設官分職因革不同五帝之前有雲紀<lb/>
之類商周而後名稱益廣尚書之周官周禮之三百六<lb/>
十官左氏記郯子之言述之詳矣班固始作百官公卿<lb/>
表歴代各有職官志皆所以見異代更改沿襲之源流<lb/>
<pb n="KR4d0035_WYG_068-3b"/>
來者安得易而同之乎今足下書有兼納言視秩三司<lb/>
之類且李氏稱僣不聞有是官得非足下以兼侍中與<lb/>
儀同三司爲近俗而易以此語乎是不然也若官稱之<lb/>
可易則仲尼序書當一槩以唐虞之官目之矣而旅獒<lb/>
曰太保作旅獒蔡仲之命曰周公位冢宰君牙曰君牙<lb/>
爲大司徒景命曰伯景爲太僕正者盡取當時之官名<lb/>
以記其行事也左丘明作傳列國之官稱亦未有更之<lb/>
者如楚之令尹宋之司城晉之三軍大夫如此之比非<lb/>
<pb n="KR4d0035_WYG_068-4a"/>
可悉數足以爲後世約史之法也又詔令者古左史所<lb/>
記王者之言發而爲號令其美惡繫時之治亂使後世<lb/>
有所觀法焉今足下所載李氏詔令皆非當時之言竝<lb/>
出於足下藻潤之辭美則美矣其可爲史法乎夫載言<lb/>
之美莫過尚書虞夏之際其辭約而典商周之後其辭<lb/>
華而悉必若王言之可改則仲尼刪書當使誥誓之文<lb/>
與典謨一體其所以存而不易者欲見異代文章之盛<lb/>
也故揚子得以稱之曰虞夏之書渾渾爾商書灝灝爾<lb/>
<pb n="KR4d0035_WYG_068-4b"/>
周書噩噩爾自漢而下左右史爲一職載述者兼言與<lb/>
事而書之而太史公班固諸史所記制詔文體類皆不<lb/>
同盡當時之言也蓋下筆擇其善者則備載之其不足<lb/>
存者則略其意而書之若以李氏草創典章不偹文獻<lb/>
不足則其命令之文亦可記其大指而巳不必釐改其<lb/>
辭也某學無師法未嘗為史但參之以經訓驗之以前<lb/>
書所見如是非敢以爲得也蒙足下不相外乃敢發其<lb/>
所疑者亦㡬乎因事述意求益於識者耳可采可擯毋<lb/>
<pb n="KR4d0035_WYG_068-5a"/>
惜開諭<lb/>
　　代提刑王綽上宰相<lb/>
朝廷不用武㡬四十年一旦西羌負固從中命將率師<lb/>
致討間者帥臣數不料敵犬戎伺間敢窺邉郡我師至<lb/>
於挫銳雖謀臣議士交陳攻取之計而曠日持乆未聞<lb/>
决勝之畫夫以朝廷之威天下之大兵革非不堅也軍<lb/>
旅非不衆也將帥非不擇也然以守則不固以戰則不<lb/>
克其故何哉得非以承平日乆兵頓卒罷邉遽旣聞未<lb/>
<pb n="KR4d0035_WYG_068-5b"/>
遑講閱而使之禦戎對敵非百勝百全之道也故逆豎<lb/>
跳踉得以假息而又雈蒲雜黨乗隙而起嘯聚攘<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>爲<lb/>
鄉民患亦旣翦治除滅俘捷繼至尚以道路遮迣桴鼓<lb/>
未息勵兵訓卒大爲之防郡國武備不為不舉矣其於<lb/>
師律禁令之間猶或未行故某得以捃摭餘論而詳言<lb/>
之伏見去歳倫賊狂蹶尋即成禽其所經州縣廵檢使<lb/>
臣縣尉以選愞黜去者凢數十人相次詔書選除新吏<lb/>
大抵人自激昂監觀前覆期立來效懲一勸百此爲信<lb/>
<pb n="KR4d0035_WYG_068-6a"/>
然某竊體當諸處兵士以乆不練習戎戰類多罷軟驕<lb/>
惰之軰近來雖有訓練之程而未聞習服之效伍符尺<lb/>
籍之禁旣約束之不行鼓旗耳目之令亦進退之亡節<lb/>
若即加督責稍或勞苦往往羣軰相語構誹辭出怨<lb/>
言以動揺衆心前日倫冦之患是也其統領官屬以此<lb/>
多䘏物議專務姑息故其驕惰之性迄未悛革驅而進<lb/>
戰至有臨敵而解盭中軍金鼓之指若斯之比皆和輯<lb/>
不至約束不嚴之過也兵法曰卒不可用是以其將予<lb/>
<pb n="KR4d0035_WYG_068-6b"/>
敵也又曰卒不習勒百以當一習而用之一以當百是<lb/>
以古之善用兵者于平居無事之日先示之以恩信威<lb/>
令士巳親附畏禀然後交兵合刃之際行令立法人服<lb/>
而衆信我之所指必從而死我之所麾必從而移戰攻<lb/>
必取此其道焉凢今之爲將帥者旣不得素拊循其士<lb/>
卒而又統領之間禁令不專勢不能盡其死力姑藉朝<lb/>
廷厚賞以懐之每一經戰地小有俘獲皆厚賜給若從<lb/>
而敗散朝廷旣行責帥之罰其卒伍或不問罪至如往<lb/>
<pb n="KR4d0035_WYG_068-7a"/>
嵗闗外之戰屢失將臣前年京東西羣冦亦曾殺䧟使<lb/>
臣縣尉初亦下令捕戮旣而虞其竄伏為患遂命招集<lb/>
一切原宥止於配移下軍耳自此戰士見上令寛大但<lb/>
有邀賞之心而亡用命之志孫武有言令之以文齊之<lb/>
以武是謂必取又曰爱之而不能使厚之而不能令亂<lb/>
而不能治譬若驕子不可用也某以謂國家刑賞之柄<lb/>
律令具載夫敗軍者抵罪失利者免官將帥之刑也臨<lb/>
敵而先退背軍而退走失主將亡鼔旗節鉞者皆斬此<lb/>
<pb n="KR4d0035_WYG_068-7b"/>
部曲之刑也近者邉疆將臣巳得專行師律若廵檢縣<lb/>
尉不可便令執誅賞之政其所統之衆亦在朝廷爲立<lb/>
條禁申嚴號令必使畏威禀命而後趣其進戰責其成<lb/>
功可也某之愚慮欲乞朝廷降指揮舉行軍法應今後<lb/>
廵檢縣尉遇賊出戰之時其兵士弓手若有不禀號令<lb/>
及臨陣退走因而亡䧟將領者竝當以軍法從事仍遍<lb/>
告州縣使衆共知有此條約則統御之際可齊其士心<lb/>
然予奪之間亦繫乎朝㫖行師之衆此爲先急閤下盍<lb/>
<pb n="KR4d0035_WYG_068-8a"/>
因論道之隙一爲開陳使愚慮得行則軍旅之下皆知<lb/>
典憲接戰之時不復敢有逗撓戢兵禁暴此亦一端願<lb/>
賜詳擇某資材不厚委寄甚隆朝夕省思嘗懼職業不<lb/>
修上累吾君吾相之責任苟有所聞豈得緘黙伏惟閤<lb/>
下富彌綸之才處機衡之任巨賢當國四海嚮風誠願<lb/>
采擇狂愚納用策慮則折衝厭難勝於未形彼羌戎豪<lb/>
酋將請命之不暇尚何有侵軼之爲虞乎事實言直浼瀆<lb/>
鈞聽某無任悚懼激切之至<lb/>
<pb n="KR4d0035_WYG_068-8b"/>
　　謝太傅杜相公<lb/>
某之從事於南都也伏値相公以功成引年退居民里<lb/>
朝廷之優寵天下之瞻仰兹固崇絶於一時而士大夫<lb/>
望其藩牆希一顧之遇者豈容易哉眇爾小子幸得效<lb/>
官府下時隨衆僚進見風采奉承餘論不見䟽棄巳爲<lb/>
榮矣一日相公呼坐與語因論文字且索鄙作乃蒙以<lb/>
文學見稱他日又承誨曰吾常見世之學文者爲吏而<lb/>
或不事事言吏政者又有脫略細故而不爲文頃聞吾<lb/>
<pb n="KR4d0035_WYG_068-9a"/>
子之當官嚴上恭下不失中道辨論公事不憚勞力能<lb/>
爾可謂善政事矣某旣承是言竊退而念之夫相公之<lb/>
所謂文學者經綸王道表裏聖賢言辭可以繼典墳之<lb/>
美論議可以明當世之務是豈章句之言誦數之說足<lb/>
稱於其前乎相公所謂政事者綱紀朝章措置邦體發<lb/>
一言則號令於天下舉一事則惠澤於生民是豈規規<lb/>
然謹詔條奉長上者足語於前乎然今猥見稱道者此<lb/>
特大賢君子好善忘勢不以巳之才髙道尊而忽人之<lb/>
<pb n="KR4d0035_WYG_068-9b"/>
小善小能故及於斯言而某亦未敢私之以爲恩也如<lb/>
是益乆而相公奬進之意益加於前或賛之於當塗或<lb/>
譽之於仕進作爲文章乃使之評視奏䟽章草又使之<lb/>
執筆間旬月不及門則恨相見之䟽隔每見之必推古<lb/>
人所爲相期於乆逺姁姁乎其言之彌勤愉愉乎其意<lb/>
之彌親某于是又自念曰夫以相公之道徳名位豈有<lb/>
待於一後進生而過相稱譽哉然而垂意若是者是必<lb/>
其中有所取而云爾也顧某之所有何足副其所稱邪<lb/>
<pb n="KR4d0035_WYG_068-10a"/>
雖然不得不謂之知巳者也某嘗謂知人聖哲以爲難<lb/>
嚮非視其行藝之可嘉而察其操履之能固彼大賢君<lb/>
子孰肯徒然許之於心而譽之於口也然其所以受知<lb/>
於人也者亦不得爲易何哉士嘗患無知已旣有知巳<lb/>
矣則於其稱道也且厚而其責望也亦深彼以文學見<lb/>
知也後將責以文學之用於時矣一不至焉足爲知巳<lb/>
者累也彼以政事見知也後將責以政事之效於時矣<lb/>
一不至焉足爲知巳者累也得不審巳之道與彼言之<lb/>
<pb n="KR4d0035_WYG_068-10b"/>
相當然後可以無慊自視或餒焉當彼之厚望而貿然<lb/>
無媿者彼將以何人見待乎某是以每一承相公之言<lb/>
未嘗不退而自省所趣嚮與所作爲懼有不至必將以<lb/>
聖人之法言爲規凖勉勉焉以不戾於道爲至也如是<lb/>
者非唯力儒行巳其義當爾亦將求免爲無聞之人庻<lb/>
㡬不負知巳者之責望也近者官滿獲代廹于從調不<lb/>
得留侍杖屨違去門下忽復一月言念恩紀無有涯量<lb/>
中心之懇固非筆墨所能究悉然而相公之期某也甚<lb/>
<pb n="KR4d0035_WYG_068-11a"/>
逺而某之思報德門下寧當如常人之用心故於書尺<lb/>
之間不復以屑屑小禮爲務今偶使人行敢布腹心之<lb/>
萬一庶乎相公察某感知巳之心不爲淺也依戀門館<lb/>
下情無任<lb/>
　　上中丞諫議<lb/>
某向以備幕府之僚吏司縣邑之政令伏江干而望門<lb/>
庭者凡㡬年矣私自爲計進不能奮起卓絶之技以收<lb/>
顯名退不能累異績立竒效以躐榮仕徒取絶于知巳<lb/>
<pb n="KR4d0035_WYG_068-11b"/>
之門以不得見役爲恨近者將外臺之命獲至于都門<lb/>
寅縁素舊始一拜堂下未逮從容而廹于簡書不得再<lb/>
見風采少敘懇懇中心尚有所願達者蓄之滋乆將黙<lb/>
而不陳是重恐慄而忘厚徳也將輸而布之是率爾而<lb/>
瀆于尊嚴也與其黙而有忘徳之罪孰若輸而受瀆尊<lb/>
之誚與其退而有自絶之悔孰若進而就妄言之責執<lb/>
事其亦察而憐之使得悉其愚慮幸甚某竊念昔之未<lb/>
仕也家府與執事有同朝之好故某得日趨侍于前居<lb/>
<pb n="KR4d0035_WYG_068-12a"/>
則聆執事之法言行則觀執事之儀範如是者累年矣<lb/>
執事矜其所爲不見謂不可及其舉于有司也其予奪<lb/>
柄則執事操之程其言不以後於衆是執事之于某也<lb/>
愛亦甚矣恩亦厚矣某固巳銘之中心誓之旦暮期於<lb/>
後日有以報見異之重矣今者道途趨走進退皇皇然<lb/>
而無所適㥏黙而歸其舊局事卑冗之役趨期㑹之務<lb/>
其所以戚戚焉者非敢憚煩辭賤而云然也且金陵大<lb/>
邦江寧爲劇邑以某臨之實非其任雖然亦未嘗以不<lb/>
<pb n="KR4d0035_WYG_068-12b"/>
肖而不盡其心爲之謹疆場之政則明其比詳簡其廹<lb/>
胥爲之辨閭里之訟則㧞其豪猾安其罷軟除敝起廢<lb/>
足以紓甿籍之艱懲煩禁慝足以清貪暴之源有所不<lb/>
及未嘗捨也揣分摩巳豈當過有所求今猶有所未釋<lb/>
者蓋夙昔之願未遂爲恧耳念某生而承父師之訓以<lb/>
簡編自娯故嘗得幸於選擢力有所困終委下流至<lb/>
于今無以自奮束于簿書窘于刀筆不得卒素業成美<lb/>
名上累明哲之知爲恨巳甚矣是以鬱鬱而不能止也<lb/>
<pb n="KR4d0035_WYG_068-13a"/>
非憚煩辭賤而云然也其欲試諸卿以求息肩之便邪<lb/>
惟是筋力之疲曾未暇伺候進退尚安能飾語言以附<lb/>
㑹志意乗人顔色以求賞愛哉其欲静而湏命邪則其<lb/>
蓄藏之未大名譽之未光恐遂汩没於泥塗而不能成<lb/>
就其志願怵惕永慮未知所安非持而叩執事者殆無<lb/>
以起之何也執事以文雅偉量服海内以讜言碩德輔<lb/>
天子稱一人天下莫不以爲當逹一善天下莫不以爲<lb/>
然至於樂育英才教誨不倦固常以此自任矣某故曰<lb/>
<pb n="KR4d0035_WYG_068-13b"/>
非持而叩于執事則無以起之若某之所爲執事旣巳<lb/>
發而始之矣儻幸而終其賜不屑教誨開導誘進使得<lb/>
獲就藝業則某雖不佞猶能竭夙昔之愚志勉前修之<lb/>
徽猷毋以固陋自棄毋以卑賤自放不爲詭激之行以<lb/>
希當世之名不踐苟容之利以違一切之難讀書為文<lb/>
期適于中道而後巳斯某之所以自爲也顧持其所自<lb/>
爲勉而徇其所見取則又以爲非獨亡悔而巳亦將庻<lb/>
㡬晞日月之末光喣江海之餘潤繇此而始矣不知執<lb/>
<pb n="KR4d0035_WYG_068-14a"/>
事所以處之者將如何耳仰干台嚴卑情無任<lb/>
　　上時相<lb/>
八月日承奉郎守大理寺丞蘇某惶恐百拜頓首上書<lb/>
贄文于昭文相公閤下某竊聞天下安注意於相天下<lb/>
危注意于將天子之事也遂萬物之宜使卿大夫各得<lb/>
任其職宰相之事也天子任宰相宰相治百官上下交<lb/>
相得然後百官熈而萬事理古所以臻夫至治之極者<lb/>
以此其原歟方今天下治定王澤流洽聖主淵嘿于巖<lb/>
<pb n="KR4d0035_WYG_068-14b"/>
廊之上萬幾之政仰成于丞輔以相公富經邦緯俗之<lb/>
才世載勲烈爲士民之所瞻仰爰立作相俾乂本朝紀<lb/>
年之間三秉大政再冠鈞軸此誠天下安而天子注意<lb/>
之時也自朝廷之百官下逮于州邑邉圉之吏量能隨<lb/>
器皆得其用居臺閣者謀謨于内分職守者幹裕于外<lb/>
事之細大靡有遺諝此誠賢相在位而卿大夫得任其<lb/>
職之效于斯之時天下之士負道藝者思發其志業以<lb/>
效于治懷勇略者願竭其智力而施于用羣軰率籲雜<lb/>
<pb n="KR4d0035_WYG_068-15a"/>
遝而前以睎光榮蓋無虚日矧若某者有志於斯道爲<lb/>
日乆矣然而以材質駑下不能自奮以趨時汩没下吏<lb/>
逮十餘年惟其榮進之階非跂望之可及也嚮者朝廷<lb/>
用禁林之奏以先君子甞繇文章顯于時謂小子某能<lb/>
克其家而世于學故委之有司俾覆實以視其能否某<lb/>
重惟朝廷進人之路莫尚于文學之選其所以甄待之<lb/>
異者非特貴其藝能而巳必也觀乎趣于道非特取其<lb/>
言詞而巳必也要其有所用顧某之樸學鄙文誠無以<lb/>
<pb n="KR4d0035_WYG_068-15b"/>
稱明詔下采之實因念昔者承父師之訓嘗謂文以表<lb/>
其志學者先所行苟遭時遇知奮發藴慮見於事業不<lb/>
爲難耳幸今朝廷推恩記其姓名嚮不能䇿厲以成雅<lb/>
志斯亦爲學者之所恥也兹者獲罷外官聽命闕下伏<lb/>
遇相公當國任政方且慎擇人才責成衆職而某之所<lb/>
學專在文字輒敢裒采舊著離爲五軸恭贄庭下蕪累<lb/>
之作固不足以紆台衡之鍳抑用古之將意見誠之義<lb/>
以章乎物也伏惟㡬務之暇少賜屬目或謂其志意之<lb/>
<pb n="KR4d0035_WYG_068-16a"/>
有守而憐其爲先大夫之後而未有所成特均化工振<lb/>
起滯跡銷丱璞使成器育陵莪爲良材則某雖甚愚豈<lb/>
忘樹立儻其展四體之效以立於軍師使百姓加勇焉<lb/>
此誠非所長也若其相公以治平之旦務在奉行故事<lb/>
發揮典章俾之紬次前聞論譔當世雖曰未學尚可勉<lb/>
而任職載述聖主賢相之功德使與謨訓均美此其志<lb/>
也干冐鈞聽<lb/>
　　代人上樞密龐太尉<lb/>
<pb n="KR4d0035_WYG_068-16b"/>
某聞崔祐甫之相唐也在位方逾嵗而除吏㡬八百貟<lb/>
其間多舉用親識故人當時寒滯進擢略盡德宗初亦<lb/>
以爲言且問其故祐甫對以爲薦延士類湏諳其實行<lb/>
非渉曩舊何縁而知其能否仲尼云舉爾所知正謂是<lb/>
爾以茲衆論伏其知言天下稱爲賢相書美竹帛光華<lb/>
至今何其盛也某發巻至于此未甞不重複嘆詠想見<lb/>
其風采耳念生不逢若斯人之推㧞使沉滯之跡何階<lb/>
之望進豈賦命竒蹇之使然邪抑遭賢遇知自有其時<lb/>
<pb n="KR4d0035_WYG_068-17a"/>
乎某持是說乆之未有際遇今將直貢于左右不知太<lb/>
尉以爲何如哉竊念某才質駑下于時無所用偶以薄<lb/>
技得綴仕版故自䇿名于茲且二紀矣三從事于州幕<lb/>
始脫銓選再效役于嶺江乃得近官碌碌常調以至于<lb/>
衰暮未甞有知巳特逹之薦仕宦若此非所以賦命之<lb/>
竒蹇歟雖然猶未甘心于廢棄者誠念頃游名場即獲<lb/>
拜接太尉之後塵爾來出入京師甞蒙以一面之舊未<lb/>
之間擯今者幸遇太尉奮臯䕫事業佐佑唐虞之君得<lb/>
<pb n="KR4d0035_WYG_068-17b"/>
時行道天下蒙福士之干時希進者多見稱録于顯塗<lb/>
門下之士獨不可納說而望知乎且三府之上公位至<lb/>
重也五品之散郎官至卑也以至卑之官望至重之位<lb/>
其勢豈特霄壤相遼之限也其應豈特門庭萬里之逺<lb/>
也果以英哲之懐不替一日之雅俯聽愚陋容而納之<lb/>
則困躓之人未必無升進之望也以斯言之信乎遭遇<lb/>
之有時爾夫楚郊之踦履名㣲而數賤蓋可棄之物也<lb/>
然而昭王還顧而取之者得非以昔與之俱出而不忍<lb/>
<pb n="KR4d0035_WYG_068-18a"/>
以弊故而忘之也今某實蕞陋無取然游太尉之門可<lb/>
謂有年矣太尉果以疇昔之故記其姓名以備役使某<lb/>
誠未敢覬在崔公除吏八百人之中竊將自比楚昭之<lb/>
墜履尚睎收采使預平時一物之數獲在左右不勝懇<lb/>
懇之至冒凟鈞嚴譴斥惟命<lb/>
　　與劉原父<lb/>
某白劉君十兄足下曩者竊不自謂得㕘文翰之游内<lb/>
省寅縁固爲厚遇而足下不謂愚陋無議首蒙相示唱<lb/>
<pb n="KR4d0035_WYG_068-18b"/>
和詩一巻并賢弟所著漢官儀一編俾得榮觀時僕竊<lb/>
私歎劉氏有賢明兄弟如此而吾幸辱從游苟不能孜<lb/>
孜磨勵以及百分是亦交游之深恥也他日又蒙出新<lb/>
文一通周還伏讀未盡通曉大率皆明理亂根本之所<lb/>
由辭高而㫖逺深得古文之遺風伸辯一篇終始理道<lb/>
有以知足下之識通古今其言辭之美亦不下司馬子<lb/>
長之敘事設使足下生當其時彼辯說之士豈得馳其<lb/>
詭詐哉先德三銘足見孝子善述人之事垂之不朽在<lb/>
<pb n="KR4d0035_WYG_068-19a"/>
斯文也解木偶語其義切于譏誡昔春秋成而亂臣賊<lb/>
子懼今足下此文苟流行于世則竊位尸禄者得無悚<lb/>
勸乎榖熟橋銘言略而事詳蓋出于符命之體而理或<lb/>
過之逺矣彼司馬相如班固軰紀封禪之事不過藻飾<lb/>
詞采賛揚君美而巳今足下所作皆彷彿誥誓之義而<lb/>
成文上可以形容盛德下可以申勸將來豈徒與馬班<lb/>
爭能哉僕藝能淺薄不足稱道然自得友于足下始知<lb/>
學道之階漸及見足下之文又識爲文之大體且世之<lb/>
<pb n="KR4d0035_WYG_068-19b"/>
爲文者甚衆率皆好丹非素誇競一時苟求其繇理道<lb/>
者十無一二焉又求其醇而不疵者百無一二焉足下<lb/>
所爲之文皆依約六經之㫖而爲之辭縱横虚誕之說<lb/>
無得而入焉故讀之者知聖人之道尊而易行信足下<lb/>
之深於文者也其文前日値他客在坐不得詳覽居無<lb/>
何家公移治省局廹于改館日以忽遽尋又以尊公有<lb/>
荆北之命恐足下趣裝無暇終未得再見前所相示之<lb/>
文今輒欲抄寫一本以爲巾笥之秘儻一賜借惠庶孤<lb/>
<pb n="KR4d0035_WYG_068-20a"/>
陋之學有所模範則爲幸之甚莫出于是惟足下終始<lb/>
之也又承見索寵行詩雖作之巳乆自以學不經師匠<lb/>
不足汙大賢君子之耳目故但欲藏密而巳又竊惟念<lb/>
沐足下奬進之益勤至如古之朋友相成之義則又有<lb/>
大于是者蓋始則以文章論議開導其志意終則以德<lb/>
行道義成就其器業故其所樹立必有可觀焉異日與<lb/>
足下翺翔盛世勉跂聖賢之餘風而不中道畫乃所望<lb/>
於足下者也<lb/>
<pb n="KR4d0035_WYG_068-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇魏公文集巻六十八<lb/>
</p>
<p>
</p>
  </div>
</body>
</text>
</TEI>
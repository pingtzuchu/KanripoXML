<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇魏公文集巻五十二</head> <lb/>
    <p>
<pb n="KR4d0035_WYG_052-1a"/>
欽定四庫全書<lb/>
　蘇魏公文集巻五十二<lb/>
　　　　　　　　　　　　　宋　蘇頌　撰<lb/>
　碑銘<lb/>
　　太子少保元章簡公神道碑<lb/>
國朝登用輔臣盡循唐舊乾德二年太宗皇帝始置參<lb/>
知政事以貳宰職六聖繼承遵守不改自乾德訖熈寜<lb/>
百餘年間得人之盛見於國策者七十有六人或以文<lb/>
<pb n="KR4d0035_WYG_052-1b"/>
學進或以武功顯或自右樞而叙陞或由夙望而入用<lb/>
或以臺閣久勤而次遷或以藩州治效而超拜卿材國<lb/>
器相望於廟堂從而正宰衡執邦柄者常什七八焉若<lb/>
乃耆德宿名體備數器政事為良吏表儒學為羣彦先<lb/>
出入藩朝旣勞且舊有如故太子少保致仕贈太子少<lb/>
師魏郡元章簡公者幾希矣公諱絳字厚之杭州錢塘<lb/>
人其先本危氏案崔琳姓苑危姬姓也後封於新世久<lb/>
寖微秦漢以來雖有仕者未甚顯大其一支著臨川郡<lb/>
<pb n="KR4d0035_WYG_052-2a"/>
之南城縣世力農以財雄鄕里唐季江淮㓂盗充斥公<lb/>
之曽祖諱仔倡與其兄全諷鳩合鄕人即所居立壁壘<lb/>
逺近依以為援中和五年破黄巢之黨栁彦章於象牙<lb/>
潭天子以全諷為撫州刺史仔倡信州刺史吳王楊渥<lb/>
克定江西撫州降吳徙江都信州奔錢塘遂易元氏生<lb/>
公祖諱徳昭武肅王稱制用以為相官至右僕射兼侍<lb/>
中晉國公晉公九子其八廕補王官幼子諱守文入朝<lb/>
中咸平進士第官終大理寺丞知白州公之考也公幼<lb/>
<pb n="KR4d0035_WYG_052-2b"/>
孤流寓江湖卓然自立向學不怠九嵗謁荆州太守孫<lb/>
公冕面試三題以神童薦於朝貧不克行十八拔開封<lb/>
進士薦廷試優等以聲病降同學究出仕廹於親養不<lb/>
遑擇祿調楚州淮隂縣主簿嵗惡蟹蝗害稼民户訴災<lb/>
轉運使按狀以為無損公親履田畆覈實蠲租上不能<lb/>
奪是嵗楚之四邑獨淮隂民免轉徙之患鄕貢再上擢<lb/>
乙科授江寜府觀察推官明道旱災江淮薦饑官發廪<lb/>
米為糜淖以哺流民公職其事躬自給視饑病者數萬<lb/>
<pb n="KR4d0035_WYG_052-3a"/>
皆得以濟大尹李康靖公安撫范文正公上其事召見<lb/>
改秘書省著作佐郎連知吉州永新通州靜海二縣或<lb/>
以治劇選或以幹裕薦並書課聞於朝擢江西轉運判<lb/>
官職罷願試繁郡會天台水溢城郭漂溺千餘家被命<lb/>
知台州至則出公庫錢即民故居作廬舍令自占期三<lb/>
嵗償所逋又甓其城牐其門以捍江濤之患自是水不<lb/>
敗城郭代還權三司度司判官屬甘陵兵旱之後道殣<lb/>
相望庾無見儲責在度支公為之校耗登調盈虚轉它<lb/>
<pb n="KR4d0035_WYG_052-3b"/>
州贏粟給助其乏踰年出為江西轉運使奏除一道民<lb/>
籍丁錢貧老者蒙利尤多皇祐三年廣源儂蠻㓂二廣<lb/>
守漕皆坐失律免官朝廷旰食為擇使者就加公直集<lb/>
賢院充廣東轉運使始踰嶺徑趨賊衝躬相隘險瀕江<lb/>
建水砦數十繕治諸州城樓堞戎器纎悉如法上聞特<lb/>
遷一官歴兩浙河北轉運二司鹽鐵副使擢天章閣待<lb/>
制知福州治平初拜右諫議大夫以給事中知應天府<lb/>
兼南京留守徙河北都轉運使過都陛對奏陳中外利<lb/>
<pb n="KR4d0035_WYG_052-4a"/>
病英宗皇帝面稱之曰論事者無如待制忠朕弗忘也<lb/>
神宗即位進尚書工部侍郎以待制換集賢院學士是<lb/>
嵗遷龍圖閣直學士知廣州時南方嵗凶盗熾州郡多<lb/>
故凡五嵗中連徙越荆鄆三州皆兼一路使職未至鄆<lb/>
召入翰林為學士公早以文學擅而久更吏劇負其夙<lb/>
志雖簿書填委而未嘗輟簡編捨翰墨晚遇知巳之主<lb/>
翺翔禁複得以攄發其藴故制書詔令純深溫潤切於<lb/>
事理至於一篇一詠徃徃出人意表秉筆之士以此多<lb/>
<pb n="KR4d0035_WYG_052-4b"/>
稱美之加又抒思精深長於應猝初景靈宫諸殿落成<lb/>
須上梁文詔以屬公薄暮受命黎明奏篇上上深賞激<lb/>
都下競傳誦之明年知開封府滿一嵗罷兼侍讀學士<lb/>
未幾權三司使坐屬官遺火焚省舍落所兼學士無幾<lb/>
何復職領羣牧使熈寜八年冬拜參知政事公自預政<lb/>
每進對上前敷奏詳悉曲盡誠欵諸公論議或同異公<lb/>
無所委隨惟正之助而謹畏慎宻雖對子弟未嘗及省<lb/>
中語也上雅稱公文詞高妙近世少儗足為朝廷光采<lb/>
<pb n="KR4d0035_WYG_052-5a"/>
雖在中書猶欲以辭令諉之每蕃夷書詔必令視草而<lb/>
後遣越三嵗告老於上曰臣年政七十矣願乞殘骸歸<lb/>
故里前後表請面陳至踰十數上敦諭再三又遣中人<lb/>
持還其章他日謂曰聞卿子耆寧孝謹好學今使之校<lb/>
書崇文以畱卿二朞公惶恐固辭不獲旣而謂親友曰<lb/>
上恩如是非孤臣之福自兹吾不知稅駕之所矣元豐<lb/>
二年春太學起虞蕃詔獄扳公嘗以族人伯虎語博士<lb/>
孫諤風祭酒補小學教諭辭逮耆寧名捕甚遽公駭不<lb/>
<pb n="KR4d0035_WYG_052-5b"/>
知所謂入訴於上曰耆寧幼失所恃未嘗跬步去臣左<lb/>
右父子更相為命二十餘年矣倉卒對獄實虞非意願<lb/>
納臣平生祿職以贖其命使即訊於家事之是非輕重<lb/>
一切聽報上惻然許之御史猶脅廹伏辜又詣府第以<lb/>
簿急責公公不復視遽取筆答具獄曰御史所訊皆是<lb/>
遂以本官出知亳州初獄成或謂公曰伯虎補職且半<lb/>
年耆寧未捕前數日方知以白公是豈有禱也諤又未<lb/>
甞造請安得私語事此一言可以自辨公曰吾大臣也<lb/>
<pb n="KR4d0035_WYG_052-6a"/>
旣以告上矣今若自明是前言不盡也豈有大臣對上<lb/>
言而二三者内省無愧復何辯為卒無一言及之至陛<lb/>
辭上察無它賜坐慰勞曰亳若非便易陳許可乎公謝<lb/>
曰旣蒙保全不誅又使擇地其敢自便若聖恩不遺得<lb/>
支郡如潁足矣即命改知潁州曰一嵗即召卿仍使服<lb/>
金艾如學士以寵異之明年加資政殿學士知青州詔<lb/>
許入覲遂留提舉中太一宫公志欲休老章又十餘上<lb/>
告病者數四一日上臨講邇英特召公面諭曰卿志力<lb/>
<pb n="KR4d0035_WYG_052-6b"/>
未衰尚可備左右勉為朕留進讀對曰西夕餘景無幾<lb/>
不幸顛仆而去或溘死不得歸骨先隴即目不瞑矣上<lb/>
深喜其誠至四年以太子少保致仕旣辭上曰卿預政<lb/>
中立不倚比有間言者朕自知之今旣罷去無嫌可營<lb/>
居京師且便耆寧仕宦朕當助卿費公曰臣有吳中敝<lb/>
廬倘可售即如詔旨特命二子分領鴻慶洞霄二宫俾<lb/>
居家就養行次畿縣又遣中使賜白金千兩戒以早為<lb/>
還都之行其恩意終始隆厚如此旣至吳脫略世故不<lb/>
<pb n="KR4d0035_WYG_052-7a"/>
問家之有無優㳺宴樂吟詠情性超然若出風塵之外<lb/>
後三年薨於家寢訃聞輟垂拱朝一日贈太子少師初<lb/>
上覧遺奏謂左右曰此表必元某自為者即日馳内侍<lb/>
問諸孤法賻外特賜百金戒其家集平生所為文章來<lb/>
上凡四十巻藏於秘閣公生大中祥符已酉終元豐甲<lb/>
子以天聖丁夘登仕以元豐辛酉納祿起州縣歴中外<lb/>
華要而至丞弼自著作佐郎十三遷至尚書工部侍郎<lb/>
官制行换正議大夫五易封爵至魏郡公凡九鎮藩郡<lb/>
<pb n="KR4d0035_WYG_052-7b"/>
而兼一路安撫鈐轄者四六經使任而江西河北皆再<lb/>
至入朝典領臺閣諸宫觀更踐省府揔十一職所至皆<lb/>
有治效而閩廣京兆善績尤著至今人猶稱道之以二<lb/>
品致政耆老富貴康寧考終夀七十六在仕五十八年<lb/>
修潔寡過保躬全名善始令終世鮮其比薨之明年某<lb/>
月某日葬於杭州錢塘縣某鄉某里去祖塋幾里所夫<lb/>
人太原王氏封某郡夫人蜀郡王氏封某郡夫人並祔<lb/>
公塋二子長即耆寧今為某官次耆弼某官兄弟孝謹<lb/>
<pb n="KR4d0035_WYG_052-8a"/>
善守門法敦睦友愛未嘗相離出入動息如公存焉二<lb/>
女一適尚書司封郎中李平一一早卒五孫延祖似之<lb/>
早卒紹京紹直紹孝並假承奉郎公生始孩稚頴拔不<lb/>
類常兒乳保嘗負之過佛室見所謂觀音像者輙喜笑<lb/>
若素所熟又指黄巻中普門品經欲持取去家中止之<lb/>
則啼號不已聞者嗟異以謂宿習之說不妄也性至孝<lb/>
自幼服勤親側不懈晨夕太夫人嘗寢疾寖亟公憂悸<lb/>
不知所為黙禱於天願以已代親所苦怳然若神示其<lb/>
<pb n="KR4d0035_WYG_052-8b"/>
象已而遂愈洎太夫人棄養服䘮毁瘠葬祭不踰禮制<lb/>
昆弟六人及子孫未有官者皆用公廕補入仕又市良<lb/>
田以賙族人之無禄者自少長拊存周至卒無異言其<lb/>
孝友敦篤行義如此公少歴艱苦周知物情儒術吏資<lb/>
葢得之天賦非勉強所能及接物極和易與人言洞然<lb/>
見底裏至臨事則嚴毅立斷下不能以毫毛欺紿在江<lb/>
寧攝治府下二邑戢狡吏撫疲民治譽藹然鍾山有民<lb/>
妻訴夫夜醉歸道為仇人折足至家而死公黙察妻泣<lb/>
<pb n="KR4d0035_WYG_052-9a"/>
不悲遽使歸聼命旣去隂遣吏躡迹見與一浮屠笑語<lb/>
立捕繫一訊而得姦狀實浮屠私其妻期是夕會於家<lb/>
旣至夫寢覺而遽起為所戕卒寘於法横山王氏子恃<lb/>
富不法常賊殺不辜里民目為王豹子莫敢與校一日<lb/>
因事追下獄公數其宿負榜殺之鄰里親戚莫不稱快<lb/>
永新土豪龍聿者嘗誘同里少年周整飲博以姦勝整<lb/>
千緡凖其上腴田以償直初猶代耕輸榖嵗久遂割占<lb/>
其田整母方知博事訟於縣則母契存焉於州於使者<lb/>
<pb n="KR4d0035_WYG_052-9b"/>
至撾登聞鼔皆不能直公至母又以告公視契一言以<lb/>
辨其偽聿具伏歸整田或問公以何見其偽曰始視契<lb/>
日月在母手印上是必得母他牘尾印以續偽契問之<lb/>
果然一縣驚嘆以為神明其典州使部不為赫赫名察<lb/>
見吏民隱慝纎悉不差然意本在寛情旣得則縱舍不<lb/>
窮其細故未嘗以文致人罪有<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>獄集十三巻揔五十<lb/>
五事觀其書可以知公之所存皆得於平易忠恕也公<lb/>
病世俗靡薄朋友道䘮嘗後巳以從衆故與人交久而<lb/>
<pb n="KR4d0035_WYG_052-10a"/>
益親人皆稱公長者還吳日與鄉閭耆舊相過從遨逰<lb/>
江湖處布衣野老間無辨也内外掃之日初無吉疾無<lb/>
治命嗒焉順化人以為吉履之報焉公之薨也門人某<lb/>
官某狀公之行以告於太常考功集議諡曰章簡其葬<lb/>
也今資政殿學士龍舒王公銘公之德納諸隂堂舉是<lb/>
二者可以傳不朽矣而嗣子猶以為未也曰狀藏於官<lb/>
府銘置於泉塗見者葢寡禮令有碑揭於神道可以聳<lb/>
來世之觀聼也謂予早與公周旋尤詳行實假文以劖<lb/>
<pb n="KR4d0035_WYG_052-10b"/>
於石言念疇昔音旨如昨追而叙之一二可記公之在<lb/>
翰林也予方在朝廷每訓辭之下及應用手筆碑表詩<lb/>
歌多得覧觀其體制深重章句清裁傳在人口皆出新<lb/>
意由是知公之文無所不長也又嘗與公持論前言往<lb/>
行講尋源流或推究天人善敗之應互叩其所蓄往往<lb/>
更相推許由是知公之學無所不綜也昔公使南海當<lb/>
宼鈔之餘經畫尤多時予邕州從父守英州禦宼亦與<lb/>
有勞嘗云方宼之去也東廣生聚無不被其毒者非惟<lb/>
<pb n="KR4d0035_WYG_052-11a"/>
獠虜之遺孽抑吏卒乘亂剽掠甚於賊鋒無能摧郤者<lb/>
洎公之來也戢兵保民咸有條畫饑凍者得其衣食流<lb/>
冗者復其居處與夫驅除俘馘之勞殆不侔也由是知<lb/>
公之䘏民弭患之功逺矣公之得謝也予方謫麾横海<lb/>
相遇都下留連眷眷幾不忍别遂媾姻好至誠悃愊不<lb/>
以先後改觀此又知公篤於舊故雖古人之所謂久要<lb/>
不忘者何以過此故予嘗懷之未始忘也因孝嗣勤請<lb/>
得以詳其實告於後人亦公之雅志也銘曰<lb/>
<pb n="KR4d0035_WYG_052-11b"/>
元出於危其原自姬始有新邑世久寖微南城之族力<lb/>
富農貲逮公曽門遂顯於時曽門弟昆殄平孽虜臨川<lb/>
上饒析唐符土上饒入越從事伯府授氏承家實生公<lb/>
祖憲憲公祖遂相錢塘克大厥宗九子騫翔大理逢辰<lb/>
詞科奮揚徳厚位卑再世其彰其彰謂誰宫保是嗣特<lb/>
起江湖拔出羣萃方進孤童不汙下吏平津經術再登<lb/>
上第試政州縣惠弱鋤强上嘉治行寘彼周行中庸萬<lb/>
事勤勞四方有威有惠一時之望入陟公台神皇所簡<lb/>
<pb n="KR4d0035_WYG_052-12a"/>
曰惟汝賢恨用之晚公亦感慨傾輸誠款懇辭異數懼<lb/>
將不免訟興璧水譖起蚳泉刋章横逮朝聼驚諠上察<lb/>
非意公終不言去位未久朞年復還公屢告老章踰十<lb/>
上召對邇英一一咨訪詔寵其歸道塗賚餉官其二子<lb/>
使歸就養公旣還吳丘園是居朝昏湖嶠左右琴書耆<lb/>
老過從肴尊宴娛安時處順冥然化俱公葬武林反祖<lb/>
舊服墳闕崔嵬江山重複過者下車敬瞻喬木誦歌遺<lb/>
德清風肅穆<lb/>
<pb n="KR4d0035_WYG_052-12b"/>
　　錢起居神道碑<lb/>
仁宗皇帝濬哲聰文臨御嵗久朝廷治定天下晏清雖<lb/>
天德高明神機黙運人不可得而度思然跡其可見者<lb/>
虛懷納善樂聞讜言天聖中詔復方正直言之科慶厯<lb/>
初増置諫官御史之員於是抱忠懷道之賢博古能言<lb/>
之類策慮愊臆傾輸腹心啟沃聖聰日月相繼一言寤<lb/>
意則襃揚奬進聼用無間其逆㫖拂心詆訐過正則優<lb/>
容曲全甚者黜而復用終不以言廢人故四十二年之<lb/>
<pb n="KR4d0035_WYG_052-13a"/>
間近臣盡規衆職修理朝無闕政理絶名言士有特起<lb/>
遘辰雜遝並進登仕宻位公台出此途者葢十七八焉<lb/>
非特竒才異倫間出一時實由天衷樂育奬而成之所<lb/>
致然耳於時有若故起居舍人直集賢院知諫院會稽<lb/>
錢公越自朝行入奉大對受䇿察問五千餘言推原天<lb/>
人指切時政天子親覧稱歎移刻考官奏第三書異等<lb/>
超擢臺郎試守藩郡士人傳槀遍於海内咸以謂仲舒<lb/>
之淵源劉蕡之切直劉向之發於至誠郤詵之對揚天<lb/>
<pb n="KR4d0035_WYG_052-13b"/>
問復見於兹時矣先是真宗皇帝景德中再闢六科公<lb/>
之先君翰林公襃然首舉慶厯初公之亞弟端明公復<lb/>
中兹選後四年公又繼之一門之美前世未有當時詩<lb/>
人詠歌有賢良方正舉父子弟兄同之句士大夫載述<lb/>
以為衣冠卓異焉公諱彦逺字子髙系出錢塘吳越武<lb/>
肅王之裔曽祖諱元瓘晉天下兵馬大元帥嗣國王薨<lb/>
諡文穆祖諱倧遜位於其弟以王爵為東南面都元帥<lb/>
國朝累贈太師尚書令中書令父諱易少舉進士名動<lb/>
<pb n="KR4d0035_WYG_052-14a"/>
京師歴内外制典兩朝書命累贈太尉妣盛氏江東著<lb/>
姓太子太傅文肅公之族屬追封平陽郡太夫人公弱<lb/>
嵗而孤與仲氏僑居輦下執䘮盡禮奉養太夫人溫凊<lb/>
弗怠刻意家學至於大成初以賞延再命將作監主簿<lb/>
三遷大理寺丞景祐五年登進士乙科簽書忠武軍節<lb/>
度判官公事賈許公任御史中丞辟為推直官許公預<lb/>
政繼職者奏留倚其繩正朝列辭以四推獄官不當越<lb/>
職尋出通判明州在郡摘州卒謀亡竄海外者鞫會稽<lb/>
<pb n="KR4d0035_WYG_052-14b"/>
累年田訟数十人兩郡稱治遂以太常博士應詔遷尚<lb/>
書祠部員外郎知潤州六年秋九月也是冬涉春京畿<lb/>
旱災天子責躬詔訪中外得失公旣以言見擢雖在外<lb/>
官而懷不能已復奏䟽三千言上塞詔意是時江淮嵗<lb/>
歉丹陽復苦蝗孽公募民捕掘蝗子以常平粟計升斗<lb/>
易之焚瘞殆盡復上其事遂著為令又平粟中價貸下<lb/>
户計司以為專命損上責所由備償餘直公請歸罪守<lb/>
長金山寺主僧承前宣勅補授郡官待以客禮公至令<lb/>
<pb n="KR4d0035_WYG_052-15a"/>
班諸寺僧首廷見不與交語旣而寺罹火災其徒訟庫<lb/>
錢乾没持貸籍欲汚郡官公立命焚之止坐僧罪奏釐<lb/>
甲乙為禪林盡革宿弊吳俗信巫郡官妻病巫俾出錢<lb/>
十萬禱神請命公竟坐巫詐欺境内神祠非祀典者期<lb/>
一月毁撤率諸巫習醫自業錢塘繕江堤轉運使調木<lb/>
石諸州逮潤報以越數州科斂其擾倍常遂止是時籍<lb/>
宣毅卒𨽻京步軍司使者留詔須越軍至同遣其衆籍<lb/>
籍重遷公為奏就選官部閱給舟載其妻孥以西他州<lb/>
<pb n="KR4d0035_WYG_052-15b"/>
籍兵過城郭騷然至或罷市抵潤則關外巳具糧糗薄<lb/>
暮舍止晨炊徑度城中莫有亂行者治迹表諸道八年<lb/>
秋召還拜右司諫嵗中遷右史帖職公自以逢辰遇知<lb/>
已之主居得言之地夙夜惟念知無不言言無不盡其<lb/>
宻啟顯奏凡八十餘章深動明聼今摭其十數大者足<lb/>
以見經世適變之畫有過人者其言毋數赦曰三嵗郊<lb/>
霈盛夏慮囚祖宗之制不可闕自外非時曲霈不宜屢<lb/>
下啟小人之幸擇牧守曰請分望𦂳上中下州為三等<lb/>
<pb n="KR4d0035_WYG_052-16a"/>
上等政府擇才其次吏部選任又其次依資注擬増俸<lb/>
以表顯覈實以陞降則四方平理可待也慎名器曰文<lb/>
武近臣陛下宜周知其才否稍取其功狀圖列於别殿<lb/>
燕閒省覧凡遇除授案見勞惡而賞誅則朱紫自别矣<lb/>
侍讀待制宜立定員如舎人學士格其勞臣久外當襃<lb/>
進者别製美名以寵之則流品分而中外辨矣議取士<lb/>
曰貢舉法弛士不循操檢宜下詔戒飭俾知所畏有不<lb/>
率者屏棄不齒則佻薄革而亷良進矣議法制曰法令<lb/>
<pb n="KR4d0035_WYG_052-16b"/>
者一民之信也不宜以小害而妨大利數有變更逺惑<lb/>
民聼格式者立事之綱紀也惟稍増損唐舊今律令並<lb/>
行則一朝之典憲備矣宫省出入宜著門籍以謹誰何<lb/>
衛士犯法不覺有刑不可以近臣而輕其罰則姦萌自<lb/>
絶矣議職制曰諫官御史舊聼風聞言事近稍沮止請<lb/>
舉行天禧詔令所以廣人主之聰明而防壅塞之弊外<lb/>
戚非任邉劇有顯效不當授以軍職所以慰三邉將帥<lb/>
之心大臣年至尚冒寵祿望優加名數聼其致仕所以<lb/>
<pb n="KR4d0035_WYG_052-17a"/>
全君臣終始之分出疆使介循次而遣苟非其人或為<lb/>
逺方輕鄙望加遴擇無俾失辭取侮勸農之官職事不<lb/>
修請立考課法以墾田户口増損為殿最則吏知本而<lb/>
民勤力矣古者外官更代有圭節魚符之信今則新官<lb/>
執勅赴上州郡别無信驗請如舊制復降信勅庶幾四<lb/>
方有所稟承而絶詐妄也監司案察自有常矩近之奉<lb/>
使者多事邉幅專愎不通所至鞭笞人吏信任險巧州<lb/>
縣頗罹其毒望嚴加戒警俾修實効議黜陟曰賞罰之<lb/>
<pb n="KR4d0035_WYG_052-17b"/>
行惟均與信前年宋祁誤進册告王拱辰等薦舉非其<lb/>
人並坐罷職守郡今拱辰等巳遷用而祁猶滯留進奏<lb/>
院宴會館閣職事被黜者十數人今吕溱巳陞擢同坐<lb/>
者未復望悉推恩以示均一内王洙嘗以學術侍經幄<lb/>
望亟召還舊職其論朝政闕失曰先帝嚴塗金之令所<lb/>
以戒滛侈而敦質素也今近戚服用出入宫禁漸不可<lb/>
制宜謹舊防抵工匠法其弊當自絶也京師無名土木<lb/>
勞民費財望戒内外不急修造及佛祠神廟悉皆禁止<lb/>
<pb n="KR4d0035_WYG_052-18a"/>
須財力稍豐取旨興造方今天下兵籍十倍祖宗時望<lb/>
遣使蒐選罷其疲癃擇精銳以實禁旅官司冒占踰制<lb/>
者悉罷之州縣白直有虚名廣占者宜著定限數溢者<lb/>
悉放還南畝商胡決河累嵗不塞議者欲簡力就功此<lb/>
尤非便謂宜重責水官等預計確實功費政府議定然<lb/>
後起役則一舉而成效見矣河北義勇巳習兵技屬嵗<lb/>
荒徙望詔諸路招諭續食遣歸以窒嘯聚之漸内侍黎<lb/>
用臣黥𨽻原恩除環衛官致仕是罪人與周行勞舊均<lb/>
<pb n="KR4d0035_WYG_052-18b"/>
禮宜仍𨽻籍示有以懲肅景徳寺病僧言死而漆其尸<lb/>
寘舊院宜依浮屠法焚瘞郊外以釋羣惑凡此並當時<lb/>
刓弊事有甚微而干國體議者或以耳目所熟或以流<lb/>
俗所蔽或以權戚所閡置而不問公直据利害不恤羣<lb/>
誹先事開説為上指陳或言入即行或播在臺閣開廣<lb/>
聖聰補益民務者多矣又有事繫刑賞下情不得上通<lb/>
國憲抑而不行公以為利病較然儻言者不為繩直則<lb/>
抑鬱徼倖終不復辨方朝廷厭西兵旣許議和元昊用<lb/>
<pb n="KR4d0035_WYG_052-19a"/>
事野利大將梗其謀延州青澗城使种世衡遣間王嵩<lb/>
諜殺之由是和議遂定延帥抑不以聞會世衡卒其子<lb/>
古詣闕直其事時延帥方長樞府登聞院遏不得通古<lb/>
以書述本末抵公公即為言朝廷按覆得實贈世衡觀<lb/>
察使錄古上縣簿尉郭承祐籍舊恩至節鉞領殿前親<lb/>
兵旣罷為宣徽使出知應天府希恩欲留職内院公三<lb/>
䟽摘其宿負以為爵位過重猶深玷國體即日詔趣承<lb/>
祐行楊懷敏先職皇城不覺衛兵驚撓宫寢出為沿邉<lb/>
<pb n="KR4d0035_WYG_052-19b"/>
安撫又坐妄言虜事不實罷安撫猶總塘濼入奏遷延<lb/>
幸進旣而擢入内副都知公累章彈擊及請間面陳詔<lb/>
錄章示之令却還本任猶不行再言小人傲忲難恕朝<lb/>
廷綱紀須振於是責授三陵副使權倖由此知警議者<lb/>
謂以片言移人主之意古人以為難視公之舉則無間<lb/>
言葢至誠悃愊聖聰察見如水投石不極不止耳於時<lb/>
中外泰寧上方圖垂世詒燕之䇿一日内出手札訪近<lb/>
輔公即日上對復數千言箴時之闕纎悉無隱皇祐元<lb/>
<pb n="KR4d0035_WYG_052-20a"/>
年春廷試進士公為編排官上御後廡手書博學二字<lb/>
賜之四月穫麥後苑觀三朝寶字訓鍳圖於内閣特旨<lb/>
召公預坐并賜本如近禁公精於治道每預晝訪占對<lb/>
詳盡時以京師久隂諸路大水上封援洪範傳下人有<lb/>
謀之應願深遏惡源消隂沴長陽德言甚切至未幾步<lb/>
直張安挾刃埋謻門欲有誣告公因事入對上猶記前<lb/>
章語慰諭嘉納面賜五品服是時安南交趾窺伺邉隙<lb/>
忿爭細故戎瀘蠻嘖言妄有徼索公以為此必蓄異謀<lb/>
<pb n="KR4d0035_WYG_052-20b"/>
將構外患請預擇守將亟徙東南重兵先事制其漸可<lb/>
以厭服後二年邕管有智高之變朝廷經制戎瀘幾數<lb/>
十年方帖然其前識逺圖補患消難之效又可見矣天<lb/>
子方諏咨眷屬待以不次時論亦謂納言鳴玉髙議廟<lb/>
堂階術在前步武而至矣嗚呼天不俾夀年止三十七<lb/>
以其年季冬寢病某日終於司農之官舍訃聞上為嗟<lb/>
惻詔錄其孤移恩於次壻張升卿釋褐許州長社縣主<lb/>
簿非常例也仲氏方尹京劇趣辦襄事以明年正月已<lb/>
<pb n="KR4d0035_WYG_052-21a"/>
酉葬開封汴陽鄉從先公之次隧夫人丁氏故相晉公<lb/>
諱謂之孫某官拱之女累封蘇國夫人某年月日逝於<lb/>
子舍合祔公穴四男子勰翰林學士朝議大夫燮朝奉<lb/>
大夫通判臨江軍龢朝奉郎通判陳州臨以滑州韋城<lb/>
縣主簿卒官三女長壻奉議郎李之邵次即升卿今為<lb/>
朝請郎知泰州幼西京軍巡判官沈述孫男十三人杲<lb/>
卿宣徳郎東美瀛州防禦推官朝隱承事郎並前進士<lb/>
魯望端已承務郎夀朋德輿廷碩賔王伯言君魚邠老<lb/>
<pb n="KR4d0035_WYG_052-21b"/>
汝士學進士業孫女十人壻皆士人曽孫男女今三十<lb/>
一人公之風度器識奥學精藝趣尚超俗文章爾雅凡<lb/>
所著述其科舉應詔之文為士人傳誦外得遺稿摭為<lb/>
十五巻名諌垣集故友龍圖學士宋公次道叙之詳矣<lb/>
惟錢氏世自武肅王宅有吳越方五季紛擾羣雄割㨿<lb/>
擅勝兵僭稱號戕害生聚毒甚塗炭獨吳越一方包貢<lb/>
不絶朝廷䇿命恩禮如平時元帥避賢遜位有季子之<lb/>
節忠懿王最先入朝䝉邾儀之襃弭亂戢兵恭順不失<lb/>
<pb n="KR4d0035_WYG_052-22a"/>
隂德有後今為信然故二家子孫累葉顯赫近世罕倫<lb/>
翰林君繼三世冞入之榮簡在聖衷光昭前烈而霜露<lb/>
之感嵗時不愆以謂宰木已拱而麗牲未建以某於公<lb/>
平日從㳺之舊朋好尤篤嘉言美行皆耳目之聞見將<lb/>
圖金石之刻表章門闕之路以文見屬義不得辭感舊<lb/>
思賢托銘叙意其辭曰<lb/>
錢氏自唐跨有吳越屬時紛披羣雄僭竊惟彼武林世<lb/>
載純節遘我皇運首朝帝闕吳越五君東府逡巡退棲<lb/>
<pb n="KR4d0035_WYG_052-22b"/>
會稽貽慶後人掌武惟子二惠惟孫賢良方正父子弟<lb/>
昆赫赫仁宗孳孳求諫司徒朅來大廷利見制䇿五千<lb/>
奏篇稱善封章八十沃心無間惟天生德惟聖知賢荃<lb/>
宰契合藥石功宣時亨運徃道巻名全承家有子嗣德<lb/>
昭前徳有報矣神所勞矣考室構矣門閭高<hi>去聲</hi>矣春秋<lb/>
時思祝宗孝告巳禭九章將陞四廟言曕喬梓在汳之<lb/>
陽夷山拱其後京水溢其旁諗堪輿之宿兆非豨韋之<lb/>
能祥觀金石刻兮過者必下積善之裔兮德音不忘<lb/>
<pb n="KR4d0035_WYG_052-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0035_WYG_052-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇魏公文集巻五十二<lb/>
</p>
<p>
</p>
  </div>
</body>
</text>
</TEI>
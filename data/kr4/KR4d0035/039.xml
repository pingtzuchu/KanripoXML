<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇魏公文集巻三十九</head> <lb/>
    <p>
<pb n="KR4d0035_WYG_039-1a"/>
欽定四庫全書<lb/>
　蘇魏公文集巻三十九<lb/>
　　　　　　　　　　　　　宋　蘇頌　撰<lb/>
　表<lb/>
　　謝光祿大夫<lb/>
臣某言近者伏遇車駕臨幸新省推㤙官属尋具奏陳<lb/>
辭免䝉降詔書不允伏奉告命特授臣光祿大夫依前<lb/>
尚書吏部侍郎仍加上䕶軍進封武功郡開國侯食邑<lb/>
<pb n="KR4d0035_WYG_039-1b"/>
四百戸者中臺成室紆詔蹕之天臨司列備貟奉王言<lb/>
之綸出叙進上階之貴且旌服采之勤不獲避辭交深<lb/>
惕厲臣某中謝竊以上之所行曰幸人皆被於㤙私官<lb/>
以稱任為差吏乃知於奬勸属更新於㑹府因親屈於<lb/>
帝尊萬乘一游愈重南宮之故事羣司百執均䝉天子<lb/>
之龍光顧慙充位之聨竊與錄勞之賞伏念臣材資弗<lb/>
茂遭遇最先出入禁闥者十有六年典領銓衡者兩登<lb/>
三品飛蕤鳴玉濫肩簪橐之游入墨出朱毎負簿書之<lb/>
<pb n="KR4d0035_WYG_039-2a"/>
殿昨恭陪於法從徧觀歴於省曹中謁者之臚傳側聞<lb/>
聖諭正大夫之位序遽忝平除復推郊霈之釐賜轉王<lb/>
功之等進封侯社衍賦戸田名數併増雖舉汎遷之例<lb/>
階勲並進實為非次之榮况臣乆荷聖知寖蠲往咎超<lb/>
資匪一寓祿已髙惟今甄擢之優逈越輩倫之儗加官<lb/>
貴乎四職遂躐通班典領首於貳卿仍兼舊服服彜甚<lb/>
寵揣分奚勝此蓋伏遇皇帝陛下稽古建官因時立制<lb/>
方修明於墜典先崇大於列曹既得其真賢實㢘委之<lb/>
<pb n="KR4d0035_WYG_039-2b"/>
事任又加以髙秩厚禮勉彼修方如臣譾凉豈稱褒陟<lb/>
三朝漢省已叨過輦之㤙六典周官願謹書屏之戒惟<lb/>
悉心於吏課兾少補於治綱自餘傾竭之誠更厲初終<lb/>
之節死而後巳言豈敢渝臣無任<lb/>
　　謝降詔已除刑部尚書<lb/>
右臣八月初八日揚州逓到賜臣詔書一道為已除臣<lb/>
刑部尚書候服闋日發來赴闕者躬有親䘮纔踰中月<lb/>
詔還朝序忽降新㤙捧對言綸交深感涕伏念臣夙遭<lb/>
<pb n="KR4d0035_WYG_039-3a"/>
際㑹乆玷近嚴罪負神明禍延鞠育銜恤在疚茹痛無<lb/>
窮泣血終天永慕何及州傳俄頒於朝命草廬獲拜於<lb/>
天書仰荷甄收强扶痛疾恭俟外除從吉掃墓盡哀勉<lb/>
力辦嚴即時就道倘未淪於顛殞期入覲於威顔論報<lb/>
君親誓竭軀命臣無任<lb/>
　　謝除刑部尚書<lb/>
臣某言奉告命伏䝉聖㤙特授臣守刑部尚書者省座<lb/>
位崇天書寵過祗膺渙渥内切兢惶臣某中謝伏以王<lb/>
<pb n="KR4d0035_WYG_039-3b"/>
者制五刑之中以期於治尚書為萬事之本用正厥官<lb/>
惟典領之既煩故事任之尤劇臯陶之明克允乃作虞<lb/>
之理官仲尼之智且仁甞為魯之司冦其重如此可繼<lb/>
者誰方嗣聖君臨之初革有司文峻之敝秋卿之属皆<lb/>
知堯舜之在寛風化所先幾致成康之不試長臨其職<lb/>
未易其人伏念臣才術非長遭逢有素先帝見謂愚直<lb/>
曲加眷憐收從三黜之餘陞寘二卿之列天㤙叠委未<lb/>
施毫髮之勞家禍重仍俄抱充窮之痛方切倚廬之念<lb/>
<pb n="KR4d0035_WYG_039-4a"/>
遽驚下席之悲君親之慕交深霜露之濡再歴既更中<lb/>
月偶獲餘生復遘聖明之期旋䝉收恤之惠詔還京闕<lb/>
擢在省曹輒揣分以辭難俄賜書而趣拜銜㤙愈厚受<lb/>
命思憂此蓋伏遇皇帝陛下天錫至仁日新盛德將肅<lb/>
清於流品因綜覈於人材以命令之宏綱非賢罔治謂<lb/>
福威之大柄惟辟所專故拔用於文儒俾參持於邦禁<lb/>
豈伊衰朽亦預選掄敢不祗率乃僚各共其事念哀矜<lb/>
而用法兾盡人情罄勤瘁以在公恪循官守庻無敗曠<lb/>
<pb n="KR4d0035_WYG_039-4b"/>
少答生成臣無任<lb/>
　　又<lb/>
臣某言奉告命伏䝉聖㤙特授臣守刑部尚書者位崇<lb/>
德薄貴重人輕仰對寵光伏深戰懼臣某中謝竊以出<lb/>
納王命尚書為喉舌之司糺度天刑秋官取震耀之象<lb/>
昔惟議事以制既而執禁以齊非有厚性寛中之人審<lb/>
於用法則夫峻文深詆之敝浸以成風在君子之盡心<lb/>
使天下之䝉福属時隆盛留意侀成深懲密網之科幾<lb/>
<pb n="KR4d0035_WYG_039-5a"/>
復畫冠之化疇若予采慎簡乃僚自非慈惠之良莫副<lb/>
讞平之寄伏念臣寡聞淺識已試無功荷先帝之誤知<lb/>
歴近班之煩使萬分未報三黜終收初復省曹首列周<lb/>
卿之貳旋罹家禍遽聞荆鼎之成痛交切於君親慮將<lb/>
填於溝壑偶延視息獲遘聖明方周祥禫之期忽被絲<lb/>
綸之詔召還朝闕擢在天臺再惟摧瘠之餘靡稱優隆<lb/>
之遇懇辭莫獲詔奨彌優拜命以還負芒益懼此蓋伏<lb/>
遇太皇太后陛下宵衣求治當扆咨賢鍳觀六職之原<lb/>
<pb n="KR4d0035_WYG_039-5b"/>
摠覧萬微之要惟刑之恤欲輕重之適宜因能任官謂<lb/>
乆勤之可用寵非其次㤙出於中臣敢不勉䇿疲駑奉<lb/>
循憲度不懈於位但思夙夜之靖共非訖於威上廣朝<lb/>
廷之德恕少殫薄效仰答鴻私臣無任<lb/>
　　謝賜對衣金帶<lb/>
右臣伏䝉聖慈特賜對衣金腰帶及銀鞍轡馬者再命<lb/>
受服周官以辨於朝儀三品佩金唐令用旌於貴仕矧<lb/>
材駒之在御兼組轡之如濡爰因就列之初併侈臨軒<lb/>
<pb n="KR4d0035_WYG_039-6a"/>
之賜伏念臣顓侗所禀憂毁未完方忝冒於省曹遽分<lb/>
頒於輿服仰循衣被之渥内集負乗之憂此蓋伏遇皇<lb/>
帝陛下禮待庻工㤙推舊典慎擇官師之長優加錫予<lb/>
之繁自省無堪何勝異數才非陸遜濫叨脱帶之榮老<lb/>
過文淵尚及據鞍之寵深慙匪服益念在公惟堅盡瘁<lb/>
之心少報非常之遇臣無任<lb/>
　　又<lb/>
右臣伏䝉聖慈特賜對衣金帶及銀鞍轡馬者車服之<lb/>
<pb n="KR4d0035_WYG_039-6b"/>
儀所以旌有德朝廷之命所以優近班弗圖衰朽之餘<lb/>
并荷便蕃之寵伏念臣起於憂患預在甄收任方忝於<lb/>
六曹例有隆於庻錫笥衣鐶帶兼金艾之光華廐馬文<lb/>
韀加貝装之鮮澤雖循臺式實出殊私此蓋伏遇太皇<lb/>
太后陛下徳廣無疆仁周在列既掄材而授職仍加惠<lb/>
以推慈不間瑣微均䝉賚予寵深靣命禮重躬章佩魚<lb/>
非稱於蕞軀躍馬遂榮於暮齒仰酬鴻造願畢餘生臣<lb/>
無任<lb/>
<pb n="KR4d0035_WYG_039-7a"/>
　　謝修史畢賜銀絹對衣金帶<lb/>
臣某言伏䝉聖慈以臣甞預同修仁宗皇帝英宗皇帝<lb/>
正史特賜銀絹各五十兩匹并對衣金帶者紀事兩朝<lb/>
慶就編於大典第勤衆史均庻錫於常僚寵優噐幣之<lb/>
頒増賁服章之美㤙榮叠委捧對兢惶臣某中謝伏惟<lb/>
皇帝陛下躬堯舜之明聰承祖宗之謨烈永懐二聖極<lb/>
成功盛德之隆參擇諸儒輯廣記備言之載奏篇悉上<lb/>
正宁親觀動惻怛於清衷用褒嘉於直筆凡經典領並<lb/>
<pb n="KR4d0035_WYG_039-7b"/>
預甄稱而臣向以顓蒙首叨選任依經發例曽未效於<lb/>
小勞待罪廢官已屢更於他職敢謂等功之賞亦霑去<lb/>
位之人束帛兼金出大盈之良貨襲衣寳帶分上褚之<lb/>
珍華異數併加孱軀豈稱雖繼志述事上欽聖孝之垂<lb/>
謨而因人成書俯愧支離之受賜捫襟知懼覧物増憂<lb/>
從容有常敢不勵古人之守夙夜匪懈益當念王事之<lb/>
堅誓畢㣲生仰酬洪造臣無任<lb/>
　　謝吏部尚書<lb/>
<pb n="KR4d0035_WYG_039-8a"/>
臣某言伏奉告命特授臣守吏部尚書尋具奏陳乞辭<lb/>
免蒙降詔書所乞宜不允臣已於今月七日祗受赴部<lb/>
禮上訖者初聽臚傳驟驚㤙擢揆才匪稱服寵為憂臣<lb/>
某中謝竊以古有六卿位崇八座出納王命是為喉舌<lb/>
之司綜覈人才坐執銓衡之柄恭惟聖考肇正官名革<lb/>
近世之權宜復先王之典制文武大選既並属於吏曹<lb/>
封勲四司亦兼統於官長自一命之著籍逮五品之具<lb/>
貟隨資入選者凢以數千注名得闕者十無三四每當<lb/>
<pb n="KR4d0035_WYG_039-8b"/>
啓擬之際未免沈滯之嗟向非詳明體要之人制為簡<lb/>
易䟽通之法稍甄别於倫類用振舉於綱條則無以上<lb/>
助時風允諧公議伏念臣行能無異齒髮已衰縁積日<lb/>
之乆勤荷四朝之樂育服喪去國逮素韠之外除賜詔<lb/>
還臺預荷橐之入侍摠司刑典僅易時暉惟案牘之是<lb/>
親無閥閲之可紀敢期鴻造弗責罔功之尤特錄舊資<lb/>
就遷司列之長超陞非次菲薄奚堪昔蔡謨之辭尚書<lb/>
懼有維塵之累劉毅之論人物謂如窺管之㣲仰景前<lb/>
<pb n="KR4d0035_WYG_039-9a"/>
言固難虚受因瀝輸於丹懇俄再被於言綸即拜㤙章<lb/>
愈増危懼此蓋伏遇皇帝陛下繼繩祖武摠攬乾綱方<lb/>
庶政之維新欲羣才之並用假事權於典領責幹用於<lb/>
官司惟兹譾才未副殊奨臣敢不悉心乃職竭力於時<lb/>
雖無蹇諤之名豈敢浮沈於調選竊慕公方之士亦當<lb/>
循案於官常兾於遲暮之間少集㳙塵之效臣無任<lb/>
　　又<lb/>
臣某言伏奉告命特授臣守吏部尚書尋具奏陳乞辭<lb/>
<pb n="KR4d0035_WYG_039-9b"/>
免蒙降詔書所乞宜不允臣巳於今月七日祗受赴部<lb/>
禮上訖者寵靈驟及遷次殊優祗服訓辭有慙顔靣臣<lb/>
某中謝竊以天臺故事五品長於尚書官制新規兩選<lb/>
歸於吏部顧其任職之重常在列曹之先坐執銓衡考<lb/>
求才實或略其朱墨則流品為之不分或格以年資則<lb/>
賢愚由其同滯守文之弊在古巳然自非識量之明通<lb/>
加以綱條之簡要據兹重地誠謂難才伏念臣士品非<lb/>
髙福基甚薄差池老於仕宦遲鈍乏於功名向從憂患<lb/>
<pb n="KR4d0035_WYG_039-10a"/>
之餘適遘清明之治圖任耆老辱在舊人之名典領省<lb/>
曹叨居大憲之任冒塵巳過績效未收常有愧於濫官<lb/>
固無求於榮望㑹宰卿之更易荷宸扆之柬求越自右<lb/>
行擢先諸彦聽除書之報下靡測端倪輒抗疏以自陳<lb/>
敢辭煩劇遽承詔札趣就班聨拜絲綍之褒嘉集冰淵<lb/>
之戰慄勉臨所治尚未遑寧此蓋伏遇太皇太后陛下<lb/>
與日並明如天廣覆總覈官師之效登延俊乂之倫付<lb/>
以成規使之共政若臣蕞陋曷副選掄敢不夙夜在公<lb/>
<pb n="KR4d0035_WYG_039-10b"/>
黽勉從事考三銓之政雖未致吏潔而俗移叙九品之<lb/>
流亦庶幾言揚而事舉倘毫分之可致在筋力以何辭<lb/>
底裏之誠終始于是臣無任<lb/>
　　謝兼侍讀<lb/>
臣某言昨奉告命伏䝉聖㤙除臣兼侍讀尋具奏辭免<lb/>
今准詔書所請宜不允臣巳於今月日供職者拜言綍<lb/>
之優㤙預經闈之進讀寵非其次懼積於衷臣某中謝<lb/>
臣聞考古道所以騐今觀人文所以成化鍳於前載厥<lb/>
<pb n="KR4d0035_WYG_039-11a"/>
有成規惟昔帝王之典謨布在方冊至我祖宗之故事<lb/>
炳若丹青將啓發於篇章備顧問於帷幄自非博識之<lb/>
士莫盡聖言之㣲伏念臣才薄性迂年侵智短始縁孤<lb/>
技誤䝉先帝之知因藉累勞擢在天官之長空糜廪稍<lb/>
無益縣官但虞職業之隳絶覬光華之選伏遇皇帝陛<lb/>
下萬機求治五學尚賢緝熈光明晝訪耆儒之議燕見<lb/>
紬繹樂聞讜正之言詎期衰朽之餘輙冒延登之命控<lb/>
辭弗獲就列増慙將何以摘句於講筵侍言於帝席對<lb/>
<pb n="KR4d0035_WYG_039-11b"/>
闕疑之問既無禇馬之長應義理之文又乏嚴吾之辨<lb/>
謹當盡瘁夙夜㳺文簡編究前言往行之殊雖非善説<lb/>
賛帝典皇墳之美悉兾上聞倘誦數之有長庶㳙塵之<lb/>
少補臣無任<lb/>
　　又<lb/>
臣某言昨奉告命伏蒙聖㤙除臣兼侍讀尋具奏辭免<lb/>
今准詔書所請宜不許臣巳於今月日供職者仰對明<lb/>
綸内慙虚薄入趨邇幄益負兢凌臣某中謝竊以書陳<lb/>
<pb n="KR4d0035_WYG_039-12a"/>
二帝之謨則曰順考於古道禮稱三代之學亦云習近<lb/>
於古人蓋將恢廣於猷為是必鍳觀於往昔洪惟嗣聖<lb/>
纂紹先謀覧上世帝王之書周知治忽選耆儒博碩之<lb/>
士悉俾討論預陪清燕之間敷述㣲言之緒往當厥職<lb/>
未易其人伏念臣少無頴拔之才老有耄昏之累徒以<lb/>
荷四朝之奨育寖而假六職之典司以簿書刀筆之勞<lb/>
遂陞於要劇惟章句誦數之習絶覬於清光驟膺宸扆<lb/>
之知擢寘經闈之列能非倚相使進讀於典墳貴謝富<lb/>
<pb n="KR4d0035_WYG_039-12b"/>
平復得聨於簪橐莫遑遜避寔冒榮㤙此蓋伏遇太皇<lb/>
太后陛下摠攬治綱周旋聖學思用該通之彦鋪陳德<lb/>
義之經深懼顓侗難勝柬拔敢不温尋素業澡雪煩襟<lb/>
摘句上前期盡聖明之奥悉心官次不忘早夜之思倘<lb/>
有補於毫分誓不渝於始卒臣無任<lb/>
　　乞致仕第一<lb/>
臣某言臣聞七十致仕大夫之常經耆艾傳家前古之<lb/>
通訓自非勲在王室名重本朝上方仰成義不得謝若<lb/>
<pb n="KR4d0035_WYG_039-13a"/>
乃居卿士之列有職任之繁當血氣方剛則進思盡效<lb/>
及股肱既竭則退免為宜矧惟寖迫於衰殘豈可不知<lb/>
於止足輒援告老之例兾遂就閒之私臣某中謝伏念<lb/>
臣朴學陋儒鮿生小器逢辰筮仕勉力首公馳驅州縣<lb/>
之勞服役簿書之務仁祖知家世之儒者擢居鉛槧之<lb/>
司英宗念履歴之歲深授以臺省之秩先皇帝臨御之<lb/>
日賞拔最先召自漕輸寘之禁從聲過實而毁至福逾<lb/>
分而灾生失於求全終以獲罪仕甞三巳猶蒙簡記於<lb/>
<pb n="KR4d0035_WYG_039-13b"/>
清衷望絶九重終見收還於舊物方膺噐使遽遘家艱<lb/>
三年之視息偶存二聖之龍光曲被遷司㑹吏刑之任<lb/>
預邇㤙講讀之員愧非銓藻之能靡續金華之業頻更<lb/>
歲月俄至耄昏日暮天寒固有倦飛之嘆鐘鳴漏盡宜<lb/>
無疾走之思徒切戀軒之心已殫戴嶽之力載稽年禮<lb/>
盍自退休伏望皇帝陛下御世體仁如天從欲曲盡羣<lb/>
才之用不遺一物之誠憫乆仕於朝廷粗輸勤瘁許上<lb/>
還於章紱俾遂休閒完全衰憊之軀涵泳太平之澤雖<lb/>
<pb n="KR4d0035_WYG_039-14a"/>
不能力服田畝為菑畬耕穫之勤猶可以躬率子孫謹<lb/>
孝弟忠信之行尚堅晩節仰答鴻私迫切之誠殫竭于<lb/>
是伏望聖慈許臣守本官致仕臣無任<lb/>
　　又<lb/>
臣某言臣聞忠以事君靡有辭難之義老而去位蓋循<lb/>
知止之常論年既迫於傳家引分固宜於納祿輒援禮<lb/>
典之舊願賜骸骨之歸臣某中謝伏念臣才無他長性<lb/>
惟嗜學守經據古迹豈晤於蘧廬論世誦書味徒甘於<lb/>
<pb n="KR4d0035_WYG_039-14b"/>
糟粕進惟知於直道動罔識於先機出入禁嚴周旋彌<lb/>
於二紀便蕃任使奔走遍於四方見危豈憚於忘軀慮<lb/>
患敢思於擇地仕類子文之三已謫過中山之九年歴<lb/>
更夷險之塗粗保始終之節向罹私恤無望生全荒迷<lb/>
多難之餘遘遇重明之運適終祥禫洊拜言綸典領吏<lb/>
曹既不能甄叙於流品參陪經幄又無以開發於淵聰<lb/>
蒲柳之質易衰桑榆之景向晩方少壯强勉猶患無以<lb/>
逾人逮心志蕭條豈復堪於辦職伏況臣本縁衰緒遭<lb/>
<pb n="KR4d0035_WYG_039-15a"/>
際休明一門共荷於國㤙六世獲霑於仕版坐塵華貫<lb/>
無補毫分迫臨遲暮之年乆居要劇之任若不因於罪<lb/>
廢亦可謂之榮歸伏望太皇太后陛下甄叙羣工生成<lb/>
庶類曲矜耆艾之齒俾全進退之方倘牛馬餘生得遂<lb/>
放歸之逸則樗櫟無用終逃掊擊之傷安居里閭日從<lb/>
父老但歌時而樂聖或挟䇿而讀書議朝廷之疑誠不<lb/>
敢期使者之問效華封之請猶可以祝聖人之年懇迫<lb/>
于衷兢惶莫措伏望聖慈許臣守本官致仕臣無任<lb/>
<pb n="KR4d0035_WYG_039-15b"/>
　　第二表<lb/>
臣某言臣近抗封章丐還官政恭承詔答未賜允俞體<lb/>
聖君眷待之私實為優異在人臣進退之分固有典常<lb/>
蓋㤙禮厚則報稱益艱齒髮衰則精力難强非求全而<lb/>
自便惟度已以為宜敢罄竭于愚衷仰干祈于淵度臣<lb/>
某中謝伏念臣禀生弗厚渉學甚迂操心雖危而慮患<lb/>
甚疎用力雖多而見功尤寡自叨塵于嚴近無少補于<lb/>
涓埃徒歴歲時坐糜廪稍筋骸憊矣幾同槁木之枝志<lb/>
<pb n="KR4d0035_WYG_039-16a"/>
意索然思戢驚禽之翼積憂傷而已甚任煩劇以奚堪<lb/>
生也有涯况餘齡之向暮戒之在得豈竊祿以遑安伏<lb/>
望皇帝陛下深諒丹誠特回睿眷憫衰遲之無用許休<lb/>
佚而就閒遂營環琽之居稍養負薪之疾雖天地之㤙<lb/>
未報非敢愛生而犬馬之力已疲固難任重倘諧開可<lb/>
實荷生成臣欲乞守本官致仕臣無任<lb/>
　　又<lb/>
臣某言近以齒及引年禮應謝事露章布懇誠知昧冒<lb/>
<pb n="KR4d0035_WYG_039-16b"/>
于宸聰中詔敷言未忍棄捐于老舊上㤙至厚私願莫<lb/>
從既量力之不能敢匿情而遽已臣某中謝伏念臣才<lb/>
資甚陋禀賦多竒仕宦乆而備嘗險艱遷謫頻而屢驚<lb/>
寵辱玷簪纓之列彌周四紀之間領臺閣之司無補萬<lb/>
分之一歲月逾邁筋骸寖疲荷兩宮之眷隆尚加容貸<lb/>
顧六卿之任重實慮顛隮在引分以宜休毎省思而自<lb/>
揆雖葵藿之心不改向日常傾而蒲柳之質已凋望秋<lb/>
將墜彷徨念此怵惕尤深伏望太皇太后陛下軫惻淵<lb/>
<pb n="KR4d0035_WYG_039-17a"/>
衷閔憐瘁迹老將至而耄及難責事功人所欲而天從<lb/>
曲推全度俾遂完於晩節獲保養於餘生雖就宴閒寧<lb/>
忘朝闕臣欲乞守本官致仕伏恐聖慈未賜俞允即乞<lb/>
先許觧罷吏部職事臣無任<lb/>
　　謝賜御筵并御書詩<lb/>
臣某言伏蒙聖㤙特賜御筵及蒙就賜御書詩一首者<lb/>
玉座觀書既盡一經之藴寳跗揮翰遍頒四近之聨愧<lb/>
白首之在庭覩仙毫之眩目捧承以往愧懼交深臣某<lb/>
<pb n="KR4d0035_WYG_039-17b"/>
中謝伏念臣誦數陋儒頽齡弱質越從憂患遭值聖明<lb/>
掌治天官叨綜銓衡之務侍言帝幙猥參講讀之員伏<lb/>
遇皇帝陛下堯德克明舜聰好問率迪祖宗之訓憲章<lb/>
墳典之文東學貴仁毎詳延而盡禮西清訪道逮中昃<lb/>
以忘勞属演義之終篇因示慈而錫宴羣公卿士咸霑<lb/>
既醉之歡一札文書洊出非常之賜在臣末至並預殊<lb/>
私竊觀上意之褒稱抑重昔賢之髙尚誓堅晩節益厲<lb/>
愚衷聖世尊經雖謝卞耽之執讀異時求老敢希賀監<lb/>
<pb n="KR4d0035_WYG_039-18a"/>
之榮歸始卒之懐殫竭于是臣無任<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0035_WYG_039-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇魏公文集巻三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇魏公文集巻三十八</head> <lb/>
    <p>
<pb n="KR4d0035_WYG_038-1a"/>
欽定四庫全書<lb/>
　蘇魏公文集巻三十八<lb/>
　　　　　　　　　　　　　宋　蘇頌　撰<lb/>
　表<lb/>
　　杭州謝上<lb/>
臣某言昨奉勅差知杭州軍州事充兩浙西路兵馬鈐<lb/>
轄已於四月初四日到任禮上訖者東南方面地實據<lb/>
於上游左右省符詔俾分於半竹顧乏幹時之譽謬當<lb/>
<pb n="KR4d0035_WYG_038-1b"/>
治劇之名涖職云初懐章有媿臣某中謝伏念臣素惟<lb/>
寡陋早荷甄收自觸憲章坐鑴禁籍出麾良翰已渉歴<lb/>
於歲時入覲嚴宸復進趨於臺閣一昨代還睢甸攝職<lb/>
京司日奉内庭之朝預陪近著之列㑹江吳之闕守方<lb/>
淮海之荐飢昃食宵衣上軫帝心之慮雄藩督府遽叨<lb/>
使節之榮奉臨遣之丁寧重憂思之惕厲兼馳川陸達<lb/>
除書所治之邦既見吏民布主上欲安之訓事叢有責<lb/>
才薄難勝常自省思敢遑寧處此蓋伏遇皇帝陛下躬<lb/>
<pb n="KR4d0035_WYG_038-2a"/>
臨庻政周慮萬方每惟致治之源莫重長人之寄謂此<lb/>
一都之㑹素號要煩眷茲累乆之勤因而任使臣敢不<lb/>
悉心竭力求瘼恤菑以荒政之所宜為職事之先急農<lb/>
桑衣食勸家戸以趨時期㑹簿書率掾丞而奉法少收<lb/>
州郡之課上副聖神之懐臣無任<lb/>
　　謝同修國史<lb/>
臣某言伏奉勅命差臣同修仁宗皇帝英宗皇帝正史<lb/>
者兩朝大典方經始於冊書太史諸僚遂擢收於疎外<lb/>
<pb n="KR4d0035_WYG_038-2b"/>
祇膺明詔深負愧顔臣某中謝伏以載籍之司事言尤<lb/>
重非宣尼之聖莫能㫁唐虞之典謨有馬遷之才然後<lb/>
成周漢之紀傳恭惟二聖之功烈超邁百王之規橅禮<lb/>
樂文章經天而緯地賢能道義華國而熈朝惟其類例<lb/>
之繁必假約修之善自非傑筆未易充員伏念臣薄祐<lb/>
孤生謏聞淺識亦甞學於舊史敢自托於無能乆習吏<lb/>
文寖忘緒業逺方隨牒姑安州郡之勤嚴召賜環忽被<lb/>
絲綸之寵俾趣馳於軺傳俄入覲於宸庭脱沉迷簿領<lb/>
<pb n="KR4d0035_WYG_038-3a"/>
之曹預筆削春秋之事職非其稱㤙實不貲此蓋伏遇<lb/>
皇帝陛下善述先猷繼繩遐武謂祖功之與宗德照臨<lb/>
四紀之餘自天聖迄於治平備該萬事之統將欲垂之<lb/>
不朽是用載於信書蒐擇衆材付畀重任臣謹當温尋<lb/>
素學啟發前篇考古史之見聞助羣儒之論著片言一<lb/>
字雖慙微婉之辭五志三科庻禆闕漏之目倘能卒業<lb/>
無憚服勞臣無任<lb/>
　　謝賜國史院開局銀絹<lb/>
<pb n="KR4d0035_WYG_038-3b"/>
右臣伏䝉聖慈特降中使賜臣開局例物銀噐五十兩<lb/>
絹五十匹者史官論譔之司初塵選用内府幣餘之式<lb/>
均荷㤙霑對渥澤之踰涯思職憂而罙甚伏念臣粤從<lb/>
藩翰召置書筵閲二聖之冊書識諸凡之摠載懐鉛䑛<lb/>
筆愧非叙事之才束帛兼金例拜匪頒之惠寵光所被<lb/>
服用増慚此蓋伏遇皇帝陛下待遇儒臣祗嚴國典俯<lb/>
記編摩之始溥推賚予之私遍及具僚不遺末至臣敢<lb/>
不服勤早夜積思縑縢期少補於信書庻不孤於宸㫖<lb/>
<pb n="KR4d0035_WYG_038-4a"/>
　　謝賜筆墨紙<lb/>
右臣伏䝉聖慈特賜臣開局筆共七十管墨五十挺二<lb/>
十餅紙共一十三軸者摩研編削濫官太史之司授簡<lb/>
抽毫獲識上方之品縁國書而假寵拜君賜以為榮伏<lb/>
念臣誦數陋儒江湖逺守偶藉和鉛之舊擢登司籍之<lb/>
聨閲東觀之典墳方尋類例給尚書之筆札繼荷㤙頒<lb/>
物皆中御之珍用非有司之稱此蓋伏遇皇帝陛下緝<lb/>
熈世烈載述聖謨選求叙事之良特記開編之始輟象<lb/>
<pb n="KR4d0035_WYG_038-4b"/>
管寳跗之副兼莵枝鵞素之竒三具惟精愧乏仲將之<lb/>
敏手百家可法敢希班氏之立言圖報萬全誓勤一志<lb/>
臣無任<lb/>
　　謝復諫議大夫<lb/>
臣某言伏奉告命復授右諫議大夫依前充集賢院學<lb/>
士散官勲封如故已祇受訖者禋祀國之大事俯遘熈<lb/>
成正諫朝之諍臣敢叨叙進濯僣狂之深咎還禁近之<lb/>
通班榮渥所臨愧顔交集臣某中謝伏念臣本非逺噐<lb/>
<pb n="KR4d0035_WYG_038-5a"/>
誤被上知無潤色之才濫司言綍有迂踈之累自絓刑<lb/>
章流離外遷奔馳末路望之之試三輔日懼有聞中山<lb/>
之責九年敢興滯念間起江湖之守召參筆削之司入<lb/>
覲天光獲觀國典属備輶軒之使方走窮荒荐逢泰畤<lb/>
之祠阻陪盛禮何言罪戾再預甄收執簡書林未責編<lb/>
摩之效登坡掖省復塵清要之途内顧衰遲難勝寵拔<lb/>
此蓋伏遇皇帝陛下體乾之粹報本於郊不專享於福<lb/>
釐遂溥行於渙號振滯起廢推惻怛於聖衷量能授官<lb/>
<pb n="KR4d0035_WYG_038-5b"/>
假名噐於蕞質載念孤愚之蔽擢從棄置之餘肆赦眚<lb/>
灾㤙所加者非一從事盡瘁義罙切於在三更當追省<lb/>
前非往圖後效職雖專於鉛槧無敢越思力可效於股<lb/>
肱猶期自奮益堅晩節少答鴻私臣無任<lb/>
　　濠州謝上<lb/>
臣某言伏奉告命降授秘書監依前充集賢院學士知<lb/>
濠州軍州事巳於今月日到任禮上訖者治劇政乖坐<lb/>
絓有司之議免官責薄特寛投裔之誅獲領左符出居<lb/>
<pb n="KR4d0035_WYG_038-6a"/>
善地彷徨去國但追省於前非怵惕臨州固不遑於寧<lb/>
處臣某中謝伏念臣昨由藩守入覲宸嚴每惟罪戾之<lb/>
餘絶覬光華之望不圖寒迹尚記清衷繙二帝之經擢<lb/>
參於史職宣四方之命備遣於使行俄㑹京尹之缺貟<lb/>
首荷帝俞之超用選掄誤及秋毫皆出於上㤙蹇薄所<lb/>
鍾弱質奚勝於重寄徒夙宵而盡瘁顧塵露以無禆加<lb/>
以智有聾盲識無逺大事既失於不㫁慮又闕於關防<lb/>
内史宜彈壓於豪强而臣縱舍有罪長官當督察於僚<lb/>
<pb n="KR4d0035_WYG_038-6b"/>
属而臣聽任匪謀累速人言上煩詔鞠獄辭既具國憲<lb/>
寧逃豈謂伏遇皇帝陛下恢天地之蓋容廣山川之藏<lb/>
納念甞更於任使俯矜貸於庸昏削籍近班猶竊蘭䑓<lb/>
之舊秩假麾外服仍分淮浦之近封飲食足以奉偏親<lb/>
之㫖甘俸禄足以賙敝族於温飽豈伊黜謫遂此便安<lb/>
實荷賜於君親更腆顔於民吏敢不刻心匪懈盡節不<lb/>
渝雖股肱之力已衰無復期於逺到而朝廷之士貴治<lb/>
忍自棄於末年誓勤宣布之謨仰答生成之造感深涕<lb/>
<pb n="KR4d0035_WYG_038-7a"/>
隕言切魂飛臣無任<lb/>
　　謝男駉賜進士出身<lb/>
臣某言進奏院報今月日放進士榜男駉賜出身者計<lb/>
偕羣彦並膺親䇿之榮勲廕晩生誤竊世科之寵方主<lb/>
臣之負罪遘孺子之逢辰報自臚傳慶叢私室臣某中<lb/>
謝伏以陛下發德音下明詔以求直言有司進真賢舉<lb/>
實亷以奉大對革曩歲詞章之舊擢知經通博之才詢<lb/>
事考言既以觀其術畧因能任職又將究其施為蓋擇<lb/>
<pb n="KR4d0035_WYG_038-7b"/>
之而惟艱加試之於已效得人之盛如古所稱其在朝<lb/>
廷彬彬多文學之士見於事業凛凛幾德誼之風自非<lb/>
挟經世之謀何以副揚廷之選伏念臣承家有禄教子<lb/>
無功本惟樸學之傳妄厠諸生之列適㑹詔新於科制<lb/>
因令時習於師言居處圜橋之門寖聞講議誦吟裘氏<lb/>
之地竊服儒名濫隨賢書偶預奏籍方時俊獻明之際<lb/>
難衒淺聞乘春霆振滯之辰遂叨賜第伏况臣一門在<lb/>
仕三世决科逮於羣從之間繼有䇿名之美斯亦聖代<lb/>
<pb n="KR4d0035_WYG_038-8a"/>
衣冠之榮觀不勝逺方父子之遭逢聞命兢惶舉宗榮<lb/>
懼此蓋伏遇皇帝陛下表章六學損益百王收攬四方<lb/>
之豪樂聞三道之要澤施無外允臻至治之期士生此<lb/>
時固有非常之遇何兹賤息輙冒寵光雖無籯金遺子<lb/>
之能而有桂林衣綵之喜但慙寡陋仰玷明揚臣謹當<lb/>
飭厲其衷庻幾於道教之吏事則法令之文可師繩以<lb/>
古人則忠孝之言具在倘毫分之可報雖糜粉以無辭<lb/>
臣無任<lb/>
<pb n="KR4d0035_WYG_038-8b"/>
　　滄州謝上<lb/>
臣某言昨奉勅差知滄州軍州事巳於正月二十六日<lb/>
到任禮上訖者滄海奥區朔陲近塞異時禦侮本求將<lb/>
帥之才聖旦撫封參用文儒之士猥縁資籍得綰印章<lb/>
涖止翰垣屹然丘乘之衆周視城塹隠若金湯之堅夫<lb/>
何逺孤當是優寄濫官有靦懐懼兼常臣某中謝伏念<lb/>
臣禀賦拙艱操修昧陋早荷聖神之眷擢躋禁近之聨<lb/>
出屏藩宣入領臺閣日殫千慮識暗乃渉於迂疎每歴<lb/>
<pb n="KR4d0035_WYG_038-9a"/>
一官寵過輒成於齟齬再干吏議動絓刑書罪大責輕<lb/>
固常䝉於天幸㤙深報寡寖已迫於年衰尚塵職秩之<lb/>
榮坐貪祿食之厚姑安散地更省前非豈謂伏䝉皇帝<lb/>
陛下德務在寛仁不遺舊運乾坤之造震發於枯荄委<lb/>
日月之明照臨於幽蔀盪滌瑕垢歛收棄遺初析盟津<lb/>
之符既容自免重假浮濵之節復出殊私逮於臨遣之<lb/>
辰賜以清閒之對謂臣之數竒多難特軫淵衷勉臣以<lb/>
直道自明屢形天語重念悔尤之乆積親承訓敕之丁<lb/>
<pb n="KR4d0035_WYG_038-9b"/>
寧豈止鞭䇿於疲駑欲圖後效固將灰粉於肌骨庸副<lb/>
上知遂奔走以之官期夙宵而盡瘁矧惟此郡逺控殊<lb/>
方乆沐承平之風號為敦朴之俗吏謹繩墨民安里閭<lb/>
外則邉候無聲内則河防有備竊居守長何所設施謹<lb/>
當督責掾僚講修農戰旁宣主澤兾編齊皆一於中和<lb/>
外振國威使夷落咸知於畏愛尚賴仁天之覆䕶少收<lb/>
治課之毫分仰答生成罙堅亮節臣無任<lb/>
　　滄州謝傳宣撫問<lb/>
<pb n="KR4d0035_WYG_038-10a"/>
右臣今月日某官到州伏䝉聖慈傳宣撫問者邉城逺<lb/>
守悵隔越於堯庭使馹載馳荷拊循於漢詔眷諸曹之<lb/>
僚掾逮連壘之兵師咸聽敷言交深舞抃伏惟皇帝陛<lb/>
下至仁丕冒盛德輝光獯戎悚戢於威懐郡國䖍遵於<lb/>
法令因皇華之上計曲賜周爰降清問以下臨不忘勤<lb/>
恤仰天慈之寵被動民聽以欣榮臣叨假藩符坐糜塞<lb/>
廩戎亭偃革無施横草之勞魏闕存心但極傾葵之志<lb/>
益殫瘁節上答隆㤙臣無任<lb/>
<pb n="KR4d0035_WYG_038-10b"/>
　　謝復太中大夫<lb/>
臣某言伏䝉告命特授太中大夫依前充集賢院學士<lb/>
差遣散官封賜如故即時祗受訖者觸嚴科而去位歲<lb/>
歴三周扳常憲以原官秩増四等省諐尤於既往荷渥<lb/>
澤以罙優内積兢慙莫遑寧處臣某中謝伏念臣性鍾<lb/>
樸鈍時遘亨嘉藉文史之乆資被帝俞之誤奨入持簪<lb/>
橐兩綴從官之聨出綰綬章甞更尹正之任寵踰其量<lb/>
悔積於躬衆毁所歸誠以處下流之故三已無愠但慙<lb/>
<pb n="KR4d0035_WYG_038-11a"/>
孤上聖之知一昨滄海賜環中銓弄印逺臣去國敢言<lb/>
歸覲之期内史賛方中格除書之目仰煩全度曲示棄<lb/>
瑕仍委典章之司俾預討論之末属乆從於吏役加寖<lb/>
迫於衰年既貽嘖言固絶榮望豈謂清衷垂憫公議不<lb/>
遺書未畢於汗青命再頒於言綍惟制祿貴階之品視<lb/>
通閨近著之榮匪用次遷悉還舊貫自卑而叙上事固<lb/>
異於常倫若没而復浮㤙實均於再造此蓋伏遇皇帝<lb/>
陛下以湯仁御衆以周典平刑温嚴如寒暑之時進退<lb/>
<pb n="KR4d0035_WYG_038-11b"/>
靡膝淵之異式序儒行有議郎大夫之名振拔滯淹忘<lb/>
一眚小疵之累顧臣愚分所䝉實多敢不百慮在公一<lb/>
心圖報修其禮義稍異匹夫之愚加以忠精兾蹈古人<lb/>
之節臣無任<lb/>
　　謝吏部侍郎<lb/>
臣某言伏奉制命䝉㤙特授臣通議大夫守尚書吏部<lb/>
侍郎者治典一新官儀大正簡求髦彦若時訓迪之謨<lb/>
振舉滯遺遂及妄庸之迹仰膺殊渥載惕丹誠臣某中<lb/>
<pb n="KR4d0035_WYG_038-12a"/>
謝竊惟在昔哲王並建衆職内則三公四輔翼賛於皇<lb/>
猷外則六卿百司經營於世務有道揆法守之叙無言<lb/>
厖事易之非故官得其人而庻政惟和事任其責而萬<lb/>
目自舉致治之極何莫由斯後王狃於因循流品從而<lb/>
雜揉臺省清崇之秩或假寵以叙遷中外典領之科因<lb/>
漸増於别使朱紫無辨要領莫尋垂百數年宜有丕變<lb/>
敝乆必復聖㫁惟精霈然發於德音將以覈其名實列<lb/>
文階之等級所以革去虛稱據職事之劇閒所以裁為<lb/>
<pb n="KR4d0035_WYG_038-12b"/>
中制稽於古則文而不僿騐於今則簡而易從炳焉三<lb/>
代之規橅垂為百世之典則渙號之始僉言允諧周禮<lb/>
太平之書方復行於聖旦尚書百官之本任尤重於選<lb/>
曹銓綜人流助毗風化建正置貳使率属而有差因能<lb/>
任官諒非賢而罔治伏念臣早縁孤進偶擢近班荏苒<lb/>
歲時愧無塵露之益間關憂患寖傷齒髮之衰一昨誤<lb/>
被甄收預聞制作迂儒曲學何補舊儀之遺近列清曹<lb/>
并塵虚授之奬况具貟之初備在首舉以尤艱㤙以假<lb/>
<pb n="KR4d0035_WYG_038-13a"/>
人用非有次勉臨所治益畏攸箴此蓋伏遇皇帝陛下<lb/>
藴天縱之多能富日新之盛德歩驟堯舜庻績凝於九<lb/>
工跨越漢唐新書髙於六典特隆異數式序羣才振鷺<lb/>
充庭既集羽儀之盛疲駑伏櫪亦參仗衞之榮誰料衰<lb/>
遲適遭際㑹敢不率循詔㫖探練故常謹司籍之所藏<lb/>
急古人之先務重念邅迴之乆已甘棄置之中睿明素<lb/>
審其無他枯朽屢䝉於再造超官賦祿皆清衷特達之<lb/>
知揣分量能實望外踰涯之幸属限牽拘於嚴格無由<lb/>
<pb n="KR4d0035_WYG_038-13b"/>
叙對於清閒感極涕零言殫喻拙姑自期於瘁盡庻不<lb/>
累於聖明臣無任<lb/>
　　謝賜對衣金帯<lb/>
右臣伏䝉聖慈特賜臣衣一對金腰帯一條者華省備<lb/>
官叨貳銓衡之政大庭賜服榮兼金艾之章祗荷寵光<lb/>
内深震惕伏念臣譾才無取多難甫還載荷甄陞入塵<lb/>
清要崇資峻職皆躐等以冒遷繁錫彛儀出特㤙之優<lb/>
異襲衣纎麗環帯輝華分頒踰商笥之榮佩服負梁鵜<lb/>
<pb n="KR4d0035_WYG_038-14a"/>
之愧官有其責固宜殚夙夜之勤服文以容敢不念忠<lb/>
純之守仰酬洪造誓罄一誠臣無任<lb/>
　　謝正議大夫<lb/>
臣某言伏奉勅命以臣曽預詳定官制特授正議大夫<lb/>
臣以任職無補過叨寵擢尋具狀辭免乞賜寢停䝉降<lb/>
詔書所請宜不允者治典更新方正名於庻位尸臣不<lb/>
職謬増秩於班資竊揣分以難安因控章而避免仰紆<lb/>
詔札輒拜言綸靦靣目以増慙鏤心膺而萃感臣某中<lb/>
<pb n="KR4d0035_WYG_038-14b"/>
謝竊於羲師黄紀治實本於建官唐典虞謨道莫先於<lb/>
稽古欽惟睿聖之有作備該今昔之所宜三臺五省之<lb/>
源流悉從訂正六職百工之鉅細咸有綱條煥乎一代<lb/>
之憲章垂為萬世之法則取新去故事皆出於淵衷舉<lb/>
要治煩功乃推於典領溥加奬錄遂逮庸虚伏念臣學<lb/>
非夙成老將耄及向由簿領之任擢預討論之司議損<lb/>
益之諸文則上遵於獨㫁考冊書之故事則旁出於衆<lb/>
僚顧臣充員迄無成效延引歲月當即罪誅豈意奉行<lb/>
<pb n="KR4d0035_WYG_038-15a"/>
之初併霑優渥之澤天官小宰秩正二卿之聨文散貴<lb/>
階位躐大夫之四寵靈特異捧對若驚内自省於冒塵<lb/>
實夙遭於際㑹此蓋伏遇皇帝陛下聖由天縱性自誠<lb/>
明躬萬務之幾微起百王之廢墜致治乎未亂以人而<lb/>
代工謂周室之太平禮經具載嘉漢規之宏逺官簿尚<lb/>
存將建極於中和首垂意於制作甫頒新令丕變周行<lb/>
責實循名居官者必任以事等功第賞有勞者不遺其<lb/>
能曽是瑣微荐膺殊選臣敢不恭承上意更勵末年倘<lb/>
<pb n="KR4d0035_WYG_038-15b"/>
筋力之可支惟詔條之是守講朝廷之大議誠無以異<lb/>
於衆人習臺閣之舊聞亦庻乎知之允蹈主㤙欲報自<lb/>
誓彌堅臣無任<lb/>
　<lb/>
　<lb/>
　<lb/>
　<lb/>
　蘇魏公文集巻三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇魏公文集巻四十八</head> <lb/>
    <p>
<pb n="KR4d0035_WYG_048-1a"/>
欽定四庫全書<lb/>
　蘇魏公文集巻四十八<lb/>
　　　　　　　　　　　　　宋　蘇頌　撰<lb/>
　啟<lb/>
　　謝館閣校勘<lb/>
右某䝉恩充前件職者覆實胡門之禁觀藝非長寘名<lb/>
渠閣之聯饕榮為甚異恩所被内省奚堪竊惟在昔承<lb/>
平之隆崇右儒雅之選並建冊府内儲祕文時登翹又<lb/>
<pb n="KR4d0035_WYG_048-1b"/>
之流以分繙於類例又擇該通之士以刋正於舛訛至<lb/>
於讎對之員漸聞増置之目取人之路其任攸均逮祥<lb/>
符好文廣鴻都之書副跡開元故事有麗正之官名中<lb/>
經既充列職隨衆雖弗為通籍之貴方雜處寫宫之間<lb/>
然而啟發篇章竄定朱墨並資殫洽之藴是正文字之<lb/>
殊如匪直能誰云稱選伏念某才性弗敏識致本迂逄<lb/>
辰亨嘉就士閒燕初聞家訓戒餘力以學文濅誦師言<lb/>
務及時而進徳旅從鄉賦僅䇿詞科得調三銓從事四<lb/>
<pb n="KR4d0035_WYG_048-2a"/>
府卒因累日之課稍進列卿之丞刀筆為勞久奔馳於<lb/>
外吏縑緗所志益愧負於初心希光英俊之游何階榮<lb/>
進之望嚮者禁林為之列牘朝廷恤於孤臣料從隨牒<lb/>
之卑収預試言之召愈慚陋學入賦嚴闈羣公尚葢其<lb/>
蕪辭假之優署上宰不遺於介善賜以甄成冐詔綍之<lb/>
平除預書筵之亂綴磨硏編削頓離簿領之煩躐纓整<lb/>
襟日接閨䑓之彦省循其幸遭㑹有繇此葢伏遇某官<lb/>
協贊邦猶主平時論樂烝髦於皇寀思致治於賁文人<lb/>
<pb n="KR4d0035_WYG_048-2b"/>
挾寸長靡聞於棄用士名一藝咸見於奬収是令眇㣲<lb/>
亦玷掄柬眷所䝉之已厚期欲報以難輕固當負袠宿<lb/>
官潛精志業考㑹字書之牾叅訂於前篇詳求畧録之<lb/>
餘更資於新簿冀成鉛槧之効弗累權衡之私<lb/>
　　潁州到任謝二府<lb/>
右某奉勑差知潁州軍州事已於今月日赴上訖者久<lb/>
玷書林驟紆州組去閒就劇既懼且慚伏念某性本顓<lb/>
侗學無師法常持是古之論未免詆譏進乏適時之才<lb/>
<pb n="KR4d0035_WYG_048-3a"/>
自甘散滯荷承平之樂育獲儒館以優容濅厯嵗躔亦<lb/>
更事局間輙謀於私便因請補於外官校中五經之書<lb/>
僅成編目假二千石之守俄被選俞自國而南潁為善<lb/>
郡長人之寄時號優恩昔之偃息以作藩莫匪朝廷之<lb/>
舊望豈伊孤進遂此一麾斯葢伏遇某官至誠與賢平<lb/>
施稱物贊化鈞之獨運甄人品之衆流特矜羈拙之蹤<lb/>
見處便安之地誠為厚幸庸詎勝言方今民力尚艱邦<lb/>
刑未厝屢煩温詔慎擇守臣自審庸愚方䝉任使敢不<lb/>
<pb n="KR4d0035_WYG_048-3b"/>
度時所急思職當行察編齊疾苦之源副君相憂勞之<lb/>
意少収課最上報生成<lb/>
　　謝知府宻學<lb/>
右某近者得補汝隂待期江介望封圻而弗逺趨賔闥<lb/>
以無由矧素荷於知憐但傾懷於風晤音幐闕禮簡曠<lb/>
成愆恭承肇届春陽鎮綏民俗舍棠無訟考履多祥惟<lb/>
簮橐之巨賢本股肱之同體公權台輔之望衆議翕然<lb/>
弱翁治理之聲上知久矣諒俞音之匪晩佇歸節之權<lb/>
<pb n="KR4d0035_WYG_048-4a"/>
趨某幸以世契之隆姑託陶成之賜騰裝有日去徳罙<lb/>
賖願勤遵養之方下副夙夜之禱<lb/>
　　謝運使學士<lb/>
右某去嵗使斾過都甞投謁䞇逮歸去國輕逺恩門每<lb/>
懷奬與之私滋劇系馳之素此者叨從郡補獲𨽻使封<lb/>
揆材質之非長加吏文之弗狃惟民師帥之任懼無以<lb/>
稱於選掄頼部刺史之賢固足以振其愚短竊兹循省<lb/>
良用欣榮伏以某官性與道俱才為世出奥學臻於聖<lb/>
<pb n="KR4d0035_WYG_048-4b"/>
域髙論愯於朝端歩武中䑓久躋清要之地案條近甸<lb/>
暫倚詳明之才朝廷方佇於謨謀朝夕即登於要近發<lb/>
乎經濟之緼恵彼蒼黔之民時乃舊游永依大庇屬方<lb/>
涖事尚阻承顔願良以自珍副遥心之所祝<lb/>
　　謝運使郎中<lb/>
右某昨被朝俞叨從郡補屬布條之云始思裁牘之未<lb/>
遑不圗信介之來俄拜篋封之辱味言滋溢懐愧則深<lb/>
緬承副計之閑茂擁善祥之助恭以某官敏才經務冲<lb/>
<pb n="KR4d0035_WYG_048-5a"/>
識鄰幾聲震仕途華登郎選蚤膺朝委已樹政於淛藩<lb/>
俄柬上心從贊謀於澤節坐叅調燮行集富饒併疇膚<lb/>
使之勞入被近班之寵屬拘官守悵阻風期惟倍保於<lb/>
清襟冀逺符於詹系<lb/>
　　謝集賢相公<lb/>
右某伏念郡組遐縈久隔門庭之侍台躔委照忽紆簡<lb/>
牘之頒仰荷眷憐居深感畏恭承保綏吉履増集天倪<lb/>
伏以某官鼎棟元臣蓍龜舊徳儀泰階於三象歌巖石<lb/>
<pb n="KR4d0035_WYG_048-5b"/>
於四方筌宰同寅已載股肱之詠乾坤交泰坐凝社稷<lb/>
之功方屬炎歊未遑謁䞇伏望上副毗倚精調寢興<lb/>
　　回謝集賢相公<lb/>
右某伏念仰熒煌之座每切於依投拜欵宻之函曲承<lb/>
於眷記恭審調燮元化寶練生經神相是膺天和並集<lb/>
伏以某官道符典則行著儀刑明識以通古今重徳以<lb/>
鎮風俗登翼惟新之政弼成可久之規四海之瞻久䝉<lb/>
於利澤百年之化方見於治平候屬商秋地遥賔閣伏<lb/>
<pb n="KR4d0035_WYG_048-6a"/>
惟上為宗社精調寢興<lb/>
　　賀叅政侍郎<lb/>
右某伏審某官即拜言綸叅持政柄被恩惟舊聞命胥<lb/>
懽伏以某官鍾粹太和膺期盛旦奮材猷而入用契筌<lb/>
宰以相求立朝盡諒直之誠賦政有將明之効繁機密<lb/>
命昔叅頼於贊襄冡宰近司今薦移於寵任已積彌綸<lb/>
之效允諧中外之心佇進上階永毗至治某素慚懵學<lb/>
最荷深知推轂使前顧重恩之未答守符於外修慶謁<lb/>
<pb n="KR4d0035_WYG_048-6b"/>
以無由<lb/>
　　賀樞宻諫議<lb/>
右某伏審某官寵膺制綍進貳天樞凡被眷私舉同抃<lb/>
躍伏以某官五辰鍾秀九徳兼謨繇大對而結主知厯<lb/>
旬嵗而更器任常楊掌誥為一代之詞宗趙張撥煩居<lb/>
三輔之治最入陪帷幄叅據廟堂誕掦經世之才佇正<lb/>
秉均之拜某荷知惟舊聞命胥懽限州組之方拘企賔<lb/>
階之莫及仰依陶冶徒結系馳<lb/>
<pb n="KR4d0035_WYG_048-7a"/>
　　賀判府太尉相公<lb/>
右某伏審某官拜恩典冊加數節旄坐移上相之庭就<lb/>
委三城之鎮翰垣増重寰甸均休伏以某官道徳元龜<lb/>
朝廷隆棟入則順事於百揆出則宣力於四方勲業冠<lb/>
時忠規簡上嚮自宰樞之均逸暫從輔屏以觀風謝有<lb/>
善君固周邦之相慶虞咨州牧將柔逺以任能繼煩同<lb/>
徳之賢久殿折衝之地藩軍成績已遂請於魚符當扆<lb/>
待賢佇再調於鵠鼎某早游翹館久去恩門欣聆前纛<lb/>
<pb n="KR4d0035_WYG_048-7b"/>
之還尚歎行郵之逺限拘州印阻詣賔閎<lb/>
　　回提刑度支<lb/>
右某叨𨽻使封阻親燕晤敢謂謙光之眷特貽函教之<lb/>
儀銜賜彌深増慚迨甚竊審詳亷之暇益全頤養之方<lb/>
伏惟某官國棟宏姿寶珩粹禀負首公之大節宣應務<lb/>
之劇才暫讞刑章允副寛平之望已聞召㫖佇陞要近<lb/>
之聨隆暑向繁髙閎尚邈冀精葆衛下慰傾馳<lb/>
　　賀安撫侍讀侍郎<lb/>
<pb n="KR4d0035_WYG_048-8a"/>
右某伏䝉某官光膺中詔出鎮巨藩凡在提封舉深慶<lb/>
抃恭以某官嶽符禀秀寶緯生才文窮述作之原識周<lb/>
治亂之體奮掦世美顯服禁塗授將鉞以臨邊繼収豐<lb/>
績侍殿帷而摘句屢告嘉謨懇辭京劇之煩請殿封圻<lb/>
之近憩旌伊始坐閤攸安矧望在於廟堂豈久留於方<lb/>
面佇聆迅召入副疇咨某被顧有年遡風尤切幸𨽻名<lb/>
於使管阻執贄於賔閎心所嚮翹言非殫究<lb/>
　　回知府觀察<lb/>
<pb n="KR4d0035_WYG_048-8b"/>
右某伏念嚮預朝趨每瞻顔表洎承郡補益逺門隅寖<lb/>
劇遡風之誠罕通執訊之問敢云貴要顧此冗閑紆翰<lb/>
勒以為儀篤情文而示好言因喜溢固多虚奬之談志<lb/>
以方回乃盡勞謙之意祗循恵好豈廢中藏伏以某官<lb/>
生質粹純才資敏給席公候之餘慶簡睿聖之深知譽<lb/>
洽士倫恩隆戚里亷車命秩誠徳位之相先使竹臨民<lb/>
矧政刑之允濟已從詳試即佇褒遷限封壤之正遥接<lb/>
燕言而未遂願順生經之固少符善祀之勤系慕所深<lb/>
<pb n="KR4d0035_WYG_048-9a"/>
究宣匪逮<lb/>
　　賀知府龍圖<lb/>
右某伏審光膺朝檢出布藩條凡荷眷知舉深抃躍恭<lb/>
惟某官學窮精祲徳富誠明繇邇閣之敷經踐禁塗之<lb/>
持槖厯更典領益著謀猷間得請於黼帷遂均休於符<lb/>
守初聆頓節已傳來暮之謡矧在鄰疆竊幸餘輝之庇<lb/>
方修贄禮遽損占書載循喜溢之言第劇欽銜之素封<lb/>
郵雖邇音㫖坐遥佇聞召節之頒前慶近樞之拜炎威<lb/>
<pb n="KR4d0035_WYG_048-9b"/>
如熾鈴閣方休冀眠食以自將副夙宵之所禱<lb/>
　　回祥符知縣郎中<lb/>
右某伏念符守拘縻標顔阻邈徒切遡風之想濅稽染<lb/>
翰之儀逺貺華函曲敦重禮眷此晩生之無似奚堪舊<lb/>
徳之相先銜愧自中刻銘罔替伏惟某官士林孤秀朝<lb/>
路通才試政事以甚詳藹聲猷而彌逺郎省時之清望<lb/>
久爾踐掦赤縣國之要官重兹委用已著循良之效行<lb/>
膺顯近之資姑冀䕶調少副勤企<lb/>
<pb n="KR4d0035_WYG_048-10a"/>
　　回同年著作<lb/>
右某伏審同年著作被諸府之薦能副三銓之覆實拜<lb/>
恩槐陛進秩蘭䑓素推應務之才兹實漸磐之始夙叨<lb/>
朋好竊抃榮陞官次坐縻展慶儀而未逮謙撝逺篤紆<lb/>
華幅以為先展味懿辭欽承重禮但感銜而不足遂藏<lb/>
去以無㤀時方用才日遲登俊永言傾嚮匪假周談<lb/>
　　賀留守相公辭太原再領西京<lb/>
右某伏審某官光被贊書進崇命數推至誠而確讓止<lb/>
<pb n="KR4d0035_WYG_048-10b"/>
褒冊之既行特帖後恩即移舊府義激周行之次歡騰<lb/>
近甸之間伏以某官奥學際天元功冠世熈帝之載則<lb/>
書叙九徳之歌知幾其神則易稱萬夫之望自兩登於<lb/>
魁柄皆弗處於盛名委政廟堂出藩畿甸邦國若否昔<lb/>
頼山甫之將明輔相重輕今繋晉公之出入昨以虞州<lb/>
咨牧漢冊圖勲坐移丞相之庭往殿太原之壤端揆崇<lb/>
秩所以尊師長之賢尹正重名所以増方鎮之體矧枌<lb/>
榆之故里佇旄纛之來歸而相公内樂安閑弗榮寵利<lb/>
<pb n="KR4d0035_WYG_048-11a"/>
亟露章而懇叙務辭爵以彌堅宸扆為之動懐朝制因<lb/>
而収汗止拜常山之節還臨洛宅之都俞命傳聞羣倫<lb/>
愯歎竊謂筌宰相契上方有舊人共政之求㝢縣具瞻<lb/>
下益思大鈞播物之恵雖暫諧於冲志諒即被於疇咨<lb/>
三冠鼎槐抑有本朝之故事再開鑪冶將副率土之傾<lb/>
心某早荷甄収方塵郡寄側聴保釐之始欣依臨照之<lb/>
餘恪守印符莫獲修於慶謁傾馳懇素姑永託於生成<lb/>
　　賀知府龍圖諫議<lb/>
<pb n="KR4d0035_WYG_048-11b"/>
右某伏審茂膺恩渥易守藩宣伏惟慶慰恭以某官清<lb/>
徳藹躬懿文邁古逄㑹光華之旦徊翔清切之塗輟内<lb/>
閣之論思均价人之委寄政成恵洽民詠朝咨再勞撫<lb/>
俗之仁來綏近甸佇對馳軺之召亟進通班繼賢世之<lb/>
令猷畢宗工之能事某忝分州節仰託使封恭聆坐閣<lb/>
之初未遂趨隅之謁傾依盛徳曷諭丹誠<lb/>
　　謝二府<lb/>
右某嚮以忝恩為郡便日布條循公式以謄書遡台庭<lb/>
<pb n="KR4d0035_WYG_048-12a"/>
而露懇地有常尊之隔禮無宜答之文豈謂某官牧徳<lb/>
至虚降心小物乗政司之多暇紆記室之報章眷舊甚<lb/>
勤特屈廟堂之範披文未既頓生州郡之輝恵賜不訾<lb/>
感銘無盡恭審内贊邦家之務助宣天地之和六氣茂<lb/>
康百祥叢集斯文未墜天方降任於哲人至治在辰上<lb/>
且仰成於良輔敢冀勉遵於時令順䕶生經益副萬樞<lb/>
之毗更増九鼎之固某限拘使竹㘴隔翹材竊深豫附<lb/>
之情永頼陶成之賜<lb/>
<pb n="KR4d0035_WYG_048-12b"/>
　　轉官謝二府<lb/>
右某此者伏䝉制恩特授前官者攸司上課成命下頒<lb/>
進位甚優省躬斯愧伏念某小才曲藝孤進晚生叙厯<lb/>
朝閨浸塵儒館懐鈆雖久書未畢於汗青請郡既行詔<lb/>
遂分於半竹凡更内外頗渉嵗年屬大比之甫期乏寸<lb/>
勞之報最公朝平施著令應遷擢聫三署之行仍躐左<lb/>
曺之要異恩所被非服是慚此葢伏遇某官陶冶百工<lb/>
權衡衆職使士大夫各稱其任無賢不肖皆用其長心<lb/>
<pb n="KR4d0035_WYG_048-13a"/>
推至公道弗異逺眷是顓愚之質薦䝉樂育之私増秩<lb/>
留州荷深仁而已至悉心為政惟來効之是圖將論報<lb/>
於生成敢殫勞於夙夜<lb/>
　　轉官謝監司<lb/>
右某此者叨膺制綍叙進郎曺寵渥所加庸虚靡稱伏<lb/>
念某天資弗厚學術固踈仕厯朝閨職塵儒館内掌故<lb/>
事於時無益於毫分出領近麾臨政未聞於善最屬攸<lb/>
司之大比縁滿嵗以應遷増秩甚優冐恩為愧此葢伏<lb/>
<pb n="KR4d0035_WYG_048-13b"/>
遇某官澄清使部振肅治綱羣吏臧否頼案亷而悉上<lb/>
公朝黜陟俟贊啟而後行非才所䝉其姑繇此但益勤<lb/>
於吏職期不累於已知<lb/>
　　提刑轉運先狀<lb/>
右某伏審某官差日登車便時行郡冐潦塗而匪易擁<lb/>
茨福以無虧露檄諸城已禀行䑓之範屬鞬近次佇修<lb/>
列郡之儀瞻望風徽竊深悚抃<lb/>
　　賀運使度支<lb/>
<pb n="KR4d0035_WYG_048-14a"/>
右某伏審某官内膺制綍出領使權伏惟慶慰恭以某<lb/>
官文懿學純徳方氣直夙擅儒林之譽蚤登郎署之榮<lb/>
司㑹佐籌朝用富彊之畫近畿案節上咨良直之謨行<lb/>
觀風績之騰聞入副宸庭之顯用某適叨守郡獲事提<lb/>
封第傾賀厦之誠尚阻承顔之願其於欣激曷諭端倪<lb/>
　　賀知府侍郎<lb/>
右某伏審光膺中詔榮鎮巨藩伏惟慶慰恭以某官秀<lb/>
禀天元識探道奥蚤躋榮於顯路自結知於上𠂻屢分<lb/>
<pb n="KR4d0035_WYG_048-14b"/>
圭竹之咨薦著循良之効撫綏方面坐期風教之凝進<lb/>
拜樞衡式副巖瞻之詠春陽伊始使傳方勤願益保於<lb/>
生經庶逺符於私禱<lb/>
　　賀淮南運使<lb/>
右某伏審顯膺詔檢榮緫使權伏惟慶慰恭以某官秀<lb/>
禀天元識探道奥自結宸旒之眷爰陞郎署之華日著<lb/>
聲光屢厯藩宣之委朝資經度緫司兵食之饒利毫坐<lb/>
析於江淮風節聳驚於郡邑竚迎褒召别踐顯嚴豈惟<lb/>
<pb n="KR4d0035_WYG_048-15a"/>
協輿議之歸故可展大賢之效某比拘班教尚阻承顔<lb/>
冀順保於生經庶益符於私禱<lb/>
　　回侍讀<lb/>
右某言念奔馳吏職隔濶俊游嚮義雖深親賢未遂豈<lb/>
云明哲之見顧貺以緘書而示情徳盛禮恭有勞謙終<lb/>
吉之美道同志合推相下不厭之心自惟薄才徒服髙<lb/>
誼恭承紬次於儀典方勤啟發於篇章累朝所行一旦<lb/>
大備自非精思之敏曷究淵源之來勉冀䕶調將副咨<lb/>
<pb n="KR4d0035_WYG_048-15b"/>
用區區所禱喋喋靡宣<lb/>
　　回夀州知府到任<lb/>
右某伏審某官出持使節已署郡條頒仁政以便民聴<lb/>
風謡之載道矧素推於才譽已詳試於良能諒非𤓰戌<lb/>
之期即被璽書之寵别躋顯用乃協輿言某叨假便麾<lb/>
幸依鄰壤方竊潤河之廕遽承占牘之貽欽佩多儀但<lb/>
深於刻著𬗟懐懿範罙切於系馳姑願珍調少副勤祝<lb/>
　　回知府内翰<lb/>
<pb n="KR4d0035_WYG_048-16a"/>
右某伏以天府浩煩之地任峻時權複門演潤之司職<lb/>
崇内著側聴恩俞之始實増抃蹈之誠恭惟知府内翰<lb/>
奥學輔時懿文華國魁甲多士羽儀盛朝暢風教於近<lb/>
藩備諮詢於法從龍荒結好生原隰之光輝鼇禁代言<lb/>
増訓辭之深厚暫勞治劇即慶登庸敢意眷慈特貽手<lb/>
問荷謙撝之有素激悚抃以逾深願勤導養之方少副<lb/>
傾祈之素<lb/>
　　回伴讀郎中<lb/>
<pb n="KR4d0035_WYG_048-16b"/>
右某伏審趨召節之嚴已修陛見視宸闈之學爰涖官<lb/>
儀裁慶問以未皇沐勞緘之猥及載惟謙厚増切悚銘<lb/>
恭以某官直道被躬純誠許國謹信自任祕温樹而不<lb/>
言清亷所髙潛郎曺而為樂國藩初建聖慮攸先式顧<lb/>
老成之風首膺進讀之任春陽在候燕晤未涯倍冀珍<lb/>
頥用符誠禱<lb/>
　　回廬州知府郎中<lb/>
右某近者使艎過郡獲修贄見之儀征斾首塗旋愴風<lb/>
<pb n="KR4d0035_WYG_048-17a"/>
期之逺辱華牋之猥及荷厚意之彌深竊承涓日惟良<lb/>
布條伊始幸接𤓰鄰之末實依河潤之餘恭惟某官植<lb/>
操端方懷誠謇諤出被藩朝之委入分財計之司聿眷<lb/>
耆明均休近輔矧淮淝之奥壤控南北之通逵英節之<lb/>
臨實均於方任甘棠之愛佇見於詠歌春律載陽晤言<lb/>
正阻倍祈保衛式副企瞻<lb/>
　　回鈐轄<lb/>
右某嚮叨共事幸親談燕之娯俄屬改轅遽悵聲容之<lb/>
<pb n="KR4d0035_WYG_048-17b"/>
别方深企徳猥辱占書竊承衝涉之勞無爽和倪之妙<lb/>
恭以某官清規格物淑聞藹時蚤縁睿眷之隆薦領兵<lb/>
防之寄謀惟可倚講練尤精諒匪俟於終更即别膺於<lb/>
峻召披風正逺珍食是祈欽祝之誠旦夕以冀<lb/>
　　回郢州知府學士<lb/>
右某嚮者某官輟蓬山之直紆富水之章聆涓便辰即<lb/>
署新政頒春庶俗已騰愷悌之謡講好它邦遽逮緘書<lb/>
之禮自惟亡狀素辱與㳺相望隔於封疆馳神劇於嵗<lb/>
<pb n="KR4d0035_WYG_048-18a"/>
月恭承惠好増激感悰竊以某官修性淳明執道深固<lb/>
學術足以表於士類政事足以達於民宜入觀石室之<lb/>
書已大正於訛失出假竹符之守蓋暫試於才猷異時<lb/>
從橐之求當首追鋒之召朋從之分企佇實勤惟善御<lb/>
於沖和副祝祈於旦暮<lb/>
　　上交代職方<lb/>
右某伏審光膺綸檢就領州章伏惟慶慰恭以某官識<lb/>
量淵淳風猷沈正屢更事任益著聲光薦仰副於朝咨<lb/>
<pb n="KR4d0035_WYG_048-18b"/>
來暫分於州寄自慙前粃得忝交符佇臨滿戌之期併<lb/>
叙與游之舊初炎在候珍食是祈行趨召節之嚴别踐<lb/>
顯塗之峻<lb/>
　　二府賀冬<lb/>
右某伏以日御迎長斗繩維北地雷衍畫慶叢陽復之<lb/>
亨鍾鼓布庭儀盛嵗元之亞恭惟某官道躋民極徳配<lb/>
黄鍾宣曜三階之符參和六典之職信功順事有若虞<lb/>
之臯䕫應變守文則為我之姚宋適履嘉辰之㑹方毗<lb/>
<pb n="KR4d0035_WYG_048-19a"/>
至治之期益介夀祺永扶運祚某限持州節阻奉慶觴<lb/>
傃翹館以馳誠託書筠而寡喻<lb/>
　　外任兩省賀冬<lb/>
右某伏以室琯升陽臺雲紀瑞輯朝圭而展慶獻紋履<lb/>
以迎長伏惟某官性藴端方徳猷純茂巳試大儒之効<lb/>
自結明主之知蕃宣屏翰之勞四方稱誦輔弼疑丞之<lb/>
任匪日登咨乗吉旦之嘉亨擁祥經而膍厚某限榮州<lb/>
組坐隔賔軒祝望瞻依倍百常等<lb/>
<pb n="KR4d0035_WYG_048-19b"/>
　　鄰郡賀冬<lb/>
伏以天正開統日晷迎長挺柔荔以應時候飛葭而布<lb/>
琯伏惟某官躬富才美治稱循良方開吉禄之榮益饗<lb/>
純禧之茂各縻官次阻叙慶儀但勤致祝之誠莫究傾<lb/>
思之意其於祝嚮曷既聲言<lb/>
　　二府賀正<lb/>
右某伏以七始推元三正建朔布典常於王闕㑹朝貢<lb/>
於春庭榖旦惟新近司叢祉恭以某官天鍾全徳體蹈<lb/>
<pb n="KR4d0035_WYG_048-20a"/>
大方協期運之休明應階符之炳耀内總三事朝廷以<lb/>
之尊榮外撫四夷方隅以之底定適屬履端之始允膺<lb/>
畀夀之祥永輔熈平式光才美某守符於外䞇謁無階<lb/>
瞻望門牆但馳誠素<lb/>
　　外任兩省賀正<lb/>
右某伏以履端於始史氏所以正三朝以正次王春秋<lb/>
所以尊五始矧㑹得天之數見臨交泰之期恭惟某官<lb/>
直道體和嘉猷濟衆縁飾真儒之事布宣明正之恩近<lb/>
<pb n="KR4d0035_WYG_048-20b"/>
甸列藩被仁風之浹洽元正上日開福履以駢繁乘此<lb/>
春祺行歸禁路某拘官有守叙慶無階禱嚮瞻依實倍<lb/>
彛等<lb/>
　<lb/>
　<lb/>
　<lb/>
　<lb/>
　蘇魏公文集巻四十八<lb/>
</p>
<p>
</p>
  </div>
</body>
</text>
</TEI>
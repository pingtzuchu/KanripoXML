<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇魏公文集巻六十五</head> <lb/>
    <p>
<pb n="KR4d0035_WYG_065-1a"/>
欽定四庫全書<lb/>
　蘇魏公文集巻六十五<lb/>
　　　　　　　　　　　　　宋　蘇頌　撰<lb/>
　序<lb/>
　　補注神農本草總序<lb/>
舊説本草經神農所作而不經見漢書藝文志亦無録<lb/>
焉平帝紀云元始五年舉天下通知方術本草者在所<lb/>
為駕一封軺傳遣詣京師樓護傳稱護少誦醫經本草<lb/>
<pb n="KR4d0035_WYG_065-1b"/>
方術數十萬言本草之名蓋出于此而英公等注引班<lb/>
固敘黄帝内外經云本草石之寒温原疾病之深淺此<lb/>
乃論經方之語而無本草之名唯梁七録載神農本草<lb/>
三巻推以為始斯為謬矣或疑其間所載生出郡縣有<lb/>
後漢地名者以為似張仲景華佗輩所為是又不然也淮<lb/>
南子云神農嘗百草之滋味一日而七十毒由是而醫<lb/>
方興焉蓋上世未著文字師學相傳謂之本草兩漢以<lb/>
來名醫益衆張機華佗輩始為之編録耳然神農舊經<lb/>
<pb n="KR4d0035_WYG_065-2a"/>
才三巻藥止三百六十五種至梁陶隱居又進名醫别<lb/>
録亦三百六十五種因而注釋分為七巻唐顯慶中監<lb/>
門衞長史蘇恭又摭其差謬表請刋定乃命司空英國<lb/>
公李世勣等與恭參考得失又増一百一十四種分門<lb/>
部類廣為二十巻世謂之唐本草國朝開寶中兩詔醫<lb/>
工劉翰道士馬志等相與撰集又取醫家常用有效者<lb/>
一百三十三種而附益之仍命翰林學士盧多遜李昉<lb/>
王祐扈䝉等重為刋定乃有詳定重定之目並鏤版模<lb/>
<pb n="KR4d0035_WYG_065-2b"/>
行由此醫者用藥遂知適從而偽蜀孟昶亦嘗命其學<lb/>
士韓保昇等以唐本并圖經參比為書稍或増廣世謂<lb/>
之蜀本草今亦傳行是書自漢迄今甫千嵗其間三經<lb/>
譔著所増藥六百餘種收采罙廣可謂大備而知醫者<lb/>
猶以為傳行既久後來講求寢多參校近之所用頗亦<lb/>
漏畧宜有纂録以備頥生毆疾之用嘉祐二年八月有<lb/>
詔臣禹錫等再加校正臣某等亦既被命遂更研覈竊<lb/>
謂前世醫工原診用藥隨效輒記遂至増多槩見諸書<lb/>
<pb n="KR4d0035_WYG_065-3a"/>
浩博難究雖屢加刪定而去取非一或本經已載而所<lb/>
述粗畧或俚俗常用而太醫未聞向非因事詳著則遺<lb/>
散多矣乃請因其疏据更為補注應諸家醫書藥譜所<lb/>
載物品功用並從採掇唯名近迂僻類乎怪誕則所不<lb/>
取自餘經史百家雖非方餌之急其間或有參説藥騐<lb/>
較然可據者亦兼收載務從該洽以副詔意凡名本草<lb/>
者非一家今以開寶重定本為正其分布巻類經注雜<lb/>
糅間以朱墨並從舊例不復釐改凡補注並據諸書所<lb/>
<pb n="KR4d0035_WYG_065-3b"/>
説無所刋潤其意義與舊文相參者則從刪削以避重<lb/>
複其舊已著見而意有未完後書復言亦具存之欲詳<lb/>
而易曉仍毎條並以朱書復言亦具其端云臣等謹按<lb/>
某書云某事其别立條者則解于其末云見某書凡所<lb/>
引書以唐蜀二本草為先他書則以所著先後為次第<lb/>
凡書舊名本草者今所引用但著其所作人名曰某人<lb/>
云惟唐蜀本則曰唐本云蜀本云凡字朱墨之别所謂<lb/>
神農本經者以朱字名醫因神農舊條而有増補者以<lb/>
<pb n="KR4d0035_WYG_065-4a"/>
墨字間于朱字餘所增者皆别立條並以墨字凡陶隱<lb/>
居所進者謂之名醫别録並以其注附于末凡顯慶所<lb/>
増者亦注其末曰唐本先附凡開寶所増者亦著其末<lb/>
曰今附凡今所増補舊經未有者于逐條後開列云右<lb/>
幾種臣等續添凡藥舊分上中下三品今之續添難于<lb/>
詳辨但以類附見如緑礬次于礬石山薑花次于豆蔻<lb/>
扶栘次于水楊之類是也凡藥有功用本經未見而舊<lb/>
注已曾引據今之所増但渉相類更不立條並附本注<lb/>
<pb n="KR4d0035_WYG_065-4b"/>
之末曰續附如瓦苔附于垣衣燕覆附于通草馬藻附<lb/>
于海藻之類是也凡舊注出于陶氏者曰陶隱居云出<lb/>
于顯慶者曰唐本注出于開寶者曰今注其開寶考據<lb/>
傳記者别曰今按今詳又按皆以朱字别于其端凡藥<lb/>
名本經已見而功用未備今有所益者亦附于本注之<lb/>
末凡藥有今世已常用諸書而未見無所辨證者慮其<lb/>
傳聞非審亦所不載如葫蘆巴海帶之類當别為圖經<lb/>
以詳著之舊藥九百八十三種續添八十二種附于注<lb/>
<pb n="KR4d0035_WYG_065-5a"/>
者不預焉新定一十七種總新舊一千八十二條皆隨<lb/>
類粗釋推以十五凡則補注之意可見矣舊著開寶英<lb/>
公陶氏三序皆有義例所不可去仍載于首篇臣等所<lb/>
被校正詔書曰神農本草今既成書因以題篇不復加<lb/>
别號云<lb/>
　　本草後序<lb/>
嘉祐二年八月三日詔㫖朝廷頒方書委諸郡收掌以<lb/>
備軍民醫疾訪聞貧下之家難于檢用亦不能修合未<lb/>
<pb n="KR4d0035_WYG_065-5b"/>
副矜存之意今除在京巳係逐年散藥外其三京并諸<lb/>
路自今每年京府節鎮及益并慶渭四州各賜錢二百<lb/>
貫餘州軍監賜錢一百貫委長吏選差官屬監勒醫人<lb/>
體度時令案方合藥候有軍民請領晝時給付所有神<lb/>
農本草靈樞太素甲乙經素問之類及廣濟千金外臺<lb/>
秘要等方仍差太常少卿直集賢院掌禹錫職方員外<lb/>
郎秘閣校理林億殿中丞秘閣校理張洞殿中丞館閣<lb/>
校勘蘇某同共校正聞奏臣禹錫等尋奏置局刋校并<lb/>
<pb n="KR4d0035_WYG_065-6a"/>
乞差醫官三兩人同共詳定其年十月差醫官秦宗古<lb/>
朱有章赴局祗應三年十月臣禹錫臣億臣某臣洞入<lb/>
奏本草舊本經注中載述藥性功狀甚有疎畧不備處<lb/>
已將諸家本草及諸書史中應係該説藥品功狀者採<lb/>
拾補注漸有次第及見唐顯慶中詔修本草書當時修<lb/>
定注釋本經外又有諸般藥品繪畫成圖及别撰圖經<lb/>
等辨别諸藥最為詳備後來失傳罕有完本欲下諸路<lb/>
州縣應係産藥去處並令識别人子細辨認根莖苗葉<lb/>
<pb n="KR4d0035_WYG_065-6b"/>
花實形色大小并蟲魚鳥獸玉石等堪入藥用者逐件<lb/>
畫圖並一一開説著花結實收採時月及所用功效其<lb/>
蕃夷所産藥即令詢問𣙜場市舶商客亦依此供析并<lb/>
取逐味各一二兩或一二枚封角因入京人差齎送當所<lb/>
投納以憑照證畫成本草圖并别撰圖經所冀與今本<lb/>
草經並行使後人用藥知所依據奏可至四年九月又<lb/>
凖勅差太子中舍陳檢同校正五年八月補注本草成<lb/>
書先上之補注本草所引書傳内醫書十六家援據最<lb/>
<pb n="KR4d0035_WYG_065-7a"/>
多今取撰人名氏及畧述義例附于末巻庶使覽之者<lb/>
知所從來餘非醫家所切不復存此<lb/>
　　本草圖經序<lb/>
昔神農嘗百草之滋味以救萬民之疾苦後世師祖由<lb/>
是本草之學興焉漢魏以來名醫相繼傳其書者則有<lb/>
吳普李當之學録陶隱居蘇恭等注解國初兩詔近臣<lb/>
總領上醫兼集諸家之説則有開寶重定本草其言藥<lb/>
之良毒性之寒温味之甘苦可謂備且詳矣然而五方<lb/>
<pb n="KR4d0035_WYG_065-7b"/>
物産風氣異宜名類既多贗偽難别以虺狀當蘼蕪以<lb/>
薺苨亂人參古人且猶患之況今醫師所用皆出于市<lb/>
賈所得蓋自山野之人隨時採獲無復究其所從來以<lb/>
此為療欲其中病不亦逺乎昔唐永徽中刪定本草之<lb/>
外復有圖經相輔而行圖以載其形色經以釋其同異<lb/>
而明皇御製又有天寶單方藥圖皆所以敘物真濫使<lb/>
人易知原診處方有所依據二書失傳且久散落殆盡<lb/>
雖鴻都秘府亦無其本天寶方書但存一巻類例粗見<lb/>
<pb n="KR4d0035_WYG_065-8a"/>
本末可尋宜乎聖君哲輔留意于蒐輯也先是詔命儒<lb/>
臣重校神農本草等凡八書光禄卿直秘閣臣禹錫尚<lb/>
書祠部郎中秘閣校正臣億太常博士集賢校理臣某<lb/>
殿中丞臣檢光禄寺丞臣保衡相次被選仍領醫官秦<lb/>
宗古朱有章等編繹累年既而補注本草成書奏御又<lb/>
詔天下郡國圖上所産藥本用永徽故事重命編述臣<lb/>
禹錫以謂考正羣書資衆見則其功易就論著文字出<lb/>
異手則其體不一今天下所上繪事千名其解説物類<lb/>
<pb n="KR4d0035_WYG_065-8b"/>
皆據世醫之所聞見事有詳畧言多鄙俚向非專一整<lb/>
比縁飾以文則前後不倫披尋難曉乃以臣某向嘗刻<lb/>
意此書于是建言奏請俾専撰述臣某既被㫖則裒集<lb/>
衆説類聚詮次粗有條目其間玉石金土之名草木蟲<lb/>
魚之别有一物而雜出諸郡者有同名而形類全别者<lb/>
則㕘用古今之説互相發明其荄梗之細大華實之榮<lb/>
落雖與舊説相戾並兼存之崖畧不備則稍援舊注以<lb/>
足成文意注又不足乃更旁引經史及方書小説以條<lb/>
<pb n="KR4d0035_WYG_065-9a"/>
悉其本原若陸英為蒴藋花則據爾雅之訓以言之諸<lb/>
香同樹則用嶺表録異以證之之類是也生出郡縣則<lb/>
以本經為先今時所宜次之若兔絲生于朝鮮今則出<lb/>
于冤句奚毒生于少室今乃來自三蜀之類是也收採<lb/>
時月有不同者亦兩存其説若赤箭本經但著採根今<lb/>
乃并取莖苗之類是也生于外夷者則據今傳聞或用<lb/>
書傳所載若玉屑玉泉今人但云玉出于于闐不究所<lb/>
得之因乃用平居海行程記為質之類是也藥有上中<lb/>
<pb n="KR4d0035_WYG_065-9b"/>
下品皆用本經為次第其性類相近而人未的識或出<lb/>
于逺方莫能形似者但于前條附之若溲疏附于枸杞<lb/>
琥珀附于茯苓之類是也又古方書所載簡而要者昔<lb/>
人已述其明騐今世亦常用之及今諸郡醫工所陳經<lb/>
効之藥皆并載其方用天寶之例也自餘書傳所無今<lb/>
醫又不能解則不敢以臆説淺見𫝊㑹其文故但闕而<lb/>
不録又有今醫所用而舊經不載者並以類次系于末<lb/>
巻曰本經外類其功用尤著與舊名附近者則次于逐<lb/>
<pb n="KR4d0035_WYG_065-10a"/>
條載之若通草次于木通石虵次于石蠏之類是也總<lb/>
二十巻目録一巻撰次甫就將備親覽恭惟主上以至<lb/>
仁厚徳涵養生類一物失所則為之惻然且謂札瘥薦<lb/>
臻四時代有救䘏之惠無先醫術早嵗屢敇近臣讎校<lb/>
岐黄内經重定鍼艾俞穴或範金揭石或鏤版聫編憫<lb/>
南方蠱毒之妖于是作慶厯善救方以賜之思下民資<lb/>
用之闕于是作簡要濟衆方以示之今復廣藥譜之未<lb/>
備圖地産之所宜物色萬殊指掌斯見將使合和者得<lb/>
<pb n="KR4d0035_WYG_065-10b"/>
十全之效飲餌者無未達之疑納斯民于夀康召和氣<lb/>
於窮壤太平之致兹有助焉臣學不該通職預編述仰<lb/>
奉宸㫖深媿寡聞<lb/>
　　校定備急千金要方序<lb/>
善為醫者察聲色經絡視隂陽氣候以知六疾之所起<lb/>
而致以五辛六苦水火之齊故有通閉解結浣腸滌胃<lb/>
以生易死之妙學其術者大抵以農黄岐伯之經為宗<lb/>
而和扁諸家之説為解漢志所以論著其書列于藝文<lb/>
<pb n="KR4d0035_WYG_065-11a"/>
者誠以歴古所尚王官之守闕一不可也由漢迄唐其<lb/>
道寖廣名醫譔述殆百餘家年世寖逺頗或亡散今之<lb/>
所傳十不存一惟孫思邈備急千金方者首末粗見特<lb/>
為完書然而公私所藏鮮有善本簡編倒錯事理不倫<lb/>
肄習之流常以為患睿孝皇帝至仁䘏物留意醫方以<lb/>
謂毆沴淫救昏札保夀命躋康寧無先于此道於是詔<lb/>
命儒臣是正墜失臣某等實被兹選典領有年竊謂孫<lb/>
氏之書精深博贍謏聞淺見誠難究悉乃因廣内秘文<lb/>
<pb n="KR4d0035_WYG_065-11b"/>
及民間衆本道藏竺典旁篇雜子並用搜訪以資㕘考<lb/>
得以正其舛互補其遺佚文之重複者去之事之謬戾<lb/>
者易之期年切至頗見領畧凡得篇目若干門論若干<lb/>
首方若干道總三十巻皆仍其舊體也其間物有多寡<lb/>
權量不同病有緩急湯丸異齊鍊治有生熟之節名號<lb/>
有古今之殊文字假借之相通篇名前後之雜出毎用<lb/>
一法皆宜徧知雖有舊凡汗漫難悉今撮其綱條傅以<lb/>
新意别為總例一篇列于巻首將使披文易曉用藥靡<lb/>
<pb n="KR4d0035_WYG_065-12a"/>
差濟世便民庶幾有助於聖治也昔劉歆敘方技為四<lb/>
種則有醫經經方房中神仙之别唐令分醫學為五科<lb/>
則有雜療瘍瘡少小耳目口齒角注之品自是學者各<lb/>
務專門用湯液者或昩於鍼方習産乳者或乖於雜療<lb/>
自非明智鮮或周知今是書所載始婦女而次嬰孺後<lb/>
丈夫而終耆耋毎敘一病皆先論藏府之稟受又辨脈<lb/>
證之盛衰次審砭艾之所宜乃明藥石之相應至于吐<lb/>
納宣導飲食補養案摩符禁黄冶丹石衆術咸備靡不<lb/>
<pb n="KR4d0035_WYG_065-12b"/>
臻妙所謂兼劉氏四種之技通唐令諸科之學信可與<lb/>
前古經方相為表裏固非世醫常流所能彷彿也謹按<lb/>
唐史思邈京兆華原人生于周齊之間而卒于髙宗永<lb/>
淳之世蓋不啻百嵗人也少善談老莊兼綜釋典百家<lb/>
之書後隱居太白山數被詔起固辭禄仕當時知名之<lb/>
士多師事之盧照隣嘗問名醫治疾之道思邈以天人<lb/>
相質之説為對照隣深加嘆伏為敘其事云道洽古今<lb/>
學通數術髙談正一則古之䝉莊子深入不二則今之<lb/>
<pb n="KR4d0035_WYG_065-13a"/>
維摩詰觀斯言與其著書則其為人可見矣臣等固陋<lb/>
之學論次不精仰備奏篇深慚牴牾<lb/>
　　後序<lb/>
孫氏之書特為精博蓋以祖述農黄之㫖發明岐雷之<lb/>
奥太古以來竒經秘論無不該綜誠非近世醫流之比<lb/>
儗也臣等既因被詔得以詳求觀其書中引據可以槩<lb/>
見者多出素問九塸靈樞甲乙等經黄素録帙太素巢<lb/>
源古今本草諸家脈法張苗藥對陶𢎞景論廣劉涓子<lb/>
<pb n="KR4d0035_WYG_065-13b"/>
鬼遺等集金匱玉函肘後百一葛洪必效姚僧垣集驗<lb/>
陳延之小品謝士秦刪繁胡洽郭玉范汪阮炳等方今<lb/>
並㕘檢本書以正得失其書不傳者則又兼用後人所<lb/>
著出於孫氏者以為證比若五鑒經獨行方崔氏纂要<lb/>
延年秘録外臺秘要正元廣利李深之手集劉夢得傳<lb/>
信諸方之類亦旁取其所引用以相考質然後遺文疑<lb/>
義瑩然可明又觀前代名流所著醫方往往雜以古人<lb/>
方論不顯所出殆難尋究惟陶隱居廣百一方王道纂<lb/>
<pb n="KR4d0035_WYG_065-14a"/>
外臺秘要多標題其書名最為明白可以㕘求今以二<lb/>
書騐之則諸家之菁華悉為孫氏採擇矣而世俗妄人<lb/>
乃稱海上龍宮之事以附致為據誠不足據也近之知<lb/>
醫者毎嘆惜前古方書亡失者衆若能盡心於孫氏則<lb/>
其思過半矣謹按孫氏千金方外又有翼方月令等書<lb/>
當别從讐校以備頒行此不復悉論也<lb/>
　<lb/>
　<lb/>
<pb n="KR4d0035_WYG_065-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇魏公文集巻六十五<lb/>
</p>
<p>
</p>
  </div>
</body>
</text>
</TEI>
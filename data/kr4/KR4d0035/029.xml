<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇魏公文集巻二十九</head> <lb/>
    <p>
<pb n="KR4d0035_WYG_029-1a"/>
欽定四庫全書<lb/>
　蘇魏公文集巻二十九<lb/>
　　　　　　　　　　　　　宋　蘇頌　撰<lb/>
　外制<lb/>
　　中書試制詔三道<lb/>
　　　御史中丞除河陽三城節度使制<lb/>
門下中執法之官内以肅正于朝宷十連帥之任外以<lb/>
揔馭于藩方非有浚明之良曷膺柬注之命出為屏翰<lb/>
<pb n="KR4d0035_WYG_029-1b"/>
特竣寵章具官某姿度清夷學緼淵懿至言足以折衆<lb/>
論閎畧足以慮四方詳試事為寖觀明效頃擢才于禁<lb/>
侍俾長正于臺端伏奏青蒲動協盡公之義繩違白簡<lb/>
時推司直之風朕方綏御邇遐講求政實文武之道聖<lb/>
賢嘗述于弛張將帥之臣漢世亦求于左右眷盟津之<lb/>
壁壘控朔道之襟喉遂輟謨謀之賢往分節制之重授<lb/>
以戎律殿兹捍城於戲正色立朝爾既得為儒之效出<lb/>
封加等予方示注意之私論七徳宜先于安民長萬夫<lb/>
<pb n="KR4d0035_WYG_029-2a"/>
亦所以觀政祇服休命益圖懋勲可<lb/>
　　　中書舍人除夀州觀察使制<lb/>
勑唐制觀察使統領一道亷案列邦亦古牧伯之任也<lb/>
故大臣出鎭近侍剖符實更處焉其寄重矣近世以來<lb/>
居是職者止視其秩而不綜其治權任雖異而恩數益<lb/>
隆非得周才未嘗輕授具官某學洞幾先慮經世務頃<lb/>
以文章之髙第置諸清切之通班七制坦明良多潤色<lb/>
之美諸儒論議咸服精通之才是用擢自禁塗出分方<lb/>
<pb n="KR4d0035_WYG_029-2b"/>
任畀以夀春之牙節撫于淮右之封疆爾其省觀民風<lb/>
勤求治效副予重外之寄佇乃宿官之成可<lb/>
　　　誡羣臣舉任必以賢詔<lb/>
勑臯陶之謨于虞曰在知人在安民然則致治之原安<lb/>
民為本欲黎民之安者非得其人而委之治則主澤靡<lb/>
宣欲人材之叙者非選于衆而舉所知則治功莫建聖<lb/>
賢相戒以為至難故前世天子任大臣大臣擇長吏長<lb/>
吏辟属僚皆所以同寅協恭上下交濟使野無遺逸之<lb/>
<pb n="KR4d0035_WYG_029-3a"/>
歎而朝有明良之詠治之至也朕甚慕焉頃者屢詔中<lb/>
外之臣各舉賢能之士而進任雜遝愚哲混淆將何以副<lb/>
朕寤寐之求為時楨幹之用重敷明訓使諭至懷自今<lb/>
被命荐才當官任使宜各思于公舉且彚别于人流牧<lb/>
民者必擇循良之方將領者務求精敢之類負學者須<lb/>
通于貫變辦事者可試于劇煩果得其人悉宜上達朕<lb/>
將試之以事觀其所長苟噐業之可嘉亦甄褒之何吝<lb/>
倘靡諧于公議則具有于憲章昔鄼侯成功鄂秋被進封<lb/>
<pb n="KR4d0035_WYG_029-3b"/>
之賞陳湯獲罪張勃蒙既死之誅治古若斯前規可監<lb/>
咨爾有位勿忘盡公<lb/>
　　皇族出官勑詞<lb/>
牒奉勑自我祖宗惇叙邦族大則䟽封于爵土次則通<lb/>
籍于閨臺並留京師叅奉朝請然而世緒寖逺皇枝益<lb/>
蕃属有親踈則㤙有隆殺才有賢否則禄有重輕今而<lb/>
一貫于周行是亦奚分于流别雖睦婣之道誠廣而徳<lb/>
施之義未周故廷臣數言宰司繼請謂宜定正限以等<lb/>
<pb n="KR4d0035_WYG_029-4a"/>
彛朕惟親戚之間經史有訓漢唐之世典故具存或以<lb/>
九族辨尊卑或以五宗紀逺近或聽推恩而分子弟或<lb/>
許自試而效才能或宗子之賢得從科舉或諸王之女<lb/>
自主婚姻盡前世之所行顧當今之未備况我朝制作<lb/>
動法先王豈宗室等差乃無定著因俾羣公之合議將<lb/>
為一代之通規載攬奏封具陳條目以謂祖宗昭穆宜<lb/>
從世世之封王公子孫抑有親親之殺若乃服属之既<lb/>
竭洎于才藝之並優在隨噐以甄揚使當官而勉懋至<lb/>
<pb n="KR4d0035_WYG_029-4b"/>
于任子之令通婚之儀凡曰有司之常一用外官之法<lb/>
僉言既允朕意何疑告于將來遂頒明命噫自義率祖<lb/>
既殊升降之文因時制宜斯盡變通之利咨爾宗盟之<lb/>
衆固多博識之倫奉承新書當體朕意<lb/>
　　翰林侍讀學士尚書禮部侍郎集賢殿修撰范<lb/>
　　　鎭可依前官充翰林學士<lb/>
勑學士職親地顯非他官之儗倫内則承宥命之權輿<lb/>
外則預清閒之訪問向非明于國家之體與夫老于文<lb/>
<pb n="KR4d0035_WYG_029-5a"/>
學之流疇克周旋副我優待以爾具官某識通器逺内<lb/>
勁外和擢于儒林置在禁序書命西掖則辭訓已孚視<lb/>
草北門則論思有助間嘗試以政事故使治于輔藩能<lb/>
平易而近民賦中和而樂職不待滿嵗召還近班眷乆<lb/>
侍于經闈且垂成于廟史衆譽厥善朕嘉乃勤復咨鴻<lb/>
藻之華再入内庭之直夫惟號令之愼出獻納之資忠<lb/>
言成筆端澤布天下兹儒者之榮遇皆爾鎭之踐更益<lb/>
告猷為用符眷倚可<lb/>
<pb n="KR4d0035_WYG_029-5b"/>
　　觀文殿學士吏部尚書趙槩可太子少師致仕<lb/>
勑夫起儒者而仕公卿享髙年而歸印綬功名寵禄輝<lb/>
焕于一時好徳康寧幾備于五福非夫吉履素茂聞望<lb/>
特隆克全始終盖亦鮮矣以爾具官某躬秉一徳用兼<lb/>
數噐文章増典冊之美事業本經綸之才在仁祖英考<lb/>
之朝已推宿哲預機庭宰軸之議屢告嘉謨逮予纂承<lb/>
實輔初政方仰成而尊禮俄委柄而願閒作屏東州甫<lb/>
就燕林之適為時大老尚期咨度之來而累章引年抗<lb/>
<pb n="KR4d0035_WYG_029-6a"/>
志彌篤倘諉以事豈曰優賢東儲六傅之班上臺三公<lb/>
之亞俾歸榮于里第且遂志于養頥彌嗇太和益嚮遐<lb/>
夀兹朕所以勤勤于卿而不忘也可<lb/>
　　侍御史張紀可司封員外郎<lb/>
勑具官某御史紀綱之任治書謂之憲端南宫清要之<lb/>
司左曹號為華選惟是踐更之美實均出入之資以爾<lb/>
擢自文科屢登郡縣之最拔于逺守俾幹賦財之煩朕<lb/>
嘉其納忠置于言地自參持于臺務能振整于事綱方<lb/>
<pb n="KR4d0035_WYG_029-6b"/>
幅屢聞直繩無隠屬議言之應陟加閱實之既優移進<lb/>
望郎之華且聮主爵之副宜欽承于渥命尚思告于謀<lb/>
猷行佇逺圖以副甄用可<lb/>
　　屯田郎中權發遣三司度支判官吳幾復可都官<lb/>
　　　郎中<lb/>
勑具官某先皇帝嘗謂財計之司地要事叢艱于數易<lb/>
故于劇部為擇佐僚且更乆職之科以待不次之舉爾<lb/>
幾復實以幹治應乎選求比聞坐曹最號辦職今有司<lb/>
<pb n="KR4d0035_WYG_029-7a"/>
按閱謂爾頃倅邊州課登優格自改郎秩嵗滿三期較<lb/>
其在事之勤並應考功之令中都掌𨽻雖曰次遷支度<lb/>
均財尚仍故守惟爾經術足以飾吏文敏足以治煩益<lb/>
思逺猷用副甄擢可<lb/>
　　都官郎中集賢校理吳彦先可司封郎中<lb/>
勑具官某恭惟先帝留意藝文以謂養育賢材莫先儒<lb/>
館因命丞弼並荐所知覆以文詞授之美職者盖亦衆<lb/>
矣朕嗣位之始爾彦先應詔來上是用試爾内禁置于<lb/>
<pb n="KR4d0035_WYG_029-7b"/>
書林皆所以成先帝之美也今有司又言爾正秩郎内<lb/>
凡滿四期校其積勤甫應遷比是用畀爾主爵列于左<lb/>
曹亦所以旌服職之勞也夫賢者之于國家豈待爵禄<lb/>
而後勸惟兹叙進之法盖亦功令之常爾其休承益懋<lb/>
逺業可<lb/>
　　侍御史吕景可司封員外郎<lb/>
勑昔有唐之世由御史而陞省郎者號為清選盖以居<lb/>
紀綱之地則紏繩為煩賛喉舌之司則典領為重我得佳<lb/>
<pb n="KR4d0035_WYG_029-8a"/>
士俾之迭居以爾具官某文雅清修端方勁正早仕州<lb/>
郡㢘能之譽聞于時其在朝廷獻納之言無所隠近召<lb/>
從于州棨俾復踐于臺端方倚忠規之良遽上年庸之<lb/>
最法當進秩寵以左曹所以厲風節之髙而副清望之<lb/>
擢也昔劉向有言忠臣雖在甽畝猶不忘君矧爾踐歴<lb/>
清塗進榮華省尚思往訓無忘納忠可<lb/>
　　岐王府記室叅軍尚書度支員外郎直史館李育<lb/>
　　　可司封員外郎<lb/>
<pb n="KR4d0035_WYG_029-8b"/>
勑具官某今夫仕郎官者以左曹為貴升文館者以太<lb/>
史為先向非大雅博達之倫不在優遷兼直之比選任<lb/>
之際良亦艱哉以爾早擢甲科荐游書府召從方守置<lb/>
在王藩使吾親賢日聞道誼之益繄爾善識不懈討論<lb/>
之勤攬攸司之議年嘉奏課之應格進聮主爵之副以<lb/>
増望府之華漸履榮階益収後最可<lb/>
　　翰林學士右諫議大夫知制誥滕甫可給事中充<lb/>
　　　翰林侍讀學士知瀛州<lb/>
<pb n="KR4d0035_WYG_029-9a"/>
勅朕柬求時彦登置近班内則預基命之謀外則委折<lb/>
衝之寄出處雖異眷遇實均方將詳試于事為是用優<lb/>
加于寵數具官某文學足以濟時用論議足以輔朝猷<lb/>
升之掖垣則詞訓擅其美擢于憲座則啟沃盡其誠洎<lb/>
進直于複門益見推于善職朕以瀛闗藩㑹之要朔野<lb/>
灾震之餘謀帥惟難得爾良重趙張之治京劇已擅宿<lb/>
名頗牧之在禁林宜膺閫寄對易金華之侍仍遷瑣闥<lb/>
之聮俾綏定于一方且盡䕶于諸將夫牧民貴乎安輯<lb/>
<pb n="KR4d0035_WYG_029-9b"/>
守邊務于威懷以爾敏明往必有裕佇聞職政之美用<lb/>
副虚懷之咨可<lb/>
　　右諫議大夫李肅之可依前官充天章閣待制權<lb/>
　　　知開封府<lb/>
漢制以郡國二千石髙第者入守京兆故彈治輦下常<lb/>
為得人矧予近序之賢乆歴雄藩之寄委之尹正必有<lb/>
佳聲具官某生于名門素號敏達出將漕務入佐邦財<lb/>
心計有餘治績尤著近以河濵地變朔土民騷爾職撫<lb/>
<pb n="KR4d0035_WYG_029-10a"/>
邊疆日勤綏定繕完壁壘安輯民居曽不踰時克有成<lb/>
績是用陞雲章秘近之列典王畿浩穰之都豈特旌寵<lb/>
于事勞抑亦佇觀于才美往膺殊渥毋替後勤可<lb/>
　　虞部郎中張兊可比部郎中<lb/>
勅具官某朕沿大比之制考庻官之成録其治能進以<lb/>
秩等所以均恩于在位而示勸于至公也今有司以爾<lb/>
有宿官之勤應考課之令宜叙遷于郎列仍故守于州<lb/>
封往復休㤙益圖後最可<lb/>
<pb n="KR4d0035_WYG_029-10b"/>
　　前屯田郎中王覺前殿中丞袁庭芝前著作佐<lb/>
　　　郎侍其瑋可並舊官服闋<lb/>
勅具官某等服勤效智早列周行銜恤去官近終喪紀<lb/>
日月云邁縞纎巳除宜還簮紱之榮來就班聮之次秩<lb/>
雖不改命則維新勉思移孝之方以竚揚名之效可<lb/>
　　屯田員外郎李鑑可都官員外郎虞部員外郎<lb/>
　　　黄宋卿可比部員外郎<lb/>
勅具官某等古之在官者乆而不遷故有三嵗大比之<lb/>
<pb n="KR4d0035_WYG_029-11a"/>
法今之從政者間或無職故議増年考課之令雖責實<lb/>
稍異而較勞則同以爾等夙以吏資置之朝序出敷民<lb/>
政並著事功攬齎伐之應條命推㤙而進秩勉圖來效<lb/>
副我甄褒可<lb/>
　　職方員外郎董公彦可屯田郎中比部員外郎馬<lb/>
　　中庸可駕部員外郎屯田員外郎黎持正可都<lb/>
　　　官員外郎國子博士司卞盛和仲可並虞部員<lb/>
　　　外郎太子中舍張璯可殿中丞<lb/>
<pb n="KR4d0035_WYG_029-11b"/>
勅具官某設官以等則衆職舉有勞者進則羣臣勸歴<lb/>
古為治兹道實先以爾服在朝聮夙推幹裕嵗月之效<lb/>
甫臨比最之期閥閱之資亦應叙遷之典遞増美秩用<lb/>
奬乆勤益念修方以圖來效可<lb/>
　　駕部員外郎李茂先可虞部郎中屯田員外郎馮<lb/>
　　　稹可都官員外郎虞部員外郎蔣僅可比部員<lb/>
　　　外郎<lb/>
勅具官某等昔有虞之熈衆功也九載而能否别周官<lb/>
<pb n="KR4d0035_WYG_029-12a"/>
之比羣吏也三年而治最陞夫授方任能效功書過乆<lb/>
則實已廢速則賞或僣四嵗遷黜我得其中以爾等夙<lb/>
以吏資仕于朝廷自登郎選屢試政條率職之勤訖無<lb/>
曠事議年之課且應功書並進等于右曹示酬能于往<lb/>
效尚思懋勉無忘欽承可<lb/>
　　前石州方山縣令王佐可著作佐郎前泗州盱眙<lb/>
　　　縣令吳天常可睦州司法㕘軍前監温州在城商<lb/>
　　　税務傅燮可並大理寺丞<lb/>
<pb n="KR4d0035_WYG_029-12b"/>
勅具官某等乆從掾令之職咸有幹亷之稱使者交章<lb/>
攸司覆實言爾最狀甫應遷科朕親御便廷訾相其質<lb/>
可以才使因而叙遷進属上臺之聮益思良吏之守可<lb/>
　　前權潤州觀察推官方仲謀前山南西道節度推<lb/>
　　　官郭子彦可並大理寺丞前權虢州軍事推官<lb/>
　　　譚仲衍可著作佐郎<lb/>
勅具官某士之由選部而升京司者榮進之階漸也非計<lb/>
最如格未嘗輕授今荐者以爾有幹蠱之譽而有司<lb/>
<pb n="KR4d0035_WYG_029-13a"/>
又言應陟明之典臨引便坐擢為王官爾其益思登進之<lb/>
艱終圖逺到之效副我甄任不亦休哉可<lb/>
　　前賀州録事㕘軍夏侯戡可太子中舍致仕<lb/>
勅具官某方強而進不能則止盖仕者之常分也以爾<lb/>
服官累乆視履寡尤來集銓臺願還王事其進宫坊之<lb/>
秩俾從鄉閈之居遂而宴休可謂光寵可<lb/>
　　前秘書省校書郎胡行修可舊官服闋<lb/>
勅具官某向從京省去執親喪當嵗月之再期属縞纎<lb/>
<pb n="KR4d0035_WYG_029-13b"/>
之畢祭宜還舊次式漸榮階倘懷報徳之誠益念移忠<lb/>
之效可<lb/>
　　太常少卿李獻卿遺表男景真可試將作監主簿<lb/>
勅某乃父任登朝列秩亞卿曹奄兹淪亡當有優恤以<lb/>
爾保家之秀俾霑延世之恩益愼操修克承餘緖可<lb/>
　　皇城使向寳可貴州刺史依舊皇城使内殿崇班<lb/>
　　　閤門祗候段充可内殿承制餘依舊<lb/>
勅具官某等夫爵禄班等所以待有勞之臣勞而不圖<lb/>
<pb n="KR4d0035_WYG_029-14a"/>
何以示勸爾等夙以精悍之質禦于疆候之衝能戢種<lb/>
酋禀信威令攬元臣之列削述成效以良多爰嘉乃勤<lb/>
遞増爾秩或視專城之守或承内著之聮俾以寵名益<lb/>
重邉圉並為優異之典更佇撫綏之謀可<lb/>
　　文思副使王慶可左藏庫使<lb/>
勅具官某封疆之臣既勤撫輯嵗月之勞宜有甄酬矧<lb/>
帥畧之上功顧恩書而豈吝以爾早從武弁寖服使聮<lb/>
自擢守于邉城能悉心于戎務稔聞治最加有年勤就<lb/>
<pb n="KR4d0035_WYG_029-14b"/>
陞内使之聮不易舊符之寄益思來效以答寵榮可<lb/>
　　供備庫副使王諤可西京左藏庫副使<lb/>
勅具官某内使之聮副介有等考課之序遷次惟優非<lb/>
其累勞豈應明陟以爾夙以才武服于禁廷數臨外局<lb/>
之繁方督中都之役校年庸而應最躐班等以陞華更<lb/>
厲爾能以稱斯寵可<lb/>
　　前内殿承制李從吉可舊官服闋<lb/>
勅具官某早登勇爵嘗效邊勞俄服親喪既終祥祭奉<lb/>
<pb n="KR4d0035_WYG_029-15a"/>
追書而來集還舊次以參榮服内著之聮無忘厥守展<lb/>
四方之事佇集爾勞可<lb/>
　　前隴州録事㕘軍賈選可澶州别駕致仕<lb/>
勅具官某服勞吏役歴職郡綱今以老而自言嘉其勤<lb/>
之有素俾參州佐之秩以為鄉閭之榮既遂爾私是亦<lb/>
優典可<lb/>
　　涇州管内觀察使舒國公從式奏百姓醫人李詢<lb/>
　　　可試國子四門助教不理選限<lb/>
<pb n="KR4d0035_WYG_029-15b"/>
勅具官某嘗學禁方能通診法近宗侯之苦疾訪髙手<lb/>
以視調属覧奏封具言爾力因其藥喜之應假以版授<lb/>
之榮祇服新恩益勤善術可<lb/>
　　回鶻進奉大使李延吉可右監門衛將軍<lb/>
勅具官某代籍西安乆陶于聲教職修方貢不替于忠<lb/>
純涉疆候以良勤䕶琛珍而逺至嘉其誠欵霈以恩章<lb/>
特陞環尹之聮俾重裔夷之觀罙思恭順以答寵嘉可<lb/>
　　茭村族軍主李懷徳可本族都軍主<lb/>
<pb n="KR4d0035_WYG_029-16a"/>
勅具官某属者羌落内侵偏師外禦爾在捍邊之列自<lb/>
陳折首之功守帥為言累勞可尚特推榮于命秩俾率<lb/>
厲于戎豪祇服休恩弗忘忠藎可<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0035_WYG_029-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇魏公文集巻二十九<lb/>
</p>
<p>
</p>
  </div>
</body>
</text>
</TEI>
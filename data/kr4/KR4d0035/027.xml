<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇魏公文集巻二十七</head> <lb/>
    <p>
<pb n="KR4d0035_WYG_027-1a"/>
欽定四庫全書<lb/>
　蘇魏公文集巻二十七<lb/>
　　　　　　　　　　　　　宋　蘇頌　撰<lb/>
　内制<lb/>
　　明堂奏告太廟八室册文<lb/>
維元祐四年嵗次己已九月戊辰朔十三日庚辰孝曽<lb/>
孫嗣皇帝臣某謹遣某官臣某敢昭告於僖祖文獻睿<lb/>
和皇帝伏以徳厚流光發祥自逺子孫萬世以顯以承<lb/>
<pb n="KR4d0035_WYG_027-1b"/>
顧惟眇躬克荷隆構季秋吉卜宗祀明堂前飭攸司祗<lb/>
嚴祼獻惟誠克孝庶或享之謹以嘉玉量幣柔毛剛鬛<lb/>
明粢薌合薌萁嘉蔬嘉薦清酌式達至誠文懿皇后崔<lb/>
氏配尚饗<lb/>
　　宣祖册文<lb/>
宣祖昭武睿聖皇帝伏以維天之命有開必先挺生真<lb/>
人繼育神聖文謨武烈奄有多方式舉宗祀載懐祖徳<lb/>
先期備物用展孝思有菲惟羞至誠是達昭憲皇后杜<lb/>
<pb n="KR4d0035_WYG_027-2a"/>
氏配<lb/>
　　太祖册文<lb/>
太祖啓運立極英武睿文神徳聖功至明大孝皇帝伏<lb/>
以運當五季天祐下民上聖膺期光宅四海削平多壘<lb/>
載張皇綱肆及菲凉獲承統業祗循祖武敢怠時思享<lb/>
嘗大庭前期祼獻遣臣攝事尚監兹誠孝惠皇后賀氏<lb/>
孝明皇后王氏孝章皇后宋氏配<lb/>
　　太宗册文<lb/>
<pb n="KR4d0035_WYG_027-2b"/>
太宗至仁應道神功聖徳文武睿烈大明廣孝皇帝伏<lb/>
以武定天下文致太平盛徳成功重規疊矩子孫承繼<lb/>
方夏謐寧時維季秋霜露既肅大庭宗祀清廟告䖍祗<lb/>
荐苾芬用達誠懇率禮弗越維其右之淑徳皇后尹氏<lb/>
懿徳皇后符氏明徳皇后李氏元徳皇后李氏配<lb/>
　　真宗册文<lb/>
皇髙祖考真宗膺符稽古成功讓徳文明武定章聖元<lb/>
孝皇帝伏以祖宗受命維皇繼之禮樂告成于時備矣<lb/>
<pb n="KR4d0035_WYG_027-3a"/>
保和戎狄勒崇岱宗治道粲然敷遺後嗣季秋大享夙<lb/>
展時思永言保之福禄攸降皇髙祖妣章懐皇后潘氏<lb/>
皇髙祖妣章穆皇后郭氏皇髙祖妣章獻明肅皇后劉<lb/>
氏皇髙祖妣章懿皇后李氏配<lb/>
　　仁宗册文<lb/>
皇曽祖考仁宗體天法道極功全徳神文聖武睿哲明<lb/>
孝皇帝伏以崇道尚徳持盈守成四紀君臨萬方底定<lb/>
仁霑動植恩及蠻夷翼子謀孫後世永賴涓卜秋季祗<lb/>
<pb n="KR4d0035_WYG_027-3b"/>
事上神荐告宗祧用嚴孝享皇曽祖妣慈聖光獻皇后<lb/>
曹氏配<lb/>
　　英宗册文<lb/>
皇祖考英宗體乾膺厯隆功盛徳憲文肅武睿神宣孝<lb/>
皇帝伏以昊天睠命文祖受之至徳升聞萬方歸往靈<lb/>
承前烈汔致隆平遹駿有聲用開厥後顧惟眇質獲嗣<lb/>
丕圖宗祀路庭陟配昭考聿嚴薦享用達衷精庶幾顧<lb/>
歆永綏福禄<lb/>
<pb n="KR4d0035_WYG_027-4a"/>
　　神宗册文<lb/>
皇考神宗英文烈武聖孝皇帝伏以聖徳神功文經武<lb/>
緯臨御四海十有九年修己安民仁霑恩洽肆惟寡昧<lb/>
荷兹燕貽大享總章祗修嚴配先辰荐祼庶達孝思<lb/>
　表<lb/>
　　皇帝宿齋第一日問太皇太后聖體表<lb/>
臣某言齋幄端誠恭致總章之祀寢門問膳阻趨崇慶<lb/>
之朝定省以時晨昬在念仰惟興止彌固福禧<lb/>
<pb n="KR4d0035_WYG_027-4b"/>
　　問皇太后聖體表<lb/>
臣某言奉堂筵之大享預㓗齋居侍晨夕之温顔少違<lb/>
慈幄興言視膳惟切馳誠慎御太和益介丕祉<lb/>
　　問太妃牋<lb/>
某言禮嚴宗祀方㓗慮於精明躬逺慈顔闕問安於晨<lb/>
夕乃誠眷戀不捨斯須仰惟興居克保休福<lb/>
　　皇帝齋宿第二日問太皇太后聖體表<lb/>
臣某言合宫致孝禮先内外之齋西朝問安心結晨昬<lb/>
<pb n="KR4d0035_WYG_027-5a"/>
之戀迨兹越宿阻於承顔益御天和永隆邦祉<lb/>
　　問皇太后聖體表<lb/>
臣某言交於神明將奉帝親之享思其志意載嚴祭祀<lb/>
之齋瞻望庭闈不遑朝夕仰惟比日燕御安和<lb/>
　　問皇太妃牋<lb/>
臣言嚴父配天屬謹齋祠之恪晨羞夕膳少違就養之<lb/>
方宫閤非遥瞻言尤切届兹霜序順履嵗祥<lb/>
　　皇帝為禮畢謝太皇太后表<lb/>
<pb n="KR4d0035_WYG_027-5b"/>
臣某言肅若舊典大庭具舉於宗祈燕及皇天文母誕<lb/>
膺於繁祉惟是熈成之備率由慈訓之隆省侍非遥慶<lb/>
欣兼集<lb/>
　　謝皇太后表<lb/>
臣某言講三嵗親祠之典奉季秋大享之儀宗祀禰宫<lb/>
克配上帝遂慶成於熈事盖承訓於親庭即獲瞻承倍<lb/>
深慶豫<lb/>
　　謝皇太妃牋<lb/>
<pb n="KR4d0035_WYG_027-6a"/>
某言季秋仲辛大庭宗祀上帝是享文考配神惟鉅典<lb/>
之休成本慈躬之訓助即還寧省竊抃衷悰<lb/>
　　明堂禮畢奏謝内中諸殿閣三清諸聖等表<lb/>
伏以厯吉季秋展祠陽館躬執珪幣並享帝親荷神靈<lb/>
之顧歆蒙貺施之均溥永思昭報敢怠衷精<lb/>
　　明堂禮畢奏謝内中欽先殿諸帝后表<lb/>
伏以三嵗親祠國之大事合宫禋享月以季秋祗薦上<lb/>
神陟配昭考竭至誠於備物祈厚福於黎元荷天降祥<lb/>
<pb n="KR4d0035_WYG_027-6b"/>
已事如禮敢忘翼勵仰荅靈休<lb/>
　　諸帝后等陵奏謝明堂禮畢表<lb/>
臣某言近以季秋仲辛明堂大享獲休成於熈事賴敷<lb/>
祐於明神言念貽謀<hi>后云先慈</hi>敢忘勵翼即陵宫而展報冀<lb/>
冥鍳之丕昭恭達孝思永期福祚<lb/>
　　明堂禮畢奏謝諸陵帝后表<lb/>
伏以禮行世室遵嚴父配天之文澤布寰區遂協氣祥<lb/>
風之應實孫謀之燕翼致熈事之備成顧惟眇沖敢忘<lb/>
<pb n="KR4d0035_WYG_027-7a"/>
祗率式陳薦報冀達精誠<lb/>
　　明堂禮畢奏謝内外諸神廟嶽瀆等處表<lb/>
伏以合神事於内朝聿嚴宗祀致燎煙於太一遂底熈<lb/>
成荷錫羨之降康實敷天之蒙福仰惟靈祐相此成儀<lb/>
是罄芳馨不忘貺施<lb/>
　　明堂禮畢奏謝内外諸宫觀表<lb/>
伏以大事在祀躬展享親之儀精意曰禋克遵配帝之<lb/>
典薦盥云畢神靈居歆汔此休成率繄沖貺爰致吉蠲<lb/>
<pb n="KR4d0035_WYG_027-7b"/>
之報永孚穹昊之休<lb/>
　　永厚陵等處泥皮墜落修完奏告懿徳皇后英宗<lb/>
　　　皇帝表<lb/>
臣某言伏以式瞻陵闕近在都圻嵗月屢遷風雨攸斁<lb/>
禮有増飾工用圬墁興事之辰不敢不告臣無任精䖍<lb/>
激切之至謹差某官某奉表奏告以聞臣某誠惶誠懇<lb/>
頓首頓首謹言<lb/>
　　元祐四年十月日孝孫嗣皇帝臣某上奏永昌陵<lb/>
<pb n="KR4d0035_WYG_027-8a"/>
　　　下宫前殿廊屋等處疎漏奏告太祖皇帝表<lb/>
臣某言伏以祗奉崇陵式嚴閟宇嵗月滋乆風雨攸侵<lb/>
慮摧剥於榱楹當繕完於土木恭因揆日敢告僝功臣<lb/>
無任精䖍激切之至謹差某官某奉表奏告以聞臣某<lb/>
誠惶誠懇頓首頓首謹言<lb/>
　　元祐五年二月日孝曽孫嗣皇帝臣某上奏罷散<lb/>
　　　朱表<lb/>
臣某言近以霖雨不時原田寖害託居人上懼失農收<lb/>
<pb n="KR4d0035_WYG_027-8b"/>
罄精禱於天神冀廓清於雲族芳薫始荐霽景遽開荷<lb/>
陰隲之昭融致函生之泰豫有䖍報禮式竚監觀祈萬<lb/>
靈之降休俾庶證之時若益加嚴恪仰對明威<lb/>
　　神宗皇帝忌辰朱表<lb/>
臣某言永懐昭考遺弓劍以上賓始屬諱辰案科儀而<lb/>
殖福延企列真之祐仰資仙馭之游罙竭孝思䖍希㝠<lb/>
助謹奉表奏告以聞臣某誠惶誠懼頓首頓首謹言<lb/>
　　在外諸宫觀五嶽四瀆等處罷散明堂禮畢道場<lb/>
<pb n="KR4d0035_WYG_027-9a"/>
　　　朱表<lb/>
臣某言近者殊庭荐鬯太室升煙克成帝享之儀實賴<lb/>
淵宗之廕禮嚴昭報誠盡吉蠲仰依沖妙之功永祚丕<lb/>
平之運<lb/>
　　坤成節奏告内中露香表<lb/>
伏以祗荷慶靈協臻泰定適届誕彌之吉載殫精慤之<lb/>
誠肅荐芬馨上通霄極庶回况施益嚮壽康<lb/>
　　永昭陵神臺泥皮墜落奏告仁宗皇帝慈聖光獻<lb/>
<pb n="KR4d0035_WYG_027-9b"/>
　　　皇后表<lb/>
臣某言伏以陵寢崇嚴塈塗完宻偶兹摧圮即用修墁<lb/>
敢祗告於祠庭冀克寧於神宇仰瞻如在尚鑒兹誠<lb/>
　青詞<lb/>
　　中太一宫謝晴青詞<lb/>
嗣天子臣某謹遣某官臣某請道士三七人於太一宫<lb/>
開啓謝晴道場七晝夜罷散日設醮一座二千四百分<lb/>
位謹上啓元始天尊太上道君太一老君混元上徳皇<lb/>
<pb n="KR4d0035_WYG_027-10a"/>
帝近以常陰作沴滛雨彌旬下民其咨多稼將害因肅<lb/>
嚴於真館期降格於昊穹精意上通膚雲遽斂感不旋<lb/>
日實賴於神休嵗亦有秋敢忘於美報尚繄沖廕冀底<lb/>
登平無任懇倒之至謹詞<lb/>
　　景靈宫天興殿雅飾了畢開光明奉安奏告聖祖<lb/>
　　　御容青詞<lb/>
維元祐四年嵗次己巳九月戊辰朔二十七日甲午嗣<lb/>
皇帝臣某謹遣昭宣使和州刺史内侍省内侍押班管<lb/>
<pb n="KR4d0035_WYG_027-10b"/>
勾景靈宫臣趙世長謹上啓聖祖上靈髙道九天司命<lb/>
保生天尊大帝伏以帝福萬世開景命於皇基道法自<lb/>
然奉真儀於靖館屬載嚴於像飾用祗告於常居仰竚<lb/>
飆遊即安䆳宇寧神斯在介祉無疆無任懇倒之至謹<lb/>
詞<lb/>
　　西太一宫開啓神宗忌辰青詞<lb/>
維元祐五年嵗次庚午二月丙申朔五日庚子嗣天子<lb/>
臣某謹遣供備庫副使管勾西太一宫臣任克明請道<lb/>
<pb n="KR4d0035_WYG_027-11a"/>
士三七人於太一宫開啓神宗皇帝忌辰道場一月罷<lb/>
散日設周天大醮一座二千四百分位謹上啓元始天<lb/>
尊太上道君太上老君混元上徳皇帝伏以先皇厭世<lb/>
垂盛烈於無窮大道案科荐洪禧於罔極式臨諱日預<lb/>
叩真乗庶憑齋禱之功永助仙遊之邈無任懇倒之至<lb/>
謹詞<lb/>
　　中太一宫真室殿開啓祈雨道場青詞<lb/>
維元祐五年嵗次庚午二月丙申朔二日丁酉嗣天子<lb/>
<pb n="KR4d0035_WYG_027-11b"/>
臣某謹遣入内内侍省東頭供奉官勾當龍圖天章寳<lb/>
文閣臣王綬請道士三七人於中太一宫真室殿開啓<lb/>
祈雨道場謹上啓元始天尊太上道君太上老君混元<lb/>
上徳皇帝伏以春為陽中萬物待資生之澤雨弗時若<lb/>
庶民懐焦亢之憂敢致潔於清場用祈靈於真室伏冀<lb/>
穹旻降鑒甘澍普霑獲五稼之豐登俾羣生之茂遂仰<lb/>
繄神貺克底時康無任懇倒之至謹詞<lb/>
　　明堂前二日於景靈宫保寧閣上下分獻青詞<lb/>
<pb n="KR4d0035_WYG_027-12a"/>
維元祐四年嵗次己已九月戊辰朔十二日己卯嗣皇<lb/>
帝臣某謹遣翰林學士承㫖光禄大夫知制誥兼侍讀<lb/>
上護軍武功郡開國侯食邑一千二百戸臣蘇某謹上<lb/>
啓聖祖上靈髙道九天司命保生天尊大帝六位仙官<lb/>
伏以涓季秋之仲辛奉大庭之宗祀禋類上帝升配禰<lb/>
宫敢率祭儀恭陳荐禮無任懇倒之至謹詞<lb/>
　　在外諸宫觀五嶽四瀆等處開啓謝明堂禮畢道<lb/>
　　　場青詞<lb/>
<pb n="KR4d0035_WYG_027-12b"/>
維元祐四年嵗次己巳某月某朔某日某甲子嗣天子<lb/>
臣某謹遣某人請道士某人於江寧府茅山開啓明堂<lb/>
禮畢道場某日罷散日設醮一座二百四十分位謹上<lb/>
啓元始天尊太上道君太上老君混元上徳皇帝近以<lb/>
宗祀明堂克配上帝仰資沖廕遂底熈成敢遵科醮之<lb/>
儀昭達衷精之懇尚祈道妙敷祐邦圖庶臻泰定之祥<lb/>
永荷清靈之貺<lb/>
　齋文<lb/>
<pb n="KR4d0035_WYG_027-13a"/>
　　後苑華景亭開建謝晴齋文<lb/>
維元祐四年嵗次己巳九月戊辰朔二日己巳皇帝遣<lb/>
入内内侍省内東頭供奉官勾當後苑譚扆等請僧三<lb/>
七人於後苑華景亭開建謝晴道場七晝夜近以候屬<lb/>
秋成時恒雨若民憂害稼禮有禜門即禁籞之華林闢<lb/>
祇園之净㑹覺慈垂祐陰沴遽消載嚴贊唄之儀用荅<lb/>
休嘉之應庶蒙神貺永庇人天謹言<lb/>
　　相國寺開啓謝晴道場齋文<lb/>
<pb n="KR4d0035_WYG_027-13b"/>
皇帝遣某官某請僧三七人於大相國寺大殿上開啓<lb/>
謝晴道場七晝夜近以天作滛雨民閔有秋致禱仁祠<lb/>
式殫精意祈覺皇之垂祐庶氛祲以潛消不越匪朝遽<lb/>
升杲日丕顯諸方之應翕臻四氣之和再闢清場恭陳<lb/>
謝禮庶蒙善利永庇含靈<lb/>
　　後苑華景亭開建祈雨齋文<lb/>
維元祐五年嵗次庚午二月丙申朔二日丁酉皇帝遣<lb/>
入内内侍省内東頭供奉官管勾後苑譚扆等請僧三<lb/>
<pb n="KR4d0035_WYG_027-14a"/>
七人於後苑華景亭建祈雨道場伏以自冬徂春稍闕<lb/>
滂沱之潤彼民望嵗深懐愆亢之虞爰仗佛乗仰祈神<lb/>
貺修舉六時之供導迎四序之和冀甘澤之霑濡俾嘉<lb/>
生之茂遂緬維大覺昭鑒丹誠謹言<lb/>
　　五臺山等處謝雨齋文<lb/>
維元祐五年嵗次庚午某月某朔某日某甲子皇帝遣<lb/>
入内内侍省内東頭供奉官李嗣元於五臺山請僧三<lb/>
七人開啓謝雨道場啓告於文殊菩薩近以氣序愆陽<lb/>
<pb n="KR4d0035_WYG_027-14b"/>
冬春閔雨恭禱羣望祗叩覺慈惟善應之無方召至和<lb/>
而來格雷雨作解獲霑足於農疇力穡有秋遂慰安於<lb/>
民望敢忘至懇仰荅鴻休謹言<lb/>
　祝文<lb/>
　　五龍廟賜㑹應廟為額祭告五龍之神祝文<lb/>
維元祐四年嵗次己巳八月戊戌朔十日丁未皇帝謹<lb/>
遣某官某致祭於五龍之神伏以雲行雨施實賴陰功<lb/>
廟食壇祠抑惟舊典粤瞻靈宇載飾崇堂方屬考成特<lb/>
<pb n="KR4d0035_WYG_027-15a"/>
加顯號神其安妥惠此黎元尚享<lb/>
　　景靈宫天興殿雅飾了畢開光明奉安奏告聖祖<lb/>
　　　御容祝文<lb/>
維元祐四年嵗次己巳九月戊辰朔二十七日甲午孝<lb/>
曽孫嗣皇帝臣某謹遣昭宣使和州刺史内侍省内侍<lb/>
押班臣趙世長敢昭告於皇髙祖考真宗膺符稽古成<lb/>
功讓徳文明武定章聖元孝皇帝伏以靈徳在天豈忘<lb/>
處語時思有廟䖍奉衣冠屬増煥於晬儀冀即安於寧<lb/>
<pb n="KR4d0035_WYG_027-15b"/>
宇恭陳薦告永譽燕詒尚享<lb/>
　　五嶽四瀆等處祈雨祝文<lb/>
維元祐五年嵗次庚午某月某朔某日某甲子皇帝某<lb/>
謹遣某官敢昭薦於東嶽天齊仁聖帝伏以春序方中<lb/>
驕陽為沴託居人上深軫農收邈瞻靈祠䖍致精禱伏<lb/>
冀無方善應有渰上隮流膏澤而徧大田消祲氛而為<lb/>
樂嵗敢申至懇仰荷神休尚享<lb/>
　　㑹應廟安掛牌額奏告五龍之神祝文<lb/>
<pb n="KR4d0035_WYG_027-16a"/>
維元祐五年嵗次庚午二月丙申朔二十八日癸亥皇<lb/>
帝謹遣左宣徳郎知開封府倉曹㕘軍公事史邈致祭<lb/>
於五龍之神伏以四靈之長時乗黙助於化工五方之<lb/>
神廟祀特崇於顯號載嚴棟宇式表題顔敢告就工冀<lb/>
蒙後應尚享<lb/>
　　天地社稷宗廟宫觀等處祈雨青詞祝文<lb/>
維元祐五年嵗次庚午三月丙寅朔四日己巳嗣天子<lb/>
臣某謹遣太中大夫守尚書左僕射兼門下侍郎上柱<lb/>
<pb n="KR4d0035_WYG_027-16b"/>
國汲郡開國公食邑三千九百戸食實封一千戸臣吕<lb/>
大防敢昭告於昊天上帝伏以雨暘弗若稍愆六氣之<lb/>
和穀麥未滋慮失三農之望託居人上祗畏天明䖍齋<lb/>
祓以致誠冀神靈之降祐霈滂沱之澤普浹原田廓氛<lb/>
祲之祥化為樂嵗將俾動植均䝉福休尚享<lb/>
　　在京㑹應廟等處祈雨齋祝文<lb/>
維元祐五年嵗次庚午三月丙寅朔四日己巳皇帝謹<lb/>
遣朝奉大夫試尚書刑部侍郎上護軍河南縣開國男<lb/>
<pb n="KR4d0035_WYG_027-17a"/>
食邑三百戸賜紫金魚袋趙君錫恭告於五龍之神伏<lb/>
以驕陽為沴時雨稍愆庶民其咨嘉種將槁仰憑神化<lb/>
垂恤黔黎合膚寸之雲霈為大澤育來牟之實登乃有<lb/>
年彌罄精衷恭期善應尚享<lb/>
　　五嶽四瀆等處為謝明堂禮畢祝文<lb/>
維元祐四年嵗次己巳十月某朔某日某甲子皇帝某<lb/>
謹遣某官敢昭荐於東嶽天齊仁聖帝近以度堂格廟<lb/>
嚴父配天克成宗祀之儀實賴神靈之祐式修報禮祗<lb/>
<pb n="KR4d0035_WYG_027-17b"/>
秩祠宫冀錫純禧永庇蒸庶尚享<lb/>
　　景靈宫分獻諸帝后祝文<lb/>
維元祐四年嵗次己巳九月戊辰朔十二日己卯孝曽<lb/>
孫嗣皇帝臣某謹遣翰林學士朝奉郎知制誥上騎都<lb/>
尉賜紫金魚袋臣蘇轍敢昭薦於宣祖昭武睿聖皇帝<lb/>
伏以講三年之親祀將享合宫奉七世之宗祧式瞻原<lb/>
廟崇嚴文考陟配上神祗荐苾芬庶殫誠孝尚享<lb/>
　　五嶽四瀆等處奏謝明堂禮畢祝文<lb/>
<pb n="KR4d0035_WYG_027-18a"/>
維元祐四年嵗次己巳某月某朔某甲子皇帝某謹遣<lb/>
某官敢昭薦於東嶽天齊仁聖帝伏以卜吉季秋肇禋<lb/>
陽館既成熈事實賴神休載欵嚴祠式陳報禮冀垂歆<lb/>
鑒永祐黎元尚享<lb/>
　　景靈宫石橋安构欄子動土祭告里域真官祝文<lb/>
維元祐四年嵗次己已十一月丁卯朔二十八日甲午<lb/>
皇帝遣西京左藏庫使嘉州刺史入内内侍省押班管<lb/>
勾景靈宫梁惟簡致祭於里域真官伏以崇嚴閟宇秘<lb/>
<pb n="KR4d0035_WYG_027-18b"/>
奉真游屬有欹摧再加完飾顧兹吉土主爾明神涓選<lb/>
嘉辰敢告興事尚享<lb/>
　<lb/>
　<lb/>
　<lb/>
　<lb/>
　<lb/>
　蘇魏公文集巻二十七<lb/>
</p>
<p>
</p>
  </div>
</body>
</text>
</TEI>
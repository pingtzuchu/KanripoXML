<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇魏公文集巻四十三</head> <lb/>
    <p>
<pb n="KR4d0035_WYG_043-1a"/>
欽定四庫全書<lb/>
　蘇魏公文集巻四十三<lb/>
　　　　　　　　　　　　　宋　蘇頌　撰<lb/>
　表<lb/>
　　謝中太一宫使<lb/>
臣某言令月日進奏院遞到勅牒一道并尚書省劄子<lb/>
伏蒙聖恩特遣充中太一宫使許任便居住臣即時受<lb/>
命交割本州公事與監司權管勾訖見起發徃潤州居<lb/>
<pb n="KR4d0035_WYG_043-1b"/>
住者臣本以衰遲懇祈休退淵衷眷舊未忍遐遺琳館<lb/>
增員仍從遙領坐叨要職特免莅官遂獲安居皆為異<lb/>
禮臣某中謝伏念臣性稟中下生遭盛明荷四朝樂育<lb/>
之恩歴三省訏謨之地非才輔政不能有所建明失職<lb/>
弗誅尚且容于尸素殿廬通籍淮海出藩顧筋力之已<lb/>
疲視章印而有愧冒兹名器負乗每懼于盜招念彼禽<lb/>
魚棲宿猶知于日暮殫誠牘奏干聽黈聰敢期從欲之<lb/>
仁上軫恤功之念明緍降命中㫖推慈假使職于元都<lb/>
<pb n="KR4d0035_WYG_043-2a"/>
許家居于故里官尊祿厚頓增桑梓之輝光迹放心閒<lb/>
實便丘園之頥養此蓋伏遇皇帝陛下乾坤博施坯冶<lb/>
一陶生物必因其材使人各得其所曲矜蕞耄久預禁<lb/>
嚴未遽絶于班資俾遂諧于燕息始終弗替蹇薄難勝<lb/>
病木婆娑雖殆忘于生意老馬躑躅猶結戀于君軒欲<lb/>
報生成未知死所倘肺肝之可鏤在溝壑以無忘瞻望<lb/>
宸庭但深洟涕伏限所居在逺不獲躬詣朝闕臣無任<lb/>
　　謝郊禮加恩改封趙郡公<lb/>
<pb n="KR4d0035_WYG_043-2b"/>
臣某言伏蒙聖恩賜臣官告一道改封趙郡開國公加<lb/>
食邑七百戸食實封三百戸仍令臣孫男承奉郎處厚<lb/>
齎賜者祭則受福頒大號于黎元賞不失勞推茂恩于<lb/>
庶位曲記近司之舊猥加異數之隆案輿地而擇名邦<lb/>
徹土田而與多邑循揆無功之寵愈驚非據之危臣某<lb/>
中謝伏念臣橈棟匪材西嵫餘景夤縁資歴久玷職于<lb/>
殿廬荏苒年華獲備員于道館當官無閥閱之勞退老<lb/>
遂鄉閭之願一昨五室親祠百工率職肅雍顯相既不<lb/>
<pb n="KR4d0035_WYG_043-3a"/>
預三吏掃除之勤夙夜駿奔又不在諸侯来助之列既<lb/>
均釐于中外輒比數于等差再膺開國之榮更益爰田<lb/>
之食仍令孫息齎賜命書即郊次以奉迎集私門之榮<lb/>
觀屬巳頒于渙汗難固避于走牆捧對芝泥若負芒刺<lb/>
此蓋伏遇皇帝陛下繼天紹統灑澤為春遵六聖之宏<lb/>
規躬三年之盛禮宗祀而配上帝致聖孝以並行大賚<lb/>
而富善人布神休而悉遍自顧曠僚之久難勝拜胙之<lb/>
恩雖燕閒方就于士鄉無階報稱而䰟夢常游于帝所<lb/>
<pb n="KR4d0035_WYG_043-3b"/>
圖謝生成瞻傃九門姑懐萬感臣無任<lb/>
　　再乞致仕<lb/>
臣某言臣聞禽魚微物猶知棲宿之安韋布諸生不忘<lb/>
殆辱之愧矧在士鄉之老既踰時制之期謝事未俞厚<lb/>
顔罔措臣某中謝伏念臣稟資不厚徼幸實多荷四朝<lb/>
拔擢之恩乏一善著聞之事姑縁舊弼久塵冒于近班<lb/>
洊領真祠復遷延于再稔處燕閒而竊禄致盈滿以生<lb/>
災初罹手足之痾寖苦膏肓之病秩滿而造朝有格力<lb/>
<pb n="KR4d0035_WYG_043-4a"/>
綿而跬步難前日薄虞淵視光隂而已逼心存魏闕役<lb/>
䰟夢以徒勞若猶綰于印章懼遂填于溝壑况臣頻年<lb/>
告老猶此饕榮年過六紀之餘章凡十數而上朝廷容<lb/>
養幾同游隋之人州里觀瞻寧免婆娑之誚輒陳情之<lb/>
終始覬得請以歸休伏望皇帝陛下恢天地覆載之仁<lb/>
廣日月照臨之惠憫衰遲之暮景貸尸素之往愆賜以<lb/>
殘骸從其所欲倘能起無妄之疾游息于田廬庶幾為<lb/>
太平之民謳歌于聖域誠心所迫邦憲寧逃欲乞聖慈<lb/>
<pb n="KR4d0035_WYG_043-4b"/>
指揮檢㑹臣前後奏章特許守本官致仕臣無任<lb/>
　　謝致仕表<lb/>
臣某言伏奉告命蒙恩特授臣依前觀文殿大學士太<lb/>
子少師致仕仍差臣男通直郎詒齎官告就賜者結髮<lb/>
立朝歴載將周于五紀解巾就第拜官叨列于三孤士<lb/>
夫進退之優君父保全之惠寵踰所望感極難名臣某<lb/>
中謝伏念臣朽質薄材華顛黧貌早嘗更于器使老猶<lb/>
冒于寵光福過災生幾致膏肓之疾鐘鳴漏盡未知骸<lb/>
<pb n="KR4d0035_WYG_043-5a"/>
骨之歸奏封屢瀆于䆳旒俞音特加于命數仍循舊相<lb/>
之比躐遷儲秩之榮而臣久任聖辰驟違班著念流波<lb/>
之出浦嗚咽難前顧疲馬之戀軒嘶鳴未已雖獲傳家<lb/>
之幸豈忘存闕之誠恩重命輕莫稱丘園之賁日暮途<lb/>
遠無階象魏之朝回望雲天徒深涕淚此蓋伏遇皇帝<lb/>
陛下陶鈞萬彚化育羣才俯矜菅蒯之微嘗與鼎槐之<lb/>
末全其晩節賜以餘齡非惟示覆載之不私抑亦見生<lb/>
成之曲盡顧臣之分徼幸巳多尚冀安居養頥衰疾倘<lb/>
<pb n="KR4d0035_WYG_043-5b"/>
未填于溝壑得雜處於芻蕘<lb/>
　　謝轉太子太保<lb/>
臣某言伏奉制命蒙恩特授臣太子太保依前觀文殿<lb/>
大學士致仕加食邑四百戸食實封一百戸仍差臣男<lb/>
通直郎攜齎告身前来就賜臣已于今月日于潤州朝<lb/>
京門外望闕祇受訖者芝泥温詔初降命于九重蒲栁<lb/>
殘骸遂通班于一品自慚悴陋莫副甄陶事出非常感<lb/>
深載抃臣某中謝伏念臣才非敏達仕遘休明荷樂育<lb/>
<pb n="KR4d0035_WYG_043-6a"/>
于五朝嘗叨陪于三吏與聞國政固乏佐時之謨退老<lb/>
丘園猶霑馭富之祿熈辰累洽興運有開帝出震以乗<lb/>
時照臨溥暨言如綸而求舊奨擢併加進儲保之崇資<lb/>
衍户封之多邑仍令賤息齎賜賛書病悴有年久棄人<lb/>
間之事寵靈驟及實為望外之榮姑慶暮塗親逢亨㑹<lb/>
此蓋伏遇皇帝陛下宅中圖大發政施仁推布徳行惠<lb/>
之文靡謝事就閒之隔念此故老早陳力于周行霈然<lb/>
徳音特加優于異數臣敢不濯冠聽命捨杖拜恩誦深<lb/>
<pb n="KR4d0035_WYG_043-6b"/>
厚之訓辭仰欽天造詠光華之復旦竊效壤歌雖畢餘<lb/>
生莫酬洪造臣無任<lb/>
　　遺表<lb/>
臣某言臣聞稟質太和生有涯而必盡戀恩聖代死可<lb/>
忍而猶言苟延頃刻之期少布平生之懇臣某中謝伏<lb/>
念臣性識庸陋生長遭逢仁宗召寘書林英廟擢為臺<lb/>
省肆神考維新于大政而微臣獲覲于清光便荷眷知<lb/>
躐登侍從臣以口耳無用之學驟蒙睿聖非次之知思<lb/>
<pb n="KR4d0035_WYG_043-7a"/>
自激昂少圖報稱竟以議詔除之非是遂止罷書命之<lb/>
要司三巳三遷未嘗以冗外而擯棄再召再用率皆由<lb/>
主上之記憐入備史官進居京尹尋復以片言而坐累<lb/>
俄見謂直道以自明與修進于六官仍典司于四選遽<lb/>
罹家難曲軫淵衷使璫洊至于里門賻恤特殊于等列<lb/>
未畢苴麻之制忽悲弓劒之遺沐二聖之深慈矜累朝<lb/>
之舊物中臺内制徊翔敢歎于積薪左轄三台忝竊但<lb/>
虞于覆餗寸長靡効微罪以行蓋引年辭位者歴八九<lb/>
<pb n="KR4d0035_WYG_043-7b"/>
朞露奏陳誠者章數十上始獲歸于印紱久退處于丘<lb/>
園仰聞龍徳之升大慰海隅之望至仁溥博上下與天<lb/>
地同和湛恩涵濡人物暨鳥獸咸若豈圖暮景復遘盛<lb/>
明鼓缶酣歌方逐畋漁之樂視隂愒日已嗟鐘漏之催<lb/>
且鳥将死而其鳴哀天雖髙而其聴邇矧懐欲報之徳<lb/>
敢愛垂絶之音雖無補于萬分僅或能于一得伏願皇<lb/>
帝陛下法堯舜之修已過中髙之歴年進有徳以尊朝<lb/>
廷示敦樸以先天下延讜直則下情無壅省營繕則民<lb/>
<pb n="KR4d0035_WYG_043-8a"/>
力不勞毋邇宵人以防私謁之害政無作奇巧以見所<lb/>
寶之惟賢若乃當太平持盈之時思既濟豫防之患志<lb/>
不期于逸豫慮常懼于幾微不忘来事之師以永無疆<lb/>
之譽則臣雖闔棺長夜諫弗假于陳屍瞑目九泉報猶<lb/>
當于結草精誠徒切惛憒不倫臣無任<lb/>
　　謝厯日表<lb/>
臣某言今月日進奏院遞到宣勅一道伏蒙聖慈賜臣<lb/>
某年厯日一巻者聖人之治厯數恭授以時下國之荷<lb/>
<pb n="KR4d0035_WYG_043-8b"/>
頒宣奏行有職仰乾文而備在戴君賜以無忘臣某中<lb/>
謝伏惟尊號皇帝陛下保極奉元愛民恤物功越農軒<lb/>
之表慮窮象數之微前飭日卿豫推天運校諸家之疎<lb/>
密審一嵗之權輿氣朔推移躔離稽合杓攜魁枕固無<lb/>
辰次之差日永宵中大正春秋之序屬新書之甫就欲<lb/>
庶俗之周知率循舊章頒布列郡臣任叨守土職在訓<lb/>
民詳觀細札之文斯蓋先天之藴敢不朝夕從事嵗時<lb/>
省功勸耕于土起之辰趣務於火見之後所期遵奉無<lb/>
<pb n="KR4d0035_WYG_043-9a"/>
失經常臣無任<lb/>
　　又<lb/>
臣某言欽厯授時新四方之耳目觀文察變記萬世之<lb/>
章程覩細札之下頒俾列藩之寅奉仰承優渥退積兢<lb/>
榮臣某中謝伏惟皇帝陛下憲天聰明稽古謨典正一<lb/>
元而端本審六物以題期上承軒頊之規俯鑒羲和之<lb/>
職諸家之算皆課于清臺先甲之期率循于治象隨閏<lb/>
餘而消長順斗建以盈虚中朔正而嵗成隂陽調而景<lb/>
<pb n="KR4d0035_WYG_043-9b"/>
至導五行之和氣徧育嘉生視七宿之中星肇隆丕律<lb/>
臣任叨守土職在訓民覿乾宰以敷文繹辰猷而布度<lb/>
将使出作入息皆不緩于農時夕思晝行冀㕘修于吏<lb/>
事所期遵用無失經常臣無任<lb/>
　　又<lb/>
臣某言清臺運算将觀嗣嵗之宜列郡承流猥被新書<lb/>
之賜祇戴上恩之厚俯増逺守之光伏惟皇帝陛下體<lb/>
乾綱之粹精總治典之纎悉奉若天道恭授人時南面<lb/>
<pb n="KR4d0035_WYG_043-10a"/>
視四星之中靡差昏旦彞倫協五紀之叙備著綱條日<lb/>
官方上于奏篇乙夜親紆于宸覽鉤校疎密脗合經常<lb/>
㑹三統於一元成百年之精嵗詔頒近列下逮方州臣<lb/>
幸預典藩例叨寵錫竊尋時訓之紀每切農時之先夏<lb/>
后小正尚記昆蟲之細呂韋月令兼推躔次之行皆所<lb/>
以求隂陽之大中示耕桑之要務洪惟聖典曲盡天時<lb/>
掩七厯之精微髙百王之制作當官據此自識刑賞之<lb/>
後先編户見之咸知發斂之早晩臣敢不修明所職謹<lb/>
<pb n="KR4d0035_WYG_043-10b"/>
視斯文露冕行春益勤勸課之業坐曹閱日不渝寒暑<lb/>
之期豈止閟藏以為榮遇臣無任<lb/>
　　又<lb/>
臣某言昔聖人處璣衡而欽天故日月星辰以之序象<lb/>
金火而治厯故氣物分數得其平蓋推步之術既精則<lb/>
制作之文乃定有大創革屬我聖明伏惟皇帝陛下攬<lb/>
商周之質文躬舜禹之厯數損益百世旦暮千齡前勅<lb/>
日卿鉤校諸家之疎密仰觀乾度稽㕘三極之短長索<lb/>
<pb n="KR4d0035_WYG_043-11a"/>
隠鈎深改差用驗盈朒于是以象見中朔不能以候移<lb/>
克固信書昭示列辟乃眷官封之吏使知告朔之頒一<lb/>
札十行荷甄紆于訓令九章五紀使盡識于嵗年臣忝<lb/>
在長人竊榮拜賜朝夕從事惟思務穡而勸功寒暑不<lb/>
渝益勵首公而盡節臣無任<lb/>
　　又<lb/>
臣某言仰觀天象豫考日星之行恭授人時使知氣候<lb/>
之至詔頒列郡惠浹羣生臣某中謝伏以王者稽古以<lb/>
<pb n="KR4d0035_WYG_043-11b"/>
奉天順寒暑隂陽之運百姓厚生而利用在農桑衣食<lb/>
之原數既合于珠躔氣遂均于玉燭伏惟皇帝陛下徳<lb/>
侔覆載智察幽微合三統以正一元撫五辰而凝庶績<lb/>
清臺運算摠七厯以裁成方底封函遍九州而誕布臣<lb/>
任叨守土職在訓民求庶政之所先案新書而盡在奉<lb/>
承寶典知協紀于萬年咸與編氓趣成功于三務臣無<lb/>
任<lb/>
　　乞賜六典<lb/>
<pb n="KR4d0035_WYG_043-12a"/>
臣某言伏以先唐著六官之典是為考古之書荀况稱<lb/>
三代之隆不貳後王之法恭惟皇帝陛下稽若上世允<lb/>
釐庶工謂開元之職儀有成周之體範因命刋讎于簡<lb/>
册又将宣布于方来凡預通閨均蒙寵錫伏念臣夙遭<lb/>
際㑹獲齒大儒方朝廷更正于官名荷制詔對遷于階<lb/>
品聖明作述親逢千載之一時臺閣規橅願識有司之<lb/>
大要敢縁等比輒冒守藏所是新印唐六典欲望聖慈<lb/>
特許依例宣賜臣一部庶得披覽前載習熟舊聞時亮<lb/>
<pb n="KR4d0035_WYG_043-12b"/>
天工倘獲觀于衆職之治日恪位著庶自効于一官之<lb/>
勤臣無任<lb/>
　　謝賜六典<lb/>
臣某言奏牘之求恩寛罪戮册書之副詔許匪頒捧縹<lb/>
袠以生榮刻丹衷而萃感臣某<hi>中謝</hi>臣聞在昔建官之<lb/>
制沿革靡常開元著令之初典司尤備辨其秩序具有<lb/>
綱條事名雖見于當時莫遑遍舉春秋以竢于後聖兹<lb/>
用鑒觀恭惟皇帝陛下躬親萬務之微損益百王之際<lb/>
<pb n="KR4d0035_WYG_043-13a"/>
謂成周之治典可舉而行以有唐之職儀最得其要時<lb/>
書不布後學罕知命鴻都之直官定蘭臺之善本模傳<lb/>
鏤版盡刋魚魯之訛宣布在廷使識雲龍之紀伏念臣<lb/>
迂儒曲藝文館充員考載籍之古陳嘗聞粗畧顧朝廷<lb/>
之體要莫究源流幸逢至治之期新下正名之格文階<lb/>
貴品荷假寵以優遷御府新書輒抗章而自請忽拜緹<lb/>
囊之賜併増經槴之光啓發篇章雖曰一朝之制作講<lb/>
求義類是皆歴代之故常足以備訪對于清閒資討論<lb/>
<pb n="KR4d0035_WYG_043-13b"/>
於聖治豈其闇陋得以探詳讀三五之書自同倚相識<lb/>
太平之跡竊慕劉歆矧與綴于官聨固當勤于事守仰<lb/>
酬隆施誓畢微生臣無任<lb/>
　　謝賜常平免役勅令<lb/>
臣某言今月日准詳定一司勅令所公文奉朝旨伏蒙<lb/>
聖慈賜臣紹聖常平免役勅令一部者察俗五書總利<lb/>
害康平之目任民九職盡轉移生養之宜坦然帝制之<lb/>
明載在官成之法徧頒列郡下逮具僚臣某中謝伏惟<lb/>
<pb n="KR4d0035_WYG_043-14a"/>
皇帝陛下祇遹先猷監觀治本謂法必生於衆適而令<lb/>
欲順于人心爰詔近司講修前訓視嵗年之上下發斂<lb/>
以時校財力之重輕有無相濟著綱條于畫一均多寡<lb/>
于大中有司遵承既簡允而易守編户賦役悉均安而<lb/>
不勞炳焉垂世之謨是謂不刋之典豈期閒迹與拜恩<lb/>
書重念臣早以芻愚嘗聞政論暨兹退老久廢吏文恭<lb/>
啓籖幐但疲精于編摘秘藏巾槴冀傳寶于昆雲仰戴<lb/>
宸慈竊深感涕臣無任<lb/>
<pb n="KR4d0035_WYG_043-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇魏公文集巻四十三<lb/>
</p>
<p>
</p>
  </div>
</body>
</text>
</TEI>
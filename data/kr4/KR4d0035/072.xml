<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇魏公文集巻七十二</head> <lb/>
    <p>
<pb n="KR4d0035_WYG_072-1a"/>
欽定四庫全書<lb/>
　蘇魏公文集巻七十二<lb/>
　　　　　　　　　　　　　宋　蘇頌　撰<lb/>
　雜著<lb/>
　　厯者天地之大紀賦<hi>聖人以通天地之數</hi>
昔聖王建官司地因象知天推厯用明于大紀考星咸<lb/>
自于初躔合三體以為元成書最宻舉二篇之定䇿備<lb/>
数無愆古有善談載于前志因太初創厯之首述往聖<lb/>
<pb n="KR4d0035_WYG_072-1b"/>
知時之義莫不䆒極象數精窮天地有時以紀夫啟閉<lb/>
有日以紀乎分至躔離弦望也于此而為正晦朔昏明<lb/>
也于此而攸示下可辨乎斗建上靡差于辰次惟君審<lb/>
璣衡之運所以緒正于元功使民知寒暑之來然後順<lb/>
修于時利況夫厯為一嵗之本紀明太極之基惟精祲<lb/>
之至妙豈深思之與知必也迎辰以䇿定晷于儀帝舜<lb/>
則羲和而分命顓頊則重黎而是司皆所以凖厥二氣<lb/>
乗于四時聖有作也人皆度之制自清臺得舉正履端<lb/>
<pb n="KR4d0035_WYG_072-2a"/>
之要職由太史盡觀文察理之宜若乃辰集于房日窮<lb/>
于紀孟陬既協于月建攝提亦隨乎杓指國將頒正朔<lb/>
以為令王乃觀情性而順理章蔀元之書兮著于彼子<lb/>
丑寅之正兮見于此可以察發斂于未然定慘舒之所<lb/>
以推其生律子陽午隂而互分治以明時春作秋成而<lb/>
是擬且夫天之運也日與星而代逢地之道也柔與剛<lb/>
而莫窮非乃聖無以探其賾非立法無以舉其中我乃<lb/>
錯綜氣候參稽變通起建星而運算故積嵗以成功考<lb/>
<pb n="KR4d0035_WYG_072-2b"/>
連珠合璧之辰得名尤邃應大呂黄鍾之統立道斯同<lb/>
用能鉤校舊儀審觀新度成敗因之而遂紀氣節于焉<lb/>
而可歩于以極隂陽之大端于以備五六之中數亦何<lb/>
異魯經比事舉二中以嵗成羲易窮神合五位而象布<lb/>
後王以是知厯象不可不審經紀不可不循或立元而<lb/>
謹其始或節事而授于民馮相則致乎日月保章則志<lb/>
夫星辰以定五十五數以通三百六旬所謂見道而知<lb/>
治何患以天而占人彼為刻漏以考中星但紀曉昏之<lb/>
<pb n="KR4d0035_WYG_072-3a"/>
度處璇璣而觀大運盖明氣候之因猶未若測運動于<lb/>
二儀齊往來于七政建乃星紀先夫算命吾皇所以監<lb/>
古厯之尤䟽頒新書而考正天人之際因以明焉乃知<lb/>
夫作者謂聖<lb/>
　　省題詩<hi>象載瑜</hi>
一人敦至化象載效嘉祥美澤昭仁感皇華顯道光再<lb/>
馳聞檻檻無外表洋洋華轂初彰瑞椎輪異服箱器車<lb/>
雖比美泉露豈同方荐廟歌休徳神靈祉式揚<lb/>
<pb n="KR4d0035_WYG_072-3b"/>
　　南廟䇿問<lb/>
問周制王畿千里其外則九服諸侯之地也而周禮所<lb/>
載六卿之屬三百六十皆王朝之官其名氏之繁密典<lb/>
掌之閒冗若司市校人賤者之事皆命大夫僅乎數百<lb/>
隣長比長才治五家皆命士故至于萬人夫以千里之<lb/>
畿四郊郷遂園㕓場圃之外為田十有一等官府之給<lb/>
六軍之衆封賞之地皆在其中其餘以食萬官宜若不<lb/>
足而當時行之為便凡九正之歛致財賄之入亦寡矣<lb/>
<pb n="KR4d0035_WYG_072-4a"/>
而大祭祀大賔客大軍旅大田役四者之勞無有虚月<lb/>
度其經費盖不訾焉而當時不言其乏我國家統一海<lb/>
内四鄉萬里皆為郡縣一毫之賦悉歸縣官司㑹核入<lb/>
宜若有餘然其設官自省寺至于州縣不過萬数比周<lb/>
亦簡矣而議者猶病吏員之冗勞于供億至于郊廟祭<lb/>
享数簡而禮畧朝㑹宴飲嵗不過二三師田講武稀闊<lb/>
而不行軍興調發不聞于警急方古無事矣而財用未<lb/>
嘗羨盈昔周以千里用而足今以天下用而無餘其故<lb/>
<pb n="KR4d0035_WYG_072-4b"/>
何也豈今之經制不得其道耶将周官之載為虚文耶<lb/>
願陳所以異同之說以輔當世之宜<lb/>
　　又<lb/>
問孔子曰如有王者必世而後仁又曰善人為邦百年<lb/>
亦可以勝殘去殺若周至成康漢至文景唐至貞觀皆<lb/>
有國未数十年而仁政洽或刑厝不用或斷獄数百或<lb/>
報囚十九古稱至治之極何以尚兹宋興百餘年矣祖<lb/>
宗之休徳主上之仁聖未嘗不以恤刑慎罰為意獄一<lb/>
<pb n="KR4d0035_WYG_072-5a"/>
有疑縱以予民吏或用法深故則廢而不錄如此刑冝<lb/>
省矣然而天下嵗報重辟常不下二千其間忿爭賊害<lb/>
剽盜陵奪甚者骨肉相殘甘心仇怨皆法不可緩者習<lb/>
俗流敝而至是耶且必世之仁于周漢唐見矣以我朝<lb/>
之隆盛獨不見其成效歟至于善人不入于室猶能止<lb/>
惡而歸善以累聖之求治反未能致茲其故何也夫移<lb/>
風易俗使天下囘心向道盖儒者之所願言也盍陳古<lb/>
所以致治而今所以未能省刑革敝興仁必有本末幸<lb/>
<pb n="KR4d0035_WYG_072-5b"/>
悉言之<lb/>
　　又<lb/>
問孔子曰如有用我者期月而巳可也三年有成孟子<lb/>
曰師文王大國五年小國七年必為政于天下矣此言<lb/>
為政者導民有漸非累乆則不能成功故周公相成王<lb/>
六年然後制禮作樂以致太平是也而伯禽封魯三年<lb/>
而報政周公曰魯後世北面事齊矣又公孫𢎞報漢武<lb/>
曰周公期年而化臣尚竊遲之此則為政尚乎速也彼<lb/>
<pb n="KR4d0035_WYG_072-6a"/>
大聖賢且猶期年而為政必三年至于七年而後成功<lb/>
伯禽三年乃以為遲何也太公五月信未洽于民周公<lb/>
何以知後世齊强而魯弱公孫𢎞才不及古人而以周<lb/>
公為遲然其相漢之迹其效何若此學古者所悉也試<lb/>
講論之<lb/>
　　李惟㡬改字說<lb/>
李君名惟㡬字景純問于予曰吾幼而名壮而始字夫<lb/>
字所以識其名而稱表之古人又從而有規誡之說今<lb/>
<pb n="KR4d0035_WYG_072-6b"/>
惟㡬之字景純既無以識惟㡬之義又非所以稱表規<lb/>
誡之道吾將易之乆矣願吾子擇其宜稱者為惟㡬之<lb/>
字焉非特以其所表然亦將蘄所謂自誡者于吾子耳<lb/>
予始重違其請又推朋友相字之說在禮則然而况李<lb/>
君才具優敏心志通逹䇿名從宦有文而能政斯足稱<lb/>
道者又予頃年與之舉進士以里中子論交甚篤則正<lb/>
名為字之說今不得而辭也夫所謂㡬者在事隠㣲而<lb/>
與知之之詞也故易曰㡬者動之㣲吉之先見者也書<lb/>
<pb n="KR4d0035_WYG_072-7a"/>
載大禹之謨曰惟㡬惟康云爾者盖禹戒舜念慮㡬㣲<lb/>
然後保其安康之謂也又舜作歌自戒亦曰惟時惟㡬<lb/>
者舜以庶工既諧事之當戒者惟在知時㡬㣲而巳而<lb/>
仲尼稱顔子之善曰其殆庶㡬謂其舉動言行能慮之<lb/>
于㣲則其著也蔑有過事之謂也是則㡬之為義逺矣<lb/>
淵乎古之聖賢之治天下也事君也修身也未有不念<lb/>
于是焉而臻其極致也且聖人之㡬緼乎誠明賢人之<lb/>
㡬發乎思慮緼乎誠明則不思而適乎中不勉而同其<lb/>
<pb n="KR4d0035_WYG_072-7b"/>
道所謂知㡬其神者也發乎思慮者由勉焉而後得戒<lb/>
焉而後弗失其顔氏之庶㡬乎在易則曰不逺復在禮<lb/>
則曰擇善而固執之夫行之而弗思何曰能復復之而<lb/>
弗慎何云固執盖顔子拳拳于斯未嘗少過故謂之殆<lb/>
庶㡬者豈其思之詳而慎之至也歟噫事之未彰横乎<lb/>
思慮是雖聖人賢人且猶念之戒之勤勤若是況衆人<lb/>
而不慎哉李君既求字于予因以求其自誡是不忘乎<lb/>
立身之道也予又以朋友之義不得而讓故原其說兼<lb/>
<pb n="KR4d0035_WYG_072-8a"/>
舉易與書之事以告之而命其字曰仲思庶乎李君早<lb/>
夜念焉逺慝而就正由是而之道云爾<lb/>
　　題鄴侯家傳後<lb/>
相國鄴侯家傳唐亳州刺史李蘩撰述其父泌之事迹<lb/>
起天寳被召中間遷謫迄貞元中終于相位其所論著<lb/>
甚悉然與唐史小異文字亦有不倫次者盖蘩以罪繫<lb/>
獄謂其將死則先人之嘉謀宻議遂不得傳因得廢紙<lb/>
敗筆于獄吏以成其藁且戒家人令求大手筆别加潤<lb/>
<pb n="KR4d0035_WYG_072-8b"/>
色後亦不果今崇文本第一至第五揔五巻尤為踈畧<lb/>
大類抄節臣以私本校正凡增補数萬言以充定云<lb/>
　　題枯木賦<lb/>
枮樹賦故龍閣壽春魏公家傳云褚河南書其巻末題<lb/>
識止云貞觀四年為燕國公書而無書人姓名予按<lb/>
徐浩書品云中宗時中書令宗楚客恩幸用事嘗賜二<lb/>
王眞跡二十軸因製為十二屏以褚遂良枯樹賦為脚<lb/>
大㑹羣賢張以示之薛稷崔湜輩見之皆廢食嘆息騐<lb/>
<pb n="KR4d0035_WYG_072-9a"/>
此賦河南書明矣然既用作屏而今本乃横巻豈非後<lb/>
之好事者重装背以便緘藏耶抑河南書此賦自有别<lb/>
本耶不可復知也觀其筆力遒媚頗逼二王非河南不<lb/>
能為也而學者多云燕公于志寕也按志寕曾祖謹仕<lb/>
周開國封燕志寕貞觀末始襲祖封而此賦乃在未封<lb/>
前豈當時公卿自有封燕者而史失其傳耶或志寕嗣<lb/>
封當在前而書傳記之誤耶又不可得而詳也予愛玩<lb/>
其書因究其本末而誌于後<lb/>
<pb n="KR4d0035_WYG_072-9b"/>
　　題維摩像<lb/>
張彦逺古今名畫記所載顧長康傳云興寕中瓦棺寺<lb/>
初置僧衆設刹㑹請朝賢鳴刹注其䟽時士大夫莫有<lb/>
過十萬者長康素貧打刹獨注百萬衆以為大言後請<lb/>
勾䟽長康曰宜備一壁遂閉户往來一月餘日畫維摩<lb/>
詰一軀工畢將㸃眸子乃謂僧曰第一日觀者請施十<lb/>
萬第二日可五萬第三日任例責施及開户光照一寺<lb/>
施者塡咽俄而得錢百萬又論畫體工用云顧生首創<lb/>
<pb n="KR4d0035_WYG_072-10a"/>
維摩詰像有清羸示病之容隠几忘言之狀陸探㣲張<lb/>
僧繇效之終不及至唐寺廢杜紫薇牧之為池州刺史<lb/>
過金陵嘆其将圯募工搨寫十餘本以遺好事者其一<lb/>
乃汝隂太守某人也不敢擕去至今置于州廨丞相晏<lb/>
臨淄公鎮潁日嘗語從事鑱石以記其始末嘉祐壬寅<lb/>
予領郡事暇日数取以觀之案長康晉人故所畫服飾<lb/>
器用皆當時所尚其意態位置固非常畫之比也或云<lb/>
杜本巳為後人竊取今所存者盖再經謄搨矣然而氣<lb/>
<pb n="KR4d0035_WYG_072-10b"/>
象超逺彷彿如見當時之人物巳可愛也況牧之所傳<lb/>
乎況長康之真跡乎想慕不足因命工人即其本移冩<lb/>
藏之家楮又題于像旁丹陽蘇子容記<lb/>
　　題右軍帖<lb/>
予向見二王書帖多矣疑非真跡應是響搨然筆勢圎<lb/>
勁無毫釐之差都莫能辨其是否所可辨者一紙数帖<lb/>
及用硬黄耳昔唐文皇好二王書天下訪求遺跡殆盡<lb/>
彼時巳患嵗乆恐遂磨滅因命搨書手趙模輩傳搨数<lb/>
<pb n="KR4d0035_WYG_072-11a"/>
百本藏之禁中或分賜王公得之者巳為秘寳矣故當<lb/>
時語云趙模一紙尚直数萬錢今觀說之所收一軸凡<lb/>
四紙一十帖實竒跡也巻末題蕭祐者元和人起處士<lb/>
仕至桂筦觀察使書畫皆妙嘗敘鍾王遺法蕭張筆勢<lb/>
編集真偽為二十巻上之又題凝式正臣則楊少師也<lb/>
每紙皆有正臣字應是其家舊物也丹陽蘇某題<lb/>
　　題御前厯子<lb/>
左光禄大夫守尚書左丞蘇某恭覧太宗皇帝淳化中<lb/>
<pb n="KR4d0035_WYG_072-11b"/>
賜知州御前厯子親書三十一字迨今八十餘年筆勢<lb/>
飛動翰墨如新對之歆然孰不悚厲昔漢光武以手迹<lb/>
賜郡國一札十行細書成文故自臨邦宰邑者競能其<lb/>
官唐明皇除令長亦以勅書訓厲謂之令長新戒當時<lb/>
郡縣號為得人其猶載于金石之刻或見于詩人之咏<lb/>
歌以為太平之源由此其致猶未若神功恤民之勤為<lb/>
之精擇守長親書翰墨以遣之得其賜者超越前代規<lb/>
橅閎逺垂于無窮守臣奉之以為大訓不其偉歟<lb/>
<pb n="KR4d0035_WYG_072-12a"/>
　　題胡考甫書華嚴經<lb/>
大方廣佛華嚴經本敘云佛為大心衆生說一乗道純<lb/>
眞境界超絶權假當念相應即成正覺名雖十㑹指歸<lb/>
一貫通利者刹那見性泥文者多刼迷塗自晉至唐三<lb/>
經繙演其書乃完凢十萬正字揔百千妙頌要言奥義<lb/>
包括萬殊前代名流留心探索則有論鈔賛圖開示末<lb/>
學入法界門大行于時予熈寕中赴東陽守道桐江失<lb/>
舟弟息及甥三人不救追悼不巳因作毗盧文殊普賢<lb/>
<pb n="KR4d0035_WYG_072-12b"/>
三像以薦夭横通經義者以為正合教意今考父大夫<lb/>
服太夫人之䘮三年齋潔書此經全部八十巻字皆端<lb/>
楷功巳圓成仰報劬勞隂助冥福其勤至矣非特見孝<lb/>
子精誠之意抑可示導門誘掖之勸因覽巨軸賛嘆不<lb/>
巳因假翰墨題于入法界品之篇末云元祐七年二月<lb/>
初七日丹陽蘇某謹誌<lb/>
　　題青溪圖<lb/>
予慶厯四年領邑江寧六月馳漕牒之貴池適遇天章<lb/>
<pb n="KR4d0035_WYG_072-13a"/>
滕公過郡磐桓新居都官曽公退居州第相期為弄水<lb/>
之㳺者数四臨青溪望諸山以琴碁銷暑笑言甚適迨<lb/>
今五十年矣而未嘗再到公詡畫圖曲盡幽致言念嵗<lb/>
月推遷二賢墓木巳拱而老朽巋然覩物思人不覺感<lb/>
懐因識巻末<lb/>
　　題送𧦬光序<lb/>
𧦬光論書法猶釋氏心印發于心源成于了悟非口手<lb/>
可傳此誠知書者然當時名稱如此而獨不聞于後世<lb/>
<pb n="KR4d0035_WYG_072-13b"/>
筆跡絶少傳者豈唐人能書者多如光輩湮没無聞不<lb/>
知㡬何人耶觀諸公稱譽之言盖非常常僧流也<lb/>
　　題灘院記<lb/>
唐人多善書者題楷行草往往各盡其妙渉五代而字<lb/>
體衰矣獨楊公凝式號得筆法洛中碑誌石刻官寺僧<lb/>
舍多其題識至今尚存校之一時墨迹固不類矣伯鎮<lb/>
所臨中灘浴室記是其書撰文格雖不甚髙而詞氣宏<lb/>
贍猶有唐人之風範亦可嘉也<lb/>
<pb n="KR4d0035_WYG_072-14a"/>
　　題應之詩<lb/>
應之江表名僧能文章善楷𨽻南唐昇元保大間為内<lb/>
供奉中主後主書體與之相類當時碑刻多其冩者至<lb/>
今盡存惟江寕府保寕寺四注金剛經兼備衆體尤為<lb/>
精筆此詩乃其眞迹也蘇某題<lb/>
　　題張籍墨跡<lb/>
張籍書世罕傳者予頃游歴陽見僧寺有收得其墨蹟<lb/>
與詩刻今覽此帖疑昔所見者唐人大率能書籍雖非<lb/>
<pb n="KR4d0035_WYG_072-14b"/>
以書名然其用筆皆有法尤可佳也丹陽蘇某子容題<lb/>
　　題名茶記<lb/>
齊巳詩人不以書稱在唐季二道既衰然此詩脫洒不<lb/>
俗筆札亦善信乎名稱于人必有可尚者子容題<lb/>
　　題巨然山水<lb/>
巨然山水擅名江表歸朝尤為當時貴重然而亦靳其<lb/>
筆故今傳者甚少惟學士院北壁特為傑作前賢詩記<lb/>
中多稱之煙嵐曉景是其措意者嚮見好事家一二小<lb/>
<pb n="KR4d0035_WYG_072-15a"/>
圖皆題此名說之所收特佳也子容題<lb/>
　　題君謨草書<lb/>
唐明皇有飛白散𨽻賜上巳曲水宴大字今尚存巳為<lb/>
竒迹矣而君謨又作飛草盡風雲龍蛇之變態非曲江<lb/>
字可比也少有得其眞迹者說之此巻遂為竒寳矣丹<lb/>
陽蘇某題<lb/>
　　又<lb/>
說之與予皆連君謨姻家情好亦均予嚮恃欵宻未嘗<lb/>
<pb n="KR4d0035_WYG_072-15b"/>
求其書而說之所得飛草二軸其他眞草又過是非夫<lb/>
好事之篤何能致其多也如此君謨今亡矣其書不可<lb/>
復求故因披巻益増悵恨耳子容題<lb/>
　　題授經圖<lb/>
後漢永平七年明帝夢金人既寤以問羣臣通人傅毅<lb/>
對曰臣聞西方有神其名曰佛陛下所夢將必是乎因<lb/>
詔使者秦景等十四人如天竺至月支遇沙門攝摩騰<lb/>
竺法蘭等傳其經像載以白馬還洛陽譯所得經為四<lb/>
<pb n="KR4d0035_WYG_072-16a"/>
十二章緘於蘭臺石室遂流東夏右攝摩騰竺法蘭入<lb/>
漢獻經像圖人物十有一治平丁未在山陽傳史中煇<lb/>
家藏本云其本搨成都佛寺右殿畫壁相傳漢魏間<lb/>
筆觀其衣冠服用若後魏周隋制度疑彼時畫工剏意<lb/>
所造耳蘇某子容燕寢北軒題記<lb/>
　　硯銘<lb/>
延平溪石硯前此未聞熈寧丙辰建守李侯立之得于<lb/>
劒津遂以相寄云石出水底數十仭温潤而明瑩縝宻<lb/>
<pb n="KR4d0035_WYG_072-16b"/>
而條逹其堅不折其廉不劌蓋有玉之徳焉琢而研之<lb/>
復益墨色端巖龍尾不足多也予試之信然因銘其背<lb/>
云<lb/>
其質則石其徳如玉既漬既研利用縑牘毫端可濡麋<lb/>
九匪渝功施萬世四者相須<lb/>
　　又<lb/>
子容硯銘石出延平兩涯涘矩而琢之中厥器面如坳<lb/>
堂引㳙水背如青圭去鋒銳比徳于玉磨不磷罷龜而<lb/>
<pb n="KR4d0035_WYG_072-17a"/>
食文以治啓土建安邑丹陽世世寳用斯盡意<lb/>
　　書帙銘<lb/>
惟蘇氏世宦學以儒何以遺後其在此書<lb/>
　　誡<lb/>
非學何立非書何習終以不倦聖賢可及<lb/>
　<lb/>
　<lb/>
　<lb/>
<pb n="KR4d0035_WYG_072-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇魏公文集巻七十二<lb/>
</p>
<p>
</p>
  </div>
</body>
</text>
</TEI>
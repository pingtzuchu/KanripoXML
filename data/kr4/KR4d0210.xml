<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>漢濱集卷一</head>
    <p>
<pb n="KR4d0210_WYG_001-1a"/>
欽定四庫全書<lb/>
　漢濱集卷一　　　　　　宋　王之望　撰<lb/>
　　賦<lb/>
　　　三王之道若循環賦<hi>以道若循環代為終始為韻</hi>
百代稱治三王最隆各埀統以相繼若循環而㒺終所<lb/>
尚不同要舉偏而補弊其周必復斯迭用以無窮稽古<lb/>
史之遺言見先王之政理雖革而信之者事有新故然<lb/>
因而循之者道無彼此列三正而異物關彼盛衰旋一<lb/>
<pb n="KR4d0210_WYG_001-1b"/>
化而無端代為終始夏繼虞軌商因夏基或以忠而為<lb/>
治或變質而制宜暨彼周家之盛粲然文教之埀用有<lb/>
還復弊斯改為異世殊時雖靡聞于沿襲同條共貫曽<lb/>
不泥于操持上下千載之間周流六虚之内乘五徳以<lb/>
迭王類四時而更代樞始得兮弛張無執柱不膠兮變<lb/>
通斯在本人情而立政時有汚隆法天運以求端迹無<lb/>
留礙前之二帝兮其道淳而未備後之五霸兮其風駁<lb/>
而不純備乃盡變純斯可遵惟三代之甚善宜百王而<lb/>
<pb n="KR4d0210_WYG_001-2a"/>
是因所遇殊塗琴更張而或解其歸一揆規宏逺以相<lb/>
循觀其先聖埀休後王繼作有可因而可革故或稽而<lb/>
或若用能歴萬世以無弊關百聖而不怍知其或繼宣<lb/>
尼推損益之原舍則無由揚子述太平之略逮乎桓文<lb/>
以後秦項而還霸道既襍王功孰攀喜利名者操賞罰<lb/>
而為柄善攻戰者生竒正以如環絶紐莫續異端曷刪<lb/>
所以宣帝勵精自用漢家之制封倫飾辨力言唐治之<lb/>
難異哉史遷明□僿之宜董子陳用忠之道約當世而<lb/>
<pb n="KR4d0210_WYG_001-2b"/>
不悖載前書而可考方今欲一變周家之文弊則宜稍<lb/>
復于夏商迴狂瀾于既倒<lb/>
　　　以徳為車賦<lb/>
運啟元后天臨廣居握至權而負扆恢盛徳以為車位<lb/>
正當陽式誕敷於利器術周御俗恊順動於皇輿王者<lb/>
受命應時繼天立極以何道而諸侯順軌以何階而百<lb/>
官承式遵適治所由之路必有其資為積中不敗之車<lb/>
莫如以徳粤若子育兆姓君臨九埏篤實輝光之有照<lb/>
<pb n="KR4d0210_WYG_001-3a"/>
剛柔正直之無偏蹈中庸而美俗思簡易以承天動静<lb/>
有節周旋㒺愆敷自清躬爰顯懋昭之化行乎正道初<lb/>
無詭遇之權彼其合乎天地者是惟蓋軫之儀中乎規<lb/>
矩者厥有輪輿之㫖文章藹旂常之制聲教恊鸞和之<lb/>
美惟積誠以能然故安行而得以無反無側獨由仁義<lb/>
之塗不處不留逺襲帝王之軌豈不以據崇髙之勢享<lb/>
盈成之基惟為之而行者我無失道則動㒺不吉者物<lb/>
皆得宜凡此敦臨之術必資厚載之為虞舜升聞實由<lb/>
<pb n="KR4d0210_WYG_001-3b"/>
行於本性唐堯光被示廣運於當時若乃當軸於上者<lb/>
皆咸有之臣鄰得輿於下者有徧為之衆庶我乃肅禮<lb/>
貌以中立攬威權而外附由亨衢而出入動靡顛危緫<lb/>
柔轡以馳驅行無遑遽其或外靡允修之實内乖攸好<lb/>
之心致逺兮才非所及載重兮力非所任曳輪弗濟亂<lb/>
轍相尋所以揚子著書智匪壘奔之用夏王有訓欽惟<lb/>
朽馭之臨異哉上奉皇天下臨赤子克謹日休之念斯<lb/>
盡時乘之理當今規模宏逺欲方駕於唐虞肯半途而<lb/>
<pb n="KR4d0210_WYG_001-4a"/>
遂止<lb/>
　　　季秋大饗帝賦<hi>以時當季秋天子饗帝為韻</hi>
君欲毖祀禮宜順時惟是季秋之月允為大饗之期嵗<lb/>
事告成爰届備收之候天神可格式陳遍祭之儀稽記<lb/>
月之遺文見事神之至意既祭于郊兮著貴誠尚質之<lb/>
禮又為之饗兮申報本反始之義惟三代祀天之舉悉<lb/>
用夏正而比年旅帝之常屬當秋季斗既建戌辰俱集<lb/>
房寒初至而入室嵗已登而築場舉帝籍之收歛入神<lb/>
<pb n="KR4d0210_WYG_001-4b"/>
倉而蓋藏欲享于上斯時則當三務成功方授時於昧<lb/>
谷五精降徳遂宗祀於明堂時厥明王類于上帝略問<lb/>
卜之末節舉用辛之定制席三重而縟禮具陳樂六變<lb/>
而髙靈下濟候無射之良月肆蕆多儀合太微之貴神<lb/>
爰稱盛祭盖以嵗遍者祀物成在秋百穀之要既舉五<lb/>
天之報宜修考以漢儀當後時於廟酎求諸唐典每寓<lb/>
禮於郊丘且夫御世而王事天猶子重其祀所以致欽<lb/>
崇之道謹其時所以明奉若之㫖授衣既畢成民之義<lb/>
<pb n="KR4d0210_WYG_001-5a"/>
斯存侑座俱尊嚴父之誠在此及乎簡編殘缺䜟緯流<lb/>
傳論不根於據古説多失於誣天時既弗正名因靡專<lb/>
感迎長啟蟄之文禘郊亂矣立耀魄感生之目稱號紛<lb/>
然嗚呼降衷者其道至尊臨下而厥靈不爽有明徳則<lb/>
可薦非克誠而莫饗上方儲精埀思以交神於布政之<lb/>
宫故曰惟聖人而能饗<lb/>
　　古體詩<lb/>
　　　七夕<lb/>
<pb n="KR4d0210_WYG_001-5b"/>
西風吹繁暑夜氣初宜秋所居稍虚豁得以消我憂獨<lb/>
眠堂中央一榻無衾裯開軒敞南北涼飇入翛翛是日<lb/>
七月七三星已西流殘雲不成雨縹緲當空浮雲行忽<lb/>
中㫁月彩爛不收影落庭樹間枝葉如雕鎪草根有小<lb/>
蟲微吟作啾啾豈復厭喧聒更覺窗户幽我欲終今夕<lb/>
飛蚊不相謀喧我復齧我驅去嗟無由但當我自屛豈<lb/>
與汝輩仇閉門歸下帷蝶夢尋莊周<lb/>
　　　雜詩四首<lb/>
<pb n="KR4d0210_WYG_001-6a"/>
有憂烏啼門有喜鵲噪廬主人聞啼噪喜鵲唾老烏吉<lb/>
凶實由人烏鵲何與乎但知預相報其智各有餘人智<lb/>
不如鳥貪喜忌憂虞遂于烏鵲間憎愛乃爾殊福至自<lb/>
福至禍來貴先圖二鳥孰有益嗟哉主人愚<lb/>
春蠶口吐絲生人皆仰供蜘蛛絲滿腹祇能打飛蟲衣<lb/>
服與網羅利害豈可同蠶生旬月老蜘蛛無春冬蠶食<lb/>
惟草木蜘蛛肉食豐蠶以繭自縛蜘蛛掛青空蜘蛛有<lb/>
餘毒春蠶有餘功受報乃如此天理不可窮<lb/>
<pb n="KR4d0210_WYG_001-6b"/>
龜肉不可食蟹螯不中卜龜以殻自戕蟹以味見戮所<lb/>
養殊毅豹所亡等臧穀一足致患害内外皆鴆毒嵇康<lb/>
坐才死霍禹以勢族樂哉蟹螯中貯此老龜肉<lb/>
江發岷山陽河出崑崙趾淵源既洪深浩浩并衆水東<lb/>
流至渤澥曲折萬餘里經山無重數過郡不知幾海邉<lb/>
有小溪近出海山裏未能數里間已接潮波起到海雖<lb/>
則同難與江河比<lb/>
　　　書懐<lb/>
<pb n="KR4d0210_WYG_001-7a"/>
羣山岸東海兹地真斗絶洪濤渺翻天朝夕吐日月雖<lb/>
同一宇宙逈與朝市别三山在咫尺芝草吾欲擷未能<lb/>
仙骨輕稍浣衷腸熱從我其誰歟乗桴曉當發<lb/>
百年胡為哉萬事聊復爾功名早有意貧賤昔所恥嵗<lb/>
月忽蹉跎少壯何足恃身外非我有毫髪不可致惟有<lb/>
一寸心俯仰要無愧歸去來山中髙人未吾鄙<lb/>
村居何所樂春至木欣欣夜睇海上月晝瞻嶺頭雲東<lb/>
家有勝士杖屨日相親山行共采蕨野步仍班荆初見<lb/>
<pb n="KR4d0210_WYG_001-7b"/>
氣已合乆游意彌真劇談復痛飲相對有餘情<lb/>
海邉寂寞村春半芳菲月東風所至處陋境亦佳絶壠<lb/>
麥已翻芒山花自成列愁腸不堪㫁預畏栁飛雪更憂<lb/>
鶗鴂鳴坐使衆芳歇白日不可留請試餐玉訣<lb/>
　　　山居<lb/>
山居入長夏草樹遶我屋微風披拂之有聲來肅肅葳<lb/>
㽔搖散影掩冉飄暗馥百合開數花孤芳更清淑我卧<lb/>
北窗下午枕睡方足挹此一襟涼泠然若堪掬坐使萬<lb/>
<pb n="KR4d0210_WYG_001-8a"/>
慮空樂哉謝羈束有同顔氏子坐忘遺耳目又如慧可<lb/>
師安心得歸宿落日行庭前披衣自捫腹閒扶舊僵石<lb/>
細數新上竹小禽時下來相鳴入叢蔟見我不驚飛人<lb/>
禽兩幽獨<lb/>
　　　登第後投魏侍郎<lb/>
空山學仙子舊識安期生青霄許相接凡骨難為輕一<lb/>
朝行業滿九轉丹砂成安期忽東來從帝遊玉京下視<lb/>
一笑莞依然有餘情借我白雲車導以虹蜺旌攝身出<lb/>
<pb n="KR4d0210_WYG_001-8b"/>
塵土隨君凌紫清機㑹倘一失千載何由丁<lb/>
　　　漢南晤魏侯彦誠魏侯贈詩期依韻和已而荆<lb/>
　　　門受代歸鄉襄務冗甚未果荅既離襄陽舟中<lb/>
　　　追和<lb/>
白頭有如新傾蓋或如故乃知意氣間投分自有處魏<lb/>
公使漢南風采聳一路凋殘濡膏澤寃訟廓氛霧游刃<lb/>
若發硎調琴不膠柱平生不相識見我國士遇杯盤倒<lb/>
箱篋笑語雜巵寓豈惟傾肺腑便可託嬰孺慰我疇昔<lb/>
<pb n="KR4d0210_WYG_001-9a"/>
心何啻封萬户離觴峴山曲握手惜歡聚江風吹行色<lb/>
短棹不得住臨岐亦何言加餐納多祜<lb/>
　　　道中寄丹丘親舊<lb/>
别處日已逺别情轉綢繆行行千里餘脈脈無時休夜<lb/>
與夢相隨晝與淚俱流山髙恨不㫁水濶遮無由欲吞<lb/>
不下咽欲吐不出喉㦸我胷肺間有如魚掛鈎尋端無<lb/>
從來了知在心頭翻疑一寸心能容如許愁平生丈夫<lb/>
氣愧此鬚髯虬朝來看蓬鬢滿鑑雪霜浮<lb/>
<pb n="KR4d0210_WYG_001-9b"/>
　　　上李丈尚書<lb/>
天孫司經緯專巧上帝旁星縷日月釙幾經補蒼蒼弭<lb/>
節逰人間帝服無文章寒女一機素未知作衣裳再拜<lb/>
願祈巧精神通渺茫但恐雲車回虚無往路長<lb/>
亭亭澗阿松氷雪何青青千嵗已枯死流膏生茯苓雖<lb/>
無嵗寒姿氣味猶典刑塵土乆埋沒誰能驗仙經置君<lb/>
藥籠中儻可延年齡<lb/>
蓬室有姝女顔色耀朝暉幽獨人未識嬋娟心自知髙<lb/>
<pb n="KR4d0210_WYG_001-10a"/>
堂懸寳鑑美醜良不欺借君一寸光為妾照蛾眉念當<lb/>
有所適辭親結羅衣常恐妾命薄失身輕薄兒安得嬿<lb/>
婉人白頭同所歸<lb/>
　　　魏彦誠見示出守廣徳朝士送行詩用韻追賦<lb/>
肅肅松柏姿春月慚蒲栁但看霜雪後何者能不朽君<lb/>
昔辭鴛鸞出為小邦守治行達明聴眷知従此厚至今<lb/>
兩郡碑徳政刋瓊玖九醖熟雖遲要成宗廟酒<lb/>
　　　食橄欖有感<lb/>
<pb n="KR4d0210_WYG_001-10b"/>
余初食橄欖眉蹙口欲吐稍稍滋味之乆乃見媚嫵曲<lb/>
終喜奏雅先病得後愈功成老大時亦足酬嘬咀余生<lb/>
足憂患備已嘗險阻猶如蓼中蟲自習蓼中苦不知苦<lb/>
盡處回味有幾許古人倒啖蔗佳境貴漸取但問有與<lb/>
無遲暮不猶愈君看道傍李棄置終泥土<lb/>
　　　書白氏長慶集<lb/>
我愛樂天文平易更精切筆端應有口心事無不説㳺<lb/>
戲供日用工巧疑天設述情悉毫釐辯理窮曲折如我<lb/>
<pb n="KR4d0210_WYG_001-11a"/>
本欲言挽我開齒頰如人病瘖啞代我傳喉舌駑駘擬<lb/>
舉步駿足過如瞥弱弧未及彎彊弩已穿札撫才初自<lb/>
愧適意還深惬讀盡一編詩胷懐消百結<lb/>
　　　移竹<lb/>
借宅開小軒自移一叢竹悠然北窗下意色都不俗晴<lb/>
影終日幽風聲杪秋肅最憐疎雨過㑹有白雲宿深培<lb/>
畏不夀静對殊未足主人已虚心坐客亦青目四村多<lb/>
修篁玉立森如束不為人所愛况復困斤斸天姿奚優<lb/>
<pb n="KR4d0210_WYG_001-11b"/>
劣地逺懸榮辱物情豈固然世事同一躅何當尋怪石<lb/>
小壘傍寒綠要収山林趣宻置軒檻曲西峰謾多竒吾<lb/>
方倦遐矚<lb/>
　　　吴傳朋逰絲書<lb/>
鳥迹既茫昧文字幾變更達者擅所長各就一世名衆<lb/>
體森大備造化無留情獨此遊絲法千古祕未呈右軍<lb/>
露消息筆墨無成形偉哉延陵老三紀常研精絶藝本<lb/>
天得非假學力成應手快揮灑援毫謝經營奮迅風雨<lb/>
<pb n="KR4d0210_WYG_001-12a"/>
疾飄浮鬼神驚風狂蛛網轉春老蠶咽明直如朱弦急<lb/>
曲若巻髮縈飛梭遞往復折藕分縱横獨繭繰不㫁風<lb/>
鳶騰更輕希微破餘地妙絶無容聲飛白笑冗長堆墨<lb/>
慚彭亨可憐太纎瘦不受鐫瑤瓊咨爾百代後若為求<lb/>
典刑<lb/>
　　　病後戲贈同官蔣子權<lb/>
吾衰謬養生任運常坦坦毎嬰相如病漸作叔夜嬾昨<lb/>
因觸大暑留熱在鬲脘醫師戒飲酒所嗜不可㫁寒熱<lb/>
<pb n="KR4d0210_WYG_001-12b"/>
一朝作水火互濯熯地偏無藥餌伏枕但憂悺同僚有<lb/>
蔣子爽俊流輩罕作詩宗徐庾巧語如繡纂間有少陵<lb/>
風醇音調玉琯豈惟詩家秀從政今可算牢盆有出納<lb/>
曉夕親授筦琴瑟費更張君能時急緩公餘治方書今<lb/>
昔多所纉有來謁蒺病手自施湯散買藥輟俸錢為民<lb/>
已痌痯我昨病在床君來問尤欵教我煮橘皮湯熱過<lb/>
氷盌繼送桔梗湯一杯去煩懣柴胡作引子汗出如被<lb/>
䟎所投立有效病去若水浣乃知才藝多所蓄非窽窽<lb/>
<pb n="KR4d0210_WYG_001-13a"/>
又聞善騎射長箭必引滿設侯六十步所發無虚簳觀<lb/>
君精悍姿此語不其亶獨於圍棊低尺固有所短向來<lb/>
屢小勝喜氣輒衎衎我欲張以羸不令見矛<graphic n="KR1483" url="https://raw.githubusercontent.com/kanripo/KR-Gaiji/master/images/KR1483.png" mimeType="image/png"/>侈心益<lb/>
驕汰出語頗夸誕不知小敵堅一敗石破卵大戰决雌<lb/>
雄遲君落新館<lb/>
　　　贈范覺民<lb/>
范子廊廟器至寳非凡璞胷懐吞雲夢豪氣低華嶽昔<lb/>
在童稚時樹立已卓卓曳裾橋門内嶄然見頭角嵗行<lb/>
<pb n="KR4d0210_WYG_001-13b"/>
在辛丑帝䇿詢民瘼造庭百千人衣帶矜褒博平居議<lb/>
執政至此舌為括獨餘子范子雅志不可奪吐辭如湧<lb/>
泉一發孰能遏揮毫不停綴盈巻無㸃抹漢廷執㦸郎<lb/>
環顧皆錯莫縦横五千字字字醫國藥期於必伐病非<lb/>
徒事迂濶怪言一驚衆士論歎且愕皆云布衣流志在<lb/>
縻好爵乃爾張危言身謀胡太錯當時羣宗匠其間多<lb/>
齷齪指言為沽直欲使趨鼎鑊堂堂春官臣主張獨何<lb/>
確讜議既氷釋衆口不能鑠乙科忽大闡秋天一鵰鶚<lb/>
<pb n="KR4d0210_WYG_001-14a"/>
傳誦争取先紙價為翔躍聲華頓輝赫藹然暨南朔憶<lb/>
昔客東都猥厠英逰數每於談笑間論議聞謇諤誦語<lb/>
非沽名生平真所樂乖離三四載遣我情懐惡間者見<lb/>
眉宇颯然意氣豁亟使羅酒漿沈沈動清酌秉燭夜相<lb/>
對談詞恣嘲謔公卿頗歴詆治亂亦商略間出新詩篇<lb/>
清製皆灑落祇懐蒼生憂肯為窮愁作少陵不忘主氣<lb/>
味若相若倘使任言責必有禆帷幄奈何諌諍姿乆矣<lb/>
滯丘壑似聞廟堂上知已被新渥一公丞烏臺一公相<lb/>
<pb n="KR4d0210_WYG_001-14b"/>
黄閣吾君皆太平二公繄深託薦賢乃報國看子翔寥<lb/>
廓<lb/>
　　　送黄叔愚赴平江教授<lb/>
人生水中萍泛泛隨波瀾偶然成聚散誰使為悲歡伊<lb/>
余從君㳺兩見嵗履端相得恨不早相見常若難今又<lb/>
舍我去覺我肝腸酸君誠湖海士豪氣老不刓劇談憤<lb/>
世俗怒髪時衝冠向來對宣室見晚帝興歎落落不苟<lb/>
合棲遲猶冷官髙才徒白首未許陪鴛鸞蘇臺今輔郡<lb/>
<pb n="KR4d0210_WYG_001-15a"/>
舉頭見長安㑹看有追詔祝君且加餐吾衰釣滄溟羊<lb/>
裘侣魚黿逍遙各有適快覩扶搖摶尺書倘見存慰此<lb/>
離憂寛<lb/>
　　　初至鴻祐成二百字<lb/>
我生何悠悠飄搖若懸旌已破龍華夢復成鴻祐行鴻<lb/>
祐在何許海濶山峥嶸地侵魚龍窟路與猿猱争曉日<lb/>
見初出潮波無時平我來秋薄暮寒雨紛縦横狂飇振<lb/>
林麓忩户皆有聲山鬼夜中號怪禽籬外鳴我衰不能<lb/>
<pb n="KR4d0210_WYG_001-15b"/>
寐起行遲天明歘然念身世百感襟抱盈仲宣昔遭亂<lb/>
避地之蠻荆登樓賦懐土悽傷欲無生况我滯甌越八<lb/>
見秋風驚憧憧一州間蕭寺六易名<hi>余至丹丘常寓僧舍今六徙矣</hi>已<lb/>
去還復來如魚被鈎嬰去既無所之來亦何所營藜藿<lb/>
誠不充萍蓬甘所丁兹地實樂土浮生聊耦耕鴒原喜<lb/>
在眼蠧簡能娱情九夷亦何陋四海皆弟兄<lb/>
　　　舟至都昌初見廬阜連日陰雨忽爾晚晴雲氣<lb/>
　　　頓收巖巒盡出截然蒼翠立乎巨浸之中真天<lb/>
<pb n="KR4d0210_WYG_001-16a"/>
　　　下之竒觀也遙望欣然酌酒賦詩<lb/>
乆思廬山逰忽至左蠡曲倚船初一望秀色溢我目百<lb/>
里堆翠黛千峰矗寒玉陰雲知我來收歛入山腹須臾<lb/>
變光景盡出一山綠宛如几案間青銅鑄巖谷又如牆<lb/>
壁上古畫挂圖軸水光晚蒼茫風氣秋肅穆明朝南康<lb/>
㟁艤棹陟山麓歡喜不自持一杯醉醽醁<lb/>
　　　和許總卿<lb/>
孔明屢出師常苦糧食少公今主邉計積粟丘阜小卧<lb/>
<pb n="KR4d0210_WYG_001-16b"/>
龍志空大流馬功竟杳當時若得公大事指顧了<lb/>
從來方面貴體尊吟詠少君侯七尺軀詩膽看更小句<lb/>
如星斗爛氣與雲天杳詞源倒三江傾瀉何時了<lb/>
我登峨嵋山偉觀天下少觀公驚俗句更覺眉山小短<lb/>
章鋒斬絶大篇氣深杳紙敝墨色渝讀誦不能了<lb/>
　　　贈襄陽帥吴彦猷<lb/>
令威千嵗歸城郭尚如故我今還故鄉陵谷亦易處荆<lb/>
榛荒舊蹊溪壑改新路城中十萬家碧瓦生煙霧茅茨<lb/>
<pb n="KR4d0210_WYG_001-17a"/>
變閭閻舊屋無一柱相逢訪親舊十百不一遇豈無新<lb/>
人民往往皆旅寓元帥念疲瘵撫養若稚孺近聞田里<lb/>
間稍稍復逃户㑹當一二年功效見生聚但恐鋒車來<lb/>
追詔不容住努力慰斯民望公若羊祜<lb/>
　　　出疆次副使淮陰舟行<lb/>
丁年慕請纓白首翻攘袂輶軒遽憑軾魏闕頻囘睇兩<lb/>
淮輕戰争萬物皆憔悴雲繁雪霰舞風猛波濤沸椎凌<lb/>
僅通航鼓夜無停枻依檣聞喜鵲酌斚烹鮮鱖出塞那<lb/>
<pb n="KR4d0210_WYG_001-17b"/>
復古涉川今已利一節誰與持同舟心靡異奮身徇主<lb/>
憂圖國忘私計昌黎去懐妾定逺老思妹髙情獨無戚<lb/>
慧眼不留翳豈惟詩酒豪抑亦文武備開館昔登瀛奉<lb/>
車元起沛君遭功名迫我堪閒散置他年洛下吟憶君<lb/>
徒擁鼻<lb/>
　　　投座主張子猷給事<lb/>
東風入雕檻百卉無不花一經造化手各若矜春華主<lb/>
人最好事䕶養從萌芽澆灌與封植恩光無等差其間<lb/>
<pb n="KR4d0210_WYG_001-18a"/>
一本尤所喜欲售千金貴無比君不見洛陽好事丞相<lb/>
家曽剪姚黄貢天子<lb/>
　　　送賈可封隨郭帥還西城三十韻<lb/>
峴山之陽漢江浦黄花九月迷村塢故人船上初識君<lb/>
白酒黄鷄對樽俎坐中意氣最相親便許論交輸肺腑<lb/>
君時方壯我尚少杯酒相逢各豪舉欲傾滄海入壺觴<lb/>
不覺風雲先笑語煙塵回首暗鄉縣避地偷生兩羇旅<lb/>
西城邂逅正春風南鄭流離共秋暑扁舟東下一沾巾<lb/>
<pb n="KR4d0210_WYG_001-18b"/>
漢陰渡頭天欲雨君留蜀漢我甌越闗塞悠悠路修阻<lb/>
每悔昔日但酸辛欲寄好音誰付與日邉失喜雙眼明<lb/>
一笑恍然相勞苦乆經喪亂喜彊健語及艱難更悽楚<lb/>
離合悲歡二十載往事傷心那可數酒後清狂不復能<lb/>
鬢邉白髪今如許向來驥子未總角今與爺長秀而膴<lb/>
文學嶄然已老成吾徒之衰固其所君材磊磊多大略<lb/>
胷次縱横雜文武當年上疏請長纓欲以忠信為干櫓<lb/>
馳驅慷慨感知已十年上佐留邉圉一從捧檄傍紅蓮<lb/>
<pb n="KR4d0210_WYG_001-19a"/>
幾為臨戎揮白羽元戎入覲載輜車䇿勲進秩光賓主<lb/>
王卿合作水衡丞庾杲復入將軍府胡為側翅尚隨人<lb/>
千里長城賴禆補汾陽僚吏多將相家聲盛事今猶古<lb/>
致身富貴真未晩唾手功名不難取豈惟出幕看旌麾<lb/>
㑹是封侯裂茅土炎歊六月三吴路海氣昬昬暗天宇<lb/>
驪駒已駕不可留憂緒中來宻如組亦如逺送終别離<lb/>
只有加餐相贈處雙魚莫厭逺書頻從此西風日傾佇<lb/>
　　　次韻陳庭藻赴天申燕詩二首<lb/>
<pb n="KR4d0210_WYG_001-19b"/>
紹興聖主埀衣裳倬然文治昭天章已聞華封祝堯帝<lb/>
豈但畏壘歌庚桑千秋此日紀佳節萬嵗羣臣稱夀觴<lb/>
簾前宫扇交翡翠仗下寳馬屯飛黄昭容引儀近日月<lb/>
御史執法嚴風霜九賓無譁臚句肅劒佩儼雅趨侯王<lb/>
一聲鳴蹕傳朱輦千官賜宴趨文昌湛露尊罍均渥澤<lb/>
薫風絃管迓休祥浩唱充庭雲不動繁花壓帽春風光<lb/>
可憐歡聲正四合不覺暮色來蒼蒼軒騶散去九衢閩<lb/>
朝衣醉瀝餘淋浪小臣病著不能起但聽廣樂風聲長<lb/>
<pb n="KR4d0210_WYG_001-20a"/>
天申上夀開明堂羣公祝聖多新章不論南山成帶礪<lb/>
要看東海生禾桑君恩中臺燕百辟金罍兕觥雕玉觴<lb/>
飯抄香粳雲子白酒瀉法釀鵝兒黄宫衣拜賜近端午<lb/>
輕疊香羅如雪霜功臣彯甲奉朝請貂冠峩峩來異王<lb/>
中興盛事須記述樂府宜得張文昌感寓諸孫今列宿<lb/>
詩鳴省户為時祥每逢朝家有慶瑞輒以篇詠賡休光<lb/>
腐儒白首謬通籍博士一經慚后蒼敢陪詩人論風雅<lb/>
祇與漁父歌滄浪昇平頌聲還大手白傅才力兼諸長<lb/>
<pb n="KR4d0210_WYG_001-20b"/>
　　　詞源圖<lb/>
著作之㕔屛十幅怪石滄江莽相束恍然坐我三峡旁<lb/>
洶洶奔流欲頹屋不知狂瀾何處回壯哉萬頃納一杯<lb/>
自從此畫出名手海潮不復聲如雷一時文士羅東觀<lb/>
波濤入筆驅河漢逍遙捫腹日來看更得丹青助揮翰<lb/>
我本儒中山澤癯烟蓑祇合老江湖煩將一段好東絹<lb/>
畫箇漁舟釣雪圖<lb/>
　　　王鈐轄出示乃祖兩令公畫像求詩為賦長句<lb/>
<pb n="KR4d0210_WYG_001-21a"/>
藝祖開基登九五駕馭羣雄走龍虎五十餘年到章聖<lb/>
將帥名臣猶接武王家再世䝉休光父子繼踵仍騰驤<lb/>
我從諸孫見畫像絶世風骨何堂堂隋國令公温如玉<lb/>
方口豐頤秀眉目典刑猶在想可知骨肉都匀肥不俗<lb/>
小令公為隋國兒比之乃父加瓌竒凜然滿面英豪氣<lb/>
猶有酣戰驍雄姿百年神雋今已矣貌向丹青尚如此<lb/>
虎頭不用著三毫燕頷須教飛萬里屹然立向廟堂間<lb/>
可使邉人毛骨寒千載長存麒麟閣當年肯著鵔鸃冠<lb/>
<pb n="KR4d0210_WYG_001-21b"/>
人物于今寧復有竒龎誰是功名手麞頭䑕目休求官<lb/>
歸作山中耦耕叟<lb/>
　　　登大峩絶頂覩圓相佛光成長句二十韻<lb/>
峨眉峻極西南著萬景莊嚴諸佛具髙標天柱八紘張<lb/>
雄鎮坤維百靈赴我来雨霽羣峯出正值春暄三月暮<lb/>
上方解凍僧入巖逺俗来遊客填路籃輿牽挽六十里<lb/>
梯棧髙低三萬步魚貫攀緣筋力疲鳥騰陡絶神魂懼<lb/>
行經崖坂幾縈曲望極堪輿莽囘互錦里遙看井底迷<lb/>
<pb n="KR4d0210_WYG_001-22a"/>
雪山忽認屛間誤幽巖得照石發彩陰洞有聲雷蓄怒<lb/>
楞伽仙音好鳥語兠羅綿界神龍護滄海潮回波浪平<lb/>
藍田日暖煙霏布長虹歘放白毫光淡墨俄瞻紫金聚<lb/>
應真飛錫衆共覩圓相攝身人自顧六牙白象恍當空<lb/>
三足赤烏潛隠霧琉璃瓶瑩秋月白優曇花浄含曉露<lb/>
瑞境旁連瓦屋起合成一界如相附神燈夜従九頂朝<lb/>
散作千山無盡炷肉眼親觀佛㑹開凡軀恐逐仙風騖<lb/>
欲尋傅説箕尾間休訪君平斗牛度便排閶闔陟髙圓<lb/>
<pb n="KR4d0210_WYG_001-22b"/>
擾擾人寰何足寓<lb/>
　　　次制帥所和前韻<lb/>
聖主憂勤躬萬務英豪寧許山林住弓旌號召士無留<lb/>
竹帛功名公所赴天表對揚咨見晚坤維鎮撫歌来暮<lb/>
雪山増重絶氛埃蜀道非難履平路分陕聊煩攄妙略<lb/>
秉鈞已歎迂髙步朱轓撫俗逺民懐玉帳折衝荒服懼<lb/>
羽檄不飛烽堠滅駿骨多收邉市互孔明七縦詎非長<lb/>
户牖六竒真不誤農狎其野無外憂馬騰于槽有餘怒<lb/>
<pb n="KR4d0210_WYG_001-23a"/>
三陲絶徼皆妥安諸將雄師今盡護九重益友思直諒<lb/>
四蜀新聲詠宣布帥閫方觀勲業成廟堂行看精神聚<lb/>
嗟我衰遲託末契辱公敦篤傾殊顧當年獻賦誦凌雲<lb/>
上國承顔悦披霧禹門親覩躍風雷堯陛初驚承雨露<lb/>
龍顔下矚頓生光鳯翼髙翔従此附稱身朝服曳青雲<lb/>
滿袖天香攜寳炷九霄變化㝠鵬升一紀光陰隙駒騖<lb/>
綈袍雅意念張祿襦袴餘波依叔度他時入覲對金蓮<lb/>
伴直應隨玉堂寓<lb/>
<pb n="KR4d0210_WYG_001-23b"/>
　　　再和<lb/>
年將六帙諸衰具漏盡鐘鳴行不住一身許國銖兩輕<lb/>
萬里攜家斗升赴五羊大夫習勞苦三鱣先生嗟晩暮<lb/>
分為一世數竒人踏遍九州多半路早嵗嘗為梁甫吟<lb/>
中途已失邯鄲步窮通有命常自樂<hi>莊子窮亦樂通亦樂所樂非窮通</hi>
幽顯無慚方不懼<hi>郭象注莊子云幽顯無愧於心然後能獨行而不懼</hi>每讀商書<lb/>
戒十愆不憂漢法干三互奔走頻驚使節光叨逾敢歎<lb/>
儒冠誤車下奪牛任客疑水中見蟹從人怒怨恩肯效<lb/>
<pb n="KR4d0210_WYG_001-24a"/>
兒女語正直猶希鬼神護平生事業在方策將老精神<lb/>
敝泉布九重徳意日邉逺十萬師徒關外聚不令聖澤<lb/>
皆下霑寧免吾皇尚西顧上為朝廷廣霖雨下令郡邑<lb/>
清䝉霧乗軺無術漫觀風分陜維賢倚行露青天雲霧<lb/>
昔曽披綠水芙蓉今宻附郊坰小隊連後乗燕寢清香<lb/>
同妙炷鳥雀難偕鴻鵠飛駑駘暫逐驊騮騖自憐落落<lb/>
王平子遇此汪汪黄叔度但憂温詔趣公歸蔭宇不容<lb/>
孤迹寓<lb/>
<pb n="KR4d0210_WYG_001-24b"/>
　　　再和<lb/>
珠璣百斛何人付公有詩筒来不住出塵秀句若霞摛<lb/>
走筆豪篇逾響赴吟安一字不知老朝作千篇猶未暮<lb/>
秋天鴻鵠翥浮雲平地驊騮驅熟路分憂制節綿萬里<lb/>
餘事文章兼七步千軍獨掃人共驚八面俱來我何懼<lb/>
力扛九鼎更妥帖胷蟠萬巻森差互千言未困見縦横<lb/>
一㸃不加無謬誤音諧律吕鳯凰鳴勢薄雲天鵬鳥怒<lb/>
流傳應有賈客售在處豈無神物䕶公詩光焰千丈錦<lb/>
<pb n="KR4d0210_WYG_001-25a"/>
我詩麄窘一尺布公詩雄冨百雉都我詩窮陋三家聚<lb/>
行經北海恍自失出見西施羞反顧殘膏祇欲借鄰光<lb/>
餘潤有如䝉曉霧君侯雅志和薫風聖主恩光深湛露<lb/>
事業終期白日懸功名已見青雲附願公歸侍玉皇案<lb/>
天香復與金童炷願公西取王母環雲車直指瑤池騖<lb/>
要當都俞廟堂上豈乆淹留井參度顧我塵埃不足論<lb/>
屈曲世間隨所寓<lb/>
　　　許總卿見和再用韻<lb/>
<pb n="KR4d0210_WYG_001-25b"/>
四紀才名淹世務七年符節坤維住褒功屢有璽書来<lb/>
趨詔尚遲軺傳赴男兒功多投老遂烈士心豈隨年暮<lb/>
松杉頂秃始干雲駿駔齒長方識路所臨遺迹紀蕭規<lb/>
相繼小巫窺禹步補公舊處信有幸顧我非才深自懼<lb/>
轉粟飛芻驅蜀阪摘山市馬司邉互伐柯執斧固非難<lb/>
依様畫葫終少誤解牛毋歎妙肯綮養虎尤工時喜怒<lb/>
騋牝三千歸圉師貔貅十萬安都䕶公家遺利悉桑孔<lb/>
閫將歡心收戍布關信増屯烽燧逺邉儲入粟舟車聚<lb/>
<pb n="KR4d0210_WYG_001-26a"/>
未歸左右展論思端為西南重憂顧漠北齊盟尋皦日<lb/>
斗間王氣纒非霧坐鎮全消玉塞塵召還應及金莖露<lb/>
佳句忽貽韶濩作正音乃許巴渝附晝哦蔬飯費三吐<lb/>
夜誦葦燈殘一炷欲隨驥尾彊争馳暨到蟻封難並騖<lb/>
囊收甚謹加十襲筆舉復停知幾度試將風格比唐人<lb/>
堪與拾遺參感寓<lb/>
　　　劉侍郎見和再用韻<lb/>
大方廣佛三身具境號華嚴普賢住三千浄土毛孔吞<lb/>
<pb n="KR4d0210_WYG_001-26b"/>
百億化身塵刹赴底事眉山迹偏顯端由象法時將暮<lb/>
三乗不起正信心一線頓開方便路將欲神變驚凡目<lb/>
故歛光芒歸窘步示現雖同人異見開遮未判誰無懼<lb/>
臂力遙擎妙喜來頂光近攝清涼互我來親睹未曽有<lb/>
方審傳聞元不誤陽春正值風日好陰雨不逢雷雹怒<lb/>
入夢惟憂神鬼知乘危暗有龍天䕶招提問路方上征<lb/>
世界當空已先布千林寂歴鳥聲少萬嶺奔騰雲氣聚<lb/>
髙峰初到甫休歇圓相俄驚成指顧一壺恍入物外天<lb/>
<pb n="KR4d0210_WYG_001-27a"/>
五里知非世間霧感通咫尺捷影響變滅須臾嗟電露<lb/>
公居福地寳巖對身享耆年仙籍附兩禁髙辭法從班<lb/>
一燈乆續禪宗炷正始餘風獨後凋建安逸駕争先騖<lb/>
忽聆酬唱便隨喜要與見聞俱得度願公且見宰官身<lb/>
一宅常與軒冕寓<lb/>
　　　和人元夕<lb/>
長安百尺朱樓髙傳籌夜醉聞鷄號金吾弛禁玉漏永<lb/>
九衢遍走狂歡遨訪尋三曲選清唱交結五陵皆大豪<lb/>
<pb n="KR4d0210_WYG_001-27b"/>
笑將千金買斗酒輕若九牛亡一毛賦詩更作文字飲<lb/>
止酒一篇羞和陶筆端百韻鬬竒險坐上幾人推俊髦<lb/>
萬事轉頭成短夢十年屈指如奔濤祇今衰老但悲感<lb/>
長歌終日彈豪曹<lb/>
　　　和關子東鐵尺歌<lb/>
先生平生無俗嗜博取珍竒自娱戲案間雙尺本蛟龍<lb/>
怪底雄雌俱出地含精古鐵色沈沈質白玉兮價黄金<lb/>
有時風雨暗堂室直恐雷電相搜尋浄業知君專筆硯<lb/>
<pb n="KR4d0210_WYG_001-28a"/>
白首殘編天眼見一朝出此瑞文房神物化成非鍛鍊<lb/>
閲遍千人誰得將主人比徳端且方永供黄巻鎮邉幅<lb/>
明窗净几生輝光先生歌成驚傑句助發鏗鏘得君故<lb/>
何人似與郭代公寳劒豪篇不須賦<lb/>
</p>
<p>
</p>
  </div>
<div>
                <head>漢濵集巻二</head>
    <p>
<pb n="KR4d0210_WYG_002-1a"/>
欽定四庫全書<lb/>
　漢濵集巻二　　　　　　宋　王之望　撰<lb/>
　　近體詩<lb/>
　　　乙巳四月自都下省歐陽氏姊於封丘時河朔<lb/>
　　　流移滿道即事有作寄范覺民<lb/>
北出都門道紅塵汚客襟號蟬如有意髙栁自成隂轍<lb/>
亂思良馬林幽慕逸禽據鞍回首處愈覺帝閽深<lb/>
　　　龍華山寺寓居十首<lb/>
<pb n="KR4d0210_WYG_002-1b"/>
抱病雲山逺興懐節物新林紅紛過雨嶺翠鬱堆春猿<lb/>
鳥時相狎烟霞日自親可憐成底事半世走風塵<lb/>
齋飯來香積鐘聲出翠筠僧投松逕逺鳥下石壇馴茶<lb/>
摘春山嫩泉烹雨澗新蕭然烟篆室處處喜留人<lb/>
嗜好非前日顛狂减少年久疎長夜飲新學小乘禪覔<lb/>
句驅春恨翻書引晝眠朝來山鳥閙驚破睡中天<lb/>
作客他鄉久宜人此界稀身閒長挾策地僻慣披衣妻<lb/>
有虀鹽樂兒因筍蕨肥出門何所適終日掩荆扉<lb/>
<pb n="KR4d0210_WYG_002-2a"/>
海國幽棲地春風欲暮時病憂梅雨逼貧歎麥秋遲併<lb/>
日終無愧逢年㑹有期飢寒寧茍免吾道諱磷緇<lb/>
時節清明過溪山晴霽初出遊偕婦子相識半樵漁稼<lb/>
穡歸寧遂經綸計已疎淵明至窮約三徑亦吾廬<lb/>
羊乳莖猶嫩<hi>枸杞也</hi>豬牙葉未殘<hi>皂莢也</hi>呼童聊小摘為爾<lb/>
得加餐仗馬卑三品山雌慕一簞朝來食指動苦菜入<lb/>
春盤<lb/>
有客過松逕呼兒下竹關張燈深夜語沽酒逺村還醇<lb/>
<pb n="KR4d0210_WYG_002-2b"/>
異交公瑾清非醉景山劇談自有理不在濁醪間<lb/>
杜宇來何處天涯又復鳴空山聽更激寒夜窈難明故<lb/>
國三千里春風第一聲年年羇旅地愁絶不勝情<lb/>
水鄉經月雨潮海暮春天芒種嗟無日來牟失有年人<lb/>
多逢菜色村或斷炊烟誰謂山中樂憂來百慮煎<lb/>
　　　送别祝得之<lb/>
倦游淹海上得子意彌敦文采與春秀性情如玉溫相<lb/>
從不知久欲别更何言努力功名㑹飛騰入帝閽<lb/>
<pb n="KR4d0210_WYG_002-3a"/>
　　　别友人<lb/>
此日天涯别春風斷客魂緑楊初暗路芳草欲迷村祖<lb/>
帳前山逺驪歌落日昏相思今夜月不復對清罇<lb/>
　　　豁然亭<lb/>
何處開軒檻凌虚杳靄間胷中吞百粤眼界抵三山曉<lb/>
日賔滄海秋潮俯碧灣登臨一舒嘯宇宙頓寛閒<lb/>
　　　同諸鄉人泛臨安西湖<lb/>
短棹夷猶處湖平酒滿觴荷深迷去路波淺澀歸航落<lb/>
<pb n="KR4d0210_WYG_002-3b"/>
日山頭暗西風水面涼今朝知己共相對恍江鄉<lb/>
　　　坐中贈朱尉慶長<lb/>
君尉襄陽日吾方首善游素交微半面青顧乃雙眸有<lb/>
喜一尊共相期三徑幽溪山許分老為我繕菟裘<lb/>
　　　懐李相之<lb/>
李子通家舊人門孰與侔胷中足今古皮裏貯陽秋尊<lb/>
酒懐清致關山隔俊游江城携手地春色黯離憂<lb/>
　　　相之見和有真能乘興之句再次韻<lb/>
<pb n="KR4d0210_WYG_002-4a"/>
一月如三嵗懐君未足侔情親頻入夢句好欲生秋真<lb/>
有山隂興聊尋河表游翻愁江上别心事不堪憂<lb/>
　　　齊堯佐寄詩許予授代歸榖城日相過次韻<lb/>
故人千里去猶記别時歌衰鬢禁愁得狂懐可奈何南<lb/>
枝春意動西望夕陽多三徑荒凉外髙軒詎肯過<lb/>
　　　和李士舉陪提刑徽猷遊中梁山臨秀逺軒以<lb/>
　　　望江中平陸之勝承示佳句且叙故舊離合之<lb/>
　　　感次韻二首<lb/>
<pb n="KR4d0210_WYG_002-4b"/>
空翠浮軒檻嵐光拂棟梁江隨平野曲林擁暮山蒼城<lb/>
郭猶平日田疇本樂鄉呻吟未休息衰病意空長<lb/>
京口追遊地錢塘執别年飄流恍如夢聚散豈其天夙<lb/>
駕行趨詔當朝正急賢紫荷持從橐去去入林泉<lb/>
　　　次韻賀子忱春事<lb/>
老境流年速春風幾日晴清尊花下怯白髪鏡中眀蝴<lb/>
蝶迷幽夢倉庚愧好聲良辰一尊酒鐘鼎可忘情<lb/>
　　　挽林給事中母栁夫人詞三首<lb/>
<pb n="KR4d0210_WYG_002-5a"/>
聨徳成偕老和鳴六十春休聲傳孝婦餘慶産名臣人<lb/>
去虚韋幔哀深泣孟鄰千年慿直筆圖史播芳塵<lb/>
作配歸華族生賢瑞國朝升堂拜王導窺牖識房喬綵<lb/>
服金龜重安輿駟馬驕慶門今鼎盛環珮忽蕭蕭<lb/>
方喜門施㦸俄驚客奠芻孤鸞空對影老鳯獨將雛祖<lb/>
送傾朝士哀榮震帝都秪應歸葬處千兩擁山隅<lb/>
　　　張和公母秦國太夫人輓詞<lb/>
誓比共姜早貧如翟母希三遷功可大五福報無違衮<lb/>
<pb n="KR4d0210_WYG_002-5b"/>
繡供兒綵風旛契祖機千秋慿直筆圖史播芳徽<lb/>
　　　贈元觀正字<lb/>
才名四紀藹簮紳王謝風流信絶倫雲路舊遊羣玉府<lb/>
山城初見謫仙人八龍漂泊知餘幾三爵追隨莫厭頻<lb/>
此㑹未應輕作别梅花且醉臘前春<lb/>
　　　和曽丈贈光化令趙元質<lb/>
奔波朝士覔官忙獨買扁舟去意長汲黯舊聞羞作令<lb/>
馮唐今愧老為郎鵷鴻引去知何慕鷗鷺歸來不亂行竊<lb/>
<pb n="KR4d0210_WYG_002-6a"/>
食端輸厠中䑕驚餘猶得飽飢腸<lb/>
　　　關子東約中秋遊天竺再用前韻有詩和之<lb/>
湖光盡處兩山開夾道蒼松鬱壯哉水過冷泉雙澗合<lb/>
石飛天竺一峯來勝游喜有幽人約佳句俄催爽氣回<lb/>
桂子中秋正芬馥流霞好泛月邊杯<lb/>
　　　文監丞出關子東西湖春遊倡和且約為重九<lb/>
　　　之遊次韻<lb/>
西湖爛醉踏青天秀句重尋未隔年已約清樽携九日<lb/>
<pb n="KR4d0210_WYG_002-6b"/>
要將黄菊薦三賢深秋風日明寒水宿雨波瀾起畫船<lb/>
佳氣蔥蘢如有待曉粧濃淡抹非烟<lb/>
　　　題龍華寺<lb/>
孤枕僧庵夢不成披衣推户竹軒明一天月色連秋色<lb/>
萬樹風聲似水聲小檻沉沉青嶂合脩簷冉冉白雲行<lb/>
今宵佇立情何限曉鑑霜毛兩鬢生<lb/>
　　　同年十人㑹於湖上巫子先拘臺制不來有詩<lb/>
　　　次韻<lb/>
<pb n="KR4d0210_WYG_002-7a"/>
曲江一散各西東杯酒重來氣尚雄才薄愧參龍虎牓<lb/>
㑹難常歎馬牛風弟兄半已顛毛白賔主休辭醉頰紅<lb/>
底事坐中猶未樂車公不遂一尊同<lb/>
　　　與同舎遊浄明是日大寒予獨乘馬諸公以孟<lb/>
　　　浩然相戲以其鄉人故也關丈有詩次韻<lb/>
慘淡隂風暗廣川衝寒直到白雲邊寒驢苦憶長安道<lb/>
古寺深行小有天<hi>净明有邊郎中詩云疎篁蔥蒨雲添潤亂石玲瓏蘚借斑小有洞從仇穴</hi>
<hi>入妙峯頂對徳雲閒同行者皆愛之</hi>峴首詩人窮入畫孤山處士句堪傳<lb/>
<pb n="KR4d0210_WYG_002-7b"/>
疑君便是林君復妙字清題故宛然<hi>净明有子東詩子東臨安人也</hi>
　　　丈人觀設醮留題<lb/>
翠麓丹崕敞洞天瓊宫珠殿照雲烟森羅壁繪推前輩<lb/>
縹緲樓居見列仙朝斗壇邊星象冷歩虚聲内月華圓<lb/>
塵埃迥隔人間世骨悚魂清夜不眠<lb/>
　　　再用前二詩韻<lb/>
洞府仙扃本不關凡蹤長墮世塵間勝遊得得今須徧<lb/>
俗駕遲遲肯遽還絶巘晨光收雨脚羣峯春色嚲烟鬟<lb/>
<pb n="KR4d0210_WYG_002-8a"/>
感通珍重神靈意詩思雖荒詎敢慳<lb/>
勝境名標第五天殊庭佳氣藹非烟鼓鐘與看千人㑹<lb/>
玉石難分十種仙幽壑舊傳靈藥富蒼崖曽現寳光圓<lb/>
塵勞未决丹梯急只得虚堂一夜眠<lb/>
　　　棲賢三峽橋次南康守晏徳基韻<lb/>
古寺深藏紫翠間清風夾道凛蒼官千尋秋色巗巒净<lb/>
十里雷聲澗谷寒此去洗心應少累從來蓄眼未經看<lb/>
使君健筆題佳句一首新詩倒醉瀾<lb/>
<pb n="KR4d0210_WYG_002-8b"/>
　　　題胥解元成美堂<lb/>
當年英妙曳青衿曽習王褒盛徳吟驥騄作駒期萬里<lb/>
鸞凰振翼便千尋馳聲場屋誰勍敵好事侯邦盡賞音<lb/>
古語美成須在久願君長保嵗寒心<lb/>
　　　贈元運使<lb/>
使節東來炯繡衣蒙泉景色動旌旗官曹傳檄清風肅<lb/>
老稚隨車淑氣移趙日可能兼畏愛蘇天那復間公私<lb/>
鴒原更遇蓬瀛客好駐幨帷十日期<lb/>
<pb n="KR4d0210_WYG_002-9a"/>
　　　缺題<lb/>
霜晴愛日曉生東蕭寺山茶賞嵗豐錦里出遨驅小隊<lb/>
雪山納堠狎諸戎葉連油幕侵天碧<hi>山茶兩株頗髙大</hi>花倚朱<lb/>
旗特地紅美景良辰萬人喜不妨行樂一尊同<lb/>
　　　還鮮于蹈夫詩編<lb/>
百首新詩句句妍追還江左一千年春歸池草難専美<lb/>
冷入江楓稱所傳一字人知吟不到八分我喜録成編<lb/>
西來所得真多矣滿篋今藏錦繡篇<lb/>
<pb n="KR4d0210_WYG_002-9b"/>
　　　溫原廟神御北還和謝景思韻<lb/>
靈輿歸路肅班班帳殿秋風響珮環九廟向來連北闕<lb/>
五陵依舊對南山玉衣不受清塵涴風馬應隨綵仗還<lb/>
行起奉常陪薦享天威咫尺侍懸問<lb/>
　　　賀劉侍郎三首<lb/>
早嵗儒林俊譽流中年持橐侍宸遊論思清禁三朝遇<lb/>
閒散殊庭二紀投迹與香山齊出處詩將彭澤盡賡酬<lb/>
似聞璧水求三老行起蒲輪慰九州<lb/>
<pb n="KR4d0210_WYG_002-10a"/>
漢嘉平日想風流喜作凌雲載酒遊塵土何時公事了<lb/>
林泉聊與故人投心期濟物衰難彊志在求田老未酬<lb/>
官滿便當投劾去一航從此下揚州<lb/>
萬景樓頭盡日留烏尤嶺上及春遊谿潭杳渺游魚樂<lb/>
林木隂森倦鳥投千尺梵身名不謬半輪山月句難酬<lb/>
争流競秀君休問更有江聲撼一州<lb/>
　　　題上清宮<lb/>
一徑縁雲徹上臺玉樓銀闕冠崔嵬連峯衮衮從天下<lb/>
<pb n="KR4d0210_WYG_002-10b"/>
迥野茫茫匝地開曉日重溟紅浪湧夜燈千嶺瑞光來<lb/>
却歸下土人應怪身自瑶池閬苑回<lb/>
　　　留題修覺山絶勝亭<lb/>
　　　　余昔於峴首壁間見一蜀中監司題字云景<lb/>
　　　　物似新津之修覺今登絶勝亭徘徊久之亭<lb/>
　　　　似恨偏江似恨小而雜平逺似恨不甚廣轉<lb/>
　　　　至寺三門西望卭江頗濶眼界益寛蓋庶幾<lb/>
　　　　焉因題五十六字<lb/>
<pb n="KR4d0210_WYG_002-11a"/>
古寺幽巗萬木稠蜀川一覽盡西州依微逺樹低平野<lb/>
散漫清江吐亂洲老眼乍明疑峴首歸心忽動憶槎頭<lb/>
當年風物悲游子子美應同故國愁<hi>風物悲游子子美詩也子美亦襄陽</hi>
<hi>人豈其有所感耶</hi>
　　　題廣利院<lb/>
翠嶺蒼巗帶落霞水雲平野一川斜二山相距無千里<lb/>
數口俱仙有兩家仇穴便當營草屋武陵何必訪桃花<lb/>
擇鄉試復詢風俗善政人人令尹誇<lb/>
<pb n="KR4d0210_WYG_002-11b"/>
　　　寄題謝景思藥寮仍用其韻<lb/>
城府年來怪迹疎端因藥圃滯巾車芒鞋入谷親尋種<lb/>
野服巡欄自把鋤室藹芝蘭無俗物房深花木稱僧居<lb/>
他時猿鶴休驚怨安石寧終老一墟<lb/>
　　　同鮮于蹈夫管養正飲衞氏雲亭<lb/>
誰結危亭古岸頭雲容水態入簾鈎數峯嵐翠欲排闥<lb/>
半夜溪聲碍枕流入坐烟霞終日秀對牀風雨一燈幽<lb/>
那知戎馬紛紜際杖屨相陪得勝遊<lb/>
<pb n="KR4d0210_WYG_002-12a"/>
　　　同龐彦才晚酌於涵翠軒<lb/>
登臨到處久徘徊水色山光滚滚來百頃烟村抱城郭<lb/>
數峯雲水擁樓臺千篇取足詩材賸萬軸横陳畫笥開<lb/>
清興窮探猶未厭更投涵翠舉餘杯<lb/>
　　　上曽二丈仲成<lb/>
湖海元龍氣尚豪笑談誰料已霜毛文章家法西京在<lb/>
兄弟才名北斗髙欲取功名酬老大豈將州縣歎徒勞<lb/>
登壇不獨風騷將出幕他年看節旄<lb/>
<pb n="KR4d0210_WYG_002-12b"/>
憶拜氷壺日下時先君未老我方兒庭闈一閟成今昔<lb/>
世路重來太險巇風義肯忘三益友姓名願入八哀詩<lb/>
遺孤么麽何能報泉下幽魂儻有知<lb/>
患難餘生二十年一身孤苦百憂纒文章昔謂古可到<lb/>
蹤跡今為人所憐憔悴形容勲業鏡歸依空寂祖師禪<lb/>
不孤雖有山公在恐逐龍舒下九泉<lb/>
　　　和關子東笻杖<lb/>
老境生涯正倚君周旋夷險共悲欣最憐磊磊多髙節<lb/>
<pb n="KR4d0210_WYG_002-13a"/>
未肯斑斑出異文漢閣燈來徒照夜葛陂龍去謾拏雲願<lb/>
為靈壽扶黄髪廊廟他年看勒勲<lb/>
　　　落梅<lb/>
春意枝間忽暗驚乘風作陣去縱横蒼苔可忍欺香骨<lb/>
粉蝶無端亂舞英有恨應羞霜月照鍾情猶賴晚風輕<lb/>
夢回一夜頻搔首腸斷空階驟雨聲<lb/>
香殘粉暗若為情寂寞空餘瘦影横雨後園林無玉樹<lb/>
朝來庭院滿瓊英浮雲冉冉當風盡飛雪飄飄落砌輕<lb/>
<pb n="KR4d0210_WYG_002-13b"/>
廣武為君聊一歎羣花從此擅名聲<lb/>
　　　挽季通判<lb/>
六藝?心老益尊此邦耆舊衆推賢髙文早出諸儒右<lb/>
清節宜書獨行篇白首可憐纔半刺朱衣猶得貴重泉<lb/>
佳城一閟成千古寂寞哀笳慘暮烟<lb/>
　　　挽王教授子節父<lb/>
綵衣方喜奉安輿丹旐俄驚返故居已作善人稱里閈<lb/>
固宜隂徳大門閭悟超庭柏心無礙香茁階蘭慶有餘<lb/>
<pb n="KR4d0210_WYG_002-14a"/>
哀挽一聲寒日外蕭蕭風樹鎖郊墟<lb/>
　　　題蒙泉<lb/>
西北峩峩疊嶂來濤奔浪湧勢難回忽臨城郭千峰住<lb/>
下有源泉萬斛開魚鼈寧容腥沼沚<hi>池素無魚</hi>蛟龍曽是起<lb/>
風雷平時寂寞何靈響嵗旱方知濟物才<hi>禱雨輒應</hi>
　　　和友人<lb/>
弟兄南渡各馳驅幾奉君王尺一除黄耳音書寄懐抱<lb/>
烏衣門巷惜丘墟澄清孟博榮持節雅量𤣥平静著書<lb/>
<pb n="KR4d0210_WYG_002-14b"/>
五桂家風殊未艾黄山佳氣藹如初<lb/>
坐閲江城嵗月遷心勞政拙豈能賢昔遊泉石迷尋訪<lb/>
故里風烟喜接連聊假頒宣行素學敢將遲暮歎華顛<lb/>
他年良史徵佳什㑹入西京循吏篇<lb/>
　　　和眉守王郎中<lb/>
驚風鴻鵠各翻飛同落西南蜀一維一日三秋雙鬢改<lb/>
兩鄉千里寸心馳清香燕寢多佳致逺景樓臺發妙詞<lb/>
只恐江山留不得賜環聞已下丹墀<lb/>
<pb n="KR4d0210_WYG_002-15a"/>
　　　壽台州黄守<lb/>
千載初平慶未窮本支今復見仙翁當年郜鼎争尤力<lb/>
此日于門報已隆政尚寛和承祖烈量涵清濁稱家風<lb/>
賜金增秩知非晚行看絲綸下禁中<lb/>
　　　壽處州徐守三首<lb/>
僕射文章六百春人間又見石麒麟朱顔白髪古仙伯<lb/>
和氣清風今徳人出處三朝常守道承宣千里更宜民<lb/>
聖時共政須耆舊歸去千秋輔紫宸<lb/>
<pb n="KR4d0210_WYG_002-15b"/>
共理經年惠利豐此邦歌頌藹提封仙都洞府春風好<lb/>
處士星躔瑞氣濃道向偓佺傳口訣禪從摩詰悟心宗<lb/>
世間功業公餘事平日髙情薄萬鍾<lb/>
赤矢朱弓祖慶綿五雲吉夢世生賢嘉時浹日迎重九<lb/>
景運中天恰半千律播金商資爽氣露和瓊屑引遐年<lb/>
壽觴莫負専城貴好對西風醉管絃<lb/>
　　　留題光相寺<lb/>
至人悲念攝冥頑倏見光明指顧間億刼未曽親見佛<lb/>
<pb n="KR4d0210_WYG_002-16a"/>
一宵今得暫棲山從來業障須除結此去功名直等閒<lb/>
欲以殘年奉香火塵勞無計戀松關<lb/>
　　　挽張直講<lb/>
早嵗英聲已絶塵暮年髙節更殊倫絳帷久擅詩書樂<lb/>
朱邸頻釃酒醴醇不許功名書竹帛秪將文行照簮紳<lb/>
鄉鄰若欲存遺範祭社端宜配古今<lb/>
　　　和李清卿雪<lb/>
浩蕩天花弄曉光春風未轉忽芬芳人躋物外紅塵逺<lb/>
<pb n="KR4d0210_WYG_002-16b"/>
境墮壺中白晝長風栁冷飄三月絮寒梅幽寄一枝香<lb/>
朝來暴喜家風貴圓璧方圭滿舎旁<lb/>
　　　吳明可寄詩次韻為答<lb/>
兩地相望百舎强相思空結九回腸君家滄海賔初日<lb/>
我戍衡山俯夕陽情話何當傾肺腑倦游聊復信行藏<lb/>
求田問舎真長策捧檄榮親道更光<lb/>
　　　房公湖<lb/>
　　　　余兩過漢宿房公湖上不暇題詠任徳廣攝<lb/>
<pb n="KR4d0210_WYG_002-17a"/>
　　　　郡事來索鄙詩追賦於益昌總領廨舎<lb/>
金雁橋南二頃湖房公遺迹未湮蕪人遊杜牧晚晴賦<lb/>
境對王維别墅圖經始林泉心自巧折衝廊廟術何迂<lb/>
當時只作幽人計留得陳陶四萬夫<lb/>
　　　皇華館以上已落成因修禊事題詩紀之<lb/>
泉上新臺紫翠環暮春修禊俯潺湲漢流尚帶桃花水<lb/>
雲氣初披杏子山栁絮輕颺晴日暖竹光不動午隂閒<lb/>
時和嵗稔游人樂一醉聊開病守顔<hi>杏子在軍之西天毎欲雨則此山出</hi>
<pb n="KR4d0210_WYG_002-17b"/>
<hi>雲收則雨止</hi>
　　　呂叔恭運使和題皇華館詩復次韻<lb/>
何處溪聲響佩環洗心堂下轉潺湲數株古栁枯臨水<lb/>
百畝叢篁翠倚山嵗久刋題多泯滅時清景物自幽閒<lb/>
軺軒登覽留佳句頓覺林泉發妙顔<lb/>
　　　帥漕復次韻再和<lb/>
二豪詩律晉江東迭倡更酬巻軸豐狎主齊盟争定霸<lb/>
互為勍敵銳臨戎波瀾已得江流助組麗仍依錦段紅<lb/>
<pb n="KR4d0210_WYG_002-18a"/>
入蜀詞人多妙句向來嚴杜一編同<lb/>
　　　中秋同兒姪登寳峯亭<lb/>
絶頂憑欄思有餘滄江下眺眇三隅月光此夜十分滿<lb/>
風色今朝一㸃無鄉國不須悲楚蜀庭階且喜集封胡<lb/>
史君邂逅分鮮鯽斫鱠還成逸少圖<lb/>
　　　缺題<lb/>
天梯雲棧轉龍旗細雨凄風暗路岐七夕難忘祈巧夜<lb/>
三鄉不似望仙時曲江若悟賢臣語汾水寧傷才子詞<lb/>
<pb n="KR4d0210_WYG_002-18b"/>
此日鈴聲腸斷處後庭遺唱未為悲<lb/>
　　　大龍湫<lb/>
　　　　余聞大龍湫之勝舊矣嵗暮來游水泉收縮<lb/>
　　　　僅存微溜無復壯觀與平時所傳不類殊未<lb/>
　　　　快也因留此詩以為再來之約<lb/>
瀑水傳聞舊壯哉飛流亭下久徘徊玉龍鱗甲寒猶蟄<lb/>
銀漢波瀾凍未開斜日湫潭微濺雨深冬天地不鳴雷<lb/>
斯游未快平時意更擬他年得得來<lb/>
<pb n="KR4d0210_WYG_002-19a"/>
　　　次韻劉南伯二首<lb/>
曉來庭竹碎秋聲令我思君重愴情三畫當年曽擅價<lb/>
五言今去合知名賦歸已荷因風寄釃藇終期對月傾<lb/>
但願官軍破驕敵不妨淮海寄餘生<lb/>
十年蹤跡困邅如多謝韋郎肯寄書千里漫㝷苕水夢<lb/>
一㕓方對相山居歸心不為蓴鱸切交契應閑簡牘疎<lb/>
近向錢塘得嘉種秋盤何日共新蔬<lb/>
　　　次韻王圜中二首<lb/>
<pb n="KR4d0210_WYG_002-19b"/>
網得金鱗不忍烹一甌春菜眼偏明逢君强賦湖隂曲<lb/>
顧我方趨日照城散坐酴醿留客醉過庭鵯鵊為誰鳴<lb/>
還朝宻邇非輕别知有蒲輪訪姓名<lb/>
舟兀東風怯曉寒緑楊堤畔見青山遡流不礙朝天去<lb/>
掉鞅何當拜命還半世光隂憂患裏他時勲業笑談間<lb/>
兒童似覺吾衰老只欲西歸便丏閒<lb/>
　　　次韻制帥和王憲二首<lb/>
淮水綿綿不絶流渡江龍化復東遊宗盟尚詫當年盛<lb/>
<pb n="KR4d0210_WYG_002-20a"/>
交分還欣此日投名並卭郲公等繼政稱京兆我難酬<lb/>
得時俱為公家計三窟寧當各一州<lb/>
二麥初收堰水流西園飛蓋使君遊羽旄毎出邦人喜<lb/>
壺矢閒同坐客投膏雨應時和氣洽豐年有兆頌聲酬<lb/>
政成訟簡追胥息鎮静西南五十州<lb/>
　　　次韻陳勉仲見留之什<lb/>
新詩俊逸走風雷愧我馳驅欲强陪花外疎篁青掩映<lb/>
門前流水緑縈廻髙情好客長留客勝賞傳杯莫放杯<lb/>
<pb n="KR4d0210_WYG_002-20b"/>
老懶畏寒朝睡美報章淹緩莫相催<lb/>
　　　寄制帥<lb/>
五郡馳驅兩月忙少城春事杳相忘鷅鶹鳴處韶光老<lb/>
鵜鴂聲中旅思長曽為青山迂客路莫偕紅斾訪仙鄉<lb/>
浣花時節歸期近猶及遨頭共一觴<lb/>
　　　和制帥<lb/>
離索堪驚嵗月忙少城遺愛未曽忘西園尚記英遊並<lb/>
南浦空嗟别恨長壯志且窺勲業鏡髙情休憶水雲鄉<lb/>
<pb n="KR4d0210_WYG_002-21a"/>
玉關柝静邉烽息漢殿歸稱萬嵗觴<lb/>
　　　和制帥<lb/>
按部經時走四封雲山有路寳巖通普賢相對圓光裏<lb/>
摩詰不離方丈中<hi>公自稱遺安居士此句謂公不預遊山也</hi>喜有篇章交寄逺<lb/>
恨無羽翼可凌空来詩忽作蛟龍吼三日能令兩耳聾<lb/>
自憐麋鹿性疎頑心在雲林迹世間毎厭塵埃驅俗駕<lb/>
不辭險阻訪名山池魚得意時歸壑廏馬長鳴暫出閑<lb/>
萬仞峯頭曽進歩禪機一撥透三關<lb/>
<pb n="KR4d0210_WYG_002-21b"/>
力求見佛上天梯忽覩光明志意迷華藏神通驚變現<lb/>
臺山公案好拈提太沖漫作三都賦子美全無一字題<lb/>
今日諸賢賡妙句彊驅駑駕力難齊<lb/>
卿月中天照上流使星入蜀久西遊蟠胷經緯開碁局<lb/>
出手梟盧轉博投學有淵源流不竭詩如珠玉價難酬<lb/>
詞章怪底猶雄健棠䕃曽聨栁栁州<lb/>
　　　又和<lb/>
勝遊每恨不相同郵遞猶欣日日通玉帳未容佳境到<lb/>
<pb n="KR4d0210_WYG_002-22a"/>
雲山已在好詩中靈珠忽富千金贈凡馬堪嗟萬古空<lb/>
展巻髙吟知幾過大音一震耳根聾<lb/>
塵勞汩没老尤頑徧走岷峨杳靄間筋力已疲難報國<lb/>
田園有計即歸山何期俗駕經時出却得浮生數日閒<lb/>
已請一麾江海去故應生入玉門關<lb/>
新篇孤峻絶階梯照眼光芒五色迷已向詩壇稱獨歩<lb/>
不妨祖令更全提<hi>來詩多雜禪語</hi>真空雅與髙情契絶景終希<lb/>
大手題餘事文章暫遊戲要將李杜與名齊<lb/>
<pb n="KR4d0210_WYG_002-22b"/>
住因得坎去乘流萬里西南更倦遊三徑未成歸計晚<lb/>
一尊猶喜故人投小篇偶寄詩筒去佳句還勞驛使酬<lb/>
得與諸賢更倡和故應盛事播西州<lb/>
　　　渾醉庵詩<hi>并序</hi>
　　　　襄陽姚格去非弱冠出入兩學逾四十不第<lb/>
　　　　一時塲屋故舊班班為顯人而去非落魄混<lb/>
　　　　於酒徒窮日夜以飲無算中間得病瀕死朋<lb/>
　　　　友止之稍止而復飲今年長矣量少减而嗜<lb/>
<pb n="KR4d0210_WYG_002-23a"/>
　　　　之不衰雖常以此病然其所以安於沈滯而<lb/>
　　　　無羇窮流落之歎者亦酒之力也丞相髙平<lb/>
　　　　公來丹丘鄉閭親舊依之數十家酒醴之㑹<lb/>
　　　　去非無不與蓋一日不飲則愁思無聊若不<lb/>
　　　　可過者脚逡廵諸好事之門必得酒乃已酒<lb/>
　　　　盡輒去挽之不留也髙平公既為設醴諸鄉<lb/>
　　　　人亦更飲之而去非又善俯仰人事與物多<lb/>
　　　　可旁尋外邏不擇所主有酒輒從之是以能<lb/>
<pb n="KR4d0210_WYG_002-23b"/>
　　　　活於此髙平公因名其寢曰渾醉庵鄉人王<lb/>
　　　　某賦之以詩去非曰幸甚凡與我遊而能詩<lb/>
　　　　者吾皆將請焉子併為我序之故云<lb/>
人間嵗月都幾許醉裏光隂差較長千日不醒終有盡<lb/>
百年渾得要為常故人屢過無窮巷一室能寛有醉鄉<lb/>
好事不妨多酌我老來無復次公狂<lb/>
　　　又題鴻祐寺<lb/>
石佛山頭日欲頹尋僧不遇嬾空回青鞋布韈雲門路<lb/>
<pb n="KR4d0210_WYG_002-24a"/>
柱杖穿林歸去來<lb/>
　　　戲景思<lb/>
明鏡佳期故未忘月圓人缺恨何長陽臺朝暮誰為主<lb/>
夢裏時時怨楚王<lb/>
顔色傾城藝更精愛卿長是說卿卿巻中昔日崔徽貌<lb/>
重見應憐太瘦生<lb/>
　　　題鄧寨周氏小園詩<lb/>
徑草荒春緑作堆東風深入小園來可憐幾陣嫣香裏<lb/>
<pb n="KR4d0210_WYG_002-24b"/>
立盡庭前數樹梅<lb/>
　　　病餘兀坐偶成二絶<lb/>
寂寂經旬病卧家起來都不記年華一聲檐上驚秋晚<lb/>
墻外初聞賣菊花<lb/>
病骨欒欒瘦轉加秋風怯傍小牕紗蕭然丈室維摩觀<lb/>
一炷清香到日斜<lb/>
　　　倚江亭㑹上虞伯逵送梅花并二絶句坐上次<lb/>
　　　韻併調賀子忱<lb/>
<pb n="KR4d0210_WYG_002-25a"/>
腸斷江頭索笑花三三兩兩逐枝斜忽隨清絶驚人句<lb/>
來自西湖處士家<lb/>
喜見江梅又著花挿來不怕帽簷斜髙標幽韻誰真似<lb/>
人在風流賀監家<hi>賀子忱家侍兒有以梅名者</hi>
　　　和姚令威春隂四絶<lb/>
急雨顛風帶海烟白頭腸斷落花天東風為買春光住<lb/>
栁撒黄金榆擲錢<lb/>
十日春隂晝景微鳴鳩逐婦幾時歸柔桑細麥寧馨長<lb/>
<pb n="KR4d0210_WYG_002-25b"/>
落絮遊絲可解飛<lb/>
雨過山村緑滿陂紅芳漸少翠隂低春風吹草依然碧<lb/>
潮水浮花却自西<lb/>
休對風光感物華且將春酒趂春賒一聲杜宇芳菲晚<lb/>
只有荼䕷芍藥花<lb/>
　　　題延慶觀六時泉<lb/>
千尺髙崖屛翠琰六時甘露雨真珠梯巗穿壑身親到<lb/>
始信仙靈境界殊<lb/>
<pb n="KR4d0210_WYG_002-26a"/>
　　　和尚書李丈六絶<lb/>
丈人詩律照青春句到諸郎副析薪特許八分傳阿買<lb/>
囊收珠玉破清貧<lb/>
風光無賴惱詩翁健筆凌雲思未慵長句數篇欺白雪<lb/>
江山浩蕩發春容<lb/>
近侍三朝捧御牀宮衣猶帶内家香殊庭更得流霞助<lb/>
杖屨春風歩履彊<lb/>
休論世事苦悲辛龍卧南陽自有人指日承明却歸去<lb/>
<pb n="KR4d0210_WYG_002-26b"/>
烟花紫禁及青春<lb/>
經旬山雨暗春輝桃李成隂總未知試逐東風入城市<lb/>
不妨尊酒暫娛嬉<lb/>
雨過千山翠色重羣花欲盡絮飛空牡丹寂寞芬芳晚<lb/>
日暮朱欄獨倚風<lb/>
　　　題真符道中山寺<lb/>
江路南風漲白沙鐙驢來憩梵王家片雲忽作蕭蕭雨<lb/>
夢斷僧牕日未斜<lb/>
<pb n="KR4d0210_WYG_002-27a"/>
　　　題前詩已天忽作雨戲成一絶<lb/>
嵗暮靈泉水未饒蒼崖無復舞飛蛟詩成不覺天零雨<lb/>
料得神龍欲解嘲<lb/>
　　　鐘鼓山間久雨二絶<lb/>
山雨蕭蕭不肯住天寒雲愁光景昏桃李紅白春風面<lb/>
有恨無言空淚痕<lb/>
髙林縹緲彊可見茅屋半山烟雨昏誰家一幅鵞溪絹<lb/>
古畫猶存水墨痕<lb/>
<pb n="KR4d0210_WYG_002-27b"/>
　　　次韻王司户梅花五絶不得用古人意及比婦<lb/>
　　　人玉雪并潔白等字<lb/>
牢落天涯邂逅逢清愁幽恨與誰同故園腸斷三千里<lb/>
客裏看花嵗又窮<lb/>
溪外人家處處栽三分蓓蕾一分開故教嫩萼參差發<lb/>
似要幽人次第來<lb/>
可耐幽花發較遲慇懃為倩曉風吹朝來策杖探消息<lb/>
香處初開一兩枝<lb/>
<pb n="KR4d0210_WYG_002-28a"/>
聞說江梅已惱人衝寒著意去尋春枝枝細看枝枝好<lb/>
嵗嵗相逢嵗嵗新<lb/>
一嵗都來幾日開一開能得幾回來清尊留待溪邊月<lb/>
不怕山城晚鼔催<lb/>
　　　和錢處和梅花五絶<lb/>
萬木歸根冷未滋可憐孤絶發寒枝心期本在氷霜後<lb/>
占得隆冬未恨遲<lb/>
枝上春風漸有涯斷魂初見兩三花一尊盡日看無厭<lb/>
<pb n="KR4d0210_WYG_002-28b"/>
更待參横月影斜<lb/>
莫欺玉蘂瘦欒欒中有江南長恨端白髪天涯歸未得<lb/>
年年老眼淚中看<lb/>
鐡心開府不妨狂賦語清便獨擅唐堪笑離騷窮逐客<lb/>
只知蘭蕙有幽香<lb/>
林下風神物外姿閨房秀色鑑中竒兩家標韻誰兼得<lb/>
㑹有多情識者知<lb/>
　　　以鼎鑪遺關子東有詩相謝次韻<lb/>
<pb n="KR4d0210_WYG_002-29a"/>
君家聚古無不有不腆敝器何足竒兩首新詩愧虚辱<lb/>
恨無郜鼎為君移<lb/>
贈君劍川八卦鼎一餅清泉終日然浄几明窻讀周易<lb/>
妙香時炷不論錢<lb/>
　　　送海棠與姚令威<lb/>
酣酣芳意不勝春一笑嫣然惱殺人分寄多情還解否<lb/>
要教國色在東鄰<lb/>
　　　謝景思惠酒并二絶時宗守邀看上元景思不<lb/>
<pb n="KR4d0210_WYG_002-29b"/>
　　　至次韻<lb/>
户外驚聞剥啄聲東山消息到柴荆兩章著意撩衰白<lb/>
風味相扶有麴生<lb/>
使君髙㑹著幽人燈火元宵醉夜分博士從來文字飲<lb/>
不妨聊復醉紅裠<lb/>
　　　饒守陳粹中有詩見留次韻為謝<lb/>
相逢一笑又相離腸斷登臨送别時久占都亭慚重客<lb/>
秋風回首片帆遲<lb/>
<pb n="KR4d0210_WYG_002-30a"/>
　　　郢守喬民瞻寄襄陽雪中三絶因追述前過石<lb/>
　　　城杯酒登臨之勝為和<lb/>
滄浪渡口莫愁鄉萬頃寒烟木落霜珍重使君留客意<lb/>
一尊芳酒醉斜陽<lb/>
江上危亭思黯然追遊陳迹欲經年别來西望應相憶<lb/>
郢樹荆門共一川<lb/>
白雪樓傾不記秋樓前江水自悠悠多情猶憶湖南守<lb/>
一曲陽春白盡頭<hi>僕舊遊白雪樓見張休詩石刻尾章云美人莫唱陽春曲白盡湖南太守</hi>
<pb n="KR4d0210_WYG_002-30b"/>
<hi>頭今石已亡民瞻詢於老吏遂得其全篇云將復刻諸石</hi>
</p>
<p>
</p>
  </div>
<div>
                <head>漢濱集巻三</head>
    <p>
<pb n="KR4d0210_WYG_003-1a"/>
欽定四庫全書<lb/>
　漢濱集巻三　　　　　　宋　王之望　撰<lb/>
　　制詞<lb/>
　　　賜特進尚書左僕射陳康伯等乞解機政檢㑹<lb/>
　　　前奏速賜罷免不允詔<lb/>
勅康伯等省劄子所奏乞解機政檢㑹前奏速賜罷免<lb/>
事具悉機㑹之來安危所係議論之際可否是資卿等<lb/>
宜協定謀猷切磋利害以宏濟于大事俾無有于後艱<lb/>
<pb n="KR4d0210_WYG_003-1b"/>
胡恤異同輕為去就非朕之所望於大臣者也備禮要<lb/>
君之請在自信以何嫌解紛排難之功顧仰成之方切<lb/>
所請宜不允<lb/>
　　　賜陳康伯乞祠不允詔<lb/>
卿厚徳元勲兩朝是賴深誠偉量一代所尊勤勞王家<lb/>
亦已至矣朕所以挽留之意豈顧問哉方今外虞孔艱<lb/>
大事未定卿久專機軸朕所倚毗一旦舍朕而去朕何<lb/>
以處此傳曰時然後言卿之告去時乎勉為朕留毋復<lb/>
<pb n="KR4d0210_WYG_003-2a"/>
困我<lb/>
　　　賜左朝散大夫試兵部尚書湖北京西制置使<lb/>
　　　虞允文乞除宫祠不允詔<lb/>
卿以文武有用之材宣力當世馳驅南北險阻備嘗方<lb/>
倚重于上游用紓憂于西顧投閒之請非朕所期所請<lb/>
宜不允<lb/>
　　　賜右太中大夫錢端禮辭免除户部侍郎兼樞<lb/>
　　　密都承㫖恩命不允詔<lb/>
<pb n="KR4d0210_WYG_003-2b"/>
勅端禮省所奏辭免除户部侍郎兼樞密都承㫖恩命<lb/>
事具悉足食足兵邦政所重于斯二者惟才實難卿以<lb/>
變通練達之資踐更中外所至可紀厥聲茂焉上皇所<lb/>
知己試有績朕實因任其又何辭徃圖爾庸以稱朕意<lb/>
所請宜不允<lb/>
　　　陳康伯可罷尚書左僕射同中書門下平章事<lb/>
　　　兼樞密使特授少保觀文殿大學士判信州進<lb/>
　　　封福國公加食邑食實封制<lb/>
<pb n="KR4d0210_WYG_003-3a"/>
門下輔相股肱於元首身允佩於安危帝王體貌於大<lb/>
臣恩必隆於進退眷我冢司之老懇辭魁柄之榮既莫<lb/>
遂於挽留宜有加於寵秩肆頒明命誕告治朝特進尚<lb/>
書左僕射同中書門下平章事兼樞密使兼提舉編修<lb/>
玉牒所監修國史兼提舉編類聖政所信國公食邑七<lb/>
千九百户食實封三千一百户陳康伯學貫天人才周<lb/>
經緯中和自稟言有物而行有恒度量難名澄不清而<lb/>
撓不濁爰登揆路六閲嵗華當國家多事之時專廊廟<lb/>
<pb n="KR4d0210_WYG_003-3b"/>
萬幾之寄雍容鎮俗談笑折衝道蕩蕩以遵王無有作<lb/>
惡心休休而樂善其如有容邦政弗愆物情交附惟予<lb/>
一人纘承之慶本太上皇付託之誠能將順以輸忠實<lb/>
贊襄之有助心如金石勲在旂常朕方委任而責成爾<lb/>
亦勤勞而匪懈久煩機務累抗封章丁寧諭㫖而莫回<lb/>
傴僂陳詞而愈固式揚典冊俾解鈞衡亞保升華煥衮<lb/>
衣於左棘鴻儒列職冠書殿於西清進公社於新邦分<lb/>
使符於故里載疇井邑并衍圭腴於戯功名克保於始<lb/>
<pb n="KR4d0210_WYG_003-4a"/>
終古今所重出處暫均於勞逸中外何殊其思注意之<lb/>
深勿替告猷之舊可<lb/>
　　　劉寳可特授安慶軍節度使依前捧日天武四<lb/>
　　　廂都指揮使充鎮江都統制兼淮東路招撫使<lb/>
　　　節制本路軍馬食邑實封如故制<lb/>
門下遣戍役以衛中國方深經武之圖聴鼓鼙而思將<lb/>
臣敢廢念功之典惟予爪士載總師干既宣專閫之勞<lb/>
盍復登壇之拜式揚孚號明告治朝捧日天武四廂都<lb/>
<pb n="KR4d0210_WYG_003-4b"/>
指揮使武泰軍承宣使充鎮江府駐劄御前諸軍都統<lb/>
制兼淮東路招撫使節制本路軍馬彭城郡開國公食<lb/>
邑三千六百户食實封一千二百户劉寳驍果冠時韜<lb/>
鈐决勝笑談劈臂氣嘗蓋于萬夫拳勇摧鋒身實更于<lb/>
百戰勲書盟府名播逺方早嚴六纛之儀横控大江之<lb/>
險軍聲甚振武備聿修中退處于宴閒兹重分于節制<lb/>
恩威未泯號令一新宜還豹尾之雄俾鎮龍舒之舊因<lb/>
其事任庸示眷懷於戯起李廣于故將軍期折彼匈奴<lb/>
<pb n="KR4d0210_WYG_003-5a"/>
之勢復魏尚為雲中守冀慰予鉅鹿之心益服休嘉以<lb/>
伸報效可<lb/>
　　　賜陳康伯告口宣<lb/>
屢抗封章懇辭機務爰升孤棘出鎮鄉枌徃服恩光無<lb/>
煩謙遜<lb/>
　　　賜劉寳告口宣<lb/>
復膺閫寄克振軍聲既著忠勞宜加寵渥龍舒舊鎮虎<lb/>
節載頒祗服恩光益茂勲烈<lb/>
<pb n="KR4d0210_WYG_003-5b"/>
　　　賜撫問張浚到闕并賜金合茶藥口宣<lb/>
逺自師屯肅趨魏闕朝宗在即匽薄良勤宜有匪頒以<lb/>
申問勞副兹虚佇無憚疾驅<lb/>
　　　賜安慶軍官吏軍民僧道耆壽等示諭勅書<lb/>
朕以劉寳載膺邊寄克壯軍威既宣分閫之勞宜復建<lb/>
旄之寵用畀同安之節以紓舊俗之思惟故將之重臨<lb/>
諒周邦之共喜<lb/>
　　　賜張浚臘藥勅書<lb/>
<pb n="KR4d0210_WYG_003-6a"/>
為憲萬邦折衝一面方此嚴凝之候必須服餌之良宜<lb/>
有匪頒式昭至意<lb/>
　　　除郭振武泰軍節度使賜本軍示諭勅書<lb/>
敕武泰軍官吏軍民僧道耆壽等朕以郭振勇且有謀<lb/>
老而克壯折衝禦侮蚤洊著於膚公御衆牧人今併膺<lb/>
於閫寄爰畀節制以為寵光既成命之惟行諒逺方之<lb/>
咸喜<lb/>
　　䇿問<lb/>
<pb n="KR4d0210_WYG_003-6b"/>
　　　䇿問四首<lb/>
問昔夫子抱帝王之道鬱不得施退修六藝之教稽之<lb/>
前聖而不悖埀之後世而不誣使其一旦得志舉而措<lb/>
諸事業則平日之空言皆致君澤民之具也惟聖人多<lb/>
變不可執以一端故容有可疑者焉且豳詩七月言稼<lb/>
穡艱難之業甚詳然樊遲學稼則鄙而不予何周公陳<lb/>
於成王而夫子不以告門人邪周官司馬教軍旅戰陳<lb/>
之法甚備然靈公問陳則拒而不答何周公掌以六卿<lb/>
<pb n="KR4d0210_WYG_003-7a"/>
而夫子不以告時君邪虞舜命臯陶穆王命吕侯著於<lb/>
尚書是聖人不能廢刑矣而夫子則不取齊之以刑者<lb/>
聚人曰財理財曰義繫於周易是聖人不能遺利矣而<lb/>
夫子則罕言之夫詩書易夫子所修舜周公夫子所法<lb/>
顧不同如是而不知夫子見用於時於是四者將忽而<lb/>
不務歟則何為而存諸經也如皆用之則與平日之言<lb/>
亦相戾矣抑窮達之際所施異宜所言非所用所用非<lb/>
所言乎二三子方將行其所學者也其必有以知聖人<lb/>
<pb n="KR4d0210_WYG_003-7b"/>
矣請詳以告我<lb/>
問昔人論文章之難曰得之難知之愈難蓋古今文章<lb/>
其工拙髙下雖有定論然好惡不齊衆口難一非精於<lb/>
其道為世所宗者不足以擅其品藻也唐韓愈髙材絶<lb/>
識實主斯盟非徒當世學者依以成聲而後之史筆猶<lb/>
時借其言以評前作彼誠有以取信於後世矣然愈於<lb/>
漢人每以司馬遷相如劉向揚雄為言如賈誼董仲舒<lb/>
班固之徒皆不論也夫賈誼賦鵩弔屈之文固無愧於<lb/>
<pb n="KR4d0210_WYG_003-8a"/>
相如之大人揚雄之反騷其痛哭流涕之書又非封禪<lb/>
劇秦之可比也而過秦一論議者以為書傳之最善者<lb/>
至於仲舒言天人之際宜不在劉向下而班固之為良<lb/>
史抑亦差子長之肩其宏才麗藻足以相優而無甚相<lb/>
遼愈獨屢稱四人無一言及於三子何邪將出於偶然<lb/>
歟其亦固有輕重歟愈同時於文最重栁宗元於詩喜<lb/>
稱孟郊蓋嘗以宗元比馬遷而以郊詩髙出魏晉自今<lb/>
觀之宗元之作視太史為如何而郊之篇什孰愈曹劉<lb/>
<pb n="KR4d0210_WYG_003-8b"/>
潘陸輩也愈謹許與其抑揚比擬必有所謂願質數子<lb/>
之文而折中其是非將以觀諸君之精識<lb/>
問天下之風俗罔不惟上之倡而斯文為尤甚書稱堯<lb/>
曰文思舜曰文明禹曰文命商周之君或終始典于學<lb/>
或緝熙于光明故唐虞三代之人至今炳然與日月争<lb/>
光詩曰倬彼雲漢為章于天周王壽考遐不作人斯文<lb/>
之興豈不由上之為乎秦焚詩書天下以文為諱英如<lb/>
漢祖特不喜儒文景之際重之以黄老而朝廷大臣皆<lb/>
<pb n="KR4d0210_WYG_003-9a"/>
刀筆吏吹簫屠狗引彊蹶張之流宜此道之遂冺不數<lb/>
十年賈馬晁董之徒相望於時西漢詞章之盛與古争<lb/>
衡其後光武顯宗最重儒學然東京之作遽不及逺甚<lb/>
下逮魏晉以及梁隋其間君臣多尚文雅而筆墨氣格<lb/>
日以不振雖唐太宗聰睿卓絶輔以房魏之佐升平無<lb/>
事尤汲汲然加意於斯而終不能革六代之餘以此而<lb/>
言又似非上之所能為以我國家累聖相繼咸蓄盛藻<lb/>
昭回垂光異才競奮肆更多故學士失職主上喟然愍<lb/>
<pb n="KR4d0210_WYG_003-9b"/>
之書經訓以發其淵源闢膠庠以勵其器業居無㡬何<lb/>
羣試于有司者人握靈蛇之珠家抱荆山之璞彬彬如<lb/>
也然則謂文為不由於上可乎夫以漢髙文景之間絶<lb/>
不好文而作者如彼其多魏晉梁隋有唐之世君臣篤<lb/>
好而文字如彼其陋盛衰之變與時不同而今日之應<lb/>
若響何邪願聞其説<lb/>
問自三皇而來歴帝與王下逮五霸其事逺矣而見於<lb/>
六經之籍孔孟之言者不為不詳要其間容有可議者<lb/>
<pb n="KR4d0210_WYG_003-10a"/>
書曰唐虞稽古建官惟百夏商官倍是則帝道簡而王<lb/>
制加詳矣然舜以禮樂分命二官而周併總於一卿舜<lb/>
分天下為州十二而三代合為九州果孰為簡孰為詳<lb/>
乎孟子曰以徳行仁者王以力假仁者霸是則王者任<lb/>
徳而霸者任力矣然湯征十一武滅五十而齊桓九合<lb/>
諸侯不以兵車晉文教民禮義示原以信果孰任徳乎<lb/>
孰任力乎孔子之序書斷自唐虞則二帝之前宜荒忽<lb/>
無足稽矣不録桓文則二伯之烈宜卑陋而無足采矣<lb/>
<pb n="KR4d0210_WYG_003-10b"/>
然易繫辭述黄帝之制作與堯舜氏無少異而春秋之<lb/>
事實予齊晉何也舜典曰詩言志歌永言蓋有虞之世<lb/>
固已有詩與樂並行矣當孔子時魯猶用四代之樂則<lb/>
虞夏之詩豈無存者然其序三百五篇止及商周而臯<lb/>
陶之所賡五子之所歌皆不列於四始何也諸君學古<lb/>
通經講之已熟有司可得聞乎<lb/>
　　論語荅問<lb/>
　　　荅何希深衛輒之問<lb/>
<pb n="KR4d0210_WYG_003-11a"/>
衛輒之事古今之論多矣孔子作春秋定天下之邪正<lb/>
以斷天下之疑使亂臣賊子知懼於此正宜大書屢書<lb/>
使深切著明以為萬世之法然其辭漠然無所懲勸且<lb/>
入其國而不避<hi>孔子以出公八年自陳入衛九年魯人招之始自衛反魯</hi>享其養而<lb/>
不却曼姑圍戚而不貶子路死悝而不罪則是孔子不<lb/>
以輒之立為非明矣公羊曰蒯聵為無道魯公逐蒯聵<lb/>
而立輒輒可以立乎曰可以王父命辭父命是父之行<lb/>
乎子也以王事辭家事是上之行乎下也此議最為通<lb/>
<pb n="KR4d0210_WYG_003-11b"/>
論今人有子不肖而逃幸而有孫焉其祖付之物曰父<lb/>
來勿與也父至而欲取之子當與父乎當守祖之命而<lb/>
不與乎與之則非徒已違王父命而亦使其父違父命<lb/>
父子之道廢矣不與則非徒已得所以尊祖而父亦得<lb/>
所以尊父父子之道兩得焉范甯稱榖梁以衛輒拒父<lb/>
為尊祖傷教害義不可彊通者特為不當拒其父命耳<lb/>
不以為不當立也江熙釋榖梁乃云若靈公廢蒯聵則<lb/>
經不得復稱世子稱世子則靈公未嘗命輒其從王父<lb/>
<pb n="KR4d0210_WYG_003-12a"/>
之言傳似失之是不然靈公不命輒則必歸蒯聵而立<lb/>
之不歸蒯聵又不立公子郢則是靈公之命輒也其稱<lb/>
世子者諸侯之世子必命于王蒯聵得罪于靈公而逃<lb/>
靈公雖不及廢猶廢也但未改命于天子耳故書曰世<lb/>
子非以為當立也又引鄭世子忽復歸于鄭為例非其<lb/>
比矣鄭忽於復歸稱世子則世子為當歸歸者無惡之<lb/>
辭也蒯聵於納稱世子則世子為弗當納納者不受之<lb/>
辭也春秋美惡不嫌同辭夫以世子出奔若其無罪人<lb/>
<pb n="KR4d0210_WYG_003-12b"/>
孰不欲其歸今大國興師以納之而國人不受則其為<lb/>
人可知矣書世子者所以正其名而甚其惡也若以世<lb/>
子為當立則楚世子商臣弑其君亦為當立乎公羊云<lb/>
齊國夏衛石曼姑帥師圍戚國夏曷為與衛曼姑圍戚<lb/>
伯討也曼姑受命于靈公而立輒義可以拒之何休釋<lb/>
曰曼姑無惡文知得拒蒯聵於曼姑言得拒之知輒之<lb/>
不得拒也然則輒之立也為可獨拒父為不可耳公羊<lb/>
許其立而不許其拒父是矣以拒父為尊祖者榖梁之<lb/>
<pb n="KR4d0210_WYG_003-13a"/>
説也二傳公羊為長後世曾不分别二事併而為一宜<lb/>
其説之不通蓋自江熙亂之而劉原父乃主其説此有<lb/>
心於闢傳之過也或曰輒既當立而不拒蒯聵使蒯聵<lb/>
得入輒當奈何曰輒之既立當迎其父以歸曰立輒者<lb/>
王父之命不敢失墜至於尊事之禮敢不極其優隆蒯<lb/>
聵見容則父子可以無間不幸而必欲得國則為輒者<lb/>
弗敢與争或死或奔於義皆得廢祖之命罪不在我所<lb/>
謂父雖不父子不可以不子者也蒯聵而稍有人心亦<lb/>
<pb n="KR4d0210_WYG_003-13b"/>
必底豫而不至於姦此舜之所以諧瞽䏂也豈可拒其<lb/>
來而不受乎或曰方孔子在衛輒若有問何以處之曰<lb/>
子路問孔子衛君待子而為政子將奚先子曰必也正<lb/>
名乎學者疑孔子得政於衛必變置其父子其失聖人<lb/>
之意逺矣夫有國者父稱公子稱世子名分之正也今<lb/>
輒子也而稱公蒯聵父也而稱世子名體不順至不可<lb/>
以並居豈不病哉蓋亦正其名而已正之奈何曰使蒯<lb/>
聵不為衛侯而為衛侯之父如趙之主父漢之太公之<lb/>
<pb n="KR4d0210_WYG_003-14a"/>
類别為一號以尊之不亦可乎此孔子正名之意也若<lb/>
必欲變置其位則是正其實也非止於名而已孔子謀<lb/>
人之國豈若是之疎乎或曰冉有疑夫子之為衛君子<lb/>
貢設夷齊之問而知其不為則孔子之不與輒明矣曰<lb/>
不然孔子居衛踰年而不去門人之髙弟又多仕之而<lb/>
初無一言非輒所以致冉有之疑先儒以為為助夫子<lb/>
不為者特不助耳固不以其立為不當也何休謂衛輒<lb/>
之立雖得正法非義之髙者故孔子不為此言得之武<lb/>
<pb n="KR4d0210_WYG_003-14b"/>
王滅商夫子猶以為未盡善於衛輒何助之有况當時<lb/>
衛之大臣與其國人皆不願蒯聵之立蒯聵得立置南<lb/>
子於何地輒雖欲遜其父豈可得乎假令賢者處此亦<lb/>
不過棄國而去為伯夷叔齊耳伯夷叔齊非所以責衛<lb/>
輒也若欲人人夷齊則春秋舉無全人雖齊桓晉文亦<lb/>
當誅絶豈特桓文武王伐紂而不用伯夷諫王季奪嫡<lb/>
而不為叔齊之遁亦皆得罪於聖人矣而可乎且孔子<lb/>
稱夷齊之何怨豈特可施之於輒以此而責蒯聵其孰<lb/>
<pb n="KR4d0210_WYG_003-15a"/>
不曰尤宜是孔子於衛侯父子俱無所為中立乎其間<lb/>
至於衛輒之立春秋無譏焉則是以王法而正之也夫<lb/>
蒯聵欲弑其母其子法當併廢靈公尚遵周道舍諸子<lb/>
而立孫則蒯聵之罪為至深而靈公無負於蒯聵輒於<lb/>
其祖其父尊親惟均當從其父乎當從其祖乎當從其<lb/>
有罪者乎當從其無負者乎議者徒知責衛輒以不遜<lb/>
其父而不思蒯聵之立為違父之命則似於義有偏恐<lb/>
非孔子中庸之意而失春秋所書之法也夫瞽䏂日欲<lb/>
<pb n="KR4d0210_WYG_003-15b"/>
殺舜而貴象舜從堯命而不從瞽䏂舜殛鯀而遜禹禹<lb/>
不敢念父之讎而順命于舜則輒之立尚何譏乎愚見<lb/>
如此未知當否幸有以正之<lb/>
　　講義<lb/>
　　　論語發題<lb/>
昔孔子述而不作未嘗著書其繫易也述易之變而已<lb/>
易之外無説也其序書也述書之作而已書之外無説<lb/>
也春秋約魯史以成文而時出新意詩刪衆作以成書<lb/>
<pb n="KR4d0210_WYG_003-16a"/>
而弗改舊章此外戴經之所記止乎禮樂之事孝經之<lb/>
所稱不過孝弟之行其他雜見於諸子百家之書者徃<lb/>
徃其言得於傳授非復親承雖間有異聞而無所統紀<lb/>
皆不足以見天地之全古人之大體也若夫條貫具備<lb/>
本未有考出於孔氏之門而可以求聖人變化云為之<lb/>
妙者惟論語一書而止耳蓋夫子述詩書禮樂易與春<lb/>
秋王道備矣而其教不同恐習之者嗜其偏而不能以<lb/>
兼通溺於博而不能以反約也故平居答問之際摘其<lb/>
<pb n="KR4d0210_WYG_003-16b"/>
樞要以警悟學者其後門人集而成書其辭簡而盡其<lb/>
㫖深而明六經之道莫不總攝於此參之唯回之如愚<lb/>
子貢之性與天道易之精㣲也管仲曰仁子産曰惠子<lb/>
西曰彼哉春秋之褒貶也稱堯舜之巍巍禹之無間周<lb/>
之至徳則疏通知逺極書之髙致子貢因事以明詩子<lb/>
夏因詩以悟禮舉三百篇蔽以思無邪之一言則優柔<lb/>
該貫盡詩之深㫖純儉從衆拜下從禮行夏之時而用<lb/>
商周之車服達禮之變舉在此矣武為盡美韶為盡善<lb/>
<pb n="KR4d0210_WYG_003-17a"/>
以翕純皦繹之音語魯太師論樂之藴舉在此矣汪洋<lb/>
奥雅無所不備自始乎為士至終乎為聖人其進修之<lb/>
序皆具乎其中人而不求聖人之道則已如欲求聖人<lb/>
之道必盡心於此書而後可此書之不明而驟語六經<lb/>
則浩乎其無涯茫乎其無塗矣今夫天形之渾淪不可<lb/>
俄而度若察之以璣衡則經緯之動静躔度之疎密咸<lb/>
可推矣聖道之光大不可俄而測若求之於此書則聖<lb/>
賢之閫域師友之淵源咸可考矣然則論語者其孔氏<lb/>
<pb n="KR4d0210_WYG_003-17b"/>
之璣衡歟是故觀堯曰一篇則夫子之志意可知也觀<lb/>
述而一篇則夫子之教學可知也觀㣲子則夫子之出<lb/>
處去就可知也觀鄉黨則夫子之容止進退可知也觀<lb/>
子罕則夫子之言行道藝可知也觀子路則夫子之政<lb/>
事施設可知也至於先進一篇道羣弟子才分之淺深<lb/>
器業之小大資性之緩急其言尤詳讀之悠然可以想<lb/>
見其為人非特夫子所以品第其徒者如此至其門人<lb/>
亦各以其分量之所得而善於形容天子之道仰之彌<lb/>
<pb n="KR4d0210_WYG_003-18a"/>
髙鑽之彌堅則夫子之極致愈求而不可盡者不有見<lb/>
於此乎瞻之在前忽焉在後則夫子之中庸若近而不<lb/>
可能者不有見於此乎如天之不可升如日月之不可<lb/>
踰如宫墻之不可窺則夫子之道其髙明而深奥者不<lb/>
有見於此乎故熟讀論語伏而思之則吾夫子之儀形<lb/>
與羣弟子之揖遜如在其上如在其左右昭昭乎其無<lb/>
所隱矣去古既逺不讀此書何以求聖賢之遺範乎故<lb/>
予樂與諸君講學之雖聖言淵奥非末學所窺要之識<lb/>
<pb n="KR4d0210_WYG_003-18b"/>
隨賢愚小大各有所得亦不可無述也若乃前説之既<lb/>
善者今則循而用之不敢務新奇而有加或已有所見<lb/>
則從而著之不敢以固陋而自隱期於當而已矣諸君<lb/>
因講以求論語之書因書以㑹夫子之道黙而識之執<lb/>
方册以對古人庶㡬觀成周之禮者入廟而知周公學<lb/>
師襄之操者撫琴而見文王也不其偉歟<lb/>
　　　　為政以徳章<lb/>
洪範曰庶民惟星星有好風星有好雨言民心好惡之無<lb/>
<pb n="KR4d0210_WYG_003-19a"/>
常也為政者欲人人而悦之則雖得於此必拂於彼無<lb/>
適而可矣又曰月之從星則以風雨言人君政教失中<lb/>
而惟民之從則其為亂如日月失其所而從星者風雨<lb/>
之變也是故為人君者惟當建極於上以中正自居而<lb/>
不失其所則天下之民自四面而歸徃之矣書曰夏暑<lb/>
雨小民惟曰怨咨冬祁寒小民亦惟曰怨咨必先之以<lb/>
爾身克正罔敢弗正民心罔中惟爾之中者蓋惟能處<lb/>
乎大中至正之地則民心雖無常終亦必恊于極豈不<lb/>
<pb n="KR4d0210_WYG_003-19b"/>
猶衆星之共北辰乎洪範曰皇建其有極無偏無陂遵<lb/>
王之義無反無側王道正直㑹其有極歸其有極皇建<lb/>
其有極所謂譬如北辰也無偏無陂無反無側所謂居<lb/>
其所也㑹其有極歸其有極所謂衆星共之者也然則<lb/>
所謂徳者如之何亦曰中正以觀天下而已<lb/>
　　　　道之以徳章<lb/>
道者誘道之齊者整齊之周官六典邦之刑政在焉孟<lb/>
子曰明其政刑二者聖王所不能去也然非其所以為<lb/>
<pb n="KR4d0210_WYG_003-20a"/>
先以輔吾之徳禮則可矣化之以徳禮而不變於是乎<lb/>
有政刑以俟之是以君子長者之道待天下也上之待<lb/>
民也如此則民皆興於亷恥而吾之教化無所不及矣<lb/>
故曰有恥且格格者至也言其無所不及也若道之以<lb/>
政齊之以刑則是以斯民為不可以徳禮化而不以君<lb/>
子長者之道待天下也上之待民也如此則民皆抵冒<lb/>
無恥而政刑亦有所不能及也故曰民免而無恥免者<lb/>
幸免也言有所不能及也<lb/>
<pb n="KR4d0210_WYG_003-20b"/>
　　　　吾十有五而志於學章<lb/>
荀子曰學惡乎始惡乎終曰其義始乎為士終乎為聖<lb/>
人蓋學而不至於聖皆未足以盡學也孔子方其十五<lb/>
而志於學則大聖之事業固已有潛諸其心者矣夫人<lb/>
患不學學患無志能志于學則無所不至矣惟學可以<lb/>
盡聖人之能事惟志可以成學者之極功故仲尼有為<lb/>
山之譬揚子有學海之喻皆言其有志與否耳茍有志<lb/>
於學矣則每進愈上至於從心其始也如木之有本雖<lb/>
<pb n="KR4d0210_WYG_003-21a"/>
未極乎髙大而根莖節葉畢具於中如水之有源雖未<lb/>
至於洪深而縱横曲折終至於海孔子所謂志於道者<lb/>
蓋此道也三十而立則是非毁譽莫能搖其守所謂立<lb/>
於禮也四十而不惑則死生禍福莫能動其心所謂知<lb/>
者不惑也其守不搖其心不動則一性湛然知吾所受<lb/>
於天者矣故五十而知天命所謂窮理盡性至於命也<lb/>
六十而耳順則凡耳之所聞無非道也七十而從心所<lb/>
欲不踰矩則凡心之念念無非道也其進道之序必每<lb/>
<pb n="KR4d0210_WYG_003-21b"/>
限之以十年者雖舉其大數蓋亦所謂真積力久者也<lb/>
然原其所自皆本於志學而已夫所謂生而知之者謂<lb/>
其樂之之誠出於自然耳非於天下之事物不學而皆<lb/>
知之也孔子以成童之年而能志於學終趨至聖之域<lb/>
則其樂之之誠可知此所以為生而知之歟<lb/>
　　　　孟懿子問孝章<lb/>
書曰世禄之家鮮克由禮孟氏魯之世卿也觀其所以<lb/>
事君則其所以事親者必多違於禮矣且懿子之父僖<lb/>
<pb n="KR4d0210_WYG_003-22a"/>
子病不知禮死屬二子於仲尼使學禮焉今而告之以<lb/>
禮亦所以慰其親之志也夫論語者師弟子問荅之書<lb/>
也弟子之問及於此人之行莫大於孝故以為先焉然<lb/>
有能問者有不能問者林放問禮之本曰大哉問樊遲<lb/>
問崇徳修慝辨惑曰善哉問此問得其道者也子路問<lb/>
事鬼神曰未能事人焉能事鬼問死曰未知生焉知死<lb/>
此問非其道者也孔子之告人不憤不啟不悱不發必<lb/>
先㣲見其端俟其人之反復而叩之然後極其説如子<lb/>
<pb n="KR4d0210_WYG_003-22b"/>
貢之問士曰敢問其次者再子路問君子曰如斯而已<lb/>
乎若此之類皆善問者也至於顔子之問仁夫子告之<lb/>
以克己復禮使他人聞之亦唯唯而已而顔子則能復<lb/>
之曰請問其目然後及於視聴言動之説此亦可以見<lb/>
其羣弟子審問之能否也懿子問孝子告之以無違亦<lb/>
欲其反復叩已而盡其説而懿子不能也若瀆告之則<lb/>
非待問之體若不言之則懼聞者之不察其㫖也故退<lb/>
而告樊遲樊遲之為人其性亦魯其問仁智子告以愛<lb/>
<pb n="KR4d0210_WYG_003-23a"/>
人知人而不達申告之以舉直錯枉亦不曉其所謂蓋<lb/>
其不敏如此故孔子以對懿子者告之蓋欲發其問因<lb/>
以祛其惑也夫子於荅問之際豈茍而已哉序論語以<lb/>
此為始蓋有深意其餘或詳或畧或顯或㣲或婉或直<lb/>
或答或不荅皆可以義推矣<lb/>
　　　　孟武伯問孝章<lb/>
人之一身内有隂陽之患外有人道之患隂陽之患吾<lb/>
無如之何若人道之患則在吾修身之何如耳豈可復<lb/>
<pb n="KR4d0210_WYG_003-23b"/>
貽父母之憂乎孟子曰事孰為大事親為大守孰為大<lb/>
守身為大失其所以守身能事其親者未之有也然則<lb/>
能守其身以免於人道之患可以為孝矣雖然孝子之<lb/>
事父母豈欲其有憂乎孔子之告武伯以唯疾之憂是<lb/>
亦使之謹疾也驕奢滛佚所以致疾之由也武伯世禄<lb/>
之家所以告之以此<lb/>
　　　　子游問孝章<lb/>
竭力以養父母者世俗之所謂孝也然犬能警馬可乘<lb/>
<pb n="KR4d0210_WYG_003-24a"/>
是皆能以力而為養矣君子之孝將何以自别於世俗<lb/>
乎亦曰敬而已矣敬者非貌敬也敬之於心也敬之於<lb/>
心者豈止於晨昏進見之際乎蓋雖屋漏暗室之間常<lb/>
若對嚴君焉夫如是豈復有遺行哉其為孝不可勝用<lb/>
也<lb/>
　　　　視其所以章<lb/>
聖人之觀人不以一日之善惡先視其今日之所以又<lb/>
觀其平昔之所由又察其將來之所安視其所以者閲<lb/>
<pb n="KR4d0210_WYG_003-24b"/>
其今日之所日用觀其所由者考其素所從來察其所<lb/>
安者要其終於悠久以此三者求之則人將何所隱矣<lb/>
見之及物者謂之視視之加意者謂之觀觀之加詳者<lb/>
謂之察所以在今為易見故云視所由既徃為難知故<lb/>
云觀所安未來為尤難知故曰察<lb/>
　　　　温故而知新章<lb/>
今日之新來日之故今日之故徃日之新道無新故顧<lb/>
吾之於道有已得與未得耳已得者温之而未忘未得<lb/>
<pb n="KR4d0210_WYG_003-25a"/>
者知之而不止所謂終始典于學者也故可以為人師<lb/>
顔子得一善則拳拳服膺而不失温故者也吾見其進<lb/>
未見其止知新者也<lb/>
　　　　君子不器章<lb/>
論語凡稱君子多與小人為對如周而不比比而不周<lb/>
泰而不驕驕而不泰和而不同同而不和之類不可槩<lb/>
舉此所謂君子不器則不然謂君子不可以一善器之<lb/>
然可器者亦不便為小人也孔子曰管仲之器小哉謂<lb/>
<pb n="KR4d0210_WYG_003-25b"/>
子貢曰女器也何害其為賢乎觀書者當考其意不可<lb/>
執一而廢百也此書有聖人賢人仁人善人志士智者<lb/>
勇者剛者有常者是雖道徳有廣狹資性有能否然皆<lb/>
可以正名之也至於君子雖有小大之不同要不可以<lb/>
一器名易於卦象皆稱君子左氏於褒貶則亦稱君子<lb/>
記於中庸亦曰君子是皆非一善之可名故以為稱焉<lb/>
如直哉史魚邦有道如矢邦無道如矢此其直為可器<lb/>
者至於蘧伯玉邦有道則仕邦無道則巻而懷之則不<lb/>
<pb n="KR4d0210_WYG_003-26a"/>
可器於直不直之間所以謂之君子<lb/>
</p>
<p>
</p>
  </div>
<div>
                <head>漢濱集巻四</head>
    <p>
<pb n="KR4d0210_WYG_004-1a"/>
欽定四庫全書<lb/>
　漢濱集巻四　　　　　　宋　王之望　撰<lb/>
　　表狀<lb/>
　　　賀皇太后回鑾成書表<lb/>
慈闈久服大典初成埀簡䇿以増光罄幅員而共慶竊<lb/>
以鄭開大隧猶誇考叔之功漢割鴻溝乃逸侯公之語<lb/>
傳傷溢羙史恨闕文偉哉聖孝之隆著此信書之實恭<lb/>
惟皇帝陛下樂天而保大屈己以寕親億萬斯年躬定<lb/>
<pb n="KR4d0210_WYG_004-1b"/>
太平之業五十而慕日承長樂之歡冠百行以無前作<lb/>
一經而詔後臣逺將使指阻造朝班編之詩書喜鋪張<lb/>
於偉績老於文學期歌頌於中興<lb/>
　　　荆門軍謝到任表<lb/>
傳經庠序愧非重席之才假守湖山更忝分符之寄肅<lb/>
趨官次祗戴君恩伏念臣窮苦寒生覊單冷旅始延世<lb/>
賞旋䇿賢科逢聖代之崇儒入賢關而講藝三年訓詁<lb/>
安朝暮之虀鹽萬里丘墳感春秋之霜露惟兹小壘宻<lb/>
<pb n="KR4d0210_WYG_004-2a"/>
接故鄉乆深懐土之情忽冒專城之寵田萊雖曠已稍<lb/>
復於流逋風俗還淳爰絶希於鬬訟獲承人乏實便已<lb/>
私此蓋伏遇皇帝陛下功濟羣生仁侔列聖不泄邇不<lb/>
忘逺允恢無外之風在知人在安民尤謹惟良之選顧<lb/>
雖庸鄙亦玷使令臣敢不悉意頒宣究心撫字顧聖朝<lb/>
有勞來還定之政可舉而行使斯民無歎息愁恨之聲<lb/>
庶免於戾<lb/>
　　　潼川運判到任謝表<lb/>
<pb n="KR4d0210_WYG_004-2b"/>
熊湘持節方虞瘝曠之誅梓蜀觀風忽假轉輸之任叨<lb/>
逾滋甚感惕交深伏念臣儒業荒踈吏能淺薄比玷外<lb/>
臺之寄朅來南嶽之陽道徳意志慮於逺民雖殫夙夜<lb/>
行歛散阜通之良法蔑效涓埃敢期申命之頒曽靡終<lb/>
更之待矧潼江之一道亞益部於四川惟將漕之攸司<lb/>
久攝官而虚次俾承空乏宜屬賢能豈謂凡才乃膺遴<lb/>
選此蓋伏遇皇帝陛下躬湯一徳執舜兩端王業載隆<lb/>
乆同符於治古使華分遣尤加意於遐方故雖綿弱之<lb/>
<pb n="KR4d0210_WYG_004-3a"/>
資亦誤使令之末臣敢不悉心餉餽畢力驅馳謹留州<lb/>
送使之常務一遵於憲度體足國裕民之制期兩便於<lb/>
公私<lb/>
　　　潼川提刑謝到任表<lb/>
乆司飛輓之權曽微善最就易平反之職不改部封命<lb/>
節増華汙顔有靦伏念臣早専樸學晚竊賢科顧朝廷<lb/>
渥澤之所加何臣子㳙埃之足道祗安愚分忽誤明恩<lb/>
惟諫官御史之昌言必大夫國人之公論敢圗列薦濫<lb/>
<pb n="KR4d0210_WYG_004-3b"/>
采虚名遂煩聖造之曲成斯實清時之盛美資聨内閣<lb/>
奉裕陵丕顯之謨體重外臺光蜀道皇華之遣静思踈<lb/>
逖可謂超逾此蓋伏遇皇帝陛下日月照臨乾坤覆育<lb/>
申九歌於帝典嚴八柄於天官信任臣鄰曽四目四聰<lb/>
之弗壅甄明爵賞雖一嚬一笑以無私致若孤蹤亦膺<lb/>
異寵臣敢不激昻晚暮黽勉事功雲漢昭回方問乗槎<lb/>
之上井參捫歴更輸叱馭之忠<lb/>
　　　茶馬司進馬狀<lb/>
<pb n="KR4d0210_WYG_004-4a"/>
位正九重欣覩聖明之造心傾四海願修職貢之祥前<lb/>
件馬來自殊方育之外廐載驅逺路雖慚八駿之良入<lb/>
獻大廷敢備七騶之副<lb/>
　　　茶馬司合進銀馬狀<lb/>
盛徳重明出撫帝王之運綿區同載畢修臣子之恭前<lb/>
件物常賦之餘殊方所出精良入貢間居三品之珍駔<lb/>
駿效牽敢備七騶之副<lb/>
　　　皇太后聖筭八十賀皇帝表<lb/>
<pb n="KR4d0210_WYG_004-4b"/>
三朝受籍屬臨文德之朝萬嵗稱觴式展慈寜之慶化<lb/>
流寰宇歡動宫闈恭惟皇帝陛下性體堯仁躬行舜道<lb/>
於斯為盛承太姒之徽音受祉既多小魯侯之燕喜禮<lb/>
成中禁福集新元孝感仁明格母儀於上壽澤施耆艾<lb/>
慰人子之至情臣承乏外臺與聞盛事千官入賀想環<lb/>
珮之丁當四海霑恩快雷風之鼓舞<lb/>
　　　皇太后升遐慰皇帝表<lb/>
夙鍾慶祚誕育清躬艱難百罹從先皇而北狩始終七<lb/>
<pb n="KR4d0210_WYG_004-5a"/>
閏享大養於東朝方延上壽之期光撫中興之運何期<lb/>
窀穸永隔晨昏恭惟皇帝陛下孝慕至深悲摧罔極願<lb/>
追承於理命用少抑於聖情臣使事有拘不遑奔赴闕<lb/>
廷臣無任銜哀抱痛擗踊感傷之至<lb/>
　　　謝授太府少卿四川總領到任表<lb/>
貳列卿於外府猥厠廷紳主經賦於上㳺仍將使指省<lb/>
躬曷稱拜命知榮伏念臣少本拘儒老為俗吏偶明時<lb/>
之弗棄乃煩使之屢更去朝初自於乞麾入蜀繼叨於<lb/>
<pb n="KR4d0210_WYG_004-5b"/>
移節驅馳九載綿歴五司雖殫夙夜之勤蔑有㳙埃之<lb/>
效薦蒙増秩比復賜環雷電取將已下仙官之敕蓬瀛<lb/>
且至却回方士之船渙號申頒訓詞溢美亞班聨於七<lb/>
寺之長督餽餉於六師之屯引私諱以有陳觸報聞而<lb/>
莫避凌兢就列顛仆是虞此蓋伏遇皇帝陛下道配施<lb/>
生恩函動植公聽逹四聰之壅兼收屈羣䇿之長詢事<lb/>
考言判人材之真偽循名責實極王政於清明致若孤<lb/>
蹤亦塵劇任臣敢不交修食貨兼裕軍民江漢朝宗徒<lb/>
<pb n="KR4d0210_WYG_004-6a"/>
抱愛君之志井參捫歴益堅許國之心<lb/>
　　　謝授太府卿表<lb/>
主計坤維苟逭曠官之責陞華月寺忽驚増秩之榮更<lb/>
膺修舉之褒愈切叨塵之愧伏念臣早專儒學初乏吏<lb/>
能於財賦以何知尤性資之所短矧當調餉乃誤使令<lb/>
宿重戍於三邊開新疆於兩路轉輸麄給皆朝廷申畫<lb/>
之明凱捷屢騰實將帥驅馳之力夫何綿薄猥冒恩光<lb/>
此蓋伏遇皇帝陛下仁孝獨隆徳刑並舉聰明睿知而<lb/>
<pb n="KR4d0210_WYG_004-6b"/>
不殺偉略無前是非賞罰之已明微勞必録故雖踈逺<lb/>
亦被甄收然臣衰病日侵事功難彊投閒置散已屢貢<lb/>
於忱誠治劇濟煩恐終辜於寄委願囘淵鍳俯照丹衷<lb/>
　　　賀降赦恢復州軍車駕親征至建康府表<lb/>
敵勢方張國威旋振輿圖席巻宣渥澤以規恢禁旅星<lb/>
陳幸留都而經畧普天同快振古希聞竊以皇天眷有<lb/>
宋之仁全付所覆强敵乘中衰之運洪惟作威慨念遺<lb/>
黎久淪虐政屬烽烟之告警渝信誓以稱兵不戢自焚<lb/>
<pb n="KR4d0210_WYG_004-7a"/>
果速乾谿之禍有征無戰遂收淝水之勲勞軍親屈於<lb/>
時巡撫逺肆推於霈宥恭惟皇帝陛下沈幾獨運英武<lb/>
無前以安民保大之心伸取亂侮亡之舉天回日轉爰<lb/>
興順動之師雨施雲行用慰來蘇之衆漢祖威加於四<lb/>
海唐宗耻雪於百王臣備使遐陬欣聞盛事執玉帛而<lb/>
趨禹曾莫陪方嶽之朝被金石以昭聖功願刻神丘之<lb/>
頌<lb/>
　　　天申節賀表<lb/>
<pb n="KR4d0210_WYG_004-7b"/>
赤伏告祥式應興王之運濁河變色聿丁誕聖之期彌<lb/>
月載臨普天胥慶竊以社稷靈長之祚有開必先祖宗<lb/>
積累之休克昌厥後方斗樞之呈瑞適星火以揚輝實<lb/>
真人受命之符見炎徳中天之兆恭惟皇帝陛下順帝<lb/>
之則與神為謀堯巍巍而成功已清國步舜業業而致<lb/>
孝允格天心措一世於安榮躋兆民於仁壽屬此載生<lb/>
之節肇稱久曠之儀廣庭上萬嵗之觴百辟獻千秋之<lb/>
鑑九賓咸設六樂具陳長樂承顔應記熊羆之夢寳鄰<lb/>
<pb n="KR4d0210_WYG_004-8a"/>
修聘永休貔虎之師臣濫守偏州莫觀盛禮祝松椿之<lb/>
筭願效華封傾葵藿之心徒瞻魏闕<lb/>
寳運有開亶聰明而作后寰區胥戴祝富壽以多男凡<lb/>
懐傾日之心共慶流虹之旦竊以嵗在娵訾之分藝祖<lb/>
肇生律中㽔賓之音大辰畢見惟聖神之誕育推年月<lb/>
以應期知真人受命以同符昭大德中天之有兆恭惟<lb/>
皇帝陛下明同離照健恊乾行舞階敷虞舜之仁問寢<lb/>
躬文王之孝鴻圖永固方將混文軌於車書鳯厯長新<lb/>
<pb n="KR4d0210_WYG_004-8b"/>
豈特等山河於帯礪臣軍符濫假官守攸拘稱萬嵗之<lb/>
觴阻趨漢殿上千秋之鑑徒慕唐臣<lb/>
　　　賀太上皇帝遜位表<lb/>
淵衷素定上格皇天神噐至公親授天子乾坤清謐華<lb/>
夏懽呼恭惟太上皇帝陛下政始憂勤功收保定正南<lb/>
面而恭已三紀垂衣為天下而得人一朝脱屣發於獨<lb/>
斷不待耄期戴黄屋以非心神交姑射席白茅而問道<lb/>
壽比崆峒臣久荷寵靈逺司餽餉讀詔書而有感頌歎<lb/>
<pb n="KR4d0210_WYG_004-9a"/>
徒深仰遜徳之無前名言曷既<lb/>
　　　茶馬司賀太上皇帝遜位表<lb/>
遜位元良法大公於堯舜儲神淡泊娱至道於羲皇曠<lb/>
代希聞溥天同慶恭惟太上皇帝陛下功超䆳古澤被<lb/>
生民積三祀之憂勤既臻耆定厭萬㡬之繁委自處沖<lb/>
虚𦕈大物而㳺於初舉神器而授之子必得其壽如聖<lb/>
徳何以加兹不離乎真非至神孰能與此臣親逢濶典邈<lb/>
在逺方績效無聞已辜恩於使節馳驅既久徒結戀於<lb/>
<pb n="KR4d0210_WYG_004-9b"/>
君軒<lb/>
　　　賀皇帝登寳位表<lb/>
惟天與子聿膺内禪之傳為民作君光撫中興之運九<lb/>
廟有尊安之勢萬方同愛戴之誠恭惟皇帝陛下徳本<lb/>
天生學由日就英特同符於藝祖慈祥並美於仁宗方<lb/>
上皇以昭曠宅心厭錢糓甲兵之問宜聖主以元良繼<lb/>
體為謳歌朝覲之歸百姓與能諸神受職揖遜行巖廊<lb/>
之上孝慈形宇宙之間盛事無前道已尊於二典髙風<lb/>
<pb n="KR4d0210_WYG_004-10a"/>
所暨化終格於三苖臣濫厠卿聨出將使指飛龍御極<lb/>
欣逢踐阼之辰流馬餉邊莫預稱觴之列<lb/>
　　　茶馬司賀皇帝登寳位表<lb/>
監國撫軍方重元良之寄握符秉籙遂膺揖遜之歸和<lb/>
浃三靈歡均四海恭惟皇帝陛下道参蓋軫英類祖宗<lb/>
天生徳以應期人與能而歸命帝堯克譲既高黄屋之<lb/>
心夏啓有光果獻大横之兆爰正重離之位肆推作解<lb/>
之恩臣濫綴卿聨肅將使指六龍在御徒仰慶於時乗<lb/>
<pb n="KR4d0210_WYG_004-10b"/>
百獸旅庭曽莫陪於率舞<lb/>
　　　謝權戸部侍郎充川陜宣諭表<lb/>
解外計於坤維方趨召節攝貳卿於民部就假使軺懇<lb/>
避莫伸凌兢罔措伏念臣早更多難晚遇明時以疎拙<lb/>
之腐儒玷光華之煩使併搃四川之賦粤躋九列之聨<lb/>
未乏軍興實禀朝廷之令初無吏最偶寛司敗之誅屬<lb/>
衰病之寖加覺事為之難彊懼瘝劇任屢匄真祠俄奉<lb/>
命以造朝已理装而即路宸綸載下從橐超升㽞二星<lb/>
<pb n="KR4d0210_WYG_004-11a"/>
参井之墟停八月斗牛之泛惟版使設文昌之副未始<lb/>
外除而王人專徳意之宣必由中遣夫何凡品獨誤殊<lb/>
恩此蓋伏遇皇帝陛下道本心傳學由日就以重華文<lb/>
命之懿承貞觀開元之風詢事考言特謹人材之用循<lb/>
名責實坐觀王政之行遂使孤踪亦叨重寄臣敢不爰<lb/>
咨逺俗誕布皇靈陳力無堪徒抱捐軀之志投閒有請<lb/>
終希從欲之仁<lb/>
　　　謝授戸部侍郎参賛軍事表<lb/>
<pb n="KR4d0210_WYG_004-11b"/>
領邦計於版曺再叨舊物佐樞臣於油幕仍冒新除顧<lb/>
綿薄以奚堪負憂惶而罔措伏念臣㓜專樸學老際昌<lb/>
辰忝列卿之秩而搃軍賦於西南偹法從之聨而宣王<lb/>
靈於梁雍徒承空乏曷補事功引衰疾以匄閒奉真祠<lb/>
而得請平日之孤忠自信豈恤乎羣愠之浮言當官則<lb/>
直道而行所恃者清朝之公論儻匪聖明之照難逃讒<lb/>
慝之傷洎全璧以遄歸俄賜環之亟下方辭召命已錫<lb/>
賛書惟柬記之若斯信糜捐而莫報此蓋伏遇皇帝陛<lb/>
<pb n="KR4d0210_WYG_004-12a"/>
下堯聰稽古舜孝重華情偽周知日容光而必照震驚<lb/>
是堲雪見晛而聿消故雖疎逖之蹤亦誤頻煩之寵然<lb/>
臣心欲為而力不逮耄既極而病復侵若辜奉於洪恩<lb/>
必盡隳於素節欽承威命未容伸傴僂之私俯鍳丹衷<lb/>
尚終冀精誠之感<lb/>
　　　謝吏部侍即表<lb/>
再貳計曹初無補報亟陞選部益愧叨逾仰戴恩私伏<lb/>
深震悸伏念臣比縁抱疾亦既投閒旋召復於故官仍<lb/>
<pb n="KR4d0210_WYG_004-12b"/>
外參於督府洎䝉賜對遂俾留中繼寓直於禁林俄出<lb/>
將於使聘未决辭榮之請益懐避事之心期仗節以還<lb/>
歸即匄祠而引去豈圗僥倖更冒寵光此蓋伏遇皇帝<lb/>
陛下唐帝聰明漢皇豁逹賢才是急形夢想於精神賞<lb/>
罰靡輕嚴笑顰於勸沮致兹冗職亦誤褒遷臣敢不戒<lb/>
在瘝官審於量已不能者止况堪衰病之侵有欲必從<lb/>
終冀生成之造<lb/>
　　　辭免㕘知政事表<lb/>
<pb n="KR4d0210_WYG_004-13a"/>
超陞政地跼蹐靡遑荐奉徳音懇辭未獲瀝危𠂻而瀆<lb/>
叩兾淵聽之終回竊惟以明主而責愚臣何能稱塞以<lb/>
小材而膺大任必至顛隮矧今聖哲馳騖之秋非如國<lb/>
家閒暇之際錢糓甲兵之問日至廟堂毫釐晷刻之差<lb/>
患貽寰海使陪國論正藉人材如臣早實腐儒晚更煩<lb/>
使雖到關甫周於一嵗而乗軺凡閲於三時内充諫諍<lb/>
之員外忝將明之寄有何績效遽冒登庸顧微臣自愧<lb/>
於心顔則公議豈逃於指目伏望皇帝陛下保全孤迹<lb/>
<pb n="KR4d0210_WYG_004-13b"/>
追寢誤恩若以為粗可使令願容臣伸辭尊居卑之義<lb/>
或猥欲加之徳意願遲臣宣積日累乆之勞庶幾授受<lb/>
以無譏可免叨逾而取戾<lb/>
　　　謝除参知政事表<lb/>
備争臣而諭旨蔑著顯庸躋政地以出綸驟膺親擢控<lb/>
忱誠之懇切頒訓告以頻煩拜命若驚省躬甚惕竊以<lb/>
虞舜紹唐堯之緒五臣舉而至治彰武王恢周室之基<lb/>
十亂升而大勲立惟輔理承化者非一賢之畧必同寅<lb/>
<pb n="KR4d0210_WYG_004-14a"/>
恊恭而廣衆正之求矧今三邊未寧庶事多舛民生既<lb/>
匱國是易揺天災時變之占毎深寅畏旰食宵衣之慮<lb/>
特軫憂勤陛下妙簡臣隣旁招俊哲列之丞弼責以謀<lb/>
謨蓋將外撫四夷内修百度振藝祖創垂之統酬光堯<lb/>
付託之誠自非兼文武之弛張效忠嘉於啓沃學䆳古<lb/>
今而通其變才周軍國而措之冝則何以上賛辰猷下<lb/>
符僉論如臣者斗筲小器鉛槧腐儒徒以險阻艱難之<lb/>
備嘗稍諳俗狀故於東西南北而不擇自勵公程久絶<lb/>
<pb n="KR4d0210_WYG_004-14b"/>
望於榮塗復何心於晚節向者召從巴蜀歸覲闕廷初<lb/>
無左右之容遽被神明之照未更一嵗殆及九遷版部<lb/>
銓曹綴獻納論思之末禁林諫苑充文辭言語之官皆<lb/>
暖席之未遑已抗旃而于邁心欲為而不逮者精力勞<lb/>
則有而何取於事功遲休榆塞之防秋匄老莵裘而卒<lb/>
嵗敢期僥倖乃爾超逾除二府之自外方追慶厯名臣<lb/>
之殊遇由七人而參大政蓋本朝歴世之罕聞兹蓋伏<lb/>
遇皇帝陛下照讒誣若七政之明定許予若四時之信<lb/>
<pb n="KR4d0210_WYG_004-15a"/>
祗承於帝思鋪張不世之休無競維人毎夢想非常之<lb/>
士遂令猥𤨏亦玷登庸臣敢不鞭䇿疲駑支持衰病仰<lb/>
體丁寜之旨對揚特逹之知際㑹風雲方快覩亨嘉之<lb/>
運奉承教令期助成宏逺之規<lb/>
　　　除參知政事謝徳壽宫表<lb/>
禁闥備官冒綴七人之列巖廊陪議驟參四輔之聨仍<lb/>
兼總於事樞俾悉聞於國論恩榮不次指目謂何伏念<lb/>
臣識昩經邦才非濟務少專末學粗知涉獵之勤晚際<lb/>
<pb n="KR4d0210_WYG_004-15b"/>
昌期積有超逾之愧自横經於太學旋掲節於外臺雖<lb/>
崎嶔流落之備嘗顧智畧謀猷之莫效繡衣直指曽微<lb/>
膚使之稱華衮示褒冞益孤臣之懼逮嗣聖紹開於景<lb/>
運宜熈朝並列於羣材藐是陳人躋於法從矧帷幄方<lb/>
恢於逺馭而干戈未戢於中原畢千慮以陳愚冀寛宵<lb/>
旰罄一心而盡瘁曷補㳙塵敢意孤蹤遽叨巨用此蓋<lb/>
伏遇光堯壽聖太上皇帝陛下軫深仁而念舊擴大度<lb/>
以包荒曲盡初終致兹圗任君臣胥契真成千載之逢<lb/>
<pb n="KR4d0210_WYG_004-16a"/>
神聖相承曷副重離之照惟堅素節以報洪私<lb/>
　　　謝除端明殿學士表<lb/>
輔政巖廊實曠近司之職奉祠珍館猶叨祕殿之名抗<lb/>
章爰罄於懇辭出綍重勤於中諭危𠂻易感衰涕交零<lb/>
伏念臣濫得虚名本無實用雖屢膺於煩使曾靡效於<lb/>
微勞召於久外之中遽有非常之遇粤由侍從擢寘疑<lb/>
丞自知綿力之不任幾犯威顔而引避屬邊隅之正擾<lb/>
致志願之未伸卒繇罔功上辜殊奬人言荐至宜典憲<lb/>
<pb n="KR4d0210_WYG_004-16b"/>
之必加聖度優容暴愆尤而弗忍曲全體貌以示眷憐<lb/>
深慙顛仆之餘特費保持之力兹蓋伏遇皇帝陛下聰<lb/>
明天縱忠厚風移嘉善而矜不能士無失職觀過各於<lb/>
其黨民用歸仁故俾孤蹤獲逃重譴臣敢不杜門念咎<lb/>
撃壤待終尊主庇民已負平生之志殺身報徳空餘未<lb/>
死之心<lb/>
　　　除端明學士謝徳壽宫表<lb/>
預政罔功已曠輔臣之職奉祠竊食尚叨秘殿之名撫<lb/>
<pb n="KR4d0210_WYG_004-17a"/>
已知慚拜恩有靦伏念臣本無實用濫得虚名曩煩使<lb/>
之屢更曽微勞之莫效召從逺外服在論思所除者乃<lb/>
中外之要權所任者皆安危之重事遂由諫省起寘政<lb/>
塗獨深明主之知躐處羣工之右實道家之所忌宜衆<lb/>
怨之必歸雖英賢任此以猶難以罪戾居之而豈免果<lb/>
嬰物議致聖神曲費於保持特屈刑章俾體貌得全於<lb/>
終始危蹤未隕厚徳難名兹蓋伏遇光堯壽聖太上皇<lb/>
帝陛下視逺惟明允恭克譲彰善癉惡炳日月之照臨<lb/>
<pb n="KR4d0210_WYG_004-17b"/>
忘過計功廓乾坤之覆育故如孤弱亦逭顛隮臣敢不<lb/>
自訟前非益堅素守桑榆晚景知莫報於涓埃松栢嵗<lb/>
寒誓弗渝於金石<lb/>
　　　謝賜臘藥表<lb/>
一札細書幸拜王言之寵萬金良藥恭承御府之頒加<lb/>
體貌以冞優銘肺肝而不朽伏念臣猥䝉隆眷易守名<lb/>
城顧惟宣化之初未有及民之效方日虞於瘝曠乃上<lb/>
軫於記憐錫以寳匳實之珍劑増榮改觀咸知聖主之<lb/>
<pb n="KR4d0210_WYG_004-18a"/>
不遺蠲疾去痾頓覺殘骸之復壯兹蓋伏遇皇帝陛下<lb/>
恭而接下仁以愛人謂臣昔與政機曽忝賛㐮之任念<lb/>
臣今叨郡寄適當凝冱之辰爰示匪頒用加摩撫臣敢<lb/>
不仰承嘉惠欽挹至和邪氣不奸庶逭陰陽之冦餘齡<lb/>
可引難酬天地之恩<lb/>
　　　謝賜臘藥表<lb/>
臘曰嘉平適届祁寒之候禮亦異數特頒名劑之珍拜<lb/>
賜有加感恩無極伏念臣禀資愚陋遭世休明一叨閫<lb/>
<pb n="KR4d0210_WYG_004-18b"/>
寄之行兩見嵗華之易顧桑榆之晚矣恐衰病以相陵<lb/>
有草木之滋焉庶頹齡其可制曲荷記憐之及乃分服<lb/>
餌之良五色有光萬金非重兹蓋伏遇皇帝陛下仁能<lb/>
濟衆惠足使人謂臣頃在政塗曽預都俞之末念臣今<lb/>
居藩服或愆調攝之宜假以寵靈示其體貌臣敢不欽<lb/>
承茂渥仰戴洪私何必餐霞徒愧頭顱之老未先溘露<lb/>
庶殫藥石之忠<lb/>
　　　謝賜厯日表<lb/>
<pb n="KR4d0210_WYG_004-19a"/>
閏以正時欽授若天之厯言惟作命誕敷率土之臣凡<lb/>
在照臨廸知遵奉恭惟皇帝陛下輔宜交泰合德純乾<lb/>
其智如神心鑒二篇之䇿以星為紀面稽七政之衡肆<lb/>
頒致日之書式定歸餘之嵗臣敢不仰承帝則俯相民<lb/>
生春析夏因深體奉時之意夙興夜寐聿求熈績之方<lb/>
　　　謝賜厯日表<lb/>
奉若天道爰建於夏正欽授民時聿遵於堯典伏膺嵗<lb/>
錫祗拜王靈恭惟皇帝陛下功配堪輿德髙宇宙調四<lb/>
<pb n="KR4d0210_WYG_004-19b"/>
時於玉燭轉一氣於洪鈞懸象日月星辰式觀大運布<lb/>
治邦國都縣普及綿區臣監守偏城亦叨寵錫頒宣皇<lb/>
澤雖慙符竹之分申勸黎元庶謹田桑之候<lb/>
　　　謝水災免降官表<lb/>
告災敢緩宜從必罰之科宥過以寛特反惟行之令拜<lb/>
章自劾畫㫖報聞懼劇履氷感深漏網伏念臣性尤踈<lb/>
戅老益眊昏尚承乏於海邦實虚糜於廪食頃者風潮<lb/>
之變稍為秋稼之傷曾弗預言殊乖共理數馬以䇿而<lb/>
<pb n="KR4d0210_WYG_004-20a"/>
遲其對所以嚴事上之恭畫跎為足而敗於成蓋欲條<lb/>
惠民之政既素體憂勤之意乃或稽疾苦之陳顧鐫秩<lb/>
以猶輕何計功而幸免此蓋伏遇皇帝陛下仁同天覆<lb/>
德與春温樂善無厭雖微勞而必録使臣以禮非大故<lb/>
而不遺致令曠職之孤蹤得逭黜幽之重譴臣敢不捐<lb/>
軀效報没齒銜恩罪不逃刑當益勵古人之節退思補<lb/>
過庶不貽明主之羞<lb/>
　　　謝遺漏放罪表<lb/>
<pb n="KR4d0210_WYG_004-20b"/>
政無善狀災延及於千家國有常刑恩特寛於三尺省<lb/>
愆無措徼幸居多伏念臣猥冗無堪叨逾已甚辭价藩<lb/>
而引疾移便郡以空飡雖支離老病之餘不勝其憊而<lb/>
勉强米鹽之細無敢弗勤然撫字乖方布宣無術積其<lb/>
釁咎馴致禍殃盲風怪雨之相仍三時薄害回禄祝融<lb/>
之不戢連日煽威計間架而甲令有誅待譴訶而封章<lb/>
亟上纍然席藁凛若負芒敢期解網之仁誕委覆盆之<lb/>
照貸其罪戾爰及官僚收召驚魂即安舊服此蓋伏遇<lb/>
<pb n="KR4d0210_WYG_004-21a"/>
皇帝陛下量函四大明察萬微任賢使能既振中興之<lb/>
烈記功忘過更隆上施之光致若孤蹤得逃重劾臣敢<lb/>
不仰遵訓敕俯恤困窮書焚室而寛征稽前人之令典<lb/>
徙積薪而曲突為後日之預防<lb/>
　　　代梁尚書賀皇后受冊表<lb/>
柔日載涓長秋肇建宫闈増重臣妾均歡竊以虞舜之<lb/>
仁始刑於媯汭文王之道亦盛於周南欲紹前芳實資<lb/>
内輔必有天作之合乃成王化之基恭惟皇帝陛下睦<lb/>
<pb n="KR4d0210_WYG_004-21b"/>
族移風明倫訓俗心正而朝廷正德本躬行家肥而天<lb/>
下肥治由内出比徇羣臣之凟聿開萬世之休爰正坤<lb/>
儀用宣陰教東朝問寢方仰紹於徽音清廟奉嘗益助<lb/>
成於聖孝臣猥叨琳館阻上瑶觴巻耳知臣下之勞式<lb/>
歌采采螽斯宜子孫之衆行詠詵詵<lb/>
　　　代賀皇后受册表<lb/>
誕揚涣號顯正坤儀喜動宫闈慶均寰海竊以聿來胥<lb/>
宇姜女開岐下之基憂在進賢后妃致周南之化或共<lb/>
<pb n="KR4d0210_WYG_004-22a"/>
濟艱難之運或弼成信厚之風考其以御於家邦莫匪<lb/>
造端乎夫婦洪惟盛世兼紹前徽允資内助之良克振<lb/>
中興之烈果膺天命式厚人倫恭惟皇帝陛下徳本建<lb/>
中道先正始修己而安百姓睦族以和萬邦王假有家<lb/>
治蓋由於身率天立厥配祥靡自於人為采北闕之封<lb/>
章遵東朝之慈訓謂九重大養豈佐餕之可虚而七廟<lb/>
明禋實助祭之攸重神人咸契龜筮告從寳册有光椒<lb/>
塗載闢陰佐陽而成嵗方宻贊於元功月遡日以生明<lb/>
<pb n="KR4d0210_WYG_004-22b"/>
永安行於黄道臣逺聞盛事内切歡悰稱萬嵗之觴阻<lb/>
趨班列賦百男之雅願播聲詩<lb/>
　　　代台州王守謝獻助奬諭表<lb/>
邦用不貲爰效涓埃之助王言下逮忽膺綸綍之褒仰<lb/>
荷寵靈伏深榮幸伏念臣身叨郡寄世受國恩夙懐事<lb/>
上之誠粗識愛君之義謂朝廷有非常之慶當備禮容<lb/>
而臣子修不腆之儀乃其職分方憂菲薄用速譴訶敢<lb/>
意孤蹤上塵睿奬忽奉璽書之訓頓生蔀屋之輝固將<lb/>
<pb n="KR4d0210_WYG_004-23a"/>
垂示於子孫豈但讙傳於民吏此蓋伏遇皇帝陛下使<lb/>
臣以禮御衆以寛禹儉自將惜兆民之財力舜聰旁逹<lb/>
知羣下之勤勞故雖一介之微亦拜十行之賜臣敢不<lb/>
益堅晚節更勵愚忠庶傾葵藿之心少答乾坤之施<lb/>
　　　代賀元㑹表<lb/>
寳厯更端布王春於四海正衙受賀復元㑹於三朝華<lb/>
夏駿奔乾坤交泰恭惟皇帝陛下堯仁天覆湯聖日躋<lb/>
成功徳以告神明觀㑹通而行典禮接千嵗之統已啓<lb/>
<pb n="KR4d0210_WYG_004-23b"/>
中興立一王之儀式彰盛節樂奏四夏廷設九賔舞千<lb/>
羽於兩階執玉帛者萬國垂衣南面始知皇帝之尊上<lb/>
壽東朝益顯聖人之孝臣逺紆郡紱阻造朝班夢想鈞<lb/>
天莫陪於獸舞心馳魏闕徒切於葵傾<lb/>
　　　代謝御書表<lb/>
金石騰輝爰闡宸奎之祕圗書拜賜永為魯泮之藏黌<lb/>
舍生光山城動色竊以書契之作肇自鴻荒古今所傳<lb/>
可論工拙邈哉千載逹者幾人厥有楷法通神草書入<lb/>
<pb n="KR4d0210_WYG_004-24a"/>
聖皆由專習故克名家罕聞萬乗之尊妙極六書之藴<lb/>
抽寳跗於暇日録方册之微辭誕布多方式昭大訓恭<lb/>
惟皇帝陛下能由天縱道本生知博學而無所成名多<lb/>
聞而守之以約投戈講藝窮經史之淵源肆筆成書陋<lb/>
鍾王之體制冩之琬琰炳若丹青付以學官示一人之<lb/>
稽古頒諸寰宇俾四海以同文臣叨領銅符獲觀寳蹟<lb/>
諸生服化非關師帥之承宣百世傳芳自有鬼神之守<lb/>
䕶<lb/>
<pb n="KR4d0210_WYG_004-24b"/>
　　　代誅叛卒謝放罪表<lb/>
兇卒結謀自干誅戮守臣專殺宜正典刑方引咎以懐<lb/>
憂忽䟽恩而善貸法因人屈感與涕并伏念臣學昩變<lb/>
通性尤樸鄙比誤膺於朝命遂濫綰於州符宣布十行<lb/>
務存於寛大奉遵三尺但守於亷平空勞撫字之心蔑<lb/>
著循良之效屬國家之安靖駭士卒之猖狂輒起異圗<lb/>
隂規竊發宻行蹤跡遂審誰何授以姓名悉皆擒獲方<lb/>
此倉皇之際不無反側之虞止流殛於渠魁靡推窮於<lb/>
<pb n="KR4d0210_WYG_004-25a"/>
詿誤術乖牧御既莫杜於姦萌事出權宜仍不遑於奏<lb/>
覆深惟罪戾甘俟譴訶豈意矜容得從幸免伏遇皇帝<lb/>
陛下堯天廣覆湯網大開文徳洽於好生神武成於不<lb/>
殺戢兵禁暴坐臻四海之安忘過記功畢盡羣材之用<lb/>
故雖重負亦逭嚴科臣敢不益勵愚忠勉酬聖造仰體<lb/>
中和之政用思寛猛之宜羊去敗羣俾善良之無害馬<lb/>
不窮力期疲瘵之少甦<lb/>
</p>
<p>
</p>
  </div>
<div>
                <head>漢濵集巻五</head>
    <p>
<pb n="KR4d0210_WYG_005-1a"/>
欽定四庫全書<lb/>
　漢濵集巻五　　　　　　宋　王之望　撰<lb/>
　　奏議<lb/>
　　　乞禁約舉人文體奏議<lb/>
臣伏覩國家貢舉之制專試藝文有司考校之科皆有<lb/>
程度中間累舉屬在艱難場屋取人猶多闊畧陛下聿<lb/>
興大業埀意斯文恢闢膠庠徧於中外布韋之士皆得<lb/>
專講習於其間彬彬之風寖復承平之舊矣則選取之<lb/>
<pb n="KR4d0210_WYG_005-1b"/>
法固宜益加詳宻且如連用本朝人文集十句在熈寜<lb/>
元豐崇寜大觀法皆黜落不考元祐法與建炎所修雖<lb/>
降從輕尚為一抹而今舉人殊不知避一篇之内或純<lb/>
用數百言主司不以為非更謂該洽又如試文内作歌<lb/>
頌及用佛書全句十字以上大觀法亦係不考而建炎<lb/>
式刪去不收以致舉人尤多犯者若此之類未易悉舉<lb/>
秋試在近其可不革乎伏望聖慈特賜睿㫖檢舉見行<lb/>
條法申嚴行下令考官遵守舉子通知其遺漏未盡者<lb/>
<pb n="KR4d0210_WYG_005-2a"/>
更照前後格式量加參定庶幾去取之際不至疑惑取<lb/>
進止<lb/>
　　　看詳楊朴禮部韻括遺狀<lb/>
近承朝廷降下楊朴所進禮部韻括遺令監學官看詳<lb/>
契勘禮部韻止為場屋程文而設非如廣韻集韻普收<lb/>
竒字務為該洽故謂之韻畧元祐間博士孫諤等申明<lb/>
謂經傳所用之字禮部韻多所不載只取舉人常用者<lb/>
附入數十字今楊朴所進分為五門採摭之功頗為詳<lb/>
<pb n="KR4d0210_WYG_005-2b"/>
悉博涉經史有足可嘉其可收者欲依所乞附韻或注<lb/>
云一作或别出一字内字非常用如廬之為盧泜之為<lb/>
<graphic n="KR1267" url="https://raw.githubusercontent.com/kanripo/KR-Gaiji/master/images/KR1267.png" mimeType="image/png"/>之類或别無經見如輅之為迓愉之為偷之類或非<lb/>
韻所押如單之音善衆之音終之類於科舉之文無所<lb/>
輕重恐凝學者並乞不收其音不必改一項既關先儒<lb/>
義訓不當以私意改更兼釋文自出本音或諸家已有<lb/>
别説近時學者自不改讀徒立異同何禆損益其字不<lb/>
必附一項如旦明之為神明繕怒之為勁怒之類率多<lb/>
<pb n="KR4d0210_WYG_005-3a"/>
假借或出謬誤禮部韻畧元所不收廣示搜羅幾於蕪<lb/>
贅然其間如術之為遂徧之為辯肉好之肉讀為而救<lb/>
切音釋明白韻畧所無既欲増添却宜收附至於埶之<lb/>
為勢食之為飤揄之音由焉之音嫣荼之音舒韻畧已<lb/>
收難以重出楊朴又謂箛篍<graphic n="KR2193" url="https://raw.githubusercontent.com/kanripo/KR-Gaiji/master/images/KR2193.png" mimeType="image/png"/>
                    <graphic n="KR1979" url="https://raw.githubusercontent.com/kanripo/KR-Gaiji/master/images/KR1979.png" mimeType="image/png"/>皆已入韻以此為例<lb/>
其類實繁前人所收不無冗長今之所附豈可效尤今<lb/>
各於逐字下開具奏聞伏候勅㫖<lb/>
　　　看詳羅棐恭改正漢書次序文字狀<lb/>
<pb n="KR4d0210_WYG_005-3b"/>
凖監關看詳都省批送下羅棐恭劄子稱南史劉之遴<lb/>
傳鄱陽嗣王範得班固所撰漢書真本獻東宫之遴參<lb/>
校異同録其異狀數十事其大畧云真本稱永平十六<lb/>
年五月二十一日己酉郎班固上而今本無上書年月<lb/>
日字真本號班固自序為中篇而今本稱為叙傳今本<lb/>
叙傳載班彪行事而真本云彪自有傳今本外戚在西<lb/>
域後而真本外戚次帝紀下今本髙五王文三王景十<lb/>
三王孝武六子宣元六王雜在諸傳表中而真本諸王<lb/>
<pb n="KR4d0210_WYG_005-4a"/>
悉次外戚下在陳項傳上乞依真本改正次序者臣等謹<lb/>
按南史蕭琛為宣城太守有北僧南渡齎一瓠蘆中有<lb/>
漢書序傳僧云三輔舊書相傳以為班固真本琛求得<lb/>
之以餉鄱陽王範獻扵東宫今棐恭所稱劉之遴參校<lb/>
者乃蕭琛所得北僧瓠蘆中書也本傳既云相傳為班<lb/>
固真本則其是非固未可知按後漢班固傳顯宗永平<lb/>
中受詔終成漢書積二十餘年至章帝建初中乃成今<lb/>
稱永平十六年五月二十一日己酉郎班固上與本傳<lb/>
<pb n="KR4d0210_WYG_005-4b"/>
嵗月淹速不同可疑一也前代人臣所上書籍皆有臣<lb/>
字如臣向臣何晏等是也今稱郎班固上而無臣字可<lb/>
疑二也班彪以後漢建武三十年卒於前漢不當有傳<lb/>
班固止因自叙上及其先今云彪自有傳可疑三也劉<lb/>
知幾史通稱章帝建初中固成漢書後卒於洛陽獄書<lb/>
頗散亂詔其妹曹大家校叙選馬融等十人受讀其八<lb/>
表及天文志等猶未克成多是待詔東觀馬續所作然<lb/>
則漢書次叙又經大家編次設别有班固真本大家固<lb/>
<pb n="KR4d0210_WYG_005-5a"/>
當遵用不應為爾異同竊觀前世經傳固有編簡失次<lb/>
者如書之武成禮之樂記文字顛倒灼然可知而先儒<lb/>
謹於闕疑不敢有所釐正矧漢史篇帙有倫豈可以訛<lb/>
偽之書輕亂舊貫正使此本果出班固則已載南史學<lb/>
者可考何必於千載之後追改成書如顔師古劉知幾<lb/>
號為鴻博皆精研此學非不見南史所載而不以為疑<lb/>
者盖知其出於謬妄也棐恭稱歴代史籍皆以帝紀為<lb/>
先后妃為次又次以諸王列傳惟漢書以外戚列於西<lb/>
<pb n="KR4d0210_WYG_005-5b"/>
域之後諸王雜於諸傳之中與歴代諸史頗異按后妃<lb/>
紀傳自范曄後實冠傳首而宗室諸王未嘗不分在諸<lb/>
傳帙中至唐書始次在后妃之下而云漢書與諸史頗<lb/>
異盖所未詳棐恭又云魏晉以降腐儒曲説逞其私志<lb/>
而錯亂之按師古集注漢書實采應劭服䖍二子漢人<lb/>
初無異説而云魏晉諸儒所亂殊為率爾棐恭又云方<lb/>
今恢崇庠序留意藝文惟班史次序未正訛謬雖不足<lb/>
害治亦太平文治之一疵恭按淳化中太宗命杜鎬等<lb/>
<pb n="KR4d0210_WYG_005-6a"/>
分校漢書咸平中真宗命陳堯佐等覆校及嘉祐六年<lb/>
仁宗又以命陳繹而詔歐陽修看詳至熈寜二年奏御<lb/>
已經累朝刋正舛誤洪益後學其利甚多而云文治一<lb/>
疵尤為厚誣契勘見今漢史行用已乆散在天下家有<lb/>
其書若復亂其次序無益學者徒成紛擾所有羅棐恭<lb/>
所乞恐難議施行謹録奏聞伏候勅㫖<lb/>
　　　乞展免耕墾閒田税租狀<lb/>
臣伏覩紹興五年七月七日勅節文諸路都督行府奉<lb/>
<pb n="KR4d0210_WYG_005-6b"/>
勘㑹荆門軍閒田甚多召人耕墾税租差科並免三年<lb/>
六料奉聖㫖依愚民無厭轉生姦弊年限甫滿便輒遷<lb/>
徙臣愚欲乞將今後墾田所免税租差科三年六料展<lb/>
為六年毎年與免一料年嵗既乆人亦重遷兼毎年止<lb/>
免一料亦可補遷徙之費其已免而料數未盡者比類<lb/>
施行如此則不損朝廷寛恤之典而民不容姦各為長<lb/>
乆之計取進止<lb/>
　　　荆門軍替回論禁約公人下鄉奏議<lb/>
<pb n="KR4d0210_WYG_005-7a"/>
臣毎伏覩朝廷所下詔令陛下愛養元元之意可謂至<lb/>
矣則四方萬里民之利病事無巨細必欲周知方今郡<lb/>
縣之間為民之害者莫大於公人無賴不逞之徒散出<lb/>
鄉村乗威怙勢恐喝良善小邀酒食大索貨財秋取稻<lb/>
禾夏求絲麥稍不如意鞭縶隨之民之畏怖甚於盜賊<lb/>
而郡守縣令不知禁戢又征税塲務私人猥多皆鮮衣<lb/>
美食膚體充盈此輩不特豐其身以及其家又有飲博<lb/>
㳺蕩之費何所從出大抵商賈所輸官得其十之一二<lb/>
<pb n="KR4d0210_WYG_005-7b"/>
以故嵗課日以不登而有司不察猶以為征之未盡此<lb/>
皆公私之大蠧而天下之所共疾者也臣愚欲望聖慈<lb/>
詔諸路監司嚴督察州縣事非重大不得差公人下鄉<lb/>
而税場吏有定額不得多置私人散出文牓俾民通知<lb/>
髙立賞格許諸色人陳告必罰無赦庶幾農民安業行<lb/>
旅通流天下幸甚取進止<lb/>
　　　論潭衡郴州桂陽軍賊盜劄子<lb/>
臣契勘本路自三月以後潭衡郴州桂陽軍管下有羣<lb/>
<pb n="KR4d0210_WYG_005-8a"/>
盜數火謹節録諸處關報在前一項是販私茶客商殺鼎<lb/>
州武陽縣巡檢轉入潭州安仁縣殺巡檢却入湖北燒<lb/>
辰州溆浦縣在兩路界首出沒一項是吉州賊胡邦寜<lb/>
分作數隊攻刧衡郴桂陽三州之間破安仁縣及耒陽<lb/>
之新城鎮州縣例皆無備帥司戍軍稱李道盡數帶行<lb/>
㑹合弓手土兵追捕已再敗衂見蟻聚郴州界内當此<lb/>
豐嵗又李道之師在近尚敢猖獗如此今春夏以来武<lb/>
岡全州應副調發民頗失業衡郴桂陽境内又為賊擾<lb/>
<pb n="KR4d0210_WYG_005-8b"/>
栽種過期它時大軍還屯或復出冦為害必大然此鼠<lb/>
竊亦何能為但恐浸淫不制漸成滋蔓欲乞劄下田師<lb/>
中令李道一就速行措置毋遺後患免致再舉又郴州<lb/>
永興縣豪民朱持聚集數百人作過宜章縣有召募弓<lb/>
手一百五十人平時驕甚州縣不能制土人甚患之茶<lb/>
陵耒陽安仁桂陽諸縣姦民及龍淵餘黨多與盜賊陰<lb/>
相勾引其間土豪皆昔日盜賊亦不可不過為之慮若<lb/>
以大兵五百人分戍衡郴以鎮安人心庶可消患於未<lb/>
<pb n="KR4d0210_WYG_005-9a"/>
形今楊再興父子既已殘破則將來武岡全州之戍却<lb/>
可减省盖諸處土豪之兵不下數千人有戍兵則皆為<lb/>
我用無以制之未必不為賊利害甚大伏望聖慈早賜<lb/>
指揮施行取進止<lb/>
　　　乞分戍奏劄<lb/>
臣契勘武岡全州猺賊李道討捕已及數分某詢訪熟<lb/>
溪峒事者説楊再興已老諸子惟正修聚人最多頗姦<lb/>
滑正拱最兇悍今再興與正拱兄弟皆得惟正修并男<lb/>
<pb n="KR4d0210_WYG_005-9b"/>
楊小二楊小三未擒所冝必獲然計其人衆五分無一<lb/>
自不須全軍在彼若就行分撥權屯衡郴二州以禦盜<lb/>
賊其所帶潭州戍兵亦令發還兼溪峒中無所用馬不<lb/>
若遷置平地武岡山路漕運艱難亦可少寛民力委實<lb/>
利便乞賜詳酌施行<lb/>
　　　湖南提舉司論差役奏議<lb/>
臣契勘保正差役吏奸最多其所差人有未當差法者有保<lb/>
正副陳訴差選不當者所屬限一月與奪應與奪而違<lb/>
<pb n="KR4d0210_WYG_005-10a"/>
限者徒一年紹興十五年七月二十八日申明節文差<lb/>
募之際以籍為定即行交替如有保伍内應差之人以<lb/>
詐匿倖免許被差保正長於充役以後指論如併計物<lb/>
力委髙於被差之人輪次當差即行改正然近經州縣<lb/>
逺經監司文移徃返動涉時月其承行人徃徃故作留<lb/>
滯有所邀求雖或改正被差已乆其未當差者將來當<lb/>
役又要别充二年以此差選不當者多不能聲訴欲乞<lb/>
朝廷詳酌應今後保正副差選不當後行改正者其物<lb/>
<pb n="KR4d0210_WYG_005-10b"/>
力可差而輪次未到之人候將來當差計役過月日通<lb/>
行二年交替其物力低小只合充大保者候充大保以<lb/>
後過月日比折及三月以上者與免催税一料其鄉司<lb/>
人吏差選與奪違戾情罪自依見行條法如此則設有<lb/>
不當為患稍輕取進止<lb/>
　　　湖南提舉司論河渡奏議<lb/>
臣到任屢有民旅陳訴津渡艱阻多取渡錢尋行勘㑹<lb/>
盖縁州縣榜賣河渡實封投狀之人多是過立髙價以<lb/>
<pb n="KR4d0210_WYG_005-11a"/>
爭必得既給賣後却以増添官錢為名加倍收取渡錢<lb/>
數年以来此風特甚今鄉村小津渡空行人亦不下收<lb/>
錢一二十擔擎客旅可知其廣闊津渡又可知農家米<lb/>
賤艱於得錢輸納税租困於邀阻買撲爭奪其勢未已<lb/>
増添之數豈有限極更一兩界行者不勝其弊然所増<lb/>
官錢却多拖欠是官司得髙價之虚名而徃来被邀阻<lb/>
之實害檢凖紹興勅諸津渡堰閘無故畱難人杖一百<lb/>
若非理邀求仍就本處令衆五日兵級改差重役餘人<lb/>
<pb n="KR4d0210_WYG_005-11b"/>
勒替本司措置嚴行約束外欲乞朝廷行下諸路今後<lb/>
出賣河渡實封投狀添錢承買價髙當給之人並從本<lb/>
州先次責狀不得増收渡錢違者依非理邀求條法斷<lb/>
罪令衆勒替罰錢若干關報所屬縣分於渡頭出榜曉<lb/>
示許人陳告以所罰錢充賞庶得自此止絶契勘河渡<lb/>
與坊塲不同坊塲若増酒價人得不霑然酒於法有禁<lb/>
河渡據徃来必由之地而擅増渡錢尤為切害雖有非<lb/>
理邀求一條未甚著明若比附坊塲立法實為利便取<lb/>
<pb n="KR4d0210_WYG_005-12a"/>
進止<lb/>
　　　論潼川路措置經界奏議<lb/>
臣契勘臣前在東南日聞蜀中經界大為民害豪富為<lb/>
姦例獲輕減貧弱受弊多致逃移上户利之而下户皆<lb/>
不願去年臣䝉恩自湖南提舉常平茶鹽除潼川府路<lb/>
轉運判官入本路境首至廣平軍渠州界此兩州嘗行<lb/>
經界而復罷百姓多遮道投牒乞行經界與峽外所聞<lb/>
不同深竊怪之因問之曰爾等皆在上户乎曰下户也<lb/>
<pb n="KR4d0210_WYG_005-12b"/>
詰其所以願行經界之意則曰人戸詭名寄隠産業有<lb/>
田者無户有户者無田而差某等充户長催驅税賦率<lb/>
皆代納以此破家者甚衆若用經界則戸名有歸此弊<lb/>
可絶及入遂寜府境係見行經界地分百姓陳訴者益<lb/>
多或以為便而願行或以為害而欲罷因使數十為朋<lb/>
自辨於庭下各執偏説互有得失乃知蜀中經界不論<lb/>
貧富大抵税増者願罷税減者願行皆出一已之私而<lb/>
形勢户之不願者為多盖詭名挟戶非下户所為蜀人<lb/>
<pb n="KR4d0210_WYG_005-13a"/>
之至東南者皆士大夫不然則公吏與富民爾其貧弱<lb/>
之徒固不能逺適雖至峽外亦無縁與士大夫接故不<lb/>
願者之説獨聞而其願行者東南不得而知也六年之<lb/>
間士人上書百姓投狀言其不便者不知其幾人上至<lb/>
朝廷省部下至諸司郡邑皆被煩紊陛下憂閔黎元至<lb/>
誠無已始也以税賦之不均而行之終也以論訴之不<lb/>
息而疑之累詔監司看詳改正有以見聖人無我惟務<lb/>
便民雖堯舜之用心不能過也然姦民觀望詞訟滋繁<lb/>
<pb n="KR4d0210_WYG_005-13b"/>
諸路監司累年講究終無為陛下别白而言之者誠以<lb/>
事體至重衆口不同利害可疑不敢以偏辭㫁也臣初<lb/>
到官適有詔㫖坐知復州蜀人王駿乞罷經界劄子委<lb/>
制置司與所屬監司相度臣於部内詢訪甚詳而守令<lb/>
所陳同異相半臣以為此田里間事必盡見民情然後<lb/>
可决雖有牒訴皆一偏之論不可慿用遂令州縣取諸<lb/>
鄉税名為鼠尾帳家至户到問其願否使各書其名下<lb/>
分鄉編類願用舊税户若干願用經界户若干於是究<lb/>
<pb n="KR4d0210_WYG_005-14a"/>
其兩黨之多少本路管一十五州瀘叙州長寜軍以邊<lb/>
郡不行經界渠果州廣安軍既行而復罷行經界者九<lb/>
州凡三十七縣為税戸三十三萬三千七百有竒除户<lb/>
絶逃移二十有四願行經界者一十七萬七千五百餘<lb/>
户願用舊税者一十五萬六千一百餘户此其大畧也<lb/>
州别計之則昌榮資州懐安軍四州之民願者為多潼<lb/>
川遂寜普州富順監之民願者為少而合州適得其中<lb/>
縣别計之則願行之多者一十有六願行之少者二十<lb/>
<pb n="KR4d0210_WYG_005-14b"/>
有一盖由當時奉行之人有能否之不同故也臣聞治<lb/>
道去太甚雖堯舜之法不能人人皆利要當以多者為<lb/>
正今之經界在視民願否之多寡而損益之若州縣之<lb/>
願行者多自不須復議願行少者為之量行措置人户<lb/>
之増減者輕自不須復議増減重者為之稍加裁正如<lb/>
此則公私事省不至甚擾正使小有不均亦可置而不<lb/>
問何則經界以釐正舊税固當有所増減減者既以為<lb/>
是増者必以為非若欲毎人而悦之是朝行夕改無時<lb/>
<pb n="KR4d0210_WYG_005-15a"/>
而定也且蜀人之言其不便者曰法行之始驗土色之<lb/>
髙下量頃畝之多少姦弊百出賄賂公行故税之輕重<lb/>
不當造帳畫圖為費甚廣追呼須索不勝其擾是則然<lb/>
矣事在既徃雖改無及至於税之輕重則新舊各有其<lb/>
弊就二者而較之經界之弊在於業多者税或輕業少<lb/>
者税或重而舊税之弊則在於有田者或無税有税者<lb/>
或無田要之以輕為重以重為輕猶稍愈於以有為無<lb/>
以無為有也而蜀人之言其不便者或過其實若初行<lb/>
<pb n="KR4d0210_WYG_005-15b"/>
之擾則有之而今日之弊不如是之甚也臣置司遂寜<lb/>
且以倚郭小溪一縣論之官户凡五百八十有四而願<lb/>
用經界者一百一十有七不願者四百六十有七公吏<lb/>
為户二百二十有二而願用者一十有八不願者二百<lb/>
有四它縣大率皆然以此而觀則或者謂豪富之家皆<lb/>
獲輕減而利之豈不過哉至於下户逃移亦絶無僅有<lb/>
或以時經旱潦或以家自貧窮未必皆經界所致傳曰<lb/>
利不百不變法使經界元初不行或行之未乆而罷固<lb/>
<pb n="KR4d0210_WYG_005-16a"/>
善今立為成法已經歴有年所料舊税圖籍悉多散落<lb/>
中間買賣分析户限更改矧覈見隠寄之後虚戸盡去<lb/>
創户甚多承認供輸已有定分一旦舉而變之則陞降<lb/>
紛然僥倖復啟實戸之創出者悉皆走失虚戸之詭立<lb/>
者不可推尋吏肆其姦又將有前日之擾且終亦不得<lb/>
其平而催科愈艱爭訴益甚軍須督責何以應期為官<lb/>
吏者不亦難乎臣恐凋瘵之民無復寜嵗矣惟陛下少<lb/>
安聖慮靜以鎮之姑去其泰甚者則紛紛自息天下幸<lb/>
<pb n="KR4d0210_WYG_005-16b"/>
甚謹具措置畫一下項　一本路見行經界者九州三<lb/>
十七縣遂州人戸以十分紐計其願用經界者昌州得<lb/>
九分五釐資州得八分九釐懐安軍得八分八釐榮州<lb/>
得六分六釐此四州民願者多乞且令仍舊普州得一<lb/>
分二釐富順監得二分五釐遂寜府得三分四釐潼川<lb/>
府得四分五釐合州得五分一毫此五州民願者少乞<lb/>
量行裁正臣愚欲望朝廷委監司一員與所屬守令委<lb/>
曲計議各以逐處事宜從長措置　一應經界縣分有<lb/>
<pb n="KR4d0210_WYG_005-17a"/>
所税溢於舊額者乞令逐縣取舊稅額外之數將大叚<lb/>
増重人戸通融均減　一新税不均所合裁正者謂元<lb/>
初打量頃畆定驗土色不當等户若是未經界買賣田<lb/>
業不曽推收及隠寄詭名之家自當歸併即非因經界<lb/>
不均以至輕重如此者不應受理　一前後經本司下<lb/>
狀人戸有増税不及一二分而為姦猾上户驅扇亦列<lb/>
名陳理意在多將户數皇惑官司或是本戸所増雖少<lb/>
而有詭立别名之户當時作弊不皆併合却創立别户<lb/>
<pb n="KR4d0210_WYG_005-17b"/>
故亦一例陳論如此則一户不願便是兩户今乞將人<lb/>
户經界新税比舊増減五七分以下者更不増減為裁<lb/>
正之限増減數多而非實行買賣併合戸名者即就逐<lb/>
鄉㑹集衆戸如推排法互相指決以衆證為定不伏者<lb/>
再為界量將量出田土沒官㫁罪　一乞令所委監司<lb/>
選差見任官五員分詣諸縣逐鄉受接經界詞狀又於<lb/>
本縣令佐内選可委官一員通簽同共審量裁正　一<lb/>
所差官五員若事畢日别無違戾民訟希少乞許保明<lb/>
<pb n="KR4d0210_WYG_005-18a"/>
申奏朝廷量行推賞　一乞候農隙月分措置右謹録<lb/>
奏聞取進止<lb/>
　　　改正安岳縣經界狀<lb/>
臣契勘普州安岳縣初行經界日縣令張甯大為姦弊<lb/>
改移税額輕重失平比及三年虧官二十五萬七千餘<lb/>
貫依聖㫖除放自紹興二十四年至今又虧一十二萬<lb/>
四千餘貫紹興二十三年縣官以闕乏之故分詣諸鄉<lb/>
巡門驅斂村民不堪其擾結集山谷間抗敵官吏幾致<lb/>
<pb n="KR4d0210_WYG_005-18b"/>
生事至今土人謂之垜山垜山者言山上之人其多如<lb/>
堆垜也臣前在轉運司令諸縣作鼠尾帳家至户到遍<lb/>
問百姓願用新税或舊税各令親書於名下獨安岳一<lb/>
縣願用舊税者十分之九公私俱病民不聊生臣於去<lb/>
年冬選委昌州推官左從事郎劉弇同縣令右從政郎<lb/>
張介受狀措置凡三百六十餘狀指决干連者不下千<lb/>
五百家若只量行裁正則無由去偏重不均之弊若盡<lb/>
行覈實則有追集丈量之擾弇與守令皆謂欲救其弊<lb/>
<pb n="KR4d0210_WYG_005-19a"/>
莫若順民之情復用舊税臣以本縣經界所失雖多亦<lb/>
不可盡廢遂令將新舊税簿互相參校於所増減取其<lb/>
酌中分數通融裁正凡新税之増於舊税者以所増十<lb/>
分為率減其七分新税之減於舊税者以所減十分為<lb/>
率復其六分謂如某人户下元管舊税一百文經界日<lb/>
増至二百文即裁減七十文作一百三十某人户下元<lb/>
管舊税二百文經界日減至一百文即却復六十文作<lb/>
一百六十盖經界増者重減者輕故今所損益有多少<lb/>
<pb n="KR4d0210_WYG_005-19b"/>
之差元申畫指揮増減不及五七分則不在裁正之限<lb/>
今此一縣其弊至深不可以五七分為限故自二分以<lb/>
上皆裁正之本縣經界増税者四千五百七户計増正<lb/>
税錢三十八貫八百一十二文今減其七分為錢二十<lb/>
七貫一百六十有竒經界減税者六千一百二十二戸<lb/>
計減正錢四十貫七十五文今復其六分為錢二十四<lb/>
貫四十有竒其増減不及二分者新税簿籍脱漏户限<lb/>
為多可見者計二千九百餘户若一一紐算裁正又恐<lb/>
<pb n="KR4d0210_WYG_005-20a"/>
太煩若只用新税則漏戸不可復得遂仍以舊税為正<lb/>
計減却正税錢五貫五百有竒却收漏戸二千七百餘<lb/>
戸得正税錢八貫七百有竒又根括到失陷税錢補足<lb/>
舊税外有溢額者四貫三百有竒以此數項衮同對補<lb/>
裁減之數於租額尚有嬴餘又張甯經界之初既失税<lb/>
額恐嵗計不敷則擅増折變以補之毎正税一錢増米三<lb/>
合麥二合大率比舊加十分之一今一切蠲除悉依現<lb/>
例凡上件措置皆委曲計議務盡人情輕重適中更無<lb/>
<pb n="KR4d0210_WYG_005-20b"/>
不均之弊百姓租税各有歸著易於催理自此官賦無<lb/>
復失陷委為經乆之利其裁正曲折别編作一冊奏聞<lb/>
伏候勅㫖<lb/>
　　　潼川路放税利害狀<lb/>
臣凖御寳封下尚書省劄子坐奉聖㫖指揮將州縣旱<lb/>
傷去處依條檢放仍支撥常平錢米措置賑濟仰惟朝<lb/>
廷軫念逺民救災恤窮之意可謂深至本司已即時行<lb/>
下諸州遵奉施行據諸州申到自夏及秋限内不曽有<lb/>
<pb n="KR4d0210_WYG_005-21a"/>
人户陳訴其田畝各改種了當别無根查存在檢凖紹<lb/>
興令節文諸官私田災傷夏苗以四月秋苗以七月水<lb/>
田以八月聽經陳訴至月終止訴在限外不得受理如<lb/>
未檢覆而改種者並量留根查以備檢視不願作災傷<lb/>
者聽今来聖㫖指揮係令依條檢放合遵上件條令縁<lb/>
所降指揮於十一月内被受既限内無人戸陳訴又已<lb/>
改種無根查可檢難以檢放若復差官遍詣鄉村徒為<lb/>
紛擾有力者得以計囑貧乏未必得免原災傷所以放<lb/>
<pb n="KR4d0210_WYG_005-21b"/>
税盖為人戸不能輸送今年本路秋税已納及八分以<lb/>
上自無支還之理若用對折来年税賦倘遇豐熟却反<lb/>
是豐年減放若不於来年對減只據目今未納之數蠲<lb/>
放即是頑猾人戸獨得僥倖而依時送納善良之民反<lb/>
不䝉實惠兼今未納餘分多是攬納者已行結攬實啟<lb/>
姦弊官司空失嵗計臣照得前者三司措置惠民畫降<lb/>
聖㫖自今年秋料為頭盡除對糴米一項比之舊額已<lb/>
減三分之一寛恤不為不至已行下一路照㑹所有賑<lb/>
<pb n="KR4d0210_WYG_005-22a"/>
濟一節則於常平法旱傷去處失於披訴者許放第四<lb/>
等已下闕食人戸自不相妨已關常平司施行外謹録<lb/>
奏聞伏候勅㫖<lb/>
　　　論賑濟災傷去處狀<lb/>
臣凖御寳封下尚書省劄子坐奉聖㫖指揮將州縣旱<lb/>
傷去處依條檢放仍支撥常平錢米措置賑濟本司已<lb/>
即時行下諸州遵奉施行檢凖紹興重修常平免役令<lb/>
諸災傷計一縣放税不及七分或失於披訴第四等已下<lb/>
<pb n="KR4d0210_WYG_005-22b"/>
闕食戸當職官保明申提舉司審度依放税七分法賑<lb/>
給借貸訖奏本司已遵上條委本路州縣當職官體量<lb/>
自第四等已下闕食戸勒耆保盡實抄劄支撥常平義<lb/>
倉米斛應副賑給如本州屬縣有闕常平米斛係沿流<lb/>
縣分即自本州量度數目支撥津載前去如不係沿流<lb/>
去處即行下本處兑換税米支散據用過數將在州常<lb/>
平義倉撥還若無合兑換税米即行約度合用米數估<lb/>
定在市實價具數申本司以慿通融一路之數移用支<lb/>
<pb n="KR4d0210_WYG_005-23a"/>
本錢前去糴買應副内遂寜府果普州見管義倉斛米<lb/>
比諸州數多亦行下量減價錢出糶見據逐州申已行<lb/>
抄劄到本州縣界實被旱傷去處孤老殘疾不能自存<lb/>
闕食饑民人數自十二月初六日以後賑給縁本路諸<lb/>
縣地里相近慮有兩處重疊請給已依條定日行下諸<lb/>
州毎月取二日七日五日一次同日支散内飢民若係<lb/>
附郭近便人即五日一支若係三十里外人即十日一<lb/>
支庶免飢羸之人往来頻併如有後到人數即續行抄<lb/>
<pb n="KR4d0210_WYG_005-23b"/>
劄其餘不甚旱傷州縣亦已行下檢舉老貧疾乏不能<lb/>
自存及乞丐人依條養濟去訖見今本路諸州所管常<lb/>
平義倉錢米可以通融應副周足其舊撫司樁積錢更<lb/>
不敢取用如將来青黄未接飢民大段數多常平錢米<lb/>
或至有闕即申報所屬取撥施行謹録奏聞伏候勅㫖<lb/>
　　　論賑濟狀<lb/>
臣去年十一月伏凖省劄備奉聖㫖支撥常平錢米賑<lb/>
濟實被旱傷去處或支用不足即於存留舊宣撫司樁<lb/>
<pb n="KR4d0210_WYG_005-24a"/>
積錢米内取撥本司措置行下州縣依條體量自第四<lb/>
等以下闕食以常平義倉米斛賑給如本州屬縣米斛<lb/>
有闕係沿流縣分即自本州量度數目支撥前去如不<lb/>
係沿流去處即行下本處兑換税米支散據用過數將<lb/>
在州常平義倉撥還若無合兑換税米即約度合用米<lb/>
數估定在市實價具數申本司以慿通融一路之數移<lb/>
用支本錢前去糴買應副遂寜府等州見管斛斗比諸<lb/>
州數多即令減價出糶據榮叙瀘州長寜軍富順監申<lb/>
<pb n="KR4d0210_WYG_005-24b"/>
不係旱傷州縣别無闕食飢流民外潼川遂寜果合昌<lb/>
普資渠州懐安軍申劄到闕食飢民人數今自十二月<lb/>
初六日以後節次賑給至今年三月終止共賑濟過飢<lb/>
民一萬八千六百六十人斛斗一萬一千四百八十二<lb/>
石二斗出糶過斛斗五千七十石三斗普州安居樂至<lb/>
縣錢米不足於潼川府通融應副過錢引三千八十五<lb/>
道七百七十六文其舊宣撫司樁積錢米不曽取撥州<lb/>
縣官吏推行有稍不如法者亦懲治一二處以此不敢<lb/>
<pb n="KR4d0210_WYG_005-25a"/>
違戾朝廷實惠得以下及於民一路之間並無流殍利<lb/>
澤洋溢歌頌藹然真盛徳事謹録奏聞伏候勅㫖<lb/>
　　　謝因呉侍郎傳道太上皇帝聖語狀<lb/>
契勘臣收親戚權戸部侍郎呉芾家書報云芾五月十<lb/>
八日對上因論財賦在得人遂言川陜用兵朕全得一<lb/>
王某之力大軍十餘萬衆數月與敵角而蜀人不知卿<lb/>
且道如此用兵若不是他如何了得又言王某在蜀幾<lb/>
如蕭何在闗中芾奏王某與臣是親戚毎得書説經畫<lb/>
<pb n="KR4d0210_WYG_005-25b"/>
有素雖用兵之乆財賦足辦未嘗畧以闕乏為言其人<lb/>
為政尚嚴平日在蜀令行禁止故於財賦亦不督而辦<lb/>
上乃云朕不知與卿是親朕今日之言與卿暗合芾又<lb/>
奏王某有志於功名但近来多病又骨肉亦屢病心甚<lb/>
念歸前時亦有書来懇廟堂求宫觀上言亦見大臣云<lb/>
他婚嫁都未了亦欲令歸但蜀中少他不得亦怎奈何<lb/>
只得且教他在彼候事稍定朕却大用之卿既與之是<lb/>
親因通家問且與朕道此意教他且在彼少㽞後日當大<lb/>
<pb n="KR4d0210_WYG_005-26a"/>
用之須至奏聞者　右呉芾傳道太上皇帝聖語臣具<lb/>
録在前伏念臣疎逺小臣濫膺寄委典司蜀計適值軍<lb/>
興賴朝廷申畫之明毎事遵禀得以少稽曠敗不謂太<lb/>
上皇帝誤簡聖知因呉芾登對過形奬諭比擬非倫仍<lb/>
令少留以須後用顧問纎悉下及其私恩榮所加非臣<lb/>
凉薄所克負荷伏讀驚感涕淚交零雖糜捐此身何以<lb/>
圖報萬一謹當更勵衰病國爾忘家以仰副君父記憐<lb/>
戒勅之意臣不敢上章徳夀而事當奏復不容但已謹<lb/>
<pb n="KR4d0210_WYG_005-26b"/>
具録奏聞伏望聖慈降下尚書省為臣備奏太上皇帝<lb/>
御前庶知愚臣今已恭承睿訓伏候勅㫖<lb/>
</p>
<p>
</p>
  </div>
<div>
                <head>漢濵集巻六</head>
    <p>
<pb n="KR4d0210_WYG_006-1a"/>
欽定四庫全書<lb/>
　漢濵集巻六　　　　　　宋　王之望　撰<lb/>
　　奏議<lb/>
　　　論造弓箭衣甲奏議<lb/>
臣輒効愚忠上冒宸聴其所陳述實蹈危機感兩宫聖<lb/>
知至深㧞用特逹此身既已許國寜敢顧避而黙黙乎<lb/>
臣謂方今用武之時將帥専任軍中有闕何患其不自<lb/>
言朝廷事量度應副足矣何必他人更為之請如呉璘<lb/>
<pb n="KR4d0210_WYG_006-1b"/>
謹畏體國自不肯過當須求他將聞之豈免輕有邀索<lb/>
此門一開臣恐朝廷異日不勝其應若宣撫虞允文見<lb/>
得此軍果須衣甲則合宻具事因泛乞製造以備緩急<lb/>
而令呉璘量數取撥不宜便指此一軍而有請也虞允<lb/>
文既罷買馬又所招効用不多而帶行錢物無所歸附<lb/>
故欲用以造甲謂此二萬弓箭手雖非吾招俾得吾甲<lb/>
而後為用亦與招軍無異而不問其人之未可用甲亦<lb/>
未至闕少也今年八月間虞允文累檄總領所於宣撫<lb/>
<pb n="KR4d0210_WYG_006-2a"/>
司已交甲庫中取甲三千九百餘副以為所招効用之<lb/>
用臣為關宣撫司而呉璘盡數撥與臣十月五日主管<lb/>
宣諭職事以此甲無用遂盡還與璘允文既知呉璘下<lb/>
弓箭手闕披帯何為虛占上甲而不與也縁虞允文初<lb/>
到蜀中力主姚仲仲敗事恐呉璘有言求所以百方慰<lb/>
恱之舉隅可見如前日衲襖一事是也初臣在總領所<lb/>
與呉璘商議慮士卒寒冷乃進期於七月内支衣令逐<lb/>
家製造冬服足以卒嵗虞允文忽遣屬官任慥宻諭制<lb/>
<pb n="KR4d0210_WYG_006-2b"/>
置王剛中令科下四川造衲襖四萬領民間所費百餘<lb/>
萬引郡縣騷然臣謂若諸軍闕衣則宣撫見在軍前與<lb/>
士卒同其暴露自當來告乃移牒制置司及諸路漕臣<lb/>
未得製造而㑹問宣撫司若果須此總領所當以官錢<lb/>
製造不以擾民總領所去軍前為近般運差省州郡為<lb/>
之則勞費數倍而倉卒之際並緣為姦何所不至㑹問<lb/>
宣撫司久而不報然此聲既出不可但已總領所遂以<lb/>
官錢造布衫布褲各六萬事與之并脚錢之類共只費<lb/>
<pb n="KR4d0210_WYG_006-3a"/>
十五萬引一月而辦送往軍前呉璘止令於河池寄庫<lb/>
至今支散未盡者尚多可見當時衲襖之不須作也今<lb/>
之造甲與此何異虞允文方赴闕奏事必須更有獻陳<lb/>
識者皆以為憂聖鑒聰明何所不燭但蜀地至逺朝廷<lb/>
必以使人為可信一誤詔令為害實深更在陛下詳之<lb/>
審之軍戎財賦國之大事安危所係尤當重於聴納臣<lb/>
願陛下取允文前後所奏試加考覈若前之言後皆可<lb/>
跡則信而行之或聼其說而可喜責其實而無驗則不<lb/>
<pb n="KR4d0210_WYG_006-3b"/>
可以不察也臣孤逺一身朝無黨援非不知忤貴近之<lb/>
取禍但以事關利害職在咨詢茍雷同不言使一方受<lb/>
弊非臣所以報陛下願忠之義也伏惟聖慈宻賜采擇<lb/>
無使臣陷於失身之戒須至奏聞者<lb/>
　　　又論虞允文乞造衣甲狀<lb/>
臣近凖朝廷兩降劄命令四川製造衣甲甚為𦂳急臣<lb/>
已具宣撫司見在甲數奏聞上寛聖慮去訖所有本司<lb/>
虞允文留下招軍例物錢已盡數樁管應副支使又令<lb/>
<pb n="KR4d0210_WYG_006-4a"/>
諸路於就近州郡有本司錢物去處一面先次取撥不<lb/>
住據制置司提刑轉運及州郡公文稱期限逼促勞費<lb/>
搔擾四川為之鼎沸縁上件事朝廷専委制置司製造<lb/>
總領所催促但合支招軍例物錢别不敢干預各令依已<lb/>
降指揮施行然臣官名宣諭以採訪事宜為使指若耳<lb/>
有所聞意有所見不以上聞則是畏避懐奸顧惜官職<lb/>
以誤器使非陛下所以㧞擢委任之意或者必以臣為<lb/>
姑息蜀民太過不肯體國有乏軍須臣中原人蜀中並<lb/>
<pb n="KR4d0210_WYG_006-4b"/>
無産業亦無親族寓居何私於蜀其所以愛惜民力者<lb/>
正以邊事方急未有休息之期欲為陛下繫逺方民心<lb/>
保固根本以備無窮之用耳於臣何利焉至於軍前合<lb/>
用之物自當協力濟辦在總領所二年何嘗令一事闕<lb/>
乏軍之勝負不特係國安危於臣一身一家利害至重<lb/>
豈敢立異不體緩急乎若乃得已而不已以致擾民臣<lb/>
若不言誰任其咎謹再條具下項　右具如前臣非不<lb/>
知衣甲武事所急雖無前件弓箭手亦當預備但宜量<lb/>
<pb n="KR4d0210_WYG_006-5a"/>
𦂳慢旋旋為之今許尹所乞造二萬副尚有七八千副<lb/>
未了而又造此二萬副雖得其新復失其舊於事何益<lb/>
臣謂若以此招軍例物錢分下諸路憲漕各度事力於<lb/>
有作院去處接續製造比舊稍加工力不須大段急其<lb/>
期限以致搔擾於舊欠七八千副外更盡此錢而止别<lb/>
聽指揮豈不公私兩便謹録奏聞伏候勅㫖<lb/>
　　　繳奏虞宣諭所遣房漢珪招到長安忠義人赴<lb/>
　　　宣諭司奏劄<lb/>
<pb n="KR4d0210_WYG_006-5b"/>
臣契勘虞允文申畫招收効用初謂所至旬月間可以得<lb/>
衆數萬故過京西日乞撥轉運司米二十萬石以贍新<lb/>
軍至蜀又要拘収新邉米三十五萬九十餘石令總領<lb/>
所紐筭糶本水脚錢計三百九十餘萬引令逐項樁管<lb/>
以備取撥是致諸司紛然至今未息而所得効用人數<lb/>
絶少遂致収刺逃軍亦是不多乃使招誘沿邊諸将所<lb/>
結忠義百姓取其首領文狀許之以官爵賞賜臣近據<lb/>
虞允文借補使臣房漢珪狀稱齎虞允文字前去長安<lb/>
<pb n="KR4d0210_WYG_006-6a"/>
南山一帯取索忠義人頭領姓名并見管人數計一萬<lb/>
二千五百餘人臣再行詳審却供稱上件忠義人已有<lb/>
官司所管見各守把關隘即不係漢珪招到漢珪無招<lb/>
到人數又會李師顔報稱忠義人兵係招集團結照應<lb/>
梁洋關隘並聼傳統制使喚若令赴宣諭司於邊面委<lb/>
有所妨縁逐處忠義人各是懐土重遷自相團結以保<lb/>
妻子諸將因而籍之雖不可十分倚仗實足以捍守鄉<lb/>
井把截山谷減省戍守又可以為間探不費衣糧不仰<lb/>
<pb n="KR4d0210_WYG_006-6b"/>
器甲别無冀望坐獲其用如鄉社之兵委得事宜今虞<lb/>
允文却欲招誘以為應募之數萬一朝廷信其所說便<lb/>
謂實有此兵或遷來近裏離其鄉土必致驚擾諸将失<lb/>
此藩籬之助却須分軍防托則戰士愈少若姦猾首領<lb/>
徼倖爵賞亡來應命給其糧食補以名目愈更生事而<lb/>
終無益於實用臣但見其害不見其利也見今虞允文<lb/>
所遣人諸将下各有所争訟而金州統制官郭諶更申<lb/>
虞允文乞降空名借補付身自行書填其事可見謹録<lb/>
<pb n="KR4d0210_WYG_006-7a"/>
白房漢珪状并李師顔公文繳連在前須至奏聞者<lb/>
　　　論諸軍見攻徳順獨王彦未到状<lb/>
臣自十一月十三日金人離徳順軍将入水洛城一帯<lb/>
作過已具状劄録探報事申三省樞宻院機速房去訖<lb/>
見今敵人只在彼處去秦州五七十里中間更無關隘<lb/>
秦州見令兵守治平寨敵出沒剽掠附近新民却皆順<lb/>
蕃徳順軍人馬平安糧草不闕只是正路阻隔銀牌馬<lb/>
由間道往來亦有被擒者敵人初來未敢輕進我久無<lb/>
<pb n="KR4d0210_WYG_006-7b"/>
兵馬救援遂宿留脩城下寨漸為住計欲斷徳順糧道<lb/>
以廹秦州呉璘呉拱王彦李師顔諸帥皆在此而兵少<lb/>
不能進發王彦之軍早來則徳順攻寨之時呉璘已出<lb/>
彼必遁去及初到水洛城一帯時若有官軍廹逐亦須<lb/>
却囘而王彦之師至今未報起發月日自商州到此計<lb/>
程一月正使即日已來亦須半月以後可到即今已是<lb/>
誤事臣問呉璘有何方畧呉璘云已令間道往徳順抽<lb/>
兵六千人馬三四千匹來秦州此間除守殺金平和尚<lb/>
<pb n="KR4d0210_WYG_006-8a"/>
原等處外併呉拱李師顔兵及秦州守戍共有萬二三<lb/>
千人欲於秦州臈家城治平寨諸處擺布候彼續更抽<lb/>
徳順軍人馬會合若呉璘師出更藉呉拱等聲勢敵或<lb/>
可退不然須至决戰觀呉璘之意其出須在旬日之後<lb/>
據莭次探報敵衆約有三萬馬二萬匹亦自疲敝别無<lb/>
生兵呉璘語臣不須憂終無所害但深恨王彦軍馬後<lb/>
期致失機㑹夏人只在會州上下呉璘云但得金人退<lb/>
夏人易與不足慮也臣見在河池所有徳順軍功賞書<lb/>
<pb n="KR4d0210_WYG_006-8b"/>
填告劄事縁徳順軍三月間獲㨗雖已推排未曾奏明<lb/>
給據八月以後立功之人皆在軍前守禦推排未得呉<lb/>
璘之意欲併前後功書填少减超轉而事有窒礙商量<lb/>
未定兼為軍務叢冗工力不及以此尚未報應臣見不<lb/>
住催促及出榜曉諭須至奏聞者<lb/>
　　　乞遣重臣入蜀鎮撫奏劄<lb/>
臣契勘徳順歸師失律已節次奏聞及申三省樞宻院<lb/>
去訖四川精銳皆屬呉璘呉璘精銳盡在徳順徳順正<lb/>
<pb n="KR4d0210_WYG_006-9a"/>
軍三萬餘人今據呉拱所申實収到人未及七千統制<lb/>
将佐所存無幾但云未知下落自西南用兵無此狼狽<lb/>
見今除皂郊一帯王彦呉拱楊從儀梅彦等所屯共有<lb/>
一萬四千餘人外其殺金平至和尚原一萬六七千人<lb/>
半是諸州威彊并興洋義士非皆勁卒又徳順将士暴<lb/>
露之久疲敝隔絶事失機㑹以致䧟沒連營慟哭聲震<lb/>
原野人懐怨心公肆怒罵其事難以盡述而王彦招到<lb/>
大漢等軍呉璘降到雷千户并食糧軍兵五六千人或<lb/>
<pb n="KR4d0210_WYG_006-9b"/>
在成州或在大安軍屯駐疑而不敢用聚而不能散反<lb/>
費兵将防守名為彈壓而人數不多不足相制既成猜<lb/>
阻得無反側此輩老小皆在敵境勢難持久兼有前後<lb/>
擒到畨人往往配𨽻内郡作院其數不少近利州一夕<lb/>
逃去七十人若或嘯聚亦足為患四川之憂不但外虞<lb/>
敵方安集故疆未必便來深入向去寜免侵犯彼俘我<lb/>
将士因之以三路解體之民而關外四州尤劇困敝重<lb/>
以簽刺敢勇人心離怨往往逃竄山谷四川事勢可謂<lb/>
<pb n="KR4d0210_WYG_006-10a"/>
寒心呉璘䘮師之後方寸憂亂往者無及豈容更有䟽<lb/>
虞為朝廷計莫若速遣腹心重臣權位出諸帥之右者<lb/>
倍道入蜀鎮撫而經理之庶幾可以保固救焚拯溺正<lb/>
在此時伏望聖慈與大臣熟議早賜裁取施行實宗社<lb/>
生靈之幸須至奏聞者<lb/>
　　　論調䕶呉璘王彦奏劄<lb/>
臣在河池時呉璘以王彦軍馬不到頗懐忿恚每言及<lb/>
之聲色甚厲臣常與調䕶問已而二人各得御札聞有<lb/>
<pb n="KR4d0210_WYG_006-10b"/>
所訓飭王彦意甚自得臣問曰手詔云何王彦曰但褒<lb/>
奨耳臣曰可得觀乎乃出相示臣曰聖恩待将帥可謂<lb/>
厚矣然詔意自有抑揚人臣當居寵思危公不可以不<lb/>
知因指詔中徳順連兵煩卿一往之語告之曰如煩卿<lb/>
二字豈可教至尊再道彦不覺悚然臣又曰公頗知古<lb/>
今亦記得郭子儀李光弼事乎李郭同為朔方節度使<lb/>
安思順牙門都将甚不相能及安禄山叛其時唐以子<lb/>
儀代思順光弼欲亡去計未决有詔令光弼持節分子<lb/>
<pb n="KR4d0210_WYG_006-11a"/>
儀軍出趙魏光弼惶恐入請曰一死固甘乞免妻子子<lb/>
儀趨下持手上堂偶坐曰今非公不能東討豈懐私忿<lb/>
時邪遂授以兵泣涕言别相勉以忠義訖平劇盗惟光<lb/>
弼之命出於天子而能降下子儀因能使子儀釋宿憾<lb/>
而共成功名公今得詔書更宜引咎加恭巽於宣威則<lb/>
上下俱善矣此亦聖朝之意也彦不復有矜色起謝曰<lb/>
謹受教臣又於呉璘處因事寛解二人既奉明詔皆已<lb/>
無事伏恐聖聰亦欲聞知須至奏聞者<lb/>
<pb n="KR4d0210_WYG_006-11b"/>
　　　乞宫祠劄子<lb/>
臣今有危懇上凟聖聰臣前任太府卿總領四川財賦<lb/>
自去年二月以後累具劄目干叩廟堂以衰病日侵丐<lb/>
一宫觀差遣至八月中凖省劄赴行在供職授代将發<lb/>
十月二日忽領省劄蒙恩就除權戸部侍郎充川陜宣<lb/>
諭使方具辭免初五日又凖省劄不候告日下主管職<lb/>
事不許辭免仍令王剛中将帯民兵禁軍同臣與王彦<lb/>
措置把截蜀門候呉璘囘日歸司臣所苦雖未安全以<lb/>
<pb n="KR4d0210_WYG_006-12a"/>
事屬軍機不敢稽違朝命於當日主管職事是時呉璘<lb/>
已囘河池臣往即河池與呉璘相會王剛中不見前來<lb/>
王彦兵馬未到臣在河池兩月與呉璘同共商量措置<lb/>
蜀門至十二月二十四日宣撫司調發王彦往秦州呉<lb/>
璘只在河池臣遂依元降指揮歸司今來王剛中已召<lb/>
赴行在王彦自秦州囘成州見被㫖将帯人兵却歸金<lb/>
州呉璘已追抽徳順戍兵囘守關隘所有四川財賦總<lb/>
領趙沂拘催應副並無闕誤臣見今别無職業臣前在<lb/>
<pb n="KR4d0210_WYG_006-12b"/>
河池宿疾再作胸腹疼痛妨於言語心神昏悸氣體羸<lb/>
瘠醫治無效每有思慮病更增劇枝梧不前兼宣諭一<lb/>
司係是創置官屬吏卒虛費廪給伏乞聖慈察臣愚忠<lb/>
深欲為朝廷宣力非敢辭難避事實縁疾病勉强不行<lb/>
特賜矜憐改授宫觀差遣一次庻獲安養或冀康復他<lb/>
日應有煩難任使臣誓當糜捐圖報萬分冒凟天威臣<lb/>
無任祈哀俟命惶懼迫切之至取進止<lb/>
　　　再乞宫祠劄子<lb/>
<pb n="KR4d0210_WYG_006-13a"/>
臣今月七日具劄子奏聞縁臣宿疾發作枝梧不前兼<lb/>
呉璘已囘興州任責措置把截川口去訖見今宣諭一<lb/>
司别無職事官屬吏卒虛費廪給乞改授一宫觀差遣<lb/>
尚慮天聽髙逺未孚螻蟻之誠不免再冒誅夷上干覆<lb/>
育伏念臣九年宦蜀兩䝉趣召将行復止委寄愈隆叨<lb/>
竊寵榮超逾涯分豈不欲以涓埃自效少荅生成而衰<lb/>
病所嬰不容勉强既懐憂責難冀痊安伏望聖慈察臣<lb/>
精力已凋如蓋帷之久敝念臣死亡在即俾骸骨以生<lb/>
<pb n="KR4d0210_WYG_006-13b"/>
還天地父母之恩始終如是臣非木石當如何報也若<lb/>
他日幸臻勿藥自可捐軀或此身遂至填溝亦當結草情<lb/>
詞迫切無任惶懼戰慄延企俟罪之至取進止<lb/>
　　　乞關牒赫舍哩志寜奏劄子<lb/>
臣聞楊存中說赫舎哩志寜見在滁州而王抃由旴𣅿<lb/>
路去恐與相失若王抃徑往布薩忠義處則前左副元<lb/>
帥書至今未到近者滁州敵将孫中憲差四人到建康<lb/>
投牒云王抃所持囘書若依得前來丞相元帥與湯樞<lb/>
<pb n="KR4d0210_WYG_006-14a"/>
宻書合要國書副本軍馬更不進發建康即作囘牒付<lb/>
四人以還四人者却路中為紅巾所殺囘牒却将囘建<lb/>
康則是副元帥處往囘音信皆不通逹渠抗主和議又<lb/>
其兵勢迫近豈不害事臣之愚意欲朝廷再冩周葵及<lb/>
臣前與志寜書副本下國信使副令旴眙軍關牒對境<lb/>
逓往左副元帥軍前志寜見書中語言庶不疑我有踈<lb/>
渠之意使布薩忠義亦可以為問其盱眙軍牒但云近<lb/>
遣王抃通都統元帥書恐王抃去路與左副元帥軍前<lb/>
<pb n="KR4d0210_WYG_006-14b"/>
相失故再録書本關報牒中都不説滁州關牒事只作<lb/>
不知四人被殺如此似亦無害更乞令宰執熟議斷自<lb/>
聖裁施行取進止<lb/>
　　　辭免兼權直學士院奏劄<lb/>
臣今月十二日凖尚書省劄子備奉聖㫖差臣兼權直<lb/>
學士院臣聞命之際感懼交并竊以禁林寓直實資潤<lb/>
色之才臣雖時暫兼權不當辭避縁臣久更煩使舊學<lb/>
荒疎衰病之餘志思凋落豈可承乏内制若或冒處必<lb/>
<pb n="KR4d0210_WYG_006-15a"/>
致失職以取顛隮矧今侍從之間居多文學先進之士<lb/>
使當此任無不具宜伏望聖慈特囘誤渥改授英俊以<lb/>
穆師言所有前件恩命未敢祗受取進止<lb/>
　　　論集議通和惟求其當奏議<lb/>
臣竊惟金人通和在今日事體最重陛下既欲集議以<lb/>
収羣䇿而示至公此誠謀及卿士之義凡與議者固當<lb/>
展盡底藴用副聖主虛心廣覧之誠然人心不同有如<lb/>
其面各言爾志不可責以雷同武王伐商誓于牧野其<lb/>
<pb n="KR4d0210_WYG_006-15b"/>
詩曰上帝臨汝無貳爾心臣願陛下詔羣臣務盡實情<lb/>
以對越天地其或私意觀望其間詔臺諫勿以同異為<lb/>
喜怒詔宰執勿以喜怒為用舍而陛下采納之際勿以<lb/>
多寡為從違惟求其當以濟國事天下幸甚<lb/>
　　　乞熟議和守奏議<lb/>
臣等竊觀布薩忠義擅囘書牒語言不順亟欲進兵執<lb/>
辱吾審議官意在梗絶和好金主父子慮其生事故取<lb/>
二小使而釋之其専權怙亂勢豈能久君臣之間必将<lb/>
<pb n="KR4d0210_WYG_006-16a"/>
有變但恐金主之力未足以制之斯人不死禍難未歇<lb/>
今大言虛喝而未能侵犯者蓋野無青草馬乏芻秣深<lb/>
春以後豈可必其不來審議官雖囘而不受禮物則所<lb/>
議必不成或雖相允從而别有邀索朝廷必有以處之<lb/>
吾欲援契丹舊例而彼以契丹為非所擬吾欲修景徳<lb/>
故亊而彼以景徳為不可用吾以國信通問而彼欲遣<lb/>
使報謝又責吾緘封越式禮體平易既不許我稱大字<lb/>
又不肯號彼北朝未論四州之地歸正等人只此浮禮<lb/>
<pb n="KR4d0210_WYG_006-16b"/>
尚爾爭執則凡今國書誓草及稱呼禮數皆與敵意相<lb/>
違持是以往必不合矣審議官不専使事名位尚卑故<lb/>
雖遭無禮而卒得放還欲以致使副之來爾使副若往<lb/>
必不止此臣等雖能死莭何補於國和議既爾則邊事<lb/>
其可以不慮臣等至盱眙四十日問之将帥劉寶輩深<lb/>
以兵少力分不足制敵為懼問之漕臣宋曉輩亦以錢<lb/>
糧闕乏支用不繼為憂泗州雖有城壁而樓櫓器械未<lb/>
具敵騎出沒斥堠全無議者謂敵若犯邊必由淮右淮<lb/>
<pb n="KR4d0210_WYG_006-17a"/>
右空闊利於馳突若自淮右繞出真揚則泗州雖能堅<lb/>
守不過自保而已淮東形勢清河口為最急而隄備草<lb/>
草泗州去清河口一百六十餘里非控扼之所見今屯<lb/>
兵近四萬衆兩淮事勢單弱而委四萬衆以保一城其<lb/>
他要害之地恐守禦者有所不足也自敵人用兵未嘗<lb/>
由泗州入故城中諸将以為可守者蓋僥倖其不來耳<lb/>
此臣等所親見其餘諸處傳聞事體尚不論也今日之<lb/>
事或和或守宜速决大計必欲和議之成不知朝廷能<lb/>
<pb n="KR4d0210_WYG_006-17b"/>
曲從敵人意否既不能從不若早為之所敵人狡計常<lb/>
持兩端以<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>我而誤我向國家靖康中和戰並議兩說<lb/>
互疑自春至冬卒無定䇿敵至河上猶集議而不决覆<lb/>
轍未逺可為龜鑑臣等願陛下與大臣熟議權利害之<lb/>
輕重而審處之欲和邪如何而可以必合欲守邪如何<lb/>
而可以必固和而不可合守而不可固遷延時月或誤<lb/>
大事臣等心有所見不敢隠黙冒昧誅殛上瀆聖聰惟<lb/>
赦其狂愚而采擇之天下幸甚<lb/>
<pb n="KR4d0210_WYG_006-18a"/>
　　　乞宫觀劄子<lb/>
臣此瀝危懇上干天聴乞改授一在外宫觀差遣伏蒙<lb/>
降㫖未賜允從仰戴恩私涕淚交集顧臣區區之誠非<lb/>
敢虛飾不免再冒斧鉞以犯雷霆之威臣行年六十有<lb/>
餘入官将及三紀以勤補拙所至不敢辭難雖仇怨滿<lb/>
前䜛誣駭聴而孤忠自信當官必行旁觀者皆為臣惴<lb/>
慄而臣不之恤也陛下神明獨運察臣於疎逺之中一<lb/>
對清光以臣為粗堪驅䇿心非木石豈不知聖時罕遇<lb/>
<pb n="KR4d0210_WYG_006-18b"/>
英主難逢乃遭遇之初遽有退休之請雖至愚暗亦不<lb/>
應左計如此實縁連年抱疾精力日凋朝謁歩趨已憂<lb/>
不及豈能更為公家了辦職事若不自投閑散必至顛<lb/>
仆伏望聖慈憐憫特囘從欲之仁使衰病之身得從安<lb/>
養則天地父母生成之徳未足為喻縱委溝壑猶當效<lb/>
結草之報取進止<lb/>
　　　上殿再乞宫觀劄子<lb/>
臣頃朝辭面對嘗以奏劄瀝具危懇仰凟宸聰縁連年<lb/>
<pb n="KR4d0210_WYG_006-19a"/>
抱疾精力凋耗出疆事重不敢辭難自合糜捐以身徇<lb/>
國乞使事囘日改授一在外宫觀差遣臣到盱眙一病<lb/>
四十餘日雖幸生存而支離愈甚臟腑滑泄胸膈喘懣<lb/>
表虛多汗呼吸冷氣極畏風寒尤憚晨起心氣積損恍<lb/>
惚健忘稍渉思慮終日怔忪兩目昏花不能細字腰膝<lb/>
緩弱跪立艱難㣲有動作便加困殆委是勉强不前陛<lb/>
下若責以事功則必辜委任若許其尸素則自愧平生<lb/>
臣反覆自量去就甚審非敢上欺君父有邀求規避之<lb/>
<pb n="KR4d0210_WYG_006-19b"/>
心伏望聖慈檢會前劄早賜矜允使就安養庶幾少寛<lb/>
憂畏可引殘年得免顛隮以全晩節干冒天威臣不勝<lb/>
祈哀俟命惶懼迫切之至取進止<lb/>
　　　又<lb/>
臣比再具奏劄乞授一在外宫觀差遣螻蟻之誠未足<lb/>
以動悟淵聴再降指揮不允俯伏感涕不能自已儻非<lb/>
情勢迫切安敢更犯天威臣瀝血之懇前三劄中布叙<lb/>
詳矣若臣不病語不由衷則是懐邀求規避之心欺罔<lb/>
<pb n="KR4d0210_WYG_006-20a"/>
君父臣之姦孰大於此自合稽諸公議顯正刑書若實<lb/>
抱疾疴不堪陳力則陛下亦宜憐憫俾合進退之節豈<lb/>
可使尸素劇部以抵曠瘝况臣去國一十七年三召中<lb/>
止今兹得聨法從其遭遇可謂至難焉忍輕去闕廷遽<lb/>
違軒陛盖賤分凉薄福過其涯衰病所嬰不容彊勉伏<lb/>
望睿慈察臣愚忠實非矯飾特囘聖造使就休閒則臣<lb/>
戴徳銜恩沒齒無替自今至死皆陛下生成之賜也冒<lb/>
瀆再三罪當誅殛取進止<lb/>
<pb n="KR4d0210_WYG_006-20b"/>
　　　辭免淮西宣諭使奏劄<lb/>
臣二十五日夜凖三省樞宻院劄子奉聖㫖差充淮西<lb/>
宣諭使臣聞命憂惶泣涕終夕臣之疾疢國信所一行<lb/>
盡皆見之朝廷上下盡皆知之獨不䝉陛下憫惻頃三<lb/>
具奏劄懇求宫觀刳心瀝血無一語欺誕既未囘天意<lb/>
而今所差委愈更重難豈不酷哉且淮西事宜最今日<lb/>
安危所係既非臣鄉土又不經游宦官吏将帥全不相<lb/>
識人情地利一切不知使臣彊健之時亦不能辦况衰<lb/>
<pb n="KR4d0210_WYG_006-21a"/>
病如此邪臣精神昏眊筋力凋殘畏惡風寒如避鋒刃<lb/>
若使奔走邊塞顛覆何疑雖臣之一死朝廷視猶螻蟻<lb/>
在所不恤其於疆埸之事豈不有誤經度伏望聖慈畧<lb/>
賜矜察以此重任改授能臣臣雖竄戮不敢奉詔與其<lb/>
誤國寜獲違命之誅但恐臣死之後奉公盡瘁之人皆<lb/>
以臣為戒耳惟陛下天地父母哀而憐之干犯天威無<lb/>
所逃罪取進止<lb/>
　　　再辭免奏劄<lb/>
<pb n="KR4d0210_WYG_006-21b"/>
臣昨具奏劄辭免淮西宣諭使恩命奉聖㫖依已降指<lb/>
揮不得再有陳請仍日下條具合行事件申尚書省臣<lb/>
冒凟天威仰勤聖主再三戒勅九殞莫贖臣欲求對則<lb/>
腰膝緩弱不能久立陛下不信臣病試令内殿引見察<lb/>
其形神可見不妄臣平生所歴未嘗辭難前為四川總<lb/>
領之日正值軍興臣以一身横抗三面得免踈闕後䝉<lb/>
就除川陜宣諭守禦蜀門臣與呉璘駐於河池經畫邊<lb/>
防慰撫将士雖徳順失利而蜀竟無他既而得請奉祠<lb/>
<pb n="KR4d0210_WYG_006-22a"/>
旋被召命水行八千餘里衝冒三峽漲潦之險偶幸生<lb/>
存到闕兩旬便差奉使大金臣更不敢辭頼陛下保持<lb/>
復還闕下今兹淮西之事聞朝廷自有處畫比前三者<lb/>
未至甚難臣所以力辭者盖衰病所嬰筋力甚憊心氣<lb/>
積損思慮不周一面事宜利害甚重恐有誤國計况臣<lb/>
十八日上殿已有文字匄祠數日之間劄目三上則非<lb/>
聞命而避事也今中外侍從才智不少豈無一人可當<lb/>
任使乃必欲令疲憊老病之人冒死而行竊意陛下寛<lb/>
<pb n="KR4d0210_WYG_006-22b"/>
仁睿智知臣下之勤勞必不忍獨於㣲臣逼抑如此盖<lb/>
未審其實病耳伏望聖慈特賜矜察檢㑹累劄改授一<lb/>
宫觀差遣臣屢拒詔㫖罪合誅夷惟陛下哀憐幸甚<lb/>
　　　乞以親王為江淮元帥奏議<lb/>
臣契勘宣諭之職所以宣布徳意以諭其所部經度事<lb/>
宜所當圖上方略聼命於朝廷至於閫外之制則非其<lb/>
所當専也方無事時採訪申畫禀令於上且容承乏若<lb/>
緩急用兵豈比都督視宣撫可以責成敗之任見今将<lb/>
<pb n="KR4d0210_WYG_006-23a"/>
帥猶以王人㑹議之故可同措置将來防秋朝廷遣殿<lb/>
司馬歩三衙之兵出戍於江北與宣諭不相統攝其肯<lb/>
聼其號令乎或曰敵若犯塞朝廷自别有處置臣應之<lb/>
曰經畫邊事須是敵人未動之前既動之後亦何所及<lb/>
臨時誤事必云前遣宣諭失於經度則誤國之罪専在<lb/>
宣諭矣宣諭獲罪固不足恤獨不知誤國之禍於宗廟<lb/>
社稷如何也唐使九節度圍安慶緒於相州以李光弼<lb/>
郭子儀皆元功不置都帥而以魚朝恩為觀軍容使事<lb/>
<pb n="KR4d0210_WYG_006-23b"/>
權不一遂大潰其師憲宗伐蔡使裴度督戰時韓𢎞為<lb/>
都統乃以度為宣慰使然度方為宰相雖以都統推𢎞<lb/>
而實専帥事故能有濟邇來北邊探報不一皆云金人<lb/>
簽兵聚糧蓄力大舉敵不動則已若其敢來必鑒采石<lb/>
之失別有深計亦可謂大敵矣而獨倚二宣諭以當之<lb/>
不亦難乎臣有愚計望陛下以親王為江淮元帥而於<lb/>
見任宰執中擇一人為之副以辦防秋之事将帥士卒<lb/>
知陛下以聖子賢王出總大柄必皆歡呼奮勵人人願<lb/>
<pb n="KR4d0210_WYG_006-24a"/>
効氣當百倍今方貽書北敵欲議和好彼聞吾此舉必<lb/>
當震怖和事愈益易集或者必謂如此則當犒設諸軍<lb/>
創置官屬有所費用臣謂親王不必臨邊只開府於闕<lb/>
下軍兵自不須犒設而使其副駐於建康鎮江之間足<lb/>
以增重事權張皇軍威闕下開府則亦不須多置僚屬<lb/>
何費之有臣非憚宣諭之行設此以自脫盖自視才力<lb/>
不足獨當重責若果如臣所請将來幕府僚寀或乏使<lb/>
令臣不敢以不肖為辭陛下勿以和議為必成遂弛邊<lb/>
<pb n="KR4d0210_WYG_006-24b"/>
備臣謂正宜立武以壮國體此安危大計願陛下斷自<lb/>
宸衷速發大號天下幸甚<lb/>
　　　再論江淮乞置元帥劄<lb/>
臣今月二十八日具奏論朝廷雖已通書北敵不可必<lb/>
和議之成遂弛邊備乞以親王為元帥以見任宰執一<lb/>
人為之副若僚屬乏使臣不敢以不肖為辭其意如此<lb/>
二十九日凖三省樞宻院劄子令疾速起發不得再有<lb/>
辭免契勘臣所入奏乃是今日事宜國家大計何嘗辭<lb/>
<pb n="KR4d0210_WYG_006-25a"/>
免宣諭之行今來三省樞宻院却云臣避事之言止以<lb/>
辭免降㫖甚非臣論列本意臣今兹入覲係是召令奏<lb/>
事所以前奏云見擇日朝辭又稱如開元帥府臣願備<lb/>
僚寀之任初非敢入辭免文字但謬當事任上係安危<lb/>
不容不畢盡愚慮若臣所陳未當亦合諭以國論将來<lb/>
措置之如何使臣有所禀承而去恐不可作尋常辭免<lb/>
批答而已今次召臣到闕已住旬日不知所議何事兩<lb/>
淮中間有無險隘去處如何擘畫今三衙在此曽與不<lb/>
<pb n="KR4d0210_WYG_006-25b"/>
曽略令與臣等商議泛泛而來悠悠而去與兒戯無異<lb/>
緩急豈不誤國伏望聖慈特賜睿察再取臣前奏觀之<lb/>
詔宰執更加看詳臣所奏是與不是辭免如是辭免乞<lb/>
行顯黜若事干國計亦乞略賜經畫取進止　小貼子<lb/>
臣伏覩三省樞宻院劄子備臣所奏既經剪截全不成<lb/>
文理若播傳四方必貽嗤笑乞降指揮如式報行即備<lb/>
臣全文使天下知臣為國逺慮初非辭免伏候勅㫖臣<lb/>
昨日得周淙報北敵以太子統軍理或有之恐是欲易<lb/>
<pb n="KR4d0210_WYG_006-26a"/>
布薩忠義也盖權臣之後非此不足以為重然則敵人<lb/>
不為無謀而臣之愚計適足以當之矣伏乞睿照<lb/>
　　　乞與錢端禮同對奏議<lb/>
臣今日再具奏劄冒凟天威惶恐以俟雷霆之誅不謂<lb/>
聖慈俯降宸翰褒諭眷倚極於委曲臣不勝銜恩感徳<lb/>
之誠糜捐此身何足上報臣數日以脚膝瘡瘇未任請<lb/>
對然以防秋事廹措置未辦曉夕煩躁寢食不安於此<lb/>
久留殊無補益只縁事有臣等所難獨任者所以薦貢<lb/>
<pb n="KR4d0210_WYG_006-26b"/>
愚衷今承聖訓令三衙與臣等同議而去至為允當臣<lb/>
欲初三日與錢端禮同對或初二日先令臣内殿奏事<lb/>
一次取進止<lb/>
　　　乞修城壁壕塹關隘劄<lb/>
臣近凖三省樞宻院劄子奉聖㫖令将𦂳要城壁濠塹<lb/>
疾速措置臣今到淮西見得利害守城最為下䇿前所<lb/>
修築皆類兒戱止可為虛名文具豈足抗敵枉費財力<lb/>
耳兼軍民纔獲休息未宜勞動而暑雨霖潦亦非土工<lb/>
<pb n="KR4d0210_WYG_006-27a"/>
之時且輟那工夫修剏闗隘關隘若固敵自不至城下<lb/>
果至城下城豈可守如夀春合淝敵來即當退保清野<lb/>
以困之惟濠州城有少未圓處見今相度淮西比來寧<lb/>
帖北耗無它亦無賊盗諸軍喜悦百姓安堵将來所憂<lb/>
惟在淮東海泗州耳目今未煩聖慮紛紛興訛喜亂之<lb/>
語不必埀天聼緩急臣等自奏聞<lb/>
</p>
<p>
</p>
  </div>
<div>
                <head>漢濵集巻七</head>
    <p>
<pb n="KR4d0210_WYG_007-1a"/>
欽定四庫全書<lb/>
　漢濵集巻七　　　　　　宋　王之望　撰<lb/>
　　奏議<lb/>
　　　措置淮西漕運儲積奏議<lb/>
臣䝉朝廷降到事目内一項相度轉漕儲積去處臣與<lb/>
江東漕臣薛良朋及知水陸道路人講究利害將來江<lb/>
北不欲多置糧食只于蕪湖縣儲積逐旋津發其淮西<lb/>
屯兵去處係和州巢縣桐城廬州一帶和州者由當利<lb/>
<pb n="KR4d0210_WYG_007-1b"/>
河運昭闗褒禪等處宻近含山縣者由太陽河口入歴<lb/>
湖運巢縣廬州者由裕河入焦湖運桐城縣者由樅陽<lb/>
江口運以上皆近蕪湖見有倉厫可以頓放或只繫舟<lb/>
岸下節次發放實為穩便惟壽春濠州最為廻逺自真<lb/>
州𤓰州入閘經由揚州髙郵楚州入淮過盱眙之西又<lb/>
一百八十里至濠州須著水運又四百七十里至壽春<lb/>
漕運為費力且有敵境抄畧之患今夀春不欲多屯人<lb/>
兵人既不多可以措置陸運廬州至夀春二百里大率<lb/>
<pb n="KR4d0210_WYG_007-2a"/>
千錢斗米可致一石若屯千人則歲用糧九千石并馬料<lb/>
不過費錢萬餘緡米千餘斗比之水運甚為省便可保<lb/>
無虞光州麻城由巴河運自江入巴河出陸一百五十<lb/>
里至麻城又二百四十里至光州所屯人數不多可以<lb/>
和糴相添應副今具畫圖於後除已具圖冊進呈外伏<lb/>
望聖慈更賜詳酌如或可用即乞行下總領轉運遵依<lb/>
措置施行取進止<lb/>
　　　乞沿淮創置斥堠烽火奏議<lb/>
<pb n="KR4d0210_WYG_007-2b"/>
臣前凖朝廷降到事目内一項敵人沿淮清野合如何<lb/>
措置斥堠臣契勘淮西平川廣野敵騎可以疾驅而自<lb/>
來不置烽燧只用探馬所以多至誤事臣今與諸將措<lb/>
置候將來防秋各於敵馬所由道路登髙瞭望依舊日<lb/>
陜西河東體例創置斥堠烽火頃刻之間達數百里非<lb/>
徒緩急官與民間皆可預備亦使敵人知我邊境與向<lb/>
來不同以伐其掩襲之謀兼諸軍不入隊人甚多足以<lb/>
充役不占破出戰之士遇防秋即權罷其探馬亦令依<lb/>
<pb n="KR4d0210_WYG_007-3a"/>
舊委實利便伏望聖慈行下諸軍更賜催促令作速措<lb/>
置仍具所置去處聞奏<lb/>
　　　乞招撫司與江東帥司措置建康樓船奏議<lb/>
臣契勘淮西諸水不通淮河由焦湖而北可至廬州之<lb/>
境廬州不宜置船恐萬一資敵若得舟楫於廬州則可<lb/>
由焦湖而入於江此曹操窺兵之路也故淮西水軍當<lb/>
盡在建康采石一帶以壯長江之勢而量以一二千人<lb/>
游戰艘於江湖以疑敵彼若深入則乗間出合淝以擾<lb/>
<pb n="KR4d0210_WYG_007-3b"/>
其後亦一奇也建康戰船殊未如法樓船絶少惟海鰍<lb/>
稍多不足以威敵前所招神勁軍皆東南烏合其人脆<lb/>
弱不耐江北風土向駐於泗州盱眙者多病死又喜逃<lb/>
亡宜以為水軍而駐於建康鎮江之間既風土相宜可<lb/>
無疾夭又舟師臨陣不容奔北可以盡其死力委實利<lb/>
便其船上器用什物徃徃未備合速令計置仍更添造<lb/>
樓船將來路車之人當用民兵及修船之類事干建康<lb/>
府乞令招撫司與江東帥司同共措置<lb/>
<pb n="KR4d0210_WYG_007-4a"/>
　　　論兩淮鎮戍要害奏議<lb/>
臣伏凖三省樞宻院劄子備錢端禮奏内稱昨來敵人<lb/>
累次侵犯皆自西路而入葢濠夀之地徑捷而糧船多<lb/>
自清河以入滁今西路部分要害已得其宜若嚴切固<lb/>
守無致侵犯東路滁州一帶最為上策設若透漏奔衝<lb/>
則郭振全軍與西路軍馬夾擊甚為利便及令劉寳郭<lb/>
振互相照應臨機制勝遇有兩路連接事機星火關報<lb/>
協力一心無致差誤奉聖㫖劄與淮西宣諭司臣觀錢<lb/>
<pb n="KR4d0210_WYG_007-4b"/>
端禮所陳甚合事宜契勘兩淮屏蔽大江利害一體尤<lb/>
不可以東西分朝廷既差兩宣諭遂有界限勢使然也<lb/>
且如以前宣撫都督通管兩路則如何分得東西淮南<lb/>
形勢淮水殊不足恃而大江狹處最是采石敵人每來<lb/>
由巢縣和州一帶徑至江上最為要害其次方到六合<lb/>
揚州葢江道濶而路稍背也今西路措置修石湖亭昭<lb/>
關等處關隘使敵不得至采石則是兩淮最要害處西<lb/>
路已獨當之矣其餘光黄桐城等處孔道甚多皆須隄<lb/>
<pb n="KR4d0210_WYG_007-5a"/>
備六合雖𨽻淮東而地鄰西路臣所以欲兩路相關措<lb/>
置設有緩急自合兩路相應此事臣與錢端禮所言一<lb/>
同乃今日措置兩淮之上策也若要固守濠夀等州使<lb/>
敵不犯滁州一帶則必無是理臣前奏廬夀光州決不<lb/>
可守濠州若敵大入亦須保横澗山而兩路中間接近<lb/>
去處即合相關措置葢緩急分東西不得敵奔衝東路<lb/>
六合必須西路夾擊若欲固守濠夀使不犯東路滁州<lb/>
則西路亦豈能獨任其責滁州不可守也滁州之不可<lb/>
<pb n="KR4d0210_WYG_007-5b"/>
守而守六合而夀濠之地其可責西路之保守使得不<lb/>
透漏乎今東路劉寳一軍把遏水道外殿前一軍人數<lb/>
甚衆將來屯在揚州郭振軍在六合所備此一帶平濶<lb/>
然不過一二百里之間而西路疆界濶逺邊面千里地<lb/>
平如掌又無城池之固若不據險不知用幾人雖有大<lb/>
衆終不足以當敵人之騎兵見今張守忠軍屯巢縣與<lb/>
時俊保石湖嶺王彦屯和州保曠口昭闗戚方屯桐城<lb/>
保北峽諸闗敵兵不犯去處方可抽那應援假令敵人<lb/>
<pb n="KR4d0210_WYG_007-6a"/>
分兵一犯西路昭闗一犯東路六合州則各處僅能自<lb/>
保而已此所以備禦之不可不嚴也故臣曰西路當據<lb/>
諸山之險以控其兵鋒東路當扼清河之口以斷其糧<lb/>
道淮西若不扼諸山之險而守濠夀以蔽障滁州此乃<lb/>
劉錡王權輩前車之覆轍也若西路敗於濠夀之間則<lb/>
將何兵馬與東路夾擊於六合乎西路既敗非徒無可<lb/>
以應援東路而東路六合揚州之衆亦恐不復能枝梧<lb/>
矣若吾據闗守險非徒可以自保其處敵知吾有備亦<lb/>
<pb n="KR4d0210_WYG_007-6b"/>
未必便敢深入使其送死則吾以逸待勞以飽待饑正<lb/>
墮吾計中可以得志故臣以為今日措置兩淮之上策<lb/>
無以加此臣與錢端禮所論大抵相同只恐淮東指凖<lb/>
淮西固守濠夀欲其不犯滁州將來却成相誤臣愚欲<lb/>
望聖慈預戒兩路諸帥遇有侵犯兩路相近要害去處<lb/>
互相策應不得坐觀成敗臨時朝廷更嚴賜指揮葢此<lb/>
非兩宣諭之力所能獨辦也仍乞降臣此劄行下照㑹<lb/>
庶幾不致疑誤取進止<lb/>
<pb n="KR4d0210_WYG_007-7a"/>
　　　論差撥蕭琦人馬及韓玉不赴新任劄子<lb/>
臣向凖四月十四日聖㫖撥歸正人一千人與蕭琦臣<lb/>
力曾論列至六月四日降㫖依蕭扎巴例於諸軍撥馬<lb/>
步千人付蕭琦指揮已定琦亦無說王彦自合便行差<lb/>
撥縁臣赴闕奏事一向遷延直至臣七月十七日再到<lb/>
建康尚未肯發臣累去催促仍令揀選應副王彦終遲<lb/>
遲遂再行申明蕭扎巴是統制官與蕭琦亊體不同未<lb/>
敢差撥朝廷只檢㑹前降指揮行下催撥足矣近復凖<lb/>
<pb n="KR4d0210_WYG_007-7b"/>
三省樞宻院七月二十九日劄子令於見教閱人馬并<lb/>
北軍各撥五百人付蕭琦臣深所未諭五百人與千人<lb/>
何異奪而復與豈以為恩但深怨禍而已臣與王彦商<lb/>
量昨未承指揮以前盡差南軍與之彼亦不敢有詞朝廷<lb/>
但勿預知可也只是王彦執吝應副得不甚整齊人既<lb/>
參雜馬又不足臣再三説諭終是艱阻蕭琦不無悒悒<lb/>
欲望聖慈劄下王彦所差蕭琦人馬若於諸軍抽差恐<lb/>
不成隊伍可於本軍馬步中各成隊摘五百人馬五百<lb/>
<pb n="KR4d0210_WYG_007-8a"/>
匹限三日内應付仍劄下臣嚴行催發如此則琦必大<lb/>
喜然歸正北人切不可與也蕭琦臣撫之甚厚其人議<lb/>
論實有可取如修闗寨等事與臣意正合臣非有所好<lb/>
惡但國家安危之慮不可不為之防若處之得宜非徒<lb/>
朝廷之利亦琦之福也昔三監之地乃神州奥區其民<lb/>
累世被堯舜禹湯之化一染紂惡遂為汙俗周公遷之<lb/>
洛邑時歴三紀風俗始變書曰周公克慎厥始君陳克<lb/>
和厥中畢公克成厥終更一聖二賢而後厎定又曰邦<lb/>
<pb n="KR4d0210_WYG_007-8b"/>
之安危惟兹殷士聖人憂慮之深如此夫以先王遺民<lb/>
而使管蔡兄弟監之猶為變亂况異域之人哉陛下不<lb/>
可不審處也臣更有少事不免奏聞歸正人韓玉臣不<lb/>
識之聞頗涉獵書傳議論捭闔志大意廣有輕朝廷心<lb/>
張浚聽信以為國士浚之所為多出於玉朝廷更張庶<lb/>
事為玉者自當退聽今添差宣州通判係見闕不即赴<lb/>
任却來建康不謁本路監司只時走蕭琦之門嘗對歸<lb/>
正人添差建康簽判髙敞語言無倫疑朝廷講和之後<lb/>
<pb n="KR4d0210_WYG_007-9a"/>
復歸北人意有含蓄敞復語總司幹官吕撝言之吕撝<lb/>
以告臣呼敞問之却不肯盡言而意若有之臣亦不欲<lb/>
深詰凡隱藏之語臣更不敢具奏又聞玉每寃張浚之<lb/>
罷以為事已埀成不合中變又謂敞云蕭琦奴才而其<lb/>
第二子乃豪傑嘗問我蕭是北人是南人其意大率類<lb/>
此敞濟南人與吕撝是鄉里故肯吐露臣親呼吕撝問<lb/>
之其說如此吕撝頥浩之㓜子也玉來建康只造張孝<lb/>
祥王彦嘗於孝祥坐上見之孝祥大稱其材玉亦云云<lb/>
<pb n="KR4d0210_WYG_007-9b"/>
王彦面折之玉頗說待北人之薄王彦云我南人到彼<lb/>
只為奴婢今北人到此作節度使有何所負玉云南人<lb/>
到彼極有任用者王彦又隨事折之玉遂不敢抗然終<lb/>
不徃見彦亦不敢來見臣其人狼子野心豈肯忠於朝<lb/>
廷縱不為叛亦只是懷張浚私恩於陛下何有今久留<lb/>
於此日與蕭琦交通深恐疑誤蕭琦别有思慮臣謂此<lb/>
人不可令在江上宜改差浙東差遣不然或為後患若<lb/>
此人逺去乃所以保全蕭琦陛下速賜裁處幸甚取進<lb/>
<pb n="KR4d0210_WYG_007-10a"/>
止<lb/>
　　　論和議奏議<lb/>
臣十一日夜半凖金字牌遞到御劄恭承聖問淮西事<lb/>
理王彦軍情且令臣頻具奏來臣自前月十七日到建<lb/>
康日夜督諸將營建官寨烽火王彦地分已修了昭闗<lb/>
山寨并闗門聞頗雄壯見接續修襃禪曠口時俊地分<lb/>
已修石湖嶺戚方亦修北峽闗王彦今日親過江北廵<lb/>
歴本地方及時俊地分自曠口一帶轉入巢縣諸軍親<lb/>
<pb n="KR4d0210_WYG_007-10b"/>
行按視約半月日可囬諸處烽燧諸將相闗措置戚方<lb/>
皇甫倜己申到處所餘亦見次第後月上旬間二事可<lb/>
了候了日奏聞乞從御前宻差人檢校今月初三日建<lb/>
康教閱水軍大小僅千艘車戰船四百七十餘隻臣詢<lb/>
問衆人皆云前所未有今見增置用修葺舟船委可壯<lb/>
長江之勢聞淮西軍民見所修闗隘頗恃以安王彦一<lb/>
軍都無事錢糧足備不聞減尅王彦御軍此間人頗議<lb/>
其寛或聞行在傳以為太嚴甚不然也但軍中事務精<lb/>
<pb n="KR4d0210_WYG_007-11a"/>
力有所不逮於文移詞狀之類遣決不敏臣就其所短<lb/>
而扶持之建康即今軍民安恬只濠夀間歸正等人時<lb/>
為冦攘近夀春頓遇申擒獲二百餘人而濠州孔福申<lb/>
以為擁去平民老小七八百口玉石未分臣已約束不<lb/>
得廣有禁繫正賊之外如有一時驅逐之人仰釋放存<lb/>
恤繼承朝廷指揮委屬官體究見在施行孔福在濠州<lb/>
撫定彈壓人漸安之夾淮之民號跳河子以作過為生<lb/>
近縁更戍未定又北界招誘故易相扇動逐州守臣可<lb/>
<pb n="KR4d0210_WYG_007-11b"/>
以措置非久諸軍出戍若尚不息以千百人廵逴自當<lb/>
消弭光州皇甫倜錢糧前因改淮西總領應副之初所<lb/>
以不繼今復委湖廣總領可免闕乏又有知順昌府孟<lb/>
新一項僑寄光州梁安灘有南北私商徵税之利皇甫<lb/>
倜甚不便之近孟新稱避水移來固始與皇甫倜互有<lb/>
争訴臣各移文調䕶無得生事别聽指揮今朝廷令臣<lb/>
體度與孟新差遣臣已遣人招之候到面問取其所便<lb/>
而處之自此必無事其餘如孫立者如馮湛者如李澤<lb/>
<pb n="KR4d0210_WYG_007-12a"/>
者頭項甚多或就加撫存或招來建康皆有歸著暗消<lb/>
患害多矣若一應稍失事宜便為釁不小如陳八者是<lb/>
也大抵當極弊之後事如棼絲急之則愈亂須緩緩為<lb/>
之甚費料理心力俱盡寢食不遑然不敢屑屑奏聞正<lb/>
恐上貽君父之憂方張浚初罷更張軍政臣孤單么䯢<lb/>
濫當事任萬目睽睽伺其踈缺日虞禍釁不自意全仰<lb/>
頼聖恩得至今日惟當盡力效死罄竭愚忠以報萬分<lb/>
前朝廷既通北書未有耗間頗傳議論不一近聞已得<lb/>
<pb n="KR4d0210_WYG_007-12b"/>
回答臣逺外不知其說不敢妄議但一意激勵將帥為<lb/>
戰守之備以待不虞不問和與不和也但為自治不問<lb/>
敵彊不彊也臣向者累次面對及具奏劄其語甚詳陛<lb/>
下必尚記之敵不肯和必不回書既相報復和意可見<lb/>
然語言必不肯便順須為彊項有所邀索吾既捐四州<lb/>
彼若肯和休兵息民以成陛下之至仁固天下莫大之<lb/>
福臣之願也事若可從陛下且以生靈為念勿較小節<lb/>
勿吝小費能信順而理直天地鬼神實臨之若太不可<lb/>
<pb n="KR4d0210_WYG_007-13a"/>
從則怕他不得須稍見吾彊壯有立之勢聞敵中自河<lb/>
而南水旱飛蝗之災尤甚於我其動衆亦難張皇威勢<lb/>
半是虚聲我若一向伏弱適足害事子産曰國不競亦<lb/>
陵此至言也今日之事不容再錯若和得成須朝廷一<lb/>
一議定然後遣使勿獨掇與使人令辱國啓釁以誤大<lb/>
亊也伏惟聖慈財擇幸甚<lb/>
　　　初除左諫議大夫上殿奏議<lb/>
臣愚不肖陛下過聽擢長諫垣臣未知所以稱塞竊聞<lb/>
<pb n="KR4d0210_WYG_007-13b"/>
唐魏鄭公以諫諍為心恥君不及堯舜平居歆慕以為<lb/>
人臣如斯可以無愧矣然賢人君子立人之朝孰不欲<lb/>
堯舜其君至於得行其志者宰相之外獨諌官耳臣今<lb/>
繆當其職敢不以鄭公之心為心乎或者以堯舜為不<lb/>
可及欲致君堯舜者謂之責難於君臣以為不然堯舜<lb/>
之道甚大而易行堯舜之政甚簡而易為顧後世不之<lb/>
察耳堯舜之道行於其躬者惟孝施於其下者惟仁陛<lb/>
下既允蹈之一無所難信乎甚大而易行矣堯舜之政<lb/>
<pb n="KR4d0210_WYG_007-14a"/>
則在於官人而官人之道在於敷奏以言明試以功而<lb/>
已堯告舜曰詢事考言乃言底可績禹於臯陶亦云此<lb/>
所謂敷奏以言者也舜命禹作司空曰汝平水土成允<lb/>
成功稱臯陶曰汝作士明刑弼教民協于中時乃功此<lb/>
明試以功者也陛下於羣臣中敷奏之以言歟言發於<lb/>
前而底績於後者何人也明試之以功歟功作於始而<lb/>
克成於末者何事也以此察之則虛名不足以惑衆聽<lb/>
横議不敢以揺至公姦欺不容真偽判矣共工静言庸<lb/>
<pb n="KR4d0210_WYG_007-14b"/>
違象恭滔天而驩兜乃嘆美其方鳩僝功欲堯之用之<lb/>
而堯竟不從此言之不驗者也四嶽薦鯀治水堯曰咈<lb/>
哉方命圯族九載績用弗成此功之不效者也舜既承<lb/>
堯首正四凶之罪天下咸服堯舜之政豈不甚簡而易<lb/>
為乎陛下以聰明睿智之資承光堯付託之重屬時多<lb/>
事未嘗一日以位為樂憂勤庶政三年於兹宜其治效<lb/>
崇成未有云獲者非道之不𢎞政未舉耳臣伏見今朝<lb/>
廷之上妨功固位之習未殄背公死黨之論日聞以妄<lb/>
<pb n="KR4d0210_WYG_007-15a"/>
誕為才能以凶悖為堅正執偏見而不求天下之通論<lb/>
各私所主而不恤公家之大計大抵圖國甚拙而為其<lb/>
身謀則工愛君不專而附其交黨則力孔子曰鄙夫不<lb/>
可與事君未得之患不得之既得之患失之茍患失無<lb/>
所不至此風不革陛下雖欲彊兵富國為治安之計臣<lb/>
固知有所不能也伏願陛下明詔在廷各勵節操平其<lb/>
心於論議之際端其趣於背嚮之間使廉恥興行風俗<lb/>
丕變訪之以言者必要其驗試之以功者必覈其實若<lb/>
<pb n="KR4d0210_WYG_007-15b"/>
附下罔上造為弗靖怙終而不變則虞舜四凶之罪在<lb/>
陛下其得已乎如是則朋比自破功罪不誣而天下可<lb/>
運於掌矣此帝王致治之要術御世之至權也惟陛下<lb/>
留神宗社幸甚<lb/>
　　　論恩榜任子革弊奏議<lb/>
臣今月初七日凖御封降下御劄文字付臺諫官謂朕<lb/>
自臨御以來躬率儉抑每念官冗恩濫思革積久之弊<lb/>
將來任子貢舉若停三年之限必胥動以浮言今欲遇<lb/>
<pb n="KR4d0210_WYG_007-16a"/>
郊祀之恩已經奏補者並權免廕補一次開賢良方正<lb/>
之科許令中外普薦真材其免解該恩牓人且權住罷<lb/>
赴試卿等各宜公協乃心參酌所宜條具來上朕審處<lb/>
而行之臣猥以庸虚備數諌省伏覩陛下天資英睿濟<lb/>
以果斷勵精求治約已救時近古帝王葢所未有即位<lb/>
以來慨然憤積弊之久欲一切懲革以大有為於天下<lb/>
斯千載之一時也臣不肖待罪諫省得奉諮詢何其幸<lb/>
歟然臣聞更化者不欲駭俗而除弊者不可循常人情<lb/>
<pb n="KR4d0210_WYG_007-16b"/>
安於僥倖茍且歴數百年乃欲一旦革而正之勢必至<lb/>
於紛紛而不靖將遂行而不卹歟則必失天下之心將<lb/>
中道而復止歟則後日無以為政是不可以不審也若<lb/>
曰更化除弊難卹流俗之議亦須在我者詞直而有名<lb/>
猶當反復調伏使無所發其忿懟不逞之心始可以無<lb/>
悔况其未然乎漢文帝時諸侯强大僭上不軌景帝憤<lb/>
之峻加裁削於是七國俱反漢幾失山東此乃循常駭<lb/>
俗之至也其後武帝用主父偃之策各使封及支庶諸<lb/>
<pb n="KR4d0210_WYG_007-17a"/>
侯不削而自弱葢處之得其道耳任子恩科祖宗時有<lb/>
之遽停三年必不免浮言之胥動慶厯中仁宗開天章<lb/>
閣命輔臣陳當世急務范仲淹富弼輩條上數事減任<lb/>
子其一也未幾謗讟大興一時名臣皆狼狽而去所言<lb/>
卒廢格不行神宗熙寧中減進士狀頭恩數而蘇軾亦<lb/>
極言其非大抵更化除弊為至難在神宗時已然况風<lb/>
俗久壞綱紀未振如今日之甚者乎且名位有高卑子<lb/>
姪有多寡若已經奏補者並免廕補一次則貴賤不分<lb/>
<pb n="KR4d0210_WYG_007-17b"/>
而人有幸不幸矣特奏名之人舉數有多少年齒有老<lb/>
壯若並權住罷則舉多者受屈而年老者無聊矣至於<lb/>
開賢良之科廣中外之薦自是國家求才與任子恩牓<lb/>
非所以相乘除也自靖康以後興復此科十有餘舉竟<lb/>
無一人應詔雖令普薦亦恐虛名而無實也陛下欲大<lb/>
有為於天下毎事不可求速宜為之以漸使僥倖之俗<lb/>
日減月朘愈久愈效而無後悔則善矣以陛下之英睿<lb/>
果斷勵精求治十年之後何事不立今即位未久雖勤<lb/>
<pb n="KR4d0210_WYG_007-18a"/>
儉仁孝之徳孚於天下而恩澤之霑漬者尚未深也如<lb/>
此二事闗於士大夫者甚衆願陛下姑少寛之以為後<lb/>
圖必欲稍救其弊則亦有說矣夫人之情篤於愛其子<lb/>
以及其孫其次則兄弟若姪若甥以至於踈屬於其至<lb/>
親則利害之心切其餘則泛泛而已先王因其親踈之<lb/>
别制為五服此人情之殺天理之自然也今文臣自帶<lb/>
職朝奉郎以上隔郊奏薦中散大夫以上每郊奏薦太<lb/>
中大夫以上雖致仕遇郊亦得奏薦其子孫近親皆已<lb/>
<pb n="KR4d0210_WYG_007-18b"/>
官矣又及其踈屬每薦一人有納賄至數千緡者其壽<lb/>
考之人有薦至數人者甚無謂也今若立制自某官以<lb/>
下子孫之外不許奏朞親某官以下不許奏大小功親<lb/>
某官以下不許奏緦麻親其許奏者差其官品立定員<lb/>
數以郊恩致仕遺表通計數已足矣雖有恩澤不得奏<lb/>
補只許回授與已有官人仍不得名他子孫為已子孫<lb/>
以冒廕補無子息者許養一人如此則一郊所省文武<lb/>
不下數百員然於其人之利害初亦不甚切也此救任<lb/>
<pb n="KR4d0210_WYG_007-19a"/>
子之說也方今科舉之弊莫甚於轉運司之牒試祖宗<lb/>
時無若是之濫也有避一人親而牒三四十人者而所<lb/>
謂親未必親也所謂門客而未必門客也每三歲詔下<lb/>
士人奔走競求牒試富者行賄賂巧者干請託改換鄉<lb/>
井詭冐宗支敗壞禮俗莫此為甚就試者十人解一人<lb/>
到省則十四人取一人若牒一百四十人是暗添一員<lb/>
省額矣天下每舉諸路轉運司所解不下數百人則省<lb/>
額安得不濫乎十四人之中令舉一人而餘十三人者<lb/>
<pb n="KR4d0210_WYG_007-19b"/>
十七八年之後皆免解進士也則恩牓安得而不多乎<lb/>
免解就試之人衆非徒恩牓衆多而正奏名省額亦自<lb/>
暗增葢以十四人則額當取其一也今若將中外官門<lb/>
客牒隣州服屬踈者免牒試試院簾内簾外官别作措<lb/>
置仍申嚴保官批書之法務在必行則轉運司試人絶<lb/>
少每舉正奏名可減數十人而將來免解之數又不知<lb/>
其幾矣此救科舉之說也凡為此者所以修法度重名<lb/>
器柅姦倖覈詐欺而於祖宗之制非有所戾也不亦辭<lb/>
<pb n="KR4d0210_WYG_007-20a"/>
直而有名乎雖有紛紛亦不能為患矣此其大畧其餘<lb/>
纎悉當命有司條具以聞而陛下審處之臣素懷憤世<lb/>
之心最疾冒濫今在得言之地遇非常之主非不欲將<lb/>
順隆㫖以一掃宿蠧顧事有不可以驟語者臣區區之<lb/>
愚惟欲吾君政法流行而名譽光美不願求欲速之效<lb/>
使興訛造訕者得以竊議於其間也伏惟聖慈留神採<lb/>
擇幸甚取進止<lb/>
　　　乞勞師奏劄<lb/>
<pb n="KR4d0210_WYG_007-20b"/>
臣伏覩皇帝陛下以大軍出戍兩淮暴露寒苦臨朝太<lb/>
息宵旰軫懷出内帑之儲普加激犒舉賞功之典優答<lb/>
勲勞尚慮德意未敷聖澤或壅宜遣大臣宣布詔令楊<lb/>
存中已擢拜都督專總兵權臣叨預政機將明是職若<lb/>
陛下不以為不肖乞差臣徃江上勞師庶幾挾纊之恩<lb/>
足以振起士氣取進止<lb/>
　　　勞師乞差辟官屬奏劄<lb/>
臣被㫖勞師江上布宣德意面奉聖訓如更有合差委<lb/>
<pb n="KR4d0210_WYG_007-21a"/>
官屬措置事務許臣量度不限員數差置伏望聖慈特<lb/>
降處分取進止<lb/>
　　　乞追寢職名宫觀守本官致仕奏議<lb/>
臣近三具奏劄乞賜罷免仍重行黜責今二月十七日<lb/>
凖尚書省劄子奉聖㫖除端明殿學士在外宫觀任便<lb/>
居住臣聞命震驚罔知所措伏念臣出將使指入輔政<lb/>
機無毫髪補報而人言洊至罪戾山積雖竄戮不足以<lb/>
謝天下聖恩深厚未忍加誅乃叨祕殿之華資竊珍祠<lb/>
<pb n="KR4d0210_WYG_007-21b"/>
之厚禄保全終始之遇非臣犬馬所能上報萬一但罪<lb/>
應黜責而未正典刑恐於公論有所未允所有上件恩<lb/>
命臣不敢祗受伏望聖慈特賜追寢令臣守本官致仕<lb/>
臣雖疾病之餘死亡無日猶當效結草之報取進止<lb/>
　　　温州遺火乞賜降黜奏劄<lb/>
臣契勘本州自今月十七日西北風大起遂預作凖備<lb/>
㸃檢防火之具十九日風甚巳時新河南界居民葉八<lb/>
家火發烟焰所衝六處並起臣與通判趙不流躬詣火<lb/>
<pb n="KR4d0210_WYG_007-22a"/>
勢猛處救應分遣諸頭項軍兵百姓併力向前至未時<lb/>
撲滅燒過民居三百七十一家茅瓦屋相間約計六百<lb/>
二十餘間并岑山尼院一所是夜二更後城外南廂居<lb/>
民遺火亦即時救滅燒一十五家計二十間并係茅屋<lb/>
臣等終夕廵警澆潑餘燼不敢少懈翌日風勢依前猛<lb/>
急至未時市東界杜秀家火發五處俱作臣等又如昨<lb/>
日極力救䕶至酉時撲滅燒過民居六百七十三家茅<lb/>
瓦屋相間約計一千一百七十餘間龍興宫開元觀嘉<lb/>
<pb n="KR4d0210_WYG_007-22b"/>
福院並當風頭不容拆救内龍興宫有市舶務一所並<lb/>
皆焚毁飛火出城南燒却民居七十家及造船營一所<lb/>
五十六家計草屋一百四十二間打造未成糧船四隻<lb/>
除此之外兩日所燒别不曾延及倉塲庫務官司屋宇<lb/>
臣守郡無政天降之灾大火繼作禍及民庶按紹興勅<lb/>
諸在州失火都監即時救撲通判監督違者杖八十雖<lb/>
即救撲監督而延燒官私舍宅二百間以上<hi>蘆竹草版屋三間比</hi>
<hi>一間</hi>都監通判杖六十仍奏裁三百間以上知州凖此臣<lb/>
<pb n="KR4d0210_WYG_007-23a"/>
身忝守臣無所逃責見行待罪伏望聖慈重賜降黜以<lb/>
為州郡不職致災之戒取進止　小籖臣契勘本州居<lb/>
民約計萬數千家寺觀四十所今兩日所燒共一千一<lb/>
百八十五家茅屋相間計一千九百五十餘間寺觀四<lb/>
所大抵幾災及十分之一而官司廨宇與倉庫務軍兵<lb/>
營壘除市舶務與造船營外並皆無虞尋常州郡被火<lb/>
縁於勅有奏裁之文徃徃減削人户間架以避責罰臣<lb/>
今不敢隱漏盡行供具計其延燒之數罪戾非輕然通<lb/>
<pb n="KR4d0210_WYG_007-23b"/>
判而下皆極力救䕶故雖風勢猛盛一兩時間便得熄<lb/>
火伏望聖慈但將守臣重作行遣臣甘從譴戮不敢有<lb/>
詞伏候勅㫖　臣契勘本州從來多有火災每數年間<lb/>
輒一作動焚數千百家葢縁並海多西北風而屋邑繁<lb/>
隘茅瓦相間以致易為延燒臣自到官常以為慮而習<lb/>
俗滋久難與慮患若先事更革必以為擾今遭此一爇<lb/>
遂得大為之防以修火政庶為後日之利伏乞睿照臣<lb/>
自本州遭火之後即刷貧乏被火人户計口給糧賑濟<lb/>
<pb n="KR4d0210_WYG_007-24a"/>
又為措置材瓦之類盡徹茅蓬舍宇增置救火器具及部<lb/>
勒官軍預為區處不敢一一條上伏乞睿照<lb/>
　　　温州水灾放罪自劾奏劄<lb/>
臣今月十九日凖尚書省劄子勘㑹已降指揮温台州<lb/>
近被水灾逐州守臣王某陳巖肖各不即聞奏陳巖肖<lb/>
仍賑恤遲緩王某特降一官陳巖肖落職放罷近台州<lb/>
申獲海賊首領毛大等五十七人温州申獲次首領許<lb/>
大等九十六人十月十一日三省同奉聖㫖王某陳巖<lb/>
<pb n="KR4d0210_WYG_007-24b"/>
肖各有捕賊之勞以功贖過特與放罪前降指揮更不<lb/>
施行内陳巖肖與宫觀臣伏讀訓勅感激涕流臣誤䝉<lb/>
聖恩畀以便郡政事乖刺洊致天灾不能即以上聞罪<lb/>
在不赦况臣嘗侍帷幄深識聖主勤恤民隱亟欲知四<lb/>
方疾苦之心宜與它郡守不同而老病之餘誖眊如此<lb/>
陛下何賴焉考實論情合加重譴乃從末減恐未足以<lb/>
壓服公議若以捕獲海賊功過相除自是明見千里之<lb/>
外創置水寨及將士用命所致臣何力之有正使建明<lb/>
<pb n="KR4d0210_WYG_007-25a"/>
其事偶出於官亦守臣常職惡足以贖蔽灾之大過黜<lb/>
官一秩已為輕典更加貸宥何以示刑伏望聖慈特賜<lb/>
處分將臣降官指揮依舊施行仍從罷免以為付委不<lb/>
效之戒其於陛下信賞必罰綜核名實之政豈小補哉<lb/>
臣無任慚懼戰慄俯伏待罪之至取進止<lb/>
　　　條奏温州水灾後措置事件奏議<lb/>
臣近覩邸報臣僚劄子自夏至秋浙東一路瀕海之郡<lb/>
三遭風水甚至民間以木筏搬載湍急之處廬舍飄蕩<lb/>
<pb n="KR4d0210_WYG_007-25b"/>
禾稼不以早晚或秀而未實或實而未收浸淫損害所<lb/>
餘亡幾在法水傷去處差官檢視蠲減田租似聞州縣<lb/>
之吏恐為已累懵不加卹惟懼朝廷之得聞也欲望先<lb/>
委浙東監司及諸郡守臣詢聞著實被水去處分差清<lb/>
强官檢視定其高下減免租稅并行下諸路監司郡守<lb/>
覺察或有灾傷先期從實奏上庶幾不敢欺隱奉聖㫖<lb/>
依奏續於今月十四日轉運副使劉敏士到州布宣德<lb/>
音體訪委曲過於優卹惠利有加恭惟皇帝陛下憂民<lb/>
<pb n="KR4d0210_WYG_007-26a"/>
救灾之誠至深至厚恩澤所施孰不鼓舞然浙東七郡<lb/>
其四瀕海被灾輕重各有等差不皆如臣劄子所言臣<lb/>
先呼集諸縣知縣赴州親加審問皆云損傷不多其人<lb/>
素皆愛民非喜為掊剋者所言可信又戒更切訽究不<lb/>
得抑遏人户狀詞各皆遵禀而去既是損傷不多則檢<lb/>
踏蠲放合依條限難以前期張皇申奏至於講求荒政<lb/>
固已預為隄備大抵於成法之外更務寛假此皆守臣<lb/>
職分之常其所設施何敢一一溷凟朝聽陛下撫養黎<lb/>
<pb n="KR4d0210_WYG_007-26b"/>
庶視之如子每聞疾苦宵旰軫懷臨遣漕臣躬行按視<lb/>
此堯舜之用心也臣豈容隱黙畧無陳述謹具本州風<lb/>
水後措置事件編成一册繕寫投進以聞庶幾上寛宸<lb/>
慮少副綜核之意伏乞睿照<lb/>
</p>
<p>
</p>
  </div>
<div>
                <head>漢濵集巻八</head>
    <p>
<pb n="KR4d0210_WYG_008-1a"/>
欽定四庫全書<lb/>
　漢濵集巻八　　　　　　宋　王之望　撰<lb/>
　　朝劄<lb/>
　　　論禁約州縣不科田畝錢以備支犒朝劄<lb/>
某契勘本路今夏羣盗作過州縣便欲並縁科田初議<lb/>
每畝取田畝錢百文以熟田計一小縣不下數萬緡此<lb/>
間民盗雜居當擾攘之際心已動揺而急以重賦且胥<lb/>
而為賊本司遂備録寛恤手詔散榜一路如實於軍期<lb/>
<pb n="KR4d0210_WYG_008-1b"/>
急切合須索之物仰開具實數以鄉村等第所敷曉諭<lb/>
民間通知方得科催仍關牒諸司其事稍緩已而茶陵<lb/>
縣每畝科錢四十安仁縣五十仍有馬料諸色等物其<lb/>
數不少皆公然以寛約廣備為行移遂峻行取問又恐<lb/>
人微言輕不能有所禁戢仍移書丁則具述其不可状<lb/>
且言見遣弓手於法當支役錢将來若有大軍即係總<lb/>
領司支月樁錢而州縣乃欲預以犒設為名多行掊尅<lb/>
其非盗賊所在及非軍馬經由去處亦皆乗時欲相倣<lb/>
<pb n="KR4d0210_WYG_008-2a"/>
傚不可不嚴為止絶設有緩急諸司錢物可以那融事<lb/>
定指數取償於民豈不公私俱便今未有一兵禦侮而<lb/>
重困民力何以為善後之計深恐別致生事賴丁則所<lb/>
見符合兩司表裏相應始見住罷於是不得騁者皆譊<lb/>
譊以乏軍興見逼某先事計慮必保其無他守之不變<lb/>
後䝉朝廷就遣李道措置以致班師並無闕誤惟所過<lb/>
州郡量有犒設亦不敢過當不特民免騷擾而官吏亦<lb/>
獲保全譊譊者方自知其前日之非初武岡用兵某到<lb/>
<pb n="KR4d0210_WYG_008-2b"/>
任日淺不深知邊事次第且非已職雖頗聞其科歛而<lb/>
不問今果起大獄後來其它州縣若非力行禁制則皆<lb/>
将蹈其覆轍雖寘之於法将何所及仰惟鈞慈軫念逺<lb/>
民之意深務矜恤<lb/>
　　　乞免差三司等處取馬人朝劄<lb/>
某契勘殿前馬歩三司自紹興二十五年歳發官來興<lb/>
元取馬甚為逺方之病歳凡用二千三百餘人盖凖七<lb/>
十一運之數毎運馬五十疋用使臣一員兵士三十人<lb/>
<pb n="KR4d0210_WYG_008-3a"/>
去年一年只買發得三十四運餘係今年補發外尚少<lb/>
八運所遣人留滯興元坐費批支亦頗驕縱雖姚仲輩<lb/>
亦不敢誰何自宕昌買馬場至興元計二十程本場顧<lb/>
夫發送五程至施香嶺交與吳璘下兵吳璘界内七程<lb/>
至青泥嶺交與姚仲下兵八程至興元監押人十五次<lb/>
換易莫適任責馬以故死損者甚多峰貼峽類此大率<lb/>
自買馬處至興元已壞五分之一直官價二十餘萬緡<lb/>
而姚吳兩軍押送人批請不與焉某近已具申朝廷乞<lb/>
<pb n="KR4d0210_WYG_008-3b"/>
依舊例自宕昌峰貼峽顧夫徑送至興元只多費本司<lb/>
錢八千餘貫又乞三司取馬官兵在興元者令使臣一<lb/>
員兵士二人獸醫一名直至西和州階州<hi>宕昌去西和州六程峰貼</hi>
<hi>去階州四程遂州去買馬處邊界尚逺</hi>迎接馬運庻幾早得照管所顧夫<lb/>
直與送至興元交換三司人兵近得宕昌場申今嵗馬<lb/>
路閉澁入中極少雖多作措置招誘蕃客而屬外界非<lb/>
號令所及如此則嵗未可按額而得竊恐三司取馬官<lb/>
兵留滯愈久非徒廣費批支亦妨逐軍教閱且三司所<lb/>
<pb n="KR4d0210_WYG_008-4a"/>
以發人取馬者欲得路中自照管耳今為之計莫若每<lb/>
一運三司只差使臣一員兵士獸醫三人前來興元候<lb/>
逐場買到馬日關報令至西和階州迎接本司顧夫送<lb/>
至興元至行朝却依舊例差諸州兵士押送既有三司<lb/>
使臣兵士照管自無踈虞而嵗省三司差兵一千九百<lb/>
餘人沿路并住程去處免批支騷擾之費實為利便<hi>聞三司所</hi>
<hi>差官兵者不止為馬葢欲照顧所差人令轉資三司歲有二千人無故轉資似亦非便</hi>又江上諸<lb/>
軍近亦來成都取馬此馬係黎叙州南平軍所買此路<lb/>
<pb n="KR4d0210_WYG_008-4b"/>
見今道路通流嵗額敷足前此係本司以諸州兵士押<lb/>
送自去年諸軍差人來取遂不用諸州兵士諸軍發來<lb/>
人至本路批請嵗約三萬六千餘貫州郡省計有限無<lb/>
可取撥遂令封樁不用兵士借請約三萬五千餘貫那<lb/>
融應副凖户部符近凖樞宻院指揮據茶馬司申要将<lb/>
樁下兵士請受買額外馬而令漕司應副江上諸軍兵<lb/>
士批請漕司安得此錢所謂額外馬者本不可得只是<lb/>
為虚名以占破此錢耳尋常所差兵士係借請月糧却<lb/>
<pb n="KR4d0210_WYG_008-5a"/>
按月除尅入官既不差人則無借請矣樁以應副諸軍<lb/>
批請已是漕司白取於州郡今又要此錢買額外馬而<lb/>
别令漕司應副不免又取於州郡其将何以枝梧除已<lb/>
各具状申尚書省并樞宻院今更别有劄目禀呈伏望<lb/>
鈞慈特賜詳酌早降指揮施行<lb/>
　　　論監類省試朝劄<lb/>
某契勘四川貢士類試于蜀葢三十年矣積弊不可勝<lb/>
言其尤甚者徃徃冒入解名而就試倩人入試而過省<lb/>
<pb n="KR4d0210_WYG_008-5b"/>
代筆之價至萬餘引輕薄子多以致富風俗大壞考試<lb/>
之官争出題目隂抛記號各有所主常至紛紛習俗見<lb/>
聞恬不為怪今次主司自朝廷差委事體增重某與闔<lb/>
院同事更相戒飭務盡公嚴上下一心毋敢挾私横議<lb/>
五旬訖事畧無異同規畫之未當者悉釐正之向來弊<lb/>
端一掃而盡前期約束杜絶姦萌作過士人望風引却<lb/>
者凡數百輩合格人數减於前榜十有八名老成淹滯<lb/>
多獲預選一方取士之路自此遂清若非僕射相公留<lb/>
<pb n="KR4d0210_WYG_008-6a"/>
意人才主張公道洞見事冝于萬里之外何以及此仰<lb/>
惟采聽之廣必有輿論逹於廟堂豈容厚誣以干欺罔<lb/>
之誅也伏幸照察<lb/>
　　　論鹽酒减放不實朝劄<lb/>
某契勘蜀人所苦莫甚於鹽酒贍軍諸色所入總四千<lb/>
餘萬引而折估獨一千一百餘萬東路事力纔及西路<lb/>
十二三而按月折估其數相等朝廷毎有蠲放若係民<lb/>
間科敷則片紙下縣皆知其所减之數惟鹽酒為弊最<lb/>
<pb n="KR4d0210_WYG_008-6b"/>
多非委曲料理則减之不若不减且如嵗額一千一百<lb/>
餘萬引遞年止催及八九百萬皆䟎補拖欠之數若所<lb/>
减在二三百萬之中則可以除拖欠之虛額而無損於<lb/>
官若在於八九萬數中則官失常入之數而重額者反<lb/>
不得裁損前此官吏肆為姦贓豐盛者以賄幸免實欠<lb/>
者以貧不霑此鹽酒之法所以益壞而公私之所以交<lb/>
病也某今次預行措置以待朝廷之命有開到牓示謹<lb/>
具申呈庻幾将來實惠得以及民而無損於調度伏乞<lb/>
<pb n="KR4d0210_WYG_008-7a"/>
鈞照<lb/>
　　　論銅坑朝劄<lb/>
某去年八月二十日凖尚書省劄子委措置銅山縣銅<lb/>
事尋差知涪城縣姜宿前去檢踏縁本官差充類試官<lb/>
别選懷安軍金水縣丞趙純權遂寧府蓬溪縣酒税胡<lb/>
宰分詣逐處相度措置某亦蒙制置司差充類試所考<lb/>
試官至成都府界以朝廷専委辭行九月初十日徑到<lb/>
銅山縣躬親相視廣行詢訪其新舊銅窟凡二百餘所<lb/>
<pb n="KR4d0210_WYG_008-7b"/>
匠户近二百家與郪縣出銅器地名于打銅村相去數<lb/>
十里其于打銅村鑄造之家亦百餘户初謂所産銅礦<lb/>
大段浩瀚毎嵗欲且立萬斤為額而民户哀訴不已某<lb/>
委曲説諭詰以銅窟銅匠鑄銅之家如此之多豈得謂<lb/>
之無銅且縣號銅山此名不應虛得今朝廷以鑄錢闕<lb/>
銅徧行搜括知爾縣所出不貲專委漕臣措置豈容爾<lb/>
輩尚專其利可依實認額母取罪戾其老宿等對曰此<lb/>
縣銅礦有無不常毎遇一窟苖脈盡滅即於旁近尋訪<lb/>
<pb n="KR4d0210_WYG_008-8a"/>
窟之深者至數十百丈若是坑苖豐盛豈有棄舊圖新<lb/>
今新舊二百餘窟見可采者只一十七處後又添兩窟<lb/>
窟之多葢以銅之少也諸村匠户多以耕種為業間遇<lb/>
農隙一二十户相糾入窟或有所贏或至折閲係其幸<lb/>
不幸其間大半往别路州軍銅鈧盛處趂作工役非專<lb/>
以銅為主而取足於此土也其郪縣于打銅村所鑄器物<lb/>
多是漢州及利州大安軍等處客販之銅又四川販銅悉<lb/>
集於此故銅器為多不皆出於本縣縣雖以銅得名然非<lb/>
<pb n="KR4d0210_WYG_008-8b"/>
嚴道鄧通所賜之銅山圖經載唐地理志貞觀二十三<lb/>
年置鑄錢官至調露元年即罷可見此縣産銅自來不<lb/>
多數十年前有窟二十二處毎年人户認銅三百六十<lb/>
五斤政和年中憲漕兩司各遣官重行檢踏只七窟有<lb/>
苖餘一十五處無可採取止於七窟上量添銅二十一<lb/>
斤而已非不欲多増勢不能也某等伏覩榜示亦知朝<lb/>
廷搜括銅寳甚急於使司賞罰非輕本縣山僻無監司<lb/>
巡按數十年矣今使者親來宿留累日豈敢以多為少<lb/>
<pb n="KR4d0210_WYG_008-9a"/>
欺罔官司乎乞從使司嚴行禁絶如有藏匿銖兩衷私<lb/>
貨賣甘伏重罪某亦未以為然遂籍匠户分窟取礦置<lb/>
塲拘收烹鍊以十月為頭仍差趙純權銅山令專主其事<lb/>
至十一月末兼中間有閏凡三箇月每月趂辦不及五<lb/>
百斤甚費督責又民户陳訴不一葢縁諸窟散在山鄉<lb/>
山谷五七十里之間難於拘籍遂再委姜宿前去子細<lb/>
審量措置凡閲兩月方得就緒毎月及五百斤今毎嵗<lb/>
以六千斤為額遇閏更加五百斤已别具状畫一申尚<lb/>
<pb n="KR4d0210_WYG_008-9b"/>
書省自十月至正月五箇月收到銅二千五百斤見行<lb/>
起發通先所起拘到器物銅共計一萬一百三十三斤<lb/>
竊縁剏行之初事渉經久非審見的確利害未敢條上<lb/>
以此稍稽月日某不才蒙廊廟曲加記録特使任使實<lb/>
不敢不盡疲駑伏惟鈞慈特賜照察<lb/>
　　　措置錢監軍兵充諸軍使喚朝劄<lb/>
某契勘利州紹興鑄錢監兵士計二百七十餘人多四<lb/>
方㓙惡不逞之徒苦于上工役居常思亂而重兵所駐<lb/>
<pb n="KR4d0210_WYG_008-10a"/>
不敢為惡今大軍盡已調發無所畏憚人甚患之某隨<lb/>
宜措置諸軍起發之日令統制官任靖入監揀選强壮<lb/>
之士得一百五十七人分作三隊給行錢糧請衮同發<lb/>
付軍前又揀選次强者四十三人及拘收到平南山金<lb/>
牛等巡採打鐵炭兵士二百餘人以充徃来般運錢帛<lb/>
頗頼其用餘在監老弱七十人令任鼓鑄人情始安發<lb/>
遣後數日得吳宣撫書云利州錢監兵竊恐作過為諸<lb/>
軍老小在彼璘不敢放心乞權發來軍前不知可否幸<lb/>
<pb n="KR4d0210_WYG_008-10b"/>
望留念<hi>監兵初五日發去初十日得此書</hi>聞既到彼皆優加犒勞募敢<lb/>
死者間入敵境招納歸附餘人亦皆可用其錢監鑄錢<lb/>
候将來事定却别行措置<lb/>
　　　論四川總所與東南事體不同劄<lb/>
某契勘東南用兵将帥統軍旅户部總財賦而朝廷制<lb/>
其予奪盈虛之柄今四川去朝廷逺而總司不預兵事<lb/>
凡有調發支費只得據其所須色色應副不過委曲調<lb/>
䕶而已比東南事體大段不同所幸宣撫吳璘忠義體<lb/>
<pb n="KR4d0210_WYG_008-11a"/>
國愛惜財用不然總領一司何以支吾近蒙累降處分<lb/>
令諸軍與本所務在協和不生間隙諸将莫不遵禀本<lb/>
所以自立斯葢聖朝明見萬里之外逺方聞指揮之下<lb/>
皆大悦服凡本所應辦之難不敢重言只乞朝廷以東<lb/>
南調度畧行比較便可以照見也<lb/>
　　　乞令湖廣應副吳拱襄陽官兵錢糧朝劄<lb/>
某照㑹昨凖尚書省劄子坐湖廣總領所申将吳拱帶<lb/>
行官兵糧草料依循贛䕫州體例責令舊應副官發赴<lb/>
<pb n="KR4d0210_WYG_008-11b"/>
襄陽府交納某已于去年十月初四日十一月初八日<lb/>
兩具事理申明承朝廷送下户部勘當未蒙本部照應<lb/>
所申事理止檢送湖廣總領所元申再下本所令依已<lb/>
降指揮某以不才誤膺委使平時麤知國體矧艱難之<lb/>
際茍有利于公家豈問逺近彼此之殊自當竭力若于<lb/>
事非便利力所不及亦不敢畏避含糊以誤大計不免<lb/>
冒昧譴斥再有披陳竊惟四川之地褊隘險絶財賦所<lb/>
出不比江浙而于饋餉為尤難古今稱善用蜀者無如<lb/>
<pb n="KR4d0210_WYG_008-12a"/>
諸葛亮亮得南中六郡軍資饒富又一絲一粟不入中<lb/>
原以今凖之事力不侔亮兵前後四出其衆不滿五萬<lb/>
或由祁山或由散關或由斜谷近止數百里逺不踰三<lb/>
數月木牛流馬窮轉輸之巧猶毎苦糧食之不繼今蜀<lb/>
中大軍十餘萬與敵相持于散關一百三十餘日則兵<lb/>
比亮衆為多右取秦隴洮蘭左取陜華商虢皆仰供億<lb/>
則地比亮境為廣又䕫州萬人防托亦係本所應副視<lb/>
亮用蜀之費不啻數倍若更令越三千里般糧運草饋<lb/>
<pb n="KR4d0210_WYG_008-12b"/>
襄陽之戍區區巴蜀何以勝任古所謂千里饋糧者亦<lb/>
不過旬月計耳若錢糧草料三千里外按月責辦豈能<lb/>
免于闕誤契勘蜀中屯軍分𨽻一十八處其潼川興元<lb/>
府綿劍文渠金洋階成西和鳯州合用糧料本所每年<lb/>
科支本錢就逐州夏秋糴買應副其利閬兩州邊嘉陵<lb/>
江係招誘客販收糴支遣惟魚關興州大安軍三處合<lb/>
用糧料本所于利閬州糴買數内運三十四萬前去水<lb/>
路只五六百里約用船脚錢引七十萬道所有馬草只<lb/>
<pb n="KR4d0210_WYG_008-13a"/>
於屯駐州軍収到税草内應副而四川當無事之時已不<lb/>
堪其勞費今吳四廂官兵一嵗當用錢糧草料春冬衣<lb/>
賜物帛紐筭錢引計一百二萬四千五百餘道上件軍<lb/>
兵朝廷已令限一季招填本所自無此一項闕額衣糧<lb/>
若更移運本色前去襄陽當用水陸脚錢四百三十餘<lb/>
萬道比之應副興州魚關大安軍所費多六七倍雖竭<lb/>
四川公私之力亦恐難以應辦欲望鈞慈特賜指揮檢<lb/>
㑹前状并今來所申逐項子細看議利害免行科撥下<lb/>
<pb n="KR4d0210_WYG_008-13b"/>
湖廣總領所照應施行　小貼子照會襄陽府吳拱官<lb/>
兵合用錢糧已凖朝廷指揮令湖廣總領所取撥京西<lb/>
常平司錢三萬餘貫斛斗二萬九千九百餘石并現管<lb/>
諸色錢斛别色科名應副如更不足于軍前應樁管錢<lb/>
米及附近州軍不以有無拘礙應干錢斛移運支遣貼<lb/>
降淮西總領所樁管銀五萬兩鄂州坐倉和糴到米内<lb/>
取撥二萬一百石共五萬石專充吳拱官兵支使即是<lb/>
朝廷應副不為不至自可足辦難以更竭四川事力三<lb/>
<pb n="KR4d0210_WYG_008-14a"/>
千里外移運糧草前去照㑹金州素來凋弊近都統王<lb/>
彦收復陜華商虢分屯人馬在四川間捍禦强敵金人<lb/>
不住復來侵擾見今事勢未保萬全一邦事力已極困<lb/>
弊豈可更任襄陽轉輸之責實恐有誤國事伏乞鈞照<lb/>
　　　乞推賞知通應副贍軍錢物増額朝劄<lb/>
某契勘四川贍軍之資係折估糴本兩色折估出於鹽<lb/>
酒經向來用兵増額至髙未嘗敷足官吏因縁侵盗處<lb/>
處起獄少有清脱者而所虧課利終不可得糴本出於<lb/>
<pb n="KR4d0210_WYG_008-14b"/>
民賦州縣弛慢姦弊百端例皆拖欠少者數月甚至一<lb/>
年失陷既多不可追理嵗月稍逺則舉而放之前後不<lb/>
可勝計某紹興三十年十二月末交割總領職事申畫<lb/>
措置将諸州正月一日至年終實到庫錢物不論䟎補<lb/>
年分新舊只以本年額起之數比較増虧從上取無虧<lb/>
欠州軍一十處又從下取虧欠最多州軍一十處具知<lb/>
通職位姓名申尚書省候逐官任滿改授差遣日自朝<lb/>
廷參照勤惰斟酌施行如有起發年額數足外更能補<lb/>
<pb n="KR4d0210_WYG_008-15a"/>
發以前舊欠即是材力有餘職事濟辦之人别具名銜<lb/>
保明申奏乞籍記以待選擢䝉朝廷選擢依申行下四<lb/>
川官吏莫不欣然悉心遵奉各務協濟本所不遣一卒<lb/>
不差一官不追一吏以相督責而逐處錢物按月而至<lb/>
争赴期㑹以取増羡三十一年終打筭實到庫錢物紐<lb/>
計錢引比祖額計增二百六十萬七千八百五十二道<lb/>
比紹興三十年增三百八十五萬六千九百九十七道<lb/>
<hi>其三十年係以前起撥錢物最髙年分</hi>四路州郡惟大寧監虧額一千三<lb/>
<pb n="KR4d0210_WYG_008-15b"/>
十道渠州二百五十餘道然亦增於遞年之數其餘並<lb/>
各增羡更無從下虧欠最多去處若非朝廷聰明逺燭<lb/>
曲盡勸沮之方何以及此縁人數頗衆不敢悉依元降<lb/>
指揮申奏今只於數内從上取増數最多一十州知通<lb/>
職位姓名管幹月日具状保明以聞并申尚書省伏望<lb/>
鈞慈特賜數奏候任滿改授差遣日參照斟酌施行仍<lb/>
籍記姓名以待選擢劄下逐官用加奨勸使逺方士大<lb/>
夫咸知朝廷考課分明號令必信勉相慕傚庻幾嗣歳<lb/>
<pb n="KR4d0210_WYG_008-16a"/>
可以繼此趂辦伏候鈞㫖<lb/>
　　　論吳璘多病乞吳拱自襄陽歸蜀朝劄<lb/>
某職總四川財賦專一報發御前軍馬文字有大利害<lb/>
公上所宜知者不敢不以上聞若朝廷行與不行則非<lb/>
某之所敢必也契勘宣撫吳璘天資忠義志在立功愛<lb/>
惜邦財不啻已物今之委寄誠為得人自聞警報即至<lb/>
殺金平仙人原與敵相持七十餘日中間取秦隴洮<lb/>
蘭等州及仙人原等處城寨又分遣王彦東取商虢委<lb/>
<pb n="KR4d0210_WYG_008-16b"/>
有功績然金人重兵盡在鳯翔府大散關和尚原一帶<lb/>
多積糧食守備甚固其意未可測此處不破川蜀之憂<lb/>
未艾也吳璘日夜措畫以圖攻取事未可期而其人平<lb/>
時多病日餌丹砂數十百粒比暴露之久時復發作前<lb/>
欲遣姚仲出秦州而身自攻關輒苦臟腑臟腑稍安又<lb/>
苦腎腸之疾毎疾劇時亦頗危殆今月十五日下仙人<lb/>
原還興州醫治却留姚仲在原上彈壓兵馬彊敵對壘<lb/>
人心危懼四川事勢可為寒心蜀人前此恃以為安者<lb/>
<pb n="KR4d0210_WYG_008-17a"/>
以其姪吳拱在此緩急有頼吳拱移襄陽渠毎以失助<lb/>
為憂今疾如此豈可不預為之所某不知東南事體𦂳<lb/>
慢吳拱可輟不可輟只論目今蜀中形勢不若亟令吳<lb/>
拱復還使吳璘一向安健而得吳拱之助則軍聲愈振<lb/>
可速成大功假使疾勢増損不常則此一軍亦無他慮<lb/>
吳璘既為宣撫而尚領都統職事若除吴拱為都統而吳<lb/>
璘以宣撫使判興州於體尤順竊恐朝廷以吴拱歸蜀㐮<lb/>
鄂闕帥為疑則李師顔見駐峽州可以就用䕫非衝要<lb/>
<pb n="KR4d0210_WYG_008-17b"/>
謀帥不難人命不可知一方安危所繫至急望朝廷權<lb/>
事輕重速賜處置施行<lb/>
　　　候邊事少寧乞差宫祠朝劄<lb/>
某輒有危懇上干洪造伏惟寛度曲賜矜容某戊辰嵗<lb/>
秋自太學博士丐外補出守荆門癸酉歳造朝除湖南<lb/>
提舉常平茶鹽乙亥嵗除潼川府路轉運判官丁丑嵗<lb/>
除本路憲戊寅歳除成都府路轉運副使己夘嵗兼權<lb/>
茶馬庚辰秋除總領四川財賦到官既已踰年毎有申<lb/>
<pb n="KR4d0210_WYG_008-18a"/>
陳荷朝廷采録得以麤免曠敗非不欲益鞭駑鈍以赴<lb/>
事功而入春以來愈更得病一卧閲月職事妨廢昏忘<lb/>
羸劣勉强不前若不展盡區區投誠於鈞播必致顛隮<lb/>
上誤使令伏念某入蜀八年私計多所不便些小生事<lb/>
并諸親戚皆在台州第二兒説婚多日過時不得畢結<lb/>
第三兒将婚一女及笄留滯逺方莫議姻對奴婢隨行<lb/>
者久而不贖妨其丁壮朝夕煎聒在人情亦所不堪犬<lb/>
馬之齒明年六十求田問舍正爾茫然雖一身叨榮冒<lb/>
<pb n="KR4d0210_WYG_008-18b"/>
膺寵禄而以一家論之實皆不得其所老夫老婦常嬰<lb/>
疾疢毎慮一旦溘先朝露其為狼狽何可勝言中夜念<lb/>
之心如焦灼方聖君賢相在上萬物必遂其生有如孤<lb/>
蹤䟦㚄如此誠仁人君子之所宜動心者也悉數前後<lb/>
官蜀之人無如某之久今見在蜀者亦無居某之先累<lb/>
政總領去留久近嵗月可考顧今重兵對壘供饋方急<lb/>
豈主計者援例求去之時敢不且竭衰疲終此調餉候<lb/>
邊事稍定應辦無闕乞加憐憫陶鑄一宫觀差遣使十<lb/>
<pb n="KR4d0210_WYG_008-19a"/>
五年流落之身略歸東南了畢嫁娶整葺生理以寛投<lb/>
老之憂庻幾心志和平得從安養則桑榆暮景盡出生<lb/>
成感戴恩私何啻萎人之復起羇纍之見釋也未委溝<lb/>
壑間他日或别有驅䇿死而後已其敢有辭預布腹心<lb/>
情辭迫切不勝惶懼祈哀俟命之至<lb/>
　　　論運米充備邊朝劄<lb/>
某竊見蜀中邊境見今無事而界外所傳如河巾聚糧<lb/>
渭水搭橋僉軍刷馬之類莫審虛實亦未測敵意所向<lb/>
<pb n="KR4d0210_WYG_008-19b"/>
吳少保宣撫四川軍事有所統一謀謨深逺處置得冝<lb/>
非特可以制敵而本所亦差易酬應幸甚幸甚某前者<lb/>
欲趂秋成增糴軍食而利閬倉廩不足多容遂於合支<lb/>
并樁積之外運米十萬石徃興州寄樁一以備倉卒二<lb/>
以張聲勢三以省厫舍吳少保甚以為喜米船至興州<lb/>
岸適吳拱移屯老少萬數千人正得乗載不然合用三<lb/>
百斛船二百七十餘隻邊逺豈能遽辦一行人兵到和<lb/>
州種種為之區處應副周旋而去又行下經由去處預<lb/>
<pb n="KR4d0210_WYG_008-20a"/>
備津發得無踈虞近收吳少保書録示廟堂鈞翰并北<lb/>
使語録云大軍一動糧道為先某又許運米十萬石見<lb/>
行起發次伏乞鈞照<lb/>
　　　措置備邊餉餽朝劄<lb/>
某今月二十九日伏准宰執通僉劄子備到北使奏陳<lb/>
語録五月二十二日三省樞宻院同奉聖㫖令諸路都<lb/>
統制并沿邊帥守監司照應事體隨宜應變速疾措置<lb/>
務要不失機㑹某已恭依施行外今有本職合行申禀<lb/>
<pb n="KR4d0210_WYG_008-20b"/>
事件畫一如後　一川蜀前來用兵都轉運司領其財<lb/>
賦而𨽻於宣撫司如趙開輩皆宣撫置其所厚宣撫司<lb/>
有便宜都漕司依倚而行以為一切之政故麤能應辦<lb/>
是時兵統於諸帥財領於都運而宣撫使兼總之後來<lb/>
朝廷改置總領實分版曹之務倉庫皆以户部為名而<lb/>
以朝臣奉使趙不棄初除四川總領日申畫一項云昨<lb/>
來張成憲應副韓世忠錢糧申明與宣撫别無統攝止<lb/>
用公牒行移乞移張成憲已得指揮朝廷降㫖從之自<lb/>
<pb n="KR4d0210_WYG_008-21a"/>
是兵與財賦各有攸司勢若提衡輕重相濟東南二總<lb/>
領責任差輕又朝廷在近凡事有所倚重匱乏可容丐<lb/>
乞蜀在數千里外奏報徃復動經數月與東南事體不<lb/>
同近朝廷以吳少保為宣撫而應干事務令王制置同<lb/>
共措置且量事𦂳慢移司近吳以便計議四川軍事有<lb/>
所統一甚合事宜是則宣撫制其兵制置共其謀而總<lb/>
領主其餉饋兵未必日交謀未必日用而餉饋則一日<lb/>
不可有闕在今日總領所憂責最重了辦為尤難也四<lb/>
<pb n="KR4d0210_WYG_008-21b"/>
川自改總領所以來未經用兵一旦有事與當時不同<lb/>
恐或諸司各有申明不相參照朝廷行下臨時難以酬<lb/>
應人最所吝惜者財也最所貪愛者亦財也總領一司<lb/>
於郡縣則急其入於将士則裁其出職事所行大扺皆<lb/>
拂逆人情為衆惡之府若非朝廷主張假借使有以自立<lb/>
則緩急之際殆難以財賦作主事關軍國利害非輕今<lb/>
吳少保忠義體國兼愛軍民王閣學明達憂時務循法<lb/>
度皆與某心腹相照可容協濟顧朝廷分司庀職非為<lb/>
<pb n="KR4d0210_WYG_008-22a"/>
一時當計久逺處畫分明則易相調䕶各得守其職分<lb/>
矣　一紹興八年七月十二日指揮川陜宣撫司合用<lb/>
錢糧萬數浩瀚都轉運司自合體度科撥應副縁見今<lb/>
置司去軍前頗逺難以應辦理合措置奉聖㫖都轉運<lb/>
司可於利州置司<hi>先時置司成都</hi>今總領所户部倉庫糧料院<lb/>
並在利州職當科撥應副若大軍一動其般發轉輸須<lb/>
合有随軍轉運前此或有諸路漕臣兼充或以宣撫司<lb/>
參議官為之令三都統邉面皆屬利路利路漕臣緩急<lb/>
<pb n="KR4d0210_WYG_008-22b"/>
全賴協濟責任最𦂳須置兩員更迭出入庶不乏使仍<lb/>
宜得彊幹有風力者為之其餘三路惟䕫路見今兩漕<lb/>
成都潼川各止一員更在朝廷詳酌　一朝廷遣王官<lb/>
出使盡總四川財賦以軍馬錢糧為職事或有出入自<lb/>
當竭力應副不容闕乏若與将帥故為異同不體緩急<lb/>
使其無以赴功致誤國事何說以辭誅罰然主兵者亦<lb/>
當恤其有無凡所須索酌度𦂳慢據實闗報事通商量<lb/>
則易於應辦若乗倉卒之際或相促廹臨時必致狼狽<lb/>
<pb n="KR4d0210_WYG_008-23a"/>
朝廷宜加訓諭使同心協議體國從長事如一家無有<lb/>
彼我則功無不濟矣　一用兵對敵有攻有守蜀中自<lb/>
守之䇿葢已屢試應干費用麤有凖則若欲出師𢷬虚<lb/>
以為牽制則與守禦事體不同其糧運逺近士卒多少<lb/>
經由去處計司須預開梗槩以為支備乞行下宣撫制<lb/>
置司照㑹　一據北使所奏今年九月末北主巡獵陳<lb/>
蔡唐鄧之郊明年二三月方來北京若秋冬以後王師<lb/>
迎擊於東蜀兵牽制於西遂能奏功於淮漢之間固大<lb/>
<pb n="KR4d0210_WYG_008-23b"/>
善萬一衝突關陜則蜀中來年所備愈重日月尚逺何<lb/>
以枝梧自某到官多方經畫催驅州縣務要辦而不擾<lb/>
上半年比較諸色所入已多於往年最髙之數二百餘<lb/>
萬引其勢極矣不可復加所入雖増費出亦夥只發吳<lb/>
四廂兵老小三千人并運州寄樁米二十萬石水脚錢<lb/>
及一兩處移屯等已合添用一百一十八萬引有竒其<lb/>
他雜費尚多難以悉舉諸軍闗請器械帳幕旗幟之類<lb/>
方來而未已皆常嵗所無有将來調發之數皆不在此<lb/>
<pb n="KR4d0210_WYG_008-24a"/>
今於經賦之外既一毫不敢有取而東南用度至廣臣<lb/>
子之義所當體國非甚不得已豈忍煩溷朝廷以此日<lb/>
夜憂恐未知攸濟伏惟鈞慈俯賜矜察<lb/>
　　　論四川将士鋭於立功朝劄<lb/>
某竊見四川諸軍士氣甚振人有奮心諸将鋭於立功<lb/>
可以决勝非尋常之比敵政殘虐闗中百姓不復聊生<lb/>
皆思内附必有土崩瓦解之憂聞東南彼已之勢亦<lb/>
然誠千載之一時此間将帥士卒惟恐敵勢沮縮自憂<lb/>
<pb n="KR4d0210_WYG_008-24b"/>
内亂復有通好之請而朝廷從之仰惟廟堂成算素定<lb/>
而逺方人情事勢必所欲知故敢輒以上稟至於軍須<lb/>
應辦目今並無闕乏枝梧調䕶之難不敢具述若涉大<lb/>
水未知攸濟伏望鈞慈特埀矜察凡所申明如或可采<lb/>
乞早賜施行<lb/>
</p>
<p>
</p>
  </div>
<div>
                <head>漢濱集巻九</head>
    <p>
<pb n="KR4d0210_WYG_009-1a"/>
欽定四庫全書<lb/>
　漢濱集巻九　　　　　　宋　王之望　撰<lb/>
　　書<lb/>
　　　上綦侍郎書<lb/>
某聞南山之阿有異木焉萌蘖以生纔數寸爾已有鬱<lb/>
然撓雲之勢不幸壓於土石拳蹙不遂將失其性又遭<lb/>
時之旱暵泉乾土裂孤根熬熬焦然且死俄而有㤗山<lb/>
之雲蒸布太虚將徧雨乎天下百榖草木畢仰其澤而<lb/>
<pb n="KR4d0210_WYG_009-1b"/>
是木也尤汲汲焉夫雲之降時雨以潤物固其職也非<lb/>
有私乎惠物也物之仰雨以生亦其宜也非有私乎求<lb/>
雨也然是木也於衆草木中獨汲汲焉欲亟䝉其澤者<lb/>
何哉蓋困於積年之壓重以三伏之旱抑屈枯悴非他<lb/>
草木比一日二日不雨殆將死矣則其情豈不急而可<lb/>
憐哉今有人不幸而類此者其生於世二十有九年其<lb/>
立身行己積學著文雖不敢妄意古人亦不肯自後時<lb/>
輩弱冠遊太學屢以不腆之語濫處上游丙午試於秋<lb/>
<pb n="KR4d0210_WYG_009-2a"/>
闈亦在異等此顧何足道然儻一得獻技於禮部待問<lb/>
於天廷雖不足以争步英豪追蹤晁董至如韓退之所<lb/>
謂循次而進亦不失萬一於甲科者誠不自揆妄以為<lb/>
庻㡬焉奈何遭時不祥仍以家難流離憂苦不得試其<lb/>
藝者已七年於兹是以在此若乃譏評時政詆訶公卿<lb/>
出位而謀居下訕上以僥倖萬一則又某之所不忍為<lb/>
也以此飢寒困窮為當世失職者之最今者廹於門户<lb/>
之寄衣食之奉摧折素志欲因世祿而茍一官悼心失<lb/>
<pb n="KR4d0210_WYG_009-2b"/>
圖自愧平昔是豈異夫木之拳蹙不遂失其本性遭旱<lb/>
而將死者耶伏遇閣下以貳卿之重獨搃天官自二千<lb/>
石而下皆銓次於閣下之手士大夫之望之若百榖之<lb/>
仰膏雨也而某事之去留亦在焉於衆士大夫中獨更<lb/>
汲汲有望乎閣下者其意非有求乎其私之也蓋以流<lb/>
落之久資用不足以供桂玉而羇窮之餘錢財不足以<lb/>
賄胥吏自非閣下特逹而哀憐之則旦暮之間且餓而<lb/>
死矣此所以祈公之尤切而望公之尤深也伏惟閣下<lb/>
<pb n="KR4d0210_WYG_009-3a"/>
雲行雨施利澤萬物之餘賜之以涓滴則枯莖朽枝不<lb/>
崇朝而遂有生意雖綿弱之質何以酬造化之施然假<lb/>
以嵗時俾其成材嵗寒之資或有可觀者夫叩人急者<lb/>
人必疑無因而至前者人莫我知今某實犯二忌以進<lb/>
故敢獻其區區之説欲閣下一知而不疑耳激昻自薦<lb/>
市道所羞冒昧自陳出於窮迫惟察其肺肝幸甚<lb/>
　　　上吕丞相書<lb/>
某聞古之豪傑之士建大功定大業者往往其人出於<lb/>
<pb n="KR4d0210_WYG_009-3b"/>
勞苦煩辱之中其思慮之所服習筋力之所嘗試皆難<lb/>
能難堪之事故一旦得志於天下則其所立有絶人者<lb/>
昔后稷之播種伊尹之耕稼傅説之版築吕望之漁釣<lb/>
其事至陋而聖賢安之不恥周公文王之子生長於富<lb/>
貴宜若不屑於世務然七月所陳無逸所戒莫非稼穡<lb/>
艱難之語聖人豈為汲汲不自暇逸者哉以為服天下<lb/>
之勞故可以處天下之逸安天下之辱故可以享天下<lb/>
之榮也後世士不務實競為浮誕以收無用之空名平<lb/>
<pb n="KR4d0210_WYG_009-4a"/>
居優游言論風㫖足以傾耀天下及丁變故則茫然不<lb/>
知所為魏晉之際此風尤甚士大夫有盛名而處顯位<lb/>
者皆號為風流之士以清談而取世資已而逺敵駭乎<lb/>
疆場姦雄發於朝廷盜賊起於山林則向所謂風流之<lb/>
士者皆顛沛失據身死族滅而國隨之如司馬懿劉淵<lb/>
石勒之徒一世巨猾其彊悍堅忍之性固已備嘗險阻<lb/>
周知情偽而何平叔王夷甫之流欲談笑而當其衝是<lb/>
猶深閨曲房窈窕女子抗彊暴之侵陵豈不殆哉本朝<lb/>
<pb n="KR4d0210_WYG_009-4b"/>
承平既久士風凋弊浸浸有魏晉之風是以國家不日<lb/>
引不月長陵夷而為靖康之禍此有志之士所以歎息<lb/>
痛恨於前日也恭惟閣下英姿傑出獨立一世不為風<lb/>
俗所移方天下以浮虛相髙侈靡相尚之時獨儉素是<lb/>
守勤勞是務有識之士固曰天下無事則已天下而有<lb/>
大事則排難而解紛者必公也及其功存社稷位冠羣<lb/>
后於人臣無二矣宜可以安處於富貴然於天下勞苦<lb/>
煩辱之事猶身親之孜孜焉勉勉焉若有督責而程課<lb/>
<pb n="KR4d0210_WYG_009-5a"/>
之者以是知閣下勲烈巍巍誠非偶然其康濟之資經<lb/>
綸之術皆其平昔之所安行而天資之所固有非矯揉<lb/>
沽激而為之者也此所以出入將相蔚為宗臣而豐功<lb/>
茂績無愧於伊周者歟某襄漢之鄙人自㓜讀書好考<lb/>
古昔之所以興衰成敗之迹常怪魏晉間賢人君子相<lb/>
望於朝而不免於滅亡及讀孟子見所謂天降大任必<lb/>
先勞苦之説然後知魏晉諸子之所以敗其後身更近<lb/>
世之事而目覩靖康之禍則益信孟子之知言而遐想<lb/>
<pb n="KR4d0210_WYG_009-5b"/>
伊周數公於數千百嵗之上恨不得執鞭其時也今者<lb/>
伏遇閣下暫解機務均逸祠宫實來是邦而某之賤事<lb/>
在焉欲掃舎人之門有日矣自惟踈賤屢進屢卻既而<lb/>
歎曰伊周數公冡中朽骨顧遐想於數千百嵗之上而<lb/>
近不一登相公之門是何異夫捨吾之炙而嗜秦人之<lb/>
炙者哉於是自忘其僭易之罪踽踽然而來庶㡬一造<lb/>
堦墀望折衝之姿聴綜練之語以激懦衷而快宿志焉<lb/>
若其見辭於閽人得拒於典謁則命也伏惟進退之幸<lb/>
<pb n="KR4d0210_WYG_009-6a"/>
甚<lb/>
　　　上宰相書<lb/>
某聞唐虞之道孔孟之學臯䕫稷契之事業初非二物<lb/>
如冶金錫以為器用烹羊豕以為膳羞本末雖殊其實<lb/>
一也書稱堯舜禹皐陶之為人皆曰稽古伊尹樂道畎<lb/>
畆起而相湯格于皇天後世不知道為何物不知學為<lb/>
何事稽古之烈格天之勲判為二塗其間亦有豪傑之<lb/>
士因時乘變能成就其功名者然考之聖賢之事業終<lb/>
<pb n="KR4d0210_WYG_009-6b"/>
無黼黻宫商之序易曰一隂一陽之謂道推而至於富<lb/>
有之大業日新之盛徳又曰形而上者謂之道形而下<lb/>
者謂之器繼之以化而裁之之變推而行之之通舉而<lb/>
措之之事業陰陽者物所由生形器者事所從出道兼<lb/>
隂陽冒形器則凡天下之事物幽明巨細動静出入變<lb/>
化云為萬殊不齊孰有能外此者濬其源而流自清挈<lb/>
其本而末自舉矣故業大而富有徳盛而日新變通至<lb/>
於不窮而事業著乎天下此聖人經綸之極致非浮虛<lb/>
<pb n="KR4d0210_WYG_009-7a"/>
無用之空言也乾之九二以利見之資處人臣之至盛<lb/>
徳博而化天下文明孔子翼之曰學以聚之問以辯之<lb/>
聚者聚此者也辯者辯此者也傅説之誨髙宗亦曰王<lb/>
人求多聞時惟建事學于古訓乃有獲允懐于兹道積<lb/>
于厥躬由是言之經世者必以道致道者必由學所得<lb/>
有淺深則所發有大小顧其淵源為何如耳恭惟某官<lb/>
道為王佐學為帝師所以治其心養其性齊家正國者<lb/>
粹然一出於六經蓄而為徳則剛健篤實極乎輝光之<lb/>
<pb n="KR4d0210_WYG_009-7b"/>
盛發而為文則純正簡古合乎典謨之言曽參之忠恕<lb/>
孟軻之剛大子思之中庸貫為一條誠明而自得雖功<lb/>
蓋一世貴窮人爵於書無所不通於理無所不閱而機<lb/>
政之外猶皇皇焉如不及其終始典于學自周公而來<lb/>
未見其比也故能智先蓍龜節貫金石信行蠻貊勇過<lb/>
賁育赴危難而不懾歴困阨而不挫臨機㑹而不疑入<lb/>
紛糾而不亂享天下之富貴而不淫極天下之功名而<lb/>
不驕始焉以天下非之漠然如無聞於耳少焉以天下<lb/>
<pb n="KR4d0210_WYG_009-8a"/>
譽之泛然若無介於心此無他有道於此足以制事物<lb/>
於㝠㝠之中而不為事物之所制焉故也然則天下之<lb/>
事業有盡而相公之學術無窮其功徳之已陳於天下<lb/>
者特因事而應之者耳事之未來應之未出者天下惡<lb/>
足而知之譬之泰山出雲人見其氤氲變化合散無端<lb/>
不崇朝而徧雨天下以為至矣而不知精華亭毒之氣<lb/>
蓄於中而未出者多於見乎其外者也某襄漢之鄙人<lb/>
㓜志於學行年四十未聞大道何足以仰窺盛徳之萬<lb/>
<pb n="KR4d0210_WYG_009-8b"/>
一抑聞逹巷黨人以里巷之流一見仲尼喟然歎曰大<lb/>
哉孔子博學而無所成名著於論語天下至今誦之某<lb/>
雖不肖託於鈞播有年於此矣嵗在戊午初忝科第兩<lb/>
䝉呼召獲顧盼於稠人之中今兹改官又承借重諸公<lb/>
猥賜收錄比之孔門雖不足與髙弟齒至自附於逹巷<lb/>
之黨人則稱夫子之大不為過矣雖然董仲舒以逹巷<lb/>
黨人為不學而自知蓋資質之美有絶人者使留受業<lb/>
於門則其於髙弟亦庶㡬矣惜乎不知出此一言之外<lb/>
<pb n="KR4d0210_WYG_009-9a"/>
後世無傳焉若某者資質不及而好學之心自謂過之<lb/>
誠得朝夕門牆之下益聞見其所未嘗則他日所得於<lb/>
相公之道必又有深於此者不止於一言而已也不識<lb/>
相公果能收之否乎小子不敢自幸謹獻所為文一編<lb/>
辱賜覽觀或有可采冒瀆鈞嚴戰慄無地<lb/>
　　　上宰相書<lb/>
某聞下之事上莫貴於用情情之所在求之而不為貪<lb/>
辭之而不為矯趣舍之際無適不宜昔孔門弟子或欲<lb/>
<pb n="KR4d0210_WYG_009-9b"/>
干禄或不願仕吾夫子因而遂之進退無譏焉誠知其<lb/>
心無所隠於我也後世之士忠信不足而誕有餘陽為<lb/>
名高隂趨勢利范汪志千時用託省兒墳杜淹欲得美<lb/>
官反效隠者心迹相反以偽釣奇真治世之罪人也獨<lb/>
唐韓愈以古道自信不卹時議上書宰相以布衣求官<lb/>
其言曰可舉而舉焉不必遜於自舉也可進而進焉不<lb/>
必亷於自進也既斥潮州作表哀謝稱已之長其自處<lb/>
於君相之間誠可謂較然不欺者然為國子博士三年<lb/>
<pb n="KR4d0210_WYG_009-10a"/>
不遷既不能恬於進取黙爾無言又不能吐露肺肝卓<lb/>
然自結其作進學解委曲以致其意雖當路憐之自此<lb/>
稍進亦不得謂之誠矣豈愈信道不篤為流俗之所移<lb/>
邪抑當時執政者不足以誠告之也某誦之久矣向自<lb/>
下士來不因紹介負其不腆之文仰干典謁相公收之<lb/>
於泥塗窮悴之中使教育天下之英材自惟疎賤無能<lb/>
濫被器使夙夜磨礪思有以自効當官行已如相公之<lb/>
身臨而目矙之立見於前乗見於衡蓋五年於此矣上<lb/>
<pb n="KR4d0210_WYG_009-10b"/>
自朝士下至諸生無一人親戚鄉閭之援惟恃恩紀以<lb/>
逭譴訶安全卵翼之恩一毫未報豈宜僥倖茍得更有<lb/>
所干請哉但以淵源之地風波易動指目為多不才之<lb/>
人久此叨據嘗恐不免於戾上玷陶鎔欲布腹心未敢<lb/>
率爾不謂相公特軫鈞念俾得自言尙可黙黙畏避懷<lb/>
不盡之意乎如某之寒相公知之舊矣居官得禄猶不<lb/>
能自給今終更在邇故鄉不可歸挾數百指之累將安<lb/>
之邪又一寡居表妹近攜孤女逺來任其嫁遣之責其<lb/>
<pb n="KR4d0210_WYG_009-11a"/>
勢尤迫若於此時不能一鳴其情是蹈韓愈之失而不<lb/>
以吾夫子待其門人者望吾相也而可乎伏惟察其區<lb/>
區之誠終始矜憐畀以一官免待逺次則啼饑號寒之<lb/>
屬庶不殞於溝壑其恩德之小大輕重某宜如何報也<lb/>
　　　上宰相書<lb/>
某聞善論詩者不專取其文詞必觀其志而聽其音傳<lb/>
曰在心為志發言為詩又曰情發於聲聲成文謂之音<lb/>
若七子所賦韓起知其吉凶觀其志也列國之風季札<lb/>
<pb n="KR4d0210_WYG_009-11b"/>
察其治否聽其音也惟是二者有氣焉行乎其間氣之<lb/>
感志與音必應之是氣也非一人為實與天地萬物相<lb/>
為流通顧所感者如何耳治世所感其氣和亂世所感<lb/>
其氣厲是以善觀詩者於音志之外又觀其氣焉且詩<lb/>
本以厚人倫美教化而變風變雅往往因一已之不得<lb/>
其所而發為憤懣以譏刺其上孔子何取焉蓋世當亂<lb/>
亡人懷哀思怨怒之氣賢人君子特因已所遇聲之於<lb/>
詩觀其詩則當時之所感者可知夫聽倉庚者知春之<lb/>
<pb n="KR4d0210_WYG_009-12a"/>
和聞蟋蟀者知秋之肅此物理之公天道之自然也詩<lb/>
之美刺大率如此是故樂而不為淫哀而不為傷美而<lb/>
不為諛譏而不為誹喜怒通乎四時合乎一氣觀其所<lb/>
感而天地萬物之情可見矣若以一已之屈伸而反其<lb/>
所感則小丈夫之作也君子無取焉屈原放逐作為離<lb/>
騷幽憂感憤雖出於一已而楚之風氣著焉不然揚已<lb/>
露材上非其君下譏同列乃名教之罪人豈足以爭光<lb/>
日月哉賈誼當漢文治平之時以近臣出傅長沙年少<lb/>
<pb n="KR4d0210_WYG_009-12b"/>
名盛未為不遇而沈湘弔屈悽然有離騷之風吾固知<lb/>
誼之不長也孟浩然在開元中詩名亦高本無宦情語<lb/>
亦平淡及北闕南山之詩作意為憤躁語此不出乎情<lb/>
性而失其音氣之和果終棄於明主本朝石守道作聖<lb/>
德頌於慶厯間詞工意直真一代名筆但語激訐而氣<lb/>
不平無寛裕優游之風卒之身罹䜛毁而幾成朋黨之<lb/>
禍殆與吉甫穆如清風之作異矣當時梅聖俞以詩名<lb/>
家交游傾一時而仕宦不達其詩乃怡愉温厚不失治<lb/>
<pb n="KR4d0210_WYG_009-13a"/>
世之音故歐陽文忠王文康諸賢皆以三百篇擬之然<lb/>
則為詩者非通天下之志而協夫聲音之道未足與言<lb/>
詩也某晚學無師顧嘗知好義少年雖遊場屋亦時時<lb/>
為之而不得其門後蒙拔擢處淵源之地稍得以潛心<lb/>
詁訓已而出試小壘實古二千石之秩追思前此兵火<lb/>
逃生流離饑寒之苦乃得復見清時與萬物同游於和<lb/>
氣中欣欣然愉愉然進有尺寸之望退無溝壑之憂間<lb/>
為詞章以歌頌太平如蛙鳴蚓號不足聞於當世今老<lb/>
<pb n="KR4d0210_WYG_009-13b"/>
矣志猶在也抑不知擊壤而謡畎畝之樂乎將樂職而<lb/>
為宣布之詠乎其亦形容功德而鳴國家之盛乎大鈞<lb/>
所播其必有所發矣或曰游孔門者難為言子言得無<lb/>
易邪應之曰昔周道既衰王澤僅存而小夫賤𨽻之什<lb/>
猶有取於聖人今聖君哲相在上風化方隆某又嘗以<lb/>
文字見收玷師儒之選則感於治世而鳴其和蓋有不<lb/>
能自已者矣奮厲而言未足多過惟相公恕其狂幸甚<lb/>
　　　上執政書<lb/>
<pb n="KR4d0210_WYG_009-14a"/>
某聞有生而知之者有學而知之者故自誠明謂之性<lb/>
自明誠謂之教聖賢之分正在於此然乾之九二聖人<lb/>
也而其爻曰學以聚之問以辯之坤之六二賢人也而<lb/>
其爻曰直方大不習无不利則與夫所謂生而知之學<lb/>
而知之者相反焉豈自誠而明者其業亦資學而後成<lb/>
自明而誠者其徳有非習之能致者歟且臯䕫稷契亞<lb/>
聖大賢而各守其一官不能相通易地處之未必盡善<lb/>
則臯陶之刑后䕫之樂稷之播種契之敷教皆其性所<lb/>
<pb n="KR4d0210_WYG_009-14b"/>
長得之於天非習而後能者不習而能則誠明自得弗<lb/>
勞而功何所往而不利恭惟某官以超衆之資聰明所<lb/>
照了無不逹一旦出遊場屋待問廣廷條其所對無非<lb/>
當世要務應敵尋常之語不挂一詞鑿乎綜練之文皆<lb/>
可舉而行也及歴要津掌絲綸典禮樂皆曲擅其美卓<lb/>
乎無前以至典章法令之微文錢榖甲兵之大計一歴<lb/>
於耳悉暢本原雖老於厥官能善其事者自以為莫及<lb/>
嗚呼此豈習而後能者哉公學根於天得於不習故嘗<lb/>
<pb n="KR4d0210_WYG_009-15a"/>
竊窺盛徳以為合於坤之六二順而正静而安名蓋四<lb/>
海而心不矜才髙一世而志不溢氣之所養浩無端倪<lb/>
確乎直方至大充塞為臣為子莫不各盡其道易所謂<lb/>
不習无不利者於公其見之夫六二之賢雖曰不習而<lb/>
能敬以直内義以方外蓋輔之學者如此我公之道雖<lb/>
曰天得又能粹之以六經之源滋之以百家之流深造<lb/>
孔顔孟軻淵奥不傳之宗則公道徳之所至勲業之所<lb/>
期其可量也哉某向者叨官於朝以時進見聞謦欬侍<lb/>
<pb n="KR4d0210_WYG_009-15b"/>
儀型退而潛心日有増月有得也一去門下五年於兹<lb/>
汩没簿書米鹽之間舊學荒蕪頑然為俗吏仰惟師範<lb/>
邈焉有霄漢之隔然立見於前乗見於衡無一日之忘<lb/>
鑚仰也今者解秩造朝澡身沐徳復擁篲先生之門不<lb/>
知與之進乎否也若得摳衣趨隅一瞻鈞座庻㡬攀鱗<lb/>
附驥不為小人之歸何其幸歟非所敢望也僭布腹心<lb/>
先生圖之<lb/>
　　　論部民訴經界書<lb/>
<pb n="KR4d0210_WYG_009-16a"/>
某契勘四川經界惟潼川一路詞訟最多蓋緣所部一<lb/>
十五州有行者有不行者有既行而復罷者以此人無<lb/>
定志各懐僥倖一夫鼔扇十百附和每縣易一令郡易<lb/>
一守監司易一人則境内紛然牒訴叢委或訟初行之<lb/>
日保正耆長因界量而受贓或訟既行之後案吏鄉司<lb/>
以走弄而取賄牽連枝蔓必不可行所訴増重之數多<lb/>
至十餘倍少亦不下兩倍考其事實皆未必然若監司<lb/>
守令姑務持循則不過取㑹行移受其煩紊而已或者<lb/>
<pb n="KR4d0210_WYG_009-16b"/>
未詳情偽喜任更張則信其偏詞便有損益縣不禀州<lb/>
州不告監司監司不以聞於朝廷鄉異邑殊前行後止<lb/>
賄賂狼籍請託公行失陷賦租害及貧弱使經常之賦<lb/>
無復定制如是者八九年矣某前備員轉運判官奉詔<lb/>
㸔詳措置經界利害因上便民事内一項專論經界乞<lb/>
將本路不均甚處委監司一員與所屬守令委曲計議<lb/>
各以事宜從長措置仍選見任官五員農隙月分分詣<lb/>
諸縣逐鄉受接人户詞狀其所訴元初打量步畆定驗<lb/>
<pb n="KR4d0210_WYG_009-17a"/>
土色不當増減稅數至五七分以上者㑹集衆户如推<lb/>
排法互相指决以衆證為定不伏者再為界量若是未<lb/>
經界買賣田業不曽推收及隠寄詭名之家自當歸併<lb/>
而非經界不均以致輕重者更不受理逐縣經界所税<lb/>
有溢於舊額者以額外之數與増重人户通融均減既<lb/>
已奏聞又具狀劄繳申廟堂伏䝉僕射相公特賜主張<lb/>
取㫖依申如有人户論訴去處照應前後指揮施行某<lb/>
遵依前件聖㫖遂令逐縣勒鄉司先將未經界前一年<lb/>
<pb n="KR4d0210_WYG_009-17b"/>
并經界一年新舊稅簿逐一校對取見新稅比舊増減<lb/>
及五七分以上人户具帳供申不得追集人民有所騷<lb/>
擾其以前人户論訴多是虛詞濫説不可憑用遂修立<lb/>
狀式雕版印造分送諸縣曉示百姓如不願裁正更不<lb/>
須下狀若願裁正即請買狀式具實書填經所委官投<lb/>
押若有指决不得過三户再限一月出限更不受狀自<lb/>
紹興二十七年十月後選差清彊官分詣經界不均縣<lb/>
分裁正其詞訟不多去處只就本縣委官緣本司所立<lb/>
<pb n="KR4d0210_WYG_009-18a"/>
狀式闗防周宻杜絶弊幸無所容姦<hi>狀式已具册内</hi>其從來妄<lb/>
狀鼔扇煩紊官司之人皆不復欺誕濫有披陳以致詞<lb/>
訟不煩某又疑縣道及所委官憚於裁正抑遏百姓不<lb/>
令聲説累次嚴行約束及宻切詢訪委是少有請買狀<lb/>
式之人亦有書填不行既買復還者據所委官申皆只<lb/>
就縣受狀不曽下鄉不曽追集百姓多是以逐處溢額<lb/>
税數與偏重人户對減民間亦少相指决雖間有被决<lb/>
増税之家亦情願承受别無争執以此田畆並不曽復<lb/>
<pb n="KR4d0210_WYG_009-18b"/>
行界量吏民並無責罰公私無毫髪之擾未結絶間某<lb/>
䝉恩就除提㸃刑獄公事遂申尚書省乞就憲司結絶<lb/>
於今年三月以前並已了畢溢額税色紐計錢四千八<lb/>
百五十餘貫莊租麥四石有竒對減稅重人户五千六<lb/>
百八十五户用人户科决狀推排減偏重税八十九户<lb/>
増偏輕稅一百六十六户已出榜曉示百姓認定供輸<lb/>
自此永絶詞訟方推行之始人見其事體浩大皆謂争<lb/>
訴必多收之為難及狀式一出姦民往往引退訟諜甚<lb/>
<pb n="KR4d0210_WYG_009-19a"/>
少異論已息然猶疑有所騷動非一二年未易遽了已<lb/>
而略無一事數月而畢皆翕然帖伏自非僕射相公聰<lb/>
明逺燭洞見萬里之外兼收博采不以人廢其言則一<lb/>
方宿弊豈能盡去今已具錄奏聞及申尙書省又繕寫<lb/>
成册投納府第以便省覽某自入蜀以來日為經界詞<lb/>
訟所擾深疾姦弊求所以安人息訟可以經久之策甚<lb/>
詳每士大夫陳述百姓訴理人人與之論辯叅稽講究<lb/>
備見本末踰年始敢上聞既蒙朝廷聽委則説諭守令<lb/>
<pb n="KR4d0210_WYG_009-19b"/>
選擇官僚審謹而行若今後官吏士民尚敢扇揺欲復<lb/>
行舊稅以疑誤百姓者乞從所屬具事因申奏重寘於<lb/>
法庶㡬逺民得以安業一方幸甚其普州安岳一縣不<lb/>
均最甚措置裁正比它縣尤為詳悉已别具劄子申呈<lb/>
併乞鈞照<lb/>
　　　與殿帥楊郡王論兩淮移屯利害書<lb/>
某比承鈞斾之來得以欵誨欣慰無量奉違信宿已深<lb/>
傾企遞中兩辱誨示益荷眷勤即日雪晴苦寒伏惟折<lb/>
<pb n="KR4d0210_WYG_009-20a"/>
衝有相鈞候萬福承諭張馬帥已離和州既不可回且<lb/>
令來長蘆又令員琦與宋受來𤓰步想此經畫非鈞意<lb/>
之得已然其利害前日商量甚詳宜更審處大敵在近<lb/>
而軍無定處旋營寨栅揚州所患兵少勢孤今復員琦<lb/>
宋受逺去和州見憂敵人窺伺今復移却張守忠郡王<lb/>
重臣宿將諳練兵機似此果無後慮否軍旅之亊某未<lb/>
之學也深以為疑大軍臨敵豈可數數輕動張守忠既<lb/>
來長蘆未應遽回且徐徐圖之員宋若尚未動令往揚<lb/>
<pb n="KR4d0210_WYG_009-20b"/>
州如何國事至重茍有所見不敢不以忠告尚幸裁處<lb/>
餘冀保重前膺册拜<lb/>
　　　與李侍郎書論兩淮兵屯<lb/>
某前日嘗獲承教慰甚遽復暌異傾企如初即日雪後<lb/>
寒凛伏惟台候萬福𤓰步却依前議深以為憂想只為<lb/>
張馬帥既來長蘆不得已而為此然馬帥之動既已非<lb/>
策若更以員琦宋受來𤓰步恐又増一失勍敵廹近而<lb/>
大軍數移可為寒心員宋不屯真州上意也不令在真<lb/>
<pb n="KR4d0210_WYG_009-21a"/>
州則當往六合揚州今却令往𤓰步緩急之際聲勢不<lb/>
相接奈何某采訪於人皆以員宋往揚州為得策淮東<lb/>
兵合於揚州則軍威自震且六合有所資若令往𤓰步<lb/>
去揚州更逺雖與六合相近恐未必能相救援張守忠<lb/>
移屯之後和州一帶空虛亦甚可憂侍郎深宜婉畫今<lb/>
張帥業已到長蘆若宋員未動且令往揚州如何大抵<lb/>
規摹須要素定先自擾擾則為敵所窺非計之得也侍<lb/>
郎其審處之<lb/>
<pb n="KR4d0210_WYG_009-21b"/>
　　　回潼川續漕書論西路漕司財計<lb/>
某辱教翰殊用感慰某到此忽將兩月公私衮衮加以<lb/>
衰病厭倦日甚西川弊蠧十倍東路州郡無科約者十<lb/>
年矣非法出入嵗嵗増多雖朝廷累行蠲減而實恵不<lb/>
及百姓民力日困一日可為太息州縣平時只稱闕乏<lb/>
近集官吏就司打算皆有餘而無不足大扺守令亦自<lb/>
不知其財賦之根源前後循習上下相䝉雷同一辭以<lb/>
為公私之耗今既為之均節彼方自省矣其間妄用無<lb/>
<pb n="KR4d0210_WYG_009-22a"/>
有紀極所謂江河不能給漏巵也若此何緣得足夫人<lb/>
不以為便謗讟必紛紛有聞幸以下諭吾輩既受一路<lb/>
之寄義當以身徇職豈復容心於毁譽之間也幸察<lb/>
　　　再回續漕書<lb/>
某比馮運幹行欲附問自前月以來忽苦腹病憊甚坐<lb/>
是稽於修謝豈勝愧恧北事所傳或緩或急日日不同<lb/>
皆不可信姑務自治不必伺敵人之動静以為喜懼自<lb/>
治兩字誰不知之若問其所以自治固未必能言縱能<lb/>
<pb n="KR4d0210_WYG_009-22b"/>
言之或甚髙難行而不切事情或瑣碎而不逹大體求<lb/>
其真可用者㡬何人哉宜乎人以為書生之常談也要<lb/>
之臨事然後見人耳病倦不能多及<lb/>
　　　與徐左司論軍須錢書<lb/>
某萬里相望稍疎具記可量瞻嚮某猥以不才謬當西<lb/>
蜀之劇任適丁兵興大軍十二三萬人與敵相持者半<lb/>
年孤立一司獨抗三邊費盡調䕶諸帥幸皆無事而湖<lb/>
廣總領所横相侵廹殊不曉所謂方此擾擾尤費應酬<lb/>
<pb n="KR4d0210_WYG_009-23a"/>
蜀中向發吳拱下三千二百餘人數百匹馬𨽻鄂州軍<lb/>
各借請三月去矣朝廷令吳璘限一季招填則已無此<lb/>
額而湖廣申請將元額衣糧草料從蜀中應付津般之<lb/>
費嵗計五百六十餘萬引此為可行乎自古未聞水陸<lb/>
三千里按月調運供軍也朝廷以給降湖廣米五萬石<lb/>
銅錢三萬餘貫銀五萬兩儘可應辦又有指揮如不足<lb/>
許於軍前應干樁管錢米及附近州軍不以有無拘礙<lb/>
錢物内移運支遣何苦力欲困厄於西蜀此其不可曉<lb/>
<pb n="KR4d0210_WYG_009-23b"/>
者一也朝廷許湖廣於二十九年四川發赴行在銀内<lb/>
截撥錢五十萬貫計銀一十五萬餘兩四川已發過銀<lb/>
二十八萬餘兩湖廣若行截發不患不足彼其不能違<lb/>
管押官之懇請容情放過却一向責辦本所催發其二<lb/>
十九年四川合發之物已皆盡絶復何催之有此其不<lb/>
可曉者二也又欲兊三十一年經總錢銀五六十萬兩<lb/>
二年共有鐵錢一百二十萬貫川價約買得銀十七萬<lb/>
兩而止夫何誤以彼中銅錢算計况百二十萬貫已發<lb/>
<pb n="KR4d0210_WYG_009-24a"/>
過一百四萬七千餘貫未發僅十五萬餘貫鐵錢而欲<lb/>
兊銀五六十萬兩此其不可曉者三也去年朝廷再令<lb/>
拘截四川經過錢銀五十萬貫此項亦合作銅錢算計<lb/>
為銀十五萬兩湖廣乃併應副江州戚方錢三十萬貫<lb/>
紐作八十萬貫欲銀二十四萬二千四百餘兩殊不討<lb/>
究戚方三十萬貫即係兩年經總錢一百二十四萬鐵<lb/>
錢之數差誤抑又甚焉矧此五十萬貫一項四川已發<lb/>
過銀二萬六千九百餘兩金二十餘兩絹三百餘疋焉<lb/>
<pb n="KR4d0210_WYG_009-24b"/>
得有銀二十四萬餘兩乎此其不可曉者四也今已通<lb/>
發過數言之所欠甚不多乃欲先兊那銀八十萬兩果<lb/>
何所謂朝廷元降指揮係每嵗應副江鄂州錢六十萬<lb/>
貫據未起錢數行下合起官司兊那所謂合起官司乃<lb/>
四路憲司耳本所初無與既無未起數目其將何自兊<lb/>
那凡所申請分毫無是處朝廷不曽勘當便為施行四<lb/>
方萬里何所赴愬軍期急速豈不誤事邪幸從都司詳<lb/>
酌呼上部吏當面詰問頃刻可了殊不難决也本所每<lb/>
<pb n="KR4d0210_WYG_009-25a"/>
有申明皆某手自為之字字有歸事事有理試一觀之<lb/>
自不逃乎聰明辱埀領略幸甚<lb/>
　　　又與徐左司書<lb/>
某劄中所陳特道理云耳道理之外更有不可顯言者<lb/>
四川諸將應有須索本所必格之以法彼亦知本所用<lb/>
度多而儲積少故不敢以為怨今見以百數十萬應副<lb/>
他路則必忿恚解體何所不至昔魏博節度田布以魏<lb/>
兵討鎮軍于南宫度支饋運不繼布發魏博六州租賦<lb/>
<pb n="KR4d0210_WYG_009-25b"/>
以供軍將士不悦曰他日用兵粒米盡仰朝廷今六州<lb/>
刮肉與鎮冀角死生雖尚書瘠以肥國魏人何罪其牙<lb/>
將史憲誠隂蓄異志乗隙得間因以搖亂布軍怒不肯<lb/>
東衆遂潰今日之事得無近似之乎恐朝廷偶未慮及<lb/>
此耳某敢以死守之若得以此罪去誠所甘心也<lb/>
　　　通何内翰書<lb/>
某去秋遣人具問正初人回復領教翰不勝感慰西鄙<lb/>
自去年九月敵近塞應副軍事曉夕不得休息者兩月<lb/>
<pb n="KR4d0210_WYG_009-26a"/>
向後稍定孤立一司獨抗三邊與敵對壘半年於此矣<lb/>
供須調䕶之難更不待言只以東南事勢視之此則可<lb/>
想也一事失當便觸禍機所幸區處素定應干合用軍<lb/>
須率皆前期辦具上自宣帥下至將士無不悦服諸軍<lb/>
有意外之求一切格之以法彼知一出於公不敢怨懟<lb/>
而四川之民常賦之外一毫不斂約束州縣不得假託<lb/>
軍興為名擅有科敷以此郡縣不知用兵百姓安於田<lb/>
畆如太平時熈熈然其如解嚴未有期不得不愛養民<lb/>
<pb n="KR4d0210_WYG_009-26b"/>
力以固根本庶可持久蜀人易動難安官吏並緣侵刻<lb/>
何事不有斡旋計慮倍費心神未知攸濟閣下其能興<lb/>
憐否某敢兾而不敢必也尚祈洞鑒<lb/>
　　　回朱都幹書<lb/>
某辱示劄目見咎不科敷百姓異哉足下之言也本所<lb/>
以財賦為職事應副諸軍自當竭力若是軍須闕乏有<lb/>
功將士合賞但於王少卿取辦可也至於科敷不科敷<lb/>
他人何預哉僕中原人蜀中無一毫生業亦無親族寓<lb/>
<pb n="KR4d0210_WYG_009-27a"/>
居其不科敷何私於蜀蓋以大軍十餘萬衆仰給於此<lb/>
不得不愛養其力否則三軍坐困矣如足下輩月俸嵗<lb/>
廩不從空虛中來亦知其所自乎朝廷徳意深厚每務<lb/>
寛恤東南調度如此亦不聞斂取於民四川獨可以横<lb/>
賦乎國家養兵所以保民而足下乃謂軍民不兩立恐<lb/>
非安民和衆豐財之義又云用兵本約兩月今已四箇<lb/>
月然則解嚴未可期也若本所當時便徇諸處無藝之<lb/>
求只作兩月計則今日何以支吾事未可期則所費無<lb/>
<pb n="KR4d0210_WYG_009-27b"/>
限不且愛養民力以備方來之須將如異日何僕之不<lb/>
斂於民力所以為諸軍也用兵百三十日糗糧草料銀<lb/>
絹錢引所在委積未嘗乏與而足下乃爾云云不知軍<lb/>
行出入何處闕錢糧何處闕草料累次喝犒并朝廷支<lb/>
賜自是諸軍應報稽緩文字纔到本所立便給散略無<lb/>
留阻祇須俟有功諸軍既無功狀本所憑何支破散闗<lb/>
前攻不下聞自有説莫不為無銀絹錢引否不知散闗<lb/>
是險固不可取乎是有可取之理而無銀絹錢引之故<lb/>
<pb n="KR4d0210_WYG_009-28a"/>
士卒不用命乎若可取而士不用命豈計司之責必有<lb/>
任其咎者况聞攻闗之日死傷不少則非士卒之不用<lb/>
命矣自來兵家行動若逗撓無功多是以糧道不繼嫁<lb/>
禍於有司以自解亦未聞以無堆垜賞給為詞者也國<lb/>
家息兵二十年將士不戰竭四川之資以奉之一旦臨<lb/>
敵更須堆垜銀絹而後可用則軍政可知矣且如向來<lb/>
和尚原丁劉圏殺金平諸軍大㨗近日吳宣撫取方山<lb/>
原秦州等處王四廂取商虢等州吳四廂取唐鄧州亦<lb/>
<pb n="KR4d0210_WYG_009-28b"/>
不聞先垜銀絹始能破敵也朝廷賞格甚明本所初無<lb/>
慳吝如秦州始平之初得宣司闗狀即時行下魚闗支<lb/>
散何嘗稍令闕誤兼魚闗簽㕔所備金帛錢物充盈庫<lb/>
藏宣撫不住闗撥豈是有無椿辦耶顧生民膏血不容<lb/>
無功而得耳假令僕重行科敷積金至斗諸軍衣糧犒<lb/>
設支賜之外若無功效一錢豈容妄得哉若果有功亦<lb/>
豈容本所以不科敷而不賞乎諸軍但務立功無患賞<lb/>
給之不行也但管取足無問總所科敷與不科敷也劉<lb/>
<pb n="KR4d0210_WYG_009-29a"/>
晏斂不及民何害李郭之勲李晟屯東渭橋無積資輸<lb/>
糧以忠義感人卒滅大盗足下以書生為人幕府不能<lb/>
以此等亊規贊主帥而反咎王人以不斂於民豈不異<lb/>
哉九月以後興元一軍已支撥過錢引二十八萬道銀<lb/>
絹二千匹兩而糗糧草料與犒設支賞不與焉亦不為<lb/>
不應副矣若皆及將士豈不可以立功有功當賞而未<lb/>
得者何人也朝廷分司庀職各有所主而於財賄出納<lb/>
為尤嚴經由檢察互相闗防所有屢降指揮凡有支費<lb/>
<pb n="KR4d0210_WYG_009-29b"/>
宣司審實總所量度此古今通義而聖朝之明制也足<lb/>
下獨不便何哉來書謂攻散闗時若得銀絹一二萬疋<lb/>
兩錢引一二十萬道樁在鳯州有此重賞而敵不破滅<lb/>
無有也樁在鳯州與在魚闗何異方宣撫以攻守之策<lb/>
㑹問節使時亦不聞以此為言今散闗鳯翔未破足下<lb/>
可與軍中議取散闗要銀絹錢引若干取鳯翔要若干<lb/>
可以必克本所當一切辦集足下可結罪保明具申當<lb/>
以聞於朝廷如克敵而賞不行僕之責也若本所抱認<lb/>
<pb n="KR4d0210_WYG_009-30a"/>
而不能克足下當何如僕前後見將帥多是忠義赴功<lb/>
捐軀報國之人只緣幕中導之或非其道以至害事如<lb/>
姚帥之賢固不肯妄聽然足下自不應為此異論也萬<lb/>
一朝廷聞之得無不可某嘗備員剡薦預有懼焉且宜<lb/>
勉思婉畫審重語言勿恤小利以敗大事但得主帥成<lb/>
功足下復何求哉信筆不覺喋喋幸照<lb/>
　　　與吳宣撫論出征將士書<lb/>
某二十日具手劄上賀必已呈逹自後腹疾再作中脘<lb/>
<pb n="KR4d0210_WYG_009-30b"/>
疼痛妨於語言今日只差減殊羸劣也少意拜禀大散<lb/>
僧原已得陜西無不下之理傳敵人遁去若非設計必<lb/>
有内變也今則惟在慰安闗中以收人心切望戒戢將<lb/>
士毋殺戮毋剽掠廣宣朝廷徳澤以救遺民於死亡之<lb/>
中前所遣紅巾本欲令擾刼敵寨小人無知聞間有作<lb/>
過者宜多出牓文禁止令其速歸不歸者聴百姓勦殺<lb/>
諸將立功之人若能不犯吾令常賞之外更特與優加<lb/>
犒勞費三二十萬引不妨本所雖用度至廣亦當那融<lb/>
<pb n="KR4d0210_WYG_009-31a"/>
應副若敢違約束雖有功者亦深治之如此則威徳盛<lb/>
行人誰敢犯此皆鈞慮所及或已施行何待他人之言<lb/>
某所以僣易者蓋同舟而濟休戚實均深欲門下成此<lb/>
一段功名耳力疾作字不謹併乞照察幸甚<lb/>
</p>
<p>
</p>
  </div>
<div>
                <head>漢濱集巻十</head>
    <p>
<pb n="KR4d0210_WYG_010-1a"/>
欽定四庫全書<lb/>
　漢濱集巻十　　　　　　宋　王之望　撰<lb/>
　　書<lb/>
　　　回吳宣撫論退師書<lb/>
某二十四日在金牛辱二十三日所賜手帖知鈞斾已<lb/>
還河池不勝感慰敵纔聞和議不審虚實即日引遁其<lb/>
畏憚可知但我收復環原㑹州却在退師之後敵懲前<lb/>
敗能復與我争否今大軍且在河池相近屯泊其各分<lb/>
<pb n="KR4d0210_WYG_010-1b"/>
番歸元來營寨休養戰士度何時可以復出敵知吾囘<lb/>
軍敢與不敢却來侵犯新復州軍使司必有文字聞於<lb/>
朝廷略願知其梗槩庶幾不至抵牾<lb/>
　　　與馮編修書<lb/>
某頓首比承選參樞幕結課歸班想遂有峻除便登要<lb/>
近也瓜洲之變天下大慶狂暴之極勢必至此前年元<lb/>
樞書固嘗言之果如所料爾後累月亦不聞諸軍乗勢<lb/>
深入投機之㑹似稍失時或戰或和進退未決師老財<lb/>
<pb n="KR4d0210_WYG_010-2a"/>
費定當如何取地甚易保之實難要之不大殱其衆未<lb/>
可議恢復也大駕至建康士氣必振將帥有能搉鋒而<lb/>
前者否囘鑾在何時蜀中事言之不能盡敵尚扼散關<lb/>
守備甚固嵗前吳宣撫使姚仲攻不克遂令將三萬餘<lb/>
人出秦亭以攻鞏州又不能下此月初退保甘谷城遣<lb/>
偏將戍秦亭應接洮蘭又取河州見圖熙州與徳順軍<lb/>
王顔之衆分屯商虢陜華四州間虢華為敵取敵去復<lb/>
得之陜州亦被攻犯事未可保我師十餘萬衆與敵相<lb/>
<pb n="KR4d0210_WYG_010-2b"/>
持半年於此矣供輸調䕶之難不言可知事變之來千<lb/>
端萬緒一或失當便觸禍機處勢艱危無甚於此蓋蜀<lb/>
中向來用兵文臣為宣撫諸將受其節制而主財計者<lb/>
皆其腹心之人故誅求可節應辦差易今總所以孤立<lb/>
一司有限之積應三軍倉卒無窮之須朝廷在逺無所<lb/>
倚重雖使古人居此亦未必無悔况如不肖者哉兵家<lb/>
舉措事成則乗勝而進自取功名逗留則稱糧道不繼<lb/>
嫁禍於有司以自觧僕皆先事辦具要使無以為詞當<lb/>
<pb n="KR4d0210_WYG_010-3a"/>
與者雖多至數十鉅萬而不吝不當與者一錢不可横<lb/>
得裁之以制應之以權而守之以義不驚不懼遲速惟<lb/>
宜亦可謂頑矣罷兵日久敵忽犯塞警報倉卒事皆創<lb/>
行晝夜不得息者五十餘日水航陸負自利州至魚關<lb/>
五六百里之間相踵不絶而百姓不與其勞人皆駭異<lb/>
糧糗錢帛所在樁積未嘗稍乏士衆悦服而吳宣撫尤<lb/>
見推重腹心相照稱歎感激不容於口以為前後軍興<lb/>
餉餽未有如今日之裕然者也然於四川常賦鹽酒之<lb/>
<pb n="KR4d0210_WYG_010-3b"/>
外一毫不斂惟利路以迫近邊界調夫於闗外運糧勿<lb/>
已蓋有不得已者州縣間約束素定絶無行移而贍軍<lb/>
嵗入絡繹而至争先取羨以赴期㑹本所未嘗遣一卒<lb/>
差一官追一胥起一獄以相迫促也嵗終糴本折估比<lb/>
較租額計增二百六十餘萬引比逓年最髙之數増三<lb/>
百八十餘萬引嗚呼已極不可復加昔李巽為度支鹽<lb/>
鐵轉運涖職一年征課所入如劉晏之多明年過之又<lb/>
明年增一百八十萬緡以今視之可無愧矣此皆朝廷<lb/>
<pb n="KR4d0210_WYG_010-4a"/>
采聴信任之明四路同官悉心協濟之力僕以不才得<lb/>
免曠責豈非幸耶兵興之初諸將各營山寨般糧運帑<lb/>
為保險自固之計興元驚擾尤重守官者往往逃遁而<lb/>
西流言相怖逺近惶駭人人莫有固志雖東西路亦有<lb/>
欲謀移治者相勸僕遷避者多矣蓋利州無兵之可守<lb/>
無險之可恃也僕謂此户部倉庫所在其中貯積甚多<lb/>
既不容般運吾將安往亊若不測亦以一家殉於此而<lb/>
已矣因泰然不動處之若無事時且立賞罰禁止官吏<lb/>
<pb n="KR4d0210_WYG_010-4b"/>
之奔竄扇揺衆心者於是人情翕然安定自劍而西如<lb/>
不聞有兵郊邑間熙熙然也此不待僕言蜀人皆能道<lb/>
因書畧及耳許丈到闕憂本所之不足請添印錢引百<lb/>
萬渠意甚善此亦未嘗增添恐有幣輕之患姑少緩之<lb/>
近申明朝廷乞陜西行用錢引已依所請今甚流通諸<lb/>
軍不復多邀銀絹大為公私之利度牒五千道纔賣十<lb/>
之一二今既減價必速售也官告發及五六分訟詞不<lb/>
息吏縁為姦有一户入千引而不到官皆為官吏所乾<lb/>
<pb n="KR4d0210_WYG_010-5a"/>
沒可惜可惜僕之措畫大抵隨事消息以盡變通務在<lb/>
軍民之兼裕供餽雖廣而所費省謂如增價以糴月糧<lb/>
士卒既利而官實得賤米蓋軍既出戍有添支口食而<lb/>
家小食月糧不盡却得髙價以資助征夫又齎見錢就<lb/>
糴於關外四州比之轉輸其直甚減四州臨邊穀米不<lb/>
自保而官為增價以收之民固便矣又得此錢以應率<lb/>
斂上下無不利只此兩事自省百萬餘引其他皆稱是<lb/>
也軍行合有糗糒前此皆諸軍自造數不能多而民被<lb/>
<pb n="KR4d0210_WYG_010-5b"/>
其擾僕夏秋間預作措置兑買四州秋税造一色糜棊<lb/>
子凡二百四十餘萬斤軍中云只食糜棊子亦可為數<lb/>
月之糧此皆前所未有也凡此等事不可悉數姑舉其<lb/>
一二耳吳宣撫所以深相照者蓋每事應手殊不費其<lb/>
力也聞嘗諭其將士云老宣撫時軍食不繼折估欠四<lb/>
個月爾輩所知今總所錢糧應副如此若不能立功他<lb/>
日何所推托耶軍中多為歌謡以贊譽不欲寫去耳吳<lb/>
宣撫去冬病作勢頗危殆人心憂惶十二月後漸平亦<lb/>
<pb n="KR4d0210_WYG_010-6a"/>
一方之幸也自兵興後軍書羽檄及申奏朝省之文皆<lb/>
僕自親已充棟宇其間多關利害不能盡致畧錄一軸<lb/>
奉呈可以見其梗槩也久欲遣人到朝廷實為無暇欲<lb/>
少説則不濟事多説則不可盡所以懶於發信兼亊有<lb/>
公議説不説何所損益獨於吾友不可不畧述所懐耳<lb/>
僕自别後精力之衰一年不如一年入春以來尤甚一<lb/>
病閲月不能出今雖勉强全枝梧不行方此艱難又不<lb/>
能便爾求去有劄子懇廟堂乞邊事稍定陶鑄一宮觀<lb/>
<pb n="KR4d0210_WYG_010-6b"/>
差遣期於必得不然須致仕而歸幸於東道力為一言<lb/>
也雖有投劄今更納一本吾友面致之兵用不用夏間<lb/>
雖見次第纔有定議便告下手文字到此亦在秋中庶<lb/>
可趂時出峽不容緩也其私計之不便劄子中詳言矣<lb/>
吾友以為僕可留乎不可留乎朝廷用人未嘗不均勞<lb/>
逸既盡其力必恤其身而及其家以其去留久近難易<lb/>
閒劇比方前人畧相參酌而埀情焉則足以盡天下人<lb/>
材之用曰某也才吾方倚之於彼嵗為此言然初無毫<lb/>
<pb n="KR4d0210_WYG_010-7a"/>
髮異於尋常而徒久置之於不便之地然則人孰肯為<lb/>
才乎皆如僕之不才可矣若果有才者亦豈肯盡其用<lb/>
乎人臣之大戒以東西南北不擇事而安之為忠故春<lb/>
秋嚴君臣之分不以家事辭王事然北山之大夫役使<lb/>
不均輒形于怨刺其詩曰嘉我未老鮮我方將旅力方<lb/>
剛經營四方說者曰嘉鮮皆善也王善我未老乎善我<lb/>
方壯乎謂我之氣力方盛乎何乃獨久使我經營四方<lb/>
也其自矜不遜如此若責以春秋之義自當誅絶而聖<lb/>
<pb n="KR4d0210_WYG_010-7b"/>
人取之以埀萬世嘗竊怪之反復思惟而後得其㫖春<lb/>
秋所以立大法詩人所以盡下情夫君上出命下之人<lb/>
或不能承在王法有所必誅人臣盡瘁上之人或不加<lb/>
卹在人情豈容無怨下之以情怨上亦猶上之以法誅<lb/>
下有不能自已者是故文王以天子之命命將帥遣戍<lb/>
役歌采薇以遣之出車以勞還杕杜以勤歸叙其征行<lb/>
之久往來之勤靡室靡家不遑啓處慰勞而撫摩之于<lb/>
再于三以為不如此不足以承天保之政也北山之詩<lb/>
<pb n="KR4d0210_WYG_010-8a"/>
與采薇出車杕杜其言大抵相類而美刺之不同如此<lb/>
蓋采薇三詩出於上而北山之詩發於下也若文王之<lb/>
將帥守衛艱勤而無采薇出車杕杜之恩安知其無北<lb/>
山大夫之作乎雖君子之仕志存許國不以通塞易慮<lb/>
然先王之政未有不本於人情者人情有所不欲未嘗<lb/>
抑而行之聖人以春秋風雅立大法而盡下情豈不兩<lb/>
得也哉若僕輩初無事勞可紀而叨冒過當光華持節<lb/>
徧閲諸司日愧伐檀素餐之譏上不敢冀采薇將帥之<lb/>
<pb n="KR4d0210_WYG_010-8b"/>
榮下無從起北山大夫之怨姑因議論所及以釋經義<lb/>
之疑耳僕老矣非有倖覬如前政數公之進用姑欲得<lb/>
一閒官以歸東南造物照知有素亦必哀憐之也所欲<lb/>
言者無窮病倦不能盡幸察<lb/>
　　　與虞宣諭論事書<lb/>
某得幸大君子七年於兹非徒小人平時慕用之誠西<lb/>
南莫比而門下所以眷遇推許亦不居衆人之後其心<lb/>
腹相照固無俟於言説至於當官則各有職事不敢望<lb/>
<pb n="KR4d0210_WYG_010-9a"/>
以私恩相假借尚書蜀人今出使於蜀人未必不疑其<lb/>
以故鄉而有所私某素荷知奬人未必不疑其以舊職<lb/>
而有所庇若每亊討理明辨其是非則適足見台座處<lb/>
亊之至公而小人居官之不茍初無損於心腹之照所<lb/>
謂和而不同以共濟國事而已朝廷聞之亦必不以為<lb/>
非其間雖或小有異同亦無害大體古人轉禍為福因<lb/>
敗為功多此類也如此則使司所行或有未盡本所固<lb/>
不敢有慊本所所辦或有未合使司亦不須加怒庶幾<lb/>
<pb n="KR4d0210_WYG_010-9b"/>
乎忠臣之節要歸於是而已矣伏望髙明深加恕諒幸<lb/>
甚<lb/>
　　　囘虞宣諭吳姚二大將出兵書<lb/>
某今早承局還伏辱台翰繼遞中又拜十三日教賜不<lb/>
勝感激王提幹馬已買得四十六匹葛彦竒十六匹渠<lb/>
輩得囘巖昌自然易辦矣商蘭兩州招納降附可喜若<lb/>
有益于國本所不敢憚供億之煩所以夙夜辛勤横身<lb/>
以當衆怨者正欲節省用度以濟大事非敢靳吝財賦<lb/>
<pb n="KR4d0210_WYG_010-10a"/>
當用而不用以沮將士之心也孔明所謂限之以爵爵<lb/>
加則知榮一顰一笑足以激厲生民膏血豈容妄得乎<lb/>
賞不當于有功猶輦金幣以塞廬山之壑也歸順之人<lb/>
須當優假何所愛乎但向去事大不知所用幾何若涉<lb/>
大水未知攸濟耳適領使檄買馬以百運為限亦得中<lb/>
數乞罷招兵尤為至論本所豈敢望賜只得國事利小<lb/>
人與有獲焉方今之弊不在兵少孔明街亭之敗歸而<lb/>
減卒兵貴精不貴多也淮南之潰與采石磯之捷其衆<lb/>
<pb n="KR4d0210_WYG_010-10b"/>
寡可騐矣南北通使和議必成亦須一再往返耳移書<lb/>
宣威且議休息生靈之幸某昨日因書止其再出大暑<lb/>
如此豈用兵時邪征士征行百姓發運皆是危事師老<lb/>
鋭挫若遇大敵豈不可憂此乃安危所係用度不足言<lb/>
也甚善甚善姚帥年來數竒不可委以要地更宜與宣<lb/>
威議之因糧事不敢必只得不至過當足矣<lb/>
　　　囘虞宣諭論因糧糴本錢書<lb/>
某旦日再具劄目伏想呈徹是日又領真翰今日已時<lb/>
<pb n="KR4d0210_WYG_010-11a"/>
又拜初一日所賜教帖不勝感慰應副使司初西縣瞻<lb/>
侍之日便曾上稟豈敢二三後縁所索窠名皆烏有先<lb/>
生不得不詳具曲折前者似䝉稍察且承指揮姑止行<lb/>
移故半月餘日不敢應報宣撫司文字至今未囘然聞<lb/>
使司已行申奏朝廷必以為有此一項錢物今又覩使<lb/>
司所榜州縣依舊説諸軍因糧所得糴本水脚等錢即<lb/>
是台意終未融照尚以本所為實有此錢也既以上聞<lb/>
於朝廷下播於民庶則本所豈得獨稽留臺府前牒而<lb/>
<pb n="KR4d0210_WYG_010-11b"/>
不報乎他日責逋慢之罪某何以為辭不免具因依申<lb/>
使司乞行㑹問宣撫司如果有上件省減到錢則見今<lb/>
本所庫中所有自可遣官拘占不必問本所之可否如<lb/>
無所省減却使本所虚抱此名而為朝廷百姓之所不<lb/>
韙某么麽豈敢任此也兼應副諸軍糴本非所出於總<lb/>
領皆百姓之脂膏以百姓之脂膏供三軍之口實則民<lb/>
無怨讟而軍以効命為當然今若諸軍自因糧而不費<lb/>
百姓之資則諸軍責望於民者益深而百姓之所以咎<lb/>
<pb n="KR4d0210_WYG_010-12a"/>
本司者亦無所不至朝廷亦以總所初無應副而蜀民<lb/>
無預於軍興豈不為四川之大禍哉竊望台慈徧㑹將<lb/>
帥若㑹到數目行下本所對行出豁如此則於使司無<lb/>
一毫之損而本所與諸帥各得分明矣竊意臺府所以<lb/>
如此有疑未解者必亦有所據依或是諸軍各有申到<lb/>
因糧數目所以顯見於榜奏行移之間而獨本所喑不<lb/>
得説則有無何以自辯財賦不同他事可借以虚詞一<lb/>
錢須要一錢下落皆有出入簿帳豈容有所隠匿也某<lb/>
<pb n="KR4d0210_WYG_010-12b"/>
衰病如此或死或去諒非久于此者隠匿財物欲以何<lb/>
為某前者劄呈朝廷乞以因糧於敵奬勵將帥而大稱<lb/>
吳宣撫恢復不曾般運糧草至於應副博易本錢之多<lb/>
置之不言蓋欲誘掖勸相以成將帥之功名非於本所<lb/>
有對減之利也　小貼子云必不得已則陜西榖賤可<lb/>
以量給價直猶愈於般運區區之意但知息四川調夫<lb/>
之苦非有愛于本所財也亦非有意與諸帥争功也不<lb/>
意事非始圗轉而至此實應副諸軍糴博本錢皆置而不<lb/>
<pb n="KR4d0210_WYG_010-13a"/>
錄實不曾得諸軍糧米而曰有收朝廷在逺何以照察<lb/>
而四川百姓為全不佐公家用兵之急將使如朱紱輩<lb/>
所言得行皆某喑然不為辯白之過尚書聰明無所不<lb/>
燭且以憂國愛民為心今將使事之重上為朝廷所信<lb/>
中為將帥所承下為百姓所仰一言之發小關利害大<lb/>
係安危以為無則實無以為有則實有本所豈可受闇<lb/>
昧於疑似之間不以自明於當路之大賢也伏惟公恕<lb/>
仁明諒其事非得已弗罪其喋喋幸甚不勝惶恐之至<lb/>
<pb n="KR4d0210_WYG_010-13b"/>
　　　囘吳宣撫報姚仲原州敗衂書<lb/>
某前月二十九日具手劄計已呈徹今月旦日并今日<lb/>
已時荐領真翰不勝感慰姚帥之敗熙河之捷前已具<lb/>
陳之再枉鈞諭益詳曲折姚軍潰散人兵莫須收拾得<lb/>
一半否其餘差占人皆可根刷得宣撫略為整頓便當<lb/>
勇氣增倍此人之敗未必不反為四川之福所可喜者<lb/>
熙州既克幕府威名益振敵知姚罷無可窺伺自當威<lb/>
懾矣本所除已具錄奏去訖伏乞鈞照<lb/>
<pb n="KR4d0210_WYG_010-14a"/>
　　　與吳宣撫論再出散關書<lb/>
某向領三月二十三日鈞翰欲少歇中傷士卒於河池<lb/>
後忽聞再出散關不知何故莫是有可乗之機否頗聞<lb/>
此行士卒鋭氣不及前時果否相公智畧先定應變無<lb/>
方必有成算方此大暑師旅征行百姓轉餉皆是危事<lb/>
自非萬全豈可輕舉若果未可動且宜待時雖聞于朝<lb/>
廷可也仰恃知照之深敢爾僭率伏幸優恕<lb/>
　　　謝孫侍郎書<lb/>
<pb n="KR4d0210_WYG_010-14b"/>
某不貢問籖史旦暮拳拳于宮牆之下比朝士中有錄<lb/>
示近報者竊知先生不遺某之不肖誤有熊羆殳斨之<lb/>
舉震悚若無所措先生早遊太學旅登清班閱天下士<lb/>
大夫多矣持槖之初取材以自代衆謂必得一世磊落<lb/>
塊竒之彦而乃濫及於無用之鄙生豈大賢藻鑑之公<lb/>
有時或爽邪某昔也羣試塲屋間先生得其不腆之文<lb/>
即以經綸許之今老矣畧無毫髪上副知已而先生鋭<lb/>
然復收不知何以得此豈天假其逢邪二十年間豈無<lb/>
<pb n="KR4d0210_WYG_010-15a"/>
他人而始終卵翼獨歸鑄顔之手信非偶然者也年來<lb/>
衰憊益甚已絶意于功名薦語忽聞頗復奮勵或者階<lb/>
此得以展其尺寸則凡世俗之所以醻恩者曽何足為<lb/>
門下道要使知人之明有聞於後世然後可以為盛徳<lb/>
之報也感激之極不覺發于狂言惟先生諒之<lb/>
　　　上葉樞密書<hi>謝薦就言事</hi>
某謹齋沐裁書效其慶賀感激區區傾倒之誠東望再<lb/>
拜走一介獻于樞宻相公閣下伏審光被疇咨擢冠宥密<lb/>
<pb n="KR4d0210_WYG_010-15b"/>
聖朝注意身佩安危方天下有事之時隠然如一敵國<lb/>
四方萬里倚以為重交口相賀喜邦家之得賢自非任<lb/>
重致逺之資久孚于人望解紛排難之畧深契於事機<lb/>
則帝眷民心何以及此天下幸甚天下幸甚某比得行<lb/>
朝相知書報樞密知院相公初秋對揚力加論薦遂忝<lb/>
賜環之命始驚且疑以為閣下以命世人傑驟結明主<lb/>
一二嵗間躐居大位方攘袂以圖囘天下而天下之賢<lb/>
能繫心屬目願自托於下風者不可勝數登庸之始薦<lb/>
<pb n="KR4d0210_WYG_010-16a"/>
賢報國為莫大之舉宜得異人焉而某流落逺外行能<lb/>
無以逾衆且疎逺之跡未嘗一登龍門豈所傳之妄乎<lb/>
報者狎至方敢以為信則激昂奮勵之氣勃勃乎發于<lb/>
胷中而不知其齒之既衰力之不逮抵掌搤腕恨未有<lb/>
以為知已死者囘顧其身不啻如鴻毛之輕也不知閣<lb/>
下何所聞而取之乎夫公卿薦人必求悉其雅素大抵<lb/>
其鄉曲也其親戚也意氣之相投也父祖之有好也科<lb/>
第之同時也宦學之同處也微賤之日䝉其慰薦之恩<lb/>
<pb n="KR4d0210_WYG_010-16b"/>
者也窮厄之際得其周旋之力者也否則以姻舊之婉<lb/>
轉也權貴之請囑也於此數者而擇人焉不在是者雖<lb/>
至寳横路誰復取焉昔崔祐甫當國除吏八百多其親<lb/>
故曰非親非故何以知之及李吉甫為相咨裴垍曰十<lb/>
五年逺裔不知比日人物垍為疏三十餘人吉甫薦之<lb/>
嘗謂崔祐甫當常衮之後賢愚同滯之時故人不以為<lb/>
非要非天下之公道也不如李吉甫若吉甫所薦必求<lb/>
親故則何以致元和得人之盛哉伊尹之俊彦必曰旁<lb/>
<pb n="KR4d0210_WYG_010-17a"/>
求傅説之俊乂必曰旁招二子起于耕築之處安得親<lb/>
故而用之祐甫之言陋於是矣夫親故有私恩舍之則<lb/>
必致其怨賢能非舊識薦之則或䝉其累人將何擇焉<lb/>
自非胷襟器局有大過人如伊尹傅説自任以天下之<lb/>
重者孰肯旁搜廣覽為非常之舉哉某不佞何敢竊議<lb/>
盛徳嘗試以其所聞而揆之行事必也廣大英特慨然<lb/>
有志乎天下故朝夕汲汲留意人倫思得一世竒士致<lb/>
之乎吾君以共濟艱難之業入居政府席未及煖其尊<lb/>
<pb n="KR4d0210_WYG_010-17b"/>
主庇民之術有未及陳而首以薦賢為急務惟其急於<lb/>
薦賢也故如某之不肖亦不暇有所擇焉假之嵗月則<lb/>
天下英偉豪傑之士有不出于閣下之門者乎顧某非<lb/>
其人耳語曰道不同不相為謀故小徳役大徳小賢役<lb/>
大賢同聲相應同氣相求之道也閣下以端方鯁諒之<lb/>
操岌岌乎其難進陸沉于下僚逾六十而始遇故每求<lb/>
士之羇窮鬱滯困厄而不振者達之冀萬有一分得或<lb/>
類已者某既愚且拙介介自守無以覬當世之知偶嘗<lb/>
<pb n="KR4d0210_WYG_010-18a"/>
得幸於今廟堂諸公頗䝉諒其平生憐其窮以老而保<lb/>
持之向者臺諫諸賢亦復過聽以其姓名應詔故猶得<lb/>
玷使者之節驅馳逺部不然則放跡林泉躬耕畎畝一<lb/>
枯槁之田夫耳抑閣下其亦以此而取之乎夫君子之<lb/>
難進也將以有為也如閣下是也如某輩亦自量其中<lb/>
無所可用故甘退縮無用之地耳閣下其何取焉雖然<lb/>
閣下不俟識面舉于稠人之中重之以國士之知某何<lb/>
敢以無所可用不少効其愚乎伏惟閣下以命世人傑<lb/>
<pb n="KR4d0210_WYG_010-18b"/>
驟結明主躐居大位聖朝注意身佩安危可謂盛矣不<lb/>
識閣下以位為樂乎將以時為憂也如閣下平昔之所<lb/>
自負必不以位為樂其亦皇皇乎憂時而已時所當憂<lb/>
者得非外敵之憑陵乎以某觀之外敵之憑陵非徒不<lb/>
足憂乃宗廟之靈社稷之福也自古用兵固有彊弱而<lb/>
勝負不係焉以南視北誠若不敵然北敗於南多矣今<lb/>
為我敵者能彊於石虎乎能賢於苻堅乎能盛於魏太<lb/>
武乎三人皆嘗圖南矣大則以亡小則以亂而區區晉<lb/>
<pb n="KR4d0210_WYG_010-19a"/>
宋曾不為之折國家地土絶長補短猶方萬里帯甲數<lb/>
十萬比之晉宋蔑有不及焉矧主上聖徳日新仁孝天<lb/>
至海内愛戴無可乗之釁固皇天之所眷佑亦何畏于<lb/>
彼哉議者狃于靖康建炎之禍以為終不可敵則亦不<lb/>
察矣彼君非昔日之君將非昔日之將謀臣非昔日之<lb/>
謀臣昔其來也乗吾久安而無備一人杖箠千百遁逃<lb/>
入吾封疆不涉險阻所舍者大厦所享者膏粱金帛子<lb/>
女之得不可以數計而吾訖無一人敢與之抗反為其<lb/>
<pb n="KR4d0210_WYG_010-19b"/>
役焉此吾之所以不支而彼之所以獨克也今則不然<lb/>
淮漢之郊荒涼萬里大川為之限無糧食之可因金帛<lb/>
子女可欲之物皆無有也其亦何以使貪而吾人知其<lb/>
可敵亦不至望風而遁誠使一旦決戰勝負未可知彼<lb/>
獨能無懼哉内無所貪而外無所懼則與向來之勢固<lb/>
不侔矣或曰彼地廣民衆兵彊而國富數倍於我可也<lb/>
若之何易之應之曰善觀天下者不觀其形而觀其理<lb/>
地廣民衆兵彊而國富用之以其道不可當也若以無<lb/>
<pb n="KR4d0210_WYG_010-20a"/>
道行之則亦不足畏矣兵法曰主孰有道將孰有能天<lb/>
地孰得法令孰行兵衆孰彊士卒孰練賞罰孰明吾以<lb/>
此知勝負矣論兵衆邪彼誠彊矣而客主有勞逸攻守<lb/>
有難易亦足以相當也論地利邪吾東有重江之阻西<lb/>
有連山之固吾為得地矣論天時邪彼災異數見蝗旱<lb/>
相仍吾為得天矣將孰有能則未知其孰賢頗聞其國<lb/>
以淫侈相尚握兵統衆者日從事于聲色貨財之間非<lb/>
復向來深謀善戰之士也至於主孰有道則有不可同<lb/>
<pb n="KR4d0210_WYG_010-20b"/>
年而語矣若夫行法令明賞罰練士卒則在所以自治<lb/>
之如何通好以來埀二十載天下以兵為諱將士日老<lb/>
器械日鈍守禦日懈財賦日消吾謹守誓約不敢為之<lb/>
所也遲之數年將何以為國使彼而有謀密以十萬衆<lb/>
分道疾驅襲吾之不戒豈不殆哉彼其張皇聲勢吾得<lb/>
徐為之謀天也曾一矢之未發而其所以自困者固已<lb/>
極矣觀其所為如有狂疾不度事勢無所不至若尼瑪哈<lb/>
諸人尚在肯為爾邪意者必有姦雄之臣隂蓄異圖使<lb/>
<pb n="KR4d0210_WYG_010-21a"/>
結怨内外以自斃其國因覆而取之耳此慕容埀姚萇<lb/>
之徒所以誅荷堅而卒滅之也内相攻殘土崩瓦解之<lb/>
勢近在旦夕不動則已動則潰矣我於其間得以自警<lb/>
修邊疆戰守之偹以待敵之可乗豈非宗廟之靈社稷<lb/>
之福乎閣下其何憂亦思所以自治而已孟子曰國家<lb/>
閒暇明其政刑雖大國必畏之今國家之勢謂之閒暇<lb/>
可乎於此不圖尚將何待我誠圖之敵亦無以為辭過<lb/>
是則不可為矣仰惟廟堂之上英賢畢集以明佐聖舉<lb/>
<pb n="KR4d0210_WYG_010-21b"/>
無遺策固已置彼敵於計中合謀相輔建萬世之安在<lb/>
此時也某中原書生老於煩使官有常守不敢出位而<lb/>
謀凡此所陳特天下之大勢而已若慮干機密事可舉<lb/>
行未敢為閣下言也近䝉誤恩擢貳九列就總蜀計方<lb/>
以祖諱引避待命未報無緣瞻望履舄引領恩閎不勝<lb/>
惓惓冬寒鈞體何似惟大君子順時施宜為天下自重<lb/>
前膺進拜以副聖天子責成求治望太平於期月之意<lb/>
天下幸甚天下幸甚<lb/>
<pb n="KR4d0210_WYG_010-22a"/>
　　　與葉樞密論制敵方畧書<lb/>
某竊惟某官今日之舉安危所繫必有成算以全廟勝<lb/>
所宜明問探審虚實增軍必先料軍食置戍必探察敵<lb/>
情屯數移則士卒勞衆屢分則勢力弱聽言欲廣而迂<lb/>
誕嘗試之䇿每足以誤國求財欲急而浮夸無實之人<lb/>
常至于敗事此在于精之而已若乃臨機制變雖無常<lb/>
形要先勝後戰則謀不可不素定願相公熟計之狂夫<lb/>
之言或有裨于萬一某不勝僭易皇恐之至<lb/>
<pb n="KR4d0210_WYG_010-22b"/>
　　　囘張司户手書<lb/>
某頓首再拜司户執事使至辱恵書就審比日需次之<lb/>
暇雅候多福良用感慰示諭詞采蔚然謂士當養其心<lb/>
使富貴不能動始可以權大事是矣司馬子長為人峻<lb/>
潔如其文詞自戰國之後士皆溺於權利子長疾之發<lb/>
憤著書以伯夷為傳首凡高竒廉節之士喜為之稱道<lb/>
如樂毅之去燕虞卿之亡魏皆反覆以致其意而於魯<lb/>
連之説尤所張大蓋皆有激而云又性頗愛竒故所稱<lb/>
<pb n="KR4d0210_WYG_010-23a"/>
或過其實如魯連之却秦軍之類是已魯連固竒士但<lb/>
其出處非四皓之比故其所成就亦有小大要之必有<lb/>
所不屑而後可以有為則一也陶朱公棄越相如敝屣<lb/>
屢散千金之資張子房破家報秦盡以沛公所賜遺項<lb/>
伯辭三萬户侯杜門辟穀其所不屑者如此則措置天<lb/>
下事豈不有餘裕哉雖然吾友所謂養其心使不動於<lb/>
富貴者此孟軻四十嵗之所能也未可輕議世之能言<lb/>
者多矣而不自愧其言者甚少茍愧乎其言則是自欺<lb/>
<pb n="KR4d0210_WYG_010-23b"/>
非徒自欺又自詈也士當審吾之所養果能不愧乎其<lb/>
言而發然後可以有立於天下敢以自警之餘資賢者<lb/>
之日用幸照他戒尤荷顧非君力之所能及者亦無如<lb/>
之何此所謂命也餘惟為才自愛不宣某再拜<lb/>
　　　代范季思上宰相書<lb/>
宰相之甄陶萬化小以成小大以成大實與元氣相侔<lb/>
今夫一元之氣運於太虚混然不見其迹天地得之以<lb/>
覆載日月得之以照臨山嶽得之以生植江海得之以<lb/>
<pb n="KR4d0210_WYG_010-24a"/>
浸灌并包統攝無大不周其微至於一草木之根莖一<lb/>
鳥獸之毛羽一蟲魚之鱗介曲盡其理功深巧妙若物<lb/>
物而雕刻之至廣而於小不遺至衆而於寡不廢古之<lb/>
善為相者亦然雖勲濟四海澤及百世而一夫不獲則<lb/>
若已内之溝中彼其功用與元氣何異蓋自三代而下<lb/>
皆莫足以語此恭惟相公度量宏宇宙才術同造化其<lb/>
盛徳大業固已超越千載上配古人豈某區區所能稱<lb/>
述方今宗廟復尊國勢復强海内復平天地之所以大<lb/>
<pb n="KR4d0210_WYG_010-24b"/>
日月之所以明山嶽之所以安江海之所以流既皆聖<lb/>
主倚任吾相之力而又搜選人材細大並用占小善者<lb/>
必錄有半面者不忘斟酌所宜各滿分願雖元氣之播<lb/>
羣物未必如是其纎悉也某么䯢微生不足比數徒以<lb/>
先兄觀文之故夤縁附託出入門下沐浴相公元氣之<lb/>
中有年於此矣今者罷官松陽迫於食貧黽勉赴調不<lb/>
知相公以為毛羽而使之飛走於山乎以為鱗介而使<lb/>
之游泳於水乎以為草木而使之扶疎於林乎其必有<lb/>
<pb n="KR4d0210_WYG_010-25a"/>
以處之矣抑聞燕有寒谷五穀不生及鄒衍吹律以召<lb/>
溫氣然後黍生焉是元氣之在天地間亦有所不足也<lb/>
自先兄之薨門户凋零與寒谷無異而相公篤於舊好<lb/>
周卹有加近小姪桂復被陶鎔得官㑹稽皆由特達初<lb/>
非宛轉之力衰宗改觀存歿受恩雖死灰無由復然而<lb/>
假借餘光稍有煖意則相公之徳過於元氣逺矣某是<lb/>
用不揆孱弱輒投誠造化生成之賜實有望焉<lb/>
　　　代人上宰相書<lb/>
<pb n="KR4d0210_WYG_010-25b"/>
某讀周易至泰然後知君子之用人隨時通塞有廣狹<lb/>
之不同也在泰之升曰拔茅茹以其彚征吉其之明夷<lb/>
曰包荒用馮河不遐遺蓋方泰之初去否未逺賢人未<lb/>
盡用小人未盡去於是乎欲撥亂世而反之正非同徳<lb/>
比義不足與有為是故非賢不舉非才不用如茅斯拔<lb/>
惟彚是征至於九二則以剛處中上應乎中行之主君<lb/>
子得位泰道既升當是時也天地交而萬物通四海之<lb/>
内無一夫之不獲自非頑嚚凶悍終不可化之小人未<lb/>
<pb n="KR4d0210_WYG_010-26a"/>
有或棄置而不收者也是以荒者可包遐者不遺馮河<lb/>
者亦用而孔子以光大翼之故泰之為泰九二一爻為<lb/>
之主恭惟相公以至大至剛之徳當軸處中七年于此<lb/>
方爰立之初王塗未夷廟堂之上惟錢穀甲兵是務而<lb/>
相公獨以人材為已任有不舉舉無非賢有不用用無<lb/>
非才朝拔其尤暮取其穎至於凡庸不肖之人不得雜<lb/>
乎其間故能駕御英豪宏濟乎艱難之運今則陂者已<lb/>
平危者已安内陽而外隂内健而外順小者徃大者來<lb/>
<pb n="KR4d0210_WYG_010-26b"/>
昔之為否者今轉而為泰矣賢者莫不舉也而不肖者<lb/>
亦有望焉才者莫不用也而凡庸者亦有求焉廣覽兼<lb/>
收不間遐邇其設施先後之序皆與周易相符所以能<lb/>
挈提一世去否極之時而納之於交泰吉亨之㑹者豈<lb/>
可謂無以致之邪某盱江之鄙儒昔遊太學嘗獲瞻望<lb/>
台符又忝出於同年進士之末其疎逖之迹雖不得與<lb/>
東閣諸賢齒至塗之人則有間矣然前此自安愚分未<lb/>
嘗敢妄意於大賢君子之門者以為相公居泰之初方<lb/>
<pb n="KR4d0210_WYG_010-27a"/>
彚進天下之賢才非凡庸不肖者所可備使令之時也<lb/>
今相公勲業已成世道已亨恢恢然以九二之盛徳收<lb/>
拾寒逺之士某雖凡庸不肖然亦非頑嚚凶悍終不可<lb/>
化之小人也豈於萬物交泰之中獨不望相公之餘澤<lb/>
哉是故冒不測之誅踽踽焉而來輒進其區區之説以<lb/>
僥倖於鈞播之萬一語曰時然後言某之此言真千載<lb/>
之一時也伏惟相公矜憐幸甚<lb/>
　　　代范子芬上宰相書<lb/>
<pb n="KR4d0210_WYG_010-27b"/>
嘗觀海之為物鯤鯨之大鰕蠏之細腥臊醜怪種種并<lb/>
包而不遺故稱量者以海為宗春之為氣千章之木膚<lb/>
寸之草敷榮華實嵗嵗發生而不倦故稱仁者以春為<lb/>
主使海也美者納之陋者拒之則何以擅廣大之名使<lb/>
春也今年生之明年棄之則何以極長養之功恭惟相<lb/>
公徳量宏偉仁恩溥博海涵春育細大不遺材智賢能<lb/>
無不拔用而疎愚不肖亦皆各得其所包荒用馮河未<lb/>
嘗忿疾于頑嘉善矜不能未嘗求備于一夫獨運廟堂<lb/>
<pb n="KR4d0210_WYG_010-28a"/>
進退百官十五年于此天下士大夫入鑪錘被甄冶者<lb/>
不知一人之身幾經造化之手而曲成之妙曽不懈于<lb/>
頻煩是雖溟渤之納萬族陽和之生百物不能過也某<lb/>
么䯢不才無所可道天與厚幸獲附于瓜葛之末入仕<lb/>
十年三荷鈞播皆職優俸厚便於其私仰戴恩徳丘山<lb/>
不足以比重蓋相公之量無所不容而某荷庇為特深<lb/>
相公之仁無所不及而某䝉恩為特厚雖纎鱗弱植何<lb/>
以酬涵育之施然游於恩波和氣之中不可謂不知其<lb/>
<pb n="KR4d0210_WYG_010-28b"/>
所自也今者效官浙東上賴帡幪既獲善解而愚不自<lb/>
揆又將以其不肖之身僥倖於陶鎔之萬一伏惟相公<lb/>
納之以溟海之量休之以陽春之仁始終生成俾得寸<lb/>
進則螻蟻之微自今至老茍有可以報徳雖九死不敢<lb/>
憚也<lb/>
　　　代石光錫上宰相書<lb/>
某嘗觀變風之什不遇之仁人窮處之賢者往往羇愁<lb/>
憤懣發於聲詩以譏刺其上其後屈原遭讒放逐離騷<lb/>
<pb n="KR4d0210_WYG_010-29a"/>
之詞作其揚已露才忿疾當世視變風為尤甚嘗竊陋<lb/>
之孔子曰邦無道富且貴焉恥也夫生乎周楚之間廢<lb/>
棄不用君子固無憾焉何怨誹之深也誠使三代之際<lb/>
伊尹周公之徒為之輔相士有抱成器懐竒才顧湮沉<lb/>
於下僚困躓於逺裔則曰聖賢在上無一物不得其所而<lb/>
吾獨為窮人豈非命哉詩所以怨或當於此而發然篇<lb/>
籍所載二公之時一無此作豈當時之士舉無失職者邪<lb/>
考之書傳伊尹相湯曰旁求俊彦一夫不獲時予之辜周<lb/>
<pb n="KR4d0210_WYG_010-29b"/>
公吐哺握髮下白屋之士無求備於一人二公於天下士<lb/>
可謂無負矣旁求吐握以招延之責之恕而不求其備<lb/>
憂之盡而恐其有所不獲夫如是則士之於進退屈伸<lb/>
之際方且飫道義於腹心淪恩徳於骨髓尚何暇於怨<lb/>
誹哉然後知風人騷客之詞雖出於褊心亦上之人有<lb/>
以致之使出於伊周之朝惡所伸其喙乎某不佞出入<lb/>
相公之門十五年矣自未登龍阪區區姓名已挂齒牙<lb/>
之末中間三荷鈞播遂忝朝紳卵翼成就之私山嶽不<lb/>
<pb n="KR4d0210_WYG_010-30a"/>
足以比重而不能周慎旋致煩言内竊自訟永甘擯廢<lb/>
相公矜其窮瘁不忍遐遺曽未數月俾丞便郡枌榆接<lb/>
境如宦於家雖其自處無以加於此矣蓋昔之未用也旁<lb/>
招吐握之勤已誤恩紀既速罪戾則優容闊畧不責備<lb/>
於不肖之身逮其既去又周旋憫恤俾遂其私卒無不<lb/>
獲之憂使伊周復出所以處當世之士未必能如是之<lb/>
委曲也是以閒居思念感涕交零不能自已所謂飫道<lb/>
義於腹心淪恩徳於骨髓者蓋無逾於某者焉兹帡幪<lb/>
<pb n="KR4d0210_WYG_010-30b"/>
之庇秩滿天台而家素貧寒惟祿是仰手足凋䘮孤嫠<lb/>
滿前所得俸稍隨手輒盡數百指之累未知所以活之<lb/>
冒昧而來投誠造化庶幾未忘舊物曲賜陶鎔使亟得<lb/>
一官稍遂寸進則終始之賜殺身不足以報萬一矣嗚<lb/>
呼方今聖君賢相同心一徳以起二帝三王之治修文<lb/>
偃武登兹太平誠千載之一時某荷恩至深辱知惟舊<lb/>
曽未有毫髮自効以答生成行年五十汩汩且死矣所<lb/>
以悲歌嘆息自傷其命窮也惟相公哀憐幸甚<lb/>
</p>
<p>
</p>
  </div>
<div>
                <head>漢濱集巻十一</head>
    <p>
<pb n="KR4d0210_WYG_011-1a"/>
欽定四庫全書<lb/>
　漢濱集巻十一　　　　　宋　王之望　撰<lb/>
　　啟<lb/>
　　　通鄭資政啟<lb/>
㤗山北斗久崇道徳之髙白日青天未快儀型之覩望<lb/>
台符之兩兩懸風斾以搖搖顧姓名嘗掛於齒牙則書<lb/>
記宜攄於肝膽輒效小人之竿牘自通夫子之門牆流<lb/>
水髙山或賞音之可遇夜光明月如按劍以奚憂願明<lb/>
<pb n="KR4d0210_WYG_011-1b"/>
晞驥之心弗拒躍螽之懇恭惟某官才優王佐學擅儒<lb/>
宗世濟美以傳芳天生賢而瑞聖守韋平之經藝自取<lb/>
殊科振王謝之家聲荐躋華貫出入鳴珂之里翺翔持<lb/>
槖之班文采風流望髙當代論思獻納寵冠邇聮夙懐<lb/>
經濟之心適際艱難之運十年險阻一節始終守義奮<lb/>
忠知疾風於勁草釋紛解難游利器於盤根信行蠻貊<lb/>
之邦氣吐虹蜺之上卒柔勁敵並締歡盟寛萬乗宵旰<lb/>
之憂復九重晨昏之養魏絳和戎而利晉較力非難子<lb/>
<pb n="KR4d0210_WYG_011-2a"/>
貢霸越而亡齊論功孰大計安海㝢勲在旂常俄陞祕<lb/>
殿之嚴仍秩輔臣之峻錫膏腴於樂土奉香火於殊庭<lb/>
用均出處之勞益養弼諧之望和合二國已賴鄧芝之<lb/>
功鎮撫四夷將奉陳平之對未拜鼎梅之命忽纒風木<lb/>
之悲朝廷暫失於倚毗聖主深憂其毁瘠髙士致生芻<lb/>
之弔門人廢蓼莪之篇忠孝兩全身名俱泰雖縗麻有<lb/>
制方深追逺之思然金革未消佇下奪情之詔勉辤苫<lb/>
塊入正台衡用承夾輔之盟大振中興之烈某儒冠寒<lb/>
<pb n="KR4d0210_WYG_011-2b"/>
士侯泮冷官素潛附鳯之心終冀登龍之幸鷄鳴狗盗<lb/>
倘容下座之收蟲臂鼠肝久藉大鈞之播嚴凝在候追<lb/>
慕難堪願少抑於孝思用仰酬於睿眷<lb/>
　　　謝及第啟<lb/>
階任子之恩已更賤役應興賢之詔復忝巍科循鄙分<lb/>
以非宜撫踈才而自愧竊以國家惟百年之計留意人<lb/>
才學者以一日之長致身科目凡彼公卿之蹊徑悉由<lb/>
文字以權輿始類浮文終收實用遂使清朝篤意謂糊<lb/>
<pb n="KR4d0210_WYG_011-3a"/>
名較藝之足憑後進希聲以射䇿决科為可貴故此艱<lb/>
難之際亦嚴搜選之方神州尚隔於一隅江表自稱為<lb/>
多士雖未復限淮之地亦不虚造牓之天方三祀之亮<lb/>
陰肅九重而恭黙龍池輟試將權衡於近侍之臣鴈塔<lb/>
書名等甲乙於春官之考訓辭甚切聖意有加精求賦<lb/>
日之才博采濟時之畧謹其聲律蓋將觀組織之工訪<lb/>
以古今所以考經綸之術自非詞兼衆體才擅數長則<lb/>
何以副睿哲之旁求處英賢之上列如某者衣冠寒族<lb/>
<pb n="KR4d0210_WYG_011-3b"/>
庠序晩生無博觀廣覽之資有孤陋寡聞之累専心弱<lb/>
歲攻書劍以徒勞刻意前修佩韋弦而自飭妄起功名<lb/>
之意早遊教化之原博士一經生徒數載月程文藝屢<lb/>
收得雋之功秋試賢能亦在先鳴之列自詭穿楊之審<lb/>
不知拾芥之難龍門未躍於西河鯨鬛遂掀於東海合<lb/>
繻以出彈鋏而歸繼纒風樹之悲無復星槎之興十年<lb/>
兵火脱患難於中原萬里風波從衣冠而南渡講道於<lb/>
絶糧之際談經於弛擔之餘素患難以安行嘗險艱而<lb/>
<pb n="KR4d0210_WYG_011-4a"/>
已備偶緣世賞獲厠官聮鐵違鑄硯之心金負滿籯之<lb/>
訓絶意㝠鴻之寥廓甘心斥鷃之翺翔然素業傳家懼<lb/>
弓冶箕裘之墮青衫入仕有塵埃箠楚之羞痛自激昂<lb/>
載加勉勵家無文史重興五厄之嗟官有簿書更苦三<lb/>
餘之窘心耗於囊中之句目昏於檠下之書過時已覺<lb/>
於難成中道幾思於自畫向用朝廷之事比許還首善<lb/>
之薦名來求禮部之選掄偶犯有司之程度霜蹄遂蹶<lb/>
劍氣空呈復埀翅於囘谿獨倚輈於虞阪功同猿臂疑<lb/>
<pb n="KR4d0210_WYG_011-4b"/>
骨相之難封命肖龍章恨神仙之多障有求弗獲欲罷<lb/>
不能屬詔綍之肆頒厲辭鋒而再鼓既與漕臺之計復<lb/>
觀王國之光朋來集四海之英頴出盡一時之秀時方<lb/>
用賦皆升堂入室之流士必通經多専門名家之學玉<lb/>
有荆山之韞珠無滄海之遺可謂盛哉吁足畏也方錙<lb/>
銖之必較忽糠粃以居前然而求劍刻舟守舊方而甚<lb/>
滯好竽鼓瑟追時尚以尤疎文或病其雕蟲技幾成于<lb/>
畫虎既瑕瑜之不掩宜葑菲之俱遺何圖骩骳之詞猶<lb/>
<pb n="KR4d0210_WYG_011-5a"/>
玷公明之選人非東晉莫與劉琰之流賦異阿房終居<lb/>
杜牧之下尚次甲科之後獲塵乙夜之觀自揣奇窮已<lb/>
為僥倖此蓋伏遇某官才髙人傑道契天民以兼資文<lb/>
武之才膺注意安危之寄計存廟社威名獨重於朝端<lb/>
位冠臣隣風采想聞於天下乆持魁柄力運化樞折遐<lb/>
衝於敵人窺伺之秋鎮雅俗於國勢危疑之日臨大事<lb/>
而不亂蓋胷中之氣有餘推至公而必行故宇内之心自<lb/>
服國有中興之漸士無先識之憂致此庸虚有兹叨冒<lb/>
<pb n="KR4d0210_WYG_011-5b"/>
某敢不益崇儒行勉服官箴隨所遇於他時期粗伸於<lb/>
素志被君相作人之澤雖匪成才師聖賢行已之方則<lb/>
為報徳<lb/>
　　　上孫承㫖啟<lb/>
光奉制書復登翰苑承中禁幾㣲之㫖冠内朝清切之<lb/>
班傳聞四遐聳動羣聴竊以北門待詔専取文章東閣<lb/>
别居必推年徳將相相望於前世官資不計於同僚在<lb/>
中朝熙洽之時特為榮遇逮南渡艱難之後無復常員<lb/>
<pb n="KR4d0210_WYG_011-6a"/>
自非大用之資曷副久虚之選恭惟某官斯文哲匠當代<lb/>
耆英疎通既禀於天資練達尤深於世務清塗揚歴閲<lb/>
歲月於三朝絶域征行冒風霜於萬里夷險不渝於一<lb/>
節身名由是以俱榮入掌絲綸出専斧鉞詔令繼兩京<lb/>
之作威權侔二陜之分屬睿哲之求賢思老成而共政<lb/>
鋒車馳召屢趣舍人之裝黼座對揚遂前天子之席方<lb/>
今台階未備政路多虚濟時實藉於真才注意允歸於<lb/>
舊徳名書案上聞宸翰之親題禮絶座中有禁林之故<lb/>
<pb n="KR4d0210_WYG_011-6b"/>
事某叨䝉慰薦粗識依歸峻比龍門已濫登於賤跡成<lb/>
同燕厦惟竊賀於私心<lb/>
　　　賀孫參政啟<lb/>
進用真儒入參大政綸言誕布隠然國勢之隆輿論僉<lb/>
諧赫爾民瞻之峻庇庥所及慶忭交深竊觀前世之興<lb/>
衰皆係大臣之能否誠得賢輔必收雋功未有用無奇<lb/>
之人而可辦非常之事又况聖哲馳騖之日非如國家<lb/>
閒暇之時宗廟社稷之安危動闗舉措錢榖兵甲之繁<lb/>
<pb n="KR4d0210_WYG_011-7a"/>
冗密備咨詢自非希世之才曷展經邦之略天厭禍亂<lb/>
國登俊良恭惟某官道備弛張學窮治忽發為華藻蔚<lb/>
乎兩漢之文養以淵源粹矣六經之蘊法律淹通於三<lb/>
尺憲章練達於累朝得其一長已足名世至於大節則<lb/>
又絶人曩勍敵之始通擇邇臣而往聘敵心不測物議<lb/>
交疑方衆人相視莫敢請行之間獨匹馬徂征出不反<lb/>
顧之計信義行乎殊俗忠勤簡於清衷位貌寖隆寵靈<lb/>
甚渥雍容玉帳兩専方嶽之權出入金鑾三奉禁林之<lb/>
<pb n="KR4d0210_WYG_011-7b"/>
直比載膺於圖任遂亟被於登庸以將降大任之資迪<lb/>
紹開中興之烈君臣同徳協際會於風雲中外傾心望<lb/>
昇平於朞月某受知特達聞命欣愉頌聖主之得賢臣<lb/>
愧無妙語以儒宗而居相位更俟嘉音寒律方嚴恩光<lb/>
尚逺期精加於調䕶用宏濟於艱難<lb/>
　　　與閭丘侍郎問候啟<lb/>
到廣文之官舍誰慰棲遲侍夫子之門牆獨叨顧盼間<lb/>
摳衣而造請毎吐哺以逢迎仰侍儀刑氷壺瑩坐側聆<lb/>
<pb n="KR4d0210_WYG_011-8a"/>
謦欬玉麈生風照落月之滿梁話朝隂而改砌方幸帡<lb/>
幪之借忽驚棨㦸之遥雖羽毛切賀厦之心而駑蹇深<lb/>
戀軒之意台符乍逺時律俄更屬蓮幕以初開諒鈴齋<lb/>
之有暇中和布政豈弟宜民熙雅俗以交歡納多祥而<lb/>
擁茂恭惟某官天和毓秀星緯儲精挺資質於瓊瑶粹<lb/>
靈襟於珠玉才非近用許身稷契之間學邁前修勵志<lb/>
淵騫之上曩一同之宣化已三異以馳英繡衣遽以其<lb/>
名聞黼座亟嗟於見晩擢司紏察特髙御史之聲入總<lb/>
<pb n="KR4d0210_WYG_011-8b"/>
彌綸尤善都公之職俄膺帝制進貳天官藻鑑無私銓<lb/>
衡有叙身持荷橐驟登法從之嚴名覆金甌將秉事樞<lb/>
之重忽厭承明之直暫從真館之游衣晝錦以榮歸醉<lb/>
仙霞而均逸比膺明命起鎮大邦皁盖朱轓引安輿而<lb/>
就道金章紫綬映綵服以趨庭里巷矜榮搢紳豔美惟<lb/>
永嘉之故郡有康樂之遺風冠盖連雲閭閻匝地屬車<lb/>
所次曽紆警蹕之臨原廟斯存久肅衣冠之奉委兹重<lb/>
寄必屬名臣果中詔以明揚分左符而顯授班春慰俗<lb/>
<pb n="KR4d0210_WYG_011-9a"/>
來暮興謠坐恢安靜之風益勵㢘平之素宣十行而撫<lb/>
衆愁歎消聲持三尺以繩姦貪饕屏迹闃訟棠而敷䕃<lb/>
哦夢草以搜竒治行流聞頌聲間作報政遂先於齊魯<lb/>
賜書豈後於龔黃卧閤多閒應爛賞雁山之勝造朝伊<lb/>
邇行趣歸鳯閣之中某日戀三升月糜五斗徒抱漳濱<lb/>
之疾莫陪池上之吟望履未期逺借慶雲之庇彈冠何<lb/>
晩終希宵燭之光朱夏啟辰薫風入奏願益綏於玉體<lb/>
用下副於巖瞻<lb/>
<pb n="KR4d0210_WYG_011-9b"/>
　　　除太學錄謝宰相啟<lb/>
脱選調之塵埃初更祿秩錄成均之攷法忽冒除書揣<lb/>
已何堪就官有靦我國家觀人文而化天下度絶前聞<lb/>
建首善而自京師實由内始逮華戎之多故痛庠序之多<lb/>
隳天之未䘮斯文俄臻偃革物不可以終否復觀迓衡<lb/>
聖賢相逢而治具張財力有餘而頌聲作乃依行所肇<lb/>
闢賢關規模還列聖之容警蹕來九天之上譽髦雲集<lb/>
聲教飈馳爰遴簡於師儒俾講明於經術仍分正錄用<lb/>
<pb n="KR4d0210_WYG_011-10a"/>
糾生徒雖取法先王本詩書禮樂以造士然更資大器<lb/>
執規矩凖繩而治人宜得名流以諧清議如某者禀才<lb/>
至薄涉世尤疎謬傳箕冶弓裘之餘無復師友淵源之<lb/>
自䇿名一第嗟壯歲之已過隨牒四方悵譾能之無補<lb/>
一行泮水三變周星仕有時為貧本作斗升之計教然<lb/>
後知困慙無尺寸之長比及終更偶容善去顧無徳而<lb/>
富貴早已灰心惟有道之賤貧未能雪恥勉從銓課遂<lb/>
忝京僚方徒勞州縣之間甘為俗吏何樂育人材之地<lb/>
<pb n="KR4d0210_WYG_011-10b"/>
遂並英游此蓋伏遇某官仁濟含生功超振古恥堯舜<lb/>
之不及至周召而乃留保乂王家克端命於上帝會紹<lb/>
乃辟用追孝於前人致萬物以得宜無一夫之不獲至<lb/>
如孱陋尤困奇窮貌醜心妍利居衆後髪禿齒豁不見<lb/>
已知與其掉乞憐之尾而僥倖於他人曷若由中正之<lb/>
塗而投誠於吾相式下靈鼇之釣靡資蟠木之容草光<lb/>
範之書無煩三獻開翹材之館亟納孤蹤軫其從宦之<lb/>
清貧授以為文之要體大鈞所播至鑑難逃䝉厚徳以<lb/>
<pb n="KR4d0210_WYG_011-11a"/>
如斯殞微軀而何有某敢不恪共爾位終始其躬當任<lb/>
賢使能之朝既塵公舉堅仗節死義之守必報私恩<lb/>
　　　賀樓樞密啟<lb/>
光膺寵綍越執洪樞還居政府之嚴隠如敵國坐使朝<lb/>
廷之勢安若㤗山將士交欣搢紳胥慶竊以先王之制<lb/>
兵刑出於一原有國之經文武號為二柄掌其政令宜<lb/>
在廟堂逮軍民之既分致將相以異任典戎事者罔陪<lb/>
於國論代天工者弗與於兵權注意既殊全功曷責國<lb/>
<pb n="KR4d0210_WYG_011-11b"/>
家開重熙之景運仍五季之舊章爰建輔臣以司兵本<lb/>
稽於古實六卿司馬之職考其官蓋三事大夫之聮地<lb/>
亞鈞衡謀専帷幄必得腹心之佐始膺體貌之隆矧今<lb/>
大難已平中興伊始雖干戈倒載永無征戰之虞而樽<lb/>
俎折衝允藉威懐之畧自非上哲曷副旁求恭惟某官<lb/>
資粹誠明學窮治忽沈深大度量莫見於津涯厚重寡<lb/>
言色不形於喜慍凛凛萬夫之望堂堂千載之英出入<lb/>
三朝險夷一節曩緣對境許締和盟方善意之未孚致<lb/>
<pb n="KR4d0210_WYG_011-12a"/>
羣情之大擾獨奮龜蓍之見贊成金石之交朝陳悟主<lb/>
之一言夕獲和戎之五利宣帝納呼韓之欵賴蕭𫝊之<lb/>
通經太宗用房喬之謀資杜公之善斷俄躋近弼出撫<lb/>
全秦王侯咸授於指蹤封拜得専於承制釋俘歸敵遐<lb/>
方深得於歡心罰罪賞功諸將願輸於死力名聞草木<lb/>
功在鼎鐘暨零雨以言旋將作霖而是命俄軫劬勞之<lb/>
痛稍稽考慎之圖甫免私艱亟分閫寄輕裘緩帶擁油<lb/>
幕以臨藩淑旂綏章趣鋒車而入覲嘉猷既告睿眷彌<lb/>
<pb n="KR4d0210_WYG_011-12b"/>
隆一開日月之明再契風雲之會對賈誼於宣室不問<lb/>
鬼神留姚崇於渭濱非由馳逐遂復青氊之舊進陪黄<lb/>
閣之崇碩徳既升太平可必基命宥密方攄廟算之奇<lb/>
疇咨登庸行正台階之拜某夙希附驥近獲登龍謬承<lb/>
特達之知許借吹噓之力掃門已晩尚及曹參之在齊<lb/>
結綬有因喜見貢公之輔漢豈止係當時之輕重盖尤<lb/>
關小民之戚休望舟楫於江干日遲行色伺絲綸於轂<lb/>
下側聴除音成命忽傳歡悰曷既剡書薦墨雖未騰北<lb/>
<pb n="KR4d0210_WYG_011-13a"/>
海之章羇旅窮愁寧久索東方之米<lb/>
　　　通樓樞密啟<lb/>
揚清激濁誠先達之髙風出幽遷喬亦後生之雅志欲<lb/>
赴功名之會必由上下之交若矜其位而矜其能孰為<lb/>
之先而為之後是固交相求而一致豈容化於道而兩<lb/>
忘聲氣茍同卑髙曷問所以附翼攀鱗之喻著自聖門<lb/>
彈冠結綬之談誇乎信史絶足繼騰於王路清芬藹著<lb/>
於遺編逮五交之釁既萌致三適之功無取上之人偷<lb/>
<pb n="KR4d0210_WYG_011-13b"/>
安富貴弗憂英俊之沉下之人自負才猷恥藉王侯之<lb/>
勢方圓不合秦越相懸魁奇卓犖者滅跡而無聞讒諂<lb/>
阿諛者乗時而得肆比周無愧勢利相先曲意取容不<lb/>
但奴顔而婢膝抵巇競進有同人面而獸心賢才之路<lb/>
用堙市道之風滋扇克敦薄俗必屬偉人幸公道之有<lb/>
歸披鄙誠而自列伏念某衣冠寒族庠序晩生蹉跎踰<lb/>
不惑之年連蹇抱數竒之歎賢關肄業半生白首之經<lb/>
仁路抗顔一紀紅塵之吏曩䇿名於桂籍因濫吹於芹<lb/>
<pb n="KR4d0210_WYG_011-14a"/>
宫坐客無氊舉家食粥瘦馬空存於六印沈舟坐閲於<lb/>
千帆齒髪摧頹老先期而驟至聲光湮沒世與我而相<lb/>
違安寂寞於冷官分棲遲於選調既異蘋蘩之可薦甘<lb/>
同桃李之無言曷嘗低欲就之頭未省揺乞憐之尾恥<lb/>
嗟來而得食肻詭遇以獲禽然而樂善公卿久要故舊<lb/>
或加力於收拾或陰借於吹嘘歲律再更剡章四上惟<lb/>
浮圖之未合恐濩落以無容譬如為山九仞尚虧於一<lb/>
簣宛在中沚一壺何啻以千金敢於軒檻之前輒效頑<lb/>
<pb n="KR4d0210_WYG_011-14b"/>
金之躍恭惟某官術優王佐學擅儒宗九徳在躬表臣<lb/>
隣之冠冕羣書滿腹粹師友之淵源昔居韋布之間已<lb/>
負經綸之氣暨逢興運驟閲華塗西掖代言髙掩常楊<lb/>
之譽北扉視草密㕘頗牧之謀允兼文武之資果注安<lb/>
危之意樞柄進登於二府使星出耀於三秦遣鄧禹於<lb/>
關中威名響震分召公於陜右徳化流行幕府言旋介<lb/>
圭入覲方鼎梅之欲命忽風樹以纒悲甫終祥禫之期<lb/>
遂受蕃宣之寄陞隆名於祕殿委重鎮於陪都細柳兵<lb/>
<pb n="KR4d0210_WYG_011-15a"/>
閒甘棠訟簡修山陰蘭亭之故事題鏡湖秦望之新詩<lb/>
顧惟良弼之求方資帝賚第恐衮衣之詠難緩公歸佇<lb/>
鳳詔以出綸催鹿車而當軸阿衡一世陶冶羣材盖事<lb/>
君以仁者衆夙仰於皇猷而薦賢報國者時正宜於今<lb/>
日方將掩東海以取埀天之翼決西江而迎涸轍之魚<lb/>
使菁莪歌樂育之仁而棫樸頌能官之美搢紳屬望巖<lb/>
穴傾心至如疎逖之蹤尤切依歸之素擬作韓門之弟子<lb/>
未窺孔氏之門牆非不能連草三書漫懐一刺請竇長<lb/>
<pb n="KR4d0210_WYG_011-15b"/>
公之介紹假郭有道之題評因舍人而見曹參為門客<lb/>
而干延夀髙山流水固可覬於知音明月夜光懼或逢<lb/>
於按劍今者塗經大府謁入髙門瞻周公几几之儀驚<lb/>
漢相堂堂之表謙冲下逮顧盼生光季路初來已有升<lb/>
堂之望曹交受業思為假館之留時在可言義難自棄<lb/>
用忘固陋仰冀甄收盖得其所歸燕雀猶知於賀厦翔而<lb/>
後集鷦鷯豈妄於巢林士雖居窮約之中身亦擇棲投<lb/>
之地若非盛徳敢借餘光素㣲半面之知且乏游談之<lb/>
<pb n="KR4d0210_WYG_011-16a"/>
助輒輸肝膽便匄齒牙視古人則進退以無嫌在今世<lb/>
為狂愚而可笑處已如此期公謂何或明附驥之心願<lb/>
借連鼇之手鷄鳴狗盗既下客以兼收蟲臂鼠肝庶大<lb/>
鈞之永託<lb/>
　　　謝孫參政舉改官啟<lb/>
闢鑄顔之冶久荷私恩飛薦禰之章復塵公舉愚衷積<lb/>
感弱質增榮竊以輔政之臣安危所係舉賢之任出處<lb/>
惟均在朝則委以官人去國而猶令進士靡論中外皆<lb/>
<pb n="KR4d0210_WYG_011-16b"/>
得薦揚非如監司郡守之有拘故所霑者廣加以祠官<lb/>
散員之許用故欲得者多自非俊傑之材不在題評之<lb/>
目如某者禀資最陋賦命多奇祈柳巧而莫酬驅韓窮<lb/>
而不去小不能披堅執鋭奮身行陣之前大不能排難<lb/>
解紛効力功名之會徒耽末學分作迂儒陸沈一世之<lb/>
間雌伏百僚之底偶緣科第濫處膠庠坐客無氊舉家食<lb/>
粥誨諸生於館下毎虞譏笑之興集三鱣於堂前豈有<lb/>
升遷之望敢期僥倖忽被甄收此蓋伏遇某官盛徳格<lb/>
<pb n="KR4d0210_WYG_011-17a"/>
天嘉猷濟世欲大恢於相業故廣攬於人材粉澤帝圖<lb/>
有咸熙之庶績陶鎔士類無不獲之一夫致使寒微亦<lb/>
膺記録某敢不激昂氣節淬礪猷為雖功名富貴以難<lb/>
期庶用舍行藏之無愧雞鳴狗盗已叨座下之收蟲臂<lb/>
鼠肝更賴大鈞之播<lb/>
　　　謝樓樞密舉改官啟<lb/>
泮水育材茍幸曠瘝之免銓曹考課冒膺秩序之更受<lb/>
命知慙撫躬曷稱竊以陟黜幽明之典廢士始惰功綜<lb/>
<pb n="KR4d0210_WYG_011-17b"/>
核名實之政衰人斯濫進惟吏部改官之制推本朝立<lb/>
法之嚴積以錙銖較以毫髪一言不應累善無容倘小<lb/>
節之弗完亦前功之盡廢雖聖世於焉而得士然姦胥<lb/>
或得以舞文視賂賄之重輕為行移之淹速故難於應<lb/>
格喻同進士之登科而計所輸貲至比富人之入粟與<lb/>
於此者不亦難哉如某者太學陳人中原冷族専心弱<lb/>
歲絶尼父之韋編刻意前修紉屈平之蘭佩早塵世賞<lb/>
旋竊文科免從州縣之游猥玷師儒之選董惟常下馬<lb/>
<pb n="KR4d0210_WYG_011-18a"/>
帳空懸媚學有徒冠履漫同於聚蚋好書成癖簡編殆<lb/>
類於蠧魚玩華丹於法度之言振鼓吹於京師之作飯<lb/>
蔬飲水樂亦在中乘馬從徒兹非其幸博士虛糜於廩<lb/>
粟廣文何有於才名逮此終更敢希平進忽因公舉得<lb/>
厠京聮資品敘升始正有官之號歲時馴致式階通籍<lb/>
之榮僥倖若兹夤縁有自此蓋伏遇某官至誠樂善偉<lb/>
度包荒觀其廣攬於英才蓋欲大恢於賢業吹噓不倦<lb/>
無非有味之言謦欬所加便作知名之士推轂毎先於<lb/>
<pb n="KR4d0210_WYG_011-18b"/>
寒逺登門不間於故新雖云無用之資亦借曲成之力<lb/>
重念某與時齟齬賦性疎庸久處窮塗分無長物知匪<lb/>
蘋蘩之可薦自甘桃李之無言比黌舍之三年偶剡章<lb/>
之四上方浮圖之尖未合恐濩落之瓠無容續正賴於<lb/>
鸞膠棄有同於雞肋輒輸肺腑用匄齒牙不待先容亟<lb/>
䝉重諾箭俄飛於燕將璧遂假於許田大厦將顛功獨<lb/>
支於一木中流獲濟賜何啻於千金成此叨逾悉由特<lb/>
達某敢不欽承至意銘著乃心儒有古人與稽願堅操<lb/>
<pb n="KR4d0210_WYG_011-19a"/>
履士為知已者死誓報私恩<lb/>
　　　上髙司業啟<lb/>
棘圍較藝塵師匠之權衡泮水傳經記儒宗之領袖久<lb/>
矣執鞭之願闕然釋菜之儀瞻徳表於無階揺心旌而<lb/>
甚切輒效小人之竿牘自通夫子之門牆流水髙山既<lb/>
荷知音之素夜光明月必無按劍之疑緬維賢士之關<lb/>
敬仰哲人之範得英才而教育樂在其中有神物之扶<lb/>
持吉无不利恭惟某官行純金玉操厲氷霜九徳在躬<lb/>
<pb n="KR4d0210_WYG_011-19b"/>
植賢能之冠冕羣書滿腹粹師友之淵源曩游庠序之<lb/>
間已負公卿之望文髙紙價業䆳書帷郭泰居三萬人<lb/>
中獨為稱首何蕃餘二十年久孰敢駢肩迨升俊造之<lb/>
科遂際休眀之運懐鉛抱槧容與石渠含香握蘭進趨粉<lb/>
省率由直道荐歴華塗屬臻偃革之期載闢明倫之地<lb/>
爰資模楷式正本原肇新首善之規誕舉成均之訓生<lb/>
徒濟濟風化洋洋出斯文埋沒之餘振吾道陵遲之後<lb/>
聲華愈茂眷注彌隆博古通今入勸邇英之講分章摘<lb/>
<pb n="KR4d0210_WYG_011-20a"/>
句兼陪資善之游極妙選於一時聳榮觀於多士后䕫<lb/>
之教胄子正賴全材伊尹之格皇天終躋大用某逺依<lb/>
輝庇尚占冷官既榮華衮之褒敢緩空圅之達攀鱗附<lb/>
翼久潛顔子之心結綬彈冠更效貢公之喜方凝寒之<lb/>
在候悵崇仞以猶賖願保冲襟益膺殊寵<lb/>
　　　除博士謝宰相啟<lb/>
糾教法於賢關蔑聞善狀正官聮於講席忽奉恩綸就<lb/>
列無堪循名有靦竊以四海淵源之自蓋本成均六經<lb/>
<pb n="KR4d0210_WYG_011-20b"/>
訓詁之傳實由博士明人倫而在是列天象以昭然平<lb/>
時固號於才難文治尤嚴於徳舉得見君子斯可矣否<lb/>
則學者無述焉如某者業謝師承體非儒雅只縁幸會<lb/>
偶誤甄收屬當首善之興遂造羣英之末典司規矩豈<lb/>
諧寛猛之宜校閲藝文莫贊公明之考繼下帷而政事<lb/>
毎非座以懐慙敢期寡聞無約之資乃冒久假不歸之<lb/>
寵此蓋遇某官至明燭隠大度包荒修禮樂於小雅盡<lb/>
廢之餘洪基圖於炎政中微之後雷破山而風振海壯<lb/>
<pb n="KR4d0210_WYG_011-21a"/>
矣帡幪鳶戾天而魚躍淵妙哉橐籥故雖綿薄亦被生<lb/>
成惟詞章視一世以汙隆而國學為四方之楷式變齊<lb/>
魯以至道欣盛世之已純逃楊墨而歸儒恨斯文之未<lb/>
副既公去取必絶愛憎恃直道之方行冀狂瀾之可復<lb/>
某敢不勉思博約確守靖共譬彼鑄金徳難酬於大冶<lb/>
用諸攻玉質徒愧於它山<lb/>
　　　上湖州王侍郎啟<lb/>
持甘泉之荷橐久藉論思分刺史之竹符用均勞逸朝<lb/>
<pb n="KR4d0210_WYG_011-21b"/>
辭輦轂夕見吏民方幕府之初開諒鈴齋之有暇中和<lb/>
布政豈弟宜人罄雅俗以交歡納多祥而茂擁恭惟某<lb/>
官宏材㧞萃奥學逢原早懐康濟之心適際休明之運<lb/>
致君業履許身稷契之間經世文章接踵班張之後自<lb/>
延登於法從益展盡於嘉猷獻納居多風規愈厲誠心<lb/>
樂善力收當世之滯淹直道立朝無愧平生之出處頃<lb/>
厭承明之直往分聖主之憂君相永懐悵莫留於益友<lb/>
湖山動色喜乍得於詩人暫辭紫禁之烟花聊賞白蘋<lb/>
<pb n="KR4d0210_WYG_011-22a"/>
之風月昔張燕公出臨江夏益妙篇章元丞相來守山<lb/>
隂盛傳酬倡才因景發地與人宜矧苕霅之名邦得風<lb/>
騷之太守凝清香於宴坐出小隊於郊坰凡歸一詠之<lb/>
品題莫匪四并之逸樂然而疆鄰北闕職寓西清忠精<lb/>
夙簡於天衷治行俄騰於日下専城雖美前席可期屈<lb/>
處厚於盛山雖無欣戚試望之於馮翊難緩登庸某猥<lb/>
以庸虛誤䝉知奬方承庥於徳宇忽逺迹於恩閎設祖<lb/>
帳於都門悉傾朝士望仙舟於河上獨後諸生<lb/>
<pb n="KR4d0210_WYG_011-22b"/>
　　　回第三人陳學士啟<lb/>
賜第宸廷聨名鼎甲傳玉音而申諭藹桂籍以生光恭<lb/>
惟某官經史淹該文詞贍蔚卓爾功名之志見於議論<lb/>
之英以貲為郎欲獻相如之賦隨計詣闕果䝉漢武之<lb/>
知殊科收摘頷之功絶技有中眉之恨髙名始唱實居<lb/>
季孟之間故事攸拘遂處王楊之後昭聲華於白日開<lb/>
塗轍於青雲某頃預有司獲觀大對収象犀之實本自<lb/>
因人擅龍虎之稱徒欣得士過紆盛服貺以長牋佩謙<lb/>
<pb n="KR4d0210_WYG_011-23a"/>
徳之光亨増鄙情之感激<lb/>
　　　回第四人莫學士啟<lb/>
獻賦春闈試言天陛屈一時之髦士連處上游知萬選<lb/>
之髙文難虧定價恭惟某官青雲令器白雪髙標氣涵<lb/>
苕霅之清光射斗牛之上閨門競秀蔚珠樹以連三場<lb/>
屋先登擅桂枝而擢一金聲既振紙價隨髙以五千言<lb/>
宏偉之詞㕘二三子巍峩之選雲衢自致肻屈身世賞<lb/>
之延天澤驟加遂脱跡銓曹之冗某比窺大對深歎雄<lb/>
<pb n="KR4d0210_WYG_011-23b"/>
才搏虎捕龍敢角衰殘之力擢犀㧞象坐收奇偉之觀<lb/>
徒得雋以為榮顧知音而何有乃迂都騎貺以長牋感<lb/>
幸惟深敷陳莫罄<lb/>
　　　荆門軍到任謝宰相啟<lb/>
分符出守託異縣以須才懐綬之官入黄堂而視事自<lb/>
惟非據深用靡遑伏念某賦性迂踈禀資駑下幸逢聖<lb/>
世獲厠儒林朝暮虀鹽久享詩書之樂春秋霜露毎懐<lb/>
松檟之思惟此小邦密隣故里輒效一麾之請遂成三<lb/>
<pb n="KR4d0210_WYG_011-24a"/>
徑之歸上谷遺風比鄉閭而甚類兒童塵跡尋泉石以<lb/>
都迷朋舊歡迎妻孥交慶服緦從事方有改塟之圖上<lb/>
冡申哀允便過家之舉獲從私願實出優恩此蓋伏遇<lb/>
某官盛徳格天元勲繼世接下必期於自盡包荒靡見<lb/>
於遐遺憫兹流落之蹤惟深懐土察見顓䝉之守粗可<lb/>
牧民故於枌社之旁卑以竹符之寵生成甚力銘刻何<lb/>
言某敢不俯體眷憐力圖報効養生送死而無憾既曲<lb/>
遂於身謀愛人利物之謂仁當仰鈞於徳施<lb/>
<pb n="KR4d0210_WYG_011-24b"/>
　　　與襄陽吳帥啟<lb/>
一麾出守誤膺民社之分十國為連獲託藩垣之庇遭<lb/>
逢有幸喜愧惟均伏念某章句鄙生膠庠舊物值聖主<lb/>
崇儒之運充賢關講藝之員倚席五年同擅虀鹽之樂<lb/>
懐家萬里毎深松檟之悲乃眷此邦實瀕故里服緦從<lb/>
事欲為改塟之圖上冡申哀可辦過家之舉來承人乏<lb/>
得便已私此蓋伏遇某官雅量鎮時英猷濟物聳搢紳<lb/>
之重望膺君相之深知紅斾碧油暫領上游之重丹墀<lb/>
<pb n="KR4d0210_WYG_011-25a"/>
青瑣行趨中禁之嚴敢謂衰蹤竊依輝蔭矧惟編籍實<lb/>
寄部封自宋之滕方慕賢侯之政維桑與梓庶修雅什<lb/>
之恭<lb/>
　　　答潭州陳帥啟<lb/>
紅斾入疆已建元戎之幕朱轓至郡復交太守之章封<lb/>
部載歡江山改觀恭惟某官才猷通敏徳器恢宏術應<lb/>
變以無窮治所臨而有績折衝借重坐宣樽俎之威來<lb/>
暮興歌行有袴襦之效某偶因使事獲託官聮攬轡登<lb/>
<pb n="KR4d0210_WYG_011-25b"/>
車方採風謠之美賜金増秩式觀政化之成曽修慶之<lb/>
未遑忽貽緘之先及其為感愧罔既敷宣<lb/>
　　　賀劉運判除祕閣升副使啟<lb/>
申錫帝綸就升使節載聮榮於華閣爰増峻於外臺郵<lb/>
置初傳輿情胥悦恭惟某官器資宏博識度疏明裕然<lb/>
康濟之才偉矣富强之術宜九重之眷注付一道之將<lb/>
輸南方為財賦之淵本斡旋之有道東壁乃圖書之府<lb/>
見寵畀之非常益茂膚公徑躋法從某屬當郡寄欣覩<lb/>
<pb n="KR4d0210_WYG_011-26a"/>
除音阻修慶於賓閎敢寓詞於書尺<lb/>
　　　通樓樞密啟<lb/>
去公府之潭潭洊更歲月仰台符之兩兩杳隔雲天久<lb/>
塵庠序之官毎負簡書之畏名姓用疎於記室精神徒<lb/>
結於門牆惟時輔弼之良夙茂經綸之業祠庭偃息方<lb/>
益聳於具曕神物扶持宜厚膺於純嘏恭惟某官才髙<lb/>
人傑道契天民獨兼文武之資蚤注安危之意玉堂詔<lb/>
令追爾雅於二京油幕韜鈐折遐衝於四國一攀鱗翼<lb/>
<pb n="KR4d0210_WYG_011-26b"/>
再秉樞衡屹然柱石之擎炳若蓍龜之斷允當大任果<lb/>
濟中興佐佑成王君奭協周公之化謀謨貞觀房喬推<lb/>
如晦之籌旋抗封章懇辭機政體恤特深於睿眷股肱<lb/>
稍逸於賢勞遊綠野以娛神侣赤松而訪道屬四海作<lb/>
霖之望爭覩十行副九重審象之求佇臻三入某儒流<lb/>
晩進鈞播微生曩騰光範之書獲厠翹材之館輪囷見<lb/>
器初無蟠木之容踊躍自言遽入洪爐之鑄遂脱身于<lb/>
選調繼列職於行都靜言卵翼之私悉自齒牙之借知<lb/>
<pb n="KR4d0210_WYG_011-27a"/>
已之深恩未報古人之大節奚論克謹操修恐辜提奬<lb/>
比在淵源之地屬經寒暑之時司訓詁以非才日虞官<lb/>
謗念松楸而自請叨假軍麾尚飄萍寄之蹤未及瓜期<lb/>
之代窘饑寒之方急執洒埽以無階菅蒯至微永託卿<lb/>
雲之䕃潢汙雖逺終期滄海之歸兹炎赫之在辰宜保<lb/>
綏之加意亟被賜環之召式隆調鼎之功<lb/>
　　　荆門得替經從湖北謝陳漕啟<lb/>
小壘終更已屢遷於月律先塋輒埽方祗赴於天朝逺<lb/>
<pb n="KR4d0210_WYG_011-27b"/>
泛江濤經從治所行有趨參之幸不勝欣抃之私恭惟<lb/>
某官奥學家傳宏猷世濟踐揚南北雅擅於能名綿歴<lb/>
歲時益精於治道頃一麾而出守俄五袴以騰聲果被<lb/>
褒嘉就司飛輓上游憂顧聊宣力於外臺中禁論思行<lb/>
致身於當路某欽風滋久慕徳無窮解職雖前猶借二<lb/>
天之庇登門在即已輕萬户之封<lb/>
　　　回瀘南晁安撫啟<lb/>
祇奉恩綸顯膺召節輕帆滚滚將修入覲之容芳翰諄<lb/>
<pb n="KR4d0210_WYG_011-28a"/>
諄重講相違之義情文交厚衰耄有光恭惟某官才術<lb/>
開明文華贍博三紀宦游之久一時物論之歸洊歴侯<lb/>
藩政績髙於數郡遄分帥閫威聲振於百蠻簡隆眷以<lb/>
彌深罄嘉猷而無隠行寘論思之列盡攄經濟之圖某<lb/>
正理行<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>將安真館欣覩追鋒之命阻陪銜舳之游寖<lb/>
逺英標莫卜瞻承之路側聆新渥嗣馳贊喜之緘<lb/>
　　　賀吕總領啟<lb/>
光膺帝制進直郎曹以計省之華資總師屯之重寄恭<lb/>
<pb n="KR4d0210_WYG_011-28b"/>
惟某官家傳奥學世濟宏猷風流標王謝之姿政事處<lb/>
由求之右朱轓出守藹承流宣化之聲玉節觀風勵激<lb/>
濁揚清之志誕布九重之徳澤聿蘇萬里之瘡痍凋瘵<lb/>
息肩姦贓落膽惟武昌之列戍據全楚之上游供億是<lb/>
資傾天下轉輸之半顧憂允賴當禁中奏報之繁自非<lb/>
君相之腹心曷注軍民之耳日果膺妙柬就畀雄權足<lb/>
食成軍方資於良筭庇民尊主行奮於嘉謨某久託餘<lb/>
光特䝉異顧感恩私而結戀聞除命以馳神<lb/>
<pb n="KR4d0210_WYG_011-29a"/>
　　　謝范漕啟<lb/>
小壘分符猥承人乏外臺飛奏重愧已知載省凡材曷<lb/>
勝公舉竊以漢刺史六條問事察二千石為最詳唐採<lb/>
訪十道得人領三百州而得要惟是守臣之能否實繫<lb/>
部使之否臧免督責以為難豈薦論之可覬如某者禀<lb/>
資至薄涉世多奇仕雖本於為貧志亦希於行道老而<lb/>
不試毎疑所學之無庸力非自量妄意為邦之或勉比<lb/>
從黌舍得請軍麾甘沉迷於簿領之中親瑣碎於米鹽<lb/>
<pb n="KR4d0210_WYG_011-29b"/>
之末術因臨事方知賈誼之疎政在愛民更覺陽城之<lb/>
拙惟資餘潤冀免大訶敢期氷鑑之明忽誤蘋蘩之薦<lb/>
此蓋伏遇某官英猷濟物絶識過人登車逺繼於家風<lb/>
持橐行儀於禁路發奸擿伏推政事之神明激濁揚清<lb/>
判人倫之涇渭顧如庸鄙雅荷眷知雖衰遲流落以無<lb/>
堪辱撫育矜憐而益厚居然幸會託在按臨持公法而<lb/>
優以私恩取寸長而䕶其尺短不惜齒牙之論將令羽<lb/>
翼之成自視欿然何以得此某敢不益修操履仰副吹<lb/>
<pb n="KR4d0210_WYG_011-30a"/>
嘘死者有知應感撫孤之義永以為好終輸報徳之誠<lb/>
　　　湖南提舉到任謝宰相啟<lb/>
假䄡帷而出使復去門牆馳軺傳以之官已臻封部情<lb/>
深戀徳感切歸恩伏念某流落孤生艱窮薄命久託洪<lb/>
鈞之播初無蟠木之容入忝膠庠出分符竹養生送死<lb/>
既畢遂於身謀蔵垢納汙毎曲蒙於情恕施等天地仁<lb/>
均父師兹小壘之代還遽外臺而擢授察其稍盡心於<lb/>
從事故驟而寵以使華憐其方竊禄以為生故趣使就<lb/>
<pb n="KR4d0210_WYG_011-30b"/>
其官次惟是書紳之誨尤多提耳之言約以禮博以文<lb/>
恍聞韶而忘味厲之名引之美比贈衮以踰華負荷知<lb/>
恩遭逢乃爾兹蓋伏遇某官言成典誥動契神明距詖<lb/>
行而放淫辭士風丕變開誠心而布公道王化無偏致<lb/>
令寒逺之蹤重戴生成之賜某敢不服膺哲訓悉力公<lb/>
程有地酬知豈此身之足惜指天誓報庶它日以無慚<lb/>
　　　通問湖北陳總領啟<lb/>
叨奉宸恩濫將使指入部封而交事託庥庇以知榮恭<lb/>
<pb n="KR4d0210_WYG_011-31a"/>
惟某官雅量鎮時宏才絶俗宣化藹惟良之譽觀風無<lb/>
太察之苛升郎部之華資總師屯之重寄上游餉餽已<lb/>
寛聖主之憂中禁論思行簉從臣之列顧惟疎冗特荷<lb/>
眷知靜思忝竊之由實有吹嘘之自星軺承乏顧何取<lb/>
於澄清雲䕃埀休庶可逃於曠斥凝寒在候吉履具宜<lb/>
冀妙養於冲和用亟臻於寵渥<lb/>
</p>
<p>
</p>
  </div>
<div>
                <head>漢濱集巻十二</head>
    <p>
<pb n="KR4d0210_WYG_012-1a"/>
欽定四庫全書<lb/>
　漢濱集巻十二　　　　　宋　王之望　撰<lb/>
　　啓<lb/>
　　　潼川漕謝宰相啟<lb/>
糜廪食於湘濱已辜命節將轉輸於梓部載誤恩綸揣<lb/>
分無堪冒榮有靦竊以總利權於一道外臺推漕計之<lb/>
繁次地望於四川左蜀號益都之亞分三銓而選吏權<lb/>
萬井以通商粤自軍興仍多邊費四海既臻於康泰一<lb/>
<pb n="KR4d0210_WYG_012-1b"/>
方未省於征求上軫顧憂逺加寛䘏雖事為之制經講<lb/>
畫之已明然存乎其人要推行之盡善必得異能之士<lb/>
庶知協濟之方如某者賦性甚迂理財素昧比玷光華<lb/>
之選日惟瘝曠之虞典食貨以裕民曷禆良法宣詔條<lb/>
而撫俗蔑布深仁幸憑覆䕶之慈未抵譴訶之域忽驚<lb/>
申命靡俟終更專重寄於一司補缺員於五稔惟是久<lb/>
虚之選宜陞不次之才敢謂踈愚乃承空乏此盖伏遇<lb/>
某官神功不測元化難名有一徳以享天心允任大臣<lb/>
<pb n="KR4d0210_WYG_012-2a"/>
之重使萬民而正王面每勤膚使之求致若孤蹤亦叨<lb/>
器使某敢不更殫夙夜益守靖共外竭力於一官冀無<lb/>
大戾内矢心於九死必報洪恩<lb/>
　　　賀湯樞宻啟<lb/>
光膺詔綍進長機庭肆國家偃武之時専廊廟本兵之任<lb/>
九重屬意四海蒙休恭惟某官間世真儒累朝宿望藴<lb/>
潔靜精㣲之學成彌縫輔贊之功兹萬化之更新頼一<lb/>
臺之糾正直而不倨抗讜論以囬天公爾忘私推誠心<lb/>
<pb n="KR4d0210_WYG_012-2b"/>
而格物能使薄夫敦而懦夫立大臣法而小臣亷暨登<lb/>
參貮之司益展經綸之效惟時樞筦實亞台階府並列<lb/>
於東西班迭陞於先後事分軍國制自祖宗曩戎事之<lb/>
繁興命相臣而兼領勢成偏重權覺寖輕屬當威柄之<lb/>
申遂復章程之舊副兹徳選可謂才難果崇體貌之隆<lb/>
式厚腹心之委基命宥宻方資帷幄之竒謨明弼諧行<lb/>
運陶鈞之化某猥將使指逖聽綸音夢繞門闌雖阻伸<lb/>
於慶謁言形竿牘姑少見於歡悰冬序正中廟謀多暇<lb/>
<pb n="KR4d0210_WYG_012-3a"/>
願精調於鼎食用下副於巖瞻<lb/>
　　　潼川憲到任謝宰相啟<lb/>
久叨餉餽之司曽無政績就易平反之任不改撫封命<lb/>
節増華汗顔有靦伏念某早專樸學晚抗塵容横經首<lb/>
善者始終五年隨牒外方者俛仰十稔一紆守<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>三假<lb/>
使軺比將漕以充員適勵精之更化輕徭薄賦務宣布<lb/>
於深恩激濁揚清式欽承於休徳豈但轉輸之輒辦必<lb/>
期凋瘵以兼收使巴山萬里之遥如甸服一圻之内至<lb/>
<pb n="KR4d0210_WYG_012-3b"/>
於剗除民蠧禁戢吏姦力雖倍以何功心愈勞而更拙<lb/>
徒依庥庇未被譴呵敢圖瘝曠之餘亦玷陶鎔之末飛<lb/>
芻輓米既辭計事之煩攬轡登車仍正職司之秩叨逾<lb/>
已甚稱塞維艱此盖伏遇某官道貫王猷功熈帝載名<lb/>
世乃聖人之遇求賢真宰相之方為桷為杗校羣材而<lb/>
並用采葑采菲收片善以無遺顧若踈愚誤膺知奬每<lb/>
自慚於譾薄尤重費於生成謂涪潼之間固已粗諳於<lb/>
摩撫則刑獄之寄或能上體於哀矜因俾敘遷實為僥<lb/>
<pb n="KR4d0210_WYG_012-4a"/>
倖某敢不益殫夙夜勉副使令叱馭輸忠庶家風之未泯<lb/>
捐軀效報豈國士之難追<lb/>
　　　賀沈丞相加恩啟<lb/>
勒成國典光被廷綸粤躋賜位之官併衍加封之户陶<lb/>
鎔所及鼓舞惟均恭惟某官盛徳熈天嘉猷濟世雅多<lb/>
材而多藝誠有徳而有言尊主庇民行堯舜文王之道<lb/>
屬辭比事合稷契臯陶之謨兹者圖慶系於璿源述睿思<lb/>
於寳訓聿煩上宰獨總宏經實資指授之勤克善條流<lb/>
<pb n="KR4d0210_WYG_012-4b"/>
之制簡編沓上粲星緯以爭光品秩増崇覺台階之愈<lb/>
峻某官常是守班慶莫遑作一經而埀無窮仰歎股肱<lb/>
之懿懐萬方而褒有徳益欣體貌之隆暑氣方炎恩閎<lb/>
正逺願精調於鼎餗用下答於巖瞻<lb/>
　　　成都運使到任謝宰相啟<lb/>
石渠寓直遽參英俊之逰玉壘將輸復貮光華之選寵<lb/>
榮重沓感愧交併伏念某禀賦凡庸見聞單淺隨牒今<lb/>
逾於二紀乗軺遍歴於諸臺頃按刑書未周嵗籥雖粗<lb/>
<pb n="KR4d0210_WYG_012-5a"/>
殫於夙夜曽何取於涓埃敢期責實之朝乃冒踰涯之<lb/>
寵懐鉛抱槧通仙籍於蓬山輓粟飛芻耀星芒於井絡<lb/>
漕權既重地望彌髙矧擇副以尤難常空員而弗置膺<lb/>
兹優擢必屬異能忽併誤於褒遷實自驚於叨竊此盖<lb/>
伏遇某官道遵皇極學探帝謨藴大任之英姿輔中興<lb/>
之盛烈賢材廣攬已收多士之心利澤逺施深軫四方<lb/>
之慮精求膚使猥及迂儒察其體國之誠未嘗沽虚名<lb/>
而乏調度知其愛民之意不肯越經賦而横征求似於<lb/>
<pb n="KR4d0210_WYG_012-5b"/>
公私取予之間稍識利害輕重之理是以委之劇部秩<lb/>
以清資用伸勸勵之規以起衰頺之意某敢不咨詢民<lb/>
瘼宣布君仁期不負於使令庶少逃於罪戾然而盤根<lb/>
錯節衆謂難圖綿力薄才豈能宏濟非大造曲加於假<lb/>
借則孤蹤必至於顛隮播以陶鈞既荷生成之賜緩其<lb/>
銜勒更希覆䕶之慈載厚徳以無窮隕㣲軀而何有<lb/>
　　　賀工部楊侍郎啟<lb/>
顯膺宸㫖進貮冬官偉法從之得賢致公朝之増氣凡<lb/>
<pb n="KR4d0210_WYG_012-6a"/>
居廕賴舉切欣愉恭惟某官器宇端方性資凝重文章<lb/>
雅健傳古作者之心政事通明為世吏師之首宦海久<lb/>
騰於雋譽士流咸仰於老成星使觀風布九霄之徳澤<lb/>
月卿銜命寛四蜀之征徭果深前席之思亟奉賜環之<lb/>
詔對揚丹陛洞契清衷既正位於通班遄躋榮於近侍<lb/>
雍容禁橐暫資獻納之勤宻勿政塗佇奮弼諧之藴某<lb/>
久睽英範欣聽除音夷路載陞蠅敢希於附驥宏規可<lb/>
繼狗徒幸於續貂<lb/>
<pb n="KR4d0210_WYG_012-6b"/>
　　　與沈䕫帥啟<lb/>
忝軺使以西征方趨逺部勤館人於東道已近雄藩睇<lb/>
幕府以非遥通記曹而可後恭惟某官宏材絶俗厚徳鎮<lb/>
浮紫橐朝持宻從甘泉之幸金蓮夜對親承翰苑之華<lb/>
遽厭直於承明遂分符於井絡俄膺宸詔進領帥權委<lb/>
寄既隆猷為益著八命作牧聊借重於蕃宣一札成文<lb/>
行趣歸於輔贊某頃居學省嘗託官聨悵别徳之何賖<lb/>
忽承顔之在邇驅馳峻阪敢辭叱馭之勞瞻望光儀預<lb/>
<pb n="KR4d0210_WYG_012-7a"/>
切登龍之喜<lb/>
　　　與荆南劉太尉啟<lb/>
牙纛有光坐控江湖之固門墻在逺久疎竿牘之修獨<lb/>
有傾依實勤夙夜恭惟某官資兼文武學富古今挺不<lb/>
世之竒才負濟時之大畧執干戈而衛社稷早信敵國<lb/>
之威閱禮樂而敦詩書方倚長城之重功書彞鼎聲振<lb/>
華區任千里之蕃宣寛九重之憂顧位陞掌武貴已並<lb/>
於疑丞任付本兵謀即攄於帷幄某馳驅蜀道荏苒嵗<lb/>
<pb n="KR4d0210_WYG_012-7b"/>
華自東徂西叨誤恩之三錫以勤補拙無善狀之一毫<lb/>
悵衰病以何堪愧吹嘘之有素朔風戒候台履具宜願<lb/>
加謹於保綏用仰承於眷注<lb/>
　　　賀成都王制置啟<lb/>
光膺明綍出擁髙牙井絡折衝聳全蜀上游之寄河圖<lb/>
寓直冠西清次對之聨除目一傳輿情大慰恭惟某官<lb/>
才猷英特學術縱横昔居韋布之間早負經綸之志軒<lb/>
墀射䇿追晁董以爭衡禁省代言掩常楊而專美眷坤<lb/>
<pb n="KR4d0210_WYG_012-8a"/>
維之謀帥申巽命以任賢獨當真主之知粤副元戎之<lb/>
選輟論思於近侍寛憂顧於逺民一劄細書丁寧徳意<lb/>
萬釘寳帶焜耀身章載頒内帑之貲庸視中朝之寵惟<lb/>
疏恩之特異知注意之逾深紅斾碧油權暫專於玉壘<lb/>
紫樞黄閣名即唘於金甌某衰晚無堪馳驅何補當年<lb/>
傾盖已輕萬户之封指日承顔方借九河之潤<lb/>
　　　賀成都王制置開藩啟<lb/>
重閫需賢坤維就鎮擁麾幢而入境開幕府以建牙凡<lb/>
<pb n="KR4d0210_WYG_012-8b"/>
託部封孰不歡慰恭惟某官資兼文武學通古今自得<lb/>
雋於賢科即受知於明主登崇甚峻天下想聞其風眷<lb/>
注彌深漢廷無出其右兹從近侍來撫上游謀帥得人<lb/>
頓覺雪山之重忘身徇國豈辭蜀道之難草木莫不知<lb/>
名烟雲為之改色列城企踵冀六纛之遄征多士私憂<lb/>
恐一封之趣召某司存有守迎候未遑賀厦輸誠已記<lb/>
曹之是凂披雲自幸傾行斾以尤勤淑氣漸融征途尚<lb/>
逺願益加於保謹用上副於倚毘<lb/>
<pb n="KR4d0210_WYG_012-9a"/>
　　　與宫使孫左司啟<lb/>
登車出使載誤於明恩叱馭之官已交於賤事顧惟叨<lb/>
冒實自吹嘘恭惟某官學貫九流才髙一世擅政事文<lb/>
章之美凝功名富貴之姿東觀南宫早騰於闊步北門<lb/>
西掖衆指於通津一為書錦之行屢藹昔襦之頌求舊<lb/>
已喧於朝論均勞難戀於仙祠行慶褒嘉入躋禁近某<lb/>
夙叨真賞久闊英風賦袖阿房感特深於衡鑑檄傳巴<lb/>
蜀身尚逺於門墻趨丈席以何時臨尺書而獨冩嚴寒<lb/>
<pb n="KR4d0210_WYG_012-9b"/>
在候台履具宜冀妙養於沖襟用亟膺於召節<lb/>
　　　賀宰相正啟<lb/>
月正孟陬聿新於天敘律旋太蔟肇建於人正諒一徳<lb/>
以奮庸有百神之敷祐恭惟某官功牟坱圠徳配堪輿<lb/>
轉一氣於鴻鈞調四時於玉燭咸和海宇永措俗於春<lb/>
臺光輔基圖方過期於周厯履嵗端之伊始偕天步以<lb/>
同休某逺備外臺阻趨公府捧椒觴而獻壽莫效㣲誠<lb/>
仰台彩以馳心徒傾善頌<lb/>
<pb n="KR4d0210_WYG_012-10a"/>
　　　與寄居范都運啟<lb/>
叨膺中制猥備外臺駕軺傳以載驅欣門墻之漸邇恭<lb/>
惟某官精忠許國絶識邁時以一世之能臣為四方之<lb/>
膚使暴公子威名聳震魏弱翁治行流聞久爾倦㳺暫<lb/>
兹均逸士訟王尊之去上疏相先帝思張敞之功起家<lb/>
在即某夙聨末契最荷殊知頃一障以分符偶二天而<lb/>
託庇過䝉眷寵得就涓埃懐盛徳以惟深喜餘庥之復<lb/>
借登車澄按方師孟博之風倒屣逢迎敢辱仲宣之顧<lb/>
<pb n="KR4d0210_WYG_012-10b"/>
嚴寒在候吉履具宜冀妙養於沖襟用倚須於召節<lb/>
　　　賀楊侍郎啟<lb/>
光膺天寵進貳夏卿偉法從之得賢舉朝廷而増重凡<lb/>
居庥庇孰不忻愉恭惟某官學有淵源徳無瑕纇才出<lb/>
萬夫之上身兼數器之長崑玉桂枝早擅無雙之價石<lb/>
渠金匱悉窺未見之書既郎宿以髙騰亦使星之屢遣<lb/>
不汲汲於功名之際每恢恢乎出處之間宣室召還蘭<lb/>
臺入簉益締楓宸之眷亟陞荷橐之華勸講經帷主盟<lb/>
<pb n="KR4d0210_WYG_012-11a"/>
帝學豈但侍臣之髙選實窮儒者之光榮禁闥雍容已<lb/>
著論思之效巖廊宻勿行攄輔佐之功某久闊英風忽<lb/>
聞新命髙閎展敬干寅謁以無階尺牘馳誠通記曹而<lb/>
可後<lb/>
　　　賀陳察院啟<lb/>
拜命樞庭陞華栢寺正人登用公議交孚恭惟某官卓<lb/>
識離倫英姿邁徃宏材周於時務奥學貫於經郛鼓箧<lb/>
賢關夙騰於妙譽彯纓仕路久屈於逺圖既涵養之愈<lb/>
<pb n="KR4d0210_WYG_012-11b"/>
深宜聲稱之彌卲果回淵鑒遄被寵光亟躋六察之聨<lb/>
允極一時之選雍容憲府暫資直諒之猷宻勿禁途佇<lb/>
展論思之益某喜聞成命邈在遐方懐漫刺於門墻阻<lb/>
伸慶謁達空函於几格但切懽悰<lb/>
　　　又<lb/>
顯奉宸恩榮陞臺察國有正臣之進人知直道之行綸<lb/>
綍始頒搢紳交抃恭惟某官性資剛大徳履方嚴學洞<lb/>
聖經博貫九流之藴才周世用旁通萬變之㣲久矣軒<lb/>
<pb n="KR4d0210_WYG_012-12a"/>
昂兹焉遇合既特深於隆眷爰允賴於忠言糾正官聨<lb/>
暫假風猷之峻論思禁路載觀賢業之崇某備使遐陬<lb/>
欣聞成命匏𤓰有守望賓廡以無階竿牘馳誠通記曹<lb/>
而敢後<lb/>
　　　通趙給事啟<lb/>
振翼埀光仰風流之有日抗塵走俗披雲霧以無階敢<lb/>
憑尺牘之修用致寸誠之戀恭惟某官宏材絶等奥學<lb/>
逢源井絡飛英追淵雲而接武天庭摛藻揖晁董以齊<lb/>
<pb n="KR4d0210_WYG_012-12b"/>
驅擢自清衷亟躋華貫鐘鼎成而重輕莫揣圭璋御而<lb/>
温潤有加粹然大雅之資允謂中興之瑞丹墀青瑣已<lb/>
宻侍於景光黄閣紫樞行峻膺於大任某偶承人乏濫<lb/>
假使華叱車馭於卭崍承顔未卜侈里門於髙宻慕徳<lb/>
徒深春氣將殘辰休茂擁願益加於綏養期上荅於眷<lb/>
知<lb/>
　　　賀陳樞宻啟<lb/>
光膺帝綍進貮樞庭凛人傑之既升覺朝廷之増重衣<lb/>
<pb n="KR4d0210_WYG_012-13a"/>
冠歆豔介胄歡呼恭惟某官韶濩正音鼎鐘偉量冠賢<lb/>
科而自致儀禁路以横翔聲華行實之隆夐追前哲獻<lb/>
納論思之益宻簡清衷獨髙專對之才三建出疆之節<lb/>
盖聖心之注意欲鄰國以知賢借此時將命之行示他<lb/>
日折衝之寄使華旋返天寵驟加以四海之儒宗本一<lb/>
朝之兵柄基命宥宻方資帷幄之籌謨明弼諧行正陶<lb/>
鎔之任某雅叨眷奬欣聽登庸大厦崇成阻造潭潭之<lb/>
府餘光逺借徒瞻兩兩之星寒律方嚴政機多暇願順<lb/>
<pb n="KR4d0210_WYG_012-13b"/>
節宣之理用承考慎之圖<lb/>
　　　賀沈制置啟<lb/>
渙號肆頒坤維作鎮九重念逺暫勞牙纛之臨萬里知<lb/>
歸咸起袴襦之詠先聲所暨羣聽具孚恭惟某官識照<lb/>
幾㣲學優康濟日光玉潔燦然經世之文岳峙海涵允<lb/>
矣絶人之徳蚤中異科之目亟陞清禁之班中外洊更<lb/>
險夷一致陳賈生治安之䇿憂有甚於積薪本陸䞇仁<lb/>
義之言逐寧辭於棄梗逮著已然之效咸推先見之明<lb/>
<pb n="KR4d0210_WYG_012-14a"/>
亟膺宣室之思小屈淮陽之卧上方惠顧全蜀圖囬中<lb/>
原欲逺控於上流遂擢專於大閫盡䕶諸將庶幾奬率<lb/>
於三軍兼撫列城豈特招徠於八國即正機衡之任益<lb/>
隆鼎鼐之勲某違徳積年遡風有日驅車梁雍飽諳劒<lb/>
棧之危囬首岷峨頓覺雪山之重<lb/>
　　　太府少卿四川總領到任謝宰相啟<lb/>
貮列卿於外府猥厠廷紳董經賦於上游仍將使指省<lb/>
躬曷稱拜命知榮伏念某少本拘儒老為俗吏偶明時<lb/>
<pb n="KR4d0210_WYG_012-14b"/>
之幸㑹乃煩使之屢更去朝初自於乞麾入蜀繼叨於<lb/>
移節驅馳九載綿歴五司雖殫夙夜之勞蔑有涓埃之<lb/>
效薦䝉増秩比復賜環雷電取將已下仙官之敇蓬瀛<lb/>
且至却四方士之船渙號申頒訓詞溢美亞班聨於七<lb/>
寺之長督餉餽於六師之屯引私諱以有陳觸報聞而<lb/>
莫避凌兢就列顛仆是虞兹盖伏遇某官先覺真材具<lb/>
瞻碩輔以尊主庇民之術行推賢進善之心名一藝者<lb/>
必庸用廣攬英豪之士無大故則勿棄尤曲敦貧賤之<lb/>
<pb n="KR4d0210_WYG_012-15a"/>
交至若衰遲特勤記録推挽之恩極矣不進弗休撫存<lb/>
之意温然有加未已重慚凉薄倍費生成某敢不仰體<lb/>
眷思更鞭駑蹇交修食貨權四路之盈虚兼裕軍民俾<lb/>
一方之帖泰庶上寛於憂顧次少荅於陶鎔<lb/>
　　　囬彭州馮守啓<lb/>
恭承詔綍載綰郡章振都騎以之官合左符而宣化恭<lb/>
惟某官文傳正氣識造大方議論縱横達今昔安危之<lb/>
變聲名赫奕推西南人物之英果勤側席之思荐被賜<lb/>
<pb n="KR4d0210_WYG_012-15b"/>
環之詔已揚舲而趣召遄抗疏以求歸特畀牧民俾行<lb/>
素學暫布中和之政佇還清切之聨過沐謙冲曲埀音<lb/>
問感藏彌切濡染奚殫<lb/>
　　　囬杜殿院啟<lb/>
一鶚上騰方慚於僭率雙魚逺貺殊佩於謙光執禮甚<lb/>
恭捫心有靦恭惟某官學優經濟識造幾㣲讜論忠言<lb/>
為一朝之藥石深仁厚澤歌千里之袴襦既聲實之交<lb/>
孚諒功名之可必淮陽卧治聊資汲黯之行宣室興思<lb/>
<pb n="KR4d0210_WYG_012-16a"/>
即有賈生之召某徒懐慕用未覿風規與大夫僎而同<lb/>
升非能引類知栁下惠而不立實懼貽譏至煩導諭之<lb/>
勤尤重過情之愧凝寒在候福履具宜更冀保綏前膺<lb/>
寵渥<lb/>
　　　賀朱參政啟<lb/>
光奉宸恩進陪國論真儒得位寰宇均歡恭惟某官迪<lb/>
徳誠明凝姿敦大深探道奥㑹先聖不傳之心洞達時<lb/>
宜殖當今有用之學夙奮經綸之藴荐升華顯之途憲<lb/>
<pb n="KR4d0210_WYG_012-16b"/>
府繩違正一臺之綱紀露門勸講闡六藝之淵源精忠<lb/>
彌結於主知公輔久虚於物望果承天眷入秉政機必<lb/>
將下膏澤以醇四海之風恢逺圖而永萬世之業躋民<lb/>
仁壽正位鈞衡輿誦所歸斯言可復某謬䝉薦寵欣聽<lb/>
登庸雖邈在坤維莫遂踵門之志然仰承晉接尤深賀<lb/>
厦之誠霜令載嚴冲襟多裕願謹谷神之衛以符巖石<lb/>
之瞻<lb/>
　　　賀周樞宻啟<lb/>
<pb n="KR4d0210_WYG_012-17a"/>
顯膺綸制進貮樞庭増聖朝道徳之威壯天下安榮之勢<lb/>
帡幪所及慶抃交深恭惟某官徳量恢閎天資英偉學<lb/>
探聖域妙致知格物之功才乂王家兼緯武經文之畧<lb/>
早䝉異眷徧閱華途瑣闥論思凛有囬天之力玉堂播<lb/>
告昭然煥斗之章當敵國之尋盟馳單車而逺聘掉舌<lb/>
端之三寸重國體於萬鈞載酬仗節之勞遂付本兵之<lb/>
寄基命宥宻方資帷幄之竒謨明弼諧即正台衡之任<lb/>
某久叨庇賴欣聽登庸大厦崇成阻造潭潭之府餘光<lb/>
<pb n="KR4d0210_WYG_012-17b"/>
逺借徒瞻兩兩之星寒律方嚴政機多暇願毖節宣之<lb/>
理用承考慎之圖<lb/>
　　　賀楊參政啟<lb/>
顯膺詔綍榮預政機海宇同休簮紳共慶恭惟某官學<lb/>
造聖賢之妙氣鍾天地之和騰茂蜚英展也萬人之傑<lb/>
亷貪立懦卓哉一世之師盖嘗推難進之風將以厚有<lb/>
為之業比及勵精之曰果勤側席之思爰増重於蓬山<lb/>
即升華於荷橐批敕獨髙於夕拜司戎旋擢於夏卿秘<lb/>
<pb n="KR4d0210_WYG_012-18a"/>
殿横經既極名儒之選禁林視草尤符内相之稱上方<lb/>
加考慎之圖人皆謂登庸之晚兹進陪於揆路實簡在<lb/>
於淵衷以旦夕承弼之良為左右股肱之助子儀徹樂<lb/>
已聞清徳之孚淮南寢謀坐有折衝之效竚見白麻之<lb/>
出益昭黄閣之尊某逖在遐方欽聞休命台符兩兩徒<lb/>
仰睇於餘光公府潭潭願永依於大厦<lb/>
　　　賀呉宣撫啟<lb/>
九重注意載頒渙汗之新四蜀分憂就付宣威之重華<lb/>
<pb n="KR4d0210_WYG_012-18b"/>
區震疊廟社奠安恭惟某官智勇兼資勲名夙著三紀<lb/>
壯西南之翰一門攄忠義之誠盖神明黙扶子儀俾再<lb/>
造於王室而軍中素畏李牧不敢犯於邊陲膺具禮於<lb/>
齋壇視多儀於揆路分統連營之盛旋陞亞保之崇顧<lb/>
凌烟之像未極於形容而太常之銘屢勤於記述兵欲<lb/>
藉上游掎角之勢公獨得中原歸附之心故宏建於髙<lb/>
牙庸盡䕶於諸將昔岑彭馮異闡方面之號而衛青去<lb/>
病開幕府之雄兹聞兄弟之迭居足為古今之盛美况<lb/>
<pb n="KR4d0210_WYG_012-19a"/>
司徒之子公武嘗進壁於淮堧太傅之姪謝𤣥亦陳師<lb/>
於淝水豈特功業一時之㑹實係國家萬世之休某久<lb/>
託餘輝欣聆成命簡書有守莫躬賀厦之私調度斯興<lb/>
當叶同舟之力<lb/>
　　　賀洪尚書啟<lb/>
顯膺宸綍入踐禁林司九天告命之嚴極四海文儒之<lb/>
選搢紳艷寵翰墨光榮恭惟某官識度䆳明材猷魁傑<lb/>
學貫六經之藴詞追兩漢之醇蚤擢異科亟䝉殊奬代<lb/>
<pb n="KR4d0210_WYG_012-19b"/>
言西掖兼常楊體制之精典選中臺振裴馬銓衡之譽<lb/>
物望滋峻主知益深若時内相之崇超出廷臣之右演<lb/>
綸攄思豈特資潤飾之功跋燭承恩實有賴謀謨之助<lb/>
矧惟世掌可謂才難匪兹特立之英孰副非常之舉備<lb/>
玉堂之顧問已契淵衷贊金鉉之燮調竚陞政路某逺<lb/>
銜使指欣聽除音雖注目雲霄莫遂登門之志然傾心<lb/>
墻仞尤深賀厦之情春氣肇新冲襟多裕特毖保綏之<lb/>
節用欽考慎之求<lb/>
<pb n="KR4d0210_WYG_012-20a"/>
　　　謝虞尚書啟<lb/>
總軍賦於上游曽㣲善狀正卿聨於外府更玷殊恩揣<lb/>
分量以過優揆才能而弗稱靦顔拜命撫已知慚伏念<lb/>
某涉道迂疎禀資蹇拙少嘗䇿勵頗妄意於清流老厭<lb/>
馳驅嗟寖成於俗吏比承人乏久掌利權屬敵衆之<lb/>
鴟張奮王師而鷹擊輸將粗繼皆朝廷訓勅之明恢復<lb/>
是期乃將帥經營之畧雖備殫於五技初無補於一毫<lb/>
方虞曠職之誅遽沐懋官之寵靖惟僥冒寧蔑寅縁兹<lb/>
<pb n="KR4d0210_WYG_012-20b"/>
盖伏遇某官成徳閎深較才超邁皜皜乎不可尚已載<lb/>
書竹帛之雋功休休焉其如有容常借齒牙之餘論遂<lb/>
令渥洽猥及庸虚某遲頓罔堪叨逾實甚投閒置散每<lb/>
興林壑之思含垢匿瑕猶賴帡幪之庇<lb/>
　　　謝吴宣撫啟<lb/>
總軍賦於上游曽㣲善狀正卿聨於外府更冒殊恩顧<lb/>
薄陋以何堪匪吹嘘而曷致恭惟某官忠誠許國智勇<lb/>
出倫臨戎整暇而恩威並行料敵精深而竒正迭用内<lb/>
<pb n="KR4d0210_WYG_012-21a"/>
全蜀漢民恃若長城之安外掃咸秦兵行如疾雷之震<lb/>
等差功伐愛惜貲儲憐其潦倒之蹤假以揄揚之助遂<lb/>
令奬渥誤及庸虚某荷寵若驚懐歸甚切江湖未返久<lb/>
借潤於靈河鐘漏已殘尚分光於宵燭<lb/>
　　　通問吕經畧啟<lb/>
叨膺宸命濫假使權瞻封部以非遥修緘縢而敢後恭<lb/>
惟某官材標國器業紹家風既妙簡於隆知遂寖更於<lb/>
繁使登車攬轡藹膚使之聲名足食成軍寛上游之憂<lb/>
<pb n="KR4d0210_WYG_012-21b"/>
顧惟桂林之重鎮扼銅柱之遐陬謀帥為難得公而重<lb/>
碧油紅斾聊資鎮撫之良青瑣丹墀行奉論思之直顧<lb/>
惟疎冗特荷照知方一障以分符偶二天而託庇過䝉<lb/>
眷奬得就涓埃每深盛徳之懐復幸芳鄰之接六條問<lb/>
事揣綿力以何堪十國為連冀餘光之可借嵗寒在候<lb/>
台履具宜期茂養於冲襟用亟臻於寵渥<lb/>
　　　賀黄給事中啟<lb/>
被命紫宸陞華青瑣公朝推重士論獲伸恭惟某官杞<lb/>
<pb n="KR4d0210_WYG_012-22a"/>
梓良材圭璋偉器粹然心學窮六籍之淵源允矣躬行<lb/>
作諸儒之標的盤錯素施於游刃險夷不失於正塗夙<lb/>
膺當宁之思首及賜環之詔彌綸省闥獨髙詳整之稱<lb/>
糾正刑書深體哀矜之意勸講輔光明之盛獻言資啟<lb/>
沃之勤惟時封駮之司久虚夕拜必取端方之士庶展<lb/>
辰猷載疇已試之能宜備即真之寵謀王體而斷國論<lb/>
固所優為熈帝載而亮天工佇膺大用某邈居遐俗側<lb/>
聽新除夢遶門䦨雖阻伸於慶謁言形竿牘姑少見於<lb/>
<pb n="KR4d0210_WYG_012-22b"/>
於歡悰<lb/>
　　　賀楊給事中啟<lb/>
寵膺綸制超拜瑣闈仍露門勸講之官兼翰苑代言之<lb/>
職凡居庥庇舉切忻愉恭惟某官韶濩正音鼎鐘偉量<lb/>
粹禀岷峨之秀養深江海之源宣和大比者一萬人獨<lb/>
擅無雙之譽炎祚中興者三十載尚堅難進之風比宣<lb/>
室以召還冠蘭臺而寓直進持從橐入侍經筵借模範<lb/>
於儒宗作典刑於胄子英聲茂實藹然清議之歸碩畫<lb/>
<pb n="KR4d0210_WYG_012-23a"/>
嘉猷卓爾淵衷之契爰課論思之效遂陞封駮之司擢<lb/>
自帝心震於朝路豈但就批於黄勑更資播告於白麻<lb/>
選妙一時榮傾多士益者三友已増帷幄之光弼予一<lb/>
人行運陶甄之化某猥司煩使逺聽除音懐漫刺於門<lb/>
墻阻伸慶謁達空函於几格徒激歡悰<lb/>
　　　賀黄樞宻啟<lb/>
顯膺綸告進貮樞庭増皇朝道徳之威壯天下安榮之<lb/>
勢搢紳屬目介胄歸心恭惟某官才乂王家學探聖域<lb/>
<pb n="KR4d0210_WYG_012-23b"/>
文章醇正參埀世之格言識慮昭融富經邦之竒藴<lb/>
亟䝉睿眷洊歴華塗資管轄於都曹職論思於憲部露<lb/>
門勸講開陳黙契於淵衷瑣闥繩愆封駮允符於公議<lb/>
上方奮乾健以清六合廓離明以燭九幽必使運帷幄<lb/>
之籌如數記而龜卜用能靖兵戈之祲使瓦解而氷消<lb/>
倘非真賢孰濟興運賛宥宻之命精神已見於折衝司<lb/>
造化之權輔相行觀於藏用某肅將隆指欣頌除音邈<lb/>
在遐陬阻遂登龍之志仰傾潭府徒深賀燕之誠春令<lb/>
<pb n="KR4d0210_WYG_012-24a"/>
正妍靈襟多裕願謹鼎茵之節式符巖石之瞻<lb/>
　　　賀吴宣撫陞招討啟<lb/>
命敷綸綍益隆委寄之恩地控關河盡付威懐之柄傳<lb/>
聞中外聲聳華戎恭惟某官幾鑒絶人勲名盖世勇無<lb/>
與敵曽收百戰之功智有餘忠深被九重之眷懋齋壇<lb/>
之寵數總環列之師屯爵命増崇峻處三孤之秩皇靈<lb/>
宣布獨分四蜀之憂眷秦晉之奥區稔祖宗之遺澤江<lb/>
山牢落久淪戎馬之區父老咨嗟常晞日月之照上方<lb/>
<pb n="KR4d0210_WYG_012-24b"/>
振規恢之長䇿公能奮經濟之逺圗特畀重權庸清大<lb/>
敵有指疆土豈惟伐玁狁而至太原克詰戎兵必將封<lb/>
狼居而臨瀚海某久䝉輝潤欣誦詔除屬限官常阻遂<lb/>
轅門之謁仰伸慶問敢稽尺牘之馳<lb/>
　　　逺迎奉使虞尚書啟<lb/>
銜命九重逺撫雍梁之域抗旌萬里近臨參井之墟士<lb/>
民屬目以歡呼將卒傾心而踴躍恭惟某官器全酬酢<lb/>
學富經綸夙推開濟之才聿際亨嘉之㑹受知聖主徧<lb/>
<pb n="KR4d0210_WYG_012-25a"/>
歴清塗督戰淮淝既運籌而取勝宣威隴蜀將傳檄以<lb/>
收功行書竹帛之勲入總樞機之柄某久違英範辱在<lb/>
下風猥限匏𤓰已失爭先之覩載馳竿牘益深仰止之<lb/>
髙<lb/>
　　　賀川陜宣諭虞尚書啟<lb/>
位登八座任重七兵以六官常伯之尊膺一面信臣之<lb/>
遣凡居庥庇舉切歡愉恭惟某官浩氣凌雲宏才絶類<lb/>
雄文奥學得江漢之洪深直節髙標等岷峨之峻㧞驟<lb/>
<pb n="KR4d0210_WYG_012-25b"/>
躋華貫動契清衷珥筆螭蚴妙極一時之選演綸鳯掖<lb/>
炳同三代之風當聖哲馳騖之秋罄侍從論思之益方<lb/>
采石收功於耆定乃古梁抗志以經營宣國威靈諭王<lb/>
徳意召公分陕聊専二伯之權裴度平淮即晉三司之<lb/>
貴某辱知最厚藉䕃甚周蘇代使秦正賴餘光之振相<lb/>
如告蜀行遵偏檄之馳<lb/>
　　　通宫使蘇尚書啟<lb/>
羽儀中禁久欽名徳之髙冠冕西州滋仰人門之峻瞻<lb/>
<pb n="KR4d0210_WYG_012-26a"/>
台閎而甚邇通記府以爭先恭惟某官奥學逢原宏材<lb/>
絶俗斯文不墜自承家世之傳直道而行益聳朝廷之<lb/>
望罄論思於天陛典禮樂於春官一去近班三臨巨鎮<lb/>
樂鄉閭之均逸辭藩府以匄歸東道角巾曲徇髙人之<lb/>
志西清荷橐就陞學士之聨顧側席以方勤恐賜環之<lb/>
在即某外臺忝竊左蜀將輸叱馭而來方竭馳驅之力<lb/>
披雲未卜徒傾慕用之誠寒律正嚴沖襟尚逺願更綏<lb/>
於福履以嗣拜於恩光<lb/>
<pb n="KR4d0210_WYG_012-26b"/>
　　　賀湯中丞啟<lb/>
出綸西掖正位中司海宇傳聞共喜真賢之進簮紳屬<lb/>
望益知清議之伸凡仰光塵舉深慶抃恭惟某官禀資<lb/>
鯁亮造道精㣲煩使屢更著三朝已試之績孤忠自結<lb/>
當萬乗非常之知召自祠庭寘諸憲府出聖神之獨斷<lb/>
首公正以親除選重青囊聲髙白簡惟百辟之承式保<lb/>
一臺之得人國家虚大夫之官以中執憲而為長聖主<lb/>
重言路之責必古遺直之是求自非㧞俊良於頓挫之<lb/>
<pb n="KR4d0210_WYG_012-27a"/>
中何以振風采於陵遲之後果膺帝簡實慰民贍佇追<lb/>
慶厯嘉祐名臣之蹤用復景德祥符希世之治應龍相<lb/>
感雲霧滃然而從猛獸有威藜藿為之不採鈞衡之正<lb/>
朝夕可期某濫使遐陬欽承新命一鶚直上仰搏擊以<lb/>
髙翔二蟲何知欣逍遥而竊庇炎歊猶劇啟處具宜願<lb/>
加謹於保綏以上當於注倚<lb/>
　　　賀汪中丞啓<lb/>
出綸西掖正位中司旒冕虚心寄霜威於言路簮紳屬<lb/>
<pb n="KR4d0210_WYG_012-27b"/>
目仰風采於公朝凡託帡幪舉深慶抃恭惟某官性資<lb/>
直亮德操剛方學貫經邦達聖哲幾㣲之藴識通正體<lb/>
明古今理亂之原自親擢於臺端尤力禆於廟算豪强<lb/>
膽落諛佞魂驚致國勢之愈尊實帝衷之倚重骨鯁既<lb/>
孚於上意精神坐折於遐衝屬專席之簡求跨亨衢而峻<lb/>
陟應龍御極雲霧滃然而從猛虎在山藜藿為之不採具<lb/>
瞻有素爰立可期某邈處遐陬欽聆休命喜而不寐知清<lb/>
議之方伸斐然成章愧鄙悰之莫盡秋天澄肅憲府靖嚴<lb/>
<pb n="KR4d0210_WYG_012-28a"/>
願加謹於保綏庶祗承於眷注<lb/>
　　　賀吴宣撫陞少傅啟<lb/>
命下廣庭爰懋膚公之報寵頒異數特陞亞傅之尊中<lb/>
夏聳聞軍民胥恱恭惟某官勲庸盖世智畧兼人身蔽<lb/>
坤維著威名於三紀志存王室挺忠義於一家屬强敵<lb/>
之侵陵任元戎而敵愾投醪勵衆咸思奮臂以登先破<lb/>
竹乗機孰不望旗而逺遁併克闗山之險一清徼塞之塵<lb/>
既偉績之彌髙宜隆恩之沓至益峻三孤之秩中陪多<lb/>
<pb n="KR4d0210_WYG_012-28b"/>
邑之腴上眷有加既已極褒遷之典公心無斁必將恢<lb/>
久大之功丕展壯猷嗣迎殊渥某夙䝉輝潤欣誦詔除<lb/>
屬限官常阻遂轅門之謁仰伸慶問敢稽尺牘之馳<lb/>
　　　賀汪參政啟<lb/>
顯擢真儒榮參大政綸言誕布丕昭帝眷之隆輿誦僉<lb/>
諧允副民瞻之峻庇庥所及慶抃交増竊觀歴代之盛<lb/>
衰皆係輔臣之臧否誠得元弼始收雋功未有用無竒<lb/>
之才而能辦非常之事况聖哲馳騖之嵗匪國家閒暇<lb/>
<pb n="KR4d0210_WYG_012-29a"/>
之秋毫釐晷刻之差患遺寰宇錢穀甲兵之問日至廟<lb/>
堂必資名世之英斯展經邦之績天祐明聖時登俊良<lb/>
恭惟某官識洞古今量涵清濁中和禀粹渾然九徳之<lb/>
資精宻窮㣲䆳以六經之藴曩由公道自結主知三院<lb/>
階陞凛風霜於百辟一臺坐正肅儀軌於萬方衆論攸<lb/>
歸上心彌簡屬邊塵之犯順持使節以宣威勢壯荆吴<lb/>
奮周瑜之雄畧忠輸淮蔡驗裴度之嘉謀人皆曰賢政<lb/>
將焉徃折衝有賴已書竹帛之勲注意既深即迅鈞衡<lb/>
<pb n="KR4d0210_WYG_012-29b"/>
之拜某欣聞新渥阻造崇墉應龍翔而雲霧興竚須霖<lb/>
雨之下大厦成而燕雀賀永依柱石之穹溽暑尚煩靈<lb/>
襟多裕期茂加於調䕶庸宏濟於艱難<lb/>
　　　賀同知張樞宻啟<lb/>
寵膺詔綍起贊事樞肆國家右武之秋居廊廟本兵之<lb/>
地精神所聚形勢自張竊惟聖賢出處之方必順天地<lb/>
盈虚之數卓然慷慨謹爾行藏奉身而退則視富貴如<lb/>
一毫之輕投袂而來則使社稷増九鼎之重在我初無<lb/>
<pb n="KR4d0210_WYG_012-30a"/>
於得䘮於時乃係於安危熈運重開元勲再入恭惟某<lb/>
官徳尊碩輔學粹鉅儒忠誠表於四朝問望光於百辟<lb/>
三仕無喜孰窺特立之心萬鍾何加獨養至髙之氣早<lb/>
聨近侍最號名臣後生咸仰其風流當世久希於膏澤<lb/>
逮真人之繼紹屈巨哲以登庸允賴壯猷克寧雅俗趣<lb/>
召走貂璫之使給扶優軒陞之儀任隆股肱恩極體貌<lb/>
一䕫足矣知公論之僉同二老歸之信敵情之率服偉<lb/>
哉用江左之傑信爾寢淮南之謀惟具瞻之既孚豈爰<lb/>
<pb n="KR4d0210_WYG_012-30b"/>
立之可緩基命宥宻暫煩帷幄之籌謨明弼諧行正鈞<lb/>
衡之拜某逺叨將指側聽除音夢遶門䦨雖阻伸於慶<lb/>
謁誠馳竿牘姑少見於歡悰<lb/>
</p>
<p>
</p>
  </div>
<div>
                <head>漢濵集卷十三</head>
    <p>
<pb n="KR4d0210_WYG_013-1a"/>
欽定四庫全書<lb/>
　漢濵集卷十三　　　　　宋　王之望　撰<lb/>
　　啓<lb/>
　　　除權户部侍郎川陜宣諭使謝宰相啓<lb/>
奏蜀計以歸班方趨召節貳民曹而諭㫖就拜除書辭<lb/>
避莫伸凌兢罔措伏念某幼專儒學初乏吏能偶不棄<lb/>
於明時遂寖更於煩使關山萬里幾為莊舄之吟塵土<lb/>
一官久失邯鄲之步陞華月士總賦坤維適丁用武之<lb/>
<pb n="KR4d0210_WYG_013-1b"/>
難粗免乏興之責中縁抱疾數懇奉祠賜環已戒於趣<lb/>
塗出綍遽驚於即授名參從槖朝宗輟江漢之行身擁<lb/>
使軺捫歴跨井參之分被寵靈而特異仰造化以知歸<lb/>
此盖伏遇某官大度包荒至仁恤逺闡尊主庇民之畧<lb/>
行拔賢進善之心鎮靜物情掩風流於江左陶成士類<lb/>
憫畱滯於周南遂俾衰蹤亦叨重寄某敢不更堅晚節<lb/>
益勵孤忠陳力無堪曷展驅馳之效投閒有請終希坱<lb/>
圠之恩<lb/>
<pb n="KR4d0210_WYG_013-2a"/>
　　　與田太尉啓<lb/>
叨膺宸命濫假使權入封部以云初修緘縢而敢後恭<lb/>
惟某官龍韜妙畧燕頷雄姿冠<graphic n="KR1063" url="https://raw.githubusercontent.com/kanripo/KR-Gaiji/master/images/KR1063.png" mimeType="image/png"/>勇於三軍擅功名於<lb/>
一世視儀政路已隆節制之尊孚號廷紳行秉樞機之<lb/>
重眷惟䟽冗雅荷照知致忝冒以如斯實吹嘘之有自<lb/>
星軺承乏顧綿力以何堪玉帳宣威庶餘光之可借嵗<lb/>
華向晚鈞履具冝冀益謹於保綏用仰承於注倚<lb/>
　　　賀劉舎人啓<lb/>
<pb n="KR4d0210_WYG_013-2b"/>
螭坳締眷鳳沼代言入題紅藥之詩兼草白麻之詔近<lb/>
宸光於三接演帝制於九重凡在觀瞻孰不欽羨恭惟<lb/>
某官英姿邁徃絶識造微早逰晁董之科久振常楊之<lb/>
譽十年出處雅髙難進之風一節險夷始見後凋之操<lb/>
屬開公道益簡聖知遂升持槖之聯深副埀紳之望北<lb/>
門西掖已追三代之文前疑後丞行備四隣之擢某論<lb/>
心有素覿徳無階中禁得賢喜詞宗之見用正人當路<lb/>
知吾道之方亨淑氣正妍冲襟尚逺願加保嗇前對寵<lb/>
<pb n="KR4d0210_WYG_013-3a"/>
休<lb/>
　　　賀汪殿院啓<lb/>
顯膺綸告擢副臺綱朝廷知公道之行天下喜正臣之<lb/>
進凡居庇頼舉切懽愉恭惟某官迪徳粹醇凝姿敦大醖<lb/>
藉獨髙於人品精神自結於主知夙展英猷荐登華貫<lb/>
紬羣書於麟閣雅推鴻博之儒分六察於烏臺共仰端<lb/>
方之器聲稱彌卲眷注有加遂司擊摶之權益峻班行<lb/>
之望殿庭執法暫資直諒之才政路升賢行奮弼諧之<lb/>
<pb n="KR4d0210_WYG_013-3b"/>
緼某逺將使指欣聽除音鴈塔聯名未有披雲之便龍<lb/>
門引領徒深賀厦之誠嵗律凝和靈襟多裕願副九重<lb/>
之倚更精六氣之調<lb/>
　　　賀陳殿院啓<lb/>
顯膺宸渙擢副臺端直聲聳聞善類増氣恭惟某官介<lb/>
然有守卓爾不羣奥學淵源早冠諸儒之選精忠砥礪<lb/>
深承明主之知樞庭方賴於彌綸憲府俄司於糾察亟<lb/>
陞言責用警官邪殿中資執法之良朝右推得人之盛<lb/>
<pb n="KR4d0210_WYG_013-4a"/>
正繩直筆方觀擊搏之威尊主庇民行峻謀謨之用某<lb/>
幸聯末契喜聽新除懷漫刺於門墻阻伸慶謁達空函<lb/>
於几格徒切歡悰<lb/>
　　　賀梁諫議啓<lb/>
顯承詔綍擢長諫垣正臣既用於朝廷公道遂行於天<lb/>
下凡居庇賴舉切歡愉恭惟某官識慮昭融性資閎博<lb/>
文髙作者追三代之醇深氣養浩然塞兩儀而剛大夙<lb/>
負經邦之畧果膺不世之逢在憲臺髙繩愆糾繆之風居<lb/>
<pb n="KR4d0210_WYG_013-4b"/>
省闥擢補闕拾遺之美上方規恢大業總攬羣工勵精<lb/>
於仁政之端虚佇於爭臣之烈倘非雅望孰副旁求屈<lb/>
萬乘以心傾冠七人而首用論思獻納已隆近侍之華<lb/>
輔贊彌縫行秉洪鈞之重某逺將使指欣聽除音懷慢<lb/>
刺於門牆阻伸慶謁達空函於几格苐切歡悰<lb/>
　　　賀陳檢正啓<lb/>
被命九重糾司兩省端人既進公議攸歸凡在觀瞻孰<lb/>
不欣忭恭惟某官天資梗亮徳性純明名世傳芳望素<lb/>
<pb n="KR4d0210_WYG_013-5a"/>
隆於門閥象賢濟美聲久重於朝廷十年去國而其守<lb/>
不渝兩郡牧民而所至可紀賜環入覲前席輸忠益深<lb/>
睿哲之知擢贊平章之地惟東西二臺之設典中外萬<lb/>
㡬之繁奏報縱横章程靡宻欲善彌綸之職必資綜練<lb/>
之材果副旁求式當慎簡既結知於君相行致位於公<lb/>
卿某逺假使軺阻通賔謁出綸詞掖喜聞一札之褒持<lb/>
槖禁塗更徯九遷之峻嚴凝在候福履具宜期茂養於<lb/>
粹和用亟承於寵渥<lb/>
<pb n="KR4d0210_WYG_013-5b"/>
　　　答新利路張漕啓<lb/>
光奉宸綸肅將使指先聲所暨輿論交孚恭惟某官識<lb/>
慮詳明器能宏博一門蘭玉競秀爽於階庭再世詩書<lb/>
發英華於事業㳺刃素更於盤錯亨衢咸跂於飛騰剖<lb/>
竹分符方列専城之最賜金増秩宜應細札之褒顧經<lb/>
理於中原資幹旋於外計詢求在列簡畀長材行觀攬<lb/>
轡之初益振埋輪之譽貔貅列戍迄無匱乏之憂鵷鷺<lb/>
近班嗣有超遷之寵某未遑馳訊先辱飛緘感佩良深<lb/>
<pb n="KR4d0210_WYG_013-6a"/>
敷宣罔既<lb/>
　　　答䕫路范漕啓<lb/>
朞年報政騰善最於專城一節觀風耀皇華於逺服澄<lb/>
清所暨喜懌惟均恭惟某官奥學逢原宏材經世持身<lb/>
粹潔無拱璧之纎瑕遇事剸裁發新硎之㳺刃洊膺眷<lb/>
奬擢付將輸方有事於中原實資材於外計登車攬轡<lb/>
信克紹於先猷鳴玉持荷行徑躋於近列某未遑馳訊<lb/>
先辱飛緘感佩良深敷宣罔既<lb/>
<pb n="KR4d0210_WYG_013-6b"/>
　　　賀何内翰啓<lb/>
顯承詔綍榮踐禁林掌九重制詔之嚴極一代文儒之<lb/>
選士流歆寵國體増輝恭惟某官宇量宏深性資冲粹<lb/>
學貫天人之際智窮道徳之原崑玉桂枝早植無雙之<lb/>
譽商瑚夏璉出為希世之珍聲實既孚飛騰果峻霜臺<lb/>
彈糾雅髙三院之稱諫省論思獨冠七人之列既效伏<lb/>
蒲之益遂膺視草之榮聖衷方急於規恢徳意爰資於<lb/>
播告使訓詞所發如雲漢之昭囘則號令之行有風霆<lb/>
<pb n="KR4d0210_WYG_013-7a"/>
之鼔舞眷兹能事屬在傑才鄭絪上察其小心張説時<lb/>
推於大手名書案上已聞倚注之深禮絶座中行有登<lb/>
庸之命某久違英範逺聽除音夢遶門牆悵莫伸於慶<lb/>
謁言形竿牘知難罄於歡悰溽暑正煩台階尚邈願謹<lb/>
保綏之節益圖弼亮之功<lb/>
　　　賀周内翰啓<lb/>
光奉宸綸擢專翰苑正是久虚之席孰如已試之才四<lb/>
方聳聞多士歆寵恭惟某官天姿秀穎道學淵源早收<lb/>
<pb n="KR4d0210_WYG_013-7b"/>
宏博之科徧閲清華之地掖垣瑣闥髙論思潤色之功<lb/>
金馬玉堂極經術文章之選果僉諧於因任遂亟被於<lb/>
真除白麻推三代之英青簡擅一家之美飛騰壯嵗冠<lb/>
壓近班風雲之契已孚夢卜之求允屬名書案上聞御<lb/>
墨之新題禮絶坐中有禁林之故事某猥將使指阻造<lb/>
賔閎内制得賢覺朝家之増重詞宗當路喜吾道之方<lb/>
亨嵗律將窮台符正逺願謹保綏之節用承倚注之心<lb/>
　　　賀汪侍郎啓<lb/>
<pb n="KR4d0210_WYG_013-8a"/>
顯膺宸命進擢臺端正論興於朝廷清標聳乎天下凡<lb/>
居庇賴舉切歡愉恭惟某官識度恢閎才猷超邁學富<lb/>
九流而達以精微之妙行髙一世而卓然純粹之歸自<lb/>
結淵衷亟儀華貫蓬山讎校特髙鴻博之稱柏寺糾弹<lb/>
益闡端方之譽嘉言既效睿眷有加肆茂出綸之恩峻<lb/>
躋横榻之任正繩直筆方觀擊摶之風尊主庇民行究<lb/>
弼諧之用某夙叨論薦欣聽登庸雖流落遐荒莫遂鳬<lb/>
趨之願然依棲末契尤深燕賀之誠春氣漸和靈襟尚<lb/>
<pb n="KR4d0210_WYG_013-8b"/>
逺願副九重之倚更加六氣之調<lb/>
　　　囘知渠州張侍郎啓<lb/>
持使節於湘濵偶逃瘝曠假漕權於梓部益愧叨逾承<lb/>
空乏以何堪託庇庥而甚寵恭惟某官宏材絶俗厚徳<lb/>
鎮浮㳺利器於蟠根表疾風於勁草容臺典禮孰居制<lb/>
作之先從槖輸忠備罄論思之益暫違清禁逺撫名邦<lb/>
三刀之夢方符五袴之歌已播朱轓皁蓋聊淹師帥之<lb/>
賢青瑣丹墀行補公卿之缺某夙叨雅眷久闊英風朝<lb/>
<pb n="KR4d0210_WYG_013-9a"/>
路彯纓曽被餘光之借天涯攬轡復觀善政之成曽柔<lb/>
削之未修已華緘之下逮其為感幸罔既敷宣<lb/>
　　　賀湯侍郎啟<lb/>
寵奉宸綸榮陞禁路粤總司戎之政蔚為從列之光凡在<lb/>
庇庥舉増欣忭恭惟某官鼎鍾偉量韶濩正音徳懋中庸<lb/>
師聖賢而有法才優通變應事物以無方自峻擢於巍<lb/>
科頗倦㳺於常調守道難進得時則行彈擊百寮獨聳<lb/>
烏臺之望迴翔七寺聿修扈正之官輟卿月於金門輝<lb/>
<pb n="KR4d0210_WYG_013-9b"/>
使星於玉壘八年夙夜一節險夷惟西南久宿於師屯<lb/>
故上下俱疲於餽餉帝心憂顧天詔哀矜爰遴擇於通<lb/>
儒俾主持於大計輕徭薄賦蠲重斂者不知幾科足食<lb/>
成軍儲羨財而更豐它日兵民兼裕官吏舉安頌聲上<lb/>
達於四聰歸覲果膺於三接對揚慷慨褒諭頻煩遂以<lb/>
一世之名臣亟擢九重之近侍論思獻納已髙持槖之<lb/>
風輔賛彌縫行副秉鈞之任某逺聞新命喜極卑情無<lb/>
從進旅於門牆獲倍賀列但與去思之郡邑同泳恩波<lb/>
<pb n="KR4d0210_WYG_013-10a"/>
　　　囘劉侍郎啟<lb/>
原隰載驅屬觀風而靡暇里閭在望悵披霧以無階比<lb/>
修記以方前忽貽緘之俯及謙撝所逮感愧交并恭惟<lb/>
某官一世名儒三朝近侍經探聖人之藴文為學者之<lb/>
師勇退禁班久忘情於軒冕樂閒衡宇獨養浩於丘園<lb/>
雖耆耋而不衰知神明之有相上優晚節姑從琳館之<lb/>
㳺時重老臣即聽蒲輪之召某登門未遂攬轡將還莫<lb/>
窺道徳之光徒有典刑之慕<lb/>
<pb n="KR4d0210_WYG_013-10b"/>
　　　賀新知荆南楊待制除户部侍郎啟<lb/>
命出宸廷班躋禁路乃眷大司徒之職國計是資爰陞<lb/>
小常伯之聯邦基愈固郵音初播輿誦交歡恭惟某官<lb/>
學識髙明材猷强敏雅譽見推於衆論精忠自結於隆<lb/>
知晉列上卿既益饒於軍賦擢居次對爰均逸於祠庭<lb/>
屬分帥閫之雄遽貳民曹之劇論思獻納甫持橐於日<lb/>
邊斂散盈虚將流錢於地上佇膺枋用式副輿言某寖<lb/>
别光儀忻聞布吿其為慶慰罔既敷宣<lb/>
<pb n="KR4d0210_WYG_013-11a"/>
　　　賀户部劉侍郎啟<lb/>
光膺帝命榮領民曹耆舊既升邇遐大悦恭惟某官才<lb/>
優開濟學探幾深揚歴三朝雅負經綸之志行藏二紀<lb/>
莫窺喜愠之容兹國步之多艱擇人才於已試可屬大<lb/>
事無逾老臣亟䝉黄髮之詢遂席青氊之舊入司邦賦<lb/>
出撫師屯宣勞備展於壯猷注意益歸於宿望僉諧可<lb/>
必柄用無疑安邊境而制四方暫借流錢之算理陽徳<lb/>
而遂萬物行觀調鼎之功某邈在逺方莫趨崇仞馳誠<lb/>
<pb n="KR4d0210_WYG_013-11b"/>
千里姑勤竿牘之修竊庇一官更賴帡幪之力<lb/>
　　　賀户部張侍郎啟<lb/>
光膺綸命進貳版曹公朝資心計之良法從闡志行之<lb/>
效凡居庥庇孰不欣愉恭惟某官宇量宏深風猷凝粹<lb/>
髙文瑞世蚤擢秀於儒林卓識通方荐蜚聲於要路備<lb/>
更煩使綽著膚公邦禁是司人以不寃而刑罰中地官<lb/>
攸攝民不加賦而用度饒適當天討之行要在軍儲之<lb/>
裕肆疇宿望亟畀真除禁闥雍容已罄論思之益巖廊<lb/>
<pb n="KR4d0210_WYG_013-12a"/>
密勿即攄輔佐之功某將指遐方喜聞新渥匏瓜有守<lb/>
睇賔廡以無階竿牘馳誠通記司而敢後<lb/>
　　　賀徐侍郎啟<lb/>
顯膺綸制進貳版曹豈惟増近侍之光華抑亦係生民<lb/>
之休戚庇庥所暨皷舞惟均恭惟某官奥學逢原宏猷<lb/>
絶俗夙抱經綸之藴荐躋通顯之塗用之則行信其才<lb/>
之卓爾折而不撓知所養之浩然久去明廷甚辜清議<lb/>
頃召從於閒館遂亟造於亨衢既陞從槖之聨益峻朝<lb/>
<pb n="KR4d0210_WYG_013-12b"/>
紳之望為國興利暫資心計之良惟帝念功行秉事樞<lb/>
之重某屬拘逺部竊聽新除懷漫刺於門牆莫伸慶謁<lb/>
達空函於几格徒切歡悰<lb/>
　　　賀趙侍郎啟<lb/>
光膺宸命峻陟禁班擢由玉牒之英全付版曹之政除<lb/>
音初播僉論允諧恭惟某官一代偉人五陵間氣素養<lb/>
楩柟之用出為梁棟之須東平居家為善最樂河間好<lb/>
古得書至多迹其躬寒素之風固已富經綸之藴軺車<lb/>
<pb n="KR4d0210_WYG_013-13a"/>
屢駕久揚膚使之聲幕府既開益倚長城之重召從淮<lb/>
浦獨領地官雅明足國之方深軫富民之慮變通有術<lb/>
取予咸宜制邦計之盈虚方資長算參廟謨之宻勿行<lb/>
奉明綸某夙仰風猷未窺符采典遐方之餽餉焉稱使<lb/>
令託大厦於帡幪庶逃瘝曠<lb/>
　　　賀汪侍郎啟<lb/>
光膺帝綍進貳天官既法從之得賢覺儒林之増氣凡<lb/>
居庥庇孰不忻愉恭惟某官學貫六經文追兩漢才出<lb/>
<pb n="KR4d0210_WYG_013-13b"/>
萬夫之上身兼數器之長獨步妙齡偉五千字掞庭之<lb/>
對後凋雅操安二十年去國之窮雖嵗華方彊仕之秋而<lb/>
徳望比老成之舊載趣召節益簡宸衷遂陞禁省之崇<lb/>
峻總銓衡之秩衆恨淹回之已甚咸欣汩没之初伸軒<lb/>
陛雍容正賴論思之益巖廊宻勿行攄輔佐之功某久濶<lb/>
髙風忽聞新命門闌在逺干賔謁以無階竿牘馳驅通<lb/>
記曹而敢後<lb/>
　　　賀張都督啟<lb/>
<pb n="KR4d0210_WYG_013-14a"/>
寵冠機廷宏開督府既輟中台之舊用陞亞傅之崇朝<lb/>
野聳聞華戎胥悦惟將相之用舎係國家之重輕注意<lb/>
允諧成功可必唐登裴度果收藩鎮之權晉用謝安坐<lb/>
折淮淝之冦正人既召公道聿彰恭惟某官學貫乾坤<lb/>
忠輸廟社早際風雲之㑹重披日月之光徳盛勲髙佩<lb/>
四十載安危之寄恩深澤厚傾千萬夫懷附之心出處<lb/>
百罹險夷一節逢勲華之揖譲資稷契之贊襄亟延間<lb/>
世之賢來展濟時之畧宣威障塞承制邊關隠若長城<lb/>
<pb n="KR4d0210_WYG_013-14b"/>
折遐衝而有裕偉然巨器降大任以何辭基宻命於紫<lb/>
樞假專征於黄鉞運籌决勝暫煩近弼之一行列鼎調<lb/>
元即看中書之三入某夙蒙奬借兹聽襃遷遙睇崇墉<lb/>
莫展殷勤之賀恭裁短削敢稽骩骳之誠<lb/>
　　　賀陳參政啟<lb/>
光膺命綍擢秉政機四方聳聞萬口同慶竊以聰明之<lb/>
主或曠世莫值其臣賢哲之人有終身不獲其位自昔<lb/>
所歎相逢甚難當上聖之勵精操至權而御下爰得風<lb/>
<pb n="KR4d0210_WYG_013-15a"/>
雲之佐仰符夢卜之求事非偶然功可立待恭惟某官<lb/>
氣雄百辟名重三朝堂堂表特立之規凛凛守後凋之<lb/>
操稽山嘯傲挹外監之髙標江左招徕踵太常之舊徳<lb/>
粤陞法從益茂英猷奮巨力以回天竭孤忠而貫日刋<lb/>
修史牒啟沃經幃徧儀禁路之華妙極儒林之選既論<lb/>
思之見效宜倚注之彌深以三十年難進之資應五百<lb/>
載非常之運遂膺圖任入預弼諧人期致主之秋帝恨<lb/>
用公之晚必將講明憲度復列聖之宏規寢息兵刑畢<lb/>
<pb n="KR4d0210_WYG_013-15b"/>
真儒之能事盡攄素志以闡洪猷茂凝鐘鼎之勲嗣正<lb/>
鈞衡之拜某逺將使指竊聽宸綸大厦斯成喜究梓人<lb/>
之用餘光可借寧憂績女之貧寒律方嚴台堦正邈願<lb/>
加調於鼎食用下荅於巖瞻<lb/>
　　　知温州謝宰相啟<lb/>
分帥閫於三山許辭重寄移守符於孤嶼載冒優恩顧<lb/>
慚衰朽之蹤倍費維持之賜伏念某艱窮滋甚疲苶奚<lb/>
堪知涯分之已逾懼禍災之叵測殘年多病嗟藥石之<lb/>
<pb n="KR4d0210_WYG_013-16a"/>
何功隻影自憐弔糟糠之不淑心既凋於憂患力難勉<lb/>
於亊為仰干從欲之仁曲遂便私之請投閒置散未容<lb/>
奉香火於殊庭辭尊居卑猶俾宣詔條於名郡獲伸志<lb/>
願實賴敷陳此盖恭遇某官徳業皋䕫機謀伊管收賢<lb/>
材以凝庶績篤故舊以變澆風有奮庸熈載之能已冠<lb/>
帝臣之選無養生送死之憾首䝉王道之施方託餘庥<lb/>
庶逃大戾更藉陶鈞之運早酬田里之歸<lb/>
　　　湖州到任謝宰相啟<lb/>
<pb n="KR4d0210_WYG_013-16b"/>
職親地禁非不遇時意廣才疎自難安迹分輔郡顧憂<lb/>
之託繫内朝供奉之班望過所期感深而歎伏念某蚤<lb/>
縁薄技冒處周行偶脱簿書之勞寖汙臺閣之選平生<lb/>
狷介進身恥蹈於它岐半世蹉跎得謗皆繇於非意㑹<lb/>
真人之撫運陪多士以充廷誤簡淵衷首躋法從執羈<lb/>
靮殆逾於千里掌絲綸幾閲於五年毎進俚辭輒汙清<lb/>
覽展轉屢經於戎馬推排遂直於禁林雖荷眷知實憂<lb/>
顛仆方欲謝歸而埽軌乃䝉差擇以為州風際船囘悵<lb/>
<pb n="KR4d0210_WYG_013-17a"/>
又違於蓬島日邊人至幸未逺於長安兹盖伏遇某官<lb/>
閣下徳當天心勲在王室道合聖人之用舍身為天下<lb/>
之安危猥憐簪橐之餘嘗接茵馮之末姑捐民社俾奉<lb/>
詔條惟苕霅之奥區本晉唐之名郡當干戈之際巋然<lb/>
獨存非師帥之賢何以善後而某素非詳練見謂重遲<lb/>
况丁多事之時豈任守藩之責第當陳力不敢愛身賜<lb/>
金爵於潁川知難企及掛衣冠於神武終冀矜從<lb/>
　　　徽州到任謝宰相啟<lb/>
<pb n="KR4d0210_WYG_013-17b"/>
比者誤膺明詔擢領偏城地接行朝盖今日股肱之郡<lb/>
世聯編籍乃平生父母之邦起廢恩深叨榮愧甚伏念<lb/>
某一從去國十見周星投跡異州誰復過門而問字疲<lb/>
精斷簡徒知仰屋以著書敢圖三錫之餘仍假一麾之<lb/>
便遵塗浹日入境班春城郭重来疑千載去家之鶴交<lb/>
遊半在或一時同隊之魚退省惘然曷為臻此惟蟠木<lb/>
離竒之成器由大鈞坱圠以無垠兹盖伏遇某官閣下<lb/>
間出真儒中興名相坐籌帷幄收四方人物之英端委<lb/>
<pb n="KR4d0210_WYG_013-18a"/>
廟堂復萬里輿圖之舊俯憐衰朽久事退藏爰力挽於江<lb/>
湖俾再臨於民社尋童子釣逰之處雖就榛蕪望先人<lb/>
丘墓之墟已寛夢寐幸土思之粗慰宜民瘼之深求敢<lb/>
不專務拊循仰分憂顧褰帷問俗姑榮衣錦之歸上印<lb/>
還家終冀揮金之樂<lb/>
　　　泉州到任謝宰相啟<lb/>
兹者恭承詔綍擢領藩條深行閩徼之山川幾同叱馭<lb/>
初見粤人之風俗敢廢褰帷小器易窮大鈞難報伏念<lb/>
<pb n="KR4d0210_WYG_013-18b"/>
某昨從詞館䝉假州麾方幸餘年自足桑榆之樂乃臨<lb/>
本郡日虞瓜李之嫌不勝丘壑之情冀返江湖之上屢<lb/>
叩閽而有請嗟襆被以無從敢圖誤恩更予名郡雖云<lb/>
龔勝治姑使於撥煩正恐西華材不能於為大兹盖伏<lb/>
遇某官閣下受天間氣為世元勲吉甫之憲萬邦資兼<lb/>
文武裴度之師百辟身繫安危俯憐遲暮之孤蹤曽是<lb/>
禁嚴之舊物特捐重寄用詭成功上虎節於山城換魚<lb/>
書於海服矧今臨治自昔要衝既先人逰宦之鄉亦賤<lb/>
<pb n="KR4d0210_WYG_013-19a"/>
子始生之地訪六十年之父老恍若前身佩二千石之<lb/>
印章敢期今日誓扶衰病誕布隆寛務令俗去於鄙夷<lb/>
不使民生於愁歎追成父志仰報君恩<lb/>
　　　宣州到任謝宰相啟<lb/>
鈞播一麾僅逾旬嵗轍環萬里復返中州繇遐陬而移<lb/>
守輔藩縁衰病而歸榮故里生成至此糜隕以之伏念<lb/>
某平進孤蹤倦逰晩節少陪英俊闚大觀之圖書老侍<lb/>
禁嚴執建炎之羈絏雖久收於朝蹟亦頻玷於詔除十<lb/>
<pb n="KR4d0210_WYG_013-19b"/>
奉絲綸五分符竹比治海瀕之劇不堪風土之殊亟上<lb/>
封章願還印紱拜散人之號心已向於江湖分凋郡之<lb/>
憂思復叨於民社既容卧治仍獲生還此盖伏遇某官<lb/>
閣下社稷元勲廟堂真宰伊尹得聖人之任留侯為帝<lb/>
者之師主張吾道之權衡分别斯文之涇渭俯憐猥薄<lb/>
嘗共艱難新建武之官儀不圖前見數貞元之朝士今<lb/>
已無多記存靡間於濶疎調䕶曲從於安便付之近地<lb/>
慰此頺齡况今所領之州自昔焉依之地承泮水貳車<lb/>
<pb n="KR4d0210_WYG_013-20a"/>
之乏歴三朝兩紀之餘因久吏而長子孫幸嘗諳習見<lb/>
髙年而問風俗敢忘拊循<lb/>
　　　除郡謝宣撫開府啟<lb/>
注安危之意有嚴制閫之雄布寛大之條猥預殿邦之<lb/>
重伏念某仕厯三朝年逾八十雖殘年奄奄待盡田廬<lb/>
而一心惓惓尚存帝室孰是急流勇退踐角巾東路之<lb/>
言惟有去後見思詠華屋西州之句盖騶侏儒亡益而<lb/>
不任事若支離疏有疾而不受功徒費十束之薪空索一囊<lb/>
<pb n="KR4d0210_WYG_013-20b"/>
之粟故應辭仕詎敢妨功不圖軫簪履故物之遺猶進<lb/>
冒爵齒達尊之寵兹盖伏遇某官兩京循吏三國名臣<lb/>
虎觀論經鼇扉視草寓大學士圖書之直聽東諸侯鼓<lb/>
角之雄猥以庸虚適相先後比還禁路復厠英躔雖龍<lb/>
豬異閭已不侔而虎鼠同宫亦何間圖齊雲之像固難<lb/>
並韋郎白傅之賢凝燕寢之香猶堪佇枚叟鄒生之召<lb/>
　　　代賀范檢正啓<lb/>
光奉宸綸糾司省闥除音誕布公論僉諧恭惟某官徳<lb/>
<pb n="KR4d0210_WYG_013-21a"/>
粹圭璋學吞雲夢懷濟世之良具挺許國之精忠公西<lb/>
束帶而立朝尤長専對孟博登車而攬轡綽有餘風方<lb/>
持節而載驅忽賜環而趨召顧惟東西二臺之設實總<lb/>
中外萬㡬之繁奏報縱横文書填委必得詳明之士俾<lb/>
躋釐正之官果被旁求式當遴簡鸞臺鳳閣既宻輔於<lb/>
台司金馬玉堂即進登於法從某屬居官次阻造賔閎僻<lb/>
守邊城遥託千間之庇渙揚大號欣聆一札之傳凉氣<lb/>
初囘冲襟尚逺更願保綏之謹益膺寵渥之臻<lb/>
<pb n="KR4d0210_WYG_013-21b"/>
　　　代賀孟郡王帥紹興啟<lb/>
懇辭政路出鎮藩維孤棘叙陞峻班聯於亞傅齋壇顯<lb/>
拜專節制於舊封恭惟某官以不世之才遇非常之運<lb/>
用兼文武地極親賢持橐禁林早稱國器視儀揆路益<lb/>
聳巖瞻丹書盟異姓之王大纛建中軍之帥入參婉畫<lb/>
出殿大邦艱難百為夷險一意罄送徃事居之節協息<lb/>
民繼好之圖遂秉鴻樞宻扶皇極方隂修於内政以坐<lb/>
折於遐衝帷幄謀謨得輔贊彌縫之道廟堂出處達盈<lb/>
<pb n="KR4d0210_WYG_013-22a"/>
虚消息之機聖意確留雅懷莫奪雖權分二陜周公罔<lb/>
憚於居東而望重兩河裴度豈容於在外佇頒綸綍即<lb/>
政鈞衡寒律方嚴台符尚逺願益調於茵鼎用永輔於<lb/>
宗祧<lb/>
　　　代范元作謝除福建漕上宰相啓<lb/>
貳漕臺於湘外蔑效微勞假使節於閩中猥叨舊物方<lb/>
黜幽之是懼豈因任以宜䝉已試無聞冒榮有靦竊以<lb/>
宣九重之徳意選任惟精掌一路之利源事權尤重乃<lb/>
<pb n="KR4d0210_WYG_013-22b"/>
眷八郡之境宻鄰二淛之郊昔號奥區今稱近部即山<lb/>
制茗貢包最盛於清朝並海鬻鹽𣙜禁獨寛於逺俗兼<lb/>
行數職亶謂劇司必擅强明練達之資乃付斂散弛張<lb/>
之柄如某者疲駑奚取踸踔數竒詩禮粗傳雖襲箕裘<lb/>
之緒簡編克勵竟辜場屋之功甫涉通津即膺重寄登<lb/>
車攬轡徒内愧於家風輓粟飛芻曽莫禆於國賦幸真<lb/>
儒之宅揆罄綿宇以銷兵已臻嵗計之豐弗慮軍興之<lb/>
乏屬更𤓰戍獲對楓宸適四牡以勞還忽皇華之臨遣<lb/>
<pb n="KR4d0210_WYG_013-23a"/>
王畿漸近舉頭如在於日邊官次非遙屈指俄周於嵗<lb/>
律㳺宦可希於尺寸居貧亟得於斗升僥倖若斯生成<lb/>
知自兹盖恭遇某官道包宇宙名塞天淵許身稷契之<lb/>
間致主成康之上制禮作樂坐觀美化之行任賢使能<lb/>
畢盡羣材之用載惟草芥亦荷陶鎔重念某早以夤縁<lb/>
猥承顧盼望房相昻霄之質實出幼年懷孔門附翼之<lb/>
心預期他日雖更契濶毎辱記憐頑金屢入於洪鑪大<lb/>
匠終收於小木人爾人爾幾干造化之私使乎使乎曷<lb/>
<pb n="KR4d0210_WYG_013-23b"/>
副咨諏之責某敢不益堅晚節更勉初心問雅俗以周<lb/>
爰誓將宣力報洪恩而得所敢憚捐軀<lb/>
　　　代賀新明州潘舎人啟<lb/>
光膺明命起鎮便藩擁斾之官載勤於徒御涓辰視事<lb/>
已見於吏民凡在觀曕孰不慰抃恭惟某官學窮淵奥<lb/>
識洞幾微忠言結聖主之知正色落姦諛之膽三仕無<lb/>
喜莫窺令尹之心萬鍾何加獨養孟軻之氣揆古無慚<lb/>
於益友居今最號於名臣暫違表著之間殊咈縉紳之<lb/>
<pb n="KR4d0210_WYG_013-24a"/>
論遂從琳館假以朱轓俾臨海道之要衝聿壯朝廷之<lb/>
屛蔽顧威聲之夙播必治行之累彰處汲黯於淮陽實<lb/>
資重望對賈生於宣室佇啟嘉猷某叨領守符宻依蔭<lb/>
樾所以承流宣化深愧非才並其有邦厥隣庶䝉餘潤<lb/>
　　　代賀王舎人啟<lb/>
光膺中制分判西垣聯九重侍從之班極一代詞章之<lb/>
選士流歆寵國體増華恭惟某官道學精微天資孝友<lb/>
氷壺比操炯迎風寒露之珍珠璧其文真明月夜光之<lb/>
<pb n="KR4d0210_WYG_013-24b"/>
寳十年出處一節險夷信直道而不囘勵孤忠而自結<lb/>
致宸衷之簡記首邦獻以招徠玉陛書言金華勸講汩<lb/>
沒伸於一日飛騰竦於百僚粤自螭坳徑躋鳳閣方庶<lb/>
政更張之日繄一人總攬之公凡進退於人材當推明<lb/>
於聖意使訓辭所發如雲漢之昭囘則號令之行有風<lb/>
雷之鼓舞自非火筆曷布洪猷果升不試之才遂正久<lb/>
虚之席論思獻納已髙持槖之風輔贊彌縫行任秉鈞<lb/>
之寄某特叨異奬尤快新除一佛見前喜初聞於出世<lb/>
<pb n="KR4d0210_WYG_013-25a"/>
雙魚致逺敢申問於加餐秋暑尚繁禁塗多暇願謹保<lb/>
綏之節益承注倚之心<lb/>
　　　代范季思上台守胡端明啟<lb/>
幾年慕用長懷執御之私奕世從逰夙講通家之好敢<lb/>
修竿牘自列門墻願眀晞驥之心庶愜登龍之幸地連<lb/>
雲水海接滄溟仰惟鈞逸之餘綽有分憂之暇名臣所<lb/>
至必政化以流行盛徳攸居宜羣靈之黙佑恭惟某官<lb/>
術優經濟學造精微大策髙文擅詞宗於一代宏才偉<lb/>
<pb n="KR4d0210_WYG_013-25b"/>
器推王佐於三朝青錢連掇於殊科華貫亟觀於濶步<lb/>
綸掖資代言之美瑣闈還批勅之風忠嘉罄常伯之聨<lb/>
翰墨妙承明之直聿虚近輔庸待真賢遽辭持槖之勞<lb/>
遄被剖符之寄考功而試蕭傅少慰聖心作相而倚晉<lb/>
公行孚民望某備員巖邑絶跡台閎瞻棨㦸以無因託<lb/>
帡幪而有賴載惟仲氏宿綴清班方其當軸之時實有<lb/>
帡肩之分俛仰已成於陳迹死生乃見於交情諒興宿<lb/>
草之悲不改寒松之操忝故人之稚弟未拜泰山之容<lb/>
<pb n="KR4d0210_WYG_013-26a"/>
借冨女之餘光願希當路之力<lb/>
　　　代賀越帥周子武啟<lb/>
光膺明命起殿輔藩懷印綬以載途擁旌麾而就鎮凡<lb/>
居臨照舉積欣愉恭惟某官學洞經綸材全康濟優㳺<lb/>
守道素髙恬退之聲豈弟宜民夙擅循良之譽既結知<lb/>
於聖主遂亟踐於要津嵗律載同維持三院臺綱聿振<lb/>
聳動百僚身暫去於朝廷忠不忘於王室惟山陰之重<lb/>
地實浙左之大藩紫盖黄旗嘗㑹諸侯之狩碧幢紅斾<lb/>
<pb n="KR4d0210_WYG_013-26b"/>
端居連帥之雄自非一世之忠嘉曷稱七州之屛翰果<lb/>
膺妙簡式副具瞻玉帳宏開聊挹鑑湖之勝鋒車趣覲<lb/>
行參鑾殿之華某久願登龍兹叨分虎萬間廣厦幸逺<lb/>
賴於庇庥千里專城阻親承於約束<lb/>
　　　代賀丞相除左僕射啟<lb/>
國播大號敷告外廷時推真儒登庸上衮益茂九重之<lb/>
眷具嚴八表之曕竊以人主之職無它惟論一相冡宰<lb/>
之司至重實總百僚任不專則不足以盡良弼之才位<lb/>
<pb n="KR4d0210_WYG_013-27a"/>
不極則不足以崇宗臣之體仰聖神之撫運窮禮貌以<lb/>
敬賢自非希世之英曷稱羣公之冠恭惟某官際天偉<lb/>
度驚代宏才道徳過於古人聲名震乎絶域不清不濁<lb/>
量吞千頃之波至大至剛勇奪三軍之帥再躋揆路獨<lb/>
秉化樞凜然山嶽之弗搖炳若蓍龜之先見鎮兹雅俗<lb/>
息胥動之浮言折彼遐衝挫方興之彊敵定廟謨於帷<lb/>
幄還兵柄於朝廷收漢家總攬之權蔑唐室驕彊之患<lb/>
威儀整肅始知皇帝之尊庚甲昭明畢聞天子之詔紳<lb/>
<pb n="KR4d0210_WYG_013-27b"/>
緌聳若介胄帖然亟章已試之才遂正久虚之席顯<lb/>
秩肆頒於異數新封改錫於巨邦聿隆勲業之褒備焕<lb/>
典章之盛倚裴中立足以破賊方仰副於宸衷酬李文<lb/>
饒恨於無官當益承於帝寵嗣觀丕績永底泰和某逺<lb/>
把州麾阻趨相府感恩私而結戀聆冊命以増愉微物<lb/>
何知夙賴洪鈞之播餘生所托尤欣廣厦之成<lb/>
　　　代宰相生日囘韓樞宻啟<lb/>
户外桑蓬追記始生之日鑑中蒲栁益驚漸老之姿豈<lb/>
<pb n="KR4d0210_WYG_013-28a"/>
謂某官曲軫眷懷特貽緘翰申之善頌有榮華衮之詞<lb/>
夀以多儀更厚白紵之貺<lb/>
　　　代王守上樞宻張郡王啟<lb/>
專城冒寵久代匱於江津易地偷安復承流於山郡拜<lb/>
恩良厚受任惟慚伏念某蕞爾謭材枵焉晚學羞抗塵<lb/>
而走俗盍去故而取新褊淺何堪夙起林廬之興超踰<lb/>
已甚尚分民社之憂頃守當塗實居屬部方邊塵之肆<lb/>
侮覩幕府之徂征外患滋深羣情大駭上慿威徳下鎮<lb/>
<pb n="KR4d0210_WYG_013-28b"/>
危疑迄臻凱奏之旋僅免軍興之乏艱難備歴曠弛居<lb/>
多非仰賴於恩私固莫迯於譴戮繼露親嫌之請載䝉<lb/>
朝命之頒舍控扼之要區就清閒之偏壘凡兹僥倖實<lb/>
出吹嘘兹盖恭遇某官略邁孫呉功齊方虎昭精忠於<lb/>
白日格盛烈於蒼穹出振天聲有是遒之四國入謀王<lb/>
體無不獲之一夫致使衰遲亦叨委寄某敢不撫綏氓<lb/>
庶遵守詔條既盡事君之忠畢酬知己之遇策勲第賞<lb/>
倘弗廢於微勞碎首捐軀詎敢忘於大造<lb/>
<pb n="KR4d0210_WYG_013-29a"/>
　　　代梁尚書除知温州謝宰相啓<lb/>
殊庭竊食方退託於鄉閭便郡分憂忽起膺於民社懇<lb/>
辭莫獲就任惟慚某濫竭凡材亶逢興運紫禁早塵於<lb/>
從槖朱轓歴典於名城績無毫髮之可稱恩比丘山而<lb/>
更重當上聖規恢之日實羣臣奮發之秋毎勵疲駑過<lb/>
䝉鞭策偶縁抱疾亟請奉祠粤嵗律之未周已使符之<lb/>
再假技止此耳本乏牧人御衆之長行或使之復輟問<lb/>
舍求田之計扁舟徑往衡宇匪遙既諳風土之宜且免<lb/>
<pb n="KR4d0210_WYG_013-29b"/>
道路之役遂私至此圖報若何此盖伏遇某官盛徳格<lb/>
天元勲盖世畢盡人才之用仰觀帝業之隆顧簪屨之<lb/>
甚微出甄陶而最久念故舊無大故曽莫忍於棄捐謂<lb/>
宴安不可懷庸載加於委寄記憐益厚終始弗渝某敢<lb/>
不勉布皇恩勤思善治洪鈞所播已深坱圠之功夏屋<lb/>
斯成尚賴帡幪之庇<lb/>
　　　代范相家謝婚啟<lb/>
夾輔同心爰考賜盟之舊通婚繼好願諧合姓之歡倘<lb/>
<pb n="KR4d0210_WYG_013-30a"/>
惠徼福於前人冝重問名於初日伏承令妹夙漸聞見<lb/>
已髙風絮之才某姪粗有性靈可授籯金之訓敢因媒<lb/>
妁用締姻聨衰門豈李鄭崔盧顧華胄非吾偶也羣從<lb/>
有封胡羯末俾小兒得我師焉輒效鄙誠佇承嘉命<lb/>
　　　代徐守通婚啟<lb/>
有室有家庶惟男女之願相求相應盖縁聲氣之同輒<lb/>
忘非偶之嫌用謹及時之義某男某磨礲儒業粗承弓<lb/>
冶之傳令姪女漸漬徳風實表閨門之秀既通媒氏許<lb/>
<pb n="KR4d0210_WYG_013-30b"/>
結姻聨合卺共牢已諧於吉卜儷皮束帛敢效於微誠<lb/>
</p>
<p>
</p>
  </div>
<div>
                <head>漢濱集巻十四</head>
    <p>
<pb n="KR4d0210_WYG_014-1a"/>
欽定四庫全書<lb/>
　漢濱集巻十四　　　　　宋　王之望　撰<lb/>
　　䇿<lb/>
　　　漢光武晉穆帝禦戎是非策<lb/>
用兵者必知彼己之强弱然後可以定攻守之計知我<lb/>
之可以戰而不知敵之不可與戰則在兵法為不知其<lb/>
所攻知敵之可與戰而不知我之不可以戰則在兵法<lb/>
為不知其所守夫不知攻守之計者小而用之一軍大<lb/>
<pb n="KR4d0210_WYG_014-1b"/>
而用之一國又大而用之天下未有不敗者也古之王<lb/>
者不幸而與敵國相持必審乎此以為制御之術外敵<lb/>
强而中國弱則能下之中國强而外敵弱則能服之外<lb/>
敵中國俱弱則自守而已蓋外國之人尊尚勇力便習<lb/>
騎射生長於戎陣之間然貪殘而不知亷恥無親愛以<lb/>
相固無禮義以相維故驟强而易衰方其盛彊雖聖王<lb/>
在上猶被其患侵軼縱暴其鋒不可當及其既衰則内<lb/>
相攻殘而中國坐制其弊此其勢然也譬猶勇悍之夫<lb/>
<pb n="KR4d0210_WYG_014-2a"/>
疾呼奮臂以張其威怒誠不可與之校及其氣衰力竭<lb/>
疲憊而偃仆則三尺童子可制其命嗚呼有國者能審<lb/>
乎此則可與議中外强弱之形勢矣請因此以論古今<lb/>
之變昔光武乗王莽之亂中國疲敝匈奴之宼嵗嵗不<lb/>
絶其後饑疫並興自相分爭臧宫馬武之徒撫劍抵掌<lb/>
志馳於伊吾之北然是時漠北雖衰漢亦新復彊弱之<lb/>
勢未有所分也故光武以為漠北尚彊傳聞失實不如<lb/>
姑息吾民此其知彼己也審矣至顯宗時承平既久闢<lb/>
<pb n="KR4d0210_WYG_014-2b"/>
土益廣黎民嵗増而匈奴内侵邊城盡閉於是納耿秉<lb/>
之議而諸將揚兵於漠北矣然則耿秉諸將所以建功<lb/>
者以漢於中興之初能固守其文徳也晉穆帝時石季<lb/>
龍死北方大亂士民襁負而来歸議者以為中原指期<lb/>
可復然是時石氏雖亡晉亦不振强弱之勢未有所分<lb/>
也故蔡謨獨謂所親曰敵滅誠為大慶然恐更為朝廷<lb/>
之憂此其知彼己也審矣其後殷浩進據洛陽桓温戰<lb/>
于林渚皆無功而反然則殷浩桓温所以致敗者以晉<lb/>
<pb n="KR4d0210_WYG_014-3a"/>
當中微之際欲力爭於武功也夫漢晉之成敗相去絶<lb/>
逺惟在乎知彼知己審與不審之間將欲制御敵國可<lb/>
不察夫强弱之分哉國家遭金人之禍一紀於此矣搢<lb/>
紳之儒介胄之士相與議論於朝野之間者或謂前此<lb/>
用兵皆我自敗而敵不足畏者有之或謂金人之彊振<lb/>
古無比而我不可圖者有之二者胥失也夫契丹與中<lb/>
國抗衡埀二百年聖明之君忠智之臣朝謀夕慮思有<lb/>
以屈之迄不得志西夏習戰數有武功方其盛時北抗<lb/>
<pb n="KR4d0210_WYG_014-3b"/>
契丹南寇中國我師百萬聚於陜西而救死扶傷之不<lb/>
暇亦桀黠之雄也然而金人起東北不二十年舉契丹<lb/>
臣西夏遂悉從引弓之國長驅於中原國家敗於河東<lb/>
又敗於京師又敗於陜西又敗於淮揚豈特我之不能<lb/>
哉蓋亦其至彊也觀其行師治衆之力料敵制勝之謀<lb/>
舉無遺䇿略不世出加以噐械之利形勢之便兼中國<lb/>
之所長而有之愚謂漢唐全盛之時得韓白不世之將<lb/>
猶未能輕此敵也況今日乎雖然以為不可圖者盖亦<lb/>
<pb n="KR4d0210_WYG_014-4a"/>
不察矣嘗料金人之衆本不當吾一大郡以女真之師<lb/>
刼契丹而用之以契丹之師刼燕人而用之以至諸國<lb/>
之屬從者皆非心服力刼之而已而契丹燕人懐其父<lb/>
兄骨肉之讎怨之切骨部族既異人各有心其勢豈能<lb/>
久邪加以耶律氏之舊臣徃徃當權用事皆有興復社<lb/>
稷之心以為南北罷兵則金人守勝而無事英雄無所<lb/>
用武故使窮兵黷武以外敝其衆因乗風塵之變庶幾<lb/>
於得騁焉蓋其勢有類苻堅者堅之盛時擒姚襄破慕<lb/>
<pb n="KR4d0210_WYG_014-4b"/>
容暐皆釋其親而用之其征江南王猛苻融深以為諌<lb/>
獨姚萇慕容垂勸成之及淝水一敗埀萇之徒果乗間<lb/>
飛揚卒滅苻氏金人之事殆將類此矧得中國玉帛子<lb/>
女以亂其志慮上有惑志下有爭心外無彊敵内多功<lb/>
臣士馬疲於戰鬬仇讎聚於心腹不過數年内變必起<lb/>
我以全制其後可以萬全此兵家所謂其彊易弱者也<lb/>
何不可圖之有哉圖之之術奈何亦乗其變而已知其<lb/>
未有變也則法光武之言而固守文徳何慮於貽後日<lb/>
<pb n="KR4d0210_WYG_014-5a"/>
之患乎知其有變也則違蔡謨之論而力爭武功何疑<lb/>
於致朝廷之憂乎雖然方匈奴之分固有變之可乗矣<lb/>
而光武猶以為非時者蓋以中原初定民力未任於征<lb/>
役也方季龍之死固有變之可乗矣而蔡謨猶憂於致<lb/>
患者蓋以公卿之間人才不足以辦此也誠能畜養民<lb/>
力搜選人才以待敵人之變則若竇憲之勒燕然可也<lb/>
耿秉諸將之功何足道哉雖若劉裕之平關中可也殷<lb/>
浩桓温之敗何足憂哉而執事乃使承學之士權輕重<lb/>
<pb n="KR4d0210_WYG_014-5b"/>
之勢度可否之時斟酌其宜施於今者顧愚不敏何足<lb/>
以權大事乎嘗聞古之英雄之主欲求非常之功者必<lb/>
有規模先定於中若事之成否則有非人力所能致者<lb/>
矣句踐之報吳是驕其敵而已昭王之圖齊是俟其釁<lb/>
而已驕敵而敵可驕俟釁而釁可乗天也孫權稱臣於<lb/>
魏受其封爵至欲乞身交州以保餘年亦所以驕其敵<lb/>
也昭烈跨有荆益保其巖阻天下有變則欲下宛洛而<lb/>
出秦川亦所以俟其釁也驕敵而不驕俟釁而無釁亦<lb/>
<pb n="KR4d0210_WYG_014-6a"/>
天也傳曰聖人非生時時至而弗失使孫權昭烈而圖<lb/>
句踐燕昭之功則覆亡之不暇尚何燕越而能保哉愚<lb/>
願國家修四君之術以俟二國之變規模一定勿為浮<lb/>
議所揺其濟與否視天之如何吾不敢取必焉可也然<lb/>
執事之言曰上天悔禍敵國相殘嗚呼天意固有在矣<lb/>
　　論<lb/>
　　　六藝折中於夫子論<lb/>
聖人之所垂法於後世者書也後世之所取法於聖人<lb/>
<pb n="KR4d0210_WYG_014-6b"/>
者亦書也聖人憂後世也深故書之為説詳後世信聖<lb/>
人也篤故書之為教明昔吾夫子以將聖之道不用於<lb/>
時乃述六藝包羅天地總括萬類若小若大罔有不該<lb/>
凡道有所難知事有所可疑必明辨昭晰䖏其至當使<lb/>
天下得吾説而求之雖數千百嵗之後猶有可考正焉<lb/>
而後世之人亦能慕其道而歸尊之將有為也將有行<lb/>
也必循之以為行據之以為辭以求合乎大中至正之<lb/>
道然則夫子之述六藝所以斷天下之疑而後世之言<lb/>
<pb n="KR4d0210_WYG_014-7a"/>
六藝者蓋將求夫子之所謂至當者而已矣太史公贊<lb/>
夫子曰自天子王侯中國言六藝者折中於夫子請因<lb/>
其意而申之夫子生於三代之盛時六藝其果作乎曰<lb/>
夫子不生於衰周六藝決不作也何以言之三代盛時<lb/>
法度彰禮樂著風俗醇一教化宣明上之朝廷之所設<lb/>
施下之閨門之所漸染莫匪六藝之所載也當是時家<lb/>
識君臣父子之經人知善惡邪正之辨大道之行昭若<lb/>
日月則詩不必刪書不必序易不必繫禮樂不必脩定<lb/>
<pb n="KR4d0210_WYG_014-7b"/>
春秋不必筆削可也周室既衰王道殘缺至於幽厲之<lb/>
後小雅盡廢板蕩之詩作天下日入於亂君焉不知其<lb/>
所以為君臣焉不知其所以為臣為人父者不知其所<lb/>
以為父為人子者不知其所以為子雖有好善之心而<lb/>
不知善之為善以陷於惡雖有守正之意而不知正之<lb/>
為正以入於邪紛紛焉莫之取正也六藝不作天下何<lb/>
所折中乎夫子憂之於是序書則斷堯典論詩則首周<lb/>
南法舜之舞綴周之禮因魯史而修春秋述易道而作<lb/>
<pb n="KR4d0210_WYG_014-8a"/>
十翼其術道徳仁義其法禮樂刑政其人堯舜禹湯文<lb/>
武周公自天子至於庶人其修身齊家正國治天下之<lb/>
道粲焉大備為人君者於是而習焉則得其所以為君<lb/>
之義為人臣者於是而習焉則得其所以為臣之義父<lb/>
焉而得其所以為父子焉而得其所以為子如是而為<lb/>
善如是而為惡善惡有所考焉如是而為正如是而為<lb/>
邪邪正有所考焉如方圓之有規矩也如曲直之有繩<lb/>
墨也如輕重之有權衡也别嫌疑明是非定猶豫使天<lb/>
<pb n="KR4d0210_WYG_014-8b"/>
下之人操之以為驗稽之以為決皆得以䖏其至當則<lb/>
聖人之所以垂法於後世後世之所以取法於聖人者<lb/>
盡在是矣傳曰為人君父而不知春秋必蒙首惡之名<lb/>
為人臣子而不知春秋必陷誅死之罪六經之道其用<lb/>
皆同而春秋特其切於事者耳夫不通六藝之義至於<lb/>
君不君臣不臣父不父子不子其實皆以為善然為之<lb/>
不知其義無以考正其是非而遂陷於天下之大惡此<lb/>
聖人之憂後世所以不得不深而後世之信聖人所以<lb/>
<pb n="KR4d0210_WYG_014-9a"/>
不得不篤歟故史遷上叙天子下舉王侯大及於中國<lb/>
之人以折中六藝之功歸於夫子其意以為中國所以<lb/>
有君臣上下之倫各得其當而不亂者以有夫子為之<lb/>
折中也韓子有言如古之無聖人人之類滅久矣雖求<lb/>
為狉獉之俗且不可得况中國乎今夫易載天地隂陽<lb/>
之變剛柔動靜之材者也夫子不繫易吉凶之應何從<lb/>
而折中乎詩述治亂得失達於喜怒而形於詠歌者也<lb/>
夫子不删詩美刺之義何從而折中乎書紀帝王之言<lb/>
<pb n="KR4d0210_WYG_014-9b"/>
動夫子不序書古今之變何從而折中乎春秋正賢不<lb/>
肖之褒貶夫子不修春秋善惡之辨何從而折中乎夫<lb/>
易詩書春秋始於伏羲之畫卦終於魯史之獲麟其来<lb/>
尚矣一經孔子之手其書遂定以與天下後世為仁義<lb/>
之指南道徳之蓍龜何其盛也至於禮也樂也秦火之<lb/>
後孔子之書遂亡故禮樂之論至今紛然無所定則六<lb/>
藝之折中於夫子從可知矣傳曰聖人之辭可為也使<lb/>
人信之不可為也嗚呼此夫子之所以為聖者歟雖然<lb/>
<pb n="KR4d0210_WYG_014-10a"/>
六藝所述大中至正之道也炳而易見要而易守故後<lb/>
世得以折中焉其後書分為二詩分為四春秋分為五<lb/>
易有數家之傳夫子之意益以不明天下始惑於趣舍<lb/>
之方而不知其所適從故王通憤之以為九師興而易<lb/>
道微三傳作而春秋散詩失於齊魯書殘於古今其論<lb/>
是矣然通不能即夫子之書以求其至當而更自為續<lb/>
經曽不知天下之所以尊六藝者以折中於夫子也而<lb/>
通乃自為之天下其肯歸于正乎揚雄以好書而不要<lb/>
<pb n="KR4d0210_WYG_014-10b"/>
諸仲尼為書肆好説而不見諸仲尼為説鈴請以是為<lb/>
通輩折中<lb/>
　　　蕭何論<lb/>
作史者記人之言必有以文之後人感其文而因以失<lb/>
其實者有矣蕭何未央之事是已傳稱何修未央宫上<lb/>
見其壯麗甚怒謂何曰天下匈匈勞苦數歳成敗未可<lb/>
知是何治宫室過度也何曰天下方未定故可因以就<lb/>
宫室且天子以四海為家非壯麗無以重威且無令後<lb/>
<pb n="KR4d0210_WYG_014-11a"/>
世有以加也議者非之以何為不知所務嗚呼如何之<lb/>
賢豈導其君於侈靡益後嗣以宫室者哉以為帝室皇<lb/>
居所以觀示萬國今雖草創後必有所増加與其侈於<lb/>
子孫不若高帝之自為也是時民出於戰國秦項之後<lb/>
習於勞苦之餘用之雖勤無所歸怨若天下已定人皆<lb/>
自寧不可以復動矣且民嘗覩阿房離宫窮極奢麗則<lb/>
未央之制雖稍過度未必以為侈也若宫室既備人知<lb/>
茍美之可安則不可以復營矣故蕭何於此稍加壯麗<lb/>
<pb n="KR4d0210_WYG_014-11b"/>
使子孫數十百年之内無所增益以休息斯民若宫室<lb/>
卑陋不足以隆上國之觀高帝居之何所不可易世之<lb/>
後姦臣有以發其口少主得以啟其心土木一興其禍<lb/>
有不可勝言者所以高帝聞何之言而説也故曰無令<lb/>
後世有以加也史稱文帝在位宫室苑囿無所増加雖<lb/>
帝恭儉出于天資然其不作靈臺必曰朕奉先帝宫室<lb/>
常恐羞之何以臺為則未必不以高帝所營固已壯麗<lb/>
不必有所加也由是言之恵吕文景四世百年天下承<lb/>
<pb n="KR4d0210_WYG_014-12a"/>
平而無宫室之役者豈非蕭何之慮乎及武帝之世何<lb/>
之所營敝矣於是大興土木天下為之騷動然漢之基<lb/>
業已固故役雖苦而民不揺向使武帝之役起於惠吕<lb/>
文景之間則天下幾何而不亂哉議者以武帝之侈為<lb/>
蕭何啟之而不知惠吕文景之不為者未必非蕭何之<lb/>
力也傳稱何買田宅必於窮僻䖏為家不治垣屋曰後<lb/>
世賢師吾儉不賢無為勢家所奪何之治家為國預為<lb/>
後世計大率如此豈其儉於家而侈於國乎豈治家則<lb/>
<pb n="KR4d0210_WYG_014-12b"/>
欲子孫師其儉為國則以壯麗勝子孫乎此必不然者<lb/>
況崇大宫室以為淫侈之觀使後世無以加庸人皆知<lb/>
其不可而高帝聞之何所悟而説也然則觀史者能不<lb/>
以文害辭則庶幾矣<lb/>
　　　樊噲論<lb/>
西漢之興其大功臣雖出於刀筆之吏販繒屠狗之人<lb/>
然皆一時豪傑王佐之才非遭逢際㑹徼幸而成功者<lb/>
也史於蕭何曹參既以為一代宗臣而以周勃為漢伊<lb/>
<pb n="KR4d0210_WYG_014-13a"/>
周雖後世之論亦莫不然至於樊將軍不過以武勇為<lb/>
稱與酈商灌滕之徒等耳以余觀之噲蓋蕭曹之倫出<lb/>
周勃之右非酈商灌滕之徒所可望也高帝初入咸陽<lb/>
欲止宫休舍噲諫以為不可乃封秦重寳宫室府庫還<lb/>
軍覇上嗚呼此沛公之所以得天下漢祚之所以長久<lb/>
者也是時沛公君臣志得意滿無復逺慮諸將爭走金<lb/>
帛財物之府惟恐己取之不多上令之有所不能禁也<lb/>
寜有諫其主者賢如蕭何不過能收律令圖書耳獨樊<lb/>
<pb n="KR4d0210_WYG_014-13b"/>
將軍首發其端留侯因而推之高帝遂悟三秦之民翕<lb/>
然皆願以為君王沛公之徳結於民心聞於天下向使<lb/>
高帝入關居秦宫室收其子女玉帛而有之則無以異<lb/>
秦項之為而鴻門之厄亦何説以釋曺無傷之譖寛項<lb/>
羽之怒安危成敗之機間不容髮微樊將軍則沛公之<lb/>
事去矣且沛公以布衣起盜賊中轉戰連年一旦得彊<lb/>
秦全盛之業自非上智誰不欲少快其心而噲乃諫止<lb/>
之使無秋毫之犯是以湯武望沛公也不亦責難於其<lb/>
<pb n="KR4d0210_WYG_014-14a"/>
君乎夫被堅執銳攻城野戰以卻敵而爭利者武夫之<lb/>
所能為也若乃見利而不動臨機而敢諫納其君於堯<lb/>
舜慮社稷於久逺此搢紳儒者之所難而噲乃能之豈<lb/>
非所謂豪傑之士王佐之才乎方沛公之入關也蓋未<lb/>
有取天下之心不過曰吾與諸侯約當王關中耳後為<lb/>
項羽所遷失意鬰鬰始欲爭天下使沛公即得關中而<lb/>
王之未必有此意也夫沛公欲王關中既已得關中矣<lb/>
留而居之何所不可而噲乃云云是噲之意不止於王<lb/>
<pb n="KR4d0210_WYG_014-14b"/>
關中而已也是噲先沛公與羣臣有取天下之志也故<lb/>
范增謂項羽曰沛公在山東時貪財好色今聞入關珍<lb/>
寳無所取婦女無所幸此其志不小然則樊噲之諌行<lb/>
敵人固已畏忌有識者固已歸心矣不幾乎一言而興<lb/>
邦乎惜乎遷固為噲立傳只載其鴻門誚項羽排闥悟<lb/>
高帝等事武夫之所能為者至於入關之諫則不大書<lb/>
特書其語而徒附高紀與張良之傳中使其造漢之忠<lb/>
闇然不彰而天下惟以武勇稱樊將軍陸士衡作漢高<lb/>
<pb n="KR4d0210_WYG_014-15a"/>
功臣贊拾摭舊史殊無發明彼固不足道歐陽文忠公<lb/>
作舞陽侯廟記亦不及此蓋未之思邪獨揚子雲云天<lb/>
下有事非蕭曹子房平勃樊霍則不能安子雲之意固<lb/>
不以酈商灌滕之徒待噲也豈非有見於此乎故聊為<lb/>
發之<lb/>
　　　近世社稷之臣如何論<lb/>
論社稷臣者多矣有以主在與在主亡與亡為社稷臣<lb/>
者有以招之不来麾之不去為社稷臣者有以堂堂之<lb/>
<pb n="KR4d0210_WYG_014-15b"/>
節折而不撓為社稷臣者然皆莫如孟子之言曰有社<lb/>
稷臣者以安社稷為悦者也蓋豪傑非常之士立乎人<lb/>
之本朝以天下之安危自任既有其志又有其功斯可<lb/>
以為社稷之臣若夫揚雄之論則責名太高而取人或<lb/>
濫不容無議也或問雄近世社稷之臣曰若張子房之<lb/>
智陳平之無悞絳侯勃之果霍將軍之勇可謂社稷之<lb/>
臣矣嘗試論之西漢之時社稷有三變高祖之既衰也<lb/>
吕后之恩日益疎戚姬之寵日益固如意以愛而欲立<lb/>
<pb n="KR4d0210_WYG_014-16a"/>
孝惠以仁而將廢當是時也子房有功高后之初没也<lb/>
劉氏微弱諸吕擅朝内握兵柄以為彊外阿藩國以為<lb/>
重當是時也平勃有功孝昭方㓜上官有逆亂之謀宣<lb/>
帝未立昌邑有淫昏之行當是時也霍光有功揚雄以<lb/>
社稷臣稱四子者蓋謂是耳觀高帝創業之初相業如<lb/>
蕭何戰功如曹參雄不曰社稷臣而稱子房則知以其<lb/>
正嫡庶之位而存恵帝也高后孝文之際守節如王陵<lb/>
質直如申屠雄不曰社稷臣而稱平勃則知以其靖吕<lb/>
<pb n="KR4d0210_WYG_014-16b"/>
氏之難而立太宗也孝宣中興丙魏有聲雄不曰社稷<lb/>
臣而稱霍光則知以其當廢興之運堂堂乎忠擁昭而<lb/>
立宣也方高帝欲易太子以叔孫之極諫而不聽以周<lb/>
昌之彊直而不回可謂固矣及留侯以計来四隠者於<lb/>
商山高祖一見為之慷慨悲歌而割其肌膚之愛向使<lb/>
惠帝果廢如意果立高帝萬歳後老臣宿將北面而亊<lb/>
孺子則劉氏之社稷未可知也非子房之智其誰存之<lb/>
禄産之變禍起腹心計迫事窮勢不兩立吕氏不滅劉<lb/>
<pb n="KR4d0210_WYG_014-17a"/>
氏不安周勃左袒一呼而劉吕之雌雄遂決向使太尉<lb/>
不入北軍得徐為之謀則劉氏之社稷未可知也非絳<lb/>
侯之果其誰存之上官之亂根株徧於朝廷昌邑之立<lb/>
罪惡過于桀紂安危之機間不容髮光以寡制衆以臣<lb/>
放君行之不疑卒安天下向使上官不戮昌邑不廢姦<lb/>
臣亂主得逞其心則劉氏之社稷未可知也非霍將軍<lb/>
之勇其誰存之稽二三子之徳雖未得如古之所謂成<lb/>
人然乗時遇變奮其智勇神器將墜徐起而正之卒能<lb/>
<pb n="KR4d0210_WYG_014-17b"/>
措社稷於泰山之安亦可以無訾矣而揚雄過為高論<lb/>
責之以禮樂之懿曽不知此乃盛徳之事非所以稱社<lb/>
稷臣也假如太子之將廢吕氏之方盛上官之禍未除<lb/>
昌邑之君未放雖有禮樂君子從容揖遜乎其間亦何<lb/>
補於社稷哉若夫陳平之佐高祖定天下設六竒計出<lb/>
其君於艱難險阨之中不可謂無功至於吕氏之亂平<lb/>
實啟之得免於戮幸矣方高后欲王諸吕必問漢大臣<lb/>
則猶有所畏焉平若乗吕后畏逼之心挾王陵廷爭之<lb/>
<pb n="KR4d0210_WYG_014-18a"/>
助而拒之以高帝盟誓之言則諸吕必不王也奈何懐<lb/>
保身之謀開變亂之漸既已使王陵顛沛吕后放恣矣<lb/>
乃始以定社稷安劉氏而藉其口豈真有志於社稷者<lb/>
哉蓋平有不世之謀有無窮之智有應變之機而無大<lb/>
節不可奪之義向非周勃之忠樸劉章之英銳則艱難<lb/>
倉卒之際其無悞不足恃也昔袁盎責周勃不早去吕<lb/>
氏非社稷臣夫在高后時陳平相也周勃將也平則有<lb/>
罪勃何咎焉以盎之所以責勃者責平可也高祖嘗曰<lb/>
<pb n="KR4d0210_WYG_014-18b"/>
陳平智有餘然難獨任安劉氏者必勃也然則高帝之<lb/>
心固以社稷寄周勃而至於陳平不能無疑則平之為<lb/>
人可知矣夫智如子房果如絳侯勇如霍將軍其功大<lb/>
矣特以禮樂未備未得純為社稷臣陳平為身謀以社<lb/>
稷假人顧以一時之功而遽獲預乎三子之列故曰雄<lb/>
責名太高而取人或濫也雖然雄之言禮樂者為其人<lb/>
之不若伊周也其人雖異其功則同何害為社稷之臣<lb/>
哉雄之取陳平者為其功之有類周勃也其功雖類其<lb/>
<pb n="KR4d0210_WYG_014-19a"/>
志則殊安能為社稷之臣哉昔武帝於汲黯嘗笑其戅<lb/>
矣嘗誚其不學矣至論其人必曰社稷臣公孫𢎞倪寛<lb/>
之徒號稱儒雅不得與焉則知子房輩雖禮樂未備不<lb/>
害為社稷臣也武后欲立三思羣臣無不從獨狄梁公<lb/>
以死爭后歎其忠亦曰社稷臣李勣許敬宗之徒有徳<lb/>
於己不聞以是稱之則知陳平之立諸吕不得為社稷<lb/>
臣也嗚呼亂於名實儒者之大患雄於子房周勃霍光<lb/>
則亂於名於陳平則亂於實名實既亂烏足以知人哉<lb/>
<pb n="KR4d0210_WYG_014-19b"/>
必欲論社稷之臣則考四人之行事而折衷於孟子可<lb/>
也<lb/>
　　　晁錯論<lb/>
天下之事曷嘗不可為其所以每至於禍敗而不救者<lb/>
非事固然為之不知其數耳為之不知其數以至於禍<lb/>
敗而因以為事固不可為則亦不察矣昔晁錯患諸侯<lb/>
彊大建議削地以尊京師於是七國俱反指錯以為名<lb/>
漢遂誅錯以謝議者皆寃錯之䇿以為吳楚之事錯固<lb/>
<pb n="KR4d0210_WYG_014-20a"/>
已前知之削之則反疾而禍小不削則反遲而禍大嗚<lb/>
呼七國之反漢之不亡幸耳禍尚有更大者邪於此有<lb/>
削而不敢反反亦不能為禍者錯顧不知則其死亦宜<lb/>
矣蓋天下之勢彊弱異形則攻取有先後先攻小以圖<lb/>
大者弱國之形也先攻大以令小者彊國之形也先小<lb/>
後大則敵脆而力有所并先大後小則威加而交不得<lb/>
合髙帝與楚相距滎陽成臯間知項氏方彊而不可獨<lb/>
取乃收趙魏從燕齊兼諸國而攻之故楚雖彊而卒破<lb/>
<pb n="KR4d0210_WYG_014-20b"/>
其後韓彭英布王地數千里高帝知其禍之且起而念<lb/>
諸侯之不可一朝去也而韓信最彊則先取之彭越又<lb/>
彊則又取之最後英布以疑懼反則亦孤立而無應矣<lb/>
向使高帝不審先後并誅三雄而韓信率黥彭以起則<lb/>
天下非漢有也夫惟彊者破於衆人未疑之間而交無<lb/>
所合弱者疑於衆彊已破之後而事無所及此所以三<lb/>
雄之地雖半天下而終不能以病漢也景帝之世山東<lb/>
之國凡十有八而吳阻江負海其地最大怨望不朝其<lb/>
<pb n="KR4d0210_WYG_014-21a"/>
罪最深鑄山煑海招納叛亡其謀最久景帝初立宜姑<lb/>
加恵藩臣濶略細故使睦我而無反側心然後首議削<lb/>
吳彼削之出於不意則事有所不及謀既而勢益弱則<lb/>
謀有所不敢發就使果發亦無以動揺諸侯一區區之<lb/>
吳何能為哉吳既削而天下定矣此所謂削而不敢反<lb/>
反亦不能為禍者也錯固不然方且紛然更定律令以<lb/>
侵刻諸侯為己功先削趙又削楚又削膠西然後乃議<lb/>
削吳諸侯人人自危皆有怨怒不服之心故劉濞一呼<lb/>
<pb n="KR4d0210_WYG_014-21b"/>
天下皆應吳未及削而禍結矣然則錯之謀實驅之尚<lb/>
何寃哉昔齊桓公欲尊王室管仲先使之存亡繼絶而<lb/>
厚諸侯之禮然後南征彊楚責包茅之不入楚服而覇<lb/>
功遂成齊列國也為之有數而其效猶見如此況西漢<lb/>
全盛之時乎孟子謂魯方五百里王者作則必損之又<lb/>
謂今之諸侯取民猶盜王者不盡誅也由是言之使孟<lb/>
子得志於戰國之時其彊大者猶可稍削然亦不至於<lb/>
盡誅諸侯而錯直為此紛紛亦慮之不熟哉夫謀事一<lb/>
<pb n="KR4d0210_WYG_014-22a"/>
未成而為天下所指至以其族藉仇讎之手為萬世笑<lb/>
可不哀哉或曰賈誼於文帝陳衆建諸侯之策主父偃<lb/>
因之漢遂封及支庶諸侯不削而自弱錯獨不為此乎<lb/>
曰文帝之世諸侯之子弟鮮矣誼乃欲建以為國空而<lb/>
置之然則必悟其将弱已矣與割地何異哉彼推恩之<lb/>
令必武帝之世而後可行也非所以責晁錯也<lb/>
　　贊<lb/>
　　　黄侍御葆光畵贊<lb/>
<pb n="KR4d0210_WYG_014-22b"/>
儼然正色風憲之餘氣恬以平循吏之徒我詢邦人萬<lb/>
口交譽不及見公徵諸畵圖<lb/>
　　　孫威敏處州郡庠三賢畵贊<lb/>
維威敏公人中之龍讜言將略聲動華戎瓌姿偉然可<lb/>
想遺風兹維名臣拜者肅恭<lb/>
　　記<lb/>
　　　増修䖏州學記<lb/>
䖏居閩浙之郊地偏而土瘠視他郡為陋前世聞人鮮<lb/>
<pb n="KR4d0210_WYG_014-23a"/>
焉百年以来衣冠盛於東南名儒鉅公磊磊相望三歳<lb/>
詔下以進士試有司者無慮數千人取甲乙走聲名於<lb/>
時踵相接也雖其溪山秀絶精華磅礴之氣實鍾乎人<lb/>
物然閟於古而發於今豈適然也哉殆由近世承流宣<lb/>
化時得其人克敦學校之風以作成而勸勵之也唐以<lb/>
前尚矣自鄴侯李繁新夫子廟養士其中韓文公文之<lb/>
于碑杜牧之書其碑隂䖏州之學聞天下五代割據廢<lb/>
徹掃地宋興至康定中孫威敏公首請于朝創立黌舍<lb/>
<pb n="KR4d0210_WYG_014-23b"/>
在鄴侯故址之東南一里而近其制加侈焉士始喟然<lb/>
興於學其後或因或革不可槩考要以一時二千石之<lb/>
賢否而為其盛衰宣和中盜起睦州隳于兵火故侍御<lb/>
史黄公葆光乗殘剽掇拾之餘更造今學殿堂環廡齋<lb/>
庖翼外總為屋九十間有竒而缺其三分之一後来者<lb/>
欲有所加顧力不給則熟視罷去歴二十年當紹興壬<lb/>
戌天子垂意儒術詔諸郡葺學宫而華陽王公禔屬守<lb/>
是州公達於政理以良能稱當世其為郡如津人之操<lb/>
<pb n="KR4d0210_WYG_014-24a"/>
舟縱横曲折心諳手習弗遽弗留暇而必濟故承上之<lb/>
命敏有餘力通守陳公大節君子儒也實佐佑之越来<lb/>
相視孰弊宜理孰闕宜増條其所宜用下之六邑六邑<lb/>
之長皆善士樂聞其役而勸趣之秋九月丁未麗水至<lb/>
起教授㕔于講堂之東辛丑縉雲青田至起執事位中<lb/>
門之左己酉松陽遂昌至起齋于殿廊之右斤築雲集<lb/>
恥陋矜先于新既成亦舊是飭端傾除腐暗昧載彰周<lb/>
邦嚮風多士滋至乃増弟子員益本錢百萬出廪米以<lb/>
<pb n="KR4d0210_WYG_014-24b"/>
贍給之生徒欣繪公像而祠焉俄解印綬去而毘陵徐<lb/>
公汲實来公老於儒學早以徳行經術為後學師表其<lb/>
治民如圃者之蓺木根深本䆳養以風雨勿震勿撓用<lb/>
觀其天庶幾於教化視事之始即詣泮宫周覽舍宇問<lb/>
興造之本末曰七尺之軀風骨之貴賤視其面目千里<lb/>
之地人材之盛衰占乎庠序今學之門絶居西偏面勢<lb/>
不端襟抱虧缺恐不利乎學者盍從而新之諸生合辭<lb/>
而進曰噫前人病此久矣而其地舊錯民居營求百方<lb/>
<pb n="KR4d0210_WYG_014-25a"/>
靳不可得王公易而獲之方遷是圖去弗及舉用有遺<lb/>
恨留錢二十萬以備其費曰後有賢者成吾志焉其有<lb/>
待於公也於是龍泉之材適至乃規屋七楹為南北嚮<lb/>
屬之兩廡闢三門其間所須而未具者一瓦一釘一椽<lb/>
市以其直無擾于民經始於十月之乙酉而成於季冬<lb/>
之甲申宏正顯敞裏外軒新棟聨宇匝其氣弗漏山迎<lb/>
水赴天置神設他日車馬從人靡限降登旁徑殿門中<lb/>
貫講舍喧鬨雜蹂人用弗嚴及門斯成始有閫閾明年<lb/>
<pb n="KR4d0210_WYG_014-25b"/>
元日公率僚吏謁拜聖師下車鞠躬屏騎從于大門外<lb/>
儼儼秩秩至者肅然父老嗟歎謂自有此學門庭幾更<lb/>
而氣象可觀莫與今比吾邦殆其興乎請書其事俾後<lb/>
人知所從来嘗聞古之諸侯天子命之教然後為學直<lb/>
患不得為耳曷嘗得為而不為也後世師帥不賢則主<lb/>
徳不宣恩澤不流雖有天子之命鮮或能奉承之幸此<lb/>
邦繼有賢侯以克紹前烈布宣上之徳澤惟恐弗逮遂<lb/>
濟厥功可書也已書不書於二公何有雖然使天下郡守<lb/>
<pb n="KR4d0210_WYG_014-26a"/>
皆如二公之賢則聖主之徳可以覃乎無外使此邦之<lb/>
後来者能繼二公之迹則國家之澤可以埀於無窮誠<lb/>
不可使無傳也於是乎書紹興十三年二月九日記<lb/>
　　　拄笏軒記<lb/>
鄱陽方彦國老主青田簿數月治㕔事之側為軒以揖<lb/>
溪山之勝名之曰拄笏書来屬余為我記之余惟賢人<lb/>
君子方未遇時汩汩庸俗之中其高標逸氣不受埋没<lb/>
徃徃傲睨於窮山逺水以自適焉東晉士大夫浮虚相<lb/>
<pb n="KR4d0210_WYG_014-26b"/>
高此風特盛謝安石藴濟時之具出入將相而東山之<lb/>
志猶不少衰嘗登冶城悠然遐想有超世之心王右軍<lb/>
譏之然右軍一不得意於懐祖遂自誓棄官窮登臨之<lb/>
娛以廢君臣之義則其所失又過於安石諸兒效之放<lb/>
曠益甚而子猷尤號不羈居官落魄不事其事拄笏㸔<lb/>
山邈焉絶俗世以為無用之散材處之於功名禮法之<lb/>
外惜其邁徃之氣亦有過人者若折節於聖人之中道<lb/>
豈不為天下之竒才哉國老故天官侍郎公之子風流<lb/>
<pb n="KR4d0210_WYG_014-27a"/>
人物卓爾不羣自未冠時已與計偕其文學才猷能業<lb/>
其家方當世用非為慕東晉諸君子者顧懐抱利噐未<lb/>
有所發斂跡塵埃中無以自拔故聊抗志山水之間觀<lb/>
其妙年能自標致如此則胸中之竒必有翹然而自負<lb/>
者使他時遇合以平日之所操持施之有用之地肯碌<lb/>
碌而已乎如宋廣平之却揖以沮姦禇河南之叩頭而<lb/>
納諫段太尉之挺身以擊賊追其風節尚能無愧古人<lb/>
必不至作王坦之臨事顛倒為後世笑也國老其勉之<lb/>
<pb n="KR4d0210_WYG_014-27b"/>
　　　䝉泉龍堂小記<lb/>
荆門為邦依泉而立飲濯烹餁咸仰以生下流灌溉功<lb/>
利尤博唐人題詠目為䝉泉而今所封實恵泉或曰北<lb/>
為恵南為䝉䝉今㣲而恵特豐恵泉故有亭繪龍扃鐍<lb/>
嚴閟兵火之後結茅故基久益隳陋神弗顧歆日就湮<lb/>
穢紹興庚午冬余始至官覽之慨然明年春軍城大火<lb/>
載葺民居以其工力之餘稍加疎汰出其瓦甓榛壌積<lb/>
如丘阜如鼻去窒如眼去翳源流益滋池用淨澈夏苦<lb/>
<pb n="KR4d0210_WYG_014-28a"/>
旱暵築壇其傍而禱焉牲血未凝而雨又明年春起皇<lb/>
華之館正洗心之堂於是部民甘懋請新泉上之亭而<lb/>
甃治之夏四月戊子落成堅壯雅潔還承平之舊觀庶<lb/>
幾九淵之靈有所慿依以恵澤斯民秋復不雨禱之乂<lb/>
應歳則荐稔嗚呼此邦之人戴善利侯之徳其可以怠<lb/>
十月望軍守㐮陽王某書<lb/>
　　　潼川修城堤三橋記碑隂<lb/>
紹興丙子秋九月余以轉運判官行部至梓登牛頭峰以<lb/>
<pb n="KR4d0210_WYG_014-28b"/>
望江山秀絶形勝雄偉而雉堞頽圮莽為丘墟以問左右<lb/>
皆曰自癸酉大水之後陵夷至今民力凋殘未之能復<lb/>
居人不寧偷過朝夕常惴惴焉恐漲潦之復至也時太<lb/>
守鄱陽張杞南卿余故人也方校類試之士于成都不<lb/>
及見則招其子大夀而語之為我白而翁郛郭如此其<lb/>
何以為邦盍圖之庫有某錢庾有某粟以具版築費後<lb/>
得南卿書欣然即事起工東北隅屬于南門經始季冬<lb/>
至明年四月而罷偶其家不幸以病死者二人冬十月<lb/>
<pb n="KR4d0210_WYG_014-29a"/>
南卿又卒于官而憲車賈直清茂徳亦以七月下世或<lb/>
追咎土功干犯禁忌所致會余䝉恩移節憲臺十有一<lb/>
月至治所且攝府事有詔發廪以賑旱饑凡羸瘠之民<lb/>
靡不霑上之澤以免於溝壑而梓俗尚氣其農家之少<lb/>
壯者雖糟糠不繼猶恥就給於官於是上府倅李鄩㑹<lb/>
用度之出入裁節冗濫掇拾遺餘以興修城之役髙其<lb/>
庸募民俾食其力民歡趨之自南門而西至于北門又<lb/>
繕捍水長隄補隍岸之缺起石橋于三門之外其詳見<lb/>
<pb n="KR4d0210_WYG_014-29b"/>
于今碑將舉事或曰公其鑒張侯之禍姑止若何余曰<lb/>
南卿之舉我實啟之其死適與事會我若畏禍而輟是<lb/>
危人而自求全也幽明之間得無負乎吉凶命也卒為<lb/>
之閲四月而三役成災厲不作邦人以安余與僚屬俱<lb/>
無恙梓之士大夫刻石以記其成余以為是無足記者<lb/>
而余發端卒事之本末則不可以無述因書之碑隂初<lb/>
宣和間之修是城也見于亷訪使者王總之奏為工三<lb/>
十八萬九千五百有竒縣私附益者不與焉梓去邊徼<lb/>
<pb n="KR4d0210_WYG_014-30a"/>
逺承平無事而創為樓櫓一百七十餘區一路告病既<lb/>
成自轉運副使提㸃刑獄下至督役執事之人増秩有<lb/>
差十邑各有分地歳歳葺之至靖康乃止公私之費不<lb/>
可計父老具能道之余今併書于此非伐一時事以暴<lb/>
前人之失蓋欲後之君子知張皇欺罔害民以徼進獲<lb/>
福無幾遺愧無窮不可以不戒戊寅八月十二日<lb/>
　　　雲山臺記<lb/>
潼川憲治之正寢卑庳湫闇歳久滋敝更癸酉大水之<lb/>
<pb n="KR4d0210_WYG_014-30b"/>
後氣益隂濕居之多疾紹興丁丑秋八月余自本路轉<lb/>
運判官移節而来易其舊而新之凡百所須一不以煩<lb/>
吾民時郪有以滛鬼誑俗者方鳩木為鬼廟乃沒而入<lb/>
之官後圃有澄清堂頗閎壯而不適用亦命徹之于是<lb/>
寢材始具八十日而告成澄清既隳故基巋然因聚其<lb/>
土而崇之為臺其高二尋廣二丈二尺冠小亭其上翼<lb/>
以欄楯經始季冬成于明年之孟夏余與客升焉問客<lb/>
曰杜子美有梓州臺上詩臺安在哉客曰臺亡久矣抑<lb/>
<pb n="KR4d0210_WYG_014-31a"/>
公為此可以補此邦之闕矣遂摘杜詩警句之二言以<lb/>
名之曰雲山臺客曰昔楚子游蘭臺之宫有風颯然披<lb/>
襟而快之宋玉賦雄風以諷今子居高明處臺榭遺暑<lb/>
濕于雲霄之上進風凉于山谷之間誠亦快矣獨不念<lb/>
薅耘畎畝者有泥塗暴露之勤乎偪側閭閻者有温暍<lb/>
煩寃之苦乎郡縣之獄有淹繫于縲絏者乎村落之氓<lb/>
有追胥于道路者乎使民不時有役于官而不釋者乎<lb/>
聽訟不決有留于庭而不去者乎吾聖天子憫農功寛<lb/>
<pb n="KR4d0210_WYG_014-31b"/>
力役下踈决之詔雖身居九重未嘗一日忘民子為部<lb/>
使者逍遥臺上軼溽暑而延清風若不能上宣主澤下<lb/>
求民瘼則登臨之際得無愧于騷人之所賦耶余再拜<lb/>
謝客曰是吾心也然則斯臺之作雖取名于杜陵之詩<lb/>
而實寓意于蘭臺之賦以自警也後之君子知我罪我<lb/>
其在于斯乎紹興戊寅七月望日記<lb/>
　　　台州重修普安禪寺記<lb/>
出臨海郡治之西四十五里曰寳藏巖衆山環合一峯<lb/>
<pb n="KR4d0210_WYG_014-32a"/>
特秀有古招提相傳權輿於蕭梁之世舊為安衆院治<lb/>
平中改賜今額其為十方以長老住持久矣睦冦之亂<lb/>
焚圯赤地歴數代十有餘年頗復興葺而院小力薄當<lb/>
徃来之交日不暇給趣過日前訖無全功紹興閼逢攝<lb/>
提格之歳故丞相高平范公過之慨然以語郡守睢陽<lb/>
劉公棐曰物之廢興繄其人公盍擇所授庶可復乎於<lb/>
是選於叢林以保寧璣之子彦筠主之筠游方罷參衆<lb/>
推耆宿至則因殘就窘左支右補俾住者安居游者飽<lb/>
<pb n="KR4d0210_WYG_014-32b"/>
食然後斥其贏餘助以檀施次第建立不亟不徐飾故<lb/>
創新以底于大備庫有司衆有寮㸑有厨浴有室安僧<lb/>
説法各有堂宇而佛殿巋然居中三門兩廡旁帶前揖<lb/>
荒基替址復為寳坊齋鐘粥魚鏗隠林壑師曰吾院具<lb/>
矣然山號寳藏而經龕梵庋闕焉不設名實不相副乃<lb/>
書抵瀘南帥馮公檝得經五千四十八巻規為轉輪大<lb/>
藏中栖千函外覆大屋學者恣取觀之裒其施入用佐<lb/>
供餽一日其徒来告曰師之為勤矣勞身苦思垂二十<lb/>
<pb n="KR4d0210_WYG_014-33a"/>
年乃克成而未有紀述惜其逺且無傳敢以為請予舊<lb/>
與筠游其始来兹山謂予曰刹無大小顧為之如何古<lb/>
人住山披茨棘蹈虎虺孤坐巖谷依草木而食其實徒<lb/>
屬從之贅聚其旁苫蓋茅草及道孚而化行来者益多<lb/>
則稍稍棟宇以漸至于華大後人安享之謂是固然而<lb/>
不知厥初之艱勤也夫利人之資而享其逸孰則不能<lb/>
今吾刹雖隳敝之餘不猶愈乎姑寘吾力焉奚憂弗集<lb/>
予疑其落落難合及今而信嗚呼筠可謂克踐其言者<lb/>
<pb n="KR4d0210_WYG_014-33b"/>
矣予樂其志之有成又喜其不予欺也故書俾刻之<lb/>
</p>
<p>
</p>
  </div>
<div>
                <head>漢濱集巻十五</head>
    <p>
<pb n="KR4d0210_WYG_015-1a"/>
欽定四庫全書<lb/>
　漢濱集巻十五　　　　　宋　王之望　撰<lb/>
　　跋<lb/>
　　　跋趙祖文七進圖<lb/>
先君宣和中在京師與竹隱公游喜稱誦其詞章後公<lb/>
出帥南陽過博望題詩傳舎自序少時娶田氏于襄陽<lb/>
攜家往來今三十年過之當時之人獨身在耳因感退<lb/>
之始興江口詩和之云邯鄲枕裏人何在華表聲中鶴<lb/>
<pb n="KR4d0210_WYG_015-1b"/>
僅存世事悲歡三百載此懐欲與退之論乙巳歲先君<lb/>
經行是驛見壁間粉牌曰此趙承之詩也小子識之時<lb/>
公已歿後二年而先君不幸又十八年見公從子祖文<lb/>
于武林出所畫七進圖示余觀其跋云圖中所存今惟<lb/>
二人因追記博望之詩則當時目前相逐者又零落如<lb/>
此而余亦孤苦流落行且老矣感歎之餘為之出涕然<lb/>
此圖文甚雅麗畫又妙絶所謂雖無老成人尚有典刑<lb/>
者也<lb/>
<pb n="KR4d0210_WYG_015-2a"/>
　　　跋魯直書東坡卜算子詞<lb/>
東坡此詞出髙唐洛神登徒諸賦之右以出三界人遊<lb/>
戲三界中故其筆力藴藉超脱如此山谷屢書之且謂<lb/>
非食烟火語可謂妙於立言矣蓋東坡詞如國風山谷<lb/>
跋如小序字畫之工亦不足言也<lb/>
　　　跋光祿堂記<lb/>
余襄陽人亂後還鄉登峴首光禄堂茅屋數椽此碑斷<lb/>
折殘缺為之悵然今見墨本豈特去國似人之比安得<lb/>
<pb n="KR4d0210_WYG_015-2b"/>
好亊者復摹諸石以為吾邦之偉觀也<lb/>
　　　跋姚令威詛楚文<lb/>
詛楚文三集古所録不及亞駞意秦詛楚時名山大川<lb/>
皆有之其出有先後耳秦自殽之敗與晉為仇通盟於<lb/>
楚當自此始古者諸侯祭不越望亞駞并州川屬晉秦<lb/>
楚結好以擯晉乃越境而質之何也蔡君謨謂古篆或<lb/>
多或省或移之左右上下惟意所欲今觀此文信然如<lb/>
不為丕康為庸失為泆甚為湛者為諸義為<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以文考<lb/>
<pb n="KR4d0210_WYG_015-3a"/>
之於義皆允然余以類求之其曰穆公成王是戮力相<lb/>
好是字似當作寔也春秋左氏宋人來渝平公羊榖梁<lb/>
作輸平杜預以渝為變二傳以輸為墮釋音渝羊朱切<lb/>
輸式朱切此文云變輸盟刺則輸與變類蓋古渝輸字<lb/>
通當讀為渝因知二傳釋經之不及左氏也㑹稽姚令<lb/>
威推考此文甚詳多所釐正謂余曰岐陽石鼓世以為<lb/>
史籀所作本無所稽特見韋韓之詩惟此文戰國時書<lb/>
石刻中最古且筆法精婉非後世所及令威好古博識<lb/>
<pb n="KR4d0210_WYG_015-3b"/>
篆𨽻八分無所不工而以此文為宗其言宜不妄觀者<lb/>
考焉<lb/>
　　　跋傅欽之手帖并温公東坡往還簡<lb/>
服膺傅獻簡公之髙風恨生之晚不得與執鞭之役一<lb/>
日其孫守攜畫像手澤見過遂獲瞻公之儀以想其徳<lb/>
窺公之字畫以求其心及觀温公東坡之帖又見公交<lb/>
遊之盛所以切磨之益則與升其堂見其人聞其論何<lb/>
異哉兹非幸耶<lb/>
<pb n="KR4d0210_WYG_015-4a"/>
　　　跋劉提舉事迹<lb/>
余讀兩漢史見當時奉使絶域者皆間關於萬死中卒<lb/>
以智力成就其功名嘗歎息以為近世不復有此堅忍<lb/>
之士矣今觀劉君所為乃知世不乏人顧其所用之何<lb/>
如耳<lb/>
　　　跋陸子履簡尺<lb/>
修撰公豐碑大字美矣而簡尺間小字尤自在可愛宜<lb/>
醉翁以繼君謨也<lb/>
<pb n="KR4d0210_WYG_015-4b"/>
　　　跋閬州吕守文靖公手軸<lb/>
名卿鉅公文章字畫傳寳於世者多矣至於場屋程文<lb/>
未嘗覩其真蹟文靖公應鄉試詩賦巻至今尚存明堂<lb/>
之棟此其萌芽也豈不重可寳哉一代宗臣典刑未泯<lb/>
雖有神物䕶持抑可以見其後昆傳家之懿矣<lb/>
　　　跋蔡瞻明雙松居士圖<lb/>
天台之麓梵釋之宫長松對植夭矯雙龍拔地俱起兮<lb/>
摩天掃空雄吟雌和兮萬壑清風下有丈人兮巾屨從<lb/>
<pb n="KR4d0210_WYG_015-5a"/>
容翫此歲寒兮何必友園綺而交黄公歸來明堂須棟<lb/>
兮無留滯乎山中<lb/>
　　　書榮節婦傳後<lb/>
襄公三十年五月甲午宋災伯姫卒待傅姆也秋七月<lb/>
叔弓如宋𦵏共姫公羊曰稱諡賢也穀梁曰外夫人不<lb/>
書𦵏吾女也卒災故隱而𦵏之伯姫正矣然其死近於<lb/>
無名故左氏以為女而不婦榮節婦掖姑逃賊以姑老<lb/>
故及於難與伯姫之待姆孰重婦人之愛子也過於己<lb/>
<pb n="KR4d0210_WYG_015-5b"/>
節婦不以二子之命易其守與伯姫之禍止其躬孰難<lb/>
較二人處死之得節婦其尤也伯姫以諡稱則節婦之<lb/>
為節也宜哉春秋賢伯姫詳書其亊至今與日月争光<lb/>
節婦遭聖世褒揚義烈而大諌公上其狀以應赦書遂<lb/>
當列於國史昭示無極節婦視伯姫夫復何憾春秋以<lb/>
吾女故隱伯姫而𦵏之則大諫公之汲汲於節婦之傳<lb/>
為合乎春秋之義殆亦將牽聨得書矣<lb/>
　　　題覺慧大師與權歲寒圖<lb/>
<pb n="KR4d0210_WYG_015-6a"/>
野曠山深老樹無隂憩疾者誰來蹤莫㝷支頥注目萬<lb/>
事無心嗒然喪我枯木龍吟<lb/>
　　傳<lb/>
　　　桂女傳<lb/>
桂女李姓桂字襄陽榖城杜母人也桂年始笄桑仲據<lb/>
襄陽漢上大亂有羣賊夜入其家桂與昆弟避於屏處<lb/>
其父為賊得桂從隙中見之趨而出謂賊輩曰凡吾家<lb/>
之所有惟爾曹之所取吾父老矣幸諸君釋之賊不聽<lb/>
<pb n="KR4d0210_WYG_015-6b"/>
則引父之裾而慟賊徐見其色悦之欲刼與俱行不可<lb/>
及脅之以刃桂曰吾父為賊擄吾尚奚以生為此身有<lb/>
死不可以辱于賊也聲容俱厲無沮撓色賊度不可彊<lb/>
遂殺桂而卒免其父桂女之見殺也親戚鄉黨莫不為<lb/>
之歎息流涕傳曰臣事君猶子事父也子為父死無所<lb/>
恨然世罕能蹈之者至於臨難不茍免忘身以徇義雖<lb/>
古烈丈夫猶或難之孔父仇牧死於其君春秋書曰及<lb/>
其大夫賢之也秦漢而下至于今數百千歲其間身徇<lb/>
<pb n="KR4d0210_WYG_015-7a"/>
君親知處其死者求之於史蓋寥寥然絶無而僅有<lb/>
彼皆豪傑之士尊名教守節義為人所難為固宜如桂<lb/>
女者閭閻間一處子耳乃能倉卒之際奮不顧難與古<lb/>
烈丈夫争為難能賊入其家而身不避刃加其頸而色<lb/>
不變知惟父之免而不知死之可畏不亦絶人逺也哉<lb/>
今夫為人臣者食君之禄身戴髙位徳不稱而謀不臧<lb/>
陷君於難顧安視之或更役於仇人以煽其禍彼所以<lb/>
安於戮辱不能引决者非必為姦徒畏一死耳天下之<lb/>
<pb n="KR4d0210_WYG_015-7b"/>
禍莫大於畏死夫以仲由冉求聖門之髙弟而天下後<lb/>
世之所謂大賢人也然孔子期之止於弑君父之不從<lb/>
而已盡此而不從小則殺身大則亡族其節亦甚難非<lb/>
求生以害仁者所能辦也故人茍畏死則凡可以得生<lb/>
無所不可為然而未必其不死也斯人之徒宜禽獸之<lb/>
不若顧猶靦然面目立乎天下自以為善避禍聞桂女<lb/>
之風亦少愧哉王子曰吾聞桂女平昔為人性甚和柔<lb/>
寡語言與家人處雖犯而不校父母有所賜推善者以<lb/>
<pb n="KR4d0210_WYG_015-8a"/>
與姊妹而自取其惡者人視之退然者也乃一旦能爾<lb/>
哀哉<lb/>
　　墓誌銘<lb/>
　　　故左朝請郎石君墓誌銘<lb/>
紹興十九年夏六月庚申通判台州石君滿秩去官郡<lb/>
之士大夫與四方之寄寓者燕餞閱月祖送傾城予與<lb/>
送君西郊慷慨言别後二十餘日聞君病未幾訃至凡<lb/>
前之送客相與驚悼流涕且憂其貧無以舉大事既數<lb/>
<pb n="KR4d0210_WYG_015-8b"/>
月其孤純臣以書與行狀來曰𦵏謹具惟誌諸墓者未<lb/>
有其詞丈人其為之銘予惟君之舊與其孤之志悲且<lb/>
憐之義不得辭按衛康叔七世孫靖伯食采於石後以<lb/>
為氏碏書春秋漢萬石君以孝謹顯厥宗遂大永嘉之<lb/>
亂曰舉南渡為建安太守子孫散處呉越或家于會稽<lb/>
之新昌枝葉蕃盛為東南望族君曾大父諱象之官至<lb/>
太常博士盛年掛冠自丞相潞國文公而下皆有詩送<lb/>
行優遊丘園四十餘年以卒其潜徳懿行見於清獻趙<lb/>
<pb n="KR4d0210_WYG_015-9a"/>
公之誌大父諱景勲隱逸不仕父諱師聖有聲場屋贈<lb/>
右朝奉大夫母韋氏贈宜人左朝議大夫知明州累贈<lb/>
特進驤之女君諱延慶字光錫六歲而孤自知力學穎<lb/>
悟絶人既長遂工文詞應鄉舉第一登紹興二年進士<lb/>
第授左廸功郎容州司戸參軍未赴試中教官改明州<lb/>
州學教授又中博學宏詞科循左修職郎終更授左從<lb/>
政郎入為詳定一司勅令所刪定官改左宣教郎充諸<lb/>
王宫大小學教授兼親賢宅講書宗祀明堂辟提㸃事<lb/>
<pb n="KR4d0210_WYG_015-9b"/>
務司幹辦官永祐因山總䕶使辟掌牋表尋除國子監<lb/>
丞言者論其常見執政私第叱其典謁出添差通判台<lb/>
州以賞典年勞累官至左朝請郎去台感末疾請致仕<lb/>
未報秋七月辛巳卒于新昌享年四十九逺近來赴哭<lb/>
之皆哀冬十二月庚申𦵏於嵊縣剡山之原君伉爽磊<lb/>
落襟抱夷曠嗜酒愛客雅有風味杯觴流行沈酣笑歌<lb/>
怡然放懐不屑韁鎖見之者無不心開意豁忘戚戚拘<lb/>
窘之態以故人多喜其為人識與不識皆字之曰光錫<lb/>
<pb n="KR4d0210_WYG_015-10a"/>
尤樂賙人之急倉卒扣門未嘗以有無為解吉凶不能<lb/>
振者輒身任之舅壽卿官會稽舉郡癘疫死者相枕藉<lb/>
莫敢過門君躬自調䕶宿食其家人或止之笑曰死生<lb/>
命也一無嫌憚之色其所為類如此四明更兵火後學<lb/>
宫不葺君請而新之泮宫之制始備生徒沓來遂舉鄉<lb/>
飲之禮明酬酢降登揖拜之節考訂甚詳後朝廷取其<lb/>
法頒之天下三歲一行以為定式歲在癸亥始建郊丘<lb/>
臨安君因面對乞備五輅以嚴禋祀從之自翠華南廵<lb/>
<pb n="KR4d0210_WYG_015-10b"/>
儀物草創大駕鹵簿至是赫然君平時脫略細謹咸以<lb/>
為不羈之才及論議設施皆大典禮人始知其不可量<lb/>
也素不歴州縣而臨海之政詳練敏達輔以儒雅士民<lb/>
安之與其兄嗣慶篤相友愛兄守江隂卒于官奔哭䕶<lb/>
喪奉祀極力事嫠撫孤甚有㤙惠當世英俊多與之遊<lb/>
俸稍所得索於賓客身後無儋石之儲淛東諸司俱治<lb/>
會稽協力經紀其家養生送死始頼以濟君之素行由<lb/>
是愈彰君之舊名襲慶集英唱第改賜今名娶同郡鄭<lb/>
<pb n="KR4d0210_WYG_015-11a"/>
氏封安人三男曰純臣純孝純行皆傳父業女二人尚<lb/>
處長許嫁右廸功郎處州青田尉陳達善自中興以來<lb/>
連取三科者惟君一人人物秀一時聲名籍籍衆望且<lb/>
大顯雖君亦自負而止於此庶幾裕其後人銘曰<lb/>
石宗渡江蕃於新昌厥材如林杞梓豫章猗歟光錫實<lb/>
惟其良連掇三科英聲洋洋興舉墜典禮文有光青㝠<lb/>
鎩翮厥飛不揚以位凖才十未一償嗚呼弗延惟命之<lb/>
傷琢銘堅石永閟幽藏<lb/>
<pb n="KR4d0210_WYG_015-11b"/>
　　　遂寧馮君墓誌銘<lb/>
馮氏之先避唐末之亂自秦入蜀兄弟三人散居遂普<lb/>
緜三州間皆為著姓而遂州之馮多隱君子君遂之小<lb/>
溪人也曾祖諱堯民以經術操行髙于蜀聞于朝廷仁<lb/>
宗時再賜粟帛熈寧初召試舎人院不起其生也何公<lb/>
聖從論薦甚力歿則無盡張公以文表其墓子孫世其<lb/>
風流故居者重于出處仕者輕于去就皇祖諱正雅明<lb/>
經中第元符間提舉三門輦運以上書言事免與其弟<lb/>
<pb n="KR4d0210_WYG_015-12a"/>
正卿皆名刋黨石終朝奉大夫皇考諱芝五試禮部不<lb/>
第州舉八行辭不應鄉人稱為小隱君以别于其大父<lb/>
云贈右承事郎二子長曰耘以祖任入官鎖其㕔試上<lb/>
舎登科亦恬于進取終左奉議郎利州州學教授君其<lb/>
季也諱耔字與忠力學多聞居家孝友與奉議公同居<lb/>
四十餘年雍睦無間宗族之貧不能婚嫁者君任其責<lb/>
紹興初黨禁解大夫公始得致仕恩補君將仕郎非其<lb/>
志也諸臺數辟置不就乃擇君所便屈監荆井鎮酒税<lb/>
<pb n="KR4d0210_WYG_015-12b"/>
荆井去家不百里親舊勸駕君忻然從之踰月即棄去<lb/>
遂終身不仕浮沉里閭日與賔客談笑把酒篤于風義<lb/>
施窮周急不計有無四方逰士至遂者皆主于君館之<lb/>
雖久不厭益歡一時名人多與定交或為文詞以賛頌<lb/>
其為人君性樂易純誠不與物忤而遇事分别是非確<lb/>
然不可奪鄉黨愛而畏之咸取直焉古所謂一鄉之善<lb/>
士其君之徒歟年五十有九以微疾終于家實紹興丁<lb/>
丑季冬之丁巳也始娶潼川王氏左通議大夫維之女<lb/>
<pb n="KR4d0210_WYG_015-13a"/>
今夫人普慈王氏左朝㪚郎深之女男曰稷左廸功郎<lb/>
瀘南沿邊安撫司凖備差使曰呉帥早夭女曰穆嫁鄉<lb/>
貢進士李朴而卒曰秵尚㓜稷學行修整敏秀而文余<lb/>
使諸兒從授學焉因得與君遊知君為詳是宜其有子<lb/>
也累世隱徳其將發于斯乎稷將以某年月日𦵏君某<lb/>
所請銘余不得辭銘曰<lb/>
出處何常惟其所適不違已以徇物則超然于欣戚君<lb/>
藴不施其志則逸歸安此丘子孫逢吉<lb/>
<pb n="KR4d0210_WYG_015-13b"/>
　　　故萬氏夫人墓誌銘<lb/>
余為博士太學有王生十朋者來學焉余得其程文在<lb/>
百千人中卓然也因置之異等其後學益䆳論議益純<lb/>
而文日益竒月校歲考屢先多士紹興十九年秋遂試<lb/>
上舎為第一諸儒厭服無異辭俄而母夫人病以九月<lb/>
某甲子卒明年冬十有一月某甲子與其父合𦵏于先<lb/>
塋之側白巖之原將𦵏使其徒鄭生遜志來致其辭曰<lb/>
十朋罪逆急一第為親榮鼓笥去家而吾親下世病不<lb/>
<pb n="KR4d0210_WYG_015-14a"/>
嘗藥餌斂不視衣衾星奔而歸闔棺在堂呌號不聞懐<lb/>
痛窮天已矣雖萬鍾之養亦無及矣惟有圖所以不朽<lb/>
者敢匄銘先生以掩諸幽以贖其不孝以慰吾兄弟之<lb/>
思羸瘠餘骸旦暮死滅不能自致宇下謹扶杖再拜授<lb/>
書門人惟先生哀之余發書流涕時適有逺役以裝遽<lb/>
辭而請益勤重傷孝子之心乃為之銘夫人姓萬氏温<lb/>
州樂清人曾祖諱文會祖諱安父諱勇皆隱徳不仕夫<lb/>
人未笄歸里人居士王君亊舅姑以孝謹聞姑沒三十<lb/>
<pb n="KR4d0210_WYG_015-14b"/>
年每春秋薦饗哀慕如初居士諱輔字安民賢而好學<lb/>
夫人習於見聞亦知書史能道其梗槩毎以古今篇詠<lb/>
口授兒輩居家有法度雖盛暑必正衣冠無少長一遇<lb/>
以禮見僮僕無惰容嚴於内外之分族屬非至親不接<lb/>
也鄉人春月婦人集僧舎觀佛亊夫人曰婦人職處閨<lb/>
房此何為者終其身不遊宗族化之遊者為息居士好<lb/>
賓客夫人常儲饌以待雖倉卒辦具未嘗告乏遇其子<lb/>
之客加厚且能料其人曰某也異日必達已而果然居<lb/>
<pb n="KR4d0210_WYG_015-15a"/>
士知其才任以家事内外之務畢舉而尤篤于教子愛<lb/>
而能嚴有過者年雖長不少假初居士每以學校中廢<lb/>
為其子病卒之明年太學興三子既除喪夫人悉遣受<lb/>
業泣送之曰吾割愛遣爾豈不旦夕念哉乃父之志不<lb/>
可廢也行矣勉之十朋文喜已出不蹈時俗前此數不<lb/>
利場屋夫人撫之曰得失有命顧所學如何吾不以是<lb/>
戚戚也其明達識道理類如此十朋既知名于時今為<lb/>
太學上舎人而二弟壽朋百朋亦以學行自立稱善士<lb/>
<pb n="KR4d0210_WYG_015-15b"/>
雖皆居士之教而夫人之力為多夫人享年六十有七<lb/>
臨終區處後事了了不亂三女皆淑慎長適邑子孫彦<lb/>
詔次適萬世忠能宜其家次許嫁支鴻孫三人孟甲孟<lb/>
乙孟丙嗚呼世之賢材多由母徳母之于子習而切故<lb/>
其訓也入如夫人賢是宜有子哉銘曰<lb/>
婦無非儀曷窺徳美欲知其人視夫與子夫稱善人子<lb/>
騰令名夫人之賢厥有典刑白巖之阡伉儷同穴刻銘<lb/>
斯石千載不滅<lb/>
<pb n="KR4d0210_WYG_015-16a"/>
　　行狀<lb/>
　　　故客省使雄州防禦使涇原路兵馬鈐轄兼第<lb/>
　　　十一將郭公行狀<lb/>
君諱成字信之姓郭氏徳順軍中安堡人也其先居儀<lb/>
州之華亭徙焉曾祖而上世系無所考公初應募為弓<lb/>
箭手累級補都指揮使熈寧七年討河州路白城叛羌<lb/>
有功換西頭供奉官從征交趾瀘南轉内殿承制元豐<lb/>
四年朝廷合五道兵趨靈武公將涇原選鋒八百騎賊<lb/>
<pb n="KR4d0210_WYG_015-16b"/>
扼温葉隘王師不得進公出竒力戰身被數創而氣愈<lb/>
厲賊潰獲級七百二十生擒六十二人遂至靈武有酋<lb/>
馳突陣前不可耐統制劉昌祚曰誰能取此者公請行<lb/>
伏於路傍賊至躍出斬其首馬上以獻昌祚大喜是行<lb/>
諸將皆以不利奪官公獨進階四等為涇原第十副將<lb/>
㝷遷為正有部將盗軍實覺公不忍窮治杖而遣之副<lb/>
與公有隙訟公輒杖部將坐免復起為經略司凖備將<lb/>
領第五副將終更再留紹聖三年秋夏人犯鄜延涇原<lb/>
<pb n="KR4d0210_WYG_015-17a"/>
出師牽制之攻其石門峽之新堡六晝夜拔之公力為<lb/>
多明年三月詔合熈河秦鳯環慶涇原之師築平夏城<lb/>
置第十一將以戍之在渭州之西葫蘆河之大川土地<lb/>
平衍袤數百里西直石門北當黙音峽東有減泊口温<lb/>
葉隘皆夏人出入孔道於是建盪羌九羊鎮羌通峽靈<lb/>
平五寨而平夏處其中元帥章楶議曰新邊控扼賊衝<lb/>
將宜得人誰可付者諸將皆曰非郭君不可楶趣召公<lb/>
相見見其魁龎福艾且數有戰功遂奏為第十一將駐<lb/>
<pb n="KR4d0210_WYG_015-17b"/>
平夏敵失地利朝夕憤怨明年十月乾順與其母空國<lb/>
大入謀曰平夏視諸壘最大郭某最知兵平夏下則諸<lb/>
壘悉平郭某得則諸將悉降其餘不足圖也遂縱兵合<lb/>
圍自黙音峽為連珠大寨東抵葫蘆河減泊口西連石<lb/>
門峽九羊寨南扼熈寧寨古壕門綿亘百餘里其名將<lb/>
六路統軍威明阿宻主攻城於内西壽監軍黙拉都克布<lb/>
禦援師於外穴地道堙塹激火起樓車衝輣以臨城中<lb/>
迭進番休矢石如雨晝夜不息公沛然若平時隨機應<lb/>
<pb n="KR4d0210_WYG_015-18a"/>
變方畧不窮自庚辰至壬辰賊死傷不可計國母者恚<lb/>
恨𠢐面流血一夕遁去圍方急諸路援兵大集壁於古<lb/>
壕門與賊對壘莫敢動有郭祖徳者以同姓故常兄事<lb/>
公時為統領責誚統制諸將王恩姚雄古种朴輩曰平<lb/>
夏存亡所繫非輕失平夏則新疆皆沒涇原危矣公等<lb/>
奉命擁精鋭赴危急宜以時進戰併力破賊乃臨敵巽<lb/>
懦按兵不出其如國家何且吾兄百口旦暮為擄諸君<lb/>
忍坐觀邪萬一不守必有任其咎者恩與雄古曰方且<lb/>
<pb n="KR4d0210_WYG_015-18b"/>
圖之朴曰兵未可出宜令郭統領登髙視賊虚實見可<lb/>
而後進祖徳曰諾乃以千騎上東山以望敵充滿川谷<lb/>
不見前後俄而賊騎奄至祖徳幾不脫既歸諸將問曰<lb/>
敵勢如何祖徳曰甚盛雖然願以數千騎突圍而入與<lb/>
兄共守死生以之朴曰無益也我輩不戰非怯也蓋有<lb/>
大不可者夫嬰孤城抗劇賊所恃以堅士心者援兵爾<lb/>
今吾衆寡不敵戰而勝圍未必解不幸小挫賊驅所獲<lb/>
以示城中則士卒解體誰與守者且郭公在城何憂及<lb/>
<pb n="KR4d0210_WYG_015-19a"/>
敵既走諸將問公何以守公曰賊何能為吾惟憂諸君<lb/>
戰爾其説正與朴合諸將始服公守有餘力果足制敵<lb/>
初不以外兵為輕重也陞統制官公乃與盪羌寨將折<lb/>
可適議曰賊新衂可乗若輕兵擣其巢穴可以大獲可<lb/>
適以為然乃詣幕府白帥帥以萬騎與之十二月辛巳<lb/>
潜兵將薩川由納木會分六道以進夜至錫斡井諸酋<lb/>
方聚飲不虞見襲蕃官額芬將佐張澤即帳中擒阿宻<lb/>
都克布及其家屬偽公主夫人首領等俘馘三千餘人獲<lb/>
<pb n="KR4d0210_WYG_015-19b"/>
牛馬羊以十萬計振旅還平夏二人皆大酋有智謀勇<lb/>
健善鬬歲入盜邊朝廷久知其名捷至哲宗大悦百僚<lb/>
稱賀於廷轉引進使雄州防禦使涇原路兵馬鈐轄上<lb/>
遣中使齎詔奬諭賜以御府兵器袍帶金帛之屬寵靈<lb/>
顯赫邊人榮之帥竒公功思有以慰其意移知徳順軍<lb/>
使晝錦還鄉元符三年徽宗即位覃恩轉客省使夏人<lb/>
知公去平夏侵擾不已帥亟召公還賊不敢復犯崇寧<lb/>
元年春三月命諸將合力築綏戎懐戎二堡而命公獨<lb/>
<pb n="KR4d0210_WYG_015-20a"/>
以本將兵城合流平會天大雪督工不息暴露得疾歸<lb/>
四月一日卒于平夏城享年五十有六上悼惜之命走<lb/>
馬承受張永鐸撫其家賜銀絹五百遺表外特官其婿<lb/>
張符為三班借職六月甲子𦵏于中安堡祖塋之側公<lb/>
之為内殿崇班右騏驥使以年勞州刺史客省使以<lb/>
恩霈其餘皆以功遷娶趙氏再娶范氏封永安縣君子<lb/>
男三人溱浩涓溱早亡浩今為某官涓修武郎天都寨<lb/>
兵馬都監五女皆適宦族公資貎豐偉襟度坦然踈財<lb/>
<pb n="KR4d0210_WYG_015-20b"/>
好施喜賓客撫養孤窮甚有恩惠守邊城二十年廪稍<lb/>
随手盡衣食粗給及任子先錄猶子二人初夏人犯沒<lb/>
煙峽公與折可適禦之被圍可適馬乏公推所乗之馬<lb/>
與之曰公決圍去我留死戰以家事累公可適曰公幸<lb/>
有親行矣我以死報國相持久之士衆感泣部將王告<lb/>
乃以已馬與可適於是分隊鏖擊賊大敗全師而歸其<lb/>
獲阿宻都克布也帥以軍受俘稱公之績嘉嘆再三公曰<lb/>
此折防禦之功也可適亦曰我與郭君異道而出郭君<lb/>
<pb n="KR4d0210_WYG_015-21a"/>
實獲二酋某何力之有帥曰諸將惟務争功二君乃爾<lb/>
相推邪遂俱被褒賞公嗜酒飲數斗不亂其駐平夏也<lb/>
知城王之才者䜛公曰縱飲廢事帥因召公至則燕飲<lb/>
終日酌以巨觴公盃至輒盡而不見酒色夜中罷會與<lb/>
論邊亊條陳慷慨貎整肅而語有倫帥異之乃出之才<lb/>
謗書示公曰彼將有不法而憚君邪有則以告帥得為<lb/>
君理之公謝守邊無狀宜致人言之才無罪且無之才<lb/>
公安得聞此帥益賢之翌日稱於衆曰郭君度量不愧<lb/>
<pb n="KR4d0210_WYG_015-21b"/>
古人公歸召之才與飲慰安之之才愧謝副將李萬者<lb/>
以弓箭手馬假人時約束甚嚴走馬承受欲按之萬憂<lb/>
恐不知所為公語萬曰第無慮將不忍副食貧而失祿<lb/>
代副坐之可也承受者感其義遂不復按嘗居平涼縣<lb/>
令馬希道者亷吏也官罷不能歸公憐之時方免官貧<lb/>
無他資盡質衣服弓劒為令辦裝令始能去公為將甚<lb/>
得士心所至畏愛既全平夏擒二酋威震西鄙雖小兒<lb/>
女子皆知公名及其卒也往往嗟咨流涕而平夏之人<lb/>
<pb n="KR4d0210_WYG_015-22a"/>
徳公尤深祠公于城之西水旱疾癘必禱禱必應廟享<lb/>
日嚴宣和元年亷訪使者王孝傑以聞上親灑宸翰曰<lb/>
郭成盡忠報國有功于民宜載祀典其議所以名其廟<lb/>
者有司請榜其額曰仁勇詔可嗚呼生有大功死為明<lb/>
神威福一方以享廟食雖古名將何以加此豈非精忠<lb/>
偉烈貫於幽明凛凛之氣歿而不朽者邪公之亡諸孤<lb/>
尚㓜邊方少文人儒士失於紀錄故事多遺逸獨其卓<lb/>
卓者猶播衆口不可埋沒謹錄其實以備史氏之闕謹<lb/>
<pb n="KR4d0210_WYG_015-22b"/>
狀<lb/>
</p>
<p>
</p>
  </div>
<div>
                <head>漢濱集巻十六</head>
    <p>
<pb n="KR4d0210_WYG_016-1a"/>
欽定四庫全書<lb/>
　漢濱集巻十六　　　　　宋　王之望　撰<lb/>
　　祭文<lb/>
　　　祭范相文<lb/>
鳳凰麒麟千載一出卿雲呈霄俄頃滅沒猗嗟我公希<lb/>
世之英命之不延天嗇其齡惟公少時豪氣凌雲射策<lb/>
丹陛名髙劉蕡及在諫臺大體則争不屑細碎言重陽<lb/>
城靖康之末天降禍災餘分竊位代邸未來公勤濡足<lb/>
<pb n="KR4d0210_WYG_016-1b"/>
起振其頺首發大義羣言莫回復政長樂大義克諧功<lb/>
在生靈口不自媒謗書雖入金縢自開起公江湖寘公<lb/>
憲府亟参大政遂相明主獨運廟堂折衝樽俎如山不<lb/>
動内鎮外禦軍書交馳羽檄旁午公居其間從容笑語<lb/>
盜遍海内敵臨江滸公相一年天下按堵一言不合公<lb/>
遂勇退帝豈不懐公方壯歳期公百年社稷永賴方壯<lb/>
而殞出於意外壽少馬周年减如晦人之云亡邦國殄<lb/>
瘁惟我小子早辱公知愛等兄弟恩均父師悲歡離合<lb/>
<pb n="KR4d0210_WYG_016-2a"/>
二紀於兹我困蜀漢公罷鼎司擕孥躡屩萬里來歸貧<lb/>
賤之交弗渝故時口借其譽心恤其私饑食公食寒衣<lb/>
公衣脱我溝壑繄公不遺謂當乆乆從公以嬉云胡不<lb/>
淑哲人其萎山傾海竭魚鳥何依西州路絶東閣人稀<lb/>
醴酒不設繐帳空埀今其已矣尚忍言之殽羞既陳清<lb/>
酒盈巵想公平生恍如在斯音容不接泣涕漣洏撫棺<lb/>
一慟終天永辭<lb/>
　　　祭綦内翰文<lb/>
<pb n="KR4d0210_WYG_016-2b"/>
古今所難莫如文詞文詞之中體重而施逺者又莫難<lb/>
乎書命之為使世當承平優㳺翰墨則中人可以任職<lb/>
及乎艱難之際呼吸變故而發為號令以宣道上意則<lb/>
皆欲切中於事機如三鎮詔書使姦雄不敢顧望奉天<lb/>
赦令雖武夫悍卒亦流涕而嗟咨是皆係成敗闗盛衰<lb/>
非髙世之材不能善也故代王言者尤難乎多事之時<lb/>
國家南渡之初傾側擾攘而文徳廣被與武功而並馳<lb/>
當是時也公以髙文大筆振英聲於翰苑者凡歴幾年<lb/>
<pb n="KR4d0210_WYG_016-3a"/>
於兹其深厚爾雅渾渾噩噩以鼔動乎一世者固無愧<lb/>
乎兩漢之竒而隠順體勢參揣輕重錙銖必較曾一字<lb/>
之莫移制詔之出海内傳誦人皆以為得體雖呫呫然<lb/>
好動其喙者亦莫得而瑕疵至今北扉東閣之間天下<lb/>
稱以為真學士者皆曰非我公而其誰其學問之富上<lb/>
探六經之淵奧旁獵子史之浩博而近尤熟於國朝一<lb/>
代之儀凡典章故實與夫前輩出處之際上下數百載<lb/>
間若指諸掌而無遺此皆搢紳士大夫所共推服至於<lb/>
<pb n="KR4d0210_WYG_016-3b"/>
嘉謀碩畫密陳於中禁而係天下之安危治亂者則人<lb/>
不可得而周知盛徳偉望上方倚以為相而民之無祿<lb/>
忽一卧而長辭世失名臣文喪哲匠所以識與不識皆<lb/>
興殄瘁之悲矧惟小子出入門下從容受教盖一紀以<lb/>
摳衣公不以為不肖慰薦誘掖矜憐撫翼之意䝉最厚<lb/>
於等夷訃音忽聞驚涕失聲而縻於斗食不得伸一慟<lb/>
於靈帷饋奠之微逺寓千里以致一哀而已若乃感念<lb/>
舊徳而懐想儀刑則不知其何日而忘之也<lb/>
<pb n="KR4d0210_WYG_016-4a"/>
　　　祭宜州歐陽氏姊文<lb/>
嗚呼我生不辰幼遭憫凶七歳失母踰冠而孤同産之<lb/>
愛荐遇兵禍死生契闊今餘一人姊先南來意必無恙<lb/>
云何不淑亦遽夭傷荼毒蒼天痛酷蒼天惟姊為人天<lb/>
資明哲既歸華族内外咸宜克育竒兒聰敏是似謂成<lb/>
偉噐光我外家豈期母子相繼淪謝一歳之内逝者四<lb/>
人身既零落爰及苗裔王氏之出絶於髙門何辜于天<lb/>
禍至此酷嗚呼哀哉姊於兄弟我愛尤厚鞠我字我恩<lb/>
<pb n="KR4d0210_WYG_016-4b"/>
勤備至自姊之别無日不思襄漢大亂骨肉凋喪數口<lb/>
避地西走漢中念姊在南乃心懸懸涉險萬里惟姊之<lb/>
故我困東甌姊在南越雖間嶺海㑹有見期姊家書來<lb/>
踴躍以喜謂承吉問以慰逺懐發函中讀忽覩凶報驚<lb/>
惶痛駭號叫失聲泣血拊膺五情割裂嗚呼哀哉姊歿<lb/>
三歳我始獲知哀信未來猶謂姊在日日以冀庶幾見<lb/>
之自今以往此懐絶矣昔與姊别我尚未婚今婦惟張<lb/>
有子惟鏞願一見姊俾其識姑噫其永已夫復何言萬<lb/>
<pb n="KR4d0210_WYG_016-5a"/>
里聞喪奔赴無及逺寓一奠魂馳形留南望長號絶而<lb/>
復活<lb/>
　　　處州同官祭王守閤政恭人文<lb/>
惟夫人體鍾純懿冑出髙華作配君子弼成有家易稱<lb/>
中饋禮標内則由始暨終其儀不忒顯顯使君四佩守<lb/>
符循良之政所至藹如自家移官厥由内輔成此令名<lb/>
夫人之助積善之報既夀而康死生奄忽理不可常煌<lb/>
煌雕軒來未閲月一卧不起聞者悲咽凡我諸人素仰<lb/>
<pb n="KR4d0210_WYG_016-5b"/>
徳聲恭陳薄薦用展哀誠<lb/>
　　　處州同官路祭王守恭人文<lb/>
夫人始來時維孟春魚軒徐驅風和日曛鼓樂在前迎<lb/>
者如雲夫人今歸歳既暮秋靈車既發雲慘天愁哀挽<lb/>
悽然聞者涕流令徳在躬云胡不淑日月幾何來歌往<lb/>
哭丹旐西飛祖送傾城道周一奠鑒此悲誠<lb/>
　　　處州州學立孫威敏黄侍御吴冲和三賢祠堂<lb/>
　　　祭文<lb/>
<pb n="KR4d0210_WYG_016-6a"/>
昔蜀之儒盛於漢時推原其初志則有詞曰文翁倡其<lb/>
教相如為之師蜀人懐徳實用並祠括蒼之學威敏始<lb/>
之買田息錢以經紀之維時冲和講道於斯風同齊魯<lb/>
冠屨委蛇兵火之餘侍御改為請書於朝學者是資三<lb/>
賢之澤于今不隳相望百年異軌同馳侍御未逺有像<lb/>
巍巍威敏冲和以乆見遺我訪於人載冩令儀萃于一<lb/>
堂以永厥思嗚呼典刑將在於兹<lb/>
　　　處州州學上丁祭三賢文<lb/>
<pb n="KR4d0210_WYG_016-6b"/>
猗歟三賢澤流此邦殁有餘思用祠於學仲春之月有<lb/>
事上丁敢以兹辰併陳薄薦<lb/>
　　　登第告考妣文<lb/>
某爰自孤露洊歴艱苦毎遵先訓不敢廢學乃今年旅<lb/>
試省闈叨在第六蒙恩賜第改授左官且有師儒之命<lb/>
此皆先考妣積善餘慶流於後人故不肖之孤克繼緒<lb/>
業永惟罪逆致身遅暮雖竊一第不及拜親感慕悲哀<lb/>
痛貫心骨但當謹奉遺體恪守義方思所以立身揚名<lb/>
<pb n="KR4d0210_WYG_016-7a"/>
顯我父母者恭陳薄薦以告廟筵<lb/>
　　　監學同官祭馮國正文<lb/>
嗚呼淑人君子天道所祐必壽必貴必昌其後或畀一<lb/>
二或享其全徳有原薄天道匪偏子於三者是宜兼得<lb/>
靡有一獲理莫可詰秩惟選人年止彊仕一兒未冠先<lb/>
子而逝兩喪相望曾不朞年弔哭無主帷殯蕭然老母<lb/>
寡妻泣血號天人誰無死子為酷焉福善之訓於此為<lb/>
愆世之論人大致有二外觀其容内觀其噐子之識度<lb/>
<pb n="KR4d0210_WYG_016-7b"/>
深厚莫窺任重致逺士友所期子之風骨凛然瓌異清<lb/>
塗華貫衆謂必至既富文學又挹殊科天若培之而止<lb/>
斯何子素康碩病不旬浹訃音忽傳聞者驚咽惟我同<lb/>
僚乆奉周旋數日不集遂為終天奠以巵酒猶想平生<lb/>
臨棺一慟有淚縱横<lb/>
　　　荆門到任謁諸廟文<lb/>
某猥以菲才䝉恩出守視事之始恭見羣祀神以聰明<lb/>
正直廟食此土雨暘災癘實司其柄惟隂相之俾民䝉<lb/>
<pb n="KR4d0210_WYG_016-8a"/>
其福則吏克有終報事之誠其敢有怠<lb/>
　　　荆門修造禱諸廟文<lb/>
惟此軍城近遭回祿憫民人之暴露亟土木之修營力<lb/>
役既興工程有限而窘兹風雨病及公私用竭微誠仰<lb/>
干靈祀願晴和之借氣俾旬月以收功當候落成别圗<lb/>
報謝<lb/>
　　　荆門軍謝晴文<lb/>
比以風雪過多公私告病輒輸丹懇仰叩洪私齋戒而<lb/>
<pb n="KR4d0210_WYG_016-8b"/>
雲氣漸開禱祈而晴暉遂徹精神所格影響不愆蒙感<lb/>
應以如斯戴生成而愈篤恭陳薄薦用致微誠<lb/>
　　　改塟先考開故墳祭文<lb/>
伏自先考棄諸孤家事陵替繼遭兵火二兄凋喪某與<lb/>
弟之先流落東南二十餘年罪逆不孝使先考乆兹權<lb/>
厝毎一念之心肝如灼乃戊辰歳秋自太學博士得請<lb/>
於朝出守荆門以圗襄奉去年十二月授代還鄉得宅<lb/>
兆於小黄口蔣氏舊居之旁坎山之原以先妣宜人張<lb/>
<pb n="KR4d0210_WYG_016-9a"/>
氏祔又祖考朝奉自塟髙屯私門寡祐術者以風水為<lb/>
不利且孤墳在逺看守為難子孫後來缺於展掃今亦<lb/>
改塟此山與祖妣安人同穴父子夫婦㑹於一區魂靈<lb/>
有知庶慰泉壤今將以正月十四日掩壙謹開故穴徙<lb/>
靈柩於墳所先考其去故即新勿驚勿留以永享安固<lb/>
之藏<lb/>
　　　改塟祖考開故墳祭文<lb/>
自祖考塟於髙屯家門多故後嗣零落諸子中綰綽以<lb/>
<pb n="KR4d0210_WYG_016-9b"/>
無子絶諸孫中之深之美以兵禍絶其餘口夭折者不<lb/>
可悉數術者以為風水不利所致先人常欲改卜力有<lb/>
未及念孤墳在逺艱於看守某㳺宦異鄉歸省有時恐<lb/>
子孫將來寖闕展掃今述遺意得宅兆於城之小黄口<lb/>
蔣氏故居坎山之原以祖妣安人祔先人先妣陪塟其<lb/>
旁擇正月十四日掩壙謹開故穴迎置新塋父子夫婦<lb/>
㑹於一所魂靈有知庶慰幽㝠<lb/>
　　　衡州祭家廟文<lb/>
<pb n="KR4d0210_WYG_016-10a"/>
某去歳暮春離鄉造朝九月初䝉恩假此使節十一月<lb/>
末到官新婦諸孫今年五月至自台州鎮去歳七月就<lb/>
親於吴氏今年三月新婦入門與姑偕來蹤跡不定一<lb/>
年有半祭祀曠廢夙夜不遑惟大夫家歳時薦享皆有<lb/>
儀法是用略依古式修三獻之禮自今以往用以為常<lb/>
古大宗小宗之制各祀其先絶者立後祭不敢黷今十<lb/>
六叔有之先為之後兩房兄嫂更不置立毎遇時祭列<lb/>
於從祀五哥已塟亦係長殤今次於二兄之後伏惟昭<lb/>
<pb n="KR4d0210_WYG_016-10b"/>
鑒<lb/>
　　　祭鹿頭關白馬廟文<lb/>
惟神聲藹鳳雛才標驥足蚤負濟時之畧出依圗霸之<lb/>
雄傾側荆湘﨑嶇巴蜀方將與孔明而並騖致昭烈於<lb/>
中興而逢辰不祥當壯而殞氣吞萬斛折轅軸於户庭<lb/>
志在九霄摧羽毛於尋丈凛英靈於千載兹廟食於一<lb/>
方某世乃襄人神之邑子讀耆舊先賢之傳遐想髙風<lb/>
㳺漢臯峴首之間毎悲陳迹今者將輸益部取道祠前<lb/>
<pb n="KR4d0210_WYG_016-11a"/>
瞻古像以欷歔弔孤墳而流涕時雖異代義豈忘情薦<lb/>
明信於一觴感盛衰而三嘆庶幾遺烈俯鑒鄙誠<lb/>
　　　謁江瀆王廟文<lb/>
惟神發源霛長經營於九州之半浸溉利澤殆與天地<lb/>
分功廟食蜀都威神顯赫某自幼至老泝沿大江四十<lb/>
餘年而無風波之虞者實神之賜今以職事實來是邦<lb/>
其敢不拜祠下區區之誠惟神其鑒之<lb/>
　　　江瀆廟奏科約文<lb/>
<pb n="KR4d0210_WYG_016-11b"/>
漕運之司歳有科約制一路財賦之出入益部廢而不<lb/>
講已更十年州郡出納無以檢束姦弊百出公私告病<lb/>
某承乏計事復修舊籍郡為一編凡十有六帙念天地<lb/>
之間幽有鬼神明有官吏公家之利病民生之休戚惟<lb/>
吏與神分掌其柄故官法之所不及者鬼得而誅之惟<lb/>
神尊居四瀆功利半天下而發源啓廟實在此都福善<lb/>
禍淫神得司之則於一路財賦經常之制不可以無所<lb/>
稽也是用焚獻一部以助神之威靈若其蔑棄有司之<lb/>
<pb n="KR4d0210_WYG_016-12a"/>
籍蠧耗邦財以欺天而虐民者神其鑒之<lb/>
　　　謁射洪顯惠廟文<lb/>
惟王生為良吏沒為明神封爵既崇嘉號累錫能見物<lb/>
怪出雲雨以利澤萬物威福一方使兩蜀之人奔走祀<lb/>
事可謂靈矣某猥因行部道出廟下祇陳薄薦用致微<lb/>
誠<lb/>
　　　謁崇徳廟文<lb/>
惟神功利著於古今英靈震於遐邇父子兄弟爵號崇<lb/>
<pb n="KR4d0210_WYG_016-12b"/>
極一門廟食百世並隆四川之人罔不奔走祀事某持<lb/>
節兩蜀于今六載免抵罪戾實託神庥敢不拜謁祠下<lb/>
恭陳薄薦用致微誠<lb/>
　　　祭武侯廟文<lb/>
嗚呼公才命世王佐之竒若在唐虞臯䕫可希使遇湯<lb/>
武伊周庶幾其治巴蜀因蜀制宜較其藴蓄十未一施<lb/>
用於神州豈止如斯蜀政寛弛萎弱不持公檢以法上<lb/>
尊下卑蜀兵脆怯折北不支公御以嚴侮敵畏威蜀尚<lb/>
<pb n="KR4d0210_WYG_016-13a"/>
文雅華實多違公取有用不主夸毗蜀喜侈靡民無宿<lb/>
貲公率以躬明示軌儀蜀風和易各私所私公莅以公<lb/>
秋毫莫欺有功必賞雖仇弗遺有罪必罰雖親不疑法<lb/>
不盡用惟仁是依伏罪輸誠貸則有辭蜀在三國地小<lb/>
兵羸如其不武坐底陵夷公用其衆振起衰微以攻為<lb/>
守屢耀其師南中六郡懭悍莫羈公服其心聽我撫綏<lb/>
三郡來降進取遲遲量力而動不開禍機謀人之國托<lb/>
受孤兒寧容僥倖或致顛危公之相蜀勲癯道肥馳驅<lb/>
<pb n="KR4d0210_WYG_016-13b"/>
至死昭烈之知公若在魏未必逢時雖或見用焉盡猷<lb/>
為不幸之中有幸於兹天不助漢置公一維匪公之䘏<lb/>
惟世之咨公殁千載蜀有餘思豈惟蜀人古今共推名<lb/>
参管蕭公論莫移徳聲衮衮江漢同馳求仁得仁抑又<lb/>
何悲<lb/>
　　　祭湯侍郎文<lb/>
惟公以經術辭章之傑早挹巍科安恬靖退之風沈抑<lb/>
下位晚受知於聖主亟擢副於臺端論議持平公忠有<lb/>
<pb n="KR4d0210_WYG_016-14a"/>
守雖留中之不乆顧屬望以彌髙蜀道七年使華三易<lb/>
獨司大計盡䕶諸軍得將帥之歡心宣朝廷之徳意蠲<lb/>
重賦者數百萬計被隂功者五十餘州睿澤既敷民生<lb/>
寖裕召還九列入覲清光嘉猷悉簡於淵衷惠利益深<lb/>
於逺俗遂登武部旋貳民曹公爾忘私人固憂於盡瘁<lb/>
哀哉不淑天胡嗇於憗遺用未究於長材壽不充於厚<lb/>
徳中外憂時之士孰不傷心西南聞訃之人舉皆隕涕<lb/>
某頃由賤事獲借餘光言必同心雅盡斷金之利噐非<lb/>
<pb n="KR4d0210_WYG_016-14b"/>
萬乘猥叨蟠木之容未報殊知忽悲陳迹恨拘牽於薄<lb/>
宦阻匍匐於髙門逺奠一觴寓詞萬里庶幾英爽鑒此<lb/>
衷誠<lb/>
　　　永嘉到任謁諸廟文<lb/>
吏以命綍假守是邦神以典祀森衛此境惟神與吏皆<lb/>
食於民厥職交修是為無愧某謹以視事之始祗祓進<lb/>
見所冀雨暘時若時和歳豐匪吏所能繫神隂相<lb/>
　　　軍城修造祭祀溪山神文<lb/>
<pb n="KR4d0210_WYG_016-15a"/>
兹以官寺不葺一切興修用尋斧斤廣行翦伐惟神典<lb/>
司林麓勿震勿驚隂相役人毋生災癘毒蛇猛虎悉令<lb/>
蟠伏當俟落成修嚴齋醮以報神之休<lb/>
　　　軍城修造祭諸廟文<lb/>
軍庭縣宇使館城闉或闕或隳悉將營繕工程既廣動<lb/>
鑿滋多禁忌之方不無干犯惟神鎮守此土勿震勿驚<lb/>
相是役人無絶筋無傷骨無阻風雨無生災癘落成之<lb/>
後當集緇黄各修其事以答神貺<lb/>
<pb n="KR4d0210_WYG_016-15b"/>
　　　軍治畢工謝諸廟文<lb/>
頃為軍民載營廬舎工徒既集風雨是憂顧人力以無<lb/>
施叩神祠而有禱果蒙隂相借以晴和凡綿歴於五旬<lb/>
曾靡妨於一日役者無滯留之歎居人免暴露之災顯<lb/>
應若斯威靈愈著用陳薄薦少謝洪私<lb/>
　　　代處州路祭徽宗梓宫文<lb/>
功就因山禮成啓殯極駿奔於同軌悉孺慕於遺弓汾<lb/>
水神逰不返唐堯之駕稽山土卜永安夏禹之藏懐舊<lb/>
<pb n="KR4d0210_WYG_016-16a"/>
徳以淪心感餘民而灑血龍輴所届想笳鼔以如聞僊<lb/>
馭已賖痛衣冠之永閟臣逺分符竹阻造園陵式修饋<lb/>
奠之誠恭致攀號之戀<lb/>
　　　代孫尚書祭席叅政母太夫人文<lb/>
惟夫人容徳之美族姓之華早以嘉耦來嬪大家輔佐<lb/>
君子蔚為名卿和鳴之慶埀於後昆篤生賢子致位丞<lb/>
輔入相出將允文允武經如方進為世儒宗夫人之訓<lb/>
翟母同風治如不疑嚴而不殘夫人之訓雋母比寛莫<lb/>
<pb n="KR4d0210_WYG_016-16b"/>
榮於妻莫尊於母再世顯光孰與為偶養極萬鍾享兹<lb/>
永年孰如夫人五福純全始終哀榮舉無與比嗚呼清<lb/>
芬永光女史丹旐之東執紼靡遑逺寓一奠我心悲傷<lb/>
　　雜文<lb/>
　　　弔成安君文<lb/>
司馬遷班固皆稱成安君儒者常稱義兵不用詐謀遂<lb/>
死於汦上嘉餘争於强秦之末列於羣雄之間而服儒<lb/>
守道以至於敗為文以傷之曰事成敗之不足以論人<lb/>
<pb n="KR4d0210_WYG_016-17a"/>
兮要夷考其平生君雖身滅而國亡兮不害為曠世之<lb/>
豪英方六國之為秦兮狙詐習而成風申商為賢兮孫<lb/>
呉為宗焚書阬士兮豪俠斬刈而無所容君儒服而皇<lb/>
皇兮竢雲霧而龍蟄以匹夫而竄伏兮秦皇帝至為之<lb/>
側席逮陳吴之蠭起兮劉項立而虎争戰勝為雄兮弱<lb/>
者為烹節制不用兮謀詐肆行君獨偃然於其間兮指<lb/>
仁義以為兵志大者固難就兮所立已可尚存趙支邯<lb/>
兮走張耳而距項為弱歇之伊周兮處一隅而倔彊異<lb/>
<pb n="KR4d0210_WYG_016-17b"/>
夫世俗之腐儒兮止空言而無狀廣武稱其百勝兮知<lb/>
平日之非否臧諒守道之太篤兮遂一敗而至於亡豈<lb/>
千慮之一失兮亦聖賢之所常在嬴劉之中間兮紛人<lb/>
傑之不可數鹿終死於龍顔兮餘相繼而誅擄三田更<lb/>
王而更敗兮籍軀裂而為五信豹屢降亦不免兮韓彭<lb/>
詐於兒女彼豈仁義之致然兮亦終膏於砧斧盖天方<lb/>
舉六合而授漢兮雖蚩尤其何補要同歸於一死兮惟<lb/>
夫子為得其所處昔宋襄竊名於二毛兮吾尼父猶歎<lb/>
<pb n="KR4d0210_WYG_016-18a"/>
咨况夫子之凛凛兮宜千古而餘悲<lb/>
　　　留窮文<lb/>
癸丑之孟春五日壬子晨起倦而假寐見五怪物歘然<lb/>
俱至衣裳藍縷容色枯悴聳肩拳脊反耳昂鼻行步傴<lb/>
僂僅有聲氣咿嚶而言意若忿戾曰我乃子之窮鬼吾<lb/>
與子逰今三十年子在孩提我矜我憐及子稍長戯逰<lb/>
蹁蹮子能讀書佐子精硏艱難辛苦不爾棄捐望爾有<lb/>
成報我周旋事乃大謬百無一然子年日長子窮日熾<lb/>
<pb n="KR4d0210_WYG_016-18b"/>
流離困頓無復生意半生應舉無所識拔易耨深耕種<lb/>
而不刈偶得一官日望其祿不才無庸所向墻谷纓冠<lb/>
束髪號稱曰儒不獲其利茍得有餘人皆為之爾獨不<lb/>
屑朝不及夕期彼歳月爾子爾妻仰爾以豐吟饑呻寒<lb/>
我耳為聾人皆愉愉爾獨悶悶使我見子無疾而病凡<lb/>
子之窮不可殫論有目未覩有耳未聞釀酒成醯炊飯<lb/>
成糜投䑕中噐誤刀斷機賣漿遇寒曝麥逢雨渡水覆<lb/>
舟執爨焚宇不惟自窮而更及旁逢子者困見子者殃<lb/>
<pb n="KR4d0210_WYG_016-19a"/>
洞庭之波淼瀰無垠子渴欲飲九淵生塵太倉之粟川<lb/>
停岳峙子饑取食百萬掃地我以窮故依人而行子窮<lb/>
若此我何賴焉逝將去汝豈無他人結侣貪魃締交錢<lb/>
神肉食錦衣以終餘齡安能百年與子長勤念子乂逰<lb/>
不忍無言一告而别子其勉旃王子於是駭然莫測黙<lb/>
然内愧徐抽其端緩頰以對吾讀韓子乆聞爾名謂子<lb/>
有知庶幾神靈子則不然憎貧棄舊我不爾驅爾顧我<lb/>
咎凡人之生各有定分貴賤窮逹造物所命天生我窮<lb/>
<pb n="KR4d0210_WYG_016-19b"/>
令與子儔命實為之汝安歸尤物極必反否泰相繆吾<lb/>
窮乆矣庶幾有瘳子姑少安豈無報酬何遽戚戚於我<lb/>
而不留也富者則慕貧者則去被此名也人誰汝顧子<lb/>
其改圗毋苦倉遽窮鬼聞此顧嗟流涕且悲且慚釋憾<lb/>
相謂人皆送我爾獨不棄命也奈何况此厚意永為金<lb/>
石有死無替<lb/>
　　　福唐解試告諭舉子文<lb/>
福唐今年秋賦投家狀於有司者萬有七千人鄉舉之<lb/>
<pb n="KR4d0210_WYG_016-20a"/>
衆天下莫比亦閩中昔日之所未有也可謂盛哉前榜<lb/>
自大魁而下聨科甲者五人與臚唱者六七十人國家<lb/>
於此邦人士誠無負矣本州仰體朝廷之意以科舉為<lb/>
重事開斥貢院編排坐次增添内外執事之人種種如<lb/>
法州郡於此邦舉子亦不茍矣諸君盍澡身礪行思稱<lb/>
賓興父兄戒其子弟長老訓其後生朋友之間更相勸<lb/>
約咸趨禮義盡革囂浮毋怙衆以作非毋自輕而取侮<lb/>
絶博塞之戯息錐刀之争出於里巷之間必有矜持之<lb/>
<pb n="KR4d0210_WYG_016-20b"/>
色衆庶歸重儒服自尊凡所觀瞻孰不起敬士風如此<lb/>
顧不美歟或有不靖之徒多士宜共疾之歳律三更科<lb/>
詔一下賢材待時藏噐指日奮身豈容猖狂以致顛沛<lb/>
且大開選舉精考藝能乃功名富貴所由之途非兇暴<lb/>
豪强興争之地正使㨗如慶忌勇若孟賁何取於翰墨<lb/>
之場乎一犯嚴科即罹公法與夫鹿鳴開宴黄堂享勸<lb/>
駕之儀豹變還鄉緑袂耀觀光之寵者榮華僇辱烏可<lb/>
同日道哉又闊步既騰亨衢甚坦稽古所獲奚止於斯<lb/>
<pb n="KR4d0210_WYG_016-21a"/>
夫以萬七千人羣萃於此其間𤨏碎寧無短長在於寛<lb/>
和無事闊畧三日借路豈責其全一忿忘身雖悔無及<lb/>
將來引試切忌攙先題目出於有司必待舉人盡入何<lb/>
須競進以冒隘途雖少遷延未淹晷刻逺於蹂踐方免<lb/>
憂危宅心既寧下筆熟潔至如案設既定尺寸有分移<lb/>
徙亂行擾動實衆我欲自便人將謂何嗚呼在醜不争<lb/>
先聖之格言畏威如疾前賢之明戒凡我應書之衆勿<lb/>
屑細故以逺大期鴻鵠秋天一飛萬里安可量也惟諸<lb/>
<pb n="KR4d0210_WYG_016-21b"/>
君勉之故兹告諭各請知悉<lb/>
</p>
<p>
</p>
  </div>
        </body>
</text>\m</TEI>
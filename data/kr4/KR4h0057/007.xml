<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>呉都文粹巻七</head>
    <p>
<pb n="KR4h0057_WYG_007-1a"/>
欽定四庫全書<lb/>
　呉都文粹巻七　　　　　宋　鄭虎臣　編<lb/>
　　呉櫻桃　　　　　　　　　　　白居易<lb/>
含桃最説出東呉香色鮮濃氣味殊洽恰舉頭千萬顆<lb/>
婆娑拂面兩三株鳥偷飛處銜將火人摘争時踏破珠<lb/>
可惜風吹兼雨打明朝後日即應無<lb/>
　蠟櫻桃自唐已有呉櫻桃之名今之品髙者出常熟<lb/>
　縣色㣲黄名蠟櫻味尤勝朱櫻不能尚<lb/>
<pb n="KR4h0057_WYG_007-1b"/>
　　梅譜<lb/>
范成大曰江梅遺核野生不經栽接者一名直脚梅或<lb/>
謂之野梅凡山間水濱荒寒清絶之處皆此本也花稍<lb/>
小而踈瘦有韵香最清實小而硬曰早梅花勝直脚梅<lb/>
呉中春晩二月始爛熳獨此品於冬至前已開或重陽<lb/>
後即有花者故得早名曰官城梅呉下圃人以直脚梅<lb/>
擇他本花肥實大者接之亦遂敷腴實亦佳可入煎造<lb/>
詩人所稱官梅止謂在官府園圃中非此官城梅也曰<lb/>
<pb n="KR4h0057_WYG_007-2a"/>
消梅花與江城梅官城梅相似其實圓小鬆脆多液無<lb/>
滓多液則不耐日乾故不入煎造亦不宜熟唯堪青噉<lb/>
北棃亦有一種輕鬆者名消棃與此同意曰古梅枝樛<lb/>
曲萬状蒼蘚鱗皺封滿本身又有苔鬚垂於枝間或長<lb/>
數寸風颺緑絲飄飄可玩或自湖之武康所得者則不<lb/>
變曰重葉梅花頭甚豊葉重數層盛開如小白蓮梅中<lb/>
之竒品花房獨出而結實多雙尤為瑰異極梅之變化<lb/>
工無餘巧矣曰緑蕚梅凡梅花跗蒂皆絳紫色唯此純<lb/>
<pb n="KR4h0057_WYG_007-2b"/>
緑枝梗亦青特為清高好事者比之仙人蕚緑華京師<lb/>
艮嶽有蕚緑華堂其下專植此本人間亦不多有為時<lb/>
所貴重呉下又一種蕚亦漸緑四邊猶淺絳亦自難得<lb/>
曰百葉緗梅亦名黄香梅亦名千葉香梅花葉至二十<lb/>
餘瓣心色漸黄花頭差小而繁宻别有一種芳香比常<lb/>
梅不同尤穠美不結實曰紅梅粉紅色標格猶是梅而<lb/>
繁宻則如杏香亦如杏詩人有北人全未識渾作杏花<lb/>
㸔之句與江梅同開紅白相映園林初春絶景也西清<lb/>
<pb n="KR4h0057_WYG_007-3a"/>
詩話云紅梅承平時獨盛於姑蘇晏元獻公始移植西<lb/>
岡圃中一日貴㳺賂園吏得一枝分接由是都下有二<lb/>
本晏常與客飲花下賦詩云若更遲開三二月北人應<lb/>
作杏花㸔客曰公詩固佳待北俗何淺耶晏笑曰傖父<lb/>
安得不然王琪君玉時守郡聞盗花種事以詩遺公曰<lb/>
館娃宫北舊精神粉瘦瓊寒露蕋新園吏無端偷折去<lb/>
鳯城從此有䨇身當時罕得如此比來展轉移接殆不<lb/>
勝數呉下紅梅詩傳於世者甚多獨方惟深一篇號絶<lb/>
<pb n="KR4h0057_WYG_007-3b"/>
唱梅聖俞認桃無緑葉辨杏有青枝當時以為著題東<lb/>
坡詩老不知梅格在更㸔緑葉與青枝蓋謂其不韵為<lb/>
紅梅觧嘲云曰鴛鴦梅多葉紅梅也花輕盈重葉數層<lb/>
凡䨇果必並蒂惟此一蒂而結䨇梅亦尤物曰杏梅花<lb/>
比紅梅色㣲淡結果甚匾有爛斑色全似杏味不及紅<lb/>
梅曰蠟梅本非梅類以其與梅同時香又相近色酷似<lb/>
蜜脾故名蠟梅凡三種以子種出不經接花小香淡其<lb/>
品最下俗謂之狗蠅梅經接花踈雖盛開花常半含名<lb/>
<pb n="KR4h0057_WYG_007-4a"/>
磬口梅言似僧磬之口也最先開色深黄如紫檀花香<lb/>
穠名檀香梅此品最佳蠟梅香極清芬殆過梅香初不<lb/>
以形状貴也故難題咏山谷簡齋但作五言小詩而已<lb/>
此花多宿葉結子如垂鈴尖長寸餘又如大桃䨇子在<lb/>
其中<lb/>
　梅譜并序梅天下尤物無問智愚賢不肖莫敢有異<lb/>
　議呉下所出而成大得植於范村者十二種嘗為譜<lb/>
　之今掇其名状畧志於此<lb/>
<pb n="KR4h0057_WYG_007-4b"/>
　　郡圃新栽梅　　　　　　　　　白居易<lb/>
池邊新種七株梅欲到花時㸃檢來莫怕長洲桃李妬<lb/>
今年好為使君開<lb/>
　　紅梅　　　　　　　　　　　　方惟深<lb/>
清香皓質世稱竒添作輕紅也自宜紫府與丹來换骨<lb/>
春風吹酒上凝脂直教臈雪無藏處只恐朝雲有去時<lb/>
溪上野桃何足種秦人應獨未相知<lb/>
　　嶺南桂　　　　　　　　　　　白居易<lb/>
<pb n="KR4h0057_WYG_007-5a"/>
子堕本從天竺寺根盤今在闔閭城當時應逐南風落<lb/>
落向人間取次生<lb/>
　舊説杭州天竺寺每嵗秋中有月桂子墮<lb/>
　　又<lb/>
霜雪壓多雖不死荆榛長疾欲相埋長憂落在樵人手<lb/>
賣作蘇州一束柴<lb/>
　　又<lb/>
遥知天上桂花孤試問姮娥有更無月宫幸有閒田地<lb/>
<pb n="KR4h0057_WYG_007-5b"/>
何不中央種兩株<lb/>
　桂本嶺南木呉地不常有之唐時尚有植者白樂天<lb/>
　謂蘇之東城古呉都城也今為樵牧之塲有桂一株<lb/>
　生乎城下惜其不得地因賦三截句以唁之近世乃<lb/>
　以木樨為岩桂詩人或指以為挂非是<lb/>
　　蘇州桞　　　　　　　　　　　前　人<lb/>
金谷園中黄嫋娜曲江亭畔碧婆娑老來處處㳺行遍<lb/>
不似蘇州桞最多絮撲白頭條拂面使君無計柰春何<lb/>
<pb n="KR4h0057_WYG_007-6a"/>
<hi>婆娑一作毵娑</hi>
　桞以垂者為貴呉中士大夫家有得鳯州種者其半<lb/>
　拂地復堆如尺石湖綺川兩傍亦有之<lb/>
　　長洲種牡丹　　　　　　　　　王禹偁<lb/>
偶學豪家種牡丹數枝擎露出朱攔晩來低面開檀口<lb/>
似笑窮愁病長官<lb/>
　　呉縣㕔前冬日䨥開牡丹歌<lb/>
君不見年年三月千叢媚紫爛紅繁誇勝異尋常人戴<lb/>
<pb n="KR4h0057_WYG_007-6b"/>
滿頭歸醉折狂分不為貴枝間葉盡根空培人情皆待<lb/>
明年開化工自有呼魂術霜前喚下瓊瑶䑓王母親將<lb/>
金粉傅麻姑齊借霞裳來主人蓋是神仙材不然此物<lb/>
胡為而來哉一姬勸酒誰引滿長洲懶吏先舉杯多感<lb/>
同年與攀折吟詩欲謝難輕發青宫校書方遁跡代我<lb/>
作謌如錦折他年吾軰功業成與君共作騎鯨客<lb/>
　牡丹唐以來止有单葉者本朝洛陽始出多葉千葉<lb/>
　遂為花中第一頃時朱勔家圃在閶門内植牡丹千<lb/>
<pb n="KR4h0057_WYG_007-7a"/>
　萬本以繒綵為幕彌覆其上每花身餙金為牌記其<lb/>
　名勔敗官籍其家不數日墟其圃牡丹皆㧞而為薪<lb/>
　花名牌一枚估值三錢中興以來人家稍復接種有<lb/>
　傳洛陽花種至呉中者肉紅則觀音崇寧夀安王希<lb/>
　叠羅等紅淡紅則風嬌<hi>又名勝西施</hi>一捻紅深紅則朝霞<lb/>
　紅<hi>又名富一家</hi>鞓紅雲葉及茜金毬紫中貴牛家黄等不<lb/>
　過此十餘種姚魏蓋不傳矣<lb/>
　　范村菊譜畧　　　　　　　　　范成大<lb/>
<pb n="KR4h0057_WYG_007-7b"/>
凡黄花十七種曰勝金黄一名大金黄菊以黄為正此<lb/>
品最為豊縟而加輕盈花葉㣲尖但條梗纎弱難得團<lb/>
簇作大本湏留意扶植乃成曰叠金黄一名明州黄又<lb/>
名小金黄花心極小叠葉穠宻状如笑靨花有富貴氣<lb/>
開早曰棣棠菊一名金鎚子花纎穠酷似棣棠色深如<lb/>
赤金他花色皆不及蓋竒品也窠株不甚髙金陵最多<lb/>
曰叠羅黄状如小金黄花葉尖瘦如剪羅縠三兩花自<lb/>
作一髙枝出叢上意度瀟灑曰麝香黄花心豊腴傍短<lb/>
<pb n="KR4h0057_WYG_007-8a"/>
葉宻承之格極高勝亦有白者大畧似白佛頂而勝之<lb/>
遠甚呉中比年始有曰千葉小金錢略似明州黄花葉<lb/>
中外叠叠整齊心甚大曰太眞黄花如小金錢加鮮明<lb/>
曰单葉小金錢花心尤大開最早重陽前已爛熳曰垂<lb/>
絲菊花蕋深黄莖極柔細隨風動揺如垂絲海棠曰鴛<lb/>
鴦菊花常相偶葉深碧曰金鈴菊一名荔枝菊舉體千<lb/>
葉細瓣簇成小毬如小荔枝條長茂可以攬結江東人<lb/>
喜種之有結為浮圖樓閣髙丈餘者曰毬子菊如金鈴<lb/>
<pb n="KR4h0057_WYG_007-8b"/>
而差小二種相去不遠其大小名字出於栽培肥瘠之<lb/>
外曰小金鈴菊花如金鈴而甚小無大本夏中開曰藤<lb/>
菊花宻條柔以長如藤蔓可編作屏障亦名棚菊種之<lb/>
坡上則垂下嬝嬝數尺如瓔珞尤宜池潭之濱曰十様<lb/>
菊一本開花形模各異或多葉或单葉或大或小或如<lb/>
金鈴徃徃有六七色以成數色名之曰十様錦衢嚴百<lb/>
花黄杭之屬邑有白者曰甘菊一名家菊人家種以供<lb/>
蔬茹凡菊葉皆深緑而厚味極苦或有毛惟此葉淡緑<lb/>
<pb n="KR4h0057_WYG_007-9a"/>
葉榮味㣲甘咀嚼香味俱勝拮以作羮及汎茶皆極有<lb/>
風致天隨子所賦即此種花差勝野菊野菊旅生田野<lb/>
及水濱花单葉極𤨏細曰五月菊花心極大每一鬚皆<lb/>
中空攅成一匾毬子細白单葉繞承之毎枝只一花徑<lb/>
二寸葉似同蒿夏中開近年院體畵草虫喜以此菊冩<lb/>
生曰金杯玉盤中心黄四旁淺白大葉三數層花頭徑<lb/>
三寸菊之大者不過此本出江東比年稍移栽呉下此<lb/>
與五月菊二品以其花徑寸特大故列之於前曰喜容<lb/>
<pb n="KR4h0057_WYG_007-9b"/>
千葉花初開㣲黄花心極小花中色深外微暈淡欣然<lb/>
半艶有喜色甚稱其名久則變白尤耐封殖可以引長<lb/>
至七八尺或一丈亦可攬結白花中髙品也曰御衣黄<lb/>
千葉花初開深鵝黄大畧似喜容而差踈瘦久亦變白<lb/>
曰萬鈴菊中心淡黄鎚子傍白花葉遶之花端極尖香<lb/>
尤清曰蓮花菊如小白蓮花多葉而無心花頭疎極瀟<lb/>
散清絶一枝只一葩葉亦緑甚曰芙蓉菊開就者如小<lb/>
木芙蓉尤穠盛者如接子芍藥但難培植多不結繁曰<lb/>
<pb n="KR4h0057_WYG_007-10a"/>
茉莉菊花葉繁縟全似茉莉緑葉亦似之長大而圓净<lb/>
曰木香菊多葉略似御衣黄初開淺鵝黄久則變白花<lb/>
葉尖薄盛開則㣲卷芳氣最烈一名腦子菊曰酴醿菊<lb/>
細葉稠叠全似酴醿比茉莉差小而圓曰艾葉菊心小<lb/>
葉单緑葉尖長如蓬艾曰白麝香似麝香黄差小亦豊<lb/>
腴韻勝曰白荔枝與金鈴同但花白耳曰銀杏菊淺白<lb/>
時有㣲紅花葉尖緑葉全似銀杏葉曰波斯菊花頭極<lb/>
大一枝只一葩喜倒垂下久則㣲卷如髪之鬈曰佛頂<lb/>
<pb n="KR4h0057_WYG_007-10b"/>
菊亦名佛頭菊中黄心極大四旁白花一層繞之初秋<lb/>
先開白色漸變㣲紅曰桃花菊多葉至四五重粉紅色<lb/>
濃淡在桃杏紅梅之間未霜即開最為妍麗中秋後便<lb/>
可賞以其質如白之受采故附白花曰胭脂菊類桃花<lb/>
菊深紅淺紫比胭脂色尤重比年始有之此品既出桃<lb/>
花菊遂無色蓋竒品也姑附白花之後曰紫菊一名孩<lb/>
兒菊花如紫茸叢茁細碎㣲有菊香或云即澤蘭也以<lb/>
其與菊同時又常及重九故附於菊<lb/>
<pb n="KR4h0057_WYG_007-11a"/>
　菊所在固有之呉下尤盛城東西賣花者所植彌望<lb/>
　人家亦各自種圃者自春苖尺許時摘去其顚數日<lb/>
　則岐出兩枝又摘之每摘益岐至秋則一幹所出百<lb/>
　千朶婆娑團圞如車蓋蒸籠矣人力勤土又膏沃花<lb/>
　亦為之屡變淳熈丙午嵗成大植於范村者正得三<lb/>
　十六種嘗為譜之今掇其名状畧志於此<lb/>
　　海仙花　　　　　　　　　　　梅　摯<lb/>
泥根捧入故呉宫暖力迎隨帯漸紅<hi>是花本名錦帯王内相禹偁易今名</hi>
<pb n="KR4h0057_WYG_007-11b"/>
栽近木蘭殊有意留連文酒繫春風<hi>舊牧孫冕學士傳釀酒法於木蘭堂</hi>
<hi>因以名酒</hi>
　錦帯又名海仙蓋王元之名之也此花雖處處皆有<lb/>
　而呉中者特香畧如瑞香山<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>軰圃中夾路多植之<lb/>
　　石竹花　　　　　　　　　　　陸龜䝉<lb/>
曽㸔南朝畵國娃古羅衣上碎明霞而今莫共金錢闘<lb/>
買却春風是此花<lb/>
　石竹花草花也状如金錢陸龜䝉石竹花詠所謂金<lb/>
<pb n="KR4h0057_WYG_007-12a"/>
　錢買春風者以此也<lb/>
　　金竹　　　　　　　　　　　　蔣　堂<lb/>
百鎰光寒一徑深潜疑造化鑄成林貪夫或有凭䦨者<lb/>
不見修篁但見金<lb/>
　金竹不甚大色如金今多不見<lb/>
　　採葯賦　　　　　　　　　　　陸龜䝉<lb/>
葯白芷也香草美人得此比之君子定情屬思聊為賦<lb/>
云日上融冷春歸飾荒覩一時之流恨撫萬古之遺香<lb/>
<pb n="KR4h0057_WYG_007-12b"/>
問人則不屈不宋説地則非瀟非湘搴其榮烟携而動<lb/>
色擢其體雪挺而騰光諷畔牢愁子雲於焉華皓吟哀<lb/>
時命曼倩由是摧藏清思矜年慵情畏晩胡繩繫晷以<lb/>
難駐藒車載春而不返陋君折楊桞湏為送行陋君採<lb/>
芙蓉仍勞贈遠豈知隂晴互出雅艶相迎隈回鳯喜怒<lb/>
盼鴻驚待笑者青琴作號顧喟者碧玉為名偷襞積競<lb/>
縈盈目斜柯而水怯鬢叠葉而雲争蘭在口以時聞嬌<lb/>
如連𤨏蕙牽心而不定飄若懸旌契叩難申融怡自許<lb/>
<pb n="KR4h0057_WYG_007-13a"/>
石能潜遁以求偶山亦浮來而命侣誓不為岩阿竹冉冉<lb/>
孤生誓不為澗底松亭亭獨處於是欺皓本掩緗㽔房紅<lb/>
者自破帯緑者誰披望懐沙之浦咏遺襟之詞烟分而麝<lb/>
墨猶濕綺斷而龍刀合知只言長信長門年年可恨未必<lb/>
傾城傾國箇箇生悲臨階躑躅以虚徐當户薔薇兮約弱<lb/>
<hi>一作綽約</hi>蜂咋葉而先盡鶯踶枝而易落未若北堂公子樹芳<lb/>
草忘憂南國佳人佩生香辟惡露茁烟冶風條翠謔不知<lb/>
海傍之期遠不信人間之命薄休為上計椽空尋寳釵聊<lb/>
<pb n="KR4h0057_WYG_007-13b"/>
作侍中郎且乗金絡别有廬江小吏蜀郡長卿或支離而<lb/>
築恨或調笑以嚢情不同乎禀簮裾而霧悄秉禮義以霜<lb/>
明鄭交甫則江邊佩觧蕚緑華則席上詩成彼怡神而致<lb/>
問皆䕶節而含真竦擢自持雖陳辭而徃愬遷延却立終<lb/>
抱恨而難平淚滴堪穿腸回好繫䖝絲織怨以成段象酒<lb/>
蠲愁而判劑江僕射之孤燈向壁不少凄迷張記室之少<lb/>
婦當爐還應細麗景方駘蕩思已低摧酒疲於子建為使<lb/>
花因於靈均作媒何庶物之相負痛妍華而未廻莫與心<lb/>
<pb n="KR4h0057_WYG_007-14a"/>
傷瑶圃從驚鵜鴂<hi>弟拄二音</hi>如防胆怯空屏宜畵魁堆<hi>獸名也</hi>
剰欲追尋徒嗟緬邈杯形連理而終在扇様合歡而可<lb/>
學若遇劉公伯雅夢亦沉沉如逄王母少兒書還数数<lb/>
　白芷一名葯世傳呉白芷以呉中所出者為貴<lb/>
　　吳中觀貢藕　　　　　　　　　趙　嘏<lb/>
野艇幾西東清泠映碧空褰衣來水上捧玉出泥中葉<lb/>
亂田田緑蓮餘片片紅激波纔入選就日已生風御潔<lb/>
玲瓏膳人懐㧞擢功梯山謾多品不與世流同<lb/>
<pb n="KR4h0057_WYG_007-14b"/>
　藕唐時進蘇州藕最上者名傷荷藕傷荷之名或云<lb/>
　葉甘為䖝所傷葉傷則長根也<lb/>
　　金闕寥陽寳殿䟦語　　　　　　趙伯驌<lb/>
上既詔新平江府天慶觀三清殿廼親御翰墨書金闕<lb/>
寥陽寳殿六大字以掲之雲藻昭回龍鳯翔翥萬目聳<lb/>
瞻威顔咫尺猗歟盛哉臣觀唐文皇書畵居鍾王表凡<lb/>
形篇詠賜臣工載在汗簡侈為美談然於明道闡教為<lb/>
生民福者未始有聞恭惟皇帝陛下天縱多能㳺藝八<lb/>
<pb n="KR4h0057_WYG_007-15a"/>
法夐出神所奚唐足云矧方玩意昭曠儲神穆清觀道<lb/>
妙於化原躋斯民於夀域固非下民所能測窺其萬分<lb/>
苐自今仰觀勾呉之墟奎璧垂光王氣所鍾奔走百神<lb/>
撝謌䕶持罔敢或後當與天無極云<lb/>
　天慶觀在長洲縣西南即唐開元觀也兵火前棟宇<lb/>
　最為宏麗紹興十六年郡守王㬇重作兩廊畵靈寳<lb/>
　度人經變相召畵史工山林人物樓櫓花木各專一<lb/>
　技者分任其事極其工緻淳熈六年聖祖殿火提刑<lb/>
<pb n="KR4h0057_WYG_007-15b"/>
　趙伯驌攝郡重建三清殿淳熈三年郡守陳峴建初<lb/>
　道士募縁御前亦有所賜始克成就八年至尊夀聖<lb/>
　皇帝賜御書金闕寥陽寳殿六字為殿額<lb/>
　　寥陽殿上梁文　　　　　　　　龔頥正<lb/>
在昔呉郡於今漢輔誕惟仙聖之宅有嚴壮麗之區與<lb/>
日月以蔽虧式表中天之華闕帥雲霓而來御蔚為上<lb/>
帝之髙居慶基岳峙以當陽琳宇星羅而拱極南端洞<lb/>
逹正殿穹崇維時三境之常尊駢集九光之法駕螭蟠<lb/>
<pb n="KR4h0057_WYG_007-16a"/>
萬礎遺址故存翬飛百楹羣目未覩方重熈累洽之運<lb/>
正遠至邇安之時曽是殊庭莫還舊觀其何以佇颷㳺<lb/>
於肸蠁甄靈貺於幅員皇上睠言不吝有司之費夀宫<lb/>
申祝亶儲二聖之休守臣承睿志以致䖍上士不崇朝而<lb/>
樂施至人示化髙道勤心占營宣於瑶光萃梓材於荆<lb/>
楚莫不霞舒引墨雷動揮斤是度而是宜不震而不竦<lb/>
瓊檐繡栱倐若化成金戺玉階殆非人境佇結綺粲朝<lb/>
暾之采想觚稜宿霏烟之祥仰規太紫之圓方俯盡鬼<lb/>
<pb n="KR4h0057_WYG_007-16b"/>
神之情状下鏘鳴之玉珥知足稱於降臨睨安帖之瑶<lb/>
壇庶永蕃於祠奉考其經始曽不淹辰斯舉應龍之修<lb/>
梁可後巨鰲之竊抃敢伸善頌以佐歡謡<lb/>
　抛梁東滄海㣲茫一望中晹谷扶桑朝玉殿郁然和<lb/>
　氣御靈風<lb/>
　抛梁西震澤重湖玉浪低風雨調和時節好不煩香<lb/>
　火詠朝隮<lb/>
　抛梁南咫尺神都漢輔三丙位有星長燦爛兩宫天<lb/>
<pb n="KR4h0057_WYG_007-17a"/>
　夀與之参<lb/>
　抛梁北金榜雲房新表出一念通神本聖功八荒有<lb/>
　道開皇極<lb/>
　抛梁上風馬雲車來有象上元八景是天宫萬嵗千<lb/>
　秋輸景貺<lb/>
　抛梁下日夕層壇降報謝昭垂乾象報豊年開闡坤<lb/>
　珍資道化<lb/>
　伏願上梁之後慈闈康夀宸扆尊隆德教並恢於彤<lb/>
<pb n="KR4h0057_WYG_007-17b"/>
　管仁恩長樹於青宫國棟無撓王臣盡忠邉圉永消<lb/>
　於兵革編民益劭於耕農千里絶扎瘥之盩四民均<lb/>
　亭毒之功恊氣旁薄而扶輿下九鳯五龍於平世髙<lb/>
　靈偃蹇而驕服肅千乘萬騎於浮空永佑太平之極<lb/>
　治普臻希静之其風<lb/>
　　傷開元顧道士　　　　　　　　皮日休<lb/>
協晨宫上啟金扉詔使先生坐蜕歸鶴有一聲應是哭<lb/>
丹無餘粒恐潜飛烟凄玉筍封雲篆月惨琪花葬羽衣<lb/>
<pb n="KR4h0057_WYG_007-18a"/>
腸斷雷平舊㳺處五芝無影草㣲㣲<lb/>
　觀中有金寳牌眞宗所賜永鎮於地者兵火獨全六<lb/>
　朝舊物也殿後通神菴淳熈八年左街道籙李若濟<lb/>
　奉命建菴額三字亦御書先是有何道人者紹興初<lb/>
　徃來提舉司或觀前眞武堂草積中被髪顛狂以簑<lb/>
　衣蔽形故號簔衣道人寒暑不避不與人親或云時<lb/>
　有一語中人災福兩朝間遣使降香問其安否然菴<lb/>
　則未始遷也<lb/>
<pb n="KR4h0057_WYG_007-18b"/>
　　新修太和宫記　　　　　　　　王禹偁<lb/>
夫大道無名强其名而彰用至教無類聚其類而誘人<lb/>
得之者同出而異名失之者賤彼而貴我自昔皇綱既<lb/>
紊世教多門雖分之而有三亦統之而為一蓋應機以<lb/>
設殊途而歸者矣矧夫伯陽之道宣父所師尚清净以<lb/>
化民體希夷而應物用之理國則棄智絶聖追軒昊之<lb/>
淳風以之修身則抱樸含章異巢由之素隠無欲觀妙<lb/>
有感則通邈乎遠哉不可得而言矣蘇州太和宫者唐<lb/>
<pb n="KR4h0057_WYG_007-19a"/>
畢瑊之别業也瑊之子師顔及其子宗逸避巢冦之亂<lb/>
從而家焉先是道士戴省甄者長洲人也㓜䘮其父隨<lb/>
母歸於畢氏宗逸無子戴實嗣焉與兄子棄俗入道淮<lb/>
海王之有國也五世其昌三教具舉顧毗陵之勍敵建<lb/>
呉門之巨屏利用禦冦匪親不居節度使錢公文奉茅<lb/>
土是分緇黄尤盛乃以子𤣥主開元觀省甄處洞𤣥宫<lb/>
尋屬兄也云亡委兹棣蕚母兮不造傷彼棘心且念出<lb/>
破琴之家繼卧甕之後林烏返哺以無及桑䖝受食而<lb/>
<pb n="KR4h0057_WYG_007-19b"/>
有懐思舍田園肇興寳宇爰以己巳嵗申牒而請命焉<lb/>
則神德啟運之九年開寳紀號之二祀也錢氏賜額曰<lb/>
太和乃與弟子呉𤣥芝主而建焉於是剪榛蕪以樹垣<lb/>
墉浚汙潦以開池沼伐彼良木鳩於梓人繫日以僝功<lb/>
隨方以募衆亦既無怠斯焉告成倬彼仙鄉忽如神化<lb/>
則有上清之殿事天尊也北極之堂列仙官也星壇三<lb/>
級侈祠祀也霜鐘萬鈞警昬旭也繪事盡妙晬容有儀<lb/>
芝蓋雲軿宛若瑶池之㑹氷膚雪態依然姑射之人其<lb/>
<pb n="KR4h0057_WYG_007-20a"/>
或民罹扎瘥嵗有水旱則必禱三官而禳謝修七齋之<lb/>
威儀霜清歩虚露冷直籙章醮具矣福祐隨之實天神<lb/>
之攸憑生民之所怙也爾乃就水以治檻因髙而創亭<lb/>
竒花移茂苑之春怪石減洞庭之翠夏筍錦折秋荷蓋<lb/>
圓纎埃不生衆卉自茂漁人誤入應謂桃源海客遐瞻<lb/>
更迷蓬島姑蘇勝概此實盡之暨聖上承乾許王入覲<lb/>
隨圖籍而效貢已在提封攷碑篆以無聞曷虞陵谷禹<lb/>
偁字人多暇訪道於兹爰述斯文用垂來裔振絃歌而<lb/>
<pb n="KR4h0057_WYG_007-20b"/>
化俗尚愧子㳺乘風雲而上天焉知老氏謹為銘曰<lb/>
蘇䑓南趾震澤東涘其誰居之畢公之里其誰嗣之戴<lb/>
氏之子棄兹浮世依彼𤣥門乃興宫宇肇自田園厥功<lb/>
既輯其教彌尊他山未勒秘宇空存敢書事跡貽於後<lb/>
昆<lb/>
　修和宫在盤門外五里舊太和宫政和中改賜今名<lb/>
　紹興間道士朱至仁復建<lb/>
　　春晩㳺太和宫詩　　　　　　　王禹偁<lb/>
<pb n="KR4h0057_WYG_007-21a"/>
數里新萍夾岸莎春來乘興宿烟蘿隨風蝴蝶顛狂甚<lb/>
當路花枝採折多絳節參差抽苦筍翠鈿狼籍撤圓荷<lb/>
湖山滿眼不休去空羡漁翁雨一簔<lb/>
　　曉次神景宫　　　　　　　　　皮日休<lb/>
夜半幽夢中扁舟似鳬躍曉來到何許俄倚包山脚三<lb/>
百六十丈攅空利如削遥瞻但徙倚欲上先矍鑠濃露<lb/>
濕莎裳淺泉漸<hi>音尖</hi>草屫行行未一里節境轉寂寞静徑<lb/>
侵泬㵳仙扉傍岩㠋松聲正清絶海日方照灼歘臨幽<lb/>
<pb n="KR4h0057_WYG_007-21b"/>
虚天萬想皆擺落壇靈有芝菌殿聖無鳥雀瓊幃自廻<lb/>
旋錦旌空粲錯鼎氣為龍虎香烟混丹雘凝㸔出次雲<lb/>
黙聼語時鶴緑書不可注雲笈應無鑰時來鳥思喜崦<lb/>
裏花光弱天籟如擊琴泉聲似樅鐸清齋洞前院敢負<lb/>
𤣥科約空中悉羽章地上皆靈藥金醴可酣暢玉豉堪<lb/>
咀嚼存心服燕胎叩齒讀龍蹻福地七十二兹焉永堪<lb/>
託在獸乏虎貙於䖝不毒蠚嘗聞擇骨録仙誌非可作<lb/>
緑腸既朱髓青肝復紫絡伊余乏此相天與形貌惡每<lb/>
<pb n="KR4h0057_WYG_007-22a"/>
嗟原憲瘇常恐齊侯瘧終然合委頓剛亦慕寥廊三茅<lb/>
亦嘗住竟與珪組薄欲問包山神來賖少岩<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>
　　　　　　　　　　　　　　　　陸龜䝉<lb/>
曉帆逗碕岸髙歩入神景灑灑襟袖清如臨蕋珠屏雖<lb/>
然羣動息此地常寂静翠澗有寒鏘碧花無定影憑軒<lb/>
羽人傲夾户天獸猛稽首朝元君褰衣就虚省呀空雪<lb/>
牙利潄氷石齒冷香母未垂嬰芝田不論頃遥通河漢<lb/>
口近撫松桂頂飯薦七白蔬杯釃九光酩人間附塵躅<lb/>
<pb n="KR4h0057_WYG_007-22b"/>
固陋真鉗頸肯信抃鰲傾猶疑夏䖝氷𤣥津蕩瓊壟紫<lb/>
水滴金鼎盡出氷霜書期君一披省<lb/>
　　三宿神景宫　　　　　　　　　皮日休<lb/>
古觀岑且寂幽人情自怡一來包山下三宿湖之湄况<lb/>
此深夏夕不逢清月姿玉泉浣衣後金殿添香時客省<lb/>
髙且敞客牀蟠復竒石枕冷入腦筍席寒侵肌氣清寐<lb/>
不著起坐臨堦墀松隂忽㣲照獨見螢火芝素鶴警㣲<lb/>
露白蓮明暗池忩櫺帯乳蘚壁縫含雲㽔聞磬走魍魎<lb/>
<pb n="KR4h0057_WYG_007-23a"/>
見燭奔覊雌沆瀣欲滴瀝芭蕉未離披五更山蝉響醒<lb/>
發如吹篪杉風忽然起飄破歩虚詞道客巾屨異上清<lb/>
朝禮儀明發作此事豈復甘趨馳<lb/>
　　　　　　　　　　　　　　　　陸龜䝉<lb/>
靈踪未遍尋不覺溪色暝回頭問棲所稍下杉蘿逕岩<lb/>
居更幽絶澗户相隠映過此即神宫虚堂愜雲性四軒<lb/>
盡踈逹一榻何清零<hi>去聲</hi>仿彿聞玉笙敲鏗動凉磬風凝<lb/>
古松粒露壓修荷柄萬籟既無聲澄明但心聼希㣲辨<lb/>
<pb n="KR4h0057_WYG_007-23b"/>
眞誥若授靈皇命尺宅按來平華池潄餘净頻窺宿羽<lb/>
麗三吸晨霞盛豈獨冷衣襟便堪遺造請徒探物外趣<lb/>
未脱塵中病舉手謝靈峰徜徉事歸艇<lb/>
　靈祐觀在洞庭西山古稱百廊三殿林屋洞在焉舊<lb/>
　名神景宫唐乾符二年建内有林屋洞洞中景物具<lb/>
　詳於祥符圖經本朝天禧五年詔郡守康孝基重建<lb/>
　今廢<lb/>
　　上眞宫記　　　　　　　　　　陳　于<lb/>
<pb n="KR4h0057_WYG_007-24a"/>
蘇州之南四十里有湖曰太湖即古震澤也又西四十<lb/>
里有山曰洞庭即古包山也山蹲太湖心而形勢嶻嶭<lb/>
氣象聳秀非人世所宜奄據而傳者皆以為神明多宫<lb/>
乎此蓋山之中有靈府曰林屋幽虚之天即洞天之第<lb/>
九也又有毛仙公之壇即福地之四十三也又山之西<lb/>
飄渺峰之南北際湖之陽即梁隠士葉順昌之宅也大<lb/>
同四年隠士捐宅以資道而奏可其為宫即今之夀聖<lb/>
上眞宫也山與塵土隔而宫又當山屏環合之交人亦<lb/>
<pb n="KR4h0057_WYG_007-24b"/>
信其為神仙之别隠也崇岡伏嶺雲烟之所封而不㪚<lb/>
䆳岩麗谷泉瀑之所潄而不枯舒焉而明莫知其為晝<lb/>
惨焉而晦莫知其為夜蓋山間之朝昏也芳林茂草虎<lb/>
狼之所留而霜雪不能凋岫花野實禽狖之所勝而人<lb/>
力不能攘金石之潤不以暑而焦桂松之青不以寒而<lb/>
改蓋山間之四時也累朝昏以為月而不眩其速積四<lb/>
時以為嵗而不見其久幽人已徃而遯者誰<hi>闕</hi>荒區相仍<lb/>
而來者誰繼此其年歴愈滋而遺緒易替也天聖八年<lb/>
<pb n="KR4h0057_WYG_007-25a"/>
州愴其如此乃於天慶觀選道士葉紹先以主之山林<lb/>
之居其朋以木石其㳺以鹿豕而間焉不葺則虆蔓荒<lb/>
我室荆棘蕪我路矣况綿久哉紹先至即誅穢以治廬<lb/>
非特肅神位而已又以晏内處也封土以崇墉非特限<lb/>
坌莾而已又以威外侮也宫室既閟神明既容山蔬圃<lb/>
茹足以食終日道術禮醮足以化衆人迄至和改元紹<lb/>
先亡令朱超政代之即其嗣也超政又能謹勵其守而<lb/>
光明其傳以齋戒攝心之逸不以夷險動也以針藥救<lb/>
<pb n="KR4h0057_WYG_007-25b"/>
人之急不以貧富辭也舉包山之民無遠近無小大皆<lb/>
稱其為先生也蓋昔之所以廢至二人而興昔之所不<lb/>
足至二人而備使數百年之蹤粲然復在者豈非人之<lb/>
所難能歟余因為之説曰冲虚以生白體静以生明而<lb/>
杳焉其太無者道之真也以心君神以神主氣而休焉<lb/>
其無情者道之用也與物非搆而仁之以其不忍與我<lb/>
非攖而應之以其無對由是而精之則神也由是而神<lb/>
之則仙也術傳於秘不傳於露用欲其晦不欲其彰全<lb/>
<pb n="KR4h0057_WYG_007-26a"/>
眞於太陽所以不輕其昇天養形於太隂所以不疑其<lb/>
夜觧蓋德之隂陽與天地合即将以相天地而焉為天<lb/>
地所相行之宻必與鬼神通即将以役鬼神而焉為鬼<lb/>
神所役出入其獨俯仰不齊此古之所謂至人而寂寥<lb/>
千百年間無一人也使吾道之不明於天下者為智者<lb/>
不知乎此而愚者不能用也使吾道之不行於天下者<lb/>
為信者不篤乎此而欺者好行詐也今之名山有如洞<lb/>
庭者固多矣其能奮振吾道以興壞濟物者有如二人<lb/>
<pb n="KR4h0057_WYG_007-26b"/>
亦可謂難見矣余所以樂為記其大畧而又為之説如<lb/>
此文林郎守常熟縣尉陳子撰<lb/>
　　又詩　　　　　　　　　　　　皮日休<lb/>
逕盤在山肋繚繞窮雲端摘菌杖頭紫縁崖屐齒刓半<lb/>
日到上眞洞宫知造難䨇户啟眞景齋心方可觀天鈞<lb/>
鳴响亮天禄行蹣跚琪樹夾一徑萬條青琅玕兩松峙<lb/>
庭際恠状吁可嘆大螾騰共結修蛇飛相蟠皮膚坼甲<lb/>
胄枝節擒<graphic n="KR1236" url="https://raw.githubusercontent.com/kanripo/KR-Gaiji/master/images/KR1236.png" mimeType="image/png"/>犴罅處似天裂朽中如井眢麗褷風聲疣<lb/>
<pb n="KR4h0057_WYG_007-27a"/>
跁跒地力痑<hi>音攤</hi>根上霜鉗釱空中狂波瀾合時若蒼莽<lb/>
濶處如轘轅儼對無覇陣静問嚴陵灘靈飛一以䕶山<lb/>
都焉敢干兩廊絜寂歴中殿髙巑岏静架九色節閒懸<lb/>
十絶幡㣲風時一吹百寳清䦨珊昔有葉道士位當昇<lb/>
靈官欲箋紫微志唯食紅錦丹既遂隠龍去道風由此<lb/>
殘猶聞絳目草徃徃生空壇羽客兩三人石上譚泥丸<lb/>
謂我或龍胄粲然與之懽衣中紫華冷食次白芝寒自<lb/>
覺有眞氣恐隨風力摶明朝若更住必擬隳儒冠<lb/>
<pb n="KR4h0057_WYG_007-27b"/>
　　　　　　　　　　　　　　　　陸龜䝉<lb/>
嘗聞昇三清眞有上中下官居乗佩服一一自相亞霄<lb/>
裾或霞粲侍女忽玉奼坐進金碧腴去馳颷歘駕今來<lb/>
上眞觀恍若心靈訝祗恐暫神㳺又疑新羽化風餘撼<lb/>
朱草雲破生瑶榭望極覺波平行虚信烟藉間聞飛龜<lb/>
帙静倚宿鳯架俗状既能遺塵冠聊以卸人間方大火<lb/>
此境無朱夏松蓋䕃日車泉紳施天罅窮幽不知倦復<lb/>
息芝園舍鏘佩引凉姿焚香禮遥夜無情走聲利有志<lb/>
<pb n="KR4h0057_WYG_007-28a"/>
依閒暇何處好迎僧希將石樓借<lb/>
　上眞宫在洞庭山上舊上眞觀梁大同四年建<lb/>
　　登重𤣥寺閣　　　　　　　　　韋應物<lb/>
時暇陟雲構晨霽澄景光始見呉都大千里鬱蒼蒼山<lb/>
川表明麗湖海吞大荒合沓臻水陸駢闐㑹四方俗繁<lb/>
節又暄雨順物亦康禽魚各翔泳草木遍芬芳於兹省<lb/>
甿俗一用勸農桑誠知虎符忝但恨歸路長<lb/>
　　能仁寺重鑄鐘銘　　　　　　　孫　覿<lb/>
<pb n="KR4h0057_WYG_007-28b"/>
太平興國之初平江節度使孫承祐鑄大銅鐘於能仁<lb/>
寺為楼三層居之後百五十年當建炎庚戌盗入平江<lb/>
能仁大火一夕燼又四年紹興癸丑寺僧行和者募衆<lb/>
力更鑄鐘成為銅萬三千觔晉陵孫覿為之銘曰<lb/>
法音無碍遍滿大千際天軼海無量無邉衆生執迷馳<lb/>
走空聚聼蟻為牛夢舂作鼓矯亂顚倒妄認前塵聲色<lb/>
交騖不守其眞粤有大士修三摩地出大音聲而作佛<lb/>
事燧木革金以燔以鎔鑄此東序千石之鐘蛇以目聞<lb/>
<pb n="KR4h0057_WYG_007-29a"/>
豬以足聼水鳥風林更相和應除聾破瞶一擊而通八<lb/>
方上下地獄天宫一切滿中十類四相凡厥聲聞俱證<lb/>
無上<lb/>
　能仁禅寺在長洲縣西北二里即梁重𤣥寺入國朝<lb/>
　為承天寺庭列怪石俗傳錢王立前有一土山故又<lb/>
　名䨇蛾寺寺有銅無量夀佛像高丈餘宣和巾禁寺<lb/>
　觀橋梁名以天聖皇王等八字因改今額<lb/>
　　㳺永定寺北池僧舍　　　　　　韋應物<lb/>
<pb n="KR4h0057_WYG_007-29b"/>
宻竹行已遠子規啼更深緑池芳草氣閒齋春樹隂晴<lb/>
蝶飄蘭徑㳺蜂遶花心不遇君携手誰復此幽尋<lb/>
　　寓居精舍　　　　　　　　　　韋應物<lb/>
政拙欣罷守閒居初理生家貧何由徃梦想在京城野<lb/>
寺霜露月農興羇旅情聊租二頃田方課子弟畊眼暗<lb/>
文字廢身閒道心清即與人羣遠豈謂是非攖<lb/>
　　喜辟疆夜至　　　　　　　　　韋應物<lb/>
子有新嵗慶獨此苦寒歸夜叩竹林寺山行雪滿衣深<lb/>
<pb n="KR4h0057_WYG_007-30a"/>
爐正燃火空齋共掩扉還將一樽對無言百事違<lb/>
　永定寺在呉縣西前梁所置<lb/>
　　朱明寺　　　　　　　　　　　楊　備<lb/>
不悌争分不義財舊居金碧照樓䑓何縁半夜狂風雨<lb/>
時裏却飛錢帛來<lb/>
　朱明尼寺在吳縣西北東晉時邑人朱明捨宅為寺<lb/>
　舊傳朱明富而孝友其弟聼婦言壞宅欲辟兄離居<lb/>
　明以金榖盡與弟唯留空室一夕大風雨悉飄財寳<lb/>
<pb n="KR4h0057_WYG_007-30b"/>
　還明宅弟與其婦愧而自縊明乃捨宅為寺<lb/>
　　和廣化寺午日府宴致仕諸公　　方子通<lb/>
使君瀟洒上賓門金地無塵晝敞闗風静簫聲來世外<lb/>
日長仙景在人間詩成郢客争揮翰曲罷呉姬一破顔<lb/>
此節東南無此㑹高名千古映湖山<lb/>
　廣化寺在長洲縣學西一十歩梁乾元三年諸葛氏<lb/>
　捨宅為之名崇呉禅院本朝大中祥符元年改賜今<lb/>
　額中更兵火夷為灰燼都僧正清立以醫藥利施一<lb/>
<pb n="KR4h0057_WYG_007-31a"/>
　方所得貲不以厚其藏而以建大殿塑三世佛大菩<lb/>
　薩齋堂十方佛殿淳熈二年其徒復以餘槖剏經樓<lb/>
　龔頥正為之記其畧如此<lb/>
　　龍興寺碑序　　　　　　　　　房　琯<lb/>
厥初道在人和上皇取象以濟其畧中古淳薄人散東<lb/>
周出禮以順其動後代澆極人妄西方流化以復其情<lb/>
夫動與理違静與道遇詩書之義尚乎聰明其終動以<lb/>
乖乗戒之㫖反乎視聼其終静以適然則先王之作其<lb/>
<pb n="KR4h0057_WYG_007-31b"/>
未盡歟如來之道其無上歟觀其數乗方駕愚智各新<lb/>
其業大慈一貫胎化咸遂其情法要颺言佛性可以懸<lb/>
得禅宗隂契菩提可以程至通天上地下之事逹前生<lb/>
後舟之理歴刦必遇其勝因累生固成其圓果輪廻極<lb/>
厄無物不盡非釋迦如來孰能至於此乎精宫為歸誠<lb/>
之地比丘是覺後之人非明主良臣孰能崇於此乎此<lb/>
宇宙我髙祖創集之我烈祖潤色之則天皇后中㣲之<lb/>
孝和皇帝再興之此龍興寺則孝和之天下諸州各建<lb/>
<pb n="KR4h0057_WYG_007-32a"/>
同號所以慶王業也雖棟宇已立而装持未嚴開元十<lb/>
七年天火下焚僅獲半存州將皇三從叔無言聖𦙍帝<lb/>
緒禀受自髙發慮存誠與庶品不類於彼無度外之物<lb/>
在我無累已之人廣不可尋深難以測政成化漙身逸<lb/>
俗康位居藩牧與天子共理親則叔父與人主同家䕶<lb/>
社稷深於他臣視龍興别於餘寺興言多感舉意大成<lb/>
以家率先施錢數萬合境僧尼等道㑹一體物通十方<lb/>
同力來奉佛塔此州是闔閭故國㤗伯始封習俗尚華<lb/>
<pb n="KR4h0057_WYG_007-32b"/>
人士克讓聞義風偃捨財雲集上座戒嚴長江氣雄心<lb/>
朗才傑寺主行䖍外想遺形苦心堅行相與戮力營衞<lb/>
受仗州主由是發人取材輦貨購匠川流咽塞道路相<lb/>
望體製諮决於公輸環巧採竒於衆藝程式既定百工<lb/>
齊舉素無特起舊有増飾𦙍正殿之西霤蔓長廡之南<lb/>
垂廓開房室增加廐庫高閣叠起以下覆三門並建以<lb/>
相挾如少華之承西岳少室之拱維嵩彩翠虹新欒櫨<lb/>
雲宻歘爾已就宛然化城右驛亭左城堞亘望直視<hi>闕</hi>南<lb/>
<pb n="KR4h0057_WYG_007-33a"/>
齊啟背倚闤闠俯朝盈夕㪚之人前枕通荘閲朝京通<lb/>
越之士地當聚落之腹壮為塔廟之首標呉中之巨麗<lb/>
實天下之景福向若衆生無緣則佛不出世象教何由<lb/>
及此乎聖祀非長則帝不出震龍興何以建寺乎州無<lb/>
賢牧則黎庶不化財力何以得廣乎百祥畢備成是寳<lb/>
功足可以光揚前烈孚佑下人也琯浮客一過捨舟投<lb/>
體目駭竒功心賞直節輕諸叙事不甚明暢銘而頌之<lb/>
實在能者銘曰在昔元命運革唐德天象有歸神器載<lb/>
<pb n="KR4h0057_WYG_007-33b"/>
復天人用慶𤣥津扇福乃命率土崇之法堂錫名取類<lb/>
棟宇以光善本物持净亦神䕶發地騰熖莫知其故疎<lb/>
綴烟銷廻廊燼去半落層搆斜通平地烈烈皇叔搃我<lb/>
古城象設不覯風埃咸盈崩殘不葺忠孝何并乃廣其<lb/>
施誘人助成英英郡貳亦既同聲粲粲僧士誰非㑹情<lb/>
投心霧塞效信泉傾舊製俄滿新規更營龍跳透檻虎<lb/>
翼飛甍與國同刦配天作程假詞紹美吁其以驚貞元<lb/>
中造寺僧元壹神悟寺主靈俊上座靈琬都維那靈經<lb/>
<pb n="KR4h0057_WYG_007-34a"/>
營結搆心廣願成化攝有緣捨施雲㑹取材斬木驟水<lb/>
奔山騖途數千尅期以就戊寅嵗刺史給事中京兆韋<lb/>
公夏卿言念棟宇修復碑紀起廢爰獲舊文重此刻立<lb/>
時十四年又十月十五日建東海徐知古書前守揚州<lb/>
髙郵縣尉沈寧篆額<lb/>
　　龍興寺　　　　　　　　　　　楊　備<lb/>
高刹長旛敞净居方袍圓笠照通渠龍興舊額加新榜<lb/>
不見金輪皇帝書<lb/>
<pb n="KR4h0057_WYG_007-34b"/>
　龍興寺在呉縣西南梁所置紹興間於官倉瓦礫中<lb/>
　得房琯所作寺碑韋夏卿再立者<lb/>
　　開元寺浮海石像銘　　　　　梁簡文帝<lb/>
蓋聞軒后之圖載浮河洛秦王之璧更涌滄溟昭潭之<lb/>
洲乗清源而西泛蓬萊之岫逐安流而南徙况夫道由<lb/>
慈善應起靈覺是以無方之跡隨機示現無縁之力因<lb/>
物成感晉建興元年癸酉之嵗呉郡婁縣界松江之下<lb/>
號曰滬瀆此處有居人以漁者為業掛此詹綸無甄小<lb/>
<pb n="KR4h0057_WYG_007-35a"/>
魪布斯九罭常待六鰲逕望海中若二人像朝視浮沉<lb/>
疑諸蜃氣夕復顯晦乍若濳火於是謂為海神即與巫<lb/>
祝同徃祈候七盤圜鼔先奏盛唐之歌百味椒漿屢上<lb/>
東皇之曲遂乃風波駭吐光景晦明咸起渡河之悲竊<lb/>
有覆舟之懼相顧失色於斯而返又有受持黄老好尚<lb/>
神仙職在三洞身帯八景更竭丹欵復共奉迎尊像沉<lb/>
軀沒而不見經歴旬日遐邇俱聞呉縣華里朱膺清信<lb/>
士也獨謂大覺大慈將宏化迹乃沭浴清齋要請同志<lb/>
<pb n="KR4h0057_WYG_007-35b"/>
與東靈寺帛尼及胡伎數十人乗船至滬瀆口頂禮皈<lb/>
依歌唄贊德於時㣲風送棹淑景浮波雲舒蓋而未移<lb/>
浪開花而不噴雖舟子招招弗能遠騖而靈相峩峩漸<lb/>
來就浦仰觀神像嶷然雙返非因鷁首詎假龍橋豈藉<lb/>
銀連寧湏玉軸背各有題一名維衞一名伽葉於是時<lb/>
衆踊躍得未曾有復懼金仙之姿非凡所徙試就提捧<lb/>
豁爾勝舟指燕宫而西歸望葑門而一息道俗側塞人<lb/>
祗恊慶膺家住近通元寺乃孫權為乳母陳氏之所立<lb/>
<pb n="KR4h0057_WYG_007-36a"/>
也亦一邦之勝地胥山之神塔乃遷像於此寺武夫數<lb/>
百咸不能勝共怪曰朱膺帛尼二人之力而能捧持不<lb/>
覺為異今人工甚盛確乎不移此非精誠弗能致也乃<lb/>
復竭心同時稽顙然後廼動至自舟中故知據井夜飛<lb/>
實無以異石不能重有覺憑焉後有外國沙門釋法開<lb/>
來稱彼國衆聖所記云東方有二石像及阿育王塔若<lb/>
能恭徃禮覲㓕無量罪免離三塗禮已而去中大通四<lb/>
年嵗在壬子臨沙汝靈侯奉勅更造銅光二枚其一高<lb/>
<pb n="KR4h0057_WYG_007-36b"/>
九尺其一高八尺五寸銅邁丹陽耻論劉向之術區選<lb/>
攻金無俟嵇康之鍜既鎪既鐫是磨是銑曄如光定湛<lb/>
似日輪亦當遠照三千普瞻色像遥覩十方俱聞説法<lb/>
豈止惜命小鳥忻入影中重罪衆生還逄愛日而已哉<lb/>
呉郡僧正慧法師深修五定净持七支於三寳中盡力<lb/>
宏䕶立摩尼之勝殿製飛行之寳塔至於莊嚴妙色實<lb/>
有厥勞昔魯聖云亡尚追儀於有若楚臣殞世亦托<lb/>
似於優旃放勲之后更圖長樂之畫文命之君不絶稽<lb/>
<pb n="KR4h0057_WYG_007-37a"/>
命之䙫或傳諸徃牘或布在前言或贊述盈耳或夀宫<lb/>
虚置况遠追應身近現靈跡不銘不勒何以稱揚乃為<lb/>
銘曰<lb/>
巍巍大像堂堂最勝慧日獨圜無生永證愍此魚鈎傷<lb/>
兹螺孕乍動慈舟時延寳乗留住待緣獨有傳應傳應<lb/>
伊何寳兹靈像履氷晨㳺凌濤夜上七衆有憑九垓知<lb/>
仰照此眞容開斯俗網千輪足起萬字胸書身横五分<lb/>
衣刻三銖嗟爾末俗心王所驅顙浮氷沬命役馳駒宜<lb/>
<pb n="KR4h0057_WYG_007-37b"/>
宏希嚮必盡勤劬覩相塵㓕聞聲惑祛湛然神跡長處<lb/>
全吳<lb/>
　　開元寺佛鉢詩并序　　　　　　皮日休<lb/>
按釋法顯傳云佛鉢本在毗舍離今在乾陀衞竟若千<lb/>
百年當復至西月支國若千百年至于闐國若千百年<lb/>
當至屈茨國若千百年當復來漢地晉建興二年二聖<lb/>
聖像浮海而至滬瀆僧尼軰取之以歸今存於開元寺<lb/>
後建興八年漁者於滬瀆沙汭上獲之以為臼類乃葷<lb/>
<pb n="KR4h0057_WYG_007-38a"/>
而用焉俄有佛像見於外漁者始以為異意滬瀆二聖<lb/>
之遺祥也乃以鉢供之迄今尚存余遂觀而為之詠因<lb/>
寄天隨子<lb/>
帝青石作緑氷姿<hi>佛律云此鉢帝青玉石也四天王所獻也</hi>曽得金人手自<lb/>
持拘律樹邊齋㪚後提羅花下洗來時乳麋味斷中天<lb/>
覺麥麨香消大刦知從此共君親頂戴針風應不等閑<lb/>
吹<lb/>
　　　　　　　　　　　　　　　　陸龜䝉<lb/>
<pb n="KR4h0057_WYG_007-38b"/>
空王初受逞神功四鉢湏臾現一重<hi>至今鉢縁有四重也</hi>持次想<lb/>
添香積飯覆時應帯歩羅鐘光寒好照金毛鹿響静堪<lb/>
降白耳龍從此寳函香裡現不煩西去詣靈峰<lb/>
　　㳺開元寺　　　　　　　　　　韋應物<lb/>
夏衣始輕體逰歩愛僧居果園新雨後香䑓照日初緑<lb/>
隂生晝静<hi>一作寂</hi>孤花表春餘符竹方為累形跡一來踈<lb/>
　　開元寺詩并序　　　　　　　　李　紳<lb/>
此寺多太湖石有峯巒竒狀者頃年多㳺寓於此及太<lb/>
<pb n="KR4h0057_WYG_007-39a"/>
和七年徃來皆不復到寺中石亦大半無也<lb/>
十層花宇眞毫相數仭峯巒閟月扉攢立寳山中色界<lb/>
散周香海小輪圍坐隅咫尺窺巖壑忩外高低辨翠㣲<lb/>
難保爾形終不轉莫令偷拂六銖衣<lb/>
　　開元寺客省早景即事　　　　　皮日休<lb/>
客省蕭條柿葉紅樓䑓如畵倚霜空銅池數滴桂上雨<lb/>
金鐸一聲松杪風鶴静時來珠像側鴿馴多在寳幡中<lb/>
如何塵外虚為契不得支公此㑹同<lb/>
<pb n="KR4h0057_WYG_007-39b"/>
　　　　　　　　　　　　　　　　陸龜䝉<lb/>
日上罘罳叠影紅一聲清梵萬緣空䙰褷滿地貝多雪<lb/>
料峭入楼于闐風水榭初抽寥泬思竹忩猶掛梦魂中<lb/>
靈香散盡禅家接誰共殷源小品同<hi>辨正論亦有九流一曰禅家者流殷</hi>
<hi>浩讀小品經下二百籖疑義以問支道林</hi>
　　開元寺開笋園寄章上人　　　　皮日休<lb/>
園鏁開聲駭鹿羣滿林觧籜水犀紋森森競泫林稍雨<lb/>
<graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>
                    <graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>争穿石上雲並出亦如鵞管合各生還似犬牙分<lb/>
<pb n="KR4h0057_WYG_007-40a"/>
折烟束露如相遺何𦙍明朝不茹葷<lb/>
　　　　　　　　　　　　　　　　陸龜䝉<lb/>
春龍争地養檀欒况是䨇林雨後㸔迸出似豪當垤嵲<lb/>
孤生如恨倚䦨干凌虚勢欲齊金刹折贈光宜照玉盤<lb/>
更待錦苞零落後粉環髙下挶烟寒<lb/>
　　開元寺避暑聨句<lb/>
煩暑雖難避僧家自有期泉廿於馬乳苔滑似龍漦<hi>日</hi>
<hi>休</hi>任誕襟全散臨幽榻旋移松行將雅拜篁陣欲交麾<lb/>
<pb n="KR4h0057_WYG_007-40b"/>
<hi>龜䝉</hi>望塔青<graphic n="KR1076" url="https://raw.githubusercontent.com/kanripo/KR-Gaiji/master/images/KR1076.png" mimeType="image/png"/>識登樓白鴿知石經森欲動珠像儼將<lb/>
怡筒簟臨杉穗紗巾透雨絲静譚蝉噪少凉歩鶴隨遅<lb/>
<hi>日休</hi>烟重廻蕉扇風輕拂桂帷對碑呉地説開卷梵天<lb/>
詞積水魚梁壞殘花病枕欹懷君瀟洒處孤梦繞罘罳<lb/>
<hi>龜䝉</hi>
　　題寺閣　　　　　　　　　　　薛　能<lb/>
一閣見一郡亂流仍亂山未能終日住尤愛暫時閒唱<lb/>
棹呉門去啼林杜宇還高僧不可羡西景掩禅闗<lb/>
<pb n="KR4h0057_WYG_007-41a"/>
　　留客開元寺　　　　　　　　　方子通<lb/>
晝錦新坊路稍西興來携客就僧扉樽前倒玉清無比<lb/>
筆下鏗金妙欲飛籃轝直湏乗月去榜歌時聼採菱歸<lb/>
流傳白雪呉城滿頓覺炎歊一夕㣲<lb/>
　　　　　　　　　　　　　　　　程公闢<lb/>
仙老論文小徃還多才令尹獨能攀携觴歩入千花界<lb/>
借榻清臨一水間笑語不驚沙鳥去襟懷猶過野僧閒<lb/>
城中此地無人愛坐對西南見好山<lb/>
<pb n="KR4h0057_WYG_007-41b"/>
　開元寺在呉縣西南即後唐同光錢氏所徙寺也寺<lb/>
　有晉時浮海來二石像及佛鉢兵燼後二像猶存鉢<lb/>
　亦為一僧藏去得脱今寺中世寳之相傳漁人以貯<lb/>
　葷茹鉢遂破璺視其璺處色采絢爛非玉非石不可<lb/>
　名狀<lb/>
　　大慈寺避暑聨句<lb/>
歊蒸何處避來入戴顒宅逍遙脱单絞放曠抛輕䇿爬<lb/>
搔林下風偃仰澗中石<hi>日休</hi>殘蝉烟外響野鶴沙中跡<lb/>
<pb n="KR4h0057_WYG_007-42a"/>
到此失煩襟瀟然揖禅伯藤懸叠霜蜕桂倚支雲錫<hi>龜</hi>
<hi>䝉</hi>清隂竪毛髪爽氣舒筋脉逐幽隨竹書選勝鋪苮席<lb/>
魚跳上紫芡蝶化緣青壁<hi>日休</hi>心是玉蓮徒耳為金磬<lb/>
敵吾宗昔髙尚志在羲皇易豈獨斷韋編幾將刓鉄擿<lb/>
<hi>龜䝉</hi>天書既屡降野抱難自適一入承明廬盱衡論今<lb/>
昔流光不容寸斯道甘枉尺<hi>日休</hi>既起謝儒𤣥亦翻商<lb/>
羽翼封章帷幄遍梦寐江湖日擺落函谷塵高欹華陽<lb/>
幘龜䝉詔去雲無信歸來鶴相識半病奪牛公全慵捕<lb/>
<pb n="KR4h0057_WYG_007-42b"/>
魚客少㣲光一㸃落此芒磔索<hi>日休</hi>釋子問池塘門人<lb/>
廢幽頥堪悲東序寳忽變西方籍不見歩兵詩空懷康<lb/>
樂屐龜蒙髙名不可効勝境徒堪惜墨沼轉踈蕪𤣥齋<lb/>
踰閴寂遅遅不能去凉颸滿杉栢<hi>日休</hi>日下洲島清烟<lb/>
生苾蒭碧俱懷出塵想共有吟詩癖終與净名㳺還來<lb/>
雪山覓<hi>龜䝉</hi>
　　逰北禅寺　　　　　　　　　　陸龜䝉<lb/>
連延花蔓映風廊岸幘披襟到竹房居士祗今開梵處<lb/>
<pb n="KR4h0057_WYG_007-43a"/>
先生曽是草𤣥堂清樽林下㸔香印遠岫忩中挂鉢囊<lb/>
今日有情消未得欲將名理問思光<lb/>
　　　　　　　　　　　　　　　　皮日休<lb/>
戚歴杉隂入草堂老僧雖見似相忘吟多幾轉蓮花漏<lb/>
坐久重焚栢子香魚慣齋時分净食鴿能閒處伴禅床<lb/>
雲林滿眼空羇滯欲對彌天轉自傷<lb/>
　　寒夜訪寂上人　　　　　　　　陸龜䝉<lb/>
月樓風殿静沉沉披拂霜華訪道林鳥在寒枝棲影動<lb/>
<pb n="KR4h0057_WYG_007-43b"/>
人依古堞坐禅深明時尚阻青雲歩半夜猶追白石吟<lb/>
自是海邊鷗伴侣不勞金偈更降心<lb/>
　　　　　　　　　　　　　　　　皮日休<lb/>
院寒青靄正沉沉霜棧乾鳴入古林數葉丹書松火暗<lb/>
一聲金磬檜烟深陶濳見社無妨醉殷浩談經不廢吟<lb/>
何事欲攀塵外契除君皆有利名心<lb/>
　大慈寺在長洲縣北皮陸集云晉戴顒宅也至唐司<lb/>
　勲陸郎中居之後以為寺號北禅院<lb/>
<pb n="KR4h0057_WYG_007-44a"/>
　　寄守堅覺初二僧　　　　　　　蘇舜欽<lb/>
曽携舊書卷來宿古禅林方外求知性詩中得賞音爐<lb/>
開山夜静門掩雪天隂几上一寒硯燈前三苦吟韵强<lb/>
顔汗落句切鬢絲侵玉就還重琢河窮更遠尋穴争探<lb/>
乳虎沙獨㨂良金字稳天星轉篇終海月沉唱訓同紀<lb/>
錄得失暗規箴木鐸不狥路薫風難和琴半生誰引手<lb/>
中道比分襟分野三吳濶年華二紀深師方傳祖印我<lb/>
欲謝朝簮嶺外烟嵐地湖邉雲水心情牽張翰鱠梦想<lb/>
<pb n="KR4h0057_WYG_007-44b"/>
陸機禽松下莓苔石何年重訪臨<lb/>
　報恩光孝禅寺在長洲縣東南即舊天寧萬夀禅院<lb/>
　也徽宗時以為祝夀道塲後即以為薦嚴之地改今<lb/>
　額<lb/>
　　紹興中提舉徐誼給夀寧萬嵗院常平田記<lb/>
　　　　　　　　　　　　　　　　龔頥正<lb/>
兩浙西路常平荼塩使者治平江自行殿駐臨安視昔<lb/>
畿内若節誕彌奉觴稱夀兩宫之庭時為盛典先期環<lb/>
<pb n="KR4h0057_WYG_007-45a"/>
月率其屬即府城東隅䨇塔夀寧萬嵗禅院建祝聖道<lb/>
塲偹極嚴奉是院肇唐咸通建本朝雍熈創造䨇塔至<lb/>
道初賜以御書遂改今額乾道中始革律焉規模比舊<lb/>
増新四衆皈仰雲水坌集為一大叢林建院之民王氏<lb/>
捨負郭田五百八十餘畝撞鐘擊鼓食者日倍師嘗經<lb/>
營而懼弗贍紹熈二年前太常丞徐公以新安高第就<lb/>
畀使者節兩朝所知德意孚達朞年於此利興害除㑹<lb/>
崑山屬邑宗王有田七千餘畆沒入於官一時貴近相<lb/>
<pb n="KR4h0057_WYG_007-45b"/>
先規取牒訴旁午公曉以令甲皆不應得命有司召佃<lb/>
如式而長老德溥因以千畆為請公委有司給之抑權<lb/>
放勢平訟息争不惟法理適宜人無加喙而院之衆藉<lb/>
是庶幾資以無乏禱祠之地報上義深夫一用至公而<lb/>
二美具非公其孰能之德溥屬頥正記本末於是乎書<lb/>
公永嘉人徐誼字子宜學有師承德業宏遠固将推之<lb/>
朝廷見之天下與來世此蓋未足云三年上元日具位<lb/>
龔頥正記<lb/>
<pb n="KR4h0057_WYG_007-46a"/>
　夀寧萬嵗院在長洲縣東南舊羅漢院也寺有二塔<lb/>
　對峙俗名䨇塔寺<lb/>
　　建乾元寺記　　　　　　　　　顧　况<lb/>
五藴十二入八界此上三科能包萬法因緣生為有無<lb/>
自性為空空有融一即中道義雖石船渡海蚊背負山<lb/>
不為希有事僧法珣與和合衆法藏等造乾元寺者晉<lb/>
髙士戴逵子顒之宅也乾元初節度使鄭旻之奏云觀<lb/>
察使李涵李道昌皆有力大臣求無上道以心無所願<lb/>
<pb n="KR4h0057_WYG_007-46b"/>
無邊受者實與雖空不敗有為有滅無為有為之體有<lb/>
為無為之用無生無滅無相無為無名無法説無言語<lb/>
法以無言語説故有相大乗有觀法門無相大乗無觀<lb/>
法門於法有所得有相大乗義於法無所得無相大乗<lb/>
義所得無所得二俱眞一乗之義也為妙因果譬如種<lb/>
子依地而生又如大地能荷羣有虚空之體大於天地<lb/>
天地有盡虛空無盡如來之體大於虚空光明虚覺圓<lb/>
寂萬億故於無住本建乎諸法不動眞際恒沙煩惱莫<lb/>
<pb n="KR4h0057_WYG_007-47a"/>
不斷除魚吞鈎虎落穽蛾拂火此衆生自取其毒道本<lb/>
平坦樹本清凉佛在提摩竭掲國成等正覺諸弟子栖<lb/>
乎茂林藉彼祥草厥後因時設教猶著敝衣行次乞食<lb/>
及徃忉利省摩耶夫人優塡王鑄金刻木始用膠漆泥<lb/>
布佛有像自此始也與佛在時功德無異於是給孤長<lb/>
者造祗洹精舍木田底迦造龍宫精舍竺乾法蘭造洛<lb/>
陽白馬寺佛圖澄造鄴中九百七十三寺釋道安造襄<lb/>
陽一十五寺遠法師造廬山西林東林寺度法師造攝<lb/>
<pb n="KR4h0057_WYG_007-47b"/>
山栖霞寺杯渡法師造南陵隠静寺傳大士造東陽䨇<lb/>
林寺思大師造衡陽南岳寺智者大師造天台國清玉<lb/>
泉等三十五寺畧也湼槃無前無後般若無新無舊法<lb/>
珣上人重舊德不輕新學門人清玦請况於經藏中抄<lb/>
佛心説永示無極文曰<lb/>
倬哉迷盧横亘大千百億日月藕絲貫穿蚊背負之飛<lb/>
登梵天塵勞為海般若為船截生死流是曰希有大哉<lb/>
乾元寔則不朽和衆雲集珣稱為首佛告善來寳坊崇<lb/>
<pb n="KR4h0057_WYG_007-48a"/>
哉法雨洒埃慈雲徘徊<lb/>
　乾元寺唐有之今不知所在據顧况記云晉戴逵<lb/>
　宅皮陸集又以此禪寺為戴宅則此即今北禪寺<lb/>
　矣<lb/>
　　南禪寺千佛堂轉輪經藏石記　　白居易<lb/>
千佛堂轉輪經藏者先是郡太守居易發心蜀沙門清<lb/>
閑矢謨呉僧常敬𢎞正神益等僝功商主鄧子成等施<lb/>
財院僧法𢎞等蕆事太和二年秋作開成元年春成堂<lb/>
<pb n="KR4h0057_WYG_007-48b"/>
之費計緡萬藏與經之費計緡三千六百堂之中上蓋<lb/>
下藏蓋之間輪九層佛千龕彩繪金碧以為飾環蓋懸<lb/>
鏡六十有三藏八面面二門丹漆銅鍇以為固環藏敷<lb/>
座六十有四藏之内轉以輪止以柅經函二百五十有<lb/>
六經卷五千五十有八藏成經具之明年蘇之緇白徒<lb/>
聚謀曰今功德如是誰其尸之宜請有福智僧越之妙<lb/>
喜寺長老元遂禪師為之主宜請初發心人前本郡守<lb/>
白太傅為之記僉曰然師既來教行如流僧至如歸供<lb/>
<pb n="KR4h0057_WYG_007-49a"/>
施逹嚫隨日而集堂有羡食路無饑僧㳺者學者得以<lb/>
安給惠利饒益不可思量師又日與苾蒭衆升堂焚香<lb/>
合十指禮千佛然後啟藏發函鳴犍椎唱伽陀授持讀<lb/>
諷十二部經經聲洋洋充溢虚空上下近遠有情識者<lb/>
法音所及無不䝉福法力所攝鮮不歸心恍然巽風一<lb/>
變至道所得功德不自覺知由是而言是堂是藏是經<lb/>
之用信有以表旌覺路也脂轄法輪也示火宅長者子<lb/>
之便門也開毛道凡夫生之大竇也亶其然乎又明年<lb/>
<pb n="KR4h0057_WYG_007-49b"/>
院之僧徒三詣雒都請余為記夫記者不唯紀年月述<lb/>
作焉亦在乎辨興廢示勸戒也我釋迦如來有言一切<lb/>
佛及一切法皆從經出然則法依於經經依於藏藏依<lb/>
於堂若堂壞則藏廢藏廢則經墜經墜則法隠法隠則<lb/>
無上之道幾乎息矣嗚呼凡我國土宰官支提上首及<lb/>
摩摩帝輩得不䖍奉而䕶念之乎得不保持而增修之<lb/>
乎經有闕必補藏有隙必葺堂有壞必支若然者眞佛<lb/>
弟子得福無量反是者非佛弟子得罪如律開成四年<lb/>
<pb n="KR4h0057_WYG_007-50a"/>
二月一日記<lb/>
　南禅寺唐有之今不知所在<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0057_WYG_007-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉都文粹卷七<lb/>
</p>
<p>
</p>
  </div>
</body>
</text>
</TEI>
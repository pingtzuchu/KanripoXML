<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>吳都文粹卷八</head>
    <p>
<pb n="KR4h0057_WYG_008-1a"/>
欽定四庫全書<lb/>
　吳都文粹卷八　　　　　宋　鄭虎臣　編<lb/>
　　唬丘山寺記　　　　　　　　　王　隨<lb/>
夫𤣥黄判質肇自乎太極融結辨位式分於方域凡鍾<lb/>
靈秀之氣悉為勝異之壤圖誌具載言不可已姑蘇乃<lb/>
呉㑹劇都茂苑名封川塗當閩越之衝分次應斗牛之<lb/>
宿膏田多稼嵗儲以之流衍雲屋比居風俗於焉富庶<lb/>
俯重湖之縹渺烟景何窮睇百城之紆餘金刹相望虎<lb/>
<pb n="KR4h0057_WYG_008-1b"/>
丘山者按吳地記云本名海湧山去吳縣西九里二百<lb/>
歩髙一百三十尺周二百一十丈越絶書曰吳王闔閭<lb/>
塜在吳縣閶門外名曰虎丘下池廣六十歩水深一丈<lb/>
五尺銅棺三重澒池六尺玉鳬之流扁諸之劍魚腸三<lb/>
千在焉發卒六十萬人治之葬之三日白虎踞其上故<lb/>
有兹號又世説云秦皇帝因㳺海石自滬凟經此山乃<lb/>
欲發墳取寳忽有白虎出而拒之始皇挺劍刺虎虎奔<lb/>
而隠因改為虎丘焉故上有劍池或曰秦皇試劍池亦<lb/>
<pb n="KR4h0057_WYG_008-2a"/>
謂之磨劍池今則長十有三丈濶餘三尋其深則莫可<lb/>
測矣古詩云劍池無底浸雲根又云沉沉劍池水直上<lb/>
連滄溟後以唐祖廟諱更為武丘云其山又有響師虎<lb/>
泉陸羽茶井眞娘墓生公䑓石壁現其鬼詩林逕回其<lb/>
仙馭詭異之跡莫可悉述雲岩寺即晉王氏伯仲珣珉<lb/>
捨别業以創焉始於一山中分兩寺故顔魯公詩云不<lb/>
到東西寺於今五十春今則合而為一先是至道中岳<lb/>
牧貳卿魏公庠改為禅刹延清順尊者演法主之彼美<lb/>
<pb n="KR4h0057_WYG_008-2b"/>
招提實為絶境粉垣回繚外莫覩其崇巒松門鬰深中<lb/>
逈藏於嘉致故前賢詩云老僧祗怕山移去日暮先教<lb/>
鎻寺門又云宿雲侵曉去不待寺門開若乃層軒翼飛<lb/>
上出雲電華殿山屹旁礙星日景物清輝寮宇岑寂千<lb/>
年之鶴多集四照之花競折垂組彯纓之彦靡不登臨<lb/>
逹心了義之人終焉宴息允所謂浙右之壯觀天下<lb/>
之靈跡者矣其有古髙僧之行樂諸名公之詠題編録<lb/>
盡存差難偹叙禅師用慈道行明潔智懷淵廓自招提<lb/>
<pb n="KR4h0057_WYG_008-3a"/>
宗唱克奉神君屢飛翰於雲鸞析<graphic n="KR0866" url="https://raw.githubusercontent.com/kanripo/KR-Gaiji/master/images/KR0866.png" mimeType="image/png"/>文於金石愧先聖<lb/>
之嘆輙成章於狂斐效頭陀之碑聊寓言於仿彿云爾<lb/>
時天聖二年嵗次甲子六月二十八日翰林侍讀學士<lb/>
中散大夫守尚書禮部侍郎同知通進銀䑓司門下封<lb/>
駮事䕶軍琅邪郡開國侯食邑一千九百户寔食封二<lb/>
百户賜紫金魚袋王隨撰<lb/>
　　御書閣碑　　　　　　　　　　葉清臣<lb/>
眞宗文明武定章聖元孝皇帝光宅天下二十有五年<lb/>
<pb n="KR4h0057_WYG_008-3b"/>
武威夷裔文經覆載禮修樂侈刑平政一天地並况震<lb/>
於珍物乃東登㤗山降禅社首西奠汾睢南㳺苦縣典<lb/>
章人物輝灼方夏飛昇勝實卓越古今天縱將聖興學<lb/>
時敏百斤中程七行俱下詳延英俊寝尋經藝披編日<lb/>
仄㸃翰宵分帝庸賡歌道諧筌崒聖有謨訓義光簡册<lb/>
體千萬簏留神小學三元秉煥八象流景丞相臣謂臣<lb/>
拯相與文雅侍從之臣發瑶笈披瓊藴編第為集凡三<lb/>
百巻請從刋摹以傳永久制曰可景祐體天法道欽文<lb/>
<pb n="KR4h0057_WYG_008-4a"/>
聰武聖神孝德皇帝纘慶基接神統孝善繼志功能昭<lb/>
前思先皇帝馨德茂烈巍巍郁郁聖言睿藻雲章日麗<lb/>
非書之黄素䌌以文錦檢於玉匣藏在石室則何以比<lb/>
隆六籍昭厥萬祀於是司空上輿地之志職方辨九山<lb/>
之物分道遣使咸鍚其副則呉郡之虎丘存焉兹山據<lb/>
姑蘇之右地負乾陽之勝叢生萬石崛起平皋講席坦<lb/>
乎千人劍泉呀其百尺松篁搃翠烟嵐異色宜有神物<lb/>
舍於寳坊前此守土臣實臣度初基尊奉即山而宇寒<lb/>
<pb n="KR4h0057_WYG_008-4b"/>
暑再離風雨無頼景祐四年冬十月知軍事臣堂始大<lb/>
前構徹故以新奏取郡民絶籍而財入縣官者錢一百<lb/>
七十萬以售工材移通判軍州事臣宋卿經始慮素程<lb/>
工董役肇日短昴訖於駟見更五甲子閣成無慮費竹<lb/>
木章个八百役夫兵手指二十二萬不出帑一金不調<lb/>
里一民民不知役而渠屋彌望凡為巾槴韞覆之物皆<lb/>
稱閣而具䟽柟宻礎材理堅緻藻楣文棁光彩眩轉重<lb/>
檐四廻景陽不曜飛陛横出喬林在下熏厨凝香而贔<lb/>
<pb n="KR4h0057_WYG_008-5a"/>
屭髹奩含輝而庨豁偉哉麗乎兹可以壯龜龍之負載<lb/>
倬雲漢之昭明者已先是永熈宸翰九軸帝書一品垂<lb/>
賁岫幌彌歴年所先朝寳跗入石册六十二分輝奎曲<lb/>
并集為賜今皇帝飛雲洒妙墨本三十重光祖武嗣有<lb/>
恩頒至是落成並置其上維三聖繼統昭明㳺藝若三<lb/>
辰二曜珠連璧合雖堯文禹律昌作武述何以過此惟<lb/>
堂以直清通敏行已從政忠而愛君不以遠邇惟宋卿<lb/>
方嚴肅給裕民急吏勤以辦事順成休績斯書斯閣斯<lb/>
<pb n="KR4h0057_WYG_008-5b"/>
人之頼臣清臣嘗為史官記天子言動持使者符節得<lb/>
按察郡縣觀聖人臨下之赫與守臣嚴上之恭敢書始<lb/>
事銘於樂石詞曰<lb/>
天有文華日星地有文秀崑溟聖有文垂典經粤宋二<lb/>
宗功邁德隆天律有融我皇定保繩武祖考筆墨精妙<lb/>
大人繼明三后重英儀鄰宣精香籖寳帙金匱石室四<lb/>
方馳馹吳治長洲上當斗牛其鎭武丘茂林修竹龍蟠<lb/>
虎伏其地惟福直有眞文乃聖乃神撫臨其人守臣推<lb/>
<pb n="KR4h0057_WYG_008-6a"/>
忠結宇再重與山比崇猗金簡有字韜於委羽惟道家<lb/>
主藏訂諸蓬渚亶羣玉之山上符册府天為大宗是則<lb/>
文化成世無極山斯朽石斯泐飛閣秘書時萬時億景<lb/>
祐五年十月七日兩浙諸州水陸計度轉運副使提㸃<lb/>
市船司本路勸農使及管勾茶塩礬税朝奉郎守太常<lb/>
丞直史舘騎都尉賜紫金魚袋臣葉清臣撰<lb/>
　　藏記　　　　　　　　　　　　張　浚<lb/>
吳郡山水秀麗虎丘號勝處世傳闔閭葬此地氣騰出<lb/>
<pb n="KR4h0057_WYG_008-6b"/>
秦皇使人求劍虎存其上因以名焉晉王珣與弟珉宅<lb/>
石澗之東西已而捨為佛刹本朝至道中革律為禅紹<lb/>
興八年余謫居零陵住持宗逹以書抵余曰我與紹隆<lb/>
同嗣法於圓悟禅師實繼洒掃隆常建立轉輪大藏效<lb/>
彌勒示現禮製施軸於中負戴其上規模甚偉僧法靉<lb/>
法清法悟為之勸邦人李方髙次第輸財方議卜築隆<lb/>
適告寂我不敢以勝事難集為觧夙夜究力益勵精誠<lb/>
再閠寒暑工績俯就平髙益下棟宇翼如琅函貝葉輝<lb/>
<pb n="KR4h0057_WYG_008-7a"/>
燦焜燿信士鄒珉目視口嘆盡捐所有獨力荘嚴於我<lb/>
法中為大緣事敢以請記且當天下無事時當世名儒<lb/>
間以財為病矧兵革迭興軍儲或匱勤役費用理容未<lb/>
安然我嘗思之邉徼之變其來有自因欲生愛因愛生<lb/>
貪因貪生忿欲愛貪忿是謂無明展轉交攻激為鬪亂<lb/>
怨深禍結殆不偶然我佛以清净立教使人回心歸善<lb/>
一念倘正和氣自生其於教化似非小補是以有請而<lb/>
無愧余聞佛為一大事因緣故出現於世種種警喻發<lb/>
<pb n="KR4h0057_WYG_008-7b"/>
明空理丁寧反覆務息塵勞現大光明饒益照耀妙用<lb/>
神通不可思議古人指摘之意蓋病夫不知虚静修已<lb/>
區區致恭以佞之也又病夫落髪披緇之徒易浸以溢<lb/>
流宕南畆其教可輕疵哉將見斯藏之成覩相増信由<lb/>
信趨善宿習退轉眞證圓通孝弟和睦之心油然而起<lb/>
宜勤守䕶用永其傳藏始建於紹興丁巳春正月至冬<lb/>
十一月告成復授資政殿大學士左宣奉大夫福建路<lb/>
安撫使兼知福建張浚為之記<lb/>
<pb n="KR4h0057_WYG_008-8a"/>
　雲巖寺即虎丘寺晉司徒王珣及弟司空王珉之别<lb/>
　業也咸和二年捨以為寺即劍池而分東西今合為<lb/>
　一寺之勝聞天下四方㳺客過吳者未有不訪焉<lb/>
　　靈巖山寺磚塔記　　　　　　　孫承祐<lb/>
呉靈巖山即古呉王夫差之别苑也太湖渺白涵其側<lb/>
虎丘㸃翠映其後自餘岡阜川瀆沃野上田環繞帯萦<lb/>
若視諸掌代遷人異倬為佛祠愚守藩之七䙫也屬丙<lb/>
子嵗冬先國妃居共氣之親鍾斷臂之禍詩人罔極聊<lb/>
<pb n="KR4h0057_WYG_008-8b"/>
可諭其哀素王尚右未足申其制由是顯營雁塔冥助<lb/>
翟衣於山之椒累磚而就基其岩所以遠騫崩之患黜<lb/>
其材所以絶朽蠧之虞不揮郢匠之斤止運陶公之甓<lb/>
自於經始迨爾賀成凡九旬有六日仍以古佛舍利二<lb/>
顆親書金剛般若一編寘彼珍函藏諸峻級美歟山聳<lb/>
地以千仭塔㧞山而九層巍巍下瞰於娑婆杳杳平觀<lb/>
於寥泬纔疑湧出或類飛來如日之升無遠弗届可以<lb/>
高擎天蓋可以久鎭地輿實在報先妃之慈薦先妃之<lb/>
<pb n="KR4h0057_WYG_008-9a"/>
福也覺雲承足定水澄心拂石仙衣尚為㳺轉無垢佛<lb/>
土終正菩提抽毫直書用偹陵谷<lb/>
　　智積菩薩殿記　　　　　　　　孫　覿<lb/>
梁天監中以呉王館娃宫故地為靈巖寺成有異僧負<lb/>
鉢囊以入憇殿廡下長身黧面梵相竒古其徒莫之省<lb/>
也夜半索筆墨自圖其像於殿之東壁而去黎明不知<lb/>
所在衆始驚異之居無幾有胡僧顧見其畵惜曰此西<lb/>
山智積菩薩像也何為在此於是道俗奔走來觀稽首<lb/>
<pb n="KR4h0057_WYG_008-9b"/>
皈依如師出世唐宰相陸象先呉人也有弟失其名得<lb/>
危疾國醫不能療一日有僧扣門問疾象先引至卧内<lb/>
僧索杯水噀之一噀而病良已象先驚謝出金帛數床<lb/>
弗受顧謂其弟曰我靈巖僧他日還呉來過我遂去不<lb/>
復見其年象先弟入尚書為郎觀察桂管道吳中趨靈<lb/>
巖如約問僧所舍無有遍從寺僧求之亦非是方悵然<lb/>
欲還俄見壁間所畵像肖焉如言如笑如見師友驚喜<lb/>
亟拜施錢五千萬修供作佛事徘徊數日而後去其事<lb/>
<pb n="KR4h0057_WYG_008-10a"/>
載於呉越國沙門智賢之文傳於山中父老之口見於<lb/>
大乗經菩薩品云惟靈巖故刹更隋唐五代四百餘年<lb/>
至宋興始改賜秀峯禪院紹興中詔賜今太傅咸安王<lb/>
韓公薦先福更號顯親崇報而叢林之盛為東南冠智<lb/>
積舊有殿在院之東廡庳廹破露不足以稱四方祈向<lb/>
奉事之意長老智訥飭其徒募衆力大之髙甍巨桷雄<lb/>
視一方像設中嚴雲披月滿極荘嚴相好之妙人天環<lb/>
遶梵唄之聲震動山谷於是訥過余於晉陵求文以為<lb/>
<pb n="KR4h0057_WYG_008-10b"/>
記余曰衆生執迷展轉六趣出沒生死莫覺莫悟惟佛<lb/>
菩薩哀憫一切或示現神通或化出光景天龍負殿山<lb/>
鬼築垣卓鍚而石泉涌揮麈而雨花墜凡所見聞同悼<lb/>
齊喜投體皈命齋心悔過厭離五濁如燖雞出湯欣慕<lb/>
至道如亡子見母如瞽發矇如迷得路發菩提心修無<lb/>
上道輕財樂施造種種福百世之後陵荅變遷蜕骨所<lb/>
藏傳衣所寓在在處處照耀大千一覩遺像心目了了<lb/>
恍如宿昔曽受佛記今䨇林大士泗州僧迦靈巖智積<lb/>
<pb n="KR4h0057_WYG_008-11a"/>
皆是也訥公出世三十年説法行道化服同異凡所建<lb/>
立人勸成之隆樓傑閣穹堂廣宇幾徧淮呉豈止智積<lb/>
　一殿而已<lb/>
　　宿靈巖上院　　　　　　　　　白居易<lb/>
髙髙白月上青林客去僧歸獨夜深葷血屛除惟對酒<lb/>
歌鐘放散只留琴更無俗物當人眼但有泉聲洗我心<lb/>
最愛曉亭東望好太湖烟水緑沉沉<lb/>
娃宫屧廊尋以傾硯池香逕又欲平二三月時但草緑<lb/>
<pb n="KR4h0057_WYG_008-11b"/>
幾百年來空月明使君雖老頗多思擕觴領妓處處行<lb/>
今愁古恨入絲竹一曲涼州無限情直自當時到今日<lb/>
中間歌吹更無聲<lb/>
始入松路永獨忻山寺幽不知臨絶檻乃見西江流呉<lb/>
岫分烟景楚甸散林丘方悟闗塞渺重軫故園愁聞鐘<lb/>
戒歸騎憇澗惜良㳺地踈泉谷狹春深草木稠兹焉賞<lb/>
未極清景<hi>一作淡</hi>期杪秋<lb/>
　　前題　　　　　　　　　　　　趙　嘏<lb/>
<pb n="KR4h0057_WYG_008-12a"/>
明月溪頭寺䖝聲滿橘洲倚欄香逕晚移石太湖秋樹老<lb/>
雲歸盡䑓荒水更流無人見惆悵獨上最髙樓<lb/>
　　前題　　　　　　　　　　　　　蘇舜欽<lb/>
古來興廢一愁人白髪僧歸掩寺門越相烟波空去雁呉<lb/>
王宫闕半啼猿春風似舊花猶笑徃事多遺石不言唯有<lb/>
延陵逃遁去清名髙節在乾坤<lb/>
　　前題　　　　　　　　　　　　　胡　宿<lb/>
宿枕依鄉館天機陡覺清一聞山鳥語瞥見野麋情峭木<lb/>
<pb n="KR4h0057_WYG_008-12b"/>
揺霜氣踈泉曵玉聲簡書催俗駕忩日兩竿明<lb/>
　　前題　　　　　　　　　　　　　胡　宿<lb/>
夕鐘初斷海鯨音投宿香園半翠岑氷簟浸床消客梦水<lb/>
簾澄月伴僧吟雄風拂袵清凉極珎樹交柯翠翳深一夜<lb/>
漢隂機事息草堂虚論破煩襟<lb/>
　　秀峰上方　　　　　　　　　　　李復圭<lb/>
呉王昔日館娃宫殿閣鱗差軼碧空寂寂香魂招不得惟<lb/>
餘松栢韵天風<lb/>
<pb n="KR4h0057_WYG_008-13a"/>
　　前題　　　　　　　　　　　　　劉無降<lb/>
曉乗輕舸出江城晚上籃輿却倦行盡日松風響巖谷小<lb/>
忩聽作亂泉聲<lb/>
　　前題　　　　　　　　　　　　　胡　珵<lb/>
攝身下蓬萊放浪雲水迹非無簡書畏心賞寄泉石亭亭<lb/>
雲間塔勝地閒自昔梯雲上青𡨕如鳥著兩翼化城出天<lb/>
半寳甃坦如席環山劃中斷裂地開震澤峩峩東西峰觀<lb/>
闕倚空碧千尋採香徑劍卧漣漪直當年舘娃宫六月避<lb/>
<pb n="KR4h0057_WYG_008-13b"/>
暑夕琴䑓延薰風<hi>闕</hi>女曵阿錫牛耳争齊盟鳥喙已薦食<lb/>
百家甬東村托足歸無宅焉知陵谷變大厦響千舄矧兹<lb/>
風塵際樓殿踊山脊安隠大火中顯允象教力興予浩刦<lb/>
嘆萬法本空寂<lb/>
　　聞訥老築堂榜曰五至賦此　　　　孫　覿<lb/>
老人昔記觀河處白髪蒼顔只如故湛然不與生㓕期始<lb/>
信真心有常住公今忘物兼忘我坎止流行無不可桑下<lb/>
了無三宿戀壁間一坐九年過振履忽逐秋鴻徃浮盃又<lb/>
<pb n="KR4h0057_WYG_008-14a"/>
趂春潮上一片孤雲自在飛不落人中去來想<lb/>
　　後七年過靈巖寺再賦二首　　　　孫　覿<lb/>
猊坐諸天繞龍龕百鬼營捫蘿穿窈窕拄䇿上峥嶸雨送<lb/>
秋聲入風迎夜氣生降肛一鼍吼撇烈兩鳬驚獨詣超神<lb/>
界真游梦化城㣲吟更有味琢雪闘僧清<lb/>
老訥僧中龍得度佛三界誅茒製不借剖竹作如意徴心<lb/>
訊空王禮足依梵帝住世無三宿因縁有五至百年杞國<lb/>
憂四大偃師戯應作如是觀浮雲本無蒂<lb/>
<pb n="KR4h0057_WYG_008-14b"/>
　顯親崇報禅院在靈巖山頂舊名秀峰寺吳館娃宫也<lb/>
　梁天監中始置寺有智積菩薩舊跡土人奉事甚謹今<lb/>
　為韓蘄王功德寺改今名<lb/>
　　天峰院記　　　　　　　　　　　曽　<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>
闔閭城西二十餘里山之巔有禅院祥符詔書賜名天峰<lb/>
考於啚記所謂報恩山南峰院者是也記言晉僧支道林<lb/>
因石室林泉置報恩院唐之大中改為支山禅院晉之天<lb/>
福改南峯額予先世松檟在羊腸山之朝陽嵗時展省屡<lb/>
<pb n="KR4h0057_WYG_008-15a"/>
過天峰嘗訪遺詩舊刻求其地之所在以叅騐之而唐人<lb/>
劉長卿逰支硎山寺皮日休陸龜䝉宿報恩寺水閣題支<lb/>
山南峰皆為賦詩寳歴以後州刺史白居易劉禹錫亦有<lb/>
報恩寺詩按長卿至德中嘗為監察御史日休龜䝉松陵<lb/>
唱和出咸通年又言南峰院額故相國裴休所書也休乃<lb/>
大中宰相於是一時而報恩支山南峰三名並存則知記<lb/>
所載大中天福更名者誤也今山下楞伽院有石刻言院<lb/>
即報恩遺址原田中有報恩惠敏律師塔碑言建塔於寺<lb/>
<pb n="KR4h0057_WYG_008-15b"/>
之西南隅當八隅泉池之上中峰蘭若之下碑望楞伽正<lb/>
在東北而記所謂石室者亦在楞伽人猶謂之支遯菴自<lb/>
菴前西向登山可數百歩林中一徑入中峰院自徑前南<lb/>
行其登彌髙又數百歩乃至天峯北僧院其依一山而道<lb/>
周有石盤薄平廣泉流其上清泚可愛居易詩云净石堪<lb/>
敷坐清泉可濯巾其謂是也昔莊周言庖丁之刀十九年<lb/>
若新發於硎陸德明釋硎磨石也余謂此石其平如砥支<lb/>
硎之名宜取諸此而石文又有如蹏涔者人謂之馬跡石<lb/>
<pb n="KR4h0057_WYG_008-16a"/>
故禹錫詩云石文留馬跡峯勢聳牛頭日休龜䝉與穰嵩<lb/>
起南池聨句亦曰翠出牛脰聳苔深馬跡訛又曰文硎辟<lb/>
亦過牛頭峯今在天峯之南此其可考者禹錫詩云又有<lb/>
泉眼潛通海之語與夫松陵詩所言承閣南池惠敏碑所<lb/>
言八隅泉池皆已湮沒失其故處而裴公書額亦不復見<lb/>
矣若山下石室山半石門天峯之傍有待月嶺下有碧琳<lb/>
泉又有放鶴亭其址猶在而劉白皮陸之所賦咏皆不及<lb/>
之此又不可考者也昔逸少既謝㑹稽安石猶卧東山遯<lb/>
<pb n="KR4h0057_WYG_008-16b"/>
乃與之從遊自放虚寂之境而有登臨之適故時人以為<lb/>
髙逸遯之所游多矣維呉之報恩越之沃洲最著沃洲有<lb/>
養馬坡放鶴峯故此山亦有馬跡石放鶴亭傳言遁常畜<lb/>
馬縱鶴其説皆有理趣非窘拘於浮屠法者也遁之沒已<lb/>
七百餘年而事之傳於名迹者猶不冺其為世所慕如此<lb/>
近嵗僧德興者始傳禪法於天峯維住持者十來人矣德<lb/>
興之始來茅屋土階僅禦風雨後有文啟慧汀贊元維廣<lb/>
者大増葺之基土架土上瓦下甓堂殿庖庫廊廡寮閣門<lb/>
<pb n="KR4h0057_WYG_008-17a"/>
庭戺街次第完潔東有浴室西有憇菴佛貎經藏無不嚴<lb/>
具以其治之非一人積之非一日而能終始如一故頼以<lb/>
成就其財貲則取之州人非一家也予嘗以職事獲閲書<lb/>
於太史氏因見景德四年有建言者曰民佞佛費財宜加<lb/>
禁止上曰佛教本乎修心至於禪學為益滋大於是言者<lb/>
不行蓋先王以道治天下使人心化而不自知故其盛時<lb/>
眘獨而無思犯禮者非必士民也釋氏心法之妙殆不失<lb/>
先王道化之意乃知前聖後聖其揆一也豈虚言哉斌公<lb/>
<pb n="KR4h0057_WYG_008-17b"/>
長老夙受法於明因禪師又深通順觀肇論之㫖心地乃<lb/>
逹無所底滯予之道友也一日謂予曰天峰自德興新之<lb/>
且及百年願有所請予謂沃洲居易為之記矣而報恩寂<lb/>
寥未有記者因為考論本未書以畀之<lb/>
　　超隠堂記　　　　　　　　　　　葉　勸<lb/>
佛子棄親出家本欲擺脱名利自非上根法器了逹根源<lb/>
未有不為名利所縳雖大善知識亦不免於求名而利附<lb/>
焉故必開張舖席以求出世至於終老而不返一曰欲以<lb/>
<pb n="KR4h0057_WYG_008-18a"/>
利益衆生一曰欲以開導羣迷此特自為之辭爾焉有能<lb/>
利益衆生開導羣迷而不知所以自求安隠以遁其形耶<lb/>
余道友才公則不然雖嘗由萬夀首座住天峯禪院才得<lb/>
旬嵗即興退休之念㑹予觧官南歸亦思與之相近因出<lb/>
槖裝為營小居於能仁<hi>精舍</hi>乃名其所居之堂曰超隠蓋佛<lb/>
以清净為本虚無淡泊為宗而垂世立教禪律兩行專説<lb/>
法相是真是實即謂之律説有非有説無非無當體不離<lb/>
湛然常住即名為禪自逹摩傳此心印靣壁九年不立文<lb/>
<pb n="KR4h0057_WYG_008-18b"/>
字不假聲聞而第一義諦復然流通遍周沙界自爾以來<lb/>
燈燈相傳照耀大千啟發昏䝉證菩提果超出世間與佛<lb/>
同體得兹道者才公有焉昔紹聖末余掾澧易謁長老自<lb/>
齡於夾山時㑹下禪人無慮二百軰而軰軰談公不容口<lb/>
由此始識公於此山之庫下形骨清癯標韵高古無異於<lb/>
孤雲獨鶴然稍稍接之語言莫非善巧柔輭議論風起至<lb/>
於亹亹之處如泉竇始開悉自胸中流出所謂深得辨才<lb/>
三昧者見知既已如此之超然矣而又能於兹時出超然<lb/>
<pb n="KR4h0057_WYG_008-19a"/>
㧞俗之見以求隠處而退休焉其度越稠人廣衆卓絶<lb/>
數等矣以是而名兹堂非虛言也堂兩楹五架粗完潔<lb/>
不侈不陋真道人所居余不記其土木之工而粗記公<lb/>
超然隠居之意如此<lb/>
　　游南峯寺詩并序　　　　　　　葉梦得<lb/>
游南峯寺獨登待月嶺而還長老才上人云欲作亭嶺<lb/>
上以待予再至因以詩贈<lb/>
澤國鍾下流有山獨西南標竒借明眼夙昔多窮探腹<lb/>
<pb n="KR4h0057_WYG_008-19b"/>
背眩金碧鐘魚半精藍支郎放鶴地妙觧無餘談髙木<lb/>
氣未炎緑隂正清酣我懶倦登陟兹行咤猶堪幽尋雖<lb/>
云初佳處黙已諳乆欲謝塵滓徃問彌勒龕平生術九<lb/>
九晚識前三三才也實可人窮年玩烟嵐胸中有定水<lb/>
萬境濳包含嚴霜掃赬紫老榦餘楩楠噉蔗要自佳食<lb/>
茶亦云甘坐斷方丈室天花雨毵毵笑我窘世網何如<lb/>
老眠蠶我今已觧縛真理宻自躭但恐愛山意多求尚<lb/>
成貪願借待月嶺重開石頭菴偃松久傲兀碧琳放澄<lb/>
<pb n="KR4h0057_WYG_008-20a"/>
涵言尋覺城路更欲從徧叅<lb/>
　天峯院在吳縣西二十五里南峯山亦名支硎山即<lb/>
　東晉髙僧支遁别菴也皇朝祥符五年刺史秦羲奏<lb/>
　賜今名<lb/>
　　題觀音禅院　　　　　　　　　白居易<lb/>
好是清凉地都無繫絆身晚晴宜野寺秋景屬閒人净<lb/>
石堪敷坐寒泉可濯巾自慙衰髩上猶帯郡庭塵<lb/>
　　咸平觀音禅院碑銘　　　　　　錢　儼<lb/>
<pb n="KR4h0057_WYG_008-20b"/>
天下之名郡言姑蘓古來之名僧言支遁以名郡之地<lb/>
有名僧之踪復表伽藍綽為勝㮣至於傳法不冺眞風<lb/>
則紀之以文信無愧矣蘇州觀音禪院即東晉支公道<lb/>
林所建支硎寺也伊昔二衆同居舍宇尤廣其山有支<lb/>
公馬跡及所居石室存焉唐景龍中詔更名報恩及瑞<lb/>
陵初圯海内精宇人祗號咽兹寺在圯例獻文纘嗣佛<lb/>
日再中旃檀之林枯荑畢秀時太原尹盧公簡求方牧<lb/>
是邦與僧清贄相善乃勸捨俸錢復新締架大中五年<lb/>
<pb n="KR4h0057_WYG_008-21a"/>
請僧洪憲主之憲即豫章希運禅師之法嗣也自咸通<lb/>
甲申嵗至於乾德甲子嵗九百餘年陵谷迭遷香華中<lb/>
輟其年二月有永嘉禅學沙門文謙嘗駐錫姑蘇永光<lb/>
蘭若頗以佛事結諸衆緣尋詣天台大寂韶公禅師之<lb/>
法席願齒入室之列大寂示之曰汝雖越人非越地可<lb/>
居其當化人於呉地耳於是遂如大寂之教復來茂苑<lb/>
㑹僧正安公以報恩舊地辟而住持是為今觀音禅院<lb/>
矣復有本郡都知兵馬使趙承遇及司理判官張仁某<lb/>
<pb n="KR4h0057_WYG_008-21b"/>
等同經度之獲石銘於殿基承遇以下名氏皆如銘之<lb/>
所記蓋宿縁符契也未幾謙師徙居上方所度弟子三<lb/>
十餘人今之恩公上人蓋白眉也亦禮大寂得其宗㫖<lb/>
退而闡法席於先師之精舍昭善繼也恩公苦行有聞<lb/>
𤣥談尤峻適居放鶴之地雅契安禅之懷早嵗師嘗入<lb/>
京師時愚方預常叅一得相面今師沿前㑹之邂逅䟽<lb/>
本寺之寅緣欲愚為文以紀其事愚以向之所言信無<lb/>
愧者乃紀而銘之云時大宋咸平六年六月忠果確勇<lb/>
<pb n="KR4h0057_WYG_008-22a"/>
功臣金州管内觀察使判和州軍州事光禄大夫撿校<lb/>
太傅兼御史大夫上柱國彭城郡開國公食邑六千户<lb/>
實食封一千一百户錢儼撰<lb/>
　觀音禅院在報恩山亦曰支硎山寺即古報恩寺也<lb/>
　　堯峯新井歌并序　　　　　　　蔣　堂<lb/>
堯峯顥暹禅師有道行居常游吾門一日且曰山中鑿<lb/>
石造井踰嵗僅成既冽而甘大為叢林之利願得紀述<lb/>
以久其傳因作歌云<lb/>
<pb n="KR4h0057_WYG_008-22b"/>
白雲莽莽青山頭一穴四面飛泉流其初山間舊井涸<lb/>
枯腸燥吻海衆羞於時大士寳雲者頥指土胍智慮周<lb/>
山靈所感道心爽檀施聿來工力鳩雲鍤齊下遠雷動<lb/>
石火内擊飛星稠百尺虚空廓地表<hi>鑿井求水出上一尺即百尺虚空見</hi>
<hi>内書</hi>一泓清冽呀深幽人疑從天墮月窟或問何處移龍<lb/>
湫次則其徒駭殊勝競持應器嘗甘柔饑狖連臂喜跳<lb/>
擲渇鳥引喙鳴鈎輈碧甃光中轆轤曉銀牀側畔梧桐<lb/>
秋寳方金地互相映谷鮒坎蛙難此留傍晲江形小衣<lb/>
<pb n="KR4h0057_WYG_008-23a"/>
帯下窺湖面卑浮漚何兹鑿飲有功利一掬入口醍醐<lb/>
優熱者濯之昏鈍决病者沃之沈痼瘳而我時邀墨客<lb/>
去松澗遠挈都籃游净瓶汲引試香荈雅具羅列無腥<lb/>
甌<hi>茶經膻鼎腥甌非器也</hi>比之玉乳不差别<hi>曲阿有玉乳泉</hi>誚彼鍊丹多<lb/>
謬悠<hi>俗傳天竺有鍊丹而茶經水記皆不載</hi>今兹泉眼在魯塢所喜雲液<lb/>
鄰莵裘<hi>魯塢乃堯峯地予所居去之一舍</hi>苧翁既徃乏鍳者水記未載<lb/>
予將修此山此井永不廢此歌其庶傳南州<lb/>
　　再題半峯亭<lb/>
<pb n="KR4h0057_WYG_008-23b"/>
何名半峯亭堯峰路之半游客趨層崖斗上多股戰寳<lb/>
雲搆兹軒接心引不倦所冀冠蓋來少休松石畔雄視<lb/>
金仙居巍乎倚雲漢自此更攀緣湏臾躋彼岸<lb/>
　　　　　　　　　　　　　　　　李彌大<lb/>
雲峯何岧嶤去天餘幾丈其下蔚華林幽禅屹相向我<lb/>
游先朝暾海日射巾杖飛蓋不湏持歩歩蒼松障山僧<lb/>
知我來羅立鳬雁行提携兩行人為我談實相一種勿<lb/>
弦琴三嘆無聲唱開軒面東南千里入俯仰西登妙高<lb/>
<pb n="KR4h0057_WYG_008-24a"/>
䑓更欲兹曠望土斷澤遶山烟濤渺雲浪恐是六鼇連<lb/>
蓬壺墮蒼莽又疑鯨入海偃脊起青嶂時方老火熾金<lb/>
石流欲煬湏臾變雲雨為作雄風壮翻手回凉秋掀舞<lb/>
千林響誰云免水宫自是神龍藏三髙如可作吾欲五<lb/>
湖訪洗足巨浸心振衣孤峯上寄語夸奪流得飽但相<lb/>
忘長哦可當歌踏月下空曠<lb/>
　　山居十詠　　　　　　　　　　僧懷深<lb/>
湛湛平湖浸月明漁歌吹斷曉風清壞衣䝉頂跏趺坐<lb/>
<pb n="KR4h0057_WYG_008-24b"/>
不稱詩情稱道情<hi>右清輝軒</hi>
深静含秋一鑑寛清甘聊酌齒牙寒靈巖自笑窮山骨<lb/>
明月泉慳只欲乾<hi>右碧玉沼</hi>
聊向蒼藤挂六環滿莎嘉致伴幽閒䨇眸净洗㸔不厭<lb/>
欲結遮頭草一間<hi>右多境巖</hi>
寳雲珠草廣禅林鑿石窮源意亦深常嘆甘泉不當路<lb/>
汪洋空有濟人心<hi>右寳雲井</hi>
古洞深沉莫敢窺森隂草木野雲飛白龍何處淹頭角<lb/>
<pb n="KR4h0057_WYG_008-25a"/>
天下蒼生待汝歸<hi>右白龍洞</hi>
笑日野花青嶂下歌春幽鳥白雲間寳陀大士全身露<lb/>
懊惱游人空㸔山<hi>右觀音巖</hi>
寒松門底如張蓋接引嘉賔眼倍青方丈老人迎送少<lb/>
未應因汝下幽庭<hi>右偃蓋松</hi>
下視羣山盡子孫孤髙直與月輪分善財不用别峯覓<lb/>
只此休時見德雲<hi>右妙髙峯</hi>
禅板蒲團消永日明忩净几映踈筠一爐香盡六時過<lb/>
<pb n="KR4h0057_WYG_008-25b"/>
轉覺山家氣味眞<hi>右東齋</hi>
匿影長嫌山未深閉門莫放俗塵侵如今滿眼事奔走<lb/>
欲向何人話此心<hi>右西隠</hi>
　堯峯院在呉縣横山即唐免水院也院有十景謂清<lb/>
　輝軒碧玉沼多境巖寳雲井白龍洞觀音巖偃蓋松<lb/>
　妙髙峯東齋西隠也<lb/>
　　楓橋寺記　　　　　　　　　　孫　覿<lb/>
平江自唐白公為刺史時即事賦詩已有八門六十坊<lb/>
<pb n="KR4h0057_WYG_008-26a"/>
三百橋十萬户為東南之冠詩云茂苑太繁雄是也逮<lb/>
乾符光啟間大盗䗦出争為强雄而武肅王錢鏐以破<lb/>
黄巢誅董昌之功盡有浙東西之地五代分裂諸藩據<lb/>
數州自王獨嘗順事中國有宋受命盡籍土地府庫帥<lb/>
其屬朝京師遂去其國蓋自長慶訖宣和更七代三百<lb/>
年呉人老死不見兵革覆露生養至四十三萬家而呉<lb/>
太伯廟棟猶有唐昭宗時寧海鎮東軍節度使錢鏐姓<lb/>
名書其上可謂盛矣建炎盗起官寺民居一夕為煨燼<lb/>
<pb n="KR4h0057_WYG_008-26b"/>
而楓橋寺者距州西南六七里枕漕河俯官道南北舟<lb/>
車所從出而巋然獨無恙殆有數焉寺無石誌按呉郡<lb/>
啚經實妙利普明塔院而不著經始之嵗月唐人張繼<lb/>
張祐嘗即其處作詩記游吟誦至今而楓橋寺亦遂著<lb/>
名於天下太平興國初節度使孫承祐重建浮屠七成<lb/>
峻峙盤固人天鬼神所共瞻仰至嘉祐中始改賜普明<lb/>
禅院而雄傑偉麗之觀滋起矣屬有天幸僅脱於兵火<lb/>
而官軍蹂踐寺僧逃匿頽簷委地飄瓦中人卧榻之上<lb/>
<pb n="KR4h0057_WYG_008-27a"/>
仰視天日四壁蕭然如逃人家紹興四年長老法遷者<lb/>
㑹其徒入居之而相其室無不修銖積寸累扶顛補敗<lb/>
棟宇一新可支十世寺有水陸院嚴麗靚深龍象所栖<lb/>
升濟幽明屡出靈響尤為殊勝而塔之役最大更三年<lb/>
而後就一日遷老過余言曰願有紀也余嘗怪天下多<lb/>
故縣官才匱力屈天子減膳羞大臣辭賜金將吏被介<lb/>
胄以死士大夫毁車殺牛而食而吾民則當輸家財助<lb/>
邉率嘗睊睊然舉首蹙額疾視其上無慨然樂輸之意<lb/>
<pb n="KR4h0057_WYG_008-27b"/>
而佛之徒無尺寸之柄無左右介紹之先瓦盂錫杖率<lb/>
爾至門則倒衣吐哺躧履起迎惟恐後已乃捐金幣指<lb/>
囷廪捨所甚愛如執左券交手相付無難色此何道也<lb/>
今觀遷老積精營作練學苦空敝衣糲食不以一毫私<lb/>
其身日以飭蠱壞起頽仆為急又飭其徒二三軰持鉢<lb/>
扣門或持簿乞民門日有獲焉惟資以治寺以故一方<lb/>
道俗皆向慕之凡所欲為無不如志故成就如此今鄉<lb/>
縣之長人者晨擁百吏坐一堂之上赫然如神明之臨<lb/>
<pb n="KR4h0057_WYG_008-28a"/>
又阻聲威以怛之而後吏得以投其隙吾欲以柔道理<lb/>
之量其力之所堪任而與之為均無急之以期無使吏<lb/>
廹之上下休戚共為一體人人歡然忻戴如駒犢嬰兒<lb/>
之慕以盡夫為民父母之道夫以子弟而事父母其於<lb/>
奉佛固間然矣故著余之所欲言為記使歸刻焉紹興<lb/>
十六年七月日晉陵孫覿記<lb/>
　　題楓橋寺　　　　　　　　　　張　祐<lb/>
長洲苑外草蕭蕭却算重㳺嵗月遙唯有别時今不忘<lb/>
<pb n="KR4h0057_WYG_008-28b"/>
暮烟疎雨過楓橋<lb/>
　　楓橋夜泊　　　　　　　　　　張　繼<lb/>
月落烏啼霜滿天江楓漁火對愁眠姑蘇城外寒山寺<lb/>
夜半鐘聲到客船<lb/>
　　　　　　　　　　　　　　　　張師中<lb/>
呉門多精藍此寺名猶古距城七里餘冠蓋日旁午斜<lb/>
徑通採香遠岫對棲虎寺扉横野橋塔影落前浦<lb/>
　　　　　　　　　　　　　　　　張孝祥<lb/>
<pb n="KR4h0057_WYG_008-29a"/>
朝辭海湧千人石暮宿楓橋半夜鐘明月館娃宫裡去<lb/>
洞庭呼起一帆風<lb/>
四年忽忽兩經過古岸依然窣堵波借我繩床銷午暑<lb/>
亂蝉鳴處竹隂多<lb/>
　　　　　　　　　　　　　　　　郭　附<lb/>
師子山雲漠漠越來溪水悠悠鐘到客船未曉月和漁<lb/>
火俱愁咫尺横塘古塔連綿芳草長洲一老翛然自在<lb/>
時時來繫扁舟<lb/>
<pb n="KR4h0057_WYG_008-29b"/>
　　穹窿山寺記　　　　　　　　　楊　宿<lb/>
穹窿禅院者唐㑹昌六年之所建也先是蕭梁下詔取<lb/>
梅梁於兹地致白馬之奠感明神之徵所謂白馬塢即<lb/>
兹院之址也至唐宣宗改元大中重興梵宇法眷承紹<lb/>
六世於兹事曠繕完迨今百載飛樑朽以虹天危簷壓<lb/>
而翼摧則燥濕之患是生矣大教不冺招來信人今上<lb/>
嗣位之八年粤有當院徒弟奉安發志必葺果得檀那<lb/>
繼踵而至自夏侯鍾離二氏等一百五十餘人咸蠲净<lb/>
<pb n="KR4h0057_WYG_008-30a"/>
緡鼎新大壮殿堂爽塏廊廡轇轕璇題次第以輝鮮金<lb/>
地廻環而嚴潔於戯阿含所云若能補故寺者是謂二<lb/>
梵之福則安師之興葺能事有是夫諸檀信之慈悲喜<lb/>
捨有是夫魁兹勝事願勒貞珉聊奮直筆為記嵗時皇<lb/>
宋景徳四年五月九日記<lb/>
　福臻禅院在吳縣西南四十五里穹窿山舊經云梁<lb/>
　天監二年置今記云唐㑹昌六年建寺有米芾大書<lb/>
　詩兩壁字畫竒逸至今存焉<lb/>
<pb n="KR4h0057_WYG_008-30b"/>
　　横山頂舍利靈塔銘　　　　　　嚴德盛<lb/>
竊以至理無言非言無以寄理𤣥蹤無體非體無以曰<lb/>
蹤然則八千種好呈應身之妙三十二相表化質之妍<lb/>
至如獻土童兒聚沙稚子尚獲無窮之報猶成莫盡之<lb/>
因况撒身命重財崇諸聖業者乎但樹因之最無過起<lb/>
塔崇福之重詎甚建幢而銀青光祿大夫呉郡太守李<lb/>
顯者乃華陽杞梓江漢芳蘭夙布素誠少匡王國吐納<lb/>
風雷之際出處朱紫之庭縻爵峻於其身隆基茂於徃<lb/>
<pb n="KR4h0057_WYG_008-31a"/>
業温良洽於郡國孝友睦於閨門建節贊治張振化風<lb/>
門雖望族世載公卿安仁樂智之心無違終食謙明惠<lb/>
厚之德造次必存仍共奨勸郡部官人奉為皇帝皇后<lb/>
齊王六宫眷屬各捨七珍同崇八福在郡城之西山頂<lb/>
上營起七層之寳塔以九舍利置其中金瓶外重石槨<lb/>
周䕶留諸弗朽遇刦火而不燒守諸不移漂刦水而不<lb/>
易時有龍華道塲比丘法首者嵗居齠齔即起踰城之<lb/>
心年將志學仍持航海之<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>自離親捨俗三十許年洞<lb/>
<pb n="KR4h0057_WYG_008-31b"/>
識苦空明閑法要誠心内發𡨕梦外酧時聞此山是古<lb/>
之佛殿乃共於此所成斯勝業願寳鐸常揺法輪恒轉<lb/>
舍生廻向歸心上通有頂之天傍及無邉之地同離生<lb/>
死之苦俱成湼槃之樂其詞曰<lb/>
相焉是滅法矣非生蓋纒虚萃渇愛徒盈不無不有何<lb/>
體何名業風既息法水便清以兹勝地令德來持功施<lb/>
合矩化動成規如雲出岫状月臨池清流不倦貽銘無<lb/>
疲䖍心局體國歸共慕施彼七珍崇斯六度下被羣品<lb/>
<pb n="KR4h0057_WYG_008-32a"/>
上資天祚萬福荘嚴千靈輔䕶少宣令問特秀苗聚輪<lb/>
轉三有馳流六通獨善非德兼濟為功俱成法雨用息<lb/>
塵籠大隋大業四年嵗次戊辰九月辛未朔八日戊寅<lb/>
立銘呉郡司户嚴德盛製文司倉魏瑗書<lb/>
　寳積寺在横山下亦名楞迦寺山頂有塔隋人所書<lb/>
　塔銘碑石全好字畫秀整絶類虞褚大抵隋人書法<lb/>
　兼傳晉宋間造意甚可珎今録之<lb/>
　　寳華山寺新鐘記　　　　　　　孫　規<lb/>
<pb n="KR4h0057_WYG_008-32b"/>
寳華山智顯禅院面震澤之洪瀾背長洲之故苑左控<lb/>
洞庭之峻右挹靈巖之巔刻蟠之閾相望遊麋之墟宻<lb/>
邇眞三呉之佳地一方之上游先是梁天監中有僧號<lb/>
憨憨者至自梵天營立香界植錫杖之故所化靈源之<lb/>
尚存年祀滋深締架幾圯國朝祥符乙卯嵗故府侯崇<lb/>
儀秦公羲當巋然之未墜思勉矣而可興其疇尸之以<lb/>
有能者即以今心印師居焉増庳為髙變陋成麗䑓殿<lb/>
之類岌起金碧垂一紀間精廬克偹<lb/>
<pb n="KR4h0057_WYG_008-33a"/>
　智顯禅院在吳縣西南三十里寳華山<lb/>
　　光福寺銅觀音像　　　　　　　黄公頡<lb/>
光福寺距城七十里有銅像觀音其始作者與其嵗月<lb/>
予不得知也康定改元六月志里張氏於廟傍之泥中<lb/>
覩焉時久旱弗雨相與言曰觀音示現殆有謂乎乃具<lb/>
梵儀禱焉既時雨降以是凡有禱而無弗獲者州人必<lb/>
請命於刺史而致敬無不得其感報夫道之在天下其<lb/>
廢興有數而出處有命亦惟其時而已蓋習俗沉迷之<lb/>
<pb n="KR4h0057_WYG_008-33b"/>
日久矣必将有以薫沐其邪意啟廸其善心教令既不<lb/>
足以敺之於是時聖人出而輔世其在呉越則若四明<lb/>
之奉化䨇林錢塘之天竺是也或因乎俗之所趨或寓<lb/>
乎物之所感顯相示化變出不窮以是因緣不假言説<lb/>
凡見聞者隨其願求各有所得則雖頑嚚抵冐之人亦<lb/>
將有以善其心况拫性之厚者乎則其所以輔世者豈<lb/>
小補哉此其佛教行乎中國人之所頼以悔罪祈福者<lb/>
宜乎曠世歴年而弗絶也予母葬於寺之西南嘗過其<lb/>
<pb n="KR4h0057_WYG_008-34a"/>
上僧藴恭屡求為記予不得辭也因序其事云<lb/>
　　題光福上方　　　　　　　　　顧在鎔<lb/>
蒼島孤生白浪中倚天髙塔勢翻空烟凝遠岫列寒翠<lb/>
霜染踈林墜碎紅溪渚遠棲彭澤雁楼䑓深貯洞庭風<lb/>
六時金磬落何處偏傍葦叢驚釣翁<lb/>
　光福講寺在吳縣西南鄧尉山龜峯上舊有銅像觀<lb/>
　音嵗有水旱輙具禮迎奉入城有禱必應又嘗為人<lb/>
　盗去尋復得之<lb/>
<pb n="KR4h0057_WYG_008-34b"/>
　　長洲縣西北陽山下澄照寺記　　陳　最<lb/>
佛宇之興其來尚矣自竺乾入洛象教歸周琅函流貝<lb/>
葉之文寳塔閟玉毫之相莫不圖諸爽塏樹乃精藍苟<lb/>
非背山而面林左泉而右石何以延大千之開士啟孤<lb/>
獨之名園是故鷲嶺雄標世尊因而説法䨇林秀㧞惠<lb/>
遠由是奠居蓋人境之兩殊亦古今而一致蘇州郡城<lb/>
之西北三十五里山曰陽山山之下寺曰澄照先是唐<lb/>
㑹昌中丁某施白馬澗宅為白鶴寺後有龍興寺僧智<lb/>
<pb n="KR4h0057_WYG_008-35a"/>
又因遊其上縱目周覧嗟其年祀寝遠名額僅存榛莽<lb/>
靡除基址甚隘於是鴻臚卿左衛大將軍曹茂逹六代<lb/>
孫𤣥祚捨祠堂基以搆寺不改舊額因而遷之始剏茒<lb/>
茨數十間而已觀其岡巒環合巖谷洞砑眞佛者之津<lb/>
梁乃道林之形勝靈啟其地人興厥謀决智力而有開<lb/>
獲神明之來乂寺中有靈泉濳發莫窮其源决洩蓋自<lb/>
於神功䟽鑿豈因於人力引山渠者數𣲖溉民田者百<lb/>
塍水旱不更其淺深遠邇必沾其潤利為國彭城威顯<lb/>
<pb n="KR4h0057_WYG_008-35b"/>
公嘗而異之因改曰仙泉我宋祥符初始賜今額乾德<lb/>
中乂公既沒上足藴明嗣而續之香火無廢道者藴與<lb/>
亦乂公弟子也勇猛精進出於常倫痛先志之未終發<lb/>
精心而善誘由是智者獻謨壮者效用經始勿亟舉而<lb/>
新之啟廣殿以安晬容飾華龕以庋大藏厨有庫香積<lb/>
之供成僧有堂如雲之衆集晨昏是警鼔鐘於百尺之<lb/>
䑓水陸致䖍設位於五層之閣而又置懴院法華院亭<lb/>
榭髙掲房廊繚周煥然不勝其壮觀矣開寳中太保韓<lb/>
<pb n="KR4h0057_WYG_008-36a"/>
公承德復捨梳洗樓為塔院詳其始末叙厥廢興見徵<lb/>
蕪詞用紀珍琰時天禧五年十一月二十一日記<lb/>
　　明因禅院重建方丈記　　　　　凌民瞻<lb/>
世之為放曠曼衍之言者指宇宙為極矣如來眎宇宙<lb/>
猶一漚也嘗以大千世界為言斯多矣而未極其廣也<lb/>
嘗又以殑伽沙世界為言斯廣矣而未得為無量也然<lb/>
則無量者非世論所可計矣如來能以如是無量世界<lb/>
置諸虚空而不墮納諸芥子而不廹擲之方外而無動<lb/>
<pb n="KR4h0057_WYG_008-36b"/>
沃之巨浸而不溺神化無方理絶思議是荘嚴偈云净<lb/>
土如所欲受用皆現前蓋言諸佛如來游戯三昧自在<lb/>
若此雖欲貿梵世於忍土遷内苑於鷲峯固為不難然<lb/>
且狥湏逹之請而經營舍衞之室忍其虚府庫殚智力<lb/>
而後成豈神境妙用不足尚耶嗚呼非具大悲者孰能<lb/>
與於此衆生差别如見𡨕鈍要以檀施攝其初心由是<lb/>
言之祗因精舍豈一手一足為之哉兹院成於國初景<lb/>
祐中璿玠師頗易舊宇其間未葺者日益隳圯長老唯<lb/>
<pb n="KR4h0057_WYG_008-37a"/>
廣師補漏支欹迨已四稔尺椽寸甓不以强人凡興斯<lb/>
縁莫非樂施熈寧七年四月二十七日始工後十月而<lb/>
工畢坎髙増卑廣倍舊址欂櫨榱桷亦攻堅材圬墁斵<lb/>
削皆聚良匠美哉輪奐不日而成如天持來如地湧出<lb/>
物不終否在人而興僝工之始予嘗謂師曰弟子貧不<lb/>
能以財施弱不能以力施他日願施鄙文讚勝事明年<lb/>
師故遺書來岳陽從索斯記師嘗住天峯蓋有甚大緣<lb/>
事未嘗刻一言今及記此者是欲攝我以文施因得記<lb/>
<pb n="KR4h0057_WYG_008-37b"/>
其嵗月焉<lb/>
　明因禅院在呉縣西南横山下即薦福山感慈禅院<lb/>
　　入湧泉道中　　　　　　　　　程師孟<lb/>
小航時過越溪頭當日呉宫事可求西子冶容來作餌<lb/>
伍員忠憤反為仇雖無别館虹蜺帯<hi>呉都賦云寒暑隔閡於邃宇虹蜺廻</hi>
<hi>帯於雲館</hi>但有荒䑓麋鹿游髙望太湖千萬頃夕陽依舊水<lb/>
東流<lb/>
窮冬未見六花飄春意㣲㣲動桞梢千丈龍形蟠暮嶺<lb/>
<pb n="KR4h0057_WYG_008-38a"/>
一條虹影落溪橋閶門飛跨何清泚茂苑繁雄未寂寥<lb/>
切幸早歸頻出郭西山隠客不湏招<lb/>
因省先塋到故都不妨閒歩問耕夫水雲蒼莽遥連洞<lb/>
田野低窪稍近湖秋熟幾家收橘柚日生衆口藉菰蒲<lb/>
今朝偶得西華稲僧飯年年出玉腴<lb/>
道出横塘跨石梁塘南塘北稲花香風吹舴艋輕如駛<lb/>
日照浮圖峻若翔遠岸漁樵三兩兩近村鵞鴨一行行<lb/>
回頭却指城南路雲屋朱樓氣鬰蒼<lb/>
<pb n="KR4h0057_WYG_008-38b"/>
寒林已見早梅芳盡日臨流野興長門外牛羊人自得<lb/>
籬邉鷄犬盗誰防三江夜色滄浪白千里秋香䆉稏黄<lb/>
借問船中何所有橙虀鱸膾酒先嘗<lb/>
舟行如葉泛長川觧水吳兒力可全風急輙先千浪破<lb/>
岸欹能把一䉡牽湖沉目影山頭畵雲漏天光雨足懸<lb/>
試向中流東北望城南寳塔在門前<lb/>
告老清朝分自安從今榮悴不相闗有愁方見田家樂<lb/>
無事才知釣叟閒世故要㸔終始後人生未免是非間<lb/>
<pb n="KR4h0057_WYG_008-39a"/>
婦坆更在公塋側一舸猶夷遂徃還<lb/>
誰何不欲早忘機今已髙年古亦稀翠桞隂中黄鳥過<lb/>
青山影裡白鷗飛新春已到無髙下故里重過有是非<lb/>
人意不知毛羽意聲聲猶道不如歸<lb/>
　湧泉院在呉縣西南横山之下舊為程師孟光禄香<lb/>
　火院故程公賦詩甚多比年其家不振伐木毁屋以<lb/>
　其地賣為劉孝韙侍郎之墓<lb/>
　　水月禅院記　　　　　　　　　蘇舜欽<lb/>
<pb n="KR4h0057_WYG_008-39b"/>
予乙酉嵗夏四月來居呉門始維舟登靈巖之巓以望<lb/>
太湖俯視洞庭之山巋然特起雲霞采翠浮動於滄波<lb/>
之中予時據闌竦首精爽下堕欲乗風跨落景以翺翔<lb/>
乎其間莫可得也自爾平居緬然思於一到惑於險説<lb/>
而未果行則常若有物偪塞於胸中是嵗十月遂招徐<lb/>
陳二君浮輕舟出横金口觀其洪川蕩潏萬頃一色不<lb/>
知天地之大所能并容水程泝洄七十里而遠初宿社<lb/>
下踰日乃至入林屋洞陟毛公壇宿包山精舍又泛明<lb/>
<pb n="KR4h0057_WYG_008-40a"/>
月灣南望一山上縻蒼烟舟人指云此所謂縹緲峯也<lb/>
即岸歩自松間出數里至峯下有佛廟號水月者閣殿<lb/>
甚古像設嚴煥旁有澄泉潔清甘凉極旱不枯不類他<lb/>
水梁大同四年始建佛寺至隋大業六年遂廢不存唐<lb/>
光化中有浮屠忠勤者歴游四方至此愛而不能去復<lb/>
於舊址結廬誦經後因而屋之至數十百楹天祐四年<lb/>
刺史曹珪以明月名其院勤老且死其徒嗣之迄今七<lb/>
世不絶國朝大中祥符初有詔又易今名予觀震澤受<lb/>
<pb n="KR4h0057_WYG_008-40b"/>
三江吞齧四郡之封其中山之名見圖誌者七十有二<lb/>
唯洞庭稱雄其間地占三鄉户率三千環四十里民俗<lb/>
眞朴歴嵗未嘗有訴訟至於縣吏之庭下皆樹桑梔柑<lb/>
柚為常産每秋髙霜餘丹苞朱實與長松茂樹相差間<lb/>
於巖<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>間望之若圖繪金翠之可愛縹緲峯又居山之<lb/>
表民已少事尚有嵗時織紃樹藝捕採之勞浮屠氏本<lb/>
以清曠遠事物已出中國禮法之外復居深遠絶勝之<lb/>
地壤斷水懾人跡罕至數僧宴坐寂黙於泉石之間引<lb/>
<pb n="KR4h0057_WYG_008-41a"/>
而與語殊無纎芥世俗間氣韵其視舒舒其行于于豈<lb/>
上世之遺民者耶予生平病悶欎塞至此霍然破散無<lb/>
餘矣反覆身世惘然莫知但如蜕觧俗骨傅之羽翰飛<lb/>
出乎八荒之外吁其快哉後二年其徒惠源造予乞文<lb/>
識其居之廢興欣其誠請攬筆直述且叙昔游之勝焉<lb/>
　　寄題水月　　　　　　　　　　前　人<lb/>
參差峯岫晝雲昏入望交蘿濁浪奔震澤湧山來此岸<lb/>
華陽連洞到東門日生樹挂紅霞脚風起波搖白石根<lb/>
<pb n="KR4h0057_WYG_008-41b"/>
聞有上方僧住處橘花林下採蘭蓀<lb/>
積翠湖心迤邐長洞䑓蕭寺兩交光鳥行黒㸃波濤白<lb/>
楓葉紅連橘柚黄人我絶時隈樹石是非來處接帆檣<lb/>
如何遂得追游性擺却營營不急忙<lb/>
　　菩薩蠻<hi>游水月</hi>　　　　　　　　湯思退<lb/>
畵船横絶湖波練更上彫鞍窮翠巘霜橘半垂黄征衣<lb/>
盡日香鐘聲雲外聼金界將松映何處是華山峯巒杳<lb/>
靄間<lb/>
<pb n="KR4h0057_WYG_008-42a"/>
　　無礙泉詩并序　　　　　　　　李彌大<lb/>
水月寺東入小青塢至縹緲峯下有泉泓澄瑩澈冬夏<lb/>
不涸酌之甘冷異於他泉而未名紹興二年七月九日<lb/>
無礙居士李似矩静養居士胡茂老飲而樂之静養以<lb/>
無礙名泉主泉僧願年為煮泉烹水月芽為賦詩云<lb/>
甌研水月先春焙鼎煮雲林無礙泉將謂蘇州能太守<lb/>
老僧還觧覓詩篇<lb/>
　水月禅院在洞庭山縹緲峯下梁大同四年建隋大<lb/>
<pb n="KR4h0057_WYG_008-42b"/>
　業六年廢唐光化中僧志勤因舊址結廬天祐四年<lb/>
　刺史曹珪以明月名之皇朝祥符間詔易今名山有<lb/>
　無礙泉紹興間始名<lb/>
　　夀聖院記　　　　　　　　　　强浚明<lb/>
元祐八年九月辛巳同郡錢君愼㣲過余言曰昔我先<lb/>
王既荒吳越維子若孫分建藩屏我髙祖廣陵宣義王<lb/>
實鎭呉中父子再世嗣有節鉞逮我皇祖同封始去而<lb/>
仕於朝然自廣陵而下四世皆葬於蘇晉天義辛丑嵗<lb/>
<pb n="KR4h0057_WYG_008-43a"/>
曽祖威顯公始建寺於呉山之麓以為薫修之所因其<lb/>
山名之曰呉山院本朝天聖丁卯嵗主僧惟久嘗遷其<lb/>
寺少南既又遷瓦塢最後遷宋塢則今所建寺之地也<lb/>
治平中賜今名夀聖院殿初屋才數十間僧徒甚寡嵗<lb/>
久益壞而僧之來者日衆先將軍為出緡錢二十萬俾<lb/>
其徒懷政合衆財以新之然後瞻禮有殿講説有堂井<lb/>
廬庖湢無不完具又俾其徒懷遇即寺之側相衍沃之<lb/>
地闢田畝百嵗更豐凶不資擅施而寺常足食先是法<lb/>
<pb n="KR4h0057_WYG_008-43b"/>
堂獨卑陋不稱寺僧智來又侈大之以増其舊此寺之<lb/>
興踰百年更三遷歴吾家四世而後大偹其成之難如<lb/>
此幸此寺日益新僧之來者日益衆則錢氏之興可知<lb/>
己恐後來者亡以考也吾子試為我書之余曰唯唯詞<lb/>
曰<lb/>
武肅多子大王小侯厥初啟宇十有三州分建子弟維<lb/>
藩維屏維時中吳式控外境廣陵受鉞開壤千里文穆<lb/>
之兄武肅之子生有其土死即葬之父子孫曽相望纍<lb/>
<pb n="KR4h0057_WYG_008-44a"/>
纍在昔天福當威顯公相方視址爰作佛宫桓桓將軍<lb/>
世濟其美百年於兹寺更三徙浮圖惟乆實繁有徒修<lb/>
敝徙廢不忘其初太湖之濵呉山之原斷石刻詞敢告<lb/>
後昆<lb/>
　夀聖院在呉縣西南二十里晉天福五年吳越國中<lb/>
　吳軍節度使威顯公奉文創建以奉其父廣陵王元<lb/>
　璙墓祀初名呉山院至本朝治平中改賜今額崇寧<lb/>
　元年威顯之孫奉議郎賜緋魚袋錢公著立石俾承<lb/>
<pb n="KR4h0057_WYG_008-44b"/>
　議郎行少府監丞雲騎尉强浚明為之記<lb/>
　　孤園寺<hi>在洞庭山梁散騎常侍呉猛宅也捨宅為寺</hi>　　皮日休<lb/>
艇子小且兀縁湖蕩白芷縈紆泊一碕宛到孤園寺蘿<lb/>
島凝清隂松門湛虚翠寒泉飛碧螭古木闘蒼兕鐘梵<lb/>
在水魄樓䑓入雲肆巖邊足鳴<graphic n="KR3087" url="https://raw.githubusercontent.com/kanripo/KR-Gaiji/master/images/KR3087.png" mimeType="image/png"/>樹杪多飛鸓香莎滿<lb/>
院落風泛金靃靡静鶴啄栢蠧閒猱弄榅倚小殿薫陸<lb/>
香古經貝多紙老僧方瞑坐見客還强起指兹正險絶<lb/>
何以來到此先言洞壑數次語眞如理磬韵醒閒心茶<lb/>
<pb n="KR4h0057_WYG_008-45a"/>
香凝皓齒申之刼貝布饌以㫋檀餌𢾗刻得清浄終身<lb/>
欲依止可憐陶侍讀身列丹䑓位雅號曰勝力亦聞師<lb/>
佛氏<hi>陶隠居常梦見佛像謂已曰爾當作七地大王號曰勝力</hi>今日到孤園何妨稱<lb/>
弟子<lb/>
　　　　　　　　　　　　　　　　陸龜䝉<lb/>
浮屠從西來事者極梁武巖幽與水曲結架無遺土窮<lb/>
山林榦盡竭海珠璣聚况即侍從臣敢愛烟波塢幡條<lb/>
玉龍扣殿角金虬舞釋子厭樓䑓生人露風雨今來四<lb/>
<pb n="KR4h0057_WYG_008-45b"/>
百載像設藏雪浦輕鴿亂馴鷗鳴鐘和朝櫓庭蕉裂旗<lb/>
斾野蔓差纓組石上觧空人忩前聼經虎林虚葉如織<lb/>
水净沙堪數徧問得中天歸修釋迦譜<lb/>
　　包山禅院記　　　　　　　　　王　銍<lb/>
靖康元年夏五月慈受大士普照禅師懷深住大相國<lb/>
寺慧林禅院之六年力祈還山優詔不許命大丞相喻<lb/>
㫖所以留師者靡不盡也師確不可奪拂袖出都徧走<lb/>
江浙所至山川城邑僧俗擁衆歡迎瞻頂焚香夾道如<lb/>
<pb n="KR4h0057_WYG_008-46a"/>
佛行化靈巖蔣山虚二禅席以待而兩山之人遮道不<lb/>
得行師姑慰其意皆少留而去最後得洞庭包山廢院<lb/>
欣然駐鍚巻械為終焉計兹院自六朝之初為勝地梁<lb/>
天監中始再崇葺唐髙宗賜名顯慶為大叢林庇千僧<lb/>
陸龜蒙皮日休所賦包山精舍是也政和中㩲豪用事<lb/>
撤以修其墳寺瓦木滌地俱盡淵聖皇帝詔復其名而<lb/>
舊寺僧法聰為師以請既至山平江府令其弟子初主<lb/>
院事然頽基斷址四顧荒寒而富者獻財巧者獻技壮<lb/>
<pb n="KR4h0057_WYG_008-46b"/>
者獻力不數月殿堂門室鐘經與樓皆具師平日未嘗<lb/>
求施兵燼之後尤不煩人而施者自遠而至唯恐弗受<lb/>
於是禅居靚深巋然出雲烟之上矣夫洞庭别名震澤<lb/>
又曰松江又曰笠澤又曰具區道家謂一水五名上禀<lb/>
咸池五車之氣而包山即林屋洞天下有洞穴水濳行<lb/>
地中無徃不逹號為神仙天后便闕洞中産白芝紫泉<lb/>
乃仙饌天醴環以七十二峯而明月之灣縹緲之峯毛<lb/>
公之壇尤為塵外净境傳稱黄帝訪道所幸而夏禹治<lb/>
<pb n="KR4h0057_WYG_008-47a"/>
水藏素書於此至吳王闔閭得之以問孔子蓋仙聖所<lb/>
宅得名數千年遠矣地分東西兩山院在西山之巔巨<lb/>
浸囬環四絶無地天水相際一碧萬頃風濤豪洶旁接<lb/>
滄溟下則魚龍之所窟宅上則虎豹之所伏藏藤蘿膠<lb/>
轕橘柚蔽虧深林森木横生倒植納天風海日於窮崖<lb/>
絶壑之間所謂烟雲生於歩武隂晴變於几席猿鳥悲<lb/>
嘯晝夜清寂而水作限斷遠與世隔蓋江海之外無際<lb/>
之山孤聳於不測之淵無踰此者東南號山之富此又<lb/>
<pb n="KR4h0057_WYG_008-47b"/>
東南百水所鍾之地也竊嘗論古昔學道之士必游走<lb/>
四方以極天下壯觀登髙望遠廣其耳目使萬境森然<lb/>
納於胸中然後見聞深博道學明偹釋氏之教亦然自<lb/>
出家祝髪則一衲一食水浮陸走區薄風霜以求師問<lb/>
法務見一切世間艱難險阻情偽利害然後心境廓然<lb/>
知無一當留者故於道為近思斯院之成人與地稱山<lb/>
川改色來者瞻敬殊不知師所見豈在於此視天宫化<lb/>
城金色世界釋帝龍天之居與夫光明藏海毗盧法界<lb/>
<pb n="KR4h0057_WYG_008-48a"/>
皆吾一性之内非遠非近無去無來今我行住坐卧莫<lb/>
非四方净土豈厭此樂彼有所分别而更他境於一念<lb/>
之外哉此師之逹觀一視如法無彼此不眷眷於一居<lb/>
也然則僕今所言皆師所不取也其如院廢興嵗月與<lb/>
師居此本心以待其徒傳永遠而無窮者亦不可以不<lb/>
記也於是乎書紹興二年正月戊寅記<lb/>
　包山禅院在呉縣西南一百二十里院有舊鐘云梁<lb/>
　大同二年置為福願寺天監中再葺唐上元九年改<lb/>
<pb n="KR4h0057_WYG_008-48b"/>
　為包山寺髙宗賜名顯慶寺本朝靖康間慈受大師<lb/>
　懷深居之詔復賜舊名院亦復興<lb/>
　　觀音院圓通殿記　　　　　　　僧懷深<lb/>
洞庭華山觀音院者本在胥湖之北宋元嘉中㑹稽内<lb/>
史張裕請於朝而立焉初裕嘗事應真謹甚感池産千<lb/>
葉蓮因名院曰華山隋大業間經毁廢暨開成四年始<lb/>
遷於此徃時浚治得㑹昌斷石刻其畧云羅浮常安禅<lb/>
師卜其地即里人進士徐正甫所施也逮咸通十五載<lb/>
<pb n="KR4h0057_WYG_008-49a"/>
奏賜今名再廢於㑹昌至是復興有屋數十楹視洞庭<lb/>
西峯諸刹最為勝絶處主僧維照篤志學佛材器足以<lb/>
立事嘗語其徒曰兹院雖號觀音蓋未覩其像名存而<lb/>
實亡矣或問觀音安在吾將何辭以對於是發廣大心<lb/>
欲令一切睹相聞名悉䝉觧脱乃用紫㫋檀八百兩造<lb/>
菩薩像飾以黄金丹砂珍珠琉璃端嚴瑞相工妙天下<lb/>
并刻諸天十有六尊荘嚴畢偹為大殿以居之規模雄<lb/>
偉動人心目費錢幾三百萬毫累銖積閲二十年厥功<lb/>
<pb n="KR4h0057_WYG_008-49b"/>
乃就來者作禮歎未曽有弟子維鍳實左右之既而照<lb/>
公欲刻諸石自太湖泛舟登靈巖謁慈受叟懷深求記<lb/>
其事懷深曰華嚴經云海上有山多聖賢衆寳所成極<lb/>
清净勇猛大夫觀自在為利衆生住此山是大寳殿跨<lb/>
起於層波之中真若鬼工神運所謂普陀落迦山者豈<lb/>
異此耶余聞菩薩從聞思修入三摩地乃至心精遺聞<lb/>
圓融無礙悲愍羣品迷本循聲是故不動道塲渉入諸<lb/>
國廣施無畏饒益衆生請試宴坐反聼嘿觀則風濤澎<lb/>
<pb n="KR4h0057_WYG_008-50a"/>
湃水石相薄林木鳥獸粥魚齋鼓莫非三十二應身八<lb/>
萬四千手眼徧周法界又何止於一方耶雖然不假乎<lb/>
像無以樂圓通之㨗徑俾夫見聞者各隨根器普皆證<lb/>
入或由此也歟獨喜照公能以如幻三昧成就不思議<lb/>
事故樂為之書像造於崇寧五年一月工休於四月殿<lb/>
作於靖康二年之二月落成於建炎改元之七月作記<lb/>
以是冬之十月初八日也<lb/>
　　題德雲堂　　　　　　　　　　孫　覿<lb/>
<pb n="KR4h0057_WYG_008-50b"/>
千丈銀山屹嵩華浪湧雲屯天一罅榜舟夜並黿鼉窟<lb/>
杖藜曉入雞豚社處處人家橘柚垂竹簷茅屋青黄亞<lb/>
牛羊出沒怪石走蛟龍起伏蒼藤掛樓殿青紅隠半山<lb/>
兩腋清風䇿髙駕饑䑕窺燈佛帳寒華鯨吼粥僧趺下<lb/>
世味久諳真嚼蠟老境得閒如噉蔗山靈知我欲歸耕<lb/>
一夜築垣應繞舍<lb/>
　　題德雲堂詩并序　　　　　　　胡松年<lb/>
余罷自平江謀居霅川過洞庭西山暫寓觀音院德雲<lb/>
<pb n="KR4h0057_WYG_008-51a"/>
堂坐挹湖山勝㮣亦足以少洗簿書役矣數年兵火之<lb/>
禍何所不至獨此地清凉安穏豈非林屋洞天金庭玉<lb/>
柱為神仙窟宅有物常䕶持耶余願挂冠終老此間也<lb/>
詩云<lb/>
小舟乗風飛鳥過萬頃雲濤縱掀簸此行要是快平生<lb/>
無數青山笑迎我山根隠約見人家槿籬茅屋埋烟霞<lb/>
宛似秦人種桃處川原遠近紛香葩杖藜徑踏華山去<lb/>
試問蓮開今何許路迷絶<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>䕃松筠身到半山聼魚鼔<lb/>
<pb n="KR4h0057_WYG_008-51b"/>
道人為我開雲堂是中境界渾清凉幽磬時和野鳥語<lb/>
飛泉暗㵼巖花香文書照眼本吾事雁騖著行敗人意<lb/>
造物似憐厭世囂挈置湖山煩一洗何人夜呼隠去來<lb/>
向來得䘮真山崖金庭玉柱永不改人間刦火空飛灰<lb/>
　　　　　　　　　　　　　　　　葛勝仲<lb/>
弱水無風到海山慈容親禮紫旃檀亭亭寳刹凌雲近<lb/>
湛湛清流潄玊寒橘瘦暗飄紅萬顆竹迷曽蒔緑千竿<lb/>
藕花不是南朝梦真有殘香透畵䦨<lb/>
<pb n="KR4h0057_WYG_008-52a"/>
　觀音院在洞庭山宋元嘉安禅師所建華山院也隋<lb/>
　大業間廢唐開成間再建咸通間賜今名<lb/>
　　靈泉贊　　　　　　　　　　　孫　覿<lb/>
良哉大士溢此靈泉世有熱惱一酌而痊方池何産三<lb/>
級紅蓮無實可味有根弗傳世紀大士浮海而來擕此<lb/>
二物寘之山隈青青之枝其洒此哉躚躚之衣其裂此<lb/>
哉唯此小湖實補陀山我來稽首瞻仰尊顔挹水啜之<lb/>
清入肺肝塵垢銷落身心蕩然嗟嗟此土奉事弗篤百<lb/>
<pb n="KR4h0057_WYG_008-52b"/>
尺頽基數椽敗屋如泗僧迦習玩成瀆對面却迷貴耳<lb/>
賤目惟聖憫狂存乎克念歸斯受之匿瑕磨玷弗畀莫<lb/>
求弗施已厭信受之者亦得是曕汝心如泉泓然弗遷<lb/>
汝身如蓮離垢芳鮮大士可之詎曰舍旃一弹指頃超<lb/>
證無邉<lb/>
　洞庭西山湖中觀音教院在呉縣西南一百五十里<lb/>
　即舊小湖院也相傳唐乾符中有沉香觀音像泛太<lb/>
　湖而來小湖僧迎得之有草繞像足投之小湖生千<lb/>
<pb n="KR4h0057_WYG_008-53a"/>
　葉蓮花至今有之<lb/>
　　半塘重修塔記　　　　　　　　魏　憲<lb/>
半塘聖夀浮屠按舊記云晉義熈十一年名法華塔詔<lb/>
賜國材以建由晉歴唐距宋興凡一再改造嵗久寖壞<lb/>
先君開府覧之慨然若契夙願實始修焉建炎庚戌之<lb/>
亂塔復廢憲不孝顧瞻餘燼夕惕於懷曰此吾先君所<lb/>
植德者也疇不敢勉於是傾貲度財載加營繕紹興七<lb/>
年七月二日工告訖功初道生法師有童子能誦法華<lb/>
<pb n="KR4h0057_WYG_008-53b"/>
經死葬半塘其後過客夜聞誦經聲跡之莫見其人旦<lb/>
視童子塜有青蓮花塔之建蓋權輿於此迨今幾八百<lb/>
年矣而鳩工之始役夫夜方寝復聞誦經聲琅然出塔<lb/>
數夕不絶嗚呼異哉僧了勤以其事來告因為之書顯<lb/>
謨閣直學士左大中大夫提舉江州太平觀呉郡開國<lb/>
侯食邑一千二百户食實封一百户魏憲記<lb/>
　半塘法華院在長洲縣西北七里綵雲橋西寺有稚<lb/>
　兒塔晉道生法師有誦法華經童子死葬此義熈十<lb/>
<pb n="KR4h0057_WYG_008-54a"/>
　一年商人謝本夜泊此岸聞誦經聲旦尋求見坟上<lb/>
　生青蓮花郡以聞詔建是塔號法華院紹興七年重<lb/>
　修鳩工之始夜聞誦經聲於塔中數夕不絶<lb/>
　　崑山天王堂記<lb/>
有釋氏子宅於馬鞍山下者一日忽扣太原王生洮促<lb/>
足角坐涵意欲洩不能者數四頃乃作曰欲以天王堂<lb/>
事勞筆端謹按釋氏書云天王生于闐國作童兒時猶<lb/>
能血鏇射妖遂去走天竺遇金仙子授記䕶閻浮提補<lb/>
<pb n="KR4h0057_WYG_008-54b"/>
多聞王騰雲跨漢靸鬼撚魔霞幟雪㦸指勾摧泮竟鎮<lb/>
妙髙北面水精宫中為藥叉官長吁竒怪事孔門弟子<lb/>
慙於語然儒以正直為神今天王能射妖摧魔用壯䕶<lb/>
世是亦正直也復何慚之哉按馬鞍山踴出平原中絶<lb/>
頂暗望他山百餘里縁接培塿咸溝穿塍織坦然鋪出<lb/>
復多竒石支叠危柱釋氏築室鑿倚山半今天王堂實<lb/>
翼西北隅塑狀岳聳屹然拄空金精獰環力溢膺腕彘<lb/>
卒象伍作為部落堂宇宏麗四簷飛翬庥靈庇像若瞍<lb/>
<pb n="KR4h0057_WYG_008-55a"/>
瞞被甲擔戈立於烟靄洮因勞其費進曰非某力能皆<lb/>
邑氏為之塑實成於張𢎞度堂寔成於俞師甫吁大凡<lb/>
力於耕者一人切於穫者三人豈偶然於天王哉釋氏<lb/>
子姓闕號清建姓趙號良顗時唐大中三年鄉貢進士<lb/>
王洮立<lb/>
　<lb/>
　<lb/>
　<lb/>
<pb n="KR4h0057_WYG_008-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉都文粹巻八<lb/>
</p>
<p>
</p>
  </div>
</body>
</text>
</TEI>
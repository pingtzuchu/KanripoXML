<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>呉都文粹巻二</head>
    <p>
<pb n="KR4h0057_WYG_002-1a"/>
欽定四庫全書<lb/>
　呉都文粹巻二　　　　　宋　鄭虎臣　編<lb/>
　　呉趨行　　　　　　　　　　　陸　機<lb/>
楚妃且勿嘆齊娥且勿謳四坐亟清聴聴我歌呉趨呉<lb/>
趨自有始請從閶門起閶門何峩峩飛閣跨通波重欒<lb/>
承游極回軒啟曲阿藹藹慶雲被冷冷祥風過山澤多<lb/>
藏育土風清且嘉泰伯導仁風仲雍揚其波穆穆延陵<lb/>
子灼灼光諸華王跡頽陽九帝功興四遐大皇自富春<lb/>
<pb n="KR4h0057_WYG_002-1b"/>
矯首頓世羅邦彦應運興粲若春林葩屬城咸有士呉<lb/>
邑最為多八族未足侈四姓實名家文徳熈淳懿武功<lb/>
侔山河禮讓何濟濟流化自滂沱淑矣難窮紀商𣙜為<lb/>
此歌<lb/>
　呉趨行樂府題辭云古樂府呉趨者行徑趨市也文<lb/>
　選注云趨歩也此曲呉人歌其土風也呉王闔閭起<lb/>
　閶門象閶闔舊説呉人歌其地也<lb/>
　　祝牛宫詞并序　　　　　　　　陸龜蒙<lb/>
<pb n="KR4h0057_WYG_002-2a"/>
冬十月耕牛為寒築宫納而皁之建之前日老農請乞<lb/>
靈于土官以從鄉教予勉之而為詞曰<lb/>
四㹀三牯中一去乳天霜降寒納此室處老農拘拘度<lb/>
地不畆東西㡬何七舉其武南北㡬何丈二加五偶楹<lb/>
當間載尺入土太嵗在亥餘不足數上締蓬茅不逺官<lb/>
府耕耨以時飲食得所或寢或訛免風免雨宜爾子孫<lb/>
實我倉庾<lb/>
　牛䦨亦名牛宫呉地下濕冬寒牛即入䦨唐人謂之<lb/>
<pb n="KR4h0057_WYG_002-2b"/>
　牛宫<lb/>
　　魚斗　　　　　　　　　　　　皮日休<lb/>
趂眠無事避風濤一斗霜鱗換濁醪莫怪兒童呼不得<lb/>
盡行烟雨漉車螯<hi>呉中賣魚論斗</hi>
　魚斗者呉俗以斗數魚今以二斤半為一斗買賣者<lb/>
　多論斗自唐至今如此皮日休釣侣詩云<lb/>
　　申補新軍坐下省劄　　　　　　李夀朋<lb/>
　　　　禁軍　威果二十八　雄節第九　威果四<lb/>
<pb n="KR4h0057_WYG_002-3a"/>
　　　十一　威果六十五　全捷二十一等指揮<lb/>
某猥以凡庸誤叨藩輔之寄到任之初首訪軍籍禁軍<lb/>
元額計二千三百三十人前後闕額因循不補在籍者<lb/>
一千七百五人而已某多方招募不問子弟百姓但是<lb/>
少壯及<hi>闕</hi>　等即時當㕔収刺無毫髪所費由是人樂<lb/>
應募自正月八日爲始至五月終共招刺到六百三十<lb/>
人並已填足元額分畨教閲立定賞格示以激勸目今<lb/>
弓弩事藝漸以習熟其間亦有出等者若自此不廢則<lb/>
<pb n="KR4h0057_WYG_002-3b"/>
皆爲可用之兵某又謂國家置禁軍以壯藩屏置弓手<lb/>
土兵以警盗賊本府六縣所管寨分類多闕額截日終<lb/>
已招填到四十八人見督巡尉嚴行教閲此外如廂軍<lb/>
如逓舖兵又収刺到八十一人新刺廂軍并令閱習事<lb/>
藝如遇賞射與禁軍一般支犒但目今所管弓弩衣甲<lb/>
器械委是欠闕見行措置日夕打造庶幾緩急有備不<lb/>
致上悞使令除將軍兵射藝及支犒等則費過錢㑹開<lb/>
具軍册供申外伏乞證㑹小貼子某證得所招填到禁<lb/>
<pb n="KR4h0057_WYG_002-4a"/>
軍等月給錢米春冬衣賜及賞射支犒以一歲計之爲<lb/>
數約十萬緡並係本府自行計置不敢上凟朝廷并乞<lb/>
證㑹<lb/>
證得平江府先來曾招到禁軍五百人今又招到六百<lb/>
三十人合證鎮江府例令爲一軍分立隊伍别行選差<lb/>
將官專一管轄日逐嚴督精加調練務令一一勇鋭不<lb/>
許諸司州府見任州官及寄居差借占破私役須至劄<lb/>
下<lb/>
<pb n="KR4h0057_WYG_002-4b"/>
　右劄付平江府遵證今來劄下事理逐一措置施行<lb/>
　仍具申樞宻院准此<lb/>
　　城口開江按舊指揮<lb/>
　　　廂軍　崇節第九　崇節第十　崇節十一<lb/>
　　　崇節十二　壯城　中軍鼓角　橫江　寜節<lb/>
　　　第三　城下開江等指揮<lb/>
按長編范仲淹疏臣知蘇州日㸃檢簿書一州之田係<lb/>
出税者三萬四千頃中稔之利每畝得米二石至三石<lb/>
<pb n="KR4h0057_WYG_002-5a"/>
計出米七百餘萬石東南每歲上供之數六百萬石乃<lb/>
一州所出臣詢訪高年則云曩時蘇州有營田軍四都<lb/>
共七八千人專爲田事導河築隄以減水患於時民間<lb/>
錢五十文糴白米一石自皇朝一統江南不稔則取之<lb/>
浙右浙右不稔則取之淮南故慢於農政不復修舉江<lb/>
南圩田浙西河塘大半隳廢失東南之大利今江浙之<lb/>
米石不下六七百文至一貫者比於當時其貴十倍民<lb/>
不得不困國不得不虚矣又按中興小歴紹興二十八<lb/>
<pb n="KR4h0057_WYG_002-5b"/>
年知平江府蔣璨言太湖者數州之巨浸而獨泄以松<lb/>
江之一川宜其勢有所不逮是以昔人於常熟之北開<lb/>
二十四浦疏而導之揚子江又於崑山之東開二十二<lb/>
浦分而納之海三十六浦後爲潮汐沙積而開江之卒<lb/>
亦廢於是民田有淹没之憂天聖間漕臣張綸嘗於常<lb/>
熟崑山各開衆浦景祐間郡守范仲淹亦視至海浦後<lb/>
開五河政和間提舉官趙霖又開三十餘浦此見於已<lb/>
行者也今諸浦湮塞又非前比總計用工三百三十餘<lb/>
<pb n="KR4h0057_WYG_002-6a"/>
萬錢三十三萬餘貫米十萬餘石緣平江積水已兩月<lb/>
未退望速行之乃詔監察御史任古覆視既而古至平<lb/>
江又言常熟五浦通江委是快便若依趙子潚<hi>子潚是時爲兩</hi>
<hi>浙漕</hi>所請以五千人爲率來歲正月入彼月餘可畢又言<lb/>
平江四縣舊有開江兵二千人今乞止於常熟崑山兩<lb/>
縣各招填百人從之<lb/>
　按府籍元額城下五百人崑山常熟呉江各五百人<lb/>
　與中興小歴合今存者百不一二<lb/>
<pb n="KR4h0057_WYG_002-6b"/>
　　申奏許浦水軍坐下省劄　　　　汪應辰<lb/>
端明殿學士左中奉大夫知平江府軍事汪某劄子奏<lb/>
臣契勘平江府准三省樞宻院劄子御前水軍統制馮<lb/>
湛申巳躬親遍歴相視海道控扼去處數内蘇州許浦<lb/>
鎮實控扼之要港汊深逺可以安泊舟船土地高廣可<lb/>
以安立寨柵比之江陰屯駐之地公議差勝且去淮甸<lb/>
不逺斥堠相繼易於探報比之定海駐劄之地尤爲良<lb/>
便乞於許浦鎮移駐大軍合用寨地乞委平江府差官<lb/>
<pb n="KR4h0057_WYG_002-7a"/>
與本軍同共前去許浦踏逐標撥并教場地步施行四<lb/>
月九日三省樞宻院同奉聖旨依劄付平江府者本府<lb/>
尋遵依指揮差委常熟縣丞秦焞同水軍統制差來使<lb/>
臣踏逐寨地聞今據所差委官申水軍統制司先差到<lb/>
將官等扦定合立寨基其所指地段並係人户居止八<lb/>
千餘家約有屋宇數百間及積年埋葬墳塋三十餘所<lb/>
又有千人坑焚化院各一所又包占田土約七千餘畝<lb/>
並係膏腴之地見種麻麥相次成熟已被蹂踐及種下<lb/>
<pb n="KR4h0057_WYG_002-7b"/>
秧苗亦皆廢壞小民失業號泣盈路兼許浦鎮止係邊<lb/>
江不當海道自來即非𦂳切控扼之地舊年曾經分撥<lb/>
些小防秋人船時暫屯戍其海道自别有要害去處正<lb/>
合分軍屯駐今卻全軍盡在許浦亦未爲便臣以上件<lb/>
事理詢訪士民皆言委之利害如此切以水軍萬人聚<lb/>
在一處若謂防扼海道其許浦去海約一百六十餘里<lb/>
既非𦂳切控扼之地而其他要害去處又卻無備徒使<lb/>
一方百姓麻麥秧田既已失望井廬墳墓復不能保伏<lb/>
<pb n="KR4h0057_WYG_002-8a"/>
望特降睿旨施行取進止三省樞宻院同奉聖旨今平<lb/>
江府依已降指揮疾速踏逐仍打畫圖本申三省樞宻<lb/>
院乾道六年閏五月元額管合官兵一萬二千分爲四<lb/>
軍八將六十二隊於内分撥三百人江陰駐劄乾道七<lb/>
年十月奉聖旨御前水軍以七千人爲額淳熈三年二<lb/>
月馮湛奏請再招収一千人奉聖旨增額五百人五年<lb/>
八月於内奏乞增額五百人不拘等收刺充勝捷均撥<lb/>
使喚紹興元年四月奉聖旨發到福州寄招稍矴水手<lb/>
<pb n="KR4h0057_WYG_002-8b"/>
三百二十人併續發到水手一百八十人付司収刺支破<lb/>
壯軍請給嘉泰四年七月樞宻院劄子撥置招募販倭<lb/>
人奉聖旨令招募情願充應販倭人二十人支破全分<lb/>
効用請給開禧二年馮拱申海航百隻水手分布不敷<lb/>
乞招収三色軍兵五百人又乞招収武藝精熟識見可<lb/>
用一百人刺充全効及次等効用奉聖旨並依嘉定十<lb/>
五年呉英申乞增招稍矴水手八百四十人刺充勝捷<lb/>
壯軍與元管軍兵總以萬人爲額<lb/>
<pb n="KR4h0057_WYG_002-9a"/>
　　申增顧逕水軍利使　　　　　　呉　英<lb/>
平江府許浦水軍都綂制呉某申證對本司駐劄許浦<lb/>
分屯列戍管認江海界分渺闊責任匪輕所管隘口唯<lb/>
顧逕最是𦂳要蓋緣坐落揚子大江東流去海甚近北<lb/>
通沙窖宻邇敵境本司差撥官兵二千人著隘防捍比<lb/>
年以來敵冦侵擾兩淮州郡累蒙朝廷調遣本司兵船<lb/>
前去建康直至江池鄂渚應援防護江面本司兵額雖<lb/>
曰萬人除分屯顧逕黃魚垜江陰寨及楚州管下淮海<lb/>
<pb n="KR4h0057_WYG_002-9b"/>
等處捍禦出江下海廵捕盗賊諸雜輪流差使逃亡名<lb/>
闕外許浦在寨人數無幾每遇調遣不免逐急於顧逕<lb/>
戍兵二千人内抽差一千添同前去止有千人在戍除<lb/>
看守倉場庫務軍器支打錢糧外守禦者委是寡少况<lb/>
湖海戰船盡泊此港設若賊徒窺伺乘間經涉海道沙<lb/>
窖作過本戍闕人捍禦所繫甚重豈得不預爲布列兵<lb/>
屯以防叵測今欲措置增招二千人添置左軍内撥新<lb/>
舊軍人相半同老少專一駐劄顧逕防扼海道如或上<lb/>
<pb n="KR4h0057_WYG_002-10a"/>
流江池等處設有警急乃就許浦便可調發庶免摘抽<lb/>
顧逕兵船不致有前出後空之慮亦省官兵小劵錢米<lb/>
實軍國經久利便寳慶元年十一月<lb/>
　　府治重修大㕔記　　　　　　　蔣　堂<lb/>
姑蘇受署㕔新成當兵部員外郎李公晉卿守屏之明<lb/>
年冬十月也政修事舉所至精明完葺之初見梁間有<lb/>
題識乃有唐乾寧元年刺史成及所建乾寧距聖宋一<lb/>
百六十有餘年矣刺是郡者接跡不絕凡受署訖即臨<lb/>
<pb n="KR4h0057_WYG_002-10b"/>
便閣煩鞅沉速其於㕔事或旬月不一至以至年祀<lb/>
寢逺棟將撓焉予昔兩綰蘇印班祿餘間每浚池隍<lb/>
臺榭以館過賓以備宴衎以追韋白二公風跡雖自以<lb/>
爲適然於是㕔繕完有所未至今觀李公之爲有過人<lb/>
者圖新補廢俾唐末遺搆巍乎顯明吏民瞻之靡不胥<lb/>
悦君子謂李公急於先務知布政之本焉予目是事憮<lb/>
然自咎因書本末云時皇祐六年三月日記<lb/>
　設㕔皇祐中李晉卿以兵部員外郎守郡嘗修大㕔<lb/>
<pb n="KR4h0057_WYG_002-11a"/>
　蔣堂爲記叙㕔之所始甚詳今題名逸李姓晉卿是<lb/>
　其字也後嘉祐中王琪知制誥守郡始大修設㕔規<lb/>
　模宏壯假省庫錢數千緡㕔既成漕司不肯破除時<lb/>
　方貴杜集人間苦無全書琪家藏本讎校素精即俾<lb/>
　公使庫錢鏤版印萬夲每部爲直千錢士人爭買之富<lb/>
　室或買十許部既償省庫羡餘以給公廚兵火之後<lb/>
　紹興三年郡守朱伯友更建今㕔髙宗巡幸嘗以爲<lb/>
　正衙制度差雄<lb/>
<pb n="KR4h0057_WYG_002-11b"/>
　　九日陪李蘇州東樓宴　　　　　　獨孤及<lb/>
是菊花開日當君乘興秋風前孟嘉㡌月下庾公樓酒<lb/>
解留征客歌能破别愁醉歸無以贈祇奉萬年酬<lb/>
　東樓唐有之今廢<lb/>
　　登初陽樓　　　　　　　　　　　皮日休<lb/>
危樓新製號初陽白粉青葌射沼光避酒幾浮輕舴艋<lb/>
下碁曾覺睡鴛鴦投鉤列坐圍華燭格簺分明占靚粧<lb/>
莫怪重登頻有恨當年曾侍舊呉王<lb/>
<pb n="KR4h0057_WYG_002-12a"/>
　　前題　　　　　　　　　　　　陸龜蒙<lb/>
逺窻浮檻亦成年幾伴楊公白晝筵日暖烟花曾撲地<lb/>
氣和星象卻歸天閒將水石侵軍壘醉引笙歌上釣船<lb/>
無限恩波猶在目東風吹起細漪漣<lb/>
　初陽樓在郡中池上既曰初陽宜占東城今廢<lb/>
　　東亭　　　　　　　　　　　　白居易<lb/>
溫溫土爐火耿耿紗籠燭獨抱一張琴夜入東齋宿窻<lb/>
聲度殘漏簾影浮初旭頭痒曉梳多眼昏春睡足負暄<lb/>
<pb n="KR4h0057_WYG_002-12b"/>
簷宇下散步池塘曲南雁去未囘東風來何速雪依瓦<lb/>
溝白草遶牆根綠何言萬户州太守常幽獨<lb/>
　東亭唐有之今更他名<lb/>
　　西亭　　　　　　　　　　　　前　人<lb/>
常愛西亭面北林公私塵事不能侵共閒作伴無如鶴<lb/>
與老相宜只有琴莫遣是非分作界須教吏隱合爲心<lb/>
可憐此道人皆見但要修行功用深<lb/>
　　又<lb/>
<pb n="KR4h0057_WYG_002-13a"/>
朝亦視簿書暮亦視簿書簿書視未竟蟋蟀鳴座隅始<lb/>
覺芳歲晩復嗟塵務拘西園景多暇可以少躊躕池烏<lb/>
儋容與橋栁高扶疎烟蔓嫋青薜水花披白蕖何人造<lb/>
茲亭華敞綽有餘四簷軒鳥翅複屋羅蜘蛛直廊抵曲<lb/>
房䆗窱深且虚修竹夾左右清風來徐徐此宜晏嘉賓<lb/>
鼓瑟吹笙竽荒淫即不可廢曠將何如幸有酒與樂及<lb/>
時歡且娯忽其解郡印他人來此居<lb/>
　西亭唐有之今西齋是其處<lb/>
<pb n="KR4h0057_WYG_002-13b"/>
　　西園<hi>向來所錄即居易哭崔常侍晦叔之後七韻今校正</hi>　　前　人<lb/>
閒園多芳草春夏常靡靡深樹足佳禽旦暮鳴不已院<lb/>
門閉松竹庭徑穿蘭芷愛彼池上橋獨來聊徙倚魚依<lb/>
藻常樂鷗見人暫起有時舟隨風盡日蓮照水誰知郡<lb/>
府内景物間如此始悟喧靜緣何嘗繫逺邇<lb/>
　西園在郡圃之西隙地直子城甚袤唐謂之西園今<lb/>
　作教場<lb/>
　　北軒敧枕　　　　　　　　　　梅　摯<lb/>
<pb n="KR4h0057_WYG_002-14a"/>
苦無勤瘁補臺綱西院西頭冷峭房今日鈴齋一敧枕<lb/>
清風不敢傲羲皇<lb/>
　北軒在郡宅之後<lb/>
　　北池賦<hi>并序</hi>　　　　　　　　　蔣　堂<lb/>
姑蘇北池其來古矣昔刺史韋應物詩云海上風雨至<lb/>
逍遙池閣凉即其地也韋與白樂天皆有池上之作盛<lb/>
詫其景自韋白没僅三百年寂無歌詠者予景祐丁丑<lb/>
歲被命守蘇池館必葺嘗賦北池宴集詩是時端明張<lb/>
<pb n="KR4h0057_WYG_002-14b"/>
安道爲邑崑山亦留風什傳刻於石故事在焉去此歲<lb/>
一紀予復佩蘇印感舊成賦聊以寄懷云<lb/>
澤國秀壤勾呉故城其野竟之勝者有曲池之著名環<lb/>
碧曉漲浮光晝停斡琅津之餘𣲖分銀潢之一泓危橋<lb/>
跨波迅若走鯨虚閣延月清如搆瓊乃飛蓋之所集靄<lb/>
芳塵之不凝主人一去<hi>謂予去此十二年矣</hi>春草羅生賦詠幾廢<lb/>
涓縈未平今茲税鞅之日復慰臨流之情目與景㑹神<lb/>
將喜并是時霽色疎凈羣物紛盈魚在藻以性遂龜游<lb/>
<pb n="KR4h0057_WYG_002-15a"/>
蓮而體輕禽巢枝而自適蟬得䕃而獨清科斗成文書<lb/>
之象鼃黽有鼓吹之聲以至鷗鳥羣嬉不觸不驚菡蓞<lb/>
成列若將若迎岸産井柯之木波孕紫莖之萍灘露沙<lb/>
而金紫垣疊蘚以衣青新蒲鏘鏘挺水心之劍綠竹整<lb/>
整矗羽林之兵别有島檜髙聳虬枝相撑水石結操氷<lb/>
霜薦英若古君子與世寡偶而特立獨行吁可異也噫<lb/>
境之勝者可稱物之秀者可旌故萬狀在目吾得題評<lb/>
者已吾方岸野幘踞風亭觴賓友奏竽笙或獨繭靜釣<lb/>
<pb n="KR4h0057_WYG_002-15b"/>
或扁舟醉乘惟蔗有漿可以析朝酲惟菊有華可以制<lb/>
頺齡而况庭無留事身若遺榮冺得喪乎意表育平粹<lb/>
於心靈姑徜徉於池上亦何慮乎何營<lb/>
　北池又名後池唐時在木蘭堂後韋白常有歌詠白<lb/>
　公檜蓋在池中皮陸亦有木蘭後池白蓮重臺蓮浮<lb/>
　萍三詠今池乃在正堂之後而木蘭堂基正在其西<lb/>
　後無池跡豈所謂木蘭堂基者非唐舊耶或舊池更<lb/>
　大連木蘭耶本朝皇祐間蔣堂守郡乃增葺池館賦<lb/>
<pb n="KR4h0057_WYG_002-16a"/>
　北池宴集詩及和梅摯北池十詠後十二年復守郡<lb/>
　遂作北池賦按堂賦詠池中有危橋虚閣今池皆不<lb/>
　能容則知承平時池更大矣<lb/>
　　木蘭後池重臺蓮花　　　　　　皮日休<lb/>
欹紅婑媠力難任每葉頭邊半米金可得教他水妃見<lb/>
兩重元是一重心<lb/>
　　浮萍　　　　　　　　　　　　前　人<lb/>
嫩似金脂颺似烟多情渾欲擁紅蓮明朝擬附南風便<lb/>
<pb n="KR4h0057_WYG_002-16b"/>
寄與湘妃作翠鈿<lb/>
　　白蓮　　　　　　　　　　　　前　人<lb/>
但恐醍醐難並潔祇應薝蔔可齊香半垂金粉知何似<lb/>
靜婉臨溪照額黄<lb/>
　　和前三詠　　　　　　　　　　陸龜蒙<lb/>
水國烟鄉足芰荷就中芳瑞此難過風情爲與呉王近<lb/>
紅萼常教一倍多<lb/>
　　右重臺蓮<lb/>
<pb n="KR4h0057_WYG_002-17a"/>
晩來風約半池明重叠侵沙緑罽成不用臨池更相笑<lb/>
最無根蒂是浮名<lb/>
　　右浮萍<lb/>
素蘤多蒙别艷欺此花真合在瑤池還應有恨無人覺<lb/>
月曉風清欲墮時<lb/>
　　右白蓮<lb/>
　　重題後池　　　　　　　　　　皮日休<lb/>
細雨闌珊眠鷺覺鈿波悠漾並鴛嬌適來㑹得荆王意<lb/>
<pb n="KR4h0057_WYG_002-17b"/>
祇爲蓮莖重折腰<lb/>
　　前題　　　　　　　　　　　　陸龜蒙<lb/>
曉烟清露暗相和浴雁浮鷗意緒多卻是陳王詞賦錯<lb/>
枉將心事托微波<lb/>
　　和梅摯北池十詠　　　　　　　蔣　堂<lb/>
池上有虚閣翬簷迅若翔百壺多盛集四座仰惟良蘚<lb/>
印文綦綠蓮依桂楫香何由陪嘯詠敷袵納微凉<lb/>
池上有竒檜青青歲紀深舊枝憐茂植時亦欠清吟夕<lb/>
<pb n="KR4h0057_WYG_002-18a"/>
月漏孤影秋霜滋勁心今方遇真賞風什播瑤音<lb/>
池上有孤島影搖波底天蓬壺欣髣髴仙客得留連岸<lb/>
草襯丹轂灘蘆隈畫船羡君休澣日寄傲一樽前<lb/>
池上有脩竹遙聞手自栽幾因風韻響時感隼旟來粉<lb/>
籜經梅脱虬根遇石囘嬋娟綠隂下小宴爲誰開<lb/>
池上有垂栁烟籠濯濯枝芳根逢茂育老翠勝平時體<lb/>
弱因風舞詞清入笛吹金城久不到遙想嘆覉離<lb/>
池上有叢菊繁英滿舊蹊金刀惜頻剪粉蝶得幽棲醉<lb/>
<pb n="KR4h0057_WYG_002-18b"/>
弁誰同插香牋手自題遙思清賞處野步岸東西<lb/>
池上有時釣閒忘侍從身波平方浸月吏退閴無人藻<lb/>
映魴魚尾風搖獨繭綸一亭容膝地雅飾免荒榛<lb/>
池上有時宴笙簧沸欲凝歡多漏移刻坐久月和燈席<lb/>
客詠持蟹女娼歌采菱醉來忘萬事風靜水波澄<lb/>
池上有雛鶴來從淮水壖舊巢離海樹清唳入呉天骨<lb/>
峭翹霜月翎疎刷野泉使君宜得伴仙路本千年<lb/>
池上有馴鹿亭臺深處行長隨熊軾慣且免兎罝驚遙<lb/>
<pb n="KR4h0057_WYG_002-19a"/>
草眠多稳流泉飲亦清寸岑有靈囿可使遂微生<lb/>
　　雙蓮堂　　　　　　　　　　　楊　備<lb/>
雙蓮仙影面波光翠蓋搖風紅粉香中有畫船鳴鼓吹<lb/>
瞥然驚起兩鴛鴦<lb/>
　　木蘭堂　　　　　　　　　　　陸龜蒙<lb/>
洞庭波浪𣺌無津日日征帆送遠人幾度木蘭船上望<lb/>
不知元是此花身<lb/>
　　前題　　　　　　　　　　　　范仲淹<lb/>
<pb n="KR4h0057_WYG_002-19b"/>
堂上列歌鐘多慙不如古卻羡木蘭花曾見霓裳舞<lb/>
　白樂天為蘇州刺史常教此舞<lb/>
　　前題　　　　　　　　　　　　楊　備<lb/>
木蘭枝宻樹仍高堂下花光照節旄列鼎重茵歌舞地<lb/>
金章同色使君袍<lb/>
　木蘭堂在郡治後嵐齋錄云唐張摶自湖州刺史移<lb/>
　蘇州於堂前大植木蘭花當盛開時燕郡中詩客即<lb/>
　席賦之陸龜蒙後至張聯酌浮之龜蒙徑醉强執筆<lb/>
<pb n="KR4h0057_WYG_002-20a"/>
　題兩句云洞庭波浪渺無津日日征帆送遠人頺然<lb/>
　醉倒摶命他客續之皆莫詳其意既而龜䝉稍醒援<lb/>
　毫卒其章曰幾度木蘭船上望不知元是此花身遂<lb/>
　為一時絕唱按舊堂基在今觀德堂後古木猶森列<lb/>
　郡守數有欲興廢者而卒未就承平時堂僅有治平<lb/>
　二年陳經所刻御書飛白字碑揭於木蘭堂之新閣<lb/>
　上今不復存<lb/>
　　雙瑞堂記　　　　　　　　　　范成大<lb/>
<pb n="KR4h0057_WYG_002-20b"/>
紹熈初元夏四月呉郡袁使君為政之再閲月也長洲<lb/>
之彭華鄉以瑞麥獻又三月木蘭後池以瑞蓮獻麥兩<lb/>
岐已堅栗可刈岐間複出新苗生枝青葱且秀且實後<lb/>
十日又岐於新苗之半亦秀實如前按瑞圖麥自兩岐<lb/>
至九岐者有矣未聞枯莖之梯一再重出青黄殊色而<lb/>
三穎俱茂有生生不窮之意蓋創見云蓮則共蒂異花<lb/>
連理並秀豐腴適相當亦奇産也吏民歡喜謂造物者<lb/>
效珍發祥工深巧妙非賢使君孰能致此又謂使君辱<lb/>
<pb n="KR4h0057_WYG_002-21a"/>
臨吾州政爾暖席而嘉瑞輙應何其速耶余聞神人精<lb/>
祲之交其跡固相絕遠一念感通則和同無間真瞬息<lb/>
頃爾固未可速計也方使君持節按刑時以柱後惠文<lb/>
繩郡縣弗虐官吏絫足立逐捕劇賊血其鯨鯢風采烈<lb/>
於秋霜朝廷第最課進直中秘書就牧此邦呉人憚其<lb/>
威名相與屏氣惕息使君一日過范村從容為余言曏<lb/>
吾以衣繡持斧為職知飭法鋤姦而已今為郡守號稱<lb/>
民父母當有惻怛之愛拊摩惸鰥若乳保之於赤子使<lb/>
<pb n="KR4h0057_WYG_002-21b"/>
百姓知吾此心庶幾有不忍欺者雖蒲鞭且勿願用况<lb/>
於桁楊敲朴乎余矍然起賀曰公此心當與天通人固<lb/>
未能户知神者其知之矣閱時無幾而協氣薰翔被於<lb/>
珍物豈非一念之感如鼓應桴有不疾而速不召而至<lb/>
歟是嵗秋大熟政成人和庭訟稀簡郡廓廓無事曩之<lb/>
蘄望於民者皆如本指蓋知祥應之不虚於是部使者<lb/>
暨一府縣之賓佐皆畫圖以傳賦詩以相倡酧猶謂未<lb/>
足傳久遠且春秋有年大有年皆以喜書今茲樂嵗善<lb/>
<pb n="KR4h0057_WYG_002-22a"/>
収甌寠汙邪無不滿望二瑞實兆其祥尤不可以弗識<lb/>
乃以雙瑞名郡之東堂余又為原其所以致祥者為之<lb/>
記因以附見有年之喜亦春秋之遺意焉使君名説友<lb/>
字起巖建陽人嘉平月石湖范成大書<lb/>
　雙瑞堂舊名西齋紹興十四年郡守王㬇建前有花<lb/>
　石小圃便坐之佳處紹熈元年長洲有瑞麥四岐及<lb/>
　後池出雙蓮郡守袁説友葺西齋以雙瑞名堂識其<lb/>
　嘉祥<lb/>
<pb n="KR4h0057_WYG_002-22b"/>
　　三賢堂記　　　　　　　　　　仲　弁<lb/>
紹興二十八年春敷文閣待制陽羡蔣公之鎮呉門也<lb/>
既期年矣治最上聞帝用褒寵民安初政郡以無事公<lb/>
唯益勤不懈事有闗於風教纖悉必舉前人遺跡勝㮣<lb/>
以次復焉且以前政信安孟王之意嘗捐金欲興三賢<lb/>
堂祀唐左司郎中曰洛陽韋公太子少傅曰太原白公<lb/>
太子賓客曰中山劉公皆嘗牧此邦者邦人尊之曰三<lb/>
賢曩歲為堂以祀之毁於兵火垂三十年邦人念之嘆<lb/>
<pb n="KR4h0057_WYG_002-23a"/>
息公訪其遺基得於郡治故木蘭堂之左攘剔榛翳掄<lb/>
材庀工百姓不知僚屬皆樂從也三月辛酉堂成制度<lb/>
古雅不陋不奢稱三賢之居焉塑其像以次位置南向<lb/>
東上弁嘗一再從公過焉公曰其爲我記歲月固辭不<lb/>
獲弁毎怪唐史如文藝儒學循吏三傳幾二百人韋公<lb/>
法當處一焉乃獨不為立傳亦史册之遺恨也惜哉公<lb/>
貞元初由左司郎得郡於此清德臨民民樂其政暇日<lb/>
賓禮名流與之酬倡於時白公客游郡下盛稱公風流<lb/>
<pb n="KR4h0057_WYG_002-23b"/>
雅韻播於呉中至有詩仙之目自以不得與公游宴為<lb/>
不滿已而罷郡寓永定僧廬覉旅蕭然欲求田課耕而<lb/>
未得每端居焚香掃地而坐清風峻節可想而知其後<lb/>
白公自杭移蘇實寳歴初元也首以公郡宴詩鐫之於<lb/>
石酷愛慕之每自謂不及韋公大㮣可見於此史不傳<lb/>
不得不致詳焉若白與劉行事始終則有本傳在二公<lb/>
共生大厯壬子歲真輩行也晩益相厚世謂劉白白之<lb/>
去郡劉以詩遺之有千門萬户嬰兒啼之句雖三代遺<lb/>
<pb n="KR4h0057_WYG_002-24a"/>
愛何以加焉後六七年當太和中劉亦繼來乘郡荒疫<lb/>
之餘撫厚安輯免民於轉徙文宗錫服以寵之白公時<lb/>
在河南猶以詩為劉賀三賢平時道義相先分相好<lb/>
誠相與也而文章政績兼優並著且俱為有意於民者<lb/>
名藩巨屏得一師帥吾民幸矣乃接踵來臨歲月未遠<lb/>
聲名丰采炳乎其輝一時盛事他郡所未有也去之三<lb/>
四百歲邦人懷慕之不衰宜哉公復振起而一新之是<lb/>
將傳之愈久而愈無窮也蔣氏代以儒學顯至公而守<lb/>
<pb n="KR4h0057_WYG_002-24b"/>
茲土者三世矣公少受知初世父樞宻太師魏公翰墨<lb/>
篇章悉有家法晚逢明天子擢登法從處劇以簡中扄<lb/>
湛然到郡今踰年矣鋤荒植廢皆如此堂未易一二書<lb/>
也弁聞元祐中魏公帥南海郡人繪前刺史呉公隠之<lb/>
宋公璟而下八人築堂以祠之魏公閱圖籍所載又得<lb/>
滕公修王公林合前八人者號十賢各為之贊叙公今<lb/>
新斯堂也視十賢之舉蓋不謀而契益知公之心真魏<lb/>
公之心哉敢併書以告來者五月庚申朔左朝奉郎前<lb/>
<pb n="KR4h0057_WYG_002-25a"/>
差通判信州主管學事江都仲弁記廣平程紹祖書<lb/>
　思賢堂舊名思賢亭以祀韋應物白居易劉禹錫後<lb/>
　改曰三賢堂紹興二十八年郡守蔣璨建三十二年<lb/>
　郡守洪遵又益以王仲舒及范文正公二像更名思<lb/>
　賢<lb/>
　　思賢堂記　　　　　　　　　　范成大<lb/>
呉郡治故有思賢亭以祠韋白劉三太守更兵燼久之<lb/>
遂作新堂名曰三賢其四年當紹興辛巳鄱陽洪公始<lb/>
<pb n="KR4h0057_WYG_002-25b"/>
益以唐王常侍本朝范文正公之像復其舊之名亭者<lb/>
榜焉先是公以歲五月來臨吾州由州南鄙望洞庭畧<lb/>
具區觀三江五湖之吐呑波濤聒天旁無邊垠而石隄<lb/>
截然浮於巨浸之上若有鬼神之扶傾鯨鼇背負而湧<lb/>
以出也暯夜人語馬嘶匈匈不絕公固已語其人思常<lb/>
侍之功矣周覽原田而相其溝防東南之播於江東北<lb/>
之委於海者脈絡釃通堙蕪滌除夏旱易以陂潦水時<lb/>
至不能齧渚涯以决汙邪荒寒化為麥禾起景祐迄茲<lb/>
<pb n="KR4h0057_WYG_002-26a"/>
歲無大䘲於是公又曰非文正范公之勤其民者乎退<lb/>
而叅石記竹書之傳詳兩賢事尚什伯於此韓退之名<lb/>
知言碑王之墓隧謂治蘇最天下蓋遺冊僅存於一隄<lb/>
其變滅無考者不知幾也文正自郡召還遂參知昭陵<lb/>
大政德業光明為宋宗臣通國之誦曰文正公而不以<lb/>
姓氏行焉韋白劉之餘愛邦人既已俎豆之語在舊碑<lb/>
尚矣王范風烈如此且有德於呉宜俱三賢不没以為<lb/>
無窮之思此堂之所為得名者嘗謂士才高必自賢位<lb/>
<pb n="KR4h0057_WYG_002-26b"/>
高或不屑其官世通患也洪公忠宣公之子擢博學宏<lb/>
詞第一名字滿四海餘二十年既入翰林為學士未幾<lb/>
自劾去甫及里門制書以左魚來矣邦人度公且上朝<lb/>
謁莫能久私公也然始至之日咨民所疾苦退然不自<lb/>
居其智能亟從掌故吏訪諸賢之舊圖畫仿彿想見其<lb/>
平生公既以道學文章命一世顧有羡於五君子者意<lb/>
將迹其惠術講千里之長利以膏雨此民彼憧憧往來<lb/>
眎桑陰趣舎人裝者慮安肯出此夫才髙而不自賢位<lb/>
<pb n="KR4h0057_WYG_002-27a"/>
髙而滋共其官盛德事也斯堂法應得書㑹公使來屬<lb/>
筆紀歲月成大世占名藪西郭樂其州多賢守令之不<lb/>
歉於古也文正公又吾東家邱焉竊願託斯堂以夸隣<lb/>
邦以為邑子榮乃不辭而承公命八月既望州民左從<lb/>
侍郎范成大記并書<lb/>
　　瞻儀堂記　　　　　　　　　　范成大<lb/>
呉自置守以來仍古大國世為名郡又當東南水㑹外<lb/>
暨百粤中屬之江淮四方賓客行李之往來畢上謁城<lb/>
<pb n="KR4h0057_WYG_002-27b"/>
下願見東道主城門之軌深焉稻田膏沃民生其間實<lb/>
繁井邑如雲烟物夥事穰有司程文書應官府者以千<lb/>
萬計奉使命大夫行部第郡課必致詳於呉以視列城<lb/>
其雄劇如此夜漏未盡太守坐堂上主吏儐客旅進退<lb/>
語言面目不暇相孰何平明乃得據按聴諸曹白事率<lb/>
常旰食有頃它客與報期㑹者又至如前雖精力過絕<lb/>
人其勢亦出甚勞而後能善治故呉郡虎符非名德素<lb/>
著已至大官者不以朌去之數十百年長老猶以為記<lb/>
<pb n="KR4h0057_WYG_002-28a"/>
至藏弆繪像畏愛之如一日番陽洪公之以内相典城<lb/>
也乃規東序之間屋為堂取凡公私所藏故侯之像頗<lb/>
補其闕遺列畫其上又采韓退之廟學碑語名之曰瞻<lb/>
儀而命州民范成大詞而識諸石竊嘗觀郡國方志與<lb/>
耆舊風土之書既備載山川土疆郭郛所在必論次前<lb/>
世賢守長爵里姓氏之大畧著於篇謂君子嘗居之其<lb/>
地政僻陋猶借此以為寵今吾州不獨能志其人而肖<lb/>
貌具在章綬相輝凜凜如對生面它郡未聞有此雖大<lb/>
<pb n="KR4h0057_WYG_002-28b"/>
府地重多顯者來自有以不没抑呉人習於親上至久<lb/>
遠且弗弭忘氣俗之媺舊矣洪公蓋始表出之盛事固<lb/>
不宜無記然公實以紹興辛巳夏五月至郡早成敵人<lb/>
謀畔盟積甲並塞使行人來啟兵端又造舟東海上將<lb/>
數道入冦天子赫怒大發步騎待邊分命樓船將督水<lb/>
居之士營巨浸以直賊衝呉前當出師通道後控海浦<lb/>
所從入烽堠相望羽書疾星火公聲氣弗為動舂容頤<lb/>
指不歛一錢不籍一夫機事立决無留行姦人幸騷搖<lb/>
<pb n="KR4h0057_WYG_002-29a"/>
一逞心醉叵測相率遁去里門晏閒田間無吠犬行歌刈<lb/>
熟不知有軍興民德公甚念無以報恩勤飲食必祝焉公<lb/>
於艱難時用劇郡呼吸變故曾無足以攖道德之威齒文<lb/>
章之斧斤者治行冠一世而不自以為功若此足矣顧方帥<lb/>
其吏民以館御諸賢覽觀徘徊若慕用之云者夫有餘則<lb/>
毋我不足者多尚人君子之德心豈世俗所能測識哉後<lb/>
之人歴階而登有感於作者之意疇肯以行能蓋前聞人<lb/>
其必葺斯堂而嗣其事壁間之圖將魚鱗雜襲至于無窮<lb/>
<pb n="KR4h0057_WYG_002-29b"/>
可也故併書之以風來者十月九日左從侍郎范成大記<lb/>
　瞻儀堂舊在㕔事之東紹興三十一年郡守洪遵建<lb/>
　呉俗貴重太守來者必繪其像春秋則陳於齊雲樓<lb/>
　之兩夾令吏民瞻禮至是洪公恐為風日所侵欲作<lb/>
　此堂藏之紹興三年郡守沈揆始遷諸像于後圃舊<lb/>
　凝香堂中并其名遷焉<lb/>
　　齊雲樓晚望十韻兼呈馮侍御史周殷二協律<lb/>
　　　　　　　　　　　　　　　　　白居易<lb/>
<pb n="KR4h0057_WYG_002-30a"/>
潦倒官僚盡蕭條芳歲闌欲辭南國去重上北城看複<lb/>
疊江山壯平鋪井邑寛人稠過楊府坊閙半長安插霧<lb/>
峯頭没穿霞日脚殘水光紅漾漾樹色綠漫漫約畧留<lb/>
遺愛殷勤念舊歡病抛官職易老别友朋難九月全無<lb/>
熱西風亦未寒齊雲樓北面半日凭闌干<lb/>
　　和栁公權登齊雲樓<lb/>
樓外春晴百鳥鳴樓中春酒美人傾路傍花日添衣色<lb/>
雲裏天風散珮聲向此高吟誰得意偶來閒客獨多情<lb/>
<pb n="KR4h0057_WYG_002-30b"/>
佳時莫起興亡恨游樂今逢四海清<lb/>
　　九日宴集醉題郡樓兼呈周殷二判官<lb/>
前年九日在餘杭呼賓命宴虚白堂去年九日到東洛<lb/>
今年九日來呉鄉兩邊蓬鬂一時白三處菊花同色黃<lb/>
一日日知添老病一年年覺惜重陽江南九月未搖落<lb/>
栁青蒲綠稻穟香姑蘇臺榭倚蒼靄太湖山水含清光<lb/>
可憐暇日好天色公門吏靜風景凉榜舟鞭馬取賓客<lb/>
掃樓拂席排壺觴胡琴清圓指撥剌呉娃美麗眉眼長<lb/>
<pb n="KR4h0057_WYG_002-31a"/>
笙歌一曲思凝絕金鈿再拜光低昻日脚欲落備燈燭<lb/>
風頭漸高加酒漿觥盞艷翻菡蓞葉舞鬟擺落茱萸房<lb/>
半酣慿檻起四顧七堰八門六十坊逺近高低寺間出<lb/>
東西南北橋相望水道脈分棹鱗次里閭碁布城冊方<lb/>
人烟樹色無罅隙十里一片青茫茫自問有何才與政<lb/>
髙㕔大館居中央銅魚今乃澤國節刺史是古呉郡王<lb/>
郊無戎馬郡無事門有棨㦸腰有章盛時倘來合慚愧<lb/>
壯歲忽去還感傷從事醒歸應不可使君醉倒亦何妨<lb/>
<pb n="KR4h0057_WYG_002-31b"/>
請君停杯聴我語此語真實非虚狂五旬已過不為夭<lb/>
七十為期蓋是常須知菊酒登髙㑹從此無多二十場<lb/>
　　登齊雲樓　　　　　　　　　　章　憲<lb/>
飛樓縹緲瞰呉邦表裏江湖自一方曲檻高窻雲細薄<lb/>
落霞孤鶩水蒼茫固知興廢因時有獨覺江山共古長<lb/>
囘首中原正愁思不堪殘日半規黄<lb/>
　齊雲樓在郡治後子城上紹興十四年郡守王㬇重<lb/>
　建兩挾循城為屋數間有二小樓翼之輪奐雄特不<lb/>
<pb n="KR4h0057_WYG_002-32a"/>
　惟甲於二浙雖蜀之西樓鄂之南樓岳陽樓庾樓皆<lb/>
　在下風父老謂兵火之後官寺草創惟此樓勝承平<lb/>
　時樓前同時建文武二亭淳熈十二年郡守邱崈又<lb/>
　於文武亭前建二井亭<lb/>
　　西樓喜雪命燕　　　　　　　　白居易<lb/>
宿雲黃慘淡曉雪白飄颻散麵通槐市堆花壓栁橋四<lb/>
郊鋪縞素萬室甃瓊瑤銀榼攜桑落金爐上麗譙光迎<lb/>
舞妓動寒近醉人銷歌樂雖盈耳慙無五袴謠<lb/>
<pb n="KR4h0057_WYG_002-32b"/>
　　城上夜宴<lb/>
留春不住登城望惜夜相將秉燭遊風月萬家河兩岸<lb/>
笙歌一曲郡西樓詩聽越客吟何苦酒被呉娃勸不休<lb/>
縱道人生都是夢夢中歡笑亦勝愁<lb/>
　　登西樓見樂天詩偶成　　　　　劉禹錫<lb/>
湖上收宿雨城中無晝塵樓依新栁貴池帶亂苔春雲<lb/>
水正一望簿書來遶身烟波洞庭路愧彼扁舟人<lb/>
　　玩月<lb/>
<pb n="KR4h0057_WYG_002-33a"/>
半夜碧雲收中天素月流開城邀好客置酒賞新秋影<lb/>
透衣香潤光凝歌黛愁斜暉猶可玩移宴上西樓<lb/>
　　觀風樓　　　　　　　　　　　楊　備<lb/>
觀風危堞與雲齊樓下開門畫㦸西鼓角聲沉絲管沸<lb/>
巻簾晴黛逺山低<lb/>
　　　　　　　　　　　　　　　　范仲淹<lb/>
髙壓郡西城觀風不浪名山川千里色語笑萬家聲碧<lb/>
寺烟中靜虹橋栁際明登臨豈劉白滿目見詩情<lb/>
<pb n="KR4h0057_WYG_002-33b"/>
　　　　　　　　　　　　　　　　耿元鼎<lb/>
西樓一曲舊笙歌千古當樓面翠峨花發花殘香徑雨<lb/>
月生月落洞庭波地雄鼓角秋聲壯天迥闌干夕照多<lb/>
四百年來逢妙手要看風物似元和<lb/>
　　西樓感懷　　　　　　　　　　章　造<lb/>
高花古栁傍城闉游目江城次第新百感中來倍惆悵<lb/>
滿城烟雨滿城春<lb/>
　西樓在郡治子城西門之上唐舊名西樓後更為觀<lb/>
<pb n="KR4h0057_WYG_002-34a"/>
　風樓今復舊紹興十五年郡守王㬇重建二十年郡<lb/>
　守徐琛篆額下臨市橋曰金母橋亦取西向之義㬇<lb/>
　初落成郡人競獻詩以進士耿元鼎所賦為最<lb/>
　　介菴銘　　　　　　　　　　　梅　摰<lb/>
表署西北有堂曰木蘭堂之南有臺曰凌雲灌木駢生<lb/>
其上臺下有故園廢洞址在焉予因訪陳跡通其塞而<lb/>
菴之惜乎孑立一隅中無長物入之者志意斂然思有<lb/>
所守宜介其名而銘之菴非廣居介不兼濟有守退公<lb/>
<pb n="KR4h0057_WYG_002-34b"/>
杖而獨詣心淵坐澄黙與真契嗚呼公怒賊私不遷而<lb/>
霽私欲蠧公不萌而制世紛萬殊浩乎無際何以靖之<lb/>
曰思無邪一言以蔽慶厯八年九月二十五日尚書户<lb/>
部員外郎知蘇州軍州事梅摯立<lb/>
　介菴慶厯八年郡守梅摯建在木蘭堂南凌雲臺下<lb/>
　摯作銘刻石後菴入通判東㕔久亦廢而銘石尚在<lb/>
　蓋兵火更張官廨多失其舊也<lb/>
　　靈芝坊　　　　　　　　　　　蔣　堂<lb/>
<pb n="KR4h0057_WYG_002-35a"/>
黄囷誕邱園靈堪配醴泉至和非我召美化自公宣秀<lb/>
色隣三徑幽光被一㕓時髦秉筆者為我列詩編<lb/>
　　又<lb/>
使君有意飾門閭雅為靈芝揭表初招隠溪邊往還者<lb/>
從茲認得野人居<lb/>
　靈芝坊初名難老坊蔣堂謝事所居李之儀作范正<lb/>
　平遺錄云胡文恭公宿為諸生時嘗受學於蔣堂文<lb/>
　恭守呉郡蔣居第表為難老坊蔣不樂曰此俚俗歆<lb/>
<pb n="KR4h0057_WYG_002-35b"/>
　艷内不足而假之人以誇者非所望於故人願即撤<lb/>
　去胡乃用蔣氏嘗有芝草之瑞更名靈芝按堂皇祐<lb/>
　六年三月作平江軍新修大㕔記云當兵部員外郎<lb/>
　李公晉卿守屏之明年十月修此㕔又有因芝草生<lb/>
　謝兵部詩據此則所謂兵部者正謂李晉卿而揭靈<lb/>
　芝於坊表者亦李也李之儀所記乃謂揭坊名為胡<lb/>
　宿疑有誤又按胡宿墓誌自祠部員外郎判度支後<lb/>
　知蘇州蓋未嘗為兵部其為晉卿無疑晉卿逸其名<lb/>
<pb n="KR4h0057_WYG_002-36a"/>
　今太守題名皆不著胡李蓋闕文方芝産時堂有詩<lb/>
　記之<lb/>
　　留客亭　　　　　　　　　　　曾　幾<lb/>
逮子作亭於官舎明清堂之後種竹殆干竿餘名其亭<lb/>
以留客取老杜竹深留客處之句因題二小詩云<lb/>
行到竹窮處有亭佳可游境因吾子勝客為此君留娟<lb/>
凈經時雨蕭梢六月秋豈無他草樹涇渭不同流<lb/>
種竹無他事林間與客游自應攜手入安用閉門留靜<lb/>
<pb n="KR4h0057_WYG_002-36b"/>
可消僧夏清宜對奕秋衰翁九節杖來往亦風流<lb/>
　　和前韻　　　　　　　　　　　沈文度<lb/>
汨汨多塵事長懐鳩杖游每因門可欵豈為醉相留静<lb/>
契竹林勝幽非草樹秋公今國耆艾砥柱屹中流<lb/>
持節推仍世林園記昔游深藏事幽討長轡詎淹留已<lb/>
見山無盗欣聞歲有秋時容一嘯詠竊比晉名流<lb/>
　提㸃刑獄司在烏鵲橋西北紹興元年建㕔事後曰<lb/>
　明清堂堂後小圃種竹有亭曰留客曾逮剏逮父文<lb/>
<pb n="KR4h0057_WYG_002-37a"/>
　清公幾命名且作詩徐藏𨽻額乾道九年諸路添置<lb/>
　武提刑一員遂於舊司之東撤去幹官廨宇以其地<lb/>
　作東㕔比年省罷使者來從其便而居焉<lb/>
　　浙西提刑司題名記　　　　　　陳　賈<lb/>
淳熈三年直龍圖閣陳公由浙東常平使者按刑西道<lb/>
領刺史韓公由浙東刑獄使者奉祠三衢同時被命以<lb/>
西二公前日僚舊也弭節未幾聲諧志合風績俱茂暇<lb/>
日因相語曰凡官守必有所謂壁記是司也獨缺焉其<lb/>
<pb n="KR4h0057_WYG_002-37b"/>
名氏官職與夫在事之歲月久而遂冺不可復知非所<lb/>
以隆一臺詔後世也於是搜閲案牘自建炎迄今居是<lb/>
官者得四十有二人焉將鑱石龕置壁間俾賈為之記<lb/>
惟按刑遣使國家令典也漢暴勝之為直指使者行郡<lb/>
國而謹督捕唐顔真卿為監察御史使五原而决寃獄<lb/>
事固甚類然未有專為刑獄著之令甲者本朝列聖相<lb/>
承子視元元欽恤刑章在淳化中始遣常叅官提㸃諸<lb/>
路刑獄景德以來始兼用武臣厥後沿革因時或省或<lb/>
<pb n="KR4h0057_WYG_002-38a"/>
置汗青所載可考而知聖上龍飛惟祖宗成憲是循用<lb/>
文武長材求之如不及乃乾道二年遵景徳故事制詔<lb/>
諸路各置武提刑一員與文臣合臺共治惟時兩浙古<lb/>
一道也熈寧末年岐而復合建炎以後復析而東西之<lb/>
浙西在今實為畿甸異時遣使視他路尤切注意今陳<lb/>
公以名御史韓公以左右信臣為之皇華得人於斯為<lb/>
盛恭聞真宗皇帝嘗命資政殿大學士向敏中較諸路<lb/>
提刑所上課績惟兩浙有奏報雪活寃獄者遽命陞其<lb/>
<pb n="KR4h0057_WYG_002-38b"/>
等級以示旌勸今日考覈之意同符真宗則奏最九重<lb/>
必有非常之寵又當自二公始故賈敢忘屬吏之賤學<lb/>
殖之荒落而記不敢辭淳熈四年四月日奉議郎知常<lb/>
州武進縣主管勸農公事借緋陳賈記<lb/>
　　浙西提舉司題名記　　　　　　徐　康<lb/>
官舍題名其來久矣非特紀歲月次先後而其人之賢<lb/>
不肖治行之能否亦由此可考焉自守令而下凡在官<lb/>
未之或廢也初元豐崇寧之間嘗遣廷臣分行諸路號<lb/>
<pb n="KR4h0057_WYG_002-39a"/>
提舉措置鹽事除授繼踵而屢經罷省政和之二年始<lb/>
罷官鬻行新鈔鹽法於是兩河二浙荆湖江淮復置提<lb/>
舉司以總之宣和五年又分淮浙為西路則八州軍三<lb/>
十八縣隷焉治平江府今在府治之東㕔事獨無記康<lb/>
之承乏又當兵火後案籍殘缺欲為之而未暇㑹朝廷<lb/>
纂修先帝實錄史官移文郡縣諸司取㑹題名於是網<lb/>
羅闕遺訪問故老得承議郎王晉明而下訖於朝請大<lb/>
夫石彦和凡三十人皆以月日為次其未分路則或治<lb/>
<pb n="KR4h0057_WYG_002-39b"/>
㑹稽非今所部書次以著其始而闕其所不可考者裒<lb/>
而刻諸石以備採擇焉惟政事之在天下莫如財用而<lb/>
山澤之利常居其半管仲治齊謹正鹽筴國以富饒用<lb/>
能成九合之功自漢唐以來鹽鐵𣙜酒均輸之議紛紛<lb/>
不同而常為國家大計所以制四夷安邊足用之本善<lb/>
乎魏尚書邢巒之言聖人斂山澤之貨以寛田疇之賦<lb/>
收關市之征以助什一之儲取此與彼非為身也御史<lb/>
中尉甄琛請弛河東鹽池之禁以為為民父母而吝其<lb/>
<pb n="KR4h0057_WYG_002-40a"/>
醯醢兼有羣生而𣙜其一物是專奉口腹而不及四體<lb/>
也巒譏之曰坐談則理髙行之則夷闕於時咸以為然<lb/>
世宗卒從琛議其後豪貴封護甚於官司乃復禁如初<lb/>
夫古今異宜治非一軌下三章之約於結繩之代猶為<lb/>
宻網太古之無事後世非所及而欲虞衡之官捐利予<lb/>
民安在其為知務也與其賦外橫歛曷若權制商賈為<lb/>
不失重輕之術哉為今之法者迹是矣鈔有茶鹽香礬<lb/>
四等茶鹽之課故歲至七百萬緡鹽利居茶之四並海<lb/>
<pb n="KR4h0057_WYG_002-40b"/>
縣道煑水者六所額以解計歲常不下百五十萬則所<lb/>
以裨國計以圖恢復之功者夫豈少哉而康獨有感焉<lb/>
者四民之中農為最勞以其終歲勤動寒耕而熱耘也<lb/>
今所謂亭户則過於此加以負山帶海頑獷成俗急趨<lb/>
利而輕犯法使輸貨於官者價直以時毋或髙下則盗<lb/>
販息盗販息則抵置少犴獄簡不但公家利其入而已<lb/>
故樂以告後之人厥初建官兼治香礬後不復較而以<lb/>
摘山煑海正其名稱謂之提舉茶鹽公事司蓋自宣和<lb/>
<pb n="KR4h0057_WYG_002-41a"/>
七年始也紹興十年七月十六日右奉議郎提舉兩浙<lb/>
西路茶鹽公事徐康記<lb/>
　其間若十老序郡中西園西樓雪燕及浙西題名併<lb/>
　後第九巻之嘉定縣省劄悉校補訂正<lb/>
　　登姑蘇臺賦　　　　　　　　　任公叔<lb/>
司馬遷世掌天官才稱良史探禹穴之遺跡紀呉國之<lb/>
舊軌乃撫然而嘻曰登此姑蘇之墟淹留兮躊躇感斯<lb/>
宇之基為沼而仲雍之祀忽諸我聞周道既衰諸侯狎<lb/>
<pb n="KR4h0057_WYG_002-41b"/>
主中無霸主蠻戎振旅始闔閭以信威繼夫差以振武<lb/>
斜與勁越同壤右以强楚為隣内有高臺之築外有遠<lb/>
略之勤積如莽而暴骨亦如仇而視人是以疆場日駭<lb/>
板築未彌方五載而厥成造中天而特起因累土以臺<lb/>
高宛岳立而山峙或比象於巫廬之峰或倒影於滄浪<lb/>
之水悉人之力以為美觀厚人之澤以為侈靡斯實累<lb/>
卵於九層夫何見乎三百里野語有之曰川壅則潰月<lb/>
盈而反善敗由已吉凶何常矧謀主之賜劍若涉川兮<lb/>
<pb n="KR4h0057_WYG_002-42a"/>
無梁以為棲越以求霸卒見豢呉而受殃客自南鄙觀<lb/>
於江濆徘徊舊德惆悵前聞試游目於寥廓曾是巋然<lb/>
而參雲聽逆虐而翳諫竟麋鹿而為羣高天放曠平湖<lb/>
泱漭奕奕孤嶼茫茫極浦悲早雁於海風嘯高䲭於江<lb/>
雨况復闗梁坐隔羈旅增愁山木將落汀葭氣秋思美<lb/>
人兮子胥何為懷直道而驟諫遭重昏之見危將漁父<lb/>
以抗跡且垂釣於江湄高臺既傾夕露沾衣感蒞國之<lb/>
不及冀萊人之與歸者也<lb/>
<pb n="KR4h0057_WYG_002-42b"/>
　　　　　　　　　　　　　　　　崔　鷃<lb/>
崔子勤學少間與客遊於橫山之下有臺巋然出於羣<lb/>
山荒基峻級高切雲間荆棘為之蒙翳麋鹿為之迴環<lb/>
余語諸客此何所也客曰子不聞呉都之壯麗乎造姑<lb/>
蘇之高臺臨四逺而特建此其遺址也余乃倚杖而立<lb/>
喟然而歎曰蓋聞呉王之築斯臺也受隣越之貢竭全<lb/>
呉之力千夫吟山萬人道泣三年而聚材五年而有立<lb/>
佩茂苑於長洲帶濬池以潮汐自以為天下之奇觀也<lb/>
<pb n="KR4h0057_WYG_002-43a"/>
而今安在哉神材異木飾巧窮奇黄金之楹白璧之楣<lb/>
龍蛇刻畫燦燦生輝而今安在哉於是與客傴僂而上<lb/>
抵其上之絕嶺快四面之遐覩南望洞庭夫椒之山湖<lb/>
水澄澈其名銷夏灣者呉王避暑之所也北望靈巖館<lb/>
娃之宫廊曰響屧徑曰採香者呉之别館西子之遺踪<lb/>
也其東呉城射臺巍巍其西胥山九曲之逵至於典樂<lb/>
有城玩華有池走犬有塘蓄雞有陂猶不足以充其欲<lb/>
也又侈斯臺以為娯嬉嗚呼雕楹鏤檻者邱墟之㡬也<lb/>
<pb n="KR4h0057_WYG_002-43b"/>
九層百仞者汙池之漸也瑤臺作而夏衰瓊室考而商<lb/>
危章華成而楚衆叛阿房出而秦人離斯喪亂之必然<lb/>
曷呉王之不思也哉方其酌淥酃賦珍羞置酒若淮泗<lb/>
積肴如山邱其宴樂固極矣而不知㑹稽之上飲食嘗<lb/>
胆方焦思而深謀旁籠西山俯視太湖憑高望遠三百<lb/>
餘里其登覽固廣矣而不知笠澤之畔銜枚仆鼓忽潛<lb/>
軍而夜濟是以横塘之浦僅通而越來之溪已逼高下<lb/>
之築未乾而勾踐之城已距於只尺矣<hi>越來溪越王城皆在臺之左右</hi>
<pb n="KR4h0057_WYG_002-44a"/>
詞未竟客悵然曰已矣乎古往今來邈矣悠哉蒼烟兮<lb/>
滿目舊事分飛灰幸江山之不改兮後之人當有鑒於<lb/>
遺臺<lb/>
　　姑蘇臺覽古　　　　　　　　　陳　羽<lb/>
憶昔呉王争霸日歌謠滿耳上蘇臺三千宫女看花處<lb/>
人靜臺空花自開<lb/>
　　　　　　　　　　　　　　　　李　白<lb/>
舊苑荒臺楊栁新菱歌清唱不勝春只今惟有西江月<lb/>
<pb n="KR4h0057_WYG_002-44b"/>
曾照呉王宫裏人<lb/>
　　　　　　　　　　　　　　　　曹　鄴<lb/>
呉宫酒未消又宴姑蘇臺美人和涙去半夜閶門開相<lb/>
對正歌舞笑中聞鼓鼙星散九重門血流十二街一去<lb/>
成萬古臺荒人不囘時聞野田中拾得黃金釵<lb/>
　　有序　　　　　　　　　　　　李　紳<lb/>
臺今遺跡平蕪連接靈巖寺採香徑響屧廊皆在寺内<lb/>
越王獻呉王黃金鏤楣呉王所造姑蘇臺因獻楣遂以<lb/>
<pb n="KR4h0057_WYG_002-45a"/>
黃金盡飾樓以破其國詩云<lb/>
越王巧破夫差國來獻黃金重雕刻西施醉舞花艷傾<lb/>
妒月嬌娥恣妖惑姑蘇百尺曉鋪開樓楣盡化黃金臺<lb/>
歌清管咽歡未極越師戈甲浮江來伍員抉目看呉滅<lb/>
范蠡全身霸西越寂寞千年盡古墟蕭條兩地皆明月<lb/>
靈巖香徑掩禪扉秋草荒凉徧落暉江浦迴看鷗鳥没<lb/>
碧峰斜見鷺鶿飛如今白髪星星滿卻作門官不閒散<lb/>
野寺經過懼悔尤公程迫蹙悲秋館呉鄉越國舊淹留<lb/>
<pb n="KR4h0057_WYG_002-45b"/>
草樹烟霞昔徧游雲外夢魂多感歎不惟惆悵到長洲<lb/>
　　　　　　　　　　　　　　　　羅　隱<lb/>
讓高泰伯開基日賢見延陵復命時未㑹子孫因底事<lb/>
解崇臺榭為西施<lb/>
　　　　　　　　　　　　　　　　劉　駕<lb/>
勾踐飲胆日呉酒香滿盃笙歌入海雲聲自姑蘇來西<lb/>
施舞初罷侍兒整金釵衆女不敢妒自比泉下泥越鼓<lb/>
聲騰騰呉天隔塵埃難將甬東地更學㑹稽栖霸跡一<lb/>
<pb n="KR4h0057_WYG_002-46a"/>
朝盡草中棠梨開<lb/>
　　　　　　　　　　　　　　　　劉禹錫<lb/>
故國荒臺在前臨震澤波綺羅隨世盡麋鹿古時多築<lb/>
用金鎚力摧因石鼠窠昔年雕輦路惟有採樵歌<lb/>
　　　　　　　　　　　　　　　　楊　備<lb/>
山花野草一荒邱雲裏驕奢舊跡留珠翠管絃人不見<lb/>
上頭麋鹿至今游<lb/>
　姑蘇臺在姑蘇山舊圖經云在呉縣西三十里續圖<lb/>
<pb n="KR4h0057_WYG_002-46b"/>
　經云三十五里一名姑蘇一名姑餘史記正義云在<lb/>
　呉縣西南三十里横山西北麓姑蘇山上山水記云<lb/>
　闔閭作春夏遊焉又云夫差作臺三年不成積材五<lb/>
　年乃成造九曲路髙見三百里勾踐欲伐呉於是作<lb/>
　柵楣嬰以白璧鏤以黄金狀如龍蛇獻呉王呉王大<lb/>
　悦受以起此臺越絕書云闔閭造九曲路以遊姑胥<lb/>
　之臺柵楣之義未詳此楣所謂神木一雙大二十圍<lb/>
　長五十尋者呉王將起臺子胥諫曰王既變禹之功<lb/>
<pb n="KR4h0057_WYG_002-47a"/>
　而高高下下以罷民於姑蘇呉民離矣弗聽洞𠖇記<lb/>
　云夫差築姑蘇之臺三年乃成周旋詰屈橫亘五里<lb/>
　崇飾土木殫耗人力宫妓千人臺上别立春宵宫為<lb/>
　長夜之飲造千石酒鍾又作天池池中造青龍舟舟<lb/>
　中盛致女樂日與西施為嬉又於宫中作海靈館館<lb/>
　娃閣銅溝玉檻宫之楹榱皆珠玉飾之呉地記云闔<lb/>
　閭十一年起臺於姑蘇山因山為名西南去國三十<lb/>
　五里夫差復高而飾之越伐呉焚之又云闔閭十年<lb/>
<pb n="KR4h0057_WYG_002-47b"/>
　築經五年始成高三百丈望見三百里造曲路以登<lb/>
　臨呉王春夏遊姑蘇臺秋冬游館娃宫興樂華池南<lb/>
　城之宫又獵於長洲之苑太史公云余登姑蘇臺望<lb/>
　五湖按五湖去此臺南尚二十餘里越絶書云夫差<lb/>
　伐齊越范蠡洩庸帥師屯海道江以絶呉路敗太子<lb/>
　友遂入呉國燒姑胥臺徙其大舟續圖經考之傳記<lb/>
　謂闔閭食不二味居不重席器不雕鏤宫室不觀舟<lb/>
　車不飾而呉越春秋言闔閭晝遊蘇臺蓋此臺始基<lb/>
<pb n="KR4h0057_WYG_002-48a"/>
　於闔閭而成於夫差庶可以合傳記之説云<lb/>
　　館娃宫　　　　　　　　　　　殷堯藩<lb/>
呉王愛歌舞夜夜醉嬋娟見日吹紅燭和塵掃翠鈿徒<lb/>
令勾踐霸不信子胥言莫問長洲草荒凉無限年<lb/>
　　傷呉中　　　　　　　　　　　李嘉祐<lb/>
館娃宫中春已歸闔閭城頭鶯已飛復見花開人又老<lb/>
橫塘寂寂栁依依憶昔呉王在宫闕館娃滿眼看花發<lb/>
舞袖朝歡陌上春歌聲夜怨江邊月古來人事亦猶今<lb/>
<pb n="KR4h0057_WYG_002-48b"/>
莫厭清觴與綠琴獨向西山聊一笑白雲芳草自知心<lb/>
　　　　　　　　　　　　　　　　李　紳<lb/>
江雲斷續草綿連雲隔秋波草覆烟飄雪荻花舖漲渚<lb/>
變霜楓葉巻平田雀愁化水喧斜日鴻怨驚風呌暮天<lb/>
因問館娃何所恨破呉紅臉尚開蓮<lb/>
　　懷古　　　　　　　　　　　　皮日休<lb/>
艷骨已成蘭麝土宫牆依舊壓層崖琴堂雨壞逢金簇<lb/>
香徑泥銷露玉釵硯沼祗留溪鳥浴屧廊空信野花埋<lb/>
<pb n="KR4h0057_WYG_002-49a"/>
姑蘇麋鹿真閒事須為當時一愴懷<lb/>
　　又<lb/>
綺閣飄香下太湖亂兵侵曉上姑蘇越王大有堪羞處<lb/>
祗把西施賺得呉<lb/>
　　　　　　　　　　　　　　　　陸龜蒙<lb/>
三千蜼衣水犀珠半夜夫差國暗屠猶有美人皆二八<lb/>
獨教西子占亡呉<lb/>
　館娃宫呉越春秋呉地記皆云闔閭城西有山號硯<lb/>
<pb n="KR4h0057_WYG_002-49b"/>
　石山山在呉縣西三十里上有館娃宫又方言曰呉<lb/>
　有館娃宫今靈巖寺即其地也山有琴臺西施洞硯<lb/>
　池玩花池山前有採香徑皆宫之故跡<lb/>
　　勾踐進西施賦<hi>以紅顔艷色反以昏哉為韻</hi>　　徐　夤<lb/>
惑人之心兮惟巧惟僣破人之國兮以妖以艷當勾踐<lb/>
之宻謀進西施而果騐昔者二國相呑陵卑恃尊殊不<lb/>
知卑則自亡而國存尊則謂明而反昏烏喙年年誓啄<lb/>
夫差之肉稽山日日惟聽范蠡之言言曰伍員之賢東<lb/>
<pb n="KR4h0057_WYG_002-50a"/>
呉之德伯嚭之佞東呉之賊德之盛兮越可憂賊之興<lb/>
兮呉可殛臣以夙夜而計機謀偶得欲狂敵國之君須<lb/>
中傾城之色待其聲色内伐君臣外惑自然紂妲已以<lb/>
亡宗晉驪姬而亂國今苧羅之山越水之灣恐是神仙<lb/>
之化忽生桃李之顔波淺丹臉鴉深綠鬟顰翠黛兮惨<lb/>
難效浣輕紗兮妖且閑楊栁羞弱芙蓉恥殷可以變栁<lb/>
惠於莊嚴之際悦荆王於魂夢之間臣請進焉王今何<lb/>
以王乃豁然而喜矍然而起曰此蓋神假邦之碩畫人<lb/>
<pb n="KR4h0057_WYG_002-50b"/>
雪越之前恥乃命寳馬騰龍香車碾風迎織女於銀漢<lb/>
聘姮娥於月宫炫燿雲外喧闐洞中粧成而瑞玉凝彩<lb/>
服麗而朝霞剪紅昨日猶賤今晨不同寧期大國之君<lb/>
流恩下及堪恨鄰家之婦謂妾常窮曉别越溪暮歸呉<lb/>
苑越慮計失呉嫌進晩歌一聲兮君魄醉笑百媚兮君<lb/>
心蹇坐令佞口因珠翠以興言立遣謀臣棄洪濤而不<lb/>
返勾踐乃走電驅雷星馳箭推投醪而士卒皆醉嘗胆<lb/>
而胸襟洞開虎噬骨碎山崩卵摧楚腰衛鬒化為鬼鳳<lb/>
<pb n="KR4h0057_WYG_002-51a"/>
閣龍楣燒作灰於是命屠蘇之酒上姑蘇之臺伊霸業<lb/>
以何在俄英風而聿來於戯投忠賢而受佳麗欲不敗<lb/>
而難哉<lb/>
　西施洞在靈巖山之腰即館娃宫所在故西施洞在<lb/>
　焉<lb/>
　<lb/>
　<lb/>
　<lb/>
<pb n="KR4h0057_WYG_002-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉都文粹巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>吳都文粹巻五</head>
    <p>
<pb n="KR4h0057_WYG_005-1a"/>
欽定四庫全書<lb/>
　吳都文粹巻五　　　　　宋　鄭虎臣　編<lb/>
　　臨頓　　　　　　　　　　　　皮日休<lb/>
共老林泉忍暫分此生應不識迴文㡬枝竹笥送徳耀<lb/>
一乗柴車迎少君舉案品多緣澗藥承家事少為溪雲<lb/>
居然自是幽人事輒莫教他孫夀聞<lb/>
　臨頓橋在長洲縣北臨頓吳時館名取之臨頓宅者<lb/>
　是也又吳地記名吳王親征夷人頓軍憩歇宴設軍<lb/>
<pb n="KR4h0057_WYG_005-1b"/>
　士因此置橋唐陸魯望嘗居其旁<lb/>
　　皋橋　　　　　　　　　　　　李　紳<lb/>
伯鸞憔悴甘飄寓非向塵囂隠姓名鴻鵠羽毛終有志<lb/>
素絲琴瑟自諧聲故橋秋月無家照舊井寒泉見底清<lb/>
猶有餘風未磨滅至今鄊里重和鳴<lb/>
　　重建乘魚橋序　　　　　　　　僧達本<lb/>
乘魚橋當姑蘇之要津茂苑之靈蹟按吳地志云古者<lb/>
賢士丁法海琴髙于此地見大鯉魚長可丈餘有角有<lb/>
<pb n="KR4h0057_WYG_005-2a"/>
足鼓二翼而舞琴髙見其異遂乘之騰飛宛轉駕空上<lb/>
昇因立橋云<lb/>
　　上元烏鵲橋　　　　　　　　　楊　備<lb/>
月滿星移水照天南飛烏鵲影翩翩雖然上屬牽牛分<lb/>
不為秋河織女填<lb/>
　　過白頭橋　　　　　　　　　　梅　摯<lb/>
白頭橋奈白頭何<hi>郡守白居易建本朝天聖初孫伯純修之因呼孫老</hi>舊徳如<lb/>
存故老歌不特輿梁起遺愛大都才美服人多<lb/>
<pb n="KR4h0057_WYG_005-2b"/>
　孫老橋在運河上唐白頭橋是也又為元總管道童<lb/>
　重建改名石巖亦其自號也<lb/>
　　吳江橋　　　　　　　　　　　鄭　獬<lb/>
三百䦨干鎻畫橋行人波上踏靈鰲插天<graphic n="KR2324" url="https://raw.githubusercontent.com/kanripo/KR-Gaiji/master/images/KR2324.png" mimeType="image/png"/>蝀玉腰濶<lb/>
跨海鯨鯢金背髙路直鑿開元氣白影寒壓破大江豪<lb/>
此中自與銀河接不必仙槎八月濤<lb/>
　　　　　　　　　　　　　　　　蔣　堂<lb/>
雁翅橋横五河北翬飛亭屹大江心魚龍淵藪風月窟<lb/>
<pb n="KR4h0057_WYG_005-3a"/>
若比廣寒宫更深<lb/>
　利往橋即吳江長橋也慶歴八年縣尉王庭堅所建<lb/>
　有亭曰垂虹而世并以名橋續圖經云東西千餘尺<lb/>
　前臨太湖洞庭三山横跨松江行者晃漾天光水色<lb/>
　申海内絶景惟遊者自知之不可以筆舌形容也垂<lb/>
　虹旁兵火後復創亭前樂軒已不復立中興駐馹武<lb/>
　林往来憧憧千萬承平時此橋方為大利有議以石<lb/>
　柱易木柱者或謂非是然亦卒不果易紹興三十二<lb/>
<pb n="KR4h0057_WYG_005-3b"/>
　年金亮犯淮中外戒嚴或獻計樞廷乞行下平江焚<lb/>
　長橋時郡守洪邁持不可而縣民已有知之者相與<lb/>
　聚哭於圯下矣橋兩圯南有滙澤亭北有底定亭餘<lb/>
　見松江條<lb/>
　　泛太湖書事寄元稹　　　　　　白居易<lb/>
烟渚雲帆處處通飄然舟似入虛空玉盃淺酌巡初匝<lb/>
金管徐吹曲未終黄夾纈林寒有葉碧琉璃水净無風<lb/>
避旗飛鷺翩翻白驚鼓魚跳撥剌紅澗雪壓多松偃蹇<lb/>
<pb n="KR4h0057_WYG_005-4a"/>
巖泉滴久石玲瓏書為故事留湖上吟作新詩寄浙東<lb/>
軍府威容従道盛江山氣色定知同報君一事君應羡<lb/>
五宿澄波皓月中<lb/>
　　泛太湖　　　　　　　　　　　皮日休<lb/>
聞有太湖名十年未曾識今朝得泛㳺大笑稱平昔一<lb/>
舎行胥塘盡日到震澤三萬六千頃頃頃玻璃色連空<lb/>
澹無纇照野平絶隟好放青翰舟堪弄白玉笛踈岑七<lb/>
十二<graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>
                    <graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>露矛㦸悠然嘯傲去天上搖畫鷁西風乍獵<lb/>
<pb n="KR4h0057_WYG_005-4b"/>
獵驚波罨涵碧倐忽雷陣吼須臾玉崖折樹動為蜃尾<lb/>
山浮似鰲脊落照射鴻溶清輝斷抛擲雲輕似可染霞<lb/>
爛如堪摘漸暝無處泊挽帆従所適枕下聞澎汃肌上<lb/>
生瘳<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <hi>音脊</hi>討異足迍邅尋幽多阻隔願風與良便吹入<lb/>
神仙宅甘将一藴書永事嵩山伯<lb/>
　　　　　　　　　　　　　　　　陸龜蒙<lb/>
東南具區雄天水合為一髙帆大弓滿羿射争箭疾時<lb/>
當暑雨後氣象仍鬱宻乍如開雕笯<hi>音奴籠也</hi>聳翅忽飛出<lb/>
<pb n="KR4h0057_WYG_005-5a"/>
行将十洲近坐覺八極溢耳目駭鴻濛精神寒佶栗坑<lb/>
来斗呀豁涌處驚嵳崒險異拔龍湫喧如破蛟室斯須<lb/>
風妥貼若受命平秩微茫識端倪逺嶠如格<hi>音各</hi>筆巉巉<lb/>
見銅闕<hi>湖中穹崇山有銅闕</hi>左右皆輔弼盤空儼相趨去勢猶横<lb/>
逸嘗聞咸池氣下注作清質至今涵赤霄尚且浴白日<lb/>
<hi>太湖上禀咸池五車之氣故一水五名也</hi>又云構浮玉宛與崑閬匹肅為靈官<lb/>
家此事難致詰<hi>太湖乃仙家浮玉之北堂</hi>才迎沙嶼好指顧俄已失<lb/>
山川互虧蔽魚鳥空聱<hi>語彪切</hi>耴<hi>音折左太冲蜀都賦</hi>何當授真撿<lb/>
<pb n="KR4h0057_WYG_005-5b"/>
得召天吳術一一問朝宗方應可譚悉<lb/>
　　　　　　　　　　　　　　　　　楊　備<lb/>
漁舠載酒日相隨一笛蘆花深處吹湖靣風收雲影散<lb/>
水天交照碧琉璃<lb/>
　　望太湖　　　　　　　　　　　　蘇舜欽<lb/>
杳杳波濤閲古今四無邊際莫知深潤通曉月為清露<lb/>
氣入霜天作暝隂笠澤鱸肥人鱠玉洞庭柑熟客分金<lb/>
風烟觸目相招引聊為停橈一楚吟<lb/>
<pb n="KR4h0057_WYG_005-6a"/>
　　　　　　　　　　　　　　　　梅堯臣<lb/>
東湖臨海若看月上青冥河漢微分練星辰淡布螢細<lb/>
烟沉逺水重露裛空庭孤坐饒清興惟将影對形<lb/>
　太湖在吳縣西即古具區震澤五湖之處越絶書云<lb/>
　太湖周圍三萬六千頃禹貢之震澤爾雅云吳越之<lb/>
　間具區其湖周圍五百里襟帶吳興毗陵諸縣界東<lb/>
　南水都也<lb/>
　　明月灣<hi>在太湖洞庭山下</hi>　　　　皮日休<lb/>
<pb n="KR4h0057_WYG_005-6b"/>
曉景澹無際孤舟恣迴環試問最幽處號為明月灣半<lb/>
巖翡翠巢望見不可攀栁弱下絲網藤深垂花鬟松癭<lb/>
忽似狖石紋或如虦釣壇兩三處苔老腥斒斑沙雨㡬<lb/>
處霽水禽相向閒野人波濤上白屋幽深間曉培橘栽<lb/>
出暮作魚梁還清泉出石砌好樹臨柴闗對此老且死<lb/>
不知憂與患好境無處住好處無境刪赧然不自適脉<lb/>
脈當湖山<lb/>
　　　　　　　　　　　　　　　　陸龜䝉<lb/>
<pb n="KR4h0057_WYG_005-7a"/>
昔聞明月觀<hi>在建業故臺城</hi>祇傷荒墅基今逢明月灣不值三<lb/>
五時擇此二明月洞庭看最竒連山忽中斷遠樹分毫<lb/>
釐周圍二十里一片澄風漪見説秋半夜净無雲物欺<lb/>
兼之星斗蔵獨有神仙期初聞鏘鐐銚<hi>音姚</hi>積漸調參差<lb/>
空中卓羽衛波上停龍螭縦舞玉烟節髙歌碧霜詞清<lb/>
光悄不動萬象寒吚吚此會非俗致無由得旁窺但當<lb/>
乘扁舟酒甕仍相隨或徹三弄笛或成數聮詩自然瑩<lb/>
心骨何用神仙為<lb/>
<pb n="KR4h0057_WYG_005-7b"/>
　　練瀆<hi>在太湖舊傳吳王所開以練兵</hi>　　　　　　皮日休<lb/>
吳王厭得國所玩終不足一上姑蘇臺猶自嫌局促<lb/>
艅艎六宫門艨衝後軍肅一陣水麝風空中蕩平渌鳥<lb/>
因避錦帆龍跧防銕軸流蘇惹烟浪羽葆飄巖谷靈境<lb/>
太躁踐因兹塞林屋空濶嫌太湖﨑嶇開練瀆三尋齾<lb/>
石齒數里穿山腹底静似金膏礫碎如丹粟波殿鄭旦<lb/>
醉蟾閣西施宿㡬轉含烟舟一唱彩雲曲不知欄楯上<lb/>
夜有越人鏃君王掩靣死嬪御不敢哭艶魄逐波濤荒<lb/>
<pb n="KR4h0057_WYG_005-8a"/>
宫養麋鹿國破瀆亦淺代變艸空緑白鳥都不知朝眠<lb/>
暮還浴<lb/>
　　　　　　　　　　　　　　　　陸龜䝉<lb/>
越恃君子衆大将壓全吳<hi>越有私卒君子六千人</hi>吳将派天澤以<lb/>
練舟師徒一鏡止千里支流忽然迂蒼奩束洪波坐似<lb/>
馮夷軀戰艦百萬輩浮宫三十餘平川盛丁寧絶島分<lb/>
儲胥鳳押半鶴膝錦扛雜肥胡香烟與殺氣浩浩隨風<lb/>
駈彈射盡髙鳥杯觥醉潜魚山靈恐見鞭水府愁為墟<lb/>
<pb n="KR4h0057_WYG_005-8b"/>
兵利徳日削反為仇國屠至今鈎鏃殘尚與沙泥俱照<lb/>
此月倍苦来兹烟亦孤丁魂尚有淚合灑青楓枯<lb/>
　　鎖夏灣　　　　　　　　　　　皮日休<lb/>
太湖有曲處其間為兩崖當中數十頃别如一天池號<lb/>
為銷夏灣此名無所私赤日莫斜照清風多遥吹沙嶼<lb/>
掃粉墨松竹調塤箎山果紅靺鞨水苔清䯱髵木隂厚<lb/>
若瓦巖磴滑如飴我来此㳺息夏景方赫曦一坐磐石<lb/>
上肅肅寒生肌小艖或可泛<hi>方言云小舫謂之艖</hi>短䇿或可支行<lb/>
<pb n="KR4h0057_WYG_005-9a"/>
驚翠羽起坐見白蓮披歛袖弄輕浪解襟敵涼颸但有<lb/>
水雲見更餘沙禽知京洛往来客暍死緣奔馳此中便<lb/>
可老焉用名利為<lb/>
　　　　　　　　　　　　　　　　陸龜䝉<lb/>
霞島熖難泊雲峯竒未收蕭條千里灣獨自清如秋古<lb/>
岸過新雨髙蘿䕃横流遙風吹蒹葭折處鳴颼颼昔余<lb/>
守圭竇過于囘禄囚日為籧筁従<hi>渠曲二音簟之異名</hi>分作衹裯<lb/>
讐<hi>低刀二音並簟衣</hi>願狎寒水怪不封朱轂侯豈知烟浪涯坐<lb/>
<pb n="KR4h0057_WYG_005-9b"/>
可思重裘健若數尺鯉泛然雙白鷗不識號火井孰問<lb/>
名焦丘我本魚鳥家盡室營扁舟遺名復避世消夏還<lb/>
鎖憂<lb/>
　銷夏灣在太湖洞庭西山之趾山十餘里遶之舊傳<lb/>
　吳王避暑處周圍湖水一灣水色澄澈寒光逼人真<lb/>
　可銷夏也<lb/>
　　投龍潭<hi>在龜山</hi>　　　　　　　　皮日休<lb/>
龜山下最深惡氣何洋溢涎水爆龍巢腥風巻蛟室曉<lb/>
<pb n="KR4h0057_WYG_005-10a"/>
来林岑静獰色如怒目氣涌撲炱煤波澄掃純漆下有<lb/>
水君府貝闕光比櫛左右列介臣縦横守鱗卒月中珠<lb/>
母見烟際風人出生犀不敢燒水怪恐摧捽時有慕道<lb/>
者作彼投龍術端嚴持碧簡齋戒揮紫筆兼以金蜿蜒<lb/>
投之光焌律琴髙坐赤鯉何許縦仙逸我願與之㳺兹<lb/>
焉託靈質<lb/>
　　　　　　　　　　　　　　　　陸龜䝉<lb/>
名山潭洞中自古多秘邃君将接神物聊用申秘事鎔<lb/>
<pb n="KR4h0057_WYG_005-10b"/>
金象牙角尺木無不備亦既奉真官因之徇前志持来<lb/>
展明誥敬以投嘉瑞鱗光煥水容日色曉山翠吾皇病<lb/>
秦漢豈獨探怪異所貴風雨時民皆受其賜良田為巨<lb/>
浸汚澤成赤地掌職一不行精靈又何寄惟貪血食飽<lb/>
但據驪珠睡何必勞黄金年年投星使<lb/>
　　胥口　　　　　　　　　　　　皮日休<lb/>
波光杳杳不極霽景澹澹初斜黒蛱蝶粘蓮蕋紅蜻蜓<lb/>
裊菱花鴛鴦一處兩處舴艋三家五家會把酒船隈荻<lb/>
<pb n="KR4h0057_WYG_005-11a"/>
共君作箇生涯<lb/>
　　又<lb/>
拂釣清風細灑飄簑暑雨霏微湖雲欲散未散嶼鳥将<lb/>
飛不飛換酒帽頭把看載蓮艇子撐歸斯人到死還樂<lb/>
誰道剛須用機<lb/>
　　　　　　　　　　　　　　　　陸龜䝉<lb/>
雨後山容若動天寒樹色如消目送迴汀隠隠心隨挂<lb/>
席揺揺白蒋知秋露裛青楓欲暮烟饒莫問吳趨行樂<lb/>
<pb n="KR4h0057_WYG_005-11b"/>
酒旗竿倚河橋<lb/>
　　又<lb/>
把釣絲隨浪逺採蓮衣染香濃緑倒紅飄欲盡風斜雨<lb/>
細相逢斷岸沈魚<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>約畧二音魚網也</hi>鄰村送客<graphic n="KR2556" url="https://raw.githubusercontent.com/kanripo/KR-Gaiji/master/images/KR2556.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>即是<lb/>
清霜刮野乘閒莫厭裘重<lb/>
　胥口在木瀆西十里出太湖之口也上有胥山舟出<lb/>
　口即水光接天洞庭東西山峙銀濤中景物勝絶<lb/>
　　前松江賦　　　　　　　　　　程　俱<lb/>
<pb n="KR4h0057_WYG_005-12a"/>
䲭夷子皮既棄越相乗扁舟携西子泝東流方将家五<lb/>
湖而長邁屣萬鍾而不留放若巨魚縦大壑脱若六驥<lb/>
馳坦道而挟輕輈時則八荒收雲千里一碧狂瀾不興<lb/>
逺岫凝色目盡意往雲天出没引風檣以悲嘯趣烟波<lb/>
而不極于是遇亡是叟而問津焉曰三江之湊實為五<lb/>
湖地脈四達衍為松江洶洶渾渾溶溶洋洋孤峯連嶂<lb/>
七十有二眇若散螺黛于㣲茫五湖之中大曰包山風<lb/>
穴晝暝霜林夏寒暮烟屯其疊翠冬實纍其錯丹麟鶴<lb/>
<pb n="KR4h0057_WYG_005-12b"/>
之所憩蛟鼉之所淵山中之人忘世與年條桑縹緲之<lb/>
下採石明月之灣<hi>包山有縹渺峯明月灣</hi>艸衣木茹汨若追羲盤<lb/>
而與還江流之窮是則歸墟王百谷于一吸環齊州于<lb/>
一區大鵬奮翅于泱漭燭龍洗光于咸虞由江而下二<lb/>
百餘里布帆無患尚可以朝海門而暮方壺雖然善賈<lb/>
者據其會善搏者捥其吭方趣南而遺北既畫圖而失<lb/>
方今子将攬衆物之會莫若遐觀乎中史惟是江湖之<lb/>
接二州相望散荒墟于垤塊識斷岸于毫芒嘗試與子<lb/>
<pb n="KR4h0057_WYG_005-13a"/>
至中流而四顧隂霾鬱興不辨雲水天髙日出萬頃在<lb/>
目者五湖也岡岫相屬如走如伏溟濛突兀乍見乍失<lb/>
者包山也擁松江之上流窮海道于一葦時矯首而斯<lb/>
盡固可以訪漁樵而種魴鯉亦優㳺而卒嵗矣吾子以<lb/>
為何如子皮曰然務外㳺者有時樂内觀者無窮吾方<lb/>
以日月為燭六合為宫參天地以為友従四海之諸公<lb/>
乗雲氣御飛龍捐包山于遺礫視五湖于一鍾松江之<lb/>
勝又安能芥蔕于胸中乎<lb/>
<pb n="KR4h0057_WYG_005-13b"/>
　　後松江賦　　　　　　　　　　前　人<lb/>
程子既為松江賦假䲭夷子皮設亡是叟以為詞是夜<lb/>
夢有夫頎然而長黧色而修髯叩舷而稱曰松江之勝<lb/>
吾子之辭侈矣然子亦聞吳越之遺事乎唯而答曰長<lb/>
橋臥波截江之衝飛欄疉架排霧横空萬景所會而垂<lb/>
虹屹立乎其中吾嘗登垂虹顧二渚尚想夫覇國之争<lb/>
雄方其踐忍烏啄差耕石田禍起腋下謀悟機先則吳<lb/>
軍江北越軍江南殺氣朝合軍聲夜嚴衘枚北渡奮為<lb/>
<pb n="KR4h0057_WYG_005-14a"/>
兩翼方風馳而霧障頓雷轟而電激吳卒麕潰江流赭<lb/>
赤畢夫椒之世仇償會稽之膽食于此盖夫子之雄績<lb/>
迺自太湖過横山辭越来之溪登姑胥之臺弔亡國于<lb/>
㳺鹿指血化于黄埃挽艅艎而凌江巻旌旗而南歸則<lb/>
夫子于此退身行意揖勾踐而長辭與夫舅犯之貪天<lb/>
子推之獨賢歌龍蛇而激憤塊然而與喬木偕燔者不<lb/>
可同日而言矣間者五季棼亂錢鏐崛興蘇據都㑹乃<lb/>
淮浙之必争徐約先拔孫儒繼焚彼得之不能以嵗月<lb/>
<pb n="KR4h0057_WYG_005-14b"/>
守我守之不能以嵗月寜則江之兩涯相為二城鎮威<lb/>
武之右境遏淮南之冦兵實用武者之所憑<hi>吳江錢氏謂之南北</hi>
<hi>兩城防遏所</hi>版圖入朝置為縣治畫井疆設羣吏臯畝碁列<lb/>
居廬鱗次帶以千尺之橋捍以百里之塘舟輿所通樓<lb/>
觀相望曾城邑之㡬時翳喬木之蒼蒼矣吾嘗嘆曰一<lb/>
江方東雖逝不流閲世事之萬變去莫知其所遯而来<lb/>
莫知其所由今之松江其昔之松江耶抑夜半之蔵舟<lb/>
失俯仰于萬世盡賢愚于一丘夫子亦嘗弔抉眼之忠<lb/>
<pb n="KR4h0057_WYG_005-15a"/>
魂而訪伏劎者之靈㳺不乎子皮不對顧為西子援琴<lb/>
而歌歌曰霰雪紛兮雲霏霏帶長鋏兮佩寳珞而子安<lb/>
適而不歸嵗晼晚而将暮兮路既擁而中迷嗟二子之<lb/>
不返折疏麻而搴杜若羌搖搖其遺誰餘音未息籧然<lb/>
而覺掉頭載歌付千古于一笑<lb/>
　　夜渡吳松江懐古<hi>二首</hi>　　　　　宋之問<lb/>
宿帆震澤口曉渡松江濆棹撥魚龍氣舟銜鴻雁羣信<lb/>
潮頓覺滿暗浦稍将分氣赤海生日光揺湖起雲水鄊<lb/>
<pb n="KR4h0057_WYG_005-15b"/>
盡天衛嘆息為吳君謀士伏劒死至今悲所聞<lb/>
倚棹望兹川銷魂獨黯然鄉連江北樹雲斷日南天劍<lb/>
别龍初沒書成雁不傳離舟意無限催渡復催年<lb/>
　　吳松江　　　　　　　　　　　劉長卿<lb/>
多年襆被玉山岑髩雪欺人忽滿簮駑馬雖然貪短豆<lb/>
野麋終是憶長林鱸魚未得乗歸興鷗鷺唯應侣此心<lb/>
見説新橋好風景會湏臨月濯煩襟<lb/>
　　　　　　　　　　　　　　　　張　懐<lb/>
<pb n="KR4h0057_WYG_005-16a"/>
洞庭初葉落孤客不勝愁明月天涯夜青山江上秋一<lb/>
官成白首萬里寄滄洲久被浮名繋能無愧海鷗<lb/>
　　　　　　　　　　　　　　　　許　渾<lb/>
候舘人稀夜更長姑蘇城逺樹蒼蒼江湖水落髙樓迥<lb/>
江漢秋歸廣殿涼月轉碧梧移鵲影露低紅草濕螢光<lb/>
文園詩侣應多思莫醉笙歌掩華堂<lb/>
　　夜泊　　　　　　　　　　　　杜　牧<lb/>
清露白雲明月天與君齊棹木蘭船風波烟雨一相失<lb/>
<pb n="KR4h0057_WYG_005-16b"/>
夜泊江頭心渺然<lb/>
　　松江亭携樂觀魚　　　　　　　白居易<lb/>
震澤平蕪岸松江落葉波在官常夢想為客始經過水<lb/>
靣排罾網船頭簇綺羅朝盤膾紅鯉夜燭舞青娥雁斷<lb/>
知風急潮平見月多繁絲與促管不解和漁歌<lb/>
　　泊震澤口　　　　　　　　　　薛　據<lb/>
日落草木隂舟徒泊江汜蒼茫萬象開合沓聞風水洄<lb/>
沿值漁翁䆗窱逢樵子雲開天宇静月明照萬里早雁<lb/>
<pb n="KR4h0057_WYG_005-17a"/>
湖上飛晨鐘海邊起獨坐嗟逺逰登岸望長洲零落星<lb/>
欲盡朣朧氣漸收行蔵空自秉知識仍未周伍胥既伏<lb/>
劍范蠡亦乗流歌竟鼓枻去三江多客愁<lb/>
　　泊松江渡　　　　　　　　　　許　渾<lb/>
漠漠故宫池月涼風露幽雞鳴荒戍曉雁過古城秋楊<lb/>
栁北歸路蒹葭南渡舟去鄉今已逺更上望京樓<lb/>
　　松江早春　　　　　　　　　　皮日休<lb/>
松陵清净雪消初見底新安恐未如穏凭船舷無一事<lb/>
<pb n="KR4h0057_WYG_005-17b"/>
分明數得鱠殘魚<lb/>
　　　　　　　　　　　　　　　　陸龜䝉<lb/>
栁下江飡待好風暫時還得狎漁翁一生無事烟波足<lb/>
惟有沙邊水勃公<lb/>
　　憶具區　　　　　　　　　　　錢昭度<lb/>
平生愛具區島嶼夹陂湖竹雨籠鸂鶒花烟濕鷓鴣神<lb/>
仙疑有宅魚鼈自為都何事勞長想機雲本是吳<lb/>
　　送裴如晦宰吳江　　　　　　　梅堯臣<lb/>
<pb n="KR4h0057_WYG_005-18a"/>
吳江田有粳粳好舂作雪吳江下有鱸鱸肥鱠堪切炊<lb/>
粳調橙虀飽食不為餮月従洞庭来光暎寒湖凸長橋<lb/>
坐虹背衣濕霜未結四顧無纎雲魚跳明鏡裂誰與子<lb/>
同遊去若秋鷹掣<lb/>
　　又憶吳松江<lb/>
念昔西歸時晩泊吳江口囘隄遡清風淡月生古栁夕<lb/>
鳥自逺来漁舟猶在後當時誰與同涕憶泉下婦<lb/>
　　除夜宿垂虹亭　　　　　　　　蔡　肇<lb/>
<pb n="KR4h0057_WYG_005-18b"/>
東南勝處未忘情老去扁舟復此行小邑嵗除無市井<lb/>
下田水落見農耕雪消西嶺嶒崚出春到重湖鱗甲生<lb/>
橋下霜蛟貪睡美為槌千鼓作雷聲<lb/>
　　王禹偁四詠<lb/>
中郎亭樹據江鄊雅稱詩翁賦卒章蓴菜鱸魚好時節<lb/>
曉風斜日舊烟光一杯有味功名小萬事無心嵗月長<lb/>
安得便抛塵網去釣舟閒泊畫欄傍<lb/>
二年為吏住江濵重到江頭照病身滿眼碧波輸野鳥<lb/>
<pb n="KR4h0057_WYG_005-19a"/>
一簑踈雨屬漁人隨船曉月孤輪白入座晴山數㸃春<lb/>
張翰精靈應笑我緑袍依舊惹埃塵<lb/>
登臨陡覺挹塵埃時有清風颯滿懐<graphic n="KR2324" url="https://raw.githubusercontent.com/kanripo/KR-Gaiji/master/images/KR2324.png" mimeType="image/png"/>蝀一條連古岸<lb/>
玻璃萬頃自天来寒光浩渺輕烟濶緑玉參差逺岫排<lb/>
南指閩山猶萬里逺人歸興正無涯<hi>登江亭</hi>
帶篷踈薄漏斜陽半日孤吟未過江惟有鷺鶿知我意<lb/>
時時翹足對船窗<hi>汎吳松江</hi>
　　　　　　　　　　　　　　　　陳堯佐<lb/>
<pb n="KR4h0057_WYG_005-19b"/>
平波渺渺烟蒼蒼菰蒲才熟楊栁黄扁舟繋岸不忍去<lb/>
秋風斜日鱸魚鄊<lb/>
　　游松江　　　　　　　　　　　蔣　堂<lb/>
江人見我謂誰何行李無羈野意多六幅青帆趂潮去<lb/>
一樽白酒扣舷歌沙邊歴歴辨雲樹島外濺濺㺯月波<lb/>
興盡歸来還更喜飛鷗相送入烟蘿<lb/>
曙光東向欲朧明漁艇縦横映逺汀濤靣白烟荒落月<lb/>
嶺頭殘曉混踈星鳴榔莫觸蛟龍睡舉網時聞魚鱉腥<lb/>
<pb n="KR4h0057_WYG_005-20a"/>
我實宦遊無况者擬来隨爾帶笭箵<hi>長橋觀魚</hi>
月晃長江上下同畫橋横截冷光中雲頭灔灔開金餅<lb/>
水靣沉沉臥彩虹佛氏解為銀色界仙家多住玉壺中<lb/>
地雄景勝言不盡但欲追隨乗曉風<hi>中秋對月</hi>
　　過垂虹橋二首　　　　　　　　蘇　軾<lb/>
吳越溪山興未窮强扶衰病過垂虹浮天自古東南水<lb/>
送客今朝西北風絶境自忘千里逺勝遊難復五人同<lb/>
舟師不會留連意擬看斜陽萬頃紅<lb/>
<pb n="KR4h0057_WYG_005-20b"/>
二子縁詩老更窮人間無處吐長虹平生睡足連江雨<lb/>
盡日舟横擘岸風人笑老年三黜慣天教吾輩一樽同<lb/>
知君欲寫長相憶更送銀盤尾鬛紅<lb/>
　　長橋<hi>二首</hi>　　　　　　　　　　楊　備<lb/>
漁市花村夹酒樓山光沉碧水光浮松陵雨過船中望<lb/>
一道青虹兩岸頭<lb/>
松陵水國靣松江學弄漁竿對酒缸驚起鴛鴦是旗鼓<lb/>
背帆飛去一雙雙<lb/>
<pb n="KR4h0057_WYG_005-21a"/>
　　松江謁王文孺令宰　　　　　　章　憲<lb/>
暑退涼生過雨天鳬飛鷺浴暮江前秋風小浪鴨頭水<lb/>
斜日輕帆燕尾船青眼却欣逢地主白頭相對聳詩肩<lb/>
林塘勝處開樽爼只欠氷輪特地圎<lb/>
長隄牽百丈舴艋泝清漪山與殘霞暝水将秋色宜江<lb/>
寒征雁度天逺暮帆遟勝欲浮家去烟波學子皮<lb/>
　松江在郡南四十五里禹貢三江之一也今按松江<lb/>
　南與太湖接吳江縣在江濆垂虹跨其上天下絶景<lb/>
<pb n="KR4h0057_WYG_005-21b"/>
　也<lb/>
　　交讓瀆<hi>在羅城之東北隅</hi>　　　　　　　楊　備<lb/>
琴丁結友事耕耘田熟翻如虞芮君彼此持亷為棄物<lb/>
一名交讓兩難分<lb/>
　　女墳湖　　　　　　　　　　　皮日休<lb/>
萬貴千奢已寂寥可憐幽憤為誰嬌須知韓重相思骨<lb/>
直在芙蓉向下稍<lb/>
　　　　　　　　　　　　　　　　陸龜䝉<lb/>
<pb n="KR4h0057_WYG_005-22a"/>
水平波淡遶囘塘鶴殉人沈萬古傷應是離魂雙不得<lb/>
至今沙上少鴛鴦<lb/>
　吳女墓在閶門外闔閭女曰滕玉王與夫人及女會<lb/>
　食蒸魚王前嘗半而與女女怒曰王食魚辱我乃自<lb/>
　殺闔閭痛之塟于國西閶門外鑿池積土文石為槨<lb/>
　題凑為中以金鼎玉杯銀樽珠襦之寳送女乃舞白<lb/>
　鶴于吳市中令民隨而觀之使男女與鶴俱入羡門<lb/>
　因發機以掩之殺生以送死國人非之又取土時其<lb/>
<pb n="KR4h0057_WYG_005-22b"/>
　地為湖號女墳湖吳地記曰吳王葬女取土成湖<lb/>
　　越来溪　　　　　　　　　　　楊　備<lb/>
臨流何必弔前非且説吳宫得意時夹岸桃花烟水緑<lb/>
畫船安穏載西施<lb/>
　越来溪在横山下與太湖連相傳越兵入吳時自此<lb/>
　来故名溪上有越城雉堞宛然<lb/>
　　夏駕湖　　　　　　　　　　　前　人<lb/>
湖靣波光鑑影開緑荷紅芰遶樓臺可憐風物還依舊<lb/>
<pb n="KR4h0057_WYG_005-23a"/>
曾見吳王六馬来<lb/>
　夏駕湖在吳縣西城下吳王夀夢避暑駕游于此故<lb/>
　名今城下但存外濠即漕河也湖西悉為民田不復<lb/>
　有湖民猶于湖之傍種菱菱甚美謂之夏駕湖菱<lb/>
　　至和塘記　　　　　　　　　　丘與權<lb/>
吳城東闉距崑山縣七十里俗謂之崑山塘北納陽城<lb/>
湖南吐松江由隄防之不立故風波相憑以馳突廢民<lb/>
田以瀦魚鱉其民病賦入之侵蟊相従以逋徙奸人緣<lb/>
<pb n="KR4h0057_WYG_005-23b"/>
之以邀刦行旅通鹽賈以自利吏莫能禁父老相傳自<lb/>
唐至今三百餘年欲有所營作而弗克也有宋至道二<lb/>
年陳令公之守蘇嘗與中貴人按行之邑人朱珏父子<lb/>
相繼論其事為州縣者亦繼經度之皆以横絶巨浸費<lb/>
用十數萬緡中議而沮皇祐中發運使許公建言蘇之<lb/>
田膏腴而地下嘗苦水患乞置官司以畎洩之請令舒<lb/>
州通判殿中丞王安石先相視焉朝廷従之王君既至<lb/>
従縣吏拏荒梗浮傾沮訊其鄊人盡得其利害度長繩<lb/>
<pb n="KR4h0057_WYG_005-24a"/>
短順其故道施之圖繪䟽曰請議如許公朝廷未之行<lb/>
也至和初今太守吕公既下車問民所疾苦盖有意于<lb/>
䟽導矣明年與權為崑山主簿始陳五利一曰便舟楫<lb/>
二曰闢田疇三曰復租税四曰止盜賊五曰禁奸商其<lb/>
餘所濟非可以勝擬其約古制役民以興作經費寡而<lb/>
售效速若其不成請以身塞責既而令錢君復言之太<lb/>
守嘗念所以興利之計喜其謀之恊従于是列而上聞<lb/>
其副以决于監司乃誡庸力經逺邇興屯舎宿餱薪既<lb/>
<pb n="KR4h0057_WYG_005-24b"/>
成以授有司郡相元君實搃之粤十月甲午治役先設<lb/>
其外防以遏其上流立横埭以限之乃自下流浚而决<lb/>
焉畚鍤所至皆于平陸其始戒也猖風號霾迅雷驟雨<lb/>
乃用牲于神至癸已夜半雨息迨明休霽以卒其役人<lb/>
皆以為有相之者始計月餘盖旬有九日而成深五尺<lb/>
廣六十尺用民力才一十五萬六千工費民財若干貫<lb/>
米才四千六百八十石為橋梁五十二蒔榆栁五萬七<lb/>
千八百其貳河植茭蒲芙渠稱是計其入以為修完料<lb/>
<pb n="KR4h0057_WYG_005-25a"/>
民之餘治小虞自嚴村至于鰻[魚*黎]瀼治新洋江自朱歴<lb/>
至于清港治山塘自山南至于東浚諸涇六十四浦四<lb/>
十四塘六于是陽城諸湖瀼皆通而及江田無洿瀦民<lb/>
不病渉矣初治河至唯亭得古閘用柏合抱以為楹葢<lb/>
古渠况今深數尺設牐者以限松江之潮勢耳耆舊莫<lb/>
能詳之乃知昔無水患由隄防之廢則有之嗚呼為民<lb/>
牧者因循而至此乎是役也自城東走二十里曰任浦<lb/>
崑山治其東長洲治其西以俗名非便于是論請更之<lb/>
<pb n="KR4h0057_WYG_005-25b"/>
曰至和識年號也建亭曰乙未紀嵗功也太守嘉其有<lb/>
成謂與權實區區于其間其言必詳命之為記嘉祐六<lb/>
年十二月立于乙未亭<lb/>
　至和塘舊名崑山塘従古為湖瀼多風濤本朝至道<lb/>
　皇祐中嘗議興修不果至和二年始修治成塘遂以<lb/>
　年號名崑山主簿丘與權記甚詳今採載之<lb/>
　　沈氏筆談<lb/>
詳沈氏所記盖至和塘既成于至和二年立石其間濬<lb/>
<pb n="KR4h0057_WYG_005-26a"/>
水道已成塘陸塗尚未備至是始備岸未及成後郏亶<lb/>
謂至和塘所以不踰一二年而壊也盖丘與權塘記雖<lb/>
作于至和二年立石乃嘉祐六年或是新塘成之時也<lb/>
　沈氏筆談云至和塘自崑山縣達于婁門凡七十里<lb/>
　自古皆積水無陸路民苦病涉乆欲為長堤抵郡城<lb/>
　澤國無處求土嘉祐中人有獻計就水中以蘧蒢為<lb/>
　墻㘽兩行相去三尺去墻六丈又為一墻亦如此漉<lb/>
　水中淤泥實蘧蒢中候乾則以水車畎去兩墻間舊<lb/>
<pb n="KR4h0057_WYG_005-26b"/>
　水墻間六丈皆留半以為堤脚掘其半為渠取土以<lb/>
　為堤每三四里則為一橋以通南北之水不日隄成<lb/>
　至今為利<lb/>
　　六失六得　　　　　　　　　　郟　亶<lb/>
所謂六失者一曰水性就下蘇東枕海北接江但東開<lb/>
浚崑山之張浦茜涇七了三塘而導諸海北開常熟之<lb/>
許浦白茅二浦而導諸江殊不知此五處者去水皆逺<lb/>
百餘里近亦三四十里地形頗髙髙者七八尺方其水<lb/>
<pb n="KR4h0057_WYG_005-27a"/>
盛時決之則或入江海水稍退則向之欲東導于海者<lb/>
反西流欲北導于江者反南下故自景祐以来屢開之<lb/>
而卒無效也二曰蘇之厭水以其無隄防也故崑山常<lb/>
熟吳江皆峻其隄岸設官置兵以巡治之是不知塘雖<lb/>
設而水行于隄之兩傍何益乎治田故徒有通往来禦風<lb/>
濤之小功而無衛民田去水害之大效三曰書云三江<lb/>
既入震澤底定今松江在其南可決水而同歸于海崑<lb/>
山之下駕新洋大虞小虞朱塘新瀆平樂戴墟等十餘<lb/>
<pb n="KR4h0057_WYG_005-27b"/>
浦是也殊不知諸浦雖有决水之道未能使水之必洩<lb/>
于江也何則水方汗漫與江俱平雖大决之而隄防不<lb/>
立適足以通潮勢之衝急増風波之洶怒耳四曰蘇州<lb/>
之水自常州来古者設望亭堰所以禦常州之水使入<lb/>
太湖不為蘇害謂望亭之堰不當廢也殊不知蘇聚數<lb/>
郡之水而常居其一常之水數路而望亭居其一豈一<lb/>
望亭之水而能為蘇之患耶故望亭堰廢則常被其利<lb/>
而蘇未必有害存之則蘇未必利而常先被害矣故治<lb/>
<pb n="KR4h0057_WYG_005-28a"/>
蘇州之水不在乎望亭堰之廢否也五曰蘇水所以不<lb/>
泄者以松江盤曲而决水遟也古之曲其江者所以激<lb/>
之而使深也激之既久其曲愈甚故漕使葉内翰開盤<lb/>
龍區沈諌議開顧浦謂松江之曲若今槎浦及金竈子等<lb/>
浦皆可决也是説僅為得之但未知蘇之水與江齊平<lb/>
决江之曲者足以使江之水疾趨于海而未能使田之<lb/>
水必趨于江也六曰蘇本是江海陂湖之地謂之澤國<lb/>
自然當漫然容納數州之水不當盡為田也故國初之<lb/>
<pb n="KR4h0057_WYG_005-28b"/>
税才十七八萬石今乃至于三十四五萬石是障陂湖<lb/>
而為田之過也是説最為踈濶殊不知國初之逃民未<lb/>
復今乃盡為編户税所以昔少而今多也借使變湖為<lb/>
田増十七八萬為三十四五萬乃國之利何過之有且<lb/>
今蘇州除太湖外止有四湖常熟有昆城二湖崑山有<lb/>
陽城湖長洲有沙湖是四湖者自有是名而其濶畧不<lb/>
過十餘里其餘若崑山之所謂斜塘大泗黄瀆夷亭髙<lb/>
墟巴城雉城武城䕫家江家柏家鰻[魚*黎]等瀼及常熟之<lb/>
<pb n="KR4h0057_WYG_005-29a"/>
市宅碧宅五衢練塘等村長洲之長蕩黄天蕩之類皆<lb/>
積水而不耕之田也其水之深不過五尺淺者可二三<lb/>
尺其間尚有古岸隠見水中俗謂之老岸或有古之民<lb/>
家階甃之遺趾在焉故其地或以家或以城或以宅為<lb/>
名嘗求其契劵以為騐云皆全税之田也是皆古之良<lb/>
田而今廢之耳已上六説者皆執一偏之説而未能通<lb/>
其理也必欲治之固當去其六失行其六得曰辨地形<lb/>
髙下之殊求古人蓄洩之跡治田有後先之宜興役順<lb/>
<pb n="KR4h0057_WYG_005-29b"/>
富貧之便取浩博之大利舎姑息之小恩也一何謂地<lb/>
形髙下之殊曰蘇州五縣號為水田其實崑山之東接<lb/>
于海之<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>隴東西僅百里南北僅二百里其地東髙而<lb/>
西下向所謂東導于海而水反西流者是也常熟之北<lb/>
接于江之漲沙南北七八十里東西僅二百里其地皆<lb/>
比髙而南下向所謂欲北導于江而水反南下者是也<lb/>
是二處者皆謂之髙田而其崑山<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>身之西抵于常州<lb/>
之境僅一百五十里常熟之南抵于湖秀之境僅二百<lb/>
<pb n="KR4h0057_WYG_005-30a"/>
里其地低下皆謂之水田髙田者常欲水今水乃流而<lb/>
不蓄故常患旱也唯若景祐皇祐嘉祐中則一大熟耳<lb/>
水田者常患水今西南既有太湖數州之水而東北又<lb/>
有崑山常熟二縣<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>身之流故常患水也唯若康定至<lb/>
和中則一大熟耳但水田多而髙田少水田近于城郭<lb/>
為人所見而税復重髙田逺于城郭人所不見而税復<lb/>
輕故議者唯知治水而不知治旱也二何謂古人蓄洩<lb/>
之跡曰今崑山之東地名太倉俗號堈身堈身之東有<lb/>
<pb n="KR4h0057_WYG_005-30b"/>
一塘焉西徹松江北過常熟謂之横瀝又有小塘或二<lb/>
里或三里貫横瀝而東西流者多謂之門若所謂錢門<lb/>
張堈門沙堰門吳堈顧廟堈下堈李堈門及斗門之類<lb/>
是也夫南北其塘則謂之横瀝東西其塘則謂之堈門<lb/>
堰門斗門者是古者堰水于堈身之東灌溉髙田而又<lb/>
為堈門者恐水之或壅則决之入横瀝所以分其流也<lb/>
故堈身之東其田尚有丘畝經界溝洫之跡存焉是皆<lb/>
古之良田因堈門壊不能蓄水而為旱田耳<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門之壊<lb/>
<pb n="KR4h0057_WYG_005-31a"/>
豈非五代之季民各従其行舟之便而廢之耶此治髙<lb/>
田之遺跡也若夫水田之遺跡即今崑山之南向所謂<lb/>
下駕小虞等浦者皆决水于松江之道也其浦之舊跡<lb/>
濶者二十餘丈狭者十餘丈又有横塘以貫其中而棊<lb/>
布之是古者既為縦浦以通于江又為横塘以分其勢<lb/>
使水行于外田成于内有圩田之象焉故水雖大而不<lb/>
能為田之害必歸于江海而後已以是推之則一州之<lb/>
田可知矣故蘇州五門舊皆有堰今俗呼城下為堰下<lb/>
<pb n="KR4h0057_WYG_005-31b"/>
而齊門猶有舊堰之稱是則隄防既完則水無所瀦容<lb/>
設堰者恐其暴而流入于城也至和二年前知蘇州吕<lb/>
侍郎開崑山塘而得古閘于夷亭之側是古者水不亂<lb/>
行之明騐也及夫隄防既壊水亂行于田間而有所瀦<lb/>
容故蘇州得以廢其堰而夷亭亦無所用其閘也為民<lb/>
者因利其浦之濶攘其旁以為田又利其行舟安舟之<lb/>
便决其隄以為涇今崑山諸浦之間有半里或一里二<lb/>
里而為小涇命之為某家涇某家浜者皆破古隄而為<lb/>
<pb n="KR4h0057_WYG_005-32a"/>
之也浦日以壊故水道湮而流遟涇日以多故田隄壊<lb/>
而不固日墮月壊遂蕩然而為陂湖矣此古人之跡也<lb/>
今秀州潮海之地皆有堰以蓄水而海鹽一縣有堰近<lb/>
百餘所湖州皆築隄于水中以固田而西塘之岸至有<lb/>
髙一丈有餘者此其遺法也獨蘇州壊之耳三何謂治<lb/>
田有先後之宜曰地勢之髙下既如彼古人之遺跡又<lb/>
如此今欲先取崑山之東常熟之北凡所謂髙田者一<lb/>
切設堰瀦水以灌溉之又浚其所謂經界溝洫使水周<lb/>
<pb n="KR4h0057_WYG_005-32b"/>
流于其間以浸潤之立堈門以防其壅則髙田常無枯<lb/>
旱之患而水田亦減數百里流注之勢然後取今之凡<lb/>
謂水田者除四湖外一切罷去其某家涇某家浜之類<lb/>
循古今遺跡或五里七里而為一縦浦又七里或十里<lb/>
而為一横塘因塘浦之土以為隄岸使塘浦濶深而隄<lb/>
岸髙厚塘浦濶深則水通流而不能為田之害也隄岸<lb/>
髙厚則田自固而水可壅而必趨于江也然後擇江之<lb/>
曲者若所謂槎浦金竈子浦而決之使水必趨于海又<lb/>
<pb n="KR4h0057_WYG_005-33a"/>
究五堰之遺趾而復之使水不入于城是雖有大水不<lb/>
能為蘇州之患也如此則髙低皆利而無水旱之憂然<lb/>
後倣錢氏遺法收圖囘之利養撩淺之卒更休迭役以<lb/>
浚其髙田之溝洫與水田之塘浦則百世之利也四何<lb/>
謂興役順貧富之便曰蘇州五縣之民自五等以上至<lb/>
一等不下十五萬户可約古制而户借七日則嵗約百<lb/>
萬夫矣又自三等以上至一等不下五千户可量其財<lb/>
而取之則足以供萬夫之食與其費矣夫借七日之力<lb/>
<pb n="KR4h0057_WYG_005-33b"/>
故不勞量取財于富者故不虐以不勞不虐之役五年<lb/>
而治之何田之不可興也五何謂取浩博之大利曰蘇<lb/>
州之地四至餘三百里若以開方之法而約之尚可方<lb/>
二百餘里為田六同有畸三分去一以為溝池城郭陂<lb/>
湖山林其餘不下四同之地為三十六萬夫之田又以<lb/>
上中下不易再易而去其半當有十八萬夫之田常出<lb/>
租税也國朝之法一夫之田為四十畝出米四石則十<lb/>
八萬夫之田可出米七十二萬石矣今蘇州止有三十<lb/>
<pb n="KR4h0057_WYG_005-34a"/>
四五萬石借使全熟則常失三十四萬石之租又况因<lb/>
水旱而蠲除者嵗常不下十餘萬石而甚者或蠲除三<lb/>
十餘萬石是則遺利不少矣今或得髙低皆利而水旱<lb/>
無憂則三四十萬之税必可增也公家之利如此則民<lb/>
間従可知矣六何謂舎姑息之小恵曰是議之興或者<lb/>
必曰向者蘇州或治一浦或調一縣而役一月則民勞<lb/>
且怨矣今欲盡一州之境役五縣之民五年而治之其<lb/>
工力盖百倍于向時是役未興而數千百萬之民已呶<lb/>
<pb n="KR4h0057_WYG_005-34b"/>
呶矣非養民之道也曰向者之興役也多興于大水方<lb/>
盛之際是時公私匱乏疾癘間作故民勞且怨也今或<lb/>
于平嵗無事之時借力以成利何勞怨之有傳曰使民<lb/>
以時又曰以佚道使民雖勞不怨又曰悦以使民民忘<lb/>
其勞是雖至治之世未嘗不役民以使之也唯近世不<lb/>
求所以養之之道使躋于富庻但務其姑息之末使至<lb/>
于飢餓而不能相生然後又従而賙之故上愈乏而下<lb/>
益困有可以除數百年未去之患興數百里無窮之利<lb/>
<pb n="KR4h0057_WYG_005-35a"/>
使公私皆獲其益豈可區區計國家五載之勞惜百姓<lb/>
七日之力耶<lb/>
　熙寜三年崑人郏亶自廣東機宜上奏以謂天下之<lb/>
　利莫大于水田水田之美莫過于蘇州然自唐末以<lb/>
　来經營至今終未見其利者其失有六今當去六失<lb/>
　行六得<lb/>
昔有論古人治低田髙田之法者謂禹之時震澤為患<lb/>
東有堈阜以隔截其流禹乃鑿斷堈阜流為三江東入<lb/>
<pb n="KR4h0057_WYG_005-35b"/>
于海而震澤始定<hi>闕</hi>　　　于環湖之地尚有二百餘<lb/>
里可以為田而地皆卑下猶在江水之下與江湖相連<lb/>
不能耕植而水靣又復平闊足以容受震澤下流使水<lb/>
勢散漫而三江不能疾趨于海其沿海之地亦有數百<lb/>
里可以為田而地皆髙仰反在江水之上與江湖相逺<lb/>
民既不能取水以灌溉而地勢又多西流不得蓄聚春<lb/>
夏之雨澤以浸潤其地是環湖之地常有水患而沿海<lb/>
之地常有旱災如之何而可以種蓺耶古人遂因其地<lb/>
<pb n="KR4h0057_WYG_005-36a"/>
勢之髙下井之而為田其環湖卑下之地則于江之南<lb/>
北為縦浦以通于江又于浦之東西為横塘以分其勢<lb/>
而棊布之有圩田之象焉其塘浦濶者三十餘丈狹者<lb/>
不下二十餘丈深者二三丈淺者不下一丈且蘇州除<lb/>
太湖之外江之南北别無水源而古人使塘浦深闊若<lb/>
此者盖欲取土以為隄岸髙厚足以禦其湍悍之流故<lb/>
塘浦因而濶深水亦因之而流耳非專為濶其塘浦以<lb/>
決積水也故古者隄岸髙者須及二丈低者亦不下一<lb/>
<pb n="KR4h0057_WYG_005-36b"/>
丈借令大水之年江湖之水髙于民田五七尺而隄岸<lb/>
尚出于塘浦之外三五尺至一丈故雖大水不能入于<lb/>
民田也民田既不容水則塘浦之水自髙于江而江之<lb/>
水亦髙于海不煩決㵼而水自湍流矣故三江常浚而<lb/>
水田常熟其<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>阜之地亦因江水稍髙得以畎引以灌溉<lb/>
此古人浚三江治低田之法也所有沿海髙仰之地近<lb/>
于江者既以江流稍髙可以畎引近于海者又有早晚<lb/>
兩潮可以灌溉故亦于沿海之地及江之南北或五里<lb/>
<pb n="KR4h0057_WYG_005-37a"/>
七里而為一縦浦又五里七里而為一横塘港之濶狭<lb/>
與低田同而其深往往過之且堈阜之地髙于積水之<lb/>
處四五尺至七八尺逺于積水之處四五十里至百餘<lb/>
里固非決水之道也然古人為塘浦濶深若此者盖欲<lb/>
畎引江海之水同流于堈阜之地雖大旱之嵗亦可車<lb/>
畎以溉田而大水之嵗積水或従此而流洩耳非專為<lb/>
闊深其塘浦以決低田之積水也至于地勢西流之處<lb/>
又設堈門㪷門以瀦蓄之是雖大旱之嵗堈阜之地皆<lb/>
<pb n="KR4h0057_WYG_005-37b"/>
可耕以為田此古人治髙田蓄雨澤之法也故低田常<lb/>
無水患髙田常無旱災而數百里之地常獲豐熟此古<lb/>
人治低田旱田之法也二論後世廢低田髙田之法者<lb/>
古人治田髙下既皆有法方是時也田各成圩圩必有<lb/>
長每一年或二年率逐圩之人修築隄防浚治浦港故<lb/>
低田之隄防常固旱田之浦港常通也<lb/>
　古之田雖各成圩然所名不同或謂之叚或謂之圍<lb/>
　今崑山低田皆沈在水中而俗呼之名猶有野鴨叚<lb/>
<pb n="KR4h0057_WYG_005-38a"/>
　大泗叚湛叚及和尚圍盛熟圍之類<lb/>
至錢氏有國而尚有撩清指揮之名者此其遺法也泊<lb/>
乎年紀緜逺古法隳壊其水田之隄防或因田户行舟<lb/>
及安舟之便而破其圩<lb/>
　古者人户各有田舎在田圩之中浸以為家欲其行<lb/>
　舟之便乃鑿其圩岸以為小涇小浜即臣昨来所陳<lb/>
　某家涇某家浜之類是也説者謂浜者安船溝也涇<lb/>
　浜既小隄岸不髙遂至壊却田圩都為白水也今崑<lb/>
<pb n="KR4h0057_WYG_005-38b"/>
　山柏家瀼水底之下尚有民家階甃之遺趾此古者<lb/>
　民存圩中住居之舊跡也今崑山富户如陳顧陶辛<lb/>
　晏沈等田舎皆在田園之中每至大水之年亦是外<lb/>
　水髙于田舎數尺此今人在田圩中作田舎之騐也<lb/>
或因人户請射下脚而廢其隄或因官中開淘而減少<lb/>
丈尺<lb/>
　臣少時見小虞浦及至和塘並濶三二十丈累經開<lb/>
　淘之後今小虞浦只闊十餘丈至和塘只闊六七丈<lb/>
<pb n="KR4h0057_WYG_005-39a"/>
　此目所覩也<lb/>
或因田主只收租課而不修隄岸或因租户利于易田<lb/>
而故致渰沒<lb/>
　吴人以一易再易之田謂之曰塗田所收倍于常稔<lb/>
　之田而所納租米亦依舊數故租户樂于間年渰沒<lb/>
　也<lb/>
或因決破古隄張捕魚蝦而漸致破損或因邊圩之人<lb/>
不肯出田與衆做岸或因一圩雖完傍圩無力而連延<lb/>
<pb n="KR4h0057_WYG_005-39b"/>
隳壊或因貧富同圩而出力不齊或因公私相吝而因<lb/>
循不治故隄防盡壊而低田漫然復在江水之下也每<lb/>
春夏之交天雨未盈尺湖水未漲二三尺而蘇州低田<lb/>
一抺盡為白水其間雖有隄岸亦皆狭小沈在水底不<lb/>
能固田唯大旱之嵗常潤杭秀之田及蘇州堈阜之地<lb/>
並皆枯旱其堤岸方始露見而蘇州水田幸得一熟耳<lb/>
盖因無隄防為禦水之先具也民田既容水故水與江<lb/>
平江與海平而海潮直至蘇州之東一二十里之地反<lb/>
<pb n="KR4h0057_WYG_005-40a"/>
與江湖民田之水相接故水不能湍流而三江不浚<lb/>
　臣伏覩昨来議狭汴河者詔汴河闊處水靣散漫不<lb/>
　至深快故汴河淤澱今蘇州水靣動連一二百里而<lb/>
　太湖之水又不及黄河之湍迅而欲三江之不淤不<lb/>
　可得也<lb/>
今二江已塞而一江又淺倘不完復隄岸驅低田之水<lb/>
盡入于松江而使江流湍急但恐數十年之後松江愈<lb/>
塞震澤之患不止于蘇州而已也此低田不治之由也<lb/>
<pb n="KR4h0057_WYG_005-40b"/>
其髙田之廢始由田法隳壊民不相率以治港浦港浦<lb/>
既淺地勢既髙沿于海者則海潮不應沿于江者又因<lb/>
水田隄防隳壊水得瀦聚于民田之間而江水漸低故<lb/>
髙田復在江水之上至于西流之處又因人户利于行<lb/>
舟之便壊其堈門而不能蓄水故髙田一望盡為旱地<lb/>
每至四五月間春水未退低田尚未能施工而堈阜之田<lb/>
已亁枯旱矣唯大水之嵗湖秀二州與蘇州之低田渰<lb/>
没净盡則堈阜之田幸得一大熟耳此盖不浚浦港以<lb/>
<pb n="KR4h0057_WYG_005-41a"/>
畎引江海之水不復堈門以蓄聚春夏之雨澤也此髙<lb/>
田廢之之由也故蘇州不有旱災即有水患但水田多<lb/>
而旱田少水田近于城郭為人所見而税復重旱田逺于<lb/>
城郭為人所不見而税復輕故議者只論治水而不論<lb/>
治旱也三論自来議者只知決水不知治田盖治田者<lb/>
本也本當在先決水者末也末當在後今乃不治其本<lb/>
而但攻其末故自景祐以来上至朝廷之縉紳下至農<lb/>
圃之匹夫謀議擘畫三四十年而蘇州之田百未治一<lb/>
<pb n="KR4h0057_WYG_005-41b"/>
二此治水之失也惟嘉祐中兩浙轉運使王建議謂<lb/>
蘇州民間一㮣曰水至深處不過三尺以上當復修作<lb/>
曰位使位位相接以禦風濤則自無水患若不修作塍<lb/>
岸縦使決盡河水亦無所濟此説最為切當又縁當時<lb/>
建議之時正值兩浙治水連年無效不知大叚擘畫令<lb/>
官中逐年調發夫力更互修治及不曾立定逐縣治田<lb/>
年額以辦不辦為賞罰之格而止令逐縣令佐㮣例勸<lb/>
導逐位植利人户一二十家自作塍岸各髙五尺縁民<lb/>
<pb n="KR4h0057_WYG_005-42a"/>
間所鳩工力不多盖不能齊整借令多出工力則各家<lb/>
所收之利不償其所費之本兼當時都水監立下官員<lb/>
賞典不重故上下因循未曾併聚公私之力大叚修治<lb/>
臣今欲檢會王安石所陳利害却将臣下項擘畫修築<lb/>
隄岸以固民田則蘇州水災可計日而取効也議者謂<lb/>
曩年吳及知華亭縣常率逐叚人户各自治田亦不曾<lb/>
煩費官司而人獲其利今可舉用其法以治蘇州水田<lb/>
不須重煩官司也曰蘇州水田與華亭不同華亭之田<lb/>
<pb n="KR4h0057_WYG_005-42b"/>
地連堈阜無暴怒之流浚河不過一二尺修岸不過三五<lb/>
尺而田已大稔矣然不踰三五年間尚有湮塞今蘇州<lb/>
逺接江湖水常暴怒故崑山常熟吳江三縣隄岸髙者<lb/>
七八尺低者不下五六尺或用石甃或用樁蓧或二年一<lb/>
治或年年修葺而風濤冲激動有毁壊今若以華亭之<lb/>
法而治之或水退之後一二年間暫獲豐稔盖不可知<lb/>
求其久逺之效則不可得也夫以華亭之法而治蘇州<lb/>
之髙田則可矣若治蘇州水田譬諸以一家之法而治<lb/>
<pb n="KR4h0057_WYG_005-43a"/>
一國也其規模法度則近之至于措置施設之法則小<lb/>
大不可同也貼黄自来人所議欲開通諸大浦盧瀝浦<lb/>
松江諸滙并決水入江隂軍等亦皆治水之一説但隄<lb/>
防未立行之無功候隄防既成之後前項諸説又不可<lb/>
不行盖水勢湍急却要諸處分減水勢故也故曰治田<lb/>
者先也決水者後也臣今窮究得古人治田之本委可<lb/>
施行若令臣先往兩浙相度不過訂之于諸縣官吏考<lb/>
之于諸鄊父老而已况諸縣官吏乍来倐去不若臣之<lb/>
<pb n="KR4h0057_WYG_005-43b"/>
生長鄊里世為農人備知利害也父老之智未必過于<lb/>
范仲淹葉清臣況范仲淹葉清臣尚不能窺見古人治<lb/>
田之跡父老安得而知伏望令臣畧到司農寺陳白委<lb/>
曲不至有誤朝廷候勅㫖四論今来乞以治田為先決<lb/>
水為後田既先成水亦従而可決不過五年而蘇州之<lb/>
水患息矣然治河之法若搃而論之則汙漫難行析而<lb/>
言之則簡約易治何也今蘇州水田之最合行修治處<lb/>
如前項所陳南北不過一百二十餘里東西不過一百<lb/>
<pb n="KR4h0057_WYG_005-44a"/>
里今若于上項水田之内循古人之跡五里而為一縦<lb/>
浦七里而為一横塘不過為縦浦二十餘條每條長一<lb/>
百二十餘里横塘十七條每條長一百餘里共計四千<lb/>
餘里每里用夫五千人約用二千餘萬夫<lb/>
　至和中開崑山塘每里用夫二千五百人塘靣闊六<lb/>
　丈底闊四丈深四尺每里積土計三十萬尺分為兩<lb/>
　岸每岸底只闊一丈四五尺靣只闊四五尺髙不及<lb/>
　六七尺故不踰一二年又至隳壊<lb/>
<pb n="KR4h0057_WYG_005-44b"/>
故曰搃而言之則汗漫而難行也今且以二千萬夫開<lb/>
河四千里言之分為五年每年用夫四百萬開河八百<lb/>
里蘇秀常湖四州之民不下四十萬三分去一以為髙<lb/>
田之民自治髙田外尚有二十七萬夫每夫一年借僱<lb/>
半月計得四百餘萬夫可開河八百里却以上項四百<lb/>
餘萬夫分為十縣逐縣每年常夫四十萬開河八十里<lb/>
以四十萬夫分為六箇月逐縣每月計役六萬六千餘<lb/>
夫開河十三里有零以六萬六千夫分為三十日則逐<lb/>
<pb n="KR4h0057_WYG_005-45a"/>
縣每日只役夫二千二百人開河一百三十二步将三<lb/>
千二百人又為兩頭項只役一千二百人開河六十六<lb/>
步雖縣有大小田有廣狹民有衆寡及逐日所開河溝<lb/>
所役夫數多少不同大率治田多者頭項多治田少者<lb/>
頭項少雖千百頃可以一頭項盡也臣故曰析而論之則<lb/>
簡約而治易也如此而治之三年之内蘇州與鄰州之<lb/>
水田殆亦盡矣塘浦既浚矣隄防既成矣則田之水必<lb/>
髙于江江之水必髙于海然後擇江之曲者而決之及<lb/>
<pb n="KR4h0057_WYG_005-45b"/>
開廬瀝浦皆有功也何則江水湍流故也故曰治田者<lb/>
先決水者後也江流既髙矣然後又究五堰之遺趾而<lb/>
復之使水不入于城是雖有大水不能為蘇州之患也<lb/>
此治水田之大畧也<lb/>
　昔有七堰今復五堰者今只有五門故也蘇州設堰<lb/>
　固亦舊矣劉著作嘗引白居易九日蘇州登髙詩云<lb/>
　酒酣憑檻起四顧七堰八門六十坊是唐之世已有<lb/>
　堰矣至端拱三年轉運使喬維岳方始廢之盖隄防<lb/>
<pb n="KR4h0057_WYG_005-46a"/>
　既壊水得容瀦于民田之間水勢稍低故可廢其堰<lb/>
　也<lb/>
其旱田則乞用上項一分之夫以浚治港浦以畎引江<lb/>
海之水及設堈門以瀦春夏之雨澤則髙低皆治而水<lb/>
旱無虞矣五論乞循古人之遺跡治田者昨臣所乞蘇<lb/>
州水田一節罷去某家涇某家浜之類五里七里而為一<lb/>
縦浦七里十里而為一横塘因塘浦之土以為隄岸使塘<lb/>
浦闊深而隄岸髙厚塘浦闊深則水流通而不能為田<lb/>
<pb n="KR4h0057_WYG_005-46b"/>
之害隄岸髙厚則田自可固而水流必趨于江今具蘇<lb/>
州秀州及沿江沿海水田旱田見在塘浦港瀝<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門之<lb/>
數凡臣所能記者搃七項共二百六十五條并臣擘畫<lb/>
将来治田大約各附逐項之下謹具下項一具水田塘<lb/>
浦之跡凡四項共一百三十二條一吳松江南岸自北<lb/>
平浦北岸自徐公浦西至吳江口皆是水田約一百二<lb/>
十餘里南岸有大浦二十七條北岸有大浦二十八條<lb/>
是五里而為一縦浦之跡也其横塘在松江之南者臣<lb/>
<pb n="KR4h0057_WYG_005-47a"/>
不能記其名在松江之北六七里曰浪市横塘又下北<lb/>
六七里而為至和塘是七里而為一横塘之跡也松江<lb/>
南大浦二十七條北平浦破以浦艾祁浦愧浦顧滙浦<lb/>
養蠶浦大盈浦南解浦梁乾浦石臼浦直浦分桑浦内<lb/>
薫浦趙屯浦石浦道褐浦千墩浦錐浦張潭浦陸直浦<lb/>
甫里浦浮髙浦塗頭浦大姚浦順徳浦破墩浦盞頭浦<lb/>
松江北大浦二十八條徐公浦北解浦瓦浦沈浦蒋浦<lb/>
三林浦周浦顧墓浦金城浦木𤓰浦蔡浦下駕浦浜浦<lb/>
<pb n="KR4h0057_WYG_005-47b"/>
洛舎浦楊黎浦新洋浦淘仁浦小虞浦大虞浦馬仁浦<lb/>
浪市浦尤涇浦下里浦戴墟浦上顧浦青丘浦奉里浦<lb/>
任浦松江北横塘二條浪市横塘至和塘已上松江塘<lb/>
浦五十七條並當松江之上流皆是闊其塘浦髙其隄<lb/>
岸以固田也只因久不修治遂至隳壊每遇大水上項<lb/>
塘浦之岸並在水底不能固田議者不知此塘浦元<lb/>
有岸以固田乃謂古人浚此大浦只欲洩水此不知治<lb/>
田之本也臣今擘畫並當復治其浦修成隄岸以禦水<lb/>
<pb n="KR4h0057_WYG_005-48a"/>
災不須逺治他處塘浦求決積水而田自成矣一至和<lb/>
塘自崑山西至蘇州計六十餘里今其南北兩岸各有<lb/>
大浦十二條是五里而為一縦浦之跡也其横浦南六<lb/>
七里而有浪市塘是也其北皆為風濤洗刷不見其跡<lb/>
臣前所謂至和塘徒有通往来禦風濤之小功而無衛<lb/>
民田去水患之大利者謂至和塘南北縦浦皆廢也横<lb/>
塘亦廢也謹具下項至和塘南大浦十二條小虞浦大<lb/>
虞浦尤涇浦新瀆浦平樂浦戴墟浦真義浦朱塘浦界<lb/>
<pb n="KR4h0057_WYG_005-48b"/>
浦鳳凰涇任浦蠡塘至和塘北大浦十二條小虞浦大<lb/>
虞浦尤涇浦髙墟浦雍里浦諸昌涇界浦任浦上雉瀆<lb/>
下雉瀆蠡塘官瀆横塘在南者曰浪市塘已具松江項<lb/>
内更不再出在北者皆廢已上至和塘兩岸塘浦二十<lb/>
四條在塘北者今猶有其名而或無其跡在塘南者雖<lb/>
存其跡而並皆狭小斷續不能固田其間南岸又有朱<lb/>
涇王村涇北岸又有司馬涇季涇周涇小蕭涇大蕭涇<lb/>
歸涇吳涇清涇譚涇褚涇楊涇之類皆是民間自開私<lb/>
<pb n="KR4h0057_WYG_005-49a"/>
浜即臣向所謂某家涇某家浜之類是也今並乞廢罷<lb/>
只擇其浦之大者闊開其塘髙築其岸南修起浪市横<lb/>
塘北則或五里十里為一横塘以固田自近以及逺則<lb/>
良田漸多白水漸狭風濤漸小矣一常熟塘自蘇州齊<lb/>
門北至常熟縣一百餘里東岸有涇二十一條西岸有<lb/>
涇十二條是亦七里十里而為一横塘之跡也但目今<lb/>
並皆狭小非大叚塘浦盖古人之横塘隳壊而百姓侵<lb/>
占及擅開私浜相襍於其間即臣所謂某家涇某家浜<lb/>
<pb n="KR4h0057_WYG_005-49b"/>
之類是也謹具目今兩岸涇浜之名下項常熟塘東横<lb/>
涇二十一條闕墓涇楊涇米涇樊涇蠡涇南湖涇北湖<lb/>
涇朱涇永昌涇茅涇薛涇界涇吳塔涇尚涇川涇黄土<lb/>
涇圃涇廟涇卞荘涇新橋涇黄母涇常熟塘西横涇十<lb/>
二條石師涇揚涇黄婆涇髙姚涇蘇宅涇蠡涇皮涇廟<lb/>
涇永昌涇野長涇譚涇墓門涇已上常熟塘兩岸横涇<lb/>
三十三條盖記其畧耳今但乞廢其小者擇其大者深<lb/>
開其塘髙修其岸除西岸自擘畫為圩外其東岸合與<lb/>
<pb n="KR4h0057_WYG_005-50a"/>
至和塘北及常熟縣南新修縦浦交加棊布以為圩自<lb/>
近以及逺則良田漸多白水漸狭風濤漸小矣一崑山<lb/>
之東至太倉堈身凡三十五里兩岸各有塘浦七八條<lb/>
是五里而為一縦浦之跡也其横塘在塘之南六七里<lb/>
而為朱瀝塘張湖塘郭石塘黄姑塘在塘之北為風濤<lb/>
所洗刷與諸湖相連不見其跡謹具下項崑山塘南有<lb/>
塘浦七條次里浦新洋江任里浦下駕浦下吳浦上吳<lb/>
浦太倉横瀝崑山塘北有塘浦七條婁縣上塘婁縣下<lb/>
<pb n="KR4h0057_WYG_005-50b"/>
塘新洋江低里浦黄剪涇上吳塘下吳塘横塘四條朱<lb/>
瀝塘張湖塘郭石塘黄姑塘已上塘瀝十八條新洋江<lb/>
下駕浦曾經開浚餘並未曾今河底之土反髙于田中<lb/>
每遇天雨稍闕則便不通舟船天雨未盈尺而田盡渰<lb/>
没今並乞開浚以固田已具下項一具旱田塘浦之跡<lb/>
凡三項一百二十三條一松江南岸自小来浦北岸自<lb/>
北陳浦東至海口並是旱田約長一百餘里南有大浦<lb/>
一十八條北有大浦二十條是五里而為一縦浦之跡<lb/>
<pb n="KR4h0057_WYG_005-51a"/>
也其横塘之在江南者臣不記其名在江北者七八里<lb/>
而為雞鳴塘練祁塘是七里而為一横塘之跡也謹具<lb/>
下項松江南岸有大浦一十八條小来浦盤龍浦米市<lb/>
浦松子浦野奴浦張整浦許浦魚浦上燠浦丁灣浦蘿<lb/>
子浦滬瀆浦釘鈎浦上海浦下海浦南極浦江苧浦爛<lb/>
泥浦松江北岸有大浦二十條北陳浦顧浦葉浦大黄<lb/>
肚浦小黄肚浦章浦樊浦楊林浦上河浦下河浦天仙<lb/>
浦鎮浦新葉浦槎浦秦公浦雙浦大場浦唐章浦青州<lb/>
<pb n="KR4h0057_WYG_005-51b"/>
浦商量灣横塘二條雞鳴塘練祁塘已上塘浦四十條<lb/>
各自畎引水以灌溉髙田只因久不浚治浦底既髙而<lb/>
水又低故逐年常患旱也議者乃謂于此諸浦決洩蘇<lb/>
州崑山長洲及秀州之積水是未知古人設浦之意也<lb/>
今當令髙田之民治之以備旱災則髙田獲其利也一<lb/>
太倉堈身之東至茜涇約四五十里凡有南北大塘八<lb/>
條其横塘南自練祁塘北至許浦共一百二十餘里有<lb/>
堈門及塘浜約五十餘條臣能記其二十五條旱田而<lb/>
<pb n="KR4h0057_WYG_005-52a"/>
横塘多欲水之周流于其間取灌溉之意也今皆淺淤<lb/>
不能引水以灌于田謹具下項南北之塘八條太倉東<lb/>
横瀝半涇塘青堈横瀝五家堈横瀝鴨頭塘支涇楊墓<lb/>
子涇茜涇東西之塘及堈門等二十五條方秦塘錢門<lb/>
塘婁塘張堈門薛市門黄姑塘吉涇塘沙堰門太倉塘<lb/>
包涇古塘吳堈門顧堈門廟堈門岳瀝李堈門丁堈門<lb/>
湖川門黄涇杜漕塘雙鳳塘㪷門直塘支塘李墓塘以<lb/>
上堈身已東塘浜門瀝共三十三條南北者各長一百<lb/>
<pb n="KR4h0057_WYG_005-52b"/>
餘里接連大浦並當浚治以灌溉髙田東西者横貫三<lb/>
重堈身之田而西通諸湖若深浚之大者則置㪷閘門<lb/>
或置堰而下或水亟遇旱則可以車畎諸湖之水以灌<lb/>
田大水則可以通放湖水以洩田而分減低田之水勢<lb/>
于平時則瀦聚春夏之雨澤使堈身之水常髙于低田<lb/>
不須車畎而民田足用一沿海之地自松江下口南連<lb/>
秀州界約一百餘里有大浦二十條臣今能記其七條<lb/>
自松江下口北遶崑山常熟之境接江隂界約三百餘<lb/>
<pb n="KR4h0057_WYG_005-53a"/>
里有港浦六十餘條臣能記其四十九條是五里而為<lb/>
一縦浦之跡也其横塘在崑山則為八尺涇花莆涇在<lb/>
常熟則為福山東横塘福山西横塘謹具下項松江口<lb/>
下南連秀州界有大浦七條三林浦杜浦周浦大臼浦<lb/>
卹瀝浦戚崇浦羅公浦松江口下北遶蘇州崑山常熟<lb/>
縣界至江隂軍界有港浦四十九條北極浦下田浦崛<lb/>
浦上夾浦下練祁浦桃源浦練祁浦顧涇浦六岳浦採<lb/>
桃浦川沙浦下張浦新漕浦茜涇浦楊林浦七了浦浪<lb/>
<pb n="KR4h0057_WYG_005-53b"/>
港浦北浦尹公浦甘草浦唐相浦陳涇浦錢涇浦湴湖<lb/>
浦吳泗浦鐺脚浦下六河浦黄浜浦沙營浦白茒浦金<lb/>
涇浦髙浦許浦塢溝浦千步涇耿涇浦新涇浦水門浦<lb/>
雀浦鰻[魚*黎]浦吳涇髙涇西陽浦新涇陳浦張涇湖涇奚<lb/>
涇黄泗浦横塘四條八尺涇花莆涇福山東横塘福山<lb/>
西横塘以上沿海港浦共六十條各是古人東取海潮<lb/>
北取楊子江水灌田各開入堈阜之地七里十里或十<lb/>
五里間作横塘一條通灌諸浦使水周流于髙阜之地<lb/>
<pb n="KR4h0057_WYG_005-54a"/>
以浸潤髙田非專欲決積水也其間雖有大浦五七條<lb/>
自積水之處直可通海然各逺三五十里至一百餘里<lb/>
地髙四五尺至七八尺積水既被低田隄岸隳壊一時<lb/>
漫流瀦聚于低下平濶之地雖開得上項大浦其積水<lb/>
終不肯逺従髙處而流入于海唯大水之年決之則暫<lb/>
或東流耳今不拘大浦小浦並皆淺淤自當開浚東引<lb/>
海潮北引江水以灌田臣所擘畫治蘇州曰至易曉也<lb/>
水田則做岸防水以固田髙田則浚塘引水以灌田此<lb/>
<pb n="KR4h0057_WYG_005-54b"/>
衆人所共知也但自来治水者舎常而求異忽近而務<lb/>
逺而反謂做岸固田浚塘引水之説為淺近而不肯留<lb/>
意遂因循至此今欲知蘇州水田旱田不治之由觀此<lb/>
篇可見其大畧以上水田旱田塘浦之跡共七項搃二<lb/>
百六十四條皆是古人因地之髙下而治之之法也其<lb/>
低田則闊其塘浦髙其隄岸以固田其髙田則深浚港<lb/>
浦畎引江海以灌田後之人不知古人灌田固田之意<lb/>
乃謂低田髙田所以闊深其塘浦者皆欲決洩積水也<lb/>
<pb n="KR4h0057_WYG_005-55a"/>
更不計量其逺近相視其髙下一例擇其塘浦之尤大<lb/>
者十數條以決水其餘岸小者更不浚治及興工役動<lb/>
費國家三五十萬貫石而大塘大浦終不能洩水其塘<lb/>
浦之差小者更不曾開浚也而議者猶謂此小塘小浦<lb/>
亦可泄水以致朝廷愈不見信而大小塘浦一例㮣不<lb/>
浚治積嵗累年而水田之隄防盡壊使二三百里肥腴<lb/>
之地盡成白水髙田之港浦皆塞而使數百里沃衍潮<lb/>
田遂為荒蕪不毛之地深可痛惜臣切思之上項塘浦<lb/>
<pb n="KR4h0057_WYG_005-55b"/>
既非天生亦非地出又非神化是皆人力所為也然自<lb/>
國朝統御以来百餘年間除十數條大者間或浚治外<lb/>
其餘塘浦官中則不曾浚治今當不問髙低不拘大小<lb/>
亦不論可以決水與不可以決水但係古人遺跡而非<lb/>
私浜者一切併合公私之力更休迭役旋決修治係低<lb/>
田則髙作隄岸以防水係髙田則深浚港浦以灌田其<lb/>
堈身西流之處又設㪷門及堈門或堰閘以瀦水如此<lb/>
則髙低皆治而水旱無虞矣後二項非要切不録<lb/>
<pb n="KR4h0057_WYG_005-56a"/>
　亶之書甚多今獨摘其要者録于此亶既累上其説<lb/>
　五年九月許謁司農寺陳白寺以其説上聞詔以亶<lb/>
　為司農寺丞提領兩浙路興修水利六年亶以其説<lb/>
　鏤板徧下州縣許諸色人等詳合議焉初亶言蘇州<lb/>
　水利其書與圖大抵以為環湖之地稍低常多水沿<lb/>
　海之地稍髙常多旱故古人治水之跡縦則有浦横<lb/>
　則有塘而又有門堰涇瀝而棊布之亶所能記者則<lb/>
　搃二百六十餘所今欲畧循古人之法七里而為一<lb/>
<pb n="KR4h0057_WYG_005-56b"/>
　縦浦十里而為一横塘又因出土以為隄岸度用十<lb/>
　萬夫水治髙田旱治下澤要以五年而蘇州之田治矣<lb/>
　朝廷始得亶書以為可行遂真除司農寺丞令提舉<lb/>
　興修水利亶至蘇興役凡六郡三十四縣比户調夫<lb/>
　同日舉役轉運提刑皆受約束民以為擾多逃移會<lb/>
　吕恵卿被召言其措置乖方熙寜元年正月一日有<lb/>
　㫖郏亶修圩未得興工官吏所見不同各具利害聞<lb/>
　奏人皆歡然十五日庭下方張燈吏民二百餘人交<lb/>
<pb n="KR4h0057_WYG_005-57a"/>
　入馹庭喧哄斥罵燈悉蹂踐馹門亦破亶幞頭墮地<lb/>
　　一小兒在傍亦為人所挈前此方盡遣諸縣令出郊<lb/>
　標遷圩地至是諸令鳴鐃散衆遂罷役亶追司農寺<lb/>
　丞送吏部流内銓<lb/>
　亶又上治田利害大㮣有七一論古人治髙田低田<lb/>
　之法二論後世廢髙田低田之法三論自来議者只<lb/>
　知決水不知治田四論今来以治田為先決水為後<lb/>
　五論乞循古人遺跡治田六論若先往兩浙相度則<lb/>
<pb n="KR4h0057_WYG_005-57b"/>
　議論合七論先詣司農寺陳白則利害易明<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳都文粹巻五<lb/>
</p>
<p>
</p>
  </div>
</body>
</text>
</TEI>
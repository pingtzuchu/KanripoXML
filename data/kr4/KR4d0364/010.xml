<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪坡集巻十</head> <lb/>
    <p>
<pb n="KR4d0364_WYG_010-1a"/>
欽定四庫全書<lb/>
　雪坡集巻十<lb/>
　　　　　　　　　　　　　宋　姚勉　撰<lb/>
　　賦<lb/>
　　　秋懷賦<lb/>
天時倐兮如流西杓揭兮復秋露零零兮蘿薜風嫋嫋<lb/>
兮梧楸草蛩凄兮夜弔夕陽亂兮蟬愁嗟物理兮若此<lb/>
焉人情兮銷憂想征夫兮天涯嵗月悠兮未歸懷故鄉<lb/>
<pb n="KR4d0364_WYG_010-1b"/>
兮千里羌目斷兮䰟飛悵思歸兮閨中罷膏沐兮飛蓬<lb/>
角枕粲兮衾爛耿獨夕兮誰同夕風起兮凄凄瞻大火<lb/>
兮流西氓蚩蚩兮多寒嵗無褐兮疇衣棗纍纍兮欲丹<lb/>
寒苦早兮隂山哨騎肥兮將馳兵何時兮戍閒節物驟<lb/>
兮駸駸日復日兮秋深幾何人兮悲秋羌獨集兮予心<lb/>
微無酒兮以逰酒莫銷兮此憂彼其子兮不知覆謂予<lb/>
兮何求嗟時事之日非暑已退兮寒凄嘉禽逝兮鸇擊<lb/>
蕙蘭摧兮蒿肥簷雨兮浪浪寐復寤兮宵長西風兮鴈<lb/>
<pb n="KR4d0364_WYG_010-2a"/>
行梗泛泛兮異鄉望家山兮飛雲明月思兮故人我不<lb/>
如兮季鷹思鱠魚兮羹蓴孰有山兮可耕孰有溪兮可<lb/>
釣願從子兮是問一登臨兮長嘯<lb/>
　　　蘭國賦<hi>為左氏作</hi>
孔素臣之苗裔兮厥鼻祖曰丘明謂蘭有國香兮載於<lb/>
傳感麟之經耳孫有味乎斯言兮爰嗜蘭以為朋若靈<lb/>
均之在郢兮蜕衆濁而獨清夣天與己國兮以蘭而為<lb/>
名其封疆雖不越夫九畹兮塞宇宙而皆馨試周逰其<lb/>
<pb n="KR4d0364_WYG_010-2b"/>
邑都兮芳菲菲其若英繚夫容以為池兮扈江離以為<lb/>
城建薜荔而為門兮合百草使實庭蓀壁桂棟兮匊椒<lb/>
成堂辛夷為楣兮葯之為房芷葺荷蓋兮橑之杜衡戸<lb/>
素枝而赤節兮家緑葉而紫莖天氣如春二月兮光風<lb/>
泛其載榮又如秋之云初兮露瀼瀼兮朝零人好脩而<lb/>
信姱兮俗嚮清而偭汙久而不聞其香兮若居夫沅湘<lb/>
與澧浦荃為之君兮蕙之為妃杜若為之大夫兮菊為<lb/>
卿以相之君子衆芳之所萃兮紛揭車與留夷薋菉葹<lb/>
<pb n="KR4d0364_WYG_010-3a"/>
不使盈室兮屏萸榝而不使充幃服蘭衽之芬菲兮結<lb/>
蘭佩之陸離焚蘭膏以為炬兮蘭藉烝以為爢啓蘭宫<lb/>
而擢秀兮闢蘭省以儲材演綸言於蘭坡兮萃緗帙於<lb/>
蘭臺士同心而如蘭兮斷金其利民化善人之蘭室兮<lb/>
無薰染乎鮑魚之肆芳草不為蕭艾兮荃蕙不變而為<lb/>
茅惟以蘭為可恃兮匪薰蕕之混淆鼓蘭枻於江之湄<lb/>
兮擁蘭旌而在郊朝馳馬於蘭上兮夕弭駕於蘭臯人<lb/>
間乃有斯國兮無一蔓之穢雜雖壤地之褊小兮可并<lb/>
<pb n="KR4d0364_WYG_010-3b"/>
包乎六合於兹焉且止息兮憺清興其安窮倐蘧蘧而<lb/>
形開兮乃得之於夣中寐既寤而復思兮欲彷彿其遺<lb/>
跡乃種蘭乎丘園兮重之郊圻之申畫遂開國於兹土<lb/>
兮奄其疆域加千本為食邑兮餐風晨與露夕亂曰以<lb/>
蘭為國兮蔓草必刪願移之吾國兮徧國中而皆蘭為<lb/>
國之道兮種蘭乎觀<lb/>
　　　梅花賦<lb/>
壬辰之冬雪霽寒麓有二其客訪我梅屋炙晴窻之新<lb/>
<pb n="KR4d0364_WYG_010-4a"/>
暄酌癭樽之清渌值余梅之暖吐巧裁鏤乎氷玉出臞<lb/>
僊於山澤揖處士於巖谷微風天落暗有清馥幽閒淡<lb/>
雅照水横竹客謂主人曰天英地華融為百花或以香<lb/>
珍或以色姱觀其爭麗而奪秀蓋亦千芳而萬葩何吾<lb/>
子之皆不取而獨内交乎斯梅耶主人顧客而笑曰養<lb/>
竹于庭所以標醉吟之清滋蘭在畹所以風靈均之馨<lb/>
君子好恬而樂素不羨侈而慕榮桃李華而近浮松栢<lb/>
質而少文未若斯梅之為物類於君子之為人今夫異<lb/>
<pb n="KR4d0364_WYG_010-4b"/>
萬木而獨秀冠羣芳而首春是即君子之材拔衆萃而<lb/>
莫倫立清標而可即正玉色以無媚是即君子之容羌<lb/>
既温而且厲寒風怒聲悄無落英嚴霜積雪敢與爭潔<lb/>
君子之節也瑤堦玉堂不増其芳竹籬茅舍不減其香<lb/>
君子之常也在物為梅花在人為君子皎茵璧之連接<lb/>
瑩壺氷其表裏既物我之通稱又焉得舍此而取彼兹<lb/>
予所以内交於斯梅而植之以為庭實也方其林梢盡<lb/>
枯瓊蕚孤出霜風肅肅庭有愛日負朝暄于檻砌而繙<lb/>
<pb n="KR4d0364_WYG_010-5a"/>
玩乎書帙此時此花味我閒適又如殘雪在簷寒月侵<lb/>
室浮雲四巻天宇寥閴倚欄干而長嘯遇神人於姑射<lb/>
此時此花助我飄逸嗟吾屋之半間陋纔止於容膝惟<lb/>
此花之清絶相娛笑以朝夕開醉襟於酒觴生妙思於<lb/>
吟筆使予舍此而他好殆將喪志於玩物矣况夫若作<lb/>
和羹爾惟鹽梅味可世資從古以來方將薦實於鼎鉉<lb/>
豈徒脱跡於塵埃彼百花之紛紛亦何有於我哉客聞<lb/>
此言色笑心悦挹清芬而度酒嚼瓊𬎼而嚥雪醉相枕<lb/>
<pb n="KR4d0364_WYG_010-5b"/>
而不知同一夣於霜月<lb/>
　　　嫉蚊賦<lb/>
顧余宅之近市兮既湫隘而囂塵值炎夏之藴隆兮加<lb/>
倍蓰之惔焚夕余冀其小紆兮復擾予以聚蚊風箑倦<lb/>
于長驅兮煙烽煩于屢薰曾一寐之不遑兮羌雜揉而<lb/>
紛紜予也中夜以興振臂拊髀而長嘆曰嗟哉黍民𦕈<lb/>
然汝形喙纖鋭其鍼利翼浮儇而絮輕不爽處于髙朗<lb/>
之區而潛伏于奥僻不顯行於大明之書而竊出於昬<lb/>
<pb n="KR4d0364_WYG_010-6a"/>
㝠大之不能如虎豹之怒以戕人之生也次之不能如<lb/>
蛇虺之螫以傷人之形也顧所求之幾何特血肉之微<lb/>
飽曾奚足以害人酉營營而至卯蓋類乎無所能之小<lb/>
人徒聚其力而為君子之撓若乃熾日方夕餘暑未收<lb/>
體倦氣呀珠汗雨流敧枕風櫺庶幾少休乗日入而慝<lb/>
作大呼類而嘯儔鬨焉如雷滃然如霧趨炎附熱蔽牖<lb/>
蒙戸忍長日之枵腹謀一食於向暮遇裸裎而不為凂<lb/>
吮痂癬而不為汙隂肆毒而中傷慘有甚于膚愬方睡<lb/>
<pb n="KR4d0364_WYG_010-6b"/>
睫之欲交忽奮拍而驚寤左方驅而右集東忽散而西<lb/>
聚盈耳根而鼓譟藹萬口之和附羣攻競齧多不知數<lb/>
飢無所擇飽不能去纍纍紅粒滿壁羅布襁童驚泣竈<lb/>
婦嗔怒呼燈就爇隨觸隨仆曾不為之加少羌難得而<lb/>
驅捕受其患者居多極人情之同惡爾其風榭豪室氷<lb/>
館貴家簟紋凝水厨羃䕶紗無纖隙之可入雖一喙而<lb/>
莫加何蓽門而陋巷爭鼓吻而摇牙彼蟲類之齧人固<lb/>
有蚤而有蝨或傍縁而肆侵或跳梁而逞黠然皆緘口<lb/>
<pb n="KR4d0364_WYG_010-7a"/>
無聲潛伺竊發獨爾蚊之可憎蓊喧譟而强聒如自鳴<lb/>
其得志曾不思其苟活此其為患之最深而國人皆曰<lb/>
可殺者也予又重哀之曰嗟嗟汝蚊何役役兮形則<lb/>
微眇志戕賊兮乗時炎熱投間隙兮晝伏夜動謀血食<lb/>
兮羣聚成雷聒終夕兮維爾之故不能息兮欲粉汝形<lb/>
特一摑兮煙烽火燧矧可炙兮仁心愛物微亦惻兮汝<lb/>
寧擾我不汝敵兮物盛必衰不可極兮今勢雖張後則<lb/>
衰歇兮秋風掃除影滅跡絶兮<lb/>
<pb n="KR4d0364_WYG_010-7b"/>
　　　戰蟻賦<lb/>
蟻之有生微軀眇形穴居蠕動為蟲之靈禮克辨於尊<lb/>
卑智能卜乎晦明羣慕羶而沓集各銜粒而經營語其<lb/>
義則感恩而穴犴言其勇則萃力而制鯨合庶彚以概<lb/>
觀亦有能之可稱何弗安乎性分乃從事於戰爭若乃<lb/>
柱礎潤流濃雲鬱興潢潦慮及丘垤思升授兵於審雨<lb/>
之堂整旅於檀蘿之國列行五而序進勢有類於征役<lb/>
數越千萬隊分什伯黍民肆騰翥之勇𤣥駒逞奔驟之<lb/>
<pb n="KR4d0364_WYG_010-8a"/>
力初曼衍乎牆隅旋圍繞乎砌側登爽塏以屯集養鋒<lb/>
鋭而待敵縁堦厯坎負塊依石若創營而立壁也交持<lb/>
競齧以力相格若陷陣而縱撃也弱者散驚强者攻克<lb/>
若追奔而逐北也利吻如鉗各銜所獲若獻俘而斬馘<lb/>
也方且圍户之前入穴之隙軍㧞幟而漢勝師館穀而<lb/>
晉食隳沙礫之樓觀空羶穢之儲積乃整衆而還歸類<lb/>
志滿而意得一寓目而觀戲吾重為之太息使殷師聞<lb/>
之必以為牛鬬之可駭而䝉莊覩此豈獨哀蝸戰之不<lb/>
<pb n="KR4d0364_WYG_010-8b"/>
釋耶嗟夫太樸既分百偽斯動逐利隨欲鬬智角勇弱<lb/>
役於强寡奪於衆迭相憑陵日鬬而鬨雖以蟻之至眇<lb/>
亦紛拏而總總又孰知夫擾擾之無益而南柯之為夣<lb/>
耶是不獨蟻之為然也天下之區區何以異於蟻穴之<lb/>
微人心之好競何以異於羣蟻之知相古先民鞠旅陳<lb/>
師蓋欲戢乎暴亂非樂耀於兵威奈世道之日遷異徃<lb/>
聖之所為韓白騁其巧孫吳奪其奇驅萬姓於鋒鏑爭<lb/>
一戰之雄雌竭民膏於中國要邊功於外夷財力既凋<lb/>
<pb n="KR4d0364_WYG_010-9a"/>
憂患乃隨鑒在邇而弗悟轍既覆而尚追安知教修而<lb/>
崇服徳敷而苗歸蓋亦曰佳兵者不祥之器聖人不得<lb/>
已而用之<lb/>
　　　宜堂賦<hi>為張倅作</hi>
魯丘稱好賢之詩兮曰如鄭之緇衣惟周司徒之善於<lb/>
職兮國人美之而曰宜適子館而授粲兮衣茍敝而又<lb/>
改為邈千載而誰嗣兮乃復見於此時粤髙安之勝區<lb/>
俗清媺而易化乃以從遊赤松之仙人而為平分風月<lb/>
<pb n="KR4d0364_WYG_010-9b"/>
之別駕居無何而政成思欲樂其閒暇爰啓新堂以宜<lb/>
字之騁椽筆而成記發江山之潛輝有龎者眉左扶右<lb/>
携來觀厥成載笑載怡私問于公之客曰宜堂之名何<lb/>
居其此堂之宜我公乎抑我公之宜此堂乎顧天衢之<lb/>
方亨兮展驥足于千里决非如休亭主人所謂之三宜<lb/>
也又非如竹樓使君所記之六宜也以宜字堂厥有其<lb/>
義客如知之願為父老言公之意客曰叟不讀公之記<lb/>
乎公之意在於爾民而樂事其寓也故其為堂也不雕<lb/>
<pb n="KR4d0364_WYG_010-10a"/>
其楹不峻其宇席可函丈室如環堵寓意於鼓琴弈碁<lb/>
之間而意不在於樽爼托興於賦詩吟嘯之時而興不<lb/>
在於歌舞故能無所徃而不宜而斯堂也亦真宜行樂<lb/>
之所是故煙晴景明花菲栁縈則宜於春翠隂鬱蒼氷<lb/>
壺晝凉則宜於夏風露鮮霽則宜於秋之晨雪月爭清<lb/>
則宜於冬之夜焚香讀易則宜於自公之餘品茶評詩<lb/>
則宜於對客之暇頌聲溢清水之庭訴牒稀蔽棠之舍<lb/>
此宜堂之無所不宜者也况夫鄰碧落之洞天對蓬萊<lb/>
<pb n="KR4d0364_WYG_010-10b"/>
之絶頂荷山自獻其萬狀錦江横陳乎千頃揖安期於<lb/>
九霄吸流霞之八景宜騎氣而馭風而游于方壺圓嶠<lb/>
之境又不特製菡萏於劍池酌清泠于丹井也宜之義<lb/>
大矣哉孰為之宜蓋有其故鈴閣無有蠏之嫌寮幕深<lb/>
詠魚之趣全芒刄於解牛微捷徑之窘步此堂之所以<lb/>
為宜而斯名之所以無負也言未已父老欣然而笑曰<lb/>
宜之義知之矣而斯堂則豈公之所宜乎我聞佩僊花<lb/>
吟紫薇時則有白玉之堂列三槐植九棘時則有中書<lb/>
<pb n="KR4d0364_WYG_010-11a"/>
之堂公之所宜盍宜於此而豈止宜於分雌堂之半席<lb/>
乎客以為然遂從而歌之歌曰<lb/>
公作新堂是名以宜可以飲酒兮可以賦詩攬風月兮<lb/>
無邊樂朝暮兮四時身軒冕兮志丘壑匪堂之樂兮樂<lb/>
民之樂時和嵗豐兮民物阜康公領嘉客兮來宴斯堂<lb/>
撞鐘兮擊鼔鼓咽咽兮醉言舞祝公眉夀兮俾熾而昌<lb/>
公宜天下兮豈止宜於此邦抑公之宜兮奚堂之居匪<lb/>
槐堂之位則玉堂之廬<lb/>
<pb n="KR4d0364_WYG_010-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪坡集巻十<lb/>
</p>
<p>
</p>
  </div>
</body>
</text>
</TEI>
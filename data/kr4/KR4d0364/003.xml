<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪坡集巻三</head> <lb/>
    <p>
<pb n="KR4d0364_WYG_003-1a"/>
欽定四庫全書<lb/>
　雪坡集巻三<lb/>
　　　　　　　　　　　　　宋　姚勉　撰<lb/>
　　封事<lb/>
　　　擬上封事<hi>庚申三月</hi>
三月吉日承事郎祕書省正字兼沂靖惠王府敎授臣<lb/>
姚某謹昧死百拜裁書獻于皇帝陛下臣聞祖宗朝許<lb/>
館職非時言事仍許銀臺進入與臺諫等祖宗之所以<lb/>
<pb n="KR4d0364_WYG_003-1b"/>
優異館職者何也儲材於館閣正欲其言天下之事也<lb/>
然而不當言而言謂之躁當言而不言謂之隱必其事<lb/>
闗國體人不能言然後館閣之臣抗章極論胡銓之竄<lb/>
范如圭留之朱熹之劾葉適辨之曾覿龍大淵之恣王<lb/>
十朋論之是皆得其言而後言也臣於先正諸賢無能<lb/>
為役然亦待罪中秘不敢緘黙取容是以供職翌朝亟<lb/>
言時事今則事有大此繫國安危隱而不言臣實不敢<lb/>
臣伏見初十日聖㫖以太學博士臣徐庚金等去國委<lb/>
<pb n="KR4d0364_WYG_003-2a"/>
司業何夢然勉留謂方今多事毋徒紛紛為中外盜賊<lb/>
之所窺伺姑惟體國臣伏觀至此涕泗交零方當陛下<lb/>
更化用賢之時豈容有學官盡去之事衆聽惶惑群心<lb/>
驚疑載在史編貽譏萬世此非細故小變也陛下委長<lb/>
官留之固足以見體群臣之意然庚金等之所以去又<lb/>
豈無其故乎得非以近日所上兩書未見施行不得其<lb/>
言而去乎臣聞庚金等所上之書乞斬丁大全董宋臣<lb/>
五人以謝天下其意雖是其言則似過於躁也陛下未<lb/>
<pb n="KR4d0364_WYG_003-2b"/>
見施行葢必有待庚金等即相攜而去其事亦未免過<lb/>
於激也然其心則實本於忠愛覩天下大勢之危急故<lb/>
心痛不及緩聲耳其辭雖未必可盡行聖心獨不可為<lb/>
之裁度酌其當權其宜而行之乎陛下而惠從諸臣之<lb/>
言酌其當權其宜而行之則有好善忘勢之賢有從諫<lb/>
改過之美天下之人必謂陛下屈萬乘之尊而伸庶僚<lb/>
之賤克一已之私而從衆論之公羣憤泄舒士氣興起<lb/>
敵國可卻外患可消當時稱明而萬世誦聖也陛下而<lb/>
<pb n="KR4d0364_WYG_003-3a"/>
不從諸臣之言忌醫䕶疾反謂以彚而征吉者為植黨<lb/>
謂出晝而庶王之改者為要君具文而留實聽其去天<lb/>
下之人必謂陛下忍於空學官而不忍於去貂璫忍於<lb/>
去善類而不忍於去姦相上滓聖徳為累不輕下失人<lb/>
心為害不細雖欲中外盜賊之不窺伺不可得也陛下<lb/>
即位以來凡皆見矣獨未有學官群然去國之事耳學<lb/>
校師儒所以敎育天下之士一朝盡去此何等氣象哉<lb/>
先儒周惇頤曰天下勢而已矣勢輕重也極重不可反<lb/>
<pb n="KR4d0364_WYG_003-3b"/>
知其重而亟反之可也陛下端拱九重抑嘗思天下之<lb/>
勢何以至於今日乎臣跧伏草茅日夜念天下事察此<lb/>
熟矣陛下端平甲午淳祐甲辰去姦任賢天下駸駸有<lb/>
向治之勢也把握而堅凝之其勢豈趨於下哉其失在<lb/>
於把握凝定之不堅耳然猶驟仆旋起纔傾即扶未至<lb/>
如後來之甚也故臣子之去者復歸人心之離者復合<lb/>
有如丁未之歳臣徐霖疏攻趙與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>葉大有言不行而<lb/>
去陛下疊遣朝臣而留之然不去與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>大有而霖竟去<lb/>
<pb n="KR4d0364_WYG_003-4a"/>
霖雖去而與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>大有陛下亦終去之也是以五六年霖<lb/>
復以召還而大有之陷害忠良與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>之掊斂民怨其禍<lb/>
亦旋息獨以與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>之去稍緩言者不已雖在京泮亦皆<lb/>
紛紜至辛亥而遂有京泮逐客之變朝廷以草茅之士<lb/>
視之甚輕無復有慰留之舉故其後逰士間有北附南<lb/>
趨之禍又至壬子臣蔡抗與太學諸生共攻余晦言不<lb/>
行而皆去朝廷亦再遣朝臣留抗留太學諸生抗雖竟<lb/>
去而晦亦不旋踵而罷也故次年抗復以召還而晦之<lb/>
<pb n="KR4d0364_WYG_003-4b"/>
貪虐百姓亦不深被其害獨以晦之去不出於真朝廷<lb/>
尚以為材癸丑又起之帥蜀故其後有全蜀陷没之禍<lb/>
以此見陛下從人言而勇於去邪則天下之勢轉而如<lb/>
此咈人言而疑於去邪則天下之勢激而如彼也然是<lb/>
時公論時明未至盡廢隂長陽消之㑹泰往否來之交<lb/>
則在乙夘洪天錫之一去耳天錫疏攻二閹言不見信<lb/>
翩然竟去亦不復留自此北衙之勢始盛於中朝宦官<lb/>
之名方播於天下陛下未嘗有好遊幸之失也而人則<lb/>
<pb n="KR4d0364_WYG_003-5a"/>
曰宋臣誤陛下以修飾湖山營繕靡麗矣陛下未嘗有<lb/>
殉貨利之愆也而人則曰宋臣導陛下以講價西園賣<lb/>
官鬻職矣陛下未嘗有奪民生業之過也而人則曰宋<lb/>
臣誘陛下置御前莊及御前房廊矣甚至引丁大全為<lb/>
相則曰宋臣聚丁大全之黨則曰宋臣援方大猷躐貴<lb/>
則曰宋臣與丁大全蔽蒙邊事則曰宋臣不知宋臣實<lb/>
如此否也而天下之議如出一口則以洪天錫一斥不<lb/>
復而致此耳一天錫之去未害也自此姦壬竊政憸黨<lb/>
<pb n="KR4d0364_WYG_003-5b"/>
如林臺臣不敢糾繩給舍不敢封檄侍從不敢論思班<lb/>
行不敢輪對言路壅塞媕娿成風屛斥諸生誣衊善類<lb/>
在者不敢言言者不敢去又有人臣敢輕於去國重加<lb/>
竄削以為人臣不忠之戒雖以臺諫遭黜左遷亦皆忍<lb/>
辱包羞靦面目而坐朝著禮義亷恥之四維盡皆廢壞<lb/>
元氣既耗外邪遂侵致有勁敵透漏而不知之禍此蓋<lb/>
言路壅塞之致也夫曩者京學逐客之時即後來太學<lb/>
屏士之漸也曩者太學諸生空學而去之時即今日學<lb/>
<pb n="KR4d0364_WYG_003-6a"/>
官空學而去之漸也不銷其萌勢遂至此陛下安可聽<lb/>
其勢之愈趨愈下乎去年陛下改紀更絃悔過罪已拳<lb/>
拳乎任用非人左右蔽蒙之戒復開言路旁逹下情天<lb/>
下方有極而將返之勢挽回不力後將若何臣謂陛下<lb/>
今日方當召回首言二閹者以明陛下本無庇宋臣之<lb/>
意抆拭諸賢以明丁大全誣忠良之非已召而未至者<lb/>
趣之使來肥遯而未召者加之亟召以繫人望以重兵<lb/>
端庶幾可以回天下之勢豈有諸賢猶未至國而六七<lb/>
<pb n="KR4d0364_WYG_003-6b"/>
學官乃忍使之去國乎學官為國排姦言不行則已去<lb/>
朝臣必有留學官者言不行則又去學校諸生失其師<lb/>
儒亦將叩閽請留言不行則又去在朝失直言鯁論之<lb/>
士空國無章甫縫掖之流得不盡失天下士大夫之心<lb/>
乎是驅天下士大夫而去之也既失天下士大夫之心<lb/>
必失天下之人心是驅天下之人而盡去之也而可乎<lb/>
學官所乞誅五人其四前此已略施行猶可勿議宋臣<lb/>
招致人言如此猶未有毫髮之罰陛下又何愛一家奴<lb/>
<pb n="KR4d0364_WYG_003-7a"/>
而不以慰天下之人心哉為宋臣者亦當思所以自全<lb/>
也漢之曹節王甫其權盛矣他日東都宦者之禍非曹<lb/>
節王甫遺之乎唐之仇士良魚朝恩其燄熾矣後來唐<lb/>
末宦者之禍非士良朝恩遺之乎然則庇而䕶之者適<lb/>
非所以保全之也髙宗朝張浚在督府上疏乞斬馮益<lb/>
趙鼎謂其罪雖曖昧未明不可不置之疎逺遂與外祠<lb/>
外祠雖不如内省之樂也而馮益則無康履之事矣孝<lb/>
宗朝甘昇亦竊㺯威福厥後孝宗出昇湖州居住湖州<lb/>
<pb n="KR4d0364_WYG_003-7b"/>
固不如錢塘之美也而甘昇則無童貫之誅矣然則疎<lb/>
而斥之者正所以保全之也陛下聖明決不效漢唐庸<lb/>
主之所為以留為後世之禍髙孝兩朝家法具在陛下<lb/>
必能舉而行之也當此大勢危急之時陛下而能為逐<lb/>
姦逺佞之事易於反掌不難於拔山則學官之去者可<lb/>
還人心之疑者遂釋輿論稱快和氣致祥上天必悔禍<lb/>
敵人必墮膽天下之勢亂可轉而治危可轉而安矣此<lb/>
萬年無疆之休也亦萬世無窮之聞也惟陛下亟圖之<lb/>
<pb n="KR4d0364_WYG_003-8a"/>
不備臣昧死百拜<lb/>
　　　時三月十一日也學官去館中有書援之通進<lb/>
　　　司弗受復自草此書欲明日伏闕而十一日晚<lb/>
　　　已有逐董之命遂不果上<lb/>
　<lb/>
　<lb/>
　<lb/>
　<lb/>
<pb n="KR4d0364_WYG_003-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪坡集巻三<lb/>
</p>
<p>
</p>
  </div>
</body>
</text>
</TEI>
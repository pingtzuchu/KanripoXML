<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪坡集巻三十七</head> <lb/>
    <p>
<pb n="KR4d0364_WYG_037-1a"/>
欽定四庫全書<lb/>
　雪坡集巻三十七<lb/>
　　　　　　　　　　　　　宋　姚勉　撰<lb/>
　　序<lb/>
　　　詩意序<lb/>
孟子曰説詩者不以文害辭不以辭害志以意逆志是<lb/>
為得之文之為言字也辭之為言句也意者詩之所以<lb/>
為詩也在心為志發言為詩詩者志之所之也書曰詩<lb/>
<pb n="KR4d0364_WYG_037-1b"/>
言志其此之謂乎古今人殊而人之所以為心則同也<lb/>
心同志斯同矣是故以學詩者今日之意逆作詩者昔<lb/>
日之志吾意如此則詩之志必如此矣詩雖三百其志<lb/>
則一也雖然不可以私意逆之也横渠張先生曰置心<lb/>
平易始知詩夫惟置心於平易則可以逆志矣不然鑿<lb/>
吾意以求詩果詩矣乎<lb/>
　　　尚書傳序<lb/>
尚書孔氏傳者漢安國註其家屋壁所藏古文書也天<lb/>
<pb n="KR4d0364_WYG_037-2a"/>
欲夀此書之傳借魯王之壊宅以出當時上送之官帝<lb/>
命作傳國有巫蠱書遂寢焉由是漢西京之書惟歐陽<lb/>
大小夏侯皆伏生學古文書莫顯于代漢西而東馬融<lb/>
氏始疑偽泰誓書不合經傳求古文書得之孔氏之學<lb/>
始著是虞夏商周之書人知其厄於秦之大而不知其<lb/>
復厄於漢之蠱也向㣲馬融書不復古矣向無孔安國<lb/>
書亦不復漢矣吾固喜夫安國之有功於書而重悲安<lb/>
國之不得有功於漢也大抵西漢無真儒故六經之正<lb/>
<pb n="KR4d0364_WYG_037-2b"/>
者皆不顯於世往往至東漢而後定今六經之傳行于<lb/>
世者詩禮箋註於康成始東漢易春秋註於王弼杜預<lb/>
始魏晉末有出西漢者出西漢者獨以孔氏書傳耳而<lb/>
不得行於當時是可重為安國之悲也夫安國子孫去<lb/>
聖未逺家學有源流故傳書之説多正且又約文申義<lb/>
辭不冗費比之諸經傳註如鄭之多怪誕王之本虛無<lb/>
杜之昧經㫖者相去直齊楚牛馬安可終抑而使之晦<lb/>
哉今世之傳尚書者凡數百家矣皆外孔氏為説各隨<lb/>
<pb n="KR4d0364_WYG_037-3a"/>
其見而有得失某也不敢居一于此敢因孔氏之傳而<lb/>
采諸家之說以訂正其義惟孔氏之大乖於經者正之<lb/>
餘皆存弗去庶幾可以少慰安國研覃之苦志是亦書<lb/>
之重有幸也亦以見吾聖人之有孫克紹家學也書之<lb/>
説與孔氏雖不能無異同然要皆本於安國故仍其舊<lb/>
而名之曰尚書孔氏傳使安國復生必曰吾雖不遇於<lb/>
一時亦遇於千載之下云<lb/>
　　　贊府兄詩藁序<lb/>
<pb n="KR4d0364_WYG_037-3b"/>
晩唐詩姚秘監為最清妙邇年有雪篷姚希聲亦精悍<lb/>
於吟余嘗欲集此二家詩作唐宋二姚集有其志而未<lb/>
之暇也今余兄萬安丞又出詩一編示是集殆可三矣<lb/>
丞兄需次萬安商羊里閈對其廬一嶺巋然兄結茅築<lb/>
亭其上環而竹之疏其間以逕日攜酒壺載筆牀逍遙<lb/>
於亭傲睨於竹程一詩以為課俗塵事一不掛耳清如<lb/>
此詩能無清乎三唐宋姚氏之詩人誰曰不可寳祐丙<lb/>
辰三月上巳日弟某書集首<lb/>
<pb n="KR4d0364_WYG_037-4a"/>
　　　月崖前集序<lb/>
余性好山水城郭不能有之乃疊石作假山下鑿小池<lb/>
横木為橋環山為牆牆外植梅竹清事略具既望夜漏<lb/>
下三鼓月巳髙窻紙晝明予方擁衾危坐霜風㣲起竹<lb/>
的淅有聲棲禽競飛其間亟披衣出簷玩明月倚欄良<lb/>
乆步立橋上天髙月小寒影在地水澈淨如鏡魚畏寒<lb/>
不復出獨梅影在水間仰視梅己三兩有花清思逼人<lb/>
無與領此者忽記友人潘清可日嘗以集寄予未暇讀<lb/>
<pb n="KR4d0364_WYG_037-4b"/>
亟取讀之真若嚼氷咽雪不知孰為山水孰為梅竹孰<lb/>
為霜月且孰為詩也翌日書之巻首以為月崖前集序<lb/>
　　　月崖近集序<lb/>
月崖潘清可初喜為歌詞余每以莘老譏少游者譏之<lb/>
乃易學詩即有警語近以壬子冬迄癸丑春藁示余類<lb/>
可愛五言如懐人山静處得句雁来時睡鳬從水漾乾<lb/>
葉聽風移嵗稔添農屋秋晴失野塘懶失營家事忙遲<lb/>
答友書衣分漁浪洗舟避鷺沙行思巧工書𨽻心清喜<lb/>
<pb n="KR4d0364_WYG_037-5a"/>
説詩省教喧夜雨霜為去芭蕉七言如荷柄已枯猶特<lb/>
立菊花雖老不輕飛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>雨驛途詩擔重溪山僧屋茗甌<lb/>
香行人莫作無情看一見春風眼便青莫道行雲輕出<lb/>
入平生只識楚襄王皆一聨之警也五言如飢欲啗梅<lb/>
花寒沼淺呈魚巧莫畫江天盆蕙逺聞香客衣霜遞冷<lb/>
七言如晝困多縁有宿酲怕妨逺眺矮營籬皆一句之<lb/>
警也如樵人曲如老卒嘆如思婦吟則又皆深識理道<lb/>
有補世教而全篇可諷可詠夫自壬子冬迄癸丑春數<lb/>
<pb n="KR4d0364_WYG_037-5b"/>
月耳多警語己如此况嵗月進邪吾宋詩人多潘姓今<lb/>
清可又新有能詩聲何潘氏之多竒才也其源委葢自<lb/>
安仁來矣然余觀清可讀安仁傳詩曰先生早悟閒居<lb/>
好豈為銅章入縣来何獨與春情思重只裁桃李不栽<lb/>
梅觀其詩以知其心過安仁逺矣不以金谷園為死友<lb/>
而卓然求以獨立於世詩當益佳余又觀子於他日<lb/>
　　　秋崖毛應父詩序<lb/>
劍江毛應父以詩集来教予求序之予曰詩不以序傳<lb/>
<pb n="KR4d0364_WYG_037-6a"/>
也三百五篇皆有序朱夫子猶使人捨序而求詩序不<lb/>
足據也姑舎是後世詩亦爾杜子美李太白白樂天唐<lb/>
詩人之冠冕者各以其詩傳不以元㣲之李陽氷序傳<lb/>
也東坡之詩無敢序山谷之詩無敢序近時誠齋之詩<lb/>
無敢序信乎詩不以序傳而以詩傳也詩不以詩傳以<lb/>
人傳也人可傳詩必可傳矣李杜而白蘇黄而楊其詩<lb/>
何如哉其人何如哉應父詩思清而句逸生于劍川鍾<lb/>
泉阿之英其人品自異他日所進未巳能如六君子之<lb/>
<pb n="KR4d0364_WYG_037-6b"/>
可傳詩不患不傳也又安用序况應父之詩其首篇曰<lb/>
時人作詩自有體巻頭品題必名士儂詩無體無品題<lb/>
不作東家效西子夫不效時人求品題於巻頭見自髙<lb/>
也而今求序焉是亦效時人矣言未既或啞然笑于旁<lb/>
曰如子非名士何於是乎序<lb/>
　　　贈俊上人詩序<lb/>
漢僧譯晉僧講梁魏至唐初僧始禪猶未詩也唐晩禪<lb/>
大盛詩亦大盛吾宋亦然禪猶佛家事禪而詩駸駸歸<lb/>
<pb n="KR4d0364_WYG_037-7a"/>
于儒矣故余每喜詩僧談景定元年庚申余祗召過豐<lb/>
城朋友餞之感山見其境甚清僧甚衆意必有能詩僧<lb/>
也主客分韻賦遣送一韻入僧寮中果有佳句出則知<lb/>
山中僧皆能詩俊上人其一也翌日索其近稿以臨川<lb/>
行巻十餘首進余讀之佳句尤夥如羣鴉爭故枝草烟<lb/>
平岸竹江市雁拖更則一句之竒者也雲村山店晩雨<lb/>
野客衣寒思鄉今日到問舊幾人存則一聨之竒者也又<lb/>
如七寳石云厭從饕利者莫近石邊行聞鳩云陰晴自<lb/>
<pb n="KR4d0364_WYG_037-7b"/>
無定未信爾音靈紅梅云盡道新来清瘦甚誰知滿面<lb/>
是春風則結語之有意味者也佳句雖不能盡擷然一<lb/>
臠可知鼎矣俊其懋之禪而詩詩而儒他日與子談當<lb/>
又有以啟予者上元日書于寺中之官舎<lb/>
　　　毛霆甫詩集序<lb/>
白雲澗裡結鷗盟想得詩肩太瘦生思入江梅氷雪骨吟<lb/>
成風竹落花聲三衢詩人毛霆甫集中詩也予杜門空<lb/>
山日與蹲猿夢鶴俱無俗人影到門外到亦不納霆甫<lb/>
<pb n="KR4d0364_WYG_037-8a"/>
不逺千里以詩寄乃開門受而讀之稿中得此詩欣然<lb/>
如道余心者霆甫之心予之心也心既同故不待識而<lb/>
知霆甫之人葢獨立塵埃萬物之表詩十之八為梅花<lb/>
而韻逺思清真與梅同一清格小春訪梅摘其花嚥霆<lb/>
甫詩塵襟一一消盡清矣哉霆甫之詩也稿中之詩有<lb/>
曰陽剛將泰長君子未屯亨又曰繭成絲出空歡喜舊<lb/>
債新逋不了償霆甫之詩其有所興矣漢毛公傳三百篇<lb/>
可諷可怨先儒謂漢儒惟毛公與仲舒知道君家諫議<lb/>
<pb n="KR4d0364_WYG_037-8b"/>
毛公又以忠鯁著名霆甫豈徒詩哉豈止欲為詩人而<lb/>
已哉霆甫有弟分教髙安風裁峻潔又有以南宮魁天<lb/>
下人物不茍仕於時者予以是知其家學端矣以是益<lb/>
知霆甫之為人矣詩何足以盡之<lb/>
　　　劉玉澗詩序<lb/>
廬陵劉成大俊氣如虹抵掌劇談酒酣浩歌真有俯視<lb/>
八極俗物茫茫之意嗚呼宜其詩之豪也寳祐人日姚<lb/>
某書<lb/>
<pb n="KR4d0364_WYG_037-9a"/>
　　　再題俊上人詩集<lb/>
俊上人余庚申年春在感山見其詩欲進之為擷摘十<lb/>
數句今年初夏特來錦江見余讀其全集猶在感山時<lb/>
詩也問别後曽誰見曰豐城後林李先生也廬陵約山<lb/>
朱先生也二先生者當今之詩伯也必有以警䇿子矣<lb/>
而詩猶前日甚矣余之有以誤子也雖然數十篇之詩<lb/>
而擷摘止數十句余雖進子亦深有以曉之子矣而子<lb/>
猶未之悟今之來方且盡出其全集俾余品題將以行<lb/>
<pb n="KR4d0364_WYG_037-9b"/>
乎世余何敢重誤子乎此江湖繆妄詩客索遊者之所<lb/>
為也方其能吟數語粗知有韻之仄平多未識李杜<lb/>
蘇黄門逕即詫然自足號為詩客持其巨編長軸求有<lb/>
官銜人序之跋之間有顔面柔軟不能拂人情者往往<lb/>
强徇其意得之者輒號於人曰某已得某名公序且跋<lb/>
矣由是欲列於名公者續續而次之至有序跋多於詩<lb/>
者夫序與跋固信皆名公也如吾詩之未足以名何徒<lb/>
資識者醒睡一笑耳是之謂不成人之美成人之惡余<lb/>
<pb n="KR4d0364_WYG_037-10a"/>
豈敢不忠於告子而重誤之至此哉今雖拂俊之意使<lb/>
俊他時悟作詩之妙亦必以余言為忠也夫詩有意有<lb/>
味有韻意欲其圓也味欲其長也韻欲其逺也有此三<lb/>
者然後使人讀之而恐巻盡茍初讀而不知其意細讀<lb/>
而不見其味既讀而不覺其韻何足以謂之詩哉雕不<lb/>
可讀之句不可謂之竒也用不可識之字不可謂之古<lb/>
也欲其竒古必有妙於是者矣作之多而出之少求能<lb/>
於已而不求知于人皆學詩之法也詩雖小技也不<lb/>
<pb n="KR4d0364_WYG_037-10b"/>
好則巳好則必求其工工猶未益也不工又何所益哉<lb/>
子佛者也未可以語吾之上就子之所知言之詩正如<lb/>
子家之禪姑歸而熟㕘之<lb/>
詩亦如禪要飽參未須容易向人談陣無活法徒奔北<lb/>
車恐迷途在指南悟後欲知新句長讀時須見舊時慙<lb/>
江湖浪走祇何益歸看秋空月印潭<lb/>
　　　蘧東叔雪林稿序<lb/>
上饒蘧東叔以其詩教予雪林有稿予讀之真若雪中<lb/>
<pb n="KR4d0364_WYG_037-11a"/>
㳺山林間目之所覩無往而非瑶柯瓊枝也詩亦佳矣<lb/>
古之人有蘧伯玉者吾夫子稱其為君子許其欲寡過<lb/>
而未能東叔豈其苖裔乎余敢以伯玉望之勿詩而止<lb/>
　　　黄端可詩序<lb/>
吟詩必工詩定知非詩人坡仙語也詩固主於咏物然<lb/>
在於自然之工而不在於工於求似踈影横斜水清淺<lb/>
暗香浮動月黄昏此真梅矣亦真詩矣認桃無綠葉辨<lb/>
杏有青枝梅乎哉詩乎哉抑古之詩又不在於咏物之<lb/>
<pb n="KR4d0364_WYG_037-11b"/>
工也余嘗謂陶靜莭韋蘇州柳愚溪之詩皆深逺入妙<lb/>
然皆不若紫陽朱夫子之詩為尤妙觀感興諸詩可見<lb/>
矣天生蒸民有物有則民之秉彛好是懿徳為此詩者<lb/>
其知道乎作詩貴乎知道也豫章黄君端可以其詩下<lb/>
教如月鈎雲衣之詩工矣猶止於咏物予獨愛其窄室<lb/>
之詩曰地纔容膝可天似處心寛相在渾無媿知君所<lb/>
止安嗚呼必如此詩始可與言詩乎<lb/>
　　　梅澗吟稿序<lb/>
<pb n="KR4d0364_WYG_037-12a"/>
友人胡明可以其邑彭君仲章詩一編示予題其編之<lb/>
端曰梅澗吟稿未論其詩視其編之題曰梅澗清巳可<lb/>
知矣玉立氷臞耐寒如鐵石不與春風桃李争豔媚此<lb/>
梅之盛徳事魁百花而調羹鼎不數也梅之在澗其碩<lb/>
人之在澗乎有詩人於此踏雪於凍曉立月于寂宵無<lb/>
非天地間詩思郊寒島瘦由淺溪横影得之庾新鮑逸<lb/>
由疎花冷蘂得之李太白出語皆神仙由軼塵拔俗之<lb/>
韻得之杜子美一生寒餓窮老忠義由禁雪耐霜之操<lb/>
<pb n="KR4d0364_WYG_037-12b"/>
得之果能是則可與言詩矣然則求詩於詩不若求詩<lb/>
於梅觀梅於梅不若觀梅于澗<lb/>
　　　適齋詩稿序<lb/>
詩貴工乎雕肝琢胃鈎章棘語竦肩如寒攢眉如愁鳴<lb/>
吻如蛩側頭如鶴數髭斷而字安片心歸而句得若是<lb/>
可乎曰未也李長吉阿媻謂嘔出心乃已然則詩何貴<lb/>
曰貴適康節之詩曰堯夫非是愛吟詩詩是堯夫得意<lb/>
時詩非愛吟也得意則詩耳堯夫之詩不適乎三百五<lb/>
<pb n="KR4d0364_WYG_037-13a"/>
篇之詩固有出於塗歌里咏小夫賤𨽻之口未常求為<lb/>
文也而其文至後世老師宿儒有所不能道此無他小<lb/>
夫賤𨽻不求詩而詩老師宿儒求詩而反不詩如此可<lb/>
與言詩矣蓬莱妙音逸出人間宫羽之外風水相遭之<lb/>
文章善雕鏤組織者終莫及也適之為詩妙矣哉劍江<lb/>
胡君景顔以適名其齋又以適齋名其集嘗寫其詩寄<lb/>
予大抵皆適中語也其警聨甚多有自言其詩者曰酒<lb/>
在遣懐非在醉詩求通俗不求工嗚呼此胡君作詩之<lb/>
<pb n="KR4d0364_WYG_037-13b"/>
本意乎有堯夫之得意無長吉之嘔心雖不求工吾必<lb/>
謂之工矣<lb/>
　　　胡允升詩稿序<lb/>
雙溪胡允升以其詩云雪溪梅吟者示余請序之夫雪<lb/>
清也溪清也梅亦清也疊是清而三之吟當何如哉今<lb/>
夫寒溪淺流四岸皆雪水㶁㶁觸石鳴有梅焉的皪蓓<lb/>
蕾於其間子於是時絮帽重裘裹手擁鼻側鶴頭而出<lb/>
蛩吻吟當何如哉不知子之詩但觀子雪溪之梅<lb/>
<pb n="KR4d0364_WYG_037-14a"/>
　　　蕭道士詩序<lb/>
彌明不作乆矣黄冠者流挾吟巻遊公卿間類不見可<lb/>
人一日古洪道士蕭君致道來有詩贄予納之袖未暇<lb/>
讀也退讀之有曰貴登芸閣近貧止竹門清驚曰此詩<lb/>
人也夫貴登芸閣固不足道而貧止竹門清一語可謂<lb/>
能吟予之心事者可與言詩矣因盡取其詩而讀之篇<lb/>
妥句適時南風初薰予在湖舫中危坐芰荷淅淅響㣲<lb/>
雨緩吟蕭君詩葢真與藕花同一香也<lb/>
<pb n="KR4d0364_WYG_037-14b"/>
　　　饒道士詩序<lb/>
古洪道士蕭君致道與饒君士隠皆以詩教予予在湖<lb/>
航中讀蕭巻畢方雋永餘味因思二君皆来詩必皆佳<lb/>
也顧覺小倦授童子讀展桃笙攲眠而聽之其巻首題<lb/>
曰蒼澗泉鳴予聽其詩清圓響亮如在廬山草堂聽環<lb/>
珮琴筑滴瀝飄洒隨風逺去今日何日見此二妙因書<lb/>
其端且摘其句以玩<lb/>
　　　汪古淡詩集序<lb/>
<pb n="KR4d0364_WYG_037-15a"/>
張籍學古淡軒昂避雞羣退之語也武寧汪子載善詩<lb/>
鄉之邢吏部以古淡名之葢以其似張籍雖然詩而已<lb/>
哉有道味有世味世味今而甘道味古而淡今而甘不<lb/>
若古而淡者之味之悠長也食大羮飲𤣥酒端冕而聽<lb/>
琴瑟雖不如烹龍炰鳳之可口俳優鄭衛之適耳而飫<lb/>
則厭乆則倦矣淡之味則有餘而無窮也為今之人甘<lb/>
可也欲為古之人其淡乎惟古則淡惟淡則古周子曰<lb/>
淡則欲心平子欲追古人之淡夫茍無欲則於道庶幾<lb/>
<pb n="KR4d0364_WYG_037-15b"/>
矣詩安足論哉張籍豈足為哉<lb/>
　　　玉泉詩集序<lb/>
槎溪王君君猷喜吟詩以玉泉名其集取李太白飡霞<lb/>
漱玉泉語也詩者乾坤之清氣也有一糁火烟者豈能<lb/>
吐之哉王君家槎溪上八月秋風髙乗仙槎登河漢取<lb/>
銀河間水浣腸滌胃乆矣是宜其詩之清也清何似曰<lb/>
泉聲玉琮琤景定元年正月十六夜雪坡姚某書于石<lb/>
亢舖<lb/>
<pb n="KR4d0364_WYG_037-16a"/>
　　　彭仲珍吟稿序<lb/>
韓退之云富貴之辭難工窮苦之言易好夫詩者弔月<lb/>
之蛩之吟吸露之蟬之嘶也故惟窮者而後工非燠綺<lb/>
繒而飫膏粱者所能也或能焉亦異矣婣黨陳伯清攜<lb/>
豫章彭仲珍詩来讀之多警句予聞仲珍非窮苦者也<lb/>
法當在難工之科而乃工者夫不醉心於世味之醲而<lb/>
留意於吟咏之淡也非庸俗人所能及况工之耶仲珍<lb/>
以晉齋號晉進也進而不已詩當益工雖然古之詩可<lb/>
<pb n="KR4d0364_WYG_037-16b"/>
以興可以觀可以羣可以怨邇之事父逺之事君其詩<lb/>
也如是徒工于吟詠風月琱䥴花木未工也仲珍其愈<lb/>
進於此<lb/>
　　　王月莊雲萍録序<lb/>
暫聚水上萍忽散風中雲玉局仙人詩語也謂人生離<lb/>
合之靡常也余與月莊王元剛託交如兄弟居相距亦<lb/>
邇而所謂聚者二三年而一焉况其他乎此記録之所<lb/>
以不可無也然雲雖在天萍在水雲萍之聚散雖不常<lb/>
<pb n="KR4d0364_WYG_037-17a"/>
而天與水未嘗不常也朋友之聚散雖不常而朋友之<lb/>
天倫亦未嘗不常也又豈以暫聚忽散異哉不其然不<lb/>
足以為朋友敢書於録之首<lb/>
　　　呂雲叔雲萍録序<lb/>
暫聚之萍倐散之雲真人生離合喻也雲萍有録登載<lb/>
姓名爵里聚散雖不常而在是録者舉目皆見之葢常<lb/>
聚而不散也雖然一録之中英俊萃焉其有視不義之<lb/>
富貴如浮雲者乎其又𣺌觀萬物如江海之浮萍者乎又<lb/>
<pb n="KR4d0364_WYG_037-17b"/>
雲萍言外意也雲叔其試於此録乎觀之<lb/>
　　　陳氏濟利堂藥序<lb/>
陳宣公集方藥范文正公願為相或醫東坡如宣公亦<lb/>
有良方行于世山谷則欲為藥市之數君子非與方伎<lb/>
家争短長也乃心罔不在濟人利物耳天下方伎之<lb/>
功獨藥可以及物抱危盭濵死楚吟痛呻比舎不忍聞<lb/>
俄得善藥起其死而生之其功豈細雖然藥南北異産<lb/>
不時得價輙躍數倍窶夫子持錢少不滿十多止百貿<lb/>
<pb n="KR4d0364_WYG_037-18a"/>
貿入市何從得善藥富翁貴人雖有參苓芝术之籠倉<lb/>
卒需亦莫辦此藥市之不可無也而近時市藥者志亦<lb/>
謀大利不于濟人利物聚賤易貴雜偽壊真内欺心外<lb/>
欺人得藥不能愈疾又甚之或不救是藥誤之也雖得<lb/>
大利奚其利過近時市藥者門昔驟興今輙仆安知非<lb/>
以藥誤人之報陳君國卿實鍳此創藥市一洗衆弊以<lb/>
濟利名其堂寧推己及人不削人肥己用前輩濟人利<lb/>
物之心也繼自今危者安盭者平呻吟者怡笑民不夭<lb/>
<pb n="KR4d0364_WYG_037-18b"/>
枉俗在仁夀陳君及物之功溥矣喝六作五之應豈獨<lb/>
叔㣲専之雖不言所利利孰大於此者<lb/>
　<lb/>
　<lb/>
　<lb/>
　<lb/>
　<lb/>
　雪坡集巻三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪坡集巻五</head> <lb/>
    <p>
<pb n="KR4d0364_WYG_005-1a"/>
欽定四庫全書<lb/>
　雪坡集巻五<lb/>
　　　　　　　　　　　　　宋　姚勉　撰<lb/>
　　表<lb/>
　　　賜第謝表<hi>癸丑</hi>
伏以相上帝而作之君實兼師敎有天下而選於衆在<lb/>
得仁賢方獲望於清光遽寵承於異數叨榮過分報徳<lb/>
無涯<hi>中謝</hi>恭以堯舜親賢惟求實用漢唐取士始尚虛<lb/>
<pb n="KR4d0364_WYG_005-1b"/>
文利禄競趨風俗愈薄欲聿新乎聖化必首正於人心<lb/>
臣等識不通今志惟好古毋曲學以阿世蓋出真忱以<lb/>
直言而取人幸逢盛際求才棫樸垂問芻蕘咸造大廷<lb/>
對揚休命修道謂敎願立中庸之經明徳新民當知大<lb/>
學之本庶各安於趨向皆可副於選掄冒陳狂瞽之言<lb/>
簡在髙明之聽誤膺親擢未協僉謀茲葢恭遇皇帝陛<lb/>
下仁洽道豐行髙恩厚惟精惟一允執厥中無黨無偏<lb/>
皇建其極爰究心於選舉詳為法以搜羅遂使謬庸亦<lb/>
<pb n="KR4d0364_WYG_005-2a"/>
䝉甄拔臣等誓操素節仰答洪私懷仁義以事其君敢<lb/>
昧平生之志有謀猷則告於内願輸他日之忠<lb/>
　　　賜聞喜宴謝表<lb/>
伏以恩叨賜第仰承晉日之清光禮寓肆筵載舉需雲<lb/>
之盛宴輝生觴豆喜動簪裳<hi>中謝</hi>竊以極榮者九陛之<lb/>
龍光殊遇者一時之燕衎野食苹而取義葢施諸羣臣<lb/>
嘉賔露在草以興歌獨言夫君子令徳敢謂儒科之始<lb/>
進亦蒙帝渥之下霑臣等文乏咀華學勤味道天涵地<lb/>
<pb n="KR4d0364_WYG_005-2b"/>
育久漸豐芑之仁霧滃雲蒸廼與鎬京之飲饋陳八簋<lb/>
酒拜三行歌且舞以有儀燕以敖而是則凡而飽德均<lb/>
此陶和茲葢恭遇皇帝陛下酌道之源求士如渴商惟<lb/>
醇之善政官不及私周既醉之太平人皆有行推至忱<lb/>
而與共俾嘉惠之恭承秩若無譁翕然胥樂臣等志存<lb/>
氷檗願匪膏粱飲之得盡其心肯狥醊醨之俗食焉不<lb/>
怠其事誓逃餐素之譏<lb/>
　　　賜御製詩謝表<lb/>
<pb n="KR4d0364_WYG_005-3a"/>
伏以君賜之食式均鼎養之恩帝勸以歌庸示賁成之<lb/>
化儒科增重士類知榮<hi>中謝</hi>恭惟皇帝陛下聖筆成書<lb/>
王言作命堯章煥乎其有徳運乃文周道粲然復興功<lb/>
列于雅天頒一札風厲四方臣等欽睹昭回祇承訓廸<lb/>
作誦雖慚於吉甫美在任賢載賡竊效於臯陶謹毋隳<lb/>
事<lb/>
　　　賜謝花表<lb/>
伏以恩霑露草萃生意於羣芳香動天葩散陽春於萬<lb/>
<pb n="KR4d0364_WYG_005-3b"/>
宇寵光所被枯卉皆萌<hi>中謝</hi>恭惟皇帝陛下中庸素根<lb/>
道徳為麗廣開衆正爰攬其英博采直言以華吾國特<lb/>
頒異貺昭示至榮臣等志慕埀馨學思就實孤忠報主<lb/>
敢求桃李之門潔操厲躬願在蕙蘭之畹<lb/>
　　　賜氷謝表<lb/>
伏以湛露霑恩式綏宴衎頒氷示寵祇服光榮當暑之<lb/>
隆不寒而栗<hi>中謝</hi>恭惟皇帝陛下淵衷水止静鑒天昭<lb/>
臨政萬機凛如履薄謹㣲一念深戒坤凝載分玉井之<lb/>
<pb n="KR4d0364_WYG_005-4a"/>
珍增耀瓊林之集臣等敢不忠清秉節精白承休晛見<lb/>
陰消仰贊去邪之決天寒地浄願為固圉之圖<lb/>
　　　東宫受冊賀皇帝表<hi>庚申</hi>
伏以天付有家式重承祧之寄王命作冊丕昭唘後之<lb/>
謀寶厯無疆瑤圖有慶<hi>中賀</hi>恭惟皇帝陛下堯中舜一<lb/>
文顯武承身度凖繩示父子君臣長幼之道天常筆舌<lb/>
為典謨訓誥誓命之文將肇舉於明禋爰載崇於冡嗣<lb/>
上公授命百執在廷衮冕黻珽之度昭柷敔笙鏞之樂<lb/>
<pb n="KR4d0364_WYG_005-4b"/>
備於粲國家之盛典永綿宗社之丕基臣等忝列宫僚<lb/>
幸逢邦慶禆日就月將之徳自媿罔功作星輝海潤之<lb/>
歌願言歸美<lb/>
　　　謝皇帝賜馬表<hi>許乘騎入東宫講讀</hi>
伏以揣分僥覦濫厠露門之講蒙恩赫奕遽頒天廐之<lb/>
良得所未當感而益懼<hi>中謝</hi>竊以過闕則下庸見尊君<lb/>
之心俟駕而行亦豈為臣之禮獨以説經於儲舘遂令<lb/>
給傳於禁途策茲騏驥之材媿矣駑駘之質茲蓋恭遇<lb/>
<pb n="KR4d0364_WYG_005-5a"/>
皇帝陛下飛龍上治遹駿有聲馳騖乎仁義之途㳺觀<lb/>
於道徳之域尊禮經士唘廸後人盡忠嘉之羣心將之<lb/>
帛篚知勤勞於臣下酌以金罍憫茲出入之㣲勤假以<lb/>
超驤之上駟臣敢不竭其忠力範我馳驅躡彼遐蹤必<lb/>
陋漢唐之陳蹟導夫先路願趨堯舜之通衢<lb/>
　　　沂邸賀皇帝肅清江上表<hi>庚申兼宫教時作</hi>
中國猶太陽犯順豈容於庶類仁兵若時雨奏功大慰<lb/>
於羣黎王心載寜天下底定<hi>中賀</hi>恭惟皇帝陛下廟謨<lb/>
<pb n="KR4d0364_WYG_005-5b"/>
雄斷神武聖文昌厯開天等藝祖造邦之日輿圖拓地<lb/>
紹髙宗復古之勲屬者北人唘茲邊隙生靈塗炭中外<lb/>
淵氷罪已之詔一頒悔旤之天隨格及相同徳與神為<lb/>
謀王命于宣虎告成而式辟皇耆其武度董師而集功<lb/>
智勇協心將士用命三軍夾擊萬旅俱殱肯苻堅衂于<lb/>
淮淝佛狸殞于𤓰步皆天險之未越亦事機之幸乘未<lb/>
有安内夏於幾危挫北軍於已渡茂建丕烈前無古人<lb/>
江海一清盡復四民之業乾坤再造永垂萬世之基宜<lb/>
<pb n="KR4d0364_WYG_005-6a"/>
廟宜郊可歌可頌臣某義均休戚慶倍等倫舜舞兩階<lb/>
已喜班師而振旅武有七徳尚期保大以定功<lb/>
　　　沂邸賀皇帝東宫正位表<lb/>
千歳皆安立嗣必子四方繼照麗正重明宗社尊隆臣<lb/>
民悦懌<hi>中賀</hi>恭惟皇帝陛下傳心堯舜嫓徳殷周寜王<lb/>
遺大寶龜昭嗣無疆之服孫謀以翼子燕式觀遹駿之<lb/>
聲契惟天惟祖之初心舉有國有家之曠典丕釐景命<lb/>
敷遺後人臣忝列宗支喜培國本安磐石夀旗翼祝天<lb/>
<pb n="KR4d0364_WYG_005-6b"/>
子之萬年隆岱嶽深河源慶皇基之億載<lb/>
　　　沂邸賀皇帝太子入宫表<lb/>
伏審茂建青闈宻依紫禁端聖人之南面昭此大明位<lb/>
元子於東宫于以自副室家胥慶廟社有歸<hi>中賀</hi>恭惟<lb/>
皇帝陛下恭已操功宅尊麗正土階三尺昭令徳以示<lb/>
子孫世室九筵有成命而祀天地聿嚴主鬯爰重立儲<lb/>
載肅翬飛以安鶴駕爰居爰處來燕來寜臣屬在宗藩<lb/>
喜深厦賀虎闈尚齒知内先九族之親龍樓問安願上<lb/>
<pb n="KR4d0364_WYG_005-7a"/>
祝萬年之夀<lb/>
　　　皇太子侍立參決謝皇帝表<hi>庚申兼太子舍人時作</hi>
問安清禁方嚴子職之恪共立侍紫宸乃獲政機之觀<lb/>
決得於目擊授以心傳揣分未堪䝉恩過厚<hi>中謝</hi>恭惟<lb/>
皇帝陛下以聲為律其動應規昭其度昭其文示之令<lb/>
徳丕哉謨丕哉烈佑我後人肅然身敎之儀刑見于家<lb/>
法之純懿若稽嘉祐先宗祀以建儲上則天禧命宰臣<lb/>
而習事不以臣為幼侗而俾之繼紹不以臣為愚陋而<lb/>
<pb n="KR4d0364_WYG_005-7b"/>
誨之經綸拱親黼扆之日朝聳觀神斷之天造若明發<lb/>
蔀可學知方臣有獲多聞祇承允若視乃無時豫怠帥<lb/>
而不敢有加晉王治之懦庸夫何足效曾孫誦之道徳<lb/>
所願庶幾<lb/>
　　　皇太子謝皇帝令百官詣東宫表<lb/>
鴻冊誕敭仰拜君親之茂眷鵷班移賀懼非臣子之敢<lb/>
當揣分僭踰拊躬惕厲<hi>中謝</hi>竊謂以儀辨等初無二上<lb/>
之尊事主比肩敢辱百僚之見獨以宗祧之至重特令<lb/>
<pb n="KR4d0364_WYG_005-8a"/>
品級之少殊外似聳於觀瞻中實深於戰栗茲蓋恭遇<lb/>
皇帝陛下接千載統垂萬世基以得人之謂仁念立嗣<lb/>
之必子昭徳而示有則以貽堯歴試而考言既云乃可<lb/>
禹固辭而稽首必曰汝諧肇建青宫俾承紫極茲舉正<lb/>
名之典又隆納謁之文臣敢不自牧以謙懋躋于敬見<lb/>
公少如保傅之禮寜有怠驕以英俊為師友之交決無<lb/>
私昵庶克堪於付託期不忝於繼承<lb/>
　　　皇太子辭皇帝賜扇表<lb/>
<pb n="KR4d0364_WYG_005-8b"/>
伏蒙聖慈賜臣紫扇四把者龍光赫奕特頒列侍之儀<lb/>
雉尾森嚴頗近至尊之御未容僭受決不敢當欲望聖<lb/>
慈特賜蠲免<lb/>
　<lb/>
　<lb/>
　<lb/>
　<lb/>
　雪坡集巻五<lb/>
</p>
<p>
</p>
  </div>
</body>
</text>
</TEI>
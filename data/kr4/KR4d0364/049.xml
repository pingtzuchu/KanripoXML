<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪坡集巻四十九</head> <lb/>
    <p>
<pb n="KR4d0364_WYG_049-1a"/>
欽定四庫全書<lb/>
　雪坡集巻四十九<lb/>
　　　　　　　　　　　　　宋　姚勉　撰<lb/>
　　墓銘<lb/>
　　　菊坪朝奉致政壙誌<lb/>
嗚呼此先君子菊坪先生之墓也姓姚氏諱某字行簡<lb/>
瑞州新昌人寓髙安髙大父曰特奏狀元進賢府君曾<lb/>
大父曰釋褐狀元黄州府君大父曰汀州府君考曰學<lb/>
<pb n="KR4d0364_WYG_049-1b"/>
正存齋先生妣曰周夫人生母曰楊太君辛亥五月十<lb/>
有八日生寳祐癸丑十有一月十有五日沒明年二月<lb/>
十有七日葬于隆興府新建縣西山之雲峰男二人介<lb/>
先卒女四人將窆勉泣血誌曰先君子生時鬻田而教<lb/>
子損己以益人為善孳孳老而益篤勉既竊第書來曰<lb/>
爾毋貪好爵當損秩增貢以利無窮十月勉至自京師<lb/>
僅一月而先君子沒矣欲養不俟哀哀蒼天百日卜葬<lb/>
西山之巔嗚呼陵谷後或變遷仁人我哀尚封斯阡<lb/>
<pb n="KR4d0364_WYG_049-2a"/>
　　　石莊范學錄子堅壙銘<lb/>
郡東七里新塘岡拱山環水吉且良郡之文師范石莊<lb/>
大帶深衣此焉藏先生之文古辭章髙視韓孟揚其芳<lb/>
蛟龍蹄涔脱名場藥不龜手授客方弟子輩行争頡頏<lb/>
先生騎鯨返帝鄉甲子僅周人䀌傷斯文有脉夀且長<lb/>
於乎先生不謂亡<lb/>
　　　潘司户宗權墓誌銘<lb/>
嗚呼此吾同年進士潘君宗權之墓也始宗權偕某登<lb/>
<pb n="KR4d0364_WYG_049-2b"/>
寳祐癸丑第在京師相好甚驩請某為書氷壑二大字<lb/>
盖其自號也宗權儀貌端碩清英照人真若一氷在萬<lb/>
壑皭然無纎壒埃某意其致逺器也不相聞者三年一<lb/>
日其伯氏泳書來請為宗權銘墓則宗權死矣哀哉追<lb/>
思相從期集時如隔日事臨分屬酒軒然意氣相許孰<lb/>
謂斯今乃隔生死昔求書者室之扁今求書者壙之文<lb/>
尚忍伸紙握筆邪第其伯氏書援退之哀歐陽詹哀辭<lb/>
故事為同年請某萬不韓若宗權則於詹無遜不可使<lb/>
<pb n="KR4d0364_WYG_049-3a"/>
不聞于後乃為位而哭哭已銘宗權諱謀世宜春人唐<lb/>
之時有曰圖曰洵美者以文顯宗權曾祖某祖某父某<lb/>
皆韜光弗耀宗權生而重厚寡言孝友天至執父母喪<lb/>
一如禮哀毁骨立處兄弟宗族穆無間言救喪佐婚靡<lb/>
間戚疏嗜書如飴好客如渴多與名卿賢大夫游如滄<lb/>
州程先生息庵湯先生西澗葉先生皆見器重精通毛<lb/>
氏詩學為文章泉湧瀾溢宜春退之所嘗蒞郡士至今<lb/>
學韓之文而宗權尤邃一舉於鄉即擢第殿射貫鵠由<lb/>
<pb n="KR4d0364_WYG_049-3b"/>
迪功轉升修職郎授鎮江府户曹叅軍未之官驟得疾<lb/>
終于正寢將属纊謂其兄葬已必求某之文以為銘某<lb/>
豈足托以死者邪宗權生於戊寅夏四月壬子沒以甲<lb/>
寅夏五月己夘僅三十有七娶南雄法曹叅軍孫公裕<lb/>
之女有二子繩孫振孫皆幼嗚呼天豈不福善夀仁邪<lb/>
而於宗權獨不可詰與之名不與之祿與之徳不與之<lb/>
年奮焉而踣隨榮焉而悴繼經綸之志齎入㝠漠豈受<lb/>
氣大化得其清者以為徳為名而不得其厚者以為福<lb/>
<pb n="KR4d0364_WYG_049-4a"/>
為夀耶銘詔方來尚慰其志葬在縣南仁孝鄉聚龍阬<lb/>
原祖塋山之右其日丙辰二月壬申也銘曰<lb/>
　嗚呼宗權有文而賢宜福宜夀乃不假年萬里亨衢<lb/>
　一息可到擢第期年遽以歿告濟時有志曾不少施<lb/>
　子穉妻孀見聞為悲幸哉有兄克訓其子可箕可裘<lb/>
　雖死不死不負子托揚名于阡慰吾同年嗚呼宗權<lb/>
　　　周恕齋墓誌銘<lb/>
濓溪周夫子曰師道立則善人多信哉言也古先盛時<lb/>
<pb n="KR4d0364_WYG_049-4b"/>
以徳行道藝取人於比閭族黨比閭族黨之長則皆耆<lb/>
英碩彦為後進式然後徳行道藝相師成風今之世為<lb/>
前輩者率不能自重後生小子浮躁譁誕能為數語華<lb/>
靡不根之文即自視以為孔孟不過如此由是徳行道<lb/>
藝之風愈㣲則鄉無前輩之過也茍有前輩為之師必<lb/>
不爾恕齋周公則新呉之鄉先生也某聞其能淑艾後<lb/>
進乆矣先是新呉有華林書院名流多此焉出遺風寖<lb/>
逺疇嗣厥音公與同邑王君立書院于登髙山之麓萃<lb/>
<pb n="KR4d0364_WYG_049-5a"/>
英秀而教之中設講堂四齋旁列扁曰道藝曰文行曰<lb/>
才徳曰器識謂藝者必本於道文者必副以行才者必<lb/>
將以徳器者必深於識也豈徒習訓詁工聲律哉余嘗<lb/>
得其序齒圖觀之從之游者㡬數百成人者不可勝計<lb/>
信矣師道之不可不立也今典刑亡矣闗風俗不細哀<lb/>
哉公諱允成字子韶恕齋其號也世為豫章之新呉人<lb/>
曾祖某祖某父某母袁氏公豐頥廣額龎眉秀髯望而<lb/>
知其君子也天性孝友内外無間言雖待臧獲未嘗疾<lb/>
<pb n="KR4d0364_WYG_049-5b"/>
聲怒色博學强記通貫經傳以至天文地理隂陽雜技<lb/>
醫學卜筮之書與夫稗官小説靡不諳究采其言之有<lb/>
合於道者皆編稡之手抄未嘗倦也邑人多師宗之考<lb/>
徳問業踵其門者相接皆稱鄉先生焉吾鄉松垣幸先<lb/>
生不輕許可獨稱為友人凡仕于邑顯于時之士大夫<lb/>
皆欽企尊慕以禮交際屈之以重學校與人交數十年<lb/>
如一日利不茍就害不茍避推忱待物赴人之急如己<lb/>
恬淡靖退不喜奔競少而能賦每一篇出士林争先傳<lb/>
<pb n="KR4d0364_WYG_049-6a"/>
誦膏沾馥丐輙效場屋而公獨不偶僅獲貢璧水之名<lb/>
而公不之計寒牕冷几愉愉如也周平園有曰得鄉舉<lb/>
易得鄉評難公其有餘於鄉評而不足於鄉舉者歟嘗<lb/>
遇異人授以丹鈆龍虎之方曰服此可以返老還童其<lb/>
祕之公曰白日升天奚益以其方燎為藥濟里之衰疾<lb/>
者年將九十步履輕健視聽不衰將終自誌其墓遺誡<lb/>
謂子孫吾平生聖經賢傳心體躬行自覺超踰釋老歸<lb/>
盡之日謹勿信地獄之説而作佛事喪禮一從古制遂<lb/>
<pb n="KR4d0364_WYG_049-6b"/>
以癸丑十有一月二十有八日終於正寢生於淳熙乙<lb/>
酉蓋年八十有九可謂卓然達理至老死不亂者矣娶<lb/>
劉氏孝慈和勤後公一年生先公九月卒夫婦皆享上<lb/>
夀白首同歸亦異事也子三人潢潨洵中子早世女二<lb/>
人適邑士張師儉鄒時英孫三人柟杞楫曾孫二人焱<lb/>
榮諺曰三世為儒收功詩書矧四世皆儒者乎是必有<lb/>
興者公所著書有註孝經一巻文集二巻理究一巻雜<lb/>
誌三巻甲寅十有二月壬申以治命與劉夫人合葬于<lb/>
<pb n="KR4d0364_WYG_049-7a"/>
上堨先塋之側其孫柟來請銘銘鄉之老師宿儒某不<lb/>
敢辭銘曰<lb/>
　嗚呼恕齋耆儒之賢立師道以就善人言合乎濓溪<lb/>
　無鄉舉而有鄉評言合乎平園敢以二周先生之言<lb/>
　而銘鄉先生周恕齋之阡<lb/>
　　　陳允中墓誌銘<lb/>
寳祐元年癸丑秋九月髙安壺春陳君卒越一月某歸<lb/>
自京君長子之子珤孫以書來言曰先大父不幸棄諸<lb/>
<pb n="KR4d0364_WYG_049-7b"/>
孤家君暨二叔父斬焉衰絰中不敢書使珤孫告于下<lb/>
執事惟先大夫將沒時進諸孤而語之曰我死必合于<lb/>
浮塘之葬銘必於姚子成一請之當不吾靳也諸孤奉<lb/>
遺言弗敢墜謹使珤孫請子是行從政于呉逺將不暇<lb/>
及幸早為我銘之某與君諸子遊知君為悉也宜銘某<lb/>
觀洪範之次九疇以夀富康寧攸好徳考終命為五福<lb/>
求之世每不多見間見亦罔克偹某所知獨君能兼之<lb/>
方淳祐丁未某聞君有泉石之勝造焉圃曰依綠一溪<lb/>
<pb n="KR4d0364_WYG_049-8a"/>
繚其中瀦之為池環之為洲臨之為亭榭引之為流觴<lb/>
曲水時春且半花木層出如錦綉領客觴詠幅巾杖屨<lb/>
毫眉𤣥髮出入桃蹊竹隧間如世所繪老人星地行仙<lb/>
者某亦甚羨之也君平生不殖貨而財自裕不豪奪而<lb/>
産自豐十數年不一至城府丘園宴適延儒教子之外<lb/>
無所事可謂夀富康寧矣靖惟其故則攸好徳一念實<lb/>
為之先是陳宜都王子孫家九江累世不異號義門其<lb/>
後徙髙安君之族其别也君諱大用字允中曾祖某祖<lb/>
<pb n="KR4d0364_WYG_049-8b"/>
某父某皆世隠徳君少孤事母兄以孝弟著性好學求<lb/>
師數百里外習詩通大義遂以儒倡其族至今文物彪<lb/>
炳家人人儒登賢能書者相繼壬子嵗君仲子偕族孫<lb/>
凡三人同時領江西湖南北舉今年其孫又以通九經<lb/>
擢童子科君之教也君諸兄歿行於族為長率以禮訓<lb/>
以義患難疾病萃力相援扶毋敢後者教育兄子某如<lb/>
己子迄有立婣戚鄉黨或有争不詣官府咸之君取决<lb/>
焉君曰某是曰某非皆悦服願釋争以去武斷健訟見<lb/>
<pb n="KR4d0364_WYG_049-9a"/>
君皆黯有媿色尤樂周急嵗飢捐粟以賑提㸃刑獄使<lb/>
者翟公常平使者楊公常以其丁未壬子之糶簿上之<lb/>
朝乞旌其子以官而君不願也君又謂榖以養生藥以<lb/>
愈病皆活人事患藥市多偽甚病而速死慼不忍乃即<lb/>
旁舍為藥室選良醫如古方製善藥以濟人而不牟利<lb/>
賴全活者甚衆可謂攸好徳矣夀富且康寧宜也君自<lb/>
中年場屋不偶即棄弗事聚書聘師付功名於子若孫<lb/>
營壺春老焉有别業二曰鶴嶺曰廣城去家各數里皆<lb/>
<pb n="KR4d0364_WYG_049-9b"/>
築室將俾孟仲二子處之今年九月九日君在鶴嶺泛<lb/>
菊觴越四日戊子得微疾謂家人曰我未嘗有疾今疾<lb/>
殆不可起遂召子孫訣而歿可謂考終命矣君娶王氏<lb/>
先二十年卒子三人長績貢為博士弟子次應炎即江<lb/>
西漕舉進士次紱亦進士業女五人長適胡日升次鄧<lb/>
震龍次晏燦次胡鼎來次李元龍皆為儒孫四人宜孫<lb/>
振孫珤孫雋孫珤孫則擢童子科者也孫女三人長適<lb/>
鄒淮次許鄧子彪未嫁次尚幼君平時為義方訓晚年<lb/>
<pb n="KR4d0364_WYG_049-10a"/>
竟及見其子若孫之效騐以歿天之福善也後有興者<lb/>
當未艾又範所謂子孫其逢吉者歟君以淳熙癸夘二<lb/>
月乙亥生年七十有一諸孤將以明年甲寅十有一月<lb/>
奉柩如浮塘合母王氏葬從治命也某亦感君將歿之<lb/>
言不敢負所托焉即為之銘俾葬而刻諸石銘曰<lb/>
　嗚呼陳君派義門天資粹静如玉温五福兼備徳所<lb/>
　根壺中之春自乾坤儒倡其族卑從尊椿老桂茂昌<lb/>
　蘭孫吁嗟徳人不復存善積未報裕後昆不于其身<lb/>
<pb n="KR4d0364_WYG_049-10b"/>
　于子孫<lb/>
　　　運屬姚公伯武墓誌銘<lb/>
姚之宗為瑞之新昌著姓者二家邑郛者出自濰州蓋<lb/>
中散大夫恕之後也家靈源者出自豐城蓋𢎞文館學士<lb/>
思亷之後也族雖異然得姓自有虞氏則一凡詢新昌<lb/>
姚氏者咸以為一族而二氏子孫亦知柯分同根派别<lb/>
共源等百世而上由耳孫而遡鼻祖不可以異視相與<lb/>
講同姓之好甚密真若出一族者非若周秦之劉宋衛<lb/>
<pb n="KR4d0364_WYG_049-11a"/>
之孔為碏為尚之石為宋為燕之樂其始既異其終卒<lb/>
不可合者也運屬公諱公烈字伯武其先濰州北海人<lb/>
中散在國初仕至上柱國傳至銅鍉縣令某者君之髙<lb/>
伯祖也初以太學上舍生及進士第後以忠歿王事廬<lb/>
州教授某者銅鍉府君之弟君之髙祖也曾大父某以<lb/>
伯父任得仕再轉而丞新昌因家焉自濰州而為新昌<lb/>
人蓋自此始大父某父某皆韜英含章不願仕進君生<lb/>
而穎悟弱不好弄既長温而文簡而有禮母龔氏龍圖<lb/>
<pb n="KR4d0364_WYG_049-11b"/>
端之孫君在褓中已失母十有二又失父事繼母栁夫<lb/>
人以孝聞克自力學師雕友琢寒暑靡懈楊侯大異晏<lb/>
君大烈皆所嘗與同几席者也習毛氏詩究三百五篇<lb/>
之㫖為舉子名煜煜震場屋既命弗偶則翩然舍去以<lb/>
詩書燕娯其身心稼雲于田花組于圃詩歌棊酒日與<lb/>
賔客樂之蓋不羨名韁之縶宦轍之騖也家饒財累貲<lb/>
至鉅萬然不有其富輙分以恵貧嵗每祲鄉大姓操為<lb/>
富不仁之心挾烖射利閉糴以翔粟直一唱百和無毫髮<lb/>
<pb n="KR4d0364_WYG_049-12a"/>
恵利心色人于菜殣人于塗而不之顧蓋相望皆是公<lb/>
獨不為此遇歉必盡發其廪減價糶以賑飢賴全活者<lb/>
不可勝計童顛兒齒歡呼攜扶揭綵為幟誇誦盛徳拜<lb/>
其門以謝者日以百數荆溪呉侯某將漕江西邑令趙<lb/>
侯某上其事於臺乞旌以勸荆溪嘉之召補寮屬日與<lb/>
燕接訪一道利病時朝家方行和糴荆溪詢以敷糴事<lb/>
宜公力言非便宜聽民自與官為市荆溪是其説將請<lb/>
于朝而官之會去弗果人為公惜公曰吾但欲為當世<lb/>
<pb n="KR4d0364_WYG_049-12b"/>
賢者所知不計已之官不官也既歸為善益篤邑計闕<lb/>
即預輸賦以助在官在民皆恃公為命脉喜教子延名<lb/>
儒以為之師自講習外一不以事累治家肅而有恩下<lb/>
孝上慈繼母卒追慕號痛有促織飛集几筵七日夜不<lb/>
動人以為孝感邑令刻之碑紀其事繼母先適醴陵劉<lb/>
氏有子公待之等同嵗時餽問不絶睦宗族以和接婣<lb/>
戚以禮處鄉黨以恭濟閭里以恵蓋一鄉善士也荆溪<lb/>
使長沙公欲往則疾已革矣生於壬戌之三月歿於寳<lb/>
<pb n="KR4d0364_WYG_049-13a"/>
祐癸丑之十有一月僅五十有二未歿前一日夢神人<lb/>
召至一官府告之曰此公治所也既寤為家人言之翌<lb/>
日而歿某嘗歎世降俗末仁義之道微貪饕之習熾知<lb/>
欲而不知有理知己而不知有人近年以來有豐嵗無<lb/>
豐民年穀不登閉糴之害如前所云矣間稔民宜有自<lb/>
養富多貲者平價糴而盡之無圭撮藏于野深扄固鐍<lb/>
幸水旱以牟其利民不問豐歉皆艱食舊時民以凶年<lb/>
病今樂嵗亦病矣造物者憗遺一二如君之人以甦吾<lb/>
<pb n="KR4d0364_WYG_049-13b"/>
民亦可以少厲薄俗乃不畀之夀而早奪焉㝠㝠之中<lb/>
其無天耶然生則不官之明死則必神之幽又不可謂<lb/>
之無天矣世之嗜利無饜惟欲自肥者聞君之風其亦<lb/>
少勸乎公娶栁氏其母之兄子先一月卒四子應興德<lb/>
潤皆嘗貢成均有聲有俊亦皆通經能文孫之英之秀<lb/>
女孫一人皆幼易曰積善之家必有餘慶天也其在斯<lb/>
乎君歿之明年甲寅諸孤將以十有二月葬公于邑之<lb/>
太和鄉金印阡先期來請銘曰吾宗也不可辭某遭閔<lb/>
<pb n="KR4d0364_WYG_049-14a"/>
凶不能文且先君同以是嵗月歿僅五日隔言及公歿<lb/>
之月又惕焉重先君之痛其何能銘然新昌二姚氏其<lb/>
子孫相好也久銘固非禮辭亦非義禮有可以義起斯<lb/>
銘也不得與他文辭比雖不文姑以不文之辭銘之曰<lb/>
　伯武之賢邑人之天胡不夀旃以為民年施者益遐<lb/>
　報者必厚金阡峩峩尚福厥後<lb/>
　　　李廷章墓銘<lb/>
瑞新昌義鈞里李君諱廷章字煥卿紹熙庚戌十二月七<lb/>
<pb n="KR4d0364_WYG_049-14b"/>
日生淳祐庚戌八月二十二日歿寳祐乙夘十有一月<lb/>
庚申葬實在太和鄉之峰潭章洲其族兄萬安丞紀厥<lb/>
素履友人郭君霆發以書先其孤來請銘某讀萬安之<lb/>
編品之曰鄉善士某聞李君善名久且萬安暨郭君又<lb/>
某平日之欽而信者也有言靡不實顧行述已備可信<lb/>
後毋庸贅姑為銘銘曰<lb/>
　今人常言世逺三代疇知古淳往往猶在有人於此<lb/>
　行修于家鄉里稱善謂古非邪嗟嗟李君樸楙醇媺<lb/>
<pb n="KR4d0364_WYG_049-15a"/>
　識不識者讙曰善士不入城府若龎徳公化鄉無争<lb/>
　彦方之風任恤睦婣安分循理智傾力奪恥有諸已<lb/>
　昔者李愿樂隠于盤山美水鮮惟適之安今之李君<lb/>
　豈其苗裔生無怨嗔沒有嗟喟勿謂其歿不歿善名<lb/>
　千載之下人信此銘<lb/>
　　　拂雲居士塗君墓誌銘<lb/>
新呉塗氏有數子從余游問其族某賢以子儀對戊申<lb/>
道新呉亟訪之登拜既即以真率具觴余於所謂拂雲<lb/>
<pb n="KR4d0364_WYG_049-15b"/>
閣者耆徳粹重兄弟燕怡諸子森侍皆衣縫掖衣與客<lb/>
論文説詩不知其處約也癸丑余歸自京君之子夢青<lb/>
以書來言曰先君子不幸以微疾棄諸孤矣將以治命<lb/>
葬于里之華塘惟先君平生喜教子矻矻靡倦擇名師<lb/>
從之游南康有胡氏學得自考亭俾夢青兄弟往師之<lb/>
雖鬻産以資費不計也夢青兄弟幸知聖賢書乃未能<lb/>
奮身儒科以慰其志横目俗民多以教子無益騰笑起<lb/>
譏先君略不為動曰學問人也功名天也不可以天之<lb/>
<pb n="KR4d0364_WYG_049-16a"/>
未應而怠其在人者且學不在是愈不倦事親孝為兄<lb/>
友處族義與鄉和年登八袠耳聰目明且歿遺言詔諸<lb/>
子母狥佛老今葬矣不有銘以傳後大懼不孝夢青不<lb/>
能求之當世顯人願求之子幸哀我銘諸某素聞君賢<lb/>
且及識雖一别五六年不再見歴歴猶在心目貧而能<lb/>
好客鄉里稱善人猶可及惟一意教子俾從知道者游<lb/>
且不以窮達易其志非有卓識疇能之此一事已可詔<lb/>
後敢不銘君諱某子儀字也曾祖某祖某父某娶周氏<lb/>
<pb n="KR4d0364_WYG_049-16b"/>
伉儷黄髮子五人山甫夢青一覺仁甫吉甫女二人長<lb/>
適進士王清叔次適進士曾子雲孫男九人曾孫男九<lb/>
人皆業儒四世儒家必有興者銘曰<lb/>
　稟秀為人尤秀為士位髙金多不克儒子義方有訓<lb/>
　一念在兹圓冠環立以孝事慈家為儒門身享遐夀<lb/>
　泰無不足是即貴富有深其根厥實必蕃君雖不存<lb/>
　以子以孫<lb/>
　　　掲汝功母王夫人墓誌銘<lb/>
<pb n="KR4d0364_WYG_049-17a"/>
寳祐元年秋八月辛酉望越五日甲子揭氏母王夫人<lb/>
卒將葬來請銘夫人中子成大字汝功者初館於余之<lb/>
婦翁鄒君家聞余而未識也翁適遴壻汝功密偕之相<lb/>
攸贊曰此正佳壻歸省其母母問遨遊豐瑞間識何士<lb/>
具以告母大喜語笑異常時余時已知其有陶士行王<lb/>
叔介母風也採之鄉譽益信夫人名如玉字季瓊在家<lb/>
時六七嵗已閑女紅端静如成人賢女也長適掲氏相<lb/>
其夫正伯躬井臼而逸之學俾從主一張先生遊有寇<lb/>
<pb n="KR4d0364_WYG_049-17b"/>
亂保姑喪不去賢婦也正伯客遊四方十餘年三子齊<lb/>
丘成大必端皆夫人自教夫歸男女已冠笄成立矣性<lb/>
不羨侈富族親豪右宴召未嘗往夫歿力貧以畢婚嫁<lb/>
治家有法鄉里有則賢母也生於淳熙戊申歿於寳祐<lb/>
癸丑年六十有六葬于書家坡夫人聞其子之言知余<lb/>
而賞之余曾不能升堂一拜盍銘其葬使後世知有夫<lb/>
人名銘曰<lb/>
　書家之坡詩書家之母之藏也母訓家以書其後必<lb/>
<pb n="KR4d0364_WYG_049-18a"/>
　昌也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0364_WYG_049-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪坡集巻四十九<lb/>
</p>
<p>
</p>
  </div>
</body>
</text>
</TEI>
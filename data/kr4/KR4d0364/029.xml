<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪坡集巻二十九</head> <lb/>
    <p>
<pb n="KR4d0364_WYG_029-1a"/>
欽定四庫全書<lb/>
　雪坡集巻二十九<lb/>
　　　　　　　　　　　　　宋　姚勉　撰<lb/>
　　書<lb/>
　　　上丞相程訥齋書<hi>丙辰附上饒驛遞</hi>
某聞相天下無他道曰受而已盡受之道賢相之事業<lb/>
備焉曷謂受受天下之材受天下之言是也書曰翕受<lb/>
敷施九徳咸事此受材之説臯陶之所以相舜也又曰<lb/>
<pb n="KR4d0364_WYG_029-1b"/>
予旦已受人之徽言咸告孺子王矣此受言之説周公<lb/>
之所以相成王也在天子之朝廷者九徳備而後可合<lb/>
而受之皆布在列天下必無遺材矣下受人之善言而<lb/>
上告之君使人之言皆得達於上天下必無棄言矣夫<lb/>
臯陶周公豈其材不足以運動一世而必待受人材以<lb/>
為用受人言以為助哉蓋獨有其已則小而私兼有諸<lb/>
人則大而公也能大而公斯謂之有宰相之度秦誓曰<lb/>
若有一个臣斷斷兮無他技其心休休焉其如有容焉<lb/>
<pb n="KR4d0364_WYG_029-2a"/>
人之有技若已有之人之彦聖其心好之不啻若自其<lb/>
口出實能容之以能保我子孫黎民尚亦有利哉聖人<lb/>
取斯言載之大學平天下之章政謂平天下者人君之<lb/>
事而相人君以平天下者宰相之事斯言蓋専為宰相<lb/>
發也為相者亦何必他有材智而後曰賢哉能盡是道<lb/>
足矣某觀大丞相未秉國鈞以前休休有容之度天下<lb/>
知之不待相而後見也所謂天下人材平日切切然以<lb/>
為已任而所謂言者蓋前此身為諍臣之時以此責難<lb/>
<pb n="KR4d0364_WYG_029-2b"/>
於君責備於相者昔責人今受責也近朝廷所召法從<lb/>
諸賢雖皆有所顧忌未肯盡至然自卿監以下至於舘<lb/>
學亦未為盡無賢者也言議之臣雖未得盡為蹇諤而<lb/>
能言者亦尚多也此亦大丞相畧試之效也然而比者<lb/>
以來在下位二三忠賢何為相繼盡以人言斥去而素<lb/>
有德望之重臣亦以道不合而遂行夫在外者召之而<lb/>
不來政以在内者為占也不畏殺麛毁卵麟鳳為之不<lb/>
集乎三學上書言事不過草茅之狂耳要其本心無非<lb/>
<pb n="KR4d0364_WYG_029-3a"/>
忠於為國蓋自甲辰乙巳年間朝廷容養公論之氣至<lb/>
於此矣平日容養而作成之今乃痛加排抑立石以戒<lb/>
方來屏斥以懲既往此二事盖京檜侂逺之時所為耳<lb/>
晉欒武子曰不可當吾世而失諸侯以大丞相秉國鈞<lb/>
之日而有立石三學屏斥羣士之事可乎哉他日史官<lb/>
書之具有嵗月豈不重為賢相累乎今天下之人皆以<lb/>
為非而不以怨大丞相者知非吾相本心耳然亦以不<lb/>
能救止為大丞相惜也大丞相天下善類宗主豈得以<lb/>
<pb n="KR4d0364_WYG_029-3b"/>
非出已意自諉乎過歸君父尤不可矣上書言事者既<lb/>
加以罪而斥逐雖不次㧞擢經明行修之士欲以慰悦<lb/>
人心是無異大箠擊而小拊摩也賢者豈屑於得此哉<lb/>
天下固有視死如歸甘戮如飴不畏禍患之人然亦多<lb/>
有頑蝢無耻貪得思進志在富貴之輩此風一熾將恐<lb/>
所失者皆賢所得者皆不肖矣為天下國家者又何賴<lb/>
於不肖哉日甚一日事勢將不止此此某所以日夜痛<lb/>
心疾首以歎以泣寢食為之俱廢也伏被召恩承命遵<lb/>
<pb n="KR4d0364_WYG_029-4a"/>
道亦欲一對吾君見吾相為天下極言其不可既已至<lb/>
半途矣憂患日熏其心霜露日侵其體遽有寒疾不能<lb/>
造朝引領向東涕泗如雨然所懷不得一吐亦不自安<lb/>
伏見前朝蘇老泉先生以韓魏國諸公薦試舍人院雖<lb/>
辭召不往亦有上仁宗皇帝一書某敢援是例輒附囊<lb/>
封以進某有采薪之憂不能親投之匭伏惟大丞相以<lb/>
韓魏公自處為之繳奏得達聖聰九殞不悔某之此舉<lb/>
狂僭為甚恃大丞相以虛受人容納讜直必能轉以上<lb/>
<pb n="KR4d0364_WYG_029-4b"/>
聞某之不材於九德不有其一不敢望在翕受敷施百<lb/>
僚師師之列但狂妄之言得以轉達是即大丞相受人<lb/>
之言而告之王也繼自今天下無遺材無棄言大丞相<lb/>
遂為賢相之事業千萬世之下有所誇誦謂其至公至<lb/>
大有宰相之度如臯陶周公之於舜成王而欲肆京檜<lb/>
侂逺之毒者無所施其巧力宗社之福也大丞相之美<lb/>
也保我子孫黎民尚亦有利大丞相當之矣易之剥上<lb/>
九一爻曰碩果不食君子得輿小人剥廬世道今五隂<lb/>
<pb n="KR4d0364_WYG_029-5a"/>
剥矣獨大丞相為碩果使君子得輿而小人之廬遂剥<lb/>
轉移機括是在宻庸之妙大丞相無所辭焉某冒觸霆<lb/>
威萬死不贖屛伏田野以俟斧誅<lb/>
　　　上丞相吳履齋書<hi>庚申三月十日</hi>
某等竊觀大丞相再秉鈞軸以來聚衆賢闢言路遂使<lb/>
天下之勢震撼者漸定危棘者向安非大宰相扶持公<lb/>
道之力不至此某等所以深幸善類之得所依也昨者<lb/>
伏見國子博士而下數人以上書言事不遂相率去國<lb/>
<pb n="KR4d0364_WYG_029-5b"/>
此恐非明時所宜有大宰相平日為善類宗主而可聴<lb/>
其若此乎諸學官之所指者五人其甚蓋董宋臣也一<lb/>
閹不去而諸學官去此事可書史冊否乎今雖委司業<lb/>
留之然一閹未去決無可留之理大宰相何可不為天<lb/>
下去之乎此宰相職也責君令狀以警史志聰宰相文<lb/>
潞公也押空頭勅以去任守忠宰相韓魏公也馮益招<lb/>
劉豫之侮其罪當斬特以暧昧未明與外祠而黜逺之<lb/>
宰相趙忠簡公也大宰相立心豈在先正諸公下此事<lb/>
<pb n="KR4d0364_WYG_029-6a"/>
可遜不為乎此閹去則諸學官自留矣大宰相如曰吾<lb/>
欲除去之但恐上以為外庭有黨是避嫌也今豈避嫌<lb/>
日乎大宰相欲收召前此諸賢則曰吾欲避主譁競朋<lb/>
比之嫌今又曰黨之嫌當避是進賢退不肖之職皆不<lb/>
得行也可乎哉學官去則諸生必皆為師儒而去朝行<lb/>
間亦必有為善類而去失人心虧國體所繫不細若厯<lb/>
年不能拔之疽根一旦而拔於大宰相之手民心悦而<lb/>
天意得内患去而外難消乃必然之理此宗社無疆之<lb/>
<pb n="KR4d0364_WYG_029-6b"/>
福也亦永有令聞大宰相亟圖利之<lb/>
　　　上丞相賈秋壑書<hi>庚申六月</hi>
某聞古之時有以千金求千里馬者既乃以五百金市<lb/>
駿骨以歸好千里馬之念一形不朞年而千里之馬三<lb/>
至郭隗舉是說以告燕昭于是禮士自隗始而樂毅等<lb/>
皆集此戰國諸侯事也况用天下者乎恭惟大丞相正<lb/>
位鈞軸以來首奬恬退而抑奔競古潛之趙為秘書廬<lb/>
陵之歐陽為史館長沙之陳為掌故皆天下所謂恬退<lb/>
<pb n="KR4d0364_WYG_029-7a"/>
士也然召之而未至趣之而未行夫彼皆千里馬也而<lb/>
未至未行無乃市駿骨之意未白乎某願為郭隗可乎<lb/>
某非欲如隗之求異禮也第欲成恬退之風者自某始<lb/>
也某之辭校書郎至再矣而朝廷未之許是朝廷奬諸<lb/>
賢之恬退者雖欲以抑奔競而不許某以恬退者實以<lb/>
倡奔競也而可乎某竊末第者雖八年厯外考者無一<lb/>
日未有一日考而躐中秘未閲三月久而進一階謂非<lb/>
奔競不可也朝廷方以恬退召諸賢而某以奔競壞之<lb/>
<pb n="KR4d0364_WYG_029-7b"/>
非所以風在位也亦非所以來諸賢也孰在狥某之請<lb/>
而使之進退辭受不失其正之為得乎某之請不行則<lb/>
天下之人將曰朝廷之奬恬退者名焉而已矣姚某之<lb/>
辭校書者偽焉而已矣奔競者將日至恬退者將日逺<lb/>
所召之諸賢未必其來也某之請若行則天下之人將<lb/>
曰朝廷之奬恬退非名矣姚某之辭校書者亦非偽矣<lb/>
恬退者必日勸奔競者必日懲所召之諸賢庶幾其來<lb/>
也所得者必千里馬而非止於駿骨矣豈止如樂毅輩<lb/>
<pb n="KR4d0364_WYG_029-8a"/>
哉惟大丞相念之有關於風俗不細干冒威嚴俯伏待<lb/>
罪<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0364_WYG_029-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪坡集巻二十九<lb/>
</p>
<p>
</p>
  </div>
</body>
</text>
</TEI>
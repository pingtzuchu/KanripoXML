<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪坡集巻三十二</head> <lb/>
    <p>
<pb n="KR4d0364_WYG_032-1a"/>
欽定四庫全書<lb/>
　雪坡集巻三十二<lb/>
　　　　　　　　　　　　　宋　姚勉　撰<lb/>
　　書<lb/>
　　　與太守陳舍人<lb/>
竊維英人偉士之見超出物表不在於尋常世俗之末<lb/>
故弗敢以寒暄問候語溷仰祈委照某伏自庚戌年㳺<lb/>
京庠其時值執事以龍韜虎鈐之學冠天下多士魁躔<lb/>
<pb n="KR4d0364_WYG_032-1b"/>
炳耀可望而不可親惟日尊仰且聞前此在學舍時上<lb/>
書擊臺臣之奸鎮泉臺日以身拯朋友之難皆蹈危機<lb/>
而不顧義氣薄雲尤所起慕也豈謂有幸自天天子為<lb/>
髙安郡擇牧畀以麾節以殘破燬蕩之地人所畏避而<lb/>
還定安集之責公不辭難非世之英傑志在康濟者何<lb/>
以臻此某受㕓之氓仰庇蘇天自今日始松楸桑梓皆<lb/>
獲存全尤切自慶不獨為公朝得人慶也伏聞除書喜<lb/>
極欲舞而靈虯神螭變化莫測竟莫詢其蟠止之地無<lb/>
<pb n="KR4d0364_WYG_032-2a"/>
繇厠燕雀後疊辱枉顧謁謝弗能可勝抱愧兹審朱轓<lb/>
涖治𤣥纛開藩千里驩呼可想而見某欲旌賀悃輒奉<lb/>
尺書臯緩有誅尚祈矜貸江上奏捷北騎已無南牧政<lb/>
可為備禦計右相秋壑先生眷知明府尤厚宏材必可<lb/>
盡展布也鄉邦幸甚某末繇侍拜時暑向炎伏惟為廟<lb/>
朝民社重告成而後即有峻除京師百爾骫令一當遵<lb/>
奉<lb/>
　　　與太守陳監簿<lb/>
<pb n="KR4d0364_WYG_032-2b"/>
某瑞之新昌人也今家於郛瑞素在僻鄉實為樂土何<lb/>
嘗識所謂兵革今年狗咬石之戍撤乃正月二十二日<lb/>
遂遭北敵之禍北敵既去鄉寇復挺乗亂刼財挟怨殺<lb/>
人者往往而是二月十五日宣閫趙相始檄李虎者來<lb/>
任經理是豈經理者哉瑞之民遭敵之禍猶輕遭寇之<lb/>
禍為重遭寇之禍猶淺遭虎之禍尤深瑞雖小邦財實<lb/>
饒裕舊樁新積計有銅鏹百萬餘緡去年鄉之寓居陳<lb/>
府判丈<hi>上中下微</hi>時官田府教<hi>上真下子</hi>嘗共懇舊使君陳刪修<lb/>
<pb n="KR4d0364_WYG_032-3a"/>
請於朝撥少費築一城以為保生靈之計城小費狭分<lb/>
功任事殆可如古所謂三旬而成陳刪修初甚然之竟<lb/>
摇於異議而止茫無備禦敵在五百里近耳何憚而不<lb/>
來魚肉斯民言之可痛然敵志金銀而已府庫則如故<lb/>
也厥後州吏焚州縣吏焚縣市井惡少焚市井府庫始<lb/>
為徤吏惡少交有之而李虎之初來亦尚有三十萬也<lb/>
存於官者妄支捜於民者自若至四月十七日與陳武<lb/>
魁交割則僅餘二萬矣虎之禍不深乎使朝廷遣武魁<lb/>
<pb n="KR4d0364_WYG_032-3b"/>
往牧之時中間無偽作瑞民留李虎乞再任之請則朝<lb/>
廷所頒告命可以作人趨事赴功之心大家出力輸財<lb/>
足以為鄉里築治城壁之計猶可兾其修復也曾不半<lb/>
月而李虎復至鄉邦之民何其重不幸邪虎已南竄郡<lb/>
庶有瘳但今者上無守臣下無僚屬官府不立其亂必<lb/>
有甚於前李虎所屯之軍安保其不縱掠鄉井方定之<lb/>
寇安保其不再挺桑梓痛切於心不能自己此月初十<lb/>
日往告化地乞為瑞早擇良牧化地答以今欲以知廣<lb/>
<pb n="KR4d0364_WYG_032-4a"/>
徳陳君往撫摩之且謂某曰此丈有氷壺之清且加意<lb/>
民事又曰乃某鄉人素知之時大理寺諸官同在坐化<lb/>
地復顧葉司直曰識此人否答曰識之果如師相所言<lb/>
某又言鄉邦無主乞早出命曰已擬進矣某感悅而退<lb/>
午後而命出又數日而趨行之命出雖某未及拜識私<lb/>
竊為鄉邦喜之敢乞薰慈矜念新治驅車遄往以慰竹<lb/>
馬歡迎之心幸甚幸甚鄉邦雖曰殘破二邑幸存猶可<lb/>
經理長才敏手尤是不難第某有千慮之愚敢獻涓埃<lb/>
<pb n="KR4d0364_WYG_032-4b"/>
以禆海嶽乞免今年上供以寛民力一也勿廢前日城<lb/>
築之規以防不測二也仍請前日陳武魁所給之告命<lb/>
以省科降三也乞籍前日李虎所巻之財賦以助經費<lb/>
四也乞押回李虎所屯驕恣之軍以紓郡計五也填本<lb/>
州廂禁虛籍之兵選本州麻塘寨伉健之卒以壯城守<lb/>
六也戢姦吏之變亂是非去黠譁之把持獄訟以息民<lb/>
隐七也寇盗之實殺人者誅之寇人而反誣人刼已者<lb/>
察之以釋寃憤八也土豪之實能戰敵者旌之里寓之<lb/>
<pb n="KR4d0364_WYG_032-5a"/>
冐功希賞者抑之以昭懲勸九也幕僚之亷勤公明者<lb/>
進之屬吏之隂受賄賂者退之以明曲直十也凡此十<lb/>
事畧㫑髙明未見而言良深戰悚但見同館王大著言<lb/>
判府平日博採人言不棄葑菲可行者必見施行故敢<lb/>
狂僭伏惟憐其區區念鄉井之心而恵察之<lb/>
　　　答太守陳監簿<lb/>
比者不揆僭躐以短書塵瀆仰䝉損答又辱推哀窮悼<lb/>
屈之念昭舉直錯枉之公尤深感篆郡兵西來又拜賜<lb/>
<pb n="KR4d0364_WYG_032-5b"/>
翰偶值匆匆去國禀答未能既次上饒方獲治狀具復<lb/>
臯緩戰悚伏祈矜恕某竊聞下車以來恵春威秋鏡明<lb/>
衡平千里畏愛幸甚幸甚繼自今某漱石枕流於泉林<lb/>
之間實在受賜一氓之列何如其喜築城一事誠如台<lb/>
諭當此郡帑赤立某何敢責去年之易於今日之難然<lb/>
遇明府長才如此今亦是人心畏難可以經理之時矣<lb/>
今不圖則瑞陽決無有城之日雖賢相秉鈞檄敵亦不<lb/>
敢再至敝鄉無城亦可然使有一城為佗年悠乆憑藉<lb/>
<pb n="KR4d0364_WYG_032-6a"/>
則是明府萬世之甘棠也惟明府實圖利之某汰斥之<lb/>
餘自當杜門省愆豈當復開口言事慨念鄉邦不能隐<lb/>
黙强復一吐萬望赦而不誅某區區狷愚雖䝉君相眷<lb/>
知而忌嫉者衆加以時復妄發積忤於人此言者指其<lb/>
為履齋私人黨援履齋欲摇局面鐫秩放罷天子不加<lb/>
誅宰相不見斥罪大罰小亦可謂甚幸矣日俟威震未<lb/>
斧躓未嶺海之前皆明府為之二天也敢不稽首某旅<lb/>
窮無以供道里費方此干趙小山借一舟以歸得即可<lb/>
<pb n="KR4d0364_WYG_032-6b"/>
行伏謁非逺請驅委致頌禱輙剪浮辭仰兾台察<lb/>
　　　答新昌應判縣<lb/>
某為邑受㕓氓乃不獲一識執事雖不識於目而已識<lb/>
於心執事蓋孝而忠仁而勇者也今年春敵自富川突<lb/>
至我瑞陽自太守而下至佗邑令簿尉莫不委而去寇<lb/>
退則歸其官謂已修復至有以是求賞獨聞執事毅然<lb/>
弗去其邑誓以身死官邑民恃以按堵敵後二邑寇蠭<lb/>
起獨新昌無之間有鼠竊狗偷警其一即百懼環境帖<lb/>
<pb n="KR4d0364_WYG_032-7a"/>
息此非徳化之素洽愛威之相濟安得至此執事又閉<lb/>
口絶不言功尤甚盛徳某平日心敬執事及聞此益信<lb/>
所欽右相初坐廟堂某即以告願先賞以為天下勸右<lb/>
相甚然之獨以郡三易守臣未有以聞者亦嘗以書告<lb/>
之族黨鄉里朋友新候陳監簿至必有以請者也執事<lb/>
未嘗求以是為功某亦非以此内交要譽於執事顧天<lb/>
下公是之理如此耳故不敢以此聞左右遂乆闕書使<lb/>
西來反辱翰墨賜益使人重媿也某族黨與先壟在新<lb/>
<pb n="KR4d0364_WYG_032-7b"/>
昌者䝉庇右幸得存全廬在髙安雖不為敵所燬而從<lb/>
父從兄出避於鄉者乃為强豪之寇所賊似此况味誤<lb/>
除何榮深恨不盡被二天之賜也邑士民徳執事深有<lb/>
社稷尸祝之意近有書來俾某記其事雖筆拙不敢辭<lb/>
非乆當有以求教使旋姑此具覆冗不能細伏祈矜照<lb/>
　　　與萬京教書<lb/>
某奉别誨言倐四閲月拳拳尊仰未始敢忘曩斾從出<lb/>
修門時一簪盍甚欵兄歸未幾而某以罪斥去矣鳩止<lb/>
<pb n="KR4d0364_WYG_032-8a"/>
於枋鵬運而南升沉已異瞻望無從惟於泉石間拭目<lb/>
燄燄耳兹者伏審䟽寵中禁講道外雍衿佩交歡縉紳<lb/>
胥慶惟是畿泮號小賢闗天下之英俊所萃上又復開<lb/>
逰學之路侈袂方履輻輳皆來模範之儒不可輕畀式<lb/>
新擢用允謂得人尊年契兄長粹學清才氷潔玉立自<lb/>
合即着之木天米廪君相欲養其雅望故敭厯而後用<lb/>
之峻除只在旬月中要路亦特跬步間耳某前此所以<lb/>
欲得都騎小為武林之留庶幾両次䟦涉之役可省惟<lb/>
<pb n="KR4d0364_WYG_032-8b"/>
是恬静之素不可奪必欲且為西山南浦之行歸歟未<lb/>
幾遂諧榮上某前之言騐矣今之言當即騐也嗣賀不<lb/>
一而足行其所志輝耀鄉邦幸甚某無似麋鹿之性只<lb/>
合山林鴛鷺之行豈其所稱且又方心拙喙動觸黄間<lb/>
之機汰斥宜矣亦可謂幸矣邦有道貧且賤焉雖自若<lb/>
可耻人之所惡已則不敢去也安故山而讀古書外無<lb/>
烽燧之憂内無水旱之苦荼亦甘矣有可賜教者毋吝<lb/>
是望某未卜瞻晤之期時中伏惟為斯文壽重即前穹<lb/>
<pb n="KR4d0364_WYG_032-9a"/>
擢有鄉里委願備牛馬走<lb/>
　　　通提刑鄭南谷書<lb/>
某山棲淵潛本不當拜諸公貴人書然在門墻為子弟<lb/>
又不敢以此論仰祈矜照某昨者扄柴正𦂳咬菜甚甘<lb/>
忍脚不牢輕於一出且方心硬喙豈朝班人物雖無蛾<lb/>
眉之可嫉而衆女之謡諑蝟興指其為履齋私人斥之<lb/>
使去芰製荷衣退脩初服甚宜也無所怨尤獨念丙辰<lb/>
返棹水鄉適遇先生商羊里第得承警誨如見天之廣<lb/>
<pb n="KR4d0364_WYG_032-9b"/>
大此行之歸則先生持節在閩可望而不可即恡萌遂<lb/>
茅塞耳在京時又䝉先生遺之書重之餽雖嘗肅報而<lb/>
辭不盡情甚以為不滿君相急賢即日先生鸞臺鳳閣<lb/>
上某山之巅而耕閒水之涯而釣寂瞻望當益逺念不<lb/>
可無一行字見勤翹道感激偶有便馹輒敷下忱仰冀<lb/>
垂察某附有微懇清漳僉判鄧從政名方淵温陵人登<lb/>
癸丑第於某為同年而在使部為屬吏發身白屋無蚍<lb/>
蜉蟻子之援孰與翼而飛之者幸遇先生慨念寒畯不<lb/>
<pb n="KR4d0364_WYG_032-10a"/>
棄葑菲可有大造之望第列城百寮徯春風仰膏雨者<lb/>
不知其幾又無縁可以自見知某辱眷遇不薄求一羽<lb/>
言以干千鈞某以同年之義不得辭也此同年文而有<lb/>
吏材晹巖洪察院先生嘗薦舉之晹巖端人正士蓋必<lb/>
有以取之矣某何敢私於同年有情哉惟先生亮之<lb/>
　　　答許司門書<lb/>
伏自去冬郭丈徳甫自大府歸辱賜書極見愛厚匆匆<lb/>
具答未之能細也又勤使人逺餽函櫝尤感以愧某山<lb/>
<pb n="KR4d0364_WYG_032-10b"/>
林麋鹿之姿本非班行人物只當茂林清泉自安其適<lb/>
忍脚不固輕於出山然亦是去春澒洞之時主憂臣辱<lb/>
不敢潔其身以亂大倫只得出而不處或可吐其欲言<lb/>
之藴也君相眷知不次待遇甚非所稱亦由此故取嫉<lb/>
羣小遂觸駭機八月十一日輪對之䟽讀之者已怒生<lb/>
癭矣十九日早宰執過新益堂㑹講周易正講到否卦<lb/>
某適當之因説六二包承尤前日之大人六三乃不中<lb/>
不正之人和附六二以取富貴致身髙位所包者羞愧<lb/>
<pb n="KR4d0364_WYG_032-11a"/>
而已雖自己不知耻而天下之人實耻之故聖人言其<lb/>
位不當此語遂大忤一執政說至九五繫于包桑又言<lb/>
休天下之否轉而為泰固善矣然天下之禍根不去則<lb/>
泰亦未可以長保孰為天下之禍根前日致亂之奸人<lb/>
已驅而復來者是也此語遂大忤一近倖是日雖䝉壑<lb/>
相先生有和而正粹而嚴六字之褒而忤者深惡之矣<lb/>
某但據經論理告儲君以否泰之所由致庶幾天下常<lb/>
泰而不否豈復顧一身之否哉不旬餘而以罪斥去退<lb/>
<pb n="KR4d0364_WYG_032-11b"/>
甚甘也但是憂治危明疚焉在念而又鄉間兵火之餘<lb/>
荆榛瓦皪在目流離者未復業勞來者不究心使人懷<lb/>
抱作惡以是多感成疾所幸一稔在望可作飽民日願<lb/>
相衮且留扄面凝定則江面亦無可事與擊壌父老雍<lb/>
容田里儘樂也尊年家兄慷慨拔俗之標卓犖不羣之<lb/>
度摘髭科第為時一出近在朝夕與退斥者却自不同<lb/>
毋煩軫記令弟𤓰期在邇行道之初更望益加培植今<lb/>
年見邸報得西澗葉先生舉文華科目極為贊慶但此<lb/>
<pb n="KR4d0364_WYG_032-12a"/>
後出人之門必皆如西澗先生而後可否則當如前輩<lb/>
繳還舉削賦如公安用此門生者可也前日或為其場<lb/>
屋所知或與之鄉里有舊不妨畧有私情然舉世自有<lb/>
公論不可如為元規塵所汙也<hi>此為其前此受人舉自代而言</hi>以逺大<lb/>
期吾同年不覺僭越亦以致其愛助怡怡之際願以朋<lb/>
友之切切偲偲者及之幸甚<graphic n="KR2340" url="https://raw.githubusercontent.com/kanripo/KR-Gaiji/master/images/KR2340.png" mimeType="image/png"/>魚之恵極感無以報施<lb/>
黄檗山茶一掩聊奉晝瀹以捜攪胸中書傳之香秋風<lb/>
捷音嗣當貢賀仰冀尊察<lb/>
<pb n="KR4d0364_WYG_032-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪坡集巻三十二<lb/>
</p>
<p>
</p>
  </div>
</body>
</text>
</TEI>
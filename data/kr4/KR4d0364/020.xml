<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪坡集巻二十</head> <lb/>
    <p>
<pb n="KR4d0364_WYG_020-1a"/>
欽定四庫全書<lb/>
　雪坡集巻二十<lb/>
　　　　　　　　　　　　　宋　姚勉　撰<lb/>
　　詩<hi>七言古風</hi>
　　　潘<hi>凱</hi>吳<hi>燧</hi>二察甚振風采劉仲山有詩因次其<lb/>
　　　　韻<lb/>
國家元氣幾如髮章李以來幾臺察<hi>謂章公琰李公昻英</hi>翻盆窺<lb/>
甕若不聞射影含沙但潜發坦途自詫忘羊膓堅氷恐<lb/>
<pb n="KR4d0364_WYG_020-1b"/>
已在履霜熈豐舊人正伺隙乃爾寂寂無精光抨彈巳<lb/>
上㫖宣諭諫不能行法當去老烏欲食不再鳴幸有新<lb/>
來柏臺䟽蟄霆忽擊瞶者驚不待數月如陽城中書君<lb/>
已非偃月何事亦惡仗馬鳴奏䟽流傳人吐舌未死姦<lb/>
諛面赬熱祇今時事尚可言奏四十章當一月直言不<lb/>
憚方威靈本朝未嘗言罪人但圖奏上天子喜莫管近<lb/>
前丞相嗔向來慶厯子唐子千古名垂汗青史瘴山炎<lb/>
海固鬼愁志士寧能彼易此風塵澒洞何如時麒麟豺<lb/>
<pb n="KR4d0364_WYG_020-2a"/>
虎方爭馳士所當為未止此志完幸聽承君規<lb/>
　　　丁已春言事西歸和朱子雲賜詩韻<lb/>
鯉魚書來上誰字斗牛光中湖海士梅花臘雪曽㑹面<lb/>
桃李春風一彈指剥書得詩意雄傑鍾呂驚聞箏笛耳<lb/>
懦夫有聞氣可作姦諛未誅神已死奴唇争笑乃獨否<lb/>
我心有同固如此君家請劒攀折檻逺勝衣繡誇歸里<lb/>
立朝日少諫多藁况有竹林老夫子百年易了富與貴<lb/>
萬古不磨天此理笑罵從渠官欲好妻妾羞人身不恥<lb/>
<pb n="KR4d0364_WYG_020-2b"/>
獲禽一朝固可十天下良工安肯詭古人寥寥今不見<lb/>
舉世滔滔此皆是蛾眉方遭衆女嫉足音忽動空谷喜<lb/>
我欲淨洗后土泥子為快挽天河水<lb/>
　　　和楊監簿咏梅<lb/>
不知年換山無厯日短著書隂自惜臞僊誰與伴清孤<lb/>
竹裏梅花破幽寂月窻㸔影嗔曉奪雪徑尋花驚夜失<lb/>
絶憐一㸃清淡意不作羣芳妖艷質夢寒翠羽真恐涴<lb/>
香逺細腰何敢即廣平亦作軟媚語可笑鐡心輕變易<lb/>
<pb n="KR4d0364_WYG_020-3a"/>
梅州叅徹梅花髄句中有味供紬繹氷甌滌筆想更竒<lb/>
試為此花重請益<lb/>
　　　送孫龍谷<lb/>
煌煌南方老人星天邉飛來地上行秀眉方瞳𤨏骨聳<lb/>
升降歩履如風輕生平見說勇為義十指團欒一和氣<lb/>
祇今福壽天所報眼底曽孫家四世瑞祥融作合幹松<lb/>
豈惟義聚蒙天封義人合得松様壽孫枝蓊勃環老龍<lb/>
先生教人忠與孝家法可為民則傚道中有福理自然<lb/>
<pb n="KR4d0364_WYG_020-3b"/>
必收詩書仁義效子孫森列皆有文次公長公為弟昆<lb/>
曽孫早娶見𤣥孫蒲輪迎召登金門<lb/>
　　　送李幼章<lb/>
梁間呢呢燕將雛林中櫨櫨反哺烏君前舍羮潁谷子<lb/>
槖中寘簞翳桑夫五年得金方還養有婦有婦愁秋胡<lb/>
士生志大雖江湖不堪回首飛雲孤伏雌扊扅且未論<lb/>
占鵲日日旦及晡篋中萊衣幸可着腰下何必印若蘇<lb/>
因君歸去長嗟吁君有母遺我獨無為親負米今巳矣<lb/>
<pb n="KR4d0364_WYG_020-4a"/>
落日慟哭悲丘墟願君升堂奉甘腴毋使專美徐仲車<lb/>
　　　九日簡張倅<lb/>
西風破帽吹不斜東籬繞行空嗅花隔墻酒熟無鄰家<lb/>
草堂欠醉從誰賒亦思峯頭作重九安得天風吹灧酒<lb/>
别駕倘作城南期賢似江州王太守<lb/>
　　　送胡季㢸入太學<lb/>
春秋自有胡氏學盡束諸家上髙閣當時小試錦江城<lb/>
横翼秋風天一鶚祇今冠帶圜橋門孤羆兀坐空狐羣<lb/>
<pb n="KR4d0364_WYG_020-4b"/>
近來文氣頗卑苶要使四海宗雄文余生志願遊壁水<lb/>
竟隔蓬萊三萬里雖然末第偶成名俗骨自憐凡可鄙<lb/>
君今換骨向時中六館名流自不同宰相狀元三舍選<lb/>
齋前碑字㸔填紅<lb/>
　　　送漆文甫尉分宜<lb/>
吾兄梅花氷雪臞胷中萬巻行石渠同生丙子自兄行<lb/>
才學推兄更有餘月中折桂仍先余兄騎快馬余蟾蜍<lb/>
一行作尉表貳邑春臺春風宜吹嘘阿瞞綵棒謹勿設<lb/>
<pb n="KR4d0364_WYG_020-5a"/>
民命今皆轍中魚合得官職聽自除覔薦莫作迎逢諛<lb/>
寒齋話别酌霜月祝子但此霜月如欲留不可空攬袪<lb/>
兄出我處從今疎兄出我處從今疎有便但寄箴規書<lb/>
　　　送琴隠吳君<lb/>
天髙日烈勢欲然秧已生節未入田誰歟操琴尊師㳙<lb/>
使我赤地里至千風雩且歌吾自樂窮閻不可無炊煙<lb/>
薰時解愠民望切亟為我作南風絃<lb/>
　　　題譚君詩集<hi>譚君蘇野塘婿也</hi>
<pb n="KR4d0364_WYG_020-5b"/>
建州衣鉢傳武功山谷濠梁窺謝公譚君之詩何自工<lb/>
君家詩有氷清翁野塘千頃涵秋風資奩盡在奚囊中<lb/>
蘇僊今己騎虬龍野塘釣艇君誰同<lb/>
　　　贈彭花翁牡丹障<lb/>
洛之花圖歐公詩驚怪天巧呈新枝自言當時記者數<lb/>
十種姚魏後有潜溪緋蜀之花圖景仁句香雪蘂金藏<lb/>
不露徑圍三尺瑞雲紅尚有二花添未具此花非惟今<lb/>
所無世間乆亦無此圖東南花様自來小如盤能幾多<lb/>
<pb n="KR4d0364_WYG_020-6a"/>
如盂曉來明眼花翁作風韻宛然如蜀洛寫作花中第<lb/>
一花羣類一時都脫落想渠欹筆小盤礴心去化工無<lb/>
一膜天上司花巧不神筆底春風光欲爍籠寒不假青<lb/>
蒻庵䕶日何湏碧油幙月坡堤張家園郭令公宅東街<lb/>
偏錦衾繡帳相接連一夜移入歌堂巔吳臺教戰娃數<lb/>
百漢宫列侍娥三千鮫綃十丈思公譜錦茵萬態元輿<lb/>
賦花自長春蠟不封根無下土蟲難蠧花翁花翁子誠<lb/>
能見渠此畫萬感増此花昔惟載本草流傳至唐花始<lb/>
<pb n="KR4d0364_WYG_020-6b"/>
好移來從武曌愛重由環兒名花與傾國初著沉香詞<lb/>
從此帝城春争逐賞花期徑尺誇千朶萬錢買一枝三<lb/>
街九陌沸遊賞冠葢車馬相追隨自入天朝花㝡盛長<lb/>
夀不數唐崇敬豈非洛陽天下中和氣又非長安同故<lb/>
令百卉巧變幻黄緋紫白深淺紅簪花下至採樵子獻<lb/>
花上至蓬萊宫或言此花特妖媚只解趨時争富貴阿<lb/>
曌移來醜此妍阿環貴重榮猶悴四香閣上屬誰家朝<lb/>
恩宅裏知何地世人浪自相矜誇㸔到子孫能幾家我<lb/>
<pb n="KR4d0364_WYG_020-7a"/>
言此罪不在花自是時軰争榮華洛人珍重姚黄不輕<lb/>
畀一根不入權豪第花知天朝真治世萬古天藏發竒<lb/>
秘洛不愛寳蜀出珍如鳯如麟王者瑞洛中富推程與<lb/>
邵蜀之蘇范輝相照人品亦如花品髙斯人斯花古來<lb/>
少後來蜀洛黨小分世間萬變如輪雲洛陽名園占治<lb/>
亂讀書至此空三嘆洛宫禾黍今離離蜀道峨眉更慘<lb/>
凄花翁作此豈無意要見祖宗全盛時<lb/>
　　　京城苦熱<lb/>
<pb n="KR4d0364_WYG_020-7b"/>
羲和鞭日就地行祝融張傘燒空明錢塘人家苦偪仄<lb/>
行立坐卧皆如蒸清宫水殿山峩雪夜飲相攜氷玉潔<lb/>
温泉浴罷清風來太液池邉芰荷月王公甲第連雲霄<lb/>
松泉竹石秋蕭蕭龍皮淺沁寒坐客驪珠直上清塵囂<lb/>
天上清凉不知暑炎熱人間徒自苦亦有江南雲水鄉<lb/>
胡不歸歟釣煙雨<lb/>
　　　夢保母如兒時<lb/>
憶昔兒時衣百花阿母扶我上戱車兩嵗讀書未離乳<lb/>
<pb n="KR4d0364_WYG_020-8a"/>
書罷尋乳猶歸家年方十三失阿保弱冠慈母僊去早<lb/>
秖今堂上獨靈椿念及庭萱怨露草夜來忽夢如兒年<lb/>
阿保攜抱慈母憐人生安得常童顛只作嬰兒啼母前<lb/>
　　　題魁字軸<lb/>
玉衡杓建天之綱枕參魁耀森寒芒總提衆星環侍傍<lb/>
仰望熠熠開神光有美俊容分天章收入翰墨何淋浪<lb/>
一筆三丈超尋常字勢直作蛟龍驤錦裝玉軸垂髙堂<lb/>
標靈發異呈嘉祥即吐竒䇿先衆芳巍峩姓字壓四方<lb/>
<pb n="KR4d0364_WYG_020-8b"/>
魁下三台炳煌煌上拱紫極天中央作第一流謹勿忘<lb/>
冠冕今古萬世香<lb/>
　<lb/>
　<lb/>
　<lb/>
　<lb/>
　<lb/>
　雪坡集巻二十<lb/>
</p>
<p>
</p>
  </div>
</body>
</text>
</TEI>
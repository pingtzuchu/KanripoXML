<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪坡集巻一</head> <lb/>
    <p>
<pb n="KR4d0364_WYG_001-1a"/>
欽定四庫全書<lb/>
　雪坡集巻一<lb/>
　　　　　　　　　　　　　宋　姚勉　撰<lb/>
　　封事<lb/>
　　　丙辰封事<lb/>
十二月吉日承事郎新除秘書省正字臣姚勉百拜獻<lb/>
書皇帝陛下臣江西一寒學未聞道癸丑奉對大廷有<lb/>
司第臣策在第四陛下念其愚直親擢以冠羣才受恩<lb/>
<pb n="KR4d0364_WYG_001-1b"/>
西歸福過災至未及一月即遭外艱得禄既不逮親從<lb/>
吉未忍問仕陛下曲賜憐念以趙汝愚故事起之疚棘<lb/>
之餘顧臣何人蒙此異眷不由五剡之薦而即登於通<lb/>
秩未有一日之考而遽玷於中除恩大難勝感極繼泣<lb/>
雖乖親養合報主知不忍固辭願移忠事祇承召命已<lb/>
至半途將咫尺於天顔忽驟嬰於寒疾欲進不可有懷<lb/>
莫伸臣伏見前朝蘇洵奉詔試舍人院辭不拜命輒陳<lb/>
奏篇今也㣲臣敢援為例僭以書獻惟陛下試埀聽焉<lb/>
<pb n="KR4d0364_WYG_001-2a"/>
夫陛下之所以召臣者豈欲榮臣以美官哉葢念其前<lb/>
日之能直言時事故進之耳有君如此何忍負之陛下<lb/>
既親奬於其先則是既信而可諫矣不得以未信為謗<lb/>
自諉也臣前此獻策於陛下有曰立中道以用天下之<lb/>
賢奬直言以作天下之氣臣之所謂立中道也者葢欲<lb/>
消去朋黨所謂奬直言也者葢欲廣通下情言雖若迂<lb/>
事則甚切臣今所見無異於前臣觀陛下聖度如天明<lb/>
見如日忠厚如仁祖英果如孝皇信用忠賢容受切直<lb/>
<pb n="KR4d0364_WYG_001-2b"/>
恢張士氣長育人材䕶如圭璧愛如桐梓正人暫去而<lb/>
即召言者雖忤而必容四方稱仁萬世誦聖雖盛美殆<lb/>
難縷述此二事實最可稱如端平之甲午改元淳祐之<lb/>
乙己壬子陛下此時之用人聽言青史書之葢無窮之<lb/>
令聞也雖然臣願陛下兢兢業業保持初意而已驚心<lb/>
邇日駭耳異聞不知彼何人斯乃爾上誤陛下臣知陛<lb/>
下之本心不爾葢必有簧鼔聖聽者也臣初離瑞陽忽<lb/>
傳時報乃有立石三學之事臣固已駭之矣猶恐實有<lb/>
<pb n="KR4d0364_WYG_001-3a"/>
蹈非彞典而累敎育者唘行數日漸至臨川則聞兩御<lb/>
史之章大斥三學舍之士不知所謂益重厥疑至於近<lb/>
時號為敢言之臣亦皆相繼而廢罷臣於是益駭焉臣<lb/>
至上饒得觀邸報則臣蔡抗又已去國臣之駭者至是<lb/>
愈甚矣夫斥逐學校之士以禁天下之言者此京檜侂<lb/>
逺之時所為耳今日聖君賢相詎宜有此哉以學校未<lb/>
離韋布之人在平日豈無市井之過然而外議初不謂<lb/>
然但知為前日上書之人故今致臺諫復仇之禍其間<lb/>
<pb n="KR4d0364_WYG_001-3b"/>
雖有一二士不與上書姓名皆謂朝廷借此以葢非不知<lb/>
蹤跡欲掩而愈露况不與前日上書之士亦是攻乙夘<lb/>
去相之人斥士者縱不以此而加誅得罪者豈不藉此<lb/>
以自解此聲一出天下謂何必謂朝廷今諱人言自此<lb/>
誰敢獻其狂直言路一塞所繫不輕儻使國有大姦將<lb/>
恐無復言者敗亡軌轍前古所同敢於沮抑人言是豈<lb/>
為國忠計夫帝王大徳在於納諫朝有直言謂之國華<lb/>
陛下聖明豈不知此三十三年容受人言之盛徳忍於<lb/>
<pb n="KR4d0364_WYG_001-4a"/>
一旦斲喪之乎又豈不使天下妄議陛下欲進用私人<lb/>
恐言者藉藉先斥士以塞來者乎又豈不使天下妄議<lb/>
蒙進用者援引其同列以排去與已為仇者乎朝廷之<lb/>
上縱無是心天下之人不能無是議也此蘇軾所謂家<lb/>
置一喙以自解市列千金以募人人必不信謗亦不止<lb/>
也臣觀陛下今日之所進用者其眷未必如前日之嵩<lb/>
之也亦未必如前日之與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>晦也然三學之攻嵩之<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>
晦則陛下不怒不斥何獨於今此而遽怒之斥之邪天<lb/>
<pb n="KR4d0364_WYG_001-4b"/>
下於此疑矣非所以視方來也夫敢諫有鼓進善有旌<lb/>
書愆有板設於朝市古先聖王之欲以來諫也古先聖<lb/>
王本無可諫之事猶不能無求諫之心陛下本有好諫<lb/>
之心何遽設為拒諫之具三學之立石臣恐諫鼓謗木<lb/>
不如是也漢文帝止輦受言言不可用者置之言可采<lb/>
未嘗不稱善夫言之真不可用者容之可也而何必拒<lb/>
之哉方文帝有獄繫周勃之愆賈誼進刑不上大夫之<lb/>
説自後文帝體貌大臣以弄臣輒嫚戲於朝廷在丞相<lb/>
<pb n="KR4d0364_WYG_001-5a"/>
亦得伸其國法文帝之用誼言如此又何嘗聞有誅斥<lb/>
賈誼之事哉漢文帝三代以下之賢君猶能若此陛下<lb/>
姿兼五帝道邁三王又豈可出文帝下乎臣知陛下之<lb/>
決不然也昔章厚蔡京之徒上誤祖宗立姦黨碑於内<lb/>
殿賢如司馬光乃以為姦黨之首一時小人自謂可以<lb/>
欺天下也而石工安民乞不刋其姓字恐併譏於後世<lb/>
今之學官奉承此事不聞諫止寜不有靦面目於石工<lb/>
乎立石之餘繼以斥士此殆角公論以求勝挫善類以<lb/>
<pb n="KR4d0364_WYG_001-5b"/>
取快者矣甚非盛世事也夫易進難退者世謂之小人<lb/>
難進易退者世謂之君子儻有一毫貪榮固位之意豈<lb/>
逃鄙夫患得患失之譏陛下今所進用之人使其真有<lb/>
徳之可尊有才之可用人望所與官職何辭遲之嵗年<lb/>
試用未晚何必驟擢之臺察驟長之諫坡又驟躋之政<lb/>
府哉使其本無驅逐前相之心能納藎言為法受惡或有<lb/>
丐祠求去之請豈非髙尚退潔之風心事靡他人言奚<lb/>
䘏何必無一語以及去不幾時而受遷哉是為臣者不<lb/>
<pb n="KR4d0364_WYG_001-6a"/>
以難進之君子自處而以易進者自處為君者不以難<lb/>
進之君子處之而以易進者處之矣臣恐陛下君臣未<lb/>
必甘受此名也驟加進用欲以勝公論寜不適以滋公<lb/>
論乎夫公論者當使之在上不當使之在下也不幸公<lb/>
論逸而在下在上者當有隂消潛弭之以使之平不當<lb/>
壅遏抑絶之使至於激也語曰天下有道則庶人不議<lb/>
朱熹釋之曰天下有道則自然不議非箝其口使之不<lb/>
議然則箝之者豈非所以激之歟東漢末年之黨錮皆<lb/>
<pb n="KR4d0364_WYG_001-6b"/>
激致之耳激而致此豈天下國家之福又豈忠臣志士<lb/>
所願哉邇者臣蔡抗去國之由與臣夢炎臣逢辰之罷<lb/>
臣雖未知其故傳之道路不知信否皆謂臣抗因救三<lb/>
學之士其説不用而行至於臣夢炎臣逢辰之寢命去<lb/>
官則謂朝廷恐其有言先事逐去臣逢辰則是去年上<lb/>
疏排近倖之士臣夢炎則是前日越次求對欲言時事<lb/>
之人果若人言尤是不可臣不知今日何為而如此得<lb/>
非疑其為朋乎昔唐𤣥宗時劉晏以神童為正字𤣥宗<lb/>
<pb n="KR4d0364_WYG_001-7a"/>
問之曰卿為正字正得幾字晏對曰天下字皆正惟朋<lb/>
字未正蓋譏當時有朋黨之小人也晏之在唐後來乃<lb/>
鞭策聚斂之人未為知道但其當時所對則亦可謂至<lb/>
言臣今蒙陛下除官適是此職敢借劉晏朋字未正之<lb/>
説願陛下有正朋可乎本朝歐陽修在仁祖時嘗作朋<lb/>
黨論有曰退小人之偽朋進君子之真朋蓋謂小人之<lb/>
偽朋不可有君子之真朋不可無也以利為朋者小人<lb/>
也以道為朋者君子也君子公於為國故志同道合不<lb/>
<pb n="KR4d0364_WYG_001-7b"/>
能不皆出於愛君小人私於為身故朋姦結黨不能不<lb/>
皆出於竊位君子小人之判葢如此君子小人之分朋<lb/>
其初若未見損益但君子之朋與治為朋小人之朋與<lb/>
亂為朋其究極則天壤遼絶有關於天下國家之安危<lb/>
存亡耳知人固堯舜所難然察其用心則君子小人亦<lb/>
不難辨陛下天資睿哲閲歴精深致知既明於此葢昭<lb/>
然黒白中庸知仁勇之三徳陛下之所素講貫而體驗<lb/>
者謹毋使天下謂陛下知足以周物而仁反至於惠姦<lb/>
<pb n="KR4d0364_WYG_001-8a"/>
勇反至於斥賢也仁勇失其所施則是知亦為未盡矣<lb/>
陛下毋疑在朝諸臣之分朋植黨毋謂在朝諸臣之背<lb/>
公狥私但當審而察之孰邪孰正其朋於為國乎抑朋<lb/>
於為身乎其朋於愛君乎抑朋於竊位乎其朋於盡忠<lb/>
竭節乎抑朋於狥貨殖利乎左右其有譽阿大夫而為<lb/>
朋者乎嬖臣其有進商鞅而為朋者乎執政其有與臺<lb/>
諫而為朋者乎臺臣其有與諫官而為朋者乎外戚其<lb/>
有與宦寺而為朋者乎無之則善矣如有之則必不逃<lb/>
<pb n="KR4d0364_WYG_001-8b"/>
陛下之明鑒也乙夘去相不能知子賄道濁汚人孰肯<lb/>
與之為黨今年去相致君無術功烈甚卑人孰肯與之<lb/>
為黨至於乙己壬子之善類甲辰庚戌之魁彦則天下<lb/>
所謂忠賢不得謂之為黨也指其黨於陛下之前者恐<lb/>
未足以為黨而隂相黨於陛下之前者陛下不可不察<lb/>
其為黨也君子無罪可名無過可指小人欲激人主之<lb/>
怒不過以黨之一字目之則必犯人主之所惡耳至於<lb/>
所斥逐之黨則大抵皆君子也以黨為名空國君子小<lb/>
<pb n="KR4d0364_WYG_001-9a"/>
人異世同術莫不皆然黨錮空而漢危清流空而唐禍<lb/>
元祐姦黨空而宣靖之變作小人至此亦非其福矣豈<lb/>
獨君子哉事久論定君子小人之名萬世之下昭若揭<lb/>
日在黨錮者人謂之君子殺黨錮者得謂之君子乎與<lb/>
清流者人謂之君子投清流者得謂之君子乎列姦黨<lb/>
碑者至今謂之君子立姦黨碑者得謂之君子乎小人<lb/>
亦何利於此哉故朋黨之名在今日朝廷之上決不宜<lb/>
有有立黨之説以告陛下者即黨之尤者也惟陛下察<lb/>
<pb n="KR4d0364_WYG_001-9b"/>
之臣願陛下精别真偽之朋廣開衆正之路已斥之士<lb/>
終與叙還已去之賢旋加收召端平之善類今皆凋落<lb/>
所存者不過一二賢老乙己壬子之善類今散在四方<lb/>
者幸尚有十餘人至於新進鯁亮之流亦且不下十數<lb/>
皆宜引以自近寘彼周行雖有嬰鱗逆耳之言當廣乾<lb/>
坤容納之量直士聚則嘉言日進公道開則治勢日張<lb/>
天下未有求治而不用賢而不聽言者也昔仁祖皇帝<lb/>
慶厯之際登用諸賢不一二言皆為小人以朋黨傾去<lb/>
<pb n="KR4d0364_WYG_001-10a"/>
亦嘗執政而用夏竦亦嘗宰相而用執中然而小人暫<lb/>
親即疎君子暫散而即聚迄至嘉祐一皆正人躋時太<lb/>
平功在社稷天下皆謂陛下深似仁祖陛下可不繼仁<lb/>
祖所為乎國家自宣靖以來無復人才至紹興初年方<lb/>
得涵養成就未幾又壞於秦檜至孝宗皇帝又加之涵<lb/>
養成就是故乾道淳熙之盛無減慶厯嘉祐之時先皇<lb/>
之初年人才皆孝宗皇帝之所涵養成就者也一壞於<lb/>
侂胄再壞於彌逺士知有利禄而不知有亷恥之節人<lb/>
<pb n="KR4d0364_WYG_001-10b"/>
知有諂諛而不知忠直之風夫今天下之士所以正論<lb/>
昌言濱死不悔屢仆屢起曾不挫折一躓一奮曽不畏<lb/>
縮者乃陛下三十三年之所涵養成就耳以三十三年<lb/>
之極力涵養成就者一旦斲喪之可乎不特此也祖宗<lb/>
三百餘年之所涵養成就者而一旦斵喪之可乎此臣<lb/>
所為痛哭流涕而不能自己也故敢妄發其狂言願陛<lb/>
下保持其初意使朝廷常有賢士陛下長為聖君臣雖<lb/>
養痾山林食荼如薺不然臣之來也不過一留夢炎一<lb/>
<pb n="KR4d0364_WYG_001-11a"/>
方逢辰不罷則斥耳臣妄援蘇洵躐上封事罪在不赦<lb/>
但臣筮仕之始於朝臣未有素交至如三學諸生亦皆<lb/>
懵不相識初無附下罔上之意皆出愛君憂國之忱知<lb/>
則當言言則當盡至於出位實不自知席藁私室以待<lb/>
鈇鉞臣雖受誅亦願陛下用人聽言保持初意而已惟<lb/>
陛下留神臣惶懼惶懼頓首頓首謹言<lb/>
　<lb/>
　<lb/>
<pb n="KR4d0364_WYG_001-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪坡集巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪坡集巻四十三</head> <lb/>
    <p>
<pb n="KR4d0364_WYG_043-1a"/>
欽定四庫全書<lb/>
　雪坡集巻四十三<lb/>
　　　　　　　　　　　　　宋　姚勉　撰<lb/>
　　文<lb/>
　　　西澗書院換新梁文<hi>壬子</hi>
伏以習先聖之術當為道閫之棟梁育天下之英要作<lb/>
明堂之柱石惟是扶顛持危之日則知致逺任重之材<lb/>
平時學校之規模一旦廟堂之力量作新氣象聳動觀<lb/>
<pb n="KR4d0364_WYG_043-1b"/>
瞻仰鄉國之三劉凛風標於百世誦涪翁清潁尾之句<lb/>
天畀節之獨全讀歐公廬山髙之詩地以人而愈重或<lb/>
對面而攻介甫或褰裳而去蔡京鐘鼎一邦冠冕四海<lb/>
所以北山之名子創為西澗之書堂欲後學之得師企<lb/>
前修而接武自興此地益振斯文道學立己之要端士<lb/>
皆知本科目進身之餘事嵗不乏人聮翩登天府之書<lb/>
陸續擢太常之第以至賢闗之俊士競蜚帝學之英聲<lb/>
前者既着鞭而争先後者又積薪之居上而况地靈標<lb/>
<pb n="KR4d0364_WYG_043-2a"/>
異天秀發祥鳯沼波澄春色動墨池之水雁塔雲立晴<lb/>
霄峥文筆之峯中間一水之横陳南北萬山之雄峙氣<lb/>
類聿新於感召英髦皆萃於游歌誦詩讀書吾伊之聲<lb/>
相接進徳脩業挑逹之習不萌黽勉乎學問思辨之功<lb/>
講明乎脩齊治平之事有資涵養必大發揮矧居多脩<lb/>
泮之魯侯且代有教湖之安定儒林風動黌舍日新欲<lb/>
増賀燕之歡聲乃易脩虹於傑宇使工師求大木喜得<lb/>
四十圍溜雨之根柯立舘下招諸生便有千萬間連雲<lb/>
<pb n="KR4d0364_WYG_043-2b"/>
之氣槩異前此撓柔之無力知其中負荷之有人棟榱<lb/>
無將壓之形松栢屹後凋之操作興如是證應有開時<lb/>
當詔嵗之肇端士與王春而更始陋者昔而今於壯此<lb/>
泰亨剛長之符捨其舊而新是謀乃革變文蔚之象必<lb/>
有勝仁重器扶世長才驤龍首而奮九天沛滂霖雨斷<lb/>
鰲足而立四極撑拄乾坤仰挹鄉先生之流風益厲大<lb/>
丈夫之壯節不虛此應㑹見若人匠石告成兒郎賛偉<lb/>
　東東上天京路喜通昨日飛僊橋已建連河䜟屬采<lb/>
<pb n="KR4d0364_WYG_043-3a"/>
　芹宫<lb/>
　西西澗髙風要與齊利禄毫輕名節重鳯凰寧作飽<lb/>
　蟲雞<lb/>
　南南有荷山翠潑藍雲際塔尖文筆聳棘闈楓陛占<lb/>
　魁三<lb/>
　北北斗魁躔堪手摘瑞陽人要瑞朝廷太史預占雲<lb/>
　五色<lb/>
　上上徹文章光萬丈个中人有棟梁材須信書堂真<lb/>
<pb n="KR4d0364_WYG_043-3b"/>
　隠相<lb/>
　下下為生靈上宗社道非小用豈謀身普與萬方為<lb/>
　廣厦<lb/>
伏願上梁之後學顔志尹家稷人臯由徳行之科而冠<lb/>
國家進士之科修仁義之爵而得公卿大夫之爵先覺<lb/>
覺後已立立人與賢師良友以切磋皆由體逹用之學<lb/>
得明王聖主而輔相收致君澤民之功大節終身香名<lb/>
萬古<lb/>
<pb n="KR4d0364_WYG_043-4a"/>
　　　惠政橋上梁文<hi>壬子</hi>
伏以造舟為梁已閱數百年之古横江立石又為千萬<lb/>
世之規奠驚濤駭浪之衝屹砥柱中流之勢一新壯觀<lb/>
夐掩前聞州曰瑞陽江如濯錦人卧船流露團鶴起供<lb/>
名筆之畫圖溪從城過山到市平入當家之詩句接通<lb/>
衢之聚市列横艦於浮津在南唐時畫鷁矗靈祠之下<lb/>
至東都日彩霓飛道院之前嚴公之誌刻尚存蘇僊之<lb/>
詩史可攷然當春夏乆雨之積適為川谷百流之交巨<lb/>
<pb n="KR4d0364_WYG_043-4b"/>
浸稽天小舟斷渡河既難於填鵲民或至於為魚居人<lb/>
病之仁者念此於是前判府宫講編修經其始今判府<lb/>
寺丞吏部遂其成立非常之功必待非常之人偉哉器<lb/>
宇建無窮之基亦有無窮之聞深矣恩波廣鄭子產濟<lb/>
人之心見蔡端明利民之志既仍舊貫復就新規費博<lb/>
而民不知工鉅而役則簡神人驅石丁士鑿山不日成<lb/>
之如天造此遏洶湧奔流之注負瓌偉絶特之稱鰲頭<lb/>
擎玉閬之峯鎮臨波上龍脊截銀河之水来下人間力<lb/>
<pb n="KR4d0364_WYG_043-5a"/>
障倒瀾而東之勢若運溟而南適海藏忽呈於貝闕沙<lb/>
洲驟擁於鼉城利涉大川卓為巨鎮二千石治理效於<lb/>
此可觀十二月輿梁成方兹更劣豈特永往來之利又<lb/>
將增形勝之雄據彩鳳之上游挺蒼龍之左角迴山若<lb/>
抱界水不流而况津號飛仙宫聫貢士既作新於地脉<lb/>
必奮發於天荒䜟協河連即驗狀元之出象如堤築預<lb/>
符宰相之行此役之興所闗者大僉言太守鑿石而立<lb/>
三犀必有丈夫題柱而立駟馬載㳙糓旦肇建中亭式<lb/>
<pb n="KR4d0364_WYG_043-5b"/>
舉脩梁敢陳善頌<lb/>
　東穏駕横天萬丈虹市與河連佳䜟合掄魁應在錦<lb/>
　城中<lb/>
　西逺過秦人鑿石犀橋立富平元凱力坡仙遺愛滿<lb/>
　蘇堤<lb/>
　南天筆峯髙碧玉篸橋與棘闈相映帶龍頭躍出浪<lb/>
　層三<lb/>
　北西市相通紅紫陌任渠風雨撼波濤鰲足拄天常<lb/>
<pb n="KR4d0364_WYG_043-6a"/>
　不仄<lb/>
　上玉脊鯨鯤横翠浪髙車駟馬錦還鄉自有相如題<lb/>
　筆壯<lb/>
　下鐵鎖長開燈火夜往來人喜就橋安鎮定此邦如<lb/>
　泰華<lb/>
伏願上梁之後迅流中立實地上行山負夸娥之靈水<lb/>
鎖支祁之怪民安磐石士奮亨衢居是邦者化鯤鵬而<lb/>
問天津仕兹土者駕虯螭而上霄漢新栽官栁一條大<lb/>
<pb n="KR4d0364_WYG_043-6b"/>
路朝天勿翦甘棠千古長橋枕水<lb/>
　　　桂殿上梁文<hi>乙卯</hi>
伏以魁三台之呈象比比相承山七曲之妥靈洋洋如<lb/>
在創英祠而徼福擢峻第以聫芳恭惟元皇仙帝造化<lb/>
大鈞儒流司命捫參歴井肇開真王爵土之封絡壁聫<lb/>
奎獨秉天下文章之柄權衡才徳劑量功名自選舉以<lb/>
至於公卿凡祿位皆歸於工宰無往不在水脉行乎地<lb/>
中有開必先雲彩呈于日下睠言新瑞秀比潼川愛鳳<lb/>
<pb n="KR4d0364_WYG_043-7a"/>
山錦水之皆同飛鸞駕雲軿而來降式開異夢爰卜真<lb/>
棲我同志用協羣工肇興祀宇適際賔興之嵗聿資主<lb/>
倡之功㧞鯨牙而酌天漿發揮壯氣驤龍首而集霧雨<lb/>
超軼先驅桂籍浮香栁君染汁共登金馬同趣黄扉十<lb/>
年三度之狀元初何難事四海九州之宰相總在吾邦<lb/>
鼎建脩虹豫驩賀燕<lb/>
　東文氣髙横萬丈虹昨夜鳳山髙處望魁星又現五<lb/>
　雲中<lb/>
<pb n="KR4d0364_WYG_043-7b"/>
　西千佛聫名桂籍題足下青雲生步武不妨攜手共<lb/>
　登梯<lb/>
　南七曲神仙此駐驂桂殿岧嶤雲表立錦江相望府<lb/>
　潭潭<lb/>
　北映日重開雲五色君恩增貢例新成從此渾花賸<lb/>
　增額<lb/>
　上好事鼎來乘氣旺倫魁出了又倫魁宰相後來重<lb/>
　宰相<lb/>
<pb n="KR4d0364_WYG_043-8a"/>
　下燕雀驩呼萬間厦陽和一㸃散人懐收拾洪纎歸<lb/>
　造化<lb/>
伏願上梁之後異人間出盛事交輝琳宫之香火綿長<lb/>
甲科之衣鉢傳續父子則梁顥梁固兄弟則堯叟堯咨<lb/>
師友則如張之汪朋儕則若胡於吕以髙科第立大功<lb/>
名姚姒致君伊周佐治重趙九鼎作米一經破西賊者<lb/>
天聖之廷元平淮蔡者元和之進士有光于昔其在斯<lb/>
今自岷峨來古筠已窺帝意為國家清蜀道方契神謀<lb/>
<pb n="KR4d0364_WYG_043-8b"/>
吾黨勉旃斯文幸甚格天事業蓋世功名<lb/>
　　　天香閣上梁文<lb/>
伏以冠天北闕之立班曾叨誤渥就屋東偏而建閣庸<lb/>
貯醲頒永兹家世之傳期我子孫之繼睠惟吾祖肇建<lb/>
此堂于廷尉之門閭要容駟馬王晉公之第宅久種三<lb/>
槐昔先人期望之甚深我小子紹承之敢怠謬膺獨對<lb/>
幸足三魁九萬里扶搖已快徙溟南之運千萬間突兀<lb/>
方為庇天下之圖敢期先志之已酬尚冀後人之相續<lb/>
<pb n="KR4d0364_WYG_043-9a"/>
家傳龍種池有鳳毛俾學於斯庻齊厥美紫帽簷垂雪<lb/>
鞭絲裊先沾天陛之香綠袍恩重黄榜墨鮮更看煙樓<lb/>
之過相承忠孝上報君親式舉修梁交騰善頌<lb/>
　東皎月朝升萬丈紅日與長安天正近心馳魏闕五<lb/>
　雲中<lb/>
　西桂娥猶記夢中題龍頭信有親傳種前是嚴君後<lb/>
　是兒<lb/>
　南雁塔霄峥碧玉篸書在城南符可讀犁鋤中有府<lb/>
<pb n="KR4d0364_WYG_043-9b"/>
　潭潭<lb/>
　北吾家已有張師徳讀書正要濟時艱出與明堂為<lb/>
　柱石<lb/>
　上阿囝須如郎罷様狀元還是狀元兒更要相門重<lb/>
　出相<lb/>
　下燕雀交歡知賀厦吾寧無地起樓臺一念常思庇<lb/>
　天下<lb/>
伏願上梁之後安于仁宅出自禮門與㸃唯參相傳聖<lb/>
<pb n="KR4d0364_WYG_043-10a"/>
道前周後魯俱拜君恩世科首龍虎之登勲業侈麒麟<lb/>
之紀一家功業萬古聲名<lb/>
　　　賦梅樓上梁文<lb/>
伏以無地起樓臺固願學萊公之事有園秀花木亦當<lb/>
希涑水之賢未甘走朝市之紅塵共要飽溪山之清興<lb/>
稍堪寓目庻早抽身雪坡主人鷗鷺舊遊麋鹿真性初<lb/>
賜集英第也曾看杭州十里之花不上光範書未忍抛<lb/>
錦江一絲之竹惟童子之釣所有先人之敝廬占山水<lb/>
<pb n="KR4d0364_WYG_043-10b"/>
窟宅之中足泉石膏肓之趣隠者盤旋於幽阻雖得於<lb/>
天君子眺望乎髙明尚虛其地恰有坡而宜雪聊鋤月<lb/>
以種梅中建一樓下臨萬象雲屏洗雨納層巘於簷楹水<lb/>
鏡涵天挹明湖於樽爼錦千花之步障碧萬竹之油幢<lb/>
吟紅藥對紫薇静綸閣文書之意思撫蒼松摩翠栢屹<lb/>
明堂梁棟之觀瞻雖無輪奐之翬飛是亦園池之要會<lb/>
然命意不輕於取物而扁名獨美於賦梅見賢思齊論<lb/>
世尚友若廣平之顯唐室至文正之名我朝卓然英概<lb/>
<pb n="KR4d0364_WYG_043-11a"/>
之不羣皆以此花而寄興語雖婉媚何害為鐵石心腸<lb/>
志不飽温已預占鈞軸事業儼相望而玉立均不辱於<lb/>
氷姿凛若猶生希之則是願堅持於勁操初不尚於浮<lb/>
榮先天下春儲萬斛香本為盛事開雪裏枝回孤根暖<lb/>
方見清標古人實獲我心天下莫非吾事登斯樓也初<lb/>
無貯妓女藏歌舞之奢適我願兮端有砥節行厲亷隅<lb/>
之益窮達俱存生意榮華不趂春風白玉堂如茅舍竹<lb/>
籬黄金鉉在霜崖氷谷巡簷索笑誰知先憂後樂之心<lb/>
<pb n="KR4d0364_WYG_043-11b"/>
看影忍寒不動炙熱趨炎之想庻倚欄而無媿堪把酒<lb/>
以相看而况隂盡陽生機融剝復仰觀俯察中有乾坤<lb/>
覺仁意之黙存愛生香之不斷坐中客滿應有能同飲<lb/>
氷餐雪之盟門外人看未必不作齊雲落星之誚木斵<lb/>
而已人謂斯何聊復上梁不妨贊偉<lb/>
　東海外連雲萬丈松嘉味儘堪和傅鼎清標元不涴<lb/>
　秦封<lb/>
　西野色團雲萬竹齊中有雪坡精舍在讀書聲到曉<lb/>
<pb n="KR4d0364_WYG_043-12a"/>
　牕雞<lb/>
　南釣月横舟在碧潭小様西湖共宴賞荷花晚日照<lb/>
　紅酣<lb/>
　北栝栢豫章森黛色个中有柱可擎天盡日憑欄為<lb/>
　憂國<lb/>
　上俯看園林春萬象夜深引手抉天河欲洗人間腥<lb/>
　海浪<lb/>
　下踏月看花乘雪夜政令天上玉為堂只似水邊茅<lb/>
<pb n="KR4d0364_WYG_043-12b"/>
　作舍<lb/>
伏願上梁之後癯仙長健俗客不來臥人豪百尺樓平<lb/>
吞湖海勸梅花一盃酒共保山林斷不連甲第於雲霄<lb/>
且預占午橋之風月賢者樂此何妨為横水孤舟時則<lb/>
為之也會作撐霄巨棟稱天此景重地以人希文已做<lb/>
堯夫更為尚期子以繼承之事韓公所無樂天則有記<lb/>
請身於强健之時倘負此梅有如皦日<lb/>
　　　秋山上梁文<hi>為謝飛卿作</hi>
<pb n="KR4d0364_WYG_043-13a"/>
雲霄萬里未甘為求田問舍之謀風雨數椽聊以遂作<lb/>
室肯堂之志詎敢謂千萬間之突兀亦幸免三十年之<lb/>
辛勤此屋無華其人或可秋山主人胸中丘壑筆底菑<lb/>
畬臥百尺樓少亦有元龍之豪氣築一區宅吾將草子<lb/>
雲之𤣥文種孤梅於荆棘之叢餐晚菊於煙霞之表以<lb/>
浮雲視不義之富豈誇地上之流錢謂黄金劣教子之<lb/>
經自信書中之有屋雖先人之廬猶足以庇然舊宅之<lb/>
囂不可以居經之營之不日成之合矣完矣曰茍美矣<lb/>
<pb n="KR4d0364_WYG_043-13b"/>
暑軒凉而冬室燠晝牕明而夜堂深砌宜芝蘭園可花<lb/>
竹綠水䕶田青山排闥地無一㸃之塵埃碧桃種露紅<lb/>
杏栽雲春占四時之富貴暇則整安石東山之屐時乎<lb/>
得靈運西堂之詩旁聫花蕚之新不出枌榆之舊揷三<lb/>
萬軸籖於鄴侯之架且要有子讀書種五十畝秫於淵<lb/>
明之田未嘗無客飲酒固已自滋蘭九畹也不妨植橘<lb/>
千頭烹羊炮羔以供嵗時彈琴著書以娯朝夕境與人<lb/>
而俱勝屋於我而有餘時未可為姑且抱臥龍草廬之<lb/>
<pb n="KR4d0364_WYG_043-14a"/>
膝志如得遂亦能容駟馬髙蓋之車修梁肇舉於長虹<lb/>
吉語式殫於賀燕<lb/>
　東宅枕秋山第一峯安石會稽非素隠蒼生都寄此<lb/>
　山中<lb/>
　西門外車多聽馬嘶要識主人心地處晚凉新月浸<lb/>
　潭溪<lb/>
　南四里名岡意可探自有睎顔真樂在籯金積玉不<lb/>
　渠貪<lb/>
<pb n="KR4d0364_WYG_043-14b"/>
　北萬仞荷山呈翠色夜深斗柄揭天寒魁第一星光<lb/>
　可摘<lb/>
　上從此肯堂基址壯等閒跂翼接雲飛振起家聲天<lb/>
　所相<lb/>
　下玉樹芝蘭相照射吾伊日聽讀書聲文脉要如前<lb/>
　後謝<lb/>
上梁之後萃一家之和氣衍五福之慶源丹桂浮香日<lb/>
熟義方之訓三槐騖䕃天開世徳之符姑少俟之必有<lb/>
<pb n="KR4d0364_WYG_043-15a"/>
興者<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0364_WYG_043-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪坡集巻四十三<lb/>
</p>
<p>
</p>
  </div>
</body>
</text>
</TEI>
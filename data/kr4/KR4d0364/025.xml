<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪坡集巻二十五</head> <lb/>
    <p>
<pb n="KR4d0364_WYG_025-1a"/>
欽定四庫全書<lb/>
　雪坡集巻二十五<lb/>
　　　　　　　　　　　　　宋　姚勉　撰<lb/>
　　劄子<hi>四六</hi>
　　　賀沂邸延國夫人生日劄子<lb/>
伏以近天孫之七夕式際嘉辰慶王母之千秋聿登上<lb/>
夀和薫朱邸喜溢綵庭輒羾菲儀小伸賀臆恭惟延國<lb/>
太夫人四德身備五福首全夫人起居有召南鵲巢之<lb/>
<pb n="KR4d0364_WYG_025-1b"/>
德夀母多祉歌魯侯燕喜之詩載臨𤓰果之期茂介松<lb/>
椿之算某横經賔塾依庇侯門大國増封願益煥魚軒<lb/>
之寵慈闈致養更永觀象服之宜<lb/>
　　　復東宫二門司劄子<lb/>
某猥以謭材濫聮宫寀衛翼是選端士愧不能當侍御<lb/>
罔匪正人聿資協贊職既嚴於振糾身有頼於維持末<lb/>
由貢名先辱貽翰殆成倒置不任内慙謹具稟酬伏祈<lb/>
照察<lb/>
<pb n="KR4d0364_WYG_025-2a"/>
某自揣謭聞謬聨儲禁道術之士以衛翼慚教詔之無<lb/>
良小大之臣懐忠良喜導承之有助既宻竒衺之察可<lb/>
無瘝曠之虞未貢賤名遽頒華剡先施甚腆内媿惟深<lb/>
謹具稟酬伏祈鑒察<lb/>
　　　及第回徐國愽<lb/>
依光梓里久借餘輝唱第大廷誤膺親擢雖出冕旒之<lb/>
異眷亦由衡鑑之至公属未拜於君門尚遲趨於師席<lb/>
仰勤賁翰深紉謙光禮辱先施事成倒置念挈提之至<lb/>
<pb n="KR4d0364_WYG_025-2b"/>
此將稱塞之謂何天下有三達尊儻與鄉童之進世間<lb/>
第一人物願從長者之游<lb/>
　　　回田賢良送所注論語說約<lb/>
伏被誨箋寵頒傳帙知姚元崇之折節可與讀書得田<lb/>
子方而與游庶幾聞道博學將以反説約也有朋逺來<lb/>
不亦樂乎某人文物故家聖賢奥學馬遷於父太史克<lb/>
紬石室之藏韋賢及子𤣥成不寳金籯之遺他日有聞<lb/>
於獨立春風妙得於詠歸不為已私嘉與人共某雖叨<lb/>
<pb n="KR4d0364_WYG_025-3a"/>
親擢方進學知平生温飽於三場非所志也大事剖裁<lb/>
於一部繼此教之他有謝私尚容嗣控<lb/>
　　　回易天祥送厯墨陳黄詩<lb/>
山中無厯不知回北陸之春嚢裏捜詩政欠問西江之<lb/>
派且寵以塗龍之劑以供其縈蚓之書䝉賜甚珍拜嘉<lb/>
有靦閉門静讀從今願惜於寸隂吮墨窮吟自此或知<lb/>
於尺度<lb/>
　　　回張生去華求詩序<lb/>
<pb n="KR4d0364_WYG_025-3b"/>
伏承寳翰見遺珠聨稱張籍之古詩豈無韓子賞文潛<lb/>
之妙語自有涪翁茍非其人未當斯任第願輸於愛助<lb/>
庸少見於忠謀粤從初詩未有大序迨聖門始聞子夏<lb/>
之作至東漢則有衛宏之辭蓋是後來之人述所作者<lb/>
之意曹劉見夢乃於異世以求知蘇杜遺編何敢當時<lb/>
而作引如自有膾人口之語亦何資冠篇首之文降於<lb/>
今時甚矣陋習纔能為里巷之詠即自曰江湖之人以<lb/>
詩自名者于道己卑借序為重者其格益下不求工於<lb/>
<pb n="KR4d0364_WYG_025-4a"/>
鍜鍊第欲假於鋪張儻無劒如千口之垂又何衮褒一<lb/>
字之用衒䑕璞為燕玉寧取信於荆和譽嫫母為西施<lb/>
但可欺於師曠一經品題固作佳士茍輕許可此亦妄<lb/>
人與其稱三好以誤其一生孰若效寸長以補其尺短<lb/>
伏想髙明之見必俞狂謬之言省元學士耽句如癡好<lb/>
逰成癖新章累牘大集成編鎔意鑄辭欲作出月穿天<lb/>
之巧飴飡枕寐莫非批風判月之詞借聴於聾使削其<lb/>
堊願不隨於流俗期益進於古人吟家稱張祜之詩只<lb/>
<pb n="KR4d0364_WYG_025-4b"/>
消兩句文選愛景陽之作能用幾篇貴乎工不貴乎多<lb/>
求其傳豈求其序别三日刮目相待豈復阿䝉得一顧<lb/>
増價遂髙終逢伯樂僕無敢僭子有餘師<lb/>
　　　送陳守昌世午節<lb/>
我獨二天竹馬肅開藩之斾月重五日蒲龍稱介夀之<lb/>
觴不有髮儀曷旌心賀輒馳俗禮仰獻邦君蘭佩蓉裳<lb/>
吟澤自甘於憔悴雪羅風葛賜衣佇被於恩榮<lb/>
　　　回陳守午節送物<lb/>
<pb n="KR4d0364_WYG_025-5a"/>
仁政受㕓而氓方仰蘇天之庇大夫有賜於士遽増楚<lb/>
節之華賁然寳緘隨以珍餽紫駝出釜洗空豆粥之腸<lb/>
玉臠堆盤驚吐栁車之舌揚仁風於輕箑醉醲德於上<lb/>
尊百拜登嘉一忱懷感禦蛟纒黍諒同弔古之心煑梟<lb/>
為羮願出去邪之手<lb/>
　　　回陳守招登髙<lb/>
無錢對菊正思白衣送酒之使君與客擕壺願厠烏帽<lb/>
隨風之座客有來嘉召敢不恭承賡飈館糕字之詩侍<lb/>
<pb n="KR4d0364_WYG_025-5b"/>
黄樓茰嚢之㑹飽聆誨益預切欣愉自愧寒蹤但有桑<lb/>
苧煎茶之具竚觀盛事即膺蓬莱賜橘之榮<lb/>
　　　送陳守菊節<lb/>
聞誠齋碧落之吟既陪泛菊望蘇仙黄樓之㑹亦願持<lb/>
芹適村醸之新篘且齋厨之小供輒忘守分仰瀆崇嚴<lb/>
伏惟粉餈花飲之分曹烏用野酌山肴之雜列喜逢佳<lb/>
節聊致下忱桑落坐開應笑東籬之陋茰枝來賜竚承<lb/>
北闕之恩<lb/>
<pb n="KR4d0364_WYG_025-6a"/>
　　　回新昌宰端午送物<lb/>
伏以黍節佳辰久逢今日芝亭嘉恵穆若清風輕盈艾<lb/>
虎之精縑珍重蒲葵之妙箑寳瓶買醉銷萬古之閒愁<lb/>
石鼎煎春喚獨醒之清夢辱儀文之腆厚慰節序之寂<lb/>
寥拜手登喜銘心儲感朱簾捲雨雖阻陪樽酒之歡細<lb/>
葛含風願即拜宫衣之賜<lb/>
　　　回縣丞兄送菊節<lb/>
貧家無節正如淵明摘菊之窮厚貺盈庭忽足夢得押<lb/>
<pb n="KR4d0364_WYG_025-6b"/>
糕之韻腆甚羞籩之粉糗宛然送酒之白衣充我涼庖<lb/>
感君厚意分甘有味何殊僧厨蒸栗之香飽德知歸但<lb/>
誦丞壁哦松之記<lb/>
　　　回洪尉<lb/>
伏被薫慈特頒藻翰以叨承於誤渥而俯遺之賀辭意<lb/>
濃贈我之琅玕語粲照人之珠玉知非所稱感極而慚<lb/>
某禄不逮親志慵問仕未始通書於光範乃令佐幕於<lb/>
㑹稽遽塵除目之中殊出意望之外方當辭避何敢承<lb/>
<pb n="KR4d0364_WYG_025-7a"/>
當事君之日尚長姑需痛定味書之樂可共端竢誨言<lb/>
　　　回王府教櫸<lb/>
伏審某官先覺覺後以昭昭人凡而樂泮之諸生均㑹<lb/>
浴沂之雅趣灑落見曽㸃之意妙希鏗爾之音歌詠歸<lb/>
夫子之門每動喟然之嘆築亭寓興掲扁見心盍求之<lb/>
驚鸞舞鳳之書乃采此縈蚓綰蛇之作無君謨怪偉之<lb/>
字豈足稱歐文忠之名慕退之榮耀之言故願列王中<lb/>
丞之次方兹媿甚奚以謝為惟河南夫子易傳之文與<lb/>
<pb n="KR4d0364_WYG_025-7b"/>
勉齋先生論語之釋是曰教之以道何可郤之以辭有<lb/>
若華縑允為腆饋繡贈我以何報錦還客以為宜不敢<lb/>
拜嘉切祈宥罪某方甘窮處忽玷誤除莫審從來不任<lb/>
大懼或出上心之俯記尤深側目之旁憎雖命下之自<lb/>
天諒禍至之無日是可弔而不可賀蓋當止而不當行<lb/>
恵我好辭蹙予瘦額吾君未報固弗敢為山林長往之<lb/>
思其道不由安可效穴壁相窺之類前言特戲下拜則<lb/>
難尚希燭理之明誨我保身之道受施無報揆禮則非<lb/>
<pb n="KR4d0364_WYG_025-8a"/>
深惟李漢序引之文曽經紫陽考定之筆切聞宗匠正<lb/>
剗時浮敢以刋編進之函丈或侔傑作願鑒微忱拜復<lb/>
帥膚等祈容察<lb/>
　　　回上髙項宰謝文筆峯記<lb/>
伏承真翰兼拜多儀花縣奏功遂啓生花之瑞筆峯記<lb/>
役遽䝉潤筆之頒取數過多拜嘉有靦米千石而作傳<lb/>
人譏陳夀之貪字三縑而易碑或嗤皇甫之侮奉北海<lb/>
之金者終以賄謗索南郡之錢者無救室懸由此而觀<lb/>
<pb n="KR4d0364_WYG_025-8b"/>
不受之是然而謝絹五百疋退之雖欲遜而終留祠牒<lb/>
一二通坡老未傷亷於過取宗工猶爾清議或容天教<lb/>
食硯於無田人至持金而為夀餽非無處則不謂之貨<lb/>
取儀而及物斯可拜其幣交茍能受少而辭多未妨見<lb/>
得之思義有如厚遇雖覺過豐然尊者之賜卻之不恭<lb/>
故臺餽之至僕爾亟拜輕縑素練愧文體之纎浮肥羜<lb/>
上尊與坐賔而醉飽肅登稽首劇感銘心不能煑字以<lb/>
療饑齋厨正冷自此賣文而為活寒谷將春<lb/>
<pb n="KR4d0364_WYG_025-9a"/>
　　　復新昌蔡學長講請書<lb/>
洊承劄翰與進鄉童俾修舍菜之儀庸展恭桑之禮仲<lb/>
春啓月科詔自天庶一至於黌宫或可為於吉兆長者<lb/>
所命小子何辭合摳衣於坐隅以望履於幕下但以某<lb/>
頃遭家難尚有婦喪未葬難縗絰之除當遵古訓服朞<lb/>
不絲竹之廢竊陋晉人背師之言何取於隆師行禮之<lb/>
舉豈容於失禮非敢方命第請改期有如孟夏之時所<lb/>
謂正陽之月梅當薦實百花占雪裏之先開麥已登疇<lb/>
<pb n="KR4d0364_WYG_025-9b"/>
萬寳騐秋中之必熟届兹朔日允曰良辰儻許其來當<lb/>
潔以進先生有召無諾固不敏之宜誅君子以德愛人<lb/>
或可恃以無恐拱聆後命圖拜前榮謹具禀申伏祈垂<lb/>
丙<lb/>
　　　回鬱林幸守劄子<lb/>
禄不及養仕亦何心遽辱誤恩俾趨行闕未敢祗拜方<lb/>
具控辭雲朶下頒禮意太厚風簷跪讀感媿來并伏聞<lb/>
改鎮於雄藩尚未恭馳於賀幅首勤温念可謂倒施展<lb/>
<pb n="KR4d0364_WYG_025-10a"/>
梅花四好之圖何以當此潔茅屋數椽之壁受言藏之<lb/>
　　　賀陳守生日劄子<lb/>
兹審祥紀紱麟歡騰錦鳳維七月十日之旦肇降長生<lb/>
之君故萬有千嵗之詩爭致眉夀之祝有懷燕賀莫致<lb/>
蟻忱不腆菲儀具如别幅瀆尊是懼録意為榮<lb/>
　　　回新昌應判縣送酒<lb/>
誤恩中秘方嚴行李之驅分恵上尊仰見折梅之意飲<lb/>
醲甚腆醉德惟深某官得聖之清食天之禄渟涵道味<lb/>
<pb n="KR4d0364_WYG_025-10b"/>
人曰甘露醴泉之祥醖醸民和家有春風醇酎之樂寧<lb/>
久漉葛巾於彭澤行即賜錦袍於沉香釐秬鬯而錫土<lb/>
田分内之事作酒醴而惟麯蘖天下所期兹辱眷存特<lb/>
勤餉遺獨惜甕間之吏部早呼座上之老兵進持滿道<lb/>
士而使前將酣一石笑烏有先生之忽化已盡雙瓶<hi>送酒</hi>
<hi>人私竊兩尊</hi>要知多酌焉則適發其狂豈有終執之而不<lb/>
知其味敢云罍恥聊解樽愁誠齋作汝飲吾嚥之詩<lb/>
美過於味東坡謂我眠君去之語苦未為賢一笑置之<lb/>
<pb n="KR4d0364_WYG_025-11a"/>
百感均矣亟圖行役莫遂稟辭酌老瓦之茅柴尚戀里<lb/>
中之社拜宫壺之雨露願隨天上之班<lb/>
　　　賀判丞兄致仕<lb/>
伏審乗車納禄錫服䟽恩退若水之急流去神仙其不<lb/>
逺近淵明之故里越宇宙以相輝花晩節而益香松嵗<lb/>
寒而不改宗盟増重國史可書某雖展賀私莫控下悃<lb/>
餼羊不腆麰粉併將供宴客之末觴見野人之微贄倘<lb/>
䝉麾納倍有光榮<lb/>
<pb n="KR4d0364_WYG_025-11b"/>
　　　七夕送康倅物<lb/>
伏審治中别駕已分風月之清天上佳期早趣星辰之<lb/>
步撫兹令節沸甚歡聲竚緱山鶴馭之升快河漢龍槎<lb/>
之上有懷贊慶無物將忱百爾籠蒸兼之熬餅羨花簇<lb/>
綉樓之燕聊備末陳憐竿垂犢鼻之窮願䝉笑納<lb/>
　　　七夕回康倅送物<lb/>
貧家無節何知結綵以穿針薄禮將忱豈謂投磚而引<lb/>
玉寵承厚貺光照陋庭此綺筵粉席之所宜非莧腹藜<lb/>
<pb n="KR4d0364_WYG_025-12a"/>
腸之可稱卻尊有咎拜賜懷慚馨餌供祠足稱愚公之<lb/>
乞巧清盃奉酌即催别駕之歸朝滿抱感藏拱需侍謝<lb/>
　　　回致政李宰請召<lb/>
伏審褰裳宦路轉棹急流香山早請身於强健之時靖<lb/>
節懶折腰於去歸之際冠留神虎塵埃視軒冕之輕袖<lb/>
綰雙魚雨露拜服章之寵鄉評甚韙盛事可書某晉賀<lb/>
方修魯臯是懼登龍門而見元禮似憐累世之通家酌<lb/>
鷀杓而醉長庚又許一樽之對酒南轅即改西序當趨<lb/>
<pb n="KR4d0364_WYG_025-12b"/>
謹此禀酬仰希鑒察<lb/>
　　　回秘監洪恕齋送物劄子<lb/>
某想翰林之諷帖必有新詩被拾遺之恩榮遽頒下客<lb/>
賜尊敢郤意厚難勝百拜登嘉一忱篆感仙蒲切玉如<lb/>
觀五色之絲綸宫酒傾金謹挹九天之雨露尚容侍拜<lb/>
専控謝私<lb/>
　　　送京學進德齋午節劄子<lb/>
渠閣浪逰初何知於楚節齋鑪讌集曾莫助於蒲觴實<lb/>
<pb n="KR4d0364_WYG_025-13a"/>
以旅貧加之俸薄欲為不可負媿良多雖懷䬪飥之心<lb/>
奈何無麫故當角黍之宴徒羡包金輒奉百千聊旌方<lb/>
寸未能烹鶩謾菰葉之先求已信是龍知錦標之必奪<lb/>
甚慚嬰凟伏兾鑒融<lb/>
　　　回戴和仲送柴菓<lb/>
某薪桂不堪遽得樵青之助枇杷兼餽應憐曉翠之標<lb/>
荷意甚濃登賜良感炊煙可舉艶吹雖媿于朱唇今雨<lb/>
儻來寒嚼願同於氷齒稟酬至率孚鑒是祈<lb/>
<pb n="KR4d0364_WYG_025-13b"/>
　　　沂邸延國夫人生日回送物劄子<hi>庚申兼沂靖恵王府教授</hi>
　　　　<hi>時作</hi>
近天孫之七夕偶是微生來星使於九霄遽承異數殷<lb/>
勤厚意感激柔衷自揣無堪豈稱齊國魚軒之餽願如<lb/>
善禱長歌魯侯燕喜之詩<lb/>
　　　沂邸賀皇子忠王生日劄子<lb/>
伏審前星毓瑞少海凝祥方大人位正於六陽為乾之<lb/>
子後聖母誕彌之一日載震以時驩溢國家和薫宇宙<lb/>
<pb n="KR4d0364_WYG_025-14a"/>
恭惟皇子忠王英資傑出令聞夙成槖有詩書濮邸之<lb/>
宗賢復見塵生琴瑟普安之儉德同符彌月載逢後天<lb/>
不老某輝承華蕚筭祝靈椿甲觀繼元春衍無窮之生<lb/>
意龍樓致孝日嚴長樂之朝儀頌禱意深贊揚辭淺不<lb/>
腆菲禮具如嗣箋仰祈穹鑒<lb/>
　　　沂邸節使生日回忠王送物劄子<lb/>
子職懷恭何知初度春宫錫羨爰侈多儀佩德有加銘<lb/>
心無斁恭惟皇子忠王器姿日就德業天成家傳行葦<lb/>
<pb n="KR4d0364_WYG_025-14b"/>
之仁首親宗族心篤棣華之愛式好弟兄軫兹微生重<lb/>
以大貺維其嘉矣恵深拜於百朋還以事之壽願開於<lb/>
千嵗<lb/>
　　　沂邸節使生日回蒋提舉劄子<lb/>
劬勞恩厚又逢初度之辰提領職尊遽辱多儀之貺登<lb/>
嘉有靦感佩維深恭惟某官懷徳忠良持心謹宻掌王<lb/>
宫之憲令糾察惟嚴揔親邸之事權扶持有屬特勤齒<lb/>
記具列目頒愛之欲生莫稱衮褒之語施而無報第増<lb/>
<pb n="KR4d0364_WYG_025-15a"/>
甲厚之顔<lb/>
　　　沂邸貴人賀蔣提舉生日劄子<lb/>
楚節迫期桑弧紀旦北街天近有華初度之辰南極星<lb/>
輝於粲長生之瑞某莫旌賀悃聊貢菲儀細葛香羅嵗<lb/>
被恩榮之寵深宫邃殿日居侍衛之班<lb/>
　　　沂邸節使賀蔣提舉生日劄子<lb/>
㽔賔中律蓬射紀辰芳艾千門將近端陽之序仙蒲九<lb/>
節有開耆壽之祥某莫展賀忱輙持薄貢四星内省長<lb/>
<pb n="KR4d0364_WYG_025-15b"/>
依宸極之尊五日宫衣永被聖恩之寵深慙滓瀆伏兾<lb/>
鑒融<lb/>
　　　沂邸迎右相入國門劄子<lb/>
伏審公衮來歸介圭入覲仄席而思賢佐天子興見晚<lb/>
之嗟引領以俟太平國人有如嵗之望室家胥慶朝野<lb/>
一和某屬以拘文莫能迎拜擁舍人之篲未遂寸心睇<lb/>
光範之門敢恭尺楮<lb/>
　　　沂邸賀郭殿帥轉官劄子<lb/>
<pb n="KR4d0364_WYG_025-16a"/>
伏審䟽賞明庭躋榮爵級周廬肅衛壮國勢以安彊増<lb/>
秩進階表上恩之崇報邦家増重朝野交驩某屬以文<lb/>
拘莫遑躬謁陳蕃寵渥益觀數載之承陸續慶緘尚不<lb/>
一書而足贊敭辭短賡詠意長<lb/>
　　　賀同官冬至<hi>代作</hi>
雲觀紀祥喜新陽之應律霜臺贊幕嘘生意以回春適<lb/>
當復長之辰預致泰亨之慶輒隨善類仰羾賀緘某官<lb/>
粹宇宴温和襟融盎才華瑞國慶雲五色之在天仁意<lb/>
<pb n="KR4d0364_WYG_025-16b"/>
育民愛日三竿之燠物歡迎令節茂介繁禧御爐騰不<lb/>
動之煙催朝楓陛文石轉舒長之日即步花塼某冐綰<lb/>
銅章阻陪珠履竹簷曝暖不禁歸夢之濃黍谷逢春願<lb/>
與化鈞之轉<lb/>
　　　賀同官冬至<hi>代作</hi>
冬浮葭管喜回陽律之新春到蓮池光徹氷壺之潔鼎<lb/>
來茀禄萃在英髦某官操厲嚴霜德融愛日文章雲錦<lb/>
殆逾綉線之工器韻天球適協黄鐘之應道隨剛長福<lb/>
<pb n="KR4d0364_WYG_025-17a"/>
與時偕岸栁山梅景姑吟於小至砌苔階藥朝即赴於<lb/>
大明某誤折陶腰辱垂阮眼以趨以走賀莫捧於兕觥<lb/>
俾熾俾昌頌敢修於魚尺<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0364_WYG_025-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪坡集巻二十五<lb/>
</p>
<p>
</p>
  </div>
</body>
</text>
</TEI>
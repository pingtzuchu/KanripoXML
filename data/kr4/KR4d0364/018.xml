<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪坡集巻十八</head> <lb/>
    <p>
<pb n="KR4d0364_WYG_018-1a"/>
欽定四庫全書<lb/>
　雪坡集巻十八<lb/>
　　　　　　　　　　　　　宋　姚勉　撰<lb/>
　　詩<hi>七言古風</hi>
　　　題雪巖胡則濳詩巻首<lb/>
君有雪巖余雪坡坡中雪少巖雪多試將二雪平章㸔<lb/>
坡中雪比巖如何有人問我坡間雪一色平鋪寒玉潔<lb/>
夜深明月可中庭化作氷壺底俱徹不如君巖雪更竒<lb/>
<pb n="KR4d0364_WYG_018-1b"/>
怪松夭矯銀龍垂倚巖一嘯望清曉千崖萬壑俱瑶池<lb/>
莫將多少分優劣只喜坡間同此雪蘆花月色一様㸔<lb/>
吾雪本來無欠缺羣芳秃盡梅始花同雲羃羃天之涯<lb/>
蒲團竹屋坐聽雪春蟲撲窻蟹行沙書來題作雪家契<lb/>
最愛君書此三字世人愛熱冷即嫌我獨與君同此嗜<lb/>
雪無彼此只一家玉堂茅舍何等差紅壚一片㑹真趣<lb/>
藩籬剖破非封蝸雪堂僊伯騎鯨去天台雪巢復何處<lb/>
與君分釣雪江寒同唱孤舟蓑笠句<lb/>
<pb n="KR4d0364_WYG_018-2a"/>
　　　題李銳父所藏陳所翁龍軸<lb/>
所翁先生人中龍豪氣下吞江海空當其得意作龍首<lb/>
老手直與神天通雄辭妙語層層出醉中千幅筆一息<lb/>
不遇先生大醉時人間安肯留真蹟先生徃徃自寫真<lb/>
非龍之龍葢其人請君什襲寳此墨此翁此墨不易得<lb/>
　　　題墨梅風煙雪月水石蘭竹八軸<lb/>
清晨有客南昌來袖出數幅春風梅芳根不種生綃上<lb/>
安得的皪霜葩開霜葩能開不能謝始信筆端生造化<lb/>
<pb n="KR4d0364_WYG_018-2b"/>
細㸔入趣直欲攀亦復不知梢是畫迎風冷笑斜窺簷<lb/>
披煙淡竚拖輕縑豐腴畧帶清曉雪踈瘦半横初夜蟾<lb/>
根栖怪石増竒絶倒影寒溪照清㓗斜枝蘭外侣幽姿<lb/>
冷蘂竹間標勁節超然筆法無糝塵正欹仰俯態逼真<lb/>
幾回巻軸却復展生意不窮㸔轉新只㸔幽韻自堪玩<lb/>
莫道無香真可嘆清香已在杳黙中暗起芬芳浮鼻觀<lb/>
平生愛梅如愛賢恨無好句摸幽妍㸔君此畫得天趣<lb/>
妙寫無聲詩八篇吾聞古來能畫者畫馬胷中有全馬<lb/>
<pb n="KR4d0364_WYG_018-3a"/>
君應滿腹皆梅花不爾安能筆瀟洒想君家住西山邉<lb/>
萬梅谷中廬數椽月宵攜笻雪着屐坐石瞰水窺風煙<lb/>
紉蘭傲竹今幾年飡香換骨身可僊凝神吮墨淡一掃<lb/>
不覺筆下花真傳嘆予自愛氷玉幹乆藏一幅鶩溪絹<lb/>
請君為作雪中百花頭上開掛我壁間供客㸔<lb/>
　　　送友人陳上舍兄弟試太學<lb/>
東風颯颯吹行李榮送雙龍璧池水璧池浪濶髙化龍<lb/>
直透銀河三萬里君家兄弟真鴈行季方學行如元方<lb/>
<pb n="KR4d0364_WYG_018-3b"/>
中眉不是弓刀軟个般人物宜膠庠只今膠庠多俊傑<lb/>
正是功名到時節陳家原有兩狀元釋褐傳臚未應别<lb/>
顧余亦問京華春蒼蠅願附驥尾塵干將先去抉雲雨<lb/>
太阿行亦龍延平<lb/>
　　　送松麓李應龍彛甫攜阿穎鵬升參學<lb/>
老龍本自天門出躍入壁池聊換骨鵬雛天矯更不凡<lb/>
平視南溟𣺌東渤玉京道上五年前曽見鱗翮雙飛天<lb/>
秖今江國梅花路又送鵬雛逐龍去明年秋風層雲飛<lb/>
<pb n="KR4d0364_WYG_018-4a"/>
後年春浪桃花肥摶鵬髙鶱龍速化倘許共勒青㝠鞿<lb/>
<hi>甲辰父子同榜</hi>
　　　送胡從甫劉仲山入京<lb/>
梅花先臘開香雪魁信已隨春漏泄送君聮騎入天京<lb/>
不作人間兒女别錦江俊秀皆朋儔其間偏善胡與劉<lb/>
胷襟巧蟠錦繡段文采互照珊瑚鈎采芹宫裏羣遊戱<lb/>
文字頡頏春燕翅西湖萬栁嬌春風相期同緩㸔花轡<lb/>
棘闈風動桂香秋一駑那輸雙驊騮我悲日色謾迷眼<lb/>
<pb n="KR4d0364_WYG_018-4b"/>
君喜朱衣皆㸃頭青天一界蟾宫路只要朋儕先着歩<lb/>
祝君猛去化為龍行繼延平躍雲霧君不見蘇易簡不<lb/>
事探花與榜眼明畨狀元未為晩<lb/>
　　　龍道者生日就狀元局中置酒寄以詩<lb/>
去年六月初九日天地光明一佛出今年六月初九日<lb/>
慈恩名標千佛一吾家徳本深栽培庭堦煜煜芝蘭開<lb/>
自從有子即擢第阿兒生時都帶來今朝宴客龍頭局<lb/>
遥想吾翁抱孫浴手攜爼豆與干戈更提一筆蒼生福<lb/>
<pb n="KR4d0364_WYG_018-5a"/>
願兒長成勤讀書忠孝一脉天相扶張家師徳梁家固<lb/>
重入衣冠盛事圖<lb/>
　　　姪阿鍾覔字與詩<lb/>
阿鍾五嵗已大竒從我覔字與覔詩栗棃不愛愛紙筆<lb/>
此意豈是尋常兒吟詩冩字非難事字畫是心詩是志<lb/>
器量充周志氣宏勁筆雄辭皆極致吾家鼻祖豐城公<lb/>
庭叱百萬無虓雄子孫世襲節義風流傳直至江西翁<lb/>
江西夫子今希有四經七舉為龍首不作孫𢎞曲學儒<lb/>
<pb n="KR4d0364_WYG_018-5b"/>
文章只是宗元祐祖宗積善源深長爭竒競秀生諸郎<lb/>
諸郎更有如鍾者引領丹山羣鳯凰曉窻讀書肯至午<lb/>
夜燈琅琅明月廡只今小年已勤苦從此讀書到十五<lb/>
貫經穿史包今古雪坡癡叔未足多十駑驥子一躍過<lb/>
河南晁氏曽有様二十子弟俱髙科汝今羣從多兄弟<lb/>
勲業相期各如意家塾相師學聖賢廟堂再拜傳忠義<lb/>
羲獻帖李杜詩遺踪雖在不必追請賡慶厯徂徠頌更<lb/>
立中興浯水碑<lb/>
<pb n="KR4d0364_WYG_018-6a"/>
　　　賀族兄寵妾生子<lb/>
艷紅香紫春正中扶輿磅礴清氣融玉麟夜掣香案鎻<lb/>
五雲裹送光玲瓏吾家自是詩書裔秀傑相承擢丹桂<lb/>
太丘合有二方兒省華湏着三堯繼近聞絡秀生伯仁<lb/>
喜君掌上明珠新願言種徳相扶植此子定是髙車人<lb/>
　　　賀趙宰夫美任生子<lb/>
趙侯徳與甘棠種製邑三年民善頌玉皇有詔趣歸班<lb/>
一夜長庚来入夢豐江羅峯神秀奪龍泉太阿光芒動<lb/>
<pb n="KR4d0364_WYG_018-6b"/>
玉女擎香龍吐水慈雲親抱麒麟送懷玉僊人秀眉目<lb/>
披羽笑出蓬萊洞竒骨崢嶸千里駿異采繽紛九苞鳯<lb/>
人生有子萬事足又值朝天欲飛鞚驪珠在掌鳬在舄<lb/>
慶事方新殊渥重周公為父伯禽子清廟明堂要梁棟<lb/>
長成傳取魁衣鉢天生竒材湏大用此兒見説骨已異<lb/>
壯氣衝天摇螮蝀我識英物試使啼他日定當磐石宋<lb/>
　　　賀孫舜臯子周嵗<hi>乙夘生</hi>
卯君元是月中兎樂擣長生壽根固去年此際挹秋清<lb/>
<pb n="KR4d0364_WYG_018-7a"/>
飛駕氷輪碾風露來為龍谷曽孫兒生來一歳骨骼竒<lb/>
廣寒宮殿出身處僊桂湏還第一枝<lb/>
　　　贈新昌王藍田三子<lb/>
太原曽有三珠樹花蕚一團光彩聚清晨肯挾三鳯來<lb/>
真是王家兒可譽乃翁哦詩松竹隂三兒吾伊玉應金<lb/>
不湏累碁撚蠟作跳虎駿響續取河汾琴沂公不作温<lb/>
飽計他日簾前退丁謂讀書有用須濟時莫止覔官求<lb/>
富貴<lb/>
<pb n="KR4d0364_WYG_018-7b"/>
　　　訪李興伯不遇其家人命二子留宿有古人截<lb/>
　　　　髲撤薦之風喜詩之<lb/>
暮煙蒼莽浮林麓征人尚殿歸鴉宿山前知有故人家<lb/>
急往叩門驚啄木主人多日出未歸鵲飛三匝愁無依<lb/>
刲羊忽逢伯仁母設饌乃有襄陽妻竹窻掛燈見二子<lb/>
褒已自佳融更偉烹雞炊黍羅酒漿奴飯馬芻更充美<lb/>
慨然好客尚父風謫僊家人自不同古來如此能有幾<lb/>
截髪留賔書入史王珪他日貴勿疑不湏論客母可知<lb/>
<pb n="KR4d0364_WYG_018-8a"/>
　　　薦黄平仲過雪巖以詩代簡<lb/>
秀巖萬仞㧞天起劃堮剜垠爭怪詭六花一夜積三尺<lb/>
化作氷壺無表裏幼輿丘壑自不凡何况有雪被此巖<lb/>
天教管領清凉界雪巖自號氷書銜巖前列植梅松竹<lb/>
三友相從吾事足靈臺片雪晛不消吐作新詩動驚俗<lb/>
有客有客山水僊揮毫欲寫雪洞天敲門試驚袁安眠<lb/>
莫作剡溪王子船<lb/>
　　　贈墨客吕雲叔<lb/>
<pb n="KR4d0364_WYG_018-8b"/>
　　柯山葉姓貨墨者甚多皆冒茂實名而實非也有<lb/>
　　吕雲叔後出不假葉氏以售而其法亦出諸葉上<lb/>
　　予省試廷對皆用其墨偶利市歸道柯山吕請詩<lb/>
　　漫紀其實<lb/>
昔我奏賦趨南宫路逢墨客回仙翁筆端攪動雲霧起<lb/>
裹送龍入天門中薰風入對經前路更覔僊翁一丸去<lb/>
硯光旗影照丹墀一笑天顔承雨露謝恩獨拜雖偶然<lb/>
回翁墨好蜕使僊時人從此填戸買錙銖可博黄金千<lb/>
<pb n="KR4d0364_WYG_018-9a"/>
一名一第秋蟬翼視草判花兒戱劇殿頭漬筆和金盂<lb/>
方得回翁龍劑力<lb/>
　　　贈丹客鄒道士<lb/>
退之不肯學神僊寧只崛强處世間紫陽先生亦有語<lb/>
金鼎偷生詎能安政令白日生羽翰瓊臺玉宇髙應寒<lb/>
虎鉛龍汞吾豈曉獨有炯炯心如丹<lb/>
　　　贈宗道士元一自稱忠愍孫號雲隠能符法煉<lb/>
　　　　丹<lb/>
<pb n="KR4d0364_WYG_018-9b"/>
黄冠元帥之子孫於今身入虛皇門當年元帥扶宇宙<lb/>
𤨏𤨏粘罕氣可吞汪黄沮撓不如意空使英雄滿襟淚<lb/>
子孫從此懶作官隠入雲間羞用世誓掃塵氛志未伸<lb/>
中宵往往泣鬼神家傳一㸃心及物燒作金丹功活人<lb/>
蒼生億萬方受苦莫戀蓬萊隔風雨急鞭秃角起豐隆<lb/>
瀉作甘霖蘇旱土<lb/>
　　　贈黄道士思成祈雨感應<lb/>
丁已孟秋春戊午不雨三時嗟旱苦低田髙壠皆黄埃<lb/>
<pb n="KR4d0364_WYG_018-10a"/>
佳種幾成不入土富家倉廩鐡灌鎻民腹為雷淚為雨<lb/>
更遲十日天不問血肉磨牙總豺虎縣官祈禱聊具文<lb/>
饑聲嗷嗷恬不聞山中道士睡不着鞭龍起電驅風雲<lb/>
天瓢㸃滴翻駿馬一日甘霖遍天下盡將昨夜赤千里<lb/>
化作今朝青四野農家笑語無愁聲指日可望天太平<lb/>
熙朝真主聖且明漢雨不待宏羊烹或言天民天自恤<lb/>
或誇調燮有新術山中道士不言功飽飯熟睡聽松風<lb/>
　　　贈山月道士<lb/>
<pb n="KR4d0364_WYG_018-10b"/>
山髙月小赤壁遊夢中道士鶴掠舟當時此鶴是君否<lb/>
猶愛山月懸髙秋夜深萬籟寂不囂金波行空爛將流<lb/>
劃然一嘯拍欄玉宇宙萬物皆浮漚<lb/>
　　　題道士瀟碧<lb/>
此君蒼蒼誰乎植萬箇琅玕列如㦸翠寒緑淨不可唾<lb/>
一片化作瀟湘碧堂中有人有詩癖日坐清隂聽玉擊<lb/>
巖廊舜正南風琴不作江邉淚斑滴<lb/>
　　　中秋放舟<lb/>
<pb n="KR4d0364_WYG_018-11a"/>
玉壺瀟洒澄風露一派銀河巻輕素九秋此夜恰平分<lb/>
氷輪碾上青霄路繞枝散亂驚飛鵲搗藥分明見靈兎<lb/>
荻花冷浸一汀水桂子香飄半天霧江山如畫洗塵目<lb/>
風景入詩多秀句乗風緩放牛渚舟仰空長歌赤壁賦<lb/>
狂來舉楫直欲舞興到行盃不知數此江流水自千古<lb/>
此月照人知幾度一年好處在今宵不到天明莫歸去<lb/>
　　　西山雪嶺<lb/>
風掀晴空作頑冷雪欲成氷漫翠嶺白雲崷崪堆不散<lb/>
<pb n="KR4d0364_WYG_018-11b"/>
玉龍蜿蜒睡未醒岷峨太白横參井移作西山竒處景<lb/>
浩崖安在呼使來與駕飛車登絶頂<lb/>
　　　清江曲<lb/>
夾岸桃花燕子飛一江春水鱖魚肥絲綸百尺煙波濶<lb/>
午夜鳴榔載月歸扁舟一葉横沙觜得魚爛醉東風裏<lb/>
緑楊深處酒醒時半江潮落天如水萬頃滄波五月凉<lb/>
一川紅錦藕花香緑蓑青笠鳴踈雨老樹殘烟帶夕陽<lb/>
野船細火夜明滅一笛風清楚天濶無魚無酒且歸來<lb/>
<pb n="KR4d0364_WYG_018-12a"/>
篷底蕭踈卧明月萬里西風䨇鬢華江南江北老天涯<lb/>
瀟瀟兩岸梧桐葉漠漠半川蘆荻花柔櫓聲中山水緑<lb/>
一絲買斷黄金屋沙邉鷗鳥莫相猜是非不到清江曲<lb/>
葦折荷枯人未歸波寒霜落鴈初飛不知節物時時換<lb/>
又折梅花下釣磯青山四面清歌發幾㸃沙鷗起天末<lb/>
一任長年醉則休醒時獨釣寒江雪<lb/>
　　　桃源行<lb/>
武陵溪邉翁好漁笭箵釣車日採魚扁舟為家葦為屋<lb/>
<pb n="KR4d0364_WYG_018-12b"/>
豈知世有神僊居曉來不記舟行路忽在桃花深絶處<lb/>
紅雲杳靉望欲迷絳雪繽紛落無數水源盡處便逢山<lb/>
一逕似通人徃還穿花竟出洞谷口别有天地如人間<lb/>
青山髙下鱗鱗屋秀野桑麻深潑緑春深耕罷犢牛眠<lb/>
晝静人閒雞犬熟村中老幼皆相知驚逢外人子為誰<lb/>
平生採魚不到此借問此是蓬萊非笑言此亦人間耳<lb/>
聞有蓬萊何處是秦初避亂偶此來今日已傳秦幾世<lb/>
漁家不識青史編相傳去秦六百年吁嗟已不聞漢魏<lb/>
<pb n="KR4d0364_WYG_018-13a"/>
豈復知今晉太元當時秖恐秦萬世攜家挈鄰相逺避<lb/>
早知秦不五十年安得種花來此地採藥山人去不歸<lb/>
啖松女子今何之種桃着花尚未實未必嵗月多如斯<lb/>
家家置酒延雞黍便好卜鄰花底住中心自喜口不言<lb/>
後日重來今且去悽然辭别便登舟依舊花間溪水流<lb/>
挿竹謾標來處路鳴榔無復舊時遊顧家一念僊凡隔<lb/>
如夢驚回尋不得當時不與俗吏知或可重尋舊踪跡<lb/>
五湖雲擾豈減秦晉人合作桃源人漁郎出山自失計<lb/>
<pb n="KR4d0364_WYG_018-13b"/>
秦人絶踪應未仁漁郎漁郎休太息漁家自有神僊國<lb/>
鱠鱸沽酒醉蘆花此樂桃源人未識神僊有無何𣺌茫<lb/>
退之此語誠非狂淵明作記亦直寄便如東臯誌醉鄉<lb/>
秦風鍥薄難與處晉俗清虛何足數願令天下盡桃源<lb/>
不必武陵深處所<lb/>
　<lb/>
　<lb/>
　雪坡集巻十八<lb/>
</p>
<p>
</p>
  </div>
</body>
</text>
</TEI>
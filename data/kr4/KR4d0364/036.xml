<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪坡集巻三十六</head> <lb/>
    <p>
<pb n="KR4d0364_WYG_036-1a"/>
欽定四庫全書<lb/>
　雪坡集巻三十六<lb/>
　　　　　　　　　　　　　宋　姚勉　撰<lb/>
　　記<lb/>
　　　臨江陳侯生祠記<lb/>
太史大山蕭先生以書來道渝之父老言曰渝之民徳<lb/>
陳侯之去己害也生為立祠請記之予里人也言之疑<lb/>
乎私子學春秋宜識褒貶以筆授子某再拜謝不敢僣<lb/>
<pb n="KR4d0364_WYG_036-1b"/>
書三至又不敢辭乃記維寳祐五年秋七月部使者宏<lb/>
齋包公辟某人為渝令意其嘗攝邑事知民瘼也顧乃<lb/>
負所託先攝時己貪酷無善狀渝人曰庶幾改之厥既<lb/>
至貪酷猶舊渝人始蹙額相告曰推之不去何古今皆<lb/>
是人耶老幼攜扶愬之郡陳侯弗忍民之困劾之朝卒<lb/>
汰去渝之人乃歌曰驅我虎逐我狼虎狼去民農桑昔<lb/>
雪霜今春陽侯之徳曷可忘徳之不敢忘乃相帥為侯<lb/>
生立祠以祝侯貴且夀且為他日邑令勸戒噫郡而置<lb/>
<pb n="KR4d0364_WYG_036-2a"/>
之守邑而設之令皆為民也茍無大得罪於民民亦孰<lb/>
肯疾視其長使之必不安其位哉藉守以劾令令去而<lb/>
祠以報守又豈以此操制其上以為令去留在巳使後<lb/>
令惴不敢出一語哉第其貪且酷迫於民肌膚不可與<lb/>
一日處故求能去己害者去之也葢亦甚有所不得已<lb/>
焉耳古癸辛為天下君虐我則讎猶不能遏斯民之怨<lb/>
且怒而况君百里者哉驅逐於民宜也是不足為勸戒<lb/>
乎今夫天下之為吏者貪酷聲相聞不思為吾君愛養<lb/>
<pb n="KR4d0364_WYG_036-2b"/>
本根動皆斵國元氣使知曽子出反之説庶乎懼而率<lb/>
徳改行焉則是祠之立可勸戒天下吏不但邑也或曰<lb/>
祠之為勸戒信矣子記令某人隠氏名不書夫曷足以<lb/>
為勸戒乎曰是春秋㣲而顯之法也如是乃所以為勸<lb/>
戒陽虎竊寶玉大弓吾聖人不書曰陽虎而書曰盜天<lb/>
下萬世孰不知為陽虎哉令某人者葢生于文學政事<lb/>
之家人謂必佳子弟乃不念厥紹以至于此今用春秋<lb/>
此法記之讀是記者必皆知其為某使某人得此記讀<lb/>
<pb n="KR4d0364_WYG_036-3a"/>
之亦將赬然赧而雨然汗也傳曰君子之善善也長惡<lb/>
惡也短語亦曰惡稱人之惡惡訐以為直記陳侯之<lb/>
徳善善之長也泯某人之名惡惡之短也又何必暴之<lb/>
白之稱其惡而訐為直哉一念之克狂乃聖機渝之民<lb/>
始猶望其改之吾今也終猶庶其改之也無能改於其<lb/>
徳豈惟身辱家亦且墜則是祠也不獨可以勸戒天下<lb/>
吏又可以為此令勸戒矣勸戒無所不至太史先生所<lb/>
謂春秋褒貶法其在是乎吾聞陳侯治清江束吏嚴聴<lb/>
<pb n="KR4d0364_WYG_036-3b"/>
訟明鎮民静遇士禮刑期于無刑善政可記者衆是祠<lb/>
獨以去渝民害立故他不書陳侯名日强嘗位于朝為<lb/>
登聞檢院葢退翁子云是年冬十有二月髙安姚某書<lb/>
　　　豫章新建浄社院記<lb/>
豫章胡君宏甫以書來言曰里有浄社寺曰古佛宫也<lb/>
唐㑹昌時已有之山曰長樂寺曰長安乆矣鉅宋治平<lb/>
三年始賜今名中更兵而燬隆興甲申有僧曇慧曇應<lb/>
者始復之煥於其舊曇應之徒曰了澄了淳了洪皆克<lb/>
<pb n="KR4d0364_WYG_036-4a"/>
紹初服今主寺僧曰覺傳者又了洪之嗣也於瞿曇法<lb/>
外精黄帝岐伯書以活人為佛事寺之裝嚴者益偉傳<lb/>
老矣欲志其修復莫能自謁於宗工是寺也某舊嘗游<lb/>
焉間賦之詩詩故在壁不能無情也用代覺傳請於子<lb/>
願為之記予復之書曰寺之始末與僧之能子之書偹<lb/>
矣焉用贅試相與述浄社之義可乎夫寺之所以名浄<lb/>
社者葢必合淨土蓮社之名而名之也瞿曇氏言西方<lb/>
有淨土有蓮花凡皈嚮其法者死必生彼土蓮花中以<lb/>
<pb n="KR4d0364_WYG_036-4b"/>
是説鼓動天下中國人有樂其説者結集為蓮社日誦<lb/>
佛名號以祈生于厥土在晉陶淵明唐白樂天諸君子<lb/>
亦為之以是尊信日衆夫淵明樂天豈真不達死生晝<lb/>
夜之理信此茫昧不可詰之説而幸生此身於蓮花者<lb/>
哉其意葢有在矣淵明之時温裕强臣更擅而迭霸也<lb/>
樂天之時牛李二黨爭傾而互軋也二公也自知不可<lb/>
以有為於斯世故一以彭澤折腰去一以香山退老歸<lb/>
當時孔孟之大學未明無以自適其心晦其迹故混身<lb/>
<pb n="KR4d0364_WYG_036-5a"/>
於蓮社寄情於淨土特託焉耳豈實以為有淨土之可<lb/>
遊蓮花之可生哉瞿曇氏說三乗其上乘髙妙者超然<lb/>
無所染着視所謂生淨土蓮花必曰幻化妄想葢心地<lb/>
淨明即是淨土何必西方逈脫泥穢即是蓮花何必淨<lb/>
土何佛非我何我非佛生之日誦厥名死之日冀生彼<lb/>
土佛學之髙者固巳黙笑是説矣况吾儒乎吾儒之所<lb/>
謂淨者在書為精一執中在易為洗心藏密在語為克<lb/>
己復禮在孟為盡心知性所謂蓮者在周子之說曰出<lb/>
<pb n="KR4d0364_WYG_036-5b"/>
淤泥而不染濯清漣而不妖中通外直不蔓不枝香逺<lb/>
益清亭亭淨植嗚呼此吾之所謂淨土蓮社者也夫宏<lb/>
甫吾儒之英其必然乎予之說茍然巳其以是為記<lb/>
　　　仁智堂記<lb/>
金溪危侯季梁舊家於邑闤闠之南湫焉得閒壤距其<lb/>
居百步前有溪溪上有池可魚有園可花竹且宅於山<lb/>
水之要有曰翠雲嶺者有曰卓筆峯者有曰仙山者嶒<lb/>
<graphic n="KR1478" url="https://raw.githubusercontent.com/kanripo/KR-Gaiji/master/images/KR1478.png" mimeType="image/png"/>
                    <graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒竒踴秀躍則山之峙乎前者也有自翠雲闗而<lb/>
<pb n="KR4d0364_WYG_036-6a"/>
發者有自石眼泉而溢者有自白面塢合流而來者逶<lb/>
迤委折自逺湊近則水之匯于前者也危侯自紏廬陵<lb/>
歸始得以其俸之贏築堂以為讀書之地左竹右木嚮<lb/>
池偭溪春則翠色舊葱練光繚繞夏則濃陰四合陂澤<lb/>
如秋秋則木瘦潦淨月焉而益清冬則水落石出雪焉<lb/>
而愈絶殆人間希有之境也堂以仁智名雖取選詩卜此<lb/>
仁智居之語而究其本始則亦自孔氏智者樂水仁者<lb/>
樂山之訓發之夫動而無窮者水也智之達於事理周<lb/>
<pb n="KR4d0364_WYG_036-6b"/>
流無滯者實似之靜而有常者山也仁之安於義理厚<lb/>
重不遷者實似之夫智者豈必不山之樂而仁者豈必<lb/>
不水之樂哉特指其動静之似耳仁智四端之二人所<lb/>
同有本無所輕重其生質則有近於仁者有近於智者<lb/>
故其成也氣象似分焉如夫子則元氣不可名也如顔<lb/>
子則可以仁言矣如孟子則可以智言矣雖然仁者必<lb/>
智智者必仁不仁不足以為智不智不足以為仁非智<lb/>
者不必有仁仁者不必有智也茍局於一不得謂之兼<lb/>
<pb n="KR4d0364_WYG_036-7a"/>
體用矣紫陽夫子作精舍于武夷其堂亦名仁智其詩曰<lb/>
雖無仁智心偶自愛山水蒼崖無古今碧澗日千里夫<lb/>
無古今者體也日千里者用也危侯其亦有得於此乎<lb/>
性之仁其情之發為惻隠性之智其情之發為是非充<lb/>
之則達徳也危侯尹髙安其治盜議獄緩刑或以不快<lb/>
人意譏之侯曰吾非不能斷擊特非辜而誤則不可耳<lb/>
此心也其是非之正惻隠之真乎充乎此言則智仁之<lb/>
達徳幾矣顔之仁孟之智可希矣紫陽之仁智堂講道<lb/>
<pb n="KR4d0364_WYG_036-7b"/>
之堂也危侯之仁智堂亦讀書之所也必有得乎此矣<lb/>
故記之<lb/>
　　　汲古堂記<lb/>
豐黄君叔淵以汲古名其堂請以言記之將朝夕觀之<lb/>
以助其汲夫學有古有今今之學雨集之澮射鮒之谷<lb/>
也淺而不足汲汲亦易窮古之學其無底之壑千仭<lb/>
之淵乎愈汲而愈無窮不汲則亦無繫於得喪汲之則<lb/>
停蓄不可勝用汲之古得一勺之潤亦賢於今學之無<lb/>
<pb n="KR4d0364_WYG_036-8a"/>
源者况汲之深乎雖然浩浩萬古渺無津涯載之者書<lb/>
書汗牛充棟不可勝窮讀之如望洋向若奚以汲欲汲<lb/>
盍知所用力也巳古之人有汲之者吾見其進未見其<lb/>
止顔子也任重道逺死而後巳曾子也深造自得居安<lb/>
資深取之左右逢原者孟子也後之汲古者能如三先<lb/>
師乎汲古之書當汲古之道古之道通百聖而一源溥<lb/>
萬世而同澤也棄焉而不學者未繘井者也學焉而不<lb/>
至者汔至井者也能自修者井之甃也甘自暴者瓶之<lb/>
<pb n="KR4d0364_WYG_036-8b"/>
羸也汲古者必有修綆乎綆孰是曰志士志於道不至<lb/>
於賢且聖不止斯為善汲雖然循序漸進可也母一掘<lb/>
而求井<lb/>
　　　味書堂記<lb/>
番陽洪君粹一扁其居堂曰味書俾予記之夫人莫不<lb/>
飲食也鮮能知味也天下之味衆矣孰為正古之人有<lb/>
嗜芰者有嗜羊棗者有嗜芹者有嗜醯者有嗜茶者甘<lb/>
齒飴口之味疥痂腥魚之味熊掌豹胎之味不同也而<lb/>
<pb n="KR4d0364_WYG_036-9a"/>
均有味者焉書亦然味訓詁章句之學者有之味詩歌<lb/>
詞賦之文者有之味僻書異傳之記者有之味佛老清<lb/>
虛之言者有之味刑名術數之説者有之皆味也而皆<lb/>
未足為天下之正縱味之亦獨味耳獨味者味之偏同<lb/>
味者味之正也雖然人之所同味而往往至於人所不<lb/>
味此日用飲食與聖人之書皆天下之正味而知味者<lb/>
實鮮其以此夫聖人之於書也易牙之味也天下皆甘<lb/>
易牙之味而易牙先得我口之所同者也味不求於聖<lb/>
<pb n="KR4d0364_WYG_036-9b"/>
人之書豈其正味聖人之書非味書也味道也味道則<lb/>
淡而實腴者也常而實精者也優而柔之使自求之饜<lb/>
而飫之使自得之虛心而涵泳切已而省察兹味也其<lb/>
雋而永者歟富貴之味易窮聲色之味易厭愈味而愈<lb/>
有味者惟聖人之書耳聖人之書孰是曰六經六經之<lb/>
味何先曰四書四書自何而入曰致知曰持敬知則能<lb/>
味矣敬則常味矣番人多從紫陽夫子游洪君之外家<lb/>
至今有寳紫陽之帖者源委有自來矣願母雜以他味<lb/>
<pb n="KR4d0364_WYG_036-10a"/>
　　　一和堂記<lb/>
天地間有至和之氣自太極流行散在民物邃古以來<lb/>
若大庭氏葛天氏此和肫其未鑿也唐虞成周泰和其<lb/>
在賢朝物野比睦黨婣一和所融百順攸萃甘雨祥露<lb/>
景星慶雲藪鳳郊麟民在仁夀日晏春燠和乎其可知<lb/>
也唐虞成周逺泰和不可復然在天地間亦未泯沒固<lb/>
有一家而唐虞成周者第不能比屋見耳豐城熊仲顯<lb/>
其一家之唐虞成周者歟仲顯生平安分不越三子雁<lb/>
<pb n="KR4d0364_WYG_036-10b"/>
行立諸孫蘭擢玉峙皆克承厥志豈弟雍穆相師成風<lb/>
闔門郁郁無間言父詔子兄帥弟夫倡婦祖抱孫色不<lb/>
一赬語不小誶誦絃序塾翰墨塲屋歳時伏臘炮羔烹<lb/>
羊獻酢拜稽春風㳺而醇酎醉仲顯亦樂其子若孫之<lb/>
能此也作堂燕怡以一和揭而楣之俾予書之復俾予<lb/>
記之予忱慕而欽之試為繹之夫大和在乎能保合也<lb/>
故龢可以乆知和而和必以禮節孰謂禮天理也子思<lb/>
子之經曰喜怒哀樂之未發謂之中發而皆中節謂之<lb/>
<pb n="KR4d0364_WYG_036-11a"/>
和中也者天下之大本和也者天下之達道夫不能和<lb/>
者喜怒哀樂之不中節也人能於喜怒哀樂未發之前<lb/>
體認此心之中允執之而勿失則喜怒哀樂無一之不<lb/>
中其節矣中者葢和之本和者葢中之達也達之可通<lb/>
於天下致之可位天地育萬物豈止一家之和而已和<lb/>
之義大矣哉君銘諸心僕記諸壁<lb/>
　　　草堂記<lb/>
杜子美居浣花谿有草堂白樂天居廬山亦有草堂二<lb/>
<pb n="KR4d0364_WYG_036-11b"/>
公詩人也皆有草堂之適蹇驢破帽扶醉晩歸與抱琴<lb/>
書引妻子老泉石趣同也世徒以俗豔少樂天詩不知<lb/>
其清逸之妙不減子美草堂同矣詩異乎雖然不徒詩<lb/>
也子美一飯亦君樂天諷諫諸篇可國風比詩云乎哉<lb/>
二公古矣二堂墟矣名至今重天下詩云乎哉必有由<lb/>
致矣幸君端中學詩者也心二公之慕營草堂于廬之<lb/>
西興趣髙矣由古人三百篇之詩求二公所以為詩由<lb/>
二公數百篇之詩求二公所以為人草堂庶乎退之有<lb/>
<pb n="KR4d0364_WYG_036-12a"/>
言曰富貴無能磨滅誰記天地萬古百年須㬰盍謀與<lb/>
草堂不朽者使後之人指今之草堂如遊浣花谿曰斯<lb/>
子美也如過匡廬山曰斯樂天也則草堂三矣<lb/>
　　　雙桂亭記<lb/>
昔王晉公種徳既邁知子必相欲驗厥報植三槐于庭<lb/>
責天之償如劵斯執魏公果以名徳擢秉國鈞子孫繼<lb/>
承不顯亦世煜煜盛事至今誦稱施氏之桂其王氏之<lb/>
槐歟同年施君有大家於通州崇明崇明文物邑也施<lb/>
<pb n="KR4d0364_WYG_036-12b"/>
氏又邑之望也先是君之曾大父以詩書起家知其後<lb/>
之必茂乃於諸孫講肄之地手植桂二而扁其楣曰雙<lb/>
桂厥後有遷役桂弗可徙君大父與昆弟析其根而植<lb/>
之仍舊扁焉桂日茂文脈日衍戊戌君二季父偕擢第<lb/>
嗣是登賢能書者亦相繼人咸以為植桂之驗比歳居<lb/>
復徙君之父恪承先志於所居之西廡植桂立扁又如<lb/>
其舊而俾君之兄弟讀書於斯癸丑君擢第植桂益驗<lb/>
君謂某曰桂於吾家固不敢望王之槐然三世于是輙<lb/>
<pb n="KR4d0364_WYG_036-13a"/>
有驗不可以不記子於我為同年幸記之某曰諾雖然<lb/>
君家之居三徙而桂三植矣而桂之茂如昔擢髙科者<lb/>
愈盛吾知君家所植在徳不在桂也陵谷之遷變不常<lb/>
草木之榮悴亦不常而君家之桂隨植而隨茂豈非根<lb/>
心之徳寓於是桂之根歟不然王侯邸第駢列異卉植<lb/>
桂者亦衆髙臺傾而曲池平桂則翦而童燼矣安能隨<lb/>
所分之根隨所植之地而俱茂乎萬形皆有弊惟理獨<lb/>
不朽某於君家之桂益信君其益種厥徳以昌斯文則<lb/>
<pb n="KR4d0364_WYG_036-13b"/>
君之弟又將擢穎世科伯仲聨芳如君之二季父而雙<lb/>
桂益驗矣王氏之槐豈専美乎蘇長公贊王氏之槐曰<lb/>
鬱鬱三槐維徳之符某敢借斯言以贊君桂<lb/>
　　　養齋記<lb/>
予性質苦狷急遇物觸即莫能受甚病之思自藥一日<lb/>
靜坐得一字曰養榜以名齋自警也養之義大矣哉養<lb/>
則𢎞不養則隘養則充不養則餒徳以養純才以養裕<lb/>
學問以養涵深器識以養廣大孰為養葢有要道養其<lb/>
<pb n="KR4d0364_WYG_036-14a"/>
大者為大人養樲棘而舍梧檟養一指而失肩背非養<lb/>
之善養之善莫若養氣心者氣之主莫若養心心之不<lb/>
能養忿與慾敗之也忿不瘳吾戈矛慾未浄吾陷穽忿<lb/>
必懲慾必窒然後可以持志而養氣氣善養則充且𢎞<lb/>
矣充且𢎞則所養正而聖功寓矣豈止藥吾性質之病<lb/>
而已哉雖然懲忿窒慾養之善也奚而懲奚而窒曰獨<lb/>
不聞周夫子之言乎澹則慾心平和則躁心釋<lb/>
　　　豐城王氏家廟記<lb/>
<pb n="KR4d0364_WYG_036-14b"/>
王氏家廟者豐城王氏之始祖也諱威北平王諱處直<lb/>
之子唐末巢寇披猖天下無有先舉兵援王室者北平<lb/>
王之兄忠肅公諱處存首倡義聞賊陷京師即慟哭不<lb/>
俟詔分麾下兵二千間道至山南衛乗輿語及國難輙<lb/>
流涕以是將士感激為之奮又遣使説李克用率兵復<lb/>
京師以勤王䇿勲第一忠肅公歿子郜弗克嗣軍中推<lb/>
北平王為留後始以朱温表封尋絶梁請自效于晉救<lb/>
王鎔翦幽燕取魏博與梁戰河上十餘年王未嘗不以<lb/>
<pb n="KR4d0364_WYG_036-15a"/>
兵從晉之滅梁王力為多王有養子都孽子郁公則其<lb/>
幼子蛇鵲見妖獍梟不道公北走契丹契丹主欲爵之後<lb/>
以襲王氏晉髙祖不可遂止公不安於契丹竟自北而<lb/>
南徙家于豫章豐城之城頭里有至徳觀鐘銘及碑可<lb/>
考葢自契丹歸時中原雲擾故避地于江之南也自五<lb/>
閏積至今凡二百餘年子孫蕃衍盛大别派分枝星列<lb/>
棊處緜亘十四五里皆一姓舉進士者代不乏人團族<lb/>
彬彬皆儒公之十四世孫某懼其族之衍而歳且乆將<lb/>
<pb n="KR4d0364_WYG_036-15b"/>
忘其所自出也乃於其里白馬山之陰立一廟而取其<lb/>
族譜圖刻于中俾公之子孫至斯廟者皆得因流而尋<lb/>
其源焉族之人雖數十百千而其來實出于一則協比<lb/>
友睦之心油然以生不至於親盡則疎相視如路人美<lb/>
哉斯意乎夫知有母而不知有父者禽獸也知有父母<lb/>
而不知有祖者庻民也為士則知有祖矣知有祖則知<lb/>
有祖之始矣聨宗協親族序可以和别生分類譜牒可<lb/>
以考是廟之立豈徒云乎哉抑王氏知其祖之所自出<lb/>
<pb n="KR4d0364_WYG_036-16a"/>
又當知其所自立也忠肅公倡天下以勤王北平王絶<lb/>
梁賊而助晉與公之舎契丹而復中國皆卓然知義理<lb/>
之正而不茍焉者也此其所以有後歟生於亂世全身<lb/>
逺害雖不襲爵土而無憾第欲吾身不泯沒於契丹獲<lb/>
歸死於中國而遂足公之識尤非五季人所能及此公<lb/>
之所以尤蕃衍盛犬歟不然西宅之變中山之禍王氏<lb/>
無噍類矣公以一身自契丹歸王氏之脈僅如綫今三<lb/>
百餘年子孫之蕃衍盛大乃如此其何以能爾邪明君<lb/>
<pb n="KR4d0364_WYG_036-16b"/>
臣之分嚴中外之辨萬形弊而此理不朽也王氏子孫<lb/>
其世此心後之興者必盛於今矣寳祐元年三月日姚<lb/>
某撰并書<lb/>
　　　武寧田氏希賢莊記<lb/>
天地之大徳曰生人為天地之心必能流暢天地之生<lb/>
意然後俯仰而無媿先儒謂仁者天地生物之心而人<lb/>
得之以為心仁也者葢天地之生意凡天地間何物非<lb/>
我一物不遂其生吾心慊矣士君子之生斯世達則仁<lb/>
<pb n="KR4d0364_WYG_036-17a"/>
天下之民未達則仁其鄉里能仁其鄉里茍達即可推<lb/>
以仁天下之民此晦庵朱先生取成周縣都委積之制<lb/>
而為社倉西山真先生又廣晦庵未盡之意而為義廪<lb/>
也社倉貸以濟農義廩糶以濟末農末均足而後無一<lb/>
人不被其澤仁意畧盡矣雖然猶未徧行於天下也希<lb/>
我先覺厥惟後人武寧田君倫徳彛與兄佐徳賢從子<lb/>
可簡元行偕其族之子弟采二先生之意立法以濟鄉<lb/>
里歛穀六百石為貸本號希賢社倉者希晦庵也率楮<lb/>
<pb n="KR4d0364_WYG_036-17b"/>
六萬緡為糴本號希賢義廪者希西山也先是甲寅正<lb/>
月君從子可復因讀義廪規慨然有感歸與其兄之子<lb/>
允中謀之協徧告之族咸曰善七月甲子君弟偉徳英<lb/>
自姑蘇以書遣三萬楮來翌日乙丑即鳩工築舍於江<lb/>
陰鄉之水口里命其族之能子弟曰可乆曰允恭者職<lb/>
其事貸息什三糶視歳直減錢百以貸之息補糶之折<lb/>
貸春散秋歛十家為保糶惟及細民人日一斗始歳十<lb/>
有一月至明年夏六月終日别以五斗糶行旅法既具<lb/>
<pb n="KR4d0364_WYG_036-18a"/>
書來告成予讀其規三為之嘆夫希賢難也舉其族而<lb/>
同志於希賢尤難也姦豪猾富挾多貲以為不仁之具<lb/>
惟知什五取厚息歳歉躍髙賈耳孰肯念民之餒且殍<lb/>
間念及此一人欲之十人旁而沮之亦孰肯翕然以和<lb/>
今田氏父子兄弟獨不爾可復首建議允中曰諾可立<lb/>
薦執事可乆允恭曰聴區處規畫法良意美告之其長<lb/>
徳美則曰活鄉井之命即所以活一家之命又曰利害<lb/>
相半人猶為之况有利於人無害於已徳彛則曰先儒<lb/>
<pb n="KR4d0364_WYG_036-18b"/>
曰食者人之命宜於此少加仁心又曰置田蓄穀為子<lb/>
孫計安知子孫真能有之私諸己者不若公諸人塤鳴<lb/>
箎酬珩蹌璜應倡議而即協貽書而即從書至之明日<lb/>
而倉即建推家以及鄉推鄉以及旅雖淳熈吳氏兄弟<lb/>
得師之說而即行之者殆不是過也可謂勇於為善矣<lb/>
猶未也初徳彛以書來某復之謂息什三不若止從晦<lb/>
翁之什二糶僅減錢百不若仍糴之價而糶之如糴之<lb/>
貴則糶當賤未幾徳彛復以書来曰子之言是也斯不<lb/>
<pb n="KR4d0364_WYG_036-19a"/>
謂勇於為善乎希賢亦賢矣使所在倣而行之則是法<lb/>
可徧於天下天下無一民之饑也此二先生所望於後之<lb/>
人也或者則曰田氏固賢矣私貯儲而官不與知他日<lb/>
邑有暴君汙吏或侵移之何如予曰仁人心也誰獨無<lb/>
是心哉昔孝皇頒朱夫子法於天下正欲天下皆行之<lb/>
也官不行之而民為之民自為之而官奪之誰敢哉所<lb/>
當力行者曰公曰乆耳公則乆矣晦翁之規社倉也或<lb/>
疑其似荆舒青苖法然用心實不類荆舒之青苖主於<lb/>
<pb n="KR4d0364_WYG_036-19b"/>
富國私也晦翁之社倉主於仁民公也公則仁不公則<lb/>
不仁公則乆不公則不乆田氏兄弟父子但力持一念<lb/>
之公以求仁則天地之生意無窮二法之惠乆矣乙卯<lb/>
冬十有二月瑞陽姚某記并書<lb/>
　　　清湘竇仁孟晉窻記<lb/>
清湘竇仁孟篤志嗜學熙齋鄧貳卿名其讀書之窻曰<lb/>
晉取易明出地上晉之義也丁巳秋仁孟訪余於山中<lb/>
請為言其義夫仁孟讀書於是窻之間蚤而作覩朝日<lb/>
<pb n="KR4d0364_WYG_036-20a"/>
之出試嘗有得乎方宿雲翳天萬宇冥冥舉世昬瞀目<lb/>
者未視足者未履也畢逋成晨啟明在東赫然金鉦躍<lb/>
出渤澥浴咸池晞扶桑碾青霄而上四表一明殘星韜<lb/>
而宿霧歛矣自朝至中愈高愈晰翾飛蠕動跂行喙鳴<lb/>
檣浮轡走莫不各得所欲此明出地上之晉也而明明<lb/>
徳者實似之日愈進則愈明徳愈充則愈光明徳在躬<lb/>
天予全體如日之無虧欠也有生之䝉本體雖具而知<lb/>
識未充如日之初出而未甚明也學聚問辨格物窮理<lb/>
<pb n="KR4d0364_WYG_036-20b"/>
以極於髙明光大之域則是日愈進而愈明矣惟精惟<lb/>
一允執厥中學至於中而止日亦至於中而止過中昃<lb/>
矣自朝至中明出地上之晉也自昃至暮明入地中之<lb/>
明夷也昃雖未入地駸駸向乎入矣有夷其明之義矣<lb/>
是故日中宜照天下學者之學至於不偏之中無過不<lb/>
及然後可明明徳於天下大學中庸一道也日有光自<lb/>
明也物無不照新民也晉之象曰君子以自昭明徳自<lb/>
昭所以使人昭歟未有昬昬使人昭昭也然則自昭明<lb/>
<pb n="KR4d0364_WYG_036-21a"/>
徳用力自何而始河南程子釋是象曰去蔽致知嗚呼<lb/>
此愈進愈明之本乎仁孟當有味乎程子之言<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0364_WYG_036-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪坡集巻三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪坡集巻十四</head> <lb/>
    <p>
<pb n="KR4d0364_WYG_014-1a"/>
欽定四庫全書<lb/>
　雪坡集巻十四<lb/>
　　　　　　　　　　　　　宋　姚勉　撰<lb/>
　　詩<hi>七言律</hi>
　　　元日試筆<lb/>
今嵗新元㝡喜晴宿隂都化作清明氣從地角天涯轉<lb/>
春向梅邉栁上生鵷路五更鏘劒佩虎闗半夜出弓旌<lb/>
羣賢儻在新除目懽喜山中飽菜羮<lb/>
<pb n="KR4d0364_WYG_014-1b"/>
　　　元宵雨<lb/>
東風已辦上元晴入夜敲簷又雨聲天下更無燈可賞<lb/>
雲頭應是月孤明遥知日甸驚回禄未用星橋詫太平<lb/>
旅舍一枝梅在燭照人紅影十分清<lb/>
　　　遊曲江分韻得日字<lb/>
曲江磯頭山崒嵂此景江南誇第一漁舟晩弄暖波閒<lb/>
市樓春映晴嵐出擁肩寒吟入圖畫席地草飲成真率<lb/>
更叩僧房借榻眠再上山椒約明日<lb/>
<pb n="KR4d0364_WYG_014-2a"/>
　　　遊感山題甘露臺<lb/>
講師曽此雨天花臺築山椒幾嵗華一葢雲松擎羽葆<lb/>
四盤江水走龍蛇好教絶頂崚嶒出莫放濃隂薈蔚遮<lb/>
應有醍醐餘味在僧房試覔一盃茶<lb/>
　　　題西湖竹閣寺<lb/>
入門纔見萬琅玕便覺玲瓏日影寒峯勢近環簷外立<lb/>
湖光更好竹中㸔煙霞古淡僧容瘦風露清髙鶴夢殘<lb/>
已占兩亭凉坐足再湏登閣倚欄干<lb/>
<pb n="KR4d0364_WYG_014-2b"/>
千古清風白樂天昔時曽此飽談禅自從西閣無吟跡<lb/>
惟有東坡嗣舊傳来徃秪應湖上寺聽聞誤說海中僊<lb/>
我來再拜祠堂下笑摘巖花薦井泉<lb/>
　　　瀛嶼<hi>孤山御園中凉坐</hi>
自是瀛洲近帝鄉孤峯宛在水中央地雄海上三山境<lb/>
天與僊家六月凉雲母屏寒蒼檜色水精奩啟碧湖光<lb/>
雪中來此尤湏别好着珠蓑棹玉航<lb/>
　　　觀畫竹<lb/>
<pb n="KR4d0364_WYG_014-3a"/>
外間盾日正相仇忽有清風起筆頭坐對不知三伏熱<lb/>
起行如與七賢遊洗空京洛塵埃氣化作江南水石秋<lb/>
我有一溪恰如此因君思去理扁舟<lb/>
　　　詠金橘團<lb/>
雪不能甜橘小酸若為有此蜜氷團比將金彈可勝軟<lb/>
嚼破水精如許寒泉石碎聲鳴齒頬乾坤清氣入脾肝<lb/>
京華六月塵生渇賴爾煩襟得自寛<lb/>
　　　思家信不至<lb/>
<pb n="KR4d0364_WYG_014-3b"/>
又是秋風入芰荷尚無黄耳到如何慈親想自精神健<lb/>
嬌女應添智慧多踪跡自嗟成漫浪利名底苦欲奔波<lb/>
幾時了却胷中事只傍南溪理釣蓑<lb/>
　　　有懷學子<lb/>
吾生傳癖更書癡俳笑紛紛獨喜隨篝火共窺韓子筆<lb/>
煮茶細説杜陵詩論交無此知心友得句常于見面時<lb/>
一念不教千里隔慈恩花下夢㣲之<lb/>
　　　有懷族子<lb/>
<pb n="KR4d0364_WYG_014-4a"/>
秀出吾宗獨有君等閒相别又秋新江山憔悴生歸思<lb/>
風雨凄凉夢故人天境儘供分石釣雲溪擬卜住山鄰<lb/>
何時對酒聽佳句洗我胸中一斛塵<lb/>
　　　贈陳栢堂道士<lb/>
孤山古栢鬱蒼蒼中有髙人住此堂峻入太空摩日月<lb/>
清蟠勁氣挟風霜葉餐曉露通僊藥子爇宵煙謁帝香<lb/>
已結嵗寒方外友願分一半白雲鄉<lb/>
　　　題釣臺<lb/>
<pb n="KR4d0364_WYG_014-4b"/>
等閒伸脚動天文湏信乾坤繫此身天上有星猶是客<lb/>
漢庭何事肯為臣秪當泉石容真隠安可文書役故人<lb/>
豈但雲臺髙不似釣臺草木至今春<lb/>
　　　送陳新恩赴殿<lb/>
桂花香滿月輪秋穏送鵬程萬里遊身近清光瞻帝座<lb/>
手攜多士上瀛洲戊申奏對規模濶庚戌掄魁氣數周<lb/>
陳亮自來天下選老年更好作龍頭<lb/>
　　　送同窻趙章甫上舍入京<hi>壬子春</hi>
<pb n="KR4d0364_WYG_014-5a"/>
正誼羣英自藹然喜君已是着先鞭翼摶北海三千里<lb/>
身在西雝尺五天學舍快升優褐上酒樓莫戀軟紅邉<lb/>
雙親教子相期切成取功名趂妙年<lb/>
一别西湖又見春夢䰟長是繞湖濱為煩竹閣揩題墨<lb/>
更向梅花道故人槐市舊逰休復問龍門佳客尚能新<lb/>
明年儻共昕庭對願過當時蔡與陳<lb/>
　　　寄鄒希聖兄弟<lb/>
槐花又向此秋黄槐未黄時趂早忙龍到水髙衝浪化<lb/>
<pb n="KR4d0364_WYG_014-5b"/>
鵬因風厚貼雲翔棠金鏃取霜筠健越砥磨開電劒光<lb/>
努力晨窻并夜案天庭已動桂枝香<lb/>
　　　和郡侯勸駕韻<lb/>
聖朝珍重設儒科總總英賢入禮羅天下豈無偕計上<lb/>
日邉此獨得人多僊橋快應龍頭䜟工席忻聆燕衎歌<lb/>
雅志不為温飽計尚期勲業等山河<lb/>
睎顔欲進聖門科何意嫦娥剪緑羅拾紫不知如芥易<lb/>
一紅也覺占春多興賢借此雙旌重得士歡於五袴歌<lb/>
<pb n="KR4d0364_WYG_014-6a"/>
九萬扶摇風力健穏吹槎馭上天河<lb/>
　　　和郡侯喜雨韻<lb/>
玉龍捲動海千尋一滴天瓢水尺深農父帶雲耕宿潤<lb/>
使君喜雨入新吟浪低麥隴收難速針短秧疇挿未禁<lb/>
三日頓回生意滿天心只在我公心<lb/>
　　　送趙判縣<hi>崇曖</hi>美任改除閬倅<lb/>
仁如愛日潔氷壺鞭不曽施豈用蒲吏服官清羞鬻獄<lb/>
民憐邑窘競輸租甘棠舍在春常滿行李船空月亦無<lb/>
<pb n="KR4d0364_WYG_014-6b"/>
展驥分州猶未稱合於紫禁着飛鳬<lb/>
　　　和劉月湖縣尉<lb/>
不見元城不泗州令人媿汗直如流獲瞻沂水春風㸃<lb/>
説到濂溪太極周我豈能為前軰役君真合向古人求<lb/>
攷亭一派今寥落還肯同登道閫不<lb/>
　　　用樂魁聲道寄李後林韻寄聲道<lb/>
尺書春寄忽驚秋未見新除入報郵鐡漢尚踈丞相馬<lb/>
玉兒肯伴秀才牛欲令世事更新易可使時賢不進休<lb/>
<pb n="KR4d0364_WYG_014-7a"/>
子職顯揚千古事聖恩深重更龍頭<lb/>
一葉梧桐喚動秋分投閒散亦無郵超踰未羨詔金馬<lb/>
遲鈍不妨騎土牛天爵夐殊人爵貴偽心那似徳心休<lb/>
讀書豈為榮身計何必三公要黒頭<lb/>
　　　再用前韻寄後林<lb/>
别來知是幾三秋書倩洪喬懶作郵帛足忽傳來自鴈<lb/>
軸腰更喜大如牛信知葢世名非枉吟到驚人句未休<lb/>
何日杖藜參口訣歸來閉戸學從頭<lb/>
<pb n="KR4d0364_WYG_014-7b"/>
貞心古榦健凌秋人似淵明愧督郵覽徳未能儀舜鳯<lb/>
干時那肯食秦牛紋楸失着誰能整黄間同機底未休<lb/>
杜若山中人窈窕白蘋風嫋楚江頭<lb/>
　　　送王新恩赴省<lb/>
老泉坡頴成名了曽應君家木假山父與子偕升禮部<lb/>
弟隨兄去入賢闗龍驅萬馬空如洗鳯挟雙雛逸莫攀<lb/>
早早歸來榮晝錦緑衣争映綵衣斑<lb/>
　　　送萬仲榮赴省<lb/>
<pb n="KR4d0364_WYG_014-8a"/>
梅梢枯處忽東風魁壓千花一㸃紅歡喜馬頭飛雪處<lb/>
安排龍首綵雲中内訌外阻憂方大東拄西撑䇿已窮<lb/>
試了南宫趨北闕好輸鯁論發天聰<lb/>
　　　送童子敬赴省<hi>乙卯</hi>
滿望飛騰幾許年一聞充賦喜如顛金經爐冶鋒方銳<lb/>
木飽風霜節始堅此去穏登雲裏路定知榮冠籍中僊<lb/>
近聞上蔡鸕洲合一似前年錦水連<lb/>
　　　送王元髙兄弟東上<hi>乙夘科</hi>
<pb n="KR4d0364_WYG_014-8b"/>
前嵗親從月殿回素娥引領到瑶臺桂枝指㸃教先折<lb/>
僊籍披陳㸔後來恰見拱辰名字接一如公序弟兄魁<lb/>
預將消息而今報好作百花頭上梅<lb/>
去去龍門客又新一鞭猛過禹濤春竚觀極論陳三䇿<lb/>
切莫潜兵救八人沂國素無温飽志梅溪不作諂諛臣<lb/>
二難兄弟當如此及第歸來喜拜親<lb/>
　　　送羅道甫歸廬陵應舉<lb/>
西風滿路桂枝香催整登雲歩月裝羣軰總皆推徳行<lb/>
<pb n="KR4d0364_WYG_014-9a"/>
三年稔已聴文章琅琅議論須披腹𤨏𤨏功名只探囊<lb/>
捷了早來談傑作聳聞鳴鳯瑞朝陽<lb/>
　　　送陳縣尉之太和新任<lb/>
古來尉自號神僊况是棲身快閣天好向盤根施利器<lb/>
如登熟路著先鞭可知豈患無知已自愛應能不愛錢<lb/>
近世末僚卿相少願儲逺業繼前賢<lb/>
　　　送洪右司去官<lb/>
戀陟懷遷怕去官近時君子退如難中書堂拂髙風袖<lb/>
<pb n="KR4d0364_WYG_014-9b"/>
神武門留太華冠此舉直堪驚醉夢斯人端是障狂瀾<lb/>
先生真正平齋子凛凛清標萬古寒<lb/>
　　　寄題陳肩䕫兄弟夢草堂<lb/>
謝池草句本無竒千古流傳五字詩秪是可人醒枕席<lb/>
許多生意在壎篪信渠風雨聴眠處快甚江山得助時<lb/>
顧我此懷今已矣羨君兄弟撚吟髭<lb/>
　　　寄題陳肩䕫雲錦窻<lb/>
八窻面面受新凉萬葢盈盈擁靚粧倩得天孫雲杼軸<lb/>
<pb n="KR4d0364_WYG_014-10a"/>
織成騷客錦衣裳雨翻緑浄盤中玉風攪紅嬌鏡底香<lb/>
箇裏捜詩㝡竒絶吐為黼黻五文章<lb/>
　　　奉題吕氏宜老堂<lb/>
此堂清不着珠璣只要雙親佚老宜春酒儘堪眉夀介<lb/>
斑衣長似乳時嬉婦垂鶴髮陪姑緯翁撚銀髯課子詩<lb/>
飽飲菊花潭上水鷄窠猶自拜孫枝<lb/>
　　　和豐城鄒端簡韻就送其歸<lb/>
千里攜書謁帝閽如君忠義出天根筳篿已卜回淵聽<lb/>
<pb n="KR4d0364_WYG_014-10b"/>
寸草還思報厚恩且共漁樵談帝覇豈無豪俊整乾坤<lb/>
細吟窻下廬山句亦欲鄉人訪道原<lb/>
批了龍鱗歸釣魚江濤帖息果天歟腰雖未印衣重綵<lb/>
囊縱無金箧有書日可事劉宜令伯天教名子更僑如<lb/>
本原培養非愚計逺業何妨厚自儲<lb/>
　　　題百花林書堂<lb/>
書堂静占百花林蜀錦香浮一逕隂楊栁軟風吹雨醒<lb/>
海棠輕霧擁春深盈樽有酒供清醉滿眼皆詩足勝吟<lb/>
<pb n="KR4d0364_WYG_014-11a"/>
氷雪相㸔人更好竹君梅友嵗寒心<lb/>
　　　溪山堂翫月<hi>施府判别業</hi>
前山杳靄翠煙凝幾㸃踈星隔岸燈不是飛來千里月<lb/>
如何照徹一壺氷天開圖畫無窮趣人在林巒㝡上層<lb/>
動智静仁湏有得欄干莫只等閒凭<lb/>
　　　招友人鳯山觀雪<lb/>
霜風纔辦兩朝晴怪聽敲窻又雨聲一夜忽生虛室白<lb/>
六花已與短簷平酒斟銷帳真成俗興盡扁舟且未清<lb/>
<pb n="KR4d0364_WYG_014-11b"/>
想得鳯山髙處好試來着屐水精城<lb/>
　　　入京遇雪<hi>正月二日</hi>
馬頭雪絮舞花深便覺新陽改故隂天上素光開玉府<lb/>
眼前一色是瓊林定知洄曲師當捷且把新豐酒獨斟<lb/>
萬木怯寒頭正縮梅花一㸃露春心<lb/>
　　　道中積雨<lb/>
纔起程時雪絮春雪餘又是雨兼旬肩輿聊復能安穏<lb/>
歩屧其如受苦辛楮賤米窮嘗世味風餐露宿鍊官身<lb/>
<pb n="KR4d0364_WYG_014-12a"/>
一朝儻有青雲上莫忌泥耕水耨人<lb/>
　　　贈俊上人雪崖<lb/>
雪崖來覔雪坡詩崖險坡平雪摠宜毎羨僧房聞竹折<lb/>
終强俗客聴窻知巖收泉竇無聲溜石壓梅花側出枝<lb/>
到了紅爐融一片湏還門外尺深時<lb/>
　　　題道士碧潭<lb/>
幽人何處倚漁竿百頃清潭浸碧寒不動一波疑水定<lb/>
中涵萬象覺天寛山將螺髻堆銅鏡月借玻瓈現玉盤<lb/>
<pb n="KR4d0364_WYG_014-12b"/>
莫作窈深無底㸔是間應有卧龍蟠<lb/>
　　　贈朱五星<lb/>
貴賤由來不自齊巧將躔次説髙低星環雲漢胸羅列<lb/>
斗挹天漿手獨提太乙昨傳當蜀道文昌今喜尚江西<lb/>
中興氣運應從此試問何時復聚奎<lb/>
　<lb/>
　<lb/>
　雪坡集巻十四<lb/>
</p>
<p>
</p>
  </div>
</body>
</text>
</TEI>
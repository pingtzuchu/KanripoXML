<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雪坡文集</head>
    <p>
<pb n="KR4d0364_WYG_000-1a"/>
欽定四庫全書　　　　　集部四<lb/>
　雪坡文集　　　　　　　别集類三<hi>宋</hi>
　　提要<lb/>
　　　　<hi>臣</hi>等謹按雪坡文集五十卷宋姚勉撰勉字<lb/>
　　　　述之一字成一髙安人寶祐元年以詞賦擢<lb/>
　　　　等廷對萬言策第一除校書郎兼太子舍人<lb/>
　　　　宋史無傳是集藝文志亦失載此本為其從<lb/>
　　　　子龍起所編凡奏對牋策七巻講義二巻賦<lb/>
<pb n="KR4d0364_WYG_000-1b"/>
　　　　一卷詩十一卷雜文二十九巻勉受業於樂<lb/>
　　　　雷發詩法頗有淵源雖微涉粗豪然落落有<lb/>
　　　　氣文亦媕雅可觀無宋末語錄之俚語外間<lb/>
　　　　傳本頗稀訛缺特甚今以永樂大典所載各<lb/>
　　　　為校補其永樂大典不及載者則仍其舊集首<lb/>
　　　　有文及翁序稱其磊落有竒節官僅校黄本<lb/>
　　　　書備青宫寀又有方逢辰序亦稱為瑞之奇<lb/>
　　　　士觀其所上封事奏劄以及廷對諸篇論時<lb/>
<pb n="KR4d0364_WYG_000-2a"/>
　　　　政之謬辨宰相之姦皆侃侃不阿惟二十二<lb/>
　　　　巻載賀丞相賈秋壑一啟題下注庚申五月<lb/>
　　　　十六日考宋史理宗開慶元年十二月賈似<lb/>
　　　　道奏鄂州圍解景定元年正月詔奬賈似道<lb/>
　　　　功四月詔赴闕庚申即景定元年啟蓋作于<lb/>
　　　　是時與其攻丁大全封事若出兩手殊為白<lb/>
　　　　璧微瑕然啟末多進規之語猶曲終奏雅之<lb/>
　　　　意固視劉克莊之諛頌求榮差有間矣乾隆<lb/>
<pb n="KR4d0364_WYG_000-2b"/>
　　　　四十三年三月恭校上<lb/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官　<hi>臣</hi>　陸　費　　墀<lb/>
<pb n="KR4d0364_WYG_000-3a"/>
雪坡集原序<lb/>
寳祐元年嵗在癸丑上臨軒賜進士第予與姚成一適<lb/>
相後先聮鑣入期集所一見傾盖懽若生平握手論心<lb/>
知其慷慨有大志越眀年予逰清江碧嶂間距瑞陽三<lb/>
舎竹輿山行入境問俗知其倜儻有義氣爾後渭北江<lb/>
東末由再晤四方傳誦累䟽囊封憤世嫉邪排奸指佞<lb/>
又知磊磊落落有竒節夫以成一之志與氣節奮乎百<lb/>
世上下而官僅校黄本書備青宫寀年僅四十有六遽<lb/>
<pb n="KR4d0364_WYG_000-3b"/>
修文白玉樓騎鯨白雲鄉去豈不可悲也夫不幸之幸<lb/>
成一有從子龍起得陛天子之學有一子元夫已受天<lb/>
子之命振家聲而接文脈不在兹乎龍起彚編成一文<lb/>
藁五十巻予讀之悲不自勝烏乎此持成一之文而已<lb/>
其志與氣節固自有不恃生而存不隨死而止者㫺龍<lb/>
川陳同父亦癸丑倫魁也嘗伏闕三上書孝廟覽之驚<lb/>
異俾執政召問當從何處下手晚得一第未及大用而<lb/>
歿又嘗自作長短句四巻酒酣浩歌一章輒自歎曰平<lb/>
<pb n="KR4d0364_WYG_000-4a"/>
生經濟之懐略已陳矣抑亦可悲也夫時東莱吕成公<lb/>
遷居金華同父數造焉成公深期之曰未可以為世不<lb/>
能用虎帥以聴誰敢犯子予於成公何能為役而所以<lb/>
深期成一與成公同撫遺編而欷歔悼吾黨之零落敢<lb/>
以期成一者期其子若姪景定五年夏六月甲子古涪<lb/>
文及翁序<lb/>
姚成一瑞之竒氣也未可專以文章論也予癸丑夏自<lb/>
吴幙入館時成一初第見其文如長江大河一㵼千里<lb/>
<pb n="KR4d0364_WYG_000-4b"/>
每與友朋相語必曰姚成一之文章不易及也越數年<lb/>
相㑹於館中見其持身之介立論之壯負氣之英且屢<lb/>
挫而不衰又知成一之所以為成一者同館之士其知<lb/>
成一者莫如予而知予者亦莫如成一也未㡬咸以罪<lb/>
去越三年予起家承乏於瑞則成一已下世矣其族子<lb/>
龍起刋其平生所為文属予序予曰成一之操守議論<lb/>
氣槩欲為天下國家興事立業者也豈文章而已乎天<lb/>
奪之早而僅以文章傳後惜也景定癸亥秋八月四日<lb/>
<pb n="KR4d0364_WYG_000-5a"/>
蛟峰方逄辰序<lb/>
</p>
<p>
</p>
  </div>
</body>
</text>
</TEI>
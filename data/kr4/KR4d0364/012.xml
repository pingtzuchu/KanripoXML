<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪坡集巻十二</head> <lb/>
    <p>
<pb n="KR4d0364_WYG_012-1a"/>
欽定四庫全書<lb/>
　雪坡集巻十二<lb/>
　　　　　　　　　　　　　宋　姚勉　撰<lb/>
　　詩<hi>七言絶句</hi>
　　　題小西湖<lb/>
主人胷次一西湖新展蘇堤小畫圖待種梅花三百本<lb/>
請君雪裏訪林逋<lb/>
　　　再題小西湖<hi>和張𤦺韻</hi>
<pb n="KR4d0364_WYG_012-1b"/>
閤前白倚竹扶踈梅似逋僊柳似蘇待向山椒結茅屋<lb/>
更添偉觀占江湖<lb/>
深深晴日漲湖煙開着蓬牕飽㸔蓮只怕客來童放鶴<lb/>
又催花裏棹歸船<lb/>
記得臨風玉樹前聽詩長愛思飄然肯來重結鷗盟否<lb/>
新有湖亭八九椽<lb/>
　　　題恵政橋<lb/>
生愁杜宇呌津橋呌入南人贊眡朝安得砥流如此石<lb/>
<pb n="KR4d0364_WYG_012-2a"/>
康衢日日聽童謡<lb/>
　　　題藍橋<lb/>
芝堂自瑞天朝宋竹郡久更江左唐願似誠齋詩句説<lb/>
朝京舊路再筠陽<lb/>
　　　題長沙鋪<lb/>
君向長沙驛舍來驚心此路想遲回漢庭賈傅曽還否<lb/>
風撼空山葉欲堆<lb/>
　　　題左國寳後村<lb/>
<pb n="KR4d0364_WYG_012-2b"/>
桃李隔墻花滿園卯君曽此賦東軒秪今左氏莊如許<lb/>
恰在東軒近後村<lb/>
　　　題胡景顔雙清堂<lb/>
盤桓松菊陶元亮俯仰山泉白樂天長謂若人無復有<lb/>
後身却在石溪邉<lb/>
　　　題靈溪道旁水閣<lb/>
一碧無波湛淺溪釣舟已繫打魚歸碧山黄葉排如畫<lb/>
中有聮翩白鷺飛<lb/>
<pb n="KR4d0364_WYG_012-3a"/>
　　　題崔莊庵壁<lb/>
碧潭見説有龍蟠萬里滄溟氣欲吞此去風雷轟蟄起<lb/>
大施霖雨霈乾坤<lb/>
筆峯秀聳帶溪縈人傑當知是此生説與山靈湏借助<lb/>
從今姓字達天京<lb/>
　　　題月巖<lb/>
巖影嵌空月欲圓天風吹動碧雲端到天一半已如許<lb/>
真到廣寒應更寒<lb/>
<pb n="KR4d0364_WYG_012-3b"/>
　　　題松風閣<lb/>
萬松排立撑雲表虛籟生風秋月皎了翁安在不可呼<lb/>
雪鶴飄然下林杪<lb/>
　　　題鵲巢寺<lb/>
脩竹蕭森影過墻屧聲寂不響回廊道人獨坐清無對<lb/>
飽殺薫風一味凉<lb/>
　　　孤山納凉<lb/>
雙鷺窺荷弄水香一蟬嘶栁送斜陽京華凉處惟湖上<lb/>
<pb n="KR4d0364_WYG_012-4a"/>
更有孤山第一凉<lb/>
　　　遊冷泉亭宿四聖觀<lb/>
晝日追凉到冷泉晩風呼酒醉湖邉醉中興懶休歸去<lb/>
試叩丹房借榻眠<lb/>
　　　題四聖觀小蓬萊<lb/>
湖光平接碧天開浮世笙歌下徃來箇是蓬萊真絶頂<lb/>
如何只道小蓬萊<lb/>
　　　四望亭觀荷花<lb/>
<pb n="KR4d0364_WYG_012-4b"/>
面面湖光面面風可人㝡是白芙蓉分明飛下雙雙鷺<lb/>
纔到花邉不見踪<lb/>
　　　孤山聞木犀<lb/>
湖面清風拂酒盃異香一片自天來明知不是荷花了<lb/>
金粟漫山昨夜開<lb/>
　　　木犀<lb/>
絲絲朝雨濕牕紗薄日疎雲弄霽華可是都城秋事早<lb/>
新凉更有木犀花<lb/>
<pb n="KR4d0364_WYG_012-5a"/>
賣花擔上買秋光分貯氷壺沁曉涼滴取露珠供硯水<lb/>
筆頭已覺帶天香<lb/>
甆缾對貯碧金叢萬斛香藏一粟中侵曉起來清馥滿<lb/>
夜來真睡廣寒宫<lb/>
　　　芙蓉<lb/>
水芙蓉了木芙蓉湖上花無一日空巻却水天雲錦段<lb/>
又開歩障夹堤紅<lb/>
　　　遊下竺園<lb/>
<pb n="KR4d0364_WYG_012-5b"/>
穿洞扳巖日幾回瘦笻欲去復徘徊園丁亦怪經行數<lb/>
笑道今朝官又來<lb/>
　　　九月十日晴<lb/>
簷雨牕風隔夜秋曉㸔天宇忽雲收菊花尚在仍佳節<lb/>
未必今朝蝶已愁<lb/>
　　　九月十三日飲湖上<lb/>
閉門十日厭塵埃纔見湖光眼便開㝡愛平堤楊栁外<lb/>
幾舟撑去幾撑來<lb/>
<pb n="KR4d0364_WYG_012-6a"/>
　　　别西湖<lb/>
别了東坡更樂天重來薦菊又明年欲行且止真難去<lb/>
再泛西湖半日船<lb/>
漸是梅花雪片時鴈書底苦趣歸期雖然未賞西湖雪<lb/>
猶及梅花第一枝<lb/>
　　　道中即事<lb/>
路盤山行崖挿天儂行山頭下有船逆船上遲歩行速<lb/>
舟人指儂誇為僊<lb/>
<pb n="KR4d0364_WYG_012-6b"/>
霧氣澒濛水氣蒸上與寒日爭昏明江心有船不可見<lb/>
惟聞咿啞摇櫓聲<lb/>
霜融霧消又作晴四山日氣烘春明黄葉如金紅如錦<lb/>
枯梢無葉更覺清<lb/>
心馳家山恨不飛兩旬欲作一日歸征衫尚絺未足苦<lb/>
天寒親老未授衣<lb/>
蕎麥花開如雪鋪新霜寒早半欲枯故山今年熟此否<lb/>
讀書夜飢需餅爐<lb/>
<pb n="KR4d0364_WYG_012-7a"/>
誰家玉雪花嬌兒頓足嬉笑牽爺衣韓家阿拏今已矣<lb/>
有誰門前迎我歸<lb/>
天晴日短亦覺長客行一日兩舍强道傍蕭蕭木葉下<lb/>
天風又辦明朝霜<lb/>
橘纍金印楓錦衣夾路相照生光輝我非買臣與季子<lb/>
但有菊佩芳菲菲<lb/>
我亦欲懐三赤珠陸郎有母繄獨無治生復無人諫止<lb/>
亦豈能有千頭奴<lb/>
<pb n="KR4d0364_WYG_012-7b"/>
怪梅蟠屈如龍蛇小紅如粒欲作花雪坡一株恰如此<lb/>
歸歟月明㸔横斜<lb/>
　　　道傍紡女<lb/>
道傍女子雙髻鴉兩足如雪踏紡車村莊人家只如此<lb/>
齊宫歩歩生蓮花<lb/>
　　　贈陸伯容<lb/>
掛琴無壁一長吁可是儒冠竟誤儒好把清波回涸轍<lb/>
莫教白眼哭窮途<lb/>
<pb n="KR4d0364_WYG_012-8a"/>
　　　陳明卿覔瓦葢屋<lb/>
玉川幸有數間屋子美怕巻三重茅為君覔費易陶瓦<lb/>
夜牕寫詩聴雨敲<lb/>
　　　早起觀雨餘蛛網<lb/>
嫩凉催讀矮牕書曉色初分恰雨餘莫笑頽簷無活計<lb/>
四邉寳網掛真珠<lb/>
　　　七夕分韻得絲字<lb/>
柳子中庭乞巧時始知抱拙不汙卑向令早似愚溪日<lb/>
<pb n="KR4d0364_WYG_012-8b"/>
未必緇塵湼素絲<lb/>
　　　題蜀江觀<lb/>
　　漢中元元年光武中興三十有四年也是夏洛陽<lb/>
　　醴泉湧出飲之者痼疾皆愈自建武數至中元三<lb/>
　　十二年然光武興於更始元年尚有二年也寳祐<lb/>
　　丁巳上即位亦三十四年矣瑞蜀江觀靈泉復湧<lb/>
　　功與漢泉等先是淳熈十二年曽湧觀以是建今<lb/>
　　復湧是吾君聖徳昭天漏泉軼漢光規孝祖也不<lb/>
<pb n="KR4d0364_WYG_012-9a"/>
　　然何此瑞復見瑞之陽乎維時先臣某嘗歌詠之<lb/>
　　矣某不肖逢今昌運詎敢黙然謹拜手稽首而作詩<lb/>
光武中興三十年愈民痼疾發靈泉吾皇何止如光武<lb/>
瑞井宜通瑞錦邉<lb/>
孝祖淳熈極盛時此泉曽發蜀江湄綉衣酷吏雖湮塞<lb/>
難掩公朝賜石碑<lb/>
飛昇千載許旌陽一念吾民尚未忘循吏儻憐民疾苦<lb/>
開泉療疾又何妨<lb/>
<pb n="KR4d0364_WYG_012-9b"/>
幸喜甘霖做嵗豐靈泉又奏濟人功但令姦猾銷聲好<lb/>
莫禁民躋壽域中<lb/>
　　　題嚴子陵釣臺<lb/>
倡周節義有夷齊釣渭鷹揚可太師西漢頽波無砥柱<lb/>
先生只合一綸絲<lb/>
扁舟誰不過嚴灘喚醒貪夫醉夢寒名教扶持真百世<lb/>
豈徒當代懾曹瞞<lb/>
封了全燕不復臣友朋從此廢天倫子陵不為光皇屈<lb/>
<pb n="KR4d0364_WYG_012-10a"/>
要識君王有故人<lb/>
懐仁輔義戒阿諛萬古先生兩句書長徃不來安有此<lb/>
始知王佐在樵漁<lb/>
　　　除夕前一日湖中望西山有感<lb/>
西山青處近家鄉先世衣冠正此藏明日千門俱祀嵗<lb/>
墳前誰拜一爐香<lb/>
　　　思江南筍蕨<lb/>
先生亟去理山齋筍蕨春甜味正佳一夜東風催變緑<lb/>
<pb n="KR4d0364_WYG_012-10b"/>
筍吹成竹蕨成柴<lb/>
　　　贈陳龍湖<lb/>
蜿蜒寒碧捲深清一洒甘霖澤萬生此際莫驚蟠蟄好<lb/>
近冬時節不妨晴<lb/>
　　　題王昭君<lb/>
謝却君恩入塞塵宫花從此不能春丹青莫恨毛延夀<lb/>
婁敬先為作俑人<lb/>
　　　送周縣尉<hi>卿月</hi>滿秩歸<lb/>
<pb n="KR4d0364_WYG_012-11a"/>
清浮寒露在氷壺一節三年更不渝莫道來時琴鶴在<lb/>
而今琴鶴一齊無<lb/>
采棒年來可怕人先生一念只慈仁吏奸却立晴氷曉<lb/>
民瘼皆甦化日春<lb/>
鄉户生愁役破家買田助義息紛譁從今閭里皆安業<lb/>
男課犂鋤女績麻<lb/>
自古髙安欠學宫新庠贊立竟誰功青青子佩争絃誦<lb/>
總在先生化育中<lb/>
<pb n="KR4d0364_WYG_012-11b"/>
方今天下少貞廉廉有如公豈暫淹見説東皇思柄用<lb/>
姓名已向玉瓶拈<lb/>
　　　送京學林申甫<lb/>
　　京庠林申甫余舊同舍生也庸齋先生趙端明嘗<lb/>
　　為書小隠萱堂四大字申甫復欲余書既有先生<lb/>
　　銀鈎鐵畫在前後學不敢僣也姑各賦之詩<lb/>
林飛倦翼已知還小隠何妨且住山未始便為長徃計<lb/>
回頭魏闕五雲間<hi>右小隠</hi>
<pb n="KR4d0364_WYG_012-12a"/>
萱草忘憂底鮮忘慈親鶴髮坐髙堂羨君有此忘憂得<lb/>
如我添憂萬斛强<hi>右萱堂</hi>
　　　送歐陽<hi>應䕫</hi>
　　瀧岡六一先生鄉也舊有祠中廢弗葺應䕫請於<lb/>
　　郡興之是可嘉尚索詩為賦<lb/>
祠宇重修復舊觀喜知家世未灰寒秖今陛下如仁祖<lb/>
安得先生作諫官<lb/>
　　　寄題章貢劉氏麗曉樓<lb/>
<pb n="KR4d0364_WYG_012-12b"/>
玉虹翠浪雪堂詩底事山光曉獨竒㸔取隂雲都捲處<lb/>
直湏天下大明時<lb/>
　　　題梅莊郭成甫瘦吟帙<lb/>
倚着梅花讀瘦吟氷章雪句照人心未應只為吟詩瘦<lb/>
且占春風笑上林<lb/>
梅似臞僊瘦為詩清寒直欲不勝衣吟成雪裏調羮句<lb/>
此句却令天下肥<lb/>
　　　小漿題壁用趙信國韻<lb/>
<pb n="KR4d0364_WYG_012-13a"/>
雲脚崢嶸日欲西釣舟箇箇泊前溪客牕不寐君知否<lb/>
枝上饑烏夜正啼<lb/>
踏梅聊爾過江西月裏漁竿冷挿溪料想故園春事好<lb/>
亂花深處聽鶯啼<lb/>
　　　菊節宿白沙次友人韻<lb/>
野市難為側帽紗家山猶逺雪鷗沙退之尚有衣堪凖<lb/>
悔不留君醉菊花<lb/>
　　　贈李森幞頭<lb/>
<pb n="KR4d0364_WYG_012-13b"/>
　　冠幞非古也然所以莊其首則亦古意京師工此<lb/>
　　製者甚多獨真李官人為第一求詩為賦之<lb/>
如龍驕馬出東華競指横烏席帽遮盡道李家模様好<lb/>
㝡宜頭上帶宫花<lb/>
　　　贈施大夫履鞋<lb/>
漏院穿霜聽徹更催班影踏禁花行不湏更待尚書諫<lb/>
聽履先知有直聲<lb/>
　　　贈劉仲圭占牌<lb/>
<pb n="KR4d0364_WYG_012-14a"/>
書銜莫羨一條氷美職髙官不足稱何事只存天爵貴<lb/>
令名長與日俱昇<lb/>
天巧都存篆刻中得君刀筆即榮通鳯池誰信曽三入<lb/>
闗吏猶猜八十翁<lb/>
　　　張道夫惠大小硯五走筆戲謝<lb/>
蛾眉五硯列牕前漬墨磨丹總可憐試向鶯鶯主人問<lb/>
大鬟何似小鬟妍<lb/>
　　　贈敷上人遊五山<lb/>
<pb n="KR4d0364_WYG_012-14b"/>
拄杖挑雲過五山無心出岫倦飛還參禪未用多行脚<lb/>
道在如如不動間<lb/>
　　　贈煜上人石牕<lb/>
八牕本體自玲瓏鑿石為明更不同遮莫獼猴常應外<lb/>
直湏蟾月鎮當中<lb/>
　　　寄感山二詩僧<lb/>
　　到感山尋雪山樵詩僧不遇寄以詩又入旃檀寮<lb/>
　　中見几上有江南麥詩問誰作乃有如是佳句衆<lb/>
<pb n="KR4d0364_WYG_012-15a"/>
　　以真半顛對問居何地則云南峯王月莊云是嘗<lb/>
　　欲見余説詩者雖未識亦合寄以詩<lb/>
欲聴茶鼎轉風松底事雲房白晝封應在山中採樵去<lb/>
雪深何處問行踪<hi>右寄雪樵</hi>
讀君桑葦踈籬句知得猶存用世心拄杖借將來解虎<lb/>
不湏深卧白雲深<hi>右寄半顛</hi>
　　江南麥詩欲改一字謾録于後江南麥似草離離<lb/>
　　哨騎貪青隔岸嘶驚得村翁無計較旋樵桑葦縛<lb/>
<pb n="KR4d0364_WYG_012-15b"/>
　　疎籬元本是多計較改作無字覺尤有味顛以為<lb/>
　　如何<lb/>
　　　贈僧雪翁<lb/>
雪翁來覔雪坡詩氷雪相㸔太絶竒一片紅爐參徹了<lb/>
梅花香透玉横枝<lb/>
　　　丙辰祗召入京道信州題一杯亭<lb/>
山行頗覺興悠哉到此何妨飲一杯爛醉不湏愁世事<lb/>
明朝醉醒又愁來<hi>趙福王飲一杯於此</hi>
<pb n="KR4d0364_WYG_012-16a"/>
　　　南臺<hi>福王所建</hi>
一片荒碑立翠苔空餘基址鬱崔嵬此臺湮廢渾閑事<lb/>
山北如今未有萊<lb/>
　　　跨鶴臺<hi>唐時有僊人于此跨鶴昇天</hi>
僊人白日上青冥鶴去臺空喚不應千載令威歸得否<lb/>
雪堂有客夢如氷<lb/>
　　　寄題茶山<hi>汪玉山為大魁後從曽茶山學于此</hi>
文獻風流想故家玉川室邇已人遐何時細賞文清竹<lb/>
<pb n="KR4d0364_WYG_012-16b"/>
與客同煎陸羽茶<hi>文清公有手植竹在</hi>
　　　題祥符寺<hi>鐘樓前有古木可三百年</hi>
山在雲間幾上梯㝡髙縁有福王祠尚憐不及樓前木<lb/>
得見祥符極盛時<lb/>
　　　贈長老洪野衲<lb/>
舉目茫茫宇宙間畏塗險甚太行山鑊湯隨地無氷處<lb/>
只有僧廬野衲閒<lb/>
　　　洪長老惠藤杖<lb/>
<pb n="KR4d0364_WYG_012-17a"/>
髙僧挑月一枝藤惠我登山脚便輕澒洞風塵豺虎惡<lb/>
從今險路穏支撑<lb/>
　　　㳂江買魚不得詢之則前此多為官船所强取<lb/>
　　　　故有亦言無因成三絶<lb/>
江行安可食無魚問着笭箵總道虛底事官船渠不賣<lb/>
從來汚吏喜侵漁<lb/>
分明翠籠掩金鱗鼓枻飄飄不可親底事官船渠不賣<lb/>
官人不是愛魚人<lb/>
<pb n="KR4d0364_WYG_012-17b"/>
人間到處有魚羮我亦扁舟栁下横一任官船渠不賣<lb/>
歸歟鱠玉煑深鐺<lb/>
　　　過麻子湖遇逆風有作<lb/>
我自甘心欲背時舟行一任逆風吹去帆今日誇輕捷<lb/>
只恐前灘也怨遲<lb/>
自喜扁舟載月明渉湖底事不宜輕象痕深没風仍順<lb/>
今日天公亦世情<hi>時見有自吾州解官歸者數船滿載且遇順風</hi>
來去船皆欲便風天心豈解兩相從儂㠶一順渠應怨<lb/>
<pb n="KR4d0364_WYG_012-18a"/>
不若從渠且苦儂<lb/>
兹行已誤出山來得就蓴鱸亦快哉造物莫嫌歸未是<lb/>
故教風力倒吹回<lb/>
世道如斯决意歸此心不怕八風吹吾生忠信無休日<lb/>
天下風波有定時<hi>時丙辰十二月</hi>
　　　次鄒希賢買魚不得三首衍為漁翁問答六詩<lb/>
　　　　問漁翁<lb/>
撥剌金鱗競躍淵决非明月載空船有魚不供行人買<lb/>
<pb n="KR4d0364_WYG_012-18b"/>
莫是漁翁不愛錢<lb/>
　　　　漁翁答<lb/>
游魚驚餌總沉淵一任携竿晩立船今世有錢人總愛<lb/>
漁翁豈獨不貪錢<lb/>
　　　　再問<lb/>
魚器如何盡擁虛未應寒鬛總依蒲終朝竟夕渾無得<lb/>
莫是君鈎太直無<lb/>
　　　　漁翁答<lb/>
<pb n="KR4d0364_WYG_012-19a"/>
𣺌𣺌澄江湛碧虛風㠶一幅掛輕蒲吾鈎豈直魚鰕設<lb/>
入釣文王未解無<hi>栁文一釣易得文王</hi>
　　　　漁翁問<lb/>
見説京糧舊日籯學將湖舫入江撑而今歸去應無事<lb/>
蘆笋蒿芽錦鱖羮<lb/>
　　　　答漁翁<lb/>
茅屋無金可滿籝湖邉小艇却堪撑縱無介甫魚羮飯<lb/>
也學東坡飽菜羮<lb/>
<pb n="KR4d0364_WYG_012-19b"/>
　　　和陳和卿四絶<lb/>
絶交久是孔方兄賒得村醪小欵迎君豈真無食肉相<lb/>
夜來𬞞筍太僧清<lb/>
梁燕無聲晝掩扄若為消此畫堂清急呼覔句陳無已<lb/>
莫撚吟髭且一枰<lb/>
蚤裏溪人又饋魚未容歸興動蓴鱸秪今更辦開蔬供<lb/>
君若來遲釜恐無<lb/>
空齋長夏永如年鶯囀林隂鷺水田只好更尋棊一局<lb/>
<pb n="KR4d0364_WYG_012-20a"/>
莫孤花影午時天<lb/>
　　　和龔宗諭五絶<lb/>
多少掄魁豈獨今道心誰勝利名心只知晁董前頭立<lb/>
何似周程樂處尋<lb/>
吾儕從仕為家邦豈羨科名世少雙激浪湏㸔巋柱立<lb/>
犯顔安可畏郎撞<lb/>
學不求名况為官官甜初不似儒酸無能富貴都磨滅<lb/>
真作浮雲一様㸔<lb/>
<pb n="KR4d0364_WYG_012-20b"/>
聞僅二知雖賜也道傳一貫必參乎已私克盡融天理<lb/>
表裏通明月在壺<lb/>
名下惟知不可居誨言終日反三隅愛人以徳今忠獻<lb/>
莫道前賢久已無<lb/>
　　　勸學示子元夫<lb/>
事業功名在讀書聖賢妙處着工夫區區只為潭潭府<lb/>
不敢如韓訓阿符<lb/>
　　　弈棊有感<lb/>
<pb n="KR4d0364_WYG_012-21a"/>
奕秋鴻鵠未湏驚一着才差敗一枰不信但來茅屋裏<lb/>
紙棊盤上㸔輸贏<lb/>
　　　己未秋杪敵騎雲擾聖主神斷斥逐元姦臺臣<lb/>
　　　　始有抨彈之疏因成二絶一惜言者之後時<lb/>
　　　　二願局面之堅凝也<lb/>
牕紙暾紅枕上知破寒初聽一聲雞雖無風雨瀟瀟度<lb/>
也勝隣家曉不啼<hi>右失曉雞</hi>
積雨霖霪忽報晴元來依舊有清明霜天護取晴牢着<lb/>
<pb n="KR4d0364_WYG_012-21b"/>
莫放寒雲半㸃生<hi>右喜新晴</hi>
　　　嘲猫<lb/>
斑虎皮毛㓗且新綉裀嬌睡似親人梁間縱䑕渾無䇿<lb/>
門外攘雞太不仁<lb/>
　　　嘲燕<lb/>
蓬蒿塞徑掩柴闗紫燕離巢更不還大厦連雲成就日<lb/>
重遊簾幙有何顔<lb/>
　　　詠蜂<lb/>
<pb n="KR4d0364_WYG_012-22a"/>
百花頭上選羣芳收拾香腴入洞房但得蜜成甘衆口<lb/>
一身雖苦又何妨<lb/>
　　　贈電眸陳相士<lb/>
巖電當年説阿戎清談于世竟何功君今雙目真如電<lb/>
舉世忠邪一覽中<lb/>
　　　贈談天星數王子貴<lb/>
談天客子晝敲門相對晴牕話一樽到底忘言方是妙<lb/>
梅花枝上㸔乾坤<lb/>
<pb n="KR4d0364_WYG_012-22b"/>
　　　雪後同友人觀梅<lb/>
簷珠瀝瀝雪初晴酒滴寒槽雜溜聲旋釂梅花斟夜月<lb/>
人間那得箇般清<lb/>
　　　和姚𣙜院送茉莉韻<lb/>
清甚氷葩淡不粧能從盛暑到秋凉瓊樓合着移春檻<lb/>
却向山齋供凈香<lb/>
　<lb/>
　雪坡集巻十二<lb/>
</p>
<p>
</p>
  </div>
</body>
</text>
</TEI>
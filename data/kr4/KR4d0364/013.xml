<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪坡集巻十三</head> <lb/>
    <p>
<pb n="KR4d0364_WYG_013-1a"/>
欽定四庫全書<lb/>
　雪坡集巻十三<lb/>
　　　　　　　　　　　　　宋　姚勉　撰<lb/>
　　詩<hi>五言律</hi>
　　　新晴散歩<lb/>
晴曉芳蹊潤幽尋得自怡露粘行草蝶風舞罥花絲竹<lb/>
靜聞鄰話林虛度客棋意行無伴侣池上只鶯知<lb/>
　　　春日即事<lb/>
<pb n="KR4d0364_WYG_013-1b"/>
行野醒春困㸔山立晝晴鳩啼青樾破鷺匝緑秧行物<lb/>
到忘機樂人因逺俗清覔詩無斷句敲板午茶聲<lb/>
　　　山齋<lb/>
茅齋住翠林一逕總清隂澗近水聲入牕虛山色侵讀<lb/>
書依竹靜送客出花深此地無塵俗令人長道心<lb/>
　　　芭蕉<lb/>
窻外幾芭蕉幽懷慰寂寥晩宜風颭颭秋稱雨瀟瀟清<lb/>
滴漁篷碎徐翻鳯扇摇進修期似爾日日長新苗<lb/>
<pb n="KR4d0364_WYG_013-2a"/>
　　　嵗暮<lb/>
嵗莫仍為客書空黙自嗟鴈聲催念友魚鱠起思家廊<lb/>
静風鳴葉窻虛雪入花醉鄉聊避世天外自寒鴉<lb/>
　　　山市<lb/>
路詢山市宿店近石橋横老水穿簷過低窻照水明雨<lb/>
聲凄客思野處惬幽情沽酒聊牽睡茅柴醉不成<lb/>
　　　舟泊蘭溪湖頭市遇雨<lb/>
望燈投野市衝雨泊征船茅店不容客栁堤聊枕舷欹<lb/>
<pb n="KR4d0364_WYG_013-2b"/>
眠濤拍枕起坐漏沾肩夜半瀟瀟歇推篷月在天<lb/>
　　　送王仲安歸武昌<lb/>
武昌洲畔去端不為魚肥要超初平石同娛萊子衣夜<lb/>
長秋雨急天濶白雲飛何日鵲烏喜北風鴻鴈歸<lb/>
　　　登四聖觀月桂亭有感<lb/>
　　石刻云紹興十三年清凉居士韓世忠建<lb/>
將軍休戰伐居士號清凉亭創煙蘿古山深月桂香夢<lb/>
䰟猶朔漠風景已錢塘徃事都休問鐘聲又夕陽<lb/>
<pb n="KR4d0364_WYG_013-3a"/>
　　　登北髙峯<lb/>
秋風吹鬢影凉意足登山人立晴林杪猿啼霜霧間好<lb/>
山多佛占浮世只僧閒我亦耽竒者禪扉日叩闗<lb/>
　　　冷泉亭納凉<lb/>
人間方鼎鑊个裏獨氷霜自是清難濁能令暑亦凉客<lb/>
遷愁瘴海妃浴涴温湯惟有兹泉冷冷中滋味長<lb/>
　　　放生池納凉晩歸<lb/>
湖面輕煙起前山漸不分鐘聲連寺答人語隔船聞吟<lb/>
<pb n="KR4d0364_WYG_013-3b"/>
客衣生月歸僧笠帶雲及城門未掩燈火已紛紛<lb/>
　　　湖上隠者所居<lb/>
家計松梅竹日程琴酒碁呼猿僧到處放鶴客來時壁<lb/>
上皆蘇字窻門只白詩卜鄰心已决未得買山資<lb/>
　　　病後乆不到湖上晩與客到斷橋<lb/>
病後乆不出未知湖上秋偶逢佳客至小作斷橋遊荷<lb/>
暗仍香岸栁疎猶舞樓相期明月夜更此放扁舟<lb/>
　　　次劉仲山餞歸韻<lb/>
<pb n="KR4d0364_WYG_013-4a"/>
幾同湖上飲俱愛晩山青雅趣方泉寺離舟又浙亭贈<lb/>
行詩自好愁别酒休醒後夜思君處桐江傍客星<lb/>
　　　富陽道中<lb/>
翠駕凋零盡芒鞋響葉聲晴江潮後緑寒日竹間清曝<lb/>
背翁微睡挑包僧自行離京纔一日便覺惬幽情<lb/>
　　　道傍水閣<lb/>
一川澄不動山色浸分明噪晩鴉寒甚窺魚鷺瘦生人<lb/>
家江閣好天下釣翁清想此幽居者何知有利名<lb/>
<pb n="KR4d0364_WYG_013-4b"/>
　　　丈室<lb/>
蕭然丈室虛彷彿似僧居影與身為伴琴和鶴也無飯<lb/>
時三種菜香畔一函書不似僧家處曇曇髮幾株<lb/>
　　　贈徐處士<lb/>
劒津徐處士湖海盡知名術造勾庚妙書研遁甲精寒<lb/>
齋留爾乆别驛若為情定赴秋風約西湖酒重傾<lb/>
　　　客中遇雨<lb/>
名韁驅逺役挈挈未遑安春只雨中過花從客裏㸔水<lb/>
<pb n="KR4d0364_WYG_013-5a"/>
聲添昨夜風力盡餘寒但喜前程濶不愁行路難<lb/>
　　　及第歸入江西界<lb/>
得得還初隠秋風信馬蹄此心宸極北今日大江西戱<lb/>
綵呈君賜擎珠教御題家庭真樂近蓐食聽晨鷄<lb/>
　　　送梁新恩夢靁歸鄉<lb/>
晝錦賦歸歟梅花萬里餘同盟難此别後㑹定何如袍<lb/>
緑為親壽編青課弟書燕山今再有五桂耀鄉閭<hi>梁氏有五</hi>
<hi>桂坊</hi>
<pb n="KR4d0364_WYG_013-5b"/>
　　　送王希聖歸興國赴舉<lb/>
之子趣裝歸占黄已在眉雕蟲觀暇日薦鶚信秋期喜<lb/>
有傳衣鉢慙無助鼓旗㨗書來報我端的菊花時<lb/>
　　　贈煜上人<lb/>
遶院蕭蕭竹僧中爾獨清佛燈行道影梵磬誦經聲露<lb/>
葉晨蔬熟風松晝茗烹夜深誰伴侣月在石窻明<lb/>
　　　送趙僉判<hi>與輻</hi>美任二首<lb/>
佐幕此三年邦人盡説賢吏寒清夜月民暖小春天祖<lb/>
<pb n="KR4d0364_WYG_013-6a"/>
帳旗交綵歸裝石壓船甘棠在何許積粟市橋邉<lb/>
底事三年裏纔膺兩薦書邦侯辨寳晩使者設羅疎知<lb/>
已初何計能官自有餘漢庭今欠者子政與朱虛<lb/>
　　　與毛教授<lb/>
　　州有典客吏以賄得官天基節乃敢立祝壽班雖<lb/>
　　前此嘗吏之者亦不羞也而廣文毛丈獨能叱而<lb/>
　　去之充是心以立清朝必能排姦邪去不肖矣喜<lb/>
　　而賦之詩<lb/>
<pb n="KR4d0364_WYG_013-6b"/>
舉世無清濁誰歟障倒瀾獨能驅鴈鶩不使汙鵷鸞此<lb/>
事雖云小其人已可觀近來峩豸者欠此廣文官<lb/>
　　　次陳肩䕫韻<lb/>
蠻觸争蝸角興亡土兩丘一家文到古萬世月行秋鰲<lb/>
可三山冠鵬湏八極遊胷中治安䇿時事幾堪憂<lb/>
　　　贈廬陵三劉神童<lb/>
唐時劉正字今復見廬陵珠樹三根秀金門一日登贈<lb/>
君無句錦覔我到溪氷不為炎凉變童年有此能<lb/>
<pb n="KR4d0364_WYG_013-7a"/>
　　　寄題上饒周儀仲西疇<lb/>
聞君負北郭築室扁西疇緑水人家曉黄雲穡事秋吾<lb/>
生如有此外物更何求堪卜東鄰否耕餘着釣舟<lb/>
　　　送胡教授之沅水任<lb/>
君今鳴木鐸名與芷俱香後夜月千里美人天一方徃<lb/>
追湖學躅更挈楚臣芳了却臯比事歸來振鷺行<lb/>
近聞沅水路今亦是風寒忠信如先教邉陲儘易安勿<lb/>
云師可去甘與國辭難文武能兼盡功名更好㸔<lb/>
<pb n="KR4d0364_WYG_013-7b"/>
　　　有感<lb/>
范張心許友餘耳面為朋世路巇於嶺交情薄似氷綈<lb/>
袍非舊戀結綬况同登亦莫他人責先施恐未能<lb/>
　　　夢太夫人如平生<lb/>
山鹿隨麋樂林烏反哺慈傷心惟夢裏有母似兒時愛<lb/>
子平生念思親隔世悲松楸霜露冷北望淚交頥<lb/>
　　　靈源上太夫人塚<lb/>
一别慈闈面春風十五花不知人有母誰念子無家社<lb/>
<pb n="KR4d0364_WYG_013-8a"/>
雨鄰巢燕清明壟樹鴉動皆傷感處慟哭夕陽斜<lb/>
　　　題族子霆伯西征録<lb/>
閒味西征録霜橙嚼鱠虀俊聲壓湖北詩派接江西鎮<lb/>
日心相憶何時手重攜相期一樽酒重與叩雲溪<lb/>
　　　贈玉隆都監周抱一<lb/>
一别丹霞洞何年到此邦犬隨燒藥鼎鶴伴改詩牕談<lb/>
柄風生席清標月在江西山聞欲隠來訪鹿門龐<lb/>
　　　晨興<lb/>
<pb n="KR4d0364_WYG_013-8b"/>
晨興未梳盥此興亦何清㸔竹鈎簾坐澆花遶逕行葛<lb/>
巾聊復正塵事即時生安得簞瓢足扄門遂野情<lb/>
　　　贈趙神眼<lb/>
杜門人事少排闥相師來童子忙驅鶴先生正㸔梅煩<lb/>
君滕口説如我豈身媒水鏡能司馬隆中覔異才<lb/>
　　　安象祖携子餞行英爽可愛贈以詩嘉其有好<lb/>
　　　　徳秉彛之天必能世其家<lb/>
西蜀安公子為謀不在身倚楹惟國事于道亦忠臣偉<lb/>
<pb n="KR4d0364_WYG_013-9a"/>
矣雙書藁清哉箇逸民丹心天所相宜有此麒麟<lb/>
　　　和姜明甫<lb/>
詔放山林去時人冷眼㸔新詩為我贈髙義似君難又<lb/>
説同年弟尤知取友端市將梅子隠冠尚貢公彈<lb/>
　　　和葛徳逺<lb/>
脫兎驚罝逸潜魚畏餌逃山林聊復爾湖海可曽豪藥<lb/>
笑多方誤棊嗟不着髙且湏随野鹿共此食苹蒿<lb/>
霧豹文雖隠風蟬蜕即僊伴書猶有劒食硯豈無田發<lb/>
<pb n="KR4d0364_WYG_013-9b"/>
藻多師董思經敢笑邉晩成知大器天詔正求賢<lb/>
　　　挽十尊長居士<lb/>
聘君今已矣月入少微星又失宗盟長空悲族譜亭生<lb/>
芻嗟莫致歌薤若為聽只喜隂功在三槐已緑庭<lb/>
　　　又代作<lb/>
鹿門龎徳公欵段馬少遊古人不可今君賢抑其流清<lb/>
風足廉頑厚徳亦鎮浮君今復古人善士吾何求<lb/>
　　　代挽甯西雲<lb/>
<pb n="KR4d0364_WYG_013-10a"/>
杜牧先銘墓淵明自祭文兩賢真造理百世又逢君把<lb/>
釣溪沈月著書山鎻雲誰能上遺藁堪辟木天雲<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0364_WYG_013-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪坡集巻十三<lb/>
</p>
<p>
</p>
  </div>
</body>
</text>
</TEI>
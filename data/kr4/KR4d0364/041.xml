<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪坡集巻四十一</head> <lb/>
    <p>
<pb n="KR4d0364_WYG_041-1a"/>
欽定四庫全書<lb/>
　雪坡集巻四十一<lb/>
　　　　　　　　　　　　　宋　姚勉　撰<lb/>
　　䟦<lb/>
　　　劉翠微罪言䟦<lb/>
天理在人心未嘗亡也奸檜背國挾外寇以制其君附<lb/>
者擢拂者斥朝士宜無一人敢言矣忠簡胡公乃有䟽<lb/>
上新州王盧溪以詩餞亦夜郎謫天下宜無一人之敢<lb/>
<pb n="KR4d0364_WYG_041-1b"/>
言矣翠微劉君乃有罪言信矣人心未嘗無天理也劉<lb/>
君惜不在班朝在亦忠簡矣班朝忠簡嶺海亦必忠簡<lb/>
也然士之忠義豈計班朝與嶺海哉忠簡書名萬世翠<lb/>
微罪言世乃有不知者然士之忠義豈計知與不知哉<lb/>
忠簡當時言雖不行扶持天地至今頼有此書在罪言<lb/>
中謂國家當養直士氣為社稷福其是之謂歟劉氏子<lb/>
孫其世寳此書養此氣窮則為翠微達則為忠簡窮達<lb/>
一天理無忝乃祖矣寳祐丁巳姚某為翠微之孫有徳<lb/>
<pb n="KR4d0364_WYG_041-2a"/>
書<lb/>
　　　忠穆公行實䟦<lb/>
疾風知勁草板蕩識忠臣忠穆公當傅正彦狂悖時昌<lb/>
言正色排之無少懾至作杜鵑詩召勤王師感動忠義<lb/>
公卿滿朝以死尊君者獨公一人耳天綱人紀幾紊公<lb/>
乃能如此彼當年世有噤不敢發一語者獨不媿於公<lb/>
耶伏讀行編降心三嘆<lb/>
　　　張少師邵字才彦墓銘䟦<lb/>
<pb n="KR4d0364_WYG_041-2b"/>
少師奉使時其忠義之氣足以折敵而詩書之化又有<lb/>
以柔之南北息兵有自來矣公在敵乆知敵有歸淵聖<lb/>
及諸王宗室意勸檜遣使迎請由是忤檜嗚呼使公言<lb/>
得行境土雖未復淵聖及諸王宗室獲歸國耻猶可半<lb/>
雪也每念公言恨不食檜之肉<lb/>
　　　書考亭三帖後<lb/>
同年友伯慥示某以考亭夫子與蓮蕩先生三帖某拜<lb/>
手欽翫仰見夫子格言大訓無所往而不寓一曰向見<lb/>
<pb n="KR4d0364_WYG_041-3a"/>
意氣頗多激昂而心志未甚凝定此須更於日用之間<lb/>
益加持敬工夫見得本來明徳之體動静如一方是有<lb/>
入頭處夫子此言豈惟蓮蕩先生可行之正為某軰後<lb/>
學地也二曰某連年疾病今歲差勝然氣體日衰自是<lb/>
無復强徤之理所幸初心不致忘廢亦時有朋友往來講<lb/>
習偽學汚染令人恐懼然不得避也三曰某衰於疾病<lb/>
更無無疾病之日明年便七十矣區區偽學亦覺隨分<lb/>
得力但少文字不能得了恐為千載之恨耳夫子年愈<lb/>
<pb n="KR4d0364_WYG_041-3b"/>
髙而徳愈茂血氣衰而志氣盛黨禁方嚴經厯患難曾<lb/>
不少變方且欲了文字以詔千載其與宣一聖七十二而<lb/>
成春秋者何異持敬功效乃能如此偽邪眞邪無黨禁<lb/>
不足以見先生之學然則偽學之禁天益以表夫子之<lb/>
眞歟某三復三帖而三嘆<lb/>
　　　書元齋䟦後<lb/>
漫塘立齋二先生某生晩不及識陳君子實以元齋說<lb/>
與䟦示某得觀遺翰九拜敬嘆前哲已往一字一墨皆<lb/>
<pb n="KR4d0364_WYG_041-4a"/>
可厯代寳也雖然盍求其義夫元萬善之所從始也故<lb/>
曰善之長元包四徳如仁之包四端元即仁也故曰君<lb/>
子體仁足以長人體元之仁天地間何莫非吾生意又<lb/>
奚止復一家之元氣如先世之取科第而已哉願因先<lb/>
生以元名齋之義而求仁焉庶無負二先生之說之䟦<lb/>
之意<lb/>
　　　書邵堯夫眞蹟後<lb/>
邵子之學某未能窺其妙也邵子之妙烏在在於觀觀<lb/>
<pb n="KR4d0364_WYG_041-4b"/>
物篇所謂皆自我而觀之是也觀之妙妙矣哉易曰復<lb/>
其見天地之心又曰觀其所感又曰觀其所恒又曰聖<lb/>
人有以見天下之賾而觀其會通非謂觀之妙乎觀象<lb/>
於天觀法於地伏羲作易之初盖然矣觀之妙乎妙矣<lb/>
自我而觀妙於觀矣孟子曰萬物皆備於我矣反身而<lb/>
誠樂莫大焉程子曰静後見萬物自然皆有之意皆妙<lb/>
於觀者邵子之妙最於觀處得之邵子臨没且曰吾欲<lb/>
觀化一巡觀至於死生之際則妙於觀者盖不囿於死<lb/>
<pb n="KR4d0364_WYG_041-5a"/>
生而超出乎死生之外矣妙矣哉夫觀即格物也物格<lb/>
則知至矣此邵子所以妙而神也雖然必有以用其力焉<lb/>
某聞邵子嘗大書檢束二字於坐右夫此心必有檢束<lb/>
不至放縱而後可以觀天地萬物古今皇帝王伯之變<lb/>
檢束者用力之初也眉山宋君可傳出邵子觀物篇眞<lb/>
蹟示某某焚香寳誦觀之其字畫荘正無一筆放縱其<lb/>
於檢束中得之明矣後學何敢不力宋君既珍此帖如<lb/>
金玉必有得於邵子之學之妙不知某可與共學否<lb/>
<pb n="KR4d0364_WYG_041-5b"/>
　　　書李文溪吳誠山龍王廟詩後<lb/>
此寳祐甲寅文溪解章貢節舟過呉城山而作是詩也<lb/>
文溪於是横野水之舟又三年矣余讀是詩有感焉乃<lb/>
集騷辭四句書其後見意靈胡為兮水中載雲旗兮駕<lb/>
飛龍望美人兮未來極勞心兮<graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>
                    <graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>
　　　書牟存齋草東宫二制後<lb/>
此存齋牟先生在玉堂時草令東宫封忠王制及冠禮<lb/>
制也先生常為安君象祖書之今為舊物矣若先生者<lb/>
<pb n="KR4d0364_WYG_041-6a"/>
宜在師傅衛翼之列乃以脫靴亭之記不得授承華門<lb/>
之迎先生何病雖然綺園終必為仁孝愛士者采景定<lb/>
元年七月日門生姚某百拜謹書先生所書二制後歸<lb/>
諸安君象祖氏<lb/>
　　　書洪玉父奏藁後<lb/>
江西龜駒玉鴻之四洪猶江東封胡羯末之四謝也生<lb/>
恨晩不及識前軰寳祐癸丑幸得與徽猷公四世子孫<lb/>
述為同年生暇日出公在思陵時奏藁某拜手讀曰噫<lb/>
<pb n="KR4d0364_WYG_041-6b"/>
此前軰文章也意忠實而語精簡今之葩華其文以舉<lb/>
子策體為奏對者視此媿矣里後學姚某謹書<lb/>
　　　䟦雪浪閣詩<lb/>
右雪浪閣詩一集道士劉應時所裒也巻首誠齋東山<lb/>
二先生詩在焉晳倡參和與此閣俱千古矣跳作漩花<lb/>
雪山立濺得琳房滿山濕與潭底魚龍天上立樹梢鶴<lb/>
鵲身都濕之句讀之使人毛髮盡立未登此閣奇觀皆<lb/>
在目中矣况觀浪於江觀詩於閣乎<lb/>
<pb n="KR4d0364_WYG_041-7a"/>
　　　䟦師濓堂記<lb/>
周君宣仲以師濓名其堂濓溪萬世師也天下師也而<lb/>
况派其宗者哉夫子為我朝正學之祖師夫子取水初<lb/>
源也侯師聖見程先生語未徹往見夫子語三日自謂<lb/>
如見天之廣大再見程子程子曰是必從濓溪來師濓<lb/>
之功如此夫雖然侯生之言止可隔壁聽程先生終未<lb/>
深與之何也受學之初每使求仲尼顔子樂處既得矣<lb/>
吟風弄月以歸有吾與㸃也之意嗚呼是眞師濓者乎<lb/>
<pb n="KR4d0364_WYG_041-7b"/>
故師濓者當如程子寳祐五年夏閏之晦姚某書<lb/>
　　　䟦麗曉樓記<lb/>
章貢劉氏作樓名曰麗曉取坡僊日麗崆峒曉句也廬<lb/>
陵王南山記之筆力高邁記末謂聖人知進退存亡不<lb/>
失其正深造理窟丁巳秋客有過余山中為劉氏求䟦<lb/>
余也雖未登斯樓讀斯記而山川草木丹青之葉鱗甲<lb/>
之洲如在八境圖畫中見矣抑余有感焉坡僊是詩之<lb/>
作紹聖元年八月十七日作也公是時往赴惠州白鶴<lb/>
<pb n="KR4d0364_WYG_041-8a"/>
山矣余因此重有感焉後坡僊作詩百六十有四年瑞<lb/>
鳳凰山人姚某䟦<lb/>
　　　䟦林平父文集<lb/>
右林平甫所作賦二古詩十三律二十一絶句六記雜<lb/>
文四上皇帝書及䞇見書各二予讀其詩賦迫騷駕選<lb/>
行閣等作酷似韓退之東野聨句䞇見二書如鄒陽枚<lb/>
乗至讀其留趙庸齋書論火災書又慨然其忠愛也今<lb/>
世詩人文士不多得能文者少能詩能詩者少能文如<lb/>
<pb n="KR4d0364_WYG_041-8b"/>
平父眞亦難得雖然文章不必過奇古之人詩以禮義<lb/>
為止文以貫道為器也平父而以詩人文士立名是亦<lb/>
可矣如不止於為詩人文士也他日當扵是集之外觀<lb/>
之<lb/>
　　　䟦張英玉行巻<lb/>
張英玉歸自京師以行巻寄予凡詩二十四首余愛之<lb/>
者過半其清也葢自逋僊孤山之梅樂天竹閣之竹來<lb/>
也其豪也葢自天竺飛來之峰海門雪屋之潮來也南<lb/>
<pb n="KR4d0364_WYG_041-9a"/>
溪老子詩曰閉門覔句非詩法只自征行自有詩余於<lb/>
英玉行巻之詩益信<lb/>
　　　跋吳玉壺梅花百詠<lb/>
右玉壺先生吳元叔詠梅七言絶句百細讀之殆是二<lb/>
千八百片梅花合成不然何句氷而字雪也寳祐癸丑<lb/>
與其令子為貴同年第因得拜觀時秋七月也錦江姚<lb/>
某謹䟦<lb/>
　　　䟦上官叔權篆𨽻<lb/>
<pb n="KR4d0364_WYG_041-9b"/>
羲之俗書趂姿媚數紙尚可博白鵝書至于羲之後世<lb/>
以為絶矣而退之猶曰俗退之之意不禹碑周鼓未止<lb/>
也凡為文章宜畧識古字君家何所吾欲載酒問奇<lb/>
　　　䟦李彛甫廷對策稿<lb/>
松麓李彛父自為舉子時以策鳴塲屋如萬同年定翁<lb/>
程同年則明皆其門人以策擢上第獨松麓不偶歲丙<lb/>
辰試太常復不利以特奏恩奉大對余時在江南泉石<lb/>
間謂朋友言今年特奏第一人必松麓新榜至松麓乃<lb/>
<pb n="KR4d0364_WYG_041-10a"/>
第在三人皆咎予言之不驗予亦自怪也不幾時鄒君<lb/>
鼎實歸自京道東莊饒先生之語謂始奏松麓為特奏<lb/>
科第一人偶正科之首亦自其選不欲皆出己姑位在<lb/>
三既上乃别親擢以首正科遂兩失之大悔恨誤屈松<lb/>
麓人始信余言之不妄余亦自喜其有以知松麓也特<lb/>
松麓阨於命而不得逞耳夫阨松麓於特奏命矣又阨<lb/>
松麓於第三尤命也夫雖然唐文宗時李郃第賢良劉<lb/>
蕡不第自當時觀之皆以為蕡惜由今日觀之士皆誦<lb/>
<pb n="KR4d0364_WYG_041-10b"/>
劉蕡策甚習知蕡切直名甚著初不知有李郃也本朝<lb/>
歐陽永叔知貢舉初欲以第一處東坡疑其為門人曾<lb/>
子固屈之第二是年廷唱之首則章衡自當時觀之皆<lb/>
以為東坡惜由今日觀之但知東坡氣節文章為吾宋<lb/>
第一初不知有章衡也然則以劉蕡比松麓不必恨其<lb/>
不太常為擢第以東坡望松麓又不必恨其不特奏第一<lb/>
也所謂第一葢有大於此者矣豈在於第之中否科之<lb/>
正特高下哉松麓為人氣宇軒然自為舉子時發為文<lb/>
<pb n="KR4d0364_WYG_041-11a"/>
章葢已撫餘子而立其上必有以第一自處者勉齋黄<lb/>
先生曰異日結裹須要作世間第一流人物嗚呼若勉<lb/>
齋此念斯其所以為第一乎余也固以是望松麓<lb/>
　　　跋張樗寮遺墨<lb/>
璨上人示予以張樗寮請堪笑翁住翠巖書及祭笑翁<lb/>
文詞翰俱美予三復三嘆釋之住山猶儒之居官也釋<lb/>
之高者不屑於住美山儒之高者不羡於為美仕笑翁<lb/>
與樗寮相得如此猶不少屈况肯如其他買院子住者<lb/>
<pb n="KR4d0364_WYG_041-11b"/>
乎及樗寮翩然去國笑翁明日即來尋泉石盟作翠巖<lb/>
西堂其進退合於義若是其終文援黄龍山谷故事托<lb/>
樗寮以死樗寮亦承所托不負之皆可觀也樗寮平生<lb/>
視美官如敝屣故與笑翁志同道合今儒之中清風如<lb/>
樗寮者不可多得釋之中亦少如笑翁噫世道何其日<lb/>
下耶觀樗寮與笑翁書笑翁不啟至再至三終不啟樗<lb/>
寮謂赴法不赴法啟緘不啟緘有何干涉欲笑翁之於<lb/>
此下一轉語也此一段公案千古話柄由釋學論之雖<lb/>
<pb n="KR4d0364_WYG_041-12a"/>
不啓緘徹底分明雖不住山住山已竟無在無不在何<lb/>
必指山門罵佛殿而後謂之來住山耶予固學儒者也<lb/>
不當戱作釋氏語謾代笑翁下一轉璨上人肯之否<lb/>
　　　再紙書南山一盃亭壁六詩并䟦<lb/>
寳祐丙辰冬余趨正字召至上饒聞眼釘得政棄官竞<lb/>
歸既拜䟽將登舟為南山留半日賦六詩書於一盃亭<lb/>
之壁時住山洪野衲也又五年庚申再過之山已易主<lb/>
主人乃敬雪崖矣雪崖相愛重為余言戊午歲山巔古<lb/>
<pb n="KR4d0364_WYG_041-12b"/>
木摧折損亭半屋獨壁儼然豈山神好惡與人異特與<lb/>
護持之邪雪崖又謂壁字乆易漫漶俾余再書于紙將<lb/>
刻之梓以壽其傳意亦可嘉矣余愚拙不入時羣兒每<lb/>
聞其語必慍山中方外之客乃愛重之如是豈所好惡<lb/>
與羣兒異而獨與靈山閣之山靈同邪一笑為書時九<lb/>
月中澣後八日余方以言者論其黨履齋姚某書<lb/>
　　　䟦洪上人所藏十八羅漢畫<lb/>
十八阿羅漢皆世之偉人也伊川先生曰佛是西方之<lb/>
<pb n="KR4d0364_WYG_041-13a"/>
有賢智者唐末五代天下無人才僧中乃有臨濟徳山<lb/>
趙州諸老故余謂十八羅漢皆世之偉人彼其英邁雄<lb/>
特視人間世猶蠓蠛聞佛說大乗心領意悟遂住世而<lb/>
扶持之其所謂降龍以鉢解虎以錫者非眞能幻詭變<lb/>
怪馴伏山海間之龍虎葢以理制欲降解胷中之龍虎<lb/>
耳夫以其英邁雄特之姿超然遠舉淡泊於世味之外<lb/>
非偉人則安能吾觀此畫鉢降龍者顧視毅然而英錫<lb/>
解虎者容貌釋然而笑其餘或坐或行或凭或語或視<lb/>
<pb n="KR4d0364_WYG_041-13b"/>
或聽類皆人欲不足以累其天世故不足以嬰其心謂<lb/>
之偉人也固宜雖然特無世味而已非忘斯世也忘世<lb/>
則不住世矣吾觀十八人中二人者曰應供獨十六人者<lb/>
日在山水間夫能降解胷中之龍虎必能馴擾世間之<lb/>
龍虎方今龍鬬淵虎滿道最畏臨濟徳山趙州軰隠山<lb/>
中不出願賦招隠有肯應供者固請宜來畫藏於感山<lb/>
寺道洪上人元得本於浙江乃西蜀龔秀筆䟦者雪坡<lb/>
姚某時景定元年上元日與友六人啜茶同觀<lb/>
<pb n="KR4d0364_WYG_041-14a"/>
　　　題曾輔之雪澗詩集<lb/>
廬陵曾君輔之以雪澗自號且號其詩問義奚取曰澗<lb/>
猶身也雪猶心也澗而雪之其潔吾身而白吾虛室者<lb/>
歟寄興而吟夫安得不清是宜霙焉而章氷焉而句踏<lb/>
瓊瑶而問梅撼玲瓏而詠竹其清也固宜雖然澗不受<lb/>
濁雪不受汚君之雪澗清矣謹毋使濁君澗而汚君雪<lb/>
可乎昔豫章朱子儀在京政府諸公與之談詩子儀云<lb/>
諸公豈可與談詩者竟不與語然則雪澗之詩可使匪<lb/>
<pb n="KR4d0364_WYG_041-14b"/>
人者汚濁之哉輔之與王南山游甚深試以問焉必以予<lb/>
言為信<lb/>
　　　題眞上人詩稿<lb/>
眞上人詩别藁大山蕭先生已為摘之矣奚再假乎予<lb/>
之摘有可摘故重為之摘昔人於梅詩有愛横斜清淺<lb/>
一聨者有愛雪後水邊一聨者有愛屋簷斜入一聨者人<lb/>
謂不以此定作詩者之優劣正以定評詩者之優劣也<lb/>
予所摘之詩是己未論所摘優於别藁與否可以見所<lb/>
<pb n="KR4d0364_WYG_041-15a"/>
摘之人劣於摘别藁之人矣前軰言僧詩患其有蔬筍<lb/>
氣由是僧人作詩惟恐其味之類此僧詩味不蔬筍是<lb/>
非僧詩也眞詩入清絶處如風松韻澗月鶴唳臯寫荒<lb/>
寂處如宿鴈秋蘆寒鴉晩日益進不已直與賈島異時同<lb/>
調也亦有一説眞之詩藁曰禪外余不知所謂禪也然<lb/>
聞其説絶文字屏思慮有一語文字一毫思慮皆目之<lb/>
眚也鏡之塵也而可終日鷺其肩蛩其吻營度詩句哉<lb/>
苦思而縁之痩劌心而病之嘔可乎否耶吾儒之善學<lb/>
<pb n="KR4d0364_WYG_041-15b"/>
者詩則贅汝敎之絶學者則詩贅子未忘儒乎棄其學<lb/>
而學焉可也惟欲禪乎息其所已能而進其所未能亦<lb/>
可也退之送靈師云方將歛之道且欲冠其顛賈浪仙<lb/>
固嘗冠其顛矣世之稱島者止以其詩焉與未冠其顛<lb/>
一也真其邁之<lb/>
　<lb/>
　<lb/>
　雪坡集巻四十一<lb/>
</p>
<p>
</p>
  </div>
</body>
</text>
</TEI>
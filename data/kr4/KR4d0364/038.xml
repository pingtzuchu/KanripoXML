<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪坡集巻三十八</head> <lb/>
    <p>
<pb n="KR4d0364_WYG_038-1a"/>
欽定四庫全書<lb/>
　雪坡集巻三十八<lb/>
　　　　　　　　　　　　　宋　姚勉　撰<lb/>
　　序<lb/>
　　　混一内外疆域圖序<lb/>
地之有圖尚矣周司徒辨封域知廣輪姑勿論酇高密<lb/>
二侯開東西兩都漢亦以秦府所收圖城樓所披之圖<lb/>
為圖非直為觀美也伏波聚米而畫山川文饒建樓而<lb/>
<pb n="KR4d0364_WYG_038-1b"/>
籌險要意類是僕嘗愛坡翁作指掌圖自分野畫州至<lb/>
我朝元豐九域靡不載古今疆域之廣狹南北形勢之<lb/>
分合皆具一覽四海一日萬古葢天下竒書也雖然此<lb/>
圖建炎以前可也中更丙午丁未之厄龍渡江而南之<lb/>
我藝祖皇帝與趙韓王雪爐之所經營如髙祖酇侯之<lb/>
規者己非復前日舊而我髙宗皇帝與魏沂諸公尅意<lb/>
恢復如光武髙密之為者有指疆土亦政有望於後之<lb/>
人也士有志於天下國家豈容諉曰度外事僕嘗過程<lb/>
<pb n="KR4d0364_WYG_038-2a"/>
君澥於西山酒間出書一編視其目則曰混一内外疆<lb/>
域圖問其自則曰得之蜀愛而刋之其法如坡翁指掌<lb/>
圖彚列區析江而淮襄而蜀河之南北山之東西若闗<lb/>
四州若陜五路以至不毛之地窮髪之鄉隠抉顯披無<lb/>
所匿伏歴而閲之某險可據某罅可苴敵情不可以遁<lb/>
也某郡我境某縣我疆故物不可以委也僕為是可以<lb/>
續坡翁圖為二書任人家國者當人置一編几案程君<lb/>
與僕同中癸丑南宫試今兹行且入對上方考圖數貢<lb/>
<pb n="KR4d0364_WYG_038-2b"/>
冀興復於君宜進之一覽慨發睿衷近之則聚伏波之<lb/>
米吾蜀可收奚扼吭之憂籌文饒之樓吾廣可定奚幹<lb/>
腹之病大之則酇侯以一圖而開赤帝子之火徳髙密<lb/>
以一圖而啟白水真人之中興皆分内事也是圖豈直<lb/>
為觀美哉圖之首編曰禹迹六合掌運必能運天下於<lb/>
掌復禹之迹而後可漢唐四子吾猶小之寳祐四年嵗<lb/>
在丙辰二月初吉同年生姚某序<lb/>
　　　本朝長編節要綱目序<lb/>
<pb n="KR4d0364_WYG_038-3a"/>
寳祐丙辰十有二月某祇召入册府至上饒因聞時事<lb/>
感疾援老泉先生例上封事且辭西歸舟經豫章度除<lb/>
夕丁巳正月五日尾府大夫士班祝天子萬夀而行將<lb/>
行有眉山楊君道傳宋君可傳来扺江干以詩餞讀之<lb/>
詩皆有驚人句固己起某之畏矣楊君袖出書二帙帙<lb/>
題曰本朝通鑑長編節要綱目曰此吾先子柳溪先生<lb/>
之所用力也舊嘗刻摹行于世矣鶴山魏先生為之序<lb/>
引中更兵火舊梓毁於燼無遺僅遺此二帙所幸先子<lb/>
<pb n="KR4d0364_WYG_038-3b"/>
手澤尚存道傳欲繼其志復刋之鶴山序巳逸集亦不<lb/>
載顧無以冠其篇首願得一言何如某觀之葢竒書也<lb/>
不可以泯不傳獨鶴山先生既序於其前某於先生無<lb/>
能為役何敢僭序於後再拜謝不敢楊君請之力則告<lb/>
之曰記事者必題其要纂言者必鈎其𤣥此韓退之讀<lb/>
書法也今觀先公之書也雖李氏之舊然而辭翦其浮<lb/>
事舉其要類縂其萃年繫其時挈提以綱而紀載以目<lb/>
經綜而緯列璧合而珠連使讀之者可以便覽觀可以<lb/>
<pb n="KR4d0364_WYG_038-4a"/>
備遺忘可以識倫類可以記嵗月可以旁通而曲暢可<lb/>
以本具而末舉其有益于學者大矣司馬通鑑一書有<lb/>
節本有舉要厯有袁氏本末有朱夫子綱目今此書<lb/>
之節要辭翦其浮即司馬通鑑之自節本也此書之標<lb/>
題事舉其要即司馬通鑑之舉要厯也類總其萃年繫<lb/>
其時袁氏之本末也挈提以綱紀載以目即朱夫子之<lb/>
綱目也一書而諸體備焉用心亦勤矣此東萊先生所<lb/>
謂躬為其難而遺學者以易也用心亦仁矣父有此書<lb/>
<pb n="KR4d0364_WYG_038-4b"/>
子不忍沒其傳欲復刋摹以行乎世用心亦孝矣楊君<lb/>
其力為之他日成願以一本寄我<lb/>
　　　滄洲漁唱集序<lb/>
天下之至樂者莫漁翁若也巻綸而收溪肥倒囊而沽<lb/>
晚醉扁舟一葉傲兀於煙波之上望而見者知其樂也<lb/>
而漁者不自知焉風髙浪愁霜沍水氷戚戚焉憂魚之<lb/>
不可得亦安知所謂樂能樂其樂其有道而漁者乎寄<lb/>
興於漁志不在魚寓身於舟意不在釣水光山色吾姬<lb/>
<pb n="KR4d0364_WYG_038-5a"/>
姜也鷗鄉鷺國吾菟裘也風蓑雨笠雪篷烟棹帶笭箵<lb/>
而舞獨速無往而不妙天下之趣故漁唱為自然之至文<lb/>
寡和之妙音焉滄洲鄧繼宗其有道而漁者歟味其詩<lb/>
飄飄然如航渺洋如釣寂莫嘗以巻謁大山蕭先生先<lb/>
生謂宜以滄洲漁唱目之先生漁戸長也其可之矣詎<lb/>
可不用先生之意字其詩乎予亦樂漁者他日来子之<lb/>
舟願聞子之唱乃續而為滄洲漁唱之歌曰滄洲之月<lb/>
清兮可以浮我舲滄洲之雪皭兮可以垂我釣魚不必<lb/>
<pb n="KR4d0364_WYG_038-5b"/>
得兮筌巳忘知漁父之樂兮濠梁之莊歌巳遂書以為<lb/>
滄洲漁唱序<lb/>
　　　適齋續藁序<lb/>
適齋胡君景顔前五年嘗以其詩稿寄予俾序之矣屏<lb/>
湖張君應南来又以續稿寄俾再序近詩也其多又如<lb/>
此適齋於是年七十矣計日而定課隨物而有吟積嵗<lb/>
而成編思之敏得之易故續之富也他人年至此志與<lb/>
氣凋才與年盡豈復有能吟其情詠其性者適齋夷時<lb/>
<pb n="KR4d0364_WYG_038-6a"/>
不以富貴聲利役其心視世所慕尚真與浮埃飛溘等<lb/>
暇於執籌固不屑暇於蠟屐亦不為一意篇章殆以詩<lb/>
得全其天者火愈宿明愈新齒愈老詩愈壯筆雲飛而<lb/>
思泉湧無怪也衛武公年九十而作抑抑威儀之詩血<lb/>
氣雖衰志氣方盛夫是以能若此使適齋年過武公躋<lb/>
於百年期頥之域稿五年一續每續求予序序至五六<lb/>
未己也夫不以富貴聲利之慕向以役其心而以詩全<lb/>
其天近於仁者之靜矣靜則夀矣夀以昌其詩於未艾<lb/>
<pb n="KR4d0364_WYG_038-6b"/>
序以夀其詩于無窮余又奚遜雖然君子謂刪後無詩<lb/>
古詩葢未有能續者也詩至於續風雅其愈妙乎余願<lb/>
適齋更續之<lb/>
　　　草堂詩稿序<lb/>
謝康樂搜詩中忽夢惠連遂得池塘生春草之句大喜<lb/>
以為神助必有驚人語也池塘生春草此五字何竒而<lb/>
謂之神哉嗚呼是乃所以為詩也不鉤章不棘句不嘔<lb/>
已心不鯁人喉其斯之謂詩矣黄君任伯以草塘名其<lb/>
<pb n="KR4d0364_WYG_038-7a"/>
集必有得乎此以予言為如何景定元年春姚某書<lb/>
　　　朱子雲詩集序<lb/>
豐城朱子雲勁氣如虹葢干將莫邪二劍合而為一少<lb/>
年游江湖從戎淮蜀真有踢翻鸚鵡搥碎黄鶴氣象發<lb/>
而為詩自立一家句要皆湖海豪氣鑄成間有不合詩<lb/>
家尺度墨客畦徑不足為子雲疵也夫子雲豈肯作閨<lb/>
婦之檢押凍儒之口吻哉淵龍之吟飛霆走電不能為<lb/>
窮蛩之泣鉄笛之噴吼風涌濤不為巻葉吹笳之酸也<lb/>
<pb n="KR4d0364_WYG_038-7b"/>
顧欲以推敲辛苦鍛鍊一句一字者責之誤矣讀子雲<lb/>
之詩者當于子雲之氣觀之以子雲若而人直當使之<lb/>
腰霹靂弓背夜光劍涉焉耆躋居延揚武乎樂浪取上<lb/>
將軍封侯印佩之而乃巻藏来歸抱屈山林鬢䰄䰄欲<lb/>
一莖雪則子雲之發而為詩者所以吐此不平之氣也<lb/>
是氣也豈容遏之使終不得騁哉天驕子跳踉俗輩謂<lb/>
吟詩不能服敵不知吟詩固不可以卻敵此氣則直可<lb/>
以吞敵氣可以吞敵是詩亦可以卻敵也子雲當釋去<lb/>
<pb n="KR4d0364_WYG_038-8a"/>
手中漁竿再抽矢菆于房出清塞上塵擊牛釃酒犒士<lb/>
之餘横槊賦詩賦萬馬不嘶聼號令諸藩無事樂耕耘<lb/>
之句歸報天子又分競病韻詩之是則子雲有用之作<lb/>
也非不平之鳴也真湖海之豪氣也子雲亦有意乎投<lb/>
班超之筆請自今日始<lb/>
　　　送黄强立序<lb/>
文之不古乆矣士之號能古文者艱其辭怪其字蹇其<lb/>
句讀耳以是為古如之何其古也文之所以妙者意也<lb/>
<pb n="KR4d0364_WYG_038-8b"/>
意不足而文有餘不若文有盡而意無窮也夫意無窮<lb/>
而後文有味意非文之所以妙乎雖然意必至于理理至<lb/>
焉意次焉唐韓退之理勝于辭李元賓辭勝於理或謂<lb/>
使天假元賓年必與退之埓是不然元賓年愈髙辭當<lb/>
愈勝决不勝退之之理也抑退之之理亦未為至也以<lb/>
博愛言仁以三品言性以外形骸以理自勝為識道理<lb/>
理云乎哉本朝自濓溪周先生以来至紫陽朱先生理<lb/>
學大明學者葢易為力于易為力之中而不知用其力<lb/>
<pb n="KR4d0364_WYG_038-9a"/>
則可惜矣某于天下好古之士論文之所以為文鮮有<lb/>
合獨清江黄君强立能古文有聲聞余説是之未知余<lb/>
説之果是與非也强立其教之相與共學其是<lb/>
　　　詞賦義約序<hi>壬子代劉簿作</hi>
國初殿廷惟用賦狀元有至宰相者賦功用如此也吾<lb/>
瑞先達竹溪雷公亦以賦魁南宫位樞府由是以聲律<lb/>
鳴者愈衆摇鋒詞塲賦為盛貢於鄉第于太常相繼也<lb/>
預計偕者須續食己酉輒倡義為約以奉之是年賦四<lb/>
<pb n="KR4d0364_WYG_038-9b"/>
人皆在約明年予僥倖偕約中人擢第掌籍而試别頭<lb/>
者亦第賦四而第者三焉亦可為盛矣舊約曰得雋者<lb/>
陸續之兹弗敢渝謹捐金佐約相與充此義而大之石<lb/>
橋横波䜟合連河掄魁之應必在是科當有以賦取狀<lb/>
元至宰相者豈止魁南宫位樞府哉榜中得人一時最<lb/>
盛敢以囑之同志願皆曰如約<lb/>
　　　乙卯詞賦義約序<lb/>
魁躔麗天次舍不即遷秀靈發地氣脈必乆萃此數也<lb/>
<pb n="KR4d0364_WYG_038-10a"/>
亦理也福之蕭鄭蘇之黄衛近時旴之陳張嚴之黄方<lb/>
所以相踵而魁天下歟吾鄉毎詔嵗詞賦人必自為義<lb/>
約作勝氣壬子友人郴主簿劉君董約某代為之序首<lb/>
謂國初惟以賦取狀元第以張賦之軍非敢自許也癸<lb/>
丑誤忝親擢幸不辱斯序有如神發此語然則相踵而<lb/>
魁天下斯語當復騐矣某不敢數特為鄉曲作先驅耳<lb/>
吕聖功既以訓練將士賦魁天下胡周父嘗謂之曰待我<lb/>
明年作第二人却輸君一籌明年亦以不陳而成功賦<lb/>
<pb n="KR4d0364_WYG_038-10b"/>
魁天下吾鄉英傑如林豈無自許如周父者乎雖然為<lb/>
周父之科名可也里後學姚某書<lb/>
　　　新昌義約序<lb/>
新昌瑞望邑也郡未以瑞芝易號時新昌邑有芝瑞於<lb/>
亭文于記故邑為三之最非近也古矣梅子真漢人所<lb/>
居今尉山是陶淵明晉人所居今故里是皆人物之最<lb/>
也而尤最於我朝士出就選必為天下最竹溪雷文簡<lb/>
公以南省魁天下某不肖癸丑亦濫恩焉士今愈最矣<lb/>
<pb n="KR4d0364_WYG_038-11a"/>
嵗戊午相率以為約取五百名中第一之義人五百金<lb/>
取玉殿傳金榜君恩賜狀頭詩為十籍分歛而専聚蚤<lb/>
計而預儲如京師者可無桂玉慮是約義矣願申有約焉<lb/>
吾里英才如林冠賢書首臚唱必跬相接竹溪之地步<lb/>
尤可拾級上某不足道也願相與如古人其能義不阿<lb/>
權門上書詆王氏義必扶正統願立孔子後如吾里子<lb/>
真者乎其能義不事小人即賦歸去来義不負晉朝惟<lb/>
書甲子號如吾里淵明者乎是所謂義也如是而後足<lb/>
<pb n="KR4d0364_WYG_038-11b"/>
為天下最願皆曰不背約<lb/>
　　　髙安義約序<lb/>
試有約作勝氣也請以戰喻庾有粮則將勇軍有賞則<lb/>
士往矧提文陣之五兵鏖詞場之大敵者乎此義約之<lb/>
所以立也髙安舊有南宫義約今年鄧君仲翊主之且<lb/>
於約外捐金捷者人致其助意嘉矣是周瑜之兵魯肅<lb/>
又濟之也士氣其百倍乎拔幟而先登吾知必皆吾髙<lb/>
安之士矣<lb/>
<pb n="KR4d0364_WYG_038-12a"/>
　　　瑞州經賦義約序<lb/>
詞賦明經今世皆進士士詣春官合為約義也分而二<lb/>
之有計多寡牟利心非義矣今復合名約曰又新龍門<lb/>
客又新之義也亦分者又合之義也雷之賦閔之經必<lb/>
又偕見於今矣某餘勇不足賈也景定辛酉詔嵗里生<lb/>
前勅賜進士第姚某書<lb/>
　　　古洪三洲義約序<lb/>
三洲連出狀元豫章古䜟也嵗大比豫章之屬邑曰南<lb/>
<pb n="KR4d0364_WYG_038-12b"/>
昌曰新建曰豐城三邑合約萃費以給東上名三洲義<lb/>
約意亦𢎞矣豫章之士每詔嵗必於江之三洲視連否<lb/>
葢豫章三邑皆濱於江江皆有洲三邑合此之謂三洲<lb/>
連矣義氣所發文光燭天狀元之應不在兹乎抑三邑<lb/>
英俊之林也合而為義上可尊主下可庇民無適而不<lb/>
可狀元及第未足道也願相與充此義而廣之<lb/>
　　　助約序<lb/>
神龍之襄首㑹奮翼乎九霄必得水而後可嘘而成雲<lb/>
<pb n="KR4d0364_WYG_038-13a"/>
噀而成雨龍固自能也雖然能輦萬斛之清波而助之<lb/>
豈不尤速神龍之變化哉於是乎有助約<lb/>
　　　陳氏同宗義約序<lb/>
舉子裒入京之助而為約義也同宗相率而為約尢義<lb/>
也雖然姓之竒族之希助之㣲亦不可約姓著族鉅約<lb/>
斯盛矣吾瑞多名門然著姓巨族陳氏為盛其始由九<lb/>
江之義門派而衍之派盛故儒盛儒盛故覔官應舉者<lb/>
盛每貢士科不乏陳姓俗有開榜必見陳之諺父子世<lb/>
<pb n="KR4d0364_WYG_038-13b"/>
其科兄弟家其貢趾相接也予嘗取唐宋登科記觀之<lb/>
陳每盛於他姓端拱之堯叟咸平之堯咨紹興之同父<lb/>
繼自今復見之瑞矣雖然陳之所以盛有由也陳後舜<lb/>
也盛徳必百世祀族之盛徳之盛也斯約義矣願相與廣<lb/>
之在漢如仲舉如太丘如二方在本朝如後山如了翁<lb/>
如復齋相約而為是盛益盛矣姚亦舜後也敢援何毛<lb/>
朝同盟為族姓之義以附盟于宗可乎薄言助之而旁<lb/>
為之鼓以厲<lb/>
<pb n="KR4d0364_WYG_038-14a"/>
　　　鄒氏同宗義約序<lb/>
瑞陽年来為義者盛嵗大比自三邑共為約各邑自為<lb/>
約外又有所謂同氣義約者昉于陳繼于蔡今復有鄒<lb/>
非相為習也為義者不厭夫多也鄒為瑞儒應舉者衆<lb/>
有以春秋連為貢首者有以詩學取薦名者又有以詞<lb/>
賦擢第者氣類之盛皆彬彬乎王國之英才卓卓乎棟<lb/>
梁之碩彦也其為約也則宜余又聞之六十年甲子一<lb/>
週週則氣數未必如舊其慶元丙辰魁天下者昭武大<lb/>
<pb n="KR4d0364_WYG_038-14b"/>
參鄒公也今兹又丙辰矣甲子週而氣數復矣其必有<lb/>
鄒之姓魁天下者乎鄒陽之言曰交龍襄首奮翼則浮<lb/>
雲出流霧雨咸集辰龍也大參之襄龍首葢以龍之嵗<lb/>
與是約者再襄是龍敢以鄒陽之説告鄒氏之同約<lb/>
　　　惠應廟塑魁星像序<lb/>
大乾主功名之神也行廟在新昌士奉之應如響欲相<lb/>
率像魁星以祀維吾新昌魁脈相續竹溪雷公以南省<lb/>
魁天下某不肖亦誤膺親擢焉譬之武事某特先驅破<lb/>
<pb n="KR4d0364_WYG_038-15a"/>
陣者爾建大將鼓旗者方来未巳也像魁星而祠之實<lb/>
甚宜抑梅亭李公贊魁星有曰魁一仲舒為漢典刑魁<lb/>
一僧孺稔唐禍形然則吾新昌繼自今魁天下者為仲<lb/>
舒而不為僧孺可也神必福之<lb/>
　　　圓沙桂籍序<lb/>
淮尾沙圓宰相狀元建古䜟也癸丑七月藍君義行訪<lb/>
予於期集所曰建之沙圓矣䜟必應義行有季父每賔<lb/>
興歳必為建之士輯巻以試子為我序之庶徼福焉余<lb/>
<pb n="KR4d0364_WYG_038-15b"/>
曰前輩有言科第必狀元仕宦必宰相學術必聖人言<lb/>
皆當以第一自處也建自紫陽先生暨二西山皆以聖<lb/>
人之學術為天下第一建之士膏漬馥熏乆矣以第一<lb/>
之學術出而擢第一之科躋第一之仕餘事也圓沙云<lb/>
乎哉後之人當驗諸此籍<lb/>
　　　贈富寧槐簡序<lb/>
京師之造槐笏者多矣獨朝天門富寧者為第一材竒<lb/>
而用周工備而價稱也故欲者趍焉首之圭鋭象生物<lb/>
<pb n="KR4d0364_WYG_038-16a"/>
之仁足之砥平象方外之義色貴乎潤象潔文貴乎直<lb/>
象剛秉是者其思有以稱是歟為魏鄭公諫笏為段太<lb/>
尉擊賊笏斯稱如手板拄頰但看西山焉攸用倒持流<lb/>
汗見逆渠而戰慴尤不足取也<lb/>
　　　賣墨道人序<lb/>
神仙吕翁以賣墨遊人間一日入市小校人問墨價幾何<lb/>
翁曰十千衆笑弗顧翁磨少墨於硯而去有頃隙日射<lb/>
之洞硯表裏皆金色墨神仙戱術也一齋道人逰江湖<lb/>
<pb n="KR4d0364_WYG_038-16b"/>
遇翁輩得墨訣挾之以資逰戲古今謂良墨如良金好<lb/>
事者常争寳之毋笑其索價之髙使徒留金色於硯而<lb/>
去是墨有逢矣<lb/>
　　　贈悟上人序<lb/>
佛者悟上人求序於余請言某名之義儒佛異學余也安<lb/>
能序子之意雖然請誦予所聞下學而上達儒之事也<lb/>
有上達而無下學佛之事也儒者下學而上達故洒<lb/>
掃應對可至於精義入神格物致知可推而治國平天<lb/>
<pb n="KR4d0364_WYG_038-17a"/>
下佛者有上達而無下學故執空寂以枯其心縛虛無<lb/>
以滅其性名為真如實際而實無真實者存名為應用<lb/>
周徧而實則不適於用此無他儒者則有形而上者之<lb/>
道而復有形而下者之器也佛者則舎形而下者之器<lb/>
而徒欲求形而上者之道也舍器而言道是道為無用<lb/>
之物矣學道焉用是故由儒之言則可以貫體用融顯<lb/>
㣲即無極太極之妙以立人極人極立而天地位萬物<lb/>
育佛也老也亦囿於吾道之中而獲安由佛老之言則<lb/>
<pb n="KR4d0364_WYG_038-17b"/>
必至於斁天經絶人紀天經斁人紀絶則天下必亂父<lb/>
子必相夷禽獸必食人佛也老也亦不能自安矣然則<lb/>
由吾之學乎由子之學乎於此可以悟矣吾之學通天<lb/>
下可行歴萬世無弊子之學則山林獨行者可為耳不<lb/>
可使天下皆行也使天下皆行必無君臣必無父子必<lb/>
無夫婦必無長幼朋友無朋友則人之義散無長幼則<lb/>
人之序乖無父子則人之親離無君臣則人之分瀆無<lb/>
夫婦則人之類滅雖欲寂滅為樂得乎故曰不可使天<lb/>
<pb n="KR4d0364_WYG_038-18a"/>
下皆行也天下不可皆行萬世顧可通行哉為儒者當<lb/>
悟此决不可捨儒之學而言佛為佛者當悟此决不可<lb/>
不逃佛之學而歸儒苟不能逃佛之學而歸儒亦當安<lb/>
於山林苦節獨行以隂受儒者之賜<lb/>
　　　髙同父巻子紙序<lb/>
國重士士重文文重巻士入棘闈試有司輙焚香拜賢<lb/>
能書登王亦拜受之不重士乎選士必選文文之佳如<lb/>
青銅錢萬選亦萬中不重文乎玉之籍也以藻則玉重<lb/>
<pb n="KR4d0364_WYG_038-18b"/>
錦之包也以茅則錦辱上重我乃如此我乃不自重曰<lb/>
吾姑以藻吾文耳豈在巻何自輕其文如是哉故重其<lb/>
文者尤當重巻此髙氏同父所以得自重而又欲與朋<lb/>
友皆知所重也歲次戊午求士詔復自天而至士皆治巻<lb/>
求試同父欲率朋友畧出費十一二而以巳資先市佳<lb/>
楮然後責償欲使士皆玉錦其文貴以藻而不賤以茅<lb/>
為有司所愛重取舉第如拾芥成巳成物之意厚朋友<lb/>
知自重其皆翕然和之乎己未三千禮樂字入對巻徹<lb/>
<pb n="KR4d0364_WYG_038-19a"/>
宸覽相君以金箆指讀上前皆此其基也仝父髙氏過<lb/>
其名也葢佳兆云<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0364_WYG_038-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪坡集巻三十八<lb/>
</p>
<p>
</p>
  </div>
</body>
</text>
</TEI>
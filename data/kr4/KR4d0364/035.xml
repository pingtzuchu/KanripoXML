<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪坡集巻三十五</head> <lb/>
    <p>
<pb n="KR4d0364_WYG_035-1a"/>
欽定四庫全書<lb/>
　雪坡集巻三十五<lb/>
　　　　　　　　　　　　　宋　姚勉　撰<lb/>
　　記<lb/>
　　　菊花嵒記<lb/>
上饒别駕新安劉君良叔於所居讀書之堂假石為嵒<lb/>
種菊滿焉既以字其堂又為賦賦菊文辭甚工余君道<lb/>
上饒君為余言之且請嵒記夫菊殿秋而芳者也惟君<lb/>
<pb n="KR4d0364_WYG_035-1b"/>
子能愛菊君子曷愛乎菊以菊後之無花者耳池臺苑<lb/>
囿皆可菊然非其素獨於嵒乎宜濂溪先生曰菊花之<lb/>
隠逸者也方春榮時紅媚紫妖不十日而委塵土菊獨<lb/>
不爾秋髙乃華風凌霜侵愈凛愈勁寧有槁而無隕葢<lb/>
似乎特立獨行臨大節而不可奪者故惟君子能愛之<lb/>
飲之可以禦大災藥之可以逺明視粮糗之可以制頺<lb/>
齡有功於世不細菊葢非有體無用者青蘂珍叢幽姿<lb/>
曉露初則武夷山之朱夫子秋容老圃晚節寒香終則<lb/>
<pb n="KR4d0364_WYG_035-2a"/>
晝錦堂之韓魏公也别駕君方駸駸世用而愛菊之志<lb/>
窮達不渝名嵒以菊其是之取乎若余也則嵒棲之素<lb/>
者也方將飡夕英問荒逕求見吾菊而無媿願以君之<lb/>
賦與靈均之離騷靖節之歸去來辭對霜月並歌之而<lb/>
嚼菊以嚥景定元年庚申冬十月朔日髙安雪坡野客<lb/>
姚某記<lb/>
　　　竹溪記<lb/>
清之勁者莫如竹清之徹者莫如溪竹與溪之清相宜<lb/>
<pb n="KR4d0364_WYG_035-2b"/>
也清者好焉延平吳君伯大家於劍溪之上種竹於斯<lb/>
讀書於斯而扁其所曰竹溪俾余書之余與君同此好<lb/>
者也故附陳乎竹溪之說直節摩霄脩林擁雲如幽人<lb/>
之貞髙不可攀如君子之儼温與厲具風晨雨夕戛鏦<lb/>
鏗而簸蕭瑟是竹之清也而溪實宜之澄泓奫沄縐風<lb/>
而鏡霜可舟可漁鷗宫鷺國湛凝而吾性淪漣而吾文<lb/>
觸瀨漱磯鏘氷珮而躍雪玉是溪之清也而竹實宜之<lb/>
溪不竹則弗幽竹不溪則弗虛使人於此灑然泠然空<lb/>
<pb n="KR4d0364_WYG_035-3a"/>
塵慮而淡世味非兼是不能也伯大清者也故能兼是<lb/>
好焉想夫夜雨水生翠碧淨娟赭日鬻波陰風觸氷月<lb/>
涵清而珠葉明雪壓杠而玉柯裂燠炎涼寒之互變而<lb/>
一清貫乎四序伯大於是竹之間探囊而吟拊琴而歌<lb/>
伸佔畢而樂舉天下聲色榮利不與易也雖然伯大之<lb/>
所得豈止於清而已哉葛陂之竹而龍延平之劍而<lb/>
龍安知延平之劍不即葛陂之竹邪昔豐城之劍化龍<lb/>
于延平二龍於是合焉余舊豐城人也伯大延平人也<lb/>
<pb n="KR4d0364_WYG_035-3b"/>
今為同年生聞其溪上之竹初蛻而龍方將洒是龍之<lb/>
涓滴以雨天下豈止清而已哉抑有本焉伯大之所得<lb/>
則又有大於此者也詩曰瞻彼淇澳綠竹猗猗釋之者<lb/>
曰言淇水以其潤澤而盛斯竹也故君子有取焉有切<lb/>
磋之道學巳精而求其益精有琢磨之自修己宻而求<lb/>
其益宻秉而為瑟僴之恂慄發而為赫諠之威儀極而<lb/>
為民不能忘之盛徳至善則有本者如是伯大之竹於<lb/>
溪不是之取乎故曰有大於此者也是説也得之紫陽<lb/>
<pb n="KR4d0364_WYG_035-4a"/>
紫陽得之延平延平伯大之鄉先哲也得於流風餘韻<lb/>
者宏矣維劍之溪即水之淇維溪之竹即淇之菉予欲<lb/>
賦竹溪之詩請歌淇澳<lb/>
　　　五桂坊記<lb/>
廣梁夢雷南震既擢第而歸里人豔之易字其所居之<lb/>
坊甘溪者曰五桂用燕山竇氏故事以喜書也南震謂<lb/>
某曰夢雷南海邑人也先是邑未有能貢於鄉者曽大<lb/>
父以舉首實倡之貢者乃相繼然擢第則未之聞焉行<lb/>
<pb n="KR4d0364_WYG_035-4b"/>
藝者不必賔興賔興者不必論爵學者無所於慕今夢<lb/>
雷幸以鄉舉取第里人知勸而揭其芳於閭之楣以擬<lb/>
竇氏夢雷不得當而亦不得辭也夢雷二親俱夀康視<lb/>
竇氏靈椿一株者幸過之而有弟四人皆進于學未倦<lb/>
竇之五桂亦庶幾能及里之人儻真以是為勸為子者<lb/>
思顯其親為兄者思詔其弟鄉之風俗不為無所輔也子<lb/>
為我書其扁矣願就記之可乎余曰可雖然盍遡其始<lb/>
燕山之所以芳五桂也豈無所根而遽華者哉種而茂<lb/>
<pb n="KR4d0364_WYG_035-5a"/>
之舊矣方諫議之種之也周人之窮䘏人之孤葬不能喪<lb/>
助不能婚給不能衣食未嘗有倦色於是神授之夢五<lb/>
子出焉五子既貴顯諫議方夀徤毎見客五子列侍天<lb/>
福善之道昭不誣矣某聞南震先世亦世其徳務以好<lb/>
生賑窮為第一事至今未見其止祖之所以啟其孫父<lb/>
之所以遺其子者皆燕山之似矣五桂得不似乎尋其<lb/>
根則知其芳故曰盍遡其始雖然又有聞焉夫花類至<lb/>
夥也不他乎取而獨取於桂豈無義哉桂之為物芳<lb/>
<pb n="KR4d0364_WYG_035-5b"/>
馨而辛烈者也楚靈均擷衆芳以菲其身而於木焉則<lb/>
獨取桂桂非他植類也花不芳於煙柔日媚之春而芳<lb/>
於風髙露潔之秋且又嵗寒不凋與松栢一節盛芬醲<lb/>
郁滂葩四達物有芳者莫能似焉故自唐有科目以來<lb/>
皆榮之以折桂而托之於月桂其萬木之首出者歟桂<lb/>
何以能若是哉亦曰辛烈之所發耳士之有風節桂之<lb/>
辛烈也予觀竇氏兄弟立朝皆挺然剛正不辱於桂南<lb/>
震以妙年取南宫異等弟四人方且聨英競秀出為世<lb/>
<pb n="KR4d0364_WYG_035-6a"/>
用然則比竇氏之五桂者固又有在也豈止艶科第之<lb/>
榮哉廣之先達在昔為菊坡崔公在今為文溪李公皆<lb/>
辛烈而芳者也南震生於鄉里熏其徳而芳矣願與其<lb/>
弟與其里人皆為流芳百世思焉則環南海之邦皆桂<lb/>
也又奚止於五他日欲書之記之請嗣執筆<lb/>
　　　愛竹軒記<lb/>
竹以賢愛賢故愛竹三代後人物可愛者有幾大義自<lb/>
任利鈍不知吾愛諸葛孔明勁氣如龍傲睨奸獪吾愛<lb/>
<pb n="KR4d0364_WYG_035-6b"/>
孔文舉髙風逺韻不折於時吾愛陶淵明下是己矣李<lb/>
唐來苦瘦自甘窮老忠義吾愛杜子美俊逸踔發雄隘<lb/>
九州吾愛李太白虛心體道不落朋黨吾愛白樂天文<lb/>
古氣雄正大自許吾愛韓退之宋以來賢尤盛剛直如<lb/>
寇平仲偉器如范希文任重如韓稚圭豪健如歐陽永叔<lb/>
超邁如蘇子瞻清逺如黄魯直近時勁峭如楊廷秀又<lb/>
皆可愛之尤者嗚呼今皆不可復見矣而是竹也傲雪<lb/>
霜排雲霄簸雷霆扞風日凛然似諸君子氣象愛竹愛<lb/>
<pb n="KR4d0364_WYG_035-7a"/>
其似也嗚呼今人可見不可愛古人可愛不可見見是<lb/>
竹如見諸君子予何幸日與諸君子游耶嗚呼見似君<lb/>
子者猶愛若此况得與真君子游耶<lb/>
　　　靈源天境記<lb/>
莫之為而為者天也境至於天極矣予性好泉石遇竒<lb/>
輙終日弗去獨恨居郛郭間有觀無竒如退之所記連<lb/>
之宴喜亭子厚所記永之萬石亭天作地藏以遺其人<lb/>
者吾居無是然心固嗜之遐搜之念弗置也維新昌靈<lb/>
<pb n="KR4d0364_WYG_035-7b"/>
源乃先君子世居之鄉意必有佳山水以為適而求弗<lb/>
可得獨愛一溪清駛東去得山而聚為境必佳未至靈<lb/>
源二里許實為先夫人墓近其地有玉虛壇溪流經之<lb/>
林薈鮮茂意所謂境之佳者必都于是詢之族族人景<lb/>
周曰是有佳泉石吾欲釣於斯遊於斯而未能者也往<lb/>
觀焉未渡溪巳有數竒石立于溪外之田如不忍自閟<lb/>
其竒先出此以自見歴溪橋斧榛棘以入怪石林立可<lb/>
喜可驚而不可名狀有如人立者有如獸蹲者有如鳳<lb/>
<pb n="KR4d0364_WYG_035-8a"/>
鶱者有如魚躍者窒者窈者劃者峭者俯而臨水者仰<lb/>
而倚山者躍而立空者竒形詭態天産自然畧加人力<lb/>
修治當益偉請為景周次第而名字之逕溪橋而入東<lb/>
立一松闗榜之曰靈源天境一石伏草莽如虎豹當闗<lb/>
名之曰石門石門之内有石逕傍皆桃李成蹊由蹊而<lb/>
左二石對峙中空可度名之曰仙人洞洞之上峭壁層<lb/>
立如世所繪羅漢所居之巖巖之上有平石可坐名之<lb/>
曰聖僧巖巖之前一逕皆修竹琅玕青碧清寒襲人雖<lb/>
<pb n="KR4d0364_WYG_035-8b"/>
六月可無暑下臨溪水激湍有聲其瀦而淵者坦然如<lb/>
鏡舊常植蓮薫風涼月時雲錦生香可流小舟摇兀醉<lb/>
卧由竹逕而往崖壁峙立中虛如硤有石級可升以降<lb/>
名之曰石峽峽外一石枕水可坐而釣名之曰釣磯一<lb/>
石立水中央相與對峙常時每有鷺立其上為一橋半<lb/>
跨之真可為披蓑釣雪處岸側叢篠横攲清漣與持竿<lb/>
類殆天然釣所也是為境中最勝釣已欲息其西有巖<lb/>
上生怪木根與石同色巖稍髙曠結草廬倚之有西巖<lb/>
<pb n="KR4d0364_WYG_035-9a"/>
夜宿意思名之曰漁翁岩拔岩而登有平地可十餘丈<lb/>
近溪逺山交獻清勝小山幽桂不種自生宜築臺以翫<lb/>
月而名之曰延月臺臺後有石壁環立松桂桂之外有<lb/>
竹坡坡之前壅溪水為蓮沼其北峭壁三面立形如罘<lb/>
罳就石為枰可坐以奕名之曰石屏屏之前桃之所可<lb/>
為桃源梅之所可為梅谷松之所可為松塢蘭與瑞香<lb/>
雜生其中又可為蘭畹為瑞香徑其下流水縈屈注蓮<lb/>
沼間又可為流觴曲水最後一峭壁横截溪上捫籐蘿<lb/>
<pb n="KR4d0364_WYG_035-9b"/>
而登之則溪外之平田曠野皆在目矣是葢截立界限<lb/>
之所雖仙塵如隔此水而升髙望逺興寄不窮又所謂<lb/>
無盡藏景古詩有云行到水窮處坐看雲起時終而復<lb/>
始之理也名之曰㸔雲予嘗觀白樂天記太湖石非不<lb/>
侈特然皆逺取而後得之故其聚也必散是境也石不<lb/>
移而自具水不引而自環山不邀而自獻松竹梅桂若<lb/>
蘭與草木等皆不植而自有莫之為而為者非天也乎<lb/>
天固遺之人固閟之是孤此竒觀盍修治而呈露之况<lb/>
<pb n="KR4d0364_WYG_035-10a"/>
事人力不加多乎景周曰吾固有是心力不裕故未暇<lb/>
此非是人生欲求暇俟何日不亟而以漸假嵗月當畢<lb/>
備患不為耳求田問舍之俗不及此檻花亭柳之豪不<lb/>
樂此具天地間清氣者詎容舍此哉予家去此雖遼然<lb/>
先世廬于是先夫人又墓于是終欲築室于塲以居繼<lb/>
自今誓當佐景周以營此人生何必巳物然後適意邵<lb/>
康節安樂行窩凡十二家富鄭公在洛陽亦未嘗治園<lb/>
林謂在人者皆如在己予雖不敢望二公竊取其意可<lb/>
<pb n="KR4d0364_WYG_035-10b"/>
乎歸求竹竿而釣此溪石吾愛之牛勿礪角<lb/>
　　　重遊騎岡記<lb/>
淳祐乙巳仲冬望後之六日至後之八日予之髙安東<lb/>
之豐塘相立精廬彌雨不可出越八日甲子始晴天風<lb/>
吹霜清暘行空燠然有春意積鬱既乆思豁以舒相與<lb/>
二三友躡屐策笻欲謀觀覽問近地之勝曰有騎岡欣<lb/>
然同遊自下而升身逺益髙至山之椒心目俱快圜視<lb/>
林巒一覽俱下農居僧舍若在畫圖馬鞍龍集諸山皆<lb/>
<pb n="KR4d0364_WYG_035-11a"/>
奔放决驟如走萬騎拱揖左右前視大江際天一碧俯<lb/>
瞰深沼湛然泓澄逺望浮屠窣堵坡軋霄峥挺椽筆飛<lb/>
雲在目可摘以指清興所到身骨欲仙江差逺不可舟<lb/>
沼近乃下而玩㳂莎岸歩松徑清飈抑揚天籟㣲聲望<lb/>
沼中一小槎鷺立其上窺魚雪影相照可喜可愛立翫<lb/>
良乆循山看竹而歸清興殊未艾也思以翌日再遊之<lb/>
天知此心欲佐以景初夜明星有爛後夜風動雲合恐<lb/>
復雨敗遊興至曉積雪乃欲尺此殆天助以竒觀而博<lb/>
<pb n="KR4d0364_WYG_035-11b"/>
之雅趣也擁爐劃灰是負此景乃復與二三友再遊前<lb/>
所遊之地木静不風雖寒亦清笑語後先樂愈有味足<lb/>
瑶林目瓊柯身水晶域蓬萊瀛洲雖未必有無果有之<lb/>
料亦不過是矣至山頂景益竒向之林巒松竹皆玉節<lb/>
銀髯向之農居僧舍皆瓊田琳宇白屋髙下炊煙獨青<lb/>
向之諸山皆偃蹇如玉龍回翔如素鳳近之江與沼則<lb/>
氷壺表裏如凝瑶池逺之窣堵坡則崢嶸際空如立銀<lb/>
管槎鷺雖不復見而低叢㸃綴如鶴如鸛如鷖如鵠亦<lb/>
<pb n="KR4d0364_WYG_035-12a"/>
間有聨拳如鷺者江山草木雖舊而所以為江山草木<lb/>
則新喜極欲狂殆不可奈乃命輥瓊輦玉立為假山一<lb/>
食頃而就森然為峯窈然為巖窪然為洞光彩照身眩<lb/>
奪人目僮僕報午趣歸乃留興不使盡而返噫斯遊甚<lb/>
樂也斯興亦甚清也而豈徒為此遊徒乗此興哉將以<lb/>
博天下之竒觀於胸中而以助此文也人之胸中必有<lb/>
雲巒煙岩之秀而後為文古而竒必有氷崖雪谷之清<lb/>
而後為文光而潔前之晴之遊所以攬雲巒煙岩之秀<lb/>
<pb n="KR4d0364_WYG_035-12b"/>
也後之雪之遊所以萃氷崖雪谷之清也而豈徒為此<lb/>
遊哉而豈徒乗此興哉既有助為文則不可不寓於文<lb/>
以為記乃屬筆以識此景同遊者羅涇文甫羅士元英<lb/>
甫記者雪坡姚某字<lb/>
　　　磻山記<lb/>
磻溪太公望釣所也公未歸西伯時隠乎是既遇陳六<lb/>
韜啟丹書凉武受基植成太平隠具矣古之賢乎未仕<lb/>
也則有隠之地摯之野說之岩亮之廬皆是養者熟天<lb/>
<pb n="KR4d0364_WYG_035-13a"/>
下直措焉隠非為身也叔世志隠者絶物托隠者急仕<lb/>
皆私耳君子弗志也幸君端中所居山曰磻非溪也名<lb/>
則類方年少氣鋭遽求隠或疑其絶物否亦急仕端中<lb/>
曰異乎是其尚友古人歟山有磻之石池有磻之魚藴<lb/>
而發六韜之學也敬而行丹書之訓也達事具隠時矣<lb/>
審官置賢位花序竹是去姦夷惡薅荼芟莠是伊傅吕<lb/>
葛亦人耳易曰尺蠖之屈以求伸也龍蛇之蟄以存身<lb/>
也請援是以記磻之隠<lb/>
<pb n="KR4d0364_WYG_035-13b"/>
　　　盤隠記<lb/>
唐李愿居太行之盤谷韓退之序之由是盤與愿皆顯<lb/>
然焉耳噫是谷蕪矣金華之綉水有山曰盤松環南山<lb/>
繚一水葢與太行之盤異代而同名異地而同勝也髙<lb/>
安尹童君仲光墅之目曰盤隠兼退之所釋二義名焉<lb/>
山距居可二里望南山挹九里江朝霏夕霞竒觀萬狀<lb/>
以營以築以林以池亭軒堂廬位置有序摭古詩文適<lb/>
意語為之扁逕盤松而入一亭巋然山水不可目而盡<lb/>
<pb n="KR4d0364_WYG_035-14a"/>
名之曰意延臨流一舒嘯望山意延也亭之前有洲數<lb/>
十丈可蔬以麥漁蓑農笠風帆沙鳥皆自獻于指顧之<lb/>
下亭之右又可數十丈屋其間者盤隐菴也盤如僧設<lb/>
浮屠像堂植松栢古翠蔚然名之曰盤茂松柏之姿經<lb/>
霜猶茂也東竹之室曰雨净西梅之室曰雪香北而望<lb/>
南山之亭曰遙碧亭下紆兩廡蒔竒花以臺後為園通<lb/>
以逕如别出天地翫閒雲則有怡雲之亭望翠屏則有宜<lb/>
晚之亭艦清流則有不波之亭古松千章六月無夏坐<lb/>
<pb n="KR4d0364_WYG_035-14b"/>
其陰雖不亭可則獨立一闗以松陰好處目之松陰好<lb/>
處皆亭子誠齋句也庵東偏倣李約之為蕭齋居學浮<lb/>
屠者外一軒名静寄以自游息静寄東軒淵明語也環<lb/>
此山之中為亭若堂者以十數皆𨽻于盤隠隠而盤旋<lb/>
于此誠盤谷之樂也樂固同於盤谷矣抑予讀韓退之<lb/>
序有曰盤之中惟子之宫固必有屋室不知愿當時有<lb/>
此林池亭堂否又曰草木叢茂不知愿當時有此松柏<lb/>
林木若梅與竹否愿之有此與否固不必計然愿之不<lb/>
<pb n="KR4d0364_WYG_035-15a"/>
仕而隠視君之能仕而能隠者不逮逺也是未可謂之<lb/>
同也豈惟愿哉雖退之所稱亦未必同也孟子曰富貴<lb/>
不能淫貧賤不能移威武不能屈此之謂大丈夫處汙<lb/>
穢觸刑辟固非威武不能屈者而以旗旄弓矢曲眉豐<lb/>
頰等事為大丈夫遇者所為豈所謂富貴不能淫理亂<lb/>
不知黜陟不聞為大丈夫不遇者所為亦豈所謂貧賤<lb/>
不能移哉位廊廟而趣山林何害其為仕身江湖而心<lb/>
魏闕何害其為隠君之志葢如此韓之序愿之言必不<lb/>
<pb n="KR4d0364_WYG_035-15b"/>
同也雖然豈無同者乎予聞君家食時遇意所至泛九<lb/>
里江遊盤松山陟意延入盤隠坐霜茂室睥睨松柏對<lb/>
竹於雨淨問梅於雪香眺南山於遥碧步野逕歴山園<lb/>
有雲可怡有屏可宜泛不波之舟坐松陰之闗憩蕭齋<lb/>
靜寄之室賦詩飲酒圍碁鼓琴與浮屠氏之徒論外形<lb/>
骸齊死生之說其與坐樹濯泉采山釣水樂有異乎否<lb/>
也其同不同者有愿之盤有退之欲從之且為之序遂<lb/>
以大顯今君之盤欲從而記之者未必如退之未知後<lb/>
<pb n="KR4d0364_WYG_035-16a"/>
人視今之盤隠何如昔之盤谷也然君工於詩凡盤隠<lb/>
一草一木皆被以篇詠必傳於後無疑此則非愿所能<lb/>
有不待退之而顯記之者或可附此以傳則盤隠與盤<lb/>
谷信同也詎可以記非退之為不同哉於是為之記<lb/>
　<lb/>
　<lb/>
　<lb/>
　<lb/>
<pb n="KR4d0364_WYG_035-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪坡集巻三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪坡集巻十九</head> <lb/>
    <p>
<pb n="KR4d0364_WYG_019-1a"/>
欽定四庫全書<lb/>
　雪坡集巻十九<lb/>
　　　　　　　　　　　　　宋　姚勉　撰<lb/>
　　詩<hi>七言古風</hi>
　　　送陳糾任滿歸<lb/>
江西道院春風裏田里嘆愁聲不起黄堂太守政如神<lb/>
館閣掾官清似水掾官皆清誰㝡優寮中錄叅陳太丘<lb/>
奮身原自科第出不比刀筆庸常流生平妙得書中趣<lb/>
<pb n="KR4d0364_WYG_019-1b"/>
黙㑹欽哉恤刑句木天玉堂未肯遊且為黎黔了寃訴<lb/>
操心仁恕真崔公湯瀋沐浴羣囚同雷轟電燭不留滯<lb/>
狴犴昔滿今俱空歸巢羣鵲依庭木春晝圜扉芳草緑<lb/>
政成來泛幕中蓮吏案凝塵無訟牘幾年摧政氷霜巖<lb/>
生怕歡與愁俱添公揮椽筆議革弊和氣靄靄生青帘<lb/>
感恩戴徳殊未已鳯詔飛來趣行李雲衢直上驟驊騮<lb/>
一日進風千萬里昔公留此民如瘳今公去此民如愁<lb/>
父老何嘗欲君去州縣但恐難公留陳平他日宰天下<lb/>
<pb n="KR4d0364_WYG_019-2a"/>
大志竒材見分社况公隂徳似于公寧不髙車乘駟馬<lb/>
于公受報在子孫天今報公及公身公身榮顯復子孫<lb/>
造物豈負真賢人錦帆招颭鼕鼕鼓愁聽數聲離岸櫓<lb/>
公還為雨澤九州多為髙安添滴雨<lb/>
　　　送楊帥叅之任<lb/>
古來幕府俱才雄子美嚴武韓裴公近時幕府養清望<lb/>
一事不到籌帷中先生人物宜臺省豈合官曹坐閒冷<lb/>
秖今時事欠撑拄袖手旁觀應不肯潯陽戈甲屯如雲<lb/>
<pb n="KR4d0364_WYG_019-2b"/>
天子命我叅卿軍江頭䇿馬斬渠帥快作當年虞允文<lb/>
欲知允文宰相業只觀采石江頭捷滿望麒麟第一功<lb/>
不唱陽闗第三疊<lb/>
　　　送髙錄叅美任<lb/>
髙安之民椎且質空蒙惡聲頭上筆獨惟猾吏可怕人<lb/>
架鷹騰霄柙虎出貪官乞錢吏手中庸官仰筆描吏容<lb/>
獄情黯菼直為曲雖欲辨雪何由從先生來紏髙安獄<lb/>
直道仁心作民福吏知積徳不忍欺囚感吐誠爭首服<lb/>
<pb n="KR4d0364_WYG_019-3a"/>
掉頭不肯狥上官幾回拂意思掛冠伸寃振抑必得請<lb/>
媿殺同列雙顴丹先生種滿甘棠了天子知賢恨官小<lb/>
若人底處可安排不在玉堂應鳯沼鱣鯨自不溝瀆留<lb/>
郡官無賢民却愁愁公歸去莫報徳但祝髙門于定國<lb/>
　　　送鄭編修<hi>偘</hi>罷任<lb/>
江城雪作隂如莫兒様老翁啼塞路雲深日隠天不知<lb/>
驅馬蕭蕭使君去使君四海鄭村邉人是白玉堂中僊<lb/>
君謨政事文永叔五花為筆蒲為鞭民酣醇酎春風裏<lb/>
<pb n="KR4d0364_WYG_019-3b"/>
吏姦如魚在寒水横江立石霓截流要使千年履如砥<lb/>
𤓰時且及報政成漢法選表宜公卿况今世號天清明<lb/>
如何饑烏啼夜聲饑烏聒聒正攫肉驚起鸞鳯騰去速<lb/>
世間公論竟有否汙此無瑕雪團玉杭州白傅亦自無<lb/>
若有薏苡猶疑珠中湖築堤到今賜當時憸兒羣謗蘇<lb/>
先生去住輕蟬翼一笑歸歟黜如陟但民失母士失師<lb/>
欲取䜛人投有北浮雲豈解終為昬先生即來直北門<lb/>
偏州畢竟着不得滂沛霖雨蘇乾坤<lb/>
<pb n="KR4d0364_WYG_019-4a"/>
　　　次楊監簿上陳守賑災韻<lb/>
稻田碁局分郊區人煙盡障聮城隅新秧入夏種俱了<lb/>
一色秀緑連天鋪年豐正為憂國願雨霪忽動民愁吁<lb/>
浪浪竹瓦日鳴瀑爛爛苔砌長跳珠江流入市舞篙楫<lb/>
野潦斷路迷樵蘇孤樹空留白屋少平地欲縮青天舒<lb/>
犬雞登簷呌雲霧蛟鼉上岸疑江湖使君視民容有蹙<lb/>
憂且蕭墻非顓臾家沒半扉鼃上竈食不一粟糟為餔<lb/>
鶉衣鵠形避淪沒槁項髫額相攜扶下車以來宣徳意<lb/>
<pb n="KR4d0364_WYG_019-4b"/>
但有寛政無急符溺饑沓至葢由已食必稷奏土禹敷<lb/>
故侯遺我四百萬指此亟作民良圖餽無所處不受是<lb/>
君子貨取安可乎分甘固欲買不語溝清那肯同渠汙<lb/>
一朝盡散色不靳可使被澤遺匹夫錢從民來復還民<lb/>
塗血不用子母蚨坐令鴈澤得復集豈但魚沫聊相濡<lb/>
四旬奚堪水五至十室不忍煙九無只求編氓易菜色<lb/>
寧計私槖如匏虛方今汙吏爭侵漁溪壑不厭求贏餘<lb/>
官錢花破入私帑期限火急催民輸貪者盡笑公迂儒<lb/>
<pb n="KR4d0364_WYG_019-5a"/>
安得天下皆公迂<lb/>
　　　次楊監簿新闢小西湖韻<lb/>
捜竒抉異三十載此湖如玉韞而待發源逺自錦江來<lb/>
匯流近與柴門對山川融結自古有造物扄藏深意在<lb/>
瘦笻曽作日尋討一見便覺天廣大兩山宛似南北峯<lb/>
况有層塔相暎帶芰荷十里蕚緑華雪月三千銀色界<lb/>
深藏㝡有君子意自衒殊非小人態西湖毎遇蘇雪堂<lb/>
妙句尚憶秦淮海此湖端為舊遊發㘲重未信吾州隘<lb/>
<pb n="KR4d0364_WYG_019-5b"/>
鐡菴蜀珍坡僊𣲖下筆作詩風雨快從今新瑞次古杭<lb/>
敢賀此湖貢慶㑹<lb/>
　　　題河沙寺西崖<lb/>
河沙古寺臨江干山如蜿蜒翠龍蟠入門雙石踞席豹<lb/>
排雲萬竹森琅玕山中有景開屏面路入西崖羊角轉<lb/>
一湖横陳白於銀一溪西來淨如練僧言此處好結亭<lb/>
孔方絶交呼不應竹隂深中即亭子風月為户雲為櫺<lb/>
寄貲録事今豈少不日誅茅坐林杪飯餘曳杖一登臨<lb/>
<pb n="KR4d0364_WYG_019-6a"/>
㸔盡青天沒飛鳥晩天落日浮湖光漁舟相連鴻鴈行<lb/>
浩歌横笛互相答底處更欲求瀟湘荷山對面不盈咫<lb/>
門前吾家錦江水何時亭子髙崔嵬年年釣蓑為此來<lb/>
　　　題南昌邑大夫俞君尊公坦庵<lb/>
人心機擭日以非太行羊膓同一巇坦庵先生獨不爾<lb/>
方寸境界天平夷絃歌武城有賢子寛曠襟懷亦如此<lb/>
㑹令天下歸此庵蕩蕩康莊行九軌<lb/>
　　　梁新恩送龍涎香盃<lb/>
<pb n="KR4d0364_WYG_019-6b"/>
神龍側枕瓊瑰卧表裏透薰香玉唾巧工斵取破天馨<lb/>
碎屑沉蘭百芳和製成七寳金霞觴猶帶嶺外梅花香<lb/>
醁醽一酌發竒馥滿中灧灧浮龍光感君遺我真情厚<lb/>
歸拜庭椿一盃酒峻第髙官不足榮人生只願親庭壽<lb/>
　　　謝胡龍溪惠酒材及五徳<lb/>
臘寒無酒虛瓶罍雪窻孤此梅花開乾簷鵲噪帳鶴舞<lb/>
蒼頭疾足龍溪來龍溪遺我明珠斛玉蘂僊花光照目<lb/>
急呼侍兒洗瓮盎壓此蒲萄一江綠缸中酒熟雞更肥<lb/>
<pb n="KR4d0364_WYG_019-7a"/>
癭樽竹筯常相隨故人故人來何時安得勇赴雞黍期<lb/>
　　　余評事惠龍團獸炭香瓔鳬實且許以百丈山<lb/>
　　　　楮衾而未至<lb/>
青禽銜雲落蓬壺風簷快讀光眉鬚百朋珍貺羅庭隅<lb/>
一一皆可當清娱建溪龍焙香雲腴香瓔巧製來東吳<lb/>
鬅鬙獸炭竒形模辟邪天禄獅熊貙王家舄種君家鳬<lb/>
晴沙暖抱明月珠雅意下照僊人癯矮窻醉兀詩情孤<lb/>
蒲團松拂燒紅爐蝸廬積凍春潜驅侍兒金珞香玉膚<lb/>
<pb n="KR4d0364_WYG_019-7b"/>
月鐺着雪煎春酥窻前笑玩嬌黄雛能言直可貢上都<lb/>
其波及晉皆君餘獨欠一幅横雲鋪王孫醉擁紅氍毹<lb/>
楮生長揖非吾徒藤床紙帳恰此湏能供梅花清夢無<lb/>
　　　贈棊翁挾二童皆髙奕<lb/>
蓬萊閬風白雲鄉瓊樓玉館相低昻蟠桃影滴仙露濕<lb/>
壺天晝日和春長老僊鬢眉白於雪雙侍女僊氷玉㓗<lb/>
龍牙棋子琅玕盤消遣洞中閒日月乗風來戱塵凡中<lb/>
皓鵠驂以雙鸞紅女僊似是王屋婦老僊似是商山翁<lb/>
<pb n="KR4d0364_WYG_019-8a"/>
一聲飛雹枰中落應手鈞天僊樂作環㸔側睨驚相呀<lb/>
盡是人間未曽着人間事變如雲輪面勢更改番番新<lb/>
撫枰不是少竒着徃徃當局多迷人五老峯前白鶴址<lb/>
晝眠扄門日清美棋聲流水古松間忽然聞之雪堂喜<lb/>
雪堂欲學竟不能不如旁觀眼自明馬鞍聽朽柯聽爛<lb/>
局中有路能長生<lb/>
　　　贈定軒游季升能地理<lb/>
海風吹潮濁如泥咫尺不辨魚與龜秋潭表裏氷鏡淨<lb/>
<pb n="KR4d0364_WYG_019-8b"/>
下瞰直可莖鬚眉乃知有萬不齊物心到定處皆能窺<lb/>
君心久矣波不起天地不逃圓鏡裏胷中玲瓏列星宿<lb/>
眼底逺近佳山水人言君脚踏四方不知君閒謂君忙<lb/>
寒爐曽與話清夜始覺牖戸虛生光我生之日直南斗<lb/>
逢人得罵不脫口而今只把定眼㸔得失空花總何有<lb/>
但愁國事紛披猖舉棋不定觀驚旁天傾地仄欠撑拄<lb/>
安得不動鐡脊梁<lb/>
　　　贈郵文秀才<lb/>
<pb n="KR4d0364_WYG_019-9a"/>
風行水上真文章不羽不脛遊四方妙語綴入牙頰香<lb/>
意有佳客揚其芳美君金璧不願將多文為富紛儲藏<lb/>
牙籖玉軸緗縹囊書船貫月飛虹光鼎肉試取一臠嘗<lb/>
珠璣璀璨錦繡張疾指快讀下五行虎鳯蔚躍蛟龍翔<lb/>
尚欲效學雞林商遍索偉製豐行裝哲匠謹勿麾門墻<lb/>
當遣紙價貴洛陽<lb/>
　　　贈真術秀才<lb/>
　　秀才天台人善談星命先兄存日嘗以詩遺之攜<lb/>
<pb n="KR4d0364_WYG_019-9b"/>
　　以來為予言命予不喜問富貴者也感先兄遺墨<lb/>
　　聊以賦之<lb/>
天台真術李秀才手持先兄遺墨來先兄已矣遺墨在<lb/>
三讀感噎重生哀哀餘試問子何術星斗紛翻舌端出<lb/>
不湏問術只觀詩詩好應知術真實大凡學術總要真<lb/>
不真誤殺天下人近來世人多弄假不獨肆中談命者<lb/>
　　　贈古朴相士<lb/>
巧夫縱誕争説相口角瀾翻如剪様眼中元不識英竒<lb/>
<pb n="KR4d0364_WYG_019-10a"/>
隨世炎凉分下上貢諛乞得貴人詩紅籖綵軸珍攜持<lb/>
未遭窮士或有贈爛在醬瓿問不知如斯等軰真肉眼<lb/>
砂裏精金豈能揀古朴相士却不然品題每在未遇前<lb/>
前時贈詩紙欲朽逢人誇張不去手古朴相士真識人<lb/>
識人湏要當賤貧信知巧者盡虛偽惟有朴者全天淳<lb/>
願君終身如此朴俗態髙低不湏學<lb/>
　　　贈金斗相士<lb/>
君有金斗盍自珍持此量我非其人欲我覔印如蘇秦<lb/>
<pb n="KR4d0364_WYG_019-10b"/>
我寧滿喫三斗塵<lb/>
　　　贈行在李主人二子<lb/>
李家自古兩詩仙太白長吉相後先蟠螭屈曲作妙語<lb/>
到今氣燄干雲天君家家裏二竒子眼如明珠頭玉峙<lb/>
長成學取二仙人要使詩人常姓李<lb/>
　　　贈天王長老無着能醫兼善畫龍頭<lb/>
唐有一僧妙醫藥得大醫王三昧覺雨中盥手瀑簷飛<lb/>
驚嘆病龍腥唾落湏臾雲霧忽銷霽白髮老人來矍鑠<lb/>
<pb n="KR4d0364_WYG_019-11a"/>
自言病中困行雨願得良鍼蘇脉絡授方寸劑應時愈<lb/>
拜奉僊方效思邈此事今無古信然說與時人謾驚噱<lb/>
早來忽得絹素軸挺挺祥龍露頭角心知此龍非病者<lb/>
噴霧洒雲天洗濯龍身不病澤四方萬物全生總安樂<lb/>
此龍此醫今是誰天王長老僧無着<lb/>
　　　贈饒春卿丁已秋醫痔有功<lb/>
扁鵲華佗不可作龍宫寳方閉金籥春卿奚氏劒江饒<lb/>
老眼熒熒仙授藥傳醫五世活幾人計日而愈功何神<lb/>
<pb n="KR4d0364_WYG_019-11b"/>
縣疣附贅夜驚失立使笑語開嚬呻方今氣運乖生盭<lb/>
天地中盤大癰<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>䕶疽養疾誰見憂彼何人斯甘吮䑛<lb/>
石猶生我疢毒多能治不使如國何嗚呼安得醫國之<lb/>
老如此手勿談時事且飲酒<lb/>
　<lb/>
　<lb/>
　<lb/>
　雪坡集巻十九<lb/>
</p>
<p>
</p>
  </div>
</body>
</text>
</TEI>
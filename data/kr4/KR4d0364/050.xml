<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪坡集巻五十</head> <lb/>
    <p>
<pb n="KR4d0364_WYG_050-1a"/>
欽定四庫全書<lb/>
　雪坡集巻五十<lb/>
　　　　　　　　　　　　　宋　姚勉　撰<lb/>
　　墓誌銘<lb/>
　　　譚氏孺人墓誌銘<lb/>
余與興國軍教授豫章程君澥第南省同年程君兩年<lb/>
長以兄事之屨嘗跡其庭見其内外肅如僮奴指千皆<lb/>
紀綱之僕賔客日滿門教授兄談麈坐對未嘗頥指揮<lb/>
<pb n="KR4d0364_WYG_050-1b"/>
具酒殽而罍列爼陳水珍陸甘畢備樽既臥問有無必<lb/>
復進余每異其主孟之在中饋者必賢也已而詢之果<lb/>
然蓋謁于其族則族之人曰教授婦孺人也譚氏諱幼<lb/>
玉豫章新建厚田人祖遵父畝皆以謹厚稱孺人在父<lb/>
母家已有徽譽父母疾嘗兩刲股肉為糜愈之既歸于<lb/>
程事重闈舅姑尤恪謹雞初鳴冠帔問起居三飯奉珍<lb/>
鮮侍立食既乃敢去節春秋朔望行家人禮奉觴上夀<lb/>
姑袁夫人歿哀毁過常繼姑今陳夫人尤愛其孝性勤<lb/>
<pb n="KR4d0364_WYG_050-2a"/>
約不事侈靡蠶績事必躬執紝執鍼皆號為精絶能琴<lb/>
棊尤喜閲書史誦袁氏世範甚習善相夫樂教子吾族<lb/>
之賢婦人也詢于其鄉則鄉之人曰孺人禮賔客恩戚<lb/>
婣樂賑乏絶嵗有祲必勸其夫下價發廩以濟飢慮細<lb/>
民少錢不能多糴則米其穀隨所糴多寡應之或不能<lb/>
糴則給之食仰糴者日千百全活甚衆富而好禮積而<lb/>
能散吾鄉之賢婦人也余既得所聞於其族與鄉意其<lb/>
賢益信寳祐戊午十一月教授以書來為孺人求銘則<lb/>
<pb n="KR4d0364_WYG_050-2b"/>
孺人以十月八日歿矣其族與鄉所稱及余所聞之賢<lb/>
婦者亡矣惜哉孺人以嘉定癸酉八月生以紹定庚寅<lb/>
歸程氏寳祐癸丑教授兄弟南省丙辰入對擢甲科子<lb/>
一律又以乙夘江西轉運司試貢今年十月姑陳夫人<lb/>
復受封孫逢吉亦秀爽顯貴方開正孺人享有榮祿之<lb/>
日也迺臥病九閲月而歿僅年四十有六歿之日去姑<lb/>
陳夫人受封時未兩旬浹蓋孺人以伏枕不能躬賀拜<lb/>
病遂増劇故其歿陳夫人尤痛悼之教授兄來求銘蓋<lb/>
<pb n="KR4d0364_WYG_050-3a"/>
將以開慶元年四月丁酉葬孺人于茅岡之鑑垣余也<lb/>
亦有悼亡之悲者也故於教授兄之悲不銘無以塞其<lb/>
意矧素知其賢且同年兄行之婦如嫂敢辭銘銘曰<lb/>
　族稱孝鄉稱人温且恵程之嬪事已之親以及夫之<lb/>
　親理家其有倫天胡不夀之範世之婦人夫兮亡舉<lb/>
　案之賔子兮不報斷機之諄石可泐悲不泯<lb/>
　　　萬安周貢士墓誌銘<lb/>
萬安周君公㢸亮甫以丙辰正月乙夘客卒於京之富<lb/>
<pb n="KR4d0364_WYG_050-3b"/>
春有子夢星將以丁巳十一月庚申葬之金鼎山龜峰<lb/>
之原前期夢星以書告曰某素游先生之門願假寵以<lb/>
光其幽敢請銘維周氏在廬陵與平園益國公同系後<lb/>
徙萬安髙祖叡擢元豐第終萬載令曾祖某祖某父某<lb/>
皆不仕君少篤學精虞夏商周書為文動數千言端平<lb/>
甲午與貢試禮部弗偶當路屢欲以武爵爵之君不可<lb/>
後峒寇作扞鄉井有功亦弗受官曰吾必取科第癸丑<lb/>
該恩試南省又弗利益力學至劬瘁且病乙夘冬小瘳<lb/>
<pb n="KR4d0364_WYG_050-4a"/>
復治任東親友交勸勿往君曰譬之武事吾寧馬革裹<lb/>
尸還葬耳竟旅死僅年五十有五吁亦壯矣僕常惜後<lb/>
世科目老天下英傑雄氣鋭志不肯自休者必死而後<lb/>
已雖有才且能不得自見於世失人亦多矣君有田可<lb/>
耕有圃可游有亭榭可嬉有歌舞可娯皆不自足必欲<lb/>
取名第雖勇爵不願雖客死不悔可悲也雖然君平生<lb/>
恤窮周急雖不得於人深得於天旅櫬歸舟歴鄱陽湖<lb/>
春浪正髙至是帖然濟無虞天猶福善也雖名第不如<lb/>
<pb n="KR4d0364_WYG_050-4b"/>
志不在身在子孫夢星其念厥考求名之勤客死之哀<lb/>
期有成以慰君志銘曰<lb/>
　志於求名不家之死寧死于京哀哉子能有成尚慰<lb/>
　君平生<lb/>
　　　豐城鄒君墓誌銘<lb/>
始某未第時家四壁立讀書聲與腹雷並作過之者弗<lb/>
睨也孰有以子妻之者乙巳冬十月忽晨有數客至出<lb/>
延之坐不知中一人乃鄒君也去數日媒以書來曰豐<lb/>
<pb n="KR4d0364_WYG_050-5a"/>
城鄒君有息女不肯與凡子擇名士欲以為婿昔者微<lb/>
往見子則大喜以為母論其文在相法亦當富貴决意<lb/>
婿子或有短之者曰姚雖儒貧也屋數間且破瓦不覆<lb/>
椽日與天日相覿風旁雨上何以處君女鄒君笑曰之<lb/>
人也雖無屋可婿况猶有椽乎求士詔近矣之人且舉<lb/>
且第鄒君之意如此子以為何如時先君子聞此言大<lb/>
賢之即許諾明年丙午某試鄉舉不中選丁未游太學<lb/>
復不遇人皆笑鄒君大誤君不之改戊申某始受室己<lb/>
<pb n="KR4d0364_WYG_050-5b"/>
酉不幸先室人即世笑鄒君誤者哄矣君亦不之顧又<lb/>
五年癸丑某始以集英廷唱賜進士第一人第時鄒君<lb/>
則留次女未嫁俟某之成名而繼之婚某亦感君之知<lb/>
己也罔敢背徳義遂繼好前笑者方止咸服君有知人<lb/>
見某方竊祿斗升亦願奉兩家翁宦遊四方樂也嗚呼<lb/>
豈料某不孝不天至自京僅一月先君子棄我不兩年<lb/>
婦翁又棄我乎大徳不報哀哀靡忘不為之銘是沒其素<lb/>
君諱一龍字伯驤世為豫章豐城東湖人後徙鄒舍曾<lb/>
<pb n="KR4d0364_WYG_050-6a"/>
祖某祖某父某皆有徳而隠君和易謙厚質直謹信少<lb/>
厪於學事親孝為兄友田疇室屋皆擇取下者而以華<lb/>
腴讓其弟在鄉里雖田夫野老待之一以禮與物無忤<lb/>
好善急義每損己濟人婣黨間嘗有困於訟者君質田<lb/>
拯援之後竟不償貸君亦不問也有横逆必自反犯而<lb/>
不校然剛腸嫉惡有悖於理道者未嘗與之坐視之如<lb/>
仇雖請召弗徃及儒士至則愛之如父母倒屣迎御挽<lb/>
留繼日燕觴娯樂去則餽之贐他人之門可羅雀而君<lb/>
<pb n="KR4d0364_WYG_050-6b"/>
門外日有長者車轍性不嗜酒惟喜醖㫖以飲客嵗所<lb/>
收僅足厨傳家無贏財人皆笑君不事産業務儲峙君<lb/>
則亦鄙其奴事錢粟也喜教子擇名師館之日夕偕寢<lb/>
食鏗然夜誦率至明發君坐其間聽之不翅彈絲龡竹<lb/>
之樂未嘗有欠伸態好儒嗜書蓋天性如此女不肯泛<lb/>
嫁子亦不肯輕娶以是歿之日二子皆未婚幼女亦未<lb/>
有適始娶陳氏早卒再娶李氏竹林先生之孫武岡宰<lb/>
恕己之女今提㸃淮東刑獄使者宗正丞義山之從女<lb/>
<pb n="KR4d0364_WYG_050-7a"/>
兄也前君二十年卒某之婦及君長子則其出三娶周<lb/>
氏皆儒族君生於嘉泰甲子之七月辛巳歿以寳祐乙<lb/>
夘之十有一月甲午僅年五十有二初苦痔繼以喘知<lb/>
弗可療乃卻藥不御將屬纊語不及私惟戒子讀書囑<lb/>
某與師以改葬其父及教子而已餘問者皆弗答麾家<lb/>
人使去曰吾不死婦人手沐頮已正枕衾逝于正寢聞<lb/>
者皆悼嘆於戲如君者當求之古人也今人蓋不多見<lb/>
犯姍笑擇寒士為子婿一不止又繼之雖不獲饗有其<lb/>
<pb n="KR4d0364_WYG_050-7b"/>
報其事則可書矣天雖不假之夀歿而有稱即壽也况<lb/>
所積者遐其後必昌歟有子二成大可大女子子三妙<lb/>
善妙莊則婿某者也妙端在室嵗丙辰君歿且期年矣<lb/>
宅兆未協卜某誤恩得召雖以祿養弗及不忍仕辭亦<lb/>
念君未葬不敢負所托改外太舅葬既有逺日十月庚<lb/>
申迺克相二孤奉襄事葬君于歸徳鄉之粟田附先墓<lb/>
且樂丘也碣之阡以詔後銘曰<lb/>
　嗚呼鄒君室此區其生之年雅好儒教子以經志勤<lb/>
<pb n="KR4d0364_WYG_050-8a"/>
　渠擇婿一事最可書若此婿者世豈無識之未遇則<lb/>
　罕如天嗇其年人所吁積譱之慶必有餘山中峩峩<lb/>
　墓之廬過賢者墓當下車<lb/>
　　　梅莊夫人墓誌銘<lb/>
梅莊夫人鄒氏諱妙莊字美文豐城縣興仁鄉鄒舍里<lb/>
人髙安雪坡姚某之婦也曾祖諱某祖諱某父春谷先<lb/>
生諱某字伯驤母李氏知武岡恕己之女邕管安撫脩<lb/>
己之猶子提㸃淮東刑獄使者義山之從女兄也某先<lb/>
<pb n="KR4d0364_WYG_050-8b"/>
娶夫人姊諱妙善字美韶亦端恵淑順生紹定戊子十<lb/>
月辛丑朔日之申九嵗失母克綜家事育弟妹至成人<lb/>
年二十有一歸于某某時甚窶無肯妻以子者外舅獨<lb/>
願女之家人更諫不聽卒許嫁竹堂既歸能安貧事某<lb/>
父極孝解其裝質以贍族親客至不戒而殽酒具静重<lb/>
寡言通孝經論語孟子偕某夜讀書卒不寐達明某雖<lb/>
貧竹堂善經紀其家使至不乏而逸某以學族閭婣戚<lb/>
甚宜之不幸近一年己酉之五月生女榮至六月辛丑<lb/>
<pb n="KR4d0364_WYG_050-9a"/>
朔才二十日而歿次年榮亦殤某感外家知己不敢忘<lb/>
義不忍他娶服既除求繼好外族譁然莫之從夫人蓋<lb/>
亦怒其為是請者也獨外舅愛某以心卒不以夫人他<lb/>
許間有請婚卒議不合越五年癸丑某對大廷天子親<lb/>
賜以第一感念不忍負外舅復于大人再請盟外氏方<lb/>
許諾夫人曰是不易交易妻者亦可之將以是冬娶會<lb/>
十有一月先君棄諸孤不果丙辰二月乃克親迎夫人<lb/>
賢猶竹堂而又明敏英悟動率禮法自以不逮養舅姑<lb/>
<pb n="KR4d0364_WYG_050-9b"/>
四仲月恪恭祀事事尊者甚禮撫卑者甚恩先室無子<lb/>
歿後妾黄生子元夫告廟立而嫡之夫人歸愛元夫真<lb/>
若姊之子與己之子縫組裘履不少懈自訓之書謂外<lb/>
舅婿儒政為教子地延名師某家誨其二弟俾元夫就<lb/>
學焉室不置私庖有盃酒必與妯娌同飲而使某外飲<lb/>
兄弟賔客蓋未嘗夫婦自親瓶罍也義理相扶有過必<lb/>
捄某間怒臧獲必警曰懲忿窒慾稍起私念必警曰克<lb/>
己復禮朝夕多賴其益好善喜義輕財周急初歸時某<lb/>
<pb n="KR4d0364_WYG_050-10a"/>
從妹及庻弟皆未婚夫人曰子且仕矣不可有未了婚<lb/>
嫁汲汲擇姻聞梧州趙司理孤女賢聘為叔姒而以從<lb/>
妹歸進士龔三徳是年五月某得越幕七月誤恩蒙召<lb/>
辭弗俞九月除某秘書省正字夫人曰母急進姑了吾<lb/>
事必婚嫁予弟妹葬遷其父祖十有一月末乃行婚䘮<lb/>
凡四而兩三月為之治辦整如略不見難色送迎資聘<lb/>
大抵皆其衣珥無所惜也既偕某入京至中途三學上<lb/>
書言事士皆以罪逐纍纍滿道參相久軒先生且去國<lb/>
<pb n="KR4d0364_WYG_050-10b"/>
某駭所聞見憂得疾不欲往然恐傷夫人從仕意進退<lb/>
維谷未有攸處夫人曰人之出處如魚飲水冷暖自知<lb/>
尚何疑乎臣受君恩有過則諫諫而不聽則去母以妾<lb/>
故茍以直言得罪願同謫嶺海死不悔妾願為賢人妻<lb/>
不願徒為貴人妻也某甚壯其言時方有輕去重竄之<lb/>
戒某恐其時不得言越職言且得罪言而去罪必重夫<lb/>
人娠月已深某不忍以逺竄累乃援老泉蘇公例辭召<lb/>
上封事且與丞相以書買舟自信江徑歸夫人喜即日<lb/>
<pb n="KR4d0364_WYG_050-11a"/>
屏金珠首飾遣人市鍜石簪挿之某問其故笑答曰荆<lb/>
釵布裙入山之服當爾某益欽嘆其勇丁巳正月歸至<lb/>
家戒某杜門謝客一意讀書初出以家事托某從兄嫂<lb/>
歸日一仍其舊率弟姒以聽雖羮藜飯糗一室如春閨<lb/>
門方肅肅有度三月而夫人死矣先是某長兄死無子<lb/>
族昭穆無宜當者尚未有以嗣夫人謂幸有娠女也自<lb/>
育之男也以為伯後元夫即吾之子矣嗚呼斯言也可<lb/>
以感天地及吾祖宗也乃竟以此死三月望之前一日<lb/>
<pb n="KR4d0364_WYG_050-11b"/>
臨蓐果生子但已死腹越七日丙午夫人遂亡病且亟<lb/>
猶命工縫以衣元夫某至今命元夫無敢衣之笥藏以<lb/>
識母徳死之日猶戒某勿輕出再三誦猶吾大夫崔子<lb/>
也一句不能曉其意問之不答嗚呼其有所為也夫夫<lb/>
人為李氏甥李氏學自文公先生來且熟聞彭夫人相<lb/>
後林先生家法度務則而行之日讀論語孟子數篇間<lb/>
喜觀唐絶句詩尤愛誦文公先生武夷山十詠宛轉髙<lb/>
下其聲以歌之而不喜世所謂樂府姊妹皆能詩然皆<lb/>
<pb n="KR4d0364_WYG_050-12a"/>
不肯作曰非女子事也竹堂存時見某教其幼弟屬五<lb/>
言對以兩岸綠楊風命之竹堂以八磚紅藥日對意以<lb/>
屬某也某大駭其能梅莊與某過信之月巖愛其竒領<lb/>
姬御翩翩登之某在後望之如仙直至巖所命筆識嵗<lb/>
月題一絶云半壁行天柱倚空人間有此廣寒宫從今<lb/>
真似天邊月曾得嫦娥到此中自擇風雨不及處題之<lb/>
不因此題某亦莫知其能詩也其深静皆如此厥後某<lb/>
索其倡賡輙不可性喜山水既西舟曰雖棄官不可棄<lb/>
<pb n="KR4d0364_WYG_050-12b"/>
山水登溪山堂飲而去某復以詩請曰此人迹所至之<lb/>
地安可留婦人姓名於是間卒不許噫夫人之志於此<lb/>
亦可觀也舟過番陽湖聞自是可往廬山意欣然欲行<lb/>
某不可約以秋而夫人不復秋矣哀哉夫人以庚寅六<lb/>
月辛酉朔日之已生與竹堂夫人諱同日在某家是日<lb/>
元夫為夀蹙額弗許常自謂疑與姊一人而二其生故<lb/>
身死同日與竹堂貌本異歸日舉動言笑家人皆以為<lb/>
甚類竹堂且嫁某皆一年又皆以蓐至大故是不可曉<lb/>
<pb n="KR4d0364_WYG_050-13a"/>
也嗚呼外舅以夫人姊妹婿某某未能以毫髮報但以<lb/>
謀嗣續故累其二女皆早歿彼蒼者天何辜如斯福善<lb/>
夀仁理復安在外舅擇婿於貧且賤使其女得同其爵<lb/>
位富貴而居有之亦足少為好儒者之勸今其報乃如<lb/>
此為善者其懼矣雖然人有生而如死亦有死而如生<lb/>
某生天地間雖止兩年有婦二婦雖皆一年而歿然而<lb/>
一年之中百年義在某誓不負外舅知且有子元夫娶<lb/>
决不再矣俾元夫盡子職以報劬勞某也益自植立復<lb/>
<pb n="KR4d0364_WYG_050-13b"/>
植立其二弟使鄒之門户終顯有光外舅與二婦雖死<lb/>
不死過於生時是即善之終福仁之終夀也亦可以厲<lb/>
薄俗矣使某比之匪人茍不義富貴為世所罵笑以此<lb/>
易彼不惟外舅不欲二婦亦不欲也願賢而不願貴梅<lb/>
莊此語其某也終身之藥石乎銘吾之心且以銘墓墓<lb/>
與竹堂夫人同域葬以戊午三月壬申銘曰<lb/>
　夫婦天理無古無今人孰不死不死者心姊賢早亡<lb/>
　妹繼亦逝天欲觀予終始斯義不尚夫貴願貴而賢<lb/>
<pb n="KR4d0364_WYG_050-14a"/>
　斯言有味青史可傳揭銘于阡以詔萬古永言保之<lb/>
　里二賢女<lb/>
　　　葛母墓誌銘<lb/>
嗚呼甚矣葛母之為賢也飭閨門勤絲枲睦族黨禮婣<lb/>
戚慈臧獲謹婦徳相夫起家賢己未盡見其為賢也獨<lb/>
一事為難能生為人所稱歿不可以沒其實夫孝子亦<lb/>
多矣而孝於非生己之母者始足見其為孝慈母亦多<lb/>
矣而慈于非己生之子者始足見其為慈葛母賢己母<lb/>
<pb n="KR4d0364_WYG_050-14b"/>
某氏嫁于進士葛某有二子豐也以姊之子入繼謙也<lb/>
側室生也而母待二子如一慈愛之皆真若己出二子<lb/>
事母亦雍雍盡孝無間言母歿某往弔之二子執喪毁<lb/>
瘠泣出血盡哀觀其子之孝信其母之慈也葛母賢己<lb/>
二子請銘是宜銘母以某年某月生以某年某月歿十<lb/>
有一月乙酉葬于某里曾祖某祖某父某儒者流也二<lb/>
子皆有子今孫六人銘曰<lb/>
　葛賢母葬于此姚子銘之噫世之為母者法之<lb/>
<pb n="KR4d0364_WYG_050-15a"/>
　　　鄧仲翔墓誌銘<lb/>
昔石莊范先生嘗為某言鄧君仲翔之賢也心已願識<lb/>
之嵗嘉熙丁酉秋鄉試揭姓名于郡城樓鄉貢額僅八<lb/>
人鄧氏乃都其二一則仲翔也當時一門盛事歆艷井<lb/>
里願識之意愈深矣既乃獲詣其家俊秀之林而拜焉<lb/>
信矣石莊先生之不誣也仲翔為人意氣軒然謙恭下<lb/>
士樂施好客博學强記歴代諸史爛然蟠其胷襟釃酒<lb/>
對客縱飲劇談古今治亂成敗之原君子小人正邪之<lb/>
<pb n="KR4d0364_WYG_050-15b"/>
辨舉數十行不遺一字千數百年如在目前音節清亮<lb/>
首末該貫聽者忘倦性尤友愛與其弟某壎倡箎和未<lb/>
嘗有違言忤色闔門千指雍如晏如雖家有餘貲若不<lb/>
自知其富其視世之粟奴錢虜吝驕鄙俗之氣浮於顔<lb/>
面者相去不啻穹壤千萬接物和處事得與人信下至<lb/>
田夫野老嬰兒孺女皆得其驩心蓋嘗評其為人雅好<lb/>
賔客似陳孟公議論精博似習鑿齒兄弟友愛似姜伯<lb/>
淮處鄉公正似王彦方合古數人為一人今人未易多<lb/>
<pb n="KR4d0364_WYG_050-16a"/>
得也仲翔自丁酉登薦書明年試禮部不利寳祐丙辰<lb/>
且該恩再試方築室讀書益自磨勵而先二嵗仲翔歿<lb/>
矣齎志飲恨聞者為之惜嗚呼鄉舉可能也鄉評不可<lb/>
能也仲翔雖不及取髙科入仕以行其欲為之志然而<lb/>
生為人所稱歿為人所惜是不歿矣仲翔諱某號南齋<lb/>
其先建昌人九世祖某始家髙安曾祖某祖某父某皆<lb/>
隠不仕仲翔生於丙辰之三月歿以甲寅之十月僅年<lb/>
五十有九先娶陳氏生子士達繼趙繼徐皆前卒又繼<lb/>
<pb n="KR4d0364_WYG_050-16b"/>
袁皆宦族孫男二孫女三丙辰十有一月壬寅卜葬于<lb/>
呉塘東山之隂使來請銘為之銘曰<lb/>
　嗚呼噫嘻仲翔已矣辨博之論不可聞已一封之土<lb/>
　藏其胸中千數百年之史若人而不仕若人而遽死<lb/>
　既不在其身尚福其子孫孫子<lb/>
　<lb/>
　<lb/>
　雪坡集巻五十<lb/>
</p>
<p>
</p>
  </div>
</body>
</text>
</TEI>
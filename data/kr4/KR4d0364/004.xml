<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪坡集巻四</head> <lb/>
    <p>
<pb n="KR4d0364_WYG_004-1a"/>
欽定四庫全書<lb/>
　雪坡集巻四<lb/>
　　　　　　　　　　　　　宋　姚勉　撰<lb/>
　　奏劄<lb/>
　　　庚申輪對<hi>八月十一日上殿</hi>
　　　　第一劄<hi>玉音問答附</hi>
　初入奏云臣疎謬無庸學未聞道癸丑䝉陛下親擢<lb/>
　冠之多士之首臣感激知遇每思捐軀以報陛下丙<lb/>
<pb n="KR4d0364_WYG_004-1b"/>
　辰蒙陛下以正字収召是時姦臣丁大全竊政臣見<lb/>
　其欺君罔上不願與之比肩事主用不敢前去年又<lb/>
　蒙陛下以校書郎賜召臣自叨忝以來未曾有一日<lb/>
　實歴故不敢當乞仍舊班又蒙陛下矜從所欲曾未<lb/>
　三月陛下又俾臣待罪校書郎臣累辭不獲六月十<lb/>
　六日供職至十八日又蒙陛下除臣兼太子舍人臣<lb/>
　受恩愈深義當効報用不敢辭茲當班對獲望清光<lb/>
　可謂千一之遇臣有管見劄子二件冒昧聞奏乞賜<lb/>
<pb n="KR4d0364_WYG_004-2a"/>
　采覽玉音可之臣乃進讀<lb/>
臣昨蒙聖恩親擢賜第中值姦貪欺蔽不忍附和詭隨<lb/>
退處山林未報毫髮近叨收召曾未幾時陛下茂建儲<lb/>
宫妙選天下之端士為之輔翼臣以疎謝亦厠末僚又<lb/>
越故常俾陪講誦臣雖弗稱義不敢辭欲答殊知願忠<lb/>
職分<lb/>
　臣奏云故事舍人但掌文翰蒙陛下特俾與講臣固<lb/>
　弗敢當但臣謂効忠於陛下之子即所以効忠於陛<lb/>
<pb n="KR4d0364_WYG_004-2b"/>
　下故不敢固辭玉音曰素知卿忠<lb/>
茲當班對亦安敢出位而言願以臣之職對臣伏見皇<lb/>
太子天姿髙明徳性仁厚好學善問謙恭受言臣每欽<lb/>
嘆陛下真有為天下得人之仁皇太子真可主宗廟社<lb/>
稷之祭盡善盡美何以加茲<lb/>
　玉音曰太子頗聰明可敎臣奏云臣素不能佞但見<lb/>
　皇太子實天縱聰明且又好學玉音曰尚賴卿等悉<lb/>
　心輔導臣奏云敢不盡心臣又奏自古人君多以建<lb/>
<pb n="KR4d0364_WYG_004-3a"/>
　儲為諱間有能建儲者又多昧於知子陛下上法仁<lb/>
　宗髙宗既有與子之盛徳又有知子之至明此行建<lb/>
　立東宫可謂上符天心下合人志陛下作得此一事<lb/>
　不差玉音曰卿等可為朕敎之<lb/>
陛下近又命皇太子侍立昕朝參決庶務宰相執政為<lb/>
之師傅賔客日示以事而習之陛下之於敎廸葢無所<lb/>
不用其至矣雖然盍亦知所先務焉臣聞帝王之學與<lb/>
經生學士不同訓詁章句經生學士之學也修齊治平<lb/>
<pb n="KR4d0364_WYG_004-3b"/>
帝王之學也<lb/>
　玉音曰極是<lb/>
其要在於格物以致其知而已此皇太子今日之急先<lb/>
務也格物者窮理之謂也<lb/>
　臣奏云陛下此理洞貫胸中臣不必贅陳在皇太子<lb/>
　則格物致知乃第一事能致知則知人之邪正識事<lb/>
　之是非然後能用其正去其邪格其非存其是意方<lb/>
　能誠心方能正自此天下可有治而無亂臣日侍東宫<lb/>
<pb n="KR4d0364_WYG_004-4a"/>
　専為皇太子講明致知一件分别人心道心要於念<lb/>
　頭動處看是人欲是天理若善念起則是天理是道<lb/>
　心當存之若惡念起則是人欲是人心當克之玉音<lb/>
　曰正要卿如此<lb/>
隨事以觀理然後能即理以應事天下之事衆矣其大<lb/>
綱領則莫若用人聽言<lb/>
　臣奏云事事皆當窮理但帝王之學用人聽言是大<lb/>
　綱領玉音曰極是<lb/>
<pb n="KR4d0364_WYG_004-4b"/>
説雖若迂事則甚切臣癸丑大廷奉對丙辰驛遞上書<lb/>
皆以斯二者為陛下吿<lb/>
　臣奏云臣癸丑廷對獻二策曰立中道以用天下之<lb/>
　賢奬直言以作天下之氣丙辰趨召至上饒驛奏封<lb/>
　事託丞相程元鳳繳奏亦只云願陛下保持用人聽<lb/>
　言之初意臣今亦只是此説不敢有二心玉音曰是<lb/>
臣之愚戇無有二心今者備數宫僚所以吿陛下之子<lb/>
者即前日之告陛下者也陛下所以敎皇太子者在平<lb/>
<pb n="KR4d0364_WYG_004-5a"/>
日固甚嚴皇太子侍立叅決之時所以觀法於陛下者<lb/>
在今日為尤切臣願陛下致謹於斯二者而敎之書而<lb/>
不法後嗣何觀陛下固決無此失唘佑我後人咸以正<lb/>
罔缺必事事皆以正而後可謂之罔缺也<lb/>
　臣奏云陛下今日委任賢相言路廣開羣才漸聚固<lb/>
　無用人聽言之失但臣願陛下益謹之重之故臣引<lb/>
　書曰唘佑我後人咸以正罔缺蓋事事皆正而後可<lb/>
　謂之罔缺也玉音曰極是<lb/>
<pb n="KR4d0364_WYG_004-5b"/>
比者左庶子臣爚嘗為皇太子講司馬光論知伯才勝<lb/>
徳一章切切乎君子小人之辨皇太子曰嘗觀國史中<lb/>
奏議每論君子小人二者真未易辨何以能辨<lb/>
　玉音曰能有此問<lb/>
臣爚遂以嚴者易疎愛者易親之説反復陳之皇太子<lb/>
極然其説臣以是見皇太子欲致知於用人也<lb/>
　臣奏云左庶子乃吏部侍郎臣王爚每與皇太子講<lb/>
　説必極言正論皇太子必樂聽之天顔甚喜<lb/>
<pb n="KR4d0364_WYG_004-6a"/>
皇太子又嘗問臣曰書曰若藥弗瞑眩厥疾弗瘳如之<lb/>
何而為瞑眩之藥臣謹對曰毒藥苦口利於病忠言逆<lb/>
耳利於行逆耳之言苦口之藥也然而每難於聽當如<lb/>
伊尹所謂言逆於心必求諸道言遜於志必求諸非道<lb/>
然後能聽之皇太子亦然其説臣以是見皇太子欲致<lb/>
知於聽言也<lb/>
　臣奏云臣恐與皇太子言者只是順不敢拂故欲皇<lb/>
　太子致察於順與拂之間玉音曰是庶他日能從諫<lb/>
<pb n="KR4d0364_WYG_004-6b"/>
臣願陛下於其侍立之間叅決之際敎之以敬大臣體<lb/>
羣臣之事敎之以内君子外小人之宜敎之以左右罔<lb/>
匪正人敎之以姻婭則無膴仕一賞而千萬人勸毋使<lb/>
一之有未足勸也四罪而天下咸服毋使一之有未能<lb/>
服也正人得以指邪人為邪邪人不得以指正人為邪<lb/>
使無復有姦臣敢倡朋黨之説以空國之君子蹙國之<lb/>
元氣則皇太子用人之知至矣<lb/>
　玉音曰此都要太子曉得臣奏云所謂使無復有姦<lb/>
<pb n="KR4d0364_WYG_004-7a"/>
　臣敢倡朋黨之説者今日雖無此議論但臣謂天下<lb/>
　之事當防㣲杜漸若再有如丁大全者出則不可玉<lb/>
　音曰極是<lb/>
敎之以祖宗不罪言者之家法敎之以祖宗置籍記言<lb/>
之舊規<lb/>
　臣奏云上一事是仁宗聖訓有云朕未嘗以直言罪<lb/>
　人下一事是趙鼎為臺諫髙宗置籍記其言事一月<lb/>
　之間言四十事已施行者三十六事祖宗時言者肯<lb/>
<pb n="KR4d0364_WYG_004-7b"/>
　於言祖宗樂於聽如此玉音曰有此事<lb/>
教之以舍己從人敎之以改過不吝人臣固不當以訐<lb/>
而為直其有直而非訐者不可例以訐罪之也人臣固<lb/>
不當揚君之過以為已名其有為君謀而忠則姑聽其<lb/>
自為謀而過也<lb/>
　臣奏云論語有曰惡訐以為直者臣見有一種好名<lb/>
　士大夫専以訐為名又喜自矜其言殊不知已欲為<lb/>
　龍逢比干則置君於何地桀紂其君孰若堯舜其君<lb/>
<pb n="KR4d0364_WYG_004-8a"/>
　玉音曰是此魏徴所以願為良臣<lb/>
兼聽以為明不偏信以生闇達聰明目使無復有姦臣<lb/>
再立誹謗之禁以箝天下之口胎天下之禍則皇太子<lb/>
聽言之知至矣<lb/>
　臣奏云此亦是指丁大全方其壅塞言路之時若能<lb/>
　使人無異議然北敵之來非陛下聖明則蒙蔽而不<lb/>
　得知矣玉音曰是<lb/>
此葢陛下優為之事也前者姦相橫閹表裏肆欺天日<lb/>
<pb n="KR4d0364_WYG_004-8b"/>
似為之蒙蔽陛下一旦天造神斷如仁宗之竄丁謂孝<lb/>
宗之除甘昇片紙斥去曾無留難克已工夫可謂非茍<lb/>
知之亦允蹈之者此皆皇太子之所當則效也<lb/>
　臣奏云陛下前此固不曾縱其姦聽其橫但天下人<lb/>
　不能無疑以為陛下之私臣今日待罪班底見陛下<lb/>
　行此二事臣不勝欽歎以為此乃陛下克已工夫處<lb/>
　臣日者侍講東宫皇太子嘗問如何是克已復禮為<lb/>
　仁臣嘗舉陛下此二事即是克己蓋臣謂以古來事<lb/>
<pb n="KR4d0364_WYG_004-9a"/>
　告皇太子逺而難知不若舉目前之事庶皇太子深<lb/>
　信玉音曰正要卿如此<lb/>
繼自今皇太子學問思辨極所知而篤於行宗社無疆<lb/>
之福皆陛下遺之矣漢唐以來君不知道間有用人聽<lb/>
言之美尚收小康僅治之功然而非出真知但是暗合<lb/>
故聽言亦多勉强用人未免混淆有初鮮終莫克純一<lb/>
不知道者固如是也得堯舜禹湯文武之傳尚孔孟周<lb/>
程朱張之學千載獨陛下耳<lb/>
<pb n="KR4d0364_WYG_004-9b"/>
　臣奏云漢唐以來人君之賢者但是尚藝文詞章所<lb/>
　謂知道者只是佛老之道臣每拜讀御製皆深造四<lb/>
　書閫奥故臣謂千載以來獨陛下是知道之君玉音<lb/>
　曰何足當此<lb/>
陛下以是道傳之子使由格物致知之要得誠意正心<lb/>
之方自修身齊家而推以至於國治天下平之效斯世<lb/>
斯民實被吾道之福天下後世謂知道之君果能以道<lb/>
致天下之治而道非無用之物先聖賢之經傳不為空<lb/>
<pb n="KR4d0364_WYG_004-10a"/>
言吾道幸甚為萬世規是在陛下臣不勝拳拳取進止<lb/>
　臣奏云自古時君皆以道為無用之物故少尊信故<lb/>
　臣願陛下以道致天下之治更傳之聖子是又開萬<lb/>
　世之治庶天下後世以為道實有用聖賢不是空言<lb/>
　皆陛下主張斯道之賜臣不勝大願再三蒙玉音稱<lb/>
　奬云卿言極當<lb/>
　　　　第二劄<hi>玉音問答附</hi>
　臣將讀第二劄奏云臣第一劄乃萬世之事此劄乞<lb/>
<pb n="KR4d0364_WYG_004-10b"/>
　催監司郡守赴任乃今日急務亦一時之事玉音可<lb/>
　之遂讀奏<lb/>
臣區區本職既言於前矣當世急務敢僭嗣陳姦貪唘<lb/>
戎勁敵侵軼賴陛下神聖相臣忠略迄奏膚公元祐相<lb/>
光遼人已戒生事<lb/>
　玉音曰是戒邊吏不得生事<lb/>
紹興用鼎檄敵不敢渡江矣<lb/>
　臣奏云髙宗時金敵亦曾渡江其時趙鼎主有進無<lb/>
<pb n="KR4d0364_WYG_004-11a"/>
　退之議遂獲捷敵既去大作措置鼎曰今年以檄呼<lb/>
　敵渡江亦不敢來今陛下任用賢相經武緯文亦決<lb/>
　無去年透渡之事玉音曰正要經理<lb/>
然天下不多智者秋風在候創殘州縣人情岌岌常若<lb/>
敵之再來寇盜假哨以駭民居人束擔而虞禍<lb/>
　臣奏云今經兵去處盜賊每假為敵哨以駭百姓臣<lb/>
　鄉里一帶多如此近聞南方諸蠻亦然只為牧守更<lb/>
　易不常無人鎮服所以如此玉音曰果是近來更易<lb/>
<pb n="KR4d0364_WYG_004-11b"/>
　不常<lb/>
傷弓驚餌理固宜然探本索原亦豈無自良由所在牧<lb/>
守更易不常鎮定危疑罔有任責人心無主是以未安<lb/>
夫監司郡守所以承流而宣化者也封建不能古矣就<lb/>
郡縣之法而求治舍牧守將奚先使諸路皆賢監司則<lb/>
守必良諸州皆賢太守則令必不謬布滿天下莫不得<lb/>
人自可舉天下而皆治其要在精擇之於先久任之於<lb/>
後耳不精擇則徒久不久任則徒精漢宣帝刺史守相<lb/>
<pb n="KR4d0364_WYG_004-12a"/>
輒親見問擇之精也璽書勉勵増秩賜金任之久也政<lb/>
致中興其本由此厥今一年之間京師三易尹矣會稽<lb/>
再易帥矣<lb/>
　臣歴數其故玉音曰皆是<lb/>
此猶安地也江西湖南廣右經敵之所詎可以尋常視<lb/>
之江西半歳六易漕臣湖南廣西洊易帥閫<lb/>
　臣奏云江西漕臣初是趙汝暨次李介叔次印應飛<lb/>
　次李遇龍次杜庶今方是陳夢斗湖南帥先是向士<lb/>
<pb n="KR4d0364_WYG_004-12b"/>
　璧次李遇龍廣西先是李曾伯次趙汝暨憲臣漕臣<lb/>
　亦皆更易多未至任聖容愀然曰今人多是辭不肯<lb/>
　去臣奏云臣子之身君父之身也雖捐軀亦不可辭<lb/>
　臣近在東宫與皇太子講禮記至四郊多壘此卿大<lb/>
　夫之辱臣為皇太子言如去年敵在江上正四郊多<lb/>
　壘之時若古人處此則以敵侵入境為自已之辱争<lb/>
　驅除之必欲洗雪其恥今時士大夫不肯以為辱但<lb/>
　要謀身為避難計臣實不曉今之士大夫是如何玉<lb/>
<pb n="KR4d0364_WYG_004-13a"/>
　音曰是<lb/>
臣州小壘閱守且三興國臨江撫信衡永桂陽武岡等<lb/>
郡易守皆再方當還定安集之急是豈疲勞迎送之時<lb/>
前者展布不能後者遷延未至江西則今僅一帥湖南<lb/>
則帥尚攝官監司郡守除授方新之人大抵皆未至也<lb/>
按圖則皆已有人考實則率多虛席寸隂當惜其可緩<lb/>
乎臣觀近日指揮趣湖南憲臣限一日起發臣謂不特<lb/>
湖南憲臣凡天下皆當如此<lb/>
<pb n="KR4d0364_WYG_004-13b"/>
　臣奏云江西今但帥臣陸景思到任陳均為憲臣王<lb/>
　佖為常平使者陳夢斗為轉運皆未到任湖南聞李<lb/>
　遇龍未出蜀猶是朱應元以提刑權安撫司公事臣<lb/>
　恐安撫司公事非提㸃刑獄者所可攝近日指揮趣<lb/>
　黄夢桂限一日之任極是但天下監司皆當如此玉<lb/>
　音曰是<lb/>
改鎮易擇代難寜前劣而後優毋倡絶而和寡寜用心<lb/>
力有餘之士毋任精神向瞶之人必如近日維揚帥臣<lb/>
<pb n="KR4d0364_WYG_004-14a"/>
方能逺過所代臣不知天下皆能如此否也<lb/>
　臣奏云後之人勝前之人則易之是如不及則徒然<lb/>
　易之如以李庭芝代杜庶此方是後勝於前如李庭<lb/>
　芝臣謂久當使之帥維揚但是相臣以分道用人不<lb/>
　欲用私客故止用元老趙葵迨葵不肯去朝廷方用<lb/>
　庭芝維揚一火之餘豈可久無帥臣此已是遲但幸<lb/>
　已到玉音甚以為然<lb/>
為國辦事之臣要無拘以文法假之嵗月責以功程勿<lb/>
<pb n="KR4d0364_WYG_004-14b"/>
一簣而虧其功勿中道而掣其肘臣觀大臣初至之日<lb/>
嘗有奏請欲嚴於命帥而久其任臣謂不特帥臣凡監<lb/>
司守令皆當如此也<lb/>
　玉音曰是曾有此奏<lb/>
昔仁祖皇帝臨御歳久天下乂安用郭元為轉運至十<lb/>
有三年而守令清白不擾實惠及民令監司保薦再任<lb/>
家法可舉而行也<lb/>
　玉音曰仁祖此事真可行<lb/>
<pb n="KR4d0364_WYG_004-15a"/>
陛下久於道而天下化人臣久於官而實政修治效庶<lb/>
其見矣願陛下與大臣力行之併取進止<lb/>
　　　貼黄<lb/>
　臣奏云此一段言去年諸處軍無紀律事<lb/>
臣聞用兵行師所以救天下之民豈可不利禦寇而利<lb/>
為寇去年漢鄂諸將屬大臣統隸者固皆整然有紀至<lb/>
於朝廷調遣趨江湖者臣但見左金吾一軍秋毫不犯<lb/>
耳<lb/>
<pb n="KR4d0364_WYG_004-15b"/>
　玉音曰是<lb/>
其餘所至貪暴掠子女攘貨寳甚於敵也道路之間邸<lb/>
舍狼籍生意蕭然幸不遭敵禍者乃遭兵禍豈不重失<lb/>
陛下之人心哉<lb/>
　臣奏云臣來時所親見逆旅無人籬壁傾倒問之則<lb/>
　曰苦於過軍朝廷遣軍所以禦敵所以救民今乃為<lb/>
　民之害豈不大失人心聖容蹙頞久之<lb/>
臣州瑞陽積峙頗厚銅鏹累數十鉅萬倉米亦可三十<lb/>
<pb n="KR4d0364_WYG_004-16a"/>
萬敵無所用也<lb/>
　臣奏云江鄉論萬與京浙不同京浙是言舊會江鄉<lb/>
　是言銅錢臣州之苖計八萬石丁大全橫歛和糴十<lb/>
　四萬石又舊米及累年和糴緫領所未取去者共有<lb/>
　三十許萬石臣去年勸守臣以此築城郭臣敎習民<lb/>
　兵守之臣是時雖未蒙陛下収召然念在鄉亦是報<lb/>
　答陛下真肯以身扞敵後為人所沮臣不得遂其心<lb/>
　正月三日方趨召纔兩旬而敵已至使臣策獲行未<lb/>
<pb n="KR4d0364_WYG_004-16b"/>
　必如此玉音曰知得<lb/>
小校吳思忠江東西宣閫本遣之戍豫章沒口聞敵已<lb/>
去瑞乃不稟宣閫之命提兵往來自謂敵退之後例有<lb/>
檢拾盜倉廩府庫之錢粟發城市富民之窖藏連艘梱<lb/>
載而去李虎繼至攝郡又盡其所未盡者而席巻之毫<lb/>
孔靡有遺者遂使瑞陽無力可以修復合舉城築為之<lb/>
孔艱今攝郡之將雖竄南荒所得既充未失為富而作<lb/>
俑之偏校猶有漏網者朝廷不知也<lb/>
<pb n="KR4d0364_WYG_004-17a"/>
　臣奏云臣初亦不欲顯斥其人然念事君勿欺不敢<lb/>
　不直言其事玉音曰須要施行<lb/>
臣願陛下自本出師戒飭將臣必用軍律太祖皇帝聖<lb/>
訓有曰茍犯吾法惟有劔耳願陛下馭軍以太祖之訓<lb/>
行之併乞睿照<lb/>
　讀畢再奏云臣冒竭狂瞽儻有一得之愚可采乞賜<lb/>
　留中仍乞降付三省樞宻院玉音可之臣又奏云臣<lb/>
　言無可采伏蒙玉音曲賜奬諭雖仰見陛下以虛受<lb/>
<pb n="KR4d0364_WYG_004-17b"/>
　人從諫如流之美然臣無以當之臣職卑不敢殿上<lb/>
　謝恩容臣拜下遂下殿再拜曲謝而退<lb/>
　<lb/>
　<lb/>
　<lb/>
　<lb/>
　<lb/>
　雪坡集巻四<lb/>
</p>
<p>
</p>
  </div>
</body>
</text>
</TEI>
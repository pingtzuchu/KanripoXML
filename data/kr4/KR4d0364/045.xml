<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪坡集巻四十五</head> <lb/>
    <p>
<pb n="KR4d0364_WYG_045-1a"/>
欽定四庫全書<lb/>
　雪坡集巻四十五<lb/>
　　　　　　　　　　　　　宋　姚勉　撰<lb/>
　　樂致語<lb/>
　　　郡守勸駕樂語<hi>代作</hi>
大比興能荷嶺萃多才之盛嘉賔式燕芝堂列四座之<lb/>
英秩秩初筵津津喜色省元學士工磨月斧巧織雲裳<lb/>
經學淵源𣲖接廬山之舊詞華藻麗燈傳渤海之遺藉<lb/>
<pb n="KR4d0364_WYG_045-1b"/>
甚月評偉哉時望蜚聲米廪一鶚横空較藝棘闈八龍<lb/>
得雋天族倍七賢之盛星臺聯三秀之榮桂子香飄共<lb/>
登秋賦梅花信早齊報春魁我判府六館俊流雙旌間<lb/>
氣羲爻得趣密傳家學之精佛閣題名早繼世科之選<lb/>
元是蓬萊之佳客來為道院之主人適當勸駕之初大<lb/>
舉吹笙之禮府判黄石髙弟梓潼後身檄捧星臺心授<lb/>
文章之印書題天姥手提人物之衡竚看北闕之軒騰<lb/>
盡是東君之吹送玉京馬蹄疾齊觀上國之光錦水市<lb/>
<pb n="KR4d0364_WYG_045-2a"/>
河連好應倫魁之䜟輙呈口號上奉清歡<lb/>
　主人合作紫薇郎引領羣仙覲玉皇滿袖風雲生羽<lb/>
　翮排空牛斗避光芒錦江家䜟聲名在金榜巍科姓<lb/>
　字香典貢春官來嵗事芝香趣下瑞芝堂<lb/>
　　　新婚致語<hi>鄒娶陳</hi>
新陽七日已欣寒谷之回春和氣一天快覩徳星之聚<lb/>
夜艷神仙於華屋秩籩豆於初筵喜色盈門歡聲溢座<lb/>
恭惟嘉賔上舍學士太丘徳宇拾遺文章傳家有狀元<lb/>
<pb n="KR4d0364_WYG_045-2b"/>
之榮宰社見宰相之志襄首奮翼合直上於玉堂吐氣<lb/>
揚眉即横飛於璧水相攸慶燕得婿如龍舉鍼子送女<lb/>
之儀結女叔來聘之好次賔學士中庸世學安定家傳<lb/>
謝砌玉芝竇庭丹桂曾快鶴書之捧即榮蟾窟之遊協<lb/>
諧卜鳳之祥整頓驂鸞之駕在座親賔晉秦懿戚劉范<lb/>
世姻綸巾公瑾之風流錦衣買臣之富貴導引得仙遊<lb/>
之樂笑談開釀禁之嚴髙朋雲集於玳筵雅論風生於<lb/>
玉麈我東道朝奉道鄉直節齊國髙才子舍聯輝五鳳<lb/>
<pb n="KR4d0364_WYG_045-3a"/>
之羽毛絢爛孫枝挺秀八龍之頭角峥嶸欲早見於曾<lb/>
𤣥乃榮聫於姻好卓以西雍之人物副兹東坦之聲名<lb/>
榮遂結䄜同諧合卺鳳駢鸞駕月宫擁仙子之來龍燭<lb/>
鴛屏雲漢慶星郎之會大開宴席永締歡盟愛日烘晴<lb/>
祥煙藹曉松耐挺嵗寒之節梅嬌漏春信之香歌遏行<lb/>
雲舞翻回雪祥光院宇今年小慶於登科喜色門闌來<lb/>
嵗聫看於升舍某厠身樂部拭目清歡欲展心私上呈<lb/>
口號<lb/>
<pb n="KR4d0364_WYG_045-3b"/>
　珠簾綉幕藹祥煙合卺嘉盟締百年律底春回寒谷<lb/>
　暖堂間夜㑹徳星賢綵軿牛女歡雲漢華屋神仙艷<lb/>
　洞天玉潤氷清更竒絶明年聫步璧池邊<lb/>
　　　對㕔樂語<hi>丙辰春再娶</hi>
韶天明麗慶人月之重圓魁宿熒煌聫使星而髙會新<lb/>
鳳鳴之諧叶隆燕衎以綢繆西位郡馬上舍邾國故家<lb/>
道鄉雅望名蜚璧水咸推天子之門生身娶瑤姬自是<lb/>
人間之禁臠早具龍頭之眼親調麟角之膠苗夫人不<lb/>
<pb n="KR4d0364_WYG_045-4a"/>
識韋臯俗何足怪相里氏皆輕杜衍君獨不然力主嘉<lb/>
盟遂脩前好次位直閣機宜竇山丹桂謝砌玉蘭衛女<lb/>
問我諸姑曾作齊眉之偶莊姜以為己子亦求坦腹之<lb/>
賢凡而汶上之田猶是奩中之物特聯星轡來衛雲軿<lb/>
狀元節判正字著郎揭日貴名薄雲髙誼杏花十里豈<lb/>
無可娶之公卿桃葉同根但欲尋盟於姊妹不矜新進<lb/>
士寧作小姨夫洗簡畧之陋風復婚姻之古禮玉鞭親<lb/>
迎翟茀同歸洞房燭金榜名世間固有帝京遊鳳樓許<lb/>
<pb n="KR4d0364_WYG_045-4b"/>
天下無雙即看魚軒同登龍禁東位新恩待除郎中奕<lb/>
世狀元之系西江夫子之孫策對楓宸行矣家氊之又<lb/>
復袍争草色煜然棣蕚之相輝賔在秩筵主臨吉席翠<lb/>
袖紅裙之歌舞瑤琴寳瑟之賡酬揮玉麈以生春飛羽<lb/>
觴而轉月三魁兩娶未多前輩之風流一日九遷同享<lb/>
長年之富貴某等欣逢盛事請播伶歌<lb/>
　洞房華褥綉芙蓉惹得天香馥正濃鳳觜續絃新跨<lb/>
　鳳龍頭有婿又乘龍人間二月春光好魁下三台瑞<lb/>
<pb n="KR4d0364_WYG_045-5a"/>
　彩重酬勸不須辭爛醉詔書已下紫泥封<lb/>
　　　女筵樂語<lb/>
雲英以樊夫人而婚既成絳雪玉巵乃西王母之女同<lb/>
宴瑤池偉佳婿之乘龍艷華堂而式燕西位郡封秀鍾<lb/>
豐水系出蘇臺姪其從姑若莊姜之已出妻之以子自<lb/>
孔氏之兄來睠言騶谷之外家早識龍頭之英物自合<lb/>
絲鞭之久接何遲玉鏡之重婚洞房花燭金榜掛名恰<lb/>
逢盛事綉褥芙蓉門闌多喜來主嘉盟親飭魚軒俯驂<lb/>
<pb n="KR4d0364_WYG_045-5b"/>
鸞馭次位宗姬銀潢衍慶玉葉分香富貴生諸王家猶<lb/>
勤婦道舉動得内宫體恪奉母儀族黨稱賢閨門有則<lb/>
齊姜繼晉皆由夫子以拜成姬氏如秦宜爾碩人之借<lb/>
重况蘭閣乃齊年之姑㛐而棣樓又平日之師生契同<lb/>
何止於四般將送遂煩於百兩狀元新閫夫人行雲態<lb/>
麗詠雪思髙清談謝道藴之風妙墨衛夫人之法女科<lb/>
若有亦當為天下狀元仙骨非常不肯嫁世間凡子曽<lb/>
許盧魁之上第遂諧歐九之繼姻寳鑑重圎膠絃再續<lb/>
<pb n="KR4d0364_WYG_045-6a"/>
小喬初嫁添羽扇之風流京兆新粧覺蛾眉之嫵媚東<lb/>
席恭人參軍令女刺史親孫七袠開年綠鬢朱顔之如<lb/>
舊九宗拜長藍袍紫綬之盈前引領瑤姬主張玳宴淺<lb/>
斟低唱恰當芍藥正開庭更勸迭酬笑指蟠桃同祝夀<lb/>
某舞慚趙女歌遜秦娥上對芳筵僭陳斐韻<lb/>
　馬前喝道狀元歸舊婿重新此事竒駕鶴驂鸞來錦<lb/>
　水烹龍炰鳳宴瑤池滿斟蕉葉融春色共指蟠桃祝<lb/>
　夀期後會相逢定何日玉郎承詔入京時<lb/>
<pb n="KR4d0364_WYG_045-6b"/>
　　　禮席致語<hi>鄒宴姚代希聖作</hi>
月娥來瑞天香新動於姚花星使逺華春意頓回于鄒<lb/>
谷駐金環之壓轡開綺席以飛觴式燕又思乘龍有喜<lb/>
恭惟西位親家狀僉温襟玉粹逸調金聲為𢎞文學士<lb/>
之孫箕裘不墜生奕世狀元之里衣鉢攸歸仁聲焯著<lb/>
於一鄉義概洽聞乎九族勤厚嫁孤之意尊光送女之<lb/>
行燕山主族之昏遂登諫議姑蘇有姻則助終秉政鈞<lb/>
髙掩前聞聳觀盛美我東位族長朝奉髙年重望碩徳<lb/>
<pb n="KR4d0364_WYG_045-7a"/>
耆英平糶濟人為鄉間之司命公心服衆真宗黨之主<lb/>
盟深種善根力行好事未論兩家之閥閲且誇一様之<lb/>
胸襟世兹劉范之婚姻美矣東南之賔主相與醉此琉<lb/>
璃鍾琥珀濃何以報之錦綉段青玉案某等叨居樂部<lb/>
敢獻伶歌<lb/>
　月姊當年付桂香君家上第綠衣郎祇今盛事追龍<lb/>
　首又此佳占叶鳳凰暖律潛回燕谷冷名花盡壓洛<lb/>
　城芳從今不把朱陳説百世姚鄒話柄長<lb/>
<pb n="KR4d0364_WYG_045-7b"/>
　　　女筵樂語<lb/>
結婚鼎族上尋姊月之歡盟送女衡門欣迓從雲之仙<lb/>
隊鸞軿戾止燕席綏之恭惟西位懿徳春温清標玉潔<lb/>
派松垣先生之族系久熟家傳嫓竹樓夫子之孫枝咸<lb/>
推閫範慶鍾猶子禮重送門凡季蘭女職之修皆伯氏<lb/>
姆儀之訓我東位里稱賢母胄出名門有女不與凡兒<lb/>
㑹得龍頭之婿擇婦必於儒族遂諧鳳卜之緣二姓綢<lb/>
繆四筵歡洽花簪王母艷瑤池玳宴之春桂近嫦娥看<lb/>
<pb n="KR4d0364_WYG_045-8a"/>
綵砌藍袍之耀欣逢盛事敢獻俚辭<lb/>
　瑤姬來自狀元家真是姚黄第一花玳席艷開春富<lb/>
　貴魚軒榮駐逺光華梅梢欲動朱簷雪竹葉微潮玉<lb/>
　臉霞正好留連長夜飲未須催整七香車<lb/>
　　　郡守宴狀元樂語<lb/>
竹州出狀元果應市河之䜟道院迎仙客真為珂里之<lb/>
榮簾幕捲以争看山川為之改觀一時盛事萬口歡聲<lb/>
恭惟府僉狀元正字氣蓋諸公眼髙四海兒童走卒皆<lb/>
<pb n="KR4d0364_WYG_045-8b"/>
知雪坡之名弟子諸生㡬坐春風之裏信所謂國人之<lb/>
彦是宜為天下之魁千佛首題九重親擢虎榜首登鳳池<lb/>
身到獨誇地位之髙龍頭春重鶴髮恩深兩副君親之<lb/>
望行看金甌之覆益增瑞郡之光恭惟府判華文郎中<lb/>
董試有功得人報國以堂下之言知鬷蔑於舉子之時<lb/>
識富公望著箳篁半刺平分於風月手提衡鑑八元髙<lb/>
舉於雲霄故今為首唱之英即向者吹送之力而我判<lb/>
府秘書寺丞胸涵星渚肩拍盧山衣鉢親傳早䇿楓宸<lb/>
<pb n="KR4d0364_WYG_045-9a"/>
之第觚稜入夢佇回荷槖之班惟此邦文宿之加臨故<lb/>
今嵗魁躔之轉現氣類相感不自後不自先賔主交歡<lb/>
醉言歸醉言舞共飲西湖風月相期北漢星辰笑紅綾<lb/>
餅餤之曾嘗記黄甲姓名之如舊清歡卜夜暖氣排冬<lb/>
成此一段風流何惜十分酩酊玉勒成行狀元過此日<lb/>
親逢沙堤新築宰相行他時並命某等縻身樂部拭目<lb/>
台躔輙貢俚言仰陪芳宴<lb/>
　㡬多文士踏槐黄實出倫魁在瑞陽千古河連留地<lb/>
<pb n="KR4d0364_WYG_045-9b"/>
　䜟一聲臚唱破天荒金釵笑擁龍頭客寳篆濃薰燕<lb/>
　寢香方國薦賢蒙上賞匪晨有詔下芝堂<lb/>
　<lb/>
　<lb/>
　<lb/>
　<lb/>
　<lb/>
　雪坡集巻四十五<lb/>
</p>
<p>
</p>
  </div>
</body>
</text>
</TEI>
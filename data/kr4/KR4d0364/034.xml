<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪坡集巻三十四</head> <lb/>
    <p>
<pb n="KR4d0364_WYG_034-1a"/>
欽定四庫全書<lb/>
　雪坡集巻三十四<lb/>
　　　　　　　　　　　　　宋　姚勉　撰<lb/>
　　記<lb/>
　　　江山第一樓記<lb/>
江山第一樓者豫章彭君英叔之所作也韓退之記豫<lb/>
章滕王閣以為江南第一有瓌偉絶特之稱且及其江<lb/>
山之好登望之樂命名之意葢取諸此英叔以書來曰<lb/>
<pb n="KR4d0364_WYG_034-1b"/>
某之樓成矣未有記子科目第一人也願記之以無媿<lb/>
此江山之勝余未登斯樓未知其江山奚似既第之以<lb/>
一亦可以意知矣夫一羅帶之青横萬玉篸之碧合開<lb/>
天地之圗畫納風月於窗几樵歌漁唱出沒煙靄溪蓑<lb/>
農蓽隠見有無謂之第一信乎其為絶勝也雖然以第<lb/>
一處其樓可不以第一處其身乎居第一之樓必也第<lb/>
一之人物科目之第一未足道也胡先生曰科第必作<lb/>
狀元官職必至宰相學術必至聖人言皆當以第一自<lb/>
<pb n="KR4d0364_WYG_034-2a"/>
處也然則狀元宰相未足以盡第一之事必學術至聖<lb/>
人而後可勉齋黄先生曰異日結果須作世間第一流<lb/>
人物西山周先生亦謂班固古今人物表不能别聖賢<lb/>
而異之嘗欲為之更定觀三先生之説則第一流人孰<lb/>
其當之考之古達而在上堯舜禹湯文武臯陶伊尹周<lb/>
公也窮而在下孔子顔子曽子子思孟子濓溪明道伊<lb/>
川横渠紫陽南軒也秦漢以來無有諸葛孔明略近之<lb/>
必有若人然後可當第一之名而無媿功業次矣文章<lb/>
<pb n="KR4d0364_WYG_034-2b"/>
末矣志富貴下矣科目之第一未足道也彭君母曰卑<lb/>
之無甚髙論有為者亦若是彭君勿疑<lb/>
　　　左氏書莊記<lb/>
夜宴左氏莊杜少陵詩目也莊不知何所矣獨其名與<lb/>
少陵俱存嘗即其詩想象之景物猶歴然在目有草堂<lb/>
有花逕有暗流水有風月林境之勝也檢有書燒有燭<lb/>
㸔有劍引有盃張有琴詠有詩詩罷有舟濟勝之具也<lb/>
濟勝之具雖有七而有書可檢乃莊中之第一事嘗謂<lb/>
<pb n="KR4d0364_WYG_034-3a"/>
何將軍山林中架書連屋左氏莊中燒燭檢書方與俗<lb/>
富貴家園池不類人生有此差樂髙安左氏季起家晉<lb/>
仙人黄萬石之鄉有莊焉築齋於斯而教子於斯子應<lb/>
珤亦穎然秀異今左氏莊視昔左氏莊未見其異也簷<lb/>
有梅庭有桂園有茂松修竹傍屋有溪齋視草堂梅桂<lb/>
視花逕茂松修竹視落月風林溪視花逕流水詩書琴<lb/>
劍盃燭扁舟之樂視昔皆具而獨取檢書一句名之曰<lb/>
莊季起可謂知所好尚者謁記於予予其曷敢辭因為<lb/>
<pb n="KR4d0364_WYG_034-3b"/>
記其築莊教子讀書之役而併為言書莊之義夫田疇<lb/>
廬舍之富則曰莊今以書為莊不于其田于其書也耕<lb/>
固不如學也而士之學則當如農之耕及時而修之計<lb/>
日而課之播於春薅於夏及秋而成矣士之學也不當<lb/>
爾乎吾見夫世之學者日玩月愒積至嵗而猶夫人也<lb/>
可乎哉學之所謂成非止能舉子業能墨客騷人詩文<lb/>
之謂也非止能决䇿發科得名位爵禄之謂也亦曰士<lb/>
希賢賢希聖聖希天耳季起以是詔其子可乎齋東之<lb/>
<pb n="KR4d0364_WYG_034-4a"/>
室曰崇徳西之室曰廣業徳者性之得於天者也業者<lb/>
徳之見於事者也崇徳者其播且薅廣業者其成而穫<lb/>
也書莊之收固如此也左氏其懋之所成必大矣左氏<lb/>
有丘明好惡與聖人同身受聖人所修之經而衍之以<lb/>
為傳傳所載如民受天地中以生敬必有徳等語皆格<lb/>
言大訓非有得於聖門之大學者不及此傳又有言曰<lb/>
夫學殖也左氏傳之所謂學殖即今左氏之所謂書莊<lb/>
乎是又在唐左氏莊之上也故予願左氏父子勿安於<lb/>
<pb n="KR4d0364_WYG_034-4b"/>
杜少陵詩中之左氏而進於聖門之左氏<lb/>
　　　胡氏勤有堂記<lb/>
詩書勤乃有退之訓符語也延平胡君敬仲名其教子<lb/>
之堂曰勤有是之取請記之夫詩書所以載道也有詩<lb/>
書於已豈不欲有斯道於已哉勤乃克之是非止習訓<lb/>
詁工詞章也亦非止釣名位干爵禄也退之之於符也<lb/>
訓之以詩書訓之以勤有是矣公相之府文章之貴豈<lb/>
訓哉金銀車之誤宜也胡君之教子必不爾書曰功崇<lb/>
<pb n="KR4d0364_WYG_034-5a"/>
惟志業廣惟勤功者修齊治平之功也業者修辭立誠<lb/>
之業也勤乎當用力於此<lb/>
　　　龔簡甫芳潤閣記<lb/>
教子而不教之以聖賢不愛其子也受教而學不至於<lb/>
聖賢不愛其身也人亦孰不知聖賢之為美哉為人父<lb/>
者知聖賢之為美可不願之於其子為人子者知聖賢<lb/>
之為美可不願之於其身教與學交願而後教子者為<lb/>
愛子愛身者為愛親止慈止孝之道始備西山龔簡甫<lb/>
<pb n="KR4d0364_WYG_034-5b"/>
來告曰某有子天周年幾冠矣雖一子不敢不教某所<lb/>
燕息之室曰竹窻環以竹而教子讀書之室有閣焉曰<lb/>
芳潤閣之前雜蒔四時花使以序榮閣之外竹竹之外<lb/>
池可以取名者甚夥皆不之尚而顧扁之芳潤取陸士<lb/>
衡文賦所謂漱六藝之芳潤者將俾天周學於六藝以<lb/>
芳潤其身願得一言以為小子教焉余曰君之欲使而<lb/>
子芳潤其身豈止如陸士衡欲為文章而已哉吾知君<lb/>
不過摘其賦之字而意則有在矣試即君閣之所有格<lb/>
<pb n="KR4d0364_WYG_034-6a"/>
於物而觀之其芳也其潤也浮蘤不足言君嗜竹嘗試<lb/>
觀閣外之竹乎英英青青蒸蒸菁菁如珩斯蒼如矛斯<lb/>
剛如簀斯宻如膏斯澤涵藴乎風雨盪摩乎雲霄凌盛<lb/>
寒而不摧扞炎熱而不受四時一碧生意滃浡是竹之<lb/>
芳也然使根磽瘠而不腴藂嵤确而常燥則是竹敗矣<lb/>
箒焉而已耳惟竹之與池鄰也滋液<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>溉色澤映帶故<lb/>
榦之穿沙也而浄籐之媚漣也而清陰之蔭於水也而<lb/>
幽曄沃裛郁常與他所之竹異故詩曰瞻彼淇澳緑竹<lb/>
<pb n="KR4d0364_WYG_034-6b"/>
猗猗言竹以淇水之潤而盛也此衛武公所以為文章<lb/>
歟故大學以比道學焉以比自修焉以比恂慄威儀焉<lb/>
以比盛徳至善焉有斐君子之文章豈陸士衡所謂文<lb/>
章而已哉記曰和順積中英華發外和順潤也英華芳<lb/>
也誠於中形於外徳之潤身也此聖賢之學也君曰昔<lb/>
吾嘗摳衣於𢎞齋其知此矣愛子而教也當教此愛身<lb/>
而學也當學此寳祐元年癸丑十月髙安姚某記<lb/>
　　　萬誠翁愛賢堂記<lb/>
<pb n="KR4d0364_WYG_034-7a"/>
同年萬定翁之兄誠翁名其攸寧之堂曰愛賢取人皆<lb/>
愛珠玉我愛子孫賢義也誠翁謂予曰珠玉世同愛也<lb/>
子若孫苟不能有徒愛虞劍而共池衛璧而已氏照乗<lb/>
在魏申則虜連城入秦嬰則降有無等也吾知不若賢<lb/>
子孫矣使吾子孫廣袤田宅吾弗愛使吾子孫輝朱映<lb/>
紫吾未愛使吾子孫學博而文華吾愛矣亦未甚愛可<lb/>
愛獨賢耳吾非與世異愛也富且貴而賢必不驕以鄙<lb/>
學且文而賢必不矜以浮吾固願賢也為人祖為人父<lb/>
<pb n="KR4d0364_WYG_034-7b"/>
以賢起家易為人子為人孫以賢世家難子而孫孫而<lb/>
復子易子賢於父孫賢於祖難輿子於曽思孫於孔不<lb/>
敢當亦不敢望伯温和中為之父而純正文正為之子<lb/>
文穆文靖為之祖而東莱成公為之孫韋濟翁之遯翁<lb/>
紫巖氏之南軒氏又其次槐庭之王麥舟之范忠文之<lb/>
夢得申國之滎陽蘇之長公楊之伯子賢皆可睎也諂<lb/>
教咸肉誘賛府居訓符吾弗為恐子孫亦不吾愛欲師<lb/>
新或附曹羣忘漢超叛鑒吾亦弗愛矣吾固願賢也子<lb/>
<pb n="KR4d0364_WYG_034-8a"/>
以吾言為何如可則子為我記之余曰是名言也萬石<lb/>
之有君兄弟賢矣君又愛子孫賢天其以是明珠大玉<lb/>
副君之愛哉萬之後必大矣吾為君賀抑賢子孫有道<lb/>
家種徳則子孫之不賢者不生身行道則子孫象賢者<lb/>
必法世務學則子孫賢賢者必儒是三者信有證願以<lb/>
吾言併君言記之誠翁諾遂書以為記寳祐五年丁巳<lb/>
夏六月年家弟瑞陽姚某記并書<lb/>
　　　胡氏雙清堂記<lb/>
<pb n="KR4d0364_WYG_034-8b"/>
心迹雙清杜少陵詩語也迹者心之表心者迹之裏迹<lb/>
之清心之清也舉孝亷而濁如泥迹清而心未之清也<lb/>
門如市而心如水心清而迹未之清也雖然天下亦安<lb/>
有是理哉如是則心迹之判矣王通氏之言然矣而可<lb/>
乎是故心清則迹與之清雙清一事也豐城胡君景顔<lb/>
喜為詩以雙清名其堂葢取少陵意朝斯夕斯往往皆<lb/>
清具長嘯乎暑風朗詠乎明月雨于蓬雪于屐敲氷于<lb/>
硯滴露于筆人見胡君取乎在天之清者然也搘笻而<lb/>
<pb n="KR4d0364_WYG_034-9a"/>
觀于山放棹而遊於水叢溪以竹陰逕以松根石以梅<lb/>
畹蘭沼蓮亭桂藩菊人見胡君取乎在地之清者然也<lb/>
匣有琴栅有鶴架有書壁有劍屏有書几有棊樽有酒<lb/>
門有佳客人見胡君取乎人物之清者然也雖然是皆<lb/>
迹也使胡君胸中無風月氷霜雨露之清則在天之清<lb/>
者天耳胸中無山水竹石松梅蓮桂蘭菊之清則在<lb/>
地之清者地耳胷中無琴鶴書劍棊畫賔酒之清則在<lb/>
人物之清者人耳物耳於胡君乎何預胡君之迹之清<lb/>
<pb n="KR4d0364_WYG_034-9b"/>
胡君之心之清之發也以是清為詩宜皆清語余嘗愛<lb/>
胡君之詩有曰飯後到茶茶後酒松邊有鶴鶴邊琴以<lb/>
此一聨語推之是非真有心迹雙清之樂者乎雖然是<lb/>
清未可小之也鍾天地靈禀五行英得全清者為聖清多<lb/>
濁少者為賢澄其濁以全其清葢以賢希聖之事然則<lb/>
心清者將有所為也杜少陵豈足以盡此哉故曰是清<lb/>
未可小之也寳祐癸丑秋九月錦河姚某記并書<lb/>
　　　趙氏村屋記<lb/>
<pb n="KR4d0364_WYG_034-10a"/>
趙某家世服冕乗軒食膏粱而燠綺繒佳公子也而扁<lb/>
所居曰一村或疑之曷疑之君非村乎生者也非村乎<lb/>
居者也而曷從知村之趣夫其渠渠夏屋榱隠月而棟<lb/>
入雲豈知夫茅椽而槿籬松闗而竹隧崇臺峻榭歌窈<lb/>
眇而舞妖冶豈知夫蓑笠而牧角耨耕而農謳水陸畢<lb/>
陳乎方丈之間豈僅羹芹飯笋之餉錦縠眩爛於曬衣<lb/>
之庭豈僅紡績繰繭之聲不知乎此而欲樂乎此有是理<lb/>
耶疑之誠是也而非知君者也夫君身鍾鼎而心山林迹<lb/>
<pb n="KR4d0364_WYG_034-10b"/>
囂塵而興髙逸不傲然以貴公子自詫而顧退然欲以<lb/>
寒素自居故雖紛華盛麗之中而有幽閒蕭𣪚之意宅<lb/>
廣宇如邃隠聽曼樂如山謡不甘乎芳鮮而羨藜糗之<lb/>
甘不樂乎麗靡而味桑麻之樂一淡然之間而村墟之<lb/>
幽事皆目中矣豈必真生乎是居乎是而後能知其趣<lb/>
耶雖然此猶假之者也非身之者也若夫有山可薇有<lb/>
水可漁候雞窻而讀書騎牛韉而覔詩暑座竹松冬爐<lb/>
芋栗春秋社而豚酒非真處於村者不能有是也此又<lb/>
<pb n="KR4d0364_WYG_034-11a"/>
予之所素樂者子未必真知之也試以告焉如樂之甘<lb/>
與子分席<lb/>
　　　黄氏好山記<lb/>
清江黄君唐卿字其室曰好山取陳文惠公好山雲歛<lb/>
明月雨晴句唐卿郭其處者也而山是愛趣清矣閤峯<lb/>
清江之望天下之竒山也唐卿有室焉實對之毎推窻<lb/>
揭簾即與山面欣然神㑹如見故人字山之意矣葢以<lb/>
此觀之山蒼岑碧巘簪植屏列朝霏暮嵐紫翠蒨絢雪<lb/>
<pb n="KR4d0364_WYG_034-11b"/>
立清峻雨藏冥濛應貌千萬皆山之好也而雲歛雨晴<lb/>
之時殆與幽人爽士胸次一故山之好於是時為冠雖<lb/>
然山不能自好也人實好之首陽山之好也以夷齊商<lb/>
於山之好也以四皓東山有謝安載酒遊而東山重南<lb/>
山有陶淵明采菊見而南山髙夀山有李太白樓其間<lb/>
夀山顯飯顆山有杜少陵過其下飯顆山名廬山好以白<lb/>
樂天劉凝之孤山好以林和靖東坡老子山固多好亦<lb/>
未盡好也人則好之矣終南山而捷徑少室山而索價<lb/>
<pb n="KR4d0364_WYG_034-12a"/>
北山而辱人移文竒章讀書於後隆之山貛郎騎驢於<lb/>
鍾山之半山之好固自若而又有累其好者矣是故人<lb/>
必不貪多錢好官必不好便宜田宅必不溺人之所欲<lb/>
之好色去物慾以好其心謹踐履以好其躬新好之詩<lb/>
大好之文時出間作羽翼風雅不止為黄絹幼婦之好<lb/>
而造理窟詣道閫夫子之門且未安於肩牆室家之好<lb/>
焉則視山無愧與山俱好矣人未有無好者也多為所<lb/>
不好者雜必去其所不好者而後好者粹文惠之詩雖<lb/>
<pb n="KR4d0364_WYG_034-12b"/>
意主於景然以理㑹之雲歛而山好雨晴而月明斯非<lb/>
人慾蟬蛻天理春融之境乎生香不斷之語以浩然氣<lb/>
取天水相通之語與苖格鳳儀觀可也五峯先生見紫<lb/>
陽夫子甕牖翠屏之詩而答以山中出雲雨太虗一洗<lb/>
晴空山更好之句體立用具視雲歛月明之語有以異<lb/>
乎未可徒以詩觀也仁者静之樂山主静求仁學者先<lb/>
務前之好其山者猶未足多尚巍乎程子龍門山有遺<lb/>
歌卓乎紫陽武夷山有道韻相與共學可也唐卿得於<lb/>
<pb n="KR4d0364_WYG_034-13a"/>
易者也養山泉之䝉止兼山之艮用工葢乆矣予尚奚<lb/>
贅雖然友道貴切切偲偲故願唐卿亦自好以好此山<lb/>
不敢為毎事好之司馬<lb/>
　　　辛居安水閣記<lb/>
天下之至清莫山水若也而水於山清尤勝有山而無<lb/>
水清弗具古之人結廬築亭必于江湖于澗溪于陂池<lb/>
者葢以是也松垣先生之從子字曰居安家于釀溪之<lb/>
上去其家二里許怪石壁立清流帶縈創複閣以為遊<lb/>
<pb n="KR4d0364_WYG_034-13b"/>
宴之所其有得於古人之遺意乎市橋栁細江路梅香<lb/>
即少陵之浣溪也水田白鷺陰木黄鸝即摩詰之輞川<lb/>
也茂林修竹清流激湍即右軍之蘭亭也采山釣水可<lb/>
茹可食即李愿之盤谷也緑野有堂日醉賔客即裴晉<lb/>
公之午橋莊也青山屋上流水屋下即司馬公之獨樂<lb/>
園也居安性好客是水復宜釀釀而熟則與客而遊于<lb/>
此或杖而屨或楫而舟仰青山俯碧灣傲古木蔭叢竹<lb/>
坐怪石釣清流飲酒賦詩上下斯閣醉歌笑舞沙鷗林<lb/>
<pb n="KR4d0364_WYG_034-14a"/>
鳥相與忘形騎氣馭風飄飄乎欲遊於八極之表清樂<lb/>
顧可量哉未仕而隱居則為少陵為摩詰為李愿為羲之<lb/>
巳仕而歸休則為晉公為司馬窮達一此水豈徒閣云<lb/>
乎雖然居安之樂在此水乎否也在此閣乎否也予嘗<lb/>
觀居安賦斯閣之詩有吟風弄月之趣居安之樂其諸<lb/>
異乎人之樂歟此樂也客不可得而問居安不可得而<lb/>
言有欲知此樂其必於清風明月之夜登斯閣而游泳<lb/>
乎清風明月之天<lb/>
<pb n="KR4d0364_WYG_034-14b"/>
　　　周沂叟沂齋記<lb/>
豐城周君沂字沂叟復號以沂齋有味乎浴沂舞雩之<lb/>
樂也昔濓溪周夫子語河南二程先生以求孔顔之樂<lb/>
處㸃之樂即孔顔之樂歟斯樂何樂也與天為徒與道<lb/>
為一虛室白而纎塵去太空澄而萬境融華巻列鼎不<lb/>
足以為榮肥馬輕裘不足以為安托言乎浴至潔存也<lb/>
托言乎風至和暢也舞以動其機籟詠以陶其性情歸<lb/>
而造其閫域斯樂其飲水曲肱視富貴如浮雲心齋坐<lb/>
<pb n="KR4d0364_WYG_034-15a"/>
忘適簞瓢於陋巷之樂歟此孔子顔曽之樂而周程亦<lb/>
樂之吟光風弄霽月翫庭之草愛沼之蓮望川之花柳<lb/>
此樂有異乎否也惟能求其樂故能樂其樂夫子曰好<lb/>
之者不如樂之者學而極於樂其至矣乎人鮮能乆矣<lb/>
沂叟濂溪之支派也故能因其語二程之言而求其樂<lb/>
之處欣然有味乎浴沂舞雩之樂而名以是而字以是<lb/>
而號其齋以是非有志於道能之乎要當益用其力於<lb/>
學極而至於樂之處可也緇其冠深其衣即春服之襜<lb/>
<pb n="KR4d0364_WYG_034-15b"/>
如開門受徒其徒林林即冠者童子之翼如濯足滄浪即<lb/>
水之沂晞髮喬木即壇之雩浴斯舞舞斯詠詠斯歸由<lb/>
士以希賢由賢以希聖由聖以希天一天混融無古無<lb/>
今吾不知孰為孔子孰為顔曽孰為周程又孰為我也<lb/>
學而極於樂其樂至矣乎雖然斯樂也勿輕以語人<lb/>
　<lb/>
　<lb/>
　雪坡集巻三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪坡集巻四十四</head> <lb/>
    <p>
<pb n="KR4d0364_WYG_044-1a"/>
欽定四庫全書<lb/>
　雪坡集巻四十四<lb/>
　　　　　　　　　　　　　宋　姚勉　撰<lb/>
　　長短句<lb/>
　　　沁園春<hi>太學補試歸塗作</hi>
錦水雙龍鞭風駕霆來遊璧池有一龍躍出精神電煜<lb/>
一龍戰退鱗甲天飛一様軒拏殊途升蟄造化真同戲<lb/>
小兒時人眼總羨他騰踏笑我卑棲　促裝且恁西歸<lb/>
<pb n="KR4d0364_WYG_044-1b"/>
信自古功名各有時但而今莫問誰强誰弱只争時節<lb/>
來速來遲無地樓臺有官鼎鼐命到亨通事事宜三年<lb/>
裏看龍頭獨露雁塔同題<lb/>
　　　賀新郎<hi>京學類升時作</hi>
劔吼蛟龍怒問天天功名兩字㡬時分付生箇英雄為<lb/>
世用須早青雲得路却底事知音未遇兩度入天飛折<lb/>
翼謾教人欲嘆儒冠誤竟不曉是何故　休休也無憑<lb/>
據有如椽健筆蟾宫湏還髙步若使長材終困躓社稷<lb/>
<pb n="KR4d0364_WYG_044-2a"/>
教誰扶助信淺水留龍不住萬頃碧流通大海向波濤<lb/>
濶處興雲霧須信道這囬做<lb/>
　　　賀新郎<hi>京學類升後作</hi>
長嘯山中臥嘆從前二十年來因循空過自是惺惺并<lb/>
了了奈這五行尚左遇好事許多磨挫浩蕩醉鄉狂<lb/>
莫檢筭傍人笑得唇焦破誰信道只恁麽　從今牢把<lb/>
江湖柂要做些勲業歸來則个不見彭余朱李輩摠是<lb/>
白身人作震耀得聲名許大萬一老天青眼顧又何難<lb/>
<pb n="KR4d0364_WYG_044-2b"/>
印佩黄金顆時來到也還我<lb/>
　　　霜天曉角<hi>湖上泛月歸</hi>
秋懐軒豁痛飲天機發世界只如掌大筭只有醉鄉濶<lb/>
　煙抹山態活雨晴坡面滑艇子慢搖歸去莫攪碎一<lb/>
湖月<lb/>
　　　沁園春<hi>送友人補太學</hi>
一部周官學問淵源山齋得來最雄姿直氣不塗脂粉<lb/>
仙風道骨不涴塵埃萬里青雲相期濶步底事向天門<lb/>
<pb n="KR4d0364_WYG_044-3a"/>
折翼回君知否這白衣御史卿相胚胎　時人休用驚<lb/>
猜機會到功名節節催看蒲質易彫何如松茂菊花已<lb/>
老須是梅開萬事何難時來得做且信天工次第排從<lb/>
今去願徑遊璧水直上蘭臺<lb/>
　　　賀新郎<hi>及第作</hi>
　嘗不喜舊詞所謂宴罷瓊林醉遊花市此時方顯男<lb/>
　兒志以為男兒之志豈止在醉遊花市而已哉此説<lb/>
　殊未然也必志於致君澤民而後可嘗欲作數語易<lb/>
<pb n="KR4d0364_WYG_044-3b"/>
　之而未暇癸丑叨忝誤恩方圓前話以為他日魁天<lb/>
　下者之勸非敢自衒也夫以天子之所親擢蒼生之<lb/>
　所屬望當如之何而後可以無負之哉友人潘月崖<lb/>
　首求某書之是其志亦不在彼而在於此矣故書不<lb/>
　敢辭是年一陽來復之日姚某書<lb/>
月轉宫牆曲六更殘鑰魚聲亮紛紛袍鵠黼座臨軒清<lb/>
蹕奏天仗綴行森肅望五色雲浮黄屋三䇿忠嘉親賜<lb/>
擢動龍顔人立班頭玉臚首唱衆心服　殿頭賜宴宫<lb/>
<pb n="KR4d0364_WYG_044-4a"/>
花簇寫新詩金牋競進繡床争蹙御渥新霑催進謝一<lb/>
㸃恩袍先綠歸袖惹天香芬馥玉勒金韉迎夾路九街<lb/>
人盡道蒼生福争擁入狀元局<lb/>
　　　沁園春<hi>夀同年陳探花</hi>
憶昔東坡秀奪眉山生丙子年蓋丙離子坎四方中氣<lb/>
宜當此嵗間出英賢河嶽重靈星辰再孕來自赤城中<lb/>
洞天新秋霽萃一襟爽氣風露澄鮮　玉階同聽臚傳<lb/>
伴寳馬如龍絲裊鞭正椿庭未老同躋榮路萼樓争耀<lb/>
<pb n="KR4d0364_WYG_044-4b"/>
相照魁躔即似坡公金蓮夜對身作玉堂雲霧仙憐同<lb/>
嵗但乞如夢得分買山錢<lb/>
　　　賀新郎<hi>送楊帥參之任</hi>
唱徹陽闗調伴行人梅拂征鞍曉霜寒峭金甲雕戈開<lb/>
玉帳樽爼風流談笑看䇿馬從容江表自是藥堦苔砌<lb/>
客巻經綸且泛芙蓉沼襟量濶西江小　允文事業從<lb/>
容了要岷峨人物後先相照見説君王曾有問似此人<lb/>
才多少便咫尺雲霄清要四世三公氊復舊况蜀珍先<lb/>
<pb n="KR4d0364_WYG_044-5a"/>
已登廊廟但側耳聽新詔<lb/>
　　　念奴嬌<hi>和尹司門與蔡侯詠雪</hi>
貂裘夜冷怪地爐煨酒經時難熱曉起盤風天舞絮拍<lb/>
手兒童歡悦客裏新吟天葩翦巧思與梅争發使君屬<lb/>
和雪花同是三絶　未説賦就梁園陽春拍調壓倒唐<lb/>
元白早晚聫鑣花底去共看朝霞銀闕朝退歸來清虛<lb/>
堂裏醉酒淋漓墨而今且對聚星堂上賔客<lb/>
　　　沁園春<hi>夀婺州陳可齋九月七日</hi>
<pb n="KR4d0364_WYG_044-5b"/>
四海中間第一清流惟有可齋看平生踐履真如氷玉<lb/>
雄文光燄不涴塵埃元祐諸賢紛紛臺省惟有景仁招<lb/>
不來狂瀾倒獨中流砥柱屹立崔嵬　掛冠有請髙哉<lb/>
但清廟正需梁棟材便撑舟野水出航巨海有官鼎鼐<lb/>
無地樓臺製菊齡髙看萸人健萬頃秋江入壽盃經綸<lb/>
了却馭風騎氣閬苑蓬萊<lb/>
　　　滿江紅<hi>壽鄧法曹</hi>
仙苑蟠桃恰則是而今初熟王母遣飛瓊捧獻絳金紅<lb/>
<pb n="KR4d0364_WYG_044-6a"/>
玉笑把九霞鸞鳳斚滿斟七寳蒲萄醁為長庚此日自<lb/>
天來慇懃祝　仙子唱長生曲仙客獻長生籙活千人鄧<lb/>
禹隂功俱足五鶚早呈公府剡萬羊自有中書祿更從<lb/>
頭安享八千年人間福<lb/>
　　　沁園春<hi>夀張府判夫人</hi>
梅笑東風只兩日間又新嵗華有玉龜阿母獻三蟠實<lb/>
蘂宫仙子飛七香車春滿蝦簾雪晴鴛瓦牕户非煙籠<lb/>
翠紗萱堂上看衣翻戲綵觴捧流霞　君家元是仙家<lb/>
<pb n="KR4d0364_WYG_044-6b"/>
㡬度看菖蒲九節花來劔池丹井平分風月一溪流水<lb/>
猶泛胡麻夀慶千秋榮封兩國綠鬢猶深楊栁鴉長生<lb/>
藥在蓬萊頂上不必丹砂<lb/>
　　　水調歌頭<hi>夀趙宰</hi>
桃李河陽縣春又到花枝先庚三日鰲山晴雪放燈時<lb/>
金宿争華玉婺來入仙閨清夢光動綉湖西人物東都<lb/>
令句法晚唐詩　兩年春三種異十般竒朝天近也紫<lb/>
泥催起舄鳬飛總羨童顔綠髮榮綰金魚玉帶日侍赭<lb/>
<pb n="KR4d0364_WYG_044-7a"/>
黄衣來嵗𫝊柑宴人在賞花池<lb/>
　　　水調歌頭<hi>夀趙倅</hi>
㣲雪弄新霽寒月上初弦長庚入夢間生采石錦袍仙<lb/>
分得天孫雲織掣斷麒麟金鎖來自玉皇前丹升凭泥<lb/>
軾風月興無邊　詔書來催入覲占春先栁邊花底細<lb/>
騶輦路響鳴鞭榮侍金鑾殿上更向沉香亭北半醉拂<lb/>
華箋來嵗今朝裏人在八花磚<lb/>
　　　滿江紅<hi>送郡守美任</hi>
<pb n="KR4d0364_WYG_044-7b"/>
萬里西風吹送到五雲鸞紙催促文章太守入朝花底<lb/>
清節髙横秋一片仁風散作春千里漾恩波溶泳錦江<lb/>
中深如水　難臥轍留行李但側聽星辰履看麒麟案<lb/>
側即催榮侍紅藥香中翻詔草紫薇影畔裁詩綺更宸<lb/>
旒已自覆公名金甌裏<lb/>
　　　沁園春送<hi>權倅許張幹</hi>
萬里清風吹送錦帆入南浦雲看拂天旌斾攀留不住<lb/>
迷津舸艦歌舞相迎二許家聲三洪地望今代風流第<lb/>
<pb n="KR4d0364_WYG_044-8a"/>
一人蜚英早合詞林視草書閣翻芸　飛芻逺餉三軍<lb/>
特借作紅蓮入幕賔把西山暮雨暫時收捲荷山明月<lb/>
小試平分甦醒枯魚剔除深蠧箇是人間有脚春難淹<lb/>
久看詔催入侍香案麒麟<lb/>
　　　水龍吟<hi>癸丑五月致政生日在京作</hi>
芰荷香雨初收竹風槐日凉清曉年年祝夀今年更比<lb/>
常年時好教子收功五雲金殿初承親詔早臚𫝊三日<lb/>
夀稱千嵗多應是如公少　遙想夀椿堂上飲霞觴捧<lb/>
<pb n="KR4d0364_WYG_044-8b"/>
孫㣲笑已見兒榮更看孫貴茅分蒲召上第歸來綵衣<lb/>
挂綠蘭堦生耀九霄中一㸃光明夀星髙照<lb/>
　　　沁園春<hi>七月朔夀盧守</hi>
一葉新凉又是西風吹轉素商攬玉壺英氣鍾為人物<lb/>
銀河精采融作文章司巧天公攙先七夕分付天孫雲<lb/>
錦裳騎龍鳳自九霄飛至萬丈光芒　早年奏賦長楊<lb/>
飽挹盡瀛洲風露香問石渠天祿借將班馬荷山錦水<lb/>
暫作龔黄藥省春風薇垣夜月令佩僊花侍玉皇明年<lb/>
<pb n="KR4d0364_WYG_044-9a"/>
裏飲夀椒何處宣勸持觴<lb/>
　　　沁園春<hi>夀陶守</hi>
鶴髮鴉髫歡捧霞觴酌丹井泉慶湘山峯頂飛來古佛<lb/>
劍池洞裏活底神仙春雨慳時千金斗粟民仰使君為<lb/>
食天公知否只活人隂徳合壽千年　寳猊香噴沉煙<lb/>
環艷翠明紅擁壽筵最一般竒特鳳雛新貴斑衣綠綬<lb/>
光彩相鮮帝命師臣欽哉有子飛詔看看又日邊黄封<lb/>
酒到明年今日中使傳宣<lb/>
<pb n="KR4d0364_WYG_044-9b"/>
　　　沁園春<hi>夀王髙安七月二十八日</hi>
超逸天才文如三松詩如盧溪自白蓮賦就已髙聲價<lb/>
梅花句出逺見襟期玉塵精神瑤林風韻雪裏神仙<lb/>
小氅衣緱山夕已再經旬浹戲鶴重歸　花間鳬舄輕<lb/>
飛便一似元規報十竒最風流膝上雙親未老三槐手<lb/>
種分付佳兒又想夷吾帝恩王某鈞軸舍人知未遲長<lb/>
生藥在玉盤麟脯瓊苑蟾芝<lb/>
　　　沁園春<hi>夀楊帥參十月生次日子之官</hi>
<pb n="KR4d0364_WYG_044-10a"/>
摘玉蘂梅泛金葉蕉祝公夀齡筭今年比似常年夐别<lb/>
翠煙紅霧香藹門屛鳳詔雲霄龍光牛斗輝射南州孺<lb/>
子亭看看是伴元戎小隊花栁郊坰　傳家有子明經<lb/>
渾不要黄金遺滿籯向月中傳與一枝仙桂襴斑衣上<lb/>
更著袍青明日𤓰期今朝椿壽好醉芝蘭玉樹庭公知<lb/>
否老人星一㸃映泰階星<lb/>
　　　賀新凉<hi>送易子炎運幹之任</hi>
冷眼三邊處喜舍人水濵躍馬上京西路三國英雄千<lb/>
<pb n="KR4d0364_WYG_044-10b"/>
載矣形勝依然如故這勲業向誰分付袖裏翰林風月<lb/>
手也何妨戮力風雲䕶談笑暇詩吟過　峴山㡬載無<lb/>
人顧幸如今剪除荆棘掃清飈霧換得東南新局面政<lb/>
欠十分著數筭人物須還羊杜玉帳籌邊機會好把規<lb/>
模趲出中原去天下事書生做<lb/>
　　　沁園春<hi>夀程丞相</hi>
崧岳降神昴宿宣精挺生偉人整淳祐乾坤浸如嘉祐<lb/>
太平事業了却端平扶日中天拱辰北極一洒甘霖埃<lb/>
<pb n="KR4d0364_WYG_044-11a"/>
霧清春寰海聽農歌載路邊柝沈聲　旂常萬世勲銘<lb/>
便與國無窮垂令名似青山流水洓川賢相黄花晚節<lb/>
魏國元臣五緯芒寒六符色正輝映老人南極星蒼生<lb/>
福開八荒夀域一氣洪鈞<lb/>
　　　沁園春<hi>夀賈丞相</hi>
章武中興淮蔡欲平晉公已生信天生英傑正為國計<lb/>
擎天著柱要自支撑萬里長江古稱天險去嵗裏風濤<lb/>
忽震驚公談笑把雲腥霓翳一日都清　歸來奠枕于<lb/>
<pb n="KR4d0364_WYG_044-11b"/>
京有輝煥明堂前一星稱衮衣廊廟楓宸眷寵綵衣公<lb/>
府萱砌春榮著片公心辦雙明眼長與羣賢扶太平無<lb/>
它願植萬年宗社萬古功名<lb/>
　　　沁園春<hi>夀陳中書</hi>
湖海元龍逸氣飄然可百尺樓愛文光萬丈星辰絢彩<lb/>
爽襟一掬風露澄秋衘字氷清班心玉立海内而今第<lb/>
一流繙書了紫薇花浸月夜攬詞頭　著身已是瀛洲<lb/>
問更有長生别藥不是生來已帶神仙道骨毫端自有<lb/>
<pb n="KR4d0364_WYG_044-12a"/>
富貴封侯拜賜黄封承恩青瑣見説香名又覆甌從今<lb/>
去了福公事業從赤松游<lb/>
　　　沁園春<hi>夀趙倅</hi>
道骨仙風海上騎鯨端是後身把銀河天巧鍾為文采<lb/>
劒津寳氣融作精神壺玉儲氷掌金擎露胷次全無一<lb/>
㸃塵年年裏早花朝六日長慶生申　箳篁濯錦江濵<lb/>
人盡道如公清最真合沈香亭北金牋奏曲恩披獸錦<lb/>
醉拭龍巾泥紫頒來梁黄飛去自是八花磚上人從今<lb/>
<pb n="KR4d0364_WYG_044-12b"/>
後看大鈞播物萬象皆春<lb/>
　　　沁園春<hi>餞張倅</hi>
明月扁舟輕逐江鷗翩然賦歸任顛風掀舞濤山浪屋<lb/>
少須平定一碧琉璃栁絮浮雲有無根蒂到底不磨真<lb/>
是非呵呵笑笑人情似紙世事如棊　宜堂事事皆宜<lb/>
把杯酒論文更有誰記風雲滿席吟情浩蕩龍蛇滿壁<lb/>
醉墨淋漓别後相思有書寄否春在梅花第一枝重相<lb/>
見約栁堤撑舫竹閣尋詩<lb/>
<pb n="KR4d0364_WYG_044-13a"/>
　　　沁園春<hi>送友人歸蜀</hi>
拂劒整裝光射紫霄斗牛色寒大丈夫不作兒曹離别<lb/>
何須更唱三疊陽闗晝錦還鄉油幢佐幕誰道青天行<lb/>
路難從今去聽聲名燄燄飛動岷山　征途少飲加餐<lb/>
要做取功名久逺看捲長風吹醒劒閣雲氣更須砥柱<lb/>
三峽驚湍聞道槐庭已登安石此去須彈貢禹冠明年<lb/>
裏踏梅花有分相見長安<lb/>
　　　聲聲慢<hi>和徐同年梅</hi>
<pb n="KR4d0364_WYG_044-13b"/>
江涵石瘦雪壓橋低森森萬木寒僵不是争魁百花誰<lb/>
敢先芳氷姿皎然玉立笑兒曹粉面何郎調羮鼎只此<lb/>
花餘事説甚宫粧　松竹嵗寒三友恨竹汙晉士松涴<lb/>
秦皇雪魄氷魂回首世上無香西湖有人覓句但知渠<lb/>
清淺昏黄竒絶處五更初裏横月帶霜<lb/>
　　　栁梢青<hi>憶西湖</hi>
長記西湖水光山色濃淡相宜豐樂樓前湧金門外買<lb/>
箇船兒　而今又是春時清夢只孤山賦詩綠蓋芙蓉<lb/>
<pb n="KR4d0364_WYG_044-14a"/>
青絲楊栁好在蘇堤<lb/>
　　　賀新郎<hi>憶别</hi>
薄晚收殘暑嘆西風暗換流年又還如許鴉背斜陽初<lb/>
斂影雲淡新凉天宇人袖手闌干凝竚鄰笛喚將鄉思<lb/>
動聽愁聲又入梧桐雨秋到也尚羇旅　故人只在江<lb/>
南渚想應嫌久戀東華軟紅塵土寄逺裁衣知念否新月<lb/>
家家砧杵魂夢想鵞黄金縷雁影不來天更逺寫書成<lb/>
欲寄憑誰與知客恨兩蛩語<lb/>
<pb n="KR4d0364_WYG_044-14b"/>
　　　賀新凉<hi>程秋幹席上作</hi>
牕月梅花白夜堂深燭搖紅影綉簾垂額半醉金釵嬌<lb/>
映座寒處也留春色深意在四絃輕摘香塢花行聽啄<lb/>
木翠㣲邊細落仙人屐星盼轉趣嬌拍人間此手真難<lb/>
得向樽前相逢有分底須相識愁淺恩深千萬意惆悵<lb/>
故人雲隔怕立損弓鞋紅窄換取明珠知肯否綠牕深<lb/>
長共春憐惜休惱亂坐中客<hi>妓喚惜善琵琶</hi>
　雪坡集巻四十四<lb/>
</p>
<p>
</p>
  </div>
</body>
</text>
</TEI>
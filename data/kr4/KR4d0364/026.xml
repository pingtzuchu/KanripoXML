<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪坡集巻二十六</head> <lb/>
    <p>
<pb n="KR4d0364_WYG_026-1a"/>
欽定四庫全書<lb/>
　雪坡集巻二十六<lb/>
　　　　　　　　　　　　　宋　姚勉　撰<lb/>
　　劄子<lb/>
　　　賀程丞相<lb/>
某伏以三秋殷序萬物告成恭惟大丞相樞使國公先<lb/>
生冕佩廟堂陶鈞宇宙帝隆重任民徯太平鈞候動止<lb/>
萬福某齋明盛服東鄉百拜奏記于黄扉之下仰祈鈞<lb/>
<pb n="KR4d0364_WYG_026-1b"/>
照<lb/>
某聞論道經邦燮理隂陽皆胷中妙造所運和傅說之<lb/>
羮以調中外負伊尹之鼎以鎮國家此吾相事也二御<lb/>
茵馮之請不當以此媚大君子某弗敢某兹者伏審眀<lb/>
廷渙號宰路升賢使熙寧早用伯淳決無新法今中國<lb/>
已相司馬潛弭邉釁敷綸一頒舉笏交慶况如某之為<lb/>
門生者歡聲載路歌舞條貫蓋與天下兒童父老共之<lb/>
某癸丑試蘭省時實出於凖繩權衡之下蓋嘗伏謁階<lb/>
<pb n="KR4d0364_WYG_026-2a"/>
墀修座主門生之禮䝉賜謂進拜逖墉仞于今四年引<lb/>
睇六符夙夕稽首<lb/>
某竊觀上自踐阼以來鈞衡之拜已十有二卓然可稱<lb/>
者前此僅屈一二指其餘公論昭若日星當宁思治甚<lb/>
勤求賢如渇自言路而政柄厯試之久知公之大可用<lb/>
也而後新使宅百揆之命仰惟某官忠貫日月忱通神<lb/>
明節操精百煉之金踐履無一瑕之玉表清風其獨立<lb/>
頑夫可亷窒舊姦之復來善類所恃八事入告皆切時<lb/>
<pb n="KR4d0364_WYG_026-2b"/>
宜舉而措之言厎可績大風渢渢震動六合某謹泚筆<lb/>
以和徂徕之詩<lb/>
某踈謬不才誤叨末第寵踰其分旋踵生災禄不逮親<lb/>
仕於何忍誤恩賜召非所敢安且未服外勞驟爾起家<lb/>
必譁物論已具辭牘懇陳下情伏冀鈞慈俯垂臨鑒<lb/>
某伏聞揚庭之告喜至不寐無以自見其欣慶之悃輒<lb/>
脩儷語上瀆中涓惟是蜩嘒蛩吟蕪溷韶濩且僭越罪<lb/>
在不宥仰祈矜貸一賜鈞覽而擲之某有幸斯萬<lb/>
<pb n="KR4d0364_WYG_026-3a"/>
某眇若芥塵仰睇鈞閎何啻培塿之望霄漢不敢僭致<lb/>
舍人之問非簡也伏祈鈞察<lb/>
某韈線短材無能為役不足備屐履之任然儻有驅䇿<lb/>
亦罔敢辭謹頓首請目<lb/>
　　　賀蔡參政<lb/>
某伏以金行正序寶穡告成㳟惟大參相公先生以道<lb/>
覺民貳公𢎞化生民之望天子是毗鈞候動止萬福某<lb/>
謹齋眀盛服東鄉百拜奏記于翹材之館下仰祈鈞照<lb/>
<pb n="KR4d0364_WYG_026-3b"/>
某切惟先生之身道統所闗宗社攸寄在躬之福天下<lb/>
同之某敢拳拳仰致莫助之愛<lb/>
某伏自癸丑八月别拜師門今四閲年瞻前仰髙未始<lb/>
少替而無由一摳衣於丈席泰山北斗日與四方學者<lb/>
共之<lb/>
某切觀孔孟以來迄於周程朱張雖道統承承而未嘗<lb/>
一得大位以行其志今先生方以聖賢之學為輔弼之<lb/>
臣此非獨以得賢為吾君賀亦以得時為吾道賀<lb/>
<pb n="KR4d0364_WYG_026-4a"/>
某伏以大參相公先生藴經天緯地之才抱正主庇民<lb/>
之學立心立極繼絶學問太平非先生而誰屬百揆方<lb/>
殷上意有待盡展平生大學之用一洗近時相業之卑<lb/>
四海傾心非某所獨<lb/>
某踈謬無庸叨恩誤召靖惟所本無非極力挈提之賜<lb/>
然某禄不逮親今雖從吉不忍問仕况叨第而後猶未<lb/>
一厯外任起家之遽人謂斯何已具辭牘申省乞仍待<lb/>
鎮東軍小闗仰祈矜照<lb/>
<pb n="KR4d0364_WYG_026-4b"/>
某區區無以鳴其賀私僭易不揣荒蕪效世俗體强裁<lb/>
駢儷一塵突于黄鐘大吕之側有道之文視此不直蟬<lb/>
蜩之嘒也倘得一經鈞覽而擲之榮幸倍萬<lb/>
某門人小子揣分有嚴不敢僭申鈞閎大婘福禄來寧<lb/>
之問惟是令似府教判嶽秘閣郎中某忝在榜下日勤<lb/>
尊道仰德之心伏惟處東閣之靖閒養南軒之事業某<lb/>
不勝慰快<lb/>
某聞事師之禮左右無方雖未得日撰杖屨侍側伏恐<lb/>
<pb n="KR4d0364_WYG_026-5a"/>
有一切委䇿條目恪謹遵奉<lb/>
　　　與贛守陳千峯<lb/>
某揆時季秋謹律風露澄鮮恭惟某官一世儒英四方<lb/>
侯度冕旒柬注輿蓋翊扶台候動止萬福某謹焚香九<lb/>
跪奏記節下仰祈委照<lb/>
某切謂文星燿臨五靈森嚴何物氛祲敢干次躔矧刺<lb/>
史為邦所以養其入為三公之望隂陽燮理妙屬剸裁<lb/>
而何有乎小體之奉毖茵飭鼎某不敢為御者䛕<lb/>
<pb n="KR4d0364_WYG_026-5b"/>
某緬覩西江前是魁天下者絶罕廬陵之董蕭灘之何<lb/>
適羞鄉里不有英傑曷其雪之文脈久焉欎湮達尊先<lb/>
生破荒首出此燈一燄第第相承而如張如雷接英躅<lb/>
而奮矣雖以某之愚不肖亦得以瓦礫于其後夕秀之<lb/>
振至于今衮衮未已皆千峰實倡之也倡者難和斯易<lb/>
矣拭目日月髙垂太清某願鞭䇿駑鈍以從<lb/>
某欽以某官負臯伊掄魁之才得孔孟心傳之學玉階<lb/>
獨對無非忠言嘉謨家有而人誦之也薇省藥階徑登<lb/>
<pb n="KR4d0364_WYG_026-6a"/>
柄路輿論所屬惟是以一舉龍首十年鳳池為淺器卑<lb/>
識者之語寧迂步而徐驅焉雖然蒼生之望則未慰也<lb/>
身到黄扉展致君澤民之素藴霖雨嵗旱躋時太平某<lb/>
歸心稽首<lb/>
某踈謭無似濫嗣逸響薄命如紙纔綴仕版即罹失怙<lb/>
之痛菽水弗養榮進奚心雖藉帡幪不即死得終制而<lb/>
問津宦海則未之忍也未嘗通光範以書誤恩得召俯<lb/>
躬自省有不敢當已具懇辭期于得請倘獲所願不勝<lb/>
<pb n="KR4d0364_WYG_026-6b"/>
大幸庶幾可杜柴門温故業他日痛定事君尚長仰兾<lb/>
熏慈特賜警誨<lb/>
某伏自在京日嘗拜謁牆仞䝉被與進爾後氏名不祥<lb/>
末由一貢尊履何如之問伏審開藩鄉部攝事臬臺則<lb/>
某又以邑子而為㕓氓矣贄恭記室宜在衆先蒍後可<lb/>
誅曲希矜貸<lb/>
某枌榆晚出揣分莫敢僭詗使閎大婘為長者役奔走<lb/>
趨之拱竢條教<lb/>
<pb n="KR4d0364_WYG_026-7a"/>
　　　通陳判府□<lb/>
伏以朱明正序清穆薦涼恭惟判府監簿祕閣郎中鎮<lb/>
撫命新經理任重帝柬亷譽民孚仁聲台候動止萬福<lb/>
某謹三薫九頓稽奉書贄名於旌節之下仰惟財幸<lb/>
某竊惟刺史天也謂之天則隂陽造化手挈其柄矣矧<lb/>
福星所至祥靄扈之何外邪之敢寇第瑞人望公如慈<lb/>
父母恨不朝夕至脩途方暑敢乞寛涼次舍珍簟冰盤<lb/>
厚加毖調庸副翹徯<lb/>
<pb n="KR4d0364_WYG_026-7b"/>
某比審告成甸服改鎮侯邦上念創殘之民疇能安集<lb/>
公有亷能之政式稱選庸綸綍一頒縉紳交頌爭為瑞<lb/>
得人賀某受㕓之氓其家其鄉自是均拜更生之造喜<lb/>
尤衆殊獨以官守所縻未繇躬拜廡下心口相語以自<lb/>
慶無日不然<lb/>
某欽以某官秋霜氷鏡之皎寒露玉壺之清世味不足<lb/>
以攖其心人爵不足以易其操為國集事所至可書有<lb/>
如桐川素號凋敝未及半載即巳蘇醒而精神之名在<lb/>
<pb n="KR4d0364_WYG_026-8a"/>
御屏故以恵浙之右者移恵於江之右天子之所以念<lb/>
瑞民者至矣瑞民之所以望公者切矣心痛者不及緩<lb/>
聲某敢為瑞陽之遺黎故老請拯溺者不暇徐行公其<lb/>
念若旱望霓之民乎某敢不稽首<lb/>
某禄不逮親灰心仕進丙辰誤召耻與姦朋中道驛䟽<lb/>
籲天歸家席藁聖恩寛大赦釋不誅去年姦憸竟成啓<lb/>
戎公朝念其曾有辨姦之論再以校讎賜召弗敢躐分<lb/>
乞從舊官所請復俞只得强出去家纔二十日鄉國為<lb/>
<pb n="KR4d0364_WYG_026-8b"/>
墟城裏破屋數間雖幸不為敵所焚而從父兄弟避難<lb/>
走鄉者盡為鄉之豪寇所刃家殘室毁抱此辛酸宦况<lb/>
何有待罪于兹茹痛包羞伏丐矜燭<lb/>
某揆之彞禮以民而事邦君合有駢儷之贄惟是某家<lb/>
痛方新心緒凋落更不能屬思於文用弗獲以瓦缶鳴<lb/>
于鐘吕之側尺書拙訥仰滓典籖攖觸崇嚴不寒而栗<lb/>
某揣分有間弗敢僭致隨軒大婘興居之問抑某於瑞<lb/>
則民也敢辭為役帥里人而恭教令惟宜願奉先甲<lb/>
<pb n="KR4d0364_WYG_026-9a"/>
　　　通陳判府昌世劄<lb/>
某伏以薫時入夏爽潤如秋恭惟判府刪修判部侍郎<lb/>
植徳公清秉心愷悌開藩有俶穹垕棐扶台候動止萬<lb/>
福某謹東鄉九頓首奏記旌麾之下伏幾財幸<lb/>
某竊惟朱旛照臨境之山君川妃駿奔翼衛孰非獻祥<lb/>
奉祉者奚事文茵玉鼎之劼毖詩曰樂只君子殿天子<lb/>
之邦樂只君子萬福攸同某三賦此章以頌<lb/>
某仰惟聖皇矜恤逺民謹擇良牧顧瞻周行孰為廉平<lb/>
<pb n="KR4d0364_WYG_026-9b"/>
謂公前在江東治有異等之效爰自省闥往綏髙安髙<lb/>
安先正舊治也民舉手胥慶曰先正吾父母也今象賢<lb/>
又為吾父母矣是慶也某實同之<lb/>
某嘗謂髙安蕞爾之郡然地小而實允為賦淵第近年來公之<lb/>
裕而私之枵收者薄而斂者厚重糴良苦民食孔艱老弱溝<lb/>
而壯者四方矣為邦者往往外掠賙阨之虛名内為肥槖<lb/>
之實計欲政平訟理而無歎息愁恨之聲者其惟良二千<lb/>
石乎欽惟某官廉足以律百掾之貪清足以滌羣吏之濁<lb/>
<pb n="KR4d0364_WYG_026-10a"/>
安而不擾肅而不嚴荷山錦水之民慕玉山氷水之化<lb/>
久矣自今以始庶其有瘳獨恐増秩璽書與選表入為<lb/>
三公之命俱至又當溥而天下用耳某不佞<lb/>
某自丙辰之冬跡撫封之舊獲拜履舄伏辱隆遇越於<lb/>
彞常假郡章以達其驛奏之嚢封給官舸以濟其道還<lb/>
之孥累而又重之以宴以示慈恵厚之以餽以贐逺行<lb/>
禮意勤渠眇眇晚末其何以登此拜别以來倐四其載<lb/>
杜門藏拙繙味故書天恵仁侯來為邦君乃前是嘗得<lb/>
<pb n="KR4d0364_WYG_026-10b"/>
挹其餘光者某何幸得以民事<lb/>
某林棲淵潛人事罕接不能操便駛恭贄函兹傳千騎<lb/>
壓境念不可不下道左之拜乃始㧞蓬蒿之塞徑荷蓑<lb/>
笠而出山引睇車塵一遂瞻仰僭儷拙語少鳴賀私布<lb/>
鼓雷門流汗竟趾<lb/>
某㕓氓也仰止隨軒月璧星珠之眷巍在崇霄豈蟄泥<lb/>
壤者之所敢躐問庶人召之役則往役義也願奉先甲<lb/>
　　　與上髙項宰<lb/>
<pb n="KR4d0364_WYG_026-11a"/>
某伏以孟秋在序涼意方新恭惟某官學道愛人宣徳<lb/>
流化穹壤孚佑聖明簡知台候動止萬福某潔忱子墨<lb/>
徹贄主書仰祈財幸<lb/>
某竊惟郎星出宰祥靄扈臨安有客氛敢干沖粹飭茵<lb/>
毖鼎非佞則枝某弗敢<lb/>
某欽企顒昂圭璋之聞望浩有嵗月師槖無階說斯盈<lb/>
口天恵望蔡仁侯蒞止某以鄰壌獲溉餘波幸也而前<lb/>
是冠衽不嘉末由雅拜在邇如逺若嚮仰何<lb/>
<pb n="KR4d0364_WYG_026-11b"/>
某恭以某官地望穹隆風猷峻邁羽儀朝路疇不謂宜<lb/>
絃歌邑封僉以為屈置水拔薤政聲凛然卓魯之異績<lb/>
升聞公車之召至矣<lb/>
某庸謭無技濫叨誤恩惟是薄命劣人纔忝末科遽抱<lb/>
陟岵之痛禄不及養仕奚以為雖當吉期未忍大鈞之<lb/>
問一字不到光範剡溪小闕忽出望外雖君命不敢不<lb/>
受實未能一去也方此杜門温習舊業豈無可敎拱聴<lb/>
砭鍼<lb/>
<pb n="KR4d0364_WYG_026-12a"/>
某久欲拜一空函以旌尊嚮之悃因循未果兹輒以拙<lb/>
字唐突崇聴非禮也伏丐矜其臯緩之罪<lb/>
某揆分有嚴不容紫蓬翠閬興處之問伏恐有驅䇿事<lb/>
目往役義也敢請<lb/>
　　　定親劄<hi>姚娶鄒</hi>
某揆時冬鳴季管春在魁梅恭惟某人德重望隆天迪<lb/>
人相台候動止萬福某謹蠲子墨申玷司箋伏惟財幸<lb/>
某竊惟祁寒在候葆養頥和視夷時宜加倍温饔煥衽<lb/>
<pb n="KR4d0364_WYG_026-12b"/>
敢告中㳙<lb/>
某漁釣錦江通使竟不能兩舍第景星在天欲覩未快<lb/>
髙山仰止夙夜此心<lb/>
某欽惟某人齊卿之道徳梁大夫之文章本朝諫議之<lb/>
氣節自當凌厲清浮繼嘉定掄魁之事業尚欽鋒鍔亘<lb/>
光斗牛龍化延平匪朝伊夕某引領以俟<lb/>
某家無金籯一經教子次推某也學未能有成名未能<lb/>
有立蚖肆其泥獺笑其沙而執事獨加賞識謂其可妻<lb/>
<pb n="KR4d0364_WYG_026-13a"/>
揭丈汝功省元引希文媒彦國故事下執柯斧初聞甚<lb/>
駭厚意薦臨敢不承命率然儷語侑以菲儀聊以致問<lb/>
名之禮惟是道義相與固不敢為猥陋之風然執事知<lb/>
遇既深自當不以常婿相待一言之重可訂千金某不<lb/>
敢瀆請<lb/>
某仰瞻僊輯髙在五雲祗詗則僭然自今竊映莩末之<lb/>
輝安敢不脩問候之恭中外崇卑惟喜康共某斗筲之<lb/>
器無能為役或恐弊邦有可委䇿事件惟命是恭<lb/>
<pb n="KR4d0364_WYG_026-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪坡集巻二十六<lb/>
</p>
<p>
</p>
  </div>
</body>
</text>
</TEI>
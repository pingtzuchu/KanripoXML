<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪坡集巻十五</head> <lb/>
    <p>
<pb n="KR4d0364_WYG_015-1a"/>
欽定四庫全書<lb/>
　雪坡集巻十五<lb/>
　　　　　　　　　　　　　宋　姚勉　撰<lb/>
　　詩<hi>七言律</hi>
　　　廷唱謝恩<lb/>
赭袍黄屋儼臨軒獨立班頭領衆僊五色雲乗金殿日<lb/>
一聲雷繞玉除天浮榮何敢矜科第實地惟知學聖賢<lb/>
深重君恩無以報疾風草勁雪松堅<lb/>
<pb n="KR4d0364_WYG_015-1b"/>
　　　恭和御賜詩<lb/>
叨塵愧甚鶴乗軒誓報洪私敢塞源回有聖明真願輔<lb/>
軻於仁義豈忘言清朝長欲諸賢在公論常扶一脉存<lb/>
湛露獨霑慚過厚盍推四海徧皇恩<lb/>
　　　聞吳山鐘<lb/>
舉世昬昬醉夢中一聲震撼自天宫鼇呿大海三山動<lb/>
獅吼危巔萬獸空待漏早朝驚假寐求衣宵起寤宸聰<lb/>
湏臾濁霧都收歛喚出扶桑皎日紅<lb/>
<pb n="KR4d0364_WYG_015-2a"/>
　　　寄題武安節推同年萬君定翁露香堂露香取<lb/>
　　　　趙清獻公夜則以日所為告之天也是官也<lb/>
　　　　葢清獻初仕云<lb/>
盡將心事冩成碑大要操修在不欺此一瓣香前軰似<lb/>
只三箇字老天知素瓶貯豆應先滿匹馬攜琴料自隨<lb/>
吾榜得人今又盛㑹排介甫擊升之<lb/>
　　　送鄭編修<hi>偘</hi>子四省元<lb/>
文章得印天嘗靳家世傳燈古亦疎幸甚遷能紬石室<lb/>
<pb n="KR4d0364_WYG_015-2b"/>
惜哉昶亦誤銀車君今自是人龍子名復髙横薦鶚書<lb/>
讀飽鄴侯三萬軸放高通徳舊門閭<lb/>
着身書帶草堂中得與郎君硯席同能學鳴蟬宜賦好<lb/>
不求野鶩自書工壯懐直擬聮龍虎别恨休驚背燕鴻<lb/>
他日東山香宇宙格齋方不負誠翁<lb/>
　　　次韻黄東野徳明且識初識<lb/>
敲氷燒葉煮槍旗一笑平生識面遲道上孔程傾葢日<lb/>
酒邉賀白解貂時飽叅霽月光風趣似讀晴煙暖霧詩<lb/>
<pb n="KR4d0364_WYG_015-3a"/>
<hi>未識黄先聞有晚煙晴帶濕春霧暖生香之句</hi>甚欲為雲從上下只愁龍去𣺌<lb/>
無期<lb/>
　　　奉餞萬安贊府兄長之官<lb/>
有客來從仕國中多時竹馬閙兒童争言記壁崔斯立<lb/>
今屬詩家姚武功一節清如金掌露十分明似水晶籠<lb/>
先聲已好為官易飛鶚聮翩遇順風<lb/>
天下如今怕縣灘廬陵見說縣尤難抉捜隠匿嘖豪戸<lb/>
遲鈍催科怒上官革弊有方湏是漸䘏民到底莫如寛<lb/>
<pb n="KR4d0364_WYG_015-3b"/>
萬家壯邑雖煩劇邑相能賢儘易安<lb/>
吾族年來亦自竒兩年兩度報𤓰時班行笑我難安脚<lb/>
州縣輸君省皺眉學不濟時非有用官能及物儘堪為<lb/>
山林肥遯方深密夢入春池但寄詩<lb/>
　　　和趙提刑韻送吕堂長主簿<lb/>
道在顔瓢樂不憂清風端可繼前修朅將西澗重新了<lb/>
莫是東萊再出不學校諸生俱嚮仰文章太守共賡酬<lb/>
戍𤓰忽及東吾道輕重從知繫去留<lb/>
<pb n="KR4d0364_WYG_015-4a"/>
擘脯鈎鱸倩老羝離膓那肯話酸悽題橋舊事傳卭蜀<lb/>
衣錦新榮耀㑹稽<hi>蜀人又得閬州主簿</hi>未領衆星朝極北且擎一<lb/>
柱立天西鳯鸞止止寧棲棘五色雲間有紫泥<lb/>
　　　乙卯七月庚子魁祀禮成同舎諸新元相與宴<lb/>
　　　　擬鹿鳴也故敢亦擬勸駕詩呈幸領此意<lb/>
四州八邑此同窻鏗石鏘金日擊撞鵬翼相將摶北海<lb/>
龍頭更奪過西江蒿苹是日開先宴茰菊他時捷各邦<lb/>
横浦自期吾豈敢玉山對䇿又無雙<lb/>
<pb n="KR4d0364_WYG_015-4b"/>
　　　次友人示詩集<hi>辛亥春</hi>
杖藜㸔笋數犀株天墮香雲五色書落月照人驚夢昨<lb/>
光風識面記春初珠駢巧語誰能揀錦比新詩逈不如<lb/>
轉讀轉佳難去手眉間愁思為君舒<lb/>
錦江前日解征鞍剰擬春衫凖酒歡杜宇有聲催客去<lb/>
海棠無伴與誰㸔而今栁巷青春老又是秧塍白水漫<lb/>
君欲相思湏命駕休言别易盍簪難<lb/>
去嵗春風客帝京西湖煙雨過清明蘇堤畫舫春三月<lb/>
<pb n="KR4d0364_WYG_015-5a"/>
天竺清鐘夜五更行李褁書歸舊隠野花沽酒賞新晴<lb/>
只縁未讀時文熟端合山中且菜羮<lb/>
　　　次韻諸友遊雲居<lb/>
又是東風栁絮時催春尚喜杜鵑遲雨晴蔓緑侵髙木<lb/>
風定殘紅閣舊枝眼底好山娛意思耳邉幽鳥話心期<lb/>
雲居見説郊行樂不得騎驢背錦隨<lb/>
絮風絲日颺新晴望栁前川學大程浪不起花澄沼徹<lb/>
雲無留葉太虛清林間整屐聞鶯語竹外搘笻數蟻行<lb/>
<pb n="KR4d0364_WYG_015-5b"/>
底事春愁都減盡新來不似舊鍾情<lb/>
　　　和松窻主人薦墨客詩<lb/>
乆不欹眠聽說詩心茅又塞介然蹊那能蠶雨鳴窻葉<lb/>
徒自鷄天舞甕醯詩態笑㸔雲靄靄客懷喚醒曉凄凄<lb/>
龍香惠我真安用君有佳篇好自題<lb/>
　　　和通判直閣立春聞鶯<lb/>
寂寂江城又立春土牛何物竟無神試傾官酒梅花畔<lb/>
不似園丁菜把新綵勝豈留良夜夢紙窻静拂隔年塵<lb/>
<pb n="KR4d0364_WYG_015-6a"/>
東風畢竟於人好早有鶯聲入髩唇<lb/>
畫角聲中曉喚春依城栁眼又精神試呼臘蟻梅邉酌<lb/>
恰喜朝鶯雪底新幽谷暖融空翠濕上林香動軟紅塵<lb/>
燕樓暗想翻新曲惱破朱櫻一㸃唇<lb/>
　　　和張公望苦熱韻<lb/>
火傘停空更不移此身如着甑中炊蠅方附熱争投案<lb/>
蟬欲追凉别過枝静話竹窻煎雪浪倦投水館卧風漪<lb/>
渠儂箇底休嫌熱聞道瀘南正出師<lb/>
<pb n="KR4d0364_WYG_015-6b"/>
一榻尋凉晝幾移畏㸔煙火欲停炊喜聽晩雨鳴荷葉<lb/>
安得秋風起桂枝林靜獨宜眠緑䕃波寒誰伴釣清漪<lb/>
讀君妙句真如濯願拜敲推一字師<lb/>
　　　題朱氏梅芳書院<lb/>
　　暇日訪炳昭秘書于新創之精舍見其所以為學<lb/>
　　喜而賦之<lb/>
玉梅蒼竹擁氷壺中有揚雄宅一區地占清虛開境界<lb/>
人從確實作工夫窮經得趣床横易體道存心壁畫圖<lb/>
<pb n="KR4d0364_WYG_015-7a"/>
格物致知功用大的傳願繼考亭朱<lb/>
　　　題胡景顔雙清堂<lb/>
石灘江上一詩仙家住雙清小有天句裏出竒超象外<lb/>
人間無事到吟邉讀騷長在滋蘭畹好客多留種秫田<lb/>
見説尚參顔樂處今時誰似若人賢<lb/>
　　　題華嚴寺<hi>庚申正月五日</hi>
蕭寺恭拈一瓣香漢宫遥上萬年觴庚申再造皇基逺<lb/>
甲子新開御厯長萬物總歸春宇宙八荒都入壽封疆<lb/>
<pb n="KR4d0364_WYG_015-7b"/>
小臣政此朝天闕葵藿傾心仰太陽<lb/>
　　　送别張倅<lb/>
滿襟霽月皎無塵愛客寧嫌客過頻倚竹題詩驚思妙<lb/>
傍花尋栁見情真如今南浦傷行客此處西湖有主人<lb/>
與着三年端的約孤山同訪早梅春<lb/>
　　　送别趙倅<lb/>
寳婺星邉太白僊馭風飛下錦河邉朅來盡散陽春脚<lb/>
歸去獨撑明月船名重題輿千里郡詔催歩履八花磚<lb/>
<pb n="KR4d0364_WYG_015-8a"/>
只愁此後民艱食誰與邦民作食天<lb/>
　　　和友人春雪韻<lb/>
曉來積雪被長巒約住春和縱臘寒諂賀豈堪隨味道<lb/>
髙眠且只學袁安謾驚栁絮攙先舞獨愛梅花奈乆㸔<lb/>
安得化為千萬庾放教糴事一分寛<lb/>
　　　丁已春夏之交巨浸屢至小民艱食郡侯請諸<lb/>
　　　　寓貴講行賑濟漸就次第僉幕有撓其議而<lb/>
　　　　變其法者楊監簿再來請入局商㩁不赴寄<lb/>
<pb n="KR4d0364_WYG_015-8b"/>
　　　　以詩<lb/>
趂晴亦欲强追陪争奈濃隂墨様堆燕子纔銜春色至<lb/>
鵓鴣又喚雨聲來從教野草争先長勒住名花莫浪開<lb/>
世道而今總如此竹闗深閉且擎杯<lb/>
　　　戊午喜罷和糴<lb/>
聖主天姿本至仁豈容重糴乆傷民聳傳丹鳯銜來詔<lb/>
媿殺蒼鷹枉做人方峻符移譁呌突忽收箠楚罷吟呻<lb/>
歡聲和氣乾坤滿争祝皇齡萬萬春<lb/>
<pb n="KR4d0364_WYG_015-9a"/>
到處相思虎政苛設官本意果如何民今不足將誰足<lb/>
糴本名和豈是和一例冉求増聚歛幾人陽子拙催科<lb/>
昨來投劾歸歟者到底賢聲却不磨<lb/>
珍重蕭灘刺史賢能令四海徧皇恩奏篇纔上旋如請<lb/>
明主何嘗不可言彼已任教書課最若人方稱册臨軒<lb/>
正愁舉世皆喑啞也有朝陽鳯呌閽<lb/>
虐糴安能峙糗糧只因根本暗中戕並縁䑕猾豐衣食<lb/>
受納狼貪富槖囊中户白科都罄室列城黒腐謾盈倉<lb/>
<pb n="KR4d0364_WYG_015-9b"/>
邉塵澒洞烽煙急民命如絲謹勿傷<lb/>
　　　和鄒希賢舟中遇風雨<lb/>
湖干野泊不知㬰水國荒寒愴旅情一夜奔雷吁可怪<lb/>
滿空寒雨注如傾颶風翻海驅潮勢戰鼓轟天震地聲<lb/>
到曉定應三尺雪短篷忽漏赤暾明<lb/>
　　　次方峻峯餞行韻并柬蛟峯<lb/>
公孫曲學聴渠阿正則寧随上下波浪憶笑談今已矣<lb/>
不知眠飯近如何故人几上書應少俗客門前屨豈多<lb/>
<pb n="KR4d0364_WYG_015-10a"/>
賴有頴濵相慰藉夜床風雨對東坡<lb/>
　　　和劉山居見惠之什<lb/>
乆矣蓴鱸欲趂歸自知花様不随時巖張欲保君心泰<lb/>
英竦終嫌聖徳詩榮辱不知欣我在怨尤俱冺恃天知<lb/>
達官格子那能學横艇何妨釣野池<lb/>
喜逐秋風馬後歸及君猶未戍𤓰時盡傾無底囊中語<lb/>
細讀新吟巻裏詩好趣莫教兒軰覺此心惟有故人知<lb/>
只愁天欲孤籠翼早晚芙蓉在緑池<lb/>
<pb n="KR4d0364_WYG_015-10b"/>
　　　西山庵居<lb/>
作者于今已幾人謝天放我出紅塵尋渠林鹿沙鷗伴<lb/>
乞得孤雲野鶴身閒味聖賢皆古意靜觀景物四時春<lb/>
元正除授君知否食邑西風號逸民<lb/>
　　　贈術士姚有應自號通靈心神僊口<lb/>
一㸃靈虛鏡様明只湏提掇要常醒㣲幾纔動先知吉<lb/>
萬象交森獨測靈至寂静中能有感遍酬應後却無形<lb/>
死灰枯木都非法但讀吾儒一字經<lb/>
<pb n="KR4d0364_WYG_015-11a"/>
僊在虛懷不可知神僊有口欲何為餐風吸露囂塵表<lb/>
説地談天爛醉時不帶一星煙火氣儘饒三寸帝王師<lb/>
到頭莫把真機泄静黙元來未是癡<lb/>
　　　代謁張别駕<lb/>
入境歡聲聴野農題輿今有曲江公官居寒露清氷裏<lb/>
人在光風霽月中席有新詩吟客滿案無滯牘訟庭空<lb/>
只愁驥足難淹久行捧絲綸入漢宫<lb/>
放浪江湖已㡬年袖攜長劒倚天邉草廬不見蜀諸葛<lb/>
<pb n="KR4d0364_WYG_015-11b"/>
采石謾思唐謫僊虎穴未能酬素志龍門端合謁時賢<lb/>
鄉邦幸有乖崖在庶許諸生學李畋<lb/>
　　　挽趙制機<lb/>
見説襄陽墮甑時公嘗前此料危機傷心漢峴疆重拓<lb/>
回首羊鄒事已非安得籌邉書日報誰能薦士剡天飛<lb/>
當年子羽知吳玠尚作西撑一柱巍<lb/>
　<lb/>
　雪坡集巻十五<lb/>
</p>
<p>
</p>
  </div>
</body>
</text>
</TEI>
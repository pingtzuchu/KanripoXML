<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪坡集巻十一</head> <lb/>
    <p>
<pb n="KR4d0364_WYG_011-1a"/>
欽定四庫全書<lb/>
　雪坡集巻十一<lb/>
　　　　　　　　　　　　　宋　姚勉　撰<lb/>
　　詩<hi>七言絶句</hi>
　　　春日即事<lb/>
梁燕無聲半掩闗晝長人静覺春閒閒中却有農歌起<lb/>
聲在晴煙緑處山<lb/>
　　　花下聞鶯<lb/>
<pb n="KR4d0364_WYG_011-1b"/>
吹花不起午風輕懶絮閒絲颺暖晴詩料滿前收不盡<lb/>
海棠花下又聞鶯<lb/>
　　　催海棠二首<lb/>
燕子銜春已㡬時嫣然未見茜紅枝天開錦幄烘晴晝<lb/>
着力東風一夜吹<lb/>
把酒叮嚀蜀海棠睡紅何似未忺粧不嫌老杜吟無句<lb/>
定為淵材恨少香<lb/>
　　　海棠一夜為風吹盡三首<lb/>
<pb n="KR4d0364_WYG_011-2a"/>
翠底紅嬌得幾時不甘飛動雪臙脂問天借醒書窻眼<lb/>
為報東風且慢吹<lb/>
不作天開錦幄紅却成急雪舞回風多應欲襯吟春歩<lb/>
綉出香裀展逕中<lb/>
海棠自是百花僊霞袂霓裳下九天昨夜詔歸紅玉闕<lb/>
但留翠幄鎻晴煙<lb/>
　　　海棠落盡葉間猶見數花<lb/>
狼藉吹花一夜風錦裀織就錦機空葉間尚有餘春在<lb/>
<pb n="KR4d0364_WYG_011-2b"/>
深處嬌藏四五紅<lb/>
　　　花障<lb/>
緑外穠黄白外紅一屏香錦立春風天真歩障豪難敵<lb/>
借與王家賽石崇<lb/>
　　　緑隂<lb/>
紅滿芳蹊緑滿叢未湏惆悵怨東風緑隂正耐經秋㸔<lb/>
不比花纔十日紅<lb/>
　　　晝歩江村<lb/>
<pb n="KR4d0364_WYG_011-3a"/>
碧空一片水雲飛竹裏人家午唱雞江路雨晴芳草潤<lb/>
杖藜行遍水東西<lb/>
　　　山中<lb/>
俯掬清泉潄齒牙仰㸔白日照山花山中閒趣誰能㑹<lb/>
更過僧房話午茶<lb/>
　　　豫章道間<lb/>
平疇雨過稻花香草木風前舞翠光天意知儂今日出<lb/>
先期一夕薦新凉<lb/>
<pb n="KR4d0364_WYG_011-3b"/>
　　　書塘浦橋壁<lb/>
宻邇松楸彩霧開卧龍行矣起春雷大揮椽筆剛題柱<lb/>
即日髙車駟馬來<lb/>
　　　題桂籍<lb/>
年來文物盛江西捷幟聮翩報錦溪好把香名題此籍<lb/>
此題已兆杏園題<lb/>
　　　廷唱日待漏麗正門<lb/>
觚稜片月影將西鵠立宫門待啟扉驕馬似龍旗似雨<lb/>
<pb n="KR4d0364_WYG_011-4a"/>
不知誰是狀元歸<lb/>
　　　鏡齋相士求詩二首<lb/>
鵠袍待對滿京華剛許癯儒作探花性淡不知花可探<lb/>
班頭獨立紫宸衙<lb/>
人間鏡是無心物物到皆知醜與妍欲得一雙如鏡眼<lb/>
中書堂裏坐捜賢<lb/>
　　　贈賈相士<lb/>
相見湖山記昔年吟肩坐聳聽寒猿秪今面目何曽改<lb/>
<pb n="KR4d0364_WYG_011-4b"/>
剛被人呼作狀元<lb/>
　　　謝田賢良送蓮藕<lb/>
京陌塵埃渇肺腸藕蓮分恵帶湖香羨君一葉穿花底<lb/>
醉吸荷筩月露凉<lb/>
　　　遊湖<lb/>
雲錦香中着艇撑煙霞髙處歩笻登寺逢好處都遊遍<lb/>
身似西湖過夏僧<lb/>
　　　玉井亭觀蓮<lb/>
<pb n="KR4d0364_WYG_011-5a"/>
幾隊紅粧擁葢青凌波僊子立娉婷晩凉孤坐香風裏<lb/>
如在西湖四望亭<lb/>
　　　題江山風月樓三首<lb/>
明月清風不用錢謫僊吟思浩無邉此清若也錢能買<lb/>
金谷人湏勝謫僊<lb/>
江上清風月在山葉舟赤壁蜕塵寰坡僊心事君知否<lb/>
不取一毫天地間<lb/>
風月江山自四時个中誰識活天機㑹渠結峙融流意<lb/>
<pb n="KR4d0364_WYG_011-5b"/>
方解吟光弄霽歸<lb/>
　　　題梅谷詩藁<lb/>
不與春風落世間萬山明月雪漫漫谷中更有人如玉<lb/>
招隱不來清夢寒<lb/>
　　　丙辰冬和樂魁聲道四詩<lb/>
蘭芷懷思未敢言美芹良欲獻君尊八珍側畔堪容得<lb/>
虎豹狺狺踞九閽<lb/>
白柄長鑱曉入山欲尋黄獨駐君顔雲深路晦東風雨<lb/>
<pb n="KR4d0364_WYG_011-6a"/>
惆悵空携竹笥還<lb/>
龍堂魚屋悵君歸桂楫荃橈葢九芝望斷碧雲天愈逺<lb/>
美人南浦竟安之<lb/>
時節驚人欲折心空堦片葉又秋侵燕歸鵙止渾閒事<lb/>
只恐山寒雨雪深<lb/>
　　　雪中雪坡十憶<lb/>
近水新栽一巷梅而今雪裏想齊開只愁夜後花幽獨<lb/>
誰與携笻踏月来<lb/>
<pb n="KR4d0364_WYG_011-6b"/>
此君應似舊平安瘦節森然㝡耐寒萬葉瓊瑶光照眼<lb/>
夢披鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>倚欄干<lb/>
磥砢擎雲十丈松氷髯不剪照瓏鬆曉窻明眼山前雪<lb/>
猶似巡簷㸔玉龍<lb/>
對床風雨飽曽聽聽雪敲窻更自清舊日擁爐聮句樂<lb/>
而今欹枕打篷聲<lb/>
近郊勝處小雲居一水如龍凑佛廬長記釣蓑披雪去<lb/>
磚爐温酒煑溪魚<lb/>
<pb n="KR4d0364_WYG_011-7a"/>
倚空銀管立嵯峨㸔雪湏登窣堵波一覽瓊田三萬頃<lb/>
分明掌上見山河<lb/>
氷襟玉袖幾交遊儘自風流勝子猷有興可乗應不盡<lb/>
定無門外便回舟<lb/>
萬箇琅玕遶舍青風聲相和讀書聲蛛絲近日應侵几<lb/>
孤負虛窻照雪明<lb/>
帳窣銷金舊党家未知清處在煎茶便應歸去燒松葉<lb/>
細碾槍旗煮雪花<lb/>
<pb n="KR4d0364_WYG_011-7b"/>
欲折梅花寄故人驛無來使草成茵輕風細雨分寒暖<lb/>
已是江南數日春<lb/>
　　　題雲窻<lb/>
詩材無限思無窮歛在唐人四句中叅透此闗猶細事<lb/>
作詩知道始為工<lb/>
　　　贈畫師二首<lb/>
虎頭筆法得来親佳士相逢必寫真今代英雄良不少<lb/>
未知誰可繪麒麟<lb/>
<pb n="KR4d0364_WYG_011-8a"/>
胷藏天巧錦雲梭萬象都收入網羅只作蟲魚非磊落<lb/>
安排手筆寫山河<lb/>
　　　贈石工二首<lb/>
削玉裁成巧自然雲根水骨更無堅不知可助媧皇否<lb/>
補取人間缺處天<lb/>
禹世龍門巧鑿人傳來心法妙通神倩渠斵取擎天柱<lb/>
撑拄明堂億萬春<lb/>
　　　章釣僊吹鐵笛善醫眼與齒相説法尤髙<lb/>
<pb n="KR4d0364_WYG_011-8b"/>
穿雲裂石笛聲秋興在江湖一釣舟貫栁無魚囊有藥<lb/>
直鈎應是太公鈎<lb/>
嚴於治齒要如軍治眼當如愛䕶民此術儘堪為世用<lb/>
釣魚船上豈無人<lb/>
眼眵書册隠廬蝸徤論誰聽落齒牙説起元龍湖海志<lb/>
扁舟又欲出蘆花<lb/>
　　　贈吳相士二首<lb/>
不分麞頭愛虎頭世間能有幾封侯何如静去修天爵<lb/>
<pb n="KR4d0364_WYG_011-9a"/>
此貴人人可得求<lb/>
盡道狐裘勝緼袍誰知富貴只鴻毛急流若使真能退<lb/>
不作神僊更自髙<lb/>
　　　贈髙眼陳相士<hi>并序</hi>
　　天下有兩等眼一俗眼一具眼具眼識人於未遇<lb/>
　　方窮而知其達俗眼窮則毁之達則譽之者也豈<lb/>
　　惟世人凡以卜相名號為能知人者其眼亦徃徃<lb/>
　　而俗窮也則曰子未可問舉第既達則曰吾嘗許<lb/>
<pb n="KR4d0364_WYG_011-9b"/>
　　其舉許其第窮達各一舌是何號為知人者亦若<lb/>
　　是邪獨陳髙眼者則未然方丙午秋榜將掲髙眼<lb/>
　　謂予曰子虧籌可惜予時頗忿其言越明日榜掲<lb/>
　　予與胡英甫皆自正榜出而亞方驚異其虧籌之<lb/>
　　言有詩遺之己酉其説復爾亦騐今秋髙眼至予<lb/>
　　迎謂之曰予今無功名妄想矣子非再來以虧籌<lb/>
　　相語乎偕坐而笑髙眼睥睨良久謂予曰子今雖<lb/>
　　不虧然亦虧舉首矣今年春秋作解頭吾已屬之<lb/>
<pb n="KR4d0364_WYG_011-10a"/>
　　他人子當詩賦薦予亦未甚信其語越旬日榜掲<lb/>
　　予春秋巻果失利僅以詞賦為第二解頭春秋則<lb/>
　　予畏友胡季㢸也夫許人薦易許以某經薦難乃<lb/>
　　果如其言豈其嘗以舉首許季㢸故不復可以䛕<lb/>
　　我姑以詞賦薦許之遂幸中耶抑真有所見耶以<lb/>
　　丙午已酉之言驗之則真有所見亦若可信髙眼<lb/>
　　言既驗復來索詩予問其丙午之詩安在則壞爛<lb/>
　　於醬缶間久矣不復有矣窮則棄其詩達則復索<lb/>
<pb n="KR4d0364_WYG_011-10b"/>
　　其詩髙眼亦轉而俗眼耶予所喜者不喜髙眼今<lb/>
　　日䛕我之言獨喜髙眼前日不䛕我之言予之心<lb/>
　　無窮達髙眼之眼不當有窮達然後髙眼益髙而<lb/>
　　俗眼自俗予不復作詩恐他日復為所棄髙眼曰<lb/>
　　子明年且上第他日見吾將以錦軸裝詩進矣予<lb/>
　　笑曰世間有是人耶眼雖不低俗不可醫乃賦吾<lb/>
　　庭前之梅以清其俗詩曰<lb/>
請君着眼相吾梅自是羣芳合遜魁但有一般難相處<lb/>
<pb n="KR4d0364_WYG_011-11a"/>
玉堂也似竹籬開<lb/>
　　　再贈<hi>癸丑十月</hi>
黄金在手亦能揮争奈無錢自忍饑未得酬君錢百萬<lb/>
且先持此一篇詩<lb/>
　　髙眼執去秋筆帖來取相錢驗之是醉狂時所書<lb/>
　　髙眼之言則驗矣予一窮入髄安得有錢百萬以<lb/>
　　償相債耶輙效顧虎頭施財例以詩予之諺云一<lb/>
　　字直千金一金漢法一斤金也此詩二十八字是<lb/>
<pb n="KR4d0364_WYG_011-11b"/>
　　亦二十八千金矣髙眼笑曰其如字不堪煑何<lb/>
　　　贈尋賢相士<lb/>
三載湏尋一狀元難尋却是狀元賢近時横浦梅溪老<lb/>
方是人中第一僊<lb/>
　　　殿直求賦狀元遊六街詩<lb/>
玉絲鞭裊散天香十里欄干簇艷粧但念君恩思報稱<lb/>
懶騎驕馬過平康<lb/>
　　　離京留題蔣店<lb/>
<pb n="KR4d0364_WYG_011-12a"/>
閤門傳㫖放朝參歸覲親庭曉整驂葵藿丹心猶戀戀<lb/>
五雲繚繞望宫南<lb/>
瓊瑶為室玉為臺隔岸羣花照水開莫道此樓容易上<lb/>
天香曽到此中來<lb/>
　　　宿珠橋見龍上天<lb/>
升天舊説有神龍今覩蜿蜒在目中莫道已騰霄漢了<lb/>
願施霖雨作年豐<lb/>
　　　贈李樞幹三首<lb/>
<pb n="KR4d0364_WYG_011-12b"/>
身方否極當如泰命到通時亦似窮此事摠皆由自己<lb/>
筭來都不屬天工<lb/>
盡道掄魁世所榮誰知須要似王曽鳯池身到渾閒事<lb/>
如董如何豈足稱<lb/>
富貴功名不足誇肯將一第博榮華春分正欲均天下<lb/>
何必長安㸔盡花<lb/>
　　　贈達齋術士二首<lb/>
昔年甕牖讀書時誰許蟾宫第一枝今日誤恩纔入手<lb/>
<pb n="KR4d0364_WYG_011-13a"/>
便來争説鳯凰池<lb/>
鳯凰池上亦何榮道義曽知有利名達則春風天下共<lb/>
窮時曉雨隴頭耕<lb/>
　　　贈吕南叔談命二首<lb/>
開口談天數似麻向人諂笑詫榮華惟君説命能窮理<lb/>
説到精微别一家<lb/>
龍首皆求到鳯池此心只為利名馳吾儕所志惟天爵<lb/>
厚禄髙官摠不知<lb/>
<pb n="KR4d0364_WYG_011-13b"/>
　　　再贈尋賢相士二首<lb/>
逢人説相不求錢春色湖邉一醉顛眼法自髙人幾㸔<lb/>
不尋富貴只尋賢<lb/>
姦蔡邪丁兩貴臣目光不瞬漫精神相師若有尋賢眼<lb/>
莫㸔包羞禄位人<lb/>
　　　再贈陳髙眼二首<lb/>
髙眼先生本姓陳閲人多矣妙通神地爐傳得麻衣法<lb/>
恐是希夷身後身<lb/>
<pb n="KR4d0364_WYG_011-14a"/>
狀元出應河連䜟人説先生相法真更有河連丞相出<lb/>
不知髙眼屬何人<lb/>
　　　贈蔣儒宗筭星辰<lb/>
㸔破浮榮醉色醒如貪青紫豈明經只煩君把天機泄<lb/>
四海如今幾福星<lb/>
　　　贈張山人談命<lb/>
等閒客裏捧茶甌説到人間第一流圯上遺編今在否<lb/>
異時來問赤松遊<lb/>
<pb n="KR4d0364_WYG_011-14b"/>
　　　贈古鑑相士<lb/>
以古為名便異今况能有鑑照人心舊聞古鑑知興替<lb/>
借與清朝獻六箴<lb/>
　　　贈趙碧眼相士<lb/>
　　李白唐宗英也能識郭汾陽今趙明叔亦天姓乃<lb/>
　　能知斛峯李先生先生當世第一流人物也能知<lb/>
　　之賢於識汾陽矣敢借斛峯先生韻送之<lb/>
拂袖蓬萊羣玉峯伊人不可遡游蹤煩君喚起山中睡<lb/>
<pb n="KR4d0364_WYG_011-15a"/>
為説蒼生渇雨龍<lb/>
　　　贈天台相士<lb/>
龍榜鳯池俱細事十年身到待何如問天乞取百年活<lb/>
圖得山中飽讀書<lb/>
　　　贈鄒相士三首<lb/>
浩蕩狂風晝雨霾燥田渇雨欲生埃煩君為覔為霖手<lb/>
傾倒天瓢澤九垓<lb/>
玉帳元戎過福州誰擔此擔向邉頭中宵敧枕難成寐<lb/>
<pb n="KR4d0364_WYG_011-15b"/>
底道儂無隔夜愁<lb/>
人生有子萬事足不問官稱有與無老子希文何事好<lb/>
踏渠脚歩得堯夫<lb/>
　<lb/>
　<lb/>
　<lb/>
　<lb/>
　雪坡集巻十一<lb/>
</p>
<p>
</p>
  </div>
</body>
</text>
</TEI>
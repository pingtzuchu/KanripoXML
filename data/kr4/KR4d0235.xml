<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR4d0235_SBCK_002-1a"/>
梅溪先生奏議卷第二<lb/>
　　輪對劄子三首<lb/>
臣一介小臣不識忌諱不知朝廷事体爱君憂國出扵<lb/>
天性妄懐婺不恤緯之心竊聞道路匈匈咸謂虜情巨<lb/>
測有南下牧馬巢穴汴都窺伺江准之意廟堂之上惟<lb/>
幄之臣必有料敵制勝之䇿臣不可得而知然議者以<lb/>
謂邉奏有警則群臣失色相顧傳聞稍息則恬然便以<lb/>
為安且謂敵有内難勢必不来夫不恃我之有備而幸<lb/>
敵之有難其謀國之術亦踈且殆矣自建炎至今虜未<lb/>
嘗不内相殘賊也然一酋斃一酋出其勢愈熾曷嘗為<lb/>
中國利㢤要在所以自備者如何爾我有先俻敵雖强<lb/>
<pb n="KR4d0235_SBCK_002-1b"/>
而不足憂我苟無備敵雖有難幸之何益彼或不以有<lb/>
難爲畏乗我稍怠長驅而来其将何以禦之耶臣謂今<lb/>
日禦戎之䇿莫急扵用人用人之要莫先乎人望盖知<lb/>
人之術自古所難蕭何不生孰人識韓信扵未知名之<lb/>
日孟軻復出亦必取士扵國人皆曰賢晉悼公以民譽<lb/>
而用六卿遂成復覇之業東晉以人心而起謝安遂成<lb/>
破敵之計　國家寳元慶暦間西夏叛命仁宗以經<lb/>
略安撫之任付之韓琦范仲淹二人雅有時望軍中有<lb/>
一韓一范西賊破膽之謡兵不大用而元昊臣服皇祐<lb/>
中用文彦愽冨弼爲相朝士相賀仁宗曰古之用人<lb/>
或以夣卜苟不知人當從人望夢卜豈足慿耶元祐𥘉<lb/>
<pb n="KR4d0235_SBCK_002-2a"/>
相司馬光遼人夏人相戒曰中囯相司馬矣謹無生事<lb/>
人望之能服人如此今若内若外士夫軍民口無異辤<lb/>
咸謂有天資忠義材兼文武可為将相者有長扵用兵<lb/>
士卒楽為之用可為大帥者今乃投閑置散無地自效<lb/>
或老扵藩郡以泯沒其材内為說邪之所<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>忌外為夷<lb/>
狄之所竊咲天下輿情憤悶抑欝臣碩陛下断然為社<lb/>
稷計起而用之以從人望可以作士氣可以慰人心可<lb/>
以寝敵人之謀可以圖恢復之大計　陛下縦未大用<lb/>
之亦冝付以江淮重任使自當一面為國長城亦可無<lb/>
西頋憂矣臣又聞范仲淹𥘉以言事得罪尤為宰相吕<lb/>
夷簡所悪斥逐扵外及西方用兵仁宗思用仲淹夷<lb/>
<pb n="KR4d0235_SBCK_002-2b"/>
簡薦之亦力仲淹果䏻成功夷簡不失為賢相　陛下當<lb/>
以　仁宗之心為心大臣當以夷蕳之事為法相與任<lb/>
用天下之賢才以為排難觧紛計天下幸甚社稷幸甚<lb/>
其次有舊宰執侍從及嘗言事之臣名莭素著者或守<lb/>
逺藩㦯食祠禄或已休致㦯在謫籍並冝起廢置諸朝<lb/>
列其声名風采亦足以聳動一時謀謨措畫必有大過<lb/>
人者諸将有以驍勇善戦稱者悉冝列置分布扵荆㐮<lb/>
江淮間以為瓜牙藩屏用賈誼衆建諸矦而小其力之<lb/>
法以駕馭之如是則異人輩出可以供任使矣猛虎在<lb/>
山藜藿不採囯有人焉難當自消臣以為禦戎之䇿莫<lb/>
大扵此<lb/>
<pb n="KR4d0235_SBCK_002-3a"/>
　　　右一<lb/>
臣聞惟辟作福惟辟作威者盖人主攬權之術得之於<lb/>
此失之扵彼者又人主攬權之弊臣請借唐以論唐自<lb/>
髙宗中宗以来權移房闥明皇親平内難懲孽后驕主<lb/>
之禍挈大柄而掌握之可謂能收之於此矣承平既乆<lb/>
怠扵聴断内則移扵奸臣外則移於藩将是又失之扵<lb/>
彼也肅宗再造王室代宗平亂守文而權稍㱕朝廷亦<lb/>
可謂䏻收之扵此矣然君臣苟安瓜分土壌以授叛将<lb/>
継以徳宗之姑息自是而後權㱕藩鎮矣是又失之於<lb/>
彼也憲宗剛明果断削平僣叛而權復㱕朝廷可謂䏻<lb/>
收之扵此矣晚莭任用非人禍生所忽自是而後權帰<lb/>
<pb n="KR4d0235_SBCK_002-3b"/>
閹寺矣是又失之於彼也　陛下比懲大臣之盗權收<lb/>
還威福之柄朝廷清明皆謂　陛下為不丗出之英主<lb/>
邇者衆口籍藉謂權雖帰於　陛下政復出於多門是<lb/>
一秦檜死百秦生也其間㝡甚者如三衙管軍軰與北<lb/>
司深文固結盗　陛下之大權養成䟦扈之勢不可<lb/>
制遏昔漢之禍起於恭顯王氏之相為終始唐之禍起<lb/>
扵北軍藩鎮之相為表裏今禍胎於内而亂形於外臣<lb/>
竊為　陛下憂之夫權之犬者莫如名器與財與兵今<lb/>
以管軍而位居三公是盗名噐之極矣古之時無有也<lb/>
祖宗之時無有也又天下之利源財路皆人其門掊克<lb/>
聚歛不知紀極國用日蹙而私室愈冨三家擅魯田氏<lb/>
<pb n="KR4d0235_SBCK_002-4a"/>
擅齊殆不過此且身捴禁旅乆而不代隂結諸将以為<lb/>
之黨深忌元功宿将之功名者不容其進自恃兵柄在<lb/>
手有䡖視朝廷心夫樞蜜者號本兵之地號令節制天<lb/>
下之諸将者也今殿廷立班管軍傲然居前樞宻甘心<lb/>
其後而不自以為恥事勢倒置如此不奉行其意㫖者<lb/>
㡬希其䏻莭制號令之耶又其子弟親戚咸盗清要之<lb/>
職䑓諌有論列之者朝廷必委曲庇護俾其言卒不得<lb/>
行昔唐大将管崇嗣背闕語咲李勉劾其不恭肅宗謂<lb/>
吾有勉乃知朝廷之尊李祐有入蔡縛吴元濟之功違<lb/>
詔進馬温造正衙抨劾祐自謂膽落於温御史今䑓諌<lb/>
言及侍從大臣随即罷斥而風憲獨不行於管軍之門<lb/>
<pb n="KR4d0235_SBCK_002-4b"/>
其何以為國耶不獨此也至若清資横加於噲伍髙爵<lb/>
濫及扵醫門諸軍置承受福威自恣甚於唐之監軍皇<lb/>
城置邏卒旁午察事甚於周之監謗内外将帥剥下賂<lb/>
上結怨於三軍道路之間捕人為卒結扵怨百姓皆非<lb/>
治丗事也　陛下自捴攬以来聖政不可勝紀如前日<lb/>
竄逐<graphic n="KR2069" url="https://raw.githubusercontent.com/kanripo/KR-Gaiji/master/images/KR2069.png" mimeType="image/png"/>閹天下尤服陛下之英断惟此𢾗事臣所謂<lb/>
得於此而失於彼者可不深懲而痛革之耶臣願　陛下<lb/>
慨然彂憤断自宸衷杜邪枉之門塞僥倖之路鍳漢<lb/>
唐之禍而斥近習懲齊魯之患而抑强臣不惟尊嚴<lb/>
朝廷亦所以保全此類不然臣恐大阿倒持日甚一<lb/>
日天下之憂不特在夷狄而巳此臣所以不避斧鉞之<lb/>
<pb n="KR4d0235_SBCK_002-5a"/>
誅為陛下痛哭流涕言之也<lb/>
　　　右二<lb/>
臣聞民為邦本本固邦寍自古人君未甞不以得民心<lb/>
固邦本為急而尤欲撫綏固結之於動揺疑貳之時我<lb/>
國家有天下二百年矣中遭厄運而宗社復興者良繇<lb/>
四海民心戴宋惟舊陛下即位于今三紀深仁厚澤<lb/>
尤著在天下之心然邇年以来監司守令多不得人為<lb/>
國歛怨民心稍離一曰不宣詔條二曰不䘏刑獄三曰<lb/>
不先撫字何謂不宣詔條臣伏覩比年寛䘏之詔屡下<lb/>
然而實恵未孚于民皆繇州縣不䏻奉行之敝昔人謂<lb/>
徒掛墻壁今則𥘉未甞掛凡遇詔下事有便扵民而不<lb/>
<pb n="KR4d0235_SBCK_002-5b"/>
便於吏者或宣畢而遂匿或略掛而遽收故上雖有良<lb/>
法羙意下不得而知者多矣况欲𬒳其澤耶何謂不䘏<lb/>
刑獄臣伏覩　陛下慎刑䘏獄之意雖堯舜成湯亡以<lb/>
加然措刑之效未逮扵古者盖由師帥之任鮮或循良<lb/>
昧者以胥吏為耳目怠者以胥吏為精神貪者以胥吏<lb/>
為鷹犬案牘滿前漫不加省獄情出入動由此曺故富<lb/>
民納賂以買直貧者不䏻自伸强者刼持以求勝弱者<lb/>
不能自免所望以直其冤者監司也今監司按部動以<lb/>
胥吏数十自随所至州縣唯務誅求苟滿其欲則獄事<lb/>
一切不問而望其有所平反可乎何謂不先撫字國家<lb/>
張官置吏本以為民要當以撫字為先催科次之昔之<lb/>
<pb n="KR4d0235_SBCK_002-6a"/>
循吏勞心撫字而民皆樂輸不待催科而常賦自登夫<lb/>
催科自有常法豈在先期而取辦官以未及期為辦事<lb/>
民當未及期而𬒳虐故常賦未入扵官府而横費已帰<lb/>
扵蠧吏矣悍吏持尺牒走鄊閭噭呼墮突雞犬不寜而<lb/>
欲民安其業可乎臣又聞邇者邉奏稍警所在以防秋<lb/>
為名拘集舟船團結保伍措置無術州縣騷然至有鬻<lb/>
田宅以充糧草之賦殺耕牛以供䈥角之輸斬山林以<lb/>
為兵器撤室廬以营寨柵吏縁為奸民情大擾苟不有<lb/>
以安恤之切恐民迯其上散為盗賊矣况今夷狄外侮<lb/>
國威不振人心揺動正冝撫綏固結時也臣願　陛下<lb/>
推溥博之仁下惻怛之詔勤䘏民隠動之以誠官吏有<lb/>
<pb n="KR4d0235_SBCK_002-6b"/>
害民者必罰無赦仍命宰相慎擇諸道監司以寄休戚<lb/>
以宣明詔條慎恤刑獄撫字黎元為先務如是則四方<lb/>
萬姓罔不感泣人心既恱寧患天意之不我助耶臣以<lb/>
謂固本以寧邦者莫大乎此<lb/>
　　　右三<lb/>
　　上殿劄子三首<hi>壬午十月</hi>
臣聞舜受堯之天下序　者羙之曰重華恊于帝武王<lb/>
継文王而有天下記禮者羙之曰善継人之志善述人<lb/>
之事說者謂堯之所為如是而舜亦如是故謂之恊帝<lb/>
文王之所為如是而武王亦如是故謂之継述臣甞考<lb/>
其行事乃不然尭之時有八元八凱者天下謂之才子<lb/>
<pb n="KR4d0235_SBCK_002-7a"/>
尭不䏻用至舜乃舉而用之號十六相有共工驩兠伯<lb/>
鯀三苗者天下謂之四㐫並在尭朝尭不䏻去至舜乃<lb/>
流放竄殛之而天下咸服文王在啇之末三分天下有<lb/>
其二而終身執臣禮以事紂至武王嗣位之𥘉乃㑹八<lb/>
百諸侯興仁義之師以伐之天下遂一綂于周舜之所<lb/>
以恊堯武王之所以継文者如斯而已矣曷甞泥其行<lb/>
事之迹㢤此堯所以得知人之名而武王為達孝也與<lb/>
恭惟　太上皇帝至仁至聖内不謀之宫　外不謀之<lb/>
卿士断自宸衷以天下大器付之　陛下丗皆以堯舜<lb/>
擬之臣獨謂堯舜之遜固羙矣然出扵耄期倦勤豈若<lb/>
太上皇春秋猶盛而遽為是曠丗絶無之舉㢤真可謂<lb/>
<pb n="KR4d0235_SBCK_002-7b"/>
賢於堯舜逺矣　陛下思所以仰副太上皇之付託<lb/>
者當如何今社稷之大安危生民之大休戚人才之大<lb/>
進退朝廷之大刑賞非有所矯拂更張則無以慰天下<lb/>
之望必矯拂而更張之則必有以不改父之臣與父之<lb/>
政之說而惑聖聴者　陛下於此有若難䖏者焉臣謂<lb/>
太上皇之與　陛下可謂父堯而子舜矣以聖継聖推<lb/>
誠無間豈區區形迹之所可拘臣下常情之所䏻測哉<lb/>
太上皇既以不疑而待　陛下陛下亦冝以不疑而報<lb/>
太上皇三紀聖政可遵而行之者非一也至若因時救<lb/>
弊有所矯拂有所更張冝若舜之所以恊堯武王之所<lb/>
以継文者断然行之以彰　太上皇知子之明以盡<lb/>
<pb n="KR4d0235_SBCK_002-8a"/>
陛下継述之道毋若魯陪臣孟荘子之孝而已則社稷<lb/>
幸甚天下幸甚<lb/>
　　　右一<lb/>
臣聞國猶身也强國與身者氣也醫者觀身之氣而知<lb/>
其人之夀夭識者觀國之氣而知其丗之興衰自古帝<lb/>
王圖囘天下雖謀以智辦之以才必以氣為之主然<lb/>
後大業乃濟劉項之争雄也項自謂力㧞山氣盖丗非<lb/>
也要之項之失天下也盖以力而劉之得天下也盖以<lb/>
氣夫百戦百勝一不勝而自謂天亡者氣何在㢤娄戦<lb/>
婁敗而不為之屈卒之易敗為勝轉弱為强者氣也蜀<lb/>
先主英姿大度有髙帝凨兵雖娄挫而終不為曺操屈<lb/>
<pb n="KR4d0235_SBCK_002-8b"/>
吴孫權聞周瑜之言㧞刁斫案遂成赤壁之雋功吴蜀<lb/>
之勢非魏敵也然而䏻覇有一方鼎足而立者氣使之<lb/>
然也臣来自草茅得之道路謂廟堂之上謀議之臣和<lb/>
守戦之議閧然未决兹理固洞然易曉議者何不思之<lb/>
耶臣謂養今日之氣莫如守伸今日之氣莫如戦挫今<lb/>
日之氣莫如和今我兵寡力弱國威未振固未䏻與之<lb/>
决雌雄於一戦以伸天下之氣也正須養之使壮俟時<lb/>
而動冝於荆㐮江淮要害之地如人身之可以禦風寒<lb/>
者𢾗䖏命大将屯重兵以固守之縱未䏻得志扵中原<lb/>
亦足以㩀長江之險都帝王之宅保吴蜀萬里之故疆<lb/>
何故屈已買　蹈前日之覆轍耶大抵天下之勢强弱<lb/>
<pb n="KR4d0235_SBCK_002-9a"/>
　均而和則彼此受其利晋與諸戎和我與契丹和是也<lb/>
　强弱不均而和則强者得其利弱者𬒳其害六國與秦<lb/>
　和契丹與女真和是也虜以和議譎契丹而㓕契丹矣<lb/>
　又以和議譎中國而困中國矣耿南仲主和議而致靖<lb/>
　康之禍秦檜主和議而弱國家之勢太上皇知虜之<lb/>
　無厭而和之不可保也去歲下親征之詔而天下二十<lb/>
　年湮欝之氣亦少舒矣雖淮上之師不利而虜之𬒳毒<lb/>
　亦甚矣　陛下應天受禅天下罔不歡欣鼓舞咸謂真<lb/>
　主既出恢復指日可期也　陛下冝親御鞍馬如漢文<lb/>
　帝慨然發憤如唐憲宗撫巡六師以作将士之氣以圖<lb/>
　進取之計况　陛下之聖徳可以動天　陛下之莭儉<lb/>
<pb n="KR4d0235_SBCK_002-9b"/>
可以豊財　陛下之英武可以定亂江淮有重臣以爲<lb/>
長城川陜有良将以爲瓜牙亦何患事之不濟耶不然<lb/>
冝因天設之險以爲城池與民守之可也苟㦯復用和<lb/>
議則軍民觧體雖苟一時之安而氣已爲之索矣百萬<lb/>
之歲幣固有所不惜也至尊之名分其可自貶損扵嗣<lb/>
登大寳之𥘉乎諸将用命血戦新復数路其可復捐而<lb/>
與之乎西北之民襁負来㱕者不知其㡬又可復委之<lb/>
虎狼而使之甘心乎况講和之復舉天下惟虜之命是<lb/>
聴無厭之求難塞之請當不止此　陛下将何以應之<lb/>
乎臣謂今日之計戦固未可輕和决不可議守以養氣<lb/>
俟時而伸乗機而投而巳<lb/>
<pb n="KR4d0235_SBCK_002-10a"/>
　　　右二<lb/>
臣聞人主之職莫大於論相尤冝遴選扵嗣位之𥘉論<lb/>
相得人則可以相與大有為遴選於嗣位之𥘉斯可以<lb/>
慰天下惟新之望昔舜之受命也選於衆而首舉皐陶<lb/>
湯之革命也選於衆而首舉伊尹髙宗中興也首求諸<lb/>
野而爰立傅說成王訪洛也首以師保而並䖏周召漢<lb/>
髙祖首相蕭何而成創業之功唐太宗首相房杜而致<lb/>
貞觀之治明皇首相姚崇憲宗首相杜黄裳武宗首相<lb/>
李徳𥙿我　太祖之有天下也宰相雖因周舊其自圖<lb/>
任也則首用趙普仁宗即位之始則相王曽又以李<lb/>
迪張知白魯宗道為宰執皆正人也　英宗因舊相韓<lb/>
<pb n="KR4d0235_SBCK_002-10b"/>
琦曽公亮而委任之又起冨弼為元樞用歐陽脩為叅<lb/>
政治平之治㝡號得人　神宗又因治平宰相而委任<lb/>
之及韓琦既去則代以冨弼元祐乗簾之際首用司馬<lb/>
光又起文彦博於已老平章軍國重事又相吕公著又<lb/>
並相吕大防范純仁元祐人才於兹為盛歴代帝王與<lb/>
我祖宗任用大臣皆極一時之選又皆遴擇於新政之<lb/>
𥘉足以厭伏天下人心君臣相與有為各成一代之勲<lb/>
業人主之職其有大於此乎共惟　太上皇授　陛下<lb/>
以大寳位又以一相遺之虚右揆以待　陛下自擇天<lb/>
下莫不拭目以觀此舉臣碩　陛下擇諸内外千官百<lb/>
辟之中孰有清徳雅望負王佐才者孰有兼資文武可<lb/>
<pb n="KR4d0235_SBCK_002-11a"/>
以救時活囯者必諸大夫囯人皆曰賢天下蒼生望其<lb/>
起者然後用之可也苟惟不然寕虚位以俟之不可使<lb/>
庸人鄙夫僥倖而得以失天下之望非特此也人主之<lb/>
聀雖在於論相至若侍從䑓諌亦不可不親自識擢宰<lb/>
相得人則内可以尊安宗社外可以鎮服四夷又得賢<lb/>
侍從以論思献納真諌官以拾遺補過才御史以糾肅<lb/>
官邪如是則内之百執事外之監司郡縣皆可以得人<lb/>
陛下端拱一堂之上群天下人才如意而任使之内修<lb/>
外攘中興之功不日可兾矣<lb/>
　　　右三<lb/>
　　應　詔陳弊事<lb/>
<pb n="KR4d0235_SBCK_002-11b"/>
厥今天下之敝安在哉在乎中外小大之臣各居其官<lb/>
而不知其聀也居其官食其禄因循苟且曠聀不修𣣔<lb/>
望敝事之革治道之興可乎臣請言其大者夫進退百<lb/>
官者大臣之聀也献納論思者侍從之職也爲天子之<lb/>
耳目正朝廷之紀綱者臺諌之聀也内之卿監百執事<lb/>
外之監司守令莫不各有其職焉比年以来爲大臣者<lb/>
果能盡進退百官之職乎臣見其進百官不見其退百<lb/>
官也今日召某人赴行在明日除某人爲某官是固能<lb/>
進百官矣其所進者未必皆賢才率一二歲或半歲或<lb/>
踰月類皆迁之𥘉不問其職事之修與否也其或有罪<lb/>
必待臺諌論列然後從而出之或人主之意有所不恱<lb/>
<pb n="KR4d0235_SBCK_002-12a"/>
則諭之使去而大臣未嘗自退百官居進賢退不肖之<lb/>
職而所進者未必皆賢其不肖者又不䏻自退之臣知<lb/>
其故矣是巳欲收㤙而不敢任怨也先正王曽有言曰<lb/>
恩欲歸巳怨使誰當為大臣而不敢退不肖寜不愧王<lb/>
曽之言乎此大臣失職也為侍從者又果䏻盡獻納論<lb/>
思之職乎臣見其各司其局而未聞献納論思也熈寜<lb/>
𥘉司馬光以論新法不從力辭副樞之命　神宗曰樞<lb/>
宻兵事也不當以他事辞光曰臣未受命猶侍從也於<lb/>
事無不可言者是則居侍從者事皆可言是謂献納掌<lb/>
内外制者不止於代言為　給事中者不止於封駁為<lb/>
尚書侍郎者又不止於各董六官之属也今之居是官<lb/>
<pb n="KR4d0235_SBCK_002-12b"/>
以各司其局為了官事以献納論為越職寜不媿司馬<lb/>
光之言乎此侍從之失職也為䑓諌者又果䏻盡其所<lb/>
以為耳目正紀綱之職乎臣聞歐陽修有言曰天子曰<lb/>
是諌官曰非立殿陛之前與天子争是非者諌官也又<lb/>
聞蘇軾之言曰言及乗輿則天子改容事関廊廟則宰<lb/>
相待罪今之為䑓諌者果䏻争是非於殿陛之前如脩<lb/>
之言否乎又果能批人主逆鱗而使之改容如軾之言<lb/>
否乎臣徃歲備貟舘職竊聞䑓諌有論事不行者而同<lb/>
列不為之助乃曰我自有躰又有緘黙不言者聞侍從<lb/>
百官言時事則怒而逐之䑓諌之職果如是乎　祖宗<lb/>
時䑓諌論事或一章不從至于十餘章而未嘗但巳言<lb/>
<pb n="KR4d0235_SBCK_002-13a"/>
茍不行則継之以去趙抃為御史言陳升之不當除樞<lb/>
副凡十有六章於是乞郡而得䖍司馬光為諌臣論刺<lb/>
義勇及乞降黜凡十有三章今之論事者或一再不從<lb/>
遂不敢復言寕不媿光抃䓁乎此䑓諌之失職也至若<lb/>
内之卿監百執事外之監司守令其失職之敝有不勝<lb/>
言者臣竊謂欲盡革今日之敝冝首䛇大臣修進賢退<lb/>
不肖之職内之侍從卿監百執事孰為賢為才㧞其尤<lb/>
者一二人而進用之孰為愚為不肖亦取其尤者一二<lb/>
而人而斥退之外之監司郡守孰為賢才而稱職者㧞<lb/>
其尤者一二人而進之於朝孰為愚不肖而為民害者<lb/>
亦取其尤之一二而寘之於罪詔下旬日之間必責大<lb/>
<pb n="KR4d0235_SBCK_002-13b"/>
臣以進賢退不肖而必欲其當如是則進一二人而中<lb/>
外莫不勸退一二人而中外莫不惧是則大臣之職舉<lb/>
矣扵是又䛇侍從冝修献納論思之職凡朝廷闕失知<lb/>
無不言而不止於各司其局又䛇為䑓諌者冝盡所以<lb/>
為耳目正紀綱之職拾遺𥙷過紏肅官邪凡有論列不<lb/>
可但巳冝以　祖宗䑓諌為法而痛革前日緘黙不言<lb/>
之敝雖然此特人臣之職也而人主有大職事陛下<lb/>
不可以不知一曰任賢二曰納諌三曰賞罰臣聞詩人<lb/>
羙宣王曰任賢使䏻周室中興焉任賢乃人主之職而<lb/>
尤急於興衰撥亂之時　陛下迩日召元老正人或寘<lb/>
之政府或寘之䑓諌或寘之侍從天下翕然稱為治表<lb/>
<pb n="KR4d0235_SBCK_002-14a"/>
臣碩　陛下既来之則冝力留之既留之則冝推誠委<lb/>
任之勿貴以繁文勿待以虚礼勿貳之以小人延之歲<lb/>
月可以責治效矣又　陛下既以彊埸之事委之重臣<lb/>
良将冝若憲宗之任裴度断然勿疑無惑乎紛紛之議<lb/>
而事從中制以失其機㑹臣竊聞張浚欲守淮而議者<lb/>
欲其守江吴璘屯兵徳順而議者欲其退保夫守淮乃<lb/>
所以守江也舍淮而守江則長江之險與虜共之矣江<lb/>
其可守乎唐韋陟欲李光弼退保潼關光弼曰兩軍相<lb/>
攻尺地必争今委五百里而守潼關賊得地勢益張矣<lb/>
力破其說而成戦功三路之地䧟沒乆矣今幸力戦而<lb/>
復之乃欲無故而棄之可乎　陛下冝䛇之曰閫外之<lb/>
<pb n="KR4d0235_SBCK_002-14b"/>
事将軍制之可進則進可退則退如是則事不中制而<lb/>
機㑹不失矣臣聞傳說告髙宗曰木從繩則正后從諌<lb/>
則聖髙宗命之朝夕納誨而中興有啇聴諌乃人主之<lb/>
職而尤急於興衰撥亂之時　陛下自即位以来雖擢<lb/>
用正人以爲䑓諌然聴納之羙猶未彰聞臣竊聞近有<lb/>
以酤榷之利而持使命於浙東西者諌官論列不聴<lb/>
陛下又　親批聖語以諭之有識咸以爲疑易曰開國<lb/>
承家小人勿用　陛下嗣位之始何急於用言利之臣<lb/>
又何以知此曺之名至於咈諌而用之乎又聞諌官有<lb/>
以盡言而去職御史有以振職而出䑓此必姦臣有以<lb/>
誤　陛下者不可不察陛下比嘗下䛇求直言矣未<lb/>
<pb n="KR4d0235_SBCK_002-15a"/>
聞賞一敢言之臣以勸言者乃聞交結左右者得官迎<lb/>
合時事者免觧賞諌如此其何以勸夫聴諌之道在乎<lb/>
愽詢廣覧不可昵於偏聴而蔽其四達之聦明臣碩<lb/>
陛下親君子逺小人推誠聴納養成聖徳則納誨者皆<lb/>
傳說而髙宗不獨聖矣臣嘗聞漢史賛宣帝曰綜核名<lb/>
實信賞必罰明賞罰者乃人主之職尤急於興衰撥亂<lb/>
之時臣竊見邇年以来有姑息之政無懲戒之罰去歲<lb/>
逆亮之死盖　上皇聖徳所感天假手其徒以誅之諸<lb/>
将非唯無毫髪之功虜未退則逗留觀望已退則乗勢<lb/>
虜椋既不干斧鉞之誅而又受無名之賞有盗莭鉞者<lb/>
有為兩府者有為三公者傅呼道路取笑閭閻名器之<lb/>
<pb n="KR4d0235_SBCK_002-15b"/>
濫未有甚於今日又有爵位巳崇而遷猶未巳官曺已<lb/>
冗而員又復増政或出於多門命從或於中降是皆為<lb/>
新政之累不可不革也至若有罪者不誅而悪無以懲<lb/>
又今日之大弊秦檜尃權誤國二十年而乃生極寵榮<lb/>
死封王爵天下莫不切齒扼腕縦不剖棺戮尸其可不<lb/>
行追貶之誅乎又前日閹寺有弄權納賄紊亂朝綱者<lb/>
大将有聚歛交結敗壊軍政者大臣有進不由正迷誤<lb/>
國家者䑓諌有朋奸罔上悪直醜正者或依城社以自<lb/>
安或盤根錯莭以自固或以去位而幸免典刑不正非<lb/>
大舜所以去四凶而服天下者臣聞太上皇即位之<lb/>
𥘉任用賢相追貶元悪竄殛奸邪天下稱快所以能中<lb/>
<pb n="KR4d0235_SBCK_002-16a"/>
興我宋致治三紀者由其䏻大明刑賞於躰元居正之<lb/>
𥘉也　陛下冝奮乹剛之断法虞舜之明継述　太上<lb/>
皇　故事先正首悪之罪而追貶之餘則次苐施行<lb/>
如是則可以攬威福之權而　陛下之職舉矣夫欲救<lb/>
今日之敝非至誠任賢納諌大明賞罰以勸懲之雖啇<lb/>
髙宗周宣王漢宣帝復出不可以致中興之治故臣碩<lb/>
陛下先舉其職以率百僚如是則中外大小之職罔有<lb/>
不舉而敝寕有不革者耶敝事既去内治既脩則夷狄<lb/>
有不足攘　祖宗之境土指日可復矣<lb/>
　　論左右史四事與起居郎胡銓同上<lb/>
臣等誤蒙親擢承乏左右史自供職以来檢討故事竊<lb/>
<pb n="KR4d0235_SBCK_002-16b"/>
見今之史職廢壊者非一其尤甚者有四焉一曰進史<lb/>
不當二曰立非其地三曰前殿不立四曰奏不直前何<lb/>
謂進史不當臣聞唐楮遂良知起居注太宗問人君得<lb/>
觀之否對曰史記善悪以為戒庻㡬人君不為非法不<lb/>
聞帝王躬自觀史魏謩為起居舎人文宗遣中使取記<lb/>
注欲觀之謩謂史官書事以為鍳戒陛下所為善無<lb/>
畏不書不善天下之人亦有以記之帝乃止遂良與謩<lb/>
可謂能守官矣至　國朝梁周翰李宗諤為左右史乃<lb/>
建言每月起居注碩先奏御付史館國史書之曰進起<lb/>
居注自周翰䓁始豈不媿唐二子㢤慶暦中歐陽脩為<lb/>
起居注甞論其失曰自古人君皆不自閱史今譔述既<lb/>
<pb n="KR4d0235_SBCK_002-17a"/>
成必録本進呈則事有諱避史官雖欲書而不敢乞自<lb/>
今起居注皆不進本仁宗從之厥後佞臣執筆乃復進<lb/>
史㳂襲不革遂至于今臣愚欲望陛下遵　仁宗之<lb/>
訓革周翰之失自今起居注皆不進呈庻使人主不觀<lb/>
史之羙不尃在扵李唐二君也何謂立非其地臣案唐<lb/>
制每皇帝御殿則左右史夾香案而立善悪必書其後<lb/>
許敬宗李義府動必懐姦惧為史官所記遂廢左右侍<lb/>
立之職凡謀議皆不預聞文宗復正觀故事每入閤命<lb/>
左右史執筆立于螭頭之下由是宰相奏事得以備録<lb/>
故開成之政詳於史書　國朝故事天子坐朝則記注<lb/>
臣立於御坐之後歐陽脩以謂起居者當視人君言色<lb/>
<pb n="KR4d0235_SBCK_002-17b"/>
舉動而書若立於後則無以盡見乃徙立扵御坐之前<lb/>
至脩罷職乃復立於後今乃逺立於殿之東南隅言動<lb/>
禾嘗或聞可謂立非其地有媿於脩多矣臣又聞元豊<lb/>
三年脩起居注王存奏欲追正觀故事使左右史得尽<lb/>
聞天子徳音儻以二府自有時政記即乞自餘臣僚登<lb/>
對許記注侍立　神宗曰人君與臣下言必関政理所<lb/>
言公公言之自非軍機何必秘宻盖人臣奏對或有頗<lb/>
僻或肆䜛慝若史官書之則無所肆其奸矣大哉王言<lb/>
然未及施行至今議者惜之今史徒有左右之名而不<lb/>
知天子言動之實群臣奏對並以無所得聖語闗報職<lb/>
記注者但不過録諸司供報公文而巳何名曰史耶臣<lb/>
<pb n="KR4d0235_SBCK_002-18a"/>
愚欲乞　陛下復歐陽脩侍立故事庻㡬言色舉動皆<lb/>
得以書如宰執造膝之言自有時政記亦乞如王存所<lb/>
請凢餘臣奏對許令侍立亦足伸　祖宗之志也何謂<lb/>
前殿不立臣歴觀自古左右史未嘗不侍於天子之側<lb/>
亦未嘗有前後殿之分唐制但云左右史分立於殿下<lb/>
螭頭之側和墨濡翰皆就螭之抝䖏有命則臨陛俯听<lb/>
對而書之不聞後殿立螭而前殿不立也又聞歐陽脩<lb/>
奏請自今前後殿上殿臣僚退合少留殿門俟脩注出<lb/>
面録聖語以此知　國朝舊制前後殿皆侍立矣夫人<lb/>
主言動不獨後殿有之而前殿無也宰執奏事百官進<lb/>
對之言不獨後殿有之而前殿無也今獨後殿侍立而<lb/>
<pb n="KR4d0235_SBCK_002-18b"/>
前殿不與義安在耶夫後殿侍立雖非其地然猶立焉<lb/>
亦愛礼存羊之意前殿不立是餼羊亦去而禮意俱亡<lb/>
矣今左右史分日而立無言動之異臣愚欲乞於前後<lb/>
殿皆分日侍立庻㡬一言一動皆得以書以備一朝之<lb/>
典謨光千載之史冊非細事也何謂奏不直前臣聞唐<lb/>
文宗謂魏謩曰事有不當毋嫌論奏謩對曰臣頃為諫<lb/>
官故得有所陳今則記言動不敢侵官帝曰兩省属皆<lb/>
可論朝廷事而母辭也故　國朝左右史皆許直前奏<lb/>
事雖以奏史事為名而朝廷事亦可議焉盖亦文宗命<lb/>
魏謩之意也熈寜中脩起居注張琥奏曰近日縁例須<lb/>
牒閤門然後上殿竊見樞宻都承㫖每於侍立䖏尚得<lb/>
<pb n="KR4d0235_SBCK_002-19a"/>
奏事起居注既得侍立或有敷奏乞便面陳詔從之臣<lb/>
等自領職之後𥘉欲直前奏事閤門以臣不預牒却之<lb/>
臣又嘗預牒之矣又謂今日無班次臣每見閤門奏事<lb/>
未嘗以班次為拘左右史職言動當日有敷奏乃必欲<lb/>
預牒閤門又必欲有班次則事有當奏而不得奏其為<lb/>
失職多矣臣又聞景祐中御史唐介論宰相文彦博<lb/>
仁宗怒之時蔡㐮為起居注直前論救事出一時又曷<lb/>
嘗預牒閤門與必俟班次耶况今来後殿奏對未甞無<lb/>
兩班如是則記注之臣雖有直前之名而無可奏之時<lb/>
矣臣愚欲乞自今左右史奏事當令直前不必預牒閤<lb/>
門及以有無班次爲拘臣䓁所陳四事皆近日記注失<lb/>
<pb n="KR4d0235_SBCK_002-19b"/>
職之大者臣等濫居是職敢不盡言伏望陛下考古<lb/>
驗今循名責實断而行之不勝幸甚<lb/>
梅溪先生奏議卷第二<lb/>
<pb n="KR4d0235_SBCK_002-1a"/>
梅溪先生後集卷第二<lb/>
　詩<lb/>
　　　丁丑二月二十一日　集英殿賜第<lb/>
太平天子崇儒術寒賤書生苛作成槐市育才叨舎選<lb/>
楓宸唱第冠時英聖恩寛大容愚直御墨褒嘉偑寵榮<lb/>
却笑劉蕡不遭際徒令紙上有虚名<lb/>
　　　游天竺贈同年<lb/>
雅㑹清時不易逢吾儕今日此游從逼人英氣湖光瑩<lb/>
照眼恩𫀆草色濃文盛一時俱俊傑名先千佛媿踈庸<lb/>
致身許囯冝相勉莫斈平津但取容<lb/>
　　　贈閻同年<hi>安中</hi>
<pb n="KR4d0235_SBCK_002-1b"/>
飄飄吴蜀两衰翁尊酒論文偶㑹同名在儒科雖後我<lb/>
言関囯体豈如公休嗟世路多巇嶮共報君恩有樸忠<lb/>
此日游從足可惜行将渭北與江東<lb/>
　　　閻和詩叙别再用前韵<lb/>
我本東嘉田舎翁登科偶與蜀龍同盍簮經月欽高誼<lb/>
分𬒮令人念此公幕府可能淹俊傑宸襟應亦記精忠<lb/>
他年㰖轡游吴越訪我茅廬浙水東<lb/>
　　　贈梁同年<hi>介</hi>
君家錦水邉我居浙江東各在天一涯芳尊偶相同君<lb/>
方富青春勁氣吐長虹我老志亦衰倚麻媿蒿蓬㑹合<lb/>
已踰月周旋見高風乆客思故鄉帰心各怱怱贈君無<lb/>
<pb n="KR4d0235_SBCK_002-2a"/>
别言相期尽孤忠<lb/>
　　　次韻陳大監<hi>掞</hi>見贈<lb/>
中興天子尤崇儒衆賢彚進如聮珠鄒枚待詔萃金<lb/>
馬臯䕫接武相俞都䇿士𥘉期異人出不尚虚文與声<lb/>
律况當盛世多賈生晁錯豈容為第一自慙俗學非名<lb/>
家遺經獨抱居東嘉韲塩太學浪十載豈有文許時人<lb/>
夸芻言旅奏宸庭䇿狂妄誤蒙明主擇生夭偶在千佛<lb/>
先材劣名浮有餘責頴川丈人詩絶竒長篇勉我母趍<lb/>
時𣣔報君恩答知巳胷中耿耿何當施<lb/>
　　　次韻劉長方司户見贈<lb/>
楓宸昔羡君登第蓮幕今慙我効官相見可嗟頭井白<lb/>
<pb n="KR4d0235_SBCK_002-2b"/>
老来自合量俱寛不嫌此日成名晩最喜平生取友端<lb/>
待報君恩知死所却同神武掛衣冠<lb/>
　　　陳大監用賞梅韻以贈依韵酬之<lb/>
頴川丈人賢矣哉青眼喜為清流開詩章翰墨两竒絶<lb/>
筆下一字無塵埃品題人物奨後進搢紳樂善公為魁<lb/>
東嘉賤子生太晚猶幸識此真人才朅来西游也不惡<lb/>
錦囊所得俱瓊瑰區區科第何足道此行似為詩篇来<lb/>
客中拜貺更重複丙穴魚及郫筒杯<hi>大監近以魚水見貺</hi>寒鄉故<lb/>
舊問帰橐首言帶得公詩回<lb/>
　　　大監復贈詩𥿄尾有留飰語再用韵以謝<lb/>
平生漫學乎歟哉心茅胷棘鋤不開得公新詩一再讀<lb/>
<pb n="KR4d0235_SBCK_002-3a"/>
便覺胷宇清無埃銀鈎妙畫發光艶照眼有如參與魁<lb/>
鯫生肺腑非太白公似工部尤怜才旅中屢獲錦綉叚<lb/>
但媿𣣔報無瓊瑰豫章一榻不妄下賢非徐儒安敢来<lb/>
荷公此意最敦篤一笑當奉論文杯鄉心如飛不可遏<lb/>
更為長者遟遟回<lb/>
　　　謝榮帥<hi>薿</hi>贈　御書孝經用陳大監韵<lb/>
輦轂之下先弹壓兹言雖佳未足法丈人身居弹壓地<lb/>
撫字心勞民自洽神聖當天萬物春王畿共理嘉得人<lb/>
雲漢昭回賜優渥不特為公端為民聖經一章公獨得<lb/>
黄堂葱欝生春色賢哉名卿才大夫匪懈事君端可則<lb/>
石刻分餘猶及我榮耀驚聞浙江左從今蔀屋光属天<lb/>
<pb n="KR4d0235_SBCK_002-3b"/>
更有寵褒雲八朶<hi>某前日廷對䝉宸翰八字之褒</hi>願公勉為不朽傳長<lb/>
如治吴與治川要令列郡法青白了無一吏横索錢<lb/>
　　　陳大監餞别用前詩珠字韵以謝<lb/>
宸廷僥冐先諸儒寵褒况獲驪龍珠<hi>謂宸翰也</hi>青衫黄牒拜<lb/>
君賜紅蓮緑水官留都明日扁舟𣣔東出訪别長憂礙<lb/>
新律丈人呼酒如韓公賤子媿非張十一酒䦨未放客<lb/>
還家活火煎泉亨葉嘉西来頻下豫章榻盛事當作還<lb/>
鄉夸始終尚頼公鞭䇿邪正途中知所擇捐軀誓報明<lb/>
主恩青史庻逃千古責况公自是人中竒境鄰吕望逢<lb/>
明時行持從橐奉清問羙悪願分嫫與施<lb/>
　　　用陳大監韵謝王囯録季羔見贈<lb/>
<pb n="KR4d0235_SBCK_002-4a"/>
吾宗神秀時名儒贈我三百隋侯珠野人不識希世寳<lb/>
但見照眼清而都我昔遥從鴈山出旅食賢関淹歲律<lb/>
雅欽陸子常患多更歎張融可無一長淮乆絶誰起家<lb/>
青箱有君殊可嘉祠科得雋誚子厚何止文許後生夸<lb/>
我拙慚無濟時䇿老境𥘉官尚何擇江南蓮幕君故鄉<lb/>
竊芘聊逃簡書責寒賤誤蒙君見竒祖别贈言榮一時<lb/>
明日東帰詫閭里五絶首称虞伯施<lb/>
　　　陳郎中<hi>公說</hi>贈韓子蒼集<lb/>
唐宋詩人六七作李杜韓桞歐蘇黄近来江西立宗派<lb/>
妙句更推韓子蒼非坡非谷自一家鼎中一臠曽已甞<lb/>
丈人珍重贈全集開卷爛然光熖長詩如此公固足貴<lb/>
<pb n="KR4d0235_SBCK_002-4b"/>
賜者仁出尤難忘兼金白璧不足道願宝兹集為家藏<lb/>
鲰生幸脫埸屋累老境𣣔入詩門墻古詩三百未能斈<lb/>
句法且學今陵陽<lb/>
　　　章季子贈端硯<lb/>
有客贈端紫剛方如正人裔傳家万石力助筆千鈞磨<lb/>
鐡嗟吾老著書欣爾新何當與毛穎相約侍嚴宸<lb/>
　　　次韵陳大監赴　天申節宴<lb/>
聖主仁心等南北燧息邉庭兵不宿两階干羽来逺人<lb/>
大度端能包濮祝萬歲三呼誕彌月四海千秋太平曲<lb/>
宴開文徳賜群臣喜溢　天顔明四目向来獻夀人誰<lb/>
在元凱重登共鯀逐武夷戎監老風騷去囯十年官始<lb/>
<pb n="KR4d0235_SBCK_002-5a"/>
復捧觴首賦天保章遥指南山祝君福更献曲江金鑑<lb/>
録不但能歌連理木賤臣逄時最僥倖帰羙寕辞𬋩城<lb/>
秃願同韓愈頌元和兼羙武公歌緑竹<lb/>
　　　謝李侍郎<hi>琳</hi>贈　衘書<lb/>
君不見西京孝武称材雄致治𣣔與唐虞同詔求賢良<lb/>
論闕政翻取曲學公孫洪又不見文宗在唐號儒雅制<lb/>
詔勤勤䇿群下劉蕡切直棄不枚卒使太阿帰䆠者<lb/>
吾皇䇿士親臨軒不為故事求空言猶疑有司効馮宿<lb/>
或恐前列登公孫九天賜下飛奎翰照眼昭回倬雲漢<lb/>
抑尚忠䛕有訓詞品題髙下由宸断儒宗𬒳命持文衡<lb/>
銀鈎拜賜恩非䡖帰将樂石刋聖語分貺下及狂愚生<lb/>
<pb n="KR4d0235_SBCK_002-5b"/>
畎畆惓倦蓄忠憤射䇿自慙言不尽它日倘陪鴛鷺行<lb/>
願効魏公攄底藴<lb/>
　　　塗中得寳印叔二詩次韵<lb/>
十年行役厭間関一第𥘉收鬂已斑重念此生難報處<lb/>
君親恩徳重丘山<lb/>
双親不見不勝悲銜恨何曽有住時二叔尚存俱白首<lb/>
帰来猶足慰衰遟<lb/>
　　　次韵寳印叔題璧二絶<lb/>
風掃園林萬木殘道人眼界却宜看北窓跌坐對松柏<lb/>
人物青青俱歲寒<lb/>
早已心潜不二門猶将土苴與人論未湏隻履西帰去<lb/>
<pb n="KR4d0235_SBCK_002-6a"/>
<pb n="KR4d0235_SBCK_002-7a"/>
隱居髙躅已茫然潜徳如公亦足賢早見鄉評称孝子<lb/>
晚聞詩史記凶年事殊伯道児宜有行過王珪庙已先<lb/>
滿腹玄談共誰語九原帰去訪伊川<lb/>
　　　宿羅漢三絶<lb/>
𣑽舎十八所道埸皆矩羅兹獨號羅漢想應無漏多<lb/>
雁蕩屡經眼箇中方再游何時脫塵鞅来此飽清幽<lb/>
故鄉從此去借問㡬時還先<hi>去声</hi>自思兄弟那堪宿雁山<lb/>
　　　游大龍湫和前韵<lb/>
十年重到大龍湫千尺新流勝舊流㑹見四方霖雨足<lb/>
老龍還向此蔵頭<lb/>
　　　游灵岩輝老索詩至灵峯寄数語<lb/>
<pb n="KR4d0235_SBCK_002-7b"/>
雁蕩冠天下灵岩尤絶竒烟霞列屏障<hi>烟霞障</hi>日月明旌<lb/>
旗<hi>屏旗峯</hi>岩前有卓筆<hi>卓筆/峯</hi>可以書雄詞天聦况非遥<hi>天聦</hi>
<hi>洞</hi>
                    <graphic n="KR1697" url="https://raw.githubusercontent.com/kanripo/KR-Gaiji/master/images/KR1697.png" mimeType="image/png"/>然聽無疑願起灵湫龍霖雨行何為願用真柱石<lb/>
<hi>天柱峯</hi>永支廊庙危願煽造化炉<hi>煽韛炉</hi>四海帰淳熈願招<lb/>
鵉鳯友<hi>双鵉峯</hi>朝廷相羽儀何人夣石室<hi>石室属灵峯</hi>妄誕夸<lb/>
一時那能了世縁未免貪嗔癡名山誤見汗公議安可<lb/>
欺願借灵湫水一洗了堂碑詩以寄老禅狂言勿吾嗤<lb/>
　　　題瑞岩<lb/>
雁蕩看不足瑞岩游更貪闘竒雖有媿藴秀了無慙澗<lb/>
古水鳴玉寺幽山染藍怱怱一宿去未暇問三三<lb/>
　　　題天台囯清寺<lb/>
<pb n="KR4d0235_SBCK_002-8a"/>
十里松声接澗泉清音入耳夜無眠<hi>寺有清音亭</hi>宜於四絶<lb/>
中稱絶<hi>四絶事見寺碑</hi>誰向三賢後更賢<hi>豊干寒山恰得</hi>寺就已無陳<lb/>
日月<hi>寺建於陳而成於隋</hi>時清長是宋山川<hi>𥘉智者云此寺成囯即清矣故号囯清真</hi>
<hi>庙時賜号景德囯清</hi>明朝杖屨㝷劉阮不待桃花入洞天<lb/>
　　　題大慈寺<lb/>
巍嶺迢迢入翠㣲𣑽宫佛隴鎻烟霏断碑古寺曽經眼<lb/>
剛笑陳隋徃事非<lb/>
　　　題石橋二絶<lb/>
路隔山凢意可通石橋容我踏長虹橋旁方廣人游乆<lb/>
不在登臨杖屨中<lb/>
石橋未到已先知入眼端如入夣時<hi>旧甞夣㳺</hi>僧喚我爲嚴<lb/>
<pb n="KR4d0235_SBCK_002-8b"/>
首坐前生曽寫此橋碑<hi>天合石橋記乃求嘉僧嚴伯威書菴僧有說前生事者戯及之</hi>
　　　萬年贈鄉僧賁老<lb/>
夣魂驚断石橋邉身帶烟霞入萬年賓主相逢意良厚<lb/>
永嘉縫掖永嘉禅<lb/>
學通儒釋浩無邉江浙声名二十年見說胷中有論語<lb/>
𣣔從師向此參禅<hi>賁能談論語</hi>
　　　過鑑湖<lb/>
翔風吹水鑑湖寒千里扁舟赴幕官路入蓬萊天尺五<lb/>
眼中見日與長安<lb/>
　　　民事堂<lb/>
　某誤蒙親擢賛幕㑹稽　天語丁寕俾知民事聞命<lb/>
<pb n="KR4d0235_SBCK_002-9a"/>
　驚惧媿不克堪因榜所寓𪠘舎曰民事堂庶㡬朝夕<lb/>
　不忘　聖訓仍書五十六字以自警時紹興丁丑十<lb/>
　有二月也<lb/>
親擢深蒙聖主恩宜知民事訓詞温仰惟睿意思邦本<lb/>
要使書生識治原不惮勤劳駞禹㑹敢忘精白奉尭言<lb/>
它時上問蒼生事願竭孤忠慷慨論<lb/>
　　　臘月望日出郊探春游告成觀謁大禹祠酌菲<lb/>
　　　飲泉遂至龍瑞宫觀禹穴薄暮而還<lb/>
禹<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>稽山不記年丹青落尽庙依然神文秘在蔵書穴<lb/>
儉徳流為菲飲泉龍瑞峯峦高近日鑑湖烟水澗浮天<lb/>
東州佳處畧經眼自笑好竒如馬迁<lb/>
<pb n="KR4d0235_SBCK_002-9b"/>
　　　采蕺<lb/>
采蕺思越王也越有山名蕺蕺𬞞類也王所嗜焉予甞<lb/>
登是山故作是詩以思之<lb/>
陟彼越山言采其蕺我思古人中心悒悒維囯有耻吴<lb/>
弗遑粒膽于坐偶霸勲以集陟彼越山言采其茗<hi>越有卧龍</hi>
<hi>山勾踐旧治山有竒茗故次章及之</hi>我思古人中心炳炳維囯有耻夕弗<lb/>
遑瞑焦心以思沼吴之境厥草匪甘厥𬞞匪香維其味<lb/>
之豈曰嗜之心焉孔焦膽焉亟甞唯其苦之是以取之<lb/>
我陟高崗瞻望東越訪王之祀曠古有闕宜庙于山世<lb/>
享不絶何以薦之蕺茗是擷<lb/>
　　　秦望<lb/>
<pb n="KR4d0235_SBCK_002-10a"/>
秦望哀秦之過弔兹山之不幸也<lb/>
瞻彼秦望崇于㑹稽曷云其崇登焉而紫孰登是山西<lb/>
方之人兮瞻彼秦望䡖于㑹稽曷崇而䡖名之以嬴孰<lb/>
名是山東方之人兮我登稽山思禹之績吾儕不魚繄<lb/>
帝之力我瞻秦望哀秦之過雪彼黔首其誰之禍禹駕<lb/>
而游夏民以休有翼其行稷卨是謀政轍而狩嬴随以<lb/>
仆孰稔其悪斯高左右孤竹兄弟殍于首陽山與其人<lb/>
嘉名孔章谿辱以愚泉汚以盗物之不幸名惡而暴浙<lb/>
濤如銀鑑流如紳濯彼崔嵬勿汚以秦<lb/>
　　　迎春遇雪<lb/>
飛雪送殘臘帶花迎早春西疇農事及媿是不耕人<lb/>
<pb n="KR4d0235_SBCK_002-10b"/>
　　　元日冐雪赴天慶觀<lb/>
　　　朝拜旣趍府拜表還舎飲屠蘇酒因思去年元<lb/>
　　　日亦不在家感而有作<lb/>
幕府𥘉官媿不才琳宫朝拜獲參陪藍輿去踏搀先雪<lb/>
蓬鬂帰銜㝡後杯禹穴地幽寒未歇尭天日近暖先回<lb/>
年年元日身爲客孤負吾廬溪上梅<lb/>
　　　賀何正言用蔡君謨韵<lb/>
御筆親除真諌官翕然輿論巳騰歡正人得路言無諱<lb/>
聖主虚懷听不難莫厭封章箴衮闕要令奸膽落毫端<lb/>
鯫生雅服陽公徳時把昌黎諌論看<lb/>
　　　寓小能仁寺即事書懷<lb/>
<pb n="KR4d0235_SBCK_002-11a"/>
小園青徑梅溪老緑水紅蓮越幕賓藥褁随身多半夏<lb/>
花枝照眼只常春<hi>時若痰嗽多服半夏𪠘舎唯有常春一根</hi>郡楼鼓角听殊<lb/>
逺僧舎鍾魚聞巳頻窓外清風數竿竹澹然相對浄無<lb/>
塵<lb/>
　　　同莫教授朱縣丞朱司理游西園<lb/>
黎明出城郭偶作西園游春淺花未都池寒緑𥘉抽湖<lb/>
山𣣔縦目烟靄浮不牧𥘉来興非淺心賞殊未酬頼有<lb/>
三君子清談洗牢愁更期春色濃携樽泛仙舟<lb/>
　　　次韵濮十太尉賞梅<lb/>
春向群芳頂上来可人風味亦竒哉未於茅舎踈籬見<lb/>
先為金枝玉葉開竹外横斜纔数點笛中摇落已千堆<lb/>
<pb n="KR4d0235_SBCK_002-11b"/>
因公撩我惜花意深憶去年湖上杯<lb/>
　　　題夀樂堂用東坡韵贈楊元賓僉判<lb/>
蓬萊閣下蒼龍古萬壑千岩擁仙府夀楽堂西靣卧龍<lb/>
壑月岩風滿窓户蒼松溜雨大十圍緑水浮荷深一股<lb/>
作堂主人乆黄壌仁智風猶似鄒魯詩仙騎龍已上天<lb/>
妙句光芒照寰宇青山偃蹇只如昔高䖏去天無尺五<lb/>
楊侯淮泗老儒斈文字撑腸筆風雨朅来賛幕古東州<lb/>
要與青山作盟主虚堂宴坐飽風月此外一毫端不取<lb/>
它日從公物外游貝闕珠宫酌瓊乳<lb/>
　　　元賓贈紅梅數枝<lb/>
江梅孤㓗太絶俗紅杏酣酣風味簿梅花精神杏花色<lb/>
<pb n="KR4d0235_SBCK_002-12a"/>
春入蓮洲𥘉破蕚<hi>花在夀楽堂前蓮者中</hi>膽瓶分贈两三枝醒我<lb/>
沉痾不湏藥<hi>時某以<graphic n="KR0858" url="https://raw.githubusercontent.com/kanripo/KR-Gaiji/master/images/KR0858.png" mimeType="image/png"/>在告</hi>願公及早辦芳樽酒暈氷飢昜銷<lb/>
落<lb/>
　　　𪠘舎有脩竹数竿瀟洒可愛<lb/>
誰栽窓外碧琅玕瀟洒尤宜老眼看寄語後人母翦伐<lb/>
更湏時為報平安<lb/>
　　　龍瑞道士贈蘭<lb/>
有客贈芳友<hi>曽端伯目蘭曰芳友</hi>滿堂聞囯香清含道流氣䡖帶<lb/>
羽衣黄綴佩風光别横琴旨趣長重湏㝷禹穴一曲听<lb/>
揚揚<hi>道士善琴</hi>
　　　吴秀才<hi>克家</hi>以夀樂蓮洲中千葉梅花為贈酬<lb/>
<pb n="KR4d0235_SBCK_002-12b"/>
　　　以詩<lb/>
東君次第染群芳更與南枝別様粧水漲春洲浮鴨緑<lb/>
日烘花臉帶鵝黄雪中瓊蘂不多辦酒後玉飢無此香<lb/>
<hi>謂紅梅也</hi>玉潤氷清搃佳士驛筒相継贈春光<hi>吴君乃楊簽判胥</hi>
　　　上丁釋奠俻数献官書十二韵呈莫子齊教授<lb/>
　　　趙可大察推<lb/>
魯人呼東家陳蔡不火食當時雖高第徃徃亦愠色孰<lb/>
知夣奠後庙祀亘無極嵬然衮冕尊王侯靣俱北武成<lb/>
祭上戊龍棄配杜稷隆殺良不同論功豈如徳去載㳺<lb/>
上庠觀禮杏壇側俻樂閱九奏銀𫀆爛千億兹焉客蓮<lb/>
幕濫與爼豆職登階瞻睿容炳睟若親識壮㢤芹藻宫<lb/>
<pb n="KR4d0235_SBCK_002-13a"/>
不减魯矦囯帰賡泮水頌才劣慙史克<lb/>
　　　㑹稽三賢祠詩<hi>并序</hi>
越有三賢祠曰吴先生曰唐候曰蔡孝子吴先生名孜<lb/>
甞事安定胡先生瑗以文行稱捨所居爲府學有功於<lb/>
風教爲多賢於許詢賀知章軰一等矣唐侯名琦建炎<lb/>
間越師叛命以城<graphic n="KR1113" url="https://raw.githubusercontent.com/kanripo/KR-Gaiji/master/images/KR1113.png" mimeType="image/png"/>虜侯奮自行伍憤然䄂甎擊虜酋<lb/>
至死罵不絶口有靖康李忠愍風非古刺客比也蔡孝<lb/>
子名定以死贖父罪自沉于河與孝女曺娥相望於千<lb/>
載間異世而同烈某比因上丁至學見西廡吴先生有<lb/>
祠堂詢之莫教授而知其事因語莫君宜有以記之異<lb/>
日坐幕府吏具郡祠歲所常祀者中有旌忠愍孝二庙<lb/>
<pb n="KR4d0235_SBCK_002-13b"/>
某命吏訪其詳因得舊越守傅公崧卿祭唐侯之文及<lb/>
蔡孝子所親撰銘誌與越人題䟦奏状等嘉難者累日<lb/>
因作三賢詩以記其大畧庶㡬好事君子相継有作以<lb/>
發揚其幽光亦所以助<lb/>
吾君旌遺賢奨忠孝激勸風俗之一端也<lb/>
　　　吴先生祠<lb/>
安定先生賢矣哉一時高第俱英材詵然逹者播廊庙<lb/>
貧賤亦足光蓬萊㑹稽吴君更超絶至今士子猶䏻說<lb/>
講堂鳴鼓䂓使君可使清風聳朝烈<hi>越中士人言者府斈𥘉成太守張公</hi>
<hi>伯玉至斈以便服坐堂下先生鳴鼓行斈規太守欣然受其罰</hi>求田問舎遺子孫錢愚<lb/>
地僻何紛紛不惜池塘種芹藥一段竒事前無聞君不<lb/>
<pb n="KR4d0235_SBCK_002-14a"/>
見唐室蓬山称賀老乞得鑑湖帰去好却将儒服変流<lb/>
沙更遣門䦨亦帰道又不見晋朝名士高陽公<hi>許詢捨宅為寺</hi>
<hi>今大䏻仁是也</hi>才名上下王謝中乃心𣣔出三界外山隂宅化<lb/>
瞿曇宫先生識見高流俗不作二公縁禍福寄語多才<lb/>
鄭廣文乞與毫端記高躅<lb/>
　　　旌忠廟<lb/>
囯家徃徃艱難中搢紳節義掃地空靖康有一忠愍公<lb/>
建炎獨有唐侯忠唐侯爵位何曽隆身居行伍儕羆熊<lb/>
平生經史漫不通嚴霜烈日藴在衷憤然一奮不顧躬<lb/>
太尉奪笏嗟怱怱子房鉄椎計已窮張廵就縳氣尚雄<lb/>
杲卿鋸觧罵未終忠血義肉塗地紅烈氣英魂簿蒼穹<lb/>
<pb n="KR4d0235_SBCK_002-14b"/>
事驚朝野聞　帝聦立廟旌忠浙江東睢陽双庙同高<lb/>
風名書青史等岱崧當時開門誰納戎貽臭千古如蛆<lb/>
蟲<lb/>
　　　愍孝廟<lb/>
我昔甞讀黄絹碑長歎越囯無男兒孰知種山山下水<lb/>
千載有此一叚竒嗚呼哀哉蔡孝子風烈逺過恢與覊<lb/>
乃翁白首困縲絏半年不脫兒心悲請身荷械代父罪<lb/>
或甘黥涅居軍麾况遇兵興擊叛卒身先矢石死不辭<lb/>
當時非無賢太守<hi>時越守翟公</hi>孝子抱志終不施人間無路<lb/>
可赴訴投命河伯祈天知自爲銘誌及訟牒𣣔愬以魂<lb/>
贖以屍精哀意切語不怨孝與忠厚俱天資臨河更効<lb/>
<pb n="KR4d0235_SBCK_002-15a"/>
結纓死㒹沛於礼曽無虧父脫纍囚子願畢身在九泉<lb/>
甘若飴名聞九重獲旌表賜庙愍孝風華夷胡爲祠宇<lb/>
乃如許一間破屋河之湄未聞設誅有度尚絶妙更欠<lb/>
邯郸祠我来賛幕欽孝烈顧瞻庙貌成吁嘻他年太史<lb/>
作佳傳願於𥿄尾書吾詩<lb/>
梅溪先生後集卷第二<lb/>
<pb n="KR4d0235_SBCK_002-1a"/>
梅溪先生文集卷第二<lb/>
　詩<lb/>
　　送表叔賈元範赴省試<lb/>
賈公西赴大試郷人於其行也咸祝之曰公昔不逺<lb/>
千里徒歩京師游太學戰藝術之場登賢能之書矣<lb/>
　不幸見黜扵禮部今日之行焚舟之舉也又祝曰吾<lb/>
　邑士風委靡不振自舎法罷四閱科舉群試有司無<lb/>
　占名者公此行雪寒鄊累年之恥矣又祝曰國歩方<lb/>
　艱聖君側席下詔求士非止修故亊而己公平昔議<lb/>
論挺挺激昻士類今試藝南宫發䇿帝庭固宜一攄<lb/>
素藴直言救世非為取一第資也某采輿人之祝作<lb/>
<pb n="KR4d0235_SBCK_002-1b"/>
詩以送之<lb/>
河東先生才行髙昔游太學聮烝髦雄文偉論萬人敵<lb/>
糠秕歆向奴劉曹搏風自許九萬里肯作斥鷃游蓬蒿<lb/>
禮闈一戰果得雋妙割不折庖丁刀禮部無端抑韓子<lb/>
至今士論猶嗷嗷霜蹄暫蹶志益銳不學郊島徒悲號<lb/>
聖君圗治方側席兹復下詔求賢豪壮懷思雪㑹稽耻<lb/>
廣埸猛效蘭皐鏖焚舟决勝在此舉郷閭屬望心焦勞<lb/>
天庭射䇿决素藴忠言為國驅腥臊區區一第溷君耳<lb/>
要将亊業窺伊臯瓊林宴罷躍歸騎薫風拂靣吹恩𫀆<lb/>
　　　荅季仲宜名誼<lb/>
我昔從君伯氏游短素長牋日唱酬凌雲徤筆驅山丘<lb/>
<pb n="KR4d0235_SBCK_002-2a"/>
𣣔追李杜叅曹劉子今又復振風流可人一氣真吾儔<lb/>
明珠白璧蒙暗投自揣無堪但增羞君家棠棣才俱優<lb/>
吾知徐公百不憂更能勉力追前修俯捨青紫何湏求<lb/>
　　　夜聴双瀑同劉方叔毛虞卿聮句<lb/>
夜静双瀑喧遥聞疑雨来澗壑生清風襟宇捐纎埃<hi>亀䶖</hi>
飛鳴撼半空暗想飄瓊瑰前觀阻歩屧側耳成徘徊<hi>虞卿</hi>
蕭然山舘間此興何悠㢤子晉不復見月白空蕭䑓<hi>方叔</hi>
　　　對月同方叔聮句<lb/>
與君坐階除遥望海上月方叔試㪯太白盃借問幾圎缺<lb/>
亀齡人生易分散動作隔年别方叔今宵對嬋姢莫放酣歌<lb/>
絶亀齡<lb/>
<pb n="KR4d0235_SBCK_002-2b"/>
　　　游簫峯<lb/>
蠟屐穿雲去山深喜路人家煙色褁古寺水聲中金濺<lb/>
星猶在丹成竈已空吹簫人不見臺下想仙風<lb/>
　　　題双瀑<lb/>
瀑水簫峯下靈源不可尋倚天雙宝劒點石萬星金勢<lb/>
合鯨鯢鬪聲聮虎豹吟我来游勝境洗耳聴清音<lb/>
　　　送劉方叔兼簡全之<lb/>
相見無多日依前又素居断魂梅的皪過眼栁蕭踈疋<lb/>
馬来時路征鴻别後書君帰見温叟為我問何如<lb/>
　　　送陳商霖<lb/>
相逢猶未欵作别太匆匆日落江東莫人歸冀北空音<lb/>
<pb n="KR4d0235_SBCK_002-3a"/>
塵應暫隔談笑更誰同回首簫峰外明朝我亦東<lb/>
　　　晝卧書懐<lb/>
書齋終日無人過閉户便便事髙卧炎蒸爍體汗流珠<lb/>
蚊蚋費拍蠅勞驅南䆫清風可供客一枕萬錢無計得<lb/>
夢魂未到郷無何起来搔首空吟哦<lb/>
　　　用前韻贈劉全之<lb/>
一聲啼鳥簷間過喚起幽人午䆫卧甕頭一滴價如珠<lb/>
窮愁衮衮慿誰驅溪畔相逢盡詩客豪邁獨輸劉夢得<lb/>
篇章自有神誰何詎白元白參吟哦<lb/>
　　　有客贈酒同舎終夕盡歡復用前韻<lb/>
濁醪不向墻頭過吏部方思甕間卧書齋得酒勝得珠<lb/>
<pb n="KR4d0235_SBCK_002-3b"/>
萬事盡向杯中驅坐中俱是髙陽客一笑相逢寜易得<lb/>
明朝酒醒柰愁何勸君莫惜同吟哦<lb/>
　　　復用前韻<lb/>
歲月侵尋等閑過草廬尚作南陽卧報國未爲蛇吐珠<lb/>
許身定與誰齊驅謾比凌雲詞賦客意氣飄飄真自得<lb/>
金溪風月價幾何要湏買断共吟哦<lb/>
　　　戯酬毛虞卿見和<lb/>
杜門不碩髙軒過聊斈東山謝公卧傷時淚泣鮫人珠<lb/>
揮毫冩懣風雨驅友生笑我爲狂客齊楚未須論失得<lb/>
他年功業定如何醉中細把君詩哦<lb/>
　　　懐歸預别同舎<lb/>
<pb n="KR4d0235_SBCK_002-4a"/>
長念雙親垂素髪不奉甘旨今数月溪山雖好何如歸<lb/>
吾心巳逐秋雲飛𣣔别良朋重鳴咽催人啼鳥聲何切<lb/>
明日琹書隨我東何如尊酒重相逢<lb/>
　　　寄僧覺無象<lb/>
我昔居鹿巖時来潜澗游西坡訪覺老終日為遅留髙<lb/>
談窮古今滿坐風生秋令我名利心一聴渾𣣔休論詩<lb/>
出古律有唱無不酬篇章溢縑素錦綉爛然浮此老豈<lb/>
易得當扵前輩求吾生限太晚見師巳白頭儒釋道不<lb/>
同相從苦無由三年游金溪兀坐顔常愀出門無游從<lb/>
獨賦臨清流金溪可無僧孰是西坡儔深房鎻花木妙<lb/>
供羅珍羞益作潜澗思剛腸如轉輈魂夢不自禁夜夜<lb/>
<pb n="KR4d0235_SBCK_002-4b"/>
飛山陬前日遇諸塗一笑忘百憂相視未及語歸䄂風<lb/>
颼颼别来能幾時不覺歲月遒聞師結蓮社旦莫亊真<lb/>
修我狂似靈運此志那䏻投<lb/>
　　覺無象和<lb/>
少年詞賦客昔與山翁游暫抑驊騮姿聊伴鹽車留幽<lb/>
坡賞春色明月同髙秋君才如鮑昭顧我非湯休木桃<lb/>
時一投瓊瑶三四酬可憐横海鱗尺水難沉浮飄然拂<lb/>
䄂去形影那容求早莫哦君詩書空復搔頭迩来三年<lb/>
餘擬君荐經由長萹忽見遺頓覺驅煩愀君馬何大駛<lb/>
追蹤謫倦流錦綉滿腸胃詞人孰能儔故将西子容来<lb/>
貽嫫姆羞行看復坐吟終日如軥輈安得君書齋移来<lb/>
<pb n="KR4d0235_SBCK_002-5a"/>
近前陬論文與談笑一釋老者憂春禽晝聒聒䆫風夜<lb/>
颼颼懐君不成寐頻驚節物遒君文巳造妙君徳當慎<lb/>
修謁帝明光宫隋珠那暗投<lb/>
　　　秋日山林即亊次叔父寳印師韻<lb/>
蕭蕭頻末生秋聲登臨遐想蘭䑓英天髙氣清水碧色<lb/>
明月相映光如瓊脫葉翩翻下深樾蓮社髙人詩興發<lb/>
講外吟餘心更閑白雲滿䄂眠禪窟竹徑通幽人不來<lb/>
鳥鳴山静獨徘徊應笑世間名利客　生優優徒悲哀<lb/>
清凉滌煩襟塵慮脫心境山城過踈雨水國生新景蟲<lb/>
鳴月滿林雁度雲横嶺感物夜九起謀身日三省平生<lb/>
功名心欝欝猶未逞深美白雲人身閑時自永<lb/>
<pb n="KR4d0235_SBCK_002-5b"/>
　　　和懐孫子尚二絶<lb/>
澤囯蕭蕭晚吹凉東籬黄菊爲誰香故人一别路千里<lb/>
夜雨何時更對床<lb/>
記得年時訪我游壁間文字數行留溪山風月依然好<lb/>
不對芳尊又一秋<lb/>
　　　季令生日<hi>八月十四</hi>
佳氣光芒藹劒池慶門呈瑞應㷱羆人間秋色平分際<lb/>
天上冰輪𣣔滿時何䖏楚丘占季子自應無忌似牢之<lb/>
<hi>何郡王甥</hi>姮娥預把蟾宫桂歳歲飄香薦夀巵<lb/>
　　　徐丞生日<hi>九月𥘉八</hi>
日月俱陽莭物新先期誰應菊花辰未扵崧嶽生賢佐<lb/>
<pb n="KR4d0235_SBCK_002-6a"/>
且向柯山出異人月吐霜天鍾氣象江涵秋水聚精神<lb/>
華堂獻夀人多少盡是明朝落㡌賔<lb/>
　　　思友<lb/>
夜雨暗點滴䆫風冷掀翻藜牀卧幽獨好夣俄驚殘過<lb/>
人在何䖏逺隔烟水村欹枕不復見傷心涕汍瀾<lb/>
　　　縣學落成百韻<lb/>
　新學告成祀事旣畢賢大夫與邑之多士講鄉飲酒<lb/>
　禮無媿魯泮風真一時偉觀也某非史克雖不䏻作<lb/>
　為歌頌以揄楊盛徳萬一輙不揆課成律詩一百韻<lb/>
炎正中㣲後皇家再造年斯文天未䘮吾道聖相傳黼<lb/>
扆端周冕巖廊拱舜絃宸章麗朝日奎畫煥中天賈馬<lb/>
<pb n="KR4d0235_SBCK_002-6b"/>
朝舟闕皇䕫捧御筵雲龍慶相遇星鳳快争先金馬𫀆<lb/>
披錦戎亭帳禠氊崇儒符漢武復古慕周宣方議成均<lb/>
制仍増博士員佇觀旂茷茷行賁帛戔戔詞賦揚群彦<lb/>
賢良䇿萬全國橋漢億萬鼓箧魯三千狂客休歌鳳騷<lb/>
人肯釣鯿文風暢蠻貊士氣壓腥羶王化誠無外吾邦<lb/>
素自偏魚鹽人競習刀筆世相沿甘學樊遲稼紛求許<lb/>
汜田捓<graphic n="KR2952" url="https://raw.githubusercontent.com/kanripo/KR-Gaiji/master/images/KR2952.png" mimeType="image/png"/>戯縫掖膜㖵奉真詮来振寒郷陋那經殺氣<lb/>
纒閭閻森白刃庠序燎寒煙断簡嗟何考青衿痛自憐<lb/>
詩存傷瓠葉禮廢憶豚肩磬碎交州石弓焚矍相弦水<lb/>
流空渙渙草碧自芊芊有識思興起無知分棄捐桑弧<lb/>
誰復射城闕孰思還弟子貧原憲先生冷鄭䖍嗣音幾<lb/>
<pb n="KR4d0235_SBCK_002-7a"/>
泯㓕素業遂迍邅婁應三年詔曽㣲萬選錢龍門無幾<lb/>
到虎榜不多聮愈賦徒傷感郊腸厭炒煎儒冠空嘆誤<lb/>
鐡硯莫知研白日非偏照寒灰自不然百年嗟委靡今日<lb/>
幸寅縁令尹真人傑同僚命世賢崔丞老文文學梅尉<lb/>
舊神仙樂善誠何篤承流志更專下車傷弊俗修泮慕<lb/>
遺編浮議疇䏻奪良謀断不愆商財方萃聚卜日肯遷<lb/>
延役命諸生董基謀爽塏遷鄧林捜蓊欝淇竹翦嬋娟<lb/>
祕殿雄千尺脩廊跨百㕓虹梁掛天宇雲棟軼星躔縹<lb/>
縹飛鴛瓦沉沉耀采椽沚茂春色早壇杏午隂圓方沼<lb/>
分寒溜明窓瞰碧漣前山昻馬首勝地奪龍眠瀑水靈<lb/>
源近簘峯秀色妍規模何廓廓氣象更綿綿先聖風流<lb/>
<pb n="KR4d0235_SBCK_002-7b"/>
逺新宫象貌鮮森羅龍衮列肅穆雁行連劍珮星辰上<lb/>
丹青日月邉衣裳明黼黻冠冕飾絃綖祀事脩崇報心<lb/>
齋務至蠲新儀仍再習吉日巳重㳙漏箭催庭燎鸞刀<lb/>
待餼牽充庭端弁服夹道擁車駢秉笏趍帷幄升階省<lb/>
豆籩馨香登黍稷肥腯薦牲牷𬞞擷羅芹藻魚羞備薧<lb/>
鱻犧尊澄玉液寳篆噴龍涎薦祼仍更貌觀瞻競曲拳<lb/>
禮文稽戴鄭楽舞奏韶卷設禮筵𥘉秩登門屨巳填盍<lb/>
簮聮桂玉紉佩雜蘭全飾喜捐絲竹論文具管牋獻酬<lb/>
咸僂傴進退各周旋揮塵談飛屑濡毫思湧泉妙詞歌<lb/>
邪客醉墨灑張顛共喜從于邁俱忘詠式遄武紛堂上<lb/>
接衣擁坐隅褰父鄙金籝滿師誇腹笥便雩風開性桞<lb/>
<pb n="KR4d0235_SBCK_002-8a"/>
教雨長材楩鼓瑟求曽點攀鱗至閔騫水平翻振鷺天<lb/>
闊戾飛鳶鸎思友遷木驊群盡着鞭草空收七壁雀過<lb/>
墮三鱣道也将行矣辰乎盍勉旃捜尋羅簡札點勘費<lb/>
丹鉛㓗浄窮爻象温柔考注箋典謨稽古學倉制究殘<lb/>
編異教排韓子遺經抱玉川壯夫羞篆刻童子悟幽玄<lb/>
道徳勤鑚仰文章變<graphic n="KR1275" url="https://raw.githubusercontent.com/kanripo/KR-Gaiji/master/images/KR1275.png" mimeType="image/png"/>駢科名真溷爾輸墨葢游焉雪<lb/>
耻終興越成功必覇燕真成兩闕里别是一陶甄化出<lb/>
文翁表功居范寗前聲華終不杇琬琰豈湏鐫未學成<lb/>
鳩拙窮居類兎跧腸枯無錦綉門冷乏貂蟬簞食雖云<lb/>
樂藜牀巳厭穿室空司馬壁食窘魯公饘誤拜殽陵賜<lb/>
長懐渭水畋断絃音寂寞抱玉涕潺湲覽鏡時猶在焚<lb/>
<pb n="KR4d0235_SBCK_002-8b"/>
舟志益堅燕帰欣遇厦魚得敢忘筌碩赴功名㑹終歸<lb/>
造化權唯憑大爐火早晚鑄顔渊<lb/>
　　　送劉方叔季文游鴈山<lb/>
二客騷腸不耐秋飄然蠟屐去尋幽蕩中若要窮靑眼<lb/>
巖下先須問白頭詩社不容添異姓名山應豈遇清流<lb/>
㑹須乗興天台去澗水桃花訪舊游<hi>季文嘗有詩云醉鄉湏待我詩社莫</hi>
<hi>添人</hi>
　　　游西岑遇雨<lb/>
西岑風物秋更嘉杖藜出郭歡無涯深村有酒隔烟渚<lb/>
共乗小艇穿蘆花羅裙綽約越溪女茅舎迫窄吴儂家<lb/>
牀頭新醸喜正熟千金倒甕傾流霞天公妬我一日樂<lb/>
<pb n="KR4d0235_SBCK_002-9a"/>
俄然雨脚来如麻醉歸扶路泥没股冠巾不整頭鬖髿<lb/>
人生貴在適意耳安能局縮身如蝸杖頭有錢即相覔<lb/>
明日更泛仙源槎<lb/>
　　　幽居三詠<lb/>
　　　　脩竹<lb/>
我得家傳好此君剰栽干挺拂青雲塵埃不掃自然去<lb/>
風月有餘誰可分萬籜蒼龍春後見滿軒鳴玉夜深聞<lb/>
時時助我毫端興冝與江山共䇿勲<lb/>
　　　　黄楊<lb/>
兵火回頭二十年吾家此樹實青氊児時尚及見封植<lb/>
亂後那知獨保全雖荷生成䏻蓊<graphic n="KR1273" url="https://raw.githubusercontent.com/kanripo/KR-Gaiji/master/images/KR1273.png" mimeType="image/png"/>不輕剪拂豈團圓<lb/>
<pb n="KR4d0235_SBCK_002-9b"/>
主翁不忍加斤斧舊物於人最可憐<lb/>
　　　　丁香花<lb/>
玄冬萬木落如掃苦恨江梅開不早誰言菊後便無花<lb/>
更有丁香尉枯槁雨膏碧葉剪琉璃風薦幽葩噴龍腦<lb/>
小軒深院夜凄清月白霜寒天色好素面含情宋玉愁<lb/>
仙䏎帯<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>真妃澡何人為取藥中名端為花能除病惱<lb/>
我時獨歩瓊枝邉相向無言意傾倒臨風三嗅更徘徊<lb/>
研墨為花加品藻<lb/>
　　　鄭丞生日<hi>九日</hi>
九日人間氣象新鄭公家誕少康成玉山肌骨侵人瑩<lb/>
秋水精神照坐明奕世簮纓真烜赫冲天頭角正峥嶸<lb/>
<pb n="KR4d0235_SBCK_002-10a"/>
碩公此日身長徤醉把茱茰泛夀觥<lb/>
賢關當日厠英㳺意氣軒軒壓軰流心授廣丈真翰墨<lb/>
家傳北海舊春秋棠隂惠愛留三邑蓮幕聲名重一州<lb/>
賔客盈門望推轂藍田松竹可䏻留<lb/>
　　　縣學别同舎<lb/>
蕭瑟秋聲起桂枝登臨誰賦送将歸伴人燈火情猶在<lb/>
過眼烟雲事已非記取虀塩同冷落忍教襟𬒮遽分違<lb/>
明朝一咲江山隔望断日邉鴻雁飛<lb/>
　　　次韻曽尉易任青田留别<hi>曽名汪字萬頃</hi>
梅僊楽教意尤勤絳帳煎膏至夜分心學盡傳隋董薛<lb/>
詞章高壓漢卿雲誰知有力能攘我不許諸生乆借君<lb/>
<pb n="KR4d0235_SBCK_002-10b"/>
駟馬重来定何日好㸔雙桂散清芬<hi>曽嘗扵縣學植双桂</hi>
　　　淫雨<lb/>
春雨無端苦浸淫滿天飛霧日光沉出門蒸潤濡衣重<lb/>
歸路泥塗没股深𣣔與陽烏開烈豔試呼風伯掃煩隂<lb/>
明朝㑹見佳天氣只恐春歸無䖏尋<lb/>
　　　仰先生挽詞<hi>文蔚字國華黄公度榜登科授政和簿未赴而卒</hi>
諸生衮衮登科第造物苦公深可憐身到蟾宫都幾日<lb/>
名書鬼録巳經年数同子厚無如命才似韓公合在天<lb/>
慎水諸生哭相向築埸無計媿前賢<lb/>
　　寄潘先生<lb/>
　先生聚徒明慶兩歲三遷近得懴院諸生粗安迹先<lb/>
<pb n="KR4d0235_SBCK_002-11a"/>
　生猶無託宿之地寓榻扵僧房院有一室頗佳主僧<lb/>
　扄鎻以待官客因作是詩<lb/>
䔥踈鬢髪老安仁才出人頭未免貧書劒一生長骯髒<lb/>
虀塩到䖏只酸辛招提夜永眠無室絳帳春寒坐乏茵<lb/>
莫怪闇梨不具眼先生未見宰官身<lb/>
　　　次韻潘先生莫春感懷見寄<lb/>
緬想長安覺夜長先生投老困文埸幾吟白雪眠䔥寺<lb/>
誰薦凌雲逹未央䑕目麞頭多冨貴兎葵燕麥自悲傷<lb/>
感春情思如雲亂排悶提詩寄草堂<lb/>
　　　至樂齋讀書<lb/>
權門跡不到顔巷自安貧獨與聖賢對更扵燈火親夜<lb/>
<pb n="KR4d0235_SBCK_002-11b"/>
觀常及子晝諷直從寅莫恨成名晚詩書不負人<lb/>
　用前韻酬昌齡弟<lb/>
原憲曽非病陳平豈乆貧路遥騏驥困原近鶺鴒親䆫<lb/>
几坐窮夕更籌聴報寅田園勞爾軰媿是素飱人<hi>予拙扵治</hi>
<hi>生每以田園勞二弟昌齡詩云詩書滿膓腹應笑帶經人予愧其言故云</hi>
　　　懷孫子尚<lb/>
孫郎何事乆無書又見青春桞怫渠千里阻山仍阻水<lb/>
三年無鴈亦無魚弟兄官况寜多好嚢槖年来莫乆虗<lb/>
海角天涯两形影别時長記涕漣如<lb/>
　　　懐姜渭叟兼簡謝守中用前韻<hi>渭叟名大吕守中名起</hi>
姜郎何亊乆無書今君青春最憶渠别後又孤詩與酒<lb/>
<pb n="KR4d0235_SBCK_002-12a"/>
怪来都断雁并魚守株身世俱非巧畫餅聲名揔是虗<lb/>
隔壁恵連無恙否池塘春草句何如<lb/>
　　　懐劉方叔兼簡全之用前韻<lb/>
劉郎何亊乆無書夣裏頻頻却見渠徃事真同塞翁馬<lb/>
此身何異蠧書魚嚴親白髪皆如許吾軰青春度莫虚<lb/>
意氣飄飄羡温叟凌雲詞賦壓相如<hi>全之得漕薦</hi>
　　子尚之往浙西也有别予詩云中原回首尚胡塵<lb/>
　　世事徒驚日月新覉旅不堪頻作别壮懐雖在已<lb/>
　　甘貧南来求友傳三益西去論心有幾人别後夣<lb/>
　　魂何䖏是秖應来徃慎江濵一别八年不通書巳<lb/>
　　三載聞在姑蘇甚無聊故思之渭叟嘗有懷僕詩<lb/>
<pb n="KR4d0235_SBCK_002-12b"/>
　　云左原消息杳無聞令我愁懐似亂雲多病廢詩<lb/>
　兼廢酒青春孤我亦孤君要同學問文章楽無柰<lb/>
　東西南北分况是一簷殘雨後落花飛絮兩紛又<lb/>
　　與渭叟别又經年矣故有孤詩酒之句庚申秋予<lb/>
　　敗舉𣣔廢經而用賦方叔以詩見寄云湏知失馬<lb/>
　事莫廢獲麟書往亊真同塞翁馬盖用方叔詩也<lb/>
　　三子皆　邁有文采能歌詩予辱與之交甚厚今<lb/>
　　俱不在眼故各以詩見意時辛酉季春也壬戌二<lb/>
　　月八日因録舊藁遂䟦于后<lb/>
　　　述懐<lb/>
吾年三十百無堪世亊如麻揔未諳楊子家貧那嗜酒<lb/>
<pb n="KR4d0235_SBCK_002-13a"/>
盧仝丁白更添男回頭埸屋心幾折混迹泥塗分固甘<lb/>
頼有東臯遺業在剰栽桑柘教妻蠶<lb/>
　　劉方叔昔書一絶于後云山北山南春雨足漠漠<lb/>
　　柔桑秀如沃儂家荆婦幾時歸西疇獨自驅黄犢<lb/>
　　姜渭叟見之謂二詩貧冨氣象不同今二十三年<lb/>
　　矣予貧乃甚扵方叔也隆興改元十月書<lb/>
　　　夜雨述懷<lb/>
夜深風雨撼庭芭喚起新愁似乱麻夣覺尚疑身是蝶<lb/>
病蘇方悟影非蛇澆膓竹葉頻生翬照眼銀缸自結花我<lb/>
在故鄊非逆旅不煩杜宇喚歸家<lb/>
<pb n="KR4d0235_SBCK_002-13b"/>
</p>
<p>
梅溪先生文集卷第二<lb/>
<pb n="KR4d0235_SBCK_002-1a"/>
　梅溪先生文集後序<lb/>
　余少時讀尚書觀王十朋先<lb/>
　生註釋輯五瑞昭徳之致于<lb/>
　異姓之邦諸篇而知先生之<lb/>
　學邃于經及讀丹墀獨對諸<lb/>
　書觀先生之論五帝名號位<lb/>
<pb n="KR4d0235_SBCK_002-1b"/>
　次等事而知先生之學長扵<lb/>
　策又閱氏族大全姓氏觀先<lb/>
　生自警之詩曰室明室暗兩<lb/>
　奚疑方寸湏存不可欺莫問<lb/>
　天髙鬼神惡直湏先要自家<lb/>
　知而知先生之學嚴扵治已<lb/>
<pb n="KR4d0235_SBCK_002-2a"/>
　時欲求先生之文全集一觀<lb/>
　用發志意市無鬻者常以為<lb/>
　恨宣徳庚戌歲余由憲㙜出<lb/>
　守温郡温郡廼先生所居之<lb/>
　鄊也余扵先生玄孫孟明䖏求<lb/>
　得先生文集共十帙而缺註<lb/>
<pb n="KR4d0235_SBCK_002-2b"/>
　釋經傳之言意其言之附諸<lb/>
　經傳者書坊板行而先生不<lb/>
　錄于家故也然余之所得又<lb/>
　多破損脫落而有不可讀者<lb/>
　扵是給紙筆付與永嘉儒士<lb/>
　王宜嘉補其缺略更加圈點<lb/>
<pb n="KR4d0235_SBCK_002-3a"/>
　而欲重為刋刻越數月值<lb/>
今上皇帝嗣登寶位召余入為<lb/>
　秋官侍郎扵先生文集未及<lb/>
　刋行而心常怏怏幸吾從姪<lb/>
　何㶇子方選除温州府學教<lb/>
　授将行余以兹事屬之子方<lb/>
<pb n="KR4d0235_SBCK_002-3b"/>
　曰敢不如命温州又得監察<lb/>
　御史浚儀劉公自牧而為郡<lb/>
　守暨諸同僚皆好文字各出<lb/>
　月俸以資工費刋刻完成吾<lb/>
　少保黄先生既為首序子方<lb/>
　又請余而為後序夫日月之<lb/>
<pb n="KR4d0235_SBCK_002-4a"/>
　光華星辰之炫耀天之文也<lb/>
　川嶽之流峙草木之秀毓地<lb/>
　之文也吟咏為詩歌發言為<lb/>
　經傳人之文也先生之文光<lb/>
　耀之若日星雄健之如川嶽<lb/>
　發揮仁義道徳而無餘藴真<lb/>
<pb n="KR4d0235_SBCK_002-4b"/>
　當時之傑然者也其可傳示<lb/>
　天下後世的矣太守劉公發<lb/>
　身賢科持已㢘潔為郡數年<lb/>
　教化大行政治修舉而無事<lb/>
　之可為矣乃專用力扵斯文<lb/>
　其出扵㝷常者萬萬矣又得<lb/>
<pb n="KR4d0235_SBCK_002-5a"/>
　郡庠分教廣信張君受永嘉<lb/>
　徐君參婁君昕福建柳君廣<lb/>
　而協心考校皆可敬也<lb/>
　正統庚申臘月朔後五日<lb/>
賜進士嘉議大夫<lb/>
　行在刑部右侍郎前温州府<lb/>
<pb n="KR4d0235_SBCK_002-5b"/>
　守廣昌何文淵序<lb/>
<pb n="KR4d0235_SBCK_002-6a"/>
</p>
<p>
</p>
  </div>
<div> <lb/>
    <p>
<pb n="KR4d0235_SBCK_003-1a"/>
梅溪先生奏議卷第三<lb/>
　　除侍御史上殿劄子<lb/>
臣聞聖人之徳無以加孝天子之孝莫大乎光祖宗而<lb/>
安社稷因前王盈成之業而守之者孝也周之成康漢<lb/>
之文景是也承前丗衰微之緒而興之者孝也啇之髙<lb/>
宗周之宣王是也國有耻而雪之者孝也漢宣帝臣單<lb/>
于以雪髙帝平城之耻唐太宗俘頡利以雪髙祖稱臣<lb/>
之耻是也先君有讎而復之孝也夏小康㓕澆以復后<lb/>
相之讎漢光武誅王莾以復劉氏中絶之讎是也歴代<lb/>
帝王雖守成中興雪耻復讎之迹不同其功光祖宗孝<lb/>
安社稷則一而已我　藝祖皇帝應天受命肇造大<lb/>
<pb n="KR4d0235_SBCK_003-1b"/>
業親平僣偽一統萬方聖子神孫継継承承可謂盛矣<lb/>
不幸運厄陽九醜亂華靖康之禍有不忍言者國讎丗<lb/>
耻自古無之記曰君父之讎不共戴天春秋譏不討賊<lb/>
以謂國無臣子齊㐮復九丗之讎仲尼賢之椘以六千<lb/>
里之國事讎荀卿罪之賢聖立言垂訓責後丗之為君<lb/>
臣為子孫者可謂至矣恭惟太上皇帝躬尭舜至聖<lb/>
之徳有禹文知子之明断自宸衷以社稷付之　陛下<lb/>
聖意端有在焉　陛下天資英武慨然以興復為念竊<lb/>
聞每對群臣論天下事則曰當如創業時又曰當以馬<lb/>
上治之又曰某事當俟恢復後為之臣比因宣召語及<lb/>
祖宗陵寝聖容惻然曰四十年矣臣仰知　陛下之心<lb/>
<pb n="KR4d0235_SBCK_003-2a"/>
真夏少康啇髙宗周宣王漢光武之心也柰何在位之<lb/>
臣不知忠孝大莭不能仰副聖心之萬一復欲蹈昔日<lb/>
奸臣之覆轍屈已以和仇讎之犬羊指　祖宗中原之<lb/>
境土爲虜人之土謂不當取指　祖宗中原之人民爲<lb/>
虜之人民謂不當納又取秦隴巳復之故地無故而棄<lb/>
之以資冦讎以絶生靈歸附之望聞有說進取者則群<lb/>
嘲而聚咲之大臣唱之於上小臣和之扵下并爲一談<lb/>
牢不可破自非　陛下剛明果断不惑群議則社稷大<lb/>
計其誰與謀有君無臣真可以長太息也臣碩　陛下<lb/>
推誠盡孝終始如一言動之間不忘社稷食息之頃必<lb/>
念　祖宗側身修行上以承天意興衰撥乱下以慰民<lb/>
<pb n="KR4d0235_SBCK_003-2b"/>
心任賢勿貳去邪勿疑以革前日圖任之失有善必賞<lb/>
有悪必罰以振冷日紀綱之弊仍下詔音戒飾有位無<lb/>
小無大咸懐忠良去和附之私心賛國家之大計　陛<lb/>
下既率之以孝群臣咸應之以忠如是則可以動天地<lb/>
通神明慰　祖宗在天之靈無負太上皇付托之意<lb/>
矣中原何患乎不復中興何待乎以日月兾耶<lb/>
　　論史浩劄子<lb/>
臣聞人臣之罪莫大於懐奸誤國植黨盗權忌言蔽賢<lb/>
欺君訕上有一於此罪不容誅衆悪備焉其何可赦臣<lb/>
謹按尚書右僕射史浩人品凡下天姿險奸昔為士人<lb/>
以榷酤犯罪身㡬不免及試吏州縣奸賍狼藉悪声播<lb/>
<pb n="KR4d0235_SBCK_003-3a"/>
聞浩䏻以謟侫取容致身朝列夤縁遭際事陛下于<lb/>
潘藩龍飛在天躐居政府浩不知盡臣子之大莭報非<lb/>
常之㤙機巧百端得罪公議臣請條其罪悪之著者有<lb/>
八焉徃歲　太上皇帝聞　欽宗之計痛切宸衷下詔<lb/>
親征思雪國耻知　陛下春秋鼎盛智勇天錫断然以<lb/>
社稷付之深望　陛下之大有爲也浩爲心腹之臣不<lb/>
䏻以忠自效乃於義不共戴天之日首進寝兵之言專<lb/>
主和議以沮大計盖欲踵秦檜之態爲固寵之身謀此<lb/>
懐奸之大罪一也　太上皇憤<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>亮之渝盟悟和戎之<lb/>
失䇿以疆埸之事付爪牙之臣大将吴璘䓁奮身血<lb/>
戦復秦隴故土屯兵固守俟時投機縦未能長駈以㝎<lb/>
<pb n="KR4d0235_SBCK_003-3b"/>
中原亦可以牽制虜人南牧之患浩既主和懼吴璘進<lb/>
取隂使其黨鼓扇浮議妄謂虜與西夏恊力攻璘遥從<lb/>
中制令不退者斬遂取十三州之地而盡棄之将士䘮<lb/>
氣中原離心誤彼生靈盡遭魚肉不獨棄地是乃棄民<lb/>
不獨棄民是乃棄信皆由浩欲售一已之私而不頋國<lb/>
家之大計此誤國之大罪二也浩履歴既淺徳望素䡖<lb/>
驟居要塗天下竊咲於是取國家名器為一巳私㤙躁<lb/>
進之徒翕然合為一黨門䦨可以炙手士論為之沸騰<lb/>
至有嫡子嫡孫之號親姪過房之稱有號宻傅心印者<lb/>
有號正法眼蔵名者名居宗派布在朝列者紛如也昔<lb/>
王叔文竊柄有八司馬之黨李逢吉用事有八關十六<lb/>
<pb n="KR4d0235_SBCK_003-4a"/>
子之徒浩得時遇主如此乃欲效叔文逢吉之為人此<lb/>
植黨之大罪三也浩自參朝政即盗大權視宰相若無<lb/>
人待同僚為不物人皆畏其㐫㷔莫敢誰何官爵科第<lb/>
䡖以與人進退百官悉自巳出自為右揆益歸其奸方<lb/>
欲排擊所憎駈除異巳㑹其腹心内潰黨與相攻　陛<lb/>
下察其奸邪知其朋比収㰖權柄出自宸衷不然朝廷<lb/>
之禍可既耶此盗權之大罪四也　陛下嗣位之𥘉首<lb/>
下求言之詔忠臣義士上封言事者非一浩抑讜直之<lb/>
言不使上達有侫巳者則以免觧啖之春闈省試知舉<lb/>
三人上躰聖心策門時事浩疑其斥巳遂令黨人林安<lb/>
宅追捕雕匠勒令毀板三知舉嘗面奏其事有㫖令刋<lb/>
<pb n="KR4d0235_SBCK_003-4b"/>
行安宅憸人也知有浩而不知有陛下不遵聖㫖而<lb/>
惟浩是從卒不許刋　陛下取士之始而浩首禁程文<lb/>
何以彰清朝不諱耶此忌言之大罪五也　太上皇用<lb/>
天下人望起舊相張浚知建康　陛下因付以江淮重<lb/>
任擢為樞府委任之專不啻若憲宗之待裴度浩與浚<lb/>
氷炭不同且惧其成功凡有奏請必多端沮之𥘉遣史<lb/>
正志徃建康欲沮浚進取之計及其既還遂酬以郎官<lb/>
又因詔百官言事遂令正志䓁宻加詆毀指為許靖房<lb/>
琯有識為之不平此蔽賢之大罪六也浩凡與同列奏<lb/>
事未嘗不留身退則妄稱聖㫖以誑之浩嘗有辤免參<lb/>
政劄子未嘗稱　祖宗及　太上皇之徳退則増加数<lb/>
<pb n="KR4d0235_SBCK_003-5a"/>
語以報行浩之欺君大率類此昔王欽若爲相每奏事<lb/>
必䄂数奏但出其一餘則詐稱巳得聖㫖馬知莭嘗面<lb/>
折其奸浩挾欽若之奸以罔衆朝廷無知莭之直者以<lb/>
折之此欺君之大罪七也　陛下即位之𥘉以大學生<lb/>
經　太上皇教養之乆並與免觧浩乃爲巳恩務在籠<lb/>
絡巳而聞諸生議巳遂深疾之復加沮抑嘗於稠人中<lb/>
言大學有風波<hi>臣</hi>對以子産不毀鄊校浩曰某固無他<lb/>
但上怒之爾浩近赴景靈宫行香道由貢院㑹太學補<lb/>
試士子填壅鄧王回車避之聞者欽嘆浩乃作威以逞<lb/>
爲士子所嘲既而語人曰　上怒補試喧嘩欲令不考<lb/>
某以誤其逺来救之浩善則稱巳過則稱君皆此類也<lb/>
<pb n="KR4d0235_SBCK_003-5b"/>
此訕　上之大罪八也浩無宰相才而居具瞻之位遇<lb/>
堯舜主而懐共鯀之凶　陛下方當任賢使䏻圖囬大<lb/>
業如使浩軰乆在廟堂其可以望中興之治耶臣碩<lb/>
陛下正其罪悪竄之逺方以快天下之心以爲群臣之戒<lb/>
　　再論史浩劄子<lb/>
臣聞人主之職莫大乎任賢去邪任賢去邪莫先乎信<lb/>
賞必罰任賢而不知賞與不任去邪而不䏻罰與不去<lb/>
同古之帝王䏻任賢去邪者莫如舜舉八元八愷而相<lb/>
之取四凶而流之可謂能賞罰矣未聞以十二牧之任<lb/>
而䖏四凶于外也<hi>臣</hi>昨日面對論列尚書左僕射史浩<lb/>
之罪乞加竄殛　陛下謂今日已罷之臣知　陛下<lb/>
<pb n="KR4d0235_SBCK_003-6a"/>
能去邪勿疑可謂無媿於舜矣及宣麻于庭乃以觀文<lb/>
殿大學士知紹府輿論咸以為疑謂　陛下雖䏻去邪<lb/>
而未能如舜之正名定罪也人臣得時遇主未有如浩<lb/>
不忠於主亦未有如浩浩不忠之罪不可以一二数臣<lb/>
姑論其大而著者有八巳見前章效秦檜而主和議可<lb/>
謂懐奸棄徳順而資冦讎可謂誤國名在宗沠者不止<lb/>
八司馬可謂植黨竊天下之柄不止如王叔文可謂盗<lb/>
權　陛下導人使諌而浩鉗人之口可謂忌言　陛<lb/>
下委任忠臣而浩百端譛毀可謂蔽賢留身奏事妄稱<lb/>
聖㫖可謂欺君善則自稱過則歸主可謂訕上八罪有<lb/>
一且不容誅浩備有之其何可赦縱不投之四裔以禦<lb/>
<pb n="KR4d0235_SBCK_003-6b"/>
魑魅其可以巨藩大我而賞奸耶臣恐天下未必咸服<lb/>
如虞舜時也况紹興宻邇王都最為大府浩昔嘗為屬<lb/>
吏奸賍著聞亦何面目見其吏民耶臣願　陛下出臣<lb/>
前章正其罪悪榹取名罷差遣竄之三危之地與天下<lb/>
共棄之庻使大功不專於舜也<lb/>
　　　論進取利害劄子<lb/>
臣共惟　陛下以英武之資奮剛明之断不惑群議任<lb/>
用忠謀遣二将臣出征淮甸首平靈壁敗虜将蕭琦而<lb/>
降之又平虹縣降蒲察徒穆大周仁歸附者以萬計又<lb/>
敗虜人于宿而得其州可謂日百里以闢國月三捷以<lb/>
奏功矣投機而進勢如破竹恢復有期神人交慶正勇<lb/>
<pb n="KR4d0235_SBCK_003-7a"/>
者效力智者献謀時也况臣誤蒙親擢為耳目之官可<lb/>
無愚者一得之慮以禆廟謨雄断之萬一乎臣竊謂工<lb/>
者仁義之兵為弔伐而舉况中原本吾土地人民本吾<lb/>
赤子正冝諭之以恩信先之以招納不得巳而戦伐随<lb/>
之臣慮諸将或不知此臨陣之際未必無過有殺傷捷<lb/>
獲之後又未必無秋毫之犯恐傷陛下好生之徳失<lb/>
中原来蘇之望欲乞陛下宻詔張浚深戒敕之昔李晟<lb/>
平長安李愬入蔡國朝曺彬平金陵皆得王師弔伐之<lb/>
意冝諭諸将以此為法庻㡬冨貴可以及子孫功名可<lb/>
以垂竹帛也又三虜将既降冝速加封爵以勸来者昔<lb/>
沛公入関留圍宛城陳恢說以莫若約降封其守因<lb/>
<pb n="KR4d0235_SBCK_003-7b"/>
使止守諸城未下者必聞聲争開門而待之沛公從其<lb/>
言南陽守齮降封爲啇侯封陳恢千戸引兵西無不下<lb/>
者今中原列城爲虜守者聞皆有離心非不𣣔降但未<lb/>
知吾所以待之者如何耳𬒳聞蕭琦蒲察之徒降而受<lb/>
賞亦何憚而不来不然則其心愈疑而其守愈堅矣今<lb/>
日之事正冝若沛公用陳恢策則可以不戦而屈人兵<lb/>
也<hi>臣</hi>又聞汪澈𬒳召巳至中塗未知誰挕其任臣謂冝<lb/>
今張浚并莭制荆㐮庻得令出于一輕重不偏将士恊<lb/>
心逺近同躰緩急可以相聞勝負可以相援况荆㐮将<lb/>
士素懐浚㤙徳皇甫倜之徒尤服浚威名右使浚兼制<lb/>
之則人必樂於用命矣又璘退師保蜀　陛下亦<lb/>
<pb n="KR4d0235_SBCK_003-8a"/>
以進取事詔芝且明諭以　日退保由建議者之失不<lb/>
惜為悔過語以慰将士及三路人心令璘觀時度勢以<lb/>
圖進取如秦隴可復得冝即進兵以相椅角以牽制虜<lb/>
人南牧之患如是則虜𢾗䖏受敵救覆亡之不暇縦未<lb/>
得其頭顱必将逺竄沙漠矣此数者皆今日之所甚急<lb/>
臣碩　陛下與一二大臣速議如臣言可採乞賜施行<lb/>
今正是天以機㑹授陛下時不可失也<lb/>
　　　論史正志劄子<lb/>
臣聞奸人多謀能觀時而為進退當權臣植黨則必附<lb/>
合以求進以竊羙官及朝廷清明則又用奸計而苟免<lb/>
以逃天憲熈寍𥘉王安石為執政用小人吕恵卿之謀<lb/>
<pb n="KR4d0235_SBCK_003-8b"/>
變祖宗法度逐朝廷正人天下莫不切齒及元豊未司<lb/>
馬光為相恵卿自知罪大為正論所不容遂丐祠于外<lb/>
兾脫典刑時蘇轍為諌官遂首論其悪安置建州天下<lb/>
抉之由是見　祖宗時為䑓諌者排擊奸邪未甞因其<lb/>
求去而容其幸免也<hi>臣</hi>謹按吏部郎官史正志操心傾<lb/>
險賦性奸邪自為士人時常出入貴人之門専事交結<lb/>
乃𥘉登科遂欲求為秦熺之壻託平曰素所交結者賂<lb/>
熺乳媪使之譽巳秦氏聞而薄之遂不見納既而干求<lb/>
時相而得監倉善觀時以求進聞樞宻葉義問欲議進<lb/>
取遂竊呉若江淮表裏論而增損之自號恢復要覧以<lb/>
投義問遂繇筦庫而得宻院編脩為士論所嗤及史浩<lb/>
<pb n="KR4d0235_SBCK_003-9a"/>
執政欲主和議正志復變前說以投浩浩喜其侫已遂<lb/>
遣之建康以為說客欲以口舌沮進取大計嘗談兵於<lb/>
張浚之前為浚所不禮正志乃妄撰語錄設為巳與浚<lb/>
荅問辨難之語帰以侫浩浩大喜之除為戸部郎官浩<lb/>
與正志姪同而族異■拜浩而父事之在浩之門㝡為<lb/>
用事故士論有親姪之嘲正志既不見禮於浚遂極口<lb/>
詆之嘗應詔上書比浚為許靖房琯聞陛下召浚惧<lb/>
其不利於浩唱為浮議以沮其来時人比之張又新今<lb/>
陛下之浩之奸断然罷之知浚之忠破群議而任之正<lb/>
志自知朋比䜛慝得罪於清議遂力求去朝廷乃以福<lb/>
建運判與之正志能用奸以自免大類恵卿求去於元<lb/>
<pb n="KR4d0235_SBCK_003-9b"/>
豈之未臣濫職風憲苟不論而擊之寜不自媿於蘇轍<lb/>
乎欲乞　陛下特發英断明正志䜛慝朋比之罪以正<lb/>
典刑縱未䏻行兩觀之誅亦當薄示三危之竄庻使元<lb/>
祐清明之政復見於今日天下幸甚<lb/>
　　再論史正志劄子<lb/>
臣昨嘗論列吏部郎官史正志朋比䜛慝自知罪大欲<lb/>
逃典刑力求外補朝廷以運判與之是用外䑓重任以<lb/>
賞奸也欲乞睿断正其罪而竄殛之至今未見施行臣<lb/>
深所未諭<hi>臣</hi>聞唐王叔文以沾沾小人竊天下柄號召<lb/>
■時有名之士欲僥倖而躁進者並以郎官清要之職<lb/>
䖏之相與結為死黨至譽叔文為伊周管葛憲宗監國<lb/>
<pb n="KR4d0235_SBCK_003-10a"/>
之始首逐叔文而殺之其徒皆終身竄殛號八司馬元<lb/>
和之治比迹正觀淮西功業冠出李唐盖繇憲宗必於<lb/>
用罰於去邪也臣竊謂前宰相史浩之悪不减王叔文<lb/>
其黨與之盛不止八司馬雖非天下竒才至扵撓莭以<lb/>
附匪人懐奸以害公議則一而巳如正志者在浩黨中<lb/>
尤為親宻出入門䦨蹤跡詭祕人皆呼之曰継拜公又<lb/>
榜之曰親姪遂自樞属驟迁戸部郎又遷天官郎使浩<lb/>
不去則正志必躐䖏侍從矣正志去冬歸自建康不獨<lb/>
揺撼張浚尤媒孽李顯忠之短必欲朝廷罷浚而誅李<lb/>
顯忠以沮恢復大計非　陛下保全而委任之則忠臣<lb/>
良将身首且不可保豈復有今日淮甸之捷耶今國家<lb/>
<pb n="KR4d0235_SBCK_003-10b"/>
方欲恢復中原所賴以激勸者賞罰而巳前日二將奏<lb/>
功賞不踰時輿論咸以為當䜛慝之人亦冝薄正其罪<lb/>
今不獨逃司冦之刑而又以外䑓耳目之寄䖏之何以<lb/>
尉天下之公議乎郎曺運判至么麽也而臣喋喋言之<lb/>
者非以其玷列宿汙外䑓而巳而朝廷之刑賞公議之<lb/>
是非寔擊焉伏乞　陛下出臣兩章断然逐之以示去<lb/>
邪勿疑亦足以懲一而勸百也<lb/>
　　論廣海二冦劄子<lb/>
臣聞王者将欲治外必先安其内不有小忍則不䏻成<lb/>
大謀臣竊見　陛下剛断不惑神武維揚命将出師平<lb/>
㝎淮甸曽未踰月捷音屡聞盖将復　祖宗之境土復<lb/>
<pb n="KR4d0235_SBCK_003-11a"/>
㑹諸矦於東都可謂得宣王外壌之道有光武大敵之<lb/>
勇矣然臣愚計以謂治外必先安内欲小忍以成大謀<lb/>
者今欲外攘<hi>夷狄</hi>而境内有廣冦海賊嘯呼為患猶未勦<lb/>
除外未寜而内有憂不無上貽聖慮者臣竊聞朝廷議<lb/>
遣鄂渚之師進誅廣冦想蕩滌固有期矣然臣相時度<lb/>
冝恐未可遽進嶺外當盛夏乃瘴癘大作之秋北人衝<lb/>
之未有不病者尤非行師之利臣以謂不如頓兵於桂<lb/>
林以為聲勢而下詔赦其罪悪許其投降或不受命斯<lb/>
可以必殺無赦矣海冦出沒無常尤為瀕海州縣之患<lb/>
聞樞府嘗遣人招安之亦有受招之意臣謂二冦皆可<lb/>
開其自新之路庻得境内稍平可專意外攘臣所謂治<lb/>
<pb n="KR4d0235_SBCK_003-11b"/>
外必先安内少忍以成大謀者此也臣又聞二冦之作<lb/>
皆縁監司郡守不得其人所致既未䏻弭之於未萌之<lb/>
前又不䏻誅之扵巳覺之後養成其亂以致猖獗隠匿<lb/>
不聞遂致滋蔓為監司郡守者其可不懲之乎欲乞<lb/>
陛下宣諭宰相稍正典刑仍别擇賢才以為外䑓共理<lb/>
之寄以分　陛下宵旰之憂不勝幸甚<lb/>
　　論韓仲通俞良弼劄子<lb/>
臣聞古之為民師帥者䏻以徳化人則人耻於為盗能<lb/>
以威服人則人不敢為盗䏻以智畧屈人則可以除一<lb/>
時之盗三者俱無焉則何以為民師帥共理天下乎臣<lb/>
竊見廣賊海冦乆未撲㓕上勞聖慮者盖繇帥守不得<lb/>
<pb n="KR4d0235_SBCK_003-12a"/>
其人既不能使之懐徳畏威又無智畧以勦除之也朝<lb/>
廷不詰其致乱之由懲其不聀之罪又從而迁爲大藩<lb/>
因而乆任亦可謂失刑矣臣切見知明州韓仲通不能<lb/>
防禦海寇致昌囯㝎海諸縣皆被其毒而海道爲之不<lb/>
通𥘉有捕致海寇者仲通從而縱之遂致其徒益熾昌<lb/>
囯令嘗献謀於郡仲通忽而不听四明人莫不切齒朝<lb/>
廷既不罷黜之又除知紹興府仲通不能治一郡其可<lb/>
以典大藩帥一路乎知静江府俞良弼不能弭雷化之<lb/>
盗遂致蔓延而二廣爲之騷然運使鄧酢用䖍吉茶商<lb/>
以禽凌鉄良弼忌酢併與茶啇䓁皆不奏功致茶商憤<lb/>
然嘯呼而起醜黨数千人䧟沒州縣殺戮官軍守臣有<lb/>
<pb n="KR4d0235_SBCK_003-12b"/>
死者其势方熾朝廷不能正良弼之罪乃因而乆任之<lb/>
安能使䑕竊狗偷軰即時殄㓕乎仲通刻薄小人昔為<lb/>
秦檜鷹犬其悪俻見於白蕳臣不復論之議者猶謂其<lb/>
有麗才可以任使及治四明最無善状専用公帑交結<lb/>
奥援海盗猖獗略無計畫其才亦可見矣良弼雖無仲<lb/>
通之悪然聞其老繆不事事况二廣去朝廷為㝡逺斯<lb/>
民所恃以為命者惟師帥之臣尓良弼為大帥而盗賊<lb/>
充斥如此何以安逺人乎臣欲乞<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>断罷仲通紹興之<lb/>
除奪良弼静江之帥别擇有用之才以代之将見海廣<lb/>
二寇不誅而自㓕矣<lb/>
　　論内庭節省劄子<lb/>
<pb n="KR4d0235_SBCK_003-13a"/>
臣聞生財莫若莭財省用斯䏻足用今　陛下方圖恢<lb/>
復而板曺以財用不足為言常賦既不䏻供所須民財<lb/>
又不可遽而取惟有痛加莭省可以薄助軍興然莭省<lb/>
一事尤在聖躬親率昔漢文帝身衣弋綈以致冨庻唐<lb/>
憲宗躬服浣濯以致中興　藝祖皇帝幕用青布而僣<lb/>
偽以平　仁宗皇帝𬒳用黄絁而凨俗歸厚此乃前代<lb/>
帝王之盛徳我　宋祖宗之家法尤不可不遵也　陛<lb/>
下比從諌臣之請裁减外廷官吏度一月所省亦不下<lb/>
十萬緡以歲計之不無少補又切見内侍都知李綽具<lb/>
到宫掖用度之数有云此項全支者有云减半支者有<lb/>
云住支者内庭莭約如此亦可以風化天下矣然臣愚<lb/>
<pb n="KR4d0235_SBCK_003-13b"/>
區區猶望　陛下躬率之者益欲陛下於乗輿服御<lb/>
玉食之間有可更加莭損者親出御批斥賜外府以助<lb/>
軍須以為中外莭省之訓如内侍所具之数除　徳夀<lb/>
宫不可减損外亦有全支而或可减半者亦有巳减半<lb/>
而更可以分数减者　陛下既躬率之為下者亦何敢<lb/>
不從耶俟邉事稍寜自當復舊今日權冝行之正聖訓<lb/>
所謂今日當如創業時也臣不勝拳拳之至<lb/>
　　論宿州退帥劄子<lb/>
臣聞宿州之師全軍退守觀時識變深淂進退之機然<lb/>
而異議小人與聖意素不合者往往幸灾樂禍倡為浮<lb/>
議以動揺大計以離間　陛下素所委任之臣使其說<lb/>
<pb n="KR4d0235_SBCK_003-14a"/>
果行殆非宗社之福昔唐憲宗伐蔡戦数不利群臣争<lb/>
請罷兵錢徽蕭俛之徒言尤確苦㑹髙霞寓戦却宰相<lb/>
揣帝厭兵欲赦賊以探上㫖帝曰一勝一負兵家常勢<lb/>
若師常利則古何惮用兵耶今但論帥臣勇怯兵强弱<lb/>
措置如何渠可一敗便沮成計乎扵是左右不䏻容其<lb/>
間断然用一裴度卒䏻成平蔡之功臣碩　陛下以剛<lb/>
大為心毋以小<graphic n="KR1518" url="https://raw.githubusercontent.com/kanripo/KR-Gaiji/master/images/KR1518.png" mimeType="image/png"/>自沮察小人之意勿為浮議所揺敦<lb/>
遣中使慰勞将士且令觧甲休息養銳俟時大臣如裴<lb/>
度者益加委任以固其心勿使異議如錢徽蕭俛之徒<lb/>
得以肆其䜛間况　陛下今日之師為祖宗陵寝而<lb/>
舉為　徽宗　欽宗復讎而舉為二百年境土而舉與<lb/>
<pb n="KR4d0235_SBCK_003-14b"/>
古之帝王好大喜功開邉生事者万万不同陛下隠<lb/>
之扵心俯仰無怍小人異議亦何足恤㢤投機而進知<lb/>
難而退側身脩行任賢使能政事益加脩軍旅益加治<lb/>
財用益加蓄以待天時人事之至可也顧在　陛下断<lb/>
之如何耳<lb/>
　　　論休假劄子<lb/>
臣竊以今日邉事未靖正君臣相與有為日不暇給時<lb/>
也竊見朝廷尚循平時故事假故稍多有妨機務臣欲<lb/>
乞　陛下未明坐朝日晏而退至放假故之日冝常御<lb/>
便殿不拘早晚引見宰執侍從䑓諌群臣賜以從容訪<lb/>
問時務事有可採即時施行仍敕朝廷不可似常時作<lb/>
<pb n="KR4d0235_SBCK_003-15a"/>
假宰執日入朝堂百僚各任其職庻㡬事務不廢共致<lb/>
中興不勝幸甚<lb/>
　　　論林安宅劄子<lb/>
臣聞口道先生語行如市人名曰盗儒此聖人之所必<lb/>
誅王法之所不赦也臣謹按前知臨安府林安宅者其<lb/>
盗儒之雄乎𥘉令越之新昌納官妓為妾則以濫聞及<lb/>
倅漳州盗郡将之權貪墨自恣則以賍聞及作廣漕起<lb/>
羅織之獄誣䧟善良則以酷虐聞謟事鄊人朱倬倬令<lb/>
何溥薦之而得浙漕倬雖小人然扵安宅有卵翼之㤙<lb/>
及䑓官張震欲論倬安宅乃手䟽倬之隱悪数十事以<lb/>
示震倬之罪人皆可得而言也而安宅納之其與吕布<lb/>
<pb n="KR4d0235_SBCK_003-15b"/>
事董卓而殺董卓何以異乎安宅出入史浩龍大淵之<lb/>
門其在都司也進則見浩退則見大淵天府之除不由<lb/>
正道物議咸鄙薄之有從何䖏来之語浩與大淵結為<lb/>
死黨及二人反目浩託安宅和之安宅既欲效勤於浩<lb/>
又欲獻侫扵大淵遂造其室為奴顔婢膝之態士夫傳<lb/>
以為笑　陛下比扵經筵嘗語臣曰近䑓諌論龍大淵<lb/>
事朕不私之已罷其職矣臣言　陛下屈巳從諌以天<lb/>
下為公不私潜邱之臣社稷之福也　陛下称不私者<lb/>
至于再三今安宅乃自託扵大淵之門以盗威福　陛<lb/>
下且不私大淵其肯私其門下士乎安宅自知罪悪為<lb/>
清議所不容乃詐病以求致仕朝廷既以宫觀與之矣<lb/>
<pb n="KR4d0235_SBCK_003-16a"/>
又用計以復留臣近甞面奏其奸　陛下即諭宰相令<lb/>
丐祠而去矣今又必欲朝辞兾僥倖復留之計動用奸<lb/>
謀以要君父不顧㢘耻不知進退真小人之雄者也或<lb/>
謂安宅之才可以治劇然自知臨安以来𥘉不見其所<lb/>
長事無大小皆委於吏獄訟繁㒷而不能决盗竊公行<lb/>
而不能治議者謂不逮前政逺甚是豈可居弹壓之任<lb/>
乎　陛下断然罷之可謂能去悪矣為安宅者固宜皇<lb/>
惧朝聞命而夕即塗也乃復徘徊不去不知何所恃而<lb/>
取爾耶臣欲乞断自宸衷正安宅之罪而竄逐之以為<lb/>
不知㢘耻者之戒<lb/>
　貼黄臣與安宅素無睚眦比因安宅奉史浩意㫖<lb/>
<pb n="KR4d0235_SBCK_003-16b"/>
　　毀省試䇿題及程文之版臣以公議責之即非私<lb/>
　　怨安宅聞　陛下用臣爲御史即欲求去盖用奸<lb/>
　　計以鉗臣口臣前曰面奏其奸即䝉陛下罷而<lb/>
　去之臣已不論列今聞安宅復求朝辞物議沸騰<lb/>
　咸謂安宅倚恃奥援不顧公議故臣不得不論之<lb/>
　　碩出臣章示至公於天下<lb/>
　　　再論林安宅劄子<lb/>
臣誤蒙親擢濫司風憲比甞面奏前知臨安府林安宅<lb/>
奸邪交結䓁事　陛下即諭宰相令安宅罷聀丐祠而<lb/>
去臣仰窺聖意既俯听臣言得從諌如流之羙又欲保<lb/>
全安宅使不繇弹劾而罷爲安宅者固宜聞命即行又<lb/>
<pb n="KR4d0235_SBCK_003-17a"/>
復乞朝辤兾奸計得施欲求再用臣昨條列其罪謂即<lb/>
賜施行今乃聞有㫖令安宅内殿引見臣不勝皇惧之<lb/>
至切聞　仁宗之時任用䑓諌言及乗輿則天子改容<lb/>
事關廟廊則宰相待罪臣今論一小人而不䏻使其知<lb/>
畏尚何面目居風憲之地耶安宅前日聞　陛下用臣<lb/>
為䑓官即詐為風疾以求致仕既巳得祠命下復止罔<lb/>
上要君尤足以見其奸詐今冝即去而復乞朝辤未有<lb/>
班次而遽得内引是前日之奸計復行也臣切見近日<lb/>
執政䑓諌以疾求去者皆放朝辤安宅何人而得此隆<lb/>
眷異禮耶欲乞陛下深察安宅奸邪交結之罪亟賜竄<lb/>
逐以尉公議<lb/>
<pb n="KR4d0235_SBCK_003-17b"/>
</p>
<p>
梅溪先生奏議卷第三<lb/>
<pb n="KR4d0235_SBCK_003-1a"/>
梅溪先生後集卷第三<lb/>
　　詩<lb/>
　　　某比縁職事朝拜　<graphic n="KR1148" url="https://raw.githubusercontent.com/kanripo/KR-Gaiji/master/images/KR1148.png" mimeType="image/png"/>宫瞻望松柏愴然悲涕<lb/>
　　　遂成小詩<lb/>
崇觀升平主神游在九霄稽山嗟葬禹寰海痛思尭天<lb/>
上仙宫别人問寳祚遥微臣望松柏魂思黯然銷<lb/>
　　　鑑湖行<lb/>
蒼蒼凉凉紅日生葱葱<graphic n="KR1273" url="https://raw.githubusercontent.com/kanripo/KR-Gaiji/master/images/KR1273.png" mimeType="image/png"/>
                    <graphic n="KR1273" url="https://raw.githubusercontent.com/kanripo/KR-Gaiji/master/images/KR1273.png" mimeType="image/png"/>佳氣横鑑湖春色三百里<lb/>
桃花水漲扁舟行花間啼鳥傳春意声落行舟驚夣寐<lb/>
胡牀兀坐心境清轉斍胡山有風味鑑中風物㡬經春<lb/>
身在鑑中思古人禹迹茫茫千載後䟽鑿功帰馬太守<lb/>
<pb n="KR4d0235_SBCK_003-1b"/>
太守湖成坐鬼責後代風流属狂客狂客不長家鑑湖<lb/>
惟有漁人至今得日暮東風吹棹回花枝照眼入蓬萊<lb/>
回首湖山何處是欵乃声中畫啚裏<lb/>
　　　禹廟歌<lb/>
君不見逢　英雄吞四海血祀初期千萬載稽山水像<lb/>
棄長江<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>泝波濤鬼無餒鳥喙辛勤十九年平吴覇越<lb/>
世称賢故囯無人念遺烈山間庙貌何凄然馬守開湖<lb/>
利源逈歲沃黄雲九千頃年来遺迹半湮蕪庙鎻湖邉<lb/>
篆烟冷吴越囯王三節還尽将錦綉褁江山自從王氣<lb/>
熄牛斗庙比昭王屋一間廼知流光由徳厚祀典誰能<lb/>
如夏后九年洪水滔天流下民昏墊尭心憂帝惧萬囯<lb/>
<pb n="KR4d0235_SBCK_003-2a"/>
生魚頭錫禹洪範㝎九州功成執玉朝冕旒奔走訟獄<lb/>
帰歌謳南廵㑹稽覲諸侯書蔵䰠穴千丈幽蟬脫塵寰<lb/>
不肯留千古灵庙依松楸吾皇盛徳與禹侔菲食卑宫<lb/>
惡衣裘思禹舊績祀事脩小臣效聀躬薦羞仰瞻黻冕<lb/>
懷逺猷退惜分隂慙惰偷嗟乎越山髙兮可夷而丘鑑<lb/>
湖深兮可埋而疇惟有禹貢声名長不杇告成世祀無<lb/>
時休<hi>道觀名告成</hi>
　　　與趙安撫乞䟽嶽<lb/>
小麥青青大麥熟秧老𣣔移蚕𣣔簇皇天弥旬作淫雨<lb/>
害及農桒一何酷麥枯秧腐蚕不絲無食無衣豈能育<lb/>
使君今世賢方伯政過龔黄同舜牧僦金蠲放官與私<lb/>
<pb n="KR4d0235_SBCK_003-2b"/>
喜氣勸声傾比屋仁風已慰黎庶心誠感蒼穹理宜速<lb/>
胡為烝泄尚如許隂沴干陽埋日轂豈惟泥濘困牛車<lb/>
更恐魚龍上平陸閭閻競昼指日蛮香火遥祈上天竺<lb/>
傷和無乃有冤民蠧政尚疑多大族使君有術開青天<lb/>
按劾奸賍䟽滯獄<lb/>
　　　次韵濮十太尉詠知宗牡丹七絶<lb/>
憶昔洛陽花盛日品第况逢歐六一姚黄一品價無双<lb/>
更有左花千葉宻<lb/>
月陂春色滿花枝囯色天香照雪肌當日栽陪恐無地<lb/>
如今誰保舊園池<lb/>
開元徃事感傷中遺種猶餘一㩎紅借問通宵配妃子<lb/>
<pb n="KR4d0235_SBCK_003-3a"/>
何如及早念姚崇<lb/>
春色遥興洛陽念風俗聊於記中驗今日苧羅山下魂<lb/>
猶向人間吐妖艶<lb/>
地近尭天饒雨露花王窈窕多風度書生不辦買花錢<lb/>
空觧揺毫為花賦<lb/>
香苞初拆暁霞凝甲第名園冠紹興玉葉金枝老詩伯<lb/>
更将好語為褒称<lb/>
造化無私處處芳家山想見亦春蔵無端竊禄身為客<lb/>
孤負吾廬十八香<lb/>
　　　送僧游徑山<lb/>
潜澗家風不蕪沒禅講詵詵尽瓜葛如今更有竒兒孫<lb/>
<pb n="KR4d0235_SBCK_003-3b"/>
雲水飄然継衣鉢徑山禅伯僧中龍向来名節真無双<lb/>
我昔題詩已推許两度相逢不曽語子今此行真得師<lb/>
掃除妄想叩深機我待衣冠掛林下遟子帰来話瀟洒<lb/>
　　　三月晦日邵憲<hi>大受</hi>宴僚屬于西園某與焉趙<lb/>
　　　提幹<hi>濬</hi>即席賦詩次韵<lb/>
送春開宴種山西翠幄重重眼界迷一叚清和人共物<lb/>
十分幽勝地臨溪鴛鴻曲水閣中集嬰燕落花枝上啼<lb/>
賢榻獲陪文字飲不嫌蹤跡間雲泥<lb/>
　　　送昌齡弟還鄉兼簡夣齡<lb/>
束書千里赴王畿戦藝賢関事偶違鑑水天高鴻雁集<lb/>
左原山逺鶺鴒啼夜牀風雨客情惡春草池塘詩思飛<lb/>
<pb n="KR4d0235_SBCK_003-4a"/>
勉力還家對燈火待看双桂擢秋闈<hi>時二弟赴補偶遺昌齡还鄉夣齡留</hi>
<hi>赴</hi>
　　　糶米行<lb/>
詔書發凛周飢荒使君减價糶黄梁奉行上意固已良<lb/>
小人用心胡不藏㪷米大半雜以糠横索民錢名貼量<lb/>
怨語嗷嗷盈道傍我慙寸禄偷太倉見之不言咎誰當<lb/>
言之人指為䡖狂作詩聊語同舎郎<lb/>
　　　送㑹稽林簿<hi>日華</hi>棄官還鄉<lb/>
望秦秦望山蒼蒼未秋先作帰意濃三山深處孟園好<lb/>
<hi>林簿家有孟園</hi>松菊恨君帰不早拂衣高舉追㝠鴻不将詩别<lb/>
乖崖翁年来處士徑尤捷羙秩清資等閑躐君獨高歌<lb/>
<pb n="KR4d0235_SBCK_003-4b"/>
慕隱侖林下何曽見一人芋魁豆飯吾亦有深媿折腰<lb/>
貪五斗<lb/>
　　　戊辰歲甞和韓退之贈張徹詩寄曺夣良至今<lb/>
　　　十年夣良方和以寄因贈一絶<lb/>
𣣔識交情乆逺期十年方和和韓詩他時更踐詩中語<lb/>
偕隠谿山不可遟<hi>某舊詩云有溪山昔隠風雨無獨听</hi>
　　　送趙可大如淛西<lb/>
幕府游從盛一時之人襟宇更瑰竒西風莫作魲蓴恋<lb/>
越國江山日要詩<lb/>
　　　中秋賞月蓬萊閣呈同官<lb/>
中秋翫月小蓬萊風送婵姢入座来樽爼論文清有味<lb/>
<pb n="KR4d0235_SBCK_003-5a"/>
湖山照眼净無埃雲生脚底蛟龍卧影落人間鼓角催<lb/>
<hi>時方見月鼓角声動</hi>把酒問天兼問月何時此夜更銜盃<lb/>
　　　中秋見月方以為喜既而隂蔽意殊不滿東坡<lb/>
　　　云良天佳月即中秋不以日月断也諸君有醵<lb/>
　　　㑹之約復用前韵<lb/>
中秋翫月小蓬萊雲掩清光不放来頗斍襟懷増梗㮣<lb/>
𣣔凭欄檻掃氛埃清宵忍放嘉賓散明日還驚俗務催<lb/>
底用區區校時節良天佳月即傾杯<lb/>
　　　記夣<lb/>
　九月初四夜夣待先人游家之南觀田園闢徑於杉<lb/>
　林之間昌齡弟亦侍其側指杉徑云此異日帰去来<lb/>
<pb n="KR4d0235_SBCK_003-5b"/>
　之路也覺而思之杉徑者三徑也淵明之事先君黙<lb/>
　啓之矣書以記之<lb/>
夜夣随先君梅溪䇿黎杖杉徑早開闢帰休預標榜魂<lb/>
思驚暁醒精神發秋爽披衣照孤灯洒涕書惚怳<lb/>
　　　士人僧道俱贈岩桂<lb/>
岩桂来三家清標共秋風聮芳近禹穴擢秀疑蟾宫膽<lb/>
瓶金粟妍鼻觀天香通無心妄區别妙契将無同<lb/>
　　　府吏有以老求退者詢其年猶未六十詰其去<lb/>
　　　之由云𣣔全身避禍耳予善其知機勇退可以<lb/>
　　　媿嗜進之士夫有感而作<lb/>
升高蝜蝂墮粘璧蝸牛枯措紳鴆梁肉是亦蝸蝜徒抽<lb/>
<pb n="KR4d0235_SBCK_003-6a"/>
身箠楚中勇退媿此胥衣冠與刀筆未可分賢愚<lb/>
　　　觀習水勝<lb/>
漢武英雄思拓邉昆明習戦遺風傳吾皇仁心異武帝<lb/>
思患姑為預防計尓曺生長行伍間操舟習水便冝閑<lb/>
異日捐軀宜報囯勿效水烏為盗賊<hi>世之善水勝者多為盗竊目日水者</hi>
<hi>烏</hi>
　　　龍瑞道士贈岩桂<lb/>
岩桂遥從禹穴来天香全似月宫栽金風凄峭飄龍腦<lb/>
想見吾廬爛熳開<lb/>
　　　九日登蕺山<lb/>
九日同登古蕺山眼明天濶興清閑杯傳但斍歡無尽<lb/>
<pb n="KR4d0235_SBCK_003-6b"/>
㡌落俄驚鬂已斑鄉思遥馳三徑裏秋声近在八松間<lb/>
茱茰未許陪朝士頼有清流数徃還<lb/>
　　　夣齡九日有詩兼懷昌齡次韵<lb/>
長記去年今日好門外秋香噴沉腦弟兄隣里同登髙<lb/>
把菊行觴楽非少山殽海錯鄉味佳銀瓶索酒不用賖<lb/>
醉中不記脫巾卧明日頭上猶黄花今年豈不𣣔行楽<lb/>
竊禄東州官事束那堪送酒無白衣旋糶黄梁買枽落<lb/>
同如與子俱休休誰能長抱離鄉憂移書問訊恵連弟<lb/>
三徑許我帰来不<hi>余前此有帰㒷昌齡以為不可数以書来相勉故及之</hi>
　　　贈荘童子<hi>名大成福州人</hi>
日誦千言七歲兒方員動静早能知還家更讀韓公序<lb/>
<pb n="KR4d0235_SBCK_003-7a"/>
噐業他年必大竒<lb/>
　　　送朱丞<lb/>
一片秋懷似亂雲不堪行客話離群紅蓮緑水尚留我<lb/>
鉅竹老槐深憶君千里從今遥共月一樽何日更論文<lb/>
好将平昔家傳學勉力登朝立世勲<hi>朱故丞相之子</hi>
　　　贈夣齡兼懷昌齡<lb/>
我縁竊禄寓東州子亦相從千里游鐡硯功名壮心在<lb/>
短檠燈火夜窓幽治書朝錯宜登第射䇿公孫定取侯<lb/>
他日三人老兄弟結廬相共保松楸<lb/>
　　　和夣齡十月朔日書懷<lb/>
歲事遽如許玄㝠威𣣔伸地炉猶未火客坐况無茵日<lb/>
<pb n="KR4d0235_SBCK_003-7b"/>
短驚瞻昴天寒怯報寅<hi>予每以五更趍府而性尤佉寒</hi>尤怜對牀弟尚<lb/>
與短檠親<lb/>
　　　贈喻叔竒縣尉<lb/>
　叔竒攝職㑹稽公事之暇必訪僕於民事堂終夕論<lb/>
　文欣然相得輙成小詩見意<lb/>
同舎同年友天資逈不群詩文侵晋宋兄弟類機雲梅<lb/>
市訪仙侣蘭亭懷右軍<hi>叔竒甞集蘭亭亭作詩五絶</hi>公餘時過我無<lb/>
酒亦論文<lb/>
　　　贈王吉老縣尉<lb/>
　王吉老眇然一書生也能手斬凶人以報母讎申冤<lb/>
　請罪自投于府識與不識莫不壮之東嘉王某作詩<lb/>
<pb n="KR4d0235_SBCK_003-8a"/>
　以紀其事好事君子必継有發揚之者<lb/>
臣子大節孝與忠父母仇讎天不同賢哉㑹稽王孝子<lb/>
感槩有古烈士風松楸一夕盗破冢親獲䑕輩聞之公<lb/>
有司守法貸其命孝子銜恨無終窮誰謂書生膽如許<lb/>
貌若尫羸中甚武手斬凶人提髑髏請死申冤詣公府<lb/>
君不見齊㐮内行世所羞春秋賢之縁復讐又不見子<lb/>
胥鞭屍報父怨太史為之作佳傳君今枕戈志已伸更<lb/>
湏移孝為忠臣他年當作傳介子誓斬楼蘭雪囯耻<lb/>
　　　十月望日買菊一株頗佳<lb/>
秋去菊方好天寒花自香深懷傲霜意那肯媚重陽<lb/>
菊晚不害好固宜登我堂書生自頭白奚用泣馨香<lb/>
<pb n="KR4d0235_SBCK_003-8b"/>
　　　聞詩生日<hi>十月卜六日</hi>
良天逢十月嘉節過三元汝父初生子<hi>聞詩吾長子也</hi>吾親喜<lb/>
抱孫長成今若許氣習有餘温雁序自相友麟經可與<lb/>
言志宜存逺大學必探淵源伹務勤修徳年齡不用論<lb/>
　　　十月十六日𣣔與夣齡弟及聞詩聞禮同游蘭<lb/>
　　　亭仍約喻叔竒偕行㑹天氣不佳喻亦以疾辞<lb/>
　　　出門而止兀坐終日懷抱殊惡<lb/>
我𣣔游蘭亭天氣殊不佳同行感微恙杖屨不可偕出<lb/>
門興遽䦨兹游竟未諧遺文閱永和聊用慰此懷<lb/>
　　　和喻叔竒集蘭亭序語四絶<lb/>
我自扁舟入越初蘭亭巳向夣中如崇山峻嶺至今阻<lb/>
<pb n="KR4d0235_SBCK_003-9a"/>
唱和詩成無處書<hi>前日具筆硯治詩牌竟不成徃</hi>
群賢少長畢經過曲水流觴憶永和一代風流已陳迹<lb/>
世殊事異感傷多<lb/>
晤言一室許誰親相過無非我軰人放浪形骸嗟老矣<lb/>
仰觀宇宙尚艱辛<lb/>
茂林脩竹未成徃游目騁懷聊自欣暢叙幽情有齊契<lb/>
一觴一詠細論文<lb/>
　　　和韓退之晚菊贈喻叔竒<lb/>
嘉菊何太晚十月纔黄花既晚好何益三嗅良可嗟開<lb/>
日乃佳節芳樽對年家今夕苟不飲如此黄花何<lb/>
　　　夜讀書于民事堂意有所感和韓公縣齋讀書<lb/>
<pb n="KR4d0235_SBCK_003-9b"/>
　　　韵<lb/>
䆠游寓幕府幽懷属山林兀坐窓几間黙求聖賢心沉<lb/>
潜偶㑹意嘆息常弥襟丗塗豈能騖古道聊自斟䰠穴<lb/>
思𣣔探丹書未容㝷青銅毎自照白髪已見侵事業浩<lb/>
無窮筋力媿不任丈夫固有志寕在官與金<lb/>
　　　李資深贈古瓦硯及詩<lb/>
世貴銅雀硯常患偽乱真千金買渇雀虚名何足珍李<lb/>
生心好古身困道不貧得此佳陶泓製由萬道人慇懃<lb/>
持贈我噐古詩清新置之窓几間日與毛頴親未能草<lb/>
太元姑用注獲麟羅文及端𬗋貴幸無比倫屈尔居蓬<lb/>
窓與我同艰辛研磨媚權貴揮染劳精神兹我所不敢<lb/>
<pb n="KR4d0235_SBCK_003-10a"/>
銘以書諸紳<lb/>
　　　喻叔竒恵川墨<lb/>
子墨客卿来自蜀綉川家蔵尤不惡明窓研磨出珠玉<lb/>
客卿於君徳良渥嗟予經年客蓮幕交絶方兄澁嚢槖<lb/>
文房諸子亦蕭索同年於予契非簿特遣卿来助予學<lb/>
不才拜賜心愧怍客卿之意殊不樂陶泓毛頴登䑓閣<lb/>
陳玄待詔同著作卿從予游失所託惟清惟静惟寂寞<lb/>
但有詩篇日酬酢<lb/>
　　　戴夫人挽詞<hi>同年姚筠教授母</hi>
勤儉肥家福亦肥晚年門户更光輝滿庭蘭玉俱藍䄂<lb/>
照眼雲仍尽綵衣方外客携因果去月中人折桂枝帰<lb/>
<pb n="KR4d0235_SBCK_003-10b"/>
回頭徃事夣幻影丹旐五雲原上飛<lb/>
　　　和趙可大四絶<lb/>
僧居岑寂異官居索句搜腸撚断鬚那更雨中思底事<lb/>
夣魂帰到種山隅<lb/>
　　　右僧舎雨中<lb/>
杜宇声中春𣣔帰少陵老淚不禁揮與君共𬒳浮蝸誤<lb/>
不似淵明早見機<lb/>
　　　右聞子規<lb/>
唾手科名尚少年無窮事業更居前辛勤不寐思經意<lb/>
却笑邉韶好晝眠<lb/>
　　　右不寐<lb/>
<pb n="KR4d0235_SBCK_003-11a"/>
萬壑千岩擁越岡朝陵追念舊　天王自嗟無路攀弓<lb/>
劒尚忍興言及虎狼<lb/>
　　　右朝永祐陵<lb/>
　　送黄機宜游四明<hi>名子魯</hi>
游宦東州識老成坐間談笑欲風生人如元祐氣尤直<lb/>
詩不江西語自清雪棹非縁㝷旧隠夜牀端欲對難兄<lb/>
行聞太史奏星聚四皓聮珠臨四明<hi>黄兄弟四人皆皓首号所居曰橘隠</hi>
<hi>堂</hi>
　　　盧仁及縣丞挽辞<lb/>
妙齡才譽冠東嘉百戦功成暮景斜人在盧前有慙色<lb/>
禮從戴後獨名家藍田羙績誰䏻記綘帳竒兒最可夸<lb/>
<pb n="KR4d0235_SBCK_003-11b"/>
鄉里搢紳官業冷因公淪落倍興嗟<lb/>
　　　贈術者<lb/>
枉道貴何益正塗窮亦榮誰辭談義命試問小君平<lb/>
　　　游天依寺<lb/>
拂暁藍輿出蠡城稽山照眼鑑湖明千岩深處十峯好<lb/>
萬壑流中双澗清香靄嘘成普賢像風松吹作法華声<lb/>
灵烏不肯来城郭長伴高僧避寵榮<lb/>
　　　次梁尉韵<lb/>
探春連騎入山城更喜梅仙亦㑹盟<hi>梁後至</hi>文字偶同吾<lb/>
軰飲聖賢滿為使君傾<hi>安撫尚書以僚属游山送酒六十樽諸公自山中回晚集于教</hi>
<hi>授厅為文字飲</hi>詩逢好境天然好山為清流分外清瀟洒宗之<lb/>
<pb n="KR4d0235_SBCK_003-12a"/>
最年少我慙叨預八仙名<hi>梁最年少</hi>
　　　酬陸宰用梁尉韵<lb/>
收拾湖山付管城士衡獨歩張文盟湧泉詩思逼人徢<lb/>
屑玉笑談終席傾天色亦縁吾軰好路人能道長官清<lb/>
要令巧匠鐫山骨記取同行八士名<lb/>
　　　和喻叔竒游天依四十韵<lb/>
稽山高八雲鑑湖濶浮空禹秦有餘迹晋宋多鉅公我<lb/>
来歲及周夣寐懷清風兹欣天氣佳扶桒欲曈曨駕言<lb/>
天衣游盍簮盡鴛鴻經夕戒行李如期集仙宫<hi>早㑹于天長觀</hi>
聮騎岀城南行行指秦峯千岩競吐秀眼界清無窮招<lb/>
提在何許十里松隂濃林端忽鍾磬與客為先容群簮<lb/>
<pb n="KR4d0235_SBCK_003-12b"/>
擁花界双佩鳴寒空試将比天台大畧如思豊<hi>天台囯淸山水</hi>
<hi>秀絶有思豊堂尤可觀覧</hi>首讀邑浩碑妙理開昏蒙細觀元白詩丘<lb/>
壑羅胸中蕭璧尚堪靣<hi>寺有靣璧二大字</hi>梁薪㡬經烘<hi>寺有梁時薪火</hi>
<hi>見李公埀詩</hi>兹宫現有相禅客談無同朝陽㝡嶄絶白雲抺<lb/>
其胷<hi>朝陽峯㝡竒</hi>杜䳌天下無至今映山紅鷄僧始開山道<lb/>
業聞清衷思㪯照不起高價傾江東袈裟縷黄金宫女<lb/>
自針工昭明親抱送禮意何太恭白馬忽渡江䑓城䘮<lb/>
英雄囯破遺衣在丹青落塵容<hi>寺舊有梁昭明太子畫像</hi>我軰皆書<lb/>
生意氣飄如虹䗶屐共㝷幽寕求香火功載酒懷賀老<lb/>
招隠思戴顒賦詩效吹䑓一飯敢不忠况我賢使君徳<lb/>
宇尤踈通楚醴餉百榼白衣走山中嗟余何為者天資<lb/>
<pb n="KR4d0235_SBCK_003-13a"/>
媿倥侗謬與酒中仙偶同蕺山松<hi>蕺山有八松</hi>同年妙詞章<lb/>
况有山水供古詩如古琴山髙水溶溶背嚢小奚奴捧<lb/>
硯長鬚僮<hi>叔竒題名</hi>勝游與佳作二羙今具逢品題徧群英<lb/>
波瀾及孤蹤掬水弄華句比擬何凢庸<hi>掬水月在手弄花香滿衣乃于</hi>
<hi>良史游天衣寺詩也</hi>兹㑹如蘭亭同行類荀龍盛事在詩史奚用<lb/>
呼畫工<lb/>
梅溪先生後集卷第三<lb/>
<pb n="KR4d0235_SBCK_003-13b"/>
<pb n="KR4d0235_SBCK_003-1a"/>
梅溪先生文集卷第三<lb/>
　　詩<lb/>
　　　送元範赴省<lb/>
清峭霜天振羽翰共觀一鶚氣軒軒願将柱腹書千卷<lb/>
盡作憂時䇿萬言請繫單于同太傳不阿人主異公孫<lb/>
龍頭素是君家物又見傳呼賈状元<hi>囯朝賈黯賈安宅皆狀元</hi>
　　　送劉政孫<lb/>
蚤歲聲蜚舍法中漕䑓前日始收功辛勤半世虀塩學<lb/>
慷慨平生畎畆忠作佛肯居靈運後登仙更與阮郎同<lb/>
瓊林宴罷游天禄太一然藜定照公<lb/>
　　　送劉全之<lb/>
<pb n="KR4d0235_SBCK_003-1b"/>
綵衣堂上別慈顔匹馬楊鞭指帝関千里清風生腋下<lb/>
十分黄氣滿眉間手探春信尋梅去袖帶天香折桂還<lb/>
定向蓬莱燕仙侣為言子晋在江山<lb/>
　　　前詩送三鄊文行雖各獻芹然非所以勉子大<lb/>
　　　夫茂明大對之意更為古詩一章<lb/>
逆胡殘喘仍跳梁中興事業猶渺茫當今取士異平日<lb/>
非為故事開科埸廟堂方諱口打賊翻抵正論為猖狂<lb/>
紛又兒軰茍冨貴妄引申伯深阿王公孫老儒亦曲學<lb/>
不敢正色言堯湯徒令天下慷慨士肝膽一劒生光芒<lb/>
前年胡公以言逐言今已驗官未復近日徑山縁賦詩<lb/>
裏頭衣白投荒服忠良自此多結舌道路相看徒以目<lb/>
<pb n="KR4d0235_SBCK_003-2a"/>
誰能言事如靖康陳東巳死歐陽戮囯家飬士㤙至渥<lb/>
干戈不廢菁莪育諸公報囯當如何莫把剛腸慕粱肉<lb/>
丈夫一第何足道幸勿以此存懐抱賈生當獻太息流<lb/>
涕痛哭書更施三表五餌請爲屬囯繫單于大劉小劉<lb/>
展盡畎畝惓又忠洪恭石顯軰視之當與奴僕同<lb/>
　　　詠桞<lb/>
東君扵此最鍾情粧點村村入畫屏向我無言眉自展<lb/>
與人非故眼猶青縈牽别恨絲千尺断送春光絮一亭<lb/>
葉底黄鸝音更好隔溪烟雨醉時聴<lb/>
　　　次韻潘先生寒食有感<lb/>
花媚韶光桞弄煙簫聲處處賣餳天誰知子厚懐桑梓<lb/>
<pb n="KR4d0235_SBCK_003-2b"/>
北望長號又一年<lb/>
無頼楊花趂暖風旅中節物與愁逢一聲杜宇啼春怨知<lb/>
在花梢第幾重<lb/>
人間寒食幾經年甲子誰能記後先且盡一杯藍尾酒<lb/>
莫将身事惱生前<lb/>
　　　悼僧徳芬<lb/>
身着方𫀆十一年緇林頭角稍軒軒參禪早悟前三㫖<lb/>
學道思歸不二門花落絮飛浮世盡風清月白片心存<lb/>
異時我作髙僧傳為記嚴公有此孫<hi>芬乃宝印弟子嚴闍梨法孫也</hi>
妙齡蕭灑脫塵籠髙揖禪林話苦空萬水千山新道眼<lb/>
一瓶二缽舊家風圓鏡肇論能知趣筆法詩章稍自工<lb/>
<pb n="KR4d0235_SBCK_003-3a"/>
圎澤精魂定何所想隨流水到天童<lb/>
　　　悼禅法師<lb/>
閣中髙隠歲華深龜鶴精神老不侵寳劒妙傳驅鬼術<lb/>
靈丹長有濟人心彌明石䁀方聮句洪景袈裟遽掩衾<lb/>
　　　　　借問青牛何處去九天雲路杳難尋<lb/>
　　　毛虞卿見過<lb/>
故人訪吾廬况是清和節髙槐緑成隂芳草碧未歇携<lb/>
手山間行清興浩然發呼童具鷄黍濁酒醅初潑貧居<lb/>
媿荒凉野蔌草羅列盤實飣梅豆𬞞餐薦薇蕨主禮雖<lb/>
甚㣲客色未嘗觖醉翁山水意不爲壼觴設蠏眼煎新<lb/>
汲雀舌烹春擷澆君文字腸掉我清談舌人生㑹面難<lb/>
<pb n="KR4d0235_SBCK_003-3b"/>
歲月易飄忽君姑為我留怱怱莫言别<lb/>
　　　讀孫子尚舊所寄書<lb/>
故人之書不易得片𥿄隻字皆可惜收拾永為巾笥藏<lb/>
縱得千金不碩易開緘展轉時一讀又未能終淚横臆<lb/>
之人門地盛衣冠萬里家居帝王宅干戈繚繞飄吾鄉<lb/>
傾盖論交似疇昔我年𥘉冠君猶少握手游從沗聮璧<lb/>
金溪風月供醉吟君唱我酬常即席君詩句句清且新<lb/>
髙壓曹劉倒元白我才短淺何足論彊伴寜容小生敵<lb/>
追風駿足横海鱗暫困鹽車與汙澤掉頭一去不可尋<lb/>
南北茫茫烟水隔往年雁字時復傳近日詩筒杳難覔<lb/>
眼中不見故人面𥿄上空懐故人迹人生㑹合䏻幾回<lb/>
<pb n="KR4d0235_SBCK_003-4a"/>
一别八年同瞬息我去無由君不来尊酒相逢更何夕<lb/>
　　　宋彦才挽詞<lb/>
徳著吾鄊月旦評丘園蕭散傲虗名𫀆雖不奪詩尤好<lb/>
秋不曽悲賦自清早掛儒冠知有命晚憑貝葉悟無生<lb/>
人間月落天池後定向維摩頂上行<lb/>
　　　宋孺人挽詞<hi>劉方叔継母</hi>
晚歲歸来奉伯鸞力将勤儉濟艱難鹿車共挽甘從鮑<lb/>
㷱膽親調𣣔慕韓鏡裏玉容猶未老夢中銀漏忽驚殘<lb/>
通家賤子非房杜長記登門酒盡歡<lb/>
　　　先君子去世五十日孤某入四友室覩平生遺<lb/>
　　　迹哀號痛哭絶而復蘇旣而書四十字以寄罔<lb/>
<pb n="KR4d0235_SBCK_003-4b"/>
　　　極之思<lb/>
先子神何在人亡迹尚存業餘經史案趣寄聖賢尊榻<lb/>
冷寕欹枕堂虗巳盖棺晨昏徒泣血無路報深恩<lb/>
　　　李府君挽詞<lb/>
利塗名路兩﨑<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>甘向田園事陸沉一頃膏腴生計足<lb/>
四時香火佛縁深築門東海于公意教子燕山竇老心<lb/>
䘖涕為公銘隱徳不縁䛕墓𣣔黄金<lb/>
　　　陳景公挽詞<lb/>
冠玉堂堂骨相竒起家消息露蓍龜齒牙不妄千金諾<lb/>
度量難窺萬頃陂車轍過門多長者箕裘傳業有佳児<lb/>
西園新卜松楸地記得公顔向此怡<hi>公園有怡顔亭今塟其上</hi>
<pb n="KR4d0235_SBCK_003-5a"/>
先子於公分頗深晚年出處恨商參雖脩北海通家好<lb/>
未遂香山㑹老心盡道吉人俱未艾誰知凶訃遽相尋<lb/>
三年落盡思親涙今日登門又滿襟<lb/>
　　　次韻萬喬年李唐英二絶<lb/>
七賢林下共忘機更有新詩爲發揮竹葉一尊添逸興<lb/>
董風吹散臉紅㣲<lb/>
黌舎炎炎畏月長竹亭取次納新凉文章風月湏兼羙<lb/>
莫使時人恨海棠<lb/>
　　　送章生端武<lb/>
麟經絶筆今幾年學者異說何紛然操矛入室務相伐<lb/>
誰能浚井得羙泉梅溪野人獨好古遺經獨抱期心傳<lb/>
<pb n="KR4d0235_SBCK_003-5b"/>
從予講論有趙陸得趣往往忘蹄筌章生妙齡固可畏<lb/>
聖經賢傳思窮研贏糧逺来若有意席未及暖俄言還<lb/>
豈厭先生紙上語奥境不見徒留連春秋明日遂東矣<lb/>
情鍾我輩徒拳拳<lb/>
　　　送羅生少陸<lb/>
羅生黄山来從我梅溪㳺齒髪㝡年少學問能自修短<lb/>
檠照深夜細字書蝇頭大業心𣣔潜遺編力旁搜新文<lb/>
有佳趣日進殊未休吾愧河汾翁子學常與收行将拭<lb/>
老眼万里看驊騮一葉下庭皐大火當西流遥望河陽<lb/>
雲俄登李膺舟交朋重惜别挽䄂終不留吾腸百錬剛<lb/>
亦作繭緒抽籍也不吾叛尋盟定髙秋<lb/>
<pb n="KR4d0235_SBCK_003-6a"/>
　　　送茹生履<lb/>
燈火勤勞覺瘦生望雲心断涕從横賢関春信無多日<lb/>
手折梅花贈子行<lb/>
　　　乙丑冬罷㑹呈諸友<lb/>
繆意開家塾㣲才愧斗筲雖迯有若叱寕免孝先朝尚<lb/>
頼知心友能全耐乆交殷勤惜别意終日在梅梢<lb/>
　　　江上遇夙二絶<lb/>
薄暮登舟海颶生短蓬欹側浪峥嶸江神正好憐行客<lb/>
莫待他時却世情<lb/>
弭棹乾門<hi>乾音干海上山名</hi>浪未平同舟太半巳山行自慙不<lb/>
是婁師徳免葬江魚頼友生<lb/>
<pb n="KR4d0235_SBCK_003-6b"/>
　　　宿黄巖妙智院<lb/>
問訊開山始于今二百年徑幽㣲見竹社廢尚遺蓮觀<lb/>
頌思元老㳺庵憶舊禅怱怱一宿客未盡滌塵縁<hi>院有内照</hi>
<hi>庵趙清獻作頌軒名滌慮</hi>
　　　過黄巖<lb/>
三日離家客悠然覺路長梅花十里眼竹葉一杯腸詩<lb/>
思貪佳境眉頭憶故鄊江山看未足囬首隔滄浪<lb/>
　　　宿慶善寺<lb/>
剛𬒳篙工誤遲留一日装川塗隔浩渺燈火亂昏黄呼<lb/>
僕回行李尋僧宿上方山前十里雪夜入夣魂香<lb/>
　　　過天台<lb/>
<pb n="KR4d0235_SBCK_003-7a"/>
目逆神仙路丹成未暇躋雪深封佛壠雲暗鎻桃溪流<lb/>
水無還有亂山髙復低𣣔尋劉阮洞歸路恐成迷<lb/>
　　　過新昌<lb/>
杖屨登關嶺山行無住時客情渾在眼郷思苦関眉石<lb/>
現金僊像谿蟠阮肇祠越山都幾點收拾上新詩<lb/>
　　　觀石佛<lb/>
土木塗金巧逼真緫隨浮幻化埃塵何人着意鐫山骨<lb/>
長現金剛不壊身<lb/>
　　　戴溪亭<lb/>
髙士逃名隠此溪凭欄遐想獨徘徊不知吾祖乗舟後<lb/>
得得誰從雪裏来<lb/>
<pb n="KR4d0235_SBCK_003-7b"/>
　　　曹娥廟<lb/>
慟哭無尋處投江竟得屍風髙烈女傳名重外孫碑荒<lb/>
草沒孤冡洪濤舂古祠懐沙爲誰死翻媿是男児<lb/>
　　　宿驛奥<lb/>
未是他郷客思家已断䰟明朝春色好宿䖏近花村<hi>大芙</hi>
<hi>蓉小芙蓉</hi>
　　　題靈峰三絶<lb/>
家在梅溪水竹間穿雲蠟屐可曽閑雁山新入春游眼<lb/>
却笑平生未見山<lb/>
洞中大士半千身住世端能了世因應笑玉簫峰下客<lb/>
馬蹄長踐利名塵<lb/>
<pb n="KR4d0235_SBCK_003-8a"/>
三宿靈峰不為禪茶甌隨分結僧縁明朝杖屨丹丘去<lb/>
帶得烟霞過海船<lb/>
　　　出鷹山<lb/>
三宿山中始出山出山心尚在山間浮名奪我林泉趣<lb/>
不及髙僧一味閑<lb/>
　　　關嶺遇雪<lb/>
路近剡溪春雪深此行有媿子猷尋毆馳千里争蝸角<lb/>
孤負扁舟自在心<lb/>
　　　過鑑湖<lb/>
誰把青銅鑄鑑湖湖光冷浸越王都東風二月西游客<lb/>
買得扁舟入畫圖<lb/>
<pb n="KR4d0235_SBCK_003-8b"/>
春水如天浪未生扁舟真在鑑中行漁人不問君王覔<lb/>
占得湖光亦自榮<lb/>
　　　月夜獨酌<lb/>
月色撩人不忍眠杖頭獨掛百青錢一杯竹葉那能醉<lb/>
澆起鄊心更黯然<lb/>
　　　太學寄夣齡昌齡弟<lb/>
東望家山幾断䰟白雲飛盡路漫漫湏知太學虀塩味<lb/>
不似親闈菽水歡事業未應孤鐡硯弟兄猶喜盡儒冠<lb/>
行飛直待秋風便好作排空鷹字看<lb/>
　　　丁邜秋赴鹿鳴宴次太守趙殿撰韻<lb/>
食苹開燕副招求夢草詩成寵士流要得異才聮虎榜<lb/>
<pb n="KR4d0235_SBCK_003-9a"/>
亦容下客盗狐裘早脩慧業欽靈運妄賛元經媿子㳺<lb/>
刺史笑談風滿席定應吹拂到瀛洲<lb/>
　　　赴省治装有感<lb/>
記得離家桞未黄歸来三徑菊花香一年强半身為客<lb/>
席未遑安又趣装<lb/>
　　　再過鷹山三絶<lb/>
　　　　大龍湫<lb/>
龍大那容在此湫銀河得得為飛流好乗風雨昻頭角<lb/>
直到天池最上頭<lb/>
　　　　天柱峯<lb/>
女蝸石爛若為脩四海咸懐𣏌囯憂誰識山中真柱石<lb/>
<pb n="KR4d0235_SBCK_003-9b"/>
擎天功業勝伊周<lb/>
　　　　天聦洞<lb/>
重華疑到此山中鑿石䟽岩逹四聦端為草茅憂世士<lb/>
不教無路獻孤忠<lb/>
　　　思歸<lb/>
窓外西風竹數竿秋聲終夜趣歸鞍吾廬此去八百里<lb/>
歸到家時天未寒<lb/>
　　　别太學同舍<lb/>
二年客賢関傾盖皆故人况我同舎郎何異手足親虀<lb/>
塩共牢落燈火同悲辛坐覺歲月忘所頼朋友仁西風<lb/>
起天末淅瀝吹江蘋思歸適所碩惜别還霑巾祖席歌<lb/>
<pb n="KR4d0235_SBCK_003-10a"/>
驪駒别腸轉車輪離索恐孤陋重来約新春<lb/>
　　　戊辰閏八月歸臨安觀舊題脩竹黄楊丁香慨<lb/>
　　　然有感復書三絶于後<lb/>
吾家風物冨檀欒最愛青青耐歲寒千里歸来面蒼玉<lb/>
不煩時復報平安<lb/>
同日種松今合抱後来栽桞已參天笑看軒外黄楊樹<lb/>
我亦如君厄閠年<lb/>
蕙蘭憔悴菊萎秋葉底蔵春巳數頭詩客不知花韻别<lb/>
却言空結雨中愁<lb/>
<pb n="KR4d0235_SBCK_003-10b"/>
梅溪先生文集卷第三<lb/>
</p>
<p>
</p>
  </div>
<div> <lb/>
    <p>
<pb n="KR4d0235_SBCK_004-1a"/>
梅溪先生奏議卷第四<lb/>
　　　論用兵事冝劄子<lb/>
臣切以今日之事有不可䡖改者曰用人有不可不决<lb/>
䇿者曰進蹕有不可不深慮者曰荆㐮有不可不急治<lb/>
■者曰兵賦自古人君相與圖進取之計必有一定不<lb/>
易之規模知一勝一負爲兵家常勢故少勝不爲之喜<lb/>
小敗不爲之沮秦穆用孟明三敗而後覇西戎漢髙爭<lb/>
天下婁敗而後禽項羽諸葛亮才兼文武而有馬謖街<lb/>
亭之敗至於上表自劾蜀主不廢之卒能與吴魏抗衡<lb/>
而功盖三分之國　國朝范仲淹韓琦皆一代名臣俱<lb/>
有材畧其經畧西夏也而亦有任福三川之敗　仁祖<lb/>
<pb n="KR4d0235_SBCK_004-1b"/>
不廢之卒能臣元昊而安中國此皆規模素定於匈次<lb/>
故能收異日之大功臣聞前日淮甸之師一月三捷宿<lb/>
州不利盖亦兵家勝負常勢也異議者遂從而揺撼将<lb/>
帥之臣且謂大将不還以貽　聖慮今李顯忠邵宏淵<lb/>
及諸統制軍馬巳囘濠泗矣亦足見小人幸災樂禍扇<lb/>
為浮言務在中傷不可不察也恭聞陛下遣中使給<lb/>
御札慰安張浚撫勞将士仍放顯忠䓁罪憫其血戦之<lb/>
勞而赦其一眚之愆真得前古帝王御将之道矣然外<lb/>
議詾詾謂　陛下宣召楊存中欲用為主帥臣切料聖<lb/>
意必不然然常人情紛優之際不䏻無市虎之惑既而<lb/>
聞之𥘉欲除荆㐮宣撫又改御營使及聞邉報稍寕其<lb/>
<pb n="KR4d0235_SBCK_004-2a"/>
招遂寝疑者雖稍息而不䏻無慮焉存中為将罔功天<lb/>
下皆知之黷貨無厭交結中外爵位巳極而求進不巳<lb/>
彼其心但幸國家之有禍遂欲投隙而進亦何求而不<lb/>
得耶御營使不已必将有大於此者命令一出必失軍<lb/>
民之心使江淮荆㐮隴蜀将士聞之必致觧躰且謂朝<lb/>
廷因王師小衂而遽欲變易大帥非所以安人情威戎<lb/>
虜也臣所謂不能無患者在此建炎紹興間太上皇巡<lb/>
幸止用宰相樞宻為御營使李綱朱勝非䓁嘗為之<lb/>
陛下将為視師之舉冝遵用故事以两府大臣兼之足<lb/>
矣朝廷雖乏才其可以此䡖䖏存中軰耶此事尤在聖<lb/>
心素定不可變易於倉卒之間此臣所謂不可䡖改者<lb/>
<pb n="KR4d0235_SBCK_004-2b"/>
曰用人也臣聞天下之勢不在國之强弱而在氣之如<lb/>
何氣振則轉弱而爲强氣沮則變强而爲弱股至强而<lb/>
惧則慄氣餒之也髪至弱而怒則衝氣激之也景徳間<lb/>
契丹舉國南冦王欽若請幸金陵陳堯叟請幸蜀以避<lb/>
其銳　真宗以問冦凖凖曰誰爲陛下畫此䇿者罪可<lb/>
斬也今胡虜近迫四方危心當勵衆禦敵以衛社稷惟<lb/>
當進尺不可退寸柰何欲委棄宗廟逺之椘蜀鑾輿<lb/>
囬轉一歩則萬衆雲散四方瓦觧椘蜀尚可至耶真宗<lb/>
善其計乃幸澶淵将士鼔勇射殺撻覧虜衆遂退此作<lb/>
氣以破敵轉弱而爲强之尤大者也前年　太上皇下<lb/>
親征之詔爲建康之幸作士氣以走胡騎蓋得䇿矣惜<lb/>
<pb n="KR4d0235_SBCK_004-3a"/>
議乎議者不建逺大之計而遽囬安臨也　陛下前日<lb/>
下詔視師中外鼓舞秋凉進發或者猶以爲遅今王師<lb/>
退保濠泗督府逺在盱眙　陛下冝速進蹕以幸建康<lb/>
居六朝帝王之宅據東南形勢之勝可以援吴蜀可以<lb/>
控四方可以逺海道之虞可以壮淮甸之勢四方聞之<lb/>
孰不增氣至若百司之衆在今冝省犒之費比舊冝莭<lb/>
庻㡬萬騎易動如聖訓所謂當如創業時此臣所謂不<lb/>
可不决䇿者曰進蹕也臣聞荆㐮居天下形勢之中乃<lb/>
古今必争之地萬一虜人乗虛而入使川陜隔絶則東<lb/>
南之勢孤矣近聞朝廷既罷汪澈命張浚兼都督之使<lb/>
令出扵一固已得䇿又用王彦知㐮陽議者以爲得人<lb/>
<pb n="KR4d0235_SBCK_004-3b"/>
又聞以彦莭制趙撙則或以為不可撙乆在荆㐮得士<lb/>
卒心彦自外来遽令受其莭制恐武臣氣不相下或生<lb/>
釁端兼張浚在淮去荆㐮逺甚或有機㑹恐関報失期<lb/>
臣謂冝於前兩府侍從中擇一重臣威名稍著者以為<lb/>
宣撫既以浚督之文以重臣制之使彦與撙軰各當一<lb/>
面則荆㐮可以無虞矣今朝廷知備淮甸而逺荆㐮此<lb/>
臣所謂不可不深慮者此也今國家大則為進取之圖<lb/>
次則為守禦之計然議論及兵則其言必怯者以其所<lb/>
乏者兵與財也則兵不可以不招財不可以不理切聞<lb/>
西北歸附之民有可以為兵者衆督府及諸将不敢多<lb/>
募之者惧國家有飬之之費也然今日之勢有不得不<lb/>
<pb n="KR4d0235_SBCK_004-4a"/>
宜命張浚諭江淮荆㐮諸将招其可用者而籍之汏其<lb/>
無用者而民之縦未至多亦可𥙷填折傷之額又東南<lb/>
之民亦有可用者如江西福建及台之仙居婺之東陽<lb/>
諸䖏其人皆徤而善闘往往曹聚於茶啇塩賈間可令<lb/>
守帥之臣重其直以招之必有應募者廣海諸冦有就<lb/>
招安者可從而藉之州縣有犯茶塩禁者貸其罪而兵<lb/>
之亦可以少補軍籍也至如財者臣以為生之不如莭<lb/>
之今國家比天下全盛太平無事時非不莭約比　祖<lb/>
宗創業艱難時則可省非一也軋徳開寳間宫人不滿<lb/>
二百猶以為多左右内臣止有五十餘員止令掌宫掖<lb/>
未嘗干預政事宫殿内惟掛青市縁簾緋絹帳紫紬褥<lb/>
<pb n="KR4d0235_SBCK_004-4b"/>
今宫人之数内臣之員豈能盡如　藝祖時乎臣前日<lb/>
曾奏欲聖躬親率之者盖欲以　藝祖為法也近日䑓<lb/>
諌所議裁减雖日計不足而歲計有餘亦不為無𥙷然<lb/>
奏巳上而未行者豈以衆怨所在而朝廷不敢當耶今<lb/>
彊埸未靜上下同憂權冝裁减以紓國用䑓諌既以身<lb/>
任怨大臣何避之有至如理財之術莫如遴選板曺臣<lb/>
前日與諌臣共留趙子潚者誠恐今日理財之臣未必<lb/>
賢於子潚也似聞海冦稍息不若别擇代者而還子潚<lb/>
不唯可以理財如旦夕車駕進發輦發輦轂之下謀議<lb/>
之寄議者謂非子潚不可也此臣所謂不可不急治者此也<lb/>
臣所陳四事碩陛下付大臣議之如有可採乞賜施行<lb/>
<pb n="KR4d0235_SBCK_004-5a"/>
　　乞審核李顯忠䓁功罪劄子<lb/>
臣聞宿州之師不利而反議者皆歸咎李顯忠顯忠身<lb/>
為上将不能於勝敵之後撫存将士以保垂成之功遂<lb/>
致潰散而歸固不能無罪也然前日匈匈之議謂顯忠<lb/>
心懐南北鼓惑中外上貽聖憂今顯中既還上章請罪<lb/>
亦足以見䜛說之無驗矣說者又謂顯忠貪戀金帛欲<lb/>
為已有不分将士遂致離心理或有之恐亦未實兼顯<lb/>
忠亦劾奏統制官周宏等数人無故領兵自囬遂致失<lb/>
利欲正宏䓁罪臣亦未敢以為然昔慶暦間趙元昊叛<lb/>
大将劉平遇賊于延州力戦而死都監黄徳和遁走誣<lb/>
平降賊朝廷信其言遽欲戮平之家頼　仁宗聖明遣<lb/>
<pb n="KR4d0235_SBCK_004-5b"/>
御史出理其事既得其實遂褒平死事之莭而斬誣告<lb/>
之人今正虚實未辨之時臣以為不可不審朝廷不如<lb/>
姑兩存之以安反側却令都督張浚審核虛實聞奏<lb/>
如功可贖過則許其自新責其後效如罪多功少實誤<lb/>
大事則不可不正典刑但審而後行庻使聖朝不致濫<lb/>
罰不勝幸甚<lb/>
　　論龍大淵撫諭兩淮劄子<lb/>
臣切聞有㫖令龍大淵往兩淮撫諭者仰見聖心憂念<lb/>
将士故遣左右心腹之臣為勞来旋歸之使或出於大<lb/>
淵不惮勞苦慨然請行亦可嘉也然命令𥘉下議者■<lb/>
囂然咸謂自古遣使或巡行天下㦯撫諭軍民皆於士大<lb/>
<pb n="KR4d0235_SBCK_004-6a"/>
夫中遴選人才如漢之八使用張綱䓁唐之十一使用<lb/>
庾何䓁是也　太上皇建炎紹興間亦嘗遣使撫諭矣<lb/>
或用䑓察或用郎官出於遴選時號得人今大淵雖爲<lb/>
潜藩舊臣議者謂非出扵朝廷遴選之公䘖命撫師有<lb/>
䡖國躰又慮大淵之出聞者謂是陛下所親信之人<lb/>
州縣必希意而将迎諸軍或望風而交結萬一復致人<lb/>
言如前日䑓諌給舎之論列豈不重貽聖憂亦非所以<lb/>
保全大淵也臣以謂王師之還陛下巳降詔尉撫之<lb/>
矣今只委張浚劳来安集之不必更遣撫諭之使切恐<lb/>
将士以宿州不利而還未測朝廷之意怱聞使命之出<lb/>
心必懐疑不如寝而勿行以安反側不然乞命宰相於<lb/>
<pb n="KR4d0235_SBCK_004-6b"/>
朝列中擇其忠實通曉者敦遣之以重光華之使以<lb/>
塞中外之議不勝幸甚<lb/>
　　自劾劄子<lb/>
臣天資愚戇不逹時冝獨抱孤忠每懐憂憤自從捴角<lb/>
身在草苑聞醜虜亂華中原䧟沒未嘗不痛心疾首與<lb/>
虜有不共戴天之讎及聞秦檜用事辱國議和臣常思<lb/>
食其肉以快天地神人之憤臣素不識張浚聞浚天姿<lb/>
忠義誓不與賊俱生天下聞浚之名必以手加額盖忠<lb/>
義人心所同臣實敬慕之前年俻員館職嘗因輪對首<lb/>
言虜必敗盟乞用浚等太上皇不以為罪臣既去國<lb/>
虜果南牧　太上皇親征起浚知建康府　陛下嗣位<lb/>
<pb n="KR4d0235_SBCK_004-7a"/>
因以江淮都督之任委之天下皆以為當惟史浩之徒<lb/>
不恱臣去年十一月𬒳召至闕首以恢復太計仰賛聖<lb/>
㫁又乞　陛下不惑群議委浚以圖成功　陛下不以<lb/>
臣言為非每蒙聴納浚前日入覲議進取之計雖非臣<lb/>
所與聞至於勸　陛下破群議而用浚臣不為無力浚<lb/>
遣二将取靈壁虹縣及取宿州降三大将一月三捷議<lb/>
者皆服　陛下英㫁任浚為難及聞王師不利而幸災<lb/>
樂禍者横議蠭起臣與一二諌臣常奏一勝一負兵家<lb/>
常勢之說勸　陛下以剛大為心毋以驚憂自沮臣又<lb/>
謂　陛下用兵為祖宗陵寝暴露而舉為　徽宗欽<lb/>
宗復讎而舉為二百年境土而舉為中原弔民伐罪而<lb/>
<pb n="KR4d0235_SBCK_004-7b"/>
舉與古帝王好大喜功𨳩邉生事者不同投機而進知<lb/>
難而退益當内脩俟時而動　陛下剛明果㫁規模素<lb/>
㝎固不以一衂爲群議所揺然異論紛紛不肯置浚浚<lb/>
嘗上表自劾朝廷尚未施行<hi>臣聞</hi>諸葛亮街亭之敗亦有<lb/>
自劾之表　國朝范仲淹韓琦西夏䘮師亦嘗降官但<lb/>
仁祖始終任之卒收後效臣謂陛下亦冝從浚之請<lb/>
薄示懲戒使浚得以號令将士以爲後圖如臣狂愚不<lb/>
合妄賛恢復又不合乞委任張浚今王師不利浚與其<lb/>
属待罪臣其可尚居凨憲之職使朝廷失刑欲乞　陛<lb/>
下正臣妄言之罪罷御史職事仍賜竄殛以塞群議<lb/>
　　　䕫州論馬綱状<lb/>
<pb n="KR4d0235_SBCK_004-8a"/>
准樞宻院劄子樞宻院奏知䕫州張震申所有四川宣<lb/>
撫司措置川蜀馬綱改移水路事件委有未便去䖏申<lb/>
乞詳酌施行奉　聖㫖除打造舟船外其餘事件並令<lb/>
吴璘𬋩辦其舟船令王某疾速應副臣契勘馬綱利害<lb/>
前知䕫州張震及諸司論列已詳其中利害之大者莫<lb/>
過於財與力二者皆出於民臣自入境以来切見䕫峽<lb/>
之間土狹民貧面皆菜色衣不蔽躰非江淛荆湖諸路<lb/>
之比為監司守令者儻䏻皆勞心撫字無一毫之優猶<lb/>
恐不䏻活之况今馬綱之害極重財力必當大困臣濫<lb/>
居牧民之任不敢不以實聞今来茶馬司及宣撫司所<lb/>
買馬每歲計一萬八百餘匹約計二百一十六綱本州<lb/>
<pb n="KR4d0235_SBCK_004-8b"/>
若循環起發合用船三十餘隻每隻打造約費八百餘<lb/>
千馬舡易壊勢須一年一易計一歲之費為錢二萬六<lb/>
千緍自䕫至歸水路二百四十里每綱梢工水手約九<lb/>
十人較一歲之終為工一萬八千人每人口食雇錢約<lb/>
五百文上下水約一十五日通一歲計之當費錢十二<lb/>
萬貫草料批劵亦不下二萬餘緍較一歲之間費於馬<lb/>
綱者盖十五六萬貫矣本州三縣所𬋩梢工水手不滿<lb/>
四五百人若循環不替所少猶半必當役農民而為之<lb/>
而䕫之民力既困如此若又從而役之必有流離轉徙<lb/>
之患本州每年財賦之入不滿二十萬合起上供折估<lb/>
經捴制及官兵請給皆在其内今馬綱之費侔於所入<lb/>
<pb n="KR4d0235_SBCK_004-9a"/>
之賦雖曰令吴璘𬋩辦豈䏻償所費十之一二財非天<lb/>
降地出又必取之於民而䕫之民貧如此財何自而出<lb/>
耶以一州推之則一路諸路之困又可知矣况水路正<lb/>
行瞿唐灔澦之險又有悪灘二十餘莭水勢湍急濆漩<lb/>
頗多馬性善驚聞灘聲洶湧必致跳躍不可控馭撼動<lb/>
舟船必有覆溺之患臣昨在饒州親見馬綱經過渉咫<lb/>
尺之渡中流遇風十死八九况千里之至險耶若舍舟<lb/>
用陸則自䕫至峽皆重崗複嶺上倚絶壁下臨㫁崖行<lb/>
人攀縁鼓慄汗下遇雨泥滑尤不可行非特有害扵人<lb/>
兼亦非馬之利若欲削平險阻便馬之行非惟重困民<lb/>
力又恐有害控扼之險非所以保護全蜀也臣所論利<lb/>
<pb n="KR4d0235_SBCK_004-9b"/>
害皆是目見苟坐視一路生靈之困不以奏聞則上孤<lb/>
陛下任使之意将負不忠之罪矣伏乞聖慈特降睿㫖<lb/>
令馬綱復行舊路以安逺人不勝大幸<lb/>
　　再論馬綱状<lb/>
臣伏蒙聖恩頒賜御札謂軍機之務馬政爲先臣仰見<lb/>
陛下居安慮危不忘武事脩車馬而備器械盖欲如周<lb/>
宣復古之時又謂撁駕之役並用廂禁軍貼以吴璘正<lb/>
兵皆不科優於民臣又仰見　陛下仁心愛民如武王<lb/>
之不忘逺也又謂囬船泝流頗費程限湏多作畨次免<lb/>
致稽滯又令臣身率以先共圖成效又足以見　陛下<lb/>
雖居九重之深洞見四方萬里之逺閭閻疾苦無不備<lb/>
<pb n="KR4d0235_SBCK_004-10a"/>
知不以臣為愚不肖不足以備使令戒敕丁寜俾輸犬<lb/>
馬之效况臣蒙誤恩擢居帥閫固當身先卒伍不惮勤<lb/>
勞然臣蝼蟻之誠不敢隠黙馬綱改行水路為巴蜀之<lb/>
病臣前已具奏及監司帥臣皆已力言之不敢再瀆天<lb/>
聴若夫撁駕之役易民以兵道路皆知陛下之仁心<lb/>
以臣愚見参以輿議則亦有未便者蜀江號天下之至<lb/>
險與其他水路大不相侔瞿唐灔澦及諸悪灘宻如竹<lb/>
莭巴峽之民生長於水者以舟楫為家捎濆撇旋欹桅<lb/>
側柂於波濤洶湧之間習知水道之曲折操舟若神猶<lb/>
不免時有覆溺之患彼卒伍軰自少長黥涅坐食軍門<lb/>
與水性素不相諳一旦强以牽捝必至觸石破碎人馬<lb/>
<pb n="KR4d0235_SBCK_004-10b"/>
俱斃無疑矣又三峽束江断崖絶壁挽舟者無所寘足<lb/>
攀縁而過如猿猱然兵卒豈䏻為之况宣司正兵皆西<lb/>
人尤不善操舟雖貼無益馬綱之来急若星火州縣既<lb/>
無可以牽駕之卒官吏以獲罪為懼其篙工水手必不<lb/>
免役民以充之雖聖㫖不欲科優於民其勢不得不至<lb/>
於科擾又䕫峽為四川門戸長江上㳺正賴此曺守禦<lb/>
控扼以壮天險之勢然土狹人希廂禁軍類多缺額諸<lb/>
州每以招填不足為憂重以出戍於夷陵防秋於諸䖏<lb/>
者非一所存無㡬若又役以撁駕疲於往来以無㡬之<lb/>
卒伍應無窮之馬綱非惟耗費錢糧妨廢教閱正恐州<lb/>
郡空虗因致意外之患非細事也况茶馬司歲發馬一<lb/>
<pb n="KR4d0235_SBCK_004-11a"/>
百六十綱而宣司不與焉除自五月至八月江流泛溢<lb/>
瞿唐不可上下舟航當戒謂之住夏一歲之間可發歲<lb/>
額之馬者凡八月每月計三十綱每綱用三船每船用<lb/>
十五人十綱為一畨則用四百五十人上下二畨則倍<lb/>
之為三畨更替則又倍之臣所論者一州乃馬綱巳經<lb/>
過而目親覩者爾馬綱過䕫府一路者凡六州通而計<lb/>
之則每畨計二千七百人上下畨計五千四百人三番<lb/>
更替計八千一百人若更欲多作番次非惟兵不足用<lb/>
而舟艦亦無臣所治者䕫州也䕫為帥府係屯兵之地<lb/>
而数猶不足其他如涪忠萬等州廂禁軍多者不過四<lb/>
五百人少者二三百人歸州所𬋩止百餘人其間又<lb/>
<pb n="KR4d0235_SBCK_004-11b"/>
有剰員半分癃老疾病者居其半若盡駈而為梢工水<lb/>
手為一畨且猶不足况欲多作畨次耶臣愚以為不若<lb/>
且行舊路舎危就安㦯以山險馬瘏為慮冝於鄂渚漢<lb/>
陽諸䖏置監以休息之壮者發至行在病者留以牧養<lb/>
水草既便馬必藩育亦可以為江淮荆㐮警急之俻固<lb/>
亦無害其為馬政之脩也臣非不欲率先奉行以荅知<lb/>
遇實以馬綱行水利少害多他日㦯致生事上貽　陛<lb/>
下西顧之憂則臣誤國欺君之罪不容誅矣况此事干<lb/>
数路所擊非䡖伏望聖慈出臣此奏令兩府大臣議之<lb/>
參酌施行不勝大幸<lb/>
　　除知湖州上殿劄子三首<lb/>
<pb n="KR4d0235_SBCK_004-12a"/>
臣聞聖人以無難而畏賢君以無灾而懼國多難而天<lb/>
有灾此天心仁愛人君以灾異而警惧之欲其恐惧脩<lb/>
省舉天下而措之安也昔堯有九年之水湯有七年之<lb/>
旱周宣王外有四夷之交侵内有太甚之旱魃天灾國<lb/>
難有若不易支持者然堯以帝湯以王宣王以中興者<lb/>
豈非天以灾難啓之一三帝王䏻修徳以應之耶共惟<lb/>
陛下即位以来六年于兹矣躬攬權綱厲精政事雖漢<lb/>
宣帝光武無以加然天灾流行無歲無有旱于夏涝于<lb/>
秋饑饉荐臻<graphic n="KR0858" url="https://raw.githubusercontent.com/kanripo/KR-Gaiji/master/images/KR0858.png" mimeType="image/png"/>疫継作去八月海溢于温死者以数萬<lb/>
計今歲川蜀荆南赤地千里迩者天作淫雨害于粢盛<lb/>
江淛之間𬒳害尤甚　陛下遇灾而惧遣官分禱䟽决<lb/>
<pb n="KR4d0235_SBCK_004-12b"/>
滯獄减放房緡詔荅大臣歸過於巳可謂能恐惧修省<lb/>
矣臣来自逺不知左右前後論思獻納之臣亦嘗有以<lb/>
脩徳之說献忠于　陛下否乎書曰惟徳動天無逺弗<lb/>
屇詩曰皇天親有徳享有道堯湯宣王之所以應天者<lb/>
盖在乎是臣竊謂陛下冝法堯之盡道湯之自責宣<lb/>
王之側身修行早夜孜孜惕然自念曰天道不逺灾異<lb/>
胡為而来哉豈吾心有所未正意有所未誠欲明明徳<lb/>
於天下者有所未至乎忠直者未用謟䛕者未去有以<lb/>
害吾之治乎聚歛之臣未斥奸賍之利未除有以蠧吾<lb/>
之民乎議法㦯失之深用刑㦯失之過有以傷吾之仁<lb/>
乎㫖酒之嗜聲色之邇毬馬馳騁之娱有以累吾脩身<lb/>
<pb n="KR4d0235_SBCK_004-13a"/>
之徳乎責已以誠應天以實而無事乎虚文孔子曰丘<lb/>
之禱乆矣盖言出入起居之間罔不欽顛沛造次之際<lb/>
必於是不在乎區區禱祈祭祀也如是不惟可以弭災<lb/>
難於一時古先帝王之治效功業當復見於今日孰謂<lb/>
灾異非天所以𨳩　陛下耶學識淺陋惟　陛下採擇<lb/>
　　右一<lb/>
臣嘗聞先儒孟軻称周武王曰不泄邇不忘逺是言非<lb/>
止為一武王設盖為後世帝王治天下之訓　國家全<lb/>
有吴蜀之地蜀去行在萬里逺而易忘臣昨蒙恩出師<lb/>
䕫府二年之間有所聞見姑言其大者三事一曰監司<lb/>
二曰虗額三曰馬綱今朝廷但知蜀之重權在宣撫制<lb/>
<pb n="KR4d0235_SBCK_004-13b"/>
置二大帥臣尓而不知四路監司事權之不䡖也彼去<lb/>
朝廷既逺威福得以自恣傲視僚属有同皂隷動揺州<lb/>
縣人不聊生監司之中漕臣尤重一路銓選咸出其手<lb/>
非若他路上掌金榖之事苟非其人則州縣受害無所<lb/>
赴訴地逺之害如此其可忽耶臣碩　陛下戒敕宰相<lb/>
冝於四川監司尤加精擇務得循良愷悌之吏為之以<lb/>
安逺方不必尃取其能辦事也臣在䕫門每見蜀之士<lb/>
夫往来咸言西州諸郡困於虗額盖是積年拖欠催科<lb/>
不行雖屡經赦恩有司不與放免又昔之監司好聚歛<lb/>
者取諸州積年酒稅諸色無名科歛之数以一年最多<lb/>
者立為定額其後酒稅諸色之数不登而有名無實之<lb/>
<pb n="KR4d0235_SBCK_004-14a"/>
額常存為捴<hi>司者</hi>以有名無實之数督漕司而不得其實<lb/>
漕司亦以有名無實之数督州郡州郡迫捴漕之威而<lb/>
無錢以輸遂預借民間常賦以充之後之郡守到官欲<lb/>
催常賦聞已預借矣於預借之外又借焉有借及二三<lb/>
年者如卭彭諸州困乏尤甚朝廷知其弊亦嘗有㫖减<lb/>
放捴漕之臣不䏻奉行徳意而催科如故州縣不堪凋<lb/>
瘵日甚今之為宣制二帥及捴領者皆一時重臣名士<lb/>
必能以撫字為心臣願　陛下親賜御扎俾條陳虚額<lb/>
之弊而速降詔罷之庻使逺方之民復有生意臣至䕫<lb/>
州而馬適行水大為䕫峽諸路之害其端起於吴璘小<lb/>
人從而迎合之以行水為便欺罔朝廷以求官聀臣嘗<lb/>
<pb n="KR4d0235_SBCK_004-14b"/>
兩奉御扎非不欲率先奉行盖知陛下愛民甚於愛<lb/>
馬而䕫峽之民貧尤甚故不避罪誅力陳其害今茶司<lb/>
之馬自五十綱後雖不經由然朝廷未有明文罷之有<lb/>
一二提舉之臣猶以奉行為名㳂江州縣治廐造船之<lb/>
役猶未已臣碩速降聖㫖令復行舊路罷提舉焉綱之<lb/>
名諸州所差牽挽之兵各還其所槽廐舟船不必脩治<lb/>
乃見聖治之不忘逺也臣又謂朝廷於蜀非特以逺而<lb/>
不可忘今日之所以立國者正賴蜀以為重昔三國之<lb/>
時吴蜀為二家故不䏻進取中原尺寸地今天以吴蜀<lb/>
全付　陛下正是經营天下恢復境土之資今傅聞<lb/>
虜人積糧宿兵於境上有窺蜀意蜀天險也非虜可得<lb/>
<pb n="KR4d0235_SBCK_004-15a"/>
而窺正恐民心或離釁由内起為可憂尓撫綏固結在<lb/>
今日為尤急臣故敢献其狂言<lb/>
　　右二<lb/>
臣嘗謂君子小人常相為消長人君未嘗不欲進君子<lb/>
而退小人也然小人常見用君子每見䟽者盖君子小<lb/>
人之難知雖堯舜猶以為病君子目小人為小人小人<lb/>
亦指君子為小人當孔顔桀跖相閧于前左右佩劒彼<lb/>
此相笑之際人君以一人之聦明誠有不易辨者况君<lb/>
子直而踈小人巧而侫直則動多忤意踈則不能無過<lb/>
故人主反疑君子為小人巧則䏻以智術自将侫則䏻<lb/>
能迎合上意故人主反以小人為君子自古所以治少<lb/>
<pb n="KR4d0235_SBCK_004-15b"/>
而亂多盖由君子小人之不辨也共惟陛下禀聦明<lb/>
絶人之資行帝王正大之道歴古興亡治亂之迹皆洞<lb/>
然在聖學中君子小人之情状固已備知之矣然天下<lb/>
所謂君子者㦯未䏻盡用或暫用而卒棄之所謂小人<lb/>
者或未能盡去㦯暫去而復合得非知人之哲亦猶堯<lb/>
舜之難乎夫君子小人雖不易知而亦有可知之理君<lb/>
子孤立如松栢小人附麗如蘿蔓君子進必繇直道小<lb/>
人進必繇邪徑徃者?藩二使令之臣竊弄　陛下之<lb/>
威福士大夫無耻而好進者莫不犇走其門　陛下赫<lb/>
然震怒奮自英断斥而逺之天下莫不鼓舞聖徳然附<lb/>
麗而進者猶未正典刑唐憲宗既誅王叔文并斥八司<lb/>
<pb n="KR4d0235_SBCK_004-16a"/>
馬之徒終身不用元和威令復振號稱中興盖由此舉<lb/>
仐之附麗者𥘉無八司馬之才而悪則過之附叔文者<lb/>
官止爲未有若今之竊髙位達官者小人朋比之迹固<lb/>
不逃聖鍳冝擇其一二之尤者薄正其罪又取其能自<lb/>
卓立不附炎於炙手可熱之時與嘗言其罪悪者稍進<lb/>
用之如是則君子小人知所勸懲矣語曰君子喻於義<lb/>
小人喻於利君子之進必以道誼自奮小人之進未有<lb/>
不以利求合者前日朝廷以財賦不足爲憂小人遂獻<lb/>
羡餘以求進朝廷不惜名器以羙官要職䖏之諸路監<lb/>
司郡守翕然胥效爲剥下益上計州縣騷然民不聊生<lb/>
近者臣僚論列　陛下嘗罷一監司固足以爲後来之<lb/>
<pb n="KR4d0235_SBCK_004-16b"/>
戒然其尤者方進用未巳全其大而治其細又何足以<lb/>
懲耶臣所謂君子小人有可辨者陛下第觀其自何<lb/>
門而来以何術而進因可以灼知其為人矣宰執大臣<lb/>
天下之選固不可使小人雜䖏其間侍從之臣以論思<lb/>
獻納為職即異日之宰執大臣也又其可使小人居之<lb/>
耶治道在知邪正然邪正難於盡知　陛下冝於宰執<lb/>
侍從䑓諌之臣精加識擇自卿監而下與外之監司帥<lb/>
守責之宰相可也臣言狂妄惟　陛下察之<lb/>
　　右三<lb/>
　除　太子詹事上殿劄子三首<lb/>
臣恭聞　陛下断自宸衷首建國本天下相賀以為社<lb/>
<pb n="KR4d0235_SBCK_004-17a"/>
稷無疆之福臣𥘉至闕下聞太子有尹京之議臣竊以<lb/>
為未然臣聞三王之教世子也不過教之以禮樂樂以<lb/>
治内禮以治外俾知父子君臣之義而巳成王之為太<lb/>
子也召公為保周公為傅太公為師保保其身躰傅傅<lb/>
之徳義師導之教訓未聞其尹京也　國朝雖有　真<lb/>
宗故事至　仁宗為太子則不然當時左右前後罔匪<lb/>
正人養成仁厚之性四十二年之治雖堯舜亡以加𥘉<lb/>
不由尹京然也况今天府事繁其所委任之臣未必有<lb/>
如畢士安者使太子裁决事事皆善亦不足以為太子<lb/>
之聦明增太于之盛徳萬一少有過差十手所指小人<lb/>
易得浮議傅聞四方所損非細非所以愛太子也太抵<lb/>
<pb n="KR4d0235_SBCK_004-17b"/>
太子之聀在於問安視膳而巳至於撫軍監國皆非得<lb/>
巳事也　陛下伹與之遴擇師友僚属俾日與端人正<lb/>
士㳺養成徳性相與講論古今治亂之理他日民情吏<lb/>
事不患不知臣願　陛下與一二大臣議之寝尹京之<lb/>
議以安國本社稷之福天下之幸也<lb/>
　　右一<lb/>
臣嘗謂官冗之患莫如今日漢唐之時部刺史之聀於<lb/>
今為甚蕳而事無有不舉者今之監司有漕有憲常平<lb/>
茶塩則有提舉坑治鑄錢則有提點其聀甚備而治不<lb/>
加於昔何也監司之聀愈多而州縣之擾愈甚於治無<lb/>
益也邇者提點刑獄增置武臣臣竊以為贅矣且是官<lb/>
<pb n="KR4d0235_SBCK_004-18a"/>
之說臣不知其所為者何事也以詳刑之任耶則一道<lb/>
之使固有其職未見其廢事曰訓練士卒則捴管鈐轄<lb/>
路分都監者即武臣之監司也置之而無用廢之而不<lb/>
為闕是官之設豈不為冗㢤一監司之建增州縣之大<lb/>
優也<hi>臣</hi>竊攷之　祖宗雖嘗有武臣同提點刑獄矣至<lb/>
嘉祐則罷之其詔之大略以謂武臣或出将閥或由軍<lb/>
功文墨期會未必深究監司項背適以為煩夫既置之<lb/>
矣而繼罷之知其無益也昔罷之今復置之在朝廷則<lb/>
冗於官在州縣則優於民則其置之也甚無謂矣臣愚<lb/>
欲望聖慈㫁然察其無用罷去勿置庻㡬官不虗設事<lb/>
得其當而人各安其職矣臣不勝至碩<lb/>
<pb n="KR4d0235_SBCK_004-18b"/>
　　右二<lb/>
臣嘗謂人心險於山川難於知天謂其不可測也况狼<lb/>
子野心之人烏能保其乆而無患也㢤唐太宗教射於<lb/>
殿廷群臣諌之曰律不可以兵刃至御在所今以卑碎<lb/>
之人張弓挾矢於殿陛之側萬一狂夫竊發出於不意<lb/>
非所以重社稷誠哉憂國愛君之言親衛将卒且猶不<lb/>
可而謂㱕附之人信其終無害也難矣近者㱕明歸正<lb/>
之将　陛下旌其忠義壮其勇略擢而用之日與之親<lb/>
使効其力所謂推赤心置人腹中者固足以見大有為<lb/>
之志矣然天下之人凡有愛君之心者莫不疑焉謂自<lb/>
古以来莫難於用斯人而用之者罕見其乆而不為吾<lb/>
<pb n="KR4d0235_SBCK_004-19a"/>
患其棄彼歸我心巳二矣今乃使之朝夕以侍左右設<lb/>
或不飽其欲其謀之深計之乆而心之不䏻保則将若<lb/>
之何至於斯時雖悔無及臣請擇其灼然忠誠可以任<lb/>
用　陛下素所知者属之以事權厚之以爵禄勉之以<lb/>
功名亦足以示無疑之意而激其圖報之心矣何必日<lb/>
親之而後為待遇之至㢤臣碩　陛下攷之於往古慮<lb/>
之於将来特加宸念毋憚一時之難從而置乆逺於無<lb/>
害不勝社稷生靈之願<lb/>
　　　右三<lb/>
　　應詔舉官状<lb/>
　准尚書省劄子奉聖㫖令侍從䑓諌两省官薦舉<lb/>
<pb n="KR4d0235_SBCK_004-19b"/>
　　堪充刑獄錢榖及有智畧吏能各二人並依保舉<lb/>
　　法仍限半月者<lb/>
　右承議郎林仁厚學問該通議論近正婁更任使俱<lb/>
　　有可觀付以决獄理財必能詳刑莭用<lb/>
　左奉議郎新監登聞鼓院丁康臣嘗知䖏州青田泉<lb/>
　　州恵安二縣獄訟詳明民無冤訴催科不優辦居<lb/>
　　衆先付以繁難必可倚仗<lb/>
　　　　以上保舉可充刑獄錢榖之任<lb/>
　左宣教郎新知福州長溪縣劉鎮婁更州縣任使<lb/>
　所至皆有治績明敏之政吏不能欺<lb/>
　左宣教郎新知福州候官縣林思誠為饒州教官嘗<lb/>
<pb n="KR4d0235_SBCK_004-20a"/>
　　挕郡幕賛畫居多耿介有守不附權貴<lb/>
　左從事郎添差温州教授王信素有文學尤通世務<lb/>
　　嘗挕郡丞時適荒旱留心賑濟不惮勤勞一郡之<lb/>
　　民遂免流離之患<lb/>
　　　　　以上保舉知畧吏䏻可備委任<lb/>
　　　舉張栻自代状<lb/>
　　准　令莭文諸侍從官授訖三月内舉官一員<lb/>
　　　自代<lb/>
右伏覩右承務郎試尚書左司員外郎兼侍講張栻<lb/>
學術精深氣禀剛正乆居經幄冝賛青宫舉以代臣<lb/>
寔允公議<lb/>
<pb n="KR4d0235_SBCK_004-20b"/>
梅溪先生奏議卷第四<lb/>
<pb n="KR4d0235_SBCK_004-1a"/>
梅溪先生後集卷第四<lb/>
　　詩<lb/>
　　　州宅<lb/>
鑑水稽山擁卧龍黄堂人似坐仙宫風流惟有兀才子<lb/>
終日賦詩屏障中<lb/>
　　　蓬萊閣<lb/>
祖龍車轍遍塵寰只道蓬萊在海間空上望秦山上望<lb/>
不知此處是神山<lb/>
　　　清白堂<hi>堂與泉皆范文正公名之</hi>
錢清地古思劉寵<hi>錢清地名父老送刘寵処</hi>泉白堂虚憶笵公印綬<lb/>
紛紛㑹稽守誰能無愧一賢風<lb/>
<pb n="KR4d0235_SBCK_004-1b"/>
　　　清白泉<lb/>
聖人逹節猶憎盗志士清心肯飲貪試向卧龍山下酌<lb/>
世間無似此泉甘<lb/>
　　　觀風堂<lb/>
簿俗澆風有萬端欲将眼力見應難但令心境無塵垢<lb/>
端坐斯堂便可觀<lb/>
　　　望月䑓<lb/>
明珠遥吐卧龍頭漸覺清光萬里浮人望使君如望月<lb/>
要湏如境莫如鈎<lb/>
　　　秦望閣<lb/>
𥿄上觀秦尚過秦那堪山作眼中塵為言髙閣登臨者<lb/>
<pb n="KR4d0235_SBCK_004-2a"/>
莫作秦人視越人<lb/>
　　　望海亭<lb/>
踏雪遥登望海亭扶枽日上卧龍醒㣲臣望處非滄海<lb/>
只望尭天萬里青<lb/>
　　　卧龍山<lb/>
鑑水連天僅可容稽山照眼五雲濃只憂旱歲無霖雨<lb/>
誰識東州有卧龍<lb/>
　　　種山<lb/>
决䇿平吴覇業成青山長占大夫名子胥忠義無生死<lb/>
怒氣随潮到越城<lb/>
　　　競秀閣<lb/>
<pb n="KR4d0235_SBCK_004-2b"/>
憲䑓高閣偶躋攀萬壑千岩指顧間山色元来本無競<lb/>
人心自是錯看山<lb/>
　　　蕺山<lb/>
十九年間膽厭甞盤羞野菜當含香春風又長新芽甲<lb/>
好擷青青薦越王<lb/>
　　　八松<lb/>
瀟洒荀家好弟兄秦封不汚有餘清鍾成一種棟梁氣<lb/>
散作八方風雨聲<lb/>
　　　右軍祠堂<lb/>
欲弔右軍千載魂祠堂荆棘断碑存老僧相見話前事<lb/>
問我蘭亭㡬世孫<lb/>
<pb n="KR4d0235_SBCK_004-3a"/>
　　　鵝池<lb/>
鶂鶂能鳴異衆禽池邉墨客最知音世間多是山隂嫗<lb/>
應恐悮猜君子心<lb/>
　　　硯池<lb/>
鳯翥龍蟠字字竒陶泓湯冰向斯池波心雨後一魚躍<lb/>
猶似青年吞墨時<lb/>
　　　題扇橋<lb/>
右軍一畫千金重妙意寕容市嫗知明日重来堪一笑<lb/>
管城那肯更臨池<lb/>
　　　雷門<lb/>
吴越興亡事若何譙門遺迹枕山阿大声曽作雷霆震<lb/>
<pb n="KR4d0235_SBCK_004-3b"/>
應笑人間布鼓多<lb/>
　　　曲水閣<hi>太守蔣堂所建今号飛盖堂</hi>
王謝蘭亭乆寂寥茂林脩竹自蕭騷蔣侯近代風流守<lb/>
曲水流觴意亦高<lb/>
　　　西園<lb/>
西園風物冠東州飛盖紛紛爛熳游惟有紅蓮幕中客<lb/>
倚欄纔得片時留<lb/>
　　　望湖亭<lb/>
杖屨登臨望鑑湖湖中一半已湮蕪誰能更継東郡守<lb/>
長使山隂水旱無<lb/>
　　　吴先生祠<lb/>
<pb n="KR4d0235_SBCK_004-4a"/>
右軍宅化空王寺祕監家為羽士宫惟有先生舊池舘<lb/>
春風帰在杏壇中<lb/>
　　　賀知章祠<lb/>
賀老祠堂枕鑑湖霓裳羽化宅荒蕪無人更問君王覔<lb/>
轉使髙風千載孤<lb/>
　　　鑑湖<lb/>
胷中萬頃元才子方外孤標賀季真鑑水縈回三百里<lb/>
風流何止两唐人<lb/>
　　　禹廟<lb/>
越囯遺民念帝功稽山庙貌勝卑宫少陵莫歎丹青落<lb/>
𥿄上丹青自不窮<lb/>
<pb n="KR4d0235_SBCK_004-4b"/>
　　　菲泉<lb/>
𣑽王宫近夏王宫一水清含節儉風越俗不知王好惡<lb/>
泉名却在酒名中<lb/>
　　　禹穴<lb/>
好古貪竒司馬迁胷中史記越山川如今禹穴無㝷處<lb/>
洞鎻陽明石一拳<hi>禹冗道家謂之陽明洞天</hi>
　　　馬太守廟<lb/>
㑹稽䟽鑿自東都太守功從禹後無能使越人懷舊徳<lb/>
至今庙食賀家湖<lb/>
　　　吴越王廟<lb/>
一劒功成三節还尽将錦秀褁江山斗牛氣㓕英灵泯<lb/>
<pb n="KR4d0235_SBCK_004-5a"/>
廟比昭王屋一間<lb/>
　　　望秦山<lb/>
洛思昔有人思洛秦望今無客望秦回首長安在何處<lb/>
誰能念彼下泉人<lb/>
　　　少㣲山<lb/>
出郭舟行十里間少㣲山近若蕡山山中處士已長徃<lb/>
一點客星雲外閑<lb/>
　　　梅梁<lb/>
結實㡬調商鼎味成材宜作禹祠梁世間何歲無風雨<lb/>
鉄鎻無端誤見殃<lb/>
　　　窆石<lb/>
<pb n="KR4d0235_SBCK_004-5b"/>
越俗流傳素可疑<hi>退之詩云越俗不好古流傳失其真</hi>禹陵窆石果何時<lb/>
只應便是專車骨未可呼爲沒字碑<hi>窆石形真有数字磨滅不可曉或以</hi>
<hi>爲古碑</hi>
　　　和昌齡弟見寄<lb/>
經年游官思家鄉枕間魂夣長飛揚甌越相望數百里<lb/>
魚雁来徃安能常水緑蓮紅王儉幕我愧才踈筆常閣<lb/>
居官不事羡長卿執一無權猶子莫昔年姜𬒳今獨眠<lb/>
何時更作三珠連左原風物亦不惡溪蓴抽絲蕨吐拳<lb/>
阿連春艸詩篇好勸我帰来宜及早代笠亭前烟雨中<lb/>
共把鋤犁寕待老<lb/>
　　　懷喻叔竒<hi>巳邜</hi>
<pb n="KR4d0235_SBCK_004-6a"/>
結得賢関雁塔因東州相遇益相親凌雲三賦我慚馬<lb/>
清唱百篇君勝秦冀北郡空殊昔别江東日暮倍傷神<lb/>
同年四百二十六莫逆論交能㡬人<lb/>
　　　次韵周尭夫贈睡香<lb/>
長向春前臘後開要将風味闘梅魁名從廬阜夣中得<lb/>
根自鄮山嘉處来風拆錦嚢香不断日烘寳盖翠成堆<lb/>
定湏移向梅谿去栽伴吾廬桂與槐<lb/>
　　　送陳元佐游四明<lb/>
鑑水悠悠接鄮川宦情客况两凄然扁舟乘興梅花月<lb/>
樽酒送行燈火天我似鄭䖍官舎冷君如馮子主人賢<lb/>
虞庠春榜無多日行看香名動日邉<lb/>
<pb n="KR4d0235_SBCK_004-6b"/>
　　　聞禮生日<hi>二月二</hi>
桃水仲春月蓂階雙莢生添丁慰盧老小子慶徐卿禀<lb/>
得中和氣看成逺大名青春已如許勉力継家声<lb/>
　　　次韵趙觀使鴛鴦梅<lb/>
奴視紛紛晳與休芳心那肯貯離愁結成氷玉岳湛侣<lb/>
開伴紵羅施鄭流影照婵姢如並卧枝横清淺似双浮<lb/>
不知他日調金鼎勝得櫻桃氣味不<lb/>
　　　亡友孫子尚藁塟㑹稽山大禹寺之側某至官<lb/>
　　　八日出郊訪其墓不獲明年春𬒳命祀禹訪而<lb/>
　　得之又明年春再徃酹酒因植栢十根哭之以<lb/>
　　詩<lb/>
<pb n="KR4d0235_SBCK_004-7a"/>
疇昔相知似弟昆那知半世死生分無縁更飲盃中物<lb/>
想見能修地下文有媿乘車<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>元伯僅同觧劒弔徐君<lb/>
他年黛色参天處是子㑹稽山下墳<lb/>
　　　子尚墓種栢<lb/>
子尚乃如許牡年墳巳荒我来親種柏含淚待蒼蒼<lb/>
　　　鄭夫人挽詞<lb/>
好谿太守非常好慈母端如孟母賢熊膽調成真噐業<lb/>
魚軒游徧舊山川顔間日有平反喜方外時修香火縁<lb/>
身世九齡家萬石定應含咲向重泉<lb/>
　　　錢夫人挽詞<lb/>
忠孝之家女亦良教傳彤管有遺芳藁砧舊擢儒林秀<lb/>
<pb n="KR4d0235_SBCK_004-7b"/>
桂子新飄月窟香方擬魚軒霑寵渥遽驚風樹変凄凉<lb/>
稽山鑑水青春暮薤露声中恨更長<lb/>
　　　連月不雨農事失時府帥决獄廪飢徳政動天<lb/>
　　　霈然而雨某吟成律詩一章以賀<lb/>
旱魃為灾罕似今霈然一雨慰群心非関菩薩觧為澤<lb/>
自是使君能作霖躬慮滯囚冤尽釋廣開義廪恵尤深<lb/>
佇公帰囯調元氣散尽愆陽與伏隂<lb/>
　　　次韵濮十太尉喜雨<lb/>
去歲秋大水民食方苦艱丁壮尚流離而况白與班今<lb/>
春又不雨事與安危関使符下列郡呼雩舞童鬟投文<lb/>
責老龍貪睡何癡頑我聞救灾術廼在人事間興師古<lb/>
<pb n="KR4d0235_SBCK_004-8a"/>
有衞决獄唐称顔年因弔伐有雨送軺車還嗟此旱魃<lb/>
虐和氣知誰干半歲幸一雨人心寕不歡麥秀禾可植<lb/>
田里庶少安上紓當宁憂吏責亦稍寛我家蕭峯下山<lb/>
長路漫漫東臯有先業頗亦知艱難帰耕願及早免起<lb/>
将蕪嘆<lb/>
　　　叔父寳印師徃永嘉妙果院未　年而退弟子<lb/>
　　　徳純住龍翔一日帰省其師亦退居林下緇素<lb/>
　　　挽留之乃遁扵異郡不踰月間師弟子相継退<lb/>
　　　休識者高之目為僧中二踈某竊禄将一考矣<lb/>
　　　有媿二高僧因書一絶庶㡬他日或蹈其高躅<lb/>
　　　云<lb/>
<pb n="KR4d0235_SBCK_004-8b"/>
掛冠林下近来無誰謂僧中有二踈應笑紅蓮幕中客<lb/>
故園三經已荒蕪<lb/>
　　　寄黄簿<hi>文昌</hi>
六一移書責司諌聱隅間命避徂徕兹風不作己乆矣<lb/>
吾子所為何壮㢤在列諸公顔有媿附炎群小瞻應摧<lb/>
要湏終始全名節莫遣心随利禄回<lb/>
　　　次韵濮十太尉題禹穴<lb/>
寰瀛三十六名郡越在東南雄四鎮宛委周回三百里<lb/>
屮木山川有光潤秦山鑑水藴秀異人物風流夸漢晋<lb/>
傳聞禹穴自太史好古無人若為問<hi>韓退之詩云越俗不好古㳅傳失其</hi>
<hi>真</hi>杖屨飄然㝷洞天照眼千岩若攅刃細看盤石心愈<lb/>
<pb n="KR4d0235_SBCK_004-9a"/>
疑遐想丹書氣猶振禹貢無傳豈其闕遁甲所書何足<lb/>
訓彛倫叙自九畴錫水土平繇五行順洛書六十有五<lb/>
字王業巍巍此途進八卷飛沉天與泉兹說荒唐理難<lb/>
信吾儕去古恨大逺企首難窺禹牆仞穴傍有井清且<lb/>
甘一酌端䏻洗驕吝<lb/>
　　　薛師約撫幹召飯于圎通寺主僧瀹茗索詩<lb/>
緑暗梅欲雨風薫麥初秋官舎厭卑<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>僧廬訪清幽儒<lb/>
餐慣𬞞飯道話便茶甌鑑湖倘容覔杖屨時来游<lb/>
　　　潘知縣<hi>甸</hi>弟撫幹<hi>畤</hi>和詩復用前韵<lb/>
堂堂𬗋㣲公氣節横清秋風流属猶子胷<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>羅竒幽詩<lb/>
篇粲華蕚名字宜金甌州縣聊爾耳行矣天池游<lb/>
<pb n="KR4d0235_SBCK_004-9b"/>
　　　酬冨陽張叔清縣尉<lb/>
尺素遥傳到越城入懷珠玉照人明登科雅服才名早<lb/>
筮仕喜聞官業清空把交情對山色<hi>采詩有吴山空對越山明之句</hi>要<lb/>
令音問讀潮声怱怱作荅無他語莫羡人間勢利榮<lb/>
　　　周徳貽得子以錢果為貺僕不獲為湯餅客賀<lb/>
　　　之以詩<lb/>
双鯉来從古<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>州喜聞英物誕東州清和時節緑隂滿<lb/>
秀異谿山佳氣浮分貺金錢意殊厚欲為湯餅客無由<lb/>
乃翁指日身龍虎况有竒兒氣食牛<lb/>
　　　喻叔竒迎侍赴桐川榜其堂曰戯綵書来求詩<lb/>
　　　寄題一絶<lb/>
<pb n="KR4d0235_SBCK_004-10a"/>
桐州綵捧蹔宣威首闢萱堂上夀巵堂上慈顔笑還語<lb/>
老莱文采媿吾兒<lb/>
　　　女子生日<hi>五月十二日</hi>
吾女何時見薫風欲半時年齡今稍長礼法要湏知好<lb/>
讀班姬誡休吟謝女詩萱堂有慈母淑徳可為師<lb/>
　　　范文正公祠堂詩<hi>并序</hi>
寳元間文正范公自潤徙越治先風化一日獲廢井于<lb/>
州治之西澄而新之易舊堂築新亭俱名曰清白規官<lb/>
師也閱歲浸久舊刻弗存紹興戊寅秋吏部尚書王公<lb/>
来師是邦暇日㑹僚属于兹堂酌泉煑茗修范公故事<lb/>
慨然歎曰自漢迄今守兹土者亡慮数百人莫賢於范<lb/>
<pb n="KR4d0235_SBCK_004-10b"/>
堂與泉盡其甘棠也記其可以不刋又謂公自筮仕掾<lb/>
桐川典郡帥邉所至立祠獨越無有於典爲缺於是求<lb/>
公遺像得之於其家比它本爲真乃命工繪之即其堂<lb/>
而祠焉明年閏六月庾申躬帥幕僚祀之某作詩以紀<lb/>
盛事<lb/>
堂堂范公真天人配我　仁祖爲元臣材兼文武懷經<lb/>
綸先憂後樂不爲身上與䕫卨相等倫正色朝端批逆<lb/>
鱗三黜愈光名愈聞一麾東游禹所廵作詩懷蠡祠季<lb/>
真卧龍山麓井乆湮綆而汲之清且新堂于其旁記厥<lb/>
因名標清白埀不泯規爾官師意諄諄洗貪濯盗思還<lb/>
淳人亡迹在嗟己陳断碑徃徃埋荆榛後人不識真天<lb/>
<pb n="KR4d0235_SBCK_004-11a"/>
人但能日飲堂中春<hi>越以清白堂名酒</hi>使君好事賢且仁治民<lb/>
律已惟公遵登堂感㮣懷斯文刻石繪像揚清芬丹青<lb/>
炳燿如麒麟凛然如生見如親躬修祀事率幕賓手酌<lb/>
寒泉羞澗蘋一酌清我僚吏民再酌為囯清簮紳要将<lb/>
清白風無垠庶俾范公遺志伸公乎為仙為明神為澤<lb/>
為瑞為星辰當宁焦劳思若人九原喚起清邉塵<lb/>
　　　次韵梁尉秦碑古凨<lb/>
　㑹稽秦頌徳碑丞相李斯篆世傳在秦望山莫知所<lb/>
　在教授莫君好竒嗜古搜訪尤力有言碑在何山者<lb/>
　莫以語某何山見於圖經在秦望東南疑其真秦望<lb/>
　也某欣然欲徃職有所拘以告㑹稽尉梁君梁慨然<lb/>
<pb n="KR4d0235_SBCK_004-11b"/>
　而行登山果見之碑石僅存字磨㓕巳尽墨片𥿄而<lb/>
　還作古風長韵具記始末因次其韵且記吾三人好<lb/>
　事之癖亦以示後人也<lb/>
姬嬴遺迹存者希世傳石鼓稽山碑石鼓榆楊得韓子<lb/>
文與二雅争驅馳秦碑夸大頌功徳埋沒草莾無人知<lb/>
或言出頂石猶在上有虎豹龍蛇螭神蔵鬼護荆棘蔽<lb/>
崖懸磴絶登無岐廣文好竒穴探禹梅仙喜事僧㝷支<lb/>
<hi>攴遁昔㳺越中好山水梁仙宿雲門訪古迹扵曽</hi>我賛其行要親覩勿受世俗<lb/>
流傳欺望秦望秦两嶄絶何山壁立東南涯豊碑屹植<lb/>
最高處不知磨㓕從何時剔苔掃墨了無有模糊片𥿄<lb/>
亦足竒濃雲䨢䨴黯將雨古木槎牙蟠老枝帰来走筆<lb/>
<pb n="KR4d0235_SBCK_004-12a"/>
出險語訶政叱斯同小兒詩成得得冩寄我詞嚴意偉<lb/>
法退之我聞秦人㓕六囯酷若犬磔臨江麋先王法爲<lb/>
秦所負負秦况有秦有司五經灰飛儒濺血尭舜周孔<lb/>
何能爲上蔡獵師妙小篆奴視俗体徒肥皮東封太山<lb/>
南入越大書深刻光陸離沙丘風腥人事変鬼飢族赤<lb/>
誰嗟咨漢興萬事一掃去惟有篆刻餘刑儀磨崖𣣔作<lb/>
不杇計其如暦数不及期蚩尤五兵紂<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>噐人物羙惡<lb/>
寕相庇我雖過秦愛遺畫南山入望頻支頥不湏嶧陽<lb/>
訪棗刻不用迁史觀雄辭虚堂黙坐對此𥿄閉眼暗想<lb/>
君勿嗤要知秦碑沒字本却類周雅無辭詩<lb/>
　　　府師王公中秋宴客蓬萊閣分茶賞月于清白<lb/>
<pb n="KR4d0235_SBCK_004-12b"/>
　　　亭某以幕尞與焉坐上成二絶<lb/>
使君開宴小蓬瀛幕客参陪亦與荣茗煑寒泉飲清白<lb/>
酒斟佳月賞分明<lb/>
白髪青衫老幕官蓬莱秋月两年看興来端欲乘風去<lb/>
不怕瓊楼玉宇寒<lb/>
　　　又和趙仲永撫幹二首<lb/>
氷輪飛出暮雲端更向蓬莱頂上看端似虹橋翫金餅<lb/>
絶勝華屋見銀盤光浮酒靣杯尤滑清入詩腸句不寒<lb/>
又與鑑湖添勝事一時賓主尽鴛鵉<lb/>
千岩競秀越王州地勝錢塘與虎丘龍卧半天頭吐月<lb/>
鑑湖千里影涵楼宴開秋色平分際人在蓬壷最上頭<lb/>
<pb n="KR4d0235_SBCK_004-13a"/>
不負良天更輸我此中此夜两年游<hi>去歲中秋與同僚賞月蓬莱閣今復</hi>
<hi>與府㑹旧㳺諸公皆不在焉</hi>
　　　再和<lb/>
峥嵘髙閣聳雲端萬<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>千岩坐上看八百里湖寒鑑莹<lb/>
二千年囯卧龍盤金風吹靣掃殘暑明月入懷生嫩寒<lb/>
見說神山正相偶醉中端欲駕仙鵉<lb/>
家在東嘉山水州玉簫丹竈古仙丘两年秋月登蓬閣<lb/>
千里鄉心繞謝楼作賦端同北窓裏思帰長詠大刀頭<lb/>
與君何日脫塵鞅杖屨逍遥物外游<lb/>
　　　又用看字韵酬趙仲永<lb/>
紅蓮分幕忝同官秋月揚揮並席看句好湖山添秀氣<lb/>
<pb n="KR4d0235_SBCK_004-13b"/>
談清齒頰帶㣲寒<lb/>
　　　故参政李公挽詩三首<hi>光字太發</hi>
一代高明學三朝骨鯁臣淮南惮長孺楚囯忌靈均死<lb/>
尚憂王室生寕問大鈞姜山同峴首千古淚行人<hi>某比見畨</hi>
<hi>撫幹言公在謫所及埀死之際所言皆天下大事潘乃公之壻也</hi>
方靣功尤著朝端氣最剛身能縳元濟城不䧟睢陽思<lb/>
奮少連笏耻同袁盎堂永嘉瞻五馬遺愛可能忘<lb/>
公在南荒日迹危名愈尊芝蘭坐竒禍瓜葛醖讒言斥<lb/>
去權臣力生还聖主㤙衞公精爽在何用些招魂<lb/>
　　　九日與同官㳺戒珠寺用去年韵<lb/>
九日重登古蕺山劳生又得片時閑菊花今歲殊不惡<lb/>
<pb n="KR4d0235_SBCK_004-14a"/>
蓬鬂去年猶未班藍水楚山詩興裏鑑湖秦望酒盃間<lb/>
醉中同訪右軍迹題扇橋邉踏月還<lb/>
　　　顯仁皇后挽詞三首<hi>代安撫王尚書</hi>
媯汭嬪天子塗山毓聖人聦明配昭献慈儉継宣仁湯<lb/>
沐寕私已園陵不病民鴻休耀彤管無復数娀㜪<lb/>
八帙年無憾三仁謚有輝<hi>囯朝仁宗皇帝宣仁皇后大行皇太后皆謚日</hi>
瑶池燕仙侣窆石<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>遺衣忽覩龍輴去猶疑騩馭帰聖<lb/>
情哀不尽淚向禹陵揮<lb/>
代邸迎帰日炎啚喜中興觧将天下飬惟有聖人能方<lb/>
慶朝長樂俄驚望献陵寢園祗奉處擁紼淚埀膺<lb/>
　　　胡氏挽詩<hi>婺女人嫁陳氏王尚書弟婦也王作墓志</hi>
<pb n="KR4d0235_SBCK_004-14b"/>
婺女生賢女端宜配徳星登堂飲姑乳調膽教兒經子<lb/>
舎春猶盛孫枝葉已青韓碑紀遺懿彤管継芳馨<lb/>
　　　次韵喻叔竒追感去冬天衣之游<lb/>
去年同會類高陽蠟屐登臨雅興長可但山光向人好<lb/>
更欣天氣為吾良路經禹穴深懷白目對秦峯逺憶黄<lb/>
<hi>天衣在秦望山下按朱育對四皓黄公者乃越人也</hi>日線又添人正逺尺書千里<lb/>
尉相望<lb/>
　　　次韵劉判官<hi>大辨</hi>見贈<lb/>
篋蔵詩墨尚澄鮮長記東嘉共綺筵游宦俱為蓮幕客<lb/>
異鄉重見菊花天謝池一別真成夣鑑水相逢似有縁<lb/>
小小園林吾欲老看君功業上凌烟<hi>刘丁丑在永嘉同郡燕卽席作詞有</hi>
<pb n="KR4d0235_SBCK_004-15a"/>
<hi>凌烟多少功業之句</hi>
　　　趙仲永以　御茗宻雲龍薫衣香見贈仍恵小<lb/>
　　　詩次韵<lb/>
天上人回餅賜龍香沾衣䄂十分濃明珠照室光生豔<lb/>
三絶全勝萬石封<lb/>
　　　仲永再和三絶復和以酬<lb/>
間世宗英學海龍交情尤爲野人濃天香御茗分竒紀<lb/>
盡是慇懃手自封<lb/>
手汲寒泉碾小龍天香一炷滿衣濃與君慷慨論時事<lb/>
欲吐丹心上實封<lb/>
長記中秋踏卧龍尚餘詩興至今濃羡君豪邁如韓子<lb/>
<pb n="KR4d0235_SBCK_004-15b"/>
聮句猶容李正封<lb/>
　　　寄題周尭夫碧梧軒<lb/>
鳯凰梧棲竹實食胡爲使之在枳棘開軒種梧髙㡬尺<lb/>
鳯兮凰兮聊爾息莫羡風㣲燕雀髙一飛定展冲天翼<lb/>
覧輝瑞世鳴朝陽此梧長向人間碧<lb/>
　　　留别民事堂<lb/>
二年宦東州民事了無𥙷俯仰媿斯堂何以報　明主<lb/>
故家簫峯下帰耕及春雨平生甽畆心感槩聊自許<lb/>
　　　題雙峯資深堂<lb/>
書生𥿄上誦糟粕釋子舌端談葛藤道在湛然方寸地<lb/>
不知深造有誰能<lb/>
<pb n="KR4d0235_SBCK_004-16a"/>
我到雙峯㝷寳月為晋一宿話資深但能造得儒宗語<lb/>
使是能傳佛隴心<lb/>
雁山門户此中入南北两峯相對尖我與林泉有盟約<lb/>
問師覔取一峯潜<lb/>
千峯巳見見雙峯甌越山川在眼中吾祖吹簫定何所<lb/>
㑹湏乘鶴訪遺風<hi>双峯之西南亦有吹簘峯</hi>
堂名石刻两俱存令我深懷舊長官學道資深更深處<lb/>
居安能使庶民安<hi>周開祖昔令楽清有遺愛堂名乃開祖所命</hi>
　　　宿靈岩贈長老敏行<lb/>
藍輿謝公嶺杖屨矩羅室净名訪維摩一菴僅容膝㝷<lb/>
僧畫屏中徃徃多八十平生看不足靈岩最竒絶老禅<lb/>
<pb n="KR4d0235_SBCK_004-16b"/>
蜀中来心印傳佛日脚力窮天下稱此為第一兹山昔<lb/>
未開蔵閉最深宻倘不遇　熈朝造物肯容出孫公賦<lb/>
天台勝地尚遺俟我欲續金声願借山中筆<lb/>
梅溪先生後集卷第四<lb/>
<pb n="KR4d0235_SBCK_004-1a"/>
梅溪先生文集卷第四<lb/>
　　詩<lb/>
　　　次韻寳印叔題止庵三絶<lb/>
鑿石依山作小庵花香入座月侵簷雖然眼界無多地<lb/>
觧使人天競聳瞻<lb/>
容膝茅庵不妄開𣣔令人悟止由来箇中妙意知誰觧<lb/>
多作休休莫莫猜<lb/>
晚學無由識道真前賢未許継芳塵道從何進從何止<lb/>
敢叩無為絶學人<lb/>
　　　翁府君挽詞<hi>子萬春壻劉鎮皆登科</hi>
埸屋牧功不在身蘭馨玉潤揔竒人過庭詩禮家風変<lb/>
<pb n="KR4d0235_SBCK_004-1b"/>
坦腹門䦨喜氣新華屋産芝雖羙瑞白頭生齒誤青春<lb/>
籃輿方起南㳺興無柰今年歲在辰<lb/>
　　　十月十九日雷二十一日雪<lb/>
前日始驚雷失令今朝忽見雪漫天寒窓夜擁黄紬坐<lb/>
閑讀春秋隠九年<lb/>
　　　次韻表叔余叔成示児<hi>余名䑾子璧從予㳺</hi>
父子乃天性鍾情誰不然教之以義方先賢有名言日<lb/>
嚴在所尚私念冝舎旃君子不自教遣隨師友肩青紫<lb/>
乃餘事要當知聖賢居家務孝弟立行防悔愆窮當慕<lb/>
顔回逹勿為公孫庶幾㓜所學終身可行焉不見不邳<lb/>
丈秀彂從妙年束書入賢関日與英雋聮忽作何蕃歸<lb/>
<pb n="KR4d0235_SBCK_004-2a"/>
甘旨奉晨昏丘園事髙尚腹笥常便便過庭有竒児詩<lb/>
禮得家傳勉㢤尊所聞愼勿學鄊原<lb/>
　　　表叔陳景韶挽詞<lb/>
問舎求田事元龍意本䡖功名孤壮志詩酒送平生李<lb/>
密傷爲弟劉牢喜有甥<hi>毛叔度其甥也</hi>詩書巳三世二子盍升<lb/>
卿<lb/>
先友嗟無㡬公今亦古人平門散車轍蕃榻鎻埃塵甚<lb/>
媿韋公厚深知管子貧平生談笑地感激涙沾巾<lb/>
　　　詠述師葡萄<lb/>
柱杖拈餘戯挿泥草龍珠帳掛簷西荔枝體物差勝棗<lb/>
畢竟俱非善品題<lb/>
<pb n="KR4d0235_SBCK_004-2b"/>
　　　十一月七日東山省墳因思先子昔年題壁有<lb/>
　　　山光水色两依依之句舊屋巳壊墨迹不留山<lb/>
　　　水依然感歎不巳因成一絶<lb/>
松楸一見一傷心亭院凄凉慘樹隂記得先君舊題壁<lb/>
水光山色恨難禁<lb/>
　　　寄萬大年<lb/>
九萬程遥共退飛江南竹葉後先歸儒冠到底輸紈袴<lb/>
関吏還應笑布衣雖欠姓名聮桂籍不妨歡笑奉親闈<lb/>
殷勤尊酒論文約却恨還鄊與願違<hi>戊辰春與大年俱下第同歸全㑹稽</hi>
<hi>予復還學追補至秋還家</hi>
　　　萬季梁和詩留别再用前韻<lb/>
<pb n="KR4d0235_SBCK_004-3a"/>
三年燕雁不同飛一笑相逢尉逺歸搜我肺腸茶著令<lb/>
<hi>予帰與諸友講茶令每㑹茶指一物為題各㪯故事不通者罰命季梁掌之</hi>飲君文字酒淋<lb/>
衣詩方唱和如仙舘<hi>予昔招仙舘与同舎結詩社近諸友亦多唱和</hi>人遽飄零<lb/>
似省闈畢竟此心元不别秪應形影暫相違<lb/>
　　　将過萬橋用前䪨寄大年先之<lb/>
三年在阜不鳴飛側翅俱從舊路帰師徳量寛真耐事<lb/>
<hi>謂先之</hi>沈郎詩瘦不勝衣<hi>謂大年</hi>都縁有職供甘㫖可是無<lb/>
心恋闕闈酒發葡萄螯斫雪定知此碩不吾違<lb/>
　　　種蘭有感<lb/>
芝友産岩壑無人花自芳苗分鄭七穆秀彂謝諸郎世<lb/>
競憐春色人誰賞國香自全幽静操不采亦何傷<lb/>
<pb n="KR4d0235_SBCK_004-3b"/>
　　　再用前韵<lb/>
誰櫂深林秀遥分奕葉芳秉殊溱上客握擬殿中郎眼<lb/>
净見幽韻心清聞逺香當門不及種踐履恐成傷<lb/>
　　　三月晦日與同舍送春扵梅溪因誦賈閬仙詩<lb/>
　　　云三月更當三十日風光别我苦吟身共君今<lb/>
　　　夜不湏睡未到曉鍾猶是春時有二十八人遂<lb/>
　　　以齒序分韻<lb/>
記得来時手自探預知今日思難堪樹頭緑暗鶯如訴<lb/>
地上紅多蝶尚貪此夜鍾聲那忍聴明朝酒盞可䏻酣<lb/>
却因送别還驚我老境如蠶已食三<lb/>
　　　為麥祈實<lb/>
<pb n="KR4d0235_SBCK_004-4a"/>
陽律臨姑洗宸心念歲飢時羞方廟献麥實為民祈日<lb/>
煖輕花吐風和翠浪㣲敢言因鮪薦碩勿作蛾飛㑹續<lb/>
来牟頌寕聞吿糴譏崆峒今歲熟登薦定無違<lb/>
　　　次韻萬先之讀荘子<lb/>
荘生蔽扵天先儒巳能言六經有真味奚用食馬肝王<lb/>
何佐其髙遺害今猶存夫君高明士寄趣名理間恐蹈<lb/>
賢者過因詩與君論<lb/>
　　　巳巳梅溪同舍三十人其九人者游從之舊也<lb/>
　　　酌别之夕獨五人在焉謝子與能猶在予舘而<lb/>
　　　四人者且去矣遂各以其姓賦詩送之<lb/>
　　　　周仲翔<lb/>
<pb n="KR4d0235_SBCK_004-4b"/>
梅溪闢家塾辱與英俊㳺回首五年舊子獨終始周善<lb/>
交固耐乆厚徳堪鎮浮異時行所藴無媿祖絳侯<lb/>
　　　　李大鼎<lb/>
賢㢤予外兄厚徳著鄉里積善有天報鍾秀在吾子學<lb/>
問如馳馬著鞭殊未巳西㳺不負盟早早戒行李<lb/>
　　　　許輝先<lb/>
子昔從予㳺方讀𥿄上語磨礲出圭角翦拂就規矩不<lb/>
為中道廢當振大嶽許行将拭老眼看子驚人舉<lb/>
　　　　謝鵬<lb/>
之子方妙齡耻為聾俗化三年㳺梅溪燈火讀深夜男<lb/>
児四方志万里思高跨願如芝與蘭母媿古諸謝<lb/>
<pb n="KR4d0235_SBCK_004-5a"/>
　　　别宋孝先<lb/>
楚䑓風騷客遥遥有竒孫去歲始識面未遑叩淵源但<lb/>
見眉宇間一點陽春温琴書忽来游文字獲細論經術<lb/>
有根蔕詞章冨波澗時時戯翰墨動輙千萬言子固予<lb/>
所畏語蒙子推尊予嘗語所學文當氣為先氣治古可<lb/>
到何止科第間子賢且樂善服膺每拳拳臨行出新詩<lb/>
殷勤記諸篇好學見雅志予言未應然惜㢤有離别後<lb/>
㑹何寅縁男兒各自勉事業無窮年<lb/>
　　　送黄巖三友<lb/>
聚散本常理未應輕感傷秪因三益友故断九回膓子<lb/>
少才俱羙予窮老更忙相将亦行客後㑹恐参啇<lb/>
<pb n="KR4d0235_SBCK_004-5b"/>
　　　又各贈一絶<lb/>
　　　　余如晦<lb/>
遥遥華胃自由余識量深沉豈淺夫半載從㳺殊半面<lb/>
臨行一語可䏻無<lb/>
　　　　鄭遜志<lb/>
燈火相親臭味同来何太晚去匆匆未曽箴我膏肓失<lb/>
堪嘆康成道巳東<lb/>
　　　　施良臣<lb/>
學傳士丐舊家声詩法肩吾句巳成尊酒論文两經歲<lb/>
却因送别倍鍾情<lb/>
　　　　别余諧<lb/>
<pb n="KR4d0235_SBCK_004-6a"/>
我昔自緫角識君先大夫閨門脩子聀郷里號名儒仁<lb/>
者偶不夀善人冝有孤肯堂䏻自勉泉下尉榛蕪<lb/>
　　　别余壁<lb/>
之子有家學妙齡殊衆児参平冝語孝鯉也早聞詩謾<lb/>
習雕虫技終絺吐鳯詞五車書讀盡定有起家期<lb/>
　　　别周濬<lb/>
莫恨知書失太遲妙齡聦子本非竒好因推魯加鞭策<lb/>
㑹見火然泉逹時<lb/>
　　　後七夕二夜同夢齡宿湖邉荘<lb/>
無用乾坤一腐儒年来蹤跡轉﨑嶇身名未就耕桑廢<lb/>
何日投閑老此湖<lb/>
<pb n="KR4d0235_SBCK_004-6b"/>
弟兄身事各茫然頼有先人二頃田他日青山映黄髪<lb/>
長如今夜對牀眠<lb/>
　　　次夜予宿湖南夣齡猶在别業再和前韻寄之<lb/>
家世衣冠誤襲儒年幾四十尚嶔嶇營營世事何時了<lb/>
乞取湖邉作鑑湖<lb/>
一襟秋色巳凄然雲水𥘉空眼界田那更蕭䔥風雨夜<lb/>
弟兄分影隔湖眠<lb/>
　　　宿靈山院<lb/>
靈山未是别鄉山回首吾廬咫尺間明日出山家漸逺<lb/>
郷心從此上愁顔<lb/>
　　　登姚奥嶺望家山有感<lb/>
<pb n="KR4d0235_SBCK_004-7a"/>
巳作一宿客漸為千里人吾親白雲下回首一沾巾<lb/>
　　　與萬先之登丹芳嶺路人有手持桂花者戯覔<lb/>
　　　之慨然相贈且言𣣔施此花乆矣又言花名秋<lb/>
　　　香一名十里香遂與先之分之記以一絶<lb/>
携手丹梯語話長不知身到碧雲鄊行人相見如相識<lb/>
贈得岩花十里郷香<lb/>
　　　題石梁<lb/>
蕩中天柱見巳乆山外石梁今始觀尊者力䏻回造化<lb/>
㑹湏移向柱頭安<lb/>
　　　過雁山<lb/>
清秋天氣過山中征雁行人路不同從此又勞千里翼<lb/>
<pb n="KR4d0235_SBCK_004-7b"/>
傳書来往浙西東<lb/>
　　　次先之過雁山䪨<lb/>
雲山繚繞幾千重撩我秋来逸興濃𣣔向靈岩移卓茟<lb/>
與君同掃万人鋒<lb/>
　　　張施二生自黄岩拏舟送别于台城贈以二絶<lb/>
不放離人獨觧舟片㠶相逐到丹丘客情郷思從今日<lb/>
更有思君一叚愁<lb/>
行役那堪八月時膓非宋玉也應悲煩君為寄梅溪信<lb/>
少尉吾親别後思<hi>施生将過梅溪從吾弟夢齡㳺</hi>
　　　過仙人渡<lb/>
此去神仙路不迷直從洞口到桃溪仙人心境無名利<lb/>
<pb n="KR4d0235_SBCK_004-8a"/>
笑我頻年渡此溪<lb/>
　　　過百度嶺<hi>嶺下有大惡小惡灘</hi>
乗舟剛怕两灘惡度嶺俄驚百歩高僮僕相看話良苦<lb/>
縱教輕檐亦疲勞<hi>諺云百歩無䡖擔因借其語</hi>
　　　関嶺旅邸觀林同季野去秋題壁<lb/>
去歲還家秋正杪今年行役暑𥘉殘同行壁上留題處<lb/>
特下籃輿子細看<lb/>
　　　望天台赤城山感而有作<lb/>
神仙境界無戦争奚用<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>此巍巍城吾聞秦皇昔多慾<lb/>
冨貴巳極貪長生蓬莱方丈𣣔親到車轍馬迹無時停<lb/>
萬騎南巡適呉越天台咫尺行將登仙山不容肉眼見<lb/>
<pb n="KR4d0235_SBCK_004-8b"/>
天為設險蔵神靈山中采薬使未返鮑魚向巳沙丘腥<lb/>
秦為防胡築紫塞連年不恤生靈害天亦防秦甚防胡<lb/>
赤城髙峙烟霞外神仙要非求可得祖龍可笑徒勞役<lb/>
當時劉阮本無心花笑水迎山自闢我向丹丘数往来<lb/>
群仙杖舄未容陪揮毫𣣔續孫公賦愧無擲地金声才<lb/>
目極蒼崖千万丈世無仙骨那能上直湏内外两丹成<lb/>
駕鶴驂鵉如指掌<lb/>
　　　柘溪道傍有班竹百餘挺蕭洒可愛與先之賞<lb/>
　　　翫移時因念郷間無是種約異日移其根予戯<lb/>
　　　誦君看江上千竿竹不是男児淚點班之句遂<lb/>
　　　彂一笑既而作数語解異世婦人之嘲且志不<lb/>
<pb n="KR4d0235_SBCK_004-9a"/>
　　　必移根也<lb/>
男児有淚不染竹當作包胥賈生哭湘源遺種雖可愛<lb/>
莭目尚餘児女態誰䏻千里移此根出門又恐添啼㾗<lb/>
不如還家種慈竹不厭千竿万竿綠<lb/>
　　　代婦人荅<lb/>
君勿題詩訾湘竹君勿笑他児女哭人為鍾情故生愛<lb/>
夫婦相思乃常態為君飄蕩太無根两臉盡是思君㾗<lb/>
安得相依似双竹長保千秋万秋緑<lb/>
　　　題劉阮祠用過仙人渡韵<lb/>
澗水桃花路易迷不同人世下成蹊自從重入山中去<lb/>
烟雨深深鎖舊溪<lb/>
<pb n="KR4d0235_SBCK_004-9b"/>
　　　至剡溪寄夣齡昌齡<lb/>
歉歲爲行客清秋别故園自從離雁蕩長是念鴒原世<lb/>
路疲来往親闈廢清温緘書付歸僕銷盡旅中魂<lb/>
　　　剡溪舟中有感<lb/>
又作游呉客重登入越舡西風桑葉岸細雨菊花天旅<lb/>
思秋偏惡鄊心夜不眠錢塘江上月行見十分圎<lb/>
　　前中秋一日舟過山隂晚稲方熟怱動郷思呈<lb/>
　　先之<lb/>
西風吹白蘋㳺子千里征扁舟入鑑湖水月相<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>明山<lb/>
隂晚稲熟万頃黄雲平憑湖属逺目動我郷曲情豈不<lb/>
有一飽胡爲苦營營五年倦来徃争此蝸角名未知得<lb/>
<pb n="KR4d0235_SBCK_004-10a"/>
失間奚辱亦奚榮何當畢所碩同歸及春耕<lb/>
　　　夜泊蕭山酒醒夣覺月色滿舡感而有作<lb/>
候屇星虗午夜凉更堪停棹水中央短蓬破處漏明月<lb/>
歸夣断時思故郷客裏未忘詩酒趣老来厭逐利名埸<lb/>
明朝又向錢塘去十里西風桂子香<lb/>
　　　十月二十八日母氏劬勞之日也哀痛中書二<lb/>
　　　十八字<lb/>
懸孤謾喜生良月看鏡堪嗟巳二毛不見双親空泣血<lb/>
此生無計報劬勞<lb/>
　　　次韻昌齡㳺白石二詩<lb/>
　道岩東際白石二佳境也予未之見昌齡弟比嘗登<lb/>
<pb n="KR4d0235_SBCK_004-10b"/>
覧作二詩以寄模冩景物之竒葢吾家摩詰二幅山<lb/>
　水圖也秋凉一訪之當按詩以㳺不必假圖經矣因<lb/>
　次䪨見意<lb/>
飛流噴沬下烟嵐肯使名同盗與貪莫訝来時多汩汩<lb/>
定知止䖏却潭潭遥通雁蕩靈湫两巍壓龍門巨浪三<lb/>
好景不煩摩詰畫盡帰詩客句中含<lb/>
　　　　右東際<lb/>
未窮脚力上層霄想象名山興亦高物外游人身挿羽<lb/>
洞中仙客泍生毛利名犇赱嗟吾老杖屨徜徉羡子豪<lb/>
鳬舄共㳺端有日預期木葉下亭皐<lb/>
　　　　右道岩<lb/>
<pb n="KR4d0235_SBCK_004-11a"/>
　　　再和二首<lb/>
佛國飛来百尺嵐要将法水嗔洗貪仙人錯認蓬莱島<lb/>
騷客羞談鈷鉧潭觀盡豈湏窮莫四悟来𥘉不異前三<lb/>
<hi>水有七際諸方始登其三以日莫而回</hi>莫将七際觀東<lb/>
際法界三千際際含<lb/>
少和丹就巳登霄岩與仙風两並髙甚𣣔此身參鶴馭<lb/>
尚嫌多事類牛毛雲間雞犬年猶永世上英雄意謾豪<lb/>
堪羡北山山下客不縁射雉亦如皐<lb/>
　　　贈萬序<lb/>
弦誦先閭里東平典則存殘膏沾後學餘慶在重孫事<lb/>
業年方少功名志可吞時人貪擇臠慎勿為財婚<lb/>
<pb n="KR4d0235_SBCK_004-11b"/>
　　　過萬橋哭潘先生<lb/>
投老西㳺志不成死生貧賤見交情江頭昨夜潮声怒<lb/>
却為先生氣不平<hi>先生有題伍子胥廟詩云大江今古潮声怒長為将軍氣不平</hi>
　　　夏伯虎贈双鯉<lb/>
知我山間乆食𬞞遥分七十二鱗魚不妨時遣長鬚主<lb/>
要得頻看尺素書<lb/>
　　　貧家連歲蚕荒今年尤甚妻孥有號寒之患每<lb/>
　　　欲以酒自寛酒惡竟不能醉拙扵生事殊可咲<lb/>
　　　也表弟万大年家蚕熟酒醇有足樂者因思舊<lb/>
　　　詩有剰栽桑柘教妻蚕句遂和以寄之<lb/>
年踰四十尚何堪愈老生涯愈不諳何以代耕猶未仕<lb/>
<pb n="KR4d0235_SBCK_004-12a"/>
𥘉無可樂誤為男號寒兒訝桑條沃飲酒賔嫌蜜汁甘<lb/>
堪羡通家万公子細君善醸更能蚕<lb/>
　　　大年和詩再用韻<lb/>
年少如君種種堪文場世事两俱諳何憂晁錯不髙苐<lb/>
未怕杜陵無好男<hi>大年詩有未禄無男之歎</hi>况有田園足耕飬好窮<lb/>
水陸奉肥甘更湏猛割閨房愛来與荀郷共賦蚕<lb/>
　　　李梗和詩復用前韵<lb/>
維摩老病思何堪薬性從今却漸諳掩卷正思眠丈室<lb/>
論文俄喜遇竒男共嗟世路羊腸險剛怕人情䑕口甘<lb/>
聳壑昻霄君未晚吾衰巳是食三蚕<lb/>
　　　用前韻寄周光宗<lb/>
<pb n="KR4d0235_SBCK_004-12b"/>
炎凉世態可能堪肺腑唯蒙長者諳耐乆敢忘三世好<lb/>
同庚况有两家男<hi>孟甲與光宗子同庚</hi>我嗟風樹徒悲苦君奉庭<lb/>
闈備旨甘他日相看两黄髪碩為隣舎話田蚕<lb/>
　　　送李楰<lb/>
梅始花時送子帰梅黄雨細又分離不堪旅食見飛燕<lb/>
那更催帰聞子規太白讀書容有趣少卿惜别可無詩<lb/>
霜䑓清峭家風在努力功名少牡時<lb/>
梅溪先生文集卷苐四<lb/>
<pb n="KR4d0235_SBCK_004-13a"/>
</p>
<p>
</p>
  </div>
<div> <lb/>
    <p>
<pb n="KR4d0235_SBCK_005-1a"/>
梅溪先生奏議卷第五<lb/>
　　代越帥王尚書待罪状<lb/>
臣聞爲臣莫重於守官治獄莫先於奉法苟用法之際<lb/>
㦯有所失則曠官之罪将何以逃<hi>臣</hi>伏蒙　聖恩出守<lb/>
㑹稽未到任間有盗發某官王佐母冡亂其骨殖非特<lb/>
王氏一門痛徹心骨臣忝係守臣心實憤之在律發冡<lb/>
見尸者死兹盗之死冝矣有司議法以按問减二䓁又<lb/>
以其妄引平人加徒役流當時固疑其情重罪輕有司<lb/>
第知守法而臣失不敷奏既巳㫁罪佐弟公衮以冤憤<lb/>
不雪誓不共天手斬讎人自投于府臣與官吏咸義其<lb/>
舉已具始末奏聞且謂公衮奮不顧死以報母讎斬首<lb/>
<pb n="KR4d0235_SBCK_005-1b"/>
申冤詣府請罪雖<hi>在法</hi>有所不許其孝莭實為可嘉盖<lb/>
欲　朝廷敦奨其孝而特貸其罪也今来給舎奏議以<lb/>
臣本府官吏故縱失刑尚荷　寛恩止以失出議罪臣<lb/>
與官吏相與守法者也今乃法失於有司而志行於臣<lb/>
子臣䓁之罪誠不可容伏乞　聖慈重行　朝典謹具<lb/>
奏聞伏候勑㫖<lb/>
　　　又代上■郊祀天晴劄子<lb/>
臣兹者恭惟　皇帝陛下遵　祖宗三載故事復行<lb/>
郊祀之禮並見天地配以　祖考甚盛舉也然前期三<lb/>
日風雨晦㝠中外憂之及　陛下御大慶殿齋宿群臣<lb/>
在　庭雲隂忽𨳩天色澄霽用事之夕月星㓗明禮畢<lb/>
<pb n="KR4d0235_SBCK_005-2a"/>
賀旋愛日掦輝六軍萬姓罔不歡喜郊焉而假廟焉而<lb/>
享昔聞其語今見其事臣官居侍從聀在近藩咫尺堯<lb/>
天目若親覩其為慶抃實倍於常情萬萬也然天下皆<lb/>
知　陛下孝徳精誠能感應之速如此臣獨謂　陛下<lb/>
孝弟通神明至誠格萬物固不止一日也然往歲郊祀<lb/>
載暘載隂未有天地廓氛日月呈祥如今日之事者兹<lb/>
盖由　陛下比年以来捴㰖權綱福威自巳正塗開闢<lb/>
朝廷清明故徳之動天不俟終日天人相與之際其昭<lb/>
昭然如此臣伏望　陛下兢兢業業益加勵精新而又<lb/>
新終始如一則天地交泰三辰著明長如郊祀之日誠<lb/>
宗廟之福天下之幸也臣不勝至碩<lb/>
<pb n="KR4d0235_SBCK_005-2b"/>
　　又代上劄子<lb/>
臣比者伏蒙　聖恩出守于越陛辭之日親奉王音<lb/>
以東州災傷令臣檢放賑恤者臣仰体陛下惻怛之<lb/>
誠不敢少怠入境之𥘉延見吏民訪問疾苦視事之日<lb/>
首遣僚属分詣諸邑與縣令躬行阡陌同共檢視咸得<lb/>
其實遂以所傷䡖重等級减放其間有保甲𥘉以熟申<lb/>
及揫歛之際實無所有者與檢視有不盡之䖏有致詞<lb/>
訴者臣續巳覆實復與减放既而又得　聖㫖蠲免租<lb/>
税以内帑代償百姓歡呼鼓舞莫不以手加額咸謂<lb/>
陛下仁恩徳澤亘古所無雖天地父母有所不能及臣<lb/>
又上躰聖意将本府所有逋負積年公租私債貧不能<lb/>
<pb n="KR4d0235_SBCK_005-3a"/>
償者榜諭人户照應指揮令至来年蠶麦成熟然後理<lb/>
還用是細民稍安流離復業庻㡬少副　陛下畏灾恤<lb/>
民之意無任惶惧取進止<lb/>
　　　又代上劄子<lb/>
臣誤蒙　聖恩出典藩府適承去秋灾傷之後上貽<lb/>
陛下東顧之憂臣自到官夙夜惶惧每以催科為後撫<lb/>
字為先比縁米價湧騰越人艱食除得㫖賑濟及乞糶<lb/>
常平義倉外臣又令八縣官吏躬行勸諭凡有榖米之<lb/>
家不問官户編民但以䓁第髙下積蓄多寡並令發廩<lb/>
减價與官米並糶遂獲廣濟免致失所又自新春以米<lb/>
彌月不雨播種失時民心嗷嗷朝不遑夕臣退思厥咎<lb/>
<pb n="KR4d0235_SBCK_005-3b"/>
實由臣荒政所致因思古人致雨之術每求之於人事<lb/>
間深慮刑獄有冤致傷和氣遂於今月𥘉六日親至囹<lb/>
圄踈决滯囚仍分遣官僚徧决縣獄又集僧道軰就府<lb/>
治焚脩凢山川廟貌靡不祈禱臣亦晝夜齋𬞞不敢少<lb/>
懈神明鍳臨果若有感忽於𥘉八日得雨連夕霶霈農<lb/>
事復興民情大恱夫曰雨曰暘皆陛下聖徳所致其<lb/>
膏澤所及固不止一方而臣喜雨之心獨倍常情者盖<lb/>
縁臣所領州連年水旱民不聊生儻更数日不雨則事<lb/>
有大可憂者今一雨三日有年可期臣與闔境吏民不<lb/>
勝歡欣鼓舞感戴　聖恩之至<lb/>
　　　又劄子<lb/>
<pb n="KR4d0235_SBCK_005-4a"/>
臣去秋　陛辭之日親奉玉音諭臣以　永祐陵<lb/>
昭慈宫崇奉事件臣仰見聖心䔍孝著於羹牆雖堯舜<lb/>
之徳何以加此臣至越之𥘉首朝陵廟瞻望松柏不勝<lb/>
悲涕凢薦祭之物崇奉之具脩造之費臣仰躰聖懐罔<lb/>
不盡力臣輒有區區愚忠敢不冐死以聞切見<graphic n="KR1148" url="https://raw.githubusercontent.com/kanripo/KR-Gaiji/master/images/KR1148.png" mimeType="image/png"/>宫脩<lb/>
造每年一小脩三年一大脩率以爲常此固　陛下奉<lb/>
先罔極之心臣子所冝奉行而不懈也然臣切謂陵寝<lb/>
所在神靈是依神道貴幽理冝安靜若頻歲倄造不無<lb/>
震驚故古不修墓聖人非薄於其親意謂寜親莫如寕<lb/>
神是乃孝之大者今<graphic n="KR1148" url="https://raw.githubusercontent.com/kanripo/KR-Gaiji/master/images/KR1148.png" mimeType="image/png"/>宫棟宇巳固器用巳備松柏巳<lb/>
茂　陛下崇奉之心亦可謂至矣臣欲乞自今以後不<lb/>
<pb n="KR4d0235_SBCK_005-4b"/>
必以三年大脩每年小脩為拘但令本府常預備瓦木<lb/>
工匠之類以俟不時之湏凢遇棟宇或損則更之器用<lb/>
㦯舊則新之松柏㦯枯則𥙷之如是則工役不繁而丹<lb/>
䑾常新歲月寝乆而陵廟愈安以昭先帝儉徳之恭以<lb/>
稱　陛下寜神之孝不勝幸甚<lb/>
　　又代上五劄<lb/>
<hi>臣</hi>聞唐社牧論兵謂上䇿莫如自治夫内脩政事盖自<lb/>
治之䇿也任賢使能又自治之要者昔漢以汲黯寝淮<lb/>
南之謀晉以謝安破符堅之衆唐以陸贄濟奉天之難<lb/>
我國家寳元慶暦西夏叛命　仁宗皇帝以經略安撫<lb/>
之任付之范仲淹韓琦軍中有一韓一范西賊破膽之<lb/>
<pb n="KR4d0235_SBCK_005-5a"/>
謡兵不大用而元昊巳服今我與虜强弱不敵惟當以<lb/>
人才勝之苟得伏莭死義如汲黯軰則謀當自寝風流<lb/>
雅望如謝安軰則敵當自退忠謀讜論如陸贄之徒則<lb/>
難當自觧兼資文武宏材偉畧如韓范二臣則虜當自<lb/>
服所謂一士止百萬之師一賢制千里之難者也臣又<lb/>
聞范仲淹𥘉以言事得罪　仁宗尤爲宰相吕夷簡所<lb/>
悪斥逐于外及西方用事　仁宗思用仲淹夷簡亦力<lb/>
薦之仲淹果䏻成功夷簡不失爲賢相今邉境未寜正<lb/>
是側席求賢之日臣碩　陛下以　仁宗之心爲心大<lb/>
臣以吕夷簡之事爲法相與任用天下之賢才以爲排<lb/>
難觧紛之計仍詔侍從䑓諌監司郡守各舉人才勿遺<lb/>
<pb n="KR4d0235_SBCK_005-5b"/>
踈賤朝奏暮召如恐不及如是則異人軰出可以供<lb/>
陛下之任矣夫猛虎在山藜藿不采國有人焉難當自<lb/>
消自治之術莫大於此<lb/>
臣恭惟　陛下屈巳便民和戎福國真帝王盛徳之事<lb/>
然虜情多詐殊不可測愈和愈<hi>驕情</hi>態巳露夫未至而言<lb/>
常以為虗及其巳至則又不及臣切謂俻敵之術莫若<lb/>
通下情開言路昔建炎維揚之難起扵以下壅蔽虜壓<lb/>
境而不知倉卒渡江禍㡬不救今外議匈匈謂虜人有<lb/>
窺伺之心深恐中外壅蔽不以實聞維揚覆轍不可不<lb/>
戒欲乞　陛下廣視听通群情俾㳂邉帥守中外臣子<lb/>
凢有所聞並以實奏勿以張皇為罪切直為諱如是則<lb/>
<pb n="KR4d0235_SBCK_005-6a"/>
虜之動靜可以備知事之未至可以預備社稷之福天<lb/>
下之幸也<lb/>
臣聞財用不足最為今日之患議者㱕咎生財無術思<lb/>
得𬋩蕭劉晏之徒用之臣以謂財有限而用無窮生財<lb/>
不如莭財省用斯䏻足用昔漢文帝時有玉帛和親之<lb/>
費然而貫杇粟陳海内冨庻者由文帝以敦朴先之宫<lb/>
室苑囿車騎服御無所増益故也我　仁宗皇帝慶暦<lb/>
間西方用兵北虜増幣天下亦多情事矣而歛不及民<lb/>
用度不乏者亦由仁宗以儉徳化下故扵多事之間内<lb/>
不失治民到于今稱之朝廷自和議以来權臣務為苟<lb/>
安之計凢百用度悉如太平全盛之日中外化之競為<lb/>
<pb n="KR4d0235_SBCK_005-6b"/>
侈靡府庫匱乏實此之由往歲　陛下焚金翠近又以<lb/>
損名齋親為之記帥下以躬盖無愧於文帝　仁宗矣<lb/>
然財用猶不足臣妄意切謂奢侈之風㦯未痛革無益<lb/>
之作無名之費或未盡除至若内降之恩未䏻盡絶名<lb/>
器之假未䏻無濫宫禁近習使令之𢾗不無過多軍容<lb/>
教坊伶倫俳優之徒不䏻無非時之横賜凢此之類可<lb/>
省者省之可罷者罷之㝡節財之要術當今之急務臣<lb/>
又聞唐徳宗納裴延齡之奸謀有天子私蔵之財號瓊<lb/>
林大盈二庫陸贄諌之甚力謂冝散其小儲而成其大<lb/>
儲損其小寳而成其大寳臣碩　陛下以文帝　仁宗<lb/>
之險徳為法以徳宗之私心為戒凢天下財賦之入悉<lb/>
<pb n="KR4d0235_SBCK_005-7a"/>
㱕之戸部仍擇知取予之臣以司出納之柄如是則将<lb/>
見粟腐大倉錢流地上上下皆足公私並濟矣<lb/>
臣聞天下安注意相天下危注意将又聞四夷不恭抜<lb/>
卒為将今夷狄外侮正是注意将帥㧞擢行伍之時臣<lb/>
切觀朝廷宿将固亦有人顧所用何如耳賢而有重望<lb/>
者可用為大帥以捴天下之兵權如唐用李郭之徒賴<lb/>
之以為安危䡖重不可止令為一藩帥以泯沒其才其<lb/>
次驍勇善戦者可使當一面如漢黥彭之類亦可責其<lb/>
捍禦之功不可置之閒䖏至扵駕馭之術尤不可驕之<lb/>
爵賞所加必俟有功而後可若任用之𥘉先為之極它<lb/>
日立功其将何爵以加昔　藝祖皇帝許曺彬莭度<lb/>
<pb n="KR4d0235_SBCK_005-7b"/>
使而不遽與其後彬再立大功方加莭鉞卒保冨貴為<lb/>
國勲臣臣近蒙宰執傳　聖㫖除某人為淛東捴𬋩令<lb/>
臣待之加厚者如某人亦當今之名将可備急難之用<lb/>
所謂冝當一面者也　陛下固已得之矣其它如某人<lb/>
比者尚或有之咸冝㧞擢以為閫外之寄至扵駕馭之<lb/>
術更乞如臣所陳如漢髙之馭黥彭量才而任使　藝<lb/>
祖之待曺彬冨貴以俟異日庻可以望其立大功亦所<lb/>
以保全之也<lb/>
臣聞居家者必謹藩籬置皂隷以為冦盗之防建國者<lb/>
必保山海之險選岳牧之臣以禦外敵慿陵之患今朝<lb/>
廷以江淮為蔽障以守帥為長城江淮守臣比它䖏為<lb/>
<pb n="KR4d0235_SBCK_005-8a"/>
尤重冝扵文武臣中擇其才勇智畧可為爪牙者付之<lb/>
陛下親加敦遣勉以忠義資之以粮假之以兵俾其守<lb/>
死勿去則我有所恃而不恐敵有所惮而不敢窺苟非<lb/>
其人則必為敵所輕誤事非少除授之際尤不可不謹<lb/>
又川蜀之地去朝廷最逺尤為虜所窺伺緩急之際勢<lb/>
必不能相應在兵法有攻東南僃西北者虜情難測深<lb/>
恐虗聲在此而屬意在彼臣以為冝増重四川帥臣之<lb/>
權俾其便冝從事遇臨機應敵之際不必請而後行仍<lb/>
選大将屯重兵于外以為急難之援如是則　陛下可<lb/>
以寛西顧之憂矣<lb/>
　　　<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>劄<lb/>
<pb n="KR4d0235_SBCK_005-8b"/>
臣違逺　清光殆将一歲待罪近甸竊祿無𥙷至若乃<lb/>
心惓惓王室顧雖食息不敢少忘兹者恭聞　敦遣大<lb/>
臣出疆道路風傳有如上貽　聖慮者　陛下焦勞宵<lb/>
旰僃見詔音宣誦之餘軍民感泣况臣忝居献納論思<lb/>
之聀其可以中外為拘喑黙不言乎輙以管見條陳五<lb/>
事一曰求人才二曰通下情三曰省浮費四曰擇将帥<lb/>
五曰選江淮之守増蜀帥之權狂妄猥陋冐瀆　天聦<lb/>
政猶爝火不足禆日月之光然愚忠所激有不能自巳<lb/>
者伏望　陛下采愚者一得之慮赦微臣萬死之罪略<lb/>
賜施行不勝幸甚<lb/>
　　　代王尚書辟陸宰状<lb/>
<pb n="KR4d0235_SBCK_005-9a"/>
臣叨膺　聖寄待罪近甸其所領州號為浙東帥府属<lb/>
邑有八山隂負郭而最大近知縣許某到官方及旬浹<lb/>
而遽死其後任某亦巳物故縁山隂係是緊切不可缺<lb/>
官去䖏臣竊見前㑹稽知縣左奉議郎陸之望為治寛<lb/>
平持巳㢘㓗長於撫字蔚有政聲㑹稽士民僧道䓁前<lb/>
後屡經本府及監司舉留状牘其存某人今方罷官適<lb/>
㑹山隂缺宰臣遂令暫攝聀事邑人咸喜臣今欲依條<lb/>
令辟舉陸之望充山隂知縣以慰一邑士庻之心臣如<lb/>
妄舉甘伏　朝典伏乞　聖慈特賜　俞允<lb/>
　　　又代上劄子<lb/>
臣恭聞　太行皇太后靈駕發引有日陛下遵奉遺<lb/>
<pb n="KR4d0235_SBCK_005-9b"/>
誥凢營奉之費悉出慈寕不以一毫病民以彰　皇太<lb/>
后仁儉之徳四方聞之罔不欽歎臣待罪近甸祗奉寝<lb/>
園雖欲竭犬馬之奉効蟻蝼之誠而不可得至若邦境<lb/>
所管河道橋梁宿食頓次及一行事務臣已分遣官属<lb/>
一一幹治臣亦身督其役無敢怠惰者約至十一月𥘉<lb/>
旬悉皆辦集将来　梓宫渡江决不誤事庻㡬少效臣<lb/>
子報稱之聀上寛　陛下哀戚憂念之情臣無任<lb/>
　　　又<lb/>
臣竊聞往歲　徽宗皇帝梓宮御舟進發之日凢津梁<lb/>
堰閘並不拆毀今来伏准橋道頓遞使報　大行皇太<lb/>
后梓宫御舟八尺五寸比舊加太其所過之䖏城門橋<lb/>
<pb n="KR4d0235_SBCK_005-10a"/>
堰勢不免毀臣伏聞行朝臣庻稱頌　聖徳謂日者奏<lb/>
請　<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>宫發引利行甲方然毀民居稍多　陛下惻然<lb/>
曰兹豈未利耶乃改行乙方仰見　聖心仁孝愛民如<lb/>
此臣庻感激至扵流涕臣今欲乞依徃歲　徽宗皇帝<lb/>
梓宫御舟丈尺之数津梁堰閘免致拆毀庻獲仰承<lb/>
陛下仁孝之徳遵奉大行皇太后慈儉之訓不勝幸<lb/>
甚如蒙　俞允伏乞睿㫖速賜施行取進止<lb/>
梅溪先生奏議卷第五<lb/>
<pb n="KR4d0235_SBCK_005-10b"/>
<pb n="KR4d0235_SBCK_005-10b"/>
<pb n="KR4d0235_SBCK_005-1a"/>
梅溪先生後集卷第五<lb/>
　　詩<lb/>
　　　已夘臘月七日觧官離越十九日至家明年正<lb/>
　　　月二日𬒳　命除秘書省校書郎卜以八日行<lb/>
　　　書二十字<lb/>
梅花照歸眼春色戒行裝君命不俟駕安敢懷故鄉<lb/>
　　　次韵馮員仲正字湖上有作<lb/>
甌蜀異鄉客西湖同日看浪花随去棹風絮逐帰鞍水<lb/>
浸吴天濶山涵佛界寛春光無限好共媿縳㣲官<lb/>
　　　次韵趙仲永悠然閣<lb/>
越絶山川深更深不湏登覽自来臨胷中丘<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>忽相遇<lb/>
<pb n="KR4d0235_SBCK_005-1b"/>
眼底塵埃無復侵得趣早同彭澤徑把杯時赴廣文襟<lb/>
知君指日帰天禄莫負平生閣上心<lb/>
　　　次韵　皇子建王題明逺樓<lb/>
百尺崇珠邸恩隆地更親壯侔巢鳯閣危切飲牛津眼<lb/>
净全無礙心明自不塵登高宜暇日爲善及良辰炳煥<lb/>
瞻宸畫沉潜味道真<hi>楼中藏所賜御書</hi>書中端得趣筆下已如<lb/>
神語帶江山好名随棟宇新應憐天下士蝸舎不容身<lb/>
　　　劉韶羙辞試館職<lb/>
學問称博洽向後無此劉太一然青藜遟君天禄游給<lb/>
札試玉堂故事乆不修遴選先實才聞之輙掉頭我廼<lb/>
行祕書肯随鈆槧流三日掃虚室佇想心悠悠張羅君<lb/>
<pb n="KR4d0235_SBCK_005-2a"/>
不顧竊食吾懷羞西風吹兼葭倚玉嗟無由<lb/>
　　　再用前韵贈韶羙<lb/>
平生少相識摸索䏻記劉東南小蓬莱二年同官㳺濯<lb/>
纓鑑湖水佩蘭以㓗修自倚<graphic n="KR3739" url="https://raw.githubusercontent.com/kanripo/KR-Gaiji/master/images/KR3739.png" mimeType="image/png"/>髒門不撼冨貴頭西泛<lb/>
吴江瀾委身謾乗流回首望故鄉天高路遐悠慷慨君<lb/>
自喜伊優吾亦羞乘桴倘有志願言呼仲由<lb/>
　　　次韵韶羙送刘夷叔二詩<hi>時夷叔巳死</hi>
蜀山高岩岩英物世非少青藜夘金子高歩絶雲抄思<lb/>
苦鳴輒悲詞深誼难暁知音有古人𥿄上自傾倒我昔<lb/>
賢関游相逄粲衣表東帰拜言贈篋笥至今好重来已<lb/>
鬼録魂魄蜀天渺蓬山訪高躅空舎不停繞㝎㝷窮孟<lb/>
<pb n="KR4d0235_SBCK_005-2b"/>
郊相酬類双鳥莫作人間来世路轉难拗<lb/>
　　　右悼夷叔<lb/>
西南有佳士岷峨秀匈中標高語更妙寫出岷峨容青<lb/>
天道路难㝠㝠慕蜚鴻翩然下人間海濶洪濤舂㝷幽<lb/>
入禹穴杖屦誰相從萬卷蟠腹笥一榻眠禅叢時来訪<lb/>
予語自媿賢非戎世態冷處簿交情淡中濃去歲鑑湖<lb/>
别分甘老岩松行蔵果誰使離合情無窮田園有深約<lb/>
耘耔當自充異時甌蜀間林下見两翁<lb/>
　　　右贈韶羙<lb/>
　　皇子建王生日<hi>十月二十二日</hi>
黄花過後梅花前雲披愛日烘青天月良隂剥陽欲旋<lb/>
<pb n="KR4d0235_SBCK_005-3a"/>
蓂餘八莢時半千欝葱佳氣燭星躔帝子来從天日<lb/>
邉淑質岐嶷貌端然少親師傳學問專六籍奥旨能心<lb/>
傳百家諸司咸窮研餘事翰墨工詩篇平居為善心拳<lb/>
拳君親忠孝尤两全放逺声色塵管絃明窓自結賢聖<lb/>
縁吾皇知子能擇賢断自宸衷愛不牽九重一日丹詔<lb/>
宣歡声喜氣溢幅貟願王自愛思無愆仰佩天眷奉周<lb/>
旋保持王体如臨淵日親端士逺侫便𥿄上興衰鍳古<lb/>
先誕宸未邸錫玳筵鼎来福禄方綿綿不湏丹竈求神<lb/>
仙不用具葉慕真詮誠存性盡萬善圓身與囯夀俱千<lb/>
年<lb/>
　　　寄新暦日與夣齡昌齡弟<lb/>
<pb n="KR4d0235_SBCK_005-3b"/>
老去驚看暦日新宦情尢憶故園春吾鄉親旧如相問<lb/>
為道明年已五旬<lb/>
　　　送查元章二首<lb/>
聖主徳寛大小臣言激昂虜情殊未側准甸可無防直<lb/>
氣思開日寒威誤隕霜芳姿等蘭蕙摧折更芬香<lb/>
肝腦不自愛精忠為上殚危言犯顔昜直道立身难去<lb/>
囯名逾重還家迹始安相将吾亦去林下掛衣冠<lb/>
　　　祕書省後園脩竹可愛胡正字<hi>憲</hi>有詩次韵<lb/>
不俗更嫌俗風枝時拂墻青青映藜燭細細雜芸香勁<lb/>
節老方見清隂寒欲蔵䔥悚似吾軰味向静中長<lb/>
　　　魏邦式通判挽詞<lb/>
<pb n="KR4d0235_SBCK_005-4a"/>
挺挺魏公後重聞别乘賢有時同正觀無地上凌烟雨<lb/>
足嘉禾穂風清婺女蓮吟魂招不返遺恨越江邉<lb/>
耆舊嗟零落公年又不長雙旌空入夣半刺横罹殃子<lb/>
舎三珠秀吾郷一鑑亡平生可書字椽筆有星郎<hi>張郎中大</hi>
<hi>猷作行狀</hi>
　　　次韵程㤗之正宇雪中五絶<lb/>
幻玉蜚花濕帝城蓬萊燈火冷中清人間草木舊相識<lb/>
傾刻還驚靣目生<lb/>
栖烏驚起天無月化鶴帰来頂不朱錯認湖山作西子<lb/>
眩人疑是玉飢膚<lb/>
點綴工夫巧更竒崑崙玉果半蔵㽔嗅梅咀雪欲腸断<lb/>
<pb n="KR4d0235_SBCK_005-4b"/>
况讀高生人日詩<hi>人日雪</hi>
預知禾麥定登埸六出搀先瑞衆芳更喜江梅自蕭洒<lb/>
不縁摧壓减清香<lb/>
卧聞征雁作回音遥想吾廬玉滿林乘興扁舟㝎帰去<lb/>
草堂深處伴猿吟<lb/>
　　　㤗之用歐蘇頴中故事再作五絶勉強継韵<lb/>
君詩雅勝五言城白雪篇章分外淸不許同僚持寸鉄<lb/>
筆尖戦退老書生<lb/>
寒侵睡思那成夣酒著㐮顔誤抺朱待詔先生應怯冷<lb/>
餐氊使者可稱膚<lb/>
穀精蜚處人為日氷鑑頒時律應㽔照耀元宵更盈尺<lb/>
<pb n="KR4d0235_SBCK_005-5a"/>
不容燈火占新詩<lb/>
煑海神功不計埸逼真冷熖奪春芳東君深恐成堆積<lb/>
急遣雷公喚阿香<lb/>
夜静㣲聞折竹音驚禽何處更投林寒生習氣無繇掃<lb/>
遥對湖山忍凍吟<lb/>
　　　趙仲永和東坡汝隂雪詩并舉趙徳麟賑濟故<lb/>
　　　事見示遂次其韵<lb/>
不作秦人視越人深憐里舎甑生塵恨無廣厦容寒士<lb/>
安得洪爐煖曲身屮木照人俱有艶珠璣滿地不憂貧<lb/>
慿誰扶取浮雲破莫待功成始放春<hi>介甫詩功成終欲放春回</hi>
　　　次韵洪景盧編修省中紅梅<lb/>
<pb n="KR4d0235_SBCK_005-5b"/>
不為怕寒貪睡遟東君妙意端可知雪英零落䀼界寂<lb/>
放此孤瘦紅南枝蓬萊更向逸逺地<hi>園在著廷後</hi>屮木寕有<lb/>
夭饒姿氷容戯作桃杏色醉臉雅與神仙宜江兄蠟友<lb/>
已前軰黄生後出非同時丹心獨與勁節侣踈影共浸<lb/>
清漣漪騷人相顧最不惡何用車馬紛虽蚩典衣莫昔<lb/>
共携酒對華一展思鄉眉<lb/>
　　　李徳逺寺簿敢言勇退今之古人也東嘉王某<lb/>
　　　賦詩以高其行<lb/>
吴山蒼蒼烟靄横皇都日日春風生利塗徢徑走輪轂<lb/>
古道荆棘惟君行吴江洪濤拍天泑萬楫千㠶日相踵<lb/>
六鰲入釣猶不帰急流知退惟君勇斜川勝事今臨川<lb/>
<pb n="KR4d0235_SBCK_005-6a"/>
錦抱風月追謪仙芋魁豆飯吾亦有脫屣有媿君翩然<lb/>
我軰情鍾惜離索爲囯惜賢情更惡江頭送别春尚寒<lb/>
回首㝠鴻已寥廓<lb/>
　　　省中黄梅盛開同舎命予賦詩戯成四韵<lb/>
照眼非梅亦非菊千葉繁英刻琮玉色含天苑鵝兒黄<lb/>
影蘸瀛波鴨頭緑日烘喜氣光燭鬚雨洗道裝鮮映肉<lb/>
此梅開後更無梅莫惜攀條飲醽醁<lb/>
　　　送王嘉叟編修<hi>上書薦張和公請外得洪倅</hi>
上書請劒人未復<hi>胡邦行昔亦以宻院編修上書</hi>開口薦賢君又行堂<lb/>
上伊優笑絶倒紛紛去囯皆狂生搢紳敢言似慶暦風<lb/>
俗漸羙如東京手揩老眼看除目一遷一去知誰榮南<lb/>
<pb n="KR4d0235_SBCK_005-6b"/>
昌别駕亦不惡三王高閣㝷宗盟吴江漫漫楚天闊羡<lb/>
君一葉春舟䡖<lb/>
　　　送陳阜卿出守吴興<hi>自察院迁郎未㡬得外</hi>
䑓閣輟名士符竹分帝憂搢紳有清議欲為朝端留才<lb/>
名四十年骯髒成白頭方開公道口遽中讒人鈎觸邪<lb/>
孤壮志歛恵施一州命義二大戒能言亦能由<hi>阜卿甞作命義</hi>
<hi>天下之大戒論斈者至今傳誦</hi>去矣霅水清孰障天下流願言如季路<lb/>
乘桴共公浮<lb/>
　　　次韵程㤗之酴醾<lb/>
青春果作堂堂去啼鳥喚春春不住明珠萬顆玉為錢<lb/>
欲買風光嗟巳莫蓬山地冷花木稀秪有寒梅已先雨<lb/>
<pb n="KR4d0235_SBCK_005-7a"/>
誰遣虬枝上高架稍覺雲隂覆行路雨餘景物猶未佳<lb/>
葉底精神不多露鼻觀疑聞班馬香姿比何郎更風度<lb/>
平生惜春如惜别老眼待花如待哺幽亭相對止三人<lb/>
草草杯盤為花具<hi>時同舎考試惟㤗之貟仲某任館</hi>
　　　送胡正字<hi>憲</hi>分韵得来字<hi>胡上書言事得祠還鄉同賦者七人以先</hi>
<hi>生早賦帰去来為韵</hi>
武夷之山高崔嵬武夷先生賢矣㢤山中高卧似孤竹<lb/>
顔蒼節勁清無埃吾君飬老過西伯不逺千里帰乎来<lb/>
胷中萬卷可醫囯首薦廊庙真人才<hi>胡上書薦張和公</hi>人言朝<lb/>
奏暮必逐天顔獨為忠言開崇文三館不浪闢端為天<lb/>
下收竒瓌平時論議即涵飬富貴豈以三緘媒西京老<lb/>
<pb n="KR4d0235_SBCK_005-7b"/>
儒作符命蒼黄投閣良可哀何如皇朝有甌范開口不<lb/>
惮干霆雷<hi>文忠文正二公皆以館聀言事</hi>先生學力到前軰一時盛事<lb/>
光麟䑓宸衷宵旰急忠讜佇觀前席延鄒枚先生掉頭<lb/>
竟不住扁舟自載高風囬道山游從尽英雋顧我晚進<lb/>
寕容倍梅花滿枝桞弄色賦詩送别同銜杯吾庐三徑<lb/>
亦荒草松菊恠我何遟徊<lb/>
　　　四月四日祀赤帝于慈雲嶺净名寺祀畢游易<lb/>
　　　安齋至江次送黄子升通判還鄉<lb/>
祀罷燈花喜山游暁色新江頭送帰客我亦是行人<lb/>
　　　送太學生徐易帰天台<lb/>
天台古仙山藥物固非一采之言可延厥品惟參术兹<lb/>
<pb n="KR4d0235_SBCK_005-8a"/>
誠籠中物不可亡一日良醫苟能用可治天下疾<lb/>
　　　章季子教授恵顧渚茶報以宣城筆戯成三絶<lb/>
春回顧渚雪芽生香味尤宜祕水亭搜我枯腸欠書卷<lb/>
飲君清徳頼詩情<lb/>
白齒新芽不出山青嚢誰遣到人間午窓驚覺還鄉夣<lb/>
紗帽籠頭捧兔班<hi>季子以青嚢紗盛二两云乃真顧渚零陵佩不出山絶品也</hi>
霅水書来寄葉嘉中山人去代瓊華定将綘帳鑄人手<lb/>
散出毫端千種花<lb/>
　　　趙仲永和胡正字竹詩見贈用韵以酬<lb/>
憶昔游蓮幕獲登君子墻蓬萊醉秋月龍鳯啜天香䑓<lb/>
閣子将集山林予欲蔵新詩似脩竹風味更高長<lb/>
<pb n="KR4d0235_SBCK_005-8b"/>
　　　張閣學挽詞<hi>宗元</hi>
南渡巳三紀衣冠今㡬存傷心失遺老回首慨中原去<lb/>
囯權臣力全軀聖主恩致君尭舜術妙意託空言<hi>公甞觧二典</hi>
公在南昌日含沙禍㝡竒語蜚無限謗獄具不過詩天<lb/>
道何甞逺人心自太危盖棺公論定盛徳合豐碑<lb/>
　　　寳月師刻予舊題以寄因書二絶<lb/>
資深堂上偶留題多謝髙僧不掃泥更與慇懃琢山骨<lb/>
惡詩傳到浙江西<lb/>
冊府經年已倦游夣魂随雁到峯頭山中老宿如相問<lb/>
為道帰期不待秋<lb/>
　　　五月十八日去囯明日宿富陽庙山懷舘中同<lb/>
<pb n="KR4d0235_SBCK_005-9a"/>
　　　舎<lb/>
去囯懷明主離群念舊游翻令到家夣終夜繞瀛洲<lb/>
　　　寄馮員仲<lb/>
相見惟言去吾今去已成著鞭先㡬日不及送君行<lb/>
　　　釣䑓<lb/>
漢高嫚罵四皓隠周武干戈伯夷餓南陽故人幸無失<lb/>
先生胡為亦高卧清風却在夷皓上千古真能激貪儒<lb/>
客星夜向釣灘明想像年時臨帝座<lb/>
　　　嚴州龍門院滿散天申莭<lb/>
棹弭龍門下誠馳天闕邉平生甽畆意祝聖更惓倦<lb/>
　　　宿永康縣黄塘店觀稼有感<lb/>
<pb n="KR4d0235_SBCK_005-9b"/>
路入黄塘喜更疑地名雖是里閭非<hi>予家之東十里地名亦日黄塘</hi>眼<lb/>
中禾稼已如許薄有田園宜早帰<lb/>
　　　永康有嶺名花錦𬒳<lb/>
要将山水替埃塵六月還家不惮辛炎暑厭聞花錦𬒳<lb/>
清凉宜近竹夫人<lb/>
　　　舟中偶題<lb/>
緑水客星瀬薫風婺女谿来㝷處士隠帰向斗中棲<lb/>
　　　游石門洞<lb/>
雁山飽見两龍湫洗眼新觀石洞流欲向故鄉㝷白鹿<lb/>
先来仙隠訪青牛<hi>青牛道士隠于石門</hi>破荒喜誦劉郎句躋險思<lb/>
從謝容游天下林泉看未足分将身世早休休<lb/>
<pb n="KR4d0235_SBCK_005-10a"/>
　　　林明仲自梅嶼拏舟招丁道濟道揆張思豫及<lb/>
　　　予同飲索詩坐間成六絶七月朔日<lb/>
君家梅屿我梅溪一笑相逢郡治西<hi>明仲别館在城西予假之踰月</hi>要<lb/>
使衆山同對酒芰荷香裏具親携<lb/>
　　　右贈明仲<lb/>
塘餘春草遥思謝楼靣蒼陂重憶劉<hi>時泊舟思逺楼下楊播詩云吴㒷刘</hi>
<hi>孝叔楼此靣蒼陂</hi>人昔共游今孰在蘆花飛雪上吾頭<hi>予昔游洋宫与</hi>
<hi>同舎泛舟有共乘小艇穿芦花句今二記矣訪舊多在鬼録而予已老慨然傷懷</hi>
　　　右懷舊游<lb/>
五人二百六十五尊酒相逢非偶然把手共為他日約<lb/>
莫縁富貴負林泉<hi>時仲明五十六道濟五十四道揆五十三思豫五十二予五十</hi>
<pb n="KR4d0235_SBCK_005-10b"/>
　　　右贈諸公<lb/>
遥岑出碧明雙目境入韓詩巳飽參湖上軒窓對遥碧<lb/>
新詩寫出舊城南<lb/>
地環碧玉軒窓瑩舟入紅雲笑語香下筆慚無少陵句<lb/>
老懷徒愛宋公荘<hi>宋侍郎别業庁思逺楼之南有軒名遥碧</hi>
　　　右題宋荘<lb/>
西岑風物冠吾鄉十里烟波興味長不用扁舟鑑湖去<lb/>
餘生甘向此徜徉<lb/>
　　　右題西岑<lb/>
梅溪先生後集卷第五<lb/>
<pb n="KR4d0235_SBCK_005-11a"/>
<pb n="KR4d0235_SBCK_005-1a"/>
梅溪先生文集卷第五<lb/>
　　詩<lb/>
　　　壬申中秋交朋觧散不期而㑹者鄭生遜志夏<lb/>
　　　生伯虎因小飲翫月二子各以詩贈依韻酬之<lb/>
鄭生襟宇絶纎埃夏子心希好學囬誰遣吾人来破願<lb/>
可䏻良夜不銜杯從来月罕中秋見那更尊無俗子陪<lb/>
遥指桂枝因賀客文星近歲属温台<hi>術士言文星近歲</hi>
<hi>正臨温台鄭台人夏温人</hi>
猶勝太白號三人又免韓公誚聚蚊薄有壼觴非獨酌<lb/>
共将文字作淸醺天髙雲散懸金餅風峭溪凉皺縠文<lb/>
却恨鍾情未能遣愁腸終夜轉車輪<lb/>
<pb n="KR4d0235_SBCK_005-1b"/>
　　　書小成室<lb/>
万言柸水北窓裏慷慨悲歌五夜長骨肉未知蘇季子<lb/>
郷閭誰敬馬賔王爲人心盡同毛頴與世交踈類孔方<lb/>
晦迹溪山可無恨蕭然一室任凄凉<lb/>
　　　哭孟丙<lb/>
　㓜児孟丙年四歲從謝任之發蒙六歲從周誠叔䏻<lb/>
　誦蒙求孝經論及五言詩書院㳺從近百人類䏻道<lb/>
　其姓第名字或能優劣品藻之扵所親之前予毎說<lb/>
　書則與二兄侍立其側㑹茶與舉故事在群兒中粗<lb/>
　爲了了者年才七歲而死紹興壬申實五月二十四<lb/>
　日也我軰鍾情痛不自巳爲𢾗詩以哭之<lb/>
<pb n="KR4d0235_SBCK_005-2a"/>
三嵗甜酸學語児䏻来壁下看題詩當時戯發十年問<lb/>
添我無窮今日悲<hi>予戊辰年題西軒壁令甲乙二子研墨捧硯孟丙児戯于則始三歲予問</hi>
<hi>之曰汝十年復䏻詩乎應曰能二子顧予而笑因記之壬申六月二十四日觀舊題時孟丙死巳一月矣予舊</hi>
<hi>有和韓詩云學語二歲児笑味生甜酸盖謂孟丙也</hi>
蕭瑟楊䧺宅一區不堪老境失童烏数莖鬚似經霜葉<lb/>
為汝鍾情一夜枯<lb/>
簾外飛飛燕哺雛道傍児戯聚㳺魚老人含淚坐書几<lb/>
不見吾児巳月餘<lb/>
偃蹇衰翁四十餘梅花溪上結苑廬窓明几净還如舊<lb/>
不見児来覔𥿄書<lb/>
偶作吾児真夣寐暫来人世誤婁羅雖然修短由天命<lb/>
<pb n="KR4d0235_SBCK_005-2b"/>
致汝無辜我罪多<lb/>
七年嬌姹尉衰翁囬首追思一夣中與汝夙縁如未断<lb/>
重来當似顧非熊<lb/>
　　　家童拾栗因念亡兒作数語以冩鍾情之悲<lb/>
去年覔栗嫌汝痴責汝曽賦淵明詩今年栗熟不汝見<lb/>
凄然白骨埋荒陂西風簌簌黄葉飛家僮拾栗門前歸<lb/>
汝兄汝妹争来取汝父傷心淚如雨<lb/>
　　　林知常恵白酒六尊仍示酒法作十韻謝之<lb/>
老去生涯付盃酒種秫辛勤三百畆東臯遺法嗟失傳<lb/>
蜜汁虀漿不通口邇来軟飽經月無豈有清歡對朋友<lb/>
百錢強就村媪醉終夜𬞞膓作雷吼先生秪把文字耕<lb/>
<pb n="KR4d0235_SBCK_005-3a"/>
妙意能施杜康手憐我新愁餘萬斛那更澆腸無五斗<lb/>
分恵青州六從事祕法兼䝉傳肘後便同北海歌不空<lb/>
免似東坡歎烏有嗟予偃蹇老更饕感激故人情意厚<lb/>
㑹湏續遣白衣来籬畔黄花欲重九<lb/>
　　　九日飲酒㑹趣堂者十九人老者與焉既醒念<lb/>
　　　不可以無詩因用贈林知常韻示諸友<lb/>
我似楊䧺貧嗜酒筆作耕犂𥿄為畆辛勤耕植三十年<lb/>
徃徃糟醨罕濡口今年九日甕盎空誰饌先生荷諸友<lb/>
衰顔迎醉生嫰紅饞腹随飡失飢吼菊花不上老人頭<lb/>
酒盞聊傳此時手文字飲韓嘉数子禮法拘髠惟一斗<lb/>
衰翁興盡輒先歸不待盃盤狼籍後坐客髙歌驚四隣<lb/>
<pb n="KR4d0235_SBCK_005-3b"/>
吾郷巳在無何有明朝黄花亦不悪俗眼無端自踈厚<lb/>
酒醒聊記坐中人有似平原凢十九<lb/>
　　　陳元佐和詩贈以前韻<lb/>
無功懶仕由堪酒故向東皐事田畆自慚耕稼非老農<lb/>
歲入何曽給糊口通功易事媿無術謾闢書齋㑹郷友<lb/>
出技慙如鼯䑕窮說法強為師子吼交㳺漸覺不在眼<lb/>
老拙自知當縮手陳生慷慨真可人文似良金瞻如斗<lb/>
論交何止十年前耐乆遥期十年後把酒殷勤問黄菊<lb/>
十年故舊寕多有士窮要使莭義敦不見韓公稱子厚<lb/>
北窓捉筆書悪詩醉中戯贈陳三九<lb/>
　　　周仲翔和詩贈以前韻<lb/>
<pb n="KR4d0235_SBCK_005-4a"/>
與子十年同把酒貧賤未䏻離隴畆今年依舊對黄花<lb/>
㑹意何由咲開口老来鍾愛有三兒邇歲從師得吾友<lb/>
祝螟方擬為蠃飛䑛犢俄驚作牛吼㓜兒巳作一覺夣<lb/>
大匠徒施两年手乙子沉痾頼營牧再生豈止由南斗<lb/>
嗟予屯厄世所棄急難誰肯相先後論交最喜子善終<lb/>
報徳深慚我無有猶憐甲乙二孺子莫景扵渠意加厚<lb/>
煩君為我嚴誨之母惜鞭笞九十九<lb/>
　　　陳獻可宋孝先萬孝傑夏伯虎和詩復用前韻<lb/>
凖擬重陽㑹詩酒手種菊花凢数畆佳莭相逢俱可人<lb/>
一一篇章堪適口掦庭醖籍更清新<hi>陳</hi>晋宋間人顔謝<lb/>
友舜卿詞源浩萬斛<hi>宋</hi>下筆驚人風雨吼季梁蕭洒詩<lb/>
<pb n="KR4d0235_SBCK_005-4b"/>
如人飄然自是風騷手<hi>萬</hi>用之年少冨文墨<hi>夏</hi>日出珠<lb/>
璣不論斗誠叔思深希仲逸齊驅未識誰先後老杇那<lb/>
䏻敵年少胸中空洞嗟無有張我三軍得数子造物遺<lb/>
子非不厚明年秋戦豈無人雲夣定湏吞八九<lb/>
　　　九日把酒十九人和詩者数人而巳今巳後期<lb/>
　　　不復追索許以来年九日還用前韻發一咲<lb/>
勸君湏飲文字酒勸君耕耨心中畆飲非文字猶聚蚊<lb/>
心田不耕棘生口登髙佳節豈易得况此相逄皆勝友<lb/>
談傾坐上氷玉清興生筆下波濤吼我亦逢埸聊戯劇<lb/>
韻語殊非三眛手試投瓦礫巳成堆辱報驪珠未盈斗<lb/>
和之者寡豈陽春髙才料耻居王後嗟我窮愁無以遣<lb/>
<pb n="KR4d0235_SBCK_005-5a"/>
酒債詩篇行䖏有與兹飲㑹類平原逃我詩盟㡬髙厚<lb/>
如今並許隔年還直湏日月逢重九<lb/>
　　　宋孝先示讀自寛集復用前韻<hi>老去悲秋強自寛少陵九日詩</hi>
<hi>也予老境失㓜子逢秋益悲凡所以強自寛者一寓於詩也録自中秋以前古律詩数十篇目</hi>
<hi>曰自寛集</hi>
淵明酷愛尊中酒季子貧無負郭畆我生薄與二子同<lb/>
俯仰人間亦縁口一室蕭然僅容膝毛頴陶泓自相友<lb/>
㑹心終日雌聲讀排悶有時麄氣吼感秋詩集名自寛<lb/>
雕琢更慙非妙手篇章不工如子固聲名敢望星之斗<lb/>
宋生輙作過情語十韻殷勤爲跋後譽之韓栁誰敢當<lb/>
意古語竒吾豈有何如操矛時入室鍼我膏盲乃相厚<lb/>
<pb n="KR4d0235_SBCK_005-5b"/>
床頭周易深且神母惜徃来論六九<lb/>
　　　再用前韻述懐并蕳諸友<lb/>
太白徉狂喜盃酒元龍豪氣恥求畆揮毫爛吐風月篇<lb/>
濟世髙談覇王口古人可作誰與歸白也吾師登可友<lb/>
萬言窓下盃水冷百尺楼頭鼻聲吼丈夫未遇聊爾耳<lb/>
肯向權門思炙手凈掃一室安吾貧晝閱詩書夜星斗<lb/>
休論生天與作佛靈運甘居丈人後吾儕慎分慕冨貴<lb/>
鳴鼓定湏攻冉有但願相從文字樂交情合向窮中厚<lb/>
倚看前席坐間人平歩登<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>叅二九<lb/>
　　　鄭遜志胡叔成謝鵬劉敦信萬廓鄔一唯和詩<lb/>
　　　復用前韻<lb/>
<pb n="KR4d0235_SBCK_005-6a"/>
前日中秋一壼酒交朋觧散歸南畆把盃邀月止三人<lb/>
中有客来從谷口<hi>鄭</hi>首登詩壇出險語張我孤軍真畏<lb/>
友重陽佳句更竒絶西風猛向松関吼中庸伯始遥遥<lb/>
胄<hi>胡</hi>頴然作賦吟詩手謝客篇章似春草分得家傳才<lb/>
一斗謝句法天然自圓熟長慶詩豪今有後<hi>劉</hi>妙齡䏻<lb/>
作老成語必大竒兒亦希有<hi>萬</hi>鄔郡太守司馬孫文與<lb/>
其人两温厚鄔我與数子無薰蕕文相字從十常九<lb/>
　　　九日㑹飲予為唱首自和凢数萹皆因事叙情<lb/>
　　　爾未作重九詩也今再和一篇毎句用事而不<lb/>
　　　見姓名末聮外餘皆略存對偶必有能和之者<lb/>
獨坐東籬嘆無酒種秫西疇謾盈畆菊花叢畔来白衣<lb/>
<pb n="KR4d0235_SBCK_005-6b"/>
　桑落杯中付饞口汝南風俗有故事龍山宴集多佳友<lb/>
　静聞彭澤三徑香遥想藍田雙澗吼順時習射馬嘶風<lb/>
　随俗登山囊繋手慈恩塔冷舊衣冠戯馬䑓空古刀斗<lb/>
　三嗅馨香感槩中細看茱茰酩酊後應制賦詩人孰在<lb/>
　坐湖聯句今還有明朝見花心已别此日登髙意冝後<lb/>
　日月並應莭物嘉獨恨今年無閠九<lb/>
　　　　九日寄昌齡弟<lb/>
　　九日嘉莭也予坐無聊中不䏻自遣又念昌齡弟不<lb/>
　　在家為之悵然因誦唐王縉詩云遥知兄弟登髙䖏<lb/>
　　徧挿茱茰少一人遂用其字為韻作十四絶并茱茰<lb/>
　　酒以寄之<lb/>
<pb n="KR4d0235_SBCK_005-7a"/>
憶昔逢重九登臨不惮遥弟兄同把酒行樂興飄飄<lb/>
去歲重九日吾親窀穸期東籬自黄菊淚眼可曽知<lb/>
此日黄花酒深期酌弟兄誰知有離别西望不勝情<lb/>
我有茱茰沜遥同輞川底登髙少一人又是王家弟<lb/>
嘉莭苦難遇故山随俗登未䏻如鄭谷一榻對髙僧<lb/>
白石登山客新詩句必豪寕容杜陵老獨歩玉山髙<lb/>
我思鴈潭㳺欲與鴈行去羽翼本天生誰令分两䖏<lb/>
樂事苦無多良辰豈長見明年綴席時要使茱茰徧<lb/>
庭前有晚菊青蘂未堪挿開日即重陽歸来酒同呷<lb/>
載酒觴黄菊登山臂紫茱重修汝南事災厄自今無<lb/>
老去悲秋甚興来聊自娱明年知徤否子紬看茱茰<lb/>
<pb n="KR4d0235_SBCK_005-7b"/>
窮途嗟我衰中歲傷児夭兄弟止三人尊前豈冝少<lb/>
嗅菊謾勞三賜安得茰一聊分故園枝不負重陽日<lb/>
莭物豈不好吾家何太貧一尊聊爾寄重意媿先人<lb/>
　　　萬叔永誕日在孟秋乃以重九開燕俟佳莭也<lb/>
　　　予不獲與稱觴之列作詩以賀<lb/>
種徳尢勝竇十郎靈椿未老桂先芳一門此去無疑大<lb/>
五福他年未易量鳳穴生雛梧正碧龍山開宴菊𥘉黄<lb/>
吾郷此㑹從来少恨不登堂舉夀觴<lb/>
　　　九月十二夜獨歩梅溪翫月人迹悄然秋色滿<lb/>
　　　眼㣲風不動岩桂自香𥘉不勞思偶得四句盖<lb/>
　　　心境中静時語也㱕小成室對短燈檠索𥿄書<lb/>
<pb n="KR4d0235_SBCK_005-8a"/>
　　　之<lb/>
獨歩溪頭夜𥘉寂掃空塵念心清凉月明眼底見秋色<lb/>
境静鼻根聞桂香<lb/>
　　　前日寓邑偶值乍寒陳劉二生濟我以衣童生<lb/>
　　　濟我以衾既别爲二詩以贈<lb/>
肌体生鱗鬚颯毛衰年怯冷欲兒號無人来綻韓公襖<lb/>
有友䏻施范叔𫀆入手乍驚儒袖濶披身尢喜義襟髙<lb/>
書生忍凍誰相顧共弊䡖裘賴我曺<lb/>
　　　右贈陳元佐劉士宗<lb/>
凛冽霜風夜薄人誰䏻煖我曲勾身寒欺三幅范衾陋<lb/>
睡羙一宵姜𬒳新体粟不愁生旅舎鼻雷想見撼比隣<lb/>
<pb n="KR4d0235_SBCK_005-8b"/>
夢囬却念君兄弟苦磈無眠痛慕親<lb/>
　　　　右贈童偉侃<lb/>
　　　萬先之生两男作洗児歌賀之<lb/>
君不見徐卿二子生絶竒㷱羆入夣非同時徒煩孔子<lb/>
與釋氏两囬抱送麒麟兒又不見昔日梁嬴亦雙乳生<lb/>
止一男仍一女過期畢竟非其人未免終身亦妾圉欎<lb/>
葱佳氣充門閭龍穴盛事從来無<graphic n="KR1396" url="https://raw.githubusercontent.com/kanripo/KR-Gaiji/master/images/KR1396.png" mimeType="image/png"/>階良月吐三筴蚌<lb/>
腹甲夜生雙珠相對抱持翁嫗喜眉目分明巧相似慈<lb/>
顔戯語綵衣郎汝子他年勝我子郎君拜舞咲荅翁翁<lb/>
生六児年豈同何如今日一巵酒手抱两孫頭未童二<lb/>
雖慶誕相先後未省如何分長㓜啇家尚質周尚文喚<lb/>
<pb n="KR4d0235_SBCK_005-9a"/>
取何休細推䆒慶門蘭玉行滿庭伯仲叔季雙命名他<lb/>
時四乳類周士森森八桂同敷榮我忝通家同筆硯聞<lb/>
君得子歡無間殷勤為作洗兒歌覔取金錢三百萬<lb/>
　　　黄府君挽詞<lb/>
不雜啇山綺與園生涯占得小桃源平生隠徳知多少<lb/>
跨竈詵詵巳六孫<lb/>
紛然紾臂巳成風一㸑誰能再世同野史他年書逸事<lb/>
定湏記此富家翁<lb/>
揚州别駕知名士肝膽崔嵬百錬剛誰謂公家有蘭玉<lb/>
觧令髙選継東床<hi>劉黙識道泝州人令樂清有政声後得揚卒以二女妻白石錢氏黄氏</hi>
齒髮如公自古稀定應含笑九原帰春風白石岩前路<lb/>
<pb n="KR4d0235_SBCK_005-9b"/>
忍見楊花作雪飛<lb/>
　　　予自乙丑冬如臨安赴𥙷逮今凢五徃矣是行<lb/>
　　　也痛慈親之不見傷㓜児之蚤死登途泫然因<lb/>
　　　成是詩<lb/>
八歲五行役兹行最感傷思親啼血淚憶子断剛膓㳺<lb/>
逺有遺恨鍾情難遽忘離家两夜夣長遶白岩旁<lb/>
　　　𥘉擬過雁山既而取道烏石寄夣齡昌齡<lb/>
不度丹芳七七盤非縁杖屦厭間関要留来歲髙風便<lb/>
兄弟成行過此山<lb/>
　　　過白溪<lb/>
朝離黄塘憇烏石莫宿青江過白溪嶺上囬頭觀赤水<lb/>
<pb n="KR4d0235_SBCK_005-10a"/>
山川五色望中迷<lb/>
　　　過盤山宿旅邸<lb/>
一嶺迢迢十里賖行人半日踏烟霞青山遮莫盤千匝<lb/>
歸夢何曽不到家<lb/>
　　　登皇華亭<lb/>
不是四方銜命士偶来亭上賦皇華凭欄囬首三百里<lb/>
烟水茫茫思故家<lb/>
　　　宿浮橋<lb/>
落日丹丘下西江十里西浮橋通古道逆旅傍清溪夜<lb/>
静水声細曉隂山色迷吾郷在何䖏天逺白雲低<lb/>
　　　與鄭時敏登楼把酒書二絶<lb/>
<pb n="KR4d0235_SBCK_005-10b"/>
十里青山接郡城危楼四望眼添明海冥天濶郷心切<lb/>
更聴飛飛鴻雁声<lb/>
登楼䏻賦非王粲沽酒忘形有鄭䖍千里相從文字飲<lb/>
不辤費盡杖頭錢<lb/>
　　　途中見早梅<lb/>
山行𥘉逢建子月始見寒梅第一枝遥想吾廬亦如此<lb/>
誰䏻千里贈相思梅花發後思家切竹間水際出横枝<lb/>
暗香踈影和新月自是離情禁不得觸物那堪此時節<lb/>
春前臘後定帰来要看溪上千株雪<lb/>
　　　乙丑冬西㳺觀南明石像作詩一絶至壬申十<lb/>
　　　月四日復徃觀焉和前韻并書于佛閣<lb/>
<pb n="KR4d0235_SBCK_005-11a"/>
児戯團沙欲象真誰将碩力歴三塵八年来徃蕭峰客<lb/>
两度来瞻百尺身<lb/>
　　　西征<lb/>
紹興建元二十二良月壬午時丁未王家辭弟㳺帝都<lb/>
出門滿眼思親淚鶺鴒送我過原隰朋友携尊宿䔥寺<lb/>
朝離黄塘惜分别莫宿青山嗟獨自𥘉心滿擬㳺雁山<lb/>
行止非人輒乖異黄岩晋連越三宿故舊過從日沉醉<lb/>
鄭生伴我千里行近世人無此風義皇華亭上一囬首<lb/>
陡覺眉頭起郷思西江十里浮橋邉把酒登楼吟擁鼻<lb/>
山行𥘉逢建子月入眼梅花巳春意前觀三渡覺非舊<lb/>
下視两灘真可畏渡頭仙人還咲我髭鬚如棘猶名利<lb/>
<pb n="KR4d0235_SBCK_005-11b"/>
欲入天台觀石橋行来匆匆未䏻遂途中邂逅張老丞<lb/>
<hi>廷玉</hi>十五年前樂清尉自嗟吾非沈謝軰面目從来苦<lb/>
難記飛泉枕上夣成魔逹旦思家何曽睡細雨濛濛入<lb/>
関嶺旅邸重㝷舊題字雨脚㣲收過天姥洗出峯巒疊<lb/>
蒼翠劉阨祠荒土猶赤溪山真是神仙地道旁石現小<lb/>
金仙傅舍荒凉誰廢置柘溪竹染兒女㾗石嶺松含棟<lb/>
梁噐路入南明觀石佛楼閣岧嶤更深䆳八年行役两<lb/>
来㳺岩上題詩記前事乗興剡溪尋故人乆别相逢雜<lb/>
悲喜義風吹水送行舟越國江山滿瞻視十四歲娥孝<lb/>
且烈三百里湖明更媚千巖競秀<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>争流終日貪看趣<lb/>
遥寄西興渡口声如雷銀浪崔嵬魄驚悸江神為我風<lb/>
<pb n="KR4d0235_SBCK_005-12a"/>
色平天闕煌煌瞻象魏賢関訪舊話酸辛更食韲塩舊<lb/>
滋味學官欲以軄事留自媿非才力辤避觀䑓雲物端<lb/>
可書宫線𥘉長日南至龍山僦舎觀大禮儀仗森然典<lb/>
文俻人臣貴盛古今無秦公父子俱為使景靈告謝樂<lb/>
声囬鵷鷺花枝侈君賜西㳺連日覩天顔和氣氤氲散<lb/>
憔悴歲云莫矣却歸来捉筆書為于役志<lb/>
梅溪先生文集卷第五<lb/>
<pb n="KR4d0235_SBCK_005-12b"/>
</p>
<p>
</p>
  </div>
<div> <lb/>
    <p>
<pb n="KR4d0235_SBCK_006-1a"/>
梅溪先生後集卷第六<lb/>
　　詩<lb/>
　　　次韵昌齡至樂齋讀書<lb/>
端慕顔回樂真同陋巷居息心容膝地得趣滿牀書檠<lb/>
短燈宵永窓明日晷舒相看有脩竹心為主人虗<lb/>
　　　寳印叔示詩且索碑刻以南明山六大字為献<lb/>
<hi>紫芝岩隐岳岩</hi>仍次韵<lb/>
不才詎可登䑓省早問君王覔閑冷聊㝷商嶺綺与園<lb/>
未羡雲䑓冦并耿掛碑滿屋寕療飢<hi>来詩云滿屋掛碑光耿耿</hi>嗜好<lb/>
與叔真相宜試寄南明六大字想像年少西游時<lb/>
　　　寳印叔辯上人各贈瑞香花<lb/>
<pb n="KR4d0235_SBCK_006-1b"/>
小小園林意自憐<hi>全用刘汝一書送行詩一句</hi>名花十八擬唐賢瑞<lb/>
香一種来潜澗學士新添两少年<lb/>
　　　曺夣良自許峯来訪留山間數日賦詩数十章<lb/>
　　　復出四絶見贈次韵<lb/>
徑荒猶有淵明菊嚢澁寕求季子金老矣此身何處著<lb/>
入山惟恐未能深<lb/>
謾有忠懷徒耿耿恨無長䇿捄元元張儀舌在知何用<lb/>
莫莫休休且勿言<lb/>
平生風義慕相如筆硯從游二絶餘直許交情定金石<lb/>
肯同餘耳但光𥘉<lb/>
與君連夕燈前語勝讀千年窓下書八斗文章千里足<lb/>
<pb n="KR4d0235_SBCK_006-2a"/>
未應低首掾桐廬<lb/>
　　　先人舊題東山墓亭三絶<lb/>
入堂無復見雙親建<hi>此字元犯御名故昜之</hi>此来寕似在神天地<lb/>
深恩難以報含悲唯有淚霑巾<lb/>
門枕青山户傍谿青山流水助悽悽双親旣逺神何在<lb/>
對此追思獨怨啼<lb/>
新築茅廬澗<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>圍山光水色共依依野人不為閑中趣<lb/>
誰㑹朝来與暮歸<lb/>
　　　某辛巳秌帰自武林省先隴遂修亭宇濬溪流<lb/>
　　　因思先人舊詩巳随屋璧壞矣尚能記憶遂追<lb/>
　　　和<lb/>
<pb n="KR4d0235_SBCK_006-2b"/>
殘生無計可榮親一見松楸一損神惟有青山知此意<lb/>
晨昏長戴白雲巾<hi>先隴在家之東山山最髙白雲常抹其頂</hi>
重葺山亭濬舊溪杖藜来徃獨悲悽追思四十年間事<lb/>
風為哀號鳥為啼<lb/>
丘木森森巳十圍滿林清䕃可捿依毎憂樵牧傷松柏<lb/>
游宦三年两度帰<lb/>
　　　送萬先之赴清湘教官<lb/>
早歲声名滿上庠青衫今始赴淸湘得官巳晩豈宜冷<lb/>
行路正難那更長平昔心期良不淺異時官業可能量<lb/>
鵬程九萬從今日行見飛飛到帝旁<lb/>
　　　送曺夣良赴桐廬户掾<lb/>
<pb n="KR4d0235_SBCK_006-3a"/>
年少論交老愈堅交情尽在和韓萹短檠業共賢関舎<lb/>
淡墨名同桂籍年筮仕暫為三語掾摛詞行踐八花塼<lb/>
許峯佳䜟亦聊耳何止蓬萊山上仙<hi>瑞安有許峯㘭断秘丞帰之䜟</hi>
鷄黍相㝷豈偶然論文尊酒荷留連秋風初送雁群至<lb/>
喬木喜聞鶯友迁勸我鑑湖行甚力送君釣瀬去無縁<lb/>
頭将清白師韓范從此高堂有四賢<lb/>
需次家鄉五載遟便便腹笥愈添圍才如子建豈論斗<lb/>
性類西門能佩韋車馬戒塗君欲去田園迷徑我初帰<lb/>
男兒所尚惟名莭莫墮人間富貴機<lb/>
　　　十月朔日偶書<lb/>
去年此日對清光聖徳能容一介狂言畧施行非不遇<lb/>
<pb n="KR4d0235_SBCK_006-3b"/>
身雖踈外亦何妨<lb/>
　　　剪拂花木戯成二絶<lb/>
洒掃衡茅端欲老剪裁花木自為春權門炙手非吾事<lb/>
秪合丘園作散人<lb/>
蔓<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>芟夷莫許侵好花封植待成隂毎於小小園林裏<lb/>
長抱惓惓甽畒心<lb/>
　　　小小園十月杜䳌花盛開有共蔕双頭之異因<lb/>
　　　以数語記之<lb/>
一声杜宇啼春風明朝緋掛千山叢歲寒此色豈昜得<lb/>
那更朶朶双頭紅共蔕聮芳友于愛一吐一含分次第<lb/>
造物私我小園林此花大勝金腰帶<hi>牡丹中有名金腰帶者</hi>
<pb n="KR4d0235_SBCK_006-4a"/>
　　　題月師桂堂<lb/>
道人以月名身以桂名堂胷中負所有志在丹霄旁冠<lb/>
巾倘可加唾手得天香惜㢤已世外此志終莫償山中<lb/>
作堂侔月窟禅定吟餘思清越要令坐上生清風湏使<lb/>
心中似明月<lb/>
　　　十一月二日自金谿訪錢用章于白石覧山川<lb/>
　　　景物之竒以東道之姓為韵<lb/>
朝離文君故宅邉莫㝷謝守舊行田黄羊先示神仙迹<lb/>
<hi>湖上奥有黄羊岩</hi>白石俄開洞府天两派　峥鳴玉澗一声欵<lb/>
乃釣魚舡王孫占得湖山勝明月清風不計錢<lb/>
　　　同錢用明用章游白石岩<lb/>
<pb n="KR4d0235_SBCK_006-4b"/>
謝公好山水得郡古東甌造物惜佳境雅志多不酬松<lb/>
蘿蔽雁蕩烟靄埋龍湫行田徑白石不到仙山頭寥寥<lb/>
数百年天付黄冠流巍然萬仞崖璧立東南州誰将𥙷<lb/>
天手化出白玉楼两龕蔵洞府中有群仙游上通赤五<lb/>
天下接三神洲飛泉落岩腰碧澗鳴山陬群峯真培塿<lb/>
滄海為渠溝隘視人間世萬象同蜉蝣我家雁山陽﨑<lb/>
嶇厭經丘翩翩錢公子呼我㝷岩幽𥘉驚小雨宻忽掃<lb/>
群隂浮杖屨窮㠝岏一洗塵埃眸山林有真樂富貴何<lb/>
足求但願乞二山不願萬户侯<hi>二山白石雁蕩</hi>
　　　又書岩上<lb/>
十里湖山翠黛横两溪寒玉闘琮琤路從飛鳥上頭過<lb/>
<pb n="KR4d0235_SBCK_006-5a"/>
人在白雲高䖏行岩下行田謝康樂洞中辟榖李先生<lb/>
凭欄不瞰人間世轉覺此心名利䡖<lb/>
　　　屑玉泉<lb/>
白石岩腰屑玉泉佳名初自長官傳渾疑齒頰氷霜論<lb/>
終日霏霏落半天<hi>周開祖名是泉曰屑玉東坡有贈周詩云詩成錦綉開腸胃論極氷霜繞</hi>
<hi>齒牙</hi>
　　　李少和像<lb/>
少和辛苦學飛仙遺像今猶在洞天都似先生䏻辟榖<lb/>
何湏太守爲行田<lb/>
　　　游東際<lb/>
白石三峯下懸崖七際流穿雲來汨汨朝海去悠悠石<lb/>
<pb n="KR4d0235_SBCK_006-5b"/>
是誰家婦<hi>有两石峭立俗呼石新婦</hi>龍居第㡬湫<hi>俗云舊有龍</hi>平生不行<lb/>
險到此即回頭<hi>上有六際畏險不登</hi>
　　　次韵寳印叔觀海三絶<lb/>
載地浮天浩莫窮氣營楼閣聳虚空道人妙得觀瀾術<lb/>
萬里滄溟碧眼中<lb/>
榴屿何年改玉環<hi>木榴屿一名木橊屿俗傳避錢玉諱故改名王環</hi>望中猶是<lb/>
舊青山遺民不記當時事惟有湖声日徃還<lb/>
誤入蓬萊朝未央至今魂夣記㣲茫扁舟欲効鴟夷子<lb/>
遥望滄波興已狂<lb/>
　　　李鎮夫闢圃築堂効孟氏之飬吾表兄杖屨其<lb/>
　　　間得日渉之趣其来游名堂曰雙植因書三絶<lb/>
<pb n="KR4d0235_SBCK_006-6a"/>
不到君家㡬換春眼中風物一畨新吾園小小知何用<lb/>
不似兹園可飬親<lb/>
琴書得趣有真樂軒冕倘来何足干種徳種花兼着力<lb/>
要湏留與子孫看<lb/>
繞堂花木随宜種堆案文書取次翻我待衣冠掛林下<lb/>
杖藜時復到君園<lb/>
　　　劉長方自豫章寄書稱砮焦蠣房之羙恨未知<lb/>
　　　味書一絶以寄之<lb/>
珠嶼小蠣圎帶石砮焦巨房深若盃吾鄉此味亦不惡<lb/>
故人游宦盍帰来<hi>砮焦在沙角海中本日奴焦予易之曰砮珠屿在大芙蓉小蠣絶佳</hi>
　　　寳印叔得小假山以長萹模寫進士欽逢辰和<lb/>
<pb n="KR4d0235_SBCK_006-6b"/>
　　　之某次韵并簡欽<lb/>
越絶天台温雁蕩萬<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>千岩各形狀錢塘風物更竒絶<lb/>
杖屨年時記曽訪帰来戯闢小園林十里西湖蔵甕盎<lb/>
<hi>予甞以甕植蓮有詞云一盤池地十里西湖是</hi>悠然入眼皆吾山羅列軒窓一<lb/>
何壮止菴道人真有道種竹蒔花近丘壙何人好事贈<lb/>
假山潜澗新添小屏嶂却疑遷徙從平泉更恐飛来自<lb/>
秦望<hi>秦望有飛来山飛来石</hi>世間贗物何止此沙佛儒衣龍亦象<lb/>
道人於物意豈留異日從教散天壌花木篇章两游戯<lb/>
林下高風真可尚来游蓮社有詩人句比昌黎更豪放<lb/>
我休說假復論真真假通同帰一相<lb/>
　　　次韵昌齡西園十詠<lb/>
<pb n="KR4d0235_SBCK_006-7a"/>
　　　黄楊<hi>予帰自武林黄楊梢枯命工去藤蔓台蘚復有生意</hi>
黄楊庚甲與吾同樹已蕭踈我亦翁藤蔓稍除苔蘚去<lb/>
歲寒猶觧傲霜風<lb/>
　　　莆萄<lb/>
滿架龍鬚卷復伸堆盤馬乳醸青春潑陪一斗宜延客<lb/>
莫慱凉州學漢人<lb/>
　　　脩竹<lb/>
至樂齋西碧玉竿清隂時過酒杯寒明年看長纎纎筍<lb/>
觧籜當為漢帝冠<lb/>
　　　梅<lb/>
拂雲脩竹遶吾家竹裏仍栽第一花好句更同林處士<lb/>
<pb n="KR4d0235_SBCK_006-7b"/>
月黄昏後影横斜<lb/>
　　　桃<lb/>
欲留王毋盤中核兼採秦人洞裏薪此事渺茫花笑我<lb/>
不如聊賞故園春<lb/>
　　　李<lb/>
長念詩人詠子嗟圑欒繞樹日欹斜氷盤行薦炎天實<lb/>
不用東門學種瓜<lb/>
　　　杉<lb/>
記得先人手自栽森然千尺盡成材翠絲結作思人樹<lb/>
它日兒孫豈忍摧<lb/>
　　　桂<lb/>
<pb n="KR4d0235_SBCK_006-8a"/>
丹霄休歎路難通學取燕山種桂叢異日天香滿亭院<lb/>
吾廬當似廣寒宫<lb/>
　　　桞<lb/>
何幸先人有弊廬不妨同種桞千株埀隂覆地寕無日<lb/>
作雪漫天肯似榆<lb/>
　　　菊<lb/>
百花春放菊秋榮霜裏鮮鮮照眼明歲晩不妨開自好<lb/>
何湏三嗅泣繁英<lb/>
　　　題如存亭壁<hi>十二月五日同二弟省墳</hi>
不見慈親已一星佳城松柏慘然青此生難報劬勞徳<lb/>
空對銘碑涕泗零<lb/>
<pb n="KR4d0235_SBCK_006-8b"/>
年来游宦逺松楸越雪吴霜帶滿頭乞得祠宫飬衰病<lb/>
白岩香火共僧修<lb/>
　　　劉義夫欲與先隴植蘭寄数根<lb/>
思親何忍陟南陔采得幽蘭秪自哀寄與東山劉孝子<lb/>
佳城側畔好親栽<lb/>
　　　義夫許贈丁香蠟梅<lb/>
劉郎不獨種桃花蠟蘂柔香更可嘉臭味相同林下友<lb/>
從今花木亦通家<hi>予植十八香丁香曰柔香取杜詩丁香体柔弱</hi>
　　　義夫以趙清献諌垣集易桞文次其韵<lb/>
文集何湏較少多有無相易共漸磨憲䑓清献桞州桞<lb/>
唐宋人才未易過<lb/>
<pb n="KR4d0235_SBCK_006-9a"/>
　　　雁山僧景暹求文記本覺殿<lb/>
歸来欲効老夫潜喜見游方舊杜暹本覺殿成功徳滿<lb/>
媿無筆力助荘嚴<lb/>
　　　又六言<lb/>
筆下何曽有口嚢中更媿無錢聊把一言讃嘆助成此<lb/>
叚因縁<lb/>
　　　書不欺室<lb/>
室明室暗两何疑方寸長存不可欺勿謂天高鬼神逺<lb/>
要湏先畏自家知<lb/>
　　　人日有雪竹間種蘭<lb/>
人日又飛雪<hi>去年人日臨安大雪</hi>竹林仍種蘭<hi>舊甞於竹間種蘭</hi>陽浮屑<lb/>
<pb n="KR4d0235_SBCK_006-9b"/>
瓊乆風泛馥檀栾花點黄金勝叢依碧玉竿世間桃李<lb/>
眼肯向此中看<lb/>
　　　張思豫主簿送丹桂蠟梅<lb/>
通家天上張公子桂種遥分月窟香三徑慇懃自栽植<lb/>
異時㑹見五枝芳<lb/>
蓮幕何人送此花不容一蘂汚貧家帰来自覔清河種<lb/>
馨徳如人最可嘉<hi>予在越幕有送蠟梅者卻之同僚有蓮幕風清不受梅句</hi>
　　　余全之贈菊栽十二品并示三十絶走筆二絶<lb/>
　　　酧之<lb/>
老覺山林興味長帰来三徑嘆荒凉分君嘉菊二十品<lb/>
増我東園十八香<lb/>
<pb n="KR4d0235_SBCK_006-10a"/>
余郎蕭洒似何郎事業它年未易量寄我新詩三十絶<lb/>
筆頭直與菊争芳<lb/>
　　　二月二日焚黄天色開霽賓游並集存沒有光<lb/>
　　　悲痛之餘因成鄙語<lb/>
三釡深悲不逮親九天命下賁雙墳痛将淚雜香醪奠<lb/>
忍見衣随告墨焚漠漠濃隂初閣雨暉暉煖日旋披雲<lb/>
餘生難報劬勞徳猶有孤忠可報君<lb/>
　　　送陳元佐游剡<lb/>
杖屨昔游剡夣魂猶至今欣聞戒行李遥訪舊同襟斆<lb/>
學功相半淵源力可㝷池中神鯉足時為寄鄉音<lb/>
　　　雙桂<lb/>
<pb n="KR4d0235_SBCK_006-10b"/>
　先人於井之两旁植雙桂不知其㡬年矣木隂茂盛<lb/>
　香聞逺近某偶得一石立為墻角書雙桂二字以識<lb/>
　之因成小詩以懷遺徳并示子弟壬午閏月十六日<lb/>
先人植雙桂馨徳滿吾廬不老兒孫長聮芳合似渠<lb/>
　　　東籬<lb/>
我豈<graphic n="KR1169" url="https://raw.githubusercontent.com/kanripo/KR-Gaiji/master/images/KR1169.png" mimeType="image/png"/>彭澤兹籬偶在東悠然見山處仍向菊花叢<lb/>
　　　左原詩三十二首并序<lb/>
樂清之東三十有五里群山環繞地名左原以其居邑<lb/>
之左也中有左嶺左湖左口皆以左名之予七世祖自<lb/>
杭徙温家于是原地雖荒僻有山水足以自娱予丐祠<lb/>
得請日與兄弟隣里有杖屨登臨之適原中景物可資<lb/>
<pb n="KR4d0235_SBCK_006-11a"/>
賦詠者各識以詩凢三十二首壬午三月<lb/>
　　　東高山<hi>左原有四高山在乙辛丁癸之位術者目為四貴人東山最高上有五峯其一</hi>
<hi>曰宋家尖也</hi>
峯頭日出已停午山半雲横疑在天要使名如越山重<lb/>
直湏人似謝公賢<hi>越之上虞有東山乃謝安石髙卧処</hi>
　　　西高山<hi>西高山者数峯稠疊前山如几俗謂西山平㝡高䖏謂之杜䳌花尖西山峯峦</hi>
<hi>最多術者謂之旌莭山</hi>
壓頂花枝紅欲燎導前旌莭閙如訶倚窓拄頰時時好<lb/>
何止朝来爽氣多<lb/>
　　　南高山<hi>山在縣治東北俗呼縣後山夜聞更鼓声問有地名小雁蕩</hi>
山後風来聞縣鼓蕩中秋至集賓鴻我帰種菊東籬下<lb/>
<pb n="KR4d0235_SBCK_006-11b"/>
長在悠然眼界中<lb/>
　　　北高山<hi>予家之後山也左原之山惟此山最竒秀翼然如翔舞状上有尖峯</hi>
群山如囿秀回環秀㧞群山是北山我恐山中猿鶴怨<lb/>
移文未至巳先還<lb/>
　　　龜山<hi>俗呼横屿術者謂真得亀形</hi>
衆山環遶一山横形似真亀勢欲行不向九江資納錫<lb/>
臨溪曵尾自全生<lb/>
　　　卧虎山<hi>在原之氷口形如卧虎舊有淫祠俗呼庙山</hi>
昂然虎踞一原東回首耽耽氣象雄不放衆山随逝水<lb/>
溪頭高卧自威風<lb/>
　　　梅溪<hi>在北高山之陽去孝感井二十歩溪至小以井為原予家其北溪之南有水如帶通</hi>
<pb n="KR4d0235_SBCK_006-12a"/>
<hi>謂之梅溪溪名舊矣莫知所自予植梅以實之</hi>
我向梅花溪上家㡬看清淺浸横斜手栽木已如人老<lb/>
雪鬂蕭踈對雪花<lb/>
　　　楊谿<hi>梅溪東流四十五歩合原中数水而為楊溪溪稍大楊氏世居焉故以姓得名</hi>
一澗泓澄㑹衆流肱分俄類婺溪頭<hi>辛已秋水分為二</hi>臨溪更<lb/>
種青青木故事端同桞桞州<lb/>
　　　戯綵岩<hi>原之西山有岩如屏上有尖峯俗曰白岩然岩色闌班如施五采故以戯采易</hi>
<hi>之</hi>
烟霞屏障列西岑戯綵標名自始今我過岩前毎流涕<lb/>
班衣空有老萊心<lb/>
　　　杜䳌岩<hi>有戯采岩之東岩頂稍平上多杜䳌花故以花得名予家寒食九日必登是岩</hi>
<pb n="KR4d0235_SBCK_006-12b"/>
游宦三年樂事違岩花笑我鳥催帰帰来又𬒳岩花笑<lb/>
笑我登岩何太稀<hi>杜䳌花一名岩笑予還家将一載竟未登岩</hi>
　　　碁盤岩<hi>杜䳌岩之比</hi>
杜䳌岩北一拳石石面平平堪弈棊路僻山深罕人到<lb/>
爛柯仙客未應知<lb/>
　　　撒水岩<hi>在戯采岩之比</hi>
龍卧靈湫志未伸時時噴水撒行人雖然未捄蒼生旱<lb/>
聊欲澄清世上塵<lb/>
　　　松羅岩<hi>在原之西北有山隔之四面璧立可梯而登上平北有水可汲能容數百人産</hi>
<hi>松羅木因以得名建炎間有謀避难是岩者予嘗徃觀之非活路也</hi>
挿天萬仞絶攀躋岩頂松羅不是栽廊庙湏材作梁棟<lb/>
<pb n="KR4d0235_SBCK_006-13a"/>
人間斤斧可能来<lb/>
　　　障岩<hi>在戯采岩之北璧立如障其色青黒有石方而直聳而有稜長者數尺可植庭宇間</hi>
岩如法吏面清冷石似端人真直方誰觧移兹障邉境<lb/>
犬羊安敢肆猖狂<lb/>
　　　人面岩<hi>在原之西</hi>
看尽人間古與今蒼顔一任蘚苔侵豈惟有靣如人靣<lb/>
更喜無心似獸心<lb/>
　　　天柱岩<hi>有二一在三井之北一在松羅岩之側</hi>
雁山一柱挿雲霄三井松羅柱亦高蓬蓽深懷𣏌人念<lb/>
擎天端頼柱堅牢<lb/>
　　　幞頭岩<hi>在原之西北地名鳥石頭田間</hi>
<pb n="KR4d0235_SBCK_006-13b"/>
閙處身宜及早抽山林遟我掛冠游不湏花裏㝷腰帶<lb/>
且向田間置幞頭<lb/>
　　　宋家尖<hi>在東高山</hi>
皇恩西𬒳復東斬四海蒼生尽仰瞻畎畆㣲臣尤戴宋<lb/>
結廬長向此峯尖<lb/>
　　　小雁蕩<hi>在原之南山以雁得名曰小者以别大㕍蕩</hi>
歸雁行飛集澗阿不貪江海稻梁多峯頭一蕩雖然小<lb/>
飲啄猶堪避網羅<lb/>
　　　左嶺<hi>在原之南山</hi>
北望吾廬山最好南通蕭寺境逾幽<hi>嶺之東南有明慶院</hi>白雲夜<lb/>
向原中宿㡬度随人過嶺頭<lb/>
<pb n="KR4d0235_SBCK_006-14a"/>
　　　左湖<hi>在原之東又東日湖邉</hi>
漁樵欵乃日相呼舟楫生涯在畫圖我與漁樵同隠逸<lb/>
不湏乞作自家湖<lb/>
　　　蓴湖<hi>在揚溪之南吾鄉無蓴莱獨此有之此詩乃舊日作</hi>
水晶銀線滿湖中<hi>先人詩云莖抽銀線細根結水晶寒</hi>遥與吴江氣象同<lb/>
我軰他年厭游宦思帰應不待秋風<lb/>
　　　南瀑布<hi>在南山之下上接小雁蕩</hi>
飛瀑来從小雁蕩靈源頗類大龍湫矩羅尊者不湏占<lb/>
乞與山翁取次游<lb/>
　　　北瀑布<hi>在原之西北山腰間俗名主潭</hi>
兹潭誰主復誰賓清世寕容有隠淪獨我山休飬衰病<lb/>
<pb n="KR4d0235_SBCK_006-14b"/>
不妨来作主潭人<lb/>
　　　嘶水澗<hi>原之南有左嶺水比流入于原中水善嘶晴而嘶則雨雨嘶則腰水怱鳴忽上</hi>
<hi>曰嘶</hi>
嶺頭寒澗逺無聲夜静風恬忽自鳴山水有靈人不識<lb/>
老農常用卜隂晴<lb/>
　　　雁潭<hi>原之西南三井山之下吾先人九日甞集賓朋于此因命是名</hi>
九日登臨澗水濱蕩中征雁亦来賓如今雁至應相感<lb/>
不見名潭舊主人<lb/>
　　　三井<hi>原之西南山路崖險人迹罕到予宣和辛丑春從先祖先人避冦是山凢三宿見溪</hi>
<hi>潭多游魚俗傳井舊有龍</hi>
源泉高似銀河落石井泓然鼎足分聞說井中魚已化<lb/>
<pb n="KR4d0235_SBCK_006-15a"/>
定從三級上青雲<lb/>
　　　孝感井<hi>予家有井稍大俗称大井王家宣和壬寅秋先祖有<graphic n="KR0858" url="https://raw.githubusercontent.com/kanripo/KR-Gaiji/master/images/KR0858.png" mimeType="image/png"/>思鯽魚時暑不可致先</hi>
<hi>人鈎于井而得之井素無魚盖孝感也張大猷秘書挽先人詩云玄鯽随鈎誠飬親張後為工</hi>
<hi>部尚書</hi>
綸竿臨井重欷歔誠感幽潜遂獲魚鮮道随鈎得玄鯽<lb/>
秘書好句實堪書<lb/>
　　　白岩庵<hi>在白岩之東吾祖捨山帰明慶院而立是菴四山環合形如蟠龍前到南高山</hi>
<hi>形如舞鳯</hi>
飛鳯吹帰思竹實<hi>庵山多竹</hi>蟠龍高卧恋山泉吾家松檟今<lb/>
三世僧舎鍾魚已百年<hi>吾髙祖母葬庵之虎山腰曽祖<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>于青龍首曽祖母塟于庵前</hi>
<hi>平地先妣塟于菴後山</hi>
<pb n="KR4d0235_SBCK_006-15b"/>
　　　賈公庵<hi>在南高山之下司理賈公塟其母兄嫂于此築菴命僧守之賈公名如規字元</hi>
<hi>範</hi>
賈公名徳重吾鄉慈母難兄窆此崗手種松楸及因果<lb/>
青山流水共高長<lb/>
　　　如在亭<hi>先人塟大父母于東山立亭以亭之有詩云入堂無復見双親建此来寕似在</hi>
<hi>神先人附<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>其側某名其亭曰在采詩中語也</hi>
東山一到一霑巾記得先人昔念親強把兹亭號如在<lb/>
松悲柏慘見無因<lb/>
　　　如在亭<hi>先妣墳亭在白岩菴</hi>
北堂猶緑舊時萱寒暑無繇復清温戯綵岩邉白雲下<lb/>
慈顔彷彿尚如存<lb/>
<pb n="KR4d0235_SBCK_006-16a"/>
　　　小小園納凉<lb/>
屏迹丘園世事輕澹然滋味似孤僧平生願學昌黎伯<lb/>
宰相三書獨不能<lb/>
　　　贈甥萬膺<lb/>
詩書為田筆硯耕着意治此清白生它年門户大可必<lb/>
東平有孫吾有甥<lb/>
　　　萬孝傑用韵見寄酬之<lb/>
堂有慈親飬且耕游從毛頴楮先生新詩寄我尤清絶<lb/>
深喜牢之有外甥<hi>孝傑刘氏甥也</hi>
　　　題從姪<hi>御名</hi>荘<lb/>
風雨漂我廬無地寄食宿小阮知所敦舎我道旁屋震<lb/>
<pb n="KR4d0235_SBCK_006-16b"/>
凌得帡幪幸免泥塗辱明白帰舊巢鷦鷯一枝足<hi>壬午秋七</hi>
<hi>月戊申大風飛屋枝木予先人弊庐两廡摧壓来寓是荘凢两旬以八月已已還舎書于荘璧</hi>
　　　萬孝全恵小龍團<lb/>
貢餘龍餅非常品絶勝盧仝得月團豈有詩情可甞北<lb/>
荷君分貺及麄官<lb/>
梅溪先生後集卷第六<lb/>
<pb n="KR4d0235_SBCK_006-1a"/>
梅溪先生文集卷第六<lb/>
　　詩<lb/>
　　　癸酉三月二十五日至剡溪旅舎觀曺夢良題<lb/>
　　　壁有撩我思家第一篇之句僕離家半月亦未<lb/>
　　　嘗作詩因次其韻<lb/>
客舍那堪聞杜䳌夣魂驚断竟無眠定知此境撩郷思<lb/>
我亦曽非第二篇<lb/>
　　　剡之市人以崇奉東嶽為名設盗跖以戯先聖<lb/>
　　　所不忍觀因書一絶<lb/>
里巷無端戯大儒恨無司馬為行誅不知陳蔡當時厄<lb/>
還似如今<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>縣無<lb/>
<pb n="KR4d0235_SBCK_006-1b"/>
　　　周徳逺植瑞香扵窓前戯成一絶<lb/>
主人貪睡為貪香花植窓前意味長見說有時魂夣裡<lb/>
化為蝴蝶遶花旁<lb/>
　　　㳺明心院<lb/>
精舍傍脩嶺道心随眼明泉餘偃公迹<hi>偃公泉</hi>山接剡溪<lb/>
城無雨竹亦净有風松更清誰名上方閣撩我欲帰情<lb/>
<hi>歸鴻閣</hi>
　　　㳺圎超院登挾溪亭次盧公<hi>天驥</hi>韻<lb/>
路入剡山腰風生玉川腋孤亭物外髙雙溪眼中碧山<lb/>
僧作亭知㡬春賞音端怕逢詩人自從妙語發丘<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>遂<lb/>
使絶境多蹄輪我来首訪維摩詰問訊双溪自何出發<lb/>
<pb n="KR4d0235_SBCK_006-2a"/>
源應與婺溪同賦物慙無沈郎筆凭欄欲洗名利塵入<lb/>
眼翻驚客恨新山城重重水如帯可䏻挽住思鄉人<lb/>
　　　寄夣齡昌齡弟<lb/>
老去生涯集百憂一身萍泛剡溪頭釣魚温水同侯喜<lb/>
旅食新豊類馬周長鋏有時思海味短檠終夜照離愁<lb/>
也知四海皆兄弟能似天生羽翼不<lb/>
　　　髙和叔生日<lb/>
髙標綽有魯王風天為勲門慶誕公揮麈咲談傾坐上<lb/>
傳家韜畧藴匈中暫從剡水髙人隠行継澶渊盖世功<lb/>
長碩紅顔似今日夀尊鯨吸百川空<lb/>
　　　天子始絺<lb/>
<pb n="KR4d0235_SBCK_006-2b"/>
盛徳方居火天王始服絺薰風生殿早畏日到官遲瑩<lb/>
雪羅𥘉疊含風葛乍披汗寕濡玉体暑不近天肌表飾<lb/>
遵尼父恩榮𬒳拾遺中宫同儉徳無媿葛覃詩<lb/>
　　　淵源堂十二詩<lb/>
　　　　淵源堂<lb/>
像貌崇賢聖名言訓子孫日親師與友力學探渊源<lb/>
　　　　細論堂<lb/>
不飲紅裙酒秪将文字論江東渭北客日日對芳尊<lb/>
　　　　冝桂軒<lb/>
主人端不俗景物亦相冝手種軒前桂聮芳共㡬枝<lb/>
　　　　藴秀軒<lb/>
<pb n="KR4d0235_SBCK_006-3a"/>
剡溪藴秀異乆欝少陵詩今向軒前看人如晋宋時<lb/>
　　　　同襟舘<lb/>
安道家何䖏溪山深更深扁舟不憚逺得得訪同㩒<lb/>
　　　　冨學齋<lb/>
金玉本非冨詩書元不貧平生無盡學問在吾身<lb/>
　　　　輝声齋<lb/>
功名就烜赫遺訓可能忘待獻明光賦蜚声滿四方<lb/>
　　　　集彦齋<lb/>
獨學恐孤陋要湏親友朋虚齋集郡彦共對短燈檠<lb/>
　　　　擢秀齋<lb/>
好似東山謝滿庭芝與蘭義方能不倦擢秀固非難<lb/>
<pb n="KR4d0235_SBCK_006-3b"/>
　　　　　恢義齋<lb/>
　憶昔杜陵老恨無千萬間君能恢大義吾黨悉歡顔<lb/>
　　　　　蘭馨室<lb/>
　一室雖方丈㳺從必舜徒芬馨不自覺身化與之俱<lb/>
　　　　　足鯉池<lb/>
　堂上論文客異時還索居池中鯉魚足好寄别来書<lb/>
　　　　書院雜詠<lb/>
　　　　　牡丹<lb/>
　今古㡬池館人人栽牡丹主翁兼種徳要與子孫看<lb/>
　　　　　芍藥<lb/>
　巳過花王候纔聞近侍香来逰禁酒地免作退之狂<lb/>
<pb n="KR4d0235_SBCK_006-4a"/>
　　　　岩桂<lb/>
岩桂何時種遥聞月窟香君家似燕竇㑹見五枝芳<lb/>
　　　　江梅<lb/>
園林盡揺落水雪獨相冝預報春消息花中第一枝<lb/>
　　　　酴醿<lb/>
日烘香倍逺雨浥韻尤清誰把玉錢比恐花羞此名<lb/>
　　　　紅梅<lb/>
桃李莫相妬天姿元不同猶餘雪霜態未肯十分紅<lb/>
　　　　海棠<lb/>
欲與春争媚嫣然一笑芳雨中如有恨疑是為無香<lb/>
　　　　瑞香<lb/>
<pb n="KR4d0235_SBCK_006-4b"/>
曽入江南夣故冝名瑞香何人好談論雅目誤更張<lb/>
　　　　菊花<lb/>
不恨開時晩自知䏻傲霜慎母同瑣細采擷上君堂<lb/>
　　　　蠟梅<lb/>
非蠟復非梅梅将蠟染腮㳺蜂見還訝疑自蜜中来<lb/>
　　　　榴花<lb/>
客舘<graphic n="KR1134" url="https://raw.githubusercontent.com/kanripo/KR-Gaiji/master/images/KR1134.png" mimeType="image/png"/>重午石橊花正芳吾廬開亦好歸去嚼天漿<lb/>
　　　　簷蔔<lb/>
禅友何時到逺從毘舎園妙香通鼻觀應悟佛根源<lb/>
　　　　千葉黄梅<lb/>
菊以黄為正梅惟白最佳徒劳梁千葉不似雪中花<lb/>
<pb n="KR4d0235_SBCK_006-5a"/>
　　　　千葉紅桃<lb/>
在䖏飄紅雨臨窓照夕陽何時清禁裏一笑伴仙郎<lb/>
　　　　千葉白桃<lb/>
豈有夭桃艶淡然群卉中全身是清白那肯媚春風<lb/>
　　　　佛見笑<lb/>
學得酴醿白更能相継芳金仙粲然笑鼻觀不多香<lb/>
　　　　荷花<lb/>
十里西湖上紅雲照緑波何如吾净友臭味不湏多<lb/>
　　　　蓼花<lb/>
秋色在何許蓼花含淺紅客情禁不得歸興逐西風<lb/>
　　　　萱花<lb/>
<pb n="KR4d0235_SBCK_006-5b"/>
有客看萱草終身悔逺㳺向人空自緑無復觧忘憂<lb/>
　　　　斑竹<lb/>
蒼梧廵不返斑竹至今存今日稽山下㡬枝忠孝痕<lb/>
　　　　燕竹<lb/>
問記東墻竹佳名今始知龍孫𥘉迸日燕子却来時<lb/>
　　　　西河栁<lb/>
瀟洒西河種誰移向浙東青枝太纎細莫近楚王宫<lb/>
　　　　葡萄<lb/>
珠帳臨<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>掛龍鬚滿架抽也知堪醸酒不要博凉州<lb/>
　　　　芭蕉<lb/>
草木一般雨芭蕉声獨多主人栽未足其柰客愁何<lb/>
<pb n="KR4d0235_SBCK_006-6a"/>
　　　　石菖蒲<lb/>
天上玉衡散結根泉石間要湏生九莭長為駐紅顔<lb/>
　　　　慎火草<lb/>
禁殿安蚩尾騷人逐畢方何如栽此草有火自䏻妨<lb/>
　　　　盆中新荷<lb/>
首夏盤池裏新荷點数圎主人行中選故為作青錢<lb/>
　　　　假山<lb/>
君有好山僻疊山亭院間不遮山外眼又得見真山<lb/>
　　　　盆池<lb/>
不比兒童戯埋盆作小池要令盆底水長滿不傾欹<lb/>
　　　　書架<lb/>
<pb n="KR4d0235_SBCK_006-6b"/>
君冨端不俗有錢長買書家蔵三万軸不怕腹空虚<lb/>
　　　　鶴<lb/>
雅志在冲霄長思振羽毛風前忽相和声徹九天髙<lb/>
　　　　鵝<lb/>
善鳴聊自適不碩遇知音深恐山隂嫗誤猜君子心<lb/>
　　　　花鴨<lb/>
毛羽不多異浪扵花得名深疑杜陵誤黒白未分明<lb/>
　　　　鸂鶒<lb/>
文采真為累飛鳴不自由小池新水漲相對謾沉浮<lb/>
　　　剡溪雜詠<lb/>
千古剡溪水無窮名利舟閒乗雪中興惟有一王猷<lb/>
<pb n="KR4d0235_SBCK_006-7a"/>
千古剡溪水無窮名利舟閒乗雪中興惟有一王猷<lb/>
　　　　了溪<lb/>
禹迹始壼口禹功終了溪餘粮散幽谷帰去錫玄圭<lb/>
　　　　挾溪亭<lb/>
逺水從台婺同歸古<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>州巍亭壓山頂千古挾雙流<lb/>
　　　　龍宫碑<lb/>
曽到龍宫寺拂塵觀古碑何時無短李肉眼可能知<lb/>
　　　　戴顒墓<lb/>
曠野冡纍纍子孫猶不知千年戴顒墓三字道旁碑<lb/>
　　　　阮仙翁宅<lb/>
再入山中去烟霞鎖翠㣲故郷遺宅在何日更来㱕<lb/>
<pb n="KR4d0235_SBCK_006-7b"/>
　　　　戴溪亭<lb/>
剡水照人碧剡山随眼青我来非雪興慙上戴溪亭<lb/>
　　　　偃公泉<lb/>
泉自何時有得名從偃公誰能継張陸為戴水經中<lb/>
　　　　書院掛額展筵雅㑹也戯集諸堂軒齋名作詩<lb/>
<graphic n="KR1274" url="https://raw.githubusercontent.com/kanripo/KR-Gaiji/master/images/KR1274.png" mimeType="image/png"/>舘名𥘉掛銀鈎勢欲翻人才藴秀異學業扣淵源俊<lb/>
彦方群集文章可細論輝声邁前軰擢秀藹諸孫心友<lb/>
居蘭室天香滿桂軒兹為學者富難與俗流言恢義髙<lb/>
風倡同襟舊好敦池中神鯉足一一上龍門<lb/>
　　　　别周徳逺諸友<lb/>
山城過踈雨客舘生新秋鄉心雜病思浩蕩不可留憶<lb/>
<pb n="KR4d0235_SBCK_006-8a"/>
昨𥘉来時園花弄春柔俯仰節變木秒風颼颼旅食百<lb/>
日餘故人情已周論文有深味惜别添牢愁槐花物色<lb/>
老琹書散交㳺暖律囬南枝相期泛仙舟<lb/>
　　　宿石佛<lb/>
　七月二十三日囬自剡中宿石佛摩雲閣時與謝圖<lb/>
　南童文卿沈齊卿黄庭甫子楊同行周徳逺徳貽徳<lb/>
　廣陳少曽史岩起携且餞别<lb/>
脩徑入幽壑𣑽宫摩碧霄仰頭驚突兀跬歩怯岧嶤寳<lb/>
相石間湧鍾聲雲外飄明朝路南北身世各塵囂<lb/>
　　　白若遇水以小舟従石門渡勢危甚因書数語<lb/>
　　　示圖南文卿時八月二日也<lb/>
<pb n="KR4d0235_SBCK_006-8b"/>
歸途阻秋潦溪漲不可渉迂從石門渡未見心已怯壯<lb/>
㢤龍伯宫幽據鴈山脇岩如峙城壁南北本相接衆流<lb/>
欲朝宗天為開岌業泓澄潭百尺臲卼舟一葉吾生何<lb/>
自䡖内顧無可挾所賴二友生千里同負笈忠信儻可<lb/>
仗免作飛鳥帖来帰從剡溪山水頗渉獵石齧天台舟<lb/>
浪拍臨海楫可曽如此境令我䰟震懾連年作行客川<lb/>
塗但取捷不因風雨暴誰瞰逺歩屧兹渡雖云悪觀覧<lb/>
意亦愜謾賦石門篇添入剡㳺篋<lb/>
　　　孟甲生日<lb/>
記汝𥘉生際燈花逹旦然門䦨增喜慶翁嫗最矜憐巳<lb/>
過周天歲行臨志學年勉修愚魯質詩禮稱家傳<lb/>
<pb n="KR4d0235_SBCK_006-9a"/>
　　　孟甲孟乙好蓄古錢因示以詩<lb/>
世人多好錢今汝獨好古書中閱平凖壁上按圖譜廣<lb/>
拾漢五銖逺及周九府惜㢤生我家此物罕曽覩百中<lb/>
時得一喜笑見眉宇所蓄雖不多其志頗可取閭閻冨<lb/>
家子繞床堆阿堵一字不識丁碌碌何足数更冝移此<lb/>
力典墳讀三五縱未到聖賢定可過乃父<lb/>
　　　周光宗贈蠣房報以溪蓴<lb/>
珠嶼蠣房魁海錯左原<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>線冠溪毛韓公南食可曽見<lb/>
張翰東帰徒自髙鼎爼珎庖輸肉食江湖佳味属吾曺<lb/>
有無相易通家事僮僕往来母惮勞<lb/>
　　　劉府君挽詞<hi>全之父</hi>
<pb n="KR4d0235_SBCK_006-9b"/>
歆向詵然萃一門過庭詩礼盡公恩竒児不負義方教<lb/>
舊治至今遺愛存心境欲明憑貝葉夀蔵預卜傍祗園<lb/>
髯郎行燭青藜杖定見榮光逹九泉<lb/>
賤子無天釁早鍾記觀先友涕亡從士林方喜榮三桂<lb/>
丞舎俄驚慘二松剡水凄凉囬棹速丹丘慟哭過車凶<lb/>
發揚門户勝他族深羡公家有蔡邕<lb/>
　　　賈府君挽詞<hi>予妻父</hi>
鹿岩重見鹿門翁襟宇渾然太古風負郭良田全種徳<lb/>
起家難弟巳收功花間麟冡經年就木杪龜跌指日豊<lb/>
門婿自慚非李漢鄙文何足状韓公<lb/>
　　　陳夫人挽詞<hi>予妻母</hi>
<pb n="KR4d0235_SBCK_006-10a"/>
偉節聲名盖一時夫人淑徳最相冝便甘布素從髙隠<lb/>
不惜花鈿拯衆飢萱草未乾堂下土楊花巳應夣中詩<lb/>
如今多少王孫餓進食哀憐復有誰<hi>賈公夣中嘗得詩云洞房人不見相</hi>
<hi>望摘楊花</hi>
　　　納凉偶成<lb/>
架松却煩暑梳竹来清風頑然七尺軀寄此微凉中髙<lb/>
枕傲有道深杯醉無功山林有餘樂此興誰吾同<lb/>
　　　悼演述二老僧<lb/>
疊石峯前二老僧相逢一笑見真情社中對酒日𥘉永<lb/>
林下圍碁秋始清尚擬維摩眠丈室遽驚圓澤厭浮生<lb/>
通幽亭冷西楼古過客傷心涕淚横<lb/>
<pb n="KR4d0235_SBCK_006-10b"/>
　　　黄楊<lb/>
黄楊紀孝義也家有黄楊根一榦百枝葉森然木之有<lb/>
義者也故作是詩以記之<lb/>
嘉彼黄楊欝焉其蒼匪甕而圓匪盖而張百榦同根森<lb/>
如弟昆千枝其子萬葉其孫惟此黄楊先子所植草木<lb/>
有義先子之徳碩言我家兄弟子孫如此嘉樹永為義<lb/>
門<lb/>
梅溪先生文集卷第六<lb/>
</p>
<p>
</p>
  </div>
<div> <lb/>
    <p>
<pb n="KR4d0235_SBCK_007-1a"/>
梅溪先生後集卷第七<lb/>
　　詩<lb/>
　　　赴召<hi>壬午六月十一日上受禪二十一日有旨除臣某知嚴州九月二十一日召赴</hi>
<hi>行在</hi>
聖主龍飛纔十日㣲臣得郡古嚴陵詔書又趣帰天闕<lb/>
碩竭孤忠賛中興<lb/>
　　　曹夣良贈炭戯成一絶<hi>予時為郎夢良為嚴州司户</hi>
烏龍書至送烏薪郎舎嚴冬覺有春未睱吞為啞口漢<lb/>
旦須煖作直身入<lb/>
　　　宿學呈同官<hi>時為司業宿學私試</hi>
不聴梧桐雨回頭已六年虀塩諳舊味燈火結前縁進<lb/>
<pb n="KR4d0235_SBCK_007-1b"/>
學思韓愈同襟有鄭䖍諸生不待勸忠孝素惓惓<lb/>
　　　某去五月罷館職還鄉塗中以詩寄同舎云去<lb/>
　　　國懐明主離群念舊㳺翻令到家夣中夜繞瀛<lb/>
　　　洲今以史職復至道山訪舊或遷或去惟後園<lb/>
　　　脩竹乃故人也感嘆良乆因成短篇<lb/>
蓬萊隔弱水三年兩来㳺群仙各何之翩然蛻神洲園<lb/>
中舊籜龍勁節含清幽手摘歳寒葉恍惚乗帰舟<lb/>
　　　馮員仲赴闕奏事士君子咸𣣔其晋聞為魏公<lb/>
　　　所辟勢不可奪遂成鄙語兼簡查元章<lb/>
名徳重夷夏皇朝两魏公平淮巳得愈論将更資馮報<lb/>
主男児志知恩囯志風書収良馬去兾北遂群空<hi>予甞以書</hi>
<pb n="KR4d0235_SBCK_007-2a"/>
<hi>寄馮云聞元章為覯公所知裴度幕中得韓退之賊不足乎矣元章時為機宜員冲為江西運判召来奏事</hi>
　　　程泰之郎中以詩三絶覔省中梅花因次其韻<lb/>
長記蓬山舊賞梅芳樽一笑共君開重㳺未見梅花靣<lb/>
應誤君詩得得来<lb/>
詩似西湖䖏士詩十篇三絶闘清竒更将正味森嚴句<lb/>
壓倒屋<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>斜八枝<hi>程未篇云花中結子酸連骨正味森嚴衆苦之待得和羔渠自㑹如今莫</hi>
<hi>𬋩人眉</hi>
竹亭不到㡬經時来徃逢梅似退之遥想吾廬溪上好<lb/>
十分鄊思又関眉<lb/>
　　　胡秘監贈詩一絶<lb/>
　司業口占絶句竒甚銓輒用韻和呈効呉躰<lb/>
<pb n="KR4d0235_SBCK_007-2b"/>
南山舊說王隠者北斗今㸔韓退之不湏覔句花照眼<lb/>
行見調羔酸着枝<lb/>
　　　棊依韻奉酬<lb/>
平生恨未識剛者今日豈期親見之𣣔把江梅比孤潔<lb/>
江梅無此歲寒枝<hi>時胡丈同館中諸公見訪因晋小酌予舉和程泰之梅詩壓到屋<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>斜入</hi>
<hi>枝句胡頗称賞和枝字韻以贈</hi>
　　　胡秘監酴醾詩<lb/>
　銓携具賞石渠酴醾用坡韻呈同舎<lb/>
酴醿獨殿春得路未為晚露葉張翠繖月蘃明玉<graphic n="KR0955" url="https://raw.githubusercontent.com/kanripo/KR-Gaiji/master/images/KR0955.png" mimeType="image/png"/>洗<lb/>
粧雨亦妍暗麝風更逺唐時真宰相勁氣凌諌苑危言<lb/>
工切劘壁立萬仭瓛帝為釀此花以賞碩畫婉清芬濯<lb/>
<pb n="KR4d0235_SBCK_007-3a"/>
千古天河豈湏晚不妨便醉死聞香定魂返<hi>唐憲宗以李直言</hi>
<hi>賜酴醿酒未若此集真酴醾也</hi>
　　　某次韻<lb/>
　秘監携具道山集群仙賞酴醿和東坡詩真雅㑹也<lb/>
　某偶以私試鎻宿不與遂次其韻<lb/>
紅𬗋紛爭先酴醿分甘晚誰栽群玉府童童翠張<graphic n="KR0955" url="https://raw.githubusercontent.com/kanripo/KR-Gaiji/master/images/KR0955.png" mimeType="image/png"/>華<lb/>
共芬芸香韻随官逸逺<hi>舘中酴醿在著廷之後著作郎号逸逺官</hi>奚用燃青<lb/>
蔾端䏻照書苑先生海上帰平歩到蓬巘招邀飲醇酎<lb/>
剛腸出清婉遥思呉宫魂故作楚辞挽勿爲花所晋興<lb/>
盡要知返<lb/>
　　　館中三月晦日聞鶯胡邦衡有詩用東坡酴醿<lb/>
<pb n="KR4d0235_SBCK_007-3b"/>
　　　韻有居側無䜛人發口不湏婉句某次韻<lb/>
乆傷伐木廢毎嘆吾生晚黄鳥從何来喬林緑埀<graphic n="KR0955" url="https://raw.githubusercontent.com/kanripo/KR-Gaiji/master/images/KR0955.png" mimeType="image/png"/>忽<lb/>
作相呼声朋来無近逺髙翥凌雲烟斜飛集池苑中有<lb/>
幽谷次遲遲下遥巘群音巧相和出語獨不婉啞啞如<lb/>
老烏聞者弓欲挽知心有杜䳌勸爾故園返<lb/>
　　　上賜講讀官建茶某以說書與馬以十餅分贈<lb/>
　　　太學同舎苪太愽<hi>煇</hi>有詩次韵<lb/>
天表𥘉容咫尺親雲龍重拜太官珍賜從　明主恩尤<lb/>
渥分及清流事更新搜卷要湏甞七椀乗風便合到三<lb/>
神諸公異日估君貺碩寄江湖老散人<lb/>
　　　四月從駕詣　徳夀宮與諸公㑹食于和樂樓<lb/>
<pb n="KR4d0235_SBCK_007-4a"/>
　　　是日借洪景嚴承㫖馬戯云從駕濫騎承㫖馬<lb/>
　　　朝天叨綴舎人班<hi>時為起居舎人</hi>異日再集胡舎人邦<lb/>
　　　衡云不可不成篇也遂扵楼中足之<lb/>
殿拗經幄侍清閒學術空踈媿在顔從駕濫騎承㫖馬<lb/>
朝天叨綴舎人班登樓雖喜民和樂論事还驚世險艰<lb/>
聖主英姿同■藝祖諸君何苦恋湖山<hi>時議欲乞移蹕建康侍從諸公</hi>
<hi>有異論者故云</hi>
　　　周登和樂楼韻酬胡邦衡送别兼簡劉韶羙秘<lb/>
　　　監<lb/>
未訪鄱陽范與顔<hi>顔魯公范文正公俱守番陽</hi>雁山深䖏且投閒𬗋<lb/>
泥長記曽同召丹陛何繇更對班我媿未行平日志公<lb/>
<pb n="KR4d0235_SBCK_007-4b"/>
應不創昔時艰筆端䏻制人生死兼有劉郎在道山<hi>予與</hi>
<hi>邦衡詔羙甞同為編修官予既入臺即罷史聀而二公如故</hi>
　　　去囯<hi>大月十九日</hi>
去囯常憂國还家未有家<hi>先人弊庐為風雨所壊</hi>君恩報無所含<lb/>
媿出京華<lb/>
　　　重㳺釣䑓<lb/>
三年兩泝釣灘濤来徃何曽𥙷一毫聖主雅恢光武量<lb/>
㣲臣當遂子陵高<lb/>
弭棹祠堂下一天星斗明客星㝷不見影浸釣灘清<lb/>
　　　過婺女同年王節推夷仲黄教授<hi>万頃</hi>鄉人華<lb/>
　　　主簿子周㑹飲双溪楼<lb/>
<pb n="KR4d0235_SBCK_007-5a"/>
年時甞泛婺溪舟未上清風八詠樓天為故人償夙碩<lb/>
<hi>辛已五月至婺溪夷仲諸同年有登樓之約忽聞欽宗諱遂止</hi>水知吾軰喜清流沈<lb/>
郎不為吟詩瘦王粲長懷去國憂明日山川共人逺鄉<lb/>
情年契两悠悠<lb/>
　　　㳺仙都<lb/>
皇都帰客過仙都厭看西湖㸔鼎湖洞接龍泓片雲近<lb/>
<hi>有龍泓洞</hi>山分雁蕩一峯孤<hi>有石柱壁立如雁蕩天柱峯</hi>香清天上碧菙<lb/>
落音好林間青鳥呼天遣林泉尉吾軰不容身世老迷<lb/>
塗<lb/>
　　　㳺洞谿<hi>舊名悪溪因段成式改名好溪有唐太守李君卿十詩有亭名思賢</hi>
段公不到溪豈好李守已亡詩更竒偶向思賢亭上坐<lb/>
<pb n="KR4d0235_SBCK_007-5b"/>
愛溪兼愛昔人詩<lb/>
　　　重㳺石門洞<lb/>
石洞幾時闢石門長不扃貪㸔一派水三載兩回經<lb/>
誰把銀河水直從天半傾好流人世去一洗四維清<lb/>
　　　寄題喻叔竒亦好園<lb/>
喻子有園堪飬親栽花種竹清且新堂中戯罷即䇿杖<lb/>
<hi>叔竒有母家有戯采堂</hi>在家有此何憂貧弟兄既好園亦好<hi>叔竒與兄</hi>
<hi>伯夀同登科</hi>大勝吾家園小小兩園松竹懐主人他日歸来<lb/>
各須早<lb/>
　　　種𬞞<lb/>
　癸未孟秋帰自武林小小園荒蕪之甚遂課僮僕畦<lb/>
<pb n="KR4d0235_SBCK_007-6a"/>
　以植𬞞近得㣲雨頗有生意潜澗老叔分葱虀数十<lb/>
　本及菜子一二種今冬百指可以無饉矣書十五韻<lb/>
歸来日弹鋏食無肉與魚却将種花地町畦毓嘉𬞞驕<lb/>
陽毎抱甕時雨親荷鉏青青有生意令我顔色舒寕憂<lb/>
饉與飢亦有瓶中儲前身老闍梨<hi>或云予前身嚴闍梨也因以戯云</hi>𬞞<lb/>
氣端未除文字亦宿業復生魚蠧書蠧書仍食𬞞苦淡<lb/>
味有餘况茲清凈根分来自僧居端䏻納湏弥聊爾秀<lb/>
郊墟洗我腥羶腸<hi>退之詩云声名暫羶薌非止為魚肉也</hi>襟宇生清虚豈<lb/>
惟陶淵明吾亦愛吾廬荒園渉成趣枯藤當安輿困枕<lb/>
案頭卷飢著盤中菹孔門陳蔡色借問何如予<lb/>
　　　予素不善棊孫先覺萬大年林大和見訪戯與<lb/>
<pb n="KR4d0235_SBCK_007-6b"/>
　　　對壘偶皆勝之因作数語<lb/>
予手不善談臨局氣先怯偶逢孫萬林三戦輒三捷都<lb/>
縁敵不勍非以臺威脅孺子濫成名凱奏意殊愜三君<lb/>
皆壯士小挫未肯厭予今務持勝堅壁不容刧<hi>予昔在舘中毎</hi>
<hi>與同舎郎陳阜卿手談既而陳迁䑓察一日相予棊諸公戯云陳今有臺威公必敗予偶勝之陳笑曰公果不</hi>
<hi>畏臺威邪</hi>
　　　大年和棊詩復次前韻<lb/>
君棊如龍且𥘉笑韓信怯我棊似公瑾赤壁真横捷但<lb/>
知貪旁角不覺攻背脇主人本無競勝負兩俱愜嘉賔<lb/>
儻再集鏖戦定誰厭新篇尤逼人我軰徒劫劫<lb/>
　　　太白晝見<hi>太白昼見乆矣予是日始親見之八月二十六日</hi>
<pb n="KR4d0235_SBCK_007-7a"/>
煌煌太白生東方追逐殘月生光芒太陽中天不肯蔵<lb/>
過午一點猶㣲茫太史占之此何祥咸憂兵起人流亡<lb/>
金行用事多灾傷<hi>六月十五日大風水七月朔日又作八月二十一夜地震自秋七月不雨</hi>
<hi>浙西飛煌蔽天</hi>大風地震水旱蝗有一于此冝預防雜然並見<lb/>
何以當臣言天意未可量滔天赤地興堯湯偃禾㧞木<lb/>
悟成王宋景一言國乃昌災異不作憂楚荘吾皇修徳<lb/>
應彼蒼去讒逺侫任忠良推誠納諌正紀綱内修政事<lb/>
仍外攘誓雪國耻還封疆強虜當弱吾當強<hi>天文志太白與日争</hi>
<hi>明強囯弱弱囯強</hi>天戒為福非為殃碩勿徒以虚文禳<lb/>
　　　荆婦夜績<lb/>
凉飊堕黄葉促織催女工鬢絲不堪織細君哀我窮青<lb/>
<pb n="KR4d0235_SBCK_007-7b"/>
燈績深夜績成寒素風碩為隱者衣徳耀随梁鴻<lb/>
　　　術者謂子命犯元辰故毎仕輒已予笑曰有是<lb/>
　　　哉戯作問荅語<lb/>
問君胡為八臺省問君胡為官輒冷宣尼猶且畏元辰<lb/>
羊䑕龍猪作君梗退之宿直斗牛箕声名謗毁常相随<lb/>
死生竆逹端有命予知之矣當安之<lb/>
　　　再至雙植堂呈表兄李克明<lb/>
此日一樽酒再㳺双植堂湖山浮野色草木帯秋光東<lb/>
道徳已孰西風花更香相㸔俱老矣㑹合意尤長<lb/>
　　　九日寄表叔賈司理<hi>并引</hi>
某昔從潘先生學九日登鹿迹岩甞賦詩呈諸長者時<lb/>
<pb n="KR4d0235_SBCK_007-8a"/>
年十七今閱三紀矣當時和者賈太孺潘先生劉謙仲<lb/>
覺闍梨皆一時詩人也某猶能記其畧𢾗老人化去乆<lb/>
矣思之慨然司理丈鹿岩賢主人也佳節必盛集某恨<lb/>
不獲奉樽爼輒成古詩十韻以記舊事并以蒙泉酒鳯<lb/>
團荼為夀<lb/>
憶昔從師學絃誦年與賈生相伯仲<hi>某詩與諸賈昆季㳺皆年少也</hi>九<lb/>
日登髙鹿岩脊感物題詩筆𥘉㺯舊㳺回首半零落三<lb/>
十六年真一夣當時唱和三四老尚有殘篇可吟諷今<lb/>
年節物身在家行樂山間謾随衆弟兄勸我登高山身<lb/>
似駑駘不容鞚<hi>兄弟鄰里𣣔同登髙某以時多㐫荒灾異反賊軀多病止之</hi>河東先<lb/>
生今靖節有酒寕須白衣送朋尊聊献菲蒙泉<hi>近日蒙泉酒下</hi>
<pb n="KR4d0235_SBCK_007-8b"/>
<hi>佳趣有菲泉最下品酒也可以菲蒙泉名之</hi>賜茗仍分小團鳯願公一飲夀<lb/>
千齡三物年年敢馳貢<lb/>
　　　九日不登高與兄弟鄰里就弊舎飲菊<lb/>
中秋對明月<hi>中秋亦就家賞月</hi>九日逢黄花節物豈不好而况<lb/>
身在家樽酒醵鄰里盤飡飣魚鰕何必登高山清歡自<lb/>
無涯<lb/>
　　　仙居陳少曽寄錦石杯書至乃九日也方與坐<lb/>
　　　客把菊遂用以勸酒<lb/>
九日登臨有雁来書傳坐上手親開呼児滿酌黄花酒<lb/>
為子深傾錦石杯<lb/>
　　　僕夫浚井得双鯽一鰻未及烹也蔵之泥水間<lb/>
<pb n="KR4d0235_SBCK_007-9a"/>
　　　予見而放之因作数語<lb/>
三秋不雨泉脉枯僕夫浚井欣得魚刀砧已具未及殺<lb/>
我偶見之魚再活親投不敢使校人圉圉洋洋生意新<lb/>
莫嫌井小思滄海尺水相忘聊自在<lb/>
　　　得張大猷尚書書云比毎進　對屢以待御為<lb/>
　　　言而邦衡舎人言尤数切<hi>云云</hi>某為郡邪所疾<lb/>
　　　獨見知二公因讀邦衡和和樂楼詩復用前韻<lb/>
一月霜臺屡犯顔未回天聴巳身間愛君憂國寸心赤<lb/>
感物傷時双鬂班文舉才踈意徒廣子雲思苦語尤艰<lb/>
尚書左史雖知我超海應难挟太山<lb/>
　　　次韻題寳印叔蘭若堂<lb/>
<pb n="KR4d0235_SBCK_007-9b"/>
何䖏名蘭若依山結草堂花枝法雨潤心地佛灯光浮<lb/>
世囂塵隔空門歲月長林間有啼鳥聴法亦来翔<lb/>
　　　藤杖<lb/>
頭角槎牙萬歳藤徧身節目更稜稜山僧贈我非無意<lb/>
要我清閑亦似僧<lb/>
　　　予還自武林葺先人弊廬凈掃一室晨起焚香<lb/>
　　　讀書於其間興至賦詩客来飲酒啜茶或奕棊<lb/>
　　　為戯蔵書数百卷手自暴之有小園時䇿枤以<lb/>
　　　㳺時遇秋旱驅家僮浚井汲水澆花良天佳月<lb/>
　　　與兄弟鄰里把酒盃同賞過重九方見菊以泛<lb/>
　　　觴有足樂者毎覧鏡見蒼顔白髪亦聊自歎也<lb/>
<pb n="KR4d0235_SBCK_007-10a"/>
　　　作小詩十五首<lb/>
　　　　掃室<lb/>
洒掃學者事陳蕃胡不然要令天下净端自室中先<lb/>
　　　　焚香<lb/>
掃地眼塵淨焚香心境清案頭時一炷邪慮不應生<lb/>
　　　　讀書<lb/>
八政慚無學還家更讀書翻同小児軰相共惜居諸<lb/>
　　　　賦詩<lb/>
秋興最难遣詩懐如亂雲雖無小陵筆一飯不忘君<lb/>
　　　　飲酒<lb/>
我意豈在酒銜盃聊樂天客来同一醉客去獨髙眠<lb/>
<pb n="KR4d0235_SBCK_007-10b"/>
　　　啜茶<lb/>
濫與金華講賜沾龍鳯團却歸林下飲更媿是麄官<lb/>
　　　奕棊<lb/>
光景老尤惜忍銷枰奕間娯賓欠絲竹一局戦清閑<lb/>
　　　暴書<lb/>
秋日更可畏所宜惟暴書反身還自笑均是蠧書魚<lb/>
　　　䇿杖<lb/>
園小日思渉山高時𣣔登老来疲脚力興至䇿枯藤<lb/>
　　　汲水<hi>浚井得鰻放之明日水漲靣清僕夫云鰻能穿石眼通泉脉故戯汲之</hi>
山中乆不雨汲水欲何從一夜井泉逹靈鰻恐是龍<lb/>
　　　澆花<lb/>
<pb n="KR4d0235_SBCK_007-11a"/>
花木正憔悴秋陽那更驕驅童綆深井聊助化工澆<lb/>
　　　賞月<lb/>
還舎八十日三逢明月圓停盃試一問歸去定何年<lb/>
　　　采菊<lb/>
既晚開何益采之聊泛觴書生自頭白奚用泣馨香<lb/>
　　　覧鏡<lb/>
可正冝頻覧無塵亦自磨少陵今老矣功業欲如何<lb/>
　　　浚井<lb/>
旱乆井垂涸汲多泉更渾浚教泥净盡何患不逢原<lb/>
　　　酬林明仲寄書并長篇<hi>名季任</hi>
江頭一别九十日路隔烟波望𣣔迷風送雁群来雁蕩<lb/>
<pb n="KR4d0235_SBCK_007-11b"/>
書從梅嶼到梅谿羡君筆力䏻豪徤贈我詩篇過品題<lb/>
謝客江山富觀覧城南何日手重携<lb/>
　　　昌齡欲㳺白石興盡而止予亦思前年之㳺遂<lb/>
　　　次其韻<lb/>
前年蠟屐逺尋幽洞府曽經一宿晋詩句親題碧雲裏<lb/>
夣魂時到白岩頭風生見說欲飛去興尽何如且罷休<lb/>
他日相呼老兄弟飄然杖屨共翶㳺<lb/>
　　　洪丞不負軒<lb/>
坐此軒無媿問君何以䏻所行皆是學不負豈惟丞鳬<lb/>
鶩文書靜槐松詩思凝博陵徒種績踐履亦何曽<lb/>
　　　周丞奉挽詩<hi>同年周敏卿父</hi>
<pb n="KR4d0235_SBCK_007-12a"/>
平生義方教真是起家媒有子碩已足無心官自来興<lb/>
随鳩杖逸情為雁行哀想見長塘水凄凉遶夜臺<lb/>
　　　黄岩趙十朋賢士也有詩云四枚豚犬教知書<lb/>
　　　二頃良田侭有餘魯酒三盃棊一局客来渾不<lb/>
　　　問親踈予亦有東臯二頃兩子皆學讀書客至<lb/>
　　　則奕棊飲酒遂用趙君詩意成一絶<lb/>
薄有田園種斗升两児傳授讀書灯客来一局三盃酒<lb/>
王十朋如趙十朋<lb/>
　　　陳商英挽詞<lb/>
貴似金張當石崇紛紛老死利名中退居不見香山老<lb/>
肥遁誰知秀野翁<hi>啇英号秀野翁</hi>溪上園因種花闢牀頭金為<lb/>
<pb n="KR4d0235_SBCK_007-12b"/>
好賓空潸然痛念公兄弟二十年前筆硯同<lb/>
　　　陳商霖挽詞<lb/>
疇昔㳺從分不䡖十年鄉校讀書燈徳星㑹聚三兄弟<lb/>
詩社追随八友朋<hi>昔在招仙館有八叟之号啇霖号可叟</hi>去國悲凉老王<lb/>
粲还鄉牢落失陳登誦君生死炎凉句斜日寒天涕滿<lb/>
膺<hi>商霖甞有詩云生死交情誰念旧炎凉丗態競迎新</hi>
　　　萬清之有詩三絶呈司理賈犬并簡某因次其<lb/>
　　　韻<lb/>
燈花端為故人然留客殷勤為撃鮮更覺門䦨増喜氣<lb/>
氷清玉潤两俱賢<hi>清之司理婿也</hi>
世路塵埃逐日生鹿岩高卧自風清吾　皇有詔求遺<lb/>
<pb n="KR4d0235_SBCK_007-13a"/>
逸行見臨雍拜老更<lb/>
甘言恥効蜜翁翁逆耳空餘甽畒忠願子他年似房杜<lb/>
好将一語記文中<lb/>
　　　再用前韻<lb/>
論文尊酒意歡然蠟炬高燒夜色鮮得壻端同權相國<lb/>
傳經更似老韋賢<lb/>
　　　右呈司理<lb/>
僚壻欣逢舊友生人如王謝氣尤清十年前巳心相許<lb/>
細㸔新詩貌愈更<lb/>
　　　右酬清之<lb/>
士論鄕評重乃翁賢如狐突教児忠治安䇿就君冝献<lb/>
<pb n="KR4d0235_SBCK_007-13b"/>
宣室開時夜正中<lb/>
　　　右贈大老<hi>司理予</hi>
　　未臘而雪豊年兆也大老有詩次韻<lb/>
明年禾黍定千鍾瑞雪搀先舞曉風更願平淮捷書至<lb/>
西平禽賊献司空<lb/>
主人開燕倒金鍾坐客俱吟柳絮風應念人間有貧者<lb/>
爐星撥尽酒瓶空<lb/>
　　　雪中寄梅花與清之大老<lb/>
天花除惱臘前雪香蘂報春溪上梅分贈鹿岩龍宄友<lb/>
異時俱是百花魁<lb/>
　　　題夣齡五桂堂<lb/>
<pb n="KR4d0235_SBCK_007-14a"/>
我昔曽栽㑹趣堂子今封植更芬芳勝它福峙三珠樹<lb/>
賽却東嘉五馬坊<hi>永嘉王氏双桂正在五馬坊</hi>靖節柳青寕耐乆大<lb/>
夫松老恨無香何如移得蟾宫種不媿靈椿竇十郎<lb/>
　　　寄鯉魚與萬大年<lb/>
江楓揺落江梅破江上詩人有佳句欲於龍穴覔明珠<lb/>
試遣鯉魚傳尺素<lb/>
　　　梁府君挽詩<hi>麗水人子安世登科</hi>
两郡三鄉頼保全乃翁劍學不虚傳黄巢詎敢臣周朴<lb/>
趙勝那䏻爵魯連仁里化成儒氣象心田種得佛因縁<lb/>
竒児自是青雲士行見榮光燭九泉<lb/>
　　　永嘉盧仲脩永年䄂文見訪酬以短句<lb/>
<pb n="KR4d0235_SBCK_007-14b"/>
地僻原名左天寒歲欲徂遥遥屈佳客得得訪潜夫一<lb/>
第且慁子八篇真起予<hi>有論八篇</hi>蜚聲叅四傑誰復敢前盧<lb/>
　　　林明仲和詩復用前韻<lb/>
婁戦夷吾卒覇齊棘棲鵉凰暫沉迷探春想見登梅嶼<lb/>
乗興何訪泛雪溪楼上清歡庾公興橋間壮志馬卿題<lb/>
四埸筆力媒身䇿平歩青雲豈待携<lb/>
　　　張噐先和詩復用前韻<lb/>
心欲齊賢媿未齊逺蒙佳句警昏迷音如鼓瑟鏗清廟<lb/>
味似煎茶闘建溪憂囯非同長卿病感時端類少陵題<lb/>
二松豈是淹賢地鳬鶩文書謾抱携<lb/>
　　寄蒲墨與明仲<lb/>
<pb n="KR4d0235_SBCK_007-15a"/>
四友共文房蒲君最異常研磨發文采好去奉仇香<lb/>
　　　寄沈敦謨<hi>名希臯瑞安人</hi>
二十年前舊友生緘封逺寄見交情舊㳺回首多零落<lb/>
大噐如君合晚成<lb/>
　　　送謝任之<lb/>
七歳吾從乃祖㳺童蒙深媿未䏻求堪嗟四十五年事<lb/>
昔未褁頭今白頭<lb/>
梅溪闢舘子来㳺回首如今二十秋端似韓張互傳授<lb/>
要令編剗紹箕裘<lb/>
去年還家巳半年盍簮尊酒𢾗留連嵗竆送别溪頭路<lb/>
手把梅花思黯然<lb/>
<pb n="KR4d0235_SBCK_007-15b"/>
　　　題雙瀑<lb/>
女媧石爛幾經修天漏猶餘兩派流離合無心元不爭<lb/>
朝宗得路却相投干雲寳劒真同氣出蕩神龍不異湫<lb/>
<hi>雁蕩有大小二龍湫</hi>何用築門防俗駕林泉自是少人㳺<hi>双瀑亭壊乆矣</hi>
<hi>洪丞命工起廢氣象一新且欲築門以防俗駕故及之</hi>
　　　癸未守歳<lb/>
嵗冝鄉里守杯共弟兄銜明日人相問行年五十三<lb/>
　　　張噐先復和詩作五言以寄<lb/>
短棹别孤嶼故山歸左原遥煩雁足字重到雀羅門歲<lb/>
月添新老文章憶舊論見詩如見靣氣象有餘温<lb/>
　　　萬孝全贈金華洞石名雪洒遥峯作進退詩次<lb/>
<pb n="KR4d0235_SBCK_007-16a"/>
　　　韻<lb/>
天闢金華一洞竒洞中石是化羊遺渾疑雪向閩山落<lb/>
更訝峯從天竺飛谿上又添乗棹興案頭如照讀書時<lb/>
故人重我膏盲疾田不荒蕪應亦帰<lb/>
　　　元宵鄰里携具就弊廬張燈辞之不獲因成一<lb/>
　　　絶<lb/>
凶年猶幸在家鄉鄰里相過具豆觴我軰忍将燈照眼<lb/>
㳺人多是火燒腸<lb/>
　　　祈雨不應<lb/>
歉歲還鄉益困竆瓶無儲粟酒尊空醉經且學文中子<lb/>
閔雨難祈應上公<lb/>
<pb n="KR4d0235_SBCK_007-16b"/>
　　　自秋七月不雨至于春二月十九日僅得雨昌<lb/>
　　　齡作賀詩予未及和而雨止矣遂次韻以閔之<lb/>
水旱年年費請求仰勤湯禱與尭疇何時三十六雨足<lb/>
當宁免懐雲漢憂<lb/>
一杯未吸甕頭春<hi>初欲率飲賀雨以晴遂止</hi>三疊聊歌雨裛塵不用<lb/>
遽興風伯訟洪羊真是可烹<lb/>
　　　社日喜雨復用前韻<lb/>
社日<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>間不断流淵明欣𣣔事西疇碩言一飽均黎庶<lb/>
瓶粟無儲不用憂<lb/>
欲放乾坤萬里春要湏先洗庾公塵朝紳賀雨詩多少<lb/>
誰是詩中諷諌人<lb/>
<pb n="KR4d0235_SBCK_007-17a"/>
　　　家食遇歉有飯不足之憂妻拏相勉以固窮因<lb/>
　　　録其語<lb/>
淵明事高尚瓶中缺儲粟魯公凛名節乞米給饘粥廣<lb/>
文富才名官冷飯不足少陵老風騷橡栗拾山谷嗟予<lb/>
何爲者處世真碌碌謀生一何拙甔石無儲蓄三年两<lb/>
去囯嚢槖罄水陸還家索租苗不了臘與伏前秋遭颶<lb/>
風摧折数間屋今年丁大侵破甑塵可掬絶糧痩百指<lb/>
告糴走群僕鄉鄰苟不捄定恐填溝瀆家蔵千卷書父<lb/>
子忍飢讀一字不堪煑何以充我腹細君笑謂我子命<lb/>
難食肉去歲官䑓省僥倖食君禄有口不三緘月奏知<lb/>
㡬牘聖主倘不容寕免逺竄逐帰来固已幸冨貴非爾<lb/>
<pb n="KR4d0235_SBCK_007-17b"/>
福東皐二頃田得雨尚可榖子耕我當耘固窮待秋熟<lb/>
　　　聞小使胡昉抗虜不屈<lb/>
　　　上甚嘉之有　旨命右揆撫師仍有和不可成<lb/>
　　　之語皆出　睿断宗社之福也昌齡有詩次韵<lb/>
用儒端可復侵疆活囯何勞別取方文帝要湏親御馬<lb/>
子卿寕患逺看羊撫師暫屈黄扉老論将寕咨白首郎<lb/>
行見車書混天下豈容南北分三光<lb/>
　　　昌齡四月十九日得男請名於予命之曰遟<lb/>
端似中山夣得詩海中仙果子生遟况當首夏清和後<lb/>
更遇千秋啓建時<hi>是日啓建天中莭</hi>祝爾願同彭祖夀命名聊<lb/>
効小蘇児<hi>蘇黄門子由子名曰遟其後最盛</hi>吾家種徳已数世庭户合<lb/>
<pb n="KR4d0235_SBCK_007-18a"/>
生蘭與芝<lb/>
　　　山丹花<lb/>
四月相将莫山丹開始都真心本来赤正色自然朱百<lb/>
合晚仍俗石榴繁更麄誰将僊竈藥花裏着工夫<lb/>
梅溪先生後集卷第七<lb/>
<pb n="KR4d0235_SBCK_007-18b"/>
<pb n="KR4d0235_SBCK_007-1a"/>
　梅溪先生文集卷第七<lb/>
　　　詩<lb/>
　　　　林下十二子詩<hi>并序</hi>
　梅溪野人既見黜扵春官齒髮老矣悟虛名之可厭知<lb/>
　林泉之足樂也家之東南隅有井焉泉清而味甘井畔<lb/>
　有脩竹数百挺闢小徑以通幽有梅数根欹卧乎竹間<lb/>
　兩桂蒼然夾井而植因蒔蘭于竹林之下植昌陽于井<lb/>
　旁以増野趣予與賔友杖屦徜徉賦詩飲酒弈碁于其<lb/>
　間頗足自適遂命曰林下七子且字竹曰子脩井曰子<lb/>
　深梅曰子先桂曰子蒼蘭曰子芳昌陽曰子仙梅溪野<lb/>
　人為之主故自字曰子野仍賦七詩以寓意牡丹芍藥<lb/>
<pb n="KR4d0235_SBCK_007-1b"/>
　花中之冨貴者桃李艶而繁凢紅艶之属俱非林下客<lb/>
　也皆不取予既醉而卧夣有五人来謁自稱黄公丁公<lb/>
　栁先生三徑居士三槐公子予延之坐黄公乃前曰聞<lb/>
　主人有林下之㳺與六子為友褒之以名字寵之以詩<lb/>
　章亦一時之雅致也某雖不才然封植于君家乆矣獨<lb/>
　不與兹選何耶予曰予非敢忘公也然所取者皆井竹<lb/>
　間諸友公所居差逺予與客㳺林下而公不在眼故不<lb/>
　與焉爾黄公艴然曰主人欲隔籬墻分尔汝耶予媿其<lb/>
　言許以嘉客䖏之丁公踵進曰主人昔有幽居三詠某<lb/>
　與黄公竹生與焉今竹生首與林下選黄公亦辱千金<lb/>
　之諾矣主人苟未忘壁上語願以某䖏坐客之末可乎<lb/>
<pb n="KR4d0235_SBCK_007-2a"/>
言未畢栁先生三人俱進皆有請焉予悉頷之既覺而<lb/>
思此必吾家黄楊丁香槐栁菊也予不可食夣中言遂<lb/>
字黄楊曰子嘉丁香曰子素栁曰子春槐曰子夏菊曰<lb/>
子秀復賦五詩以贈之通前凢十二子焉時甲戌孟夏也<lb/>
　　　　竹子脩<lb/>
萬木蕭踈怯歲寒子脩相見喜平安世間寕有揚州鶴<lb/>
休訝平生肉食難<lb/>
　　　　井子深<lb/>
度量泓泓井子深客来車轄總䏻沉定湏再築新亭覆<lb/>
不負先君好事心<hi>先人昔嘗以亭覆井日曰投轄</hi>
　　　　梅子先<lb/>
<pb n="KR4d0235_SBCK_007-2b"/>
竹外溪頭手自栽群芳推讓子先開好将正味調金鼎<lb/>
莫似櫻桃太不才<lb/>
　　　　桂子蒼<lb/>
學仙深愧似呉郎頼有吾廬两子蒼疑是廣寒宫裡種<lb/>
一秋三度送天香<lb/>
　　　　蘭子芳<lb/>
國香入鼻忽揚揚知是光風泛子芳林下自全幽静操<lb/>
縦無人採亦何傷<lb/>
　　　　昌陽子仙<lb/>
天上星郎字子仙結根拳石傍清泉豨苓方入毉師手<lb/>
誰識仙姿觧引年<lb/>
<pb n="KR4d0235_SBCK_007-3a"/>
　　　　黄子嘉<lb/>
保緑軒前黄子嘉非松非栢亦非花故應喚作思人樹<lb/>
数十年前閱我家<lb/>
　　　　丁子素<lb/>
雨底含愁雪裏芳琉璃葉映小何郎世人競重熏籠錦<lb/>
子素何曽怯瑞香<lb/>
　　　　栁子春<lb/>
夾道青青栁子春自從栽植㡬畨新如今巳作參天樹<lb/>
應笑衰遲老主人<lb/>
　　　　槐子夏<lb/>
方苦炎炎畏日長欣蒙子夏恵清凉三槐雅是王家物<lb/>
<pb n="KR4d0235_SBCK_007-3b"/>
為榜新亭擬舊堂<lb/>
　　　　菊子秀<lb/>
子秀霜中色更嘉金錢粲粲滿庭堦淵明異日開三徑<lb/>
端仗兹花尉老懐<lb/>
　　　　王子野<lb/>
埸屋虚名且罷休帰来聊效晋人㳺林間諸子總非俗<lb/>
肯與野人為友不<lb/>
　　　　昌齡闢團植花索詩扵老者戯作数語兼簡<lb/>
　　　　夣齡<lb/>
東園小小花木稀西園廓廓規模竒西園主人但置酒<lb/>
東園老人甘賦詩朝㳺西園飲千斛莫向東園吟百幅<lb/>
<pb n="KR4d0235_SBCK_007-4a"/>
更約南園好事人酒盞詩篇日相續<lb/>
　　　西園新闢昌齡索詩予以其未開尊也戯作数<lb/>
　　　語既飲復用前韻<lb/>
阿連好事由来稀開軒闢圃幽更竒峯峦羅列冨遐覧<lb/>
氣象收拾㱕新詩百挺琅玕花数斛宛似輞川圖一幅<lb/>
朝莫過從有弟兄長碩歌聲無㫁續<lb/>
　　　予與二弟連日賦詩飲酒詩成命二子書之亦<lb/>
　　　居家之一樂也復用前韻<lb/>
不愁地闢車馬稀自喜兄弟俱好竒阿連舉觴勸我酒<lb/>
阿買研墨書翁詩長泛鄭生舡百斛日賦鄴侯三四幅<lb/>
何用身封萬户侯但碩青箱有人續<lb/>
<pb n="KR4d0235_SBCK_007-4b"/>
　　　昌齡和詩以不得志扵賢関有欲退隠之語復<lb/>
　　　用前韻勉其涵養俟時未可真作休休計也<lb/>
出門休艱知巳稀開卷攬取前人竒西園松菊聊笑傲<lb/>
未可遽賦休休詩涵養胸襟容萬斛仰視青天𥿄盈幅<lb/>
行看冨貴来逼人江左家聲子當續<lb/>
　　　昌齡頻開尊再用前韻<lb/>
人生常患如意稀利名擾擾何足竒誰䏻如我恵連弟<lb/>
有園有酒兼䏻詩種秫西疇都㡬斛時見小童馳片幅<lb/>
風軒洒掃又相呼適有嘉魚饋羊續<lb/>
　　　用前韻題東園<lb/>
吾園小小逰人稀吾腹便便空自竒徑草青青可煎飲<lb/>
<pb n="KR4d0235_SBCK_007-5a"/>
雨竹㳙㳙堪賦詩鮮鮮菊滿東籬斛掦揚蘭入騷人幅<lb/>
牡丹芍藥紫薇梅四時花卉開相續<lb/>
　　　賈元識和詩酬以前韻<lb/>
河東丈人年及稀精神矍鑠心瑰竒新来移居向山谷<lb/>
一尊時得同論詩酒量汪汪可勝斛醉後揮毫動盈幅<lb/>
新詩䟽越似朱弦不才何用煎膠續<lb/>
　　　次韻昌齡西園即事<lb/>
世態蝇營巳厭驅小園𥘉闢稱幽居杯深轉覺利名薄<lb/>
心静更冝花木踈窓几吟餘山色好軒齋夢覺日華舒<lb/>
尤憐不棄東園老時復相從辨魯魚<lb/>
　　　東園小閤丹粉一新昌齡有詩次韻<lb/>
<pb n="KR4d0235_SBCK_007-5b"/>
小園小閤無竒新但喜有酒堪娱賔西疇種秫可自醸<lb/>
不用勤買抛青春月明星稀烏擇木吾愛吾廬堪寓目<lb/>
湏知主父五鼎珎不似王猷数竿竹丈夫未遇當安貧<lb/>
帯經且作鋤園人詩酒過從老兄弟一笑可破雙眉顰<lb/>
見説西園相継闢好将因果同栽植子孫清白世相傳<lb/>
莫同阮氏分南北<lb/>
　　　夣齡得男老者喜甚湯餅㑹中出詩以賀<lb/>
梅溪佳氣夜葱葱果得竒兒應夣熊湯餅笑歡良不淺<lb/>
桑弧時節稍相同<hi>予以十月二十八日生猶子以二十九日生</hi>喜将老眼看猶子首<lb/>
出新詩賀乃翁從此吾門如謝傳芝蘭玉樹滿庭中<lb/>
　　　予有書閣僅容膝東有隙地𥘉甚荒蕪偶扵暇<lb/>
<pb n="KR4d0235_SBCK_007-6a"/>
　　　日理成小園徑以通之杖藜日渉扵其間㡬欲<lb/>
　　　成趣然花木䔥踈不足播之吟詠謾賦十一小<lb/>
　　　詩以記園中之僅有者時甲戌仲冬也<lb/>
　　　　小小園<lb/>
預作休休計先開小小園杖藜成日渉得趣與心論<lb/>
　　　　便便閤<lb/>
一閤僅容膝閉門塵慮捐讀書心巳懶髙卧腹便便<lb/>
　　　　青青徑<lb/>
小徑循園闢青青草色都主人猶未仕時得理荒蕪<lb/>
　　　　娟娟林<lb/>
遶舎種脩竹清風長滿筵天姿本来净不雨亦姢姢<lb/>
<pb n="KR4d0235_SBCK_007-6b"/>
　　　揚揚畹<lb/>
九畹何人種光風泛國香林間今㡬許鼻觀日揚揚<lb/>
　　　　鮮鮮砌<lb/>
吾圃豈不冨黄金無数錢誰云何用好霜裏白鮮鮮<lb/>
　　　　牡丹<lb/>
人道此花貴豈冝顔巷栽春風情不世紅𬗋一般開<lb/>
　　　　芍藥<lb/>
十花稱近客千葉重維揚世上無姚魏還他霸衆芳<lb/>
　　　　早梅<lb/>
北陸寒未半南枝春巳囬方扵雪中種便向雪中開<lb/>
　　　　雙竹<lb/>
<pb n="KR4d0235_SBCK_007-7a"/>
本是一根出相期同化龍慎毋䡖剪伐雲路定相從<lb/>
　　　　紫微花<hi>俗名滿堂紅</hi>
盛夏緑遮眼兹花紅滿堂自慚終日對豈是紫㣲郎<lb/>
　　　　梅花次賈元識韻<lb/>
南枝昨夜暖先囬壓盡群芳獨自開仙客風中飄素袂<lb/>
玉妃月下試新裁未憑驛使殷勤寄首辱新詩特地来<lb/>
明日雪晴湏共賞為花拚却飲千杯<lb/>
　　　　歲暮雨雪連作稍阻㑹集賈元識有詩次韻<lb/>
自從春色上孤根淫雨經時歩不前愛日未能供宿潤<lb/>
愁雲依舊蔽青天溪山咫尺成千里棋酒因循又一年<lb/>
今夕藍輿定相過尊前行樂興無邉<lb/>
<pb n="KR4d0235_SBCK_007-7b"/>
　　　　萬府君挽詞<hi>字徳昭予從舅也</hi>
東平隠君子當以古人㸔孝却豺群易恩全雁序難人<lb/>
如心畫正度勝酒腸寛粲粲三株樹門䦨已壮觀<lb/>
老成嗟不見里巷尚䏻談衣觧因周急簮還務激貪蹶<lb/>
蹄心不愠折翼淚常含瞑目應無恨聲名與佛叅<lb/>
吾母昔迯難携孥依舅舡態多朝暮警恩獨始終全濫<lb/>
與髙門出尤蒙長者憐未能成宅相徒有淚如泉<lb/>
　　　　林府君挽詞<lb/>
我昔逰庠序寅縁識令孫雅知苗裔逺更喜典刑存俗<lb/>
子猶遷善偷兒最感㤙佳城明日閉堕淚滿江村<lb/>
　　　表兄璐挺二道　以山茶一根見贈植于便便<lb/>
<pb n="KR4d0235_SBCK_007-8a"/>
　　　閤前毎黒甜餘開窓寓目茗椀不捧精神自清<lb/>
　　　因成小詩<lb/>
一枕春眠到日斜夣囬喜對小山茶道人贈我歲寒種<lb/>
不是尋常兒女花<lb/>
　　　又覔沒利花<lb/>
沒利名嘉花亦嘉逺從佛國到中華老来耻逐蠅頭利<lb/>
故向椫房覔此花<lb/>
　　　二道人以抺利及東山蘭為贈再成一章<lb/>
西域名花最孤㓗東山芳友更清幽逺煩文室維摩詰<lb/>
分韻小園王子猷入鼻頓除浮利盡同心端與國香侔<lb/>
從今日講通家好詩徃花来卒未休<hi>林利見佛經名義木䆒或云沒者無</hi>
<pb n="KR4d0235_SBCK_007-8b"/>
<hi>也謂聞北花香者令人寛悟而好利之心沒故前作沒利此作抹利姑两存之</hi>
　　　覔海棠<lb/>
　夀昌文郁師植海棠二根于所居舫齋之旁子偶以<lb/>
　社日訪之啜茶既罷開窓賞花時烟雨𥘉霽竒葩正<lb/>
　芳嫣然在軒檻中殊有佳韻越五日作詩寄之且欲<lb/>
　覔一根種于小園中朝夕觀賞庻無忘髙人雅致時<lb/>
　紹興乙亥<lb/>
好事髙人重海棠兩株分植舫齋旁恰當燕子来時放<lb/>
更向禅房深䖏芳道眼想應憐不俗痴人何苦恨無香<lb/>
梅溪野叟曽經眼欲覔一根栽草堂<lb/>
　　　郁師贈海棠酬以前韻<lb/>
<pb n="KR4d0235_SBCK_007-9a"/>
珎重髙人贈海棠殷勤封植弊廬旁固冝花裏稱名友<lb/>
已向園中壓衆芳萬樹總含兒女態一根獨帯佛爐香<lb/>
杜陵應恨未曽識空向成都結草堂<lb/>
　　　札上人許贈山丹花且云此花三月盡開俟蘂<lb/>
　　　成移去至上巳日以詩索之<lb/>
人間花木眼曽經未識兹花状與名丹却青山暮春色<lb/>
續他紅樹堕時英梅溪野老栽成癖蓮社髙人諾不䡖<lb/>
小小園林緑将暗早移芳蘂看敷榮<lb/>
　　　表弟津上人有瑞香抹利戯覔之<lb/>
瑞香早入江南夣抹利来從毘舍園乆與道人同寂寞<lb/>
不如来薦孔融尊<lb/>
<pb n="KR4d0235_SBCK_007-9b"/>
　　　覔季仲權碧桃<lb/>
紅雨紛紛空自繁碧雲一朶勝桃源君家獨有神仙種<lb/>
分我閙花深䖏根<lb/>
　　　覔季仲逹酴醿<lb/>
名園羽盖謾童童不似青虬出甕中好事主人仍好施<lb/>
定移韻友乞小翁<lb/>
　　　和寳印叔送春二絶<lb/>
潜澗園林幽更竒送春㱕去有新詩風光流轉身長徤<lb/>
又見明年花滿枝<lb/>
青春不覺去堂堂把酒誰分此日光偶讀髙人送春句<lb/>
味囬齒頰有餘香<lb/>
<pb n="KR4d0235_SBCK_007-10a"/>
　　　族兄文通贈山茶<lb/>
野性無端喜種花吾兄得得贈山茶鶯声老後移雖晚<lb/>
<hi>四月始栽</hi>鶴頂丹時看始嘉雨葉鱗鱗成小盖春枝艶艶首<lb/>
群葩自慚欲報無瓊玖来徃同看本一家<lb/>
　　　兄弟隣里日講率㑹因書一絶且戒其早納租<lb/>
　　　稅也<lb/>
屏跡山林頗自安里閭率㑹有餘歡但湏及早輸租税<lb/>
不用低顔見長官<lb/>
　　　萬府君挽詞<hi>字叔永庚子登科</hi>
前革風流乆之人尚典刑抱才雖汩沒種徳自芬馨餋<lb/>
浩眠龍穴流光屬鯉庭郷評■燕竇所欠獨年齡<lb/>
<pb n="KR4d0235_SBCK_007-10b"/>
太學称多士竒兒占上㳺賢書連得雋舍選復居優善<lb/>
教由孤突興家出萬脩板與㳺未遂風樹巳蕭颷<lb/>
屈指吾鄉黨如公今㡬何門猶畢萬大男類陸終多壮<lb/>
志埋蒿里幽光發薤歌河梁嗟未就遺恨滿滄波<lb/>
　　　張廷直挽詞<lb/>
意氣軒軒盖一時牀頭周易造深㡬芹芳泮水聲蜚早<lb/>
花滿河陽迹到稀方外客携因果去道旁人汲義泉㱕<lb/>
栁川池舘規模壮一夕花妖世巳非<lb/>
梅溪先生文集卷第七<lb/>
</p>
<p>
</p>
  </div>
<div> <lb/>
    <p>
<pb n="KR4d0235_SBCK_008-1a"/>
梅溪先生後集卷第八<lb/>
　　　七月三日至鄱陽<lb/>
我来鄱君山水州山水入眼常遟㽞絶境遥通雲錦洞<lb/>
<hi>安仁縣有絶境亭雲錦水</hi>清音下瞰琵琶洲<hi>餘干縣有清音堂琵琶洲</hi>于越亭前<lb/>
晚風起湖入鄱陽三百里曉来一雨洗新秋身在江東<lb/>
畫啚裏<lb/>
　　　次韻何憲子應喜雨<lb/>
亢陽誰謂不為灾飢饉連年甑有埃旱魃忽隨冤獄散<lb/>
雨師遥逐使車来平反盡欲歸中典調爕端冝位上台<lb/>
更喜詩如杜陵老江流坐穏興悠哉<hi>某至郡而雨何憲詩云人間正作雲</hi>
<hi>霓望天半忽驚霖雨来</hi>
<pb n="KR4d0235_SBCK_008-1b"/>
　　　登綺霞亭用喜雨韻<lb/>
六月西征遇旱灾脩途千里踏塵埃雷公俄喚阿香去<lb/>
霖雨便隨流火来天入滄浪㳺楚越雲翻䆉稏憶温台<lb/>
綺霞亭上一回首滿目湖山壮矣哉<lb/>
　　　追和范文正公鄱陽詩<lb/>
　　　　郡齋即事<lb/>
理郡端如理乱絲范公往矣欲誰師典刑猶有堂中像<lb/>
光豔長存壁上詩未報　囯恩嗟老去不逢人傑恨生<lb/>
遟一尊坐對鄱江月耿耿忠懐秪自知<lb/>
　　　　㳺芝山寺<lb/>
出郭上崔嵬山川亦壮哉三芝誰采去五老欲飛来懐<lb/>
<pb n="KR4d0235_SBCK_008-2a"/>
古情無盡思鄉首屡回論文一尊酒天色爲吾開<lb/>
　　　登綺霞亭用碧雲軒韻<lb/>
郡亭臨大澤霞障截塵紛有色秖因日無心元是雲滄<lb/>
浪隨郭轉欵乃隔江聞文正巳仙去佳名千載芬<hi>亭乃文正</hi>
<hi>公名</hi>
　　　降聖莭詣天慶觀因謁顔魯公范文正公祠堂<lb/>
　　　用贈　御賜名道士韻<lb/>
顔范遥同異代心琳宫香火道縁深詩家凬味今誰在<lb/>
定訪弥明與共吟<lb/>
　　　觀文正像用贈傳神道士韻<lb/>
天然形貌冩何難難淂靈䑓上筆端朋黨論興三出日<lb/>
<pb n="KR4d0235_SBCK_008-2b"/>
不知誰作正人看<lb/>
　　　移竹植郡齋之東用懐慶朔堂韻<lb/>
手移修竹傍墻栽老眼青青為竹開獨坐書亝誰是伴<lb/>
清風時作故人来<lb/>
　　　十月望日同官㑹飯薦福送酒<lb/>
鄱水同僚㧾不群公餘相與共論文逺公蓮社恐無酒<lb/>
輒効江州王使君<lb/>
　　　生日示聞詩聞禮<lb/>
哀哀父母生我劳生日不見徒悲號今年偶然夣三刀<lb/>
二千石向鄱陽叨身雖五馬巳二毛烹羊撃鮮斫蠏螯<lb/>
殷勤為夀劳尔曺碩尔它年著綵𫀆二親無恙年俱髙<lb/>
<pb n="KR4d0235_SBCK_008-3a"/>
更与諸孫持夀醪滿堂賔客来英豪㑹看醉瞼如仙桃<lb/>
　　　木藴之即席和文字韻詩酬以二絶<lb/>
少年才氣巳超群埸屋䏻摛錦綉文糠粃在前真有愧<lb/>
春凬淂意豈如君<lb/>
回頭遥念蕩中羣把酒欣論坐上文臭味聊将比兄弟<lb/>
大馮君与小馮君<lb/>
　　　觀郡守題名再書一絶<lb/>
濫與江湖岳牧群於中最慕范希文人才相逺心相似<lb/>
均是憂時與爱君<lb/>
　　　項服善知縣和詩酬以三絶并簡林致一教授<lb/>
膽落庭中㕍䳱群寕容摘紙舞㣲文鄱陽賢令知多少<lb/>
<pb n="KR4d0235_SBCK_008-3b"/>
惟有鄱君与項君<lb/>
牧飬功成鲜敗群絃歌声裏出詩文只愁桃李春風近<lb/>
卧轍無由駐令君<lb/>
無錢令尹陶彭澤有道先生鄭廣文預約它年還故里<lb/>
共騎白鹿效文君<hi>楽清乃張文君騎白鹿飛仙之地</hi>
　　　題薦福寺莫莫堂<lb/>
休休有室冝帰早莫莫名堂去恨遟禅老相逢應咲我<lb/>
休休莫莫定何時<hi>家有休休室</hi>
　　　哭馮員仲<lb/>
一代竒男子哀哉<graphic n="KR1179" url="https://raw.githubusercontent.com/kanripo/KR-Gaiji/master/images/KR1179.png" mimeType="image/png"/>止斯共天終不忍蹈海亦何辝下<lb/>
恵巳三出照鄰俄五悲煩言何足辨公論不容欺<lb/>
<pb n="KR4d0235_SBCK_008-4a"/>
身為多才誤朝無一日安寕為獨醒鬼不作附炎宫萝<lb/>
断吳江冷䰟帰蜀道难郡齋揮老淚重取近書看<hi>近淂貟仲</hi>
<hi>過江州書</hi>
　　　陸居士挽詩<hi>撫州人有子六人子九齡在太斈</hi>
槐市訪同舎麟經推阿戎傳家知有子種徳本由公遺<lb/>
訓皆新語多男類陸終佳城在何処楚尾白雲中<lb/>
　　　洪帥陳阜卿寄荀<lb/>
均是蓬山逸逺官萝中猶問竹平安籜龍寄我知君意<lb/>
要使剛腸飽歲寒<lb/>
　　　次韻何子應題不欺室<lb/>
公如憂囯房玄齡我如鄭公思批鱗隆興天下同正觀<lb/>
<pb n="KR4d0235_SBCK_008-4b"/>
碩為賢相為良臣我去公来不同日各展忠懐對宣室<lb/>
江湖邂逅論赤心更約聮翩書史筆坤爻敬義誠君子<lb/>
可惜作銘人巳死八十四字騰光芒便是千年不欺史<lb/>
<hi>張魏公作銘</hi>
　　　郡亝對雪<lb/>
平生為雪牽詩興今日無詩柰雪何净几翻書擁炉讀<lb/>
冷亝呵硯帯氷磨寒江獨釣句思栁銀海光揺人憶坡<lb/>
欲兩三杯賀豐歳却憂疆埸正干戈<lb/>
　　　子應和詩再用前韻<lb/>
江東臈雪為誰多清逼官梅興動何堂坐玉芝劳想像<lb/>
<hi>州宅有王芝堂</hi>句工氷柱老研磨賡酬往事思蓬島<hi>辛巳春綰中唱和</hi>
<pb n="KR4d0235_SBCK_008-5a"/>
<hi>㝡盛</hi>灾異狂言忤諌坡<hi>是歳上元雷雪併作某甞論灾異諌坡不恱</hi>聽取金華<lb/>
新號令要須白戦不持戈<lb/>
　　　祠顔范二公<lb/>
鄱江善政九賢人文正文忠更絶倫桃李舊邦千里愛<lb/>
丹青遺像兩朝臣不同赤土祠刘阮端勝睢陽廟逺廵<lb/>
安淂神仙返䰟薬九原喚起静邉塵<lb/>
　　　題何子應金華書院啚<lb/>
君不見杜陵野客老更狂浣花溪上結草堂又不見謫<lb/>
仙丗人皆欲殺匡山讀書頭如雪二公同時鳴有唐文<lb/>
章万丈光艶長鈞天無人帝呼去草堂書舘今荒凉太<lb/>
平宰相張居士外甥似旧金華子胸中万卷杜陵翁筆<lb/>
<pb n="KR4d0235_SBCK_008-5b"/>
下千篇謫仙李向来衣冠拜偽楚我乃　宋臣惟有死<lb/>
何曽着眼癡宰相况肯低顔騘御史天邉卿月落九疑<lb/>
口誦離騷吊湘水誅茅築室小東山天下蒼生望公起<lb/>
種梅志欲調啇鼎持斧夣刀聊爾耳公生長安我東嘉<lb/>
天遣邂逅鄱江涯筆頭一語真戯劇却将鉄面擬金華<lb/>
<hi>子應和顔范祠堂詩云鉄面金華誰氏子要湏相与嗣前塵</hi>金華自是金閨彦金<lb/>
口褒揚兩朝眷未須帰去金華山行将入侍金華殿<lb/>
　　　閏月三白三首<lb/>
閏月生明後<hi>𥘉四日雪作</hi>江天未臈時風翻禹門浪花糁月<lb/>
宮枝<hi>桂花一秋三放</hi>照夜皎珠樹秀庭祥玉枝定知年大有何<lb/>
止麥相冝<lb/>
<pb n="KR4d0235_SBCK_008-6a"/>
迎臈雪三白未春花万株神山森玉府天象粲台符詞<lb/>
吐水流峡鼎成凬撃湖鬢邉絲可織四皓盍添吾<lb/>
占盡一陽月分為六出時<hi>自𥘉四雪𥘉八又雪二十五又雪</hi>韋編照清<lb/>
夜塞管落南枝献中<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>山玉開成廟柱芝<hi>杜詩瑞芝産庙柱註云肃</hi>
<hi>宗時庙柱産三玉芝</hi>人間瑞巳定過此却非冝<lb/>
　　　又和項服善三首<lb/>
凬雲頻慘淡草木屡蒼顔詩裏報瓊玖宫中帰玉環<hi>楊妃</hi>
<hi>凡三入官</hi>帝庭侯帛至佛殿宝珠還更有人清白鄱陽似魯<lb/>
山<lb/>
梅蘃開仍落同雲合未離添為五大老真是四無私天<lb/>
女来成粲氷蚕老𣣔絲梨花一枝雨冷艶可能欺<lb/>
<pb n="KR4d0235_SBCK_008-6b"/>
　　　又用時字韻<lb/>
黄竹成章日陽春衆和時玉階談戦陳瓊燕賜花枝陶<lb/>
徑還飛絮啇山欠採芝西疇農事及帰去正吾冝<lb/>
　　　和洪景盧用三白韻作四白詩<lb/>
大似佛世界端如玉烛時穆家兄弟味楊氏于孫枝<hi>楊震</hi>
<hi>四丗為公以清白名家</hi>鄞海明瑶柱<hi>四明出/光瑶柱</hi>鄱亭望秀芝<hi>鄱江有四望亭</hi>
<hi>北望芝山州宅有芝秀閣</hi>祁寒繇政拙去倍二誠宜<lb/>
楚士照干乗韓梨夸数株舜門紛執玉堯岳衒分符宝<lb/>
結文房友鑑明狂客湖郊圻正多壘兵㑹憶夷吾<hi>兵車之㑹</hi>
<hi>四</hi>
　　　臈盡日又雪洪復作五白詩再和<lb/>
<pb n="KR4d0235_SBCK_008-7a"/>
天地俱同數嘉平欲盡時柳飄彭澤絮松壓大夫枝越<lb/>
絶山飛洩<hi>越有瀑布名五洩</hi>文登石産芝<hi>登州海上五島皆生石芝</hi>濫騎為<lb/>
郡馬深碩榖相冝<lb/>
日掩雲間色<hi>李嶠詩云間五色滿</hi>榆栽天上株芳聮仙桂籍窮送<lb/>
舊桃符逺岫明庐阜澄江接帶湖宣麻開晋囯入蔡憶<lb/>
金吾<hi>裴晋公五拜相金吾謂李祐也</hi>
　　　次韻何子應淂宣城筆<lb/>
金華手握管城子端類睢陽太守鬚鬚筆有神人不識<lb/>
怒時真可氣吞胡<lb/>
　　　聞捷報用何韻<lb/>
淮甸流離唐赤子将軍竒特魏黄鬚碩将銀管書忠誼<lb/>
<pb n="KR4d0235_SBCK_008-7b"/>
糞土東京趙与胡<lb/>
　　　不欺室三字參政張公書也筆力勁健如端人<lb/>
　　　正士儼然人望而敬之因成古詩八韻<lb/>
雲山老人囯大老歴代遺編飫探討餘事㳺神翰墨間<lb/>
乗興濡毫快揮掃嚴霜烈日如魯公抉石奔泉陋徐浩<lb/>
囯朝君謨書第一大字劣於行与草雲山心畫无不長<lb/>
筆力縦時書更好我来求字盖求人不為有官縁有道<lb/>
𬗋岩之銘雲山筆不欺室中双至宝玉簫峯下梅花溪<lb/>
碩學雲山帰去早<lb/>
　　　出郊遇雪<lb/>
小隊出郊聊習戦朔風吹雪似催詩皇天有意誅驕虜<lb/>
<pb n="KR4d0235_SBCK_008-8a"/>
正類元戎破蔡時<lb/>
　　　何子應以蜀中文房四宝分贈洪景盧王嘉叟<lb/>
　　　某與焉因成一絶<lb/>
江左風流属憲䑓筆端妙語出瓊瑰濫居益友三人列<lb/>
誤辱文房四宝来<lb/>
　　　送翁東叟教授<lb/>
鄱陽江上五見雪鄱江樓上風栗烈廣文先生不畏冷<lb/>
弭棹登樓興清絶筆端妙語出離騷酒後剛腸吐名節<lb/>
芝堂假守老鄉人明日仙舟那忍别<lb/>
三十年間舊友生眼青頭白見交情官於湖北况尤冷<lb/>
詩不江西語自清行李少㽞吳苪囯萝魂先到謝公城<lb/>
<pb n="KR4d0235_SBCK_008-8b"/>
扁舟便合相隨去薄有田園正可耕<lb/>
　　　和宝印叔見寄<lb/>
官舎䔥條怯莫冬衰顔淂酒暈生紅遥思蘭若堂中老<lb/>
非柏非松自耐風<lb/>
濫乗五馬二毛侵雪滿鄱江坐擁衾二叔年髙兄弟逺<lb/>
帰期當不待秋砧<lb/>
　　　用韻寄二弟<lb/>
六月離家忽莫冬郡亝清夜擁炉紅細看慶朔堂前雪<lb/>
正似梅花溪上風<lb/>
甚矣今年老見侵玉芝堂冷敝衣衾萝魂夜夜㝷兄弟<lb/>
率飲亭前坐石砧<lb/>
<pb n="KR4d0235_SBCK_008-9a"/>
　　　送蔡卒<lb/>
白首論文得蔡侯江東尊酒半年㳺龍頭家世髙千佛<lb/>
驥足声名重一州方喜同僚吳苪囯不堪回首仲宣樓<lb/>
送君撩我思鄉意薄有田園帰去休<lb/>
　　　齒落<lb/>
五十行将四浮生已向殘齒踈方咄柳牙落遽驚韓猶<lb/>
訝年𥘉齓翻疑頰未丹定知從此去梨栗怯堆盤<lb/>
　　　次韻李懐安贈何憲五絶<lb/>
元老登朝首剡章危言凛凛動明光掉頭却向江湖去<lb/>
不肯伊優上北堂<lb/>
伊洛横渠造道深誰傳衣缽見眞心儒宗頼有金華子<lb/>
<pb n="KR4d0235_SBCK_008-9b"/>
後學寍憂不嗣音<lb/>
萝魂聞說到无何曽共神官壮者哦妙墨雄文滿天下<lb/>
士衡應亦患才多<lb/>
炙手權門盡好官雲山髙卧老江干相期晚景全名莭<lb/>
冨貴何湏着眼看<lb/>
元白詩筒数往還小生閣筆媿言艱異時應起鄱江念<lb/>
公在金華我㕍山<lb/>
　　　李懐安擁麾入蜀道出鄱江見贈二詩依韻奉<lb/>
　　　酬<lb/>
不肯随群慕鶴軒慨然丹陛吐危言坐看蜀道平如地<lb/>
可見忠臣勇似尊駟馬橋邉駆弩矢杜䳌声裏擁旂旛<lb/>
<pb n="KR4d0235_SBCK_008-10a"/>
要湏入境詢凬俗首訪嚴遵李仲元<lb/>
一麾出守楚東城邂逅論交媿孔程元礼仙舟行色好<lb/>
子猷雪棹去心䡖虎符稔服君家丗㕍蕩行逃我姓名<lb/>
酒盞詩篇話時事江湖何日更㝷盟<lb/>
　　　囯娘生日<hi>正月二日</hi>
往歲王司業𥘉生嫡女孫命名聊志喜曰囯不忘㤙日<lb/>
在元正次身居軰行尊<hi>囯娘在軰行中為長</hi>碩如班与孟賢淑振<lb/>
吾門<lb/>
　　　陳阜卿書云聞詩筒甚盛可使流傳江西否戯<lb/>
　　　用竹萌韻以寄<lb/>
江西大帥本仙官餘事篇章過定安欲遣詩筒寄詩伯<lb/>
<pb n="KR4d0235_SBCK_008-10b"/>
恐嫌白俗孟郊寒<lb/>
　　　次何憲韻<lb/>
毛頴神明更好鬚飛騰入月跨蟾蜍誰将銀管為封邑<lb/>
端為金華妙簡書鳯翥龍蟠文未称<hi>逸少止以字畫名世</hi>日光玉<lb/>
潔字還踈<hi>退之自謂不善書</hi>何如今代何平叔筆陣詞源㧾莫<lb/>
如<lb/>
　　　金華先生有竒石名碧逺携来自蜀陳洪州以<lb/>
　　　詩覔之金華輟所嗜以贈亦一段竒事也予家<lb/>
　　　㕍蕩群峯錯峙皆几案間物因和二公詩頗起<lb/>
　　　鄉思寓意断章<lb/>
二公心古貌清癯趣在林泉世味踈寸碧来從錦江逺<lb/>
<pb n="KR4d0235_SBCK_008-11a"/>
九疑分向錫山居<hi>碧逺峯本自九疑山淂之山形聮翩具九疑之狀陳錫山人也</hi>山中<lb/>
丘壑奴金谷筆下波瀾陋石渠我有千峯蔵㕍蕩擎天<lb/>
一柱挿空虚<hi>天柱峯在㕍蕩最為竒絶</hi>
　　　嘉叟宗丞淂郡喜成一絶<lb/>
邸報𥘉聞見姓名甘棠家世旧專城伯魚詩礼趋庭処<lb/>
五馬旌旗夾道迎<lb/>
　　　人日雨次何憲韻<lb/>
元正作佳天渉七弄春氣好雨亦知時緑波行何濟新<lb/>
詩如蜀州句有梅柳味七升年定豊一石公當醉<lb/>
　　　子應贈蜀中石刻十卷詩以謝之<lb/>
金華石刻滿西州不惜明珠輒暗投詩泣鬼神追雅頌<lb/>
<pb n="KR4d0235_SBCK_008-11b"/>
義深君父妙春秋<hi>公有答春秋書深取左氏義深君父</hi>随身連軫崔評事<lb/>
挿架懸籖李鄴侯掃室焚香讀終卷光芒万丈照螺洲<lb/>
　　　次韻嘉叟讀和韓詩<lb/>
孔孟乆不作况雄莫䏻和韓公生有唐力欲極頽挫文<lb/>
興八代衰斈捄諸子過佛老蔓中華㣲公祍其左餘事<lb/>
以詩鳴語險鬼膽破汗瀾髙駕天捷敏劇飛笴騎龍歸<lb/>
帝旁玉日人間堕汗流籍湜軰圭璧分半箇柳和詞擬<lb/>
騷郊聮語成些咸知太山仰誰継北窓卧我本虀塩生<lb/>
乆供筆硯課幽香摘天葩光艶拾珠唾後公三百年杖<lb/>
屨无從荷丗无六一翁孰知珍古貨巴詞擬陽春僣竊<lb/>
罪冝坐神交有吾宗渉丗同坎軻斈継青箱玉詩髙碧<lb/>
<pb n="KR4d0235_SBCK_008-12a"/>
紗播勉令添和篇才薄知何柰謬同赤効白深媿愈知<lb/>
賀世事置勿論蚊睫蟲容麽<lb/>
　　　元夕次何憲韻<lb/>
火樹銀花遍九衢天移星斗下空虚心憂機婦寒窓士<lb/>
詩句分明似諌書<lb/>
鄱陽灯火類殘星風雨那堪更滿城為郡何如在家好<lb/>
長檠不似短檠明<lb/>
　　　送何憲行部趣其早還<lb/>
九郡飢民望使軺陽春有脚不辝遥更湏速返鄱君囯<lb/>
莫遣詩筒乆寂寥<lb/>
　　　種金沙花戯呈景盧<lb/>
<pb n="KR4d0235_SBCK_008-12b"/>
春光駘蕩楚天涯李白桃红次第花未向名園看鉄樹<lb/>
聊於郡圃種金沙<lb/>
　　　郡圃栽花<lb/>
公餘吏隱不相賖杖屨園林賞物華五柳宅邉誰種柳<lb/>
百花樓畔謾栽花<hi>郡圃有百花樓</hi>池塘有萝吟春草<hi>永嘉有/萝<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>堂</hi>屏<lb/>
障無心恋綺霞<hi>綺霞亭</hi>来歳㳺人應話我㕍山深処老桑<lb/>
麻<lb/>
　　　二月朔日同嘉叟藴之訪景盧别墅用郡圃栽<lb/>
　　　花韻即席唱和<lb/>
鄱水芝山四望賖雨餘風物陪光華名園種果仍修果<lb/>
妙手栽花似判花行見晋公開緑野聊從子美酌流霞<lb/>
<pb n="KR4d0235_SBCK_008-13a"/>
坐間賔主皆人傑我質如蓬頼倚麻<lb/>
野処名園境界賖夷堅愽物似張華<hi>景盧作夷堅志</hi>參天先種<lb/>
柳州柳<hi>园中新植柳</hi>照眼兼看花縣花<hi>园与縣圃為鄰</hi>即席賦詩𫀆<lb/>
奪錦論文對酒臉生霞自慚衰病陪行楽策杖登城脚<lb/>
欲麻<lb/>
　　　還舎𣸪用前韻以寄<lb/>
負郭園林路不賖杖蔾徐歩賞韶華芹宫地近分㳅水<lb/>
<hi>园近日州斈</hi>芝嶺風髙送落花<hi>园在芝山門范文正芝山詩花落入城東</hi>
                    <graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>外梨<lb/>
枝春帶雨<hi>梨花堂</hi>城頭桃樹晚䒱霞<hi>城上皆種桃</hi>行看共掌絲<lb/>
綸美寕復丘中詠有麻<hi>舎人兄弟皆掌絲綸和詩有醉傍西岡斈種麻</hi>
　　　景盧嘉叟各和詩五首復用前韻<lb/>
<pb n="KR4d0235_SBCK_008-13b"/>
草堂相去不多賖雨後登臨喚革華心喜渊明尊有酒<lb/>
眼驚太白筆生花来看四澤滿時水帰見九光披処霞<lb/>
<hi>是早隂雨至晩見日</hi>淂兩使君詩十首郡亝傳冩費川麻<lb/>
　　　用韻懐何卿<lb/>
送别鄱江日未賖詩人相問憶金華烏衣巷口見帰燕<lb/>
<hi>何如金陵</hi>万里橋西思浣花持莭要先蘇赤子攝身未用踏<lb/>
蒼霞<hi>何頗喜仙</hi>行將歸侍　玉皇案不比少陵鞋用麻<lb/>
　　　嘉叟和詩至七篇有何時五畆成帰計来作鄰<lb/>
　　　翁伴藝麻之句某郷心方切復用韻<lb/>
斈継𥘉寮事業賖閉門寕悔讀南華符分㒷化日烘荔<lb/>
室寓維摩天雨花<hi>宗丞寓居僧舍</hi>故里君應懐北岳帰心我巳<lb/>
<pb n="KR4d0235_SBCK_008-14a"/>
到飛霞<hi>永嘉有飛霞洞天</hi>休休莫莫冝閑処耕有添丁婦織麻<lb/>
梅溪先生後集卷第八<lb/>
<pb n="KR4d0235_SBCK_008-14b"/>
<pb n="KR4d0235_SBCK_008-1a"/>
梅溪先生文集卷第八<lb/>
　詩<lb/>
　　　左原紀異<lb/>
　樂清之東地名左原中有古井深数丈時冬旱水枯<lb/>
　泉僅盈掬有女子数人提罌而汲綆絶罌堕俄有男<lb/>
　子銳然觧衣入井取之既而石䧟声震山谷井深而<lb/>
　石重咸謂壓者必虀粉矣越三日事聞于邑尉周公<lb/>
　以職事来環井而視惻然嗟悼命役夫具畚鍤抉石<lb/>
　取骸将以<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>焉自旦逮午猶未及尸俄而役者驚相<lb/>
　告曰井底有聲其鬼物乎公曰此䧟者不死湏吾以<lb/>
　生扵是捐巳資募能出之者衆力争奮頭顱稍露而<lb/>
<pb n="KR4d0235_SBCK_008-1b"/>
　　語可辨矣土石撼動势将復壓救者驚潰公乃整衣<lb/>
　　焚香叩井而拜命工植板以捍石危而不堕益以緍<lb/>
　　錢㗖役夫俾蹈死以救公未飯吏以進郤之曰必活<lb/>
　　人而後食日沒井昏継之以燭用長綆繋衾挽而出<lb/>
　　而觀者数百人讙呼震動嗟異其事且以手加額曰<lb/>
　　公真仁人也䏻活人如此某家左原去井所為近獲<lb/>
　　終日從公于井旁目擊其事作詩一篇以紀之時紹<lb/>
　　興乙亥仲冬四日也公名邵字嘉成婺州永康人■<lb/>
　君不見温公年方髫齔時奮然撃甕活小児至今遺事<lb/>
　在圖畫活人手段良可竒又不見耿恭昔年困䟽勒孤<lb/>
　城鑿井踰千尺整衣一拜精誠通俄頃枯泉飛為液樂<lb/>
<pb n="KR4d0235_SBCK_008-2a"/>
清有地名左原地幽井古知㡬年一朝䧟溺誰氏子萬<lb/>
石壓腦沉黄泉路隔幽冥生望絶三宿沉魂豈䏻活鬼<lb/>
神莫救功莫施天遣仁人為之出彩捧来臨驅五丁抉<lb/>
石求屍俄有聲頭顱半露語未辯人疑鬼物相視驚拯<lb/>
溺辛勤功未果土圯石欹紛欲堕争言䧟者不復生救<lb/>
者徒遭頺壓禍梅仙惻然臨井旁焚香再拜祈彼蒼散<lb/>
金募衆蹈死救手植板幹加隄防土石相衘危不倒韲<lb/>
粉餘生僅䏻保湏臾奪命鬼窟中萬口讙呼喜填道翕<lb/>
然輿論咸竒公異事行将逹帝聦感物誠居耿恭上活<lb/>
人手與温公同况公才學俱超絶吏隠那䏻乆淹屈使<lb/>
君前日飛鶚章莅事詳明巳㢘潔鯫生枽梓居此間具<lb/>
<pb n="KR4d0235_SBCK_008-2b"/>
書目見非妄傳太史採詩儻見取願付銀筆書青編将<lb/>
見大書特書屡書不止此史筆芬香此其始<lb/>
　　　法燈俊上人恵杜䳌花<lb/>
杜䳌嘉樹状非常乆向緇林壓衆芳春去尚疑啼蜀魄<lb/>
客来還錯認丁香<hi>比與諸公同㳺法灯有錯認比花為丁香者</hi>髙人好事栽<lb/>
蓮社野叟移根植草堂習氣未除端自笑賞花衘恵意<lb/>
難忘<lb/>
　　　法燈聞上人和杜䳌詩酬以前韻<lb/>
道眼相看頗異常遥遥蓮社有遺芳两篇詩好無𬞞氣<lb/>
四季花然帶佛香杖錫何時離竹徑㝷山莫惜訪槐堂<lb/>
小園花䟽煩題注詩徃花来未可忘<lb/>
<pb n="KR4d0235_SBCK_008-3a"/>
　　　孫先覺母夫人正月四日生時年八十<hi>丙子</hi>
<graphic n="KR1396" url="https://raw.githubusercontent.com/kanripo/KR-Gaiji/master/images/KR1396.png" mimeType="image/png"/>開四筴瑞新春瓦弄幽閨應此辰蛇虺夢中祥女子<lb/>
鳳凰占裏吉佳人平生不負三從義老去兼全五福身<lb/>
他日竒兒亦黄髮捧觴猶得夀慈親<lb/>
　　　明慶懴院上方地爽而幽盖精籃之勝也予因<lb/>
　　　㑹友託迹扵其間一日探囊中得石刻詩一本<lb/>
　　　乃王瞻叔國愽先生題台人秀野堂也摹冩景<lb/>
　　　物頗類扵此因置之壁間意有感觸遂借其韻<lb/>
<hi>二月二十五日</hi>
下惟精舎逺塵繁境静心清事不関案上忘機有黄卷<lb/>
眼中得趣是青山林泉欲共髙僧老事業未容吾軰閑<lb/>
<pb n="KR4d0235_SBCK_008-3b"/>
凖擬他年掛冠後飄然杖履白雲間<lb/>
　　　懴院種蘭次寳印叔韻<lb/>
偶向緇林植子芳光風入院泛幽香他時倘免芟鋤患<lb/>
餘馥猶堪供道塲<lb/>
不放凢花染道塲故栽芳友伴友郎一盤喜遇髙人賞<lb/>
却勝家園十八香<lb/>
　　　次濟上人韻<lb/>
老来未厭短檠光又集青衿就故鄉却荷道人䏻具眼<lb/>
不同時軰有他腸心傳潜澗源流别首出新詩意味長<lb/>
我亦筆頭爲佛事未應中國異西方<lb/>
　　　元鳥至<lb/>
<pb n="KR4d0235_SBCK_008-4a"/>
昆虫方啓户元鳥亦知辰去自盲風候来逢化日春深<lb/>
條炯雨<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>廣厦羽毛新故壘尋遺迹雕梁拂舊塵早鶯<lb/>
宜結友秋雁不同賔嘉尓䏻知義無忘舊主人<lb/>
　　　陳希仲贈山茶<lb/>
都勝名花入小園群芳無復敢争妍童童翠盖蔵春色<lb/>
艶艶繁燈照雪天青蘂似開吾軰眼髙標不染俗流錢<lb/>
此花端有歲寒意好賦甘棠蔽芾篇<lb/>
　　　酴醿次賈元節韻<lb/>
春山杜宇喚人帰㱕見酴醿滿架垂葉底半開千顆白<lb/>
鬂邉斜挿一枝竒園林緑樹成隂後亭院青春欲老時<lb/>
把酒對花歌数闋濡毫更和鹿岩詩<lb/>
<pb n="KR4d0235_SBCK_008-4b"/>
　　　覔海松贈僧希月<lb/>
海石真冝植海松青青不改四時容道人妙得栽培力<lb/>
乞與書齋待化龍<lb/>
　　　浴佛無雨<lb/>
俗言浴佛天必雨今年浴佛天愈晴招提鍾磬集𣑽侣<lb/>
世尊塵埃思一清紛然膜拜口誦偈舉頭看天紅日明<lb/>
或云天意與佛拗<hi>老行者云天與佛打拗</hi>不放雨師龍伯行天雖<lb/>
不雨佛亦浴誤此億萬蒼生情廟堂何人職調爕勸天<lb/>
與佛無使争沛然一雨四方足億萬蒼生俱沐浴<lb/>
　　　喜雨用前韻<lb/>
去年春夏人苦雨今年春夏人厭晴水枯秧老農務急<lb/>
<pb n="KR4d0235_SBCK_008-5a"/>
霈然膏澤来太清小民易怨亦易喜不知天意常分明<lb/>
何湏頻禱應上公但起夏禹陳五行五風十雨堯舜世<lb/>
自古天意縁人情今兹一雨荷帝力龍神社鬼無妄争<lb/>
南畆有餘人意足蠶已三眠更三浴<lb/>
　　　雨止復用前韻<lb/>
水枯秧老農欲雨麦黄桑緑蠶欲晴一朝大霈滿四澤<lb/>
雲收霧掃天還清曰暘曰雨豈人力聖徳仰荷吾君明<lb/>
廟堂况無癡宰相不怕泥濘妨牛行布榖催耕最知務<lb/>
鳴鳩呼婦殊有情平原出水雲吐日隂陽得所無戦争<lb/>
明日陽光照臨足今日陽烏已先浴<lb/>
　　　孟夏十有一日時雨𥘉霽晨登髙閣極目四望<lb/>
<pb n="KR4d0235_SBCK_008-5b"/>
　　　烟銷日出氣象一新復用前韻<lb/>
蝶夣驚囬聴殘雨鳥聲喚起欣𥘉晴𣑽宫烟火帯餘<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>
<graphic n="KR1274" url="https://raw.githubusercontent.com/kanripo/KR-Gaiji/master/images/KR1274.png" mimeType="image/png"/>舍几席生微清披衣登閣忽四顧頓覺逺目増雙明<lb/>
樵漁欵乃霧中出舟楫蕩漾田間行清和節物滿眼界<lb/>
栁垂暗緑花含情窓明几净日漸永天開地廓隂不争<lb/>
俯視滄浪堪濯足遥看扶桑觀日浴<lb/>
　　　再用前韻勉諸友<lb/>
蠶婦欲晴農欲雨書生事業無雨晴况兹長日足可惜<lb/>
薫風入户精神清虚窓文字遮眼暗短檠燈火通宵明<lb/>
𥿄爲良田力耕穫一㕓稼穡嗤許行太山北斗仰韓子<lb/>
千態萬状窮周情群居涵養務渾厚藩籬剖破銷紛争<lb/>
<pb n="KR4d0235_SBCK_008-6a"/>
拭目天衢<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>驥足下視汙池雀児浴<lb/>
　　　潁師贈榧栽<lb/>
自從児時食火榧思欲移根向鄊里年来花木浪經心<lb/>
品色徒多真戯耳道人贈我方外根不比㝷常桃與李<lb/>
枝柯宛類秦大夫功効端如使君子殷勤栽植同因果<lb/>
衆目紛紛等奴婢他年摘實薦新時杖屦相從蓮社裏<lb/>
　　　月上人以拳石植海松蒔菖陽扵四際蒼姿秀<lb/>
　　　色鍾清氣于几案間以為梅溪之野人贈兼惠<lb/>
　　　詩章因與酬唱凢四首<lb/>
蒼蒼千尺大夫松不似湖嵌植小龍枕水一拳形崒嵂<lb/>
凌雲三幹色尨茸玉衡星化姿兼茂蓮社詩髙席可重<lb/>
<pb n="KR4d0235_SBCK_008-6b"/>
乞與書窓端不悪蕭然如對徳人容<lb/>
䖏士何湏種七松䞉栽海上緑髯龍靈根頻灌蒼如王<lb/>
黛色𥘉抽軟似茸蘸水小山形鑿鑿引年昌歜節重重<lb/>
道人兮得歲寒種一洗梅溪憔悴容<lb/>
禅杖西㳺覩萬松歸栽九莭伴蒼龍何湏偃盖蔵龜甲<lb/>
自可延年勝鹿茸賛老房幽看更好晝公詩險和難重<lb/>
為師旦旦加澆濯不遣塵埃上緑容<lb/>
澗毛纎細䕃青松㑹見成仙與化龍孤嶼两峯多臭味<lb/>
<hi>孤嶼多海松</hi>一莖九莭異香茸羡師得句侵澄觀顧我談經<lb/>
媿叔重明日還家帶滄海園林小小可能容<lb/>
　　　懴院種紅蕉用寳印叔韻<lb/>
<pb n="KR4d0235_SBCK_008-7a"/>
新植靈根續蕙蘭緇林佳䖏占清閑深紅應費化工染<lb/>
濃緑疑從帝所頒正色可曽娱俗眼晚英猶足慰衰顔<lb/>
它年觧組帰三徑多種青青滿故山<lb/>
　　　題佛閣三絶<lb/>
佛閣閱人乆儒官渉世踈伽藍真長者容我半年居<lb/>
桒下不三宿閣中經半年青山滿庭户雖好莫留連<lb/>
靈運本狂客偶来蓮社遊鍾魚聽巳厭帰去故園体<lb/>
　　　題郭荘路<lb/>
南山有井名黄花我卜别業臨其涯酌泉欶石思徃事<lb/>
天遺景與名俱嘉東籬採菊隠君子悠然凝望南山賖<lb/>
兹人髙躅巳千古三徑蕪没堪咨嗟我生本抱丘壑尚<lb/>
<pb n="KR4d0235_SBCK_008-7b"/>
誤渉塵世争浮蝸十年太學志未遂帰来隴畆躬桒麻<lb/>
草荘新築亦不惡青山逺近光交加㑹湏移住効杜老<lb/>
終賦歸去師陶家新凉入郊九日近西風漸欲吹烏紗<lb/>
龍山風俗有故事撩我清興凌烟霞<lb/>
　　　率飲亭二十絶<lb/>
吾門非北海安得客滿坐有亭名率飲鄰里日相過<lb/>
蒼頭稍知耕赤脚頗䏻醸有田俱種秫我日坐亭上<lb/>
幽亭闊方丈脩竹種千百有時人不来影月為吾客<lb/>
富貴有天命安貧士之常聊為真率飲未用利名忙<lb/>
老去識交情興来懐酒伴山林車馬稀風月壷觴滿<lb/>
文舉客滿坐淵明酒盈尊雖無古髙躅妙意亦常存<lb/>
<pb n="KR4d0235_SBCK_008-8a"/>
文字粗䏻飲聖賢時復中林間十二子賔主自清風<lb/>
冨飲不觧文翁意非在酒三盃聊遣興一醉豈縁口<lb/>
我㳺醉鄊中常在軟飽後誰脩醉鄊記添我姓名不<lb/>
吾家数兄弟薄有古人風生計何曽足酒盃無日空<lb/>
　　　　右十絶書于左墙以坐上客常滿尊中酒不<lb/>
　　　　空為韻<lb/>
我性野而率山林謾求安有酒固可樂無酒亦自寛<lb/>
亭上可率飲林間宜率吟毎扵詩酒裏寓我率然心<lb/>
結交雖不泛絶物亦何曽莫問親踈客過門無不應<lb/>
交㳺聚散中身世浮沉裏觀書悟昨非把酒知今是<lb/>
有酒或無客有客或無酒何時此亭中客酒两常有<lb/>
<pb n="KR4d0235_SBCK_008-8b"/>
　是非何足論詩酒謾消遣但把無它腸聊為在家善<lb/>
　燈火散交㳺園林寄幽興万事付無心随縁不求勝<lb/>
　心向靜中求身宜閑䖏著閤巳號便便亭冝名莫莫<lb/>
　吾家老兄弟杖屦日相過對酒<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>無限論詩味更多<lb/>
　有口但飲酒無悰亦作詩它年䆠南北還憶在家持<lb/>
　　　　　右十絶書于右墙以寛心應是酒遣興莫過<lb/>
　　　　　詩為韻<lb/>
　　　　横山連氏妻方奉姑甚謹姑死刻木像事之越<lb/>
　　　　十年不怠郡守張公子韶下車命諸邑訪孝義<lb/>
　　　　予披牒至其家獲觀木像感嘆不已囙書四十<lb/>
　　　　字時紹興丙子七月十四日也<lb/>
<pb n="KR4d0235_SBCK_008-9a"/>
純孝世稀有事亡人所難堪嘉里曽子况有婦丁蘭守<lb/>
令方尊禮鄊閭競聳觀名将聞帝闕旌表及門䦨<lb/>
　　　登姚奥嶺望家山有感<lb/>
昔年度兹嶺囬首念慈親如今望雲䖏惟有淚沾巾<lb/>
　　　題驛奥張店思周光宗<lb/>
憶昔同行宿此村重来堪嘆止吾存芙蓉雁蕩重經眼<lb/>
舊亊無人與共論<lb/>
　　　度雁山<lb/>
雁山五經眼兹行尤可觀𥘉冬天氣佳雁歸山未寒有<lb/>
日照幽谷無雲翳層峦入境見祥雲<hi>祥雲峯</hi>振衣登馬鞍<lb/>
<hi>馬鞍嶺</hi>瀑水飛玉龍<hi>两龍/湫</hi>羽旗導翔鵉<hi>展旗峯翔鵉峯</hi>石柱屹天<lb/>
<pb n="KR4d0235_SBCK_008-9b"/>
外<hi>天柱峯</hi>卓筆書雲端<hi>卓筆峯</hi>靈峯觀石室杖屦穿㠝岏山<lb/>
禽知我来好音若相歡<hi>登羅漢洞有禽鳴絶頂声極可愛</hi>群峯列春笋<lb/>
丹青状尤難<hi>灵峯新創丹青閣</hi>行色媿匆匆更約它時看<lb/>
　　　度謝公嶺<lb/>
十年九行役屡經此山中愛山不厭觀毎媿行匆匆大<lb/>
士瞻矩羅騷人思謝公一生㸔不足語如白頭翁<lb/>
　　　臘日與守約同舍賞梅西湖<lb/>
西湖䖏士安在㢤湖山如舊梅花開見花如見䖏士面<lb/>
神清骨冷無纎埃不将時節較早晚凮味自是花中魁<lb/>
暗香和月入佳句壓尽今古無詩才武林深䖏景益勝<lb/>
十里眼界多瓊瑰北枝貪睡南枝醒杖屦得得搀出来<lb/>
<pb n="KR4d0235_SBCK_008-10a"/>
旅中兹㳺殊不惡况有佳友銜清杯手折林間一枝雪<lb/>
頭上帯得新春囬<lb/>
　　　同舍再約賞梅用前韻<lb/>
梅溪野人真野㢤老眼長為寒梅開朅来西湖探春色<lb/>
濡毫一洗匈襟埃却将梅花比和靖花與人物俱竒魁<lb/>
同行二十五佳客一一尽是離騷才新詩一出花價長<lb/>
穅秕桃李奴玟瑰湖山已槁䖏士骨風月未厭吾儕来<lb/>
欣聞好亊約重賞凖擬飡玉甞春盃預辦長牋収白雪<lb/>
載取十里清香囬<lb/>
　　　前日探梅李元翁以疾不徃和詩有玉華野人<lb/>
　　　多病惱獨守寒炉煨芋魁句復用前韻約同賞<lb/>
<pb n="KR4d0235_SBCK_008-10b"/>
西湖十里真佳㢤百花未放梅先開吾儕好亊頗成癖<lb/>
探春不惮衝風埃李生不岀苦病惱書閱肘後占河魁<lb/>
膽瓶相對数點雪錦腸寫出飄然才人如西湖有涵養<lb/>
句與和靖爭竒瑰重㝷勝㳺有新約湖山凖擬詩仙来<lb/>
寒炉蹲鴟不必煨爲花痛飲拚千盃碩君<hi>及早</hi>晚理杖屦<lb/>
莫令立馬頭頻囬<lb/>
　　　送王司業<hi>元亀</hi>守永嘉<lb/>
中興天子𥘉龍翔臨軒䇿士當維揚艰难果見異人出<lb/>
龍虎甲乙俱非常先生大對過晁董指切時務言激昻<lb/>
麟經絶筆二千載収拾帋上生光芒自從曲江到今日<lb/>
勁氣獨得南方強權門用亊手可炙申棖亦减平生剛<lb/>
<pb n="KR4d0235_SBCK_008-11a"/>
先生閉門玩爻象簸弄日月潮之陽帝憂南國命共理<lb/>
袁連二政俱循良公道方行正人用詔起韓愈師虞庠<lb/>
先生不作進學觧直言慷慨投封章一麾出守山水郡<lb/>
十行詔墨加恩光東嘉得賢類京兆前政有張今有王<lb/>
<hi>前守張子韶</hi>張公到官席未煖猶有遺愛如甘棠先生况是<lb/>
儒宗師歛此大恵施一方入境願問民疾苦下車宜誅<lb/>
吏奸賍首延璆孺坐賢榻無使楊墨登門墙河内借恂<lb/>
豈容乆宸衷念賈殊未忘鯫生摳衣恨太晚執經未獲<lb/>
時登堂私心竊喜父母國聖恩特許来龔黄願同何堅<lb/>
首率化歸見頴川鳴鳳凰<lb/>
　　　春日㳺西湖<hi>丁丑</hi>
<pb n="KR4d0235_SBCK_008-11b"/>
山色緑如染湖光青似磨峯髙捧日乆波闊浸天多瑞<lb/>
氣浮城闕春光醉綺羅能将比西子妙句有東坡<lb/>
梅溪先生文集卷第八<lb/>
</p>
<p>
</p>
  </div>
<div> <lb/>
    <p>
<pb n="KR4d0235_SBCK_009-1a"/>
梅溪先生後集卷第九<lb/>
　　州宅十二詠<lb/>
　　　平政堂<lb/>
愷悌周君子循良漢守臣如今坐堂上端是政平人<lb/>
　　　玉芝堂<hi>范文正公名</hi>
不是因三秀名堂意自深要居森㦸地母忘采芝心<lb/>
　　　慶朔堂<hi>范文正公建</hi>
昔日栽花者官移花未開舊花今豈在猶說范公栽<lb/>
　　　退思軒<lb/>
㑹淂名軒意公餘坐片時退思何及矣未退早湏思<lb/>
　　　九賢堂<lb/>
<pb n="KR4d0235_SBCK_009-1b"/>
猶起才難歎同時九乱臣鄱陽千載守賢豈許多人<lb/>
　　　四賢堂<lb/>
誰品鄱陽守四人賢不知如何堯舜世能使野无遺<lb/>
　　　四望亭<lb/>
有澤冝觀水无<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>不見山鄱君千里囯俯仰一亭間<lb/>
　　　綺霞亭<lb/>
孤䳱同飛処澄江共賦詩晚来亭上看真是謝公詩<lb/>
　　　清香亭<lb/>
髙架添風韻芳醪共姓名蘇州凝燕寢疑是此香清<lb/>
　　　百花樓<lb/>
昔日風流守公餘種百花春風不檢點紅𬗋落誰家<lb/>
<pb n="KR4d0235_SBCK_009-2a"/>
<hi>多失</hi>
　　　鄱江樓<lb/>
郭外山横閣<hi>閣山</hi>江邉水照樓麄官无暇日何以淂消憂<lb/>
　　　蜀錦亭<hi>蜀錦海棠也郡人謂范文正公所植亭今廃</hi>
亭廢名猶在春来花自芳猶餘蜀中錦爱惜比甘棠<lb/>
　　　景盧贈人面竹杖<lb/>
奔走方嗟力不任淂公一杖直千金竹能有面如人面<lb/>
人亦虚心似竹心渡水只愁龍欲化入山應與鳯聮吟<lb/>
翰林虞部相酬贈同舎交情復見今<hi>退之赤藤杖歌云歸来捧贈同舎子</hi>
<hi>予与洪亦舘中同舎也</hi>
　　　鄉人項服善宰鄱陽有政声人惜其去用郡圃<lb/>
<pb n="KR4d0235_SBCK_009-2b"/>
　　　栽花韻作詩數篇叙别遂和以送之<lb/>
七歲名師世胄賖雲孫行實副文華仁心馴及魯恭雉<lb/>
和氣種成潘岳花清白見知鄱水月高明相照楚天霞<lb/>
送君撩我思鄉意遥想吾庐日長麻<lb/>
鄱江同事半年賖直諒何人佀去華吏報圜扉多鞠草<lb/>
民歌枯木再生花<hi>邑人有枯木再生春之謡</hi>暫㽞䔥寺行逢雨剰作<lb/>
新詩語帯霞褒徳自應侯卓茂清朝知巳况如麻<lb/>
江東回首莫雲賖寒食令人感歲華皎皎丹心惟望日<lb/>
<hi>是日祈晴</hi>星星短髪不簮花書傳何処山名㕍<hi>寄家書</hi>酒憶吾<lb/>
鄉水似霞<hi>楽清有赤水之名鄉人喜造紅酒</hi>故舊相逢如問我爲言多<lb/>
病服天麻<lb/>
<pb n="KR4d0235_SBCK_009-3a"/>
公真有徳如元令我媿無才似李華話别芝堂傾竹葉<lb/>
送行鄱水漲桃花眼看三匝烏逢月心羡齊飛䳱趂霞<lb/>
它日相期訪刘阮分桃采薬飲胡麻<lb/>
　　　予向年少不自量因讀韓詩輒和數篇未甞敢<lb/>
　　　出以示人盖二十年矣近因嘉叟見之不䏻自<lb/>
　　　掩且贈以長篇蒙景盧継和用韻以謝<lb/>
少小思尚竒薫風琴𣣔和規模与時背埸屋屢摧挫大<lb/>
道窺五原高論讀二過神㳺京城南<hi>南山詩</hi>思渺䒱水左<lb/>
竹看金影碎菊擷霜風破論文摩巨刃薦士躬疆笴䔥<lb/>
蘭發秋懐木㕍吟齒墮飛飛双鳥鳴不數鸝兩箇幽幽<lb/>
十琴操可僕䔵䑓些光餘万丈長照我一牀卧未終三百<lb/>
<pb n="KR4d0235_SBCK_009-3b"/>
篇正坐短檠課<hi>韓古律詩共三百餘篇𥘉妄意𣣔盡和之以方作㪯業遂止</hi>不敢示<lb/>
友朋懼遭泥滓唾文章吉太守臭味夙相荷索我舊詩<lb/>
案贈以千金貨郡亝哦好句艶艶月照坐端如陳琳檄<lb/>
快讀痊轗軻濫把江湖麾謬声慚日播祈寒兼苦雨怨<lb/>
嗟吾豈柰竊效衡山禱<hi>是日祈晴</hi>因思鑑湖貨<hi>時已乞祠</hi>翵鷃各<lb/>
逍遥溟蓬无巨麽<lb/>
　　　次韻陳阜卿讀洪景盧追和玉板詩<lb/>
風采<graphic n="KR0994" url="https://raw.githubusercontent.com/kanripo/KR-Gaiji/master/images/KR0994.png" mimeType="image/png"/>
                    <graphic n="KR0994" url="https://raw.githubusercontent.com/kanripo/KR-Gaiji/master/images/KR0994.png" mimeType="image/png"/>御史官旌麾所至庶民安渭川千畆填匈臆<lb/>
散作毫端風雨寒<lb/>
前世書魚化宰官肺腸元与竹相安侯生韓子相詶贈<lb/>
詩句驚人䰟膽寒<lb/>
<pb n="KR4d0235_SBCK_009-4a"/>
　　　次韻何憲脩途倦㳺懐鄱陽唱和之楽<lb/>
馬上詩成驛使馳社中猶恨使来遟不堪冀北群空後<lb/>
况是江東日莫時春半鸎猶懶呼喚雨多鳩亦厭分離<lb/>
論文尊酒何時共公說帰期我去期<lb/>
　　　次韻何憲太平道中書事<lb/>
明刑清詔使行部近清明况有太平象想亡愁嘆声問<lb/>
民知疾苦按郡戒将迎更向金陵看六朝餘故城<lb/>
　　　次韵何憲題魯池州通隱堂<lb/>
朝市隱誠好山林通更嘉出非專為米去亦不期瓜下<lb/>
恵何妨介東方未用夸<hi>東方朔朝隱者也退之作方朔遺事詩挟㤙更矜夸</hi>池州<lb/>
知此道无媿仲連家<lb/>
<pb n="KR4d0235_SBCK_009-4b"/>
　　　芝山勸農<lb/>
出門非爲采靈芝端爲農時不可違我欲勸農農勸我<lb/>
田園薄有早<hi>須歸</hi>
　　　二月十五日祈晴十七日雷雨再作<lb/>
清香一瓣乞晴回凖擬陽光万里開凬伯未吹雲陣破<lb/>
雷公又喚雨声来𥙷天石爛疇䏻錬䧟濘車深不易推<lb/>
誰坐黄堂称太守深慙无術捄天灾<lb/>
　　　喜晴再用前韵<lb/>
天閔斯民意巳回群隂不掃自應開扶桒曉日曈曈出<lb/>
玉宇清風習習来水緑渔翁声欵乃月明詩客手𫾣推<lb/>
秧針刺水麥揺浪定有豊年无後灾<lb/>
<pb n="KR4d0235_SBCK_009-5a"/>
　　　數日天氣朝隂莫晴復用前䪨<lb/>
忍飢面目類顔回僅淂青天半日開且碩催詩无雨至<lb/>
只冝送月有凬来出㳺偶似文昌霽侍滿當為桀溺摧<lb/>
<hi>退之和張十一憶作行云君當先行我待滿沮溺相繼窮年㩁</hi>曰雨曰暘皆帝力麥苗<lb/>
无害免書灾<lb/>
　　　哭何子應<lb/>
籍甚何夫子文章擅羙名金華傳語宝鄱水主詩盟心<lb/>
印横渠學相門无盡甥人間一萝覺卿月堕㙜城<lb/>
骯<graphic n="KR1507" url="https://raw.githubusercontent.com/kanripo/KR-Gaiji/master/images/KR1507.png" mimeType="image/png"/>冝三出飄零到九疑忠<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>黄屋眷音遇𬗋岩知<hi>公以</hi>
<hi>張魏公薦𬒳召</hi>共理符頻綰明刑莭屢持青天万里蜀无<lb/>
復話帰期<lb/>
<pb n="KR4d0235_SBCK_009-5b"/>
公作皇華使予乗郡守轓江湖吳芮囯襟抱杜陵尊翰<lb/>
墨頻揮染詩文細討論新編栞未就楚些巳招䰟<hi>何以正月</hi>
<hi>二月二十二日行部方議開椘東詶唱集途中三</hi>
　　　同官㑹飲鄱江樓送谷簾泉二尊戯成小詩<lb/>
聞說樓中㑹八仙郡齋分送谷簾泉好将投向鄱江水<lb/>
共作長鯨吸百川<lb/>
　　　名郡之東門曰永平書一絶<lb/>
鄱水新門號永平永平何止一鄱城碩言廣此平天下<lb/>
黎庶長無愁嘆声<lb/>
　　　主簿程同年和永平門詩再賦四絶因以贈别<lb/>
迃儒政事只平平濫守鄱陽十里城頼有同年更同事<lb/>
<pb n="KR4d0235_SBCK_009-6a"/>
公餘時作苦吟声<lb/>
髙唱猶嫌二謝平偏師䏻破五言城番人口誦新門記<lb/>
巳作雷門振大声<lb/>
才知端如杜下平異時何止任專城三年俛首栖榛棘<lb/>
行作冲霄鵉鳯声<lb/>
春盡湖如鏡面平扁舟送别古畨城相将我亦為行客<lb/>
征㕍来時好寄声<lb/>
　　　送春<lb/>
楊花榆莢滿天飛九十風光别我時鳬䳱成行报公事<lb/>
簿書中作送春詩<lb/>
　　　州院獄空贈知録孫聴<lb/>
<pb n="KR4d0235_SBCK_009-6b"/>
把麾承乏楚邦東獄及期年始報空顧我自慚無徳政<lb/>
同僚深喜有于公<lb/>
　　　鄱江樓分韵得月字<lb/>
尊酒相逢人二八年少壮夫子白髪明年何䖏更登楼<lb/>
遥望鄱陽江上月<lb/>
　　　前端午一日㑹飲鄱江楼十有六人既分韵賦<lb/>
　　　詩又戯成短篇<lb/>
佳莭江樓上同僚共把杯人如舜才子名半漢雲䑓詩<lb/>
占城南首音㕘古磬枚冝添兩學士相約訪蓬莱<hi>韓退之将</hi>
<hi>城南詩十六首漢犍為郡淂古磬十六枚</hi>
　　　五月二十日閔雨<lb/>
<pb n="KR4d0235_SBCK_009-7a"/>
仲夏百榖長中沐群龍分<hi>俗謂是日分龍</hi>此邦淂何龍行天莫<lb/>
辝勤碩於呼吸間山川走風雲亟下霈然澤捄我心如<lb/>
焚<lb/>
　　　次韵葉樞宻言别<lb/>
㳅落江湖歳月侵九重側席念公深漢庭寛大頒綸綍<lb/>
楚閣清和襆枕衾<hi>公寓居楚東閣</hi>大壑巨魚欣復縦虚舟積羽<lb/>
可䏻沉乾坤整頓須元老芝嶺柯山未許㝷<hi>公前欲居芝山今暫</hi>
<hi>居柯山</hi>
　　　洪景盧以郡醸飲客于野䖏園賦詩見寄次韵<lb/>
老境厭吏事帰心遶丘園日月忽有夏炎蒸变春温芝<lb/>
堂孰新醸誰共論文尊緬懐蓬山舊情好素所敦殷勤<lb/>
<pb n="KR4d0235_SBCK_009-7b"/>
十從事往掃東坡軒深杯滑琉璃不比田家盆醉吟到<lb/>
高䖏舞月成清歡我獨坐空齋静對忘憂萱萱多憂未<lb/>
忘香清思猶昏懐君不成寐兩䖏一声猿<lb/>
　　　剡紙贈嘉叟以詩爲謝次韵<lb/>
仁義知君學子輿豈惟詞賦似相如剡溪百幅𫾣氷紙<lb/>
換淂臨池小草書<lb/>
　　　伏日四望亭分韵淂月字<lb/>
伏日何䖏㳺危亭隂清樾十客同我登詩興浩然發四<lb/>
<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>山在眼奚用更柱笏小飲未成醺天邉見新月<lb/>
　　　次韵趙通判喜雨<lb/>
政拙時時費禱求心憂赤子餓填溝一声霹靂中宵雨<lb/>
<pb n="KR4d0235_SBCK_009-8a"/>
洗出江湖万里秋<lb/>
　　　徐孺子亭<lb/>
一室不暇掃心期掃天下一榻不妄設所待必賢者南<lb/>
州傑出士林泉事瀟洒閉門謝弓招道合不吾舎誰云<lb/>
性少通得一不為寡豫章豈私交端欲重宗社漢廷无<lb/>
此賢忍使遺在野交章薦天闕聘礼俻車馬髙人竟不<lb/>
屈清風凛華夏寄声郭有道一木難支厦肯同樊䖏士<lb/>
声名秖虚假鷄酒弔知音韜光老松檟倘令居孔門行<lb/>
蔵似回也江西今仲舉吏事飾儒雅神交千載友丹青<lb/>
妙摹寫作亭古東湖鱗鱗万椽瓦序嗤滕閣王詞偪長<lb/>
沙賈佳客從公㳺湖光瑩尊斚孺子真可師丗途何土<lb/>
<pb n="KR4d0235_SBCK_009-8b"/>
苴行矣浙東西鉏犂各帰把<lb/>
　　　張安囯舍人以南陵鄱陽雨暘不同示詩次韵<lb/>
春水平原天可拍夏日如焚天可拆哀哉農民亦良苦<lb/>
厭見常暘与常雨去秋鄱陽偶中熟巨室猶言廪无谷<lb/>
万畆家輸𢾗千斛路旁安淂黔敖粥　吾君罪已同禹<lb/>
湯思起傳岩調雨暘暫勤千騎作南伯要使炎嶠无餘<lb/>
殃<lb/>
　　　又次韵閔雨<lb/>
長夏蚊蠅倦驅拍忽淂緘封手親拆新詩首及民疾苦<lb/>
更閔鄱陽境无雨鄱陽假守仁不熟作郡端如種焦谷<lb/>
匈中賸有愁千斛闔門百指顔公粥𬗋㣲好善嗤洪湯<lb/>
<pb n="KR4d0235_SBCK_009-9a"/>
<hi>公孫洪張湯皆薦賢好善然其人不足取也</hi>眉間和氣如時暘行帰廊庙賛<lb/>
化育善人冝賞淫人殃<lb/>
　　　次韵安囯讀楚東酬唱集<lb/>
麾把江湖遇列仙𢋫酬篇什滿鄱川竇家兄弟聮珠日<lb/>
庐阜峯峦夕照天<hi>鄱陽芝山有五老亭西望庐阜晩晴則見范文正公詩試凭高閣望五老</hi>
<hi>夕陽開</hi>三郡美名俱赫赫<hi>陳洪州洪吉州王㒷化</hi>一㙜遺墨尚鮮鮮<lb/>
<hi>何憲</hi>𬗋㣲妙語題詩後光艶真能照簡編<lb/>
　　　安囯讀詶倡集有平生我亦詩成癖却悔来遟<lb/>
　　　不與編之句今𣣔編後集淂佳作𢾗篇爲楚東<lb/>
　　　詩社之光復用前韵<lb/>
六逸中无李謫仙<hi>前集恨不淂公詩爲大</hi>詩筒忽淂舊臨川<hi>舎人前治</hi>
<pb n="KR4d0235_SBCK_009-9b"/>
<hi>臨川乃鄰郡也</hi>枝芳又類燕山桂<hi>何卿往矣今集又淂五人</hi>馬立欣瞻刺史<lb/>
天<hi>五人二帥三守</hi>公似虞臣冝作牧我慙䑕技濫烹鮮新詩不<lb/>
减顔公詠貴若山王㝎不編<lb/>
　　　次韵安囯讀薦福壁間卿二詩悵然有感<lb/>
金華遽作鬼中仙嘆息真同子在川何遜詩猶在東閣<lb/>
杜陵家不上青天<hi>何卿毎有帰蜀之念既死其子以其䘮帰<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>于吴</hi>忠随奏䟽<lb/>
㽞　丹闕字落禅房照碧鮮客過楚東吟楚些唱詶新<lb/>
集定須編<lb/>
　　　五月二十五日餞安囯舎人于薦福洪右史王<lb/>
　　　宗丞来㑹坐間用前韵<lb/>
尊酒相逢半八仙鬂絲我類社樊川江東渭北四方客<lb/>
<pb n="KR4d0235_SBCK_009-10a"/>
<hi>張淮西洪江東王河北某浙東</hi>楚尾吳頭五月天蓮社濫陪陶令飲兵<lb/>
厨聊擊陸生鮮待将紅薬翻堦句别作番陽一集編<hi>張欲</hi>
<hi>尽和楚東唱詶詩故云</hi>
　　　再用韵送安囯<lb/>
辟榖㽞侯早淂仙慶鍾苗裔福如川少年為佛魁千佛<lb/>
今日生天作二天西掖代言詞俊逸東湖題壁墨澄鮮<lb/>
<hi>題名</hi>此行定有詩千首莫惜因風寄𢾗編<lb/>
　　　易芝山五老亭名曰五峯安囯書之因成短篇<lb/>
三秀呈祥䖏危亭壓衆坡眼驚庐阜近峯類夏雲多喬<lb/>
嶽神咸㑹蒼穹頂共摩𬗋㣲新鉄畫輝映楚江波<lb/>
　　　次韵安囯題餘干趙公子飬正堂堂張魏公所<lb/>
<pb n="KR4d0235_SBCK_009-10b"/>
　　　名也并為作銘<lb/>
去歳西来路偶同<hi>去六月予赴番昜魏公罷相来餘干邂逅于止饒水南僧寺</hi>一言<lb/>
不肯話飄蓬<hi>公所言皆囯之大事</hi>銘成飬正首示我<hi>公以七月朔日至餘干某</hi>
<hi>訪公於趙公子舎公以病不及見出堂銘藁見示</hi>室坐不欺深念公大盗欲纏<lb/>
遥拱北群言交乱卒居東可怜未戦身先死貫日精忠<lb/>
化白虹<lb/>
　　　次韵安囯題清音堂<lb/>
堂上清音楽奏仙洲如孤屿媚中川餘干遥服三苗囯<lb/>
陸羽高飛百越天<hi>有陸羽煑泉亭時湖廣冦賊未平故借用舞干意</hi>風過琵琶<lb/>
声不断水来雲錦色長鮮㽞題重遇張公子又入詩中<lb/>
第一編<hi>唐張祐詩在于越題詠中為首篇</hi>
<pb n="KR4d0235_SBCK_009-11a"/>
　　　郡齋舊有假山暇日命工葺之取石之嵌者繂<lb/>
　　　置山頂汲水筩竹引而激之自頂而下有懸崖<lb/>
　　　飛瀑之状予既以䔥洒名齋因鐫二字于石戯<lb/>
　　　成古風<lb/>
山從何来石無根水從何来山無源忽然幻出如自然<lb/>
群峯崒嵂声潺湲石工貌愚性機巧兩手頃刻成陶甄<lb/>
坐移野景到城郭觧使平地生林泉香炉瀑布名天下<lb/>
㕍蕩龍湫更瀟洒名山不見典刑存得趣何須論真假<lb/>
君不見晋公元勲兼盛徳緑野堂前羅澗石又不見行<lb/>
行正直韓退之汲井埋盆成小池二公匈中有佳致澗<lb/>
石盆池聊自戯世間万事皆戯耳何止兹山與兹水<lb/>
<pb n="KR4d0235_SBCK_009-11b"/>
梅溪先生後集卷第九<lb/>
<pb n="KR4d0235_SBCK_009-1a"/>
　梅溪先生文集卷第九<lb/>
　　　和韓詩<lb/>
　　　　和秋懐十一首<lb/>
　　丁卯季冬赴省試臨安至明年莫春側翅東帰既至<lb/>
　　㑹稽復還太學時方首夏草木敷榮良苗懐新㳺目<lb/>
　　原隰與物助欣至閏八月告帰復㝷故道雲水巳空<lb/>
　　園林𥘉落悽然感觸不能自已是月十有七日言息<lb/>
　　其廬定省之暇親戚鄊里日相過從有詩酒之樂恝<lb/>
　　然無復得失之在懐也清夜兀坐短檠自照誦韓退<lb/>
　　之秋懐詩十有一章欣若有晤因追其韻太山北斗<lb/>
　　我實慕之白雪陽春和以巴詞云<lb/>
<pb n="KR4d0235_SBCK_009-1b"/>
孟夏㳺㑹稽禾稼方薿薿南凮翼新苗生意殊未巳重<lb/>
来覺非乆相去百日耳黄雲萬頃空蘋末凉凮起園林<lb/>
亦摇落觸目成疑似人生過隙駒何足恃胡為朱顔向<lb/>
迷塗奔走不停軌得失無榮辱歸来實堪喜<lb/>
草木無利名時来自榮晬人生異草木百念起心地困<lb/>
窮斯感傷利逹或驕恣一朝同物化榮辱两何異有酒<lb/>
且行樂不必富與貴<lb/>
直道疾伊優壮懐增靡曼海上豕方牧夜中牛屢飯半<lb/>
生營一名偃蹇未如碩青銅忽自照白髮巳堪歎斥鷃<lb/>
適蓬蒿大鵬搏九萬物情貴得所奚用求自獻冨貴似<lb/>
可喜貧賤亦何怨<lb/>
<pb n="KR4d0235_SBCK_009-2a"/>
秋雨浸成潦秋霜漸為凌老樹喑寒蝉腥盤集痴蝇天<lb/>
涯有歸客面目吁可增吟餘自捫腹肝膽空稜稜臨淵<lb/>
不善漁籬頭掛寒<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>数椽茅屋下養此百不能<lb/>
秋懐蟲共悲秋夜鶴同警輝輝玉䋲低耿耿銀漢永靜<lb/>
思鳬舄喬遐慕螭蟠猛途逺慵著鞭井深艱下綆鳥倦<lb/>
當知還馬失亦云幸窮通委天命塵慮可深屏<lb/>
客路厭繁暑㱕懐愜新景枕冷夣自清夜明窓更冏聊<lb/>
棲明月枝勝逐西風梗支床甘自息伏櫪倦思騁惟有<lb/>
問目心拳拳慕囬請<lb/>
窓几生新凉燈火照𥘉暗省巳有昨非探懐無宿憾古<lb/>
書恣掀翻古意薄窺瞰心将逰寂寞語復攻苦淡實歉<lb/>
<pb n="KR4d0235_SBCK_009-2b"/>
名忌浮才踈得懲濫守志懼不堅入道恐成暫性栁戒<lb/>
牋賊心猿思繫䌫有友頻琢磨無官自校勘澹然學埸<lb/>
雄不恨儲無甔<lb/>
賢関藹多士頭角争軒軒中有倦㳺客虚名厭馳犇學<lb/>
為忠與孝思踐陽城言髙秋賦㱕去戯舞庭闈前東園<lb/>
㧊栗熟採摘供盤飡兄弟各賦詩集作棣蕚編甲乙二<lb/>
孺子日誦言半千學語三歲時笑味生甜酸欣然動我<lb/>
懐長夜不成眠歸来有此樂亦可終殘年<lb/>
吾廬有脩竹滴翠凝不乾天風一吹拂終夜鳴琅玕黄<lb/>
楊亦嘉樹一甕何團團日暮飛禽帰啾然欲求安嗟予<lb/>
欲何為屡渉呉江瀾一名竟未就舉弹空飛九對竹賞<lb/>
<pb n="KR4d0235_SBCK_009-3a"/>
佳樹聊繫子征鞍<lb/>
啇颷起何䖏古樹生秋声粛粛夜氣寂悠悠月華明兀<lb/>
兀念前古孜孜殚寸誠黙黙守孤陋兢兢防滿盈興至<lb/>
役詩匠愁来驅酒兵自適布衣願未覺青衫榮長鬚與<lb/>
赤脚亦足供使令<lb/>
鮮鮮霜中菊誰云晩不好開日即重陽雖晚亦同蚤對<lb/>
景便湏醉浮生苦難保胡為楚大夫不飲致枯槁何如<lb/>
醉鄊人雖醉亦有道<lb/>
　　　和符讀書城南示孟甲孟乙<lb/>
性無有不善兹言聞子輿學所以脩性楊雄著之書𣣔<lb/>
知人之生靈䑓湛然虚習善𥙿乃身習惡䘮厥𥘉下恵<lb/>
<pb n="KR4d0235_SBCK_009-3b"/>
與盗跖不生两門閭所趍一不同相去霄壌如是以吾<lb/>
夫子詩禮教伯魚當時非義方聖門亦蕭踈我似杜陵<lb/>
翁有児最憐渠徒愛不知教懼如驢與猪詎望登丹霄<lb/>
折桂騎蟾蜍粗令有聞見免為甕中蛆丱角入小學首<lb/>
誦仲尼居要知先孝弟餘力㦲乎歟我家素孤寒金玉<lb/>
苦無儲舊業止青箱辛勤二星餘遺尓以清白爾曺冝<lb/>
念且性情乃良田學問為耘鋤勿患逺難致跬歩馳蹇<lb/>
驢勿憂年不逢六經有新畬勿随犇競流伺候人庭除<lb/>
勿學田舍児黄金買冠𥚑在我能自脩不患無聲譽我<lb/>
乆困筆硯退思老山墟拭眼看爾曺庶使愁腸舒詩篇<lb/>
和韓公座右宜書諸青春㝡堪惜勉矣無躊躇<lb/>
<pb n="KR4d0235_SBCK_009-4a"/>
　　　和醉贈張秘書寄萬大年先之申之<lb/>
戊辰十一月十一日過萬橋是夕㑹飲先之家同䘖<lb/>
　柸者四人大年先之申之及予也促席而坐頗有清<lb/>
　歡醉中誦昌黎先生贈張秘書詩人皆勸我酒我若<lb/>
　耳不聞今日到君家呼酒持勸君之句既别遂和韓<lb/>
　韻贈三君子<lb/>
良友不易得清談苦難聞前夕知何夕我来訪諸君共<lb/>
對燈燭光芳尊細論文通家忝孔李促席聮機雲柸盤<lb/>
畧荷禮氣味同清芬一盞洗窮愁三柸話離群春舟㑹<lb/>
稽别<hi>孟夏别大年于㑹稽</hi>秋𬒮錢塘兮<hi>七月先之帰八月中之帰</hi>顧我與三友<lb/>
新當敗孤軍飄零各南北對酒無複醺客况飽牢落時<lb/>
<pb n="KR4d0235_SBCK_009-4b"/>
光負氤氲聚散實堪恨榮枯何足云歸来巳三月俗状<lb/>
日紛紛幸此同一笑盤飱飣腥葷蠔山薦巨房龜脚烹<lb/>
脩裙良辰屬嚴冬敗<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>無蝇蚊痛飲竟長夜髙歌和南<lb/>
薫雖非韓孟張所飲亦典墳何時脫埸屋南畆同耕耘<lb/>
晝為雞豚社夜䇿詩酒勲此言冝早踐勿待粲榆曛<lb/>
　　　和縣齋有懐四十韻<lb/>
　予所居之乗偏有室甚陋目曰陋齋客過而病之曰<lb/>
　子陋矣㢤予曰居九夷而不陋者夫子也予不敢學<lb/>
　居陋巷而能樂者顔囬也竊有慕焉楊子雲曰晞顔<lb/>
　之人亦顔之徒孰謂兹室之陋而不足以寄吾樂耶<lb/>
　何病之有既而讀韓公縣齋有懐遂和其韻目曰陋<lb/>
<pb n="KR4d0235_SBCK_009-5a"/>
　齋書懐<lb/>
讀書窺古今掩卷成叱咤唐虞昔垂衣禹稷起躬稼人<lb/>
材各超絶王業迭興謝典謨光日月雅頌藹蘭麝孟軻<lb/>
論易地顔囬堪並駕窮逹雖殊途聖賢實同價避就鄊<lb/>
隣鬬泣笑䟽戚謝甘心惟飲瓢没齒不談霸斯人嗟巳<lb/>
亡未俗遂多詐禄從枉道求氣為權門下争為邑犬吠<lb/>
翻取獵師罵幽人思隠盤髙士欲耕灞予生苦多難安<lb/>
跡殊未暇冬行皸两足夜坐痺雙髂黄卷徒自勞青雲<lb/>
未䏻跨借勢乏王公成名無㒒射大學厭虀鹽親闈踈<lb/>
膾䏑眷眷日懐歸區區毎求假飛同鷁過宋閑若馬歸<lb/>
華陋巷懐哲人短檠燒午夜對床有兄弟通家足姻婭<lb/>
<pb n="KR4d0235_SBCK_009-5b"/>
談笑開芳尊塵勞釋征靶篇章日盈嚢卷秩時抽架詠<lb/>
歌同舞雩歎息殊觀蜡有田聊代禄無謫不祈赦未為<lb/>
雄草玄謾學愈苴鏬嘨傲窮朝矄絃歌逹冬夏頭角姑<lb/>
目蔵齒牙誰肯借眠從弟子嘲醉不金吾怕心知得失<lb/>
妄眼見炎凉乍造物豈吾苦交情勿渠訝馬来未為福<lb/>
火盡安足藉孝弟儻自脩長㓜必能化力耕西疇禾剰<lb/>
種東皐柘㫖甘奉盤飱温清飾䑓榭斗粟鍳漢謡一㸑<lb/>
共崔舍仰効慈烏哺俯笑寒鴟嚇但令尊不空莫厭客<lb/>
頻迓凬篁觀掩冉山禽聴嬌姹困窮乃吾幸此禍不湏<lb/>
嫁<lb/>
　　　　和桃源圖<lb/>
<pb n="KR4d0235_SBCK_009-6a"/>
　世有啚畫桃源者皆以為僊也故退之桃源啚詩詆<lb/>
　其說為妄及觀陶渊明所作桃花源誌乃謂先世避<lb/>
　秦至此則知漁人所遇乃其子孫非始入山者能長<lb/>
　生不死與劉阮天台之事異焉東坡和陶詩嘗序而<lb/>
　辨之矣故予按陶誌以和韓詩聊証世俗之謬云<lb/>
嬴秦斬新開混茫傲睨前古無虞唐詩書為灰儒鬼哭<lb/>
李斯秉筆中書堂長城丁壮無還者送徒更住驪山下<lb/>
避世髙人何所之出門永與家鄊辭入山惟恐不深速<lb/>
豈是得巳巢扵斯来時六合為秦室未省今為何歲日<lb/>
吏不到門租不輸子長丁添更何䘏春入山中桃自花<lb/>
招邀隠侣傾流霞男耕女織自婚嫁派别支分都㡬家<lb/>
<pb n="KR4d0235_SBCK_009-6b"/>
誰泛漁舟迷䖏所山開洞闢聞人語乍相驚問卒相歡<lb/>
設酒烹鷄講賓主可憐秦事巳茫然帝業𥘉期萬萬年<lb/>
猶道祖龍長在世豈知異姓早三傳鄰里慇懃争餉饋<lb/>
人情與世無相異未信壺中别有天却訝身游興夣寐<lb/>
山花亂眼鳥哀鳴数日留連喜復驚更從洞口㝷郷路<lb/>
逢人欲話疑非情異日扁舟欲重顧水昡山迷紅日暮<lb/>
後来啚畫了非真作誌淵明乃晋人<lb/>
　　　和永貞行<lb/>
　予自少喜讀柳文而不忍觀其傳惜其名齊韓愈而<lb/>
　黨䧟叔文也退之與栁善及作順宗實錄未嘗假借<lb/>
　公議之不可屈也如此戊辰仲冬二十有二夜讀韓<lb/>
<pb n="KR4d0235_SBCK_009-7a"/>
　詩永貞行至予嘗同僚情可勝之句則知退之雖惡<lb/>
　伾文亦未䏻忘情扵劉栁軰也予既追和其韻遂扵<lb/>
　入司馬中獨詳及栁盖惜其人而深責之耳<lb/>
君不見天為元和開號令先遣憸人竊朝柄奉天難平<lb/>
閑虎貔弈客待詔来京師口中班班談治道正觀開元<lb/>
何足為黨與紛紛自標置逺借伊周供佞媚里塵附大<lb/>
皆羙官怨脩睚眦曽不難梯媒爵位由貨賂斥遂朝士<lb/>
因柸盤珣瑜卧第郢佑黙誰為唐室囬狂瀾朝攘利權<lb/>
未為怪莫奪兵柄可歎尤仙李蟠根未當艾十葉神噐<lb/>
那容干禁中大義知誰主東宫受禅同三祖越児涕泣<lb/>
呉児悲從此豺狼不生羽剛明天子位初登翦除元惡<lb/>
<pb n="KR4d0235_SBCK_009-7b"/>
流凶朋八州司馬才可稱莭巳掃地誰復矝子厚年少<lb/>
躁飛騰身䧟醜黨罹熏蒸著文擬騷愁思凝欲自辨白<lb/>
終莫曽王孫尸蟲託罵僧色豈不媿明窓燈所記先友<lb/>
時良肱忍使栁氏家聲崩吁嗟匪人何足慿士勿妄進<lb/>
當戦兢退之鯁直憤不勝詩篇史茟两可徴永貞覆轍<lb/>
冝痛懲<lb/>
　　　和短燈檠歌寄劉長方<lb/>
　戊辰仲冬二十有三夜坐六行堂對短燈檠誦昌黎<lb/>
　詩三復興嘆既而思友人劉長方昔作燈銘有空洞<lb/>
　其腹直方其形窒焉斯通晦焉斯明之句良有味也<lb/>
　㒒自念與劉君㳺二十載矣平日偃蹇之迹大畧相<lb/>
<pb n="KR4d0235_SBCK_009-8a"/>
　　似去秋同與上庠薦劉遂登乙科僕拜賜而還困躓<lb/>
　　如舊遂和韓公短檠歌以寄之<lb/>
　我與君㳺最乆長短檠夜夜分清光𥘉從鄊校共牢落<lb/>
　晚入太學同凄凉眼看児軰盡騰踏尚磨鉄硯穿蔾牀<lb/>
　君今巳作青雲客萬言曽射天庭䇿藍𫀆㱕拜七十翁<lb/>
　夀酒十分傾太白嗟予偃蹇只如前日髙空作盧仝眠<lb/>
　樂事巳輸君自恣銀燭髙燒環翡翠直形空腹舊時燈<lb/>
　牆角未應容易棄<lb/>
　　　　和苦寒<lb/>
　羲和錯冬令寒燠常相兼在人為不常時焉作貪廉玄<lb/>
　冥當用事如忌還如謙宜寒噤不嘘群萌誤抽尖既燠<lb/>
<pb n="KR4d0235_SBCK_009-8b"/>
俄吹冷夜寐黒不甜水行失其理厥疾不可砭前日當<lb/>
孟冬雷聲震銅蟾三日輒大雪飛花眩觀覘逮此始踰<lb/>
月娄变寒與炎晨起坐東牕陽光快恩霑霜畦秀𬞞苗<lb/>
欣焉自腰鎌頃刻變凛冽枯藤怯提拈齒牙戦霜凮縮<lb/>
舌疑銜箝架抽紛掀翻誰能正牙籖酒柸覺無力瓶罄<lb/>
勞頻添貂裘尚不煖况無或衣縑兀坐擁黄紬脰作寒<lb/>
龜潜氣血粟肌體涕涶水鬚髯紅爐熾薪炭旋覺寒星<lb/>
殱靜思天壌間萬類何繁纎路傍泣凍餒海角愁廢淹<lb/>
羽毛有不庇腥血有不燖豈堪當此時可以吾身占慇<lb/>
懃語妻子汝復勿多怨嫌破𬒳尚禁絮漏茅可添苫人<lb/>
生苟知足處此意亦恬但願王化行東西俱𬒳漸堯天<lb/>
<pb n="KR4d0235_SBCK_009-9a"/>
日舒長有目皆可瞻寒生在陋巷甘心事虀鹽何湏傍<lb/>
人門炙手随姦憸耽耽王侯宅笙歌下珠簾寒暑止温<lb/>
凉焉知有窮簷否泰迭徃来禍福相依黏勿用倚彼玉<lb/>
自分安吾蒹飽腹日三飯蔽形衣一䄡祁寒勿怨咨庶<lb/>
用懲無厭<lb/>
　　　和南食<lb/>
萬先之送巨蠣百房大破饞願正炰啜間記憶前日<lb/>
　作東平客飫啖兹味先之舉退之南食詩蠔相黏為<lb/>
　山千百各自生之句僕方追和韓詩遂用其韻以謝<lb/>
海錯千萬族惟蠔不能行潮来腹自飽亦足遂厥生翻<lb/>
笑魚蠏蝦晨夜何營營凬味與江<graphic n="KR2090" url="https://raw.githubusercontent.com/kanripo/KR-Gaiji/master/images/KR2090.png" mimeType="image/png"/>可以次第名薦身<lb/>
<pb n="KR4d0235_SBCK_009-9b"/>
炮炙間殻破材始呈北客昔南食一見生怪驚故人居<lb/>
海濱群鮮厭庖烹酷愛此味真不假薑桂橙遥憐山間<lb/>
友混迹黎與騂𬞞腸久不飽肌骨尫且獰巨房餉饞腹<lb/>
一笑百念平豈爲飲食欲實見親舊情誰知虀鹽餘盤<lb/>
湌味常并故鄊實堪戀未用圖西行<lb/>
　　　和聴㯋師琴<lb/>
　黄巖施生挟書来梅溪從吾弟夣齡㳺以裏糧餘資<lb/>
　易琴一張講習之暇時一弄焉季冬之朔燈火𥘉夜<lb/>
　凬靜籟息明星燦然坐南窓之下爲予撫之予素不<lb/>
　曉音律妄意古人琴中之趣欣若有得聴終遂㱕陋<lb/>
齋誦退之聴穎師琴詩掩卷慨然予旣嘉施生雅尚<lb/>
<pb n="KR4d0235_SBCK_009-10a"/>
遂和其韻以贈<lb/>
七絃自相語唱予仍和汝千指忽凄凉騷人悲戰埸大<lb/>
絃温和小清越惠凬夷韻參悠揚琴瑟鳴寒泉儀儀舞<lb/>
鸞凰山髙水逺聽愈淡花奴羯鼓聲方彊施生幽雅士<lb/>
不好笙與篁千金買焦尾悠然坐黎牀顧我非知音感<lb/>
激涕自滂三聴輒三嘆羲皇在我虀鹽腸<lb/>
　　　和憶昨行示夣齡<lb/>
　夣齡弟近感㣲恙情緒常若不佳予懼其壹鬰傷和<lb/>
　也因誦退之和張十一憶昨行云無妄之災勿藥喜<lb/>
　一善自足禳千災頭䡖目朗肌骨徤古劍新斸塵磨<lb/>
　埃殃消禍散百福併從此直到耆與鮐之句以慰其<lb/>
<pb n="KR4d0235_SBCK_009-10b"/>
　懐既以又和以贈之<lb/>
憶昔昨少年氣鋭心未灰平明出門薄暮廻觧衣換酒<lb/>
期必醉亂花壓面欹條放年華荏苒今半世觸事徃徃<lb/>
生悲哀歡娱無復少年味勉強談咲陪尊罍飲纔過量<lb/>
輒成疾秋霜入鬢剛腸摧子年少我氣鼎盛琅玕夜誦<lb/>
聲如雷匈中平時足藴藉頥神養素成嬰孩松姿栢質<lb/>
異蒲栁堅剛不怕霜霰漼凌雲变化未可料豈比嵲屼<lb/>
凬中桅胡為欝欝乃如許與我老者同虺隤豈縁心事<lb/>
未如願一念遂覺憂愁来還驚世態多險阻忤意未免<lb/>
生嫌猜壮懐千里力未致齟齬翻類三足能傷和伐性<lb/>
致坎軻两眉蹙恨慿誰開吾聞君子貴知命數者扵我<lb/>
<pb n="KR4d0235_SBCK_009-11a"/>
何有㢤又聞古人亦迍蹇在易固有無妄災閉門靜坐<lb/>
養時晦拂拭心鏡捐塵埃他年定作仁者夀齒背㑹見<lb/>
同鯢鮐聖賢遺訓載子腹此事寜不知所裁否徃㤗来<lb/>
固有日坦塗利轂寜湏摧<lb/>
　　　　和燕河南府秀才送周光宗<lb/>
　友人周光宗将叅告太學某誦退之燕河南府秀才<lb/>
　詩末章云隂凬攪短日冷雨澁不晴勉㢤戒徒馭家<lb/>
　國遲子榮以祝其行既又和以送之取古人賦詩取<lb/>
　㫁章之意云爾<lb/>
吾皇尚柔理北客来輸平投戈講文藝虞庠萃群英藹<lb/>
藹六年間人物如西京菁莪各成材龍虎巍標名東嘉<lb/>
<pb n="KR4d0235_SBCK_009-11b"/>
號多士半作鴻都生昭然藻鑑中不負事業精先進日<lb/>
通顯天衢作雷轟後生益可畏行藝方蜚聲賢㢤汝南<lb/>
丈頭角令人驚撑腸飽文史欲振三年鳴偃蹇未如志<lb/>
造物殊無情歸来務遵養絶意蝸角争髙堂有慈親祿<lb/>
養湏大烹壮懐不䏻已千里提短檠掉頭脫塵鞅舉翼<lb/>
摩太清賤子沗交末平生荷推誠𬗟懐去年春駕言共<lb/>
西征悠悠舊時路君今獨先行江梅弄春色愛日烘新<lb/>
晴勿惮行役苦㑹見㱕来榮<lb/>
　　　和荅張轍寄曺夣良<lb/>
　某與夣良㳺十有五載矣栖遲偃蹇之迹𥘉不相異<lb/>
　也兹復同舍上庠交契愈篤曹秋賦暫蹶予春闈退<lb/>
<pb n="KR4d0235_SBCK_009-12a"/>
　飛别已朞面猶未㑹追念疇昔泮宫之樂鄊校之㳺<lb/>
　鼓雪棹扵金溪振凬葛扵清逺門之外不無慨然因<lb/>
　誦退之荅張徹首章辱贈不知報我歌爾其聆首叙<lb/>
　始識面次言後分形遂和其韻以寄之且速其肯来<lb/>
　也戊辰季冬十六日<lb/>
故舊别云久話言猶未聆嵗暮念愈劇宵長夣形頻憶<lb/>
昔始傾盖相㸔俱妙齡參乎方越席鯉也纔趨庭樂泮<lb/>
共采藻泛江同食萍玄深探羲畫狂妄窺麟經端能辨<lb/>
箕荄未省分雷霆卷帙發晨架膏油燃夜櫺冨君才八<lb/>
斗我字識一字䡖縑苦窘幅髙屋欽建瓴低頭願為愈<lb/>
割席終慙寜結㳺指寥廓約泛航清泠驥足騁天駿鼇<lb/>
<pb n="KR4d0235_SBCK_009-12b"/>
頭緡海腥塗逺困塵鞅棹逥閣寒汀壮懐誓白水憤氣<lb/>
干青雲冥孤嶼散形影雙溪隔滄𬈑耿耿月遥共悠悠<lb/>
門獨扃論文憶李白對酒懐劉伶鄊校鼓沂瑟頌章賡<lb/>
魯駉濯暑振凬𬒮破寒操雪舲勝㳺倣栗里雅㑹脩蘭<lb/>
亭瓶罄沽甕蟻燭殘照嚢螢猖狂却大雅酩酊還獨醒<lb/>
槐市忽飛詔英才先振翎短檠慷慨長劍磨晶熒歌舊<lb/>
耻雪赤壁竒功收井陘髙價壓群玉新文麗繁星鄊閭<lb/>
借光豔庠序資儀刑随群𫀆暫白唾手衫當青殘生適<lb/>
孤苦舉足方伶俜文房泣遺澤座右悲先銘犬馬不填<lb/>
<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>鳬鷖卒同涇射縞服疆箭揰鍾施寸筳惟求免埸屋<lb/>
詎望揚王庭師旋約奏凱案就期脫囹勢屈戦徒力命<lb/>
<pb n="KR4d0235_SBCK_009-13a"/>
竒不文靈秋翼困燕省春苗害蟊螟日念返桑梓願言<lb/>
和鸞鈴溪山有偕影隠風雨無獨聽懸崖踏蒼翠怪石<lb/>
穿瓏玲豹閑眠霧窟鳥倦棲雲屏世情自翻覆交態長<lb/>
芳馨歲時覺荏苒咫尺如飄零盈虧婁瞻桂開落頻觀<lb/>
<graphic n="KR1396" url="https://raw.githubusercontent.com/kanripo/KR-Gaiji/master/images/KR1396.png" mimeType="image/png"/>欲去廢負米念来方祝蛉何時摻子手一笑空吾瓶<lb/>
注目杳雲雁緘書附原鴒鄙吝佇滌胃鈍頑資發鉶得<lb/>
得戒徒馭遲遲趨闕廷猶勝炙手軰奔走趍公<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>
　　　巳巳元日讀送楊郎中賀正詩因和其韻<lb/>
鷄日五更鷄咿喔銀缸明㓕燒餘脂家家呼牛逐耗鬼<lb/>
牛歸誰家鬼何之皇都朝㑹我無與西疇春亊行及期<lb/>
弟兄成行拜親老猶勝去年身未歸<lb/>
<pb n="KR4d0235_SBCK_009-13b"/>
　　　人日過電山隨行有昌黎集因讀城南登髙詩<lb/>
　　　遂次韵留别孫先覺<lb/>
臘去梅巳稀陽浮栁𥘉弄北斗新轉稍東風漸消凍為<lb/>
人莭固佳顧我身無用命駕訪親交肩輿勞僕従門䦨<lb/>
念乆别燈燭忻此共興来酒自斟歡至歌頻送提壼勸<lb/>
銜盃播榖催除葑農耕方迫㱕行樂未能縦人生苦離<lb/>
别俗状嗟倥偬春風桃李花把盞何時重<lb/>
　　　和李花<lb/>
　梅溪書院有李数株土寒花瘦㳺人不之賞因讀退<lb/>
　之詩平旦入西園梨花数株若矝夸中有一株李顔<lb/>
　色慘慘以含嗟惻然有感遂和其韵<lb/>
<pb n="KR4d0235_SBCK_009-14a"/>
春風入園林萬卉以艶争相夸胡爲此仙李顔色憔悴<lb/>
堪咨嗟稜稜痩樹数點雪半醒半睡風欹斜枯枝膚剥<lb/>
少生意况有疥癬相孽芽不如兎葵及燕麦妍媚春色<lb/>
摇纎葩下自成蹊直虚語誰肎顧盻留香車顧我<graphic n="KR1134" url="https://raw.githubusercontent.com/kanripo/KR-Gaiji/master/images/KR1134.png" mimeType="image/png"/>春<lb/>
少行樂老眼日有文書遮自憐衰颯巳如許那更對此<lb/>
愁人花皇都二月桃李盛朱輪翠盖方紛拏東君世情<lb/>
亦太甚十分春在侯門花試吟怨句問蒼昊一種春工<lb/>
何損加白華秉燭光照夜此樹不屬孤寒家造化無言<lb/>
意潜告我愛萬物初無差物情禀受苦自異奚有厚薄<lb/>
施萌芽勸君勿爲花致怨怨居易俟命思無邪<lb/>
　　　和荅栁栁州食蝦蟇<lb/>
<pb n="KR4d0235_SBCK_009-14b"/>
　蝦蟇水蟲也不為人害與螟蝗之類不同然周官蟈<lb/>
　氏掌出去鼃黽以灰洒之則死說者謂蟈與耿黽尤<lb/>
　怒鳴聒人耳故去之予竊謂此非周公之用心必後<lb/>
　世傳習之訛而附益其說也退之記其亊扵詩未免<lb/>
　乎勸矣巳巳仲夏群居梅溪諸友頗嗜此味丐者争<lb/>
　捕而致之予懼其殺物滋多和韓詩以戒<lb/>
蟲魚千萬族一一異状貌飛潛同一性巨細何必校彼<lb/>
微水中鼃四足傴而皰自從科蚪𥘉生育在泥淖好鳴<lb/>
乃其性非故欲喧閙蟈氏職洒灰恐非聖人教吾聞人<lb/>
間世生死同夣覺殺物傷吾仁忍聴聲熚爆况我儒衣<lb/>
冠絃誦生鄊校彼亦呼子曰有意欲吾効<hi>諺云住近孔堂蝦蟇呼子</hi>
<pb n="KR4d0235_SBCK_009-15a"/>
<hi>曰故以為戯</hi>人虫各好生奚用苦相撓退之惮食蛇得得釋<lb/>
　籠罩子厚放鷓鴣仁心亦稍稍胡為扵此蟲未盡忘嗜<lb/>
　樂薦祠用梟　穽誅虎豹古人豈妄殺去害除不孝<lb/>
　願留兹鼓吹駐我寒溪櫂<lb/>
　梅溪先生文集卷第九<lb/>
<pb n="KR4d0235_SBCK_009-15b"/>
</p>
<p>
</p>
  </div>
<div> <lb/>
    <p>
<pb n="KR4d0235_SBCK_010-1a"/>
梅溪先生後集卷第十<lb/>
　　詩<lb/>
　　　予自饒易䕫以七月九日行饒人遮道挽㽞易<lb/>
　　　轎由間道而去提點何徳献相追不及以詩見<lb/>
　　　寄云断橋截鐙亦堪憐始信林間别有天㣲見<lb/>
　　　兵機第一義朱<graphic n="KR1650" url="https://raw.githubusercontent.com/kanripo/KR-Gaiji/master/images/KR1650.png" mimeType="image/png"/>暫席廣文氊因次其韵<lb/>
誤辱番昜士庶憐閉門不許出朝天<hi>門名</hi>間行雖乏相如<lb/>
璧淂句全勝子敬氊<lb/>
　　　同官酌别<lb/>
無徳於民愧冦恂断橋留我荷番人同僚送别四十里<lb/>
滿酌不辞三𢾗巡<lb/>
<pb n="KR4d0235_SBCK_010-1b"/>
　　　途中寄何徳献<lb/>
邂逅江湖兩白頭公方東駕我西㳺韓張呼酒情雖重<lb/>
孔李通家好未修慶朔詩高魏提點秋香賦愧范饒州<lb/>
驛筒從此相来往别後何妨却倡詶<hi>范文正公守饒時魏郎中蕪作提點</hi>
<hi>二公甚相淂文正改知潤州魏作慶朔堂栽花詩寄之文公嘗爲魏作秋香亭賦</hi>
　　　宿何山孫氏竹軒觀張安囯題壁因用其韵<lb/>
往来真箇及瓜期<hi>去来皆七月</hi>見竹還思種竹時<hi>郡亝種竹</hi>今日<lb/>
賦詩添舊集明朝不是楚東詩<lb/>
　　　望庐山懐番昜同官<lb/>
五峯亭上同登日遥望庐山在杳冥今日庐山真滿眼<lb/>
回頭却望五峯亭<lb/>
<pb n="KR4d0235_SBCK_010-2a"/>
　　　萝觀八陣圖<hi>是夜宿章田</hi>
易任䕫子囯身猶在重湖萝䰟輒先往臨江觀陣圖竒<lb/>
才盖三囯壮志吞兩都惜哉功不遂英雄為欷歔胡為<lb/>
恍惚間㣲茫見規模清時耻談兵武侯其戯予<lb/>
　　　讀喻叔竒送行六詩<lb/>
番昜同事九十日尊酒相呼恨不多送别六詩詩似杜<lb/>
絶勝劉子竹枝歌<lb/>
　　　都昌道中望庐山思故鄉<lb/>
肩輿終日在山間忽見庐山憶㕍山我亦無心入蓮社<lb/>
碩随征㕍及秋還<lb/>
　　　過五柳湾<lb/>
<pb n="KR4d0235_SBCK_010-2b"/>
出守江湖日念還又扶衰病入巴山不能早作帰田計<lb/>
愧過渊明五柳湾<lb/>
　　　宿栖真寺<lb/>
林間古刹號栖真髙躅難㝷晋宋人我正迷途倦奔走<lb/>
何繇来向此栖身<lb/>
　　　懐番昜士民<lb/>
来去番昜各有因却疑行止亦由人此心可鍳惟天日<lb/>
公論難欺有士民<lb/>
　　　觀渊畫像<lb/>
䔥洒風姿太絶塵寓形宇内任天真絃歌只用八十日<lb/>
便作田園帰去人<lb/>
<pb n="KR4d0235_SBCK_010-3a"/>
　　　題翠軒<lb/>
渊明舊隱名棲真中有栖真閑道人庐山咫尺脚不到<lb/>
開軒種竹清且新我到山中越三宿似與道人縁分熟<lb/>
皇恩若許帰故鄉拭眼重来看修竹<lb/>
　　　寓栖真四宿時二児寓上庠未知去㽞又祠命<lb/>
　　　未下頗以爲懐<lb/>
白帝知何䖏黄山且少㽞<hi>地名上黄山</hi>心慙陶静莭政愧范<lb/>
饒州桒下越三宿江邉将半秋家書及祠命何日觧吾<lb/>
憂<lb/>
　　　望大孤山<lb/>
　湖口羅家渡中流見大孤山丗俗以孤爲姑以澎浪<lb/>
<pb n="KR4d0235_SBCK_010-3b"/>
　為彭郎遂有小姑嫁彭郎之語東坡戯見于詩番昜<lb/>
　有童子渡渡頭有小山如冡丗傳為九女冢見于啚<lb/>
　經其事甚怪盖亦丗俗流傳之訛遂以二渡所見戯<lb/>
　成一詩<lb/>
番昜古渡㽞遺冡湖口烟鬟露淡粧九女何由從童子<lb/>
兩姑那肯嫁彭郎<lb/>
　　　題湖口驛<lb/>
芦花洲渚江人邦我来把酒臨西牎五祖六祖山照眼<lb/>
清流濁流水同江孤山大小各嶄絶鍾石上下相㫪撞<lb/>
千㠶出沒烟雨裏何如鷗鷺飛双双<lb/>
　　　至江州<lb/>
<pb n="KR4d0235_SBCK_010-4a"/>
遥與齊侯㑹江人故囯存夷吾嗟不見北望是中原<lb/>
　　　和叔竒見寄<lb/>
荔子黄甘豈不香<hi>二物夔州所岀</hi>路經九折歎王陽羡<lb/>
君松竹吟哦䖏橘在懐中母在堂<lb/>
　　　讀趙果州詩<hi>名不拙時爲江州添倅</hi>
眉宇胷襟兩不塵唾成珠玉更清新惜哉不使蘇仙<lb/>
見題品寕先趙徳麟<lb/>
　　　讀王文正遺事<lb/>
太平宰相王文正盛徳真冝有子孫舊囯今餘㡬喬木<lb/>
三槐隂滿宋乹坤<lb/>
　　　題庾楼呈唐守立夫<lb/>
<pb n="KR4d0235_SBCK_010-4b"/>
遥望香炉氣欲烟坐觀湓浦浪㫪天山川滿目古今迹<lb/>
雲水千㠶名利舡万點白鷗家浩渺一声赤壁酹婵姢<lb/>
<hi>唐命妓歌赤壁詞</hi>詩篇細讀張耘叟倚遍䦨干思黯然<lb/>
　　　宿太平興囯宫<lb/>
此来端不為行春<hi>未至宫七里有地名行春亭</hi>欲向庐山訪隱淪<lb/>
聖主如容食祠禄碩為主管太平人<lb/>
九天使者號真王聖治峯前古道埸五百年間　聖君<lb/>
出太平治効過明皇<hi>自開元至今盖五百年</hi>
　　　宿東林贈然老<lb/>
儒服方𫀆兩秃翁兩家元是一家風帰田我欲效元亮<lb/>
结社師真如逺公㕍蕩此生看未足虎溪一笑偶然同<lb/>
<pb n="KR4d0235_SBCK_010-5a"/>
清凮明月処処共寕間江西与浙東<lb/>
　　　白公草堂<lb/>
庐阜双林寺炉峯㡬瓣香日烘烟嫋𬗋敬為白公堂<lb/>
　　　蓮社<lb/>
渊明修静不談禅孔老門中各自賢送别虎溪三笑後<lb/>
白蓮流水兩淒然<lb/>
　　　題東林聦明泉<lb/>
逺公白蓮社旁有聦明泉飲此誰聦明社中十八賢堯<lb/>
舜不曽飲聦明本諸天我軰雖飲之聦明不加前為爱<lb/>
此水清一酌滌塵縁却恐愚此水愚名自今傳<lb/>
　　　㳺圓通<lb/>
<pb n="KR4d0235_SBCK_010-5b"/>
夹徑森森欝老松烟霞深処忽聞鍾虎溪水隔侯溪水<lb/>
馬耳峯聮石耳峯遺像人猶思後主<hi>李後主功徳院有祠堂</hi>
開山僧不畏先鋒<hi>僧言曺先鋒翰下江州至圓通主僧跌坐不惧</hi>明朝杖屦山<lb/>
南去噴沬飛流看玉龍<lb/>
　　　贈訥老<lb/>
路入侯溪无故侯𣑽王祠宇占清幽語言文字真吾病<lb/>
喜共維摩大士㳺<lb/>
　　　題至楽亭<lb/>
双閣壮緇林一亭餘古屋庭垂祖師栢風動禅房竹山<lb/>
禽語畫寂岩花吐秋馥此樂本来無行人慕幽獨<lb/>
石散山形在<hi>旧有假山石巳散失有三巨石猶存</hi>池乾水意存㳺心山水<lb/>
<pb n="KR4d0235_SBCK_010-6a"/>
外至楽不容言<lb/>
　　　勝書記蜀僧也和予㳺玄通一詩用贈訥老韵<lb/>
　　　酬<lb/>
未向䕫門訪武侯禅房杖屦謾通幽題詩况有詩僧和<lb/>
深喜庐山淂勝㳺<lb/>
　　　次韵唐立夫以日者命状見寄<lb/>
天下名山欲徧看未能高卧愧陳摶山人誤說潜夫命<lb/>
只慕冥鴻不慕官<hi>唐詩云試把流年子細看休将蠖屈比鵬摶渠家大有回天力不爲區區</hi>
<hi>作好官</hi>
　　　趙果州致羊酒走筆戯詶<lb/>
十日庐山㳺𬞞腸作雷鳴對食有長鋏論文無麹生清<lb/>
<pb n="KR4d0235_SBCK_010-6b"/>
浄似齋戒遟留欲修行翩翩佳公子憐我厭黎羔魚酒<lb/>
致逺意詩篇慰西征薑新㣲帶糟鮓羙香流<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>今宵羊<lb/>
踏園䰟萝定湏驚回首白蓮社姑作陶渊明<lb/>
　　　題訥菴<lb/>
　圎通訥老以訥名菴題是菴者多用禅語予以儒說<lb/>
　證之<lb/>
休論摩詰与文殊試把菴名扣大儒君子於言端欲訥<lb/>
賢人終日只如愚楽山自昔称仁者利口由来惡嗇夫<lb/>
聴法双峯空聳耳老禅惟要一言無<hi>石耳馬耳圓通二高峯也</hi>
　　　題康王觀<lb/>
趣在烟霞丗味䡖天将庐阜尉西征且湏細看康王谷<lb/>
<pb n="KR4d0235_SBCK_010-7a"/>
未用遥㝷白帝城星子地分天上宿谷簾泉占酒中名<lb/>
凌雲仙客知多少肯向風波丗路行<hi>有凌雲峯</hi>
　　　湯泉<lb/>
占淂乹坤造化炉地中沸出巧工夫泉猶自作炎凉態<lb/>
休說衆生垢有无<lb/>
　　　宿帰宗寺<lb/>
好山无数不知名路入禅林氣更清岩石有時開鏡面<lb/>
<hi>石鏡</hi>溪流入夜作鵉声<hi>鵉/溪</hi>臨池墨客餘風韵<hi>寺本王右軍宅有墨池存</hi>
拭眼高僧避寵榮安淂清風生兩腋𬗋霄峰頂望寰瀛<lb/>
　　　簡寂觀<hi>陸修静道場</hi>
縈迃草徑少人行忽有黄冠洞口迎自咲荒蕪陶静莭<lb/>
<pb n="KR4d0235_SBCK_010-7b"/>
更㝷簡<graphic n="KR1254" url="https://raw.githubusercontent.com/kanripo/KR-Gaiji/master/images/KR1254.png" mimeType="image/png"/>陸先生朝真惟有壇前石流水猶餘絃上声<lb/>
欲听全雞上金闕𬗋霄峰際白雲横<hi>陸先生善鼔琴觀有朝真石金雞𬗋</hi>
<hi>霄皆山名</hi>
　　　㳺開先寺觀香炉瀑布諸峯讀李蘇二仙詩知<lb/>
　　　庐阜之勝在是記以十韵<lb/>
庐山何䖏好勝地有開先瀑水潄寒玉<hi>潄玉亭</hi>香炉生𬗋<lb/>
烟<hi>香炉峯</hi>𬗋霄長近日<hi>𬗋霄/峯</hi>黄石不知年<hi>黄石岩</hi>㕍蕩灵湫<lb/>
合<hi>有兩瀑布</hi>鄷城宝劍連<hi>双劍/峯</hi>龜行似朝斗<hi>行亀峯</hi>鶴唳欲冲<lb/>
天<hi>鳴鶴峯</hi>馬尾只自洗<hi>馬尾/泉</hi>牛頭奚用穿<hi>牛頭岩</hi>雄詞惟大<lb/>
白妙句更蘇仙寺占星流䖏<hi>星子縣</hi>橋飛月出邉碑方閱<lb/>
華蔵<hi>山谷作開先華蔵院記</hi>萝巳到栖賢明日㳺三峡帰心定决<lb/>
<pb n="KR4d0235_SBCK_010-8a"/>
然<hi>予易任䕫子方力丐祠聞三峽之名愈起帰心</hi>
　　　㳺万杉院<lb/>
誰栽沙苑千株栁争佀庐山万本杉如欲歳寒長不改<lb/>
更栽松栢滿幽岩<lb/>
庐山三百六十所長有神光照万杉借問山中有何宝<lb/>
仁宗飛白字非凡<lb/>
一水遥分瀑布餘万杉深処散明珠不知散却珠多少<lb/>
能買人間冨貴無<hi>散珠亭</hi>
　　　飛橋<lb/>
　讀東坡漱玉亭詩至月出飛橋東句想像佳境有跳<lb/>
　入清冷中之興予至開先新橋適成因書一絶<lb/>
<pb n="KR4d0235_SBCK_010-8b"/>
蘇仙詩裏見飛橋欲看虹霓踏玉腰我到山中虹始見<lb/>
揚輝有月印青霄<lb/>
　　　三峽橋<lb/>
三峽橋邉杖屨㳺此身疑巳到䕫州題詩欲比真三峽<lb/>
深媿詞源不倒流<lb/>
灔澦瞿塘在眼前便應從此上青天秋風脫葉随流下<lb/>
疑是十帆出峽舡<lb/>
　　　五老峯<lb/>
投老山林㒷已濃庐山欣与老人逢定湏容我来同老<lb/>
五老峯邉更有峰<lb/>
　　　玉淵<lb/>
<pb n="KR4d0235_SBCK_010-9a"/>
誰决銀河落半天飛流濺沬五峯前山中<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>木皆光澗<lb/>
知有含輝玉在渊<lb/>
　　　宿栖賢<lb/>
瀑水声中夜不眠星河影動半秋天誰云灔澦瞿唐逺<lb/>
只在洋瀾左蠡邉師子吼成方外法<hi>師子山</hi>石人叅淂定<lb/>
中禅<hi>石人峯</hi>住山五老知今古借問曽栖㡬箇賢<lb/>
　　　㳺楞伽<lb/>
渉水穿雲一徑迃朱砂峯下訪僧居鳥鳴蝉噪更幽䖏<lb/>
中有人蔵万卷書<hi>李公擇蔵書之所</hi>
老僧元不服朱砂境静心灰夀自遐庐阜招提三百所<lb/>
只餘折桂与楞伽<hi>有僧年八十一言庐山諸刹惟楞伽折桂不遭焚毁</hi>
<pb n="KR4d0235_SBCK_010-9b"/>
蔵書閣在已无書山色依然滿舊居㽞淂婦人三墨竹<lb/>
金鍾声裏尚扶踈<hi>鍾楼有李夫人墨竹公擇女兄山谷母也</hi>
　　　㳺南山入康谷以不觀谷簾泉為恨南康李守<lb/>
　　　致上尊乃此泉名也戯成一絶<lb/>
不飲谷簾山下水徒觀瀑布下長川使君破我㳺山恨<lb/>
酒寄人間第一泉<lb/>
　　　石鏡溪<lb/>
山中有鏡石為㙜雲霧深蔵木肯開别有一溪清佀鏡<lb/>
不湏人為拂塵埃<lb/>
　　　庐山紀㳺四十韵<lb/>
我性好山水思向庐山庐五老招我㳺有約芝山𥘉茲<lb/>
<pb n="KR4d0235_SBCK_010-10a"/>
行適所碩孰曰非天与入眼庾公楼興巳先籃輿雲開<lb/>
聖治峯石扣仙人居<hi>太平㒷国宫有聖治峯刘仙石</hi>香炉望烟靄净社<lb/>
觀芙蕖虎溪聊自咲天池歩冝紓<hi>天池㝡高不及㳺</hi>半月圓通<lb/>
晋幽亭楽有餘<hi>寺有至楽亭</hi>趣如六一翁境佀山環滁侯溪<lb/>
煑月泉石耳供岩𬞞<hi>峯以生石耳淂名</hi>破戒戯鱼酒踏園萝羊<lb/>
猪賢関淂家音<hi>二児時在太斈一日淂两書</hi>天恩拜新除抗章復辞<lb/>
免<hi>前辞䕫州今辞穴對</hi>行色仍躊躇遂作南山㳺首過荆林虚凌<lb/>
雲入康谷臨流清可漁𣣔飲第一水山深足趑趄湯泉<lb/>
本何来忽從龍口嘘鵉溪㝷故家<hi>帰宗寺本王右軍宅</hi>墨沼波猶<lb/>
瀦石鏡不可見懸崖照誰梳㝷真到簡寂入觀驚丘墟<lb/>
𬗟懐黄与陸何処飄霞𥚑<hi>簡寂觀乃陸修静道埸有黄石公岩觀今荒廃</hi>眼明<lb/>
<pb n="KR4d0235_SBCK_010-10b"/>
見飛瀑澗壑鳴瓊琚何落句思李練飛詩陋儒新橋跨<lb/>
虹霓出月明蟾蜍兩州劳五馬同日傳双鱼<hi>至開先淂唐江州李</hi>
<hi>南康書</hi>神光照万杉飛白晋天書遥瞻星子城青山點㫪<lb/>
鉏我行未及西三峡知何如登橋閱天險奮地轟雷車<lb/>
壮哉五丁力鑿此千尺渠群峯列耆老深渊蓄璠玙<hi>五老</hi>
<hi>諸峯及三峽玉渊並在栖賢</hi>古刹依朱砂穿林駭猿狙<hi>楞伽在朱砂峯下自栖賢</hi>
<hi>子路穿荆棘而行</hi>万卷巳空閣三竹猶扶踈肩輿足繭卒傳詩<lb/>
手疲胥佳境尚无窮雅興良巳攄身隨禽往還興逐雲<lb/>
卷舒重㝷訥菴老細論無言予節物变炎凉遟晋費居<lb/>
諸在路何悠悠帰萝頻蘧蘧秋風㕍還蕩緘封寄鄉閭<lb/>
　　　帰宗樅老言庐山有對云簡寂觀中甜苦笋帰<lb/>
<pb n="KR4d0235_SBCK_010-11a"/>
　　　宗寺裏淡鹹韲予因以湯泉石鏡戯成一絶<lb/>
叅禅淂味鹹韲淡學道忘憂苦笋甜石鏡与時為顯晦<lb/>
湯泉渉丗有凉炎<lb/>
　　　開先僧贈石菖蒲<lb/>
結根拳石伴孤僧對我還同道眼青莫遣塵埃侵九節<lb/>
㑹須重作玉衡星<lb/>
　　　别庐山<lb/>
山北山南巳徧㳺又移行李向西州身如孟子論行止<lb/>
心愧渊明任去晋峯頂今宵應好月人間明日是中秋<lb/>
天池一塔遥相送深喜浮雲為我収<lb/>
　　　題天華院<lb/>
<pb n="KR4d0235_SBCK_010-11b"/>
㳺徧庐山寺兹山亦自佳数宵縁石耳一飯為天華<lb/>
　　　中秋宿瀼溪驛<hi>瑞昌縣</hi>
半月㳺庐阜中秋宿瀼溪祠㝷元子隱<hi>元次山旧隱</hi>樹認赤<lb/>
烏栖<hi>吴赤烏所見之地</hi>坐待雲開月行愁雨作泥番人應話我<lb/>
身在九江西<lb/>
浪士旧㳺処旅人今兩宵赤烏曽紀瑞銀杏敢興妖<hi>驛故</hi>
<hi>簿斤有銀否木甚古能為妖伐之遂息</hi>照眼水名瀼回頭山憶堯<hi>番昜有堯山</hi>
男児四方志寕惮蜀天遥<lb/>
　　　瑞昌李宰贈元次山集<lb/>
蒼然山色冷然声次山之文讀可驚令君贈我有深意<lb/>
𣣔以漫浪更吾名我雖有官真漫耳誰遣䕫門称刺史<lb/>
<pb n="KR4d0235_SBCK_010-12a"/>
門卷欣逢子元子尤爱清泠瀼溪水<lb/>
　　　中秋思鄉用瀼溪韵<lb/>
今夜中秋月還應滿故溪遥知千里共深羡一枝栖歳<lb/>
月飄如萝年時醉佀泥可憐佳節裏兄弟各東西<lb/>
　　　宿多福院<lb/>
古刹名多福𥘉来宿上方蜂窠懸敗壁燕壘滿空梁蝙<lb/>
蝠沸盈室塵埃堆滿床香燒数炷柏移下小僧房<lb/>
　　　昨日飯金城觀今日飯石田驛<lb/>
城縦是金非碩淂田雖有石尚堪耕欲随秋㕍蕩中去<lb/>
却向杜䳌啼処行<lb/>
　　　瑞昌永興道中作<hi>瑞昌属江州永㒷属興国</hi>
<pb n="KR4d0235_SBCK_010-12b"/>
蜀道青天手未摩肩輿從此上危坡<hi>過瑞昌縣数里有亭子嶺頗高自番</hi>
<hi>昜三山方有嶺</hi>永城朝過路方永<hi>永城驛名在兩邑之界</hi>多福夜眠僧不<lb/>
多岡畔泥深愁欲雨渡頭舟小喜無波<hi>黄岡橋為水所没以小舟渡</hi>
青山滿眼森髙木正為人稀免斧抲<lb/>
　　　宿真如寺<hi>在㒷囯水南山名渫泉有御書閣</hi>
迢迢脩嶺踏朱紅<hi>朱紅嶺</hi>林<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>深蔵古𣑽宫一閣摩雲鏁<lb/>
宸翰神光長照大江東<lb/>
白帝孤城在何許遥想西風急砧杵我行𥘉至渫泉出<lb/>
御書閣下眠秋雨<lb/>
　　　至㒷囯軍<hi>舟中作</hi>
一宿真如飲渫泉鍾声催上渡頭舡<hi>渡名南市有十里湖</hi>夜来一<lb/>
<pb n="KR4d0235_SBCK_010-13a"/>
雨湖光好擬把窮愁洗冨川<lb/>
近涵州郭逺連天明月清風不計錢欲比西湖及西子<lb/>
品題湏喚旧蘇仙<lb/>
　　　題懐坡閣贈王景文囯正<hi>名質</hi>
窮途喜見富川波巳斍茲行所淂多杭頴西湖堪鼎足<lb/>
兼懐六一与東坡<lb/>
眼中十里是烟波天遣江山助子多自是玉堂揮翰手<lb/>
不應此処乆懐坡<lb/>
　　　贈陶永州<hi>名去㤗</hi>
雲作愁天風怒號遥瞻白帝萝猶劳口吟太白路難蜀<lb/>
心慕囦明人遇陶冨水巳厭家食乆<hi>陶本黄州人今居興国</hi>浯溪<lb/>
<pb n="KR4d0235_SBCK_010-13b"/>
行看石崖高人生五馬何曽貴堪嘆相逢各二毛<lb/>
　　　次韵王景文贈行四絶<lb/>
聖主龍飛白首郎誤蒙親擢與南牀言多妄発汲長孺<lb/>
心不敢邪蘇丗長<lb/>
天涯行客正悲秋向向鶻孫愁処愁<hi>峽中有山名鶻孫愁</hi>歌聴竹<lb/>
枝劉刺史詩懐慶朔范饒州<lb/>
吾道從来自不孤果蒙好語慰榛蕪孜孜相勉惟名節<lb/>
官聀何湏校有无<lb/>
君年方壮我顔蒼敢以宗盟論㕍行孝子忠臣公論在<lb/>
送行詩似少陵章<lb/>
　　　題謀野堂<lb/>
<pb n="KR4d0235_SBCK_010-14a"/>
　㒷囯江山似杭之西湖謀野堂在州宅冨於觀覧予<lb/>
　赴䕫門張使君開燕登堂賦詩<hi>張名采</hi>
滿目江山冨一堂公餘身在水雲鄉遥岑更作有无色<lb/>
西子為誰濃淡粧荷有香䏻清燕寢纓无塵可濯滄浪<lb/>
使君坐此謀何事境静心清百慮忘<lb/>
　　　聞詩聞禮不赴秋試以七月二十五日離太斈<lb/>
　　　八月二十六日至㒷囯軍喜其来也因作是詩<lb/>
不将蝸角与人争走侍双親蜀道行免為家書憂子美<lb/>
飽聞情話恱囦明一名所淂知多少万事真冝審重䡖<lb/>
更碩相随且帰去田園薄有要同耕<lb/>
　　　途中遇雨<lb/>
<pb n="KR4d0235_SBCK_010-14b"/>
夜宿佛圖市曉穿山障中泥愁行滑滑雨厭落𪷟𪷟晩<lb/>
稻短長熟野花深淺紅江西又湖北馬首㡬時東<lb/>
　　　宿大冶縣<lb/>
隔岸呼舟子湖山日欲臐人家𢾗點火風物一川雲小<lb/>
渡渔人占中流縣界分秋深山驛冷䔥瑟夜深聞<lb/>
　　　東方寺<hi>漢東方朔隱居之所唐僧智印師道場山頂白蓮池</hi>
大冶迢迢接武昌西征踰月到東方白蓮智印蟠桃朔<lb/>
仙佛同帰一道埸<lb/>
　　　宋武帝廟<hi>在大冶縣鉄山</hi>
規模仍旧晋乹坤遺恨于今失所尊庙食鉄山精爽在<lb/>
鑄兵思欲定中原<lb/>
<pb n="KR4d0235_SBCK_010-15a"/>
　　　宿武昌縣<lb/>
行盡江西路𥘉乗湖北舟荒城嘆權皓<hi>孫權及皓甞都于此</hi>賢令<lb/>
惜韓歐<hi>韓退之父仲昌歐陽公曽大父郴皆為武昌令</hi>漫浪無元叟峥嵘有故<lb/>
洲神仙雪堂客㡬度絶江㳺<lb/>
　　　㳺西山寺<lb/>
好山遺恨恐他年冐雨登臨興浩然避暑離宫閔吳主<lb/>
<hi>本吴王避暑宫</hi>横舟巨浪壮蘇仙秋声䔥瑟松風閣岩乳清冷<lb/>
菩薩泉山半有亭名可易漫郎尤悪曲并圎<hi>山腰有九曲亭</hi>
　　　遇雨兩宿縣驛<lb/>
絶巘笙簘断鄰州鼓角聞江淮兩岸雨吳楚一天雲有<lb/>
驛聊堪憇无尊亦自欣西山逢老宿往事說三分<lb/>
<pb n="KR4d0235_SBCK_010-15b"/>
　　　吳大帝庙<hi>故安楽宫也樊山郎山形如八字鄂渚亦有八字山</hi>
樊山八字形長在漢鼎三分囯盡墟安楽故宫猶庙食<lb/>
遺民時薦武昌<lb/>
　　　望黄州<lb/>
肩輿万松嶺鼓楫芦花洲忽見江上山人言是黄州懐<lb/>
人望雪堂讀記思竹楼二豪不復見大江自東流<lb/>
　　　過樊口<lb/>
短棹經樊口高人憶漫郎杯湖誰復泛退谷自深蔵鄂<lb/>
渚風烟接吳宫草樹荒遺音聞八曲大小兩回傍<lb/>
　　　宿華容寺<lb/>
古刹何年有傳聞正觀𥘉薬痊明主疾䑕福𣑽王庐帝<lb/>
<pb n="KR4d0235_SBCK_010-16a"/>
賜褒嘉札<hi>以上事見武昌土俗記</hi>神晋吉利書<hi>殿柱有倒書吉利二字人相傳以為</hi>
<hi>天書</hi>殘僧三四軰朝莫自鍾魚<lb/>
　　　朝離華容莫宿孟橋小店甚陋淂莫漕子蒙書<lb/>
　　　以八百料舡見借遂可鼓楫而西矣<lb/>
曉發華容寺雲開鄂渚天秋深餘晚稻地曠闢管田草<lb/>
市魚多骨荒村店有烟計䑓書報我已具済川舡<lb/>
　　　至鄂渚泊報恩寺<lb/>
䟦渉經江夏悲凉忽莫秋雨登羅漢閣<hi>寺有五百羅漢閣可以觀覧</hi>
醉上庾公楼<hi>諸公㑹食揔司既罷予獨登南楼</hi>風急将吹㡌江寒更泛<lb/>
舟川塗元不隔帰萝到東甌<lb/>
　　　題一覧亭<hi>在漕䑓後山</hi>
<pb n="KR4d0235_SBCK_010-16b"/>
危亭頂鄂渚欲上𥘉不敢肩輿躡峥嵘眼界驚坎窞青<lb/>
山繚江湖烟雨抹濃淡千㠶破凔浪万室昭菡蓞大澤<lb/>
匈可吞秀色手冝攬形勢控上㳺天險卦侔坎登臨迫<lb/>
吹帽秋声在葭菼衘杯情有欣懐古意多感兩雄孫与<lb/>
刘壮志鯨鵬噉赤壁走阿暪功業炳鈆槧黄鶴去何之<lb/>
灵竹色猶慘楼餘庾公㒷洲遺正平憾北望旧中原激<lb/>
裂壮士膽何由登太山一快天下覧<hi>赤壁之說有四在鄂之蒲圻者是孫</hi>
<hi>權遣周瑜与刘俻併力敗曹公于是</hi>
　　　莫漕以蓴羹薦杯<lb/>
蕭瑟秋風送㕍回萝䰟終夜遶簫㙜年家知我郷心切<lb/>
斫鱠羹蓴薦酒杯<lb/>
<pb n="KR4d0235_SBCK_010-17a"/>
<pb n="KR4d0235_SBCK_010-1a"/>
　梅溪光生文集卷第十<lb/>
　　　詠史詩<lb/>
　　　　㐲犧<lb/>
　太古民淳事簡稀聖人牛首號包羲如今四海皆人靣<lb/>
　心似山川更嶮巇<lb/>
　六畫中含萬象殊洪荒一變遂歸儒河圖不授包犧氏<lb/>
　民到于今目尚塗<lb/>
　　　　神農<lb/>
　民食腥膻鳥獸同那知土榖利無窮後人只祀勾龍棄<lb/>
　誰念艱難起帝功<lb/>
　　　　黄帝<lb/>
<pb n="KR4d0235_SBCK_010-1b"/>
　百年功就蛻乾坤鼎冷湖空跡尚存别有慶源流不盡<lb/>
　皇朝葉葉是　神孫<lb/>
　　　　唐尭<lb/>
　仁徳如天帝業隆四㓙不去付重瞳當時黄屋如傳子<lb/>
　千古那知揖遜風<lb/>
　　　　夏禹<lb/>
　洪流浩浩浸寰區民雜蛇龍鳥獸居長歎當時㣲帝力<lb/>
　蒼生今日盡為魚<lb/>
　　　　啓<lb/>
　堯舜與賢真可法夏王傳子若堪疑謳歌自屬吾君子<lb/>
　不是當時禹徳衰<lb/>
<pb n="KR4d0235_SBCK_010-2a"/>
　　　少康<lb/>
虞仍靡艾共輸忠一族中興復禹功較徳宜優漢髙帝<lb/>
知音惟有貴鄊公<lb/>
　　　桀<lb/>
大禹辛勤造夏邦子孫何苦亊淫荒國忘不悟生平罪<lb/>
翻悔當時不殺湯<lb/>
　　　成湯<lb/>
大乙興仁獸網中鳴條一戦遂成功歸来猶自懐慙徳<lb/>
亊與唐虞巳不同<lb/>
　　　髙宗<lb/>
湏信精誠可動天髙宗一夣得真賢濟川不頼良舟楫<lb/>
<pb n="KR4d0235_SBCK_010-2b"/>
安得中興五千年<lb/>
　　　紂<lb/>
醸酒爲池肉作林深宫長夜恣荒滛何如早散橋倉粟<lb/>
結取臣民億萬心<lb/>
　　　周文王<lb/>
民疾啇辛若冦讎三分天下二歸周文王終世全臣莭<lb/>
不念前時羑里囚<lb/>
　　　武王<lb/>
八百諸侯㑹孟津民心天意緫歸仁湏知不食干戈粟<lb/>
自有登山采蕨人<lb/>
　　　成王<lb/>
<pb n="KR4d0235_SBCK_010-3a"/>
姬旦推誠相㓜沖流言交亂出居東誰云王是中才主<lb/>
一啓金縢即悟公<lb/>
　　　宣王<lb/>
北伐南征萬國臣中興周室頼賢人崧髙千古英靈在<lb/>
何獨當時降甫申<lb/>
　　　幽王<lb/>
文武基圖木易量可憐中葉壊幽王神龍流沬生尤物<lb/>
赫赫宗周一笑亡<lb/>
　　　秦始皇<lb/>
鯨吞六國帝人寰遣使遥㝷海上山仙藥未来身巳死<lb/>
鑾輿空載鮑魚還<lb/>
<pb n="KR4d0235_SBCK_010-3b"/>
　　　二世<lb/>
始皇一怒逐扶蘇天欲亡秦果在胡翻𬒳四方黔首笑<lb/>
不分鹿馬是誰愚<lb/>
　　　漢髙帝<lb/>
百戦功成漢業新咸陽置酒問群臣區區髙起王陵軰<lb/>
豈識龍顔善用人<lb/>
仗劍﨑嶇起沛豊祗将嫚罵馭英雄雖然䏻用三人傑<lb/>
巳失啇山四老翁<lb/>
　　　文帝<lb/>
文帝興王自代来百金不費亦仁㢤後人不務師恭儉<lb/>
萬户干門㡬露䑓<lb/>
<pb n="KR4d0235_SBCK_010-4a"/>
　　　武帝<lb/>
武帝英雄類始皇甘心黷武國㡬亡晚年頼有知人術<lb/>
觧把嬰児付霍光<lb/>
　　　宣帝<lb/>
道雜覇王非羙事治先刑法少仁恩盖楊韓趙猶誅死<lb/>
誰謂當時獄不冤<lb/>
　　　元帝<lb/>
徳化欲遵周軌轍刑名思革漢規模更生踈斥䔥生戮<lb/>
元帝何曽善用儒<lb/>
　　　光武<lb/>
大命由来自有真子輿徒號漢家親湏知炎祚中興主<lb/>
<pb n="KR4d0235_SBCK_010-4b"/>
元是南陽謹厚人<lb/>
欝欝葱葱瑞氣浮南陽兵起再興劉将軍大敵非常勇<lb/>
文叔平生本好柔<lb/>
　　　明帝<lb/>
萬乗臨雍事老更橋門億萬㑹諸生永平大子真儒雅<lb/>
只恨容人度未宏<lb/>
　　　章帝<lb/>
民苦䌓苛厭永平科除慘獄慰群情不窮竇憲欺君罪<lb/>
翻𬒳寛柔壊典刑<lb/>
　　　魏武帝<lb/>
董吕裘劉電掃空阿瞞獨歩騁姦雄豈知權備皆人傑<lb/>
<pb n="KR4d0235_SBCK_010-5a"/>
未肯全将鼎付公<lb/>
　　　呉大帝<lb/>
㧞刀斫案氣如虹獨倚周即立雋功一戦果摧曹孟徳<lb/>
不妨髙枕覇江東<lb/>
　　　蜀先主<lb/>
曹公姦黠世無雙元徳雄才肯見容誰把荆公資覇業<lb/>
一朝雲雨起蛟龍<lb/>
　　　晋宣帝<lb/>
四朝天子寄安危寡婦孤児豈忍欺見說五湖扛鼎日<lb/>
又勝三馬食槽時<lb/>
　　　晋武帝<lb/>
<pb n="KR4d0235_SBCK_010-5b"/>
早歲膺圖帝業光睌年何事政多荒筭来不用平呉好<lb/>
畢竟呉平速晋亡<lb/>
　　　元帝<lb/>
金陵王氣為誰鍾五馬南浮一化龍四海民心共晋思<lb/>
江東何事却從容<lb/>
　　　宋武帝<lb/>
宋武英雄世莫加長驅千里定中華衆機不據金湯險<lb/>
自剖乹坤作両家<lb/>
　　　齊太祖<lb/>
天厭金刀水徳終一時人望屬䔥公能論魏武周文亊<lb/>
獨有區區謝侍中<lb/>
<pb n="KR4d0235_SBCK_010-6a"/>
　　　梁武帝<lb/>
不法先王治用儒捨身傾國事浮屠堪嗟餓病䑓城日<lb/>
曽得空王救死無<lb/>
　　　簡文帝<lb/>
青絲白馬渡江来宫殿酣酣盡委灰不觧開門納挑捧<lb/>
空悲明鏡不安䑓<lb/>
　　　陳武帝<lb/>
一旦權臣外召君巳知天帝欲興陳江准若道無神物<lb/>
誰報齊兵至夀春<lb/>
　　　後主<lb/>
臨春閣上醉流霞狎客酣歌興未涯江左半無陳日月<lb/>
<pb n="KR4d0235_SBCK_010-6b"/>
君臣猶聴後庭花<lb/>
　　　魏道武<lb/>
火舉南征破弱燕拓開中土奠山川功成若更䏻修徳<lb/>
自可延年度厄年<lb/>
　　　北齊神武<lb/>
浮圖入海天已魏鸚鵡興謡運啓齊鄴下兵興黄螘死<lb/>
營中星隕衆驢嘶<lb/>
　　　齊後主<lb/>
峩冠食禄鷄開府揺尾承恩大郡君将士焉能死征戦<lb/>
盍驅爾軰赴三軍<lb/>
　　　周文帝<lb/>
<pb n="KR4d0235_SBCK_010-7a"/>
傳檄東征賀六渾親迎天子入長安剰栽沙苑千株栁<lb/>
長使齊軍破膽寒<lb/>
　　　隋文帝<lb/>
孽后邪臣造釁端房陵幽閉抱深冤一朝变起宫闈内<lb/>
方信當時用婦言<lb/>
　　　煬帝<lb/>
汴水東流岸栁春龍舟南下錦㠶新鳥聲勸酒梅花笑<lb/>
咲殺隋亡亦似陳<lb/>
　　　唐太宗<lb/>
仁義誰云不可行文皇親見治功成徳彛可惜身先死<lb/>
豈信人間有太平<lb/>
<pb n="KR4d0235_SBCK_010-7b"/>
　　　髙宗<lb/>
正觀基圖極盛隆誰将神噐付昏童倒持利柄歸房闥<lb/>
仙李枝柯一剪空<lb/>
　　　明皇<lb/>
天寳君臣玩太平梨園弟子奏新聲貴妃一笑天顔喜<lb/>
不覺胡塵暗兩京<lb/>
　　　粛宗<lb/>
張后宫中巧弄權上皇西内老誰憐杜陵獨念君臣義<lb/>
長向雲安拜杜䳌<lb/>
　　　徳宗<lb/>
虜箭侵陵御幄時君臣相顧不勝悲难平猶自推天命<lb/>
<pb n="KR4d0235_SBCK_010-8a"/>
盧𣏌奻邪竟不知<lb/>
　　憲宗<lb/>
叛將連頭就典刑元和功業九■成晩年誤信妖人術<lb/>
禍自丹砂藥裏生<lb/>
　　文宗<lb/>
輦路青青春草多凭髙無語涕滂沱禁中夜召詞臣語<lb/>
受制家奴可柰何<lb/>
　　　梁太祖<lb/>
天下人心共惡梁祇應無柰虎狼彊可隣千尺黄河水<lb/>
投盡清流始㓕唐<lb/>
　　　唐荘宗<lb/>
<pb n="KR4d0235_SBCK_010-8b"/>
十年征戰不知勞三矢功成意氣豪自咤身為李天下<lb/>
焉知禍起郭門髙<lb/>
　　　晋髙祖<lb/>
玉帛和蕃辱巳深那堪割地侈戎心關南一䧟腥膻後<lb/>
遺患寥寥直至仐<lb/>
　　　漢高祖<lb/>
石氏君臣盡播遷晋陽兵起據中原早知只有三年漢<lb/>
何似捐軀報晋㤙<lb/>
　　　周太祖<lb/>
岀鎮雄藩勢已危擁兵乗釁襲京師誰知一代生靈主<lb/>
元是雕青郭崔兒<lb/>
<pb n="KR4d0235_SBCK_010-9a"/>
　　　周世宗<lb/>
髙平决戦破劉旻北取三関速若神大業未成天命改<lb/>
殿前點撿是真人<lb/>
　　　許由<lb/>
肥遁箕山不可㝷髙名不朽到于今尚留昔日洗耳水<lb/>
為洗世人爭兢心<lb/>
　　　后稷<lb/>
洪水横流四海飢教民稼穡務三時後王欲識艱難業<lb/>
讀取豳風匕月詩<lb/>
　　　伊尹<lb/>
窮居樂道自躬耕那肯要君用割烹湯后不加三聘禮<lb/>
<pb n="KR4d0235_SBCK_010-9b"/>
未應改志爲蒼生<lb/>
　　　箕子<lb/>
諌君不聴念君深𬒳髪徉狂自鼓琴千古共傳箕子操<lb/>
一時難悟狡童心<lb/>
　　　比干<lb/>
諌君不聴盍亡身豈忍求生却害仁不向天庭剖心死<lb/>
安知心異世間人<lb/>
　　　伯夷<lb/>
避紂窮居北海濵㱕来端爲有仁人武王不聴車前諌<lb/>
餓死西山志亦伸<lb/>
　　　太伯<lb/>
<pb n="KR4d0235_SBCK_010-10a"/>
太伯髙風不可追鴈行接羽共南蜚莫言断髪便無用<lb/>
猶有<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>蠻慕義歸<lb/>
　　　太公<lb/>
隠迹蟠溪七十餘釣灘清淺鬢䔥踈滿懐韜畧為香餌<lb/>
只釣文王不釣魚<lb/>
　　　周公<lb/>
明堂攝政朝群后四海流言孺子疑何亊召公猶不說<lb/>
丹心惟有鬼神知<lb/>
　　　召公<lb/>
䑕牙雀角豈䏻欺召伯聦明聴不疑南國政成公巳去<lb/>
甘棠長結後人思<lb/>
<pb n="KR4d0235_SBCK_010-10b"/>
　　　齊威公<lb/>
諸侯九合霸圖成晋宋江黄盡㑹盟惟有召陵功最直<lb/>
包茅不貢故来征<lb/>
　　　晋文公<lb/>
逆旅栖栖十九年五蛇夾負遂升天却慙不及齊威正<lb/>
卿相由無管仲賢<lb/>
　　　宋㐮公<lb/>
小國爭盟禍莫迯託名仁義直徒勞殺人祭鬼寜非忍<lb/>
猶自臨戎惜二毛<lb/>
　　　秦穆公<lb/>
秦穆平生善用兵孟明三敗始功成後人不識兵家勢<lb/>
<pb n="KR4d0235_SBCK_010-11a"/>
異議紛從勝負生<lb/>
　　　楚荘王<lb/>
周衰夷狄最跳梁楚入春秋勢更強䏻用一言存㓕國<lb/>
賢㦲猶有一荘王<lb/>
　　　魯隠公<lb/>
唐堯授舜由天命太伯奔呉避聖人魯隠効顰端可笑<lb/>
遜威不正自巳身<lb/>
　　　威公<lb/>
菟裘有意身将老社圃無端釁巳萌篡魯由来因羽父<lb/>
過齊争柰遇彭生<lb/>
　　　荘公<lb/>
<pb n="KR4d0235_SBCK_010-11b"/>
先君出㑹不生還魯弱無由可報冤禰廟豈冝姜氏見<lb/>
荘同何忍與讎婚<lb/>
　　　閏公<lb/>
慶父衰姜産禍芽齗齗魯道可勝嗟武闈難起無人救<lb/>
季子来㱕未足嘉<lb/>
　　　僖公<lb/>
僖公能継伯禽凮盛徳揄楊魯頌中惟有春秋用王法<lb/>
不䡖一字曲褒公<lb/>
　　　文公<hi>年</hi>
時無閏月那成嵗廟有先君豈上賢魯國從来秉周禮<lb/>
文公何事獨無天<lb/>
<pb n="KR4d0235_SBCK_010-12a"/>
　　　宣公<lb/>
東門無道敢欺天過市哀姜語可憐和氣致祥乖致異<lb/>
如公自合大無年<lb/>
　　　成公<lb/>
周室孤危若旅人諸侯誰復肯来臣成公不朝是天子<lb/>
假道京師㑹伐秦<lb/>
　　　㐮公<lb/>
侯伯誰修二霸公大夫專政自㐮公堂堂魯國車千乗<lb/>
翻在三家掌握中<lb/>
　　　昭公<lb/>
昭公失國寓乾侯方伯無人肯見憂如晋適齊徒取辱<lb/>
<pb n="KR4d0235_SBCK_010-12b"/>
祗縁不用子家謀<lb/>
　　　定公<lb/>
春秋疆埸事紛然齊魯干戈㡬載連若使真儒長見用<lb/>
来㱕何止汶陽田<lb/>
　　　哀公<lb/>
諸侯失政倍臣僣中國無君左袵專欲問哀公後来亊<lb/>
春秋書止獲麟年<lb/>
　　　鄭荘公<lb/>
天地深恩詎可忌寐生忠孝両俱巳身從何出翻囚毋<lb/>
國是誰封敢射王<lb/>
　　　齊㐮王<lb/>
<pb n="KR4d0235_SBCK_010-13a"/>
諸児惟薄可曽修敝笱詩包両國羞何事春秋九諱惡<lb/>
祗縁能報祖宗讎<lb/>
　　　齊項公<lb/>
敵國行人詎可䡖等閑戯笑禍胎成胥閭竟日知何語<lb/>
囬首齊郊巳𬒳兵<lb/>
　　　鄧祁侯<lb/>
舅甥柸酒結綢繆豈忍隂懐盗賊謀不聴三臣言亦是<lb/>
未湏深罪鄧祁侯<lb/>
　　　晋獻公<lb/>
齒髮衰殘志慮昏讒興婦口可心寒不知尤物䏻為禍<lb/>
却為驪姬寝食安<lb/>
<pb n="KR4d0235_SBCK_010-13b"/>
　　　楚靈王<lb/>
章華䑓就國𬒳繇徴㑹諸侠意氣驕楚衆巳離猶不悟<lb/>
近臣徒為頌祁招<lb/>
　　　楚懐王<lb/>
懐王誤與虎狼親身死咸陽一旅人見說國人懐舊徳<lb/>
楚雖三户亦巳秦<lb/>
　　　呉王夫差<lb/>
西施未必觧巳呉祗為讒臣害覇圖早使夫差誅宰嚭<lb/>
不應麋鹿到姑蘇<lb/>
　　　越王勾踐<lb/>
機㑹由来貴速投姑蘇事與㑹稽侔謀臣不早麾兵進<lb/>
<pb n="KR4d0235_SBCK_010-14a"/>
嘗膽徒勞二十秋<lb/>
　　　頴考叔<lb/>
衣冠肉食謾紛紛誰觧柸羔感悟君頴谷封人雖賤士<lb/>
却䏻純孝至今聞<lb/>
　　　石碏<lb/>
人情誰忍棄天倫公獨䏻将義滅親何惜一時誅賊子<lb/>
不妨千古作純臣<lb/>
　　　孔父<lb/>
春秋死難止三人皆欲求仁未得仁莭義可書惟孔父<lb/>
勝如仇牧勝如荀<lb/>
　　　仇牧<lb/>
<pb n="KR4d0235_SBCK_010-14b"/>
春秋死難止三人皆欲求仁未得仁仇牧捐軀為君父<lb/>
不如孔氏勝如荀<lb/>
　　　荀息<lb/>
春秋死難止三人皆欲求仁未得仁荀息捐軀為私暱<lb/>
也勝賊子與姦臣<lb/>
　　　祭仲<lb/>
庻子雖賢寕奪嫡人臣惟聖可行權區區祭仲何為者<lb/>
賣國容身豈足賢<lb/>
　　　管仲<lb/>
小莭區區豈足羞功名未顯分纍囚平生自有真知巳<lb/>
寕患威公怨射鈎<lb/>
<pb n="KR4d0235_SBCK_010-15a"/>
　　　大夫種<lb/>
狩罷呉郊鳥兎空果烹獵犬廢良弓大夫自為知㡬晚<lb/>
豈是陶朱計不忠<lb/>
　　　范蠡<lb/>
乆與君王共苦辛功成身退肯逡巡五湖渺渺烟波闊<lb/>
誰是扁舟第二人<lb/>
　　　李廣<lb/>
李廣才名漢世稀孝文猶自未深知輟飱長歎無頗牧<lb/>
翻惜将軍不遇時<lb/>
隴右英豪真有種将軍才氣更無雙功髙不得封侯賞<lb/>
祗為當時殺巳降<lb/>
<pb n="KR4d0235_SBCK_010-15b"/>
　　　婁師徳<lb/>
忤意由来勿校難誰能唾面自令乹直湏事過心平後<lb/>
方服婁公度量寛<lb/>
　　　狄仁傑<lb/>
武火方炎李欲灰忠良何力可能囬斗南人有擎天手<lb/>
為向虞淵取日来<lb/>
　　　徐有功<lb/>
獄興羅織䧟忠良公亦㡬遭虎口傷蹈死救人人免死<lb/>
論功何止漢于張<lb/>
梅溪先生文集卷第十<lb/>
<pb n="KR4d0235_SBCK_010-16a"/>
</p>
<p>
</p>
  </div>
<div> <lb/>
    <p>
<pb n="KR4d0235_SBCK_011-1a"/>
梅溪先生後集卷第十一<lb/>
　　詩<lb/>
　　　九日懐故鄉<lb/>
天涯行客倍傷悲鄂渚登高㡌欲吹遥想弟兄行処楽<lb/>
㡬人同把菊花枝<lb/>
　　　登壓雲亭贈趙都統<hi>撙</hi>
早将忠義立殊勲鄂渚登臨氣壓雲異日雲㙜觀畫像<lb/>
要湏壓盡漢将軍<lb/>
　　　九日倍諸公登高<lb/>
鄂渚逢重九登高客䰟黯白翁泛壺觴青山滿欄檻詩<lb/>
随眼界添酒逐年華减回頭望楚東半雨花思范<hi>范文正公</hi>
<pb n="KR4d0235_SBCK_011-1b"/>
<hi>番昜詩半雨黄花秋賞早去年此日在番昜故思之鄂渚少黄花有白菊</hi>
　　　十日觧舟晚泊江口望鄂渚漢陽<lb/>
繋䌫長江口斜陽照兩州山遥瞻大别渚逺認南楼渔<lb/>
艇家烟浦江神庙柳州<hi>江頭有神祠在叢栁間</hi>文通送别処春恨<lb/>
可如秋<hi>江文通別賦送君南浦傷如之何南浦在鄂渚文南文通以春送客而予以秋爲客悲又可知</hi>
　　　觧䌫南浦𥘉泝長江江流出鄂渚漢陽兩山之<lb/>
　　　間雲靄横之如一山然<lb/>
觧䌫長江口回頭思黯然封疆一川隔烟靄兩州連水<lb/>
鳥飛㳂渚江豚躍傍舡好風知㡬葦送我上青天<lb/>
　　　過金口市江中有渚名鯉魚甲渚上有芦花連<lb/>
　　　日遇逆風舟以寸進挽舟者行芦中成四絶<lb/>
<pb n="KR4d0235_SBCK_011-2a"/>
江山滿眼似相迎一閧人烟問地名舟過巳經金口市<lb/>
水流應到石頭城<lb/>
鯉魚甲露江中渚芦荻花浮渚上霜檣影落江疑是釣<lb/>
巨鱗驚躍鷺飛忙<lb/>
長江十里渺連空<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>水那堪更<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>風定是江神憐逺去<lb/>
欲吹舡轉浙江東<lb/>
江神不借一㠶風急水難収寸進功歆枕高眠真有媿<lb/>
挽舟人在荻花中<lb/>
　　　食蝦<lb/>
江上秋風起魲蓴正憶家舟行良不惡日啖小魚蝦<lb/>
　　　宿通濟口<lb/>
<pb n="KR4d0235_SBCK_011-2b"/>
千里長江險舟行萝亦驚轉磯憂浪急入沌喜波平秋<lb/>
老天猶燠宵長月自明洋洋通淂水何日済帰程<lb/>
　　　芦花<lb/>
悲秋已過黄花節照眼渾疑白帝城更類吾家子猷棹<lb/>
飄然乗㒷雪中行<lb/>
芦花兩岸風䔥瑟渺渺烟波浸秋日鷗鷺家深不見人<lb/>
小舟忽自花中出<lb/>
　　　夜宿思湖口繋䌫芦葦間夜半聞叢中有声舟<lb/>
　　　人驚起终夕為之不寐<lb/>
老境殘秋路入<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>眼中何物不関情芦花間蓼紅依白<lb/>
江水帰湖濁帶清狐兎叢深應自賀鱼龍穴淺巳相驚<lb/>
<pb n="KR4d0235_SBCK_011-3a"/>
扁舟夜宿无人境展轉无眠到五更<lb/>
　　　舟中作<lb/>
竟日舟行无一家无邉眼界只芦花花中知有㕍多少<lb/>
為我傳書到永嘉<lb/>
　　　漢水<lb/>
方城以為城漢水以為池横行江漢間楚子㓕諸姬問<lb/>
鼎輕周室争盟㑹淮夷子孫世有囯地大先王時封疆<lb/>
六千里俛首為秦雌虎狼不可親前後幾見欺始堕張<lb/>
儀計卒至王翦師西風吹黄芦疑是騷人悲<lb/>
　　　宿夏郡口<lb/>
夜宿古夏口時維季秋半江湖猶未落烟水渺元岸左<lb/>
<pb n="KR4d0235_SBCK_011-3b"/>
公昔屯兵仲謀方斫案助成赤壁勝坐使老賊竄壮志<lb/>
寕下人借地聊取乱蛟龍淂雲雨鼎足王蜀漢英雄不<lb/>
復見江水空汗漫<lb/>
　　　兀月十五夜<lb/>
九月十五夜前年居故鄉雞黍修故事兄弟自范張豈<lb/>
知今年秋扁舟葭葦傍三日无人烟雨細風悲凉澆愁<lb/>
一杯酒苦語生悲腸<lb/>
　　　宿高牙<lb/>
牢落楚天涯䕫門路尚賖落㠶驚宿鷺弭榜傍栖鴉<hi>有鴉</hi>
<hi>千百群集于柳</hi>風伯声喧枕渔人水浸家江神阻行色非是恋<lb/>
高牙<hi>兩宿</hi>
<pb n="KR4d0235_SBCK_011-4a"/>
　　　亡姊之<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>在九月而不淂其日十五日讀坡詩<lb/>
　　　至英公燎須事不斍悲涕是日辛酉淂非塟日<lb/>
　　　邪詩以寓哀<lb/>
先人六児女姊長孝且慈徳㳤命不㳤哀哉止於斯莫<lb/>
年失爱子哭泣鬂成絲年纔五十七一病不可醫姊死<lb/>
我在傍姊<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>吾不知𥘉聞卜九月不淂日与時丐祠既<lb/>
不遂臨穴竟无期日月為我昏風雨為我悲宦㳺何所<lb/>
淂抱恨渺无涯尚餘英公須未作子厚碑<hi>某𣣔作墓志不遂</hi>便<lb/>
當回㕍蕩那忍過秭帰<hi>秭帰縣在帰州有屈原故宅原既𬒳流放怱然暫帰原有賢姊</hi>
<hi>曰女須亦帰喻令自寛离騒所謂女湏之婵媛兮是也袁崧以為姊帰之名始扵此</hi>
　　　買魚行<lb/>
<pb n="KR4d0235_SBCK_011-4b"/>
　九月既望舟遇風不敢行魚肉果𬞞之味俱无粮亦<lb/>
　㡬絶日莫聞讙譟声有小舟破浪而来賈紅塩魚及<lb/>
　鮓舟人争買之予亦買以薦杯因作買魚行示聞詩<lb/>
　聞禮<lb/>
風伯一怒声如雷排空濁浪山崔嵬江湖千里人影絶<lb/>
一葉小舟何処来芦荻花中有渔者蓑笠為衣楫為馬<lb/>
止将烟水作生涯紅麹塩魚荷裏鮓舟人争買不論錢<lb/>
我亦聊将薦杯<graphic n="KR1356" url="https://raw.githubusercontent.com/kanripo/KR-Gaiji/master/images/KR1356.png" mimeType="image/png"/>烹庖入坐氣㣲鯹飣餖登盤色如赭<lb/>
但䏻淂趣酒杯中也勝弹鋏人門下君不見仲尼魚餒<lb/>
則不食陳蔡面猶含菜色又不見退之𣣔飽東海鯨馬<lb/>
知家有啼飢声我居江鄉厭海味今日魚蝦八珎貴朱<lb/>
<pb n="KR4d0235_SBCK_011-5a"/>
門日㒷費万錢未必一生常適意尔曺異日宦西東一<lb/>
飯安淂如今同寄鮓不湏劳孟宗但碩清白傳家風我<lb/>
将帰結雞豚社不用擊鲜如陸賈但碩年豊魚米賤欣<lb/>
然醉飽同天下<lb/>
　　　過八疊有小舟賣蝦是日風便但江岸萦迂疾<lb/>
　　　徐相半<lb/>
舟經八疊疾还徐㠶便風高水自迂要与麹生談妙理<lb/>
試呼渔父買長須<lb/>
　　　過三义<hi>在玉沙縣界</hi>
派别從金口江行過玉沙風湾迃八疊烟渚㑹三义桞<lb/>
老餘春色尊空負月華端如退之語江逺共蒹葭<lb/>
<pb n="KR4d0235_SBCK_011-5b"/>
　　　泛泛江漢水<lb/>
鄂渚上荆州泛<hi>泛</hi>江漢水縈迃知幾曲䔥瑟非一葦鄉<lb/>
心秋色中旅思詩篇裏雲安在何処落日天<hi>邉是</hi>
　　　宿網歩時巳入夜猶行舟忽聞犬声知有人家<lb/>
　　　孤灯一點盖渔舎也是夕有月不飲<lb/>
網歩知何処維舟日巳昬孤灯耿渔舎一犬吠江村問<lb/>
境欣名復<hi>在復州界</hi>帰心㡬到温遥天有明月惜不照金尊<lb/>
　　　過畢家池有姓陳者送香橙八顆云有子在太<lb/>
　　　斈名景𥘉有佛舎額曰永固院臨水而門閉有<lb/>
　　　神祠云江南吳王廟必孫氏也<lb/>
甕間吏部姓名池僧舎人家傍水涯黍熟稲香俱可飯<lb/>
<pb n="KR4d0235_SBCK_011-6a"/>
橙黄橘緑㝡冝詩<lb/>
江上人知我姓名枝頭手自摘香橙一盤来致殷勤意<lb/>
儂有児為太斈生<lb/>
江東英傑旧孫郎遺烈于今尚未忘猶有神祠枕流水<lb/>
一間茅屋佀昭王<lb/>
　　　晚過沙灘有渔㪯網淂鯿魚二百餘頭橙桔正<lb/>
　　　青黄以百錢買桔淂十六顆比鄉里小差而味<lb/>
　　　酸<lb/>
渔人生計占沙洲一網鯿鱼二百頭魚未到家人買盡<lb/>
明朝一網更盈舟<lb/>
地近荆州見木奴青黄照眼两三株百錢買淂霜前顆<lb/>
<pb n="KR4d0235_SBCK_011-6b"/>
味帶儒酸似老夫<lb/>
晚来諸卒競歡呼籴得香粳一斗餘拾荻為薪煮江水<lb/>
就舡沽酒喫鳊鱼<lb/>
　　　舟中懐番易趙倅<hi>公懋</hi>及諸同官用九日登高<lb/>
　　　韵<lb/>
君如别駕寵我媿淮陽黯番水偶同僚江楼屡慿檻感<lb/>
秋悲思多惜别剛腸减䕫門嘨与諾安淂對岑范<lb/>
　　　宿𬗋㣲<hi>在監利縣界</hi>
高桞何人舍孤灯此夜舟遥從白帝去少為𬗋㣲晋<lb/>
　　　二十一日至福田院晋建　聖莭<lb/>
魏闕回頭逺䕫門去路長万年天子夀一瓣福田香<lb/>
<pb n="KR4d0235_SBCK_011-7a"/>
小院蔵脩竹柴門傍曲江繋舟楊柳岸詩句落僧窻<lb/>
　　　宿金雞渡<lb/>
曉起雞未鳴晚宿雞鳴渡雞鳴又還起扁舟觸烟霧不<lb/>
作田文奔不効刘琨舞孜孜慕舜徒去去官䕫府<lb/>
　　　宿王家村<lb/>
舟行湖北路千里家在浙東天一涯宿処問名同住処<lb/>
梅花不見見芦花<lb/>
扁舟何日到䕫州巳泛荆湖半月舡誤喜地名同故里<lb/>
欲㝷鄰舎竟茫然<lb/>
王家又向此名村只欠青山佀左原滿眼黄茅仍白葦<lb/>
荒蕪疑是我田園<lb/>
<pb n="KR4d0235_SBCK_011-7b"/>
　　　讀楚東倡詶集寄洪景庐王嘉叟<lb/>
預恐吾儕有别离急忙刋淂倡詶詩江東渭北何曽隔<lb/>
開卷无非見面時<lb/>
　　　寄題番昜一江亭<lb/>
一江明月夜帰遟蕭洒亝中小范詩亭自我名猶未賞<lb/>
萝㳺江静月明時<lb/>
　　　早至魯家洑復入大江見石首山<lb/>
入由通済口出自魯家洑半月良巳劳大江离又復濛<lb/>
濛烟雨中兩岸渔人屋遥山瞻石首鄉味思海族<hi>吾鄉石首</hi>
<hi>魚秋冬間㝡多鱼中上品也</hi>
　　　舟中記所見<lb/>
<pb n="KR4d0235_SBCK_011-8a"/>
不向三苗境上過<hi>岳州乃三苗故都</hi>此身端怯洞庭波浪翁未<lb/>
免敖牙戯渔父時爲欵乃歌䖝喜年豊頻擣米鳥憂沙<lb/>
漲自淘河<hi>擣米淘河䖝鳥名</hi>可无好処如鄉里橘緑橙黄恨不<lb/>
多<lb/>
　　　二十五日先妣逺忌祭于舟中<lb/>
有遺嗟無毋舟中遇忌辰鱼𬞞當血食橙桔薦時新家<lb/>
比去年逺嚢如旧日貧白岩山下冡帰掃擬新春<lb/>
　　　夜宿下沙歩有小浦蔵舟于口惧有風也是夜<lb/>
　　　浪忽作声如潮舟爲之撼如是者三舟人驚惧<lb/>
　　　𥘉謂有風起視則天籟不號星月皎然篙工云<lb/>
　　　江中畏炮炙鄰舟有煎油者岸圯而浪生曉視<lb/>
<pb n="KR4d0235_SBCK_011-8b"/>
　　　之果有圯処或云黿鼉之属因記之<lb/>
疑向錢塘宿潮頭夜半声油煎江岸圯舟撼萝魂驚浪<lb/>
自鼋鼍吐風芦葦生江神不遷怒頃刻為吾平<lb/>
　　　天晴凬順舟行過石首縣宿刘郎洑<lb/>
殘月照荆江晨㬢浴暘谷雲收瘦山腰風順飽㠶腹㣲<lb/>
茫見石首俄頃過吾目方兹驚洶湧何敢求迅速快意<lb/>
固可喜遟鈍或為福風乎亦难矣去順来者讟江神豈<lb/>
丗情吾亦不私祝<lb/>
　　　予自鄂渚登舟近兩旬淂順風纔二日耳高牙<lb/>
　　　遇凮雨晋兩日既而淂順風過八疊江流迃曲<lb/>
　　　疾徐相半二十六日風駛甚方快之謂公安可<lb/>
<pb n="KR4d0235_SBCK_011-9a"/>
　　　一日到也明山如故江與風背浪洶涌停舟不<lb/>
　　　行復用前韵<lb/>
我𣣔効元子漫浪居退谷不效楚大夫醒清葬魚腹前<lb/>
非恋高牙今豈嗜湖目<hi>泊舟藕池</hi>兩旬非不遟一日靡容速<lb/>
直為退之規<hi>韓詩此事正好為吾規</hi>寕覬塞翁福未易論乗除不<lb/>
須生怨讟江水照吾心冝将正辞祝<hi>舟人多焚纸錢予笑日江神有賍邪</hi>
　　　再讀楚束集用前韵寄景盧嘉叟<lb/>
二子聦明曠與離一尊容我与論詩待将後集從前刻<lb/>
直到番昜送别時<lb/>
　　　㓂莱公祠<hi>公安</hi>
油水江頭㓂相祠凛然如坐廟堂時精忠一點不負囯<lb/>
<pb n="KR4d0235_SBCK_011-9b"/>
枯竹知公人不知<lb/>
　　　宿黄壇<lb/>
江口維舟問地名黯然撩我故鄉情平時尚怯黄壇嶺<lb/>
誰遣遥臨白帝城<hi>家之南有黄壇</hi>
　　　讀于公堂記寄孫録聦伯<lb/>
于公治獄多隂徳温靖居朝止肉刑番水同僚温靖後<lb/>
于公堂記有芬馨<lb/>
　　　十月四日宿干沙市舟中惓簾忽見新月天色<lb/>
　　　如水郷思凄然淂詩一聮云詩成天作𥿄簾捲<lb/>
　　　月為鈎連夕燭有花至六日家書来自臨安足<lb/>
　　　成一篇寄二弟<lb/>
<pb n="KR4d0235_SBCK_011-10a"/>
今夕果何夕章華䑓畔舟詩成天作𥿄簾捲月為鈎蠟<lb/>
炬知何喜鄉心未免憂家書随㕍足兩月到荆州<lb/>
　　　𥘉九日離南用䕫州舡<lb/>
扁舟經月泝江流又向江陵換蜀舟腸断一声离岸橹<lb/>
不堪回首仲宣楼<lb/>
　　　過虎牙<lb/>
天遣西来亦大竒眼中渾是少陵詩虎牙銅柱為我好<lb/>
却勝先生出峽時<lb/>
　　　至峽州登至喜亭謁歐公祠<lb/>
曽於慶朔親祠范又向夷陵敬拜歐昔日四賢今見兩<lb/>
慨然遐想旧風流<lb/>
<pb n="KR4d0235_SBCK_011-10b"/>
　　　爾雅䑓<lb/>
隱迹江山郭景純<hi>邵南有郭道山乃景純斈道䖏</hi>學兼儒伎術通神䖝<lb/>
魚草木帰箋注何害其為磊落人<lb/>
　　　楚塞楼<hi>黄魯直名</hi>
楚囯封疆六千里荆門岩峦十二背<hi>去峡州四十里有荆門山峯峦連延</hi>
<hi>号荆門十二背</hi>南標銅柱北虎牙<hi>杜詩虎牙銅柱皆傾側荆門銅柱在南与虎牙相對</hi>天<lb/>
險城邊古西塞<hi>州南有天險城</hi>江山如故名尚存形勢雖強囯<lb/>
何在水流三峽无古今月照孤城㡬㒷廢呉蜀英雄空<lb/>
戦争屈宋風騷謾悲慨但碩時清塞不塵楼上芳尊日<lb/>
相對<lb/>
　　　离夷陵移舟至水西将遵陸霧甚咫尺不辨舟<lb/>
<pb n="KR4d0235_SBCK_011-11a"/>
　　　人失津退数里遇渡舡引而至岸有山在蒙籠<lb/>
　　　中乃觀音㙜也過姜詩村飯士門鋪晚宿油榨<lb/>
　　　有山名四面頗佳<lb/>
至喜亭前曉霧迷橹声离岸眩東西疑㳺神女行雲峡<lb/>
忽到姜詩躍鯉溪午飯釋亭同蓐食夜眠村店類雞栖<lb/>
眼中四面青山好從此登天路不低<lb/>
　　　飯桃花鋪宿覆盆<lb/>
路入桃花桃未花碧溪流水兩三家何年路接人間丗<lb/>
定是漁人帰去誇<lb/>
身在藍輿不自安更勞牽挽上天門山中亦有人問月<lb/>
今夜應湏照覆盆<hi>肩輿登髙山以䋲牽挽危甚</hi>
<pb n="KR4d0235_SBCK_011-11b"/>
　　　上大望州鑚天三<lb/>
身到猿啼百尺頭<hi>百尺坡</hi>更言前有鶻孫愁試於大望山<lb/>
頭望望見人間是峽州<lb/>
豆子山前火墨溪迢迢一嶺与天齊肉身安淂鑚天手<lb/>
肝膽崔嵬自作梯<lb/>
　　　宿千石聞誦書声<lb/>
一嶺鑚天到此平夜眠聴淂誦書声莫言此地名千石<lb/>
万石它年或可名<lb/>
　　　枕上聞鼓角<lb/>
五更枕上萝還醒𥘉听䕫州鼓角声悲壮端如少陵語<lb/>
它時送我更多情<lb/>
<pb n="KR4d0235_SBCK_011-12a"/>
　　　過九盤嶺<lb/>
水不經三峽山猶過九盤𢾗家修竹裏堪入畫圖看<lb/>
　　　飯周平鋪南北山峯峦皆竒有佛頂峯鯉魚岩<lb/>
　　　羅漢洞<hi>又曰仙居洞</hi>說者謂類巫山遇雨為雲霧所<lb/>
　　　蔽不盡見<lb/>
未見巫山十二峯人言山与此山同定知神女蔵深䖏<lb/>
正在朝雲莫雨中<lb/>
　　　至帰州宿報恩寺<lb/>
終夜江声枕上喧子規未呌已銷魂身乗篳路思熊繹<lb/>
詞誦離騷弔屈原城邑舊爲夔子囯民人多是楚王孫<lb/>
誤恩分閫方啚報宿豦那堪是報㤙<lb/>
<pb n="KR4d0235_SBCK_011-12b"/>
　　　題屈原廟<lb/>
自古皆有死先生死忠清故宅秭帰江前山㷱繹城眷<lb/>
言懐此都不比異姓卿六經变離騷日月争光明<lb/>
　　　過秭帰<lb/>
晩日寒天過秭帰江山點點上愁眉况經宋玉悲秋䖏<lb/>
不獨秋悲冬亦悲<hi>宋玉宅今為秭帰縣治</hi>
　　　二十四日視帥印于帰大拽鋪<lb/>
大拽名何壮孤峯勢更巍拜㤙羅吏卒列炬照烟霏分<lb/>
閫来魚復懐鄉過秭帰石門觀峡水東注疾如飛<lb/>
　　　宿巴東縣懐㓂忠愍<lb/>
製錦工夫早不同至今人道冦巴東澶渊一叚竒功業<lb/>
<pb n="KR4d0235_SBCK_011-13a"/>
可在孤舟野水中<lb/>
堂前双栢今何在渡口孤舟依舊横不似公安揷竹䖏<lb/>
凛然容貌尚如生<hi>比過公安謁莱公祠盖枯竹再生処也巴東祠廃可謂缺典因成二絶以</hi>
<hi>示邑官</hi>
　　　𥘉入巫山界登羅護関雲霧晦㝠黙禱之因成<lb/>
　　　一絶<lb/>
西来水陸俻艱辛秖為　君恩不為身為向巫山神女<lb/>
道莫将雲霧惱行人<lb/>
　　　霧開復成一絶<lb/>
関登羅護飯郵亭雲霧迷人晝晦冥神女有灵呼即應<lb/>
廓然山色為吾青<lb/>
<pb n="KR4d0235_SBCK_011-13b"/>
　　　登得勝崗謁武安王関雲長庙有泉一泓俗傳<lb/>
　　　謂兵至此无水㧞刀刺地泉随而湧庙西有磨<lb/>
　　　刀溪北有晒甲崖<lb/>
淂勝名崗蜀虎臣氣吞吴魏尖防身磨刀晒甲遺蹤在<lb/>
英魄猶䏻敵万人<lb/>
　　　過風口望巫峽岩嶂如㕍山祥雲峯經行峡烟<lb/>
　　　霞障<lb/>
十二巫山鎻白雲岩如㕍蕩列江濱誰名雁蕩經行峡<lb/>
定是經行峽裏人<lb/>
　　　登燕子坡前有一岩在江之旁如天台赤城名<lb/>
　　　烏飛岩<lb/>
<pb n="KR4d0235_SBCK_011-14a"/>
坡名燕子燕思帰岩號烏飛烏倦飛雲本无心聊出岫<lb/>
風縁有口故吹衣<hi>風口行雲皆巫山地名</hi>
　　　巴東之西近江有夫子洞亦曰聖洞巫山縣有<lb/>
　　　孔子泉說者謂旱而祈則應泉旁之民雖童子<lb/>
　　　皆能書夫子胡為洞於此且有泉耶詩以辨之<lb/>
夫子道不行甞欲居九夷乗桴浮扵海從者其為誰歴<lb/>
聘甞之荆豈亦㳺坤維有洞巴峽間人言幽更竒雲深<lb/>
不可見奥処那容窺聖人肯巢仙兹名良可疑吾道其<lb/>
非耶聊将友鹿麋巫山亦有泉可飲仍可祈泉旁都㡬<lb/>
家聦慧多竒児父兄儻知教聖門皆可帰我来不及飲<lb/>
清興随泉飛寕比盗与貪聞名使人嗤禹穴㑹稽隂堯<lb/>
<pb n="KR4d0235_SBCK_011-14b"/>
山番江湄流傳雖失真未敢以爲非魯人䡖東家秦人<lb/>
燔書詩兹俗聖夫子吾何敢夷之<lb/>
　　　自鄂渚至䕫府途中記所見一百十韻<lb/>
流火郡離饒悠悠驛路迢黄華舟觧鄂渺渺大江遥<hi>七月</hi>
<hi>九日离番昜九月十日自鄂者易舟</hi>肩弛番人檐<hi>是日遣送还人回</hi>身隨楚客橈<lb/>
東甌鄉萝逺南浦别䰟銷不過漢陽壘猶勞郡守軺逺<lb/>
山看八字古囯避三苗别水由通済羇㠶渡沉漻方随<lb/>
鷗浩蕩俄值雨飄颻夾岸華疑雪㫪天浪佀潮枝栖並<lb/>
烏鵲苕宿伴䳡鷯旅思慿詩遣愁腸頼酒澆无魚不弹<lb/>
鋏忘味若聞韶孺子滄浪曲渔人欵乃謡逃虚音可喜<lb/>
淂雋語同囂秋老江經夏湖平境過宵夜鳴疑有虎昏<lb/>
<pb n="KR4d0235_SBCK_011-15a"/>
吠喜聞獢遺俗懐吳主荒祠類楚昭巨鱗烹縮項白粲<lb/>
籴長腰茅舎桔𥘉熟江村楓未凋栁枝猶楚楚竹淚尚<lb/>
思姚雨後禾收晚霜前麥見蕎風清玉沙界月吐𬗋㣲<lb/>
宵一瓣香聞佛千齡夀祝堯沱潜終共道江漢訖同朝<lb/>
渡口聽雞唱洲邊記鷺翹地名思故里詩句憶同僚塔<lb/>
子瞻山色天門認斗杓航便河廣葦風順若邪樵石首<lb/>
欣相問刘郎似見招双㠶方快意五兩忽狂飊誰弄黄<lb/>
昏笛如聞赤壁簘孤烟為藕市一葉是漁舠江水澄泥<lb/>
煮芦薪帶<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>燒萝回驚枕撼曉起斍風調𬞞擷纔盈握<lb/>
魚䐹莫計艘横波沉宻網巨浪脫高跳紅想鄉醪滑黄<lb/>
看野菊嬌左公城穴兎油口樹喑蜩水是蛟龍地桒餘<lb/>
<pb n="KR4d0235_SBCK_011-15b"/>
羽葆條竹由忠愍揷木自洞庭漂大士精藍壮将軍畫<lb/>
像驍江空無戦艦水落有乗橇促織䖝知俻淘河鳥受<lb/>
徭風高鳴過㕍天闊戾飛鵰雲萝封疆逺荆衡氣象遼<lb/>
建都曽王楚為郡自平䔥息壌那容盗章䑓可戒驕韓<lb/>
詩誇府大漢史志民僄燕集堂開𣏌笙歌楽舞逍楼登<lb/>
一日暇賦就百憂消落㡌觀成阻㳺山㒷謾飄書隨鱗<lb/>
出峽詩附翼還鄡离岸忽鳴橹滿艘仍豎幖栖窓回蜥<lb/>
蝪撲面集蠨蛸沙市人家逺方城草色葽食梨蘇䏲渇<lb/>
啜茗愈頭痟覆屋曽非瓦名村浪有窰枝江縣羅囯鳬<lb/>
舄颺王喬百里環洲渚千家在葦苕津卿誰復禦松邑<lb/>
已非僑漢景餘清爽臨江尚庙祧轉灘驚見石挽繂眩<lb/>
<pb n="KR4d0235_SBCK_011-16a"/>
飛艻澎湃声如擊玲瓏状佀雕松楸悲相冡香火静僧<lb/>
寮轉盻冝都過横雲楚塞㠐虎牙端欲噬銅柱為誰標<lb/>
月向夷陵看杯思太白邀文忠遺勁莭精采凛生綃岩<lb/>
白形如鷂魚黄狀類䖺邦人祀神禹郭璞當臯陶舟退<lb/>
風飛鷁生浮旅泛薸鯉溪穿犖确牛峽隔岧嶤孝起姜<lb/>
村感音傳進足趫山家收芋栗土物貢薑椒澗水何曽<lb/>
歇桃花未肯夭覆盆鳴鹿友絶壁聚狐妖野媪頭纒白<lb/>
行人背負鐐回看一州峽下視衆山么障日峯衘豆鑚<lb/>
天石碍轎道逢懐刺禰卧听誦書鼂𬒳冷公孫布裘寒<lb/>
季子貂猶堪耐氷雪未暇憶炎歊倦上九盤嶺重觀三<lb/>
峽橋好峯名佛頂欲畫少僧繇照黒紛持火愁荒猛撃<lb/>
<pb n="KR4d0235_SBCK_011-16b"/>
刀流虹瞻魏闕瑞白慶清朝囯夀緜箕翼皇啚奕誦釗<lb/>
歡声形戴白環視舞垂髫避渉憂如馬觀形怯類猫眼<lb/>
經峽險心過秭帰焦㷱繹山城古灵均廟貌憔<lb/>
随梗断鄉思為梅撩境始臨䕫府魂頻萝象箾輕生甘<lb/>
叱馭受物戒揚鑣帥閫分誠濫州麾把更僥拜㤙羅吏<lb/>
卒列炬散鳶鶚野渡水清淺孤舟人寂寥影防沙有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>
音駭晝聞梟聖洞雲深鎻天池浪不揺林梢鳴烈烈峯<lb/>
頂洒瀌瀌快覩天披霧愁聴夜滴蕉陽䑓開愛日隂氣<lb/>
廓玄枵六六盤𥘉過三三界已超生朝念弧矢旅食分<lb/>
簞瓢遐想賦風王敬瞻行雨瑶過関寕有鬼及郭免逢<lb/>
魈訪古㝷詩史觀風入郡譙路難端可畏形後尚奚勞<lb/>
<pb n="KR4d0235_SBCK_011-17a"/>
行也知誰使官乎我亦聊欲賡刘与杜辞鄙甚蒭蕘<lb/>
梅溪先生後集卷第十一<lb/>
<pb n="KR4d0235_SBCK_011-17b"/>
<pb n="KR4d0235_SBCK_011-1a"/>
梅溪先生文集卷第十一<lb/>
　　賦<lb/>
　　　雙瀑賦<lb/>
王子㳺簫峯之下訪鼻祖於仙籍駐杖屨於金溪觀雙<lb/>
瀑之千尺于時驟雨𥘉歇飄風迅擊飛泉洶湧怒流湍<lb/>
激噴烟霧於蒼嵐吼龍於大澤澤百川震而澎湃萬類<lb/>
紛其辟昜疑若傾崖轉壑變丘谷而爲陵又類萬馬千<lb/>
兵奏皷鼙而赴敵乆之狂潦㣲殺巨流順適靈源復㝷<lb/>
於故道雙沠交馳於絶脊勢偶殊而卒合路雖分而稍<lb/>
迫王筯垂兮拂輕寒長紳拖兮蘸深碧疑若鯨鯢鬬怒<lb/>
兮力未决而方酣干鏌争鋒兮光交騰而互射嗟天匠<lb/>
<pb n="KR4d0235_SBCK_011-1b"/>
之施巧兮作勝事於泉石顧一沠之罕有兮豈雙流之<lb/>
昜得不見夫銀河落於半天兮破廬阜之山色梅雨飛<lb/>
於石門兮敞芝田之靈蹟潭千丈於石橋兮渺仙几之<lb/>
路隔龍雨湫於雁蕩兮分大小而異宅彼獨溜而孤飛<lb/>
兮猶擅名於今昔况並峙而争流兮作人間之連璧吾<lb/>
𣣔窮千里之源兮問化工之始闢思漢使之不復見兮<lb/>
悵靈槎之難覔獨終日而登臨兮寄吾懐於幽寂興雖<lb/>
盡而忘歸兮猶待乎風清而月白於是目瞬飛流之末<lb/>
耳洗寒潭之側思徃事之㣲茫仰遺風而嘆息竈中烟<lb/>
冷難㝷入竹之人峯頂䑓荒不見吹簫之客賦罷乃歌<lb/>
而歸曰<lb/>
<pb n="KR4d0235_SBCK_011-2a"/>
雙瀑之水從何来靈源千尺髙崔嵬飛流噴沬飄瓊瑰<lb/>
空山落日鳴春雷有客来逰獨徘徊枕流嗽石興悠哉<lb/>
塵襟濯罷飄然回風清月白空簫䑓<lb/>
　　　至樂齋賦<hi>并引</hi>
予讀歐陽詩有至㢤天下樂終日在書案之句因採其<lb/>
語以名齋又從而賦之<lb/>
予與客坐扵書齋之内客仰而顧俯而笑曰子知天下<lb/>
之樂乎散扵事物之萬端㑹扵窮逹之两途然皆有窮<lb/>
焉吾言而子聴諸髙車駟馬腰金曵組前者呵後者衞<lb/>
士之得志扵當時者之樂也然有時而厭焉前日朝廷<lb/>
之士扁舟去而煙浪深也枕流嗽石吟風嘯月採扵山<lb/>
<pb n="KR4d0235_SBCK_011-2b"/>
緍扵泉土之無永扵世者之樂也然有時而改焉前日<lb/>
山林之士蕙帳空而猿鶴驚也予曰子之言皆外物之<lb/>
樂也樂故有窮烏知天下有所謂無窮之至樂哉一簞<lb/>
食一瓢飲顔回之樂也宅一區田一㕓楊雄之樂也是<lb/>
固無心扵軒冕亦不放志扵山林得乎内而樂乎道也<lb/>
吾今㳺心扵一齋之内適意乎黄卷之中師顔回友楊<lb/>
雄逰扵斯息扵斯天下之至樂也又烏得而能窮<lb/>
　　　帰去来賦<lb/>
帰去来兮終日思帰今巳帰嗟連歲之行役兮誤甘㫖<lb/>
之屢違身雖䖏扵異鄕兮念長在扵庭闈陟髙崗而東<lb/>
望兮悵白雲之孤飛食虀塩而無味兮悟蝸角之真非<lb/>
<pb n="KR4d0235_SBCK_011-3a"/>
泛季卿之竹䈎兮詠晨光之熹㣲辰未浹而到家兮指<lb/>
青燈而扣扉粲慈顔一笑兮兮紛稚子之牽衣雖吾歸<lb/>
之不若人兮不能衣錦而乗肥吾将以此而昜彼兮學<lb/>
何蕃其庻幾<lb/>
　　　梅溪題名賦<hi>并引</hi>
吾徒宋孝先李大鼎作梅溪庚午多士賦叙一堂八齋<lb/>
六十人名字而鋪陳條列三百六十字之中中言簡意<lb/>
盡有足觀者陳元佐萬孝傑童侃又作梅溪多士賦通<lb/>
前後八年間凢一百二十人而併列之文工而事益詳<lb/>
予扵是採二賦之餘意變聲律而古之先羙後規效古<lb/>
人勸諷之㫖非敢以文戯也目曰梅溪題名賦<lb/>
<pb n="KR4d0235_SBCK_011-3b"/>
余闢舘于梅溪兮嵗甫及乎夢齡<hi>余弟夀朋字夣齡書舘之闢今八年矣故</hi>
<hi>借夣九齡以喻意</hi>自淵獻而逮乎敦斨兮頃十朋而今百朋<hi>某余</hi>
<hi>名百朋予季弟昌齡名予癸亥秋闢舘聚徒㳺從者十人至庚午歲通数之凢一百二十二人</hi>齋敞八<lb/>
而堂虚一兮咸與賢而與能<hi>謝與賢簡之與能任之</hi>余宗旦而罔<lb/>
有一徳兮<hi>余宗旦仲阜賈稱一徳</hi>敢不希仲舒之明經<hi>陳元佐希仲</hi>幸<lb/>
諸友能祖說之遜志兮<hi>張祖說文孺鄭遜志時敏</hi>又恪希顔回之服<lb/>
膺<hi>陳恪叔恭林次淵希顔</hi>乃有汾晉五士<hi>羅士䏻少陸謝士竒文羙士龍漢臣連士表少</hi>
<hi>華季士宏宏老昔晋文公五士故曰汾晋五士</hi>漢唐群英<hi>張次房漢英孫元齡唐英李杞亦字唐英</hi>
鄭國七子<hi>張仲逺子猷周孝友子施孝顯字揚孝思子則濬子深王淳張載並字厚春秋秋鄭七子</hi>
<hi>賦詩</hi>凉州三明<hi>劉玄徳明夫萬序明之余如晦明叟後漢有凉州三明</hi>噐成三足之<lb/>
鼎<hi>李大鼎鎮夫郜鼎叔鎮萬鼎鎮逺</hi>才冝九佐之卿<hi>萬澄清卿童偉俊卿侃文卿宋孝先</hi>
<pb n="KR4d0235_SBCK_011-4a"/>
<hi>舜卿林湯臣啇卿陳朝揆正卿施良臣名卿陳光朝䑓卿林叔舉虞卿</hi>有一瑞兮冲逺之<lb/>
鶚<hi>賈脩一瑞劉鶚冲逺</hi>有千里兮圗南之鵬<hi>周千里百駒謝鵬啚南</hi>莫不端<lb/>
武升堂<hi>蔡端武威仲</hi>敦詩趍庭<hi>劉■詩/温夫</hi>如璧之瑩<hi>余璧全之</hi>如芷<lb/>
之馨<hi>玉芷茂之</hi>如㮤之茂<hi>葉㮤/茂正</hi>如椿之靈<hi>萬椿楊椿並字大年</hi>如楩楠<lb/>
之羙<hi>萬楩永年楠億年揚楠元幹</hi>如松梓之青<hi>萬松喬年休梓材叔</hi>森乎如鉞<lb/>
之可畏<hi>劉載通逹</hi>轟乎如震之可驚<hi>周震景束</hi>皎乎如海嶠之吐<lb/>
明月<hi>蒋嶠景山</hi>耿乎如長庚之輝衆星<hi>李庚少白</hi>昻昻乎如季梁<lb/>
之梗㮣<hi>萬孝傑季梁陳昻仲昂</hi>孜孜乎衞伯玉之老成<hi>潘孜元善劉闕伯玉</hi>
可居天任而澤逺<hi>趙公倚天任揚寓澤逺</hi>可爲王佐而揚庭<hi>王佐才仲</hi>
<hi>陳献可揚庭</hi>可起傅巖之築<hi>劉傳/岩叟</hi>可同舜佐之登<hi>謝臯羽舜佐</hi>憲<lb/>
一䕫而樂作<hi>連憲民式周次鳳一䕫</hi>炳伯虎而文興<hi>賈炳作徳夏伯虎用之</hi>
<pb n="KR4d0235_SBCK_011-4b"/>
肇輝先之徳業<hi>陳肇徳遠許輝先光甫</hi>諧興祖之家聲<hi>余諧孝仲姚紹宗興</hi>
<hi>祖</hi>汝文兮冝月選而季詮<hi>何鐸汝文季詮仲言</hi>汝弼兮必類進而<lb/>
方升<hi>陳舜咨汝弼方升中髙</hi>逖矣乎<hi>王逖/正矣</hi>有来二客業彼管城<hi>横陽</hi>
<hi>許武子龍泉管叔竒来客梅溪以篆字題名</hi>名列甲乙字篆丙丁<hi>丙子謂篆字也見爾</hi>
<hi>雅</hi>如翼斯飛<hi>呉翼季南</hi>如璘斯熒<hi>王璘徳夫</hi>燦銀鈎與玉筯<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>壁<lb/>
上之題名吾徒之秀乃有詞賦兮少雲之作<hi>朱少雲吉作</hi>太<lb/>
原之老乃變聲律兮祖舜之賡<hi>陳少虞祖舜</hi>扵是闡大猷而<lb/>
溥告之曰<hi>李大猷定夫孫溥徳廣林溥叔廣</hi>學必剖藩籬而克已<hi>終克巳兼</hi>
<hi>夫</hi>道必舍蹊徑而中行<hi>将中行謙仲</hi>先之以孝忱之意<hi>萬庚先之</hi>
<hi>曾来會課亦與題名朱孝忱伯恂</hi>申之以敦信之誠<hi>萬庠中之劉信信叟</hi>禮𣣔<lb/>
安上兮必先自治<hi>林安上世■</hi>仁𣣔及逺兮慎母自矜<hi>林取仁及逺</hi>
<pb n="KR4d0235_SBCK_011-5a"/>
湛萬頃以窺憲<hi>黄萬頃伯厚葉頃澄叟</hi>妙一唯之悟曽<hi>鄔一唯仁叟</hi>祖<lb/>
伊尹畎畝之樂<hi>許祖伊次尹</hi>振仲尼文教之鳴<hi>陳之紀振仲</hi>玩蒙<lb/>
亨之爻象<hi>李蒙亨彦通</hi>俟泰来而彚征<hi>萬康泰之</hi>勿務世華而起<lb/>
文通之附<hi>夏伯文世華劉文通叔逹唐陸淳謚文通先生栁子厚嘗𣣔掃其門然陸亦附王叔文者</hi>
勿求必逹而貪季孫之榮<hi>張必逹邦彦劉祖漢季孫</hi>窮則隱居<hi>呉隱若靖</hi>
<hi>翁</hi>逹斯大亨<hi>徐大亨顯仲</hi>凢百君子母渝此盟<lb/>
　　　止庵銘<lb/>
叔父寳印講師築止庵以居姪某銘曰<lb/>
學者求道如客在途不有所止将安歸乎大學之道在<lb/>
扵知止意正心誠乃悟斯理孔門髙第回也獨賢未見<lb/>
其止夫子惜焉庵中道人由儒入佛進於有爲止扵無<lb/>
<pb n="KR4d0235_SBCK_011-5b"/>
物𣣔知止䖏是亦難言非内非外亦非中間道人失笑<lb/>
汝言亦綺道本無進亦何有止道無進止庵無成壊孰<lb/>
知此庵中含法界<lb/>
　　　甕庵銘<lb/>
予目黄楊爲甕庵因銘之曰<lb/>
圑圑甕庵自天生植匪陶匪鎔匪塗匪飾百榦輪囷匠<lb/>
非斧斤萬葉敷披覆以瑠璃天牖玲瓏透日含風我非<lb/>
原憲物異名同濃隂酒綠春色盃深我非畢卓意自酣<lb/>
沉孰云此庵人不可住我以意㳺形骸曷預孰云此庵<lb/>
飛禽所巢此意彼形了不相殽孰云此庵風燥雨濕我<lb/>
意潜住風雨莫及以形住庵如蠒裏蠶茍得其趣何所<lb/>
<pb n="KR4d0235_SBCK_011-6a"/>
不堪此庵此意聊復爾耳孰非吾廬亦何必此<lb/>
　　　㑹趣堂燈銘<lb/>
長檠髙燃不照青編短檠自對不照同軰孰若此燈巍<lb/>
標一堂與爾多士同分厥光無囊爾螢無燭爾雪清夜<lb/>
紅紗滿堂明月凢我同志勉思六經趣與心㑹無孤此<lb/>
燈<lb/>
　　　止堂情話室銘<lb/>
南浦陳䑓卿取大學之義以名堂採陶淵明之賦以名<lb/>
室命梅溪王某銘之銘曰<lb/>
金玉滿堂不以名堂彼外物兮非可常大學之道在扵<lb/>
知止子以銘堂端有㫖止匪易知匪難知反求諸身非<lb/>
<pb n="KR4d0235_SBCK_011-6b"/>
逺而正子心兮誠子意定應不離方寸地<lb/>
　　　右止堂<lb/>
情之所鍾正在我軰况扵親戚又情之最親戚之話苟<lb/>
不情将烏乎用其情獨不見夫陳子之入是室兮無話<lb/>
不情非情不話顔津津兮常自快願子擴親戚之情意<lb/>
均此話扵踈外則四海之内皆兄弟其爲恱也尤大<lb/>
　　　　右情話室<lb/>
　　　書几銘<lb/>
是惟王子之几至哉之樂在乎是<lb/>
　　　厨銘<lb/>
是惟王子之厨中蔵吾書吾腹不如<lb/>
<pb n="KR4d0235_SBCK_011-7a"/>
　　　書銘<lb/>
是惟王子之書惟其不勤是以空虗<lb/>
　　　筆銘<lb/>
是惟王子之筆爾心有盡時吾用無窮日<lb/>
　　　墨銘<lb/>
是惟王子之墨于以稼穡客卿之徳<lb/>
　　　𥿄銘<lb/>
是惟王子之𥿄吾不善書慁爾多矣<lb/>
　　　硯銘<lb/>
是惟王子之硯出入廣埸兮經百戦<lb/>
　　　硯匣銘<lb/>
<pb n="KR4d0235_SBCK_011-7b"/>
啓焉斯磨盖焉斯蔵匣爾陶泓噐吾文房<lb/>
　　　筆池銘<lb/>
直方其形兮泓其中滌毛頴兮爾之功<lb/>
　　　簡板銘<lb/>
斵之平如漆之明如札之盈如㓗之瑩如母枯剡藤惟<lb/>
爾之書<lb/>
　　　粘板銘<lb/>
千里面目曰書簡函而封之斯致逺代卓受垢而不辭<lb/>
者是惟粘板<lb/>
　　　界方銘<lb/>
心正筆正亦惟爾有以相其正<lb/>
<pb n="KR4d0235_SBCK_011-8a"/>
　　　界筆銘<lb/>
中書君老而秃棄之則可惜取其心之猶可用以小管<lb/>
城爲之宅吾𣣔寫盡天下書頼爾爲之畫䇿<lb/>
　　　詩筒銘<lb/>
我腹空虗兮好斐然而成章爾腹空洞兮冝爲吾之錦<lb/>
嚢<lb/>
　　　書筒銘<lb/>
交㳺觧散兮書不可巳爾爲魚鴈兮通面目扵千里<lb/>
　　　鏡銘<lb/>
是惟王子之鏡勿病乎面目可憎而取乎衣冠可正<lb/>
　　　燈銘<lb/>
<pb n="KR4d0235_SBCK_011-8b"/>
是惟王子之燈燒膏繼晷惟汝能<lb/>
　　　香爐銘<lb/>
匪金匪玉銅姿瓦質以爾馨徳在吾蘭室<lb/>
　　　印斗銘<lb/>
噐髹而光斗形而方孰鐫賤名扵是乎蔵<lb/>
　　　扇銘<lb/>
無仁風兮可揚惟篋中兮是蔵<lb/>
　　　肩輿銘<lb/>
我僕旣飡我輿斯肩我将何之必故必親豈無公門經<lb/>
歲弗入豈無權門足未嘗及肅爾徒御慎吾徃還惟分<lb/>
之安肩輿斯安<lb/>
<pb n="KR4d0235_SBCK_011-9a"/>
　　　菖蒲盂銘<lb/>
叔父寳印講師之贈也銘以記之<lb/>
伊巧匠兮斵山骨刳其中兮方其質擎湖嵌兮隱蘭若<lb/>
根王衡兮灌天一從何来兮叔贈姪真情流兮冝在吾<lb/>
室<lb/>
　　國朝名臣賛<lb/>
　　　寇莱公<lb/>
嗚呼菜公相我<lb/>
真宗契丹南牧朝野洶洶群臣勸帝幸蜀江東㣲公决<lb/>
䇿天下其戎百年無兵繄誰之功<lb/>
　　　韓魏公<lb/>
<pb n="KR4d0235_SBCK_011-9b"/>
巍巍韓公文武兼資相我<lb/>
三宗身任安危周勃定䇿霍光受遺古社稷臣公實有<lb/>
之非我<lb/>
仁祖其孰能知<lb/>
　　　范文正公<lb/>
堂堂范公人中之龍正色立朝姦邪不容材兼文武躬<lb/>
履仁義出捋入相十纔一試真王佐才用之未至<lb/>
　　　冨鄭公<lb/>
巖巖冨公仁者之勇危言折虜神色不恕公在使車虜<lb/>
不敢動公在相位四夷稽顙出入三朝爲國䡖重<lb/>
　　　杜祁公<lb/>
<pb n="KR4d0235_SBCK_011-10a"/>
維正獻公相我<lb/>
仁宗公在相位私謁不容苞苴不通非道不從封還内<lb/>
降與權倖抗公忠直亮清白宰相<lb/>
　　　歐陽文忠公<lb/>
賢㢤文忠直道大節知進知退旣明且哲陸贄議論韓<lb/>
愈文章李杜歌詩公無不長當世大儒邦家之光<lb/>
　　　文潞公<lb/>
太師潞公勲髙業隆四朝元老福禄始終元祐之𥘉<lb/>
太后臨極起公扵洛平章軍國夷狄来朝服公之徳<lb/>
　　　趙清獻公<lb/>
於維清獻典天之憲人呼鐡面彂姦紏慝以正王國古<lb/>
<pb n="KR4d0235_SBCK_011-10b"/>
之遺直呉蜀父老語之流涕公之治民古之遺愛<lb/>
　　　司馬温公<lb/>
宋二百年名臣軰岀孰為第一咸曰君實田夫野老識<lb/>
其遺風至今猶語司馬相公以手加額涕泗亡從<lb/>
　　　蘇東坡<lb/>
東坡文章百世之師群邪所仇歛不及施萬里南遷而<lb/>
氣不衰我讀公文慕其所為碩為執鞭恨不同時<lb/>
　　　蘇頴濱<lb/>
賢哉子由賢㢤子由忠言嘉謀聳動冕旒横身政府不<lb/>
避怨仇棣蕚聮芳皆第一流才不逮兄噐識俱優<lb/>
　　　陳了翁<lb/>
<pb n="KR4d0235_SBCK_011-11a"/>
賢㢤瑩中賢㢤瑩中鶚立兩朝凛乎清風二蔡嘯㐫飾<lb/>
姦為忠黨與雷同牢不可攻公獨仇之折其姦鋒孤立<lb/>
不容身以譴終公乎不忘名等岱崧<lb/>
梅溪先生文集卷第十一<lb/>
<pb n="KR4d0235_SBCK_011-11b"/>
</p>
<p>
</p>
  </div>
<div> <lb/>
    <p>
<pb n="KR4d0235_SBCK_012-1a"/>
梅溪先生後集卷第十二<lb/>
　　詩<lb/>
　　　𥘉到䕫州<lb/>
　某甲申七月至饒州以表謝上云雖才非太公不<lb/>
　能五月報政然忠猶杜甫未甞一飯忘君既而與諸<lb/>
　公唱和有䕫字韵詩果有易䕫之命人以為䜟方力<lb/>
　丐祠萝觀八陣啚乙酉十一月朔至䕫水落沙露宛<lb/>
　然在目所歴山川皆少陵詩中景物也因成一絶用<lb/>
　楚東韵<lb/>
分甘易守不勞麾夣巳先予到古䕫䜟語端符楚東韵<lb/>
忠懐雅合杜陵詩<lb/>
<pb n="KR4d0235_SBCK_012-1b"/>
　　　查漕元章生日<hi>十一月望日</hi>
氣壓群隂首占陽生賢時莭自非常十分天上月輪滿<lb/>
一線人間日影長攬轡威名崖雪凛和羹消息嶺梅香<lb/>
要知三峡无窮水便是詞源与夀觴<lb/>
　　　周漕行可和詩復用前韵并簡元章<lb/>
重聞鳴鳯瑞岐陽不比清齋老太常帝里别离頭併白<lb/>
䕫門邂逅日𥘉長詩篇照眼騰光艶蘭友傾心藹囯香<lb/>
天遣西来端有意要令我軰共壷觴<lb/>
　　　又用行可韵<lb/>
二公海内姓名聞我亦追随到蜀門龍卧庐中嘆諸葛<lb/>
蛙居坎底陋公孫雨听巫峽萝時滴花看杜䳌啼処痕<lb/>
<pb n="KR4d0235_SBCK_012-2a"/>
詶唱又成䕫府集論文欣對少陵尊<lb/>
　　　行可再和用其韵以詶<lb/>
孤陋書生寛見聞西来端𣣔掃儒門懐人乆作周公萝<lb/>
訪道欣聞孔子孫<hi>周首篇語及中庸</hi>書爲爱民成再奏<hi>傳㙜再奏馬綱</hi>
<hi>事</hi>淚因憂囯有双痕休論身丗无窮事但碩常陪北海<lb/>
尊<lb/>
　　　又詶元章<lb/>
叱馭西来媿子陽舊交重見白眉常傷心鬼録人何短<lb/>
<hi>懐馮貟仲</hi>回首蓬山話更長䕫府並㳺容倚玉計䑓高選輟<lb/>
含香我非逸少君如謝聊継蘭亭曲水觴<lb/>
　　　行可元章再賦二詩依韵以詶前篇寓二後篇<lb/>
<pb n="KR4d0235_SBCK_012-2b"/>
　　　寓三<lb/>
不學金仙李伯陽来從雄愈論天常亳鋒落紙一㙜妙<lb/>
詩艶驚人万丈長㑹見鵾鵬俱变化稔聞蘭菊各芬香<lb/>
盍簮聮席論文酒却咲囦明獨引觴<lb/>
朋淂西南直諒聞同行冝入仲尼門交成一体慕龍友<lb/>
政在諸家嗤魯孫雪唱紛纭臈天瑞詞源洶涌峡江痕<lb/>
二公如月如太白我亦影随同一尊<lb/>
　　　元章贈餘甘子用前韵<lb/>
艸禀南方地近陽不随凡果當家常端因坡句声名重<lb/>
正類梅詩氣韵長<hi>東坡橄欖詩云待得餘甘回齒頰已輸崖蜜十分甜歐公讀梅聖俞詩云</hi>
<hi>譬如食橄欖真味乆愈在</hi>回頰已輸崖蜜味返魂終共雪芽香<hi>与茶㝡相</hi>
<pb n="KR4d0235_SBCK_012-3a"/>
<hi>宜</hi>故人知我詩腸苦更贈蒲萄為薦觴<lb/>
　　　行可骨肉自西州来用門字韵賛喜<lb/>
連夕西㙜咲語聞綵衣人戯綉衣門定知情話同元亮<lb/>
不用詩篇寄抱孫果見灯花将喜事寕愁江竹染啼痕<lb/>
<hi>世傳婦人詩云君看江上千竿竹不是男兒淚染班</hi>登堂濫作韓公客白首相逢<lb/>
十載尊<lb/>
　　　呉叅議和詩用前韵以詶<hi>名景偲巴陵人</hi>
万傾波瀾瑩岳陽氣鍾人物亦非常為郎堪嘆馮唐老<lb/>
治郡未施黄覇長<hi>呉吏事右髙比攝万州有声</hi>詩吐錦腸多麗<lb/>
髙蓮幕有清香穆生醴酒周璆榻不是區區為<lb/>
　　　聞馬綱復行舊路　聖主之恩諸公奏<lb/>
<pb n="KR4d0235_SBCK_012-3b"/>
　　　也元章用前韵喜而和之<hi>此三篇原缺無攷</hi>
利愽仁言亟奏聞恩光万里烛䕫門綱舡巳免<lb/>
<hi>人鮓甕</hi>棧道不應愁鶻孫<hi>鶻孫愁</hi>村落烟餘烟火<lb/>
息斧斤㾗坐看巴蜀回生意放我歡呼到酒尊<lb/>
　　　州縣有戒石飭官吏某至䕫之𥘉<lb/>
　　　詩以自警云<lb/>
爾俸爾禄民膏脂下民易虐天難欺聖訓昭昭日月垂<lb/>
刻石于庭励官師臣庭堅字尤瓌竒<lb/>
光堯宸翰増光輝坤維門戸州名䕫庭前戒石<lb/>
筆畫微茫觀者疑太歳在酉嘉平時吉日丁亥刑<lb/>
命工㪯石少髙之一新欄檻嚴護持銀鈎照眼光陸離<lb/>
<pb n="KR4d0235_SBCK_012-4a"/>
天威只尺顔不違虐民之事焉可為勿謂蒼蒼不吾知<lb/>
与爾同僚共孜孜<lb/>
　　　出郊送虞叅政因㳺竹亭小飲與者九人<lb/>
送客出西郊天氣為我佳穿林看修竹偶与群賢偕邂<lb/>
逅適我碩三杯冩幽懐向来濤与戎此楽何繇諧<lb/>
　　　立春<lb/>
巫峽逢生日䕫州見立春行年五十五羞作戴花人<lb/>
　　　寄刘侍即韶羙<lb/>
流落天涯老病身帰心一點逐新春故人少借論思口<lb/>
放我山林作散人<lb/>
　　　正月六日㳺磧呈行可元章<lb/>
<pb n="KR4d0235_SBCK_012-4b"/>
踏磧逢為馬臨流想卧龍江山供指顧尊俎奉從容峡<lb/>
水淺還漲巫雲淡復濃天教我軰合莫惜罄金鍾<lb/>
　　　呈同官<lb/>
樽前記淂少陵詩好向江頭尽醉帰此日風光真可惜<lb/>
古来楽事巧相違細看八陣啚猶在欲問三分迹巳非<lb/>
惟有年年古䕫囯竹枝声裏日暉暉<lb/>
　　　買山<hi>䕫山皆童子買山植木以庇之惧芻牧之不禁作詩以告後人</hi>
書生為郡亦迂哉剰買童山買木栽但遣牛羊勿錢履<lb/>
它年定出棟梁材<lb/>
　　　給水<hi>䕫以竹筩引水見于杜詩以義泉名門則知昔之為州者不榷水而取錢也予始至</hi>
<hi>聞公庫歳收賣木乎千余緡鈐轄司亦如之予以水給民俱后人廢之故作是詩</hi>
<pb n="KR4d0235_SBCK_012-5a"/>
接筒引水下山陬端為䕫民觧百憂長使義泉名不断<lb/>
莫教人費一錢求<lb/>
　　　修壘<hi>夔成頗惡予修之雖雉枼一新然士城易壞兵有守城者勿它役随壊而𥙷則成常</hi>
<hi>固矣</hi>
莫将<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>旅視居官直作吾家活計看墻壁時時為修葺<lb/>
安知劳苦是平安<lb/>
　　　種柳<hi>東至夔唐西過社亶凡十余里種桺二千根後人或不斬伐則垂條聳榦當如桺子</hi>
<hi>厚詩但愧无惠化傳耳</hi>
瀼水東西十里餘新栽楊桺二千株㑹看聳餘参天去<lb/>
䏻佀甘棠勿翦無<lb/>
　　　江月亭二絶<lb/>
<pb n="KR4d0235_SBCK_012-5b"/>
長江何処水明月㡬州天月与江無約相逢是偶然<lb/>
江山今古㡬英雄割拠并吞捴是空惟有江流不轉石<lb/>
千秋長在月明中<lb/>
　　　登真武山<lb/>
籃輿曉上小琳宮䕫子江山指顧中道士手栽山上柏<lb/>
身猶未老榦凌空<lb/>
　　　上元山中百姓出㳺作三章諭之<lb/>
鄰里相呼入郡城巴歌楚舞沸歡声三宵㳺罷同帰去<lb/>
勉力耕桑事父兄<lb/>
三日嬉㳺喜遇晴还家又見麥青青伹須及早輸租稅<lb/>
莫要勾呼到訟庭<lb/>
<pb n="KR4d0235_SBCK_012-6a"/>
好去耕耘隴上田但能勤苦有豊年家家飽煖身康健<lb/>
更向明年看月圓<lb/>
　　　題諸葛武侯祠<lb/>
八陣啚旁丞相祠風雲惨淡㑹當時功成豈止三分漢<lb/>
才大非惟十倍丕渭上忽傳司馬走蜀中長起卧龍思<lb/>
我来再拜瞻遺像淚滿襟如老杜詩<lb/>
　　　登詩史堂觀少陵畫像<lb/>
万丈光芒筆有神兩眉猶帶旧酸辛殘杯不復随肥馬<lb/>
賸馥端能丐後人䕫子江頭吟処景杜䳌声裏拜時身<lb/>
敬瞻遺像觀詩史一酹雲安麹米春<lb/>
　　　送参議吴郎中<lb/>
<pb n="KR4d0235_SBCK_012-6b"/>
扁舟西泝蜀江長邂逅論交淂老蒼幕客可䏻淹杜甫<lb/>
郎官誰復識馮唐梅花開日方聮事桺絮飛時遽趣装<lb/>
我過洞庭應有日定湏来掃盖公堂<lb/>
　　　䕫州祀社稷于州之西五里地不盈畆壇宇<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>
　　　陋垣墻頺圯非所以崇明祀也買地易路築屋<lb/>
　　　増壇命同僚董其事不踰月告成二月戊子祀<lb/>
　　　事既畢詩以記之<lb/>
天下通祀惟社稷次則曰雨曰雷風匈龍興弃配土糓<lb/>
是皆扵民有大功古䕫子囯今㑹府其於明祀可不崇<lb/>
西郊壇宇何太陋我忝守土責在躬廣而新之繄誰力<lb/>
蓮幕花縣謀僉同築垣旁近丹荔圃闢路下壓黄冠宫<lb/>
<pb n="KR4d0235_SBCK_012-7a"/>
地有松柏兼可植時和黍稌行将豊䕫門社稷宋社稷<lb/>
碩与天地同无窮<lb/>
　　　㳺卧龍山呈行可元章<lb/>
我軰逢山眼即青卧龍頂上喜同登啚留沙磧懐諸葛<lb/>
詩誦江濆憶少陵巫峽雲飛天一握瞿唐魚化浪三層<lb/>
<hi>俗謂瞿唐峡為龍門</hi>藍輿又向人間去回首林泉媿老僧<lb/>
　　　聞詩淂男名之曰䕫<hi>夔乙酉十二月十九日生詩以二月二十四日作</hi>
巫邑𥘉傳鯉<hi>是日巫山送双鯉</hi>吾家遂淂䕫遥来如馬地却應<lb/>
萝熊詩<hi>聞詩在番昜日萝熊入書院</hi>官沗二千石孫看第一枝欣同<lb/>
君子抱祝汝佀吾児<lb/>
　　　甘露降于宅堂竹間凡半月三經雨乃止州宅<lb/>
<pb n="KR4d0235_SBCK_012-7b"/>
　　　有甘露堂昔周　侍郎為郡露降焉易見山<lb/>
　　　堂以名之予無善政惧其為灾記以二絶<lb/>
湛湛下脩竹味如飴蜜甘人言此為瑞无徳可能堪<lb/>
竹間甘露日瀼瀼飴蜜珠璣帶細香天閔䕫民歳飢饉<lb/>
雨暘時若乃嘉祥<lb/>
　　　元章贈蘭<lb/>
英英道山友贈我深林芳入室与俱化同心如此香紉<lb/>
之可為佩不采庸何傷三復韓子操援琴鼓揚揚<lb/>
　　　卧龍山有武侯新祠再用前韵<lb/>
山蔵古寺柏青青地重端因蜀相登沙上不聞江轉石<lb/>
人間幾見谷為陵龍蛇樹影揺千尺玉雪花枝吐万層<lb/>
<pb n="KR4d0235_SBCK_012-8a"/>
堪嘆屮庐誰復顧凄然香火却依僧<lb/>
　　　寄書与二叔二弟<lb/>
八十髙年林下老四千餘里萝中家雲安双鯉随春水<lb/>
為我傳書到永嘉<lb/>
左原端是脊令原誰遣分飛到蜀門况是清明寒食候<lb/>
杜䳌声裏断離䰟<lb/>
　　　題卧龍山觀音泉呈行可元章<lb/>
去歲㳺庐山社中觀白蓮不飲逺公酒聊酌聦明泉肩<lb/>
輿過武昌乗㒷西山巔岩乳飲菩薩詩篇誦蘇仙<hi>武昌西山</hi>
<hi>有菩薩泉東坡名之</hi>䕫州苦无井癭俗殊可憐竹筩喉不乾可浣<lb/>
不可煎日汲卧龍水屢頼檐夫肩所取都㡬斛深慙未<lb/>
<pb n="KR4d0235_SBCK_012-8b"/>
投錢前日招提㳺入耳声㳙㳙泓澄可照膽中木皆光<lb/>
妍却疑南陽人蟠蟄清冷淵慘淡㑹風雲滂沱霖普天<lb/>
源如少陵詞清入光芒篇餘波漲瞿唐洶涌吞百川何<lb/>
人著水經漏此不及編道人出新茗林間手新研共以<lb/>
夷齊心来結觀音縁至今清夜萝猶到幽亭邊交㳺况<lb/>
離索回首成悽然<hi>元章移節西州</hi>何時鹿<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>重訪山中禅<hi>僧言</hi>
<hi>前日吾㑪将至山中鹿鳴</hi>
　　　元章贈筆戯成一絶<lb/>
東䑓使者妙詩文贈我中書四十君我不善書慚拜賜<lb/>
中書今日遇将軍<lb/>
　　　再酬元章<lb/>
<pb n="KR4d0235_SBCK_012-9a"/>
一尊方喜細論文春屮題詩又送君手握管言不盡詩<lb/>
壇誰復将中軍<lb/>
　　　又荅行可<lb/>
道造精㣲更有文絳侯應媿不如君試将武事論詩筆<lb/>
句法嚴於細桺軍<lb/>
　　　詶行可恵白酒<lb/>
渇懐思欲吸長江聞說西䑓醸滿缸一斗青州白從事<lb/>
忽隨詩句到蓬窓<lb/>
　　　同行可元章報恩寺行香登佛牙楼望勝已山<lb/>
籃輿拂曉出東関鍾磬声聞杳靄間心欲報恩頻入院<lb/>
人逢勝已更觀山竹香细細禅房静江水渾渾野渡閑<lb/>
<pb n="KR4d0235_SBCK_012-9b"/>
𣣔問漁人囯㒷廢黄鸝隔葉語緜蛮<lb/>
　　　五月四日與同僚南楼觀競渡因成小詩四首<lb/>
　　　明日同行可元章登楼又成五首<lb/>
蜀江險䖏是䕫州灔澦堆邊看競舟為報番昜相識道<lb/>
去年人在此登楼<hi>去五月四日㑹僚友于番江楼酒中分韵淂月字云明年何処更登楼遥</hi>
<hi>望番昜江上月</hi>
㙜前八陣巳陳迹水底三閭何処招手把菖蒲對佳節<lb/>
興来呼酒勸同僚<lb/>
番昜䕫子兩端午去歳人如今歳人<hi>兩年皆十六人</hi>直是吳頭<lb/>
来蜀尾子規声裏弔灵均<lb/>
榴花照眼對佳客荷葉傳杯懐故鄉想見明年話䕫子<lb/>
<pb n="KR4d0235_SBCK_012-10a"/>
又如今歳念番昜<lb/>
黍遇今朝尽生角艾從何処忽為神荷香十里一鈎月<lb/>
定有扁舟帰去人<lb/>
舟人鼓楫呼何在声似湘沅江上声更听刘郎竹枝曲<lb/>
不論南北㧾傷情<lb/>
细葛含凬羅疊雪近臣𥘉拜賜衣時碩因角黍詢遺俗<lb/>
學士寕无六一詞<lb/>
競渡本来縁救溺陵波𥘉不為争標今人不觧古人意<lb/>
淂勝帰来咲語囂<lb/>
綵舟兩兩鼓鼕鼕勝已山隂瀼水東父老相逢話良苦<lb/>
児郎多在馬舡中<lb/>
<pb n="KR4d0235_SBCK_012-10b"/>
　　　劉韶羙至巫山寄詩因次其韵<lb/>
终日思帰未有涯萝魂无夜不還家莫雲春樹憶太白<lb/>
流水高山逢伯牙卷軸随身雖有厄<hi>韶美至狼尾灘失舟壞書籍</hi>風流<lb/>
得罪可無譁<hi>刘以收書致煩言</hi>相逢莫便怱怱去弭棹䕫門過<lb/>
食瓜<lb/>
　　　送元章改漕成都<lb/>
取友四十載普天半交㳺蒹葭群玉間莫盛登瀛洲元<lb/>
章真囯士未見心已投雅抱畎畆志共懐天下憂舘閣<lb/>
育人材孰云專校讎慷慨論丗事不見范尹歐疆埸况<lb/>
如許寕不憂宗周精忠屹肝膽苦語驚冕旒君去㝡勇<lb/>
决我行尚遟晋𥘉别擬十載相逢忽三秋龍飛起元老<lb/>
<pb n="KR4d0235_SBCK_012-11a"/>
江淮握貔貅禮羅淂竒才戎幕資良籌人事苦好違壮<lb/>
懐莫能酬去持䕫州節遥泛瞿唐舟我亦来自番兹行<lb/>
豈人謀八陣觀壮啚三峡窺倒流訪君義勝堂顧我制<lb/>
勝楼如馬謁白帝卧龍㝷武侯江亭覧月色園花賞春<lb/>
柔果分餘味甘蘭贈深林幽詩篇浩卷軸墨妙輝山丘<lb/>
氣薄文艶杜詞卑竹枝刘吏事容拙踈交情荷綢繆綸<lb/>
言下北闕綉衣使西州流錢豈君事易地曽何優胡不<lb/>
班玉笋入告嘉謀猷巴子囯㝡貧瘡痍民未瘳君去誰<lb/>
抚摩欲借嗟无由我已上祠章帰欤老田疇遟君還日<lb/>
邊寄書到東甌<lb/>
　　　次韵元章晋别<lb/>
<pb n="KR4d0235_SBCK_012-11b"/>
送客成都去回舟白帝邉月應遥共對䕫復有誰憐我<lb/>
只懐帰計君冝了丗縁相期翼吾道餘事讀楞圎<lb/>
　　　夜與韶美飲酒瑞白堂秉燭觀跳珠分韵淂跳<lb/>
　　字<lb/>
五月峽中天氣歊竹筩引水那能澆江濆龍老卧未起<lb/>
崖石不枯珠自跳草草杯盤對君酌灯前疑是簷花落<lb/>
毫端冩出万斛珠共向炎天作氷雹妃子名園荔子丹<lb/>
絳嚢𥘉摘堆金盤細擘輕紅唱君曲咀嚼水晶牙頰寒<lb/>
老翁真箇如年少激水成珠堪一咲刘侯自有胷中珠<lb/>
不止照人兼自照<lb/>
　　　儀鳳淂珠字<lb/>
<pb n="KR4d0235_SBCK_012-12a"/>
别来世故朝昏殊相与言之汗模糊兩翁淂酒促坐席<lb/>
感深念極氣欲蘇籜龍亦觧作水供紬繹㝷丈如渇烏<lb/>
衣巾生秋背毛豎金石相應環佩趍江山豪壮旁尊爼<lb/>
醉中頻貫纍纍珠此時一事復掛口為楽未竟成喑嗚<lb/>
䕫州憂民困湯火潤澤有志无坦途眼前焦熬十万户<lb/>
欠伸戯咲皆霑濡自操量皷入官廩不輸一錢分水符<lb/>
讀書功力无表畔乆矣俗吏輕吾儒<hi>州民輸租淂自操㮣量免城中水錢</hi>
<hi>以巳奉𥙷公帑比入境淂之民謡者</hi>
　　　次韵韶美失舟閔書<lb/>
醫師籠參术良将枕戈矢儒生嗜厎物書卷掛口齒刘<lb/>
侯西南来歳月十首尾閉門閱古今過眼分亥豕異書<lb/>
<pb n="KR4d0235_SBCK_012-12b"/>
照神藜竒字哭妖鬼許身如蠧魚文字共生死風流反<lb/>
淂罪去囯果誰耻仙舟載祕閣便腹貯名理江神亦丗<lb/>
情逐客多不喜厄同焚書秦悪類㓕邢燬沾濡徧箱篋<lb/>
痛惜到骨髓我𥘉聞為驚終夜成坐起淂君詩細讀罪<lb/>
巳不罪水碩言㘴嘯餘書著子刘子<lb/>
　　　韶羙帰舟過䕫晋半月語離作悪詩二章以送<lb/>
五載三詩送我帰古䕫今作送君詩相如㳺処符分竹<lb/>
諸葛陳旁舟觧維秉烛莫辞頻把酒揮毫未免各憂時<lb/>
可憐灔澦双蓬鬂㑹合无多又别離<lb/>
弱羽年来正倦飛䕫門邂逅故人帰人生一咲難開口<lb/>
丗事多端合掩扉况是桑榆俱晚景何曾冨貴已危機<lb/>
<pb n="KR4d0235_SBCK_012-13a"/>
明朝悵望仙舟逺百尺髙楼上静暉<hi>州宅有静暉楼此篇用詔羙送元章</hi>
<hi>韵</hi>
　　　元章至雲安用送韶羙韵見寄次韵以詶<lb/>
社燕秋鴻不共飛却因送别更懐帰一壺獨酌人何処<lb/>
千里相思月滿扉烟雨已催予把釣功名行看子投機<lb/>
雲安双鯉傳書至詩句清含山水暉<lb/>
　　　静暉楼前有荔子一株木老矣猶未生予去其<lb/>
　　　枯枝今歳遂生一二百顆至六月方熟<lb/>
木老生遟六月丹<hi>夔涪荔支皆五月間熟</hi>明珠百顆照朱顔因渠<lb/>
凬味思瑶柱<hi>東坡以荔支比江瑶柱</hi>撩我鄉心念玉環<hi>玉環妃子名也吾邑</hi>
<hi>有玉環鄉</hi>路逺應难三日寄<hi>荔枝過一日則香色味俱変閩中荔支三日到永嘉</hi>楼髙<lb/>
<pb n="KR4d0235_SBCK_012-13b"/>
更上一層攀君謨譜内丁香種宜在江陳品第間<hi>味甘而核</hi>
<hi>小正如閩中丁香荔子</hi>
　　　行可和詩再用前韵<lb/>
肌膚氷雪鶴頭丹三峽相逢一破顔人折髙枝如折桂<lb/>
鳥衘餘顆似衘環香傳楽譜名尤重<hi>曲名荔支香</hi>紅入詩家<lb/>
句莫攀<hi>老杜有輕紅擘荔枝句</hi>来歳熟時先寄我夣䰟應到白雲<lb/>
間<hi>計䑓有白云楼</hi>
　　　行可再和因思前日与韶美同飲計㙜臨池摘<lb/>
　　　實復用前韵<lb/>
星火燒空一夜丹来禽青李斍无顔少陵池舘三人賞<lb/>
<hi>丗傳計䑓乃少陵旧它今有祠堂</hi>白帝江山四面環生晚免教妃子汙<lb/>
<pb n="KR4d0235_SBCK_012-14a"/>
食餘應許黒衣攀閩娘十八誰標榜未必風流佀此間<lb/>
<hi>坡詩亦及黒衣郎謂猿猴也</hi>
　　　又用韵呈行可<lb/>
神仙乞与返䰟丹枯木䏻成䖏子顔雅楽声中逢魏絳<lb/>
重圍觧後見齊環九齡賦妙那能継三峡詩高未易攀<lb/>
児軰莫言詶倡晚吾鄉食實在秋間<hi>夜来和詩児女軰云荔支巳過乃方</hi>
<hi>作詩何也鄉里七月方食閩荔</hi>
　　　元章至萬州湖灘寄六言一絶云滿目莫山平<lb/>
　　　逺一池雲錦清酣忽有鍾声林際直疑萝到江<lb/>
　　　南某六月朔日登静暉楼觀江漲望西南碧逺<lb/>
　　　数峯乃前日送别処也爲之黯然楼前荔子𥘉<lb/>
<pb n="KR4d0235_SBCK_012-14b"/>
　　　丹次韵寄元章<lb/>
遥碧峯尖如削䡖紅荔臉𥘉酣水漲江天渺渺故人一<lb/>
葉西南<lb/>
　　　韶羙至雲安寄詩二首再用詩字韻以寄<lb/>
刘郎𥘉自日邊帰入峡殷勤寄我詩大小承天思越絶<lb/>
<hi>往在會稽韶美居大承天寺某居小承天今号能仁</hi>後先去囯㑹坤維分題應記<lb/>
跳珠夜送别還思入竹時千里遥遥共明月此心无合<lb/>
亦无離<lb/>
　　　伏日与同官小飲瑞白堂觀跳珠分韵賦詩<lb/>
瑞白堂虚氷雪凝散為珠玉洗炎蒸詼諧未效東方朔<lb/>
賦詠聊追杜少陵<lb/>
<pb n="KR4d0235_SBCK_012-15a"/>
　　　伏日懐番昜同僚<lb/>
去歳番昜四望亭題分十二志同登眼中忽見天邊月<lb/>
不謂天邊是固陵<lb/>
　　　餘干翁簿以予去饒之日郡人断橋見晋畫圖<lb/>
　　　賦詩見寄因次其韵<lb/>
我慕鄭子真躬耕老岩谷不慕蘇季子腰金詫宗族失<lb/>
脚落塵網回頭念幽獨向来鴛鷺行進退慚碌碌把麾<lb/>
番君囯飲水清湾曲緬懐九賢人痛閔千里俗奉揚乏<lb/>
仁風黎庶因炎燠疇䏻政有成敢望諾无宿厚顔叨禄<lb/>
廩汗背擁旌纛命下忽夔門諸公孰推轂水陸三千里<lb/>
湖重嶺仍複至喜謁文忠秭帰懐李矗番人憐老守去<lb/>
<pb n="KR4d0235_SBCK_012-15b"/>
類楚臣逐出門橋巳断擁道頞争蹙𥘉无龔黄政濫継<lb/>
秦侯躅仇香旧同僚别寄兩竿牘賦詩仍畫啚開卷宛<lb/>
在目清音滿干越餘韵到巴蜀我有二頃田荒蕪㕍山<lb/>
腹碩畫帰去来芒鞋事耕育<lb/>
　　　贈裴童子<lb/>
文公有序規童子将聖猶言畏後生好把五車書盡讀<lb/>
五車讀了要須行<lb/>
　　　行可生日<hi>六月十四日</hi>
千載岐周鸑鷲聞果生英傑嗣姬文鯤鵬变化正六月<lb/>
蟾兎光輝将十分肯把威名争烈日只将道眼視浮雲<lb/>
祝公夀共詩書乆一瓣心香巳敬焚<lb/>
<pb n="KR4d0235_SBCK_012-16a"/>
　　　王嘉叟和讀楚東詩復用前韵以寄<lb/>
照眼<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>珠光陸离莆田太守寄新詩死生貴賤交情見<lb/>
惟有吾宗不徇時<lb/>
　　　嘉叟和黯字詩再用前韵以寄<lb/>
金谷冨季倫丑坐貴思黯人間㡬泉石豪奪在軒檻燕<lb/>
賀厦𥘉成花飛春忽减破甑任生塵只有莱蕪范<lb/>
　　　和喻叔竒宿大木寺<lb/>
木記餘千大風觀楚囯雄吾詩晋大才君句壓雄風番<lb/>
水連天碧潘花滿縣紅<hi>叔竒攝邑安仁</hi>論文一尊酒何日故人<lb/>
同<lb/>
　　　用讀楚東集韵寄元章<lb/>
<pb n="KR4d0235_SBCK_012-16b"/>
誰遣吾㑪合又离江山深憶共題詩君舟西上吾東矣<lb/>
尊酒論文更㡬時<lb/>
　　　納凉<lb/>
簾捲見山近窓𨳩竹香香訟庭公事少静坐納㣲凉<lb/>
　　　立秋<lb/>
莭物催吾老天涯見立秋凉㣲金尚伏暑熾火𥘉流家<lb/>
遠思嘗稲年衰怯載楸<hi>䕫人立秋並簮秋葉</hi>歸耕期已近河漢望<lb/>
牽牛<lb/>
　　　七夕<lb/>
去年佳莭呉頭見今久秋声峡内聞桂魄漸看成半璧<lb/>
銀河猶自掩㣲雲晒書空有便便腹乞巧𥘉无怪怪文<lb/>
<pb n="KR4d0235_SBCK_012-17a"/>
為向天邊牛女道夫耕婦織莫辞勤<lb/>
　　　懐畨昜<lb/>
一别番昜歲及朞䕫門又見食瓜時自慚政拙無遺愛<lb/>
安得民心有去思<hi>同官有録民謡見寄者</hi>
　　　齒落用昌黎韻<lb/>
我来饒與夔三載堕兩齒懸知季非永早悟仕當已要<lb/>
須未落時猛効二踈止胡為一再落不巳良可耻慨然<lb/>
懐古人未有長不死因思季方少輩行多勝巳顔紅齒<lb/>
牢㓗徃徃同逝水吾衰况如許寕復老彭比覧鏡視顔<lb/>
色今昨不相似行年五十五萬事可休矣功名與富貴<lb/>
磨㓕何足紀但願早還鄉俯育三百指婚嫁畢兒女松<lb/>
<pb n="KR4d0235_SBCK_012-17b"/>
楸依怙恃弟兄飲真率故舊忘汝一兩齒牙任摇脫肉食<lb/>
吾不視有身乆為患無齒實堪喜始憂咲韓公可惜陋<lb/>
子羙未必傷我心兹言聞栁子<lb/>
梅溪先生後集第十二<lb/>
<pb n="KR4d0235_SBCK_012-1a"/>
梅溪先生文集卷第十二<lb/>
　　論<lb/>
　　　禹論<lb/>
堯舜禹皆聖人也惟其傳賢傳子之不同而後世不能<lb/>
無異論也自孟子之前人皆以爲禹徳衰故不傳扵賢<lb/>
而傳扵子萬章以是發問孟子辯其不然曰天與賢則<lb/>
與賢天與子則與子然後學者以傳賢與子一本扵天<lb/>
而無有以議禹也至韓子作禹對而其說又不然曰堯<lb/>
舜之傳賢也欲天下之得所也禹之傳子也憂後世争<lb/>
之之亂也堯舜之利民也大禹之慮民也深且謂孟子<lb/>
求其說而不得又從而為之辭近世善議論者莫如蘇<lb/>
<pb n="KR4d0235_SBCK_012-1b"/>
子蘇子之言曰今夫人之愛其子是天下之通義也有<lb/>
得焉而思與其子孫人情之所皆然也堯舜之傳賢是<lb/>
不得已而禹之傳子盖聖人之不喜異也自萬章之問<lb/>
至蘇子之辯其說有四然而聖人至公之心卒未明焉<lb/>
以爲徳衰而傳子者是以迹論聖人其說也固陋矣而<lb/>
孟子歸之於天下亦未免乎不通也堯之傳舜舜之傳<lb/>
禹之傳子其大計固巳定扵生前不待身死之後始聽<lb/>
天命人心之自歸也謂舜禹避朱均而益避啓者其說<lb/>
盖亦不經矣韓子以爲憂後世蘇子以為不為異韓子<lb/>
之言也近正蘇子之言也近人情然皆未得夫聖人之<lb/>
心者盖聖人以天下為公噐其視賢扵子一也賢可傳<lb/>
<pb n="KR4d0235_SBCK_012-2a"/>
而傳不以傳賢為踈而害天下之公噐子可傳而傳不<lb/>
以傳子為私而有慊扵心也昔吾夫子以大道而傳之<lb/>
學者夫以人情論之夫子豈不𣣔私其子哉然而過庭<lb/>
之訓止扵詩禮陳亢始以異聞為問卒以君子逺其子<lb/>
爲喜亢以私心量聖人而其問與喜皆不然也夫子嘗<lb/>
謂才不才亦各言其子者人之情也至扵所欲傳道之<lb/>
心視回與鯉一也堅髙之妙在回而詩禮之外無以吿<lb/>
鯉者豈親門人而逺其子哉使回如鯉鯉如回則詩禮<lb/>
之訓在彼而堅髙之妙在此矣道與天下皆公噐所以<lb/>
傳道與天下者不以賢與子而二其心然後為大聖人<lb/>
堯舜禹之傳天下如吾夫子之傳道堯舜非逺其子禹<lb/>
<pb n="KR4d0235_SBCK_012-2b"/>
非親之也民之所安吾從而與之不知傳賢之為遜天<lb/>
下傳子之為世吾家尚何不得已與懼夫為異也哉若<lb/>
夫憂後世争之之亂而以之傳子者固可以為天下後<lb/>
世法矣原其所以傳之之心出扵以天下為公而視賢<lb/>
與子為一無有不得巳與懼夫為異之事亦非有憂之<lb/>
慮之之心而委曲為之計也愛其子而私有與之者人<lb/>
之情憂後世而為之計者君子之法不以親踈内外二<lb/>
其心者聖人至公大同之道知此三者之說然後知堯<lb/>
舜禹之不二其心而傳賢與子一也<lb/>
　　　武王論<lb/>
事有出扵千載之逺而傳聞之不同吾将奚所考信邪<lb/>
<pb n="KR4d0235_SBCK_012-3a"/>
愚曰聖人之言可信而時人親見之言亦可信也千載<lb/>
之事必存之扵書是書出扵聖人則可信不出扵聖人<lb/>
則可疑吾非信書而信聖人聖人之言如此吾是以知<lb/>
其如此也千載之事當時必有親見之者親見之言可<lb/>
信傳聞之言可疑吾惟親見之是信而缺傳聞之疑可<lb/>
也彼有聖人之言與時人親見之言兩不同焉則吾将<lb/>
誰信亦曰槩之以理而巳矣書載武王伐啇之事與時<lb/>
人親見之言不同學者疑之異論興焉此固冝槩之以<lb/>
理者秦誓曰惟十有一年武王伐商是十有一年者果<lb/>
誰之年邪上不繋之文王是必武王十有一年也武王<lb/>
果即位十有一年而後伐商邪史記載夷齊扣馬之諌<lb/>
<pb n="KR4d0235_SBCK_012-3b"/>
曰父死不<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>奚及干戈可謂孝乎武王必不歴十有一<lb/>
年之乆而不塟其父也書出於夫子之所序萬世之所<lb/>
取信而夷齊又武王同時之人亦不可以不信二者俱<lb/>
可信而其說不同則學者不得不疑而異論不得不興<lb/>
也漢儒之說曰文王之時虞芮二國質成于周諸侯並<lb/>
附以爲文王受命之年文王自受命九年而卒故武王<lb/>
曰惟九年大統人集是也武王終三年之䘮然後廣文<lb/>
王之聲卒其伐功故并文王受命之年而數之稱十有<lb/>
一也嗚呼果如是說則是文王受命稱王於商紂在位<lb/>
之時孔子何以稱其三分天下有其二以服事商乎是<lb/>
求十有一年之說不通而誣文王於不臣之地也近世<lb/>
<pb n="KR4d0235_SBCK_012-4a"/>
大儒歐陽子作秦誓論断然惟書之是信而破漢儒之<lb/>
說曰十有一年者武王即位之十有一年耳復何疑哉<lb/>
歐陽子之言甚辯而近正然不信遷史載伯夷之諌非<lb/>
春秋所謂以信傳信者愚切謂書之所載者是遷史所<lb/>
記亦不虚十有一年者非武王即位十有一年周家受<lb/>
命之十有一年也或曰子方繆漢儒之誣文王何為復<lb/>
取受命之說乎曰文王非受命扵天受命於商也文王<lb/>
自羙里之囚還而紂以弓矢斧鉞賜之使得專征伐自<lb/>
是而後文王始居方伯連師之職五侯九伯得以征之<lb/>
扵是有遏宻伐莒戡黎之事自受專征之命至九年而<lb/>
卒然則文王受命者是受商命以專征伐非受天命以<lb/>
<pb n="KR4d0235_SBCK_012-4b"/>
自王也武王嗣位二年繼文王征伐而觀政于商秦誓<lb/>
之作在周家專征十有一年之日武王未有天下之𥘉<lb/>
不曰惟武王十有一年而曰惟十有一年武王伐商則<lb/>
其㫖可見矣是則書與史記之年皆可信而漢儒之論<lb/>
歐陽子之所疑者皆可得而决也或曰子信聖人之書<lb/>
與時人之言而孟子不信武成非邪曰孟子非誠不信<lb/>
書也以不信而救弊也武王雖以至仁代不仁然兩兵<lb/>
之交寕無血刃者乎血流漂杵雖記事者未免文勝質<lb/>
而不可謂之盡無也當戰國之時有争地争城之戰盈<lb/>
城盈野之殺好兵之主與夫貪功樂禍之臣盖有以牧<lb/>
野之戰藉口者矣故孟子以不信而救之也春秋之法<lb/>
<pb n="KR4d0235_SBCK_012-5a"/>
信以傳信者也疑以傳疑者也不敢以其所傳聞忽其<lb/>
所親見是亦教天下之信也况秦誓信書馬遷信史理<lb/>
有足信者乎愚故曰聖人之書與時人親見之言皆可<lb/>
信而二說不同者槩之以理而巳<lb/>
　　　性論<lb/>
學者之患在於好言性性非學者之所不當言其患在<lb/>
於不知性而好為雷同之論也今天下雷同之論在乎<lb/>
孟子性善之說而以上中下三品者為才也一二師儒<lb/>
唱之學者從而和之唱之者主孟子和之者雷同也實<lb/>
非有所見而言焉性非可以無見而䡖言之者必待吾<lb/>
心有所見焉而後言之則吾之所言者是吾之所見也<lb/>
<pb n="KR4d0235_SBCK_012-5b"/>
吾之所見者未必是又從質之而聖人之言吾心之所<lb/>
見與聖人之所言者有所合焉庻乎言之或當也夫子<lb/>
之言性者不可得而聞也其昭然著扵論語者有一言<lb/>
焉曰性相近也習相逺也繼之以唯上智與下愚不移<lb/>
夫子之言雖不詳吾可以吾心而求夫子之言也夫子<lb/>
性近習逺之言盖論天下之常性也而上智下愚不可<lb/>
以常性論也夫天之生上智也不數其生下愚也亦然<lb/>
惟所謂中人者紛紛皆是也故夫子舉中人而論常性<lb/>
斯有相近之說焉又懼學者執是而槩論天下之性復<lb/>
為上智下愚之說以别之夫子之論性固巳昭昭矣烏<lb/>
在其他求也夫上智之人天命之𥘉固巳上智矣雖瞽<lb/>
<pb n="KR4d0235_SBCK_012-6a"/>
鯀不能移上智而愚下愚之人天命之𥘉固巳下愚矣<lb/>
雖堯舜不能移下愚而智惟不智不愚者是爲中人而<lb/>
非善非惡者是為相近方其生也無君子小人之别及<lb/>
其習也有君子小人之歸其猶水也方其同一源之𥘉<lb/>
可謂近矣及其派而二之則有東西南北之相逺也此<lb/>
聖人所以因性而立教者為天下常人設耳若無上智<lb/>
下愚之性其猶水火乎水之在土也其性有自然之寒<lb/>
雖善呵者不能奪而使之熟火之在木也其性有自然<lb/>
之熱雖善嘘者不能奪而使之寒水火不能奪寒熱之<lb/>
性智愚其可移上下之品乎今之說者謂堯桀同是性<lb/>
也嗟乎其不知性也是盖出扵孟軻性善之論軻非不<lb/>
<pb n="KR4d0235_SBCK_012-6b"/>
知性也軻之論性将以設教而巳非為性立一定之論<lb/>
也至若荀况以性爲惡楊雄以性爲善惡混亦所以設<lb/>
教且救弊焉耳皆非為性立一定之論也軻曰性善是<lb/>
誘天下使其為善之是歸况曰性悪是懼天下使其惟<lb/>
悪之務去雄曰善悪混是開两端而使之自擇也其說<lb/>
雖不同其所以設教則一也况雄又以救弊焉者軻以<lb/>
善誘之而不從况出乎軻之後不得不以悪懼之况以<lb/>
惡懼之而不畏雄出况之後不得不開两端而使之自<lb/>
擇亦猶伊尹伯夷栁下恵制行之不同皆所以救弊也<lb/>
為性立一定之論者惟吾夫子與韓愈氏愈著原性篇<lb/>
有上中下三品之說此最合吾夫子所謂相近與夫上<lb/>
<pb n="KR4d0235_SBCK_012-7a"/>
下不移者世乃謂愈之所論者才也非性也至謂夫子<lb/>
所謂上智下愚者而亦謂之才焉夫性之與才同出乎<lb/>
天有上中下之性者必有上中下之才性為之主才為<lb/>
之用也上智之性善矣發而為善則非性是才為之也<lb/>
下愚之性惡矣發而為惡則非性是亦才為之也上智<lb/>
下愚之性有自然之善惡其所以為善惡則才也是性<lb/>
主之而才應之耳烏有性無上中下而才獨有之耶天<lb/>
之所以命堯舜與吾夫子者必不惟桀跖之同學者冝<lb/>
以心求之慎無襲乎雷同之論而雜乎佛老之說則夫<lb/>
子之言性可得而聞而韓愈之所論者果性也非才也<lb/>
　　　禘祫論<lb/>
<pb n="KR4d0235_SBCK_012-7b"/>
諸儒禘祫之說何其紛紛不同也鄭康成謂祫大禘小<lb/>
王肅謂祫小禘大此小大之說不同也王鄭小大之說<lb/>
方淆亂未决劉歆賈逵之徒則又謂一祭二名禮無差<lb/>
降此一祭二祭之說又從而不同也鄭氏謂天子祭圓<lb/>
丘謂之禘宗廟大饗亦謂之禘王氏謂天子諸侯皆禘<lb/>
於宗廟非祭天之祭此祭天祭宗廟之說不同也詩閟<lb/>
宫傳云諸侯夏禘則不祫秋祫則不嘗漢光武詔問禘<lb/>
祫之說於張純純謂禘以夏四月祫以冬十月此夏禘<lb/>
冬祫之說不同也漢魏故事五年之間通計其數一禘<lb/>
一祫是出於公羊五年再大祭之說唐開元間太廟禘<lb/>
祫各自數年是又用禮緯三年一祫五年一禘之說此<lb/>
<pb n="KR4d0235_SBCK_012-8a"/>
又年數之不同也鄭康成髙堂生則先三而後二徐邈<lb/>
則先二而後三此又先後之不同也自漢迄唐禘祫之<lb/>
議講之屢矣牽扵繁文異說終莫得而一之善乎歐陽<lb/>
子之言曰事有出扵乆逺而傳扵二說則奚從曰從其<lb/>
一之可信者然則安知可信而從之曰從其人而信之<lb/>
可也衆人之說如彼君子之說如此則捨衆人而從君<lb/>
子君子之說如彼聖人之說如此則舎君子而從聖人<lb/>
然則欲一禘祫之說當折衷於聖人之言可也春秋詩<lb/>
禮論語皆聖人之言也釋春秋詩禮論語者皆諸儒之<lb/>
言也春秋書禘者二而不言祫惟文二年八月丁夘大<lb/>
事于太廟躋僖公公羊榖梁釋之曰大事者祫也春秋<lb/>
<pb n="KR4d0235_SBCK_012-8b"/>
有禘無祫以大事為祫者公榖也詩周訟商訟言禘者<lb/>
二而不言祫惟元鳥祀髙宗毛氏傳曰祀當為祫詩有<lb/>
禘無祫以祀為祫者毛氏也周禮太宗伯之職以肆獻<lb/>
祼享先王鄭氏曰宗廟之祭有六享肆獻祼饋食在四<lb/>
時之上則是祫也禘也周禮無禘祫之說以肆獻祼饋<lb/>
食為禘祫者鄭氏也論語記禘自旣灌而徃與或問禘<lb/>
之說孔安國釋之曰禘祫之禮為序昭穆論語言禘而<lb/>
不言拾并言禘祫者孔安國也惟禮記王制曽子問大<lb/>
傳有禘祫之說而亦未嘗言其禮之大小與年數之先<lb/>
後冬夏之異時至扵祭法則言禘交祖宗而不言祫仲<lb/>
尼燕居與祭統篇則言郊社禘嘗而不言祫王制祭義<lb/>
<pb n="KR4d0235_SBCK_012-9a"/>
諸篇舉四時祭名皆曰夏禘而不言冬祫以春秋詩禮<lb/>
論語之言如此釋春秋詩禮論語者其言如彼學者當<lb/>
舍訓釋而從經可也從經則古者有禘無祫非無祫也<lb/>
祫者禘中之一事不可與禘俱謂之大祭也古者大禘<lb/>
之時群廟之主皆陳於太祖未毁廟之主皆升合養扵<lb/>
太祖因禘而合食故謂之祫是禘者總名祫者一事亦<lb/>
猶薦生薦熟之時則謂之薦灌酒求神之時謂之祼薦<lb/>
也祼也祫也皆大禘中一事不可以是三者均謂之祭<lb/>
名也後世因禮記諸篇有禘祫事遂以祫與禘俱謂之<lb/>
大祭殊不知禮記之所謂祫者是乃禘中之一事也又<lb/>
見公羊以大事為祫遂以祫為大於禘殊不知公羊之<lb/>
<pb n="KR4d0235_SBCK_012-9b"/>
說出扵禮緯而春秋無是言也春秋所謂大事者即禘<lb/>
爾不曰禘而曰大事者禘所以審昭穆僖公逆祀昭穆<lb/>
乱矣聖人是以變禘之文而曰大事大是事也公羊求<lb/>
其說而不得遂援禮緯以釋經此所以啓後世之紛紛<lb/>
也或曰如是則劉賈一祭二名之說得乎愚謂劉賈之<lb/>
說僅矣而未盡也彼謂二祭一名者謂本無二禮也則<lb/>
一祭之說為僅得而不知禘者禘其祖之所自出祫者<lb/>
因禘而合食焉禘總名祫一事則二名之說為未盡或<lb/>
曰如是則廢三年之祫而用五年之禘必五年而一大<lb/>
祭乎愚曰廢祫之名而一之於禘可也五年而再大祭<lb/>
則公羊之說不可廢也鄭康成先三後二徐邈先二後<lb/>
<pb n="KR4d0235_SBCK_012-10a"/>
三與夫秋祫冬祫紛紛不决之争舉可置也或曰三年<lb/>
祫五年禘自漢至今而用是說可廢之乎愚曰春秋詩<lb/>
禮論語非聖人之書則漢儒之說禮緯之言不可廢春<lb/>
秋詩禮論語果聖人之書也吾從聖人而廢異說胡為<lb/>
而不可邪<lb/>
　　　君子能為可用論<lb/>
知所以為巳知所以為人又知所謂有天斯可謂有道<lb/>
君子矣夫何故君子之學求於為巳而巳𥘉無心扵求<lb/>
用也學旣足乎巳用自蔵扵中可以安人可以安百姓<lb/>
無所施而不可用者君子因其可用之資遇其當可用<lb/>
之時著其能為用之效至若人之不我用也君子必歸<lb/>
<pb n="KR4d0235_SBCK_012-10b"/>
之扵天而有所不顧䘏焉苟以吾學可為巳用可以為<lb/>
人不察時之可否人之用舎必𣣔求試其所用幸而用<lb/>
則喜不幸而不用則懟甚者至扵自貶以求用是徒知<lb/>
為巳為人而巳而不知有天也烏可謂誠君子㢤荀卿<lb/>
曰君子能為可用継之以不能使人必用巳真確論歟<lb/>
君子之道有三其未逹也脩其所為用其旣逹也行其<lb/>
所當用不幸而不遇則䖏其所不用脩其所為用則能<lb/>
盡已行其所當用則能盡人處其所不用則能盡天故<lb/>
君子自㓜學之𥘉必修其能用之實謂将事君也必先<lb/>
學所以事父謂将治國也必先學所以治家謂将明徳<lb/>
扵天下也必先學夫正心而誠意在我之學旣巳盡矣<lb/>
<pb n="KR4d0235_SBCK_012-11a"/>
推其素藴可以有為扵常世矣使不我用則已用則决<lb/>
不負所學焉以之效智扵二官則其用優扵一官以之<lb/>
䇿名於一國則其用優扵一國以之坐廟堂而權衡天<lb/>
下則其用優於天下是由能修其可用於未用之日故<lb/>
能行其所用扵當用之時也如此至若在我雖可用柰<lb/>
何人之不用我君子必将歛其可用之噐於一巳而未<lb/>
嘗汲汲以求售扵人韞櫝而蔵待價而沽居昜以俟姑<lb/>
盡其在天而巳又豈遺佚而怨阨窮而憫栖栖焉為不<lb/>
得志之人哉故善學君子者不止學其可用必學其可<lb/>
用而不得用學其可用徒能取利逹而巳而人皆可學<lb/>
學其可用而不得用斯能䖏困窮而爲聖人樂天之事<lb/>
<pb n="KR4d0235_SBCK_012-11b"/>
也孔門弟子如賜之逹如由之果如求之藝皆能學其<lb/>
可用者故夫子許之以從政而不許其爲不可則止之<lb/>
大臣若夫可以有用可以䖏不用唯顔子一人而巳故<lb/>
許之以用舍行蔵之理又許之以唯我與爾有是夫回<lb/>
也生不遇時不獲著其有用之迹因其不用亦見其能<lb/>
處不用之賢矣嗚呼自生民以来孰有如孔孟之能為<lb/>
可用者乎又孰有如孔孟之不得用者乎又孰有如孔<lb/>
孟之䏻處不用者乎孔子嘗自謂用我則為東周孟子<lb/>
亦嘗自謂捨我其誰孔孟之言非自誇以求用也盖言<lb/>
其實可用者至於歴聘天下卒老干行也又未嘗不歸<lb/>
之於天故當陳蔡之阨子路有吾未仁未智之言以疑<lb/>
<pb n="KR4d0235_SBCK_012-12a"/>
夫子子貢亦有不容盍少貶之言以勸夫子夫子以良<lb/>
農能稼而不能穡良工能巧而不能順君子能脩身而<lb/>
不為容之理以喻之孟子遭臧倉之沮隔而不得見魯<lb/>
侯不歸怨於臧倉而曰行止非人所能為也天也若孔<lb/>
孟者真可謂能盡天矣彼屈原者何人㢤一不見用於<lb/>
楚而離騷之怨興矣原以清死而後世哀之使原果見<lb/>
用亦未必能有為於楚盖其為噐固巳小矣荀卿亦迯<lb/>
䜛於楚者也以宗王之學至於廢死蘭陵亦可謂不遇<lb/>
矣卿不作離騷怨懟之辭而有不耻不用之語嗚呼卿<lb/>
賢巳哉<lb/>
　　　上舎試䇿三道<lb/>
<pb n="KR4d0235_SBCK_012-12b"/>
　　　　　第一道<lb/>
昔先正司馬光論歴代君臣事迹始周烈而訖五季貫<lb/>
穿馳騁上下千載間書成於元豐中神宗皇帝嘉之錫<lb/>
名資治通鑑親灑宸翰以製其序且取前代之君以自<lb/>
况其言有曰漢之文宣唐之太宗所謂禹吾無間然者<lb/>
議者謂神宗聖徳具見於十九年事業之間巍然炳然<lb/>
可髙揖堯舜扵千載之上而乃俯比二三君何耶愚曰<lb/>
不然自古聖人徳盛則待人必恕實有餘則取名必㢘<lb/>
孔子以天縦之聖生民以来未之有而乃自比於老彭<lb/>
自同於丘明自以為不如顔淵可謂待人恕而徳愈盛<lb/>
取名廉而實益有餘矣然則神宗之有取於文宣太宗<lb/>
<pb n="KR4d0235_SBCK_012-13a"/>
是亦孔子恕以待人㢘以取名之意也知吾夫子與神<lb/>
宗待人取名之意則知今日主上之有取於光武亦仲<lb/>
尼之意歟神祖之意歟夫光武之為君雖未可比隆三<lb/>
代盛王較之漢七制唐三宗之中寔為最優以春秋之<lb/>
法責之固未迯議論之域待之以忠恕之道固冝取所<lb/>
長而掩所短也請論光武之為人而侍與髙帝太宗陳<lb/>
之以發明聖志之萬一若夫主上盛徳大業自與堯舜<lb/>
三代同符非敢以光武比也夫七制之功莫大於髙帝<lb/>
三宗之功莫大於太宗以光武而擬二君則其功有若<lb/>
不及者嗚呼孰知其不及是乃所以過之耶髙祖太宗<lb/>
惟功之是慕而光武則以為不足慕故髙祖太宗以功<lb/>
<pb n="KR4d0235_SBCK_012-13b"/>
顯而光武以徳稱髙祖誅暴秦㓕強項以三尺劍而造<lb/>
帝業可謂有不世之功矣然関中旣定馬上之事可勿<lb/>
論也而好戦之心老猶不衰至親伐匈奴而困扵平城<lb/>
之圍髙帝徒知干戈之可以立功而不知文徳之可以<lb/>
来逺當平城之圍足見百萬之衆不如虞階干戚之舞<lb/>
矣是冝異日在廷之臣欲斬樊噲之論兵也太宗取孤<lb/>
隋攘群盗以幾冠之年而定四方亦可謂有不世之功<lb/>
矣然唐室旣造晉陽之甲亦可觧也好大之心不能自<lb/>
足至親定四夷而困於遼水之役太宗徒知古人有攘<lb/>
却之事而不知聖人有兼愛内外之心當遼水之厄則<lb/>
知萬里親征不如漢文玉帛之聘矣是冝前日諌諍之<lb/>
<pb n="KR4d0235_SBCK_012-14a"/>
臣見武徳之舞而不之顧也光武起扵軍旅非不知兵<lb/>
勇扵大敵非不知戦明明廟謨紏紏雄断非不足以務<lb/>
逺畧雲䑓之将上應列宿非不足以立邉功舉全漢之<lb/>
衆又非不足以横行四夷之中以快一日之志也而退<lb/>
然若一怯者口不談兵扵恢復之後何耶盖事有屈扵<lb/>
名而當扵實者惟盛徳者能之夫興師百萬拓地千里<lb/>
功若可喜也盛徳之主則謂彼民亦吾民何忍草芟獸<lb/>
獮之耶吾寕收愛人之實徳不必求名扵闢國也太師<lb/>
奏凱将士受賞君臣固可相賀也盛徳之主則思有褁<lb/>
糧千里巷哭飲泣之人是孰貽其禍耶吾寕使吾民之<lb/>
不傷不忍求戰功而生得色也得不毛之地以夸封疆<lb/>
<pb n="KR4d0235_SBCK_012-14b"/>
之廣孰若保吾土之當扵實㢤臣無用之人以為民孰<lb/>
若全吾生齒之當扵實㢤髙祖太宗皆棄實徳以慕虚<lb/>
名光武獨能屈扵名而當於實故以藝文之講而代干<lb/>
戈以道義之論而代鞍馬以文雅之吏而代征伐之臣<lb/>
閉玉關謝西域卑辝厚幣以禮匈奴之使而抵掌撫劍<lb/>
之臣皆不得逞志扵當時其治天下一出扵柔道朝夕<lb/>
從事扵詩書爼豆之間而不知疲此所以賢扵髙祖太<lb/>
宗一等歟雖然光武之所以優扵漢唐之君者以其能<lb/>
偃兵也其不能比隆扵三代之君者用人之際未可人<lb/>
意爾光武以吏事而責三公以謡言而昜守宰此最其<lb/>
失之大者三公之職所以論道經邦非可以吏事責之<lb/>
<pb n="KR4d0235_SBCK_012-15a"/>
湯不責伊尹以吏事而望之以一徳格天髙宗不責傅<lb/>
說以吏事而望之以朝夕納誨成王不以吏事責周公<lb/>
而望之以師保萬民光武不與三公坐論邦國之大躰<lb/>
而以吏事進退之非商周之所以待三公者冝其治效<lb/>
不及於古也守令之職所寄非䡖當以三載考績之法<lb/>
黜陟之非可以謡言而驗其賢否鄭子産古之遺愛名<lb/>
在循吏中方其相鄭之𥘉民興𣣔殺之謡使人君遽從<lb/>
而昜之則僑之聲名風采不復著於列國矣以吾夫子<lb/>
之宰中都曽未聞有誦徳之謡使時君必以謡言取人<lb/>
則造爲緋衣小兒之語以沮賢者多矣光武失於此是<lb/>
冝東都循吏反西京之不及也且光武之失又不止如<lb/>
<pb n="KR4d0235_SBCK_012-15b"/>
是三公固不可以吏事責而光武之失尤在於未能擇<lb/>
三公守令固不可以謡言昜而光武之失又在於親擇<lb/>
守令夫三公之職非大儒不足以當光武乃以此䖏侯<lb/>
君房輩未聞其有卓卓過人者是冝嚴子陵問其癡而<lb/>
致語於使者以譏之雖起一卓茂於縣令及居廟堂亦<lb/>
無所建明其名固亦减於治宻時矣則知論道之任非<lb/>
可以輕處人也守令之寄雖重然非天子所冝親擇者<lb/>
天子擇宰相宰相擇部刺史刺史擇守令此人主簡要<lb/>
之術也光武乃以身任部刺史之軄冝其擇之不精而<lb/>
以謡言進退之使光武精意於一相亦何患天下無賢<lb/>
守宰也嗚呼至治之君不世出漢唐之可稱者止扵十<lb/>
<pb n="KR4d0235_SBCK_012-16a"/>
數君而光武尤為盛徳猶不免有任人之失是冝以忠<lb/>
恕之道處之而勿至於責人無巳可也恭惟<lb/>
主上以仁聖之資撫中興之運誕敷文徳仰合有虞歸<lb/>
馬放牛同符周武𥘉非有慕扵光武而襲其陳迹也比<lb/>
因庭䇿多士特以光武發于清問草茅之士莫知聖志<lb/>
之所在愚獨妄意其處巳處人之際合吾夫子神宗之<lb/>
用心而明䇿下詢謂今日禮文經義問或酌光武之儀<lb/>
以出處或矯光武之失以示訓其迹盖有不同者愚切<lb/>
謂景至而禋祀元正而㑹朝建延閣以崇文闢成均而<lb/>
論秀此皆取法三伐非酌光武之儀而行之也寫六經<lb/>
于琬琰為學者式異端■說禁止勿用以矯尊七經之<lb/>
<pb n="KR4d0235_SBCK_012-16b"/>
䜟復春秋立三傳以矯罷黜左氏榖梁之失愚謂此皆<lb/>
黙契孔孟之用心亦非有意於矯光武而爲之也然用<lb/>
柔道以致平光武之所巳爲者而吾君固巳優為之任<lb/>
一徳以圗治吾君之所優爲者而光武負不能之愧矣<lb/>
雖然愚復有說以獻夫恕以待人廉以取名乃人主之<lb/>
盛徳而人臣之職則當以責難爲恭孟子謂不以仁義<lb/>
告王則斥以不欽之罪唐文宗嘗問群臣可况以何主<lb/>
鄭覃以文宣對爲李石所斥且以堯舜勉之夫文宗雖<lb/>
儒雅主然任人致治之際有不足稱者李石乃期之以<lb/>
堯舜使不以文宣自安况吾君盛徳實足以爲堯舜耶<lb/>
愚願執事當侍清問之際日陳堯舜之道以廣吾君稽<lb/>
<pb n="KR4d0235_SBCK_012-17a"/>
古之志彼光武駁淺姑取其二三䇿可也<lb/>
　　　第二道<lb/>
舉國皆儒則儒者之名不聞爲吏皆循則吏之名不聞<lb/>
爲士皆純徳野無遺賢則獨行逸民之名不聞爲子皆<lb/>
孝爲臣皆忠則忠臣孝子之名不聞愚嘗讀渾渾之書<lb/>
而得九官十二牧之爲人讀灝之之書而得伊尹伊陟<lb/>
傳說之爲人讀噩噩之書而得周公閑夭之徒之爲人<lb/>
彼皆大儒也當時不称其爲儒彼皆能致循良之治也<lb/>
當時不目之曰循吏彼皆爲忠爲孝也當時不指之曰<lb/>
某爲忠臣某爲孝子下至於鄉黨庠序之間不聞其有<lb/>
獨行山林草野之間不聞其有逸民自魯國之人以儒<lb/>
<pb n="KR4d0235_SBCK_012-17b"/>
称則儒道衰於周矣自鄭相子産楚相孫叔敖以循吏<lb/>
聞則吏治始衰於列國矣自伯夷栁下恵以獨行著則<lb/>
天下之士始有尚偏之弊矣自長沮桀溺之徒以逸民<lb/>
而長徃則韜光鏟采於漁樵之間者多逸民矣自子胥<lb/>
以忠称於呉曽參以孝称於魯則忠臣孝子稀踈寥絶<lb/>
如參辰之相望矣嗚呼士以一行得名於時彼亦何等<lb/>
時耶西漢之有儒林有循吏非西漢之羙事盖自髙祖<lb/>
見儒服而慢罵而懦氣不振申韓之術行於世而吏治<lb/>
多出於刑名班固作西京一書表儒林循吏而出之所<lb/>
以傷漢之儒與吏也東漢之有獨行逸民非東漢之羙<lb/>
事盖自矯激之俗興士始流為崖異斬絶之行自㢘耻<lb/>
<pb n="KR4d0235_SBCK_012-18a"/>
之風䘮時始貴髙舉逺蹈之人范曄作東都一書表獨<lb/>
行逸民而出之亦傷士之少純全時之多獨善也李唐<lb/>
之有孝友有忠義非李唐羙事盖自髙祖變節於晉陽<lb/>
而唐無忠義之風文皇行虧於閨門之内而唐無孝友<lb/>
之俗東史筆者表孝友忠義而出之盖傷當時忠孝之<lb/>
難能而僅有為足貴也夫天下皆有則所有者不勝書<lb/>
天下皆無則僅有者斯可書且西漢有商山之四皓非<lb/>
無逸民也有矯世之楊王孫非無獨行也而班固不立逸<lb/>
民獨行傳者盖以當時之士廉退者尚多無貴乎逸民<lb/>
行之全純者猶衆無取乎獨行其不以是立傳盖不𣣔<lb/>
使當時有逸民獨行之名也東漢有江革申屠蟠之類<lb/>
<pb n="KR4d0235_SBCK_012-18b"/>
非不甚孝有李固杜喬之徒非不甚忠而范曄不立忠<lb/>
義孝友傳者盖以當時俗多孝友則孝友不可悉書人<lb/>
多忠義則忠義殆不一傳二傳之不立盖不𣣔使當時<lb/>
有孝友忠義之名也若無居儒林者二十有三人經術<lb/>
淵源者孔安國爲之最安國得聖人家傳之學非淵源<lb/>
乎在循吏者六人政治忠厚者蜀文翁爲之伯文翁興<lb/>
學校以化民非忠厚乎以獨行顯者二十有四愚切有<lb/>
取於范式式以信義行於朋友時人知其可以託死是<lb/>
固本諸賢聖而不爲矯激也以隱逸稱者十有七愚切<lb/>
有取於嚴陵陵髙尚其志卒不為光武屈議者謂其得<lb/>
聖人之淸是故樂在山林而不盗聲名也言言之烈史<lb/>
<pb n="KR4d0235_SBCK_012-19a"/>
臣之所以賛顔叚蒸蒸之善栁宗元之所以銘李興然<lb/>
真卿秀實行非一端而不列於忠義愚獨於忠義三十<lb/>
七人之中深喜全節之張巡李興割股肉以進其親非<lb/>
名教之所愚獨於孝友十人之中深喜義門之中李知<lb/>
本若夫四百年之漢三百年之唐洪儒碩學将相名臣<lb/>
皆由此途出不列於數者之目非爲不足列也正以其<lb/>
全徳備行不可列扵一端以小之耳且西京儒者莫知<lb/>
楊雄氏詎可列雄扵儒林乎東都循吏莫如卓魯二子<lb/>
詎可列卓魯於循吏乎李唐忠孝莫如狄仁傑詎可列<lb/>
仁傑於孝友忠義乎推此則知以一行而得名者不如<lb/>
不列於是科之為羙史臣去取端有㫖㢤雖然班史之<lb/>
<pb n="KR4d0235_SBCK_012-19b"/>
去取固善矣張湯杜周以殘忍深刻著名者也而不列<lb/>
於酷吏則何以衰慘刻之風范史之去取固善矣蔡琰<lb/>
失節扵胡行非不醜也乃以其文采之故而傳諸列女<lb/>
則何以勵天下之婦節唐史之去取固善矣裴延齡姦<lb/>
佞之雄者也而不列於姦臣則又非春秋斧鉞之誅矣<lb/>
嗚呼自古名士多史才少班范諸子皆有良史之才而<lb/>
去取猶未盡當潛徳之幽馨未必盡發巳死之姦䛕未<lb/>
必盡誅此韓退之所以有人禍天刑之畏也<lb/>
　　　第三道<lb/>
佩玉之禮尚矣在戴經則記其義於玉藻在周官則謹<lb/>
其藏扵玉府在詩則詳詠於國風在論語則略見於鄉<lb/>
<pb n="KR4d0235_SBCK_012-20a"/>
黨其他雜出於諸家之說者不可以屢舉玉藻記佩玉<lb/>
之義爲最詳其大意則謂古之君子必佩玉在車則聞<lb/>
鸞和之聲行則鳴佩玉是以非僻之心無自而入又謂<lb/>
君子無故玉不去身故以玉比徳焉此愚所謂記其義<lb/>
於玉藻者此也天官玉府掌王之金玉共王之服玉珠<lb/>
玉夫玉在先王之時特命官以掌之者非以充玩好之<lb/>
具爲非常之寳盖以君子不可一日不佩玉府之職不<lb/>
可一日不謹此愚所謂謂謹其職於玉府者此也詩於<lb/>
終南山戒㐮公之篇因其能取周地始爲諸侯受顯服<lb/>
而大夫羙之曰佩玉鏘鏘盖勉其修徳以稱是玉也於<lb/>
大東刺亂之一篇而其辝曰鞙鞙佩璲不以其長盖譏<lb/>
<pb n="KR4d0235_SBCK_012-20b"/>
其居官職而非其才之所長徒有佩玉之羙有女同歸<lb/>
之詩則曰将敷将翔佩玉瓊琚女曰雞鳴之詩則曰雜<lb/>
佩以報之以贈之以問之其刺恵公之詩則有觿韘之<lb/>
語是皆因佩而示羙諷之意愚故曰詳詠於詩之國風<lb/>
者此也論語鄕黨一篇備記聖人出入起居飲食言語<lb/>
衣服之禮其言有及於玉者曰去䘮無所不佩則知吾<lb/>
聖人之身未嘗一日去玉以苟燕息之安此愚所謂略<lb/>
見於鄉黨者此也韓詩外傳曰佩玉上有葱衡下有雙<lb/>
璜牙蠙珠以納其間白虎通曰修道無窮則佩環能本<lb/>
道徳則佩琨能决嫌疑則佩玦其略見於鄭氏之釋其<lb/>
詳見於孔頴逹之䟽其遺制見於王粲之法此愚所謂<lb/>
<pb n="KR4d0235_SBCK_012-21a"/>
雜出於諸家之說不可屢舉者也雖然佩玉謹於先王<lb/>
之時而廢於衰周之世後世學者雖讀禮讀詩讀論語<lb/>
諸家之書而目不習見其制耳不聞其聲終莫能考䆒<lb/>
其法而妄以臆見議之此紛紛之論所由而起也請因<lb/>
明問而論之玉左右各五而宫羽祉角之分在焉左佩<lb/>
雙衡者其音宫雙璜者其音羽右佩雙行者其音祉雙<lb/>
璜者其音角此宫角祉羽之分也夫樂備五音而佩獨<lb/>
不用商者盖玉所以比徳而商於五方則為西五行則<lb/>
為金於五常則為義而以剛果肅殺為事是可以為威<lb/>
而不可以為徳此玉於五音之中所以獨去商也記曰<lb/>
古之君子必佩玉趍以采齊行以肆夏夫采齊者路門<lb/>
<pb n="KR4d0235_SBCK_012-21b"/>
之樂節肆夏者登堂之樂節樂師以備王儀大馭以備<lb/>
五車是天子享元侯之禮而記乃以此為君子鳴玉之<lb/>
節何耶盖經之所謂君子者乃指有位君子而鄭氏釋<lb/>
之謂君子者士以上其說誤矣此所以啓後世之疑也<lb/>
古者有徳佩有事佩康成謂在君所則去徳佩設事佩<lb/>
則知燕居徳佩之外兼設事佩矣事佩子所以事父母<lb/>
使二佩不廢則金燧木燧大觹小觹不幾於贅乎愚切<lb/>
謂記言子事父母止及事佩而不言徳佩則徳佩必不<lb/>
兼設於事親之時又古者先設事佩後設徳佩以事成<lb/>
而下徳成而上故也二佩之設自有先後之序二者有<lb/>
一於此則不至於贅矣事佩不特君子有也婦人亦有<lb/>
<pb n="KR4d0235_SBCK_012-22a"/>
之内則婦見舅姑左用亦五右用亦五是也徳佩不特<lb/>
君子有也婦人亦有之詩曰佩玉之儺佩玉瓊琚是也<lb/>
考之内則與詩人之辭而君子婦人之玉無異則珩璜<lb/>
之制燧觹之施意其必同矣嗚呼佩玉之設所以尚徳<lb/>
也然在君子佩之則爲冝在小人佩之則爲辱昔孔子<lb/>
爲魯司冦而不設徳佩事佩示巳無徳事也夫佩在夫<lb/>
子可謂冝其徳矣而以無位不設當時鳴玉而趍者得<lb/>
不愧於夫子乎得不辱斯佩乎詩人譏恵公無成人之<lb/>
徳有成人之服故曰童子佩觹童子佩韘然則無徳而<lb/>
佩者年雖成人行實童子也後之君子能於佩玉之際<lb/>
而思所以佩之之意設徳佩則知所必修徳設事佩則<lb/>
<pb n="KR4d0235_SBCK_012-22b"/>
知所以立事如古人謹弦韋之戒則玉與身俱榮矣<lb/>
梅溪先生文集卷第十二<lb/>
</p>
<p>
</p>
  </div>
<div> <lb/>
    <p>
<pb n="KR4d0235_SBCK_013-1a"/>
梅溪先生後集卷第十三<lb/>
　　詩<lb/>
　　　十八坊詩<lb/>
　　　　宣化<lb/>
聖主有美化丁寕戒守臣母令挂墙壁宣以及吾民<lb/>
　　　　刑清<lb/>
昔日循良吏獄空无怨声刑清本无術心地要先清<lb/>
　　　　介福<lb/>
兹地有神宇人人来薦羞神雖能介福福亦自須求<lb/>
　　　　弭莭<lb/>
川峡天下險㡬人持莭過好来平処弭莫起險中波<lb/>
<pb n="KR4d0235_SBCK_013-1b"/>
　　　　皇華<lb/>
䕫府皇華地乗軺都幾人誰如二使者實恵活斯民<hi>海陵</hi>
<hi>查元章少城周行可同爲䕫漕措置偃折以寛民力蠲一路積負凡十余万緡時它路方進羡余</hi>
　　　　興儒<lb/>
刀笠燒畬俗舟航撇旋鄉五經誰教子儒術破天荒<lb/>
　　　　崇化<lb/>
西接卿雲里東連屈宋鄉好風吹峡水盡作魯芹香<lb/>
　　　　𢡟迁<lb/>
相與勿言利要令通有无家家香一瓣心慕舜之徒<hi>予某</hi>
<hi>過此坊見多焚香者</hi>
　　　　興龍<hi>欽宗皇帝母王皇后所生之地寺額曰龍㒷</hi>
<pb n="KR4d0235_SBCK_013-2a"/>
丗仰欽宗聖人知太毋賢千秋龍巳化香火蜀江邊<lb/>
　　　　卧龍<lb/>
非長陳夀賛无首杜陵詩庙貌并公論如今勝昔時<lb/>
　　　　慶豊<lb/>
誰道䕫門陋兹坊號慶豊守臣憂囯碩端佀杜陵翁<lb/>
　　　　禮賓<lb/>
前山名勝巳䕫子有嘉賓舘闢自予始媿非賢主人<lb/>
　　　　通津<lb/>
大江来自蜀衆水共朝東我𣣔扁舟去問津從此通<lb/>
　　　　義泉<lb/>
官費接筒竹民蠲沽水錢丁寕後来者莫負義名泉<lb/>
<pb n="KR4d0235_SBCK_013-2b"/>
　　　　永安<lb/>
分鼎江山在受遺宫闕荒風雲時惨淡疑㑹旧明良<lb/>
　　　　折桂<lb/>
月窟何人到向来標傍新如今折桂者不止一坊人<lb/>
　　　　知足<lb/>
二踈帰去後林下少休官聖代䕫門裏一枝栖故鵉<lb/>
<hi>譚主簿弃官隱于是坊</hi>
　　　　和風<lb/>
郡城深僻処車馬罕經過中有人多少人和風自和<lb/>
　　　　制勝楼<lb/>
絶塞依天險髙城瞰陳啚公孫曽帝蜀諸葛𣣔吞吴尊<lb/>
<pb n="KR4d0235_SBCK_013-3a"/>
爼衝千里関山敵万夫人謀兼地利端坐静邊隅<lb/>
　　　中元日淂雨<lb/>
秋陽亢流火時雨洗中元既賀苗蘇稿还欣暑滌煩徳<lb/>
知天地大功任鬼神言碩作老農圃一犂耕故園<lb/>
　　　萝斍偶成<lb/>
早秋良夜月朦朧夣斍凉生枕簟中𢾗點過雲簷外雨<lb/>
一声落木隴頭風<lb/>
　　　題无隱亝寄交代張真父舎人<lb/>
遥自不欺室来居无隱亝事君均有犯淂郡两俱佳西<lb/>
蜀去何猛東甌帰末諧清風𢾗竿竹時見故人懁<lb/>
　　　漕䑓賞荷花因誦昌黎太華峯頭玉井蓮句遂<lb/>
<pb n="KR4d0235_SBCK_013-3b"/>
　　　用其韵呈行可<lb/>
天池水落華開蓮綉衣呼賔傾玉舡賞花對酒誦隹句<lb/>
香徹鼻觀頭風痊韓公思摘太華實陶令不結東林縁<lb/>
何如君有第一朶池上許我清芬連<hi>池心𥘉開一朶</hi>
　　　再用前韵<lb/>
萝<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>池塘千頃蓮紅雲楼閣㳺人舡<hi>永嘉有萝<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>池紅雲楼</hi>董薫<lb/>
風日作夏供病不湏薬花能痊朅来夔門念鄉囯浄友<lb/>
喜結西臺縁明年華開各南北今日有酒冝㽞連<lb/>
　　　張主管挕郡秭帰贈以三絶<lb/>
魏公名徳㝡芬馨猶子傳家有典刑勉力施行誠與善<lb/>
民謡待向峡中听<lb/>
<pb n="KR4d0235_SBCK_013-4a"/>
女須帰処郡如何地狭民貧事不多把酒送行无别語<lb/>
要先抚字後催科<lb/>
政術遥傳京兆張咲談為治定循良諸生相見冝相勉<lb/>
正是風騷屈宋鄉<lb/>
　　　蒲萄<lb/>
水晶馬乳薦新秋青𬗋酸甜孰味優只可堆塩餉韓子<lb/>
不冝醸酒愽凉州<lb/>
　　　寄趙果州<lb/>
九江話别已經年三峡相逢豈偶然預掃江頭禮賔舘<lb/>
論文尊酒菊花天<lb/>
　　　寄閻普州<lb/>
<pb n="KR4d0235_SBCK_013-4b"/>
對䇿天庭老布衣直言中已有危機須知東普勝西掖<lb/>
好買扁舟及早帰<lb/>
　　　八月十二日雨<lb/>
七月之間旱如燬禱而淂之偶然耳八月又旱農无秋<lb/>
同僚勸效前日求我方省愆未及禱沛然一雨蘇群槁<lb/>
古人重請應上公何敢頻煩瀆蒼穹但碩時暘及時雨<lb/>
不獨一州天下普<lb/>
　　　中秋對月用昌黎贈張功曺韵呈同官<lb/>
水精為鑑金為波挂空影冩山與河<hi>韓詩河韵在前</hi>清光此夜<lb/>
十分好有酒有客冝高歌去年今日行役苦浪叟谿邊<lb/>
宿逢雨<hi>去歳中秋宿瑞昌驛凢次山旧隱処</hi>傳聞蜀道如天髙崖懸壁絶<lb/>
<pb n="KR4d0235_SBCK_013-5a"/>
哀猿號波横劍㦸不易上陸有虎豹何由迯江山旧恃<lb/>
白帝險風俗猶帯烏蛮臊驅馳兩月到西塞萝寐万里<lb/>
還東皐嗅梅踏雪巴子里路入鬼門欣不死飛飛倦鳥<lb/>
惟思還玉筍豈是麄官班餘生但碩閑及酒虚名寕顧<lb/>
觸与蛮良宵佳客十有五雲放月入尊罍間頽然老子<lb/>
㒷不淺韓詩坡句聊追攀君不見天宝雲霓羽衣歌人<lb/>
間楽舞难同科遺音猶在悲凉多<hi>舞霓裳隊</hi>有酒且飲遑䘏<lb/>
他不飲如此良夜何<lb/>
　　　盤古庙<lb/>
盤古千千古江頭遺像存伏羲猶後軰禮殿尽諸孫不<lb/>
屋昔非陋有祠今未尊東鄰二郎庙巫覡醉朝昏<hi>盤古祠止</hi>
<pb n="KR4d0235_SBCK_013-5b"/>
<hi>一間廟陋甚無祭祀者旁有二郎庙祀者甚衆</hi>
　　　趙果州之子年十四䏻作大字果州自荆南以<lb/>
　　　詩寄予命書之字晝老成異日必名家因贈以<lb/>
　　　詩<lb/>
子政平生宜諒聞故應有子嗣清芬讀書行見破万卷<lb/>
識字豈惟䏻八分年少便冝觀上囯詩成真可張吾軍<lb/>
校讎異日居天禄玉葉金枝有子雲<lb/>
　　　送如上人<lb/>
蜀道青天不易登飄然雲水遇鄉僧芒鞋便欲相随去<lb/>
身縛麄官愧未䏻<lb/>
十年作别稽山下万里相逢峡水西天下名山㳺已遍<lb/>
<pb n="KR4d0235_SBCK_013-6a"/>
好㝷潜澗一枝栖<lb/>
　　　州宅雜詠<lb/>
　　　　甘露堂<lb/>
昔日賢大守堂前零露甘我来无善政露下亦何堪<lb/>
　　　　萬卷堂<lb/>
書讀万卷破少陵觀囯𥘉登堂吾有媿頭白腹空虗<lb/>
　　　　瑞白堂<lb/>
昔日曽䕫州兹堂見三白為瑞不嫌多年豊㝡冝麥<lb/>
　　　　詩史堂<lb/>
誰鐫堂上石光艶少陵章莫作詩人看斯文似于長<lb/>
　　　　易治堂<hi>旧名整暇</hi>
<pb n="KR4d0235_SBCK_013-6b"/>
風俗无難易治之端在人古䕫尤易治風俗本来淳<hi>唐李</hi>
<hi>貽孫記夔州風俗云其賦易征其民不偷長吏淂其道莅之若反掌耳</hi>
　　　　細香堂<hi>旧名愚堂</hi>
官舎誰為友青青只此君細香来燕寢奚用炷炉熏<lb/>
　　　　静暉楼<lb/>
占淂高明地長聞燕寝香江流匹練白竹日万金黄<lb/>
　　　　制勝楼<lb/>
形勝㩀天險金湯无以過英雄多失守制勝在人和<lb/>
　　　　穿楊亭<lb/>
仁者果何似冝於射也觀穿楊不在手心地要湏端<lb/>
　　　　无隱垒<lb/>
<pb n="KR4d0235_SBCK_013-7a"/>
勿謂江湖逺長如天日臨事君何敢隱中外一般心<lb/>
　　　　跳珠<lb/>
分淂天池水跳成月峡珠一清夔子囯炎瘴自今無<lb/>
　　　　土洞<lb/>
穴土誰為洞温凉𣣔自私人間有寒暑坐此豈容知<hi>州宅</hi>
<hi>有二土洞一在設斤之比一在静暉楼之下冬可避寒夏冝取凉然乆処其間則䏻発疾非天地之正氣也</hi>
　　　　柏<lb/>
深山䕫子囯古柏静暉楼柯葉今如許相看幾故侯<lb/>
　　　　荔<lb/>
誰種楼前荔周天㡬歳星子随心地赤葉到歳寒心<lb/>
　　　　竹<lb/>
<pb n="KR4d0235_SBCK_013-7b"/>
郡亝誰種竹緑䕃未多濃我𣣔添清閟殷勤護籜龍<lb/>
　　　　柑<lb/>
白帝誰云陋黄柑亦自香一株三百顆風味自吾鄉<lb/>
　　　前軰有滿城風雨近重陽句而不成篇九月六<lb/>
　　　日遇雨因為足之招同官分韵<lb/>
滿城風雨近重陽凖擬登高尚渺茫㑹見明朝天氣好<lb/>
不教孤負菊花黄<lb/>
　　　又用前句作七絶<lb/>
重陽无数日風雨登臨緩㑹見天氣佳黄花挿湏滿<lb/>
老對黄花莭遥臨白帝城空亝听蕭瑟點點是鄉情<lb/>
江山悲木落身丗嘆飄蓬未㑹登山客先吹堕㡌風<lb/>
<pb n="KR4d0235_SBCK_013-8a"/>
巫峡有雄風菊天多細雨知我𣣔登髙先期洗塵土<lb/>
竹葉悲杜陵秋雲吟柳惲家鄉㕍蕩遥莭物龍山近<lb/>
灰飛季秋管雲暗巫山峯我欲廓氛曀試呼黎与重<lb/>
莭近愁隂雨雲披見太陽殷勤呼酒伴爛熳醉秋光<lb/>
　　　九日登卧龍山呈同官<lb/>
老逢佳莭強躋攀㒷遶東籬媿未還与客携壷登縹緲<lb/>
㝷僧對榻卧幽閑白塩照日一峯古烏㡌吹凬双鬂班<lb/>
坐上无非孟嘉軰卧龍山却勝龍山<lb/>
　　　又一絶<lb/>
䕫子山髙峡天闊騷人宅近刚腸悲菊花上頭不易淂<lb/>
酒盞到手何湏辤<lb/>
<pb n="KR4d0235_SBCK_013-8b"/>
　　　送何希深舎人赴召<lb/>
十年持莭囯西門万里東帰徳愈尊平叔渊源易論語<lb/>
子雲㳺戯字方言坐令囯体還元氣重見文星照掖垣<lb/>
廊庙諸公倘相問爲言真𣣔老田園<lb/>
　　　至瞿唐関戯用山名成一絶<lb/>
取友要如山勝巳居官冝似地青簾邊庭未静尚赤甲<lb/>
鼎鼐𣣔調須白塩<lb/>
　　　連日至瞿唐謁白帝祠登越公三峽堂徘徊覧<lb/>
　　　古共成十二絶<lb/>
　　　　瞿唐<lb/>
七日重来白帝城勞生逺宦厭将迎瞿唐莫下今冝下<lb/>
<pb n="KR4d0235_SBCK_013-9a"/>
㒷逐漁舟一葉䡖<lb/>
　　　　灔澦<lb/>
水漲瞿唐勢更危舟人貪進只嫌遟天将此石垂深戒<lb/>
看取形如象馬時<lb/>
　　　　白帝城<lb/>
火徳重㒷六合同金行数止一星終鼎分雖媿刘元徳<lb/>
面縛肯為安楽公<lb/>
　　　　越公堂<lb/>
柱囯楊家二世亡越公遺迹獨緜長不能牢固隋基業<lb/>
枉費精神在一堂<lb/>
　　　　三峡堂<lb/>
<pb n="KR4d0235_SBCK_013-9b"/>
三峽堂中看倒流沉舟側畔過千舟丗途險更勝三峽<lb/>
多少人懐積羽憂<lb/>
　　　　石筍<lb/>
白帝祠前石筍三根連灔澦立相參不知此石能言否<lb/>
往事應同老柏談<hi>有二柏甚古</hi>
　　　　白塩<lb/>
蜀中塩井知多少功利端䏻与海分尚使此山真可煑<lb/>
商功計利更紛紛<lb/>
　　　　赤甲<lb/>
赤甲城連白帝城子陽曽向此屯兵區區板築徒劳耳<lb/>
尚赤由来是漢營<lb/>
<pb n="KR4d0235_SBCK_013-10a"/>
　　　　東屯<lb/>
少陵别業古東屯一飯遺忠畎畆存我軰月叨官九斗<lb/>
須知粒粒是君恩<lb/>
　　　　昭烈廟<lb/>
老臣苦欲争天下嗣子何曽思蜀中古屋数椽猶庙食<lb/>
傷心地近永安宫<lb/>
　　　　八陣啚<lb/>
一家天下裂三都忠憤填胷出陣啚千載相知惟白水<lb/>
此心元不為吞呉<lb/>
　　　　勝已山<lb/>
私心克盡道方大勝已与㳺名始成物我太深誰氏子<lb/>
<pb n="KR4d0235_SBCK_013-10b"/>
郤将已勝易山名<hi>有易為已勝者見啚經</hi>
　　　題无隱亝<lb/>
<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>日照我几竹風清我襟官身心処士官舎趣山林<lb/>
　　　送喻令<lb/>
捫膝先生有鳯毛三年魚邑試牛刀要令人𬒳絃歌化<lb/>
詎肯身辝州縣勞賢令首祠唐質肅詩篇時出楚風騷<lb/>
西帰更勉家傳學雲翼行看九万髙<lb/>
　　　十月九日雪<lb/>
䕫子今年雪𥘉冬已在山峯非是塩白鬂不為詩班寒<lb/>
律三朝後<hi>五日立冬</hi>雷声八日間<hi>二日雷</hi>潜催子猷棹乗㒷早<lb/>
知還<lb/>
<pb n="KR4d0235_SBCK_013-11a"/>
　　　食柑<lb/>
蕭山陸吉東坡傳䕫子黄柑老杜詩楚越相望五千圼<lb/>
西州滋味獨儂知<lb/>
　　　十日買黄菊二㭑<lb/>
十月更十日黄花𨳩滿枝鮮鮮如可飡采采還自疑重<lb/>
陽不堪摘况後一月期既晚何用好兹言聞退之天然<lb/>
傲霜性寕問早与遟不以日月断深杯為花持<lb/>
　　　采菊啚<lb/>
渊明耻折腰慨然詠式㣲閑居愛重九采菊来白衣南<lb/>
山忽在眼倦鳥亦知帰至今東篱花清如首陽薇<lb/>
　　　梁彭州帰自道山泝流入峽以二詩見寄因次<lb/>
<pb n="KR4d0235_SBCK_013-11b"/>
　　其韵<lb/>
首遇重華闢四門郡符帥閫誤蒙　㤙路經灔澦少陵<lb/>
鬂<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>萝池塘灵運䰟馬運敢辝論水陸兵儲未暇議營<lb/>
屯故人相見談時事耿耿胷中直氣存<lb/>
壮夫白首兩同年又継錢塘唱和篇十載音書天上㕍<lb/>
一江風雪峽中舡西州賢守淂高適東觀人才推孟堅<lb/>
𬗋陌曽陪探花馬姓名深媿在盧前<lb/>
　　　梁彭州與客登卧龍山送酒二尊<lb/>
五馬携壺上卧龍四䕫連騎与㳺從山中古柏歳寒色<lb/>
應為清流作意濃<lb/>
天禄帰来楊子雲酒随後乗為論文<hi>梁云舟中猶在淅酒</hi>雲安麹<lb/>
<pb n="KR4d0235_SBCK_013-12a"/>
木瓶双玉聊助詩人作小醺<lb/>
　　　閻普州趙果州舟中唱和以巨軸見寄詶以二<lb/>
　　　首<lb/>
聮舟西上沸歡声趙壁隋珠照坐明一客詞流三峡水<lb/>
百篇詩壓五言城廣文旧舎欣重掃<hi>閻甞為夔府教官</hi>阿買竒<lb/>
児况侍行<hi>果州二子皆善作字</hi>我以禮賓名客舘雲安麹米待君<lb/>
傾<lb/>
灯結寒花鵲有声書傳双鯉眼増明人言盡是靑雲士<lb/>
天遣相逢白帝城冨貴有機端可畏山川非險莫辝行<lb/>
定知蜀道從今易東普南充盖巳傾<lb/>
　　　丙戌冬千月閻恵夫梁子紹得郡還蜀聮舟過<lb/>
<pb n="KR4d0235_SBCK_013-12b"/>
　　　䕫訪予於郡亝修同年之好也因觀　太上皇<lb/>
　　　帝親擢御札及舘閣題名感嘆良乆輒成惡詩<lb/>
　　　一章以紀陳迹且志吾㑪㑹合之異<lb/>
光堯親擢賜巍科穅秕居前有媿多書向蓬山俱點勘<lb/>
<hi>皆為校書郎</hi>詩從天竺共吟哦<hi>有游天竺唱和</hi>十年尊酒喜身健五<lb/>
馬人生驚鬂皤<hi>予与閻老矣梁方三十九然客鬂巳不及登第時</hi>握手䕫門話<lb/>
疇昔君㤙未報𣣔如何<lb/>
　　　与二同年觀雪于八陳　果州㑹焉酌酒論文<lb/>
　　　煮恵山泉㵸建溪茶誦少陵江流石不轉之句<lb/>
　　　復用前韵<lb/>
吾㑪風味雅同科領略江山逸㒷多諸葛陳啚　上看<lb/>
<pb n="KR4d0235_SBCK_013-13a"/>
少陵詩句酒中哦恵山活水煎茶白勝巳高峯帯雪皤<lb/>
絶境况逢三五馬定将好句壓隂何<lb/>
　　　恵夫子紹二同年懐章過䕫宗英趙若拙聮舟<lb/>
　　　西上賦詩二首記吾三人㑹合之異次韵仍簡<lb/>
　　　二同年<lb/>
端似唐人㑹合年句追籍徹孟韓聮朱幡俱任専城寄<lb/>
白首叨持帥閫權鼎甲豈如天聖榜<hi>果州詩歴㪯天聖以來鼎甲之</hi>
宗盟不减徳麟賢客真不惡主人惡勝巳山名自古傳<lb/>
<hi>䕫州前山名勝巳</hi>
晚菊鮮鮮梅蘃新天涯對酒忽三人才高不比丹青相<lb/>
　　志大聊為州縣臣<hi>梁彭州</hi>麾把普彭䕫子囯榜同詹<lb/>
<pb n="KR4d0235_SBCK_013-13b"/>
愈季元賔二公行矣居廊庙放我江湖作逸民<lb/>
　　　与恵夫若拙小酌郡亝再用聮字韵并寄子紹<lb/>
<hi>子绍已行</hi>
杯盤<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>
                    <graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>酌同年更与英英玉葉聨我軰論交真有道<lb/>
異時當囯碩无權䇿蒙親擢言尤直<hi>御批閻䇿云尽言无隱</hi>召不<lb/>
留中已足賢<hi>果州召對不晋</hi>天遣西来結詩社郵筒毋惜徃<lb/>
来傳<lb/>
　　　三友堂<lb/>
　　閻梁二同秊過䕫把酒論文于小書室既别因目<lb/>
　　之曰三友<lb/>
丁丑同秊友三人忽此逢符分俱握虎簮盍偶成龍抚<lb/>
<pb n="KR4d0235_SBCK_013-14a"/>
卷神山逺衘杯瑞雪濃一壷勝太白形影月㳺從<lb/>
　　　生日<lb/>
老遇懸弧旦天涯把一麾誤䝉崧嶽句忍誦蓼莪詩莭<lb/>
物梅經眼年華雪上眉児曺觴夀酒盡是祝帰期<lb/>
　　　觀畫像<lb/>
似我豈真我相看還自疑陋非臺閣像高失布韋時吟<lb/>
苦眉常皺憂多鬂早衰惓惓畎畆志无復畫師知<lb/>
　　　杜殿院挽詞<lb/>
流落杜陵老平生一飯忠大賢冝有後異代果生公文<lb/>
艶神藜烛霜蹄御史騘九原呼不起蕭瑟桓㙜<lb/>
親擢逢明主㙜綱振一時觸真同獬廌問不到狐狸姦<lb/>
<pb n="KR4d0235_SBCK_013-14b"/>
佞巳落膽江湖甘把麾賢哉郭有道無媿蔡邕碑<lb/>
我昔㳺三舘聞公論立朝端如平日語果不小人饒<hi>公每</hi>
<hi>云某饒淂君子不饒小人</hi>莭義真齊固年齡不逮喬英魂巳上天楚<lb/>
些詎容招<lb/>
　　　㑹同僚于郡齋煮恵山泉烹建谿茶酌瞿唐春<lb/>
錫泉龍焙忽飛来春著瞿唐𥘉潑醅腸似玉川堪七碗<lb/>
㒷如太白謾三杯月團不許无詩淂霜蘂端因有分開<lb/>
<hi>王抚幹以晚菊一盆耒頗佳</hi>石銚瓦盆吾已具竹林它日定相陪<lb/>
　　　同僚和詩復用前韵<lb/>
掃地焚香待客来煎泉瀹茗漉官醅相公溪近何曽汲<lb/>
<hi>灌東有相公溪以丁謂淂名水可煎茶</hi>白帝城寒正可杯江上詩成風葉<lb/>
<pb n="KR4d0235_SBCK_013-15a"/>
落閣中興動雪梅開嘉賔飲散鈴亝静月照虚窓有影<lb/>
陪<lb/>
　　　䗶梅<lb/>
天工著意點酡酥不與江梅闘雪膚露滴蜂房醸崖蜜<lb/>
日烘龍腦噴金炉万松張盖黄尤好三峽蔵春緑不枯<lb/>
<hi>東南䗶梅葉落始開峽中地煖花開而葉不落</hi>題品倘非坡与谷世人應作小<lb/>
䖝呼<hi>宋山甫知縣云大寕監多䗶梅土人不知貴呼為狗蠅花</hi>
　　　子紹至雲安復和前䪨見寄酬以二首<lb/>
細閱皇朝進士科第三人㝡淂賢多<hi>滕建道陳了翁張才叔潘子賤諸公</hi>
<hi>是也然皆艰难劳苦而後有立</hi>不勞則餓天将任或起而僵帝欲哦舘<lb/>
閣早推仁者勇廟堂終作囯之皤也知有意東山卧其<lb/>
<pb n="KR4d0235_SBCK_013-15b"/>
柰蒼生望子何梁臨别指瞿唐関有懶出此門之語<lb/>
不比求㳺占一科无施不可患才多手持江海一麾去<lb/>
萝与神仙七字哦客裏有書情愈重别来多病鬂添皤<lb/>
郡亝獨坐歳華莫眼見官梅深憶何<lb/>
　　　趙若拙卓尔不群佳公子也痛親不見名堂曰<lb/>
　　　思諸公争賦之不鄙予亦以詩命予謂若拙不<lb/>
　　　止乎思也且能顯之作思堂詩<lb/>
天下人子皆思親思而顯之䏻㡬人入堂省親親不見<lb/>
長向羹墙見親面身苟不立名不揚九原何由發幽光<lb/>
金枝挺挺賢公子風樹㒷悲思不已口誦孝經苐一篇<lb/>
立身行道期心傳直諒多聞古三益標凖宗支名籍籍<lb/>
<pb n="KR4d0235_SBCK_013-16a"/>
前日召还胡不㽞一麾出守西南州官聀人心所同欲<lb/>
孝子思親恐親辱不獨思親能顯親孔門曽子君前身<lb/>
我愧思親未能顯詩作思堂涕徒泫<lb/>
　　　題朱鈐幹灝无喧室<lb/>
雅抱渊明尚䖏喧思避喧門雖有車馬趣不異丘園仁<lb/>
者本来静時然應亦言端能重吾幕无復優為煩<lb/>
　　　糟蠏薦杯<lb/>
麴生有理何曽濁公子無腸却㝡佳羅饌寕同冨児飲<lb/>
帶糟聊慰老饕懐<lb/>
梅溪先生後集卷第十三<lb/>
<pb n="KR4d0235_SBCK_013-16b"/>
<pb n="KR4d0235_SBCK_013-1a"/>
梅溪先生文集卷第十三<lb/>
　　問䇿<lb/>
問二十八宿在天爲經星循環徃來以成四時非若北<lb/>
辰居所一定而不移也然自古志天文者皆以角亢七<lb/>
星為東方之宿奎婁七星為西方之宿自井至軫宿七<lb/>
為南自斗至璧宿七為北抑嘗仰觀之四時晨昏迭爲<lb/>
出沒行皆自古靡有定方而乃以蒼龍朱鳥咸池元武<lb/>
分宫以四之何耶舉天星以定四時莫如堯典按堯典<lb/>
以定四方盖有可疑者焉在時爲春則方爲東也朱鳥<lb/>
南方列宿爾乃紀之春在時爲夏則方爲南也大火東<lb/>
方中星爾乃紀之夏西爲秋其宿白虎也乃正仲秋以<lb/>
<pb n="KR4d0235_SBCK_013-1b"/>
北方之虚北爲冬其宿元武也乃正仲冬以北方之昴<lb/>
将考四時以定列宿之方堯之時與方乃爾不同何也<lb/>
吕氏月令載十有二月昏晨之中星可謂詳矣然以仲<lb/>
春之月昏弧中而不舉七星至季春則曰昏七星中仲<lb/>
夏之月昏亢中而不及大火至季夏則曰昏火中記牽<lb/>
牛中於仲秋之昏而不及星虚記東壁中於仲冬之昏<lb/>
而不及星昴其與堯典又差錯不同矣左氏論祭祀之<lb/>
時則曰龍見而雩論士功之時則曰龍見而畢務龍見<lb/>
固有常時而雩與畢務之時𥘉不同也左氏皆曰龍見<lb/>
抑又何耶諸君晝觀經傳夜觀星斗其於列星之躔次<lb/>
所見之晨昏固巳洞然於胷中矣觀象定方何以驗其<lb/>
<pb n="KR4d0235_SBCK_013-2a"/>
爲東西南北耶與夫堯典吕令左傳所載之異同必有<lb/>
成說以一之也<lb/>
問昔禹治洪水随山濬川别天下爲九州其詳見於禹<lb/>
貢後世言地理者咸根本於斯焉然卽其書而考之有<lb/>
不能無疑者梁𡵨二山雍州之地也而扵兾州言之曰<lb/>
旣載壷口治梁及𡵨雍州之山不容記扵兾豈兾方自<lb/>
有所謂梁𡵨者乎不然則九州名山其訛者不止於梁<lb/>
𡵨矣沱潜二水名也而於荆梁二州各記之曰沱潜旣<lb/>
道二水不容經歴两州數千里之逺豈两州之地各有<lb/>
所謂沱潜者乎不然則九州大川其訛者不止扵沱潜<lb/>
矣其叙山於九州之末自導岍及岐而下則四逾于河<lb/>
<pb n="KR4d0235_SBCK_013-2b"/>
自壷口雷首而下則回入于海自導嶓冡而下則曰過<lb/>
九江至于敷淺原天山静物也豈䏻逾河入海過江者<lb/>
耶禹何以驗其然也其叙漢水自嶓冡導𪷟而下既曰<lb/>
南入于江匯澤爲彭蠡矣又曰東爲北江入于海其叙<lb/>
江水自㞴山導江而下旣曰㑹于匯矣又曰東爲中江<lb/>
入于海夫江旣與漢合且匯爲彭蠡矣江豈復于北而<lb/>
漢豈復爲中江耶禹何以驗其然也近世有以地脉論<lb/>
山者取於漢儒之三條有以水味論江者取於唐人之<lb/>
三沴禹之於山川豈亦以脉與味而知之乎漢儒三條<lb/>
唐人三沴亦有可驗否乎願詳考而備論之<lb/>
問昔夫子自衞反魯而六藝之文粲然不幸火于秦踳<lb/>
<pb n="KR4d0235_SBCK_013-3a"/>
　駁于漢耳口異傳源流遂别言昜者本田何田何之後<lb/>
　有施孟梁丘之學並立愽士又别有京費二家今之所<lb/>
　宗者王弼也不知弼之學出施孟梁丘歟京氏費氏歟<lb/>
　惟而上之果得孔子授商瞿之㫖否歟言詩者有齊魯<lb/>
　韓毛四家毛在當時未立于學今之所宗者毛氏不知<lb/>
　齊魯韓自何世而㣲歟毛氏自何世而興歟萇之學也<lb/>
　果得孔子授子夏之㫖否歟言書者本伏主又有歐陽<lb/>
　大小夏侯之學又有孔安國者得古文尚書今所宗者<lb/>
　孔氏傳也歐陽夏侯在漢爲最盛不知何所自而㣲歟<lb/>
　孔安國之書未行而遇禍不知何代而興歟孔壁所藏<lb/>
　伏主口授亦有異同否歟禮之經有二曰周官者周公<lb/>
<pb n="KR4d0235_SBCK_013-3b"/>
　致太平之興也曰禮記者孔子弟子撰所聞而記之也<lb/>
　二經之始出也果何時其始傳也果何人其名家也凢<lb/>
　幾軰今爲之章句者皆鄭氏也又豈無授受之自歟春<lb/>
　秋之傳有五今所傳者左氏公榖也三家在漢迭爲盛<lb/>
　衰孰始盛而後衰歟孰始衰而終盛歟彼杜預何休范<lb/>
　寗者爲三家章句亦各有所受歟六經者日用之書也<lb/>
　學者口不絶吟乆矣專門之傳授歴代之廢興其有闕<lb/>
　而不知者耶夫經傳一也有興于前而廢于後衰于古<lb/>
　而盛于今者果何致而然豈興而能乆者傳之當廢而<lb/>
　遂絶者傳之非耶抑各繫時之幸不幸耶與昜之十翼<lb/>
　詩之五際書之十例禮之三種春秋之五始攷之必有<lb/>
<pb n="KR4d0235_SBCK_013-4a"/>
其名究之必有其義願併陳之庻觀諸君之傳<lb/>
問六經皆經也而夫子過庭之訓首及扵詩則詩之爲<lb/>
經學者所宜先也詩有風有雅有頌讀者不能無疑於<lb/>
其間二南皆文王詩也而繋之二公弼鄘衞皆衛詩也<lb/>
而分爲三國蟋蟀晉風也而謂之唐七月陳王業也而<lb/>
繁之豳黍離平王詩也而同於列國此風之不能無疑<lb/>
也南有嘉魚羙太平之君子也而列於小雅鳬鷖亦羙<lb/>
太平之君子也而列扵大雅宣王刺於小雅而大雅則<lb/>
無刺焉厲王刺扵大雅而小雅則無刺焉幽王大小雅<lb/>
俱有刺康王大小雅則無詩此雅之不能無疑也頌者<lb/>
羙盛徳之形容而告於神明者也周有頌冝矣魯僖諸<lb/>
<pb n="KR4d0235_SBCK_013-4b"/>
矦耳曷冝有頌㢤三百篇皆周詩也商異代之王耳曷<lb/>
爲而列扵周之末㢤此頌之不能無疑也學者豈徒習<lb/>
其章句識其鳥獸草木之名而巳耶因疑而究其義斯<lb/>
可與言詩矣至於風之正變者凢幾國大小雅之正變<lb/>
者凢幾篇與夫三頌之或先或後者何義諸君聞詩乆<lb/>
矣必有起予之辯<lb/>
問昔吾夫子討論墳典叙書百篇上自唐堯下迄秦穆<lb/>
其扵去取之際莫不有法焉固異乎左史倚相之流徒<lb/>
能誦其文而巳聖人旣沒經厄扵秦口授壁傳紛然異<lb/>
說學者開卷莫决所疑夫断書自堯則堯典者固唐書<lb/>
也而謂之虞禹平水土而後作貢則禹貢之作在唐虞<lb/>
<pb n="KR4d0235_SBCK_013-5a"/>
之際而謂之夏舉書之詳者莫如左氏如荘八年僖二<lb/>
十四年　二十七年襄二十六年所引之書皆大禹皐<lb/>
陶謨之辭也而悉曰夏書釋傳之詳者莫如杜預預以<lb/>
書證左氏所稱者固未嘗亡也而多謂之逸書夫以唐<lb/>
爲虞以虞爲夏聖人序書不應如是之踈而左氏授經<lb/>
亦不至如是之誤也而杜預以存爲逸預豈不知書者<lb/>
耶至若武成一篇記武王偃武修文之事也夫子旣有<lb/>
取焉而孟子乃不信之楊雄謂虞夏之書渾渾商書灝<lb/>
灝周書噩噩四代之書固不同也而韓愈乃謂周誥商<lb/>
盤詰屈聲牙雄異商周書而愈同之抑又何耶諸君皆<lb/>
深扵書者也願辯夫子之所以序左丘明之所以稱杜<lb/>
<pb n="KR4d0235_SBCK_013-5b"/>
　預之所以注孟子之不信楊韓之異同者以告<lb/>
　問昔夫以洪範九疇卑禹至箕子爲武王陳之孔子序<lb/>
　之於周書王者治天下之法莫大扵是焉然其書有可<lb/>
　疑言有可疑箕子爲武王陳之者又可疑不可以不辯<lb/>
　也自𥘉一曰五行至威用六極先儒謂此六十五字皆<lb/>
　洛書本文夫天且無言安得有書畫一以告人如是之<lb/>
　詳悉耶有謂𥘉一曰之類二十七字禹所加也有謂欽<lb/>
　用農用之字洛書本有也又有謂龜文止二十字餘皆<lb/>
　禹増益次第之也其說紛然不同亦何所考㩀耶或謂<lb/>
　河圗洛書本無有也聖人以神道設教耳其說爲如何<lb/>
　箕子之言曰鯀湮洪水汨陳其五行帝乃震怒不卑洪<lb/>
<pb n="KR4d0235_SBCK_013-6a"/>
範九疇自古以来得九疇於天者止一禹耳未聞餘人<lb/>
有得之者使人皆得之而鯀不獨得也可以言帝怒矣<lb/>
鯀與衆人均不得之何以知其為怒而不卑耶鯀九載<lb/>
之績弗成殛之於羽山者舜也未聞天震怒之者箕子<lb/>
之爲言無乃失之誕乎或謂帝者堯也堯有洪範九疇<lb/>
乆矣怒鯀而不之卑其說又如何至於九疇莫不有用<lb/>
也而五行之用爲最大乃反不言用八政莫不有官以<lb/>
掌之獨三卿舉官餘皆指事五紀獨不言時五福獨不<lb/>
言貴其理又何在耶箕子商臣也其不臣周冝矣而乃<lb/>
爲武王陳洪範洪範大法也不冝言而言其可以為臣<lb/>
子法歟聖人序之曰武王勝商殺受立武庚以箕子歸<lb/>
<pb n="KR4d0235_SBCK_013-6b"/>
作洪範二事若不相預而序輒及之豈聖人之意罪箕<lb/>
子之不當言耶洪範之書學者所冝盡心也其可疑有<lb/>
如此者碩與諸君辯之<lb/>
問昔吾夫子以謹嚴之法而作春秋寓賞罰之權扵一<lb/>
字當時口授弟子而其書未顯也後世傳經者三家各<lb/>
有所聞著之簡䇿非特㫖意不同而經文亦異人一而<lb/>
巳曰尹氏卒者公榖也左氏以爲君氏是果男子乎果<lb/>
婦人乎國一而巳曰祀侯来朝者左氏也公榖則以爲<lb/>
紀侯是果姒姓乎果姜姓乎渝平輸平字止半差而其<lb/>
義則反子伯子帛音雖小異而其說則殊曰蒿艾曰鄗<lb/>
者一地也名若何而可稽曰繆曰穆者一君也謚若何<lb/>
<pb n="KR4d0235_SBCK_013-7a"/>
而可考此曰衞寳彼曰衞浮則人物異矣此曰伐戎彼<lb/>
曰伐我則華夷異矣以㑹爲及則内外之志異矣以送<lb/>
爲逆則徃來之使異矣北杏曹南之㑹或侯齊宋或人<lb/>
齊宋則尊卑之辭不同矣寗母葵丘之盟或有鄭衞或<lb/>
無鄭衞則増損之數不同矣至若義同而文異則有帥<lb/>
率克尅之類焉豈亦有異義乎名一而音訛則有括結<lb/>
嘉喜之類焉豈亦有異名乎經出扵聖人之手而有二<lb/>
三之不同唐趙氏嘗考其差繆凢二百六十處夫聖人<lb/>
以一字爲褒貶而三傳經文相戾如此一字之異一義<lb/>
之異也一義之害一經之害也将左氏而是信乎而公<lb/>
榖釋經亦辯矣将公榖是信乎而左氏紀事亦詳矣如<lb/>
<pb n="KR4d0235_SBCK_013-7b"/>
之何則可今三傳並行于學非若漢唐之尚偏專一而<lb/>
廢二也探討之際並有至當之論以折衷之勿云三傳<lb/>
可束之髙閣遂畧而不論<lb/>
問班孟堅作漢書嘗序六藝爲九種然出吾夫子之親<lb/>
筆者惟春秋與孝經學者沉潜六藝之外其於二經尤<lb/>
不可不熟究聖人有作之㫖也子亦嘗曰吾志在春秋<lb/>
行在孝經則聖人𣣔爲東周之志固存乎二百四十二<lb/>
年之筆削百行之羙當備見於十八章之中矣今讀二<lb/>
經亦有見吾夫子之志與行否乎考諸行事亦盡合於<lb/>
經否乎二書之成也夫子嘗有春秋属商孝經属參之<lb/>
語矣是二子在孔門中商必有得扵春秋參必有得扵<lb/>
<pb n="KR4d0235_SBCK_013-8a"/>
孝經也商與參言行著於當時淵源傳諸後學不知其<lb/>
得扵經者亦有可見否乎果不負聖人所属之意否乎<lb/>
孟子嘗謂春秋成而亂臣賊子懼說者乃謂絶筆之後<lb/>
口授弟子至漢然後其書始出果如其言則當時列國<lb/>
君臣固未之見也何以能懼亂臣賊子耶遷固之徒皆<lb/>
謂孔子爲參作孝經説者又謂經不爲參作盖假參以<lb/>
爲對揚之體爾二說亦莫知其孰是耶諸君兒時讀孝<lb/>
經巳能志其語學習春秋固巳探其奥其於聖人之志<lb/>
行與夫弟子之所學及孟軻遷固諸儒所說之不同必<lb/>
能辯其所以然者<lb/>
問秉史筆者衆矣司馬遷爲之宗自班范而下雖人自<lb/>
<pb n="KR4d0235_SBCK_013-8b"/>
爲家其大槩則沿襲史記之舊夫旣述前代之法以成<lb/>
書不必變其名例可也今考諸史乃或不然非特班固<lb/>
有變扵史遷後之作者亦互有損益異同矣曰紀曰表<lb/>
曰書曰世家曰列傳者司馬氏之書也班固因之獨昜<lb/>
書爲志而損其世家范瞱之史猶固也而損其表陳夀<lb/>
之史猶瞱也又損其志至晉書則有紀有志有傳而益<lb/>
其一曰則記南北獨紀傳而隋加志焉唐紀表志傳與<lb/>
班史同五代有紀傳有世家有附緑有考夫記事之義<lb/>
一也而立例之名不同何耶子長毎一卷之未稱太史<lb/>
公以断善惡孟堅昜之以賛蔚宗又孟之以論而贊以<lb/>
四言陳夀又昜之以評晋書或稱制或稱史臣又贊以<lb/>
<pb n="KR4d0235_SBCK_013-9a"/>
章句與范史同南北曰論隋稱史臣唐書仍班史之體<lb/>
曰賛五代賛如唐而沒其名夫断善惡之義一也而名<lb/>
所以断者又各不同何耶遷書曰史記两漢晉隋唐則<lb/>
曰書三國則曰志南北五代則曰史夫歷代皆史也其<lb/>
所以名書者又何不同耶創之扵前者是則變之扵後<lb/>
者非同之扵後者非則異之扵前者是抑創之變之同<lb/>
之異之亦各有其義耶至扵自史遷以迄五季歷數之<lb/>
則十有七畧舉之則有三又其可以不知耶諸君皆飽<lb/>
扵史學者也姑以其淺者告我<lb/>
問中庸一書盖聖學淵源入徳之大要也說者謂孔子<lb/>
之孫子思所作觀其微辭奥㫖非聖人之後命世大儒<lb/>
<pb n="KR4d0235_SBCK_013-9b"/>
有不能者焉然其間立言措意亦有戾扵吾夫子者證<lb/>
以論語繋辭不得盡合學者疑之語曰中庸之爲徳也<lb/>
其至矣乎聖人以中庸爲至徳非大全君子不能當其<lb/>
名是書載夫子之言有君子之中庸有小人之中庸夫<lb/>
旣巳小人矣尚何中庸之有耶夫子以一貫之道語曽<lb/>
參參告門人曰夫子之道忠恕而巳矣是書乃有忠恕<lb/>
違道不逺之言則是以道與忠恕爲一而忠恕實未可<lb/>
以爲道也與論語又何不同也繋辭曰昜之興也其於<lb/>
中古乎作昜者其有憂患乎盖謂文王也是書載夫子<lb/>
之言曰無憂者其文王乎文王拘羙里而繇昜乃云無<lb/>
憂何也語曰三分天下有其二以服事商周之徳可謂<lb/>
<pb n="KR4d0235_SBCK_013-10a"/>
至徳矣是書載夫子之言曰武王周公其逹孝矣乎善<lb/>
継人之志善述人之事文王終身事紂武王周公不待<lb/>
終䘮而伐之而云善継志述事何也語曰夏禮商禮吾<lb/>
能言之𣏌宋不足證也是書乃曰吾學夏禮祀不足證<lb/>
吾學商禮有宋存焉又未知其熟是耶天子傷周室之<lb/>
衰三光五嶽之氣分故春秋書王正月以大一統是書<lb/>
乃曰書同文車同軌孔子之時天下曷嘗同車書乎弟<lb/>
子記聖人之言行於論語皆稱子如子曰及子以四教<lb/>
之類盖尊師重道之辭未嘗有字聖人者是書亦稱于<lb/>
曰冝矣而又有仲尼曰仲尼祖述堯舜之語焉豈有身<lb/>
為聖人之孫而字其祖者乎竊意秦火之後漢儒扵四<lb/>
<pb n="KR4d0235_SBCK_013-10b"/>
十九篇中綴拾所存不能無附益之偽不然何以詭異<lb/>
聖人如是也孟子學子思者也七篇之書稱子思多矣<lb/>
獨無一言及其師之書又不知是書果子思作否耶必<lb/>
有以辯其疑者<lb/>
問唐史臣劉知幾著史通内篇稱古之作史者有六家<lb/>
一尚書二春秋三左傳四國語五史記六漢書又謂尚<lb/>
書家出扵太古春秋家出扵三代左傳國語出扵丘明<lb/>
史記漢書出扵遷固知幾最善著論而唐史稱之其所<lb/>
列六家必有考㩀然理有可疑者不得不與之辯書載<lb/>
堯舜三代之事春秋出扵吾夫子之親筆學者尊之以<lb/>
爲經不可誣矣知幾乃同遷固之書而史之可乎左傳<lb/>
<pb n="KR4d0235_SBCK_013-11a"/>
國語雖曰二書然同出扵一丘明之手實左氏内外篇<lb/>
也而乃别為二家可乎史記創始扵馬遷而班固雖自<lb/>
爲一家其大法則祖述子長也今乃别為二家之流者<lb/>
是則范瞱陳夀而下又烏得不以名家乎以理論之書<lb/>
春秋經也左氏國語傳也史記漢書史也至扵史家者<lb/>
流持一馬遷爲倡爾見其有一未見其有六也知幾著<lb/>
其始末條例甚詳合經傳而爲史别一姓而二家散史<lb/>
漢而二流則必有說焉又謂尚書四家其體乆廢所可<lb/>
祖述唯左氏及漢書不知後世秉史筆者果法左傳漢<lb/>
書二家之遺乎抑亦兼出扵六家者乎不然則知幾之<lb/>
言必有所不通者願因其說而詳辯之<lb/>
<pb n="KR4d0235_SBCK_013-11b"/>
問國莫重扵禮禮莫重扵祭祭有禮異而名殊者四焉<lb/>
曰天曰宗曰望曰䄍是也岐而分之其數二十有三天<lb/>
宗各六望三而䄍八古人行之固有一定之典後世異<lb/>
同之論起紛然而莫之正禮曰以禋祀祀昊天上帝又<lb/>
曰兆五帝于四郊此六天之説所由起也有以爲上帝<lb/>
與五行精氣之神者有以爲一天與五人帝者有以爲<lb/>
北辰耀魄寳與靈威仰赤熛怒含樞紐白招拒汁光紀<lb/>
者異說凢三家将何從而合成周之祀乎書曰肆類于<lb/>
上帝禋于六宗此六宗之說所由起也有曰時曰寒暑<lb/>
曰日曰月曰星曰水旱者有曰星辰司中司命風師雨<lb/>
師者有曰天地四時者有曰乹坤六子者有曰六代帝<lb/>
<pb n="KR4d0235_SBCK_013-12a"/>
王者有曰三昭三穆者異說凢十餘家将何從而合虞<lb/>
舜之禋乎三望書扵春秋或以為㤗山河海或以爲㤗<lb/>
山淮海或以為分野之星及封內山川則三望之不同<lb/>
亦三家也八䄍見扵郊特牲曰先穡曰司穡曰田畯曰<lb/>
郵表畷曰猫虎曰防曰水鄘曰昆䖝或以猫虎為二神<lb/>
而昆䖝不與焉則八䄍之不同亦二說也四者之禮先<lb/>
王之所常行四者之說諸儒不勝其異夫𣣔舉先王之<lb/>
禮而行之必先正名而定制茍牽惑於紛紜之論而不<lb/>
能断决其是非雖曰有其舉之莫可廢也不失之誣則<lb/>
失之陋矣如之何其可哉國家郊祀盛典三歲一行宗<lb/>
望之祭兼修並舉又将因時和歲豐修伊耆氏故事勞<lb/>
<pb n="KR4d0235_SBCK_013-12b"/>
吾農而休息之甚盛舉也諸君行将筮仕與禮樂之議<lb/>
敢問前代諸儒立異議者誰歟孰當孰否漢之君舉是<lb/>
禮者誰歟孰得孰失必有至當之論以祛群言之惑幸<lb/>
詳著于篇将獻于朝俟有司之擇焉<lb/>
問行帝道而帝行王道而玉行伯道而伯此五帝三王<lb/>
五伯此所以分學者固巳稔聞而熟論之矣漢晁錯於<lb/>
大對之際嘗品藻其君臣其言有曰五帝神聖其臣不<lb/>
及三王臣主俱賢五覇主不及臣抑嘗考其迹而驗錯<lb/>
之言未免何疑也五帝唐虞為盛典謨載其行事為最<lb/>
詳觀堯舜禹皐陶稷契之徒相與都俞戒勅扵廟堂之<lb/>
上𥘉不見其主優臣劣之迹錯何以知其不及也三代<lb/>
<pb n="KR4d0235_SBCK_013-13a"/>
之君臣可稱非一其間固有主聖臣贒者錯㮣以俱贒<lb/>
目之亦豈通論耶五覇臣主若無甚相逺者以管仲之<lb/>
志小烈卑上可爲威公之佐耳其他又可知謂主不及<lb/>
臣抑又何耶錯以贒良文學裒然爲舉首必有所㩀而<lb/>
言諸君出入經史啇確古今亦必有見其臣主不相及<lb/>
與俱贒處如錯所言敢問風后力牧至元愷之徒不及<lb/>
主者果何臣齊晉宋秦楚之覇不及臣者果何主夏商<lb/>
周之君臣所以俱贒者果何事也幸明以告我母詆錯<lb/>
言爲非而畧之<lb/>
問世之論士者不惟其身之觀亦觀其師友源淵然後<lb/>
可以知其人矣洙泗七十二子不必論其爲人以吾夫<lb/>
<pb n="KR4d0235_SBCK_013-13b"/>
子卜之可以知其贒蘇秦張儀二子不必觀其行觀其<lb/>
所學者鬼谷子爾則知其爲儀秦也雖然執此而論士<lb/>
有大不然者曽參以孝著於孔門得參之學而行之者<lb/>
冝其以孝而施於有政也孰謂䘮母不歸殺妻求将者<lb/>
反出參之門㢤荀卿以中庸之學而爲大儒得卿之學<lb/>
而用之者謂能必行王道也孰謂燔詩書㓕禮樂者反<lb/>
出卿之門㢤老子著五千言明道徳之㫖得其學而行<lb/>
之者冝其清浄自正無爲自化可也孰知後世刑名法<lb/>
理之術至於苛刻少㤙者反出於宗老氏者耶不特此<lb/>
也斯之學用於秦者至慘矣意其學斯者又必甚扵斯<lb/>
也漢河南守與斯同邑固嘗學焉治行乃爲天下第一<lb/>
<pb n="KR4d0235_SBCK_013-14a"/>
申韓之術施當時傳後世者至不仁矣意其學之者必<lb/>
有甚於申韓洛陽才子本名申韓乃能陳治安之䇿雖<lb/>
王者之佐亡以加前四子者所學善矣用之反不善後<lb/>
二子者所學不善矣用之反善兹又何也謂不在師友<lb/>
淵源耶洙泗曷爲而多賢儀秦曷爲而皆詐謂必在師<lb/>
友淵源耶諸子之行事與其所學又何其戾也諸君擇<lb/>
師尚友之日乆矣於師友淵源必能究之碩陳數子之<lb/>
所以然者<lb/>
問荀卿論王覇興七之道其言有曰上一而王下一而<lb/>
亡且以法始佐賢民愿俗羙四者齊謂之上一觀湯武<lb/>
之所以興與桀紂之所以亡信乎卿之言不妄也漢髙<lb/>
<pb n="KR4d0235_SBCK_013-14b"/>
帝之創業光武之中興唐太宗兼創業守文之功徳是<lb/>
三者亦可謂後世之盛王也考漢唐二史而驗所以興<lb/>
之自不知果出扵上一乎抑亦雜出於上下偏之間乎<lb/>
三君者其孰優而孰劣乎秦隋之世天下統一然二國<lb/>
皆遽興而遽亡其興也豈出扵上一其亡也又豈盡出<lb/>
扵下一耶謂不出扵此則何興亡之遽謂必出乎此抑<lb/>
何上一下一之道始終變昜之異也碩併陳漢唐秦隋<lb/>
之迹以佐荀卿之說<lb/>
問昔孟子對齊宣王謂仲尼之徒無道桓文之事董仲<lb/>
舒對江都昜王亦謂仲尼之徒雖五尺童子羞稱五覇<lb/>
果如二先生之言則覇者之事不復道諸聖賢之口也<lb/>
<pb n="KR4d0235_SBCK_013-15a"/>
今質論語春秋容有不然語稱威文之譎正又稱九合<lb/>
之功仁管仲而大其賜春秋善召陵之盟進成濮之戦<lb/>
至宋襄楚荘秦穆雖不足與二伯之烈皆有以一㮣見<lb/>
取者孰謂無道其事而羞稱之耶豈聖人扵覇者猶有<lb/>
所取而門人弟子乃喜攻而羞道之耶夫子與人何恕<lb/>
而弟子責人何嚴耶不然則二先生之言失矣願與諸<lb/>
君辯之<lb/>
問唐虞以三載考績之法黜陟百官之賢否故時躋極<lb/>
治庻績咸熈漢唐遵遺法而行之其治效亦有可觀者<lb/>
洪惟國朝列聖圖治既以進退選舉之權付之宰相吏<lb/>
部又以舉刺按察之職委諸郡守監司逮元祐𥘉先正<lb/>
<pb n="KR4d0235_SBCK_013-15b"/>
司馬光以清徳雅望起慰蒼生進賢退姦中外恱服又<lb/>
嘗議立八條俾監司守臣察所部官吏有仁惠公直明<lb/>
敏㢘謹者可舉則舉苛酷狡佞昏懦貪縱者可按則按<lb/>
條目詳宻誠一時之良法然當時事未施行而議已中<lb/>
寢邇者宰臣有請上嘉而行之議者咸謂唐虞之㤗和<lb/>
元祐之清明可復見扵今日矣或謂法非不良也行之<lb/>
苟非其人不能無弊将有權勢請託親故干求而舉非<lb/>
其實者挾情懐怨務快私忿而劾不以公者苟二弊之<lb/>
不去則八條将爲文具有不可得而行先朝之良法羙<lb/>
意又從而廢矣伊𣣔革其弊而乆其法必有術焉願講<lb/>
論之将以聞于上<lb/>
<pb n="KR4d0235_SBCK_013-16a"/>
問自古用人之方多出乎薦舉然薦舉之患有二焉不<lb/>
可不知也有公於薦舉者可以得人矣或失於知人不<lb/>
明而所舉非賢有明於知人者可以得賢矣或蔽於竊<lb/>
位之私而見賢不舉諸葛亮之於蜀非不𣣔薦賢也而<lb/>
失之馬謖盖明有所不足臧文仲之於栁下惠非不知<lb/>
其賢也而不與立盖心有所不公夫所頼乎大臣之薦<lb/>
舉者以其公與明而巳二患不去而𣣔得人可慿恭惟<lb/>
主上當宁興歎懲前政之蔽賢乃命邇臣各舉所知起<lb/>
廢滯而應公車者踵相躡也邇者臣僚獻言慮所舉之<lb/>
或濫而賢否混殽以三人同薦爲請議者猶懼其未盡<lb/>
薦舉之方而徒艱進賢之路伊𣣔知人必明如簫何之<lb/>
<pb n="KR4d0235_SBCK_013-16b"/>
識韓信而無孔明誤舉之失所舉必公如祁奚之舉善<lb/>
而無文仲蔽賢之私如之何則可<lb/>
問昔吾夫子因魯史而作春秋信以傳信疑以傳疑雖<lb/>
以大聖作經猶不敢以其所傳聞而忽其所親見至於<lb/>
其所不知則缺如也其慎有如此者其後有孟子者出<lb/>
則不然其讀書也則曰盡信書不如無書吾於武成取<lb/>
二三䇿而巳其讀詩也則不信周餘黎民靡有子遺之<lb/>
言夫子信而好古如此孟子學孔子者也乃於詩書猶<lb/>
有所不信何耶後世諸儒因孟子之不盡信詩書而好<lb/>
爲異論徃徃於古之信書信史皆不能無疑於其間詩<lb/>
大序世傳爲子夏作乆矣而唐韓子不信之春秋漙為<lb/>
<pb n="KR4d0235_SBCK_013-17a"/>
丘明釋經乆矣而啖趙之徒不信之昜繫辭為天子作<lb/>
無疑矣而近代歐陽子不信之至於疑五千言非老子<lb/>
所作有如崔浩疑荅蘇武書非李陵所作有如劉知幾<lb/>
有謂周禮非周公之書家語非孔氏之書文籍去古稍<lb/>
逺而見疑於後世者非一五經且不見信而况其他耶<lb/>
夫孟子之不信詩書也以血流漂杵與夫子遺之言誠<lb/>
有不足信者而後世諸隭所疑經史其亦有所見如孟<lb/>
子否耶抑亦出於穿鑿而好為異論耶豈歴世浸乆簡<lb/>
編漏傳傳聞繆誤實有可疑者耶其所疑亦必有得有<lb/>
失而不可以一槩論耶信其所可信疑其所可疑斯善<lb/>
觀書者也願與諸君辯之而断以髙明之見<lb/>
<pb n="KR4d0235_SBCK_013-17b"/>
</p>
<p>
梅溪先生文集卷第十三<lb/>
</p>
<p>
</p>
  </div>
<div> <lb/>
    <p>
<pb n="KR4d0235_SBCK_014-1a"/>
梅溪先生後集卷第十四<lb/>
　　詩<lb/>
　　　至日寄二弟<lb/>
雲物書何䖏山城白帝旁鬂絲驚漸短日線喜𥘉長江<lb/>
冷魚思復陽回㕍恋行小舟吾已具命下即還鄉<lb/>
　　　懐二叔<lb/>
二叔年髙甚天涯姪未帰一陽雲物動三峽夣魂飛丈<lb/>
室懐明慶巍楼上静暉　皇㤙許帰去行矣叩林扉<lb/>
　　　連日鵲喜東帰之祥也詩寄二弟<lb/>
烏鵲枝頭竟日喧　皇恩應許返丘園荒蕪賦就同元<lb/>
亮歡喜詩成異審言定有好音来象闕媿无遺爱在夔<lb/>
<pb n="KR4d0235_SBCK_014-1b"/>
門寄書預報梅溪弟洒掃吾庐辦酒尊<lb/>
　　　白雲楼赴周漕飯追念行可<lb/>
不到西䑓乆傷心憶旧㳺水流猶故沼<hi>行可甞引水植蓮子池</hi>雲<lb/>
散只空楼丹荔誰祠柳<hi>今夏甞同食新荔于池邊</hi>清亝不對周徘徊<lb/>
賦詩処淚下莫䏻收<lb/>
　　　哭陳阜卿<lb/>
槐市声名早儒林行藝尊麟經無絶學烏府有危言半<lb/>
歳甘泉槖頻年刺史幡凄凉道山旧今日㡬人存<lb/>
識面登瀛日論心去囯時孟軻非好辯<hi>每淂公書有楊墨塞路語</hi>羊<lb/>
祜有先知<hi>公在道山臧否人物有先見之明</hi>手筆今文伯神明古吏師<lb/>
老成嗟不見㳅淚讀招詞<hi>公甞作招徐孺子詞</hi>
<pb n="KR4d0235_SBCK_014-2a"/>
我守番君囯公時帥豫章詩筒續元白治境接龔黄㳅<lb/>
落来䕫子傳聞侍<lb/>
玉皇北門方卧護帝忽遣巫陽<lb/>
邸報知凶訃傷心不忍言啚猶對徐孺人已䘮陳蕃<hi>公前</hi>
<hi>贈徐孺子啚</hi>杖屦欲三徑衣冠俄九原数行嬴愽淚瞑目有<lb/>
餘痕<hi>公近䘮長子</hi>
　　　萝人贈范文正公集<lb/>
平生敬慕范文正遺像向来祠楚東萝裏何人贈文集<lb/>
見公端似見周公<lb/>
　　　食筍<lb/>
篔簹又復長纎纎頭角猶蔵味已甜吾友子脩三載别<lb/>
<pb n="KR4d0235_SBCK_014-2b"/>
不知稚子㡬根添<lb/>
著庭食筍記當年屈指交㳺半鬼山<hi>昔与阜卿員仲諸公食筍于著庭</hi>
謹護籜龍无恙否淂時張主想參天<hi>予昔在著庭甞禁取筍程太之有詩</hi>
<hi>云著庭謹護籜龍児飬就堅髙抗雪姿</hi>
䕫門雪裏竹萌抽味占盤飱第一流深憶江西陳仲㪯<lb/>
如今无復寄猫頭<hi>江西猫頭笋極佳徃在楚東阜卿每以見寄</hi>
　　　㓂莱公取韋蘇州野渡無人舟自横之句増爲<lb/>
　　　十字見于曽南豊所作公傳則知前軰作詩一<lb/>
　　　言一句皆有来歴予用其說爲巴東詞記有新<lb/>
　　　進士作詩云語當人意爲佳句何与韋郎野渡<lb/>
　　　舟用其以觧嘲<lb/>
<pb n="KR4d0235_SBCK_014-3a"/>
野水再經吟咏手一般景象兩般舟萊公相業韋郎句<lb/>
付与詩人子細搜<lb/>
　　䕫硯<lb/>
　　有以硯来售者曰歙石璞稍巨色青而文細光潤<lb/>
　　而發墨児曺買之或曰非歙硯乃忠万石耳予莫<lb/>
　　䏻辨淂之于䕫目曰䕫硯因讀少陵平公淂硯詩<lb/>
　　則知三峽古亦出硯也詩以記之<lb/>
一片䕫州硯千年禹鑿痕平公見尔祖王子淂其孫銅<lb/>
雀今安有羅文世所尊聊同玄頴軰文字与吾論<lb/>
　　　聞韶羙侍郎易任廣漢<lb/>
帝眷甘泉旧綸恩換虎符神應馳北闕眼已見西湖<hi>漢有</hi>
<pb n="KR4d0235_SBCK_014-3b"/>
<hi>西湖</hi>霖雨思賢甚仙槎到漢無書梁形萝寐大厦待公扶<lb/>
<hi>閲報之夕萝韶美大書兄字于梁間</hi>
書𣣔臨卭去公俄廣漢行湖欣遇房相詩擬和刘兄為<lb/>
郡人生貴還鄉晝錦荣无從陪杖屦老我𣣔帰耕<lb/>
　　　臈日与同官小集八陣㙜觀武侯新祠<lb/>
伏㡬何時臈又逢天涯尊酒記㳺從未於山下祠黄石<lb/>
且向江濆謁卧龍青眼共看官舎桞白頭相對雪天峯<lb/>
虎符碩逐桃符換万里帰心一片濃<lb/>
　　　梅雪<lb/>
同僚文字三杯酒臈日江山八陣㙜冷有人嫌吾似雪<lb/>
清无塵染客如梅<lb/>
<pb n="KR4d0235_SBCK_014-4a"/>
　　　十八日迓虞叅政于西城竹亭去歳亦以此日<lb/>
　　　送之<lb/>
兩年此日此江濱賔迓向来帰去賔兀坐茅亭竹應咲<lb/>
林間不著送迎人<lb/>
　　　讀東坡詩<lb/>
　　學江西詩者謂蘇不如黄又言韓歐二公詩乃押<lb/>
　　韵文耳予雖不䁱詩不敢以其說為然因讀坡詩<lb/>
　　感而有作<lb/>
東坡文章冠天下日月争光薄風雅誰分宗派故謗傷<lb/>
蚍蜉撼樹不自量堂堂天人歐陽子引鞭遜避門下士<lb/>
天昌斯文大才出先生弟子俱第一天人詩如李謫仙<lb/>
<pb n="KR4d0235_SBCK_014-4b"/>
此論㝡公誰不然詞无艱深非淺近章成韵盡意不盡<lb/>
味長何止飛鳥驚臆說紛紛㡬元稹<hi>有言歐公詩味短者王介南云行人</hi>
<hi>㪯頭飛鳥驚之句味亦甚長</hi>渾然天成无斧鑿二百年来无此作誰<lb/>
与争先惟大蘇謫仙退之非過呼胷中万卷古今有筆<lb/>
下一點塵埃无武庫森然冨摛掞利鈍一從人點檢莫<lb/>
年海上詩更高和陶之詩又過陶地闢天𨳩含万彚少<lb/>
陵相逢亦應避北斗以南能㡬人大江之西有異議日<lb/>
光玉㓗一退之亦言䏻文不能詩碑淮頌聖十琴操生<lb/>
民清庙離騷詞㫪容大篇騁豪怪韵到窘束尤瑰竒韓<lb/>
子於詩盖餘事詩至韓子将何譏文章定價如金玉口<lb/>
為䡖重専門學向来斈者尊西昆詩无老杜文無韓净<lb/>
<pb n="KR4d0235_SBCK_014-5a"/>
掃書亝拂塵几瓣香敬為三夫子<lb/>
　　　除日<lb/>
蝸舎三年别䕫門兩歳除盆雖具肴簌儺不是鄉閭櫪<lb/>
馬喧新集桃符換舊書何如杜陵老守歳阿咸居<lb/>
　　　元日<lb/>
元日年年見天涯意故長詩篇示宗武春色酌瞿唐白<lb/>
髪又新歳黄甘非故鄉弟兄團拜処帰去碩成行<hi>酒名瞿唐</hi>
<hi>春</hi>
　　　趙果州送黄柑金泉酒<lb/>
元日書来自果州甘三百顆酒新蒭賢於齊下六從事<lb/>
好佀平陽千戸侯老矣惟思醉鄊去帰欤且種木奴休<lb/>
<pb n="KR4d0235_SBCK_014-5b"/>
使君厚意吾先辱媿乏瓊瑶報所投<lb/>
　　　四日雪坐間有江梅水仙花因目曰三白<lb/>
孤標相對楚天涯寒不能威意自佳消淂廣平公援筆<lb/>
此花真是鉄心花<lb/>
　　　右梅花<lb/>
葉抽書帶秀文房玉表黄中耐雪霜淂水成仙㝡風味<lb/>
与梅爲弟各芬香<lb/>
　　　右水仙花<lb/>
不来平地只山巔端爲民貧故見憐未到立春猶臈月<lb/>
忽成三白定豊年<lb/>
　　　右雪<lb/>
<pb n="KR4d0235_SBCK_014-6a"/>
　　　人日㳺磧<lb/>
好遨蜀風俗䕫人貧亦遨今日日為人傾城出江臯遨<lb/>
頭老病守呼賔酌春醪帰来及𥘉皷繁灯照霜毛<lb/>
　　　榖日立春<lb/>
榖日逢春日江天弄佳氣𬞞盆雜蒿韭一箸異鄉味西<lb/>
疇農事動問我帰何未豈无二頃奚用五馬貴<lb/>
　　　双鵲<lb/>
双鵲喳喳首向束佀将喜報主人公主人只欲東帰去<lb/>
帰作左原田舎翁<lb/>
　　　王抚幹<hi>䝉</hi>贈蘇黄真蹟酬以建茶<lb/>
蘇黄文章外翰墨亦莫加蘇淂魯公法黄自成一家肥<lb/>
<pb n="KR4d0235_SBCK_014-6b"/>
无塵俗點瘦或風雨斜可爱如其人敬之无迩遐真蹟<lb/>
落人間蔀屋生光華我无一字蔵天遣来三巴吾宗東<lb/>
州秀文翰俱可嘉䄂中出至宝双眸洗昏花帰槖今不<lb/>
貧持柱東南誇何以報嘉貺龍團建溪芽<lb/>
　　　予雪詩云不来平地只山巔朱鈐幹和云不䏻<lb/>
　　　下乞俗人憐志在潔已陳知録云只可在山如<lb/>
　　　去年志在恤民王抚幹云散作人間大有年志<lb/>
　　　在潤物三子之志雖不同皆可嘉也各用其句<lb/>
　　　作三絕以贈之又以一絶自貺<lb/>
無喧室對山頭雪雪照无喧室湛然高㓗似人人亦似<lb/>
不䏻下乞俗人憐<lb/>
<pb n="KR4d0235_SBCK_014-7a"/>
　　　右贈鈴幹<lb/>
不道世人貧可憐乱飄宇宙<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>厨烟居高潤下澤自普<lb/>
只可在山如去年<lb/>
　　　右贈知録<lb/>
時哉臈後立春前散作人間大有年㑹合風雲洒天外<lb/>
不湏只在蜀山川<hi>抚幹未甞出蜀故勉之</hi>
　　　右贈撫幹<lb/>
在地在山无不可去年今年同不同銀杯縞帶逐車馬<lb/>
何佀蓑笠随渔翁<lb/>
　　　右自况<lb/>
　　　春雪<hi>禁体物</hi>
<pb n="KR4d0235_SBCK_014-7b"/>
立春三日餘霏霏下人間胡不瑞嘉平天於此偏慳忽<lb/>
從何処来頃刻堆塵寰投隙妙䏻入遇圓巧成環侵凌<lb/>
到肌骨點綴生容顔凝積遽如許掃除良亦艰牧羊念<lb/>
大窖擁馬愁藍関我時巴峽觀眩晃迷江山認峯失白<lb/>
塩問俗非烏蛮豈无㒷可乗扁舟正冝還<lb/>
　　　十四日登真武山<lb/>
山中松柏㡬經春壁上亀蛇妙入神羽士相看咲相語<lb/>
使君老似去年人<lb/>
白塩卓立群峯外真武山頭平視之試上白塩峯頂望<lb/>
未知真武孰高卑<lb/>
瑩煌灯火如星斗夜夜人間望此山来向元宵試灯火<lb/>
<pb n="KR4d0235_SBCK_014-8a"/>
却移星斗下人間<lb/>
　　　秃筆<lb/>
管城人已老後軰頗相侵問汝中書否猶言欲盡心<lb/>
　　　二月朔日詣學講堂前杏花正開呈教授<lb/>
孔壇昔栽杏魯人呼東家當時三千株化工无等差雩<lb/>
風長其實教雨濯其葩木与聖化俱芬芳无迩遐數株<lb/>
能白紅開向天之涯况於芹藻間相看意殊嘉對之懐<lb/>
哲人甘棠何以加不比曲江春秪名及第花又異仙家<lb/>
桃徒尔蒸红霞碩言廣封殖䕫魯同光華<lb/>
　　　泮宫杏花乃閻𬗋㣲為教官時所殖復用前韵<lb/>
同年𬗋㣲公昔㳺　帝王家穿楊百歩間妙不毫厘差<lb/>
<pb n="KR4d0235_SBCK_014-8b"/>
桂窟擢高枝杏園賞仙葩手移曲江根不惮川塗遐翺<lb/>
翔夫子壇栽植泮水涯花好實亦成諸公欣拜嘉我耒<lb/>
節中和数樹紅交加不見𬗋㣲郎如對𬗋㣲花滿堂爛<lb/>
銀𫀆賦詩麗綺霞大勝瓜李桃欲報无瓊華<lb/>
　　　甘露堂前有杏花一株在脩竹之外殊有風味<lb/>
　　　用昌黎韵<lb/>
桃李未吐梅英空杏花嫣然作小紅孤城絶塞也不惡<lb/>
一株綽有仙家風高枝半出脩竹外醉臉略与江梅同<lb/>
䕫州花木不多有封殖嘉樹知誰功春光忽到刺史宅<lb/>
天氣正在中和中不同浪蘃落瘴霧自有甘露滋芳叢<lb/>
我来歳律驚兩換帰㒷遥指吳江楓曲江往事何足萝<lb/>
<pb n="KR4d0235_SBCK_014-9a"/>
願為老圃安吾窮明年花開我何処小園数畆蕭㙜東<lb/>
蒼蒼烟雨記巫峽酣酣詩句吟梅翁<hi>梅圣俞詩杏花酣酣春正明</hi>
　　　送王撫幹行甫<lb/>
之子来䕫子春江又緑波分符慚政拙賛畫頼才多翰<lb/>
墨妙揮染詞章工琢磨扁舟先吾去送别柰愁何<lb/>
　　　郡圃无海棠買数根殖之<lb/>
少陵詩史有遺闕海棠名花輙湮沒孤芳千載逢蘇仙<lb/>
竹篱一咲嫣然發我從蜀錦亭邊来<hi>范文正公守番昜種海棠于郡圃名</hi>
<hi>亭曰蜀錦</hi>遥入蒼蒼烟雨窟綺霞曉抺神女肌香醪春醉明<lb/>
妃骨鮮鮮絲蘃垂更嫋點點燕脂匀未歇半含𣣔吐不<lb/>
勝情沐露梳風睡明月為開酒尊苦多病欲揷一枝羞<lb/>
<pb n="KR4d0235_SBCK_014-9b"/>
白髪照眼千株未觀蜀囬首十年深憶越<hi>往在㑹稽訪諸名园海棠</hi>
<hi>最盛</hi>何人好事呼名友姚魏不容矜閥閱<hi>曾端伯十花詞目海棠日名友</hi>
<hi>牡丹不与</hi>凝香有地胡不植負郭无園何処謁不煩飛鵠䘖<lb/>
子来自買芳根帯花掘明年髙堂来燕子想見繁紅映<lb/>
林樾栽花老守在何許㕍蕩山中采薇蕨慿誰為問花<lb/>
消息有萝遥驚山突兀自慙不是召伯棠那淂詩人歌<lb/>
勿伐<lb/>
　　　哭純老<hi>永嘉僧住福州夀山予表叔也有名行</hi>
忽淂潜澗書驚聞壽山死𨳩書未終讀老淚洒盈𥿄夀<lb/>
山僧中傑蕭洒如晉人識高行孤㓗匈无一點塵少年<lb/>
赱江湖叢林參大士莫年住甌閩道價高逺迩桑下不<lb/>
<pb n="KR4d0235_SBCK_014-10a"/>
晋恋急流猛抽身我欲掛衣冠帰欤逺公親遽聞新塔<lb/>
成巳塟堅固子无由訪圓澤空對瞿唐水<lb/>
　　　次韵喻叔竒松竹啚<lb/>
只應王子猷相愛未許秦皇帝可秦畫我同年作三友<lb/>
歳寒節操宰官身<lb/>
　　　寄巫山圖与林致一喻叔竒<lb/>
啚畫巫山十二峯緘題遥寄舊㳺從煩君子細看山色<lb/>
不似老夫帰意濃<lb/>
数千里外共明月十二峯頭望故鄊我對此山無萝寐<lb/>
萝魂只在㕍山傍<lb/>
　　　䕫路十賢<lb/>
<pb n="KR4d0235_SBCK_014-10b"/>
　　　屈大夫<lb/>
大夫楚忠臣哀哉以讒逐遺庙大江濆醒清今古獨<lb/>
　　　嚴刺史<hi>顔</hi>
将軍頭可断詎肯以城降斯可爲忠矣至今名此邦<lb/>
　　　諸葛武侯<lb/>
卧龍起南陽不爲鼎一足託名蜀丞相相漢非相蜀<lb/>
　　　少陵先生<lb/>
子美稷卨志空抱竟无用䕫州三百篇高配風雅頌<lb/>
　　　陸宣公<lb/>
敬輿避讒謗閉門不著書活人集名方炳然仁誼餘<lb/>
　　　韋丞相<hi>䖏厚</hi>
<pb n="KR4d0235_SBCK_014-11a"/>
韋侯守盛山賦詩十二首䏻以堯事君遂令詩不朽<lb/>
　　　　白文公<lb/>
賦詠窮三峽樂天在忠州苟不以直道亦如元與刘<lb/>
　　　　柳文公<lb/>
柳公本書生忠勇著岳鄂盛山戮姦吏餘威震夷落<lb/>
　　　　㓂莱公<lb/>
莱公經濟業志在巴東詩斯人不復見亭上秋風悲<lb/>
　　　　唐質肅公<lb/>
子方筮仕𥘉牛刀割魚復一朝峩廌冠風采百僚肅<lb/>
　　　續訪淂七人<lb/>
　　　　宋大夫<hi>玉</hi>
<pb n="KR4d0235_SBCK_014-11b"/>
述志哀正則陳詞諷灵脩讀君九辨章悲楚非悲秋<lb/>
　　　源丞相<hi>乾矅</hi>
傑人掾䕫子相業光開元故宅半赤甲荒凉今不存<hi>事見</hi>
<hi>李貽孫䕫州斤壁記</hi>
　　　李左相<hi>適之</hi>
罷相避同列衘杯楽聖人那知偃月堂中有丞相瞋<lb/>
　　　李丞相<hi>吉甫</hi>
公在忠州日人高長者風忮心無後段寕媿賛皇公<lb/>
　　　温御史<hi>造</hi>
誰坐綉衣石曽落金吾膽不戮擁靴人至今有餘憾<lb/>
　　　程伊川<lb/>
<pb n="KR4d0235_SBCK_014-12a"/>
軻伋誠明學弟兄傳以心易㣲於九師閉門自鈎深<lb/>
　　　黄太史<lb/>
豫章官逸逺直筆非謗史天遣来黔涪詩鳴配子羙<lb/>
　　　柏架<lb/>
青銅柯葉勝杉松帯淂清凬下卧龍日莫㣲凉起高架<lb/>
移床却扇坐從容<lb/>
　　　次韵林江州題高逺亭<lb/>
眼明庐阜翠横空疑是雲頭屹夏峯遺迹君應懐聖治<lb/>
<hi>圣治峯在太平㒷囯宫</hi>故家我亦念帰宗<hi>山南帰宗寺乃逸少旧隱</hi>遥瞻瀑水<lb/>
三千尺猶隔巫山十二重亭上主人高更逺天然丘壑<lb/>
在心匈<lb/>
<pb n="KR4d0235_SBCK_014-12b"/>
　　　登制勝楼<lb/>
梁棟翬飛百尺楼江山滿目壮䕫州鳥穿雲過白塩去<lb/>
魚透浪来清瀼㳺控扼地臨三峽險朝宗水㑹百川流<lb/>
古今制勝人何勝天下竒才忠武侯<lb/>
　　　再用前韵<lb/>
下視瞿唐縹渺樓規模雄壓十三州良籌合向暇時運<lb/>
緩帶冝来高処㳺列障四時環坐好大江千古抱城流<lb/>
後山植木成隂日誰識十年前故侯<lb/>
　　　送宋山甫知縣<lb/>
君住眉山我永嘉老来邂逅楚天涯无詩不和已成杜<lb/>
有酒相呼如在家官聀未高名滿蜀人才如許邑為巴<lb/>
<pb n="KR4d0235_SBCK_014-13a"/>
且将異日作霖手潤澤河陽一縣花<lb/>
　　　六月一日<lb/>
天涯逢六月深憶别家時<hi>甲申六月一日离家</hi>行也亦云逺帰欤<lb/>
何太遟殊方冣炎熱多病想扶持天遣西来意端令啖<lb/>
荔枝<hi>是日</hi>食新荔枝<lb/>
　　　食荔枝<lb/>
荔枝𥘉熟飣金盆手擘䡖紅子細看凬味由来太竒絶<lb/>
不教容易到長安<lb/>
妃子園中荔子竒莫因名號起猜疑清時入坐非尤物<lb/>
一洗烟塵頼好詩<lb/>
詩史堂種㡬時　䡖紅曽入少陵詩殊方競續櫻桃献<lb/>
<pb n="KR4d0235_SBCK_014-13b"/>
万樹争先尔獨遲<lb/>
　　　拾荔枝核欲種之戯成一首<lb/>
海味正思瑶柱羙䕫門又見荔枝紅炎方入貢自妃子<lb/>
郡圃欲栽如白公<hi>楽天種荔枝于忠州有詩</hi>官滿猶為十年計實成<lb/>
湏待二星終不湏更論何時喫前種後收人我同<hi>楽天戯楊</hi>
<hi>万州種荔支詩云聞說万州方𣣔種愁君淂喫是何年</hi>
　　　㓜女生日<lb/>
林鍾蓂四莢吾女此時生日向炎天永月從前夜明提<lb/>
携仰慈毋教誨頼諸兄碩汝康而夀人如少藴清<lb/>
　　　詩史堂荔枝歌<lb/>
君不見詩人以来一子羙莫年流落来䕫子賦詩三百<lb/>
<pb n="KR4d0235_SBCK_014-14a"/>
六十篇西瀼東屯客愁裏何人作堂畫遺像收拾光芒<lb/>
榜詩史堂前何有有荔枝樹猶未老熟獨遲世人貴早<lb/>
不貴晚倘非我軰誰賞之涪陵昔遭妃子汚万顆包羞<lb/>
莫䏻訴瀘戎一經少陵擘至今傳誦輕紅句少陵傷時<lb/>
淚成血一點丹心不磨㓕散成朱實滿炎方凬味如詩<lb/>
兩竒絶楽天曽畫忠州啚自言香味人間无<hi>楽天詩云爵疑天上</hi>
<hi>味嗅異世間香</hi>君謨亦作閩中譜陳𬗋声名重南土何如詩史<lb/>
堂前株正是一飯孤忠餘人為世重物亦重端如丈人<lb/>
屋上烏巴啚閩譜合避路奚用品第分錙銖搀先熟者<lb/>
如楊盧但可与之作前驅閩娘十八婢妾尔将軍大樹<lb/>
真傭奴我生四百餘年後来作先生㳺処守登堂三嘆<lb/>
<pb n="KR4d0235_SBCK_014-14b"/>
荔正丹聊效栁人祠子厚安淂先生今復生添賦䕫州<lb/>
歌一首<hi>少陵有䕫州歌十首</hi>要使荔枝之名長不朽<lb/>
　　　周行可挽詩<lb/>
我始来夔子公先在計㙜江山同吊古文字共銜杯馬<lb/>
運言尤力天高聴未回懐人萝不見西望肺肝摧<lb/>
大事同生日佳城近故丘空㽞丹灶薬忍望白雲楼偃<lb/>
折恩誰継澄清志未酬傷哉<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>元伯執紼竟無由<lb/>
　　　過客談梁彭州之政不容口聞為虗額所困欲<lb/>
　　　引去予碩其少晋以福千里輒寄惡詩<lb/>
籍甚吾年友彭州譽正馳那因困虚額遽欲丐真祠勿<lb/>
謂徒勞耳終湏曰教之家傳治称最自有九重知<lb/>
<pb n="KR4d0235_SBCK_014-15a"/>
　　　食薏苡粥<lb/>
夔州再見夏炎瘴侵我肌両股忽浮腫百藥竟未治或<lb/>
言薏苡良可以作粥麋恐坐伏波謗腹中有珠璣<lb/>
　　　十賢堂栽竹<lb/>
六月修篁帯雨移丁寕護取歳寒枝十賢清節髙千古<lb/>
不是此君誰與冝<lb/>
　　　詩史堂荔枝晚熟而佳預約同官共賞偶成參<lb/>
　　　差摘實分餉因誦廬陵先生詩云人生此事尚<lb/>
　　　難必况𣣔功名書鼎彛復用前韻以歌之<lb/>
詩史堂前荔支晚尤羙髙壓瀘戎與妃子姓名猶未聞<lb/>
峽中風味惟應自皮裏試将逺况江瑶柱正似騷人擬<lb/>
<pb n="KR4d0235_SBCK_014-15b"/>
良史我来嘆息頥屢支殊方爭献惟恐遲汝今已晚何<lb/>
用好不是少陵誰眼之貴妃游䰟遭血汚五坐悲懐何<lb/>
以訴惟有雲安再拜人悶觧䕫州両絶句<hi>少陵䕫州觧悶十一絶及</hi>
<hi>荔枝若二</hi>遺像空存食不血滿目烟霞明自滅何人種此星<lb/>
㡬終一樹團團味竒絶君不見南賔木蓮有華何足圖<lb/>
樂夫過慮重㸔無<hi>樂天在忠州畫荔支木蓮二啚水蓮詩云山中風雨無時節明日重看得</hi>
<hi>在無</hi>又不見洛陽牡丹妖艶何必譜六一區區記風土天<lb/>
生此果更此株夏日之時見子餘<hi>趙㐮子</hi>書疑炎方張火<lb/>
傘夕訝庭樹栖赤烏双頭瑩若玉一瑴細骨輕於錢五<lb/>
銖陳江閥閱如崔盧兹産於閩必争驅甜無中邉大勝<lb/>
蜜醖醸不假蜂爲奴永安宫西郡掌後折簡呼賔老太<lb/>
<pb n="KR4d0235_SBCK_014-16a"/>
守時方炎熱㑹苦稀事好乖違意徒厚手摘髙枝贈丹<lb/>
實歌和前篇搔白首嗟一餉之樂兮天亦慳於老朽<lb/>
　　　伏日與同僚㳺三友亭<lb/>
炎天過小雨伏日生㣲凉新亭㑹僚友故事開壷觴<hi>用番</hi>
<hi>陽四望亭去年瑞白堂故事</hi>泉汲卧龍乳茶烹團鳯香緬懐去年今<lb/>
跳珠出詩章<lb/>
　　　分韻得炎字<lb/>
兩載夔子囯尤苦夏日炎穉金又云伏老夫猶未潛呼<lb/>
賔江上亭風雄雨纎纎仰知　九重心勃欎念閭閻<hi>上在</hi>
<hi>潛底作明遠楼詩云閭閻多勃欎有媿此閑身</hi>
　　　制勝樓有元豊間太守王延禧及計䑓郡僚過<lb/>
<pb n="KR4d0235_SBCK_014-16b"/>
　　　客唱和詩大書于版歲乆事漫命筆吏再書之<lb/>
　　　記以𢾗語<lb/>
周室禾黍過者傷漢宫威儀見之喜神州乆没餘楚蜀<lb/>
太平聲詩存有幾制勝樓頭詩数版仍是元豊舊臣子<lb/>
體尤猶存前軰風氣象如樓頗竒偉人雖不見典刑在<lb/>
事尚䏻言文獻是歳月侵尋自漫㓕愛禮存羊那忍毀<lb/>
百年陳迹一旦新不問升沉與工鄙一洗向来官職眼<lb/>
獨刋無盡張居士<hi>張無盡詩獨刋石</hi>
　　　雷聲<lb/>
雷已先聲雷隱隱雨宜灑道即紛終為言風伯不湏怒<lb/>
天下蒼生正望雲<lb/>
<pb n="KR4d0235_SBCK_014-17a"/>
　　　某二年于䕫竊食而已無徳於民尤無功於學<lb/>
　　　校泮宫諸生相與肖其象而祠之意固厚矣然<lb/>
　　　非所宜得呈蘇校授<lb/>
一麾出守喜来䕫日與諸生泳聖涯竊取於城勉忠孝<lb/>
来䏻如衮進文詞從公于邁誤成頌爾貌不揚何足祠<lb/>
為語廣文休作記麄沙大石定磨碑<lb/>
　　　聞得呉興<lb/>
莫年身似杜陵翁㳅落烏蛮白帝中　聖主哀憐不終<lb/>
棄乞祠却得水晶宫<lb/>
　　　七夕呈同官<lb/>
今夕何夕夕云七天孫有巧不碩乞舉盃遥指河漢頭<lb/>
<pb n="KR4d0235_SBCK_014-17b"/>
但碩帰耕學牽牛我無腹中書可晒亦不曬衣随俗軰<lb/>
緱山未訪仙祖㳺䕫門聊與嘉賔㑹星河動揺三峡流<lb/>
人間天上同新秋鵲巳成橋動歸翮我亦一枝栖可得<lb/>
<hi>時聞昜任淛西遂可還鄉矣</hi>
　　　别䕫州三絶<lb/>
朅来夔子両經年恰是忠州白樂天種柳栽花一般意<lb/>
媿無名徳比前賢<lb/>
夔峡民淳獄訟稀使君無事只吟詩才踈政拙形容陋<lb/>
深媿邦人爲立祠<lb/>
陳圖入眼渾如夣回首江山又夣間万里白雲遮望眼<lb/>
<pb n="KR4d0235_SBCK_014-18a"/>
　　　贈牟童子<lb/>
牟家六歳好男児誦得夔州太守詩好把五車書尽讀<lb/>
早成頭角上天池<lb/>
　　　别同官<lb/>
両年竊禄古夔州邂逅諸君亦宦逰為郡不才真下下<lb/>
同僚多助却優優及瓜便合扁舟去行李聊為一飯晋<lb/>
摻别相期可無語君親恩重各冝酬<lb/>
梅溪先生後集卷第十四<lb/>
<pb n="KR4d0235_SBCK_014-18b"/>
<pb n="KR4d0235_SBCK_014-1a"/>
梅溪先生文集卷第十四<lb/>
　　䇿問<lb/>
問朝廷之患莫甚乎朋黨人臣之罪莫大乎植黨爲人<lb/>
君者常惡朋黨而銳意𣣔去之矣方其上塞下聾之時<lb/>
曽莫悟其爲朋黨雖𣣔去之而不可得及一旦悟而盡<lb/>
去之可爲朝廷賀矣而一黨去一黨生雖能去其前日<lb/>
巳然之黨終莫能絶其後来将成之黨夫如是則朋黨<lb/>
爲朝廷患迄不可去𣣔望天下之治其可得乎漢唐明<lb/>
黨之禍言之可以痛心固不必論也我國家累世以来<lb/>
亦不免兹患頼祖宗神聖能分别邪正雖間有牛李之<lb/>
交攻而不蹈蹈漢唐之覆轍亦社稷之幸也當時聖主<lb/>
<pb n="KR4d0235_SBCK_014-1b"/>
賢臣固嘗講論之矣謂方以類聚物以群分邪正各爲<lb/>
一黨者范文正公仲淹告仁宗之言也謂君子無黨譬<lb/>
諸草木稠繆相附者必蔓草非松栢者滕公甫告神宗<lb/>
之言也謂小人無朋惟君子有之者歐陽文忠公之論<lb/>
也三人之論其不同如此未知其孰然而孰否耶豈時<lb/>
異黨異其言各有㫖耶方今朝廷清明固無朋黨之患<lb/>
矣然士君子私憂過計猶或及之彼范滕歐陽二公之<lb/>
論朋黨世以爲名言而一以爲君子無黨一以小人無<lb/>
朋一以爲君子小人各有願辯其不同者而折以至<lb/>
公之論将以獻于朝<lb/>
問信聖人之爲聖人不若知聖人之爲聖人學者皆謂<lb/>
<pb n="KR4d0235_SBCK_014-2a"/>
夫子大聖人也是特因前人之言而信之爾實不知夫<lb/>
子之所以聖也讀其書考其言觀其行事合於吾心者<lb/>
信之不合於吾心者疑之合於吾心而信之知聖人矣<lb/>
因其疑而求之遂得其爲人是亦知聖人也苟徒信其<lb/>
爲聖而不敢詰其疑謂之知聖人可乎謂之善學可乎<lb/>
夫子之始末莫詳扵世家抑嘗讀之矣而未免乎疑庸<lb/>
可以不辯子嘗適周矣及其施也老子以言送之曰聦<lb/>
明深察而近於死者好議人者也愽辯廣大而危其身<lb/>
者好發人之惡者也老子之言似不徒發必有以箴夫<lb/>
子之失使夫子果有此失豈足爲聖人乎此不免乎疑<lb/>
也子嘗用於魯矣𣣔墮三都以張公室墮費而費人畔<lb/>
<pb n="KR4d0235_SBCK_014-2b"/>
墮成而成不受墮孰謂真儒之謀謨措慮乃若是之踈<lb/>
乎此不免乎疑也及季孫受女樂而怠於政子路勸夫<lb/>
子可以行矣夫子猶待乎膰肉之至魯不致膰夫子遂<lb/>
行受女樂而不朝罪之大者也膰肉不至過之小者也<lb/>
忍其大而不忍其小真儒之去就果如是乎此又不免<lb/>
乎疑也衞靈公問陳夫子荅以爼豆及羅蒲人之難乃<lb/>
勸靈公伐蒲夫子豈致私憾於蒲而忘爼豆之言邪豈<lb/>
不害夫子之仁心耶此又不得不疑也夫子萬世之所<lb/>
取法者也苟信其可疑之迹而施諸行事不免乎惑矣<lb/>
諸君皆學孔子者也豈徒信之云乎碩質其疑而究其<lb/>
用心䖏<lb/>
<pb n="KR4d0235_SBCK_014-3a"/>
問唐人劉禹錫嘗序栁宗元之文其言有曰文章與時<lb/>
髙下三代之文至戦國而病渉秦漢復起漢之文至列<lb/>
國而病唐興復起果如禹錫言則文之髙下實係乎時<lb/>
也及先翰林蘇軾記韓文公之廟其言則曰自漢以来<lb/>
道衰文敝歴唐正觀開元之盛佐以房杜姚宋而不能<lb/>
救公起布衣談咲而麾之天下靡然復歸于正果如軾<lb/>
言則文之興衰又左乎人也嘗因二子之論而驗其時<lb/>
與人必劉子之言是信耶則吐辭爲經如孟荀二子實<lb/>
戦國人也戦國之分裂能病天下之文曷爲不能病二<lb/>
子乎必蘇子之言是信耶則戦國二儒賢過韓愈愈能<lb/>
起八代之衰而二儒乃不能起戦國之病何也我囯<lb/>
<pb n="KR4d0235_SBCK_014-3b"/>
朝四葉文章㝡盛議者皆帰功於■仁祖文徳之治與<lb/>
大宗伯歐陽公救弊之力沉浸至今文益粹羙逺出乎<lb/>
正元元和之上而進乎成周之郁郁矣是果時耶人耶<lb/>
二者若兼有之與劉蘇二子之說又皆不同何也碩與<lb/>
諸君辯之<lb/>
問儒者法周孔攻異端自謂能舉天下於仁義觀其言<lb/>
於未試之前人皆周孔也驗其事於巳試之後反有媿<lb/>
於異端者多矣請借漢以論之髙帝之得天下與其所<lb/>
以治之者皆山東刀筆吏也當時儒者獨一叔孫愽士<lb/>
然其噐業鄙陋君子不取焉其不逮簫曾逺矣孰謂儒<lb/>
者學周孔道反刀筆吏之不如耶文景致治比周成康<lb/>
<pb n="KR4d0235_SBCK_014-4a"/>
二君未嘗用儒顧其所尚者黄老之術也逮孝武好儒<lb/>
公孫洪之徒用事課其治效不逮文景逺甚孰謂儒者<lb/>
之道反不若黄老之淸浄耶宣帝中興侔徳啇宗周宣<lb/>
亦未嘗喜儒顧其所用多刑名法理之士也逮元帝用<lb/>
儒貢薛韋康迭爲宰相而帝牽於文義優㳺不㫁孝宣<lb/>
之業衰焉孰謂儒者之道反不若申韓刑名之學耶儒<lb/>
平昔鄙刀筆吏而不齒絀黄老申韓而不談一旦設施<lb/>
反出其下寕不媿哉或謂漢所用者類皆俗儒使得真<lb/>
儒如周孔者用之當無敵於天下矣嗚呼語儒必曰周<lb/>
孔是無儒也自周孔而下豈無可用之人哉諸君皆業<lb/>
儒者也群居暇日自尊其教者良不淺敢問漢朝諸君<lb/>
<pb n="KR4d0235_SBCK_014-4b"/>
不用儒者曷為而不失乎治好用儒者曷爲而未免乎<lb/>
說是果儒者之罪耶抑用之不得其術耶将所用者非<lb/>
君子儒耶願詳辯之勿使學異端者得以藉口而病儒<lb/>
也<lb/>
問宰相之職所以代天秩物也自非才徳之全渠可膺<lb/>
是選耶昔舜舉十六相其相與致無爲之治者纔五人<lb/>
周家最號多士其可稱者九人而已信乎其才難也三<lb/>
代而下莫盛於漢唐宰相爲不少矣獨簫曺為開基之<lb/>
冠丙魏有聲於中興房杜称於前姚宋称於後他皆不<lb/>
足以預是列也切意八人者必才全徳備之君子及考<lb/>
二史乃或不然簫何止於定畫一之法曺參止於守清<lb/>
<pb n="KR4d0235_SBCK_014-5a"/>
净之冶魏相尚威嚴丙吉務寛大房玄齡善謀杜如晦<lb/>
能断姚崇長於應變宋璟長於守文各以偏長而致相<lb/>
位卒能䖏才難之極選爲天下之名臣使萬世想慕其<lb/>
風采常若不可及者何耶我　宋二百年間大臣輩出<lb/>
殊勲盛烈皆逺誇漢唐數子而與虞周之臣相揖於千<lb/>
載之上一何盛也　主上自中興以来斯然不惟群議<lb/>
之惑專任一相以致治虚右揆以待賢者幾數年矣豈<lb/>
非遴代天之選必求才徳兼全之人而後用不容碌碌<lb/>
輩伴食於其間耶然舜得五而武王得九漢唐創業中<lb/>
興之主亦各得其二　主上聖徳之盛文治之羙不在<lb/>
舜武之下其得人之多反漢唐不及何耶漢唐八人非<lb/>
<pb n="KR4d0235_SBCK_014-5b"/>
全才不害其爲致治　主上必𣣔擇兼全之士而遴選<lb/>
如是抑又何耶願與諸君論之将獻其說于上<lb/>
問人主之職莫大於論相論相之術尤古人之所難也<lb/>
古人有以是得之者将襲其迹而用之其失或在於是<lb/>
古人有以是失之者将矯其弊而革之其得或在於是<lb/>
将取之於人望歟晉室之謝安李唐之房琯其爲人望<lb/>
一也将取之於治績歟曺參之治齊黄覇之治郡其爲<lb/>
治績一也将取之於相門歟伊尹之後有陟孔明之後<lb/>
有瞻其爲相門一也将取之於薦舉歟房元齡之於杜<lb/>
如晦崔祐甫之於楊炎其爲薦舉一也此四途者皆人<lb/>
君取相之要術世之獻議者亦必援是以爲言然古人<lb/>
<pb n="KR4d0235_SBCK_014-6a"/>
有以是而得之者有以是而失之者其事之相反如此<lb/>
庸可不求其故歟<lb/>
問刺史者政教之首民之師帥也一州得才刺史則十<lb/>
萬户䝉其福得不才刺史則十萬户受其困國之興衰<lb/>
民之治亂實係焉此其爲任也顧不重歟漢宣帝唐太<lb/>
宗古之善治者也皆重刺史之選宣帝嘗曰庶民所以<lb/>
安於田里而忘歎息愁恨之心者政平頌理也與我共<lb/>
此者其惟良二千石乎故有治理效者輙以璽書勞勉<lb/>
増秩賜金公卿缺則選而用之唐太宗嘗曰朕思天下<lb/>
事丙夜不安枕永惟治平之本莫重刺史故録姓名於<lb/>
屏風卧興對之得才否状輒䟽之下方以擬廢置若二<lb/>
<pb n="KR4d0235_SBCK_014-6b"/>
君者可謂知致治之要矣故神雀五鳳之間吏称民安<lb/>
而正觀之治庶幾成康職此之由也我　國家致治之<lb/>
羙逺邁漢唐二千石以循吏稱者逮不可以一二數<lb/>
主上中興以来尤重承宣之寄邇者臺章劾罷守臣之<lb/>
不才者無慮數輩州郡肅然将見共理之效凛凛乎宣<lb/>
帝太宗之上矣諸君皆學以入政者也其履歴當自州<lb/>
縣始敢問宣帝時選公卿扵刺史者有幾太宗時得才<lb/>
否狀而廢置之者有幾當時以循吏稱者凢幾輩其治<lb/>
效最優者果何人漢唐得人之盛與今日孰優劣碩併<lb/>
陳之将獻其言于不諱之朝<lb/>
問昔劉項之争天下也項以氣力自任屡窘劉于掌握<lb/>
<pb n="KR4d0235_SBCK_014-7a"/>
間卒之劉興而項㓕者漢屈郡䇿而楚憝之也嘗觀劉<lb/>
氏之窘莫甚於鴻門之㑹與榮陽之圍非樊噲以巵酒<lb/>
譙羽紀信以黄屋誑羽陳平以隂謀疽范増則當時天<lb/>
下不漢而楚矣然髙帝論得天下乃人傑簫張韓三子<lb/>
而不及噲輩豈忘之耶丁公嘗窘帝矣帝以一言祈哀<lb/>
而丁公舎之及天下旣定乃戮丁公以爲不忠於所事<lb/>
議者以帝爲公殊不知使項失天下者乃項伯尔項荘<lb/>
之劍不得逞亞父之計不得施由項伯翼蔽之也是豈<lb/>
忠於所事耶戮丁公而封項伯一定以示公矣窘巳而<lb/>
舍之帝以爲使項氏失天下者在彼脫已而生之則帝<lb/>
之所以得天下者寕不在此耶鴻門榮陽之急楚漢得<lb/>
<pb n="KR4d0235_SBCK_014-7b"/>
失之機㑹也帝折髙起王陵之言謂知其一而不知其<lb/>
二且謂所以得天下者在三人傑三傑固有大功扵漢<lb/>
然取此而舎彼似亦不知其二者帝之戮施於丁公冝<lb/>
矣而失之項伯得天下之論施於三傑當矣而遺彼三<lb/>
人然則帝之一封一戮或取或舍其必有深意乎碩與<lb/>
諸君辯之<lb/>
問漢之文宣唐之太宗在三宗七制之中尤爲傑然者<lb/>
非中才之主可得而擬議也班固嘗賛文帝矣則曰專<lb/>
務以徳化民崔寔嘗論宣帝矣則曰算功計效優於孝<lb/>
文歐陽文忠公嘗賛太宗矣則曰功徳兼隆由漢以来<lb/>
未知有果如三子之言則文帝以徳優而宣帝以功顯<lb/>
<pb n="KR4d0235_SBCK_014-8a"/>
太宗功徳两全又在文宣之上矣今讀漢唐二史而求<lb/>
三君之事業文帝所以化民者果何徳宣帝所以優孝<lb/>
文者果何功太宗功徳兼隆過漢諸君者果何事三子<lb/>
之言果公於品藻歟其出於臆見之私歟抑亦一時之<lb/>
議論務在推崇而未足以盡三君之優劣歟願聞折衷<lb/>
之說<lb/>
問東漢之爲國也其風俗與西京不同其過之者一而<lb/>
不建者二西京之文章㝡爲近古東都雖温雅如班孟<lb/>
堅巳不及楊馬輩况崔蔡而下氣象委靡邪其文章之<lb/>
不建有如此者西京建功立名之士咸有可觀東都雖<lb/>
大臣如陳蕃竇武手握重權而不能去奄寺之禍况才<lb/>
<pb n="KR4d0235_SBCK_014-8b"/>
踈意廣如孔文舉輩冝其迄無成功其功名之不逮又<lb/>
有如此者然其所以逺過之者凛乎節義之風尔議者<lb/>
咸謂光武能崇尚名節而髙帝好慢罵儒生此節義所<lb/>
以有無於東西都也然東都之學校非不盛於西京其<lb/>
投戈息馬以激勸之者非不過於無用詩書之世有意<lb/>
於斯文乃反不逮之何耶光武身濟大業若無媿於髙<lb/>
帝而一時依乗風雲者又非無髙勲鴻烈以爲之唱而<lb/>
後世建功立名之士又皆西京之不若何也夫所謂風<lb/>
俗者一而巳矣上以是而率下以是而應盖理之必然<lb/>
者光武能作成其一而不能其二是未免有可疑者焉<lb/>
豈三者身雖兼長其所以化民成俗者乃有能不能歟<lb/>
<pb n="KR4d0235_SBCK_014-9a"/>
豈上之所以化者雖出於一而下之所以應者自有不<lb/>
同歟抑數者各繋乎人之能否而不在乎時之作成歟<lb/>
願辯其所以過之與不逮之由以教<lb/>
問萬物盈天地之間而其用㝡大者曰五行其名首見<lb/>
於大禹謨其次見於淇範又其次見於月令至其次序<lb/>
則互有不同大禹謨則先金而後木洪範則木三而金<lb/>
四至於月令則以木爲首火次之土次之金水又次之<lb/>
五行一也而其序不同如此其必有說乎夫禹箕子吕<lb/>
氏三人者意殊而言異容或有說至於洪範出於一箕<lb/>
子之言而五行五事之序乃相背戾五事属五行其序<lb/>
亦當如之彼一水二火則此一聴二視可也彼三木四<lb/>
<pb n="KR4d0235_SBCK_014-9b"/>
金則此三貌四言可也而乃先後不令何耶五者流行<lb/>
乎天地無所不在非他物可擬而六之至於五榖之類<lb/>
亦出於土而巳故洪範曰士爰稼穡而禹乃以榖配五<lb/>
者抑又何耶箕子之洪範即禹之九疇也禹餋民之政<lb/>
即天之所錫者是也禹曰六府而箕子五之其數巳不<lb/>
齊矣則其他八類又烏知其必然耶禹箕子所陳之序<lb/>
雖不能無少差至於土也則皆列於苐五盖合於易天<lb/>
五之數矣而月令乃置土扵中央火金二物之間是豈<lb/>
合於天地生成之數禹箕子所陳之叙耶學者論五行<lb/>
皆本於三家之書而其次與數乖刺如此又庸可不究<lb/>
耶合三者之異而一之必有至當之說<lb/>
<pb n="KR4d0235_SBCK_014-10a"/>
問世之語治者必曰堯舜二帝之事業備見於典謨粲<lb/>
若日星千載之所同仰也然後世有断簡出於枯冡異<lb/>
論起於弄筆生誣盛徳而惑信書庸可以不辯堯授舜<lb/>
舜授禹遜位傳賢㝡為帝王之羙事而瑣語有舜放堯<lb/>
之說大戾於孔氏之書論者遂援囚堯之地疑重華之<lb/>
不臣因蒼梧之巡疑文命之異志果如其言則将遜于<lb/>
位遜徳弗嗣稽首固辝皆當時之飾偽乎帝王之聖莫<lb/>
大於知人堯舜俱以聦明稱者盖在於此然佐氏載季<lb/>
文子之言謂堯有元愷不能舉有四凶不能去語稱舜<lb/>
舉臯陶不仁者逺說者遂謂君子小人比肩同列扵堯<lb/>
世臯陶未舉之前而不仁者甚多果如其言則克明俊<lb/>
<pb n="KR4d0235_SBCK_014-10b"/>
德與夫明目逹聦又皆虗語乎不持此也夫子嘗稱堯<lb/>
舜垂衣裳而天下治及其序書則不見其無爲之迹於<lb/>
堯典則載其親九族和萬邦於其始命羲和授人時於<lb/>
其中咨四嶽治洪水於其終於舜典又載其齊七政類<lb/>
上帝命九官五載一巡守於受命之後堯舜之時亦多<lb/>
事矣垂衣而治果如是乎書經聖人之手而言迹猶不<lb/>
同况責後世之異論乎以堯舜之聖断無可疑之實如<lb/>
汲書之誣唐人之疑者然不可無說以破之至如繋辭<lb/>
之稱與書矛盾必有深辤奥㫖又不可以不究也<lb/>
問自古天下治亂常分於君子小人進退之間而人君<lb/>
之患每在於君子小人之難辯昔周公大聖人也猶困<lb/>
<pb n="KR4d0235_SBCK_014-11a"/>
於管蔡之流言不能以忠自明至狼䟦於周非天動威<lb/>
以彰其徳則成王幾負公矣魯大夫少正卯行僞而堅<lb/>
言僞而辯魯國之人皆以為大賢獨吾夫子察見其肺<lb/>
肝之隱以七日司冦而行两觀之誅夫君子小人之難<lb/>
辯正在乎心迹疑似之間使成王非天魯無孔子則周<lb/>
公少正卯之爲人孰有能辯之者然世之大忠大奸如<lb/>
二人之疑似者類多有之不幸遇中材之主如成王不<lb/>
知人之明如魯國上天又不能諄諄然動威以告之而<lb/>
大聖人如吾夫子者且不世出則舉朝謂之奸者安知<lb/>
非忠舉朝謂之忠者安知非奸如之何其辯之邪至若<lb/>
漢昭年纔十四能覺上官之詐而悟大将軍之忠此盖<lb/>
<pb n="KR4d0235_SBCK_014-11b"/>
千載一人而巳後世莫知其何術而知之也唐徳宗以<lb/>
強明自任反見欺於盧杞天下皆知其奸而帝獨不知<lb/>
夫姦臣之爲人必有以盗名欺世動移人主之聴如杞<lb/>
不學無文容貌言語皆不足以動人而徳宗獨信任之<lb/>
堅人莫能揺此又何也嗚呼人君孰不𣣔興治而除亂<lb/>
崇君子而黜小人然擯斥誅夷常及於君子而穹位濃<lb/>
禄每加於小人者豈不由知人不明無術以辯之耶夫<lb/>
𣣔使人君不待天威之動而辯大忠於䜛言交亂之時<lb/>
不待将聖之生而辯大奸於欺世盗名之日有孝昭獨<lb/>
見之明而無徳宗偏任之蔽将有術以傳之耶将無術<lb/>
以傳之耶願講明其說以獻于朝<lb/>
<pb n="KR4d0235_SBCK_014-12a"/>
問洙泗大儒旣沒褒貶之筆失傳龍門太史公不生實<lb/>
録之筆遂絶嗟乎世衰道㣲非獨聖人不得而見至良<lb/>
史之才亦不世出也　國朝四葉人文㝡盛歐陽宋二<lb/>
公以鉅儒修史號爲得人唐五代二書法度森嚴議論<lb/>
至到真可與馬遷争衡使班范北面奴僕命陳夀以下<lb/>
也然讀二史者亦不能無疑於其間唐太宗固不世英<lb/>
主然慙徳在父子兄弟間史賛不少加貶反捃摭其好<lb/>
大喜功與復立浮圗二事赦大罪而貶小惡豈春秋褒<lb/>
貶法良史直録筆耶陳子昻乃一代儒宗其勸武后興<lb/>
明堂太學實盛典也史乃謂其言甚髙殊可怪笑比之<lb/>
薦圭壁於房闥苟謂武后不足以王道勤則孟子以仁<lb/>
<pb n="KR4d0235_SBCK_014-12b"/>
義勸戦國之君又寕逃怪咲之域耶肅宗復两京李泌<lb/>
之謀居多論者謂功大於魯連范蠡史賛泌乃畧不假<lb/>
借方且異其爲人謂近髙近智近立功立名者何薄泌<lb/>
之甚也劉蕡廷對過漢晁董最布衣之所難言亦忠臣<lb/>
義士所當言者史乃譏其太踈直謂蕡不先以忠結上<lb/>
而後爲帝言之蕡草茅士何階可結上耶五代本紀區<lb/>
區求合於春秋之法又從而釋之曰此春秋意也以史<lb/>
擬經吾恐後世以僣竊之罪歸之矣嗚呼良史不難得<lb/>
也才學識如二公其議論去取之際必不苟碩求其用<lb/>
心處<lb/>
問昔虞舜之時有苗弗率禹奉帝命誓将士以征之而<lb/>
<pb n="KR4d0235_SBCK_014-13a"/>
苗民逆命帝乃誕敷文徳舞干羽于两階七旬有苗格<lb/>
夫禹能治滔天之洪水而不能服逆命之三苗濟濟之<lb/>
衆反不如两階之舞信乎服夷狄之道在文而不在武<lb/>
也我　國家靖康之𥘉運厄百六蠢爾戎醜以隂干陽<lb/>
主上體逹孝之資痛父兄之難固嘗親御鞍馬興漢文<lb/>
發憤之師遣将命帥效宣王六月之伐矣然卒未能得<lb/>
犬羊之腰領以快天地神人之心邇者用事大臣知中<lb/>
外厭兵思𣣔休息力排群議屈志和戎遂收諸将之權<lb/>
罷㳂邉之戍凢所以自治之道一切以文從事於是興<lb/>
太學以養多士行鄕飲以明人倫學士大夫又倡道徳<lb/>
性命之說以風後進至前古治亂興亡之迹與夫當今<lb/>
<pb n="KR4d0235_SBCK_014-13b"/>
要務兵機武畧則置而不談意者朝廷之上𣣔逺慕虞<lb/>
舜服有苗謂是可以壓腥羶之氣服強獷之俗豈徒修<lb/>
文具事虗談而巳耶然所未知者今賢関旣興矣鄕飲<lb/>
且行矣道徳性命之說㡬滿天下矣是果可使戎狄慕<lb/>
義而來屈膝請命變鴟鶚爲好音尊中國如天上否耶<lb/>
虞舜之事不可誣矣然後世說者又謂干戚之舞不可<lb/>
觧平城之圍不識文徳旣可用於古胡爲不可用於今<lb/>
碩與諸君講明其事亦畎畆愛君憂國之心幸詳言之<lb/>
母隱<lb/>
問韓愈論大道其言有曰堯以是傳之舜舜以是傳之<lb/>
禹禹傳之湯湯傳之文武周公文武周公傳之孔子孔<lb/>
<pb n="KR4d0235_SBCK_014-14a"/>
子傳之孟軻軻死不得其傳焉夫道在天下亘萬世常<lb/>
自若也自堯未傳之前其道如何自軻失傳之後其道<lb/>
又如何韓愈何以知其自堯而始傳至軻而失傳也荀<lb/>
况楊雄皆學仁義皆尊孔子今其書具存非無𥙷於名<lb/>
教又胡爲不能継軻而傳道也愈在唐號大儒其自待<lb/>
良不淺史氏亦稱過况䧸又不知能継軻軻而傳道否斯<lb/>
道也自軻之後以失傳而遂亡耶雖曰失傳而固自存<lb/>
耶諸君學以明道乆矣碩詳以教<lb/>
問聖人以無難而畏賢君以無灾而懼國無難而天有<lb/>
災是天心之愛人君以有灾而警其無難也　國家用<lb/>
魏絳胡戎之䇿法文王樂天之事五年于兹矣干戈旣<lb/>
<pb n="KR4d0235_SBCK_014-14b"/>
戢禮樂鼎興是冝和氣充塞子下三辰順行于上可也<lb/>
邇者有星孛于東方莫測彼蒼垂譴之意豈非𣣔扶持<lb/>
我　宋而水其箕翼之夀示以變異而警吿於未然之<lb/>
前者歟　主上仰思天戒嚴恭寅畏雖周宣遇災而<lb/>
懼殆亡以加尚慮州縣之間吏治刻深而小大之獄或<lb/>
不能察聲冤囹圄者有以干天象而致妖氣也前日青<lb/>
災肆赦之文咸與滌除固冝徳之動天不俟終日矣然<lb/>
議者猶謂天人相與之際甚可畏恐懼修省之道不止<lb/>
乎一事間昔成湯遇早以六事自責景公泣彗晏子亦<lb/>
以四事爲言今日朝廷亦有如成湯自責晏子所言之<lb/>
事否耶諸君當攄畎畆愛君之忠禆聖主應天以實之<lb/>
<pb n="KR4d0235_SBCK_014-15a"/>
意考古驗今歴陳其所以然無若公孫子曲學以阿世<lb/>
也<lb/>
問三嵗取士之法國朝行之舊矣名公鉅儒建勲立業<lb/>
相與光二百年之宋者咸出自此塗不可謂不得人也<lb/>
崇寕用事之臣好竒而慕古謂選不自里成不自學决<lb/>
得失於一夫之目計工拙於寸晷之下不足以盡人於<lb/>
是作而新之命分舎而選月有書季有攷邑有升郡有<lb/>
貢謂能兼得文行之士而有合於賔興之制冝其致治<lb/>
之效邁漢唐而追成周可也卒乎日漸月漬飬成靖康<lb/>
之禍伏節死義排難觧紛者絶無一人識者咸謂舎法<lb/>
壊之然自宣和廢罷閱二星終矣今朝廷方𣣔廣育才<lb/>
<pb n="KR4d0235_SBCK_014-15b"/>
之路復命邑學養士議者謂将復行三舎攷舉之法聖<lb/>
君賢相恩徳至渥然未知何以革崇觀積習之弊俾無<lb/>
媿於成周道藝之書無使後人議今日如議崇觀必有<lb/>
至當之說<lb/>
梅溪先生文集卷第十四<lb/>
</p>
<p>
</p>
  </div>
<div> <lb/>
    <p>
<pb n="KR4d0235_SBCK_015-1a"/>
梅溪先生後集卷第十五<lb/>
　　詩<lb/>
　　　七月十七日離䕫州是夜宿瞿唐<lb/>
邦人送别亦傷情楊柳隂中涕泣聲我亦憐夔不忍去<lb/>
一宵晋宿舊江城<lb/>
　　　至東屯謁少陵祠<lb/>
宦㳺䕫子両經年未到東屯意慊然端為先生舊吟䖏<lb/>
不應容易上詩篇<lb/>
忠不忘君句有神當時無地可容身草堂遺像英靈在<lb/>
又見匙翻雪稲新<lb/>
　　　東屯溪山之勝似吾家左原<lb/>
<pb n="KR4d0235_SBCK_015-1b"/>
東屯别是一山川水秀山青似左原我待還家築茅屋<lb/>
作詩招取少陵䰟<lb/>
　　　登古峯嶺望夔州<lb/>
巍登古峯嶺回首望䕫州隱約瞻卧龍㣲茫見江流明<lb/>
朝望眼遮江山見無由翻令還鄊夣飛過白鹽頭不知<lb/>
此邦人亦念使君不使君無可念空有詩篇晋<lb/>
　　　右峯驛小飲<lb/>
老去最惜别同僚情更鍾三杯古峯驛添我别情濃<lb/>
　　　燕子坡<lb/>
燕子㱕期近吾今亦得㱕烏栖一枝穏何必更髙飛<hi>坡南</hi>
<hi>隔江有烏飛岩</hi>
<pb n="KR4d0235_SBCK_015-2a"/>
　　　悼巫山趙宰<lb/>
使者追求急君方歸意濃讒言端可畏鬼物不相容浮<lb/>
世誰無死良醫未易逢我来經舊舘㳅涕覺無從<lb/>
　　　巫峡<lb/>
三峡江流七月平全家東下葉舟輕陽臺得得收雲雨<lb/>
放尽峯峦照眼明<lb/>
峡中七月行舟断我丈孤忠盡室行寄語後人宜自戒<lb/>
莫因幸免遂輕生<lb/>
正是瞿唐莫下時却将行止問舟師老夫也是歸心急<lb/>
不記前吟灔澦詩<lb/>
　　　神女廟<lb/>
<pb n="KR4d0235_SBCK_015-2b"/>
功開神禹言何妄夣惱㐮王事亦非峯下祠荒少人到<lb/>
峡中舟過有烏飛<hi>毎舟過有烏自峯飛下舟人擲餅餌與之銜去復来</hi>
　　　昭君村<lb/>
十二巫峯下明妃生䖏村至今麄醜女灼面亦成痕<hi>按啚</hi>
<hi>經昭君村在帰州興山縣而巫山亦有之在十二峯之南神女廟下未知孰是杜少陵詩云若道巫山女麄醜</hi>
<hi>安得此有昭君村劉夣得竹枝詞云昭君村中多女伴永安宫外踏青回則在巫山者是</hi>
　　　過大拽<lb/>
大拽今重過江山記我無雲開列嶂秀石峙一峯孤吏<lb/>
卒送迎異舟車来徃殊<hi>徃歳遵陸今以舟行</hi>鴻晋泥上迹飛去到<lb/>
江湖<lb/>
　　　石門<hi>先主為陸遜所敗白此門而脫</hi>
<pb n="KR4d0235_SBCK_015-3a"/>
兵忿雖云敗君臣義有餘石門能脫急風義亦堪書<lb/>
　　　謁清烈廟登獨醒亭<lb/>
我醉亦如衆亭慙登獨醒惟知慕清節首為繪儀形<hi>夔府</hi>
<hi>十賢堂以清烈為首</hi>
　　　黄牛峡<lb/>
白狗黄牛竹節灘竒竒怪怪幾峯峦山川好䖏造化惜<lb/>
不許人間平地㸔<lb/>
　　　黄牛廟<lb/>
我從白帝城舟次黄牛峡黄牛遺廟存石馬隻耳缺宛<lb/>
如歐公夣地靈亦竒絶固宜鎮大川千載食常血何人<lb/>
讃巨力曽不紀功烈神乎豈求食挽石駭舟楫<hi>事見張天覺賛</hi>
<pb n="KR4d0235_SBCK_015-3b"/>
或云土勝水兹亦强牽合<hi>事見廟記</hi>白帝将何云吾為究其<lb/>
說神禹昔治水䟽鑿九州别百神各放職僚佐力俱竭<lb/>
功成禹化熊塗山亦為石譬如穆南征化者想非一有<lb/>
化為牛者断崖留遺跡豈亦黄帝餘與牛同一色至今<lb/>
名此峡援溺有隂力淫祠自其俗神手本正直爵以保<lb/>
安侯足以章神徳<hi>紹興間封保安侯</hi>
　　　蝦䗫碚水<hi>亦日蝦䗫背</hi>
蝦䗫好居水背水以自濡不知背上味乃與衆水殊品<lb/>
第髙水經煎茶必来須争汲以致逺不憚險且迃我亦<lb/>
走瓶罌一甌㵸雲腴所恨太遐僻親朋莫䏻呼巨蛙如<lb/>
有靈曷不上天衢以水為雨露助天澤寰區坎視峡中<lb/>
<pb n="KR4d0235_SBCK_015-4a"/>
小笑渠子陽愚<lb/>
　　　石漁翁<lb/>
釣利釣名者紛紛三峡中何人化爲石又作釣魚翁<lb/>
　　　至喜亭<lb/>
前年泊舟至喜亭舎舟觸霧登山行身到猿啼虎嘨䖏<lb/>
至今䰟夣中宵驚兩年寒暑山裏瘴癘侵凌身不死<lb/>
七月歸舟浮漲江重見兹亭實堪喜世間憂喜無定形<lb/>
此喜本從憂得名湏知既濟有未濟勿謂江流今已平<lb/>
　　　又一絶<lb/>
歸客来登至喜亭喜帰兼喜峡江平當時作記文章伯<lb/>
不止文章得羙名<lb/>
<pb n="KR4d0235_SBCK_015-4b"/>
　　　郭道山<lb/>
學道無成藝有成青山猶以道為名匆匆不及登山㸔<lb/>
歸看家山白鹿城<hi>永嘉城号白鹿有郭公山亦以景純得名</hi>
　　　宿灌口<lb/>
拂曉出楚塞中流望荆門江随銅柱轉舟遇<graphic n="KR0849" url="https://raw.githubusercontent.com/kanripo/KR-Gaiji/master/images/KR0849.png" mimeType="image/png"/>牙奔鳥<lb/>
度天闊魚翻秋水渾冝都轉盻過夜宿舊江村<hi>南崔乃松滋縣</hi>
　　　江陵舟中作<lb/>
夢裏身曽到永安孤城絶塞俯驚湍東歸𥘉喜楚天濶<lb/>
西望堪嗟蜀道難艶澦堆邊巳陳迹水晶宫裏又麄官<lb/>
帝鄉咫尺家鄉近臣子憂心亦小心<lb/>
　　　查元章自成都走書至江陵并貺蜀牋附子<lb/>
<pb n="KR4d0235_SBCK_015-5a"/>
芝蘭道山舊邂逅䕫江邉㑹合止半載别離又經年君<lb/>
猶滯使軺我忽移霅川東歸不及見西望心悠然尺書<lb/>
走徤卒追上江陵舡慇懃贈逺意藥百𥿄以千我老苦<lb/>
多病得藥年可延靜思苦口味奚止沉痾痊但非造樓<lb/>
手誤辱文房牋待将君詩文傳寫千萬篇書言作二記<lb/>
付與夔人鐫捍波記修壘濟渇記義泉深慙郡政謬濫<lb/>
託雄文傳君才髙軰流君譽藹民編雅志在活人何心<lb/>
肯㳅錢　當宁正念賈諸公咸薦賢定歸玉筍班慷慨<lb/>
旒扆前所陳必尭舜那肯談武宣早趣舎人装行著祖<lb/>
生鞭我冠儻未掛苕溪遲言旋<lb/>
　　　離沙市天色変舟人惧風作少憇公安而行黙<lb/>
<pb n="KR4d0235_SBCK_015-5b"/>
　　　禱有應<lb/>
觧任古䕫囯移官白蘋洲三峡雖幸免大江尚堪憂黎<lb/>
明霧四塞篙師請停舟爾禱於公安<hi>公安有二聖寺舟人過必禱之</hi>吾<lb/>
禱學孔丘愷悌以為治潔㢘以自修神乎苟聴之庶不<lb/>
為神羞湏臾日光漏江净烟靄收碩如吾祖言千里俱<lb/>
安㳅<lb/>
　　　望石首山<lb/>
江山遥望疑若無隠隠漸露山規摹化工作山首安石<lb/>
不著草木為肌膚吾鄉石首黄金色五年不見深思憶<lb/>
山頭有石名偶同長鋏空弹不堪食<lb/>
巴䕫之山厭太多荆江其柰無山何舟中遥遥望石首<lb/>
<pb n="KR4d0235_SBCK_015-6a"/>
一點亦足供吟哦艤舟亦向劉郎洑應是劉郎招我宿<lb/>
劉郎如問舊江山永安宫草年年緑<hi>是夜宿劉郎洑地以劉元徳得名</hi>
　　　過三沱<lb/>
舟從三峡過三沱柳岸人家轉盻過莫惜慇懃問舟子<lb/>
江邊好䖏亦無多<lb/>
　　　塔子山<lb/>
巳過魯家洑猶瞻石首山水随江繚繞山逐岸回環雨<lb/>
泊蘆洲畔舟行晚照間貪看洞庭好不作沌中還<lb/>
　　　魯家洑<lb/>
江頭烟樹色如故記得向来舟出時更讀西行舊詩集<lb/>
集中多是沌中詩<lb/>
<pb n="KR4d0235_SBCK_015-6b"/>
　　　宿人老湾<lb/>
衮衮長江水悠悠歸去舡片雲南岸雨明月别州天犬<lb/>
為客驚盗蚊令人廢眠江湾號人老驚我鬂皤然<hi>是夕大吠</hi>
<hi>疑有盗舟人驚起終夕不寐</hi>
　　　烏沙鎮避風<lb/>
風避烏沙鎮心懐白帝城峡中險巳過江上浪宜平<lb/>
　　　維舟岳陽之西岸徐師汊風作不敢行再留一<lb/>
　　　宿用韓昌黎洞庭阻風韻示同行朱仲文張子<lb/>
　　　是<lb/>
月行南箕口簸揚不肯休我至洞庭側狂瀾阻行舟東<lb/>
望岳陽城一葦宿可投吾𣣔破巨浪試呼舟子謀舟子<lb/>
<pb n="KR4d0235_SBCK_015-7a"/>
笑謂我官豈乗浮丘同行一二官好勇豈仲由君子不<lb/>
行險少遲勿煩啾明朝風自定鼓枻無憂愁汗顔答舟<lb/>
子汝語非謬悠書以示同欲速不可求<lb/>
　　　望洞庭<lb/>
端居灔澦両經年不戒瞿唐七月舡得得遥從洞庭過<lb/>
要看湖漲水中天<lb/>
　　　賈岳州以予阻風致酒肉之贈<lb/>
軒皇張樂洞庭旁掀舞魚龍撼岳陽巵酒豚肩使君意<lb/>
知予肉味䏻忘<lb/>
　　　魚鰕<lb/>
買得巴陵金鲫魚又逢公子奮長湏夜来江山秋風起<lb/>
<pb n="KR4d0235_SBCK_015-7b"/>
報道吴児已鱠鱸<lb/>
　　　𥘉欲維舟岳陽樓下適風作遂泊南津<lb/>
岳陽樓下風波悪過客舟行不容泊遥從湖口入南津<lb/>
看尽湖山與城郭楼閣峥嵘照眼明君山當面如蓬瀛<lb/>
雄文誰継范文正妙曲亦無滕子京<lb/>
　　　岳陽樓<lb/>
後樂先憂記飽觀兹楼今始得慿欄吐吞五水波濤濶<lb/>
出納三光境界寛黄帝樂聲喧廣宙湘君山影侵晴瀾<lb/>
冮山何獨助張說收拾清上筆端<lb/>
　　　洞庭湖<lb/>
江山好䖏未經眼人道岳陽天下無入筆波瀾自今闊<lb/>
<pb n="KR4d0235_SBCK_015-8a"/>
匈中巳有洞庭湖<lb/>
維舟便上岳陽樓風定波瀾萬頃秋聞說洞庭通震澤<lb/>
水應先我到蘋洲<lb/>
　　　讀岳陽樓記<lb/>
先憂後樂范文正此志此言髙孟軻睱日登臨固宜樂<lb/>
其如天下有憂何<lb/>
　　　君山<lb/>
恃險三苗此為國不知諸夏有華勲两階干羽七旬後<lb/>
從此湖山方有君<lb/>
祖龍遷怒色曽頳帝子有靈山更青湖水如天冬亦涸<lb/>
此君榮落一般形<lb/>
<pb n="KR4d0235_SBCK_015-8b"/>
　　　南津淑濟廟<lb/>
越囯曹娥孝可書惜無同氣與之俱武陵今有賢児女<lb/>
弟似靈均娣女須<lb/>
　　　過仙亭<lb/>
此䖏神仙幾度經老松枯朽穉松青如今想作天仙去<lb/>
不復飛吟過洞庭<lb/>
　　　觧舟遇風暫泊岳陽城下正對君山<lb/>
入湖𥘉訝君山逺無翼可随鷗鷺群繋䌫中流忽相對<lb/>
江湖心亦不忘君<lb/>
　　　岳陽城下岸赤色亦呼赤壁<lb/>
岳陽樓下有赤壁照耀洞庭烟水東鄂渚巴陵土多赭<lb/>
<pb n="KR4d0235_SBCK_015-9a"/>
周郎何䖏破曹公<lb/>
　　　君山形如龍南有一小山如龜<lb/>
洞庭湖山山絶竒大山如龍小如亀弄珠曳尾自㳺戯<lb/>
不肯吹浪如蛟螭岳陽樓前鐡為械古人欲断蛟螭害<lb/>
蛟螭為害甚巴蛇遺冡猶存足為戒七百里湖涵太虚<lb/>
春夏漲溢秋冬枯惟有亀龍長自在不知幾見桑田改<lb/>
　　　燕公樓<lb/>
燕公郡事睱詩興滿滄波粉餙開元治江山為助多<lb/>
　　　道人磯<lb/>
江中雙石如弟兄呼得道人為友生秋夜扁舟泊磯下<lb/>
洞庭湖近月華明<lb/>
<pb n="KR4d0235_SBCK_015-9b"/>
道人身名兩俱槁道其所道非吾道横江兩石作釣磯<lb/>
不似嚴陵䑓上好<lb/>
　　　泊潜江甲<hi>属玉沙縣</hi>
潜江甲口楚天涯芦荻舟中一兩家呼酒敕厨无一味<lb/>
天鵞乱眼似楊花<lb/>
　　　舟遇<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>風破浪賦詩<lb/>
風撼楚江水雲横鄂渚天支頥看山色破浪出詩篇門<lb/>
掩瀕江舎㠶揚上水舡江神不借便帰㒷自飄然<lb/>
　　　舟中覧鏡<lb/>
来往成何事霜毛滿鬂多洋洋大江水東去欲如何<lb/>
　　　過嘉魚縣<hi>有山名鱼嶽</hi>
<pb n="KR4d0235_SBCK_015-10a"/>
舟過嘉魚縣買魚人道無青山不堪煑弹鋏看銅符<lb/>
　　　　宿通濟口<lb/>
沌水從兹入中蔵寂寞鄊相逢如故旧爲我済帰航<lb/>
　　　百人磯<lb/>
帰從三峽水重見百人磯山色只如旧挽舟人已非<lb/>
　　　南浦<lb/>
江淹送客傷心処万里人從蜀道来栁已三畨見秋色<lb/>
䔥蕭双鬂若何哉<lb/>
　　　南樓<lb/>
江漢西来於此會朝宗東去不湏分銀濤遥帶岷峨雪<lb/>
烟渚高連巫峡雲鸚鵡洲悲狂処士蛟龍池化故将軍<lb/>
<pb n="KR4d0235_SBCK_015-10b"/>
登臨長碩如今日塵静元規楚不氛<lb/>
　　　觧舟凬猶未息暫止江口<lb/>
狂飊未息浪峥嵘江口停舟不敢行自是吾儕畏行險<lb/>
前頭波浪有舟横<lb/>
　　　泊舟漢口<lb/>
稍稍風波定悠悠舟楫移身雖到漢口家尚在天涯大<lb/>
别思大禹古峯懐古䕫<hi>前月是日离䕫州</hi>山城有廖廓帰說是<lb/>
吾児<hi>聞詩聞礼同朱仲文張子是諸公逰漢陽郡圃言有廖廓䑓東望鄂渚山川城郭尽在目中</hi>
　　　黄鶴樓<lb/>
雲鎻吕公洞月明黄鶴樓抱関非故卒誰見羽衣㳺<lb/>
　　　七磯<lb/>
<pb n="KR4d0235_SBCK_015-11a"/>
江上風波悪江中洲渚多回頭三峡逺轉盻七磯過<lb/>
　　　黄州<lb/>
弭棹大江濱江山入眼新地疑真赤壁州是古黄人水<lb/>
隔三分囯<hi>武昌在南岸吴故都也</hi>風遺兩逐臣<hi>王元之蘇東坡</hi>雪堂欣覿<lb/>
靣詩思定䏻神<lb/>
　　　㳺東坡十一絶<lb/>
道大才髙丗不容堪嗟尺水困神龍空㳺赤壁英姿發<lb/>
郤向小橋詩思濃<lb/>
出䖏平生慕樂天東坡名自樂天傳文章均得江山助<lb/>
但斍前賢畏後賢<hi>忠州東坡以楽天得名</hi>
少年下筆已如神文到黄州更絶塵我<lb/>
<pb n="KR4d0235_SBCK_015-11b"/>
宋人才盛元祐玉堂人是雪堂人<lb/>
丗重元之重竹樓雪堂名更重黄州西山草木尤光彩<lb/>
一一曽經杖屨㳺<lb/>
江遶山城栁暗村五年詩乱謫仙魂欲尋遺老問前事<lb/>
楚語児童今不存<lb/>
再閏黄州正坐詩詩因迁謫更瑰竒讀公赤壁詞并賦<lb/>
如見周郎破賊時<lb/>
供成詩案脫纍囚天遣公来此地㳺自有胷中雲夢澤<lb/>
更居雲夢澤南州<lb/>
三等䇿成名烜赫萬言書就迹危疑易書論語忘憂患<lb/>
天下三經字說時<lb/>
<pb n="KR4d0235_SBCK_015-12a"/>
口誦淵明帰去詞岷峨帰去竟無欺髙安難弟来相訪<lb/>
細說對床風雨時<lb/>
批風抹月五經年唫盡淮南尽䖏天獨與元之韓魏囯<lb/>
神交千古作三賢<lb/>
向来茅屋僅容身今日祠堂髙更新費尽丹青傳不得<lb/>
灵㙜一點與精神<lb/>
　　　至九江陪林守黄中登庾樓出示舊詩<lb/>
萬里相望牛馬風兹樓邂逅一尊同烟生燕寝香炉上<lb/>
黿在賓筵食指中<hi>楼之北岸有黿壳州</hi>舟入滄波詠蘋白飲陪文<lb/>
字勝裙紅飛黄騰踏日邊去回首群驚冀北空<hi>黄中赴召</hi>
　　　喻叔竒自番陽来以詩見贈次韻以酬<lb/>
<pb n="KR4d0235_SBCK_015-12b"/>
家居雁宕芙蓉側身自瞿塘灔澦回覧尽江山帰路逺<lb/>
舞翻烏鵲故人来<hi>舟至富川烏鵲滿樯次日九江与叔竒遇</hi>詩吟夔子相思<lb/>
句酒飲番昜未尽盃種斈績文冝舘閣二松那復乆淹<lb/>
徊<lb/>
　　　琵琶亭<lb/>
繫舟琵琶秋水深夜静不聞琵琶音往来多少啇婦怨<lb/>
丗無司馬誰沾巾<lb/>
　　　過彭澤<lb/>
萬里帰舟巨浪間只将青眼對青山青山好䖏惟彭澤<lb/>
出岫雲帰倦鳥还<lb/>
　　　馬當山<lb/>
<pb n="KR4d0235_SBCK_015-13a"/>
此地水如峡有山名馬當猶疑是灔澦更合戒舟航<lb/>
　　　那刹石<hi>一曰那查</hi>
七月下三巴孤舟近九華魂猶驚灔澦石更見那查<lb/>
　　　池之清溪如杭之西湖某帰自三峡維舟㺯水<lb/>
　　　亭南望齊山翠㣲在眼登譙楼望九華見一峯<lb/>
　　　竒甚呈提㪯李子長知郡趙富文<lb/>
城南風物似西湖萬里帰舟入畫圖光㓗貯懐便㺯水<lb/>
翠㣲照眼称提壷浦無時節秋尤好池有精神貴可呼<lb/>
最是九華知客意倚天遥露一峯孤<lb/>
　　　子長和詩復酬二首<lb/>
往歲遥從彭蠡湖常山地閱武侯啚忽乘雪裏子猷棹<lb/>
<pb n="KR4d0235_SBCK_015-13b"/>
欣對花間太白壷雁宕寄書知有便天台采薬定相呼<lb/>
兩翁異日為鄰舍咲說江山大小孤<lb/>
君往東湖我左湖田園帰去亦良圖縦如傅說妙調鼎<lb/>
終羡淵明髙引壷清峭㙜中各陳迹翠㣲亭上偶歡呼<lb/>
江東浙右從今後永夜月同千里孤<lb/>
　　　冨文和詩復用前韻<lb/>
四上祠章郡得湖真同起廢躄浮圖路經秋浦人如玉<lb/>
洞入齊山天在壷人物宜居囯士選吏民聊作使君呼<lb/>
还鄊說與賈君子官比廣昌風更孤<hi>賈君元範永嘉賢者与冨文同官廣</hi>
<hi>昌毎稱其為人</hi>
　　　子長招逰齊山<lb/>
<pb n="KR4d0235_SBCK_015-14a"/>
路經秋浦上崔嵬不負孤舟萬里回峯比九華㣲具體<lb/>
<hi>山中有石</hi>洞疑三竺逺飛来勝窮岩石冷瓏地秀吸江<lb/>
湖浩渺盃先却𬗋㣲期一月菊花未放桂花開<lb/>
　　　富文贈桂花<lb/>
夔有百花無此香<hi>䕫州無桂花</hi>兩年官舍負秋光使君元是<lb/>
蟾宫客贈我數枝金粟黄<lb/>
　　　泛清溪<lb/>
淸者未必貴貴者或不清胡為貴池内却有清溪名清<lb/>
貴兩俱足造物如有情溪有夷屈風池非趙孟榮三秋<lb/>
冷浸月十里光涵城真可㺯茲水更堪濯吾纓天亦知<lb/>
我意故令居水精水精豈吾居龍湫老餘生滿壁昼清<lb/>
<pb n="KR4d0235_SBCK_015-14b"/>
溪坐斍名利輕<lb/>
　　　子長見示汪樞宻㳺齊山詩因次其韻<lb/>
莫莫休休秪欲閑貴池誤照野人顔好詩如見元樞靣<lb/>
佳境仍逢相囯山<hi>山因齊映得名</hi>談笑從容禅榻畔翠㣲髣髴<lb/>
夢魂間吾儕相勉崇名節峴首風流庶可攀<hi>李塩題䟦用羊祜事</hi>
　　　富文送鹿肉<lb/>
太尉前軍得活鹿<hi>全用来簡七字</hi>使君慇懃分我肉定知應是<lb/>
秦失餘苗裔仍為丗人逐使君好客今平原秋浦楼頭<lb/>
羅水陸青州從事嘉屢拜白鹿山人賜新沐社風留客<lb/>
去未得清溪山頭兩經宿頻将口腹溷使君大嚼戯吟<lb/>
詩一幅<lb/>
<pb n="KR4d0235_SBCK_015-15a"/>
　　　朱仲文和詩用齊山韻以酬<lb/>
蜀山同我上崔嵬峡水相随共載回秋月迎人霅川去<lb/>
義風吹客浙江来山㳺未尽無窮力酒㒷應嫌有限盃<lb/>
准擬吴中作重九菊花休道不湏開<lb/>
　　　子長和詩并餽飲食再用泛清溪韻<lb/>
秋浦天作秋清溪風更清三宿不忍去山以齊爲名天<lb/>
台李御史傾盖即鍾情憐我峡中帰笑談洗枯荣携壷<lb/>
上翠微㪯首望赤城相期老岩壑便欲遺簮纓贈我十<lb/>
首詩字字工且精從今似杜老對酒懐李生何當細論<lb/>
文萬戸侯可輕<lb/>
　　　溪口阻風寄子長冨文<lb/>
<pb n="KR4d0235_SBCK_015-15b"/>
風知主人意吹浪留客舟客子念行役形留心不留囬<lb/>
望月峡月<hi>夔州有月峽月</hi>坐悲秋浦秋從今懐人夢飛遶清溪<lb/>
楼<lb/>
　　　子長和汪樞齊山詩復用前韻<lb/>
腐儒無用分投閑吴蜀分符秪強顔去訪少踜三峡水<lb/>
来尋太白九華山小舟載酒清溪口徤卒傳詩白浪間<lb/>
風伯相留作吟社碩低筆力許追攀<lb/>
　　　池陽阻風留十日<lb/>
舟楫何濡滯秋深風未西五旬從白帝十日尚清溪匈<lb/>
次澤吞楚眼中山見齊主人殊未厭壷榼屢提携<lb/>
　　　子長携具至溪口復用前韻<lb/>
<pb n="KR4d0235_SBCK_015-16a"/>
有客双蓬鬂帰從灔澦西符分三竹使地見兩梅溪<hi>舟行</hi>
<hi>梅溪予家亦有梅溪</hi>舟遇先逢李盃行酒到齊他年石橋路帰去<lb/>
手應携<lb/>
　　　寄林黄中<hi>時黄中泊舟貴池口予泊清溪口東西相去十里</hi>
郎星夜照貴池口漸見祥光燭斗牛甘棠遺愛留潯陽<lb/>
尽道前無此太守我亦弭楫清溪灘秋風吹浪髙扵山<lb/>
與君相去纔咫尺形影隔絶烟波間晨起揚帆欲東去<lb/>
風伯江神兩俱怒吾㑪行止端由天天氣未佳聊且住<lb/>
　　　望舒山<lb/>
舟阻清溪十日風旅懐秋思渺無窮開編細讀舒王句<lb/>
一點舒山在眼中<hi>留復州贈舒王絶句一集舟中觀之</hi>
<pb n="KR4d0235_SBCK_015-16b"/>
　　　出清溪<lb/>
帰舟十日阻池陽風伯相留意亦良長喙叅軍𥘉薦熟<lb/>
無腸公子正輸芒齊山却向江南好秋浦尤扵社後凉<lb/>
明日觧維苕霅去夢魂猶在水雲鄊<lb/>
　　　舟至梅根子長寄詩復用前韻<lb/>
使節淹江左魚符換浙西詩筒猶在道客棹已移溪戒<lb/>
險疑浮峡行徐類去齊壷觴更何日重向翠微携<lb/>
　　　淮山<lb/>
淮山無數不知名山色遥看點點青二百餘年仁草木<lb/>
莫令汚染犬羊腥<lb/>
　　　九華山<lb/>
<pb n="KR4d0235_SBCK_015-17a"/>
　予過池陽登郡樓望九華僅見一峯舟出清溪始見<lb/>
　之然猶滅沒於雲霧之間晚泊梅根浦方了了見諸<lb/>
　峯也朱仲文謂不可無詩因作九絶<lb/>
九芙蓉自九天来太史南㳺山未開仙境曽經謫仙眼<lb/>
佳名傑句兩崔嵬<lb/>
舟出清溪尚逆風觀山却得少從容浮雲不礙天邉眼<lb/>
放出神仙八九峯<lb/>
我在芙蓉山下家四年秋色隔天涯如今漸斍鄊山近<lb/>
巳見芙蓉吐九峯<lb/>
江南一嶽占青陽多少神仙此地蔵聞說仙翁搗薬処<lb/>
鳥声依舊克丁當<hi>山中有鳥啼声曰克丁當時人呼為葛仙翁㨶薬処</hi>
<pb n="KR4d0235_SBCK_015-17b"/>
九華山下化成寺太白書堂髙䖏開想見江山無此境<lb/>
故宜頭白懶帰来<lb/>
峯峦列峙神仙境子母相依孝義山莫向山中摘花果<lb/>
惜春啼鳥怒人攀<hi>春景人或登有啼鳥曰莫摘花果人或違之万鼓進羣飛厲声而啼</hi>
郡樓𥘉見一竒峯深恐烟霞無路通神毋遥遥将九子<lb/>
総将山色到舟中<lb/>
曽見齊山小九華夢㳺縹緲羽人家灵山面目忽相見<lb/>
舟繫梅根秋日斜<lb/>
曰華曰子數俱九細看峯峦何許多今古画工圖不足<lb/>
冠卿詩柰九華何<hi>唐蕭建以詩寄費処士冠卿云見說九峯峯下寺曰宫尤在下方開其中</hi>
<hi>幽境客难到請為詩中啚画来冠卿荅以二十韻</hi>
<pb n="KR4d0235_SBCK_015-18a"/>
　　　銅陵阻風<lb/>
兩年官絶塞萬里下瞿唐秋浦浪方息銅陵風又狂五<lb/>
松人憶白双竹句思黄<hi>五松山李太白讀書処有魯直双墨竹詩今亡矣</hi>今夜<lb/>
舟中月中秋何䖏光<lb/>
江入銅陵縣舟蔵芦葦間郵亭危壓浦佛屋陋依山月<lb/>
出烏将繞風髙雁欲還江山不貧䖏一覧見塵寰<hi>山有冨覧</hi>
<hi>亭</hi>
　　　黄池對月<hi>十五日</hi>
白帝去年月黄池今夜看風将清玉宇雲不礙金盆明<lb/>
鏡飛邉逺霓裳舞䖏寒論文一尊酒欣對舊同官<hi>是夕舘予</hi>
<hi>方大圭秀才家月明甚与米仲文張子是王康侯錢正叔同飲</hi>
<pb n="KR4d0235_SBCK_015-18b"/>
　　　宣城道中聞雁<lb/>
蝉噪景如夏鳥鳴山似春數声雲外過却是雁来賓<lb/>
　　　宿新豊驛<lb/>
小驛數椽屋夜深風雨中鄰家有鷄犬不是漢新豊<lb/>
　　　塗中遇雨<lb/>
江流渺渺風吹浪驛路迢迢雨作泥好把金章換簑笠<lb/>
故山深䖏把鋤犁<lb/>
　　　過宛陵陪汪樞宻登双溪閣畳嶂樓㳺髙齋望<lb/>
　　　敬亭山誦謝元暉李太白詩用樞公㳺齊山韻<lb/>
天将大任未容閑清峭依然御史顔謝客䏻吟練江句<lb/>
謫仙不厭敬亭山双溪風月壷觴裏畳嶂烟霞几案間<lb/>
<pb n="KR4d0235_SBCK_015-19a"/>
天下蒼生望公起帰轅行見郡人攀<lb/>
　　　離宣城天色隂晦望群山不見樞公和詩見寄<lb/>
　　　復用前韻<lb/>
聖恩猶未許投閑遥訪蘋洲栁與顔羿婦觧将風送月<lb/>
麻姑莫遣雨遮山心㳺孤嶼題詩䖏名玷元樞薦墨間<lb/>
<hi>汪甞薦九人某與焉</hi>旦夕公帰首台鼎髙齋遺躅倘容攀<lb/>
　　　過麻姑山<lb/>
出郭群山四望無故将詩句禱麻姑忽然雲破山開靣<lb/>
天色如春有鳥呼<lb/>
　　　宿紅林驛遇交代王給事<lb/>
路入紅林林未紅相逢俱是白頭翁郵亭灯火一尊酒<lb/>
<pb n="KR4d0235_SBCK_015-19b"/>
明日君西我向東<lb/>
　　　廣徳途中觀刈稲<lb/>
田父欣相語今年幸有秋深憂水後爛急向雨餘收穂<lb/>
尽穴移䑕畦空童放牛何當速帰去吾亦有西疇<lb/>
　　　祠山<lb/>
秋風吹客過祠山水出平原礙往還呼吸雨暘神有力<lb/>
掃除雲霧見天顔<lb/>
　　　桐川三絶<lb/>
　　　　遇太學三友<lb/>
帰從三峽過三峯益友三人忽此逢行李稽留三日雨<lb/>
天教我軰得從容<lb/>
<pb n="KR4d0235_SBCK_015-20a"/>
　　　驛中阻雨<lb/>
浸淫秋雨阻桐川無術那䏻𥙷漏天傳舍終宵不成寐<lb/>
點灯重讀舊詩萹<lb/>
　　　文籍遭水<lb/>
文書随我下瞿唐准擬家添萬卷蔵水厄那知在平地<lb/>
從今既済要須防<lb/>
　　　九月一日自道場山如臨安周徳載夏廷茂自<lb/>
　　　菁村乘舟来訪既別寄以小詩<lb/>
二十年前舊友生扁州来訪見交情相看容鬂俱非昔<lb/>
記得炉亭笑語声<lb/>
　　　待對仙林九日登佛閣時寄家道場山思丢年<lb/>
<pb n="KR4d0235_SBCK_015-20b"/>
　　　㳺卧龍山遂用舊韻<lb/>
浮家東下路間関地近家鄊尚未還風雨滿城欣巳過<lb/>
星霜入鬂早宜閑去年嘉客同吹㡌今日仙林獨侍班<lb/>
徧挿茱茰憶兄弟更添北望道埸山<lb/>
梅溪先生後集卷第十五<lb/>
<pb n="KR4d0235_SBCK_015-21a"/>
<pb n="KR4d0235_SBCK_015-1a"/>
梅溪先生文集卷第十五<lb/>
　　䇿問<lb/>
問六經皆經聖人之手其大法尤著於始終之際樂亡<lb/>
於秦禮廢於漢姑勿論焉可也詩書昜春秋首未具存<lb/>
其可以不知耶詩三百文王之詩非不多也何以首於<lb/>
関雎頌有三莫先於商莫後於魯也何以終於商頌三<lb/>
皇五帝皆聖人也非無言道之書何以獨取於堯而以<lb/>
之首五覇皆賢君也非無命誓之文何以獨取於秦而<lb/>
以之終三昜所始義各不同周昜何以先乹而異乎連<lb/>
山歸藏之法六十四卦法相受也何以不終於旣濟而<lb/>
終於未濟之時春秋之作在平王世也不始於孝恵二<lb/>
<pb n="KR4d0235_SBCK_015-1b"/>
公而始於隱豈果以其遜國之賢乎二百四十二載皆<lb/>
編四時以成年也而終於哀十四之春豈果在扵木絶<lb/>
火王乎論語者六藝之唯襟也始於學而終於堯曰其<lb/>
義安在孟子七篇擬聖而作者也始於梁恵終於盡心<lb/>
又豈無說耶夫紬金匱石書之書者良史之才也終於<lb/>
獲麟猶有其㫖作凌烟畫像之賛者文士之筆也始於<lb/>
河間亦有所法况六經之嚴而語孟之奥乎碩與諸君<lb/>
究其所以然勿云議論安敢到而畧之也<lb/>
問自古帝王所以敦厚風俗者必以儉徳為本而毎以<lb/>
身率之禹惡衣服以率夏文王卑服以率周文帝身衣<lb/>
弋綈以率漢是三君皆古之大聖賢均以儉徳先天下<lb/>
<pb n="KR4d0235_SBCK_015-2a"/>
為風俗者也禹尚儉而天下以儉應之故夏之世其所<lb/>
尚者皆忠質文王尚儉而天下以儉應之故當時在位<lb/>
者皆有羔羊之徳焉至於文帝尚儉不下禹文王而天<lb/>
下應之者或如如夏周之世故賈誼陳政事之書謂帝<lb/>
身衣皂綈而富民墻屋𬒳文繡豈漢民習秦人奢侈餘<lb/>
俗而未昜遽革耶不然何上以敦朴示之而下不以敦<lb/>
朴應之也我　國家自祖宗以来世以恭儉化下肆我<lb/>
仁宗皇帝在位四十二年而儉徳猶著御寢衾禂至以<lb/>
黄綈為之常服止用縑繒雖累經澣灌而不昜然當時<lb/>
民間猶有以金為飾者於是詔自中宫以下母得衣銷<lb/>
金貼金等服臣庻犯者一切置於法由是天下化之而<lb/>
<pb n="KR4d0235_SBCK_015-2b"/>
皇祐嘉祐之間風俗淳羙連于三代之上矣　主上皇<lb/>
帝藴仁儉之資清中興之業尤謹厥徳惟懐永圗可謂<lb/>
同符　仁祖並羙禹文者也邇者近臣獻言謂州縣尚<lb/>
用金翠爲衣服首飾貴賤之分混然無别請加禁止聖<lb/>
訓丁寜命有司以前後詔條申明之徳至渥也議者尚<lb/>
慮逺方富民狃於循習未能遽革射利之徒興造販鬻<lb/>
而不知畏又慮州縣奉行之吏不能遵守教條或暫禁<lb/>
輙而縦之無以仰副吾君敦朴之化必𣣔令行而禁止<lb/>
如　仁祖之世不使年少書生得以獻太息之書如之<lb/>
何則可<lb/>
問才難乆矣堯舜之時野無遺賢所與治天下者止於<lb/>
<pb n="KR4d0235_SBCK_015-3a"/>
五臣周家濟濟多士而用一婦人以足十亂之數不其<lb/>
然乎之歎冝其發於吾夫子也自兹以降治不逮古而<lb/>
人才愈難必責以五臣十亂之儔則千古爲無人就其<lb/>
時而求之冝莫盛於武宣之際班孟堅嘗枚舉其人而<lb/>
賛之以侈一時之盛武帝自公孫丞相至金日暉凢二<lb/>
十有七人宣帝自簫太傅至張敞凢二十有四人亦可<lb/>
謂盛矣然攷固之言猶有可疑者焉其稱武帝人才也<lb/>
則曰漢之得人於茲為盛是以興造功業制度遺文後<lb/>
世莫及至稱宣帝人才也則曰皆有功迹見述於世參<lb/>
其名臣亦其次也固盖以宣帝二十四人可為武帝名<lb/>
臣之次耳今即其人而攷之宣帝之相則有如有聲之<lb/>
<pb n="KR4d0235_SBCK_015-3b"/>
丙魏固非公孫洪石慶輩之所可及其将則有忠武如<lb/>
趙營平又非衞霍輩之所可及廷尉則有如于定國治<lb/>
民則有如龔黄又非趙禹張湯酷吏比也校其人才若<lb/>
逺過之而固乃以彼為莫及此為次之何耶夫所謂人<lb/>
才者必其勲業名節之有大過人也彼阿世如公孫酷<lb/>
虐如張湯搉利如桑弘羊皆治世之罪人也而以此為<lb/>
得人又何耶有是君斯有是臣武帝君徳不逮孝宣逺<lb/>
甚固嘗譏武帝改文景恭儉羙宣帝侔徳商周其於人<lb/>
才當亦如之今乃復優彼而劣此又何戾耶固生東都<lb/>
之𥘉去武宣之世為未逺且親為國史必知其人才之<lb/>
始未意其品藻之必當也况是賛尤膾炙人口而見録<lb/>
<pb n="KR4d0235_SBCK_015-4a"/>
於選今乃可疑如此其必有說以辯之<lb/>
問爾雅者所以通詁訓之指歸叙詩人之興詠釋古今<lb/>
之異言通方俗之殊語多識鳥獸草木之名可以愽物<lb/>
而不惑兹其所以為百代指南歟舊說皆言周公所制<lb/>
又言史佚教其子以爾雅又言孔子教魯哀公學爾雅<lb/>
晋郭璞亦言興於中古盖指周也是則爾雅之出逺矣<lb/>
今閱其書而攷之則非周公之制甚明小雅稱張仲孝<lb/>
友盖宣王時人也而釋訓篇則有張仲孝友之釋衞淇<lb/>
澳之詩曰如切如瑳如琢如磨盖羙武公也而釋訓則<lb/>
有過學自修之釋式㣲之詩為黎侯作也而有㣲乎㣲<lb/>
之釋猗嗟名兮刺魯荘公詩也而有上為名之釋其釋<lb/>
<pb n="KR4d0235_SBCK_015-4b"/>
詁釋言釋訓諸篇大柢皆訓釋詩書之辭悉出周公之<lb/>
後而云周公所制非矣又釋嵗名則曰周曰年釋祭名<lb/>
則曰周曰釋周公豈自稱其國號以别夏啇耶又於釋<lb/>
地篇叙十藪之名舉魯晋秦宋楚呉越齊燕凢九國継<lb/>
之曰周有焦護是數國在周公時固未有封者周公又<lb/>
豈自卑宗周以配列國耶以此知爾雅断非周公作也<lb/>
漢人嘗有以是問楊子雲者矣子雲以為孔子門人㳺<lb/>
夏之徒所記以觧釋六藝者也是亦意云爾亦何以驗<lb/>
其出孔氏徒也或云爾雅實周公所制而張仲孝友之<lb/>
類乃後人所足猶春秋絶筆之後弟子續之至孔丘卒<lb/>
之類其說又如何碩與諸君辯之<lb/>
<pb n="KR4d0235_SBCK_015-5a"/>
問有創業之君有守成之君有中興之君三者之時不<lb/>
同而應之者亦異音房元齡嘗以創業為難魏鄭公嘗<lb/>
以守成而不昜元次山之頌中興也又以宗廟再安為<lb/>
事之至難然則三者皆未可以難易断也請借漢以論<lb/>
之髙帝創業者也而不足於文使生文帝時未必能興<lb/>
聖賢之治文帝守成者也而不足於武使生髙帝時未<lb/>
必能建艱難之業宣帝中興者也然英雄不及髙祖仁<lb/>
厚不如文帝使生二帝時其武功文徳亦必有所不如<lb/>
者西京三君盖亦各以所長而生遇乎時以成其名者<lb/>
歟至於光武雖號中興之君而功兼創業治兼守成意<lb/>
者其文武两全功徳兼備者也然馬伏波對隗囂之問<lb/>
<pb n="KR4d0235_SBCK_015-5b"/>
乃謂光武不如髙帝我　神宗稱漢唐之治亦及文宣<lb/>
而不及光武夫創業守成中興皆難者也而兼之者為<lb/>
尤難西京三君各䖏其一而擅其名光武兼三者之長<lb/>
而稱之者或以為不如或有所不及何耶共惟　主上<lb/>
以神聖之資濟艱危之運徳邁周宣而俯比光武兼三<lb/>
者之至難而取之以至兼賢於古人逺矣諸生幸生聖<lb/>
時目擊盛事願攷三者之難易與漢四君之優劣以發<lb/>
明我　主上之鴻勲盛徳<lb/>
問昔夫子繋易謂何以聚民曰財對子貢問政以足食<lb/>
為三者之首財用者誠有國之急務尤急於艱難多事<lb/>
之秋也　國家前日無事用度失節常賦之入猶不足<lb/>
<pb n="KR4d0235_SBCK_015-6a"/>
以支歲費一旦加之以師旅錢榖之問遂至於廟堂調<lb/>
發既繁經費百出官田鬻矣度牒行矣坊名借矣下富<lb/>
民獻助之令殫州郡公庫之噐矣而獨不及民仰見聖<lb/>
徳之至渥也然議者謂財非天雨而鬼輸之未有不取<lb/>
諸民者雖賦歛不明出於朝廷而科率毎潜行於郡縣<lb/>
勤恤之詔非不丁寕有司迫於辦事所不暇顧况今日<lb/>
虜情叵測和與戰猶未决也和則有嵗幣而坐困吾財<lb/>
戰則興師百萬千里餽糧有不可勝計之費将取之官<lb/>
耶而公帑竭矣将耶之民耶財盡民怨何以爲國古者<lb/>
兵未嘗不用而財未嘗不給耶抑不知生之以何術理<lb/>
之以何人耶伊𣣔上不乏用而下不及民其必有說<lb/>
<pb n="KR4d0235_SBCK_015-6b"/>
問少康祀夏配天不失舊物議者以爲優於漢髙帝孝<lb/>
宣信威北夷功光祖宗班固以爲侔徳商宗周宣光武<lb/>
身濟大業中興漢室馬援以爲不如髙帝太宗除亂致<lb/>
治功徳兼隆史氏謂比迹湯武庻幾成康其言之常否<lb/>
果如何　主上興衰撥亂紹復大業方之前代何如主<lb/>
也碩併陳之<lb/>
問戰國之軻况西京之雄隋之通唐之愈皆著書立言<lb/>
羽翼聖道世以大儒稱之議者不以爲過然五君子者<lb/>
果孔氏之徒歟心無異傳道無二致固冝迭相推尊無<lb/>
或操戈相伐可也今攷其書乃或不然况非特不尊軻<lb/>
也且列於十二子而非之雄非特不尊况也且有同門<lb/>
<pb n="KR4d0235_SBCK_015-7a"/>
異户之斥通雖以雄爲振古竒人而不許其道愈推尊<lb/>
孟氏醇疵况䧺至河汾則無一言之及然愈嘗自比孟<lb/>
軻矣後世亦不能無異同之論夫道之所在人所共尊<lb/>
道不在焉人所同抑今尊之則命世大才仰之則諸子<lb/>
也尊之則軻雄之間抑之則異户也尊之則聖人之徒<lb/>
抑之則張衡數術之伍也尊之則聖人之脩抑之則沒<lb/>
而不說尊之則㤗山北斗抑之則木強人也尊之抑之<lb/>
者其公心歟其私意歟豈好巳同者有相黨之心故私<lb/>
有以尊之歟好巳勝者有相䡖之意故妄有以抑之歟<lb/>
尊之者是則抑之者坐蔽善之罪矣抑之者是則尊之<lb/>
者䧟虚羙之失矣二者必居一於此也碩考其實而詳<lb/>
<pb n="KR4d0235_SBCK_015-7b"/>
辯之<lb/>
問十八章之經夫子爲弟子曽參作也參以孝名世爲<lb/>
孔門賢弟子雖曰禀自然之至性盖亦出於侍坐之際<lb/>
開宗明義之力焉然參之言行俻見於語孟諸書不知<lb/>
其終身之大節能不負聖人之教而脗合於是經者果<lb/>
何語也夫子嘗自謂行在孝經使曽子果能盡是經之<lb/>
言也則行與夫子同矣然參雖賢未可以擬聖人是於<lb/>
經必有所未盡而行事不能無少戾也夫孝於徳爲至<lb/>
於行爲大參既以孝稱冝無媿於淵騫之列矣乃反不<lb/>
預四科何耶諸君自兒時巳能誦十八章之語其於岀<lb/>
孝入弟之際必不叛是經敢問曽子之孝其有得於經<lb/>
<pb n="KR4d0235_SBCK_015-8a"/>
者何語其未盡於經者何事與其不與於四科者果何<lb/>
謂也<lb/>
問君子讀書稽古豈徒對聖賢而巳哉必曰古人可作<lb/>
吾誰與歸心有所慕則将學其爲人而以其身比之也<lb/>
歴觀古人自比於前脩者多矣亦各不同有以不如巳<lb/>
者自比有以勝已者自比自比以不如巳也能自謙矣<lb/>
而有志者卑之自比以勝已也能自強矣而好謙者妄<lb/>
之孔子賢於堯舜而竊比老彭有以見聖人謙徳之至<lb/>
也人比曽西以管仲則艴然不恱謙何在焉孟子乃以<lb/>
是取之何耶至諸葛武侯自比管樂或羙其徳之謙或<lb/>
陋其志之卑亮果謙乎卑乎君子必有以䖏之也揚雄<lb/>
<pb n="KR4d0235_SBCK_015-8b"/>
韓愈自比孟子雄愈非軻敵而以軻自期有以見君子<lb/>
自強之志也崔浩自比張子房志亦可嘉矣議者乃不<lb/>
許之何耶至杜子羙以詩人竊比稷契人或賞其忠或<lb/>
指其妄甫果忠乎妄乎君子必有以處之也諸君潜心<lb/>
古人之際其必有以自况将比於不如已者歟則懼其<lb/>
志之卑非自強之道将自比於勝巳者歟則懼其言之<lb/>
妄爲謙徳之累必𣣔自謙而不失之卑自強而不失之<lb/>
妄如之何而可碩商榷古人之外且各言其志<lb/>
問古之人皆有師自聖人至于士一也雖師未必賢於<lb/>
弟子弟子未必盡如師固可因流䆒源見形知範矣惟<lb/>
孔子之於老𣆀左丘明之於孔子公羊髙榖梁赤之於<lb/>
<pb n="KR4d0235_SBCK_015-9a"/>
子夏房杜王魏之於王通世皆以爲師弟子也或謂其<lb/>
不然學者未免乎疑焉謂孔子不師老𣆀也固嘗適周<lb/>
而問禮矣果惟𣆀是師則彼槌提仁義絶㓕禮學夫子<lb/>
乃爲禮樂仁義之主何耶謂丘明不師孔子也固嘗見<lb/>
稱於魯語與聖人同好惡矣果惟孔是師則子不語怪<lb/>
而丘明乃失之誣且傳經多不合於聖人之㫖何耶謂<lb/>
公榖不師子夏也則先儒應劭軰固嘗有是語矣謂果<lb/>
出其門則春秋之成商不能賛一辭二子乃各以經名<lb/>
家何耶謂房杜王魏不師王通也則通著之中說固嘗<lb/>
弟子之矣謂果出其門則數子俱顯於唐反無一語以<lb/>
称師抑又何耶以爲果師果弟子則其學必不相戾而<lb/>
<pb n="KR4d0235_SBCK_015-9b"/>
其心必不相忘也以爲非師非弟子則載諸古人之書<lb/>
傳諸學者之口豈盡妄耶諸君尚論古人之日乆矣師<lb/>
自柱下而至河汾弟子自将聖而至正觀諸子必能熟<lb/>
究其源流而素知其然否也幸即其道攷其時推前人<lb/>
之議論以其實告<lb/>
問韓愈栁宗元俱以文鳴于唐世目曰韓栁二人更相<lb/>
推遜雖議者亦莫得而雌雄之然其好惡議論之際顧<lb/>
多不同者韓排釋氏甚嚴其送浮屠序責子厚不以聖<lb/>
人之道告之栁謂釋氏之說與易論語合且譏退之知<lb/>
石而不知韞玉韓謂世無孔子則巳不在弟子列作師<lb/>
說以號召後學栁則以好爲人師爲患有師友箴有荅<lb/>
<pb n="KR4d0235_SBCK_015-10a"/>
韋嚴二書且有雪白之喻又有母以韓責我之說韓著<lb/>
獲麟觧以麟爲聖人之祥賀白龜表以龜爲獲蔡之驗<lb/>
栁則作正符詆談符瑞者爲淫巫瞽史韓碑淮西歸功<lb/>
裴度而不及李愬栁於裴李則各有雅章韓以作史有<lb/>
人禍天刑之可畏栁則移書以辯之韓以人禍元氣爲<lb/>
天所罰栁則著論以非之其指意不同多此類者且退<lb/>
之名在子厚先友記中盖其父兄行且年又長栁冝以<lb/>
兄事之可也然韓毎及栁則字而稱之栁語及韓則斥<lb/>
而名之爾抑又何耶今二文並行於世學者之所取法<lb/>
真文章宗匠也然讀其文切疑二人陽若更譽而隂相<lb/>
矛盾者不可以不辯夫韓栁邪正士君子固能言之至<lb/>
<pb n="KR4d0235_SBCK_015-10b"/>
於議論則未可因人而䡖重碩與諸君辯其當否<lb/>
問五常之道莫大於仁以夫子之聖猶曰豈敢故於許<lb/>
與之際尤謹焉古之逸民非不多也獨許夷齊爲得仁<lb/>
大臣如伊吕之徒𥘉無一言之賛也獨稱商有三仁門<lb/>
弟子之中如仲由冉求公西赤者皆所不許而獨許顔<lb/>
冉諸侯之大夫如令尹子文陳文子皆所不許而獨許<lb/>
一管仲此八人者雖窮逹死生去就之迹不同而聖人<lb/>
許之以仁𥘉無異辭後世有大儒王通者鳴道河汾間<lb/>
與弟子難疑荅問動以洙泗爲法中說十篇猶孔氏論<lb/>
語也其以仁許前賢及髙弟者亦八人焉曰東平王蒼<lb/>
仁人也曰羊祜陸遜仁人也曰荀氏有二仁曰仁哉樂<lb/>
<pb n="KR4d0235_SBCK_015-11a"/>
毅許董常以顔氏之流盖以其三月不違仁也稱薛收<lb/>
仁而不佞盖許其爲冉雍也夫子所稱八人者後世以<lb/>
聖人之言莫得而議之通所稱八人者或未之信然自<lb/>
蒼至收七子皆顯事在信史可考而知董常早世其言<lb/>
論粗見於中說亦可以想見其爲人也是果可當仁者<lb/>
之名否乎通之許與其亦有得有失乎孰可以方夷齊<lb/>
孰可以比三仁孰無媿於顔冉之徳孰能爲管仲之功<lb/>
碩併陳之以佐文中之垂教<lb/>
問太史公作史記采古今名臣賢士列而傳者凢七十<lb/>
焉其共列之人必臭味之同者如管仲晏子以佐主之<lb/>
迹同孫武呉起以論兵之術同樗里甘茂以智略同范<lb/>
<pb n="KR4d0235_SBCK_015-11b"/>
睢蔡澤以其談辯同仲尼弟子學術同也屈原賈生風<lb/>
騷同也萬石張叔謹厚同也凢傳而同之者必其類之<lb/>
相近焉然亦有不冝同而同者使學者不能無惑其爲<lb/>
老子傳也與荘周同冝矣而乃列申不害韓非於其中<lb/>
申韓之術至殘忍慘酷也其可與深於道徳者同耶其<lb/>
爲孟子傳也與荀卿同冝矣而乃列鄒衍淳干髠于其<lb/>
間以衍之迃誕髠之滑稽正儒者之罪人也其可與主<lb/>
盟仁義者同耶謂遷不精於選擇則彼之同者何是謂<lb/>
遷不妄於條例則此之同者何乖豈偶得於彼而有失<lb/>
於此耶抑識見不明曽珷玞羙玉之不辯耶不然其不<lb/>
同而同之必有深意乎其間不可不熟究而詳辯也<lb/>
<pb n="KR4d0235_SBCK_015-12a"/>
問君子之學必先正其心術而不惑於異端邪說然後<lb/>
聖人之道斯可得而入焉茍惟心術不正而異端邪說<lb/>
從而䧟溺之望其入聖人之道猶航断港絶潢而𣣔求<lb/>
至海不亦難乎昔吾夫子旣沒而楊朱墨翟者竊仁義<lb/>
之一偏而唱爲我兼愛之說以亂天下幸而有孟子者<lb/>
出辝而闢之楊墨之害息而人心復帰於正孟子沒有<lb/>
申韓刑名之學黄老虚無之說簧皷于世其爲害又甚<lb/>
於楊墨而世之儒者徃徃堕於其間而不悟以賈誼之<lb/>
美才猶明申韓司馬遷之愽學猶尚黄老况其下者乎<lb/>
當時不惑其說毅然而麾之者一楊䧺氏而已自漢室<lb/>
之東而西方之教流入於中國時君世主尊尚其說遂<lb/>
<pb n="KR4d0235_SBCK_015-12b"/>
與孔老並立而王公卿士庻䧟溺滋甚王通隋大儒也<lb/>
猶称其爲聖人白居易唐賢人也猶酷嗜之晚節用其<lb/>
教以理性况衆人乎當時不惑其說毅然而力排者一<lb/>
韓愈氏而已夫異端邪說之移人也愚者信之可也而<lb/>
智者惑之何耶不肖者信之可也而賢者惑之何耶里<lb/>
巷之人信之可也而縉紳士大夫惑之何耶豈異端之<lb/>
學亦有以過人而其道誠可與堯舜周孔抗衡於世耶<lb/>
豈賈誼司馬遷王通白居易之徒明之尚之尊之者是<lb/>
而孟子楊䧺韓愈闢之麾之排之者非耶夫以其說爲<lb/>
真可信也則與吾堯舜周孔之道大不相似以其說爲<lb/>
妄也則世之屈已以尊崇之者又皆吾儒之傑然者焉<lb/>
<pb n="KR4d0235_SBCK_015-13a"/>
孟楊韓三君子不世出無有與之辯者碩與諸君論之<lb/>
問封建尚矣自五帝三王莫能去矣後世人君易之以<lb/>
郡縣則其國亦從而治亦或因之而亂此皆立國之先<lb/>
務學者不可不察也唐虞列公侯伯子男爲五等相制<lb/>
天子千里諸侯百里而降不及五十里者爲附庸周興<lb/>
封國八百同姓居五十三焉此封建所由興也秦鍳衰<lb/>
周之弊罷侯置守列天下爲三十六郡後世因之不改<lb/>
復増其數此郡縣所由興然以周秦漢唐論之則其國<lb/>
之或強或弱其祚之或短或長皆関乎封建之與郡縣<lb/>
此又不可不辯矣謂封建無益於國耶則周何爲因之<lb/>
而強秦何爲罷之而亡乎謂封建有益扵國耶則漢何<lb/>
<pb n="KR4d0235_SBCK_015-13b"/>
　爲而有七國之變唐何爲而有諸鎮之乱乎𣣔使罷侯<lb/>
　置守而無嬴秦之危封建侯藩而無漢唐之乱果何術<lb/>
　而可碩詳以告将䟽其說以獻于　上<lb/>
　問夫樂之作尚矣先王以是正朝廷羙風俗格神物和<lb/>
　上下有其舉之莫敢廢也故黄帝之樂曰咸池顓帝之<lb/>
　樂曰六莖帝嚳之樂曰六英堯曰大章舜曰大韶禹曰<lb/>
　大夏湯護而武武此歴代之樂所由作也而其大備莫<lb/>
　盛扵成周故周禮大司徒以六樂防萬民之情則又有<lb/>
　所謂大師小師磬師舞師笙師鍾師者大師樂以六律<lb/>
　六同大合樂時則有奏黄鍾太簇姑洗㽔賔夷則無射<lb/>
　者太師掌律同以合隂陽時則有播八音扵金石絲竹<lb/>
<pb n="KR4d0235_SBCK_015-14a"/>
匏土革木者是古作樂者必有其官奏之必有其所制<lb/>
之必有其器豈非樂有自然之數而數之所舉又有自<lb/>
然之義乎後世去古旣逺樂制始無一定之論而名數<lb/>
音律刑噐亦莫之考矣學者審古今灼知先王所以作<lb/>
樂之意者敢問咸池六莖六英韶護夏武之名所取者<lb/>
何義周大司徒與大師小師磬師舞師笙師鍾師所掌<lb/>
者何噐黄鍾太簇姑洗㽔賔夷則無射所奏者何所金<lb/>
石絲竹匏土革木所應者何事與夫後代因革損益孰<lb/>
得孰失幸明言之<lb/>
問孟堅序六藝為九種列小學一家於其中則知字學<lb/>
之有益於斯文也尚矣古者八嵗入小學學書藝之事<lb/>
<pb n="KR4d0235_SBCK_015-14b"/>
故周官保氏掌養國子教之六書漢簫何亦著其法於<lb/>
律令太史試學童而禄其課㝡者唐選舉之法有四而<lb/>
楷法遒羙居其一焉夫書雖一技然教於周試於漢選<lb/>
舉於唐叅六經論語孝經而九之學者其可忽耶爰自<lb/>
科斗書廢篆隷迭興漢晋以来乃有草楷真行雜體之<lb/>
書去朴歸華舒牋點翰以相誇尚者不知其幾也唐太<lb/>
宗歴評晋人之書而以王逸少爲盡善盡羙先翰林蘇<lb/>
公嘗評唐人之書謂極於顔真卿又論近代之書以蔡<lb/>
君謨爲第一議者謂顔書本出於王而蔡乃法顔而變<lb/>
者然三人者各名家當代而咸造其極使其同時而並<lb/>
駕未知其孰後而孰先諸君稽古之暇㳺心翰墨乆矣<lb/>
<pb n="KR4d0235_SBCK_015-15a"/>
其於晋唐宋三子将誰取法耶抑所好不同捨二三子<lb/>
而他有所尚耶又豈得於心畫之妙而不蹈前人之陳<lb/>
迹耶碩評古人優劣之外且自論平日之所以張吾軍<lb/>
者果出於自得乎抑亦何所法也幸詳以告<lb/>
梅溪先生文集卷第十五<lb/>
<pb n="KR4d0235_SBCK_015-15b"/>
<pb n="KR4d0235_SBCK_015-15b"/>
</p>
<p>
</p>
  </div>
<div> <lb/>
    <p>
<pb n="KR4d0235_SBCK_016-1a"/>
梅溪先生後集卷第十六<lb/>
　詩<lb/>
　　九月十三日離仙林<lb/>
重日脩門鬂已華　君恩猶未許還家水魚聲動惟行<lb/>
李蠟炬向人空自花<lb/>
　　過東林<lb/>
地入東林眼界竒神仙遺跡在榴皮湖山如舊無東老<lb/>
酒為嘉賓釀者誰<lb/>
　　郡中乆雨入境而霽<lb/>
積雨喜𥘉霽湖山清更嘉船船漁晒網岸岸稻烘芽水<lb/>
漲魚蝦樂年㓙道路嗟人言新太守頭白似苕花<lb/>
<pb n="KR4d0235_SBCK_016-1b"/>
　　六客堂<lb/>
水晶宫中刺史宅月　堂遊六客中有一客爲主人<lb/>
萬卷詩書李公擇元　揮玉堂手令舉聲蜚制科策<lb/>
五勸使君古遺直三■郎官老詞伯眉山有客何等人<lb/>
退之少陵李太白直道髙才時不容天遣数子爲遊從<lb/>
呉興清絶山水國五百年過人中龍徤峭銀鈎逼顔魯<lb/>
點化湖山出竒語髙壓白蘋洲上詩更肯區區談小杜<lb/>
端如竹溪逢謫仙並逰逸士名俱傳飄飄乘風鼓長翮<lb/>
兩兩照坐成台躔苕霅交流卞山碧一代名賢已陳迹<lb/>
我後百年登此堂咀嚼姓名牙頰香坐上何曽欠佳客<lb/>
蘇仙一去難再得<lb/>
<pb n="KR4d0235_SBCK_016-2a"/>
　　送朱仲文運幹還蜀<lb/>
分閫濫曾㳺蜀口得朋深喜遇坤爻澹䑓至室必公事<lb/>
平仲與人能乆交一葉共乘䕫到霅四方相逐愈随郊<lb/>
姓名已在諸公齒引類行㸔似㧞茅<lb/>
君帰應過無喧室我夢遥馳無隱齋帯得江山在詩卷<lb/>
種成楊栁繫離懐定先春到䕫門裏莫遣音踈霅水涯<lb/>
故舊相逢倘相問為言老欲乞殘骸<lb/>
　　讀喻叔竒逰廬山詩<lb/>
前年我亦到廬山杖屨烟霞縹緲間萬里東帰如倦鳥<lb/>
不知飛過只知還<lb/>
路經溢浦嘆怱怱不及從君訪遠公怱見廬山真靣目<lb/>
<pb n="KR4d0235_SBCK_016-2b"/>
在君二十一時中<lb/>
　　十月晦日㑹凌季文沈徳和二尚書劉汝一大諫<lb/>
　　于六客堂<lb/>
夢寐思賢願與齊一麾來守淛江西星躔舊識尚書履<lb/>
<hi>凌為吏侍時某為司封郎</hi>玉府曾親太一藜<hi>劉為校書郎某忝同舎</hi>天遣門生<lb/>
依坐主<hi>某補戴公試觧試皆沈王文</hi>心随峽水汪苕溪邦人異日談<lb/>
遺事名姓應同六客題<lb/>
　　沈書和詩再用韻<lb/>
先生名與卞山齊賤子来帰自瀼西自媿蒹葭難倚玉<lb/>
暫教松柏俯同藜萬言讜論驚天闕八詠髙才壓婺溪<lb/>
栁惲蘇仙舊吟䖏願陪杖屨徧留題<lb/>
<pb n="KR4d0235_SBCK_016-3a"/>
　　凌書和詩復用韻<lb/>
人物堂堂大國齊難窺賜履地東西心才遇日即傾藿<lb/>
身或在山誰采藜隱徳猶能及枯骨<hi>尚書嘗率衆<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>枯骨</hi>安車行<lb/>
見起蟠溪後生何幸依先逹誤辱山公一字題<lb/>
　　劉汝一和詩復用韻<lb/>
魯酒三盃却到齊詩壇老将勝山西氣餘殿上欲折檻<lb/>
清見胸中不糝藜聊復亡機對禅榻未應采藥赴桃溪<lb/>
吾儕㑹合真天意清絶湖山盡共題<lb/>
　　十一月十目㑹于六客堂者十人宋子飛徐致雲<lb/>
　　章茂卿鄧叔厚■■登俞仲明許子齊沈虞卿鄭<lb/>
　　夀叔酒三行予■詩<lb/>
<pb n="KR4d0235_SBCK_016-3b"/>
六客髙風不可追吾儕生恨百年遲星光月滿舊㳺䖏<lb/>
簮盍<graphic n="KR1396" url="https://raw.githubusercontent.com/kanripo/KR-Gaiji/master/images/KR1396.png" mimeType="image/png"/>開盈数時訪古巳仙圖上鶴得朋今遇昜中龜<lb/>
吾夫子道欲墜地不是四科誰與持<hi>坡詞月滿苕溪照夜堂五星一老</hi>
<hi>光芒某方欲夫子廟廷貢院頼諸公表率故末章</hi>
　　汝一和十客詩語及貢院復用前韻<lb/>
洙四家風尚可追未應吾道便陵遲要令士有歡顔地<lb/>
如見公為舉首時<hi>汝一發薦于旧貢院</hi>山遶苕溪翻振鷺水通震<lb/>
澤錫神龜眼中突兀行将見大厦端由衆木持<lb/>
　　晦日㑹于六客堂者十二人<lb/>
湖山清絶多佳士暇日壷觴得共携堂上合成前後客<lb/>
詩中分得建除題不容閏位叅卿月坐覺巫山在霅溪<lb/>
<pb n="KR4d0235_SBCK_016-4a"/>
麟閣功名属公軰老夫惟願把鋤黎<lb/>
　　次韻張叔清見寄<hi>名湜</hi>
太學年時識一䕫婺溪摻别越三朞閩中大府子為掾<lb/>
峽内孤城予把麾去隔関山共明月帰逢魚鴈寄新詩<lb/>
苕溪昨夜梅花發目對清標有所思<lb/>
　　次韻林明仲見寄<lb/>
憶昔相逄未白頭别來歳月迅如流自從江左分符去<lb/>
長念城南載酒逰君似老松姿耐雪我猶弱桞葉經秋<lb/>
梅溪梅嶼不相逺帰去定乘㝷戴舟<lb/>
　　貢院上梁<lb/>
清絶湖山映白蘋翬飛梁棟眼中新雪花先作曉来瑞<lb/>
<pb n="KR4d0235_SBCK_016-4b"/>
桂魄正圓天上輪夫子廟還元氣象水晶宫發舊精神<lb/>
書生戦藝真餘事移孝為忠要致身<lb/>
　　諸公和詩再用韻并簡沈虞卿教授<lb/>
来采汀洲桞惲蘋要觀草色賜𫀆新士由徳行首科第<lb/>
木就方圓在梓輪山峙浮圖聳千物水迎仙子上三神<lb/>
耽耽廣厦荣帰日應話林泉老病身<lb/>
　　寄䕫州張君玉撫幹<hi>名珖</hi>
天上張公子同僚半載餘令人思灔澦有客泛芙蕖一<lb/>
自離䕫子頻蒙寄鯉魚江山元不逺面目在来書<lb/>
　　送張光大咸赴長沙簿<lb/>
同舎張公子長沙逺宦㳺讀書真有用謀道了無憂賦<lb/>
<pb n="KR4d0235_SBCK_016-5a"/>
鵩休悲賈棲鵉暫屈仇薦章行引類文帥是鼇頭<lb/>
　　送柑姚子才梓<lb/>
少年懐橘獻慈親今見黄柑淚滿巾同舎故人堂有毋<lb/>
可能羅帕不分珍<lb/>
　　過孺人挽詞<hi>周南夫教授毋</hi>
扁舟昔訪戴逵居早識竒兒骨相殊不是剡溪能藴秀<lb/>
秖應蚌腹觧生珠家從機断知爲學身自鷄鳴起奉姑<lb/>
儒術登科有猶子大書遺懿照亀趺<lb/>
過從有夏孕遺芳作配于周婦徳良目不泛觀惟具葉<lb/>
舍無他物有天香魚軒欲動喜家近烏冡忽帰驚夜長<lb/>
年右来希子孫足人生如此尚何傷<lb/>
<pb n="KR4d0235_SBCK_016-5b"/>
　　重刋戒石銘<lb/>
戒石重刋照眼明良辰又遇臘嘉平<hi>夔州以臘日修成石</hi>黄堂坐<lb/>
䖏天威近一點欺心事莫萌<lb/>
浸滛秋潦壊垂成忍聴閭閻愁歎聲撫字催科劳更拙<lb/>
欲迯吏責負斯銘<lb/>
　　謁顔魯公祠<lb/>
卞山苕溪髙且清魯公祠堂貌如生言言千古英雄在<lb/>
吉吉一點仙丹成姦臣必欲置之死天下不敢呼其名<lb/>
當時節義誰可並常山太守公難兄<lb/>
　　懐忠堂<lb/>
霜嚴日烈與時乖前後姦邪屡見排苕霅祠堂境清絶<lb/>
<pb n="KR4d0235_SBCK_016-6a"/>
孤忠千古有人懐<lb/>
　　放生池<lb/>
畏死貪生物我同仁心要在擴而充江湖魚鱉知多少<lb/>
盡在恩波浩渺中<lb/>
　　次韻翁東叟知縣見寄并簡戴俊仲<lb/>
濫把江東蜀口麾中原入望涕頻揮毎嗟風俗媿東晋<lb/>
<hi>晋不與仇讐通</hi>那得功名如合淝賢士憂時尚家食　聖君求<lb/>
治正宵衣腐儒老矣身多病日日言帰猶未帰<lb/>
年時我忝楚東守邂逅君從湖北来携手篇章擬蘇李<lb/>
論交風義薄陳雷棲遲百里淹賢甚奔走三州覺老催<lb/>
如見高人戴安道為言吾意最憐才<lb/>
<pb n="KR4d0235_SBCK_016-6b"/>
　　送師教授<lb/>
教授師同年自眉山赴闕其西帰也訪某於霅川把酒<lb/>
　六客堂賦詩論文所得為多索詩贈行以姓為韻<lb/>
同年四百二十六尊酒相逢得我師方喜書来自天目<lb/>
<hi>去冬過安吉首寄書</hi>忽驚人去向哦眉嚢開蜀錦留佳句棹拂汀<lb/>
蘋索悪詩莫道冷官無一物扁舟遥載義風帰<hi>借韻朱仲文客</hi>
<hi>死九江教授許以䘮帰蜀</hi>
　用貢院韻寄當塗呉給事明可<lb/>
某蒙和貢院二詩三復欽歎因思給事昔尉樂凊某<lb/>
　誤辱知遇縣學落成嘗賦詩百韻以獻回首三紀慨<lb/>
　然于懐復用前韻<lb/>
<pb n="KR4d0235_SBCK_016-7a"/>
鄉校當年與薦蘋蕭䑓氣象自公新老成猶滯甘泉槖<lb/>
晚進叨乘刺史輪陸凱寄梅情愈重謝公夢草句尤神<lb/>
何時更作龍門客共話樽前見在身<lb/>
　　王夷仲校書挽詞<lb/>
同姓同年友吾心乆巳降賔王誤第四江夏本無雙刺<lb/>
不投東閣吟惟坐北窓胷中藴經濟可惜未施邦<lb/>
明月雙溪地三年両度逄君登群玉府我到白塩峯方<lb/>
喜書傳鯉俄驚劔化龍<hi>公與孺人相継去</hi>守符嗟未觧執紼恨<lb/>
無從<lb/>
　　仲冬釋奠于學同諸公登稽古閣觀弁山望太湖<lb/>
　　閱壁上題名誦范文正公呉興先生冨道徳詵詵<lb/>
<pb n="KR4d0235_SBCK_016-7b"/>
　　弟子皆賢才之句<lb/>
吴興學校<graphic n="KR1169" url="https://raw.githubusercontent.com/kanripo/KR-Gaiji/master/images/KR1169.png" mimeType="image/png"/>模壮安定先生道徳崇苕霅溪同洙泗水<lb/>
汀洲蘋有藻芹風山知尊道猶端弁湖欲依光攷近宫<lb/>
壁上題名觀尚友諸儒事業聖賢中<lb/>
　　次韻錢郎中䂊六客堂碧瀾堂二絶<lb/>
六客高風乆已無花間誰對謫仙壷星躔一夕光芒動<lb/>
如有仙舟入畫圖<lb/>
一樽相對眼俱明細話同僚舊日情漢世郎官亦華髪<lb/>
恨無詩句以君清<lb/>
　　錢再賦二詩復用前韻銭云家無置錐之地寓居<lb/>
　僧舎有為題米䟽者<lb/>
<pb n="KR4d0235_SBCK_016-8a"/>
老来官况兩俱無惟有詩情寄酒壺記取碧瀾堂上語<lb/>
衣冠早掛亦良圖<lb/>
無田種秫似淵明却說歸耕似不情食粥魯公冝乞米<lb/>
不妨千載有餘凊<lb/>
　　送柴常之赴汀州教官<lb/>
有客神珠玉訪予雲水鄉虞庠同舎友虎榜甲科郎送<lb/>
别汀蘋白之官芹藻香南溟九萬里拭目看翶翔<lb/>
　　送朱舜卿赴汀州司户<lb/>
家塾㳺從乆賢関聲譽馳𥘉官三語掾餘事九章辭子<lb/>
正强而仕予嗟乆矣衰愿言行所學滿慰素相期<lb/>
　　二月望日欲劳農于弁山㑹風雨作遂岀南門因<lb/>
<pb n="KR4d0235_SBCK_016-8b"/>
　　登峴山觀窪尊訪五花亭遺跡晚霽㳺何山觀讀<lb/>
　　書堂薄萬而還<lb/>
卞山龍欲阻吾行<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>雨盲風不肯晴但得出郊脩故事<lb/>
此中亦可勸深耕<lb/>
天遣吾来此劳農要令遺躅　訪顔公雖無二十四賔<lb/>
客詩酒略追前軰風<lb/>
乆欲帰耕竟未帰又吟苕霅勸農詩流錢腐粟慚無術<lb/>
稼穡艰难或稍知<lb/>
　　劳農峴山乗興㳺何山同行宋子飛沈虞卿霍從<lb/>
　　周范文質<lb/>
去秋㳺道埸俯瞰何山路林泉雖在眼未暇飛杖屨塵<lb/>
<pb n="KR4d0235_SBCK_016-9a"/>
埃汨城市遥望隔烟霧春光忽巳半播榖催農務欲作<lb/>
卞山行偶逄風伯怒肩輿出城南乘興訪幽趣山蔵佛<lb/>
屋深迹躡陳朝故老松不記年脩竹莫知数鳥鳴說法<lb/>
池花落在禅䖏書空何公堂木拱安定墓青山㸔未足<lb/>
回首日已暮小溪何䖏是帰誦蘇仙句<lb/>
　　寄沈虞卿寒夕上安定家<lb/>
先生宋儒宗風義起人聳何山如孔林世俗豈知重廣<lb/>
文領諸生寒夕親上冡我獨不得行為義慙無勇<lb/>
　　登清風楼呈通判宋子飛<lb/>
苕霅水㑹䖏楼高風快哉洲中白蘋動天半故人耒穆<lb/>
入周臣頌雄勝楚客䑓飄飄玉川子乗興上蓬莱<hi>時某得祠</hi>
<pb n="KR4d0235_SBCK_016-9b"/>
<hi>子飛攝郡事酌别是樓子飛亦将羙觧故断章及之</hi>
　　郡僚展餞席上賦詩<lb/>
五年三郡厭驅馳　聖主隆㤙許奉祠孤與衆山重對<lb/>
酒<hi>孟浩然永嘉詩云衆山瑶對酒孤/共題詩</hi>清風明月欠吟詩<hi>清風明月貳樓名某</hi>
<hi>至郡困扵吏事賦詩無幾</hi>心劳撫字政尤拙田不荒蕪去亦冝錢别<lb/>
同僚三十二雲䑓功業滿相期<lb/>
　　父老<lb/>
父老自何䖏同来送使君手中一爐香敬為使君焚使<lb/>
君無善政父老何慇勤同辞荅使君去秋稼如雲滛雨<lb/>
害垂成一年計徒勤使君体上意租苗放三分父子免<lb/>
流離歡然事耕耘年㓙米不貴夜静犬不聞顰眉荅父<lb/>
<pb n="KR4d0235_SBCK_016-10a"/>
老正縁此紛紛黄堂非坐䖏帰歟老桑枌<lb/>
　　至徳清懐送别諸公<lb/>
舟泝餘不<hi>平声</hi>水回頭憶兩溪川長太湖隔天逺卞峯迷<lb/>
左顧龜何在<hi>縣有左顧亭孔愉放亀䖏</hi>南飛烏欲棲從今到家夣却<lb/>
到淛江西<lb/>
　　金仙院<lb/>
金仙何䖏不曽㳺小小精藍亦自幽有客倦㳺帰欲速<lb/>
可能一宿為山留<lb/>
　　宿妙庭觀<hi>董雙成故宅</hi>
小小琳宫氣象清雲軿遐想董雙成靈丹煉就覆金鼎<lb/>
<hi>見坡詩</hi>仙鶴帰来聞玉笙<hi>有玉笙庵香風堂</hi>兩絶老坡吟䖏境千<lb/>
<pb n="KR4d0235_SBCK_016-10b"/>
秋太白曲中名塵埃奔走東帰客寄臥一庵听雨声<lb/>
　　宿冨春舟中<lb/>
苦雨冷朱夏小舟眠冨春餘生今可樂帰作太平人<hi>是日</hi>
<hi>得勑提舉太平興囯宫</hi>
　　泊桐廬分水港<lb/>
何䖏繋帰舟桐廬舊日㳺港從分水出亭瞰合江流合<lb/>
<hi>江亭</hi>疊嶂雲披絮遥天月吐鈎紛紛釣魚者無復見羊<lb/>
裘<lb/>
　　小瀑布<hi>在釣䑓之東前對方弯有岩花頗幽竒</hi>
釣瀬雲山外岩花瀑布邊却疑方䖏士詩思湧成泉<lb/>
　　釣䑓三絶<lb/>
<pb n="KR4d0235_SBCK_016-11a"/>
聖主中興急用人小臣無術賛經綸功名分付雲䑓士<lb/>
碩學先生事隱淪<lb/>
竊食三州媿不才扁舟又過子陵䑓心知敬慕先生節<lb/>
乞得祠宫帰去来<lb/>
山水高長子陵節桐廬䔥洒范公詩又吟䖏士清新句<lb/>
蟬拽殘聲過别枝<lb/>
　　呉明可自當塗以詩見寄因次其韻<lb/>
五年三郡厭間関心逐東帰見鴈山力上祠章期得請<lb/>
果回天意可投閑踈慵似我冝帰去名徳如公合召还<lb/>
珎重詩来二千里義風高韻両难攀<lb/>
夢到江南詠采蘋眼中時事一畨新在官未㡬髪就種<lb/>
<pb n="KR4d0235_SBCK_016-11b"/>
<hi>某到霅川鬚髮盡白</hi>語别又成腸轉輪老境衣冠冝掛壁祠宫香<lb/>
火謾頥神呉公治行今第一也問君王欲乞身<lb/>
　　端午日陪桞嚴州登千峯榭<hi>即䔥洒亭</hi>
偶上千峯榭遥思八陣䑓去年重午日僚友共<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>杯<lb/>
偶上千峯榭因思小范公桐廬䔥洒䖏盡在十詩中<lb/>
偶上千峯榭遥思六客堂前時賦詩䖏烟水路茫茫<lb/>
偶上千峯榭當時恨不来使君留過客髙䖏酌金罍<lb/>
　　宿安流亭<lb/>
弭棹宿溪亭全家夢寐驚明朝速觧䌫莫待濁流平<lb/>
　　過老䑕岐<lb/>
去年灘下黄牛峽今日舟逄老䑕岐莫恃岩崖起波浪<lb/>
<pb n="KR4d0235_SBCK_016-12a"/>
可無天定水平時<lb/>
風水雨俱逆舟行何太稽安心出三峽破膽上雙溪<lb/>
　　予至蘭溪買扇題帰去来字吏忽報有潘淵明相<lb/>
　　訪戯書二十字<lb/>
扇題帰去来客遇潘淵明舉扇謝佳客帰耕吾已成<lb/>
　　泝婺溪同年雍尭佐周尭夫同王與道尚書子姪<lb/>
　　拏舟来迓<lb/>
路入雙溪暑氣清故人短棹遠相迎隔船認我疑非我<lb/>
白髪當時尚未生<lb/>
　婺女廣文官舎舊有五桞䔥侍郎徳起為教官時<lb/>
　　取以名堂歳月浸乆桞既剪伐名亦更矣周尭夫<lb/>
<pb n="KR4d0235_SBCK_016-12b"/>
　　欲復其舊詩以賛之<lb/>
何人栽五桞雅目自蕭公要使廣文舎長存彭澤風名<lb/>
因賢者復趣與昔人同留取先生傳他年囯史中<lb/>
梅溪先生後集卷第十六<lb/>
<pb n="KR4d0235_SBCK_016-1a"/>
梅溪先生文集卷第十六<lb/>
　書<lb/>
　　　上太守李端明<lb/>
某嘗讀前史竊知李氏為天下甲門世生大贒角立傑<lb/>
出皆天人也自昔周柱下史先天地而生指木為姓愽<lb/>
古知今而道徳為吾聖人之師東都太尉禀元精之氣<lb/>
正色在列殺身成仁而節義為人臣之冠唐翰林應長<lb/>
庚之夣世號謪仙人立馬萬言而文章為天下之法孰<lb/>
謂其非天人耶其間又有以聲名自髙而天下有𬒳其<lb/>
收接者如登龍門隱居求志而天下望其出仕者如覩<lb/>
景星至若出秉旄鉞如臨淮之元勲入總台衡如衞公<lb/>
<pb n="KR4d0235_SBCK_016-1b"/>
之風采者皆卓然爲一代之名臣中興之賢佐其風流<lb/>
餘韻足以起萬世之聳慕某故曰李氏天下之甲門而<lb/>
數公者真天人也迨我國朝二百年間宗工鉅儒背項<lb/>
相望而李氏之門最號得人有若文靖公在咸平景徳<lb/>
間公忠直亮深慮逺識嘗戒王文正公與北虜和親之<lb/>
議断然有先見之明天下至今稱爲賢相有若文定公<lb/>
在天禧乾興間慷慨立朝義形於色嘗伸救寇萊公之<lb/>
禍以手板擊姦邪天下至今目爲正人有若𬗋薇舎人<lb/>
在熈寕間居代言之任力持風裁雖貶黜而氣不撓與<lb/>
蘇宋齊名天下至今有三舍人之號有若大丞相在政<lb/>
和間危言讜論聳動四方及重華受禅之際垂紳正笏<lb/>
<pb n="KR4d0235_SBCK_016-2a"/>
不動聲氣而大議决天下至今頼爲社稷臣而蒼生猶<lb/>
冀其復起有若尚書公當靖康之難得主辱臣死之義<lb/>
力抗腥膻碎首裂額而憤罵不絶英烈言言與赫日秋<lb/>
霜争嚴艱難以来一人而已天下至今稱爲烈丈夫而<lb/>
知與不知莫不爲之流涕仰惟明公以英偉之才剛方<lb/>
之氣挺生華裔爲當世羽儀𬒳遇三朝終始一節廼者<lb/>
上方興衰撥亂任賢使能日不暇給起明公於均逸中<lb/>
付以喉舌之任公卿大夫相與賀於朝韋帶布衣相與<lb/>
賀於下咸謂明公體道徳如柱下史尚節義如漢太尉<lb/>
工文章如唐翰林立天子前披陳利害論列可否在廷<lb/>
竦慄明公之諌諍固不在諌議勃之後也屢典名藩皆<lb/>
<pb n="KR4d0235_SBCK_016-2b"/>
著聲績姦贓望風觧綬而去明公之威聲固不在河南<lb/>
尹之下也至如臨淮衞公之勲烈文靖文定之事業皆<lb/>
明公之所優爲者詩人誦召虎曰惟其有之是以似之<lb/>
然則明公豈非所謂天人者耶然朝廷方視明公之出<lb/>
處以爲安危之繋天下方視明公之進退以爲治亂之<lb/>
分夷狄問明公之安否而爲之叛服姦邪伺明公之行<lb/>
藏而爲之喜懼輿議皆謂明公匪朝伊夕正台鼎之司<lb/>
慰蒼生之望中興之功指日可期今廼力辭柄任出牧<lb/>
侯藩雖一方得卧治之賢而天下欝具瞻之望竊料明<lb/>
公固難乆屈於此也某蓬蓽一賤生爾自緫角聞先生<lb/>
長者稱頌明公盛徳偉望殆非一日第恨生居遐陬自<lb/>
<pb n="KR4d0235_SBCK_016-3a"/>
䖏卑賤邈無進見之階今幸明公父母吾桑梓之邦適<lb/>
符夙昔景慕企仰之誠比者千騎入境道由僻邑而某<lb/>
遂得與田夫野老犇走争先瞻望於車塵馬足間巳足<lb/>
少償素碩矣然獲未進拜黄堂親承罄咳之餘少窺大<lb/>
人君子之髙致不日明公入秉洪鈞則某於此時當抱<lb/>
無窮之恨矣是以不介於人不謀於龜朝齋而裁書莫<lb/>
沐而修刺曳裾麾㦸兾一瞻芝宇退當誇大自謂今日<lb/>
得見天人也<lb/>
　　啓<lb/>
　　　代曽尉上陳安撫<lb/>
太山北斗十年懐景仰之勤白日青天一旦快淸明之<lb/>
<pb n="KR4d0235_SBCK_016-3b"/>
覩實自寅縁之幸靡由媒介之先行遂鳬趍預深雀躍<lb/>
恭惟某官學師孔孟才亞卿雲風流號當世無雙聲望<lb/>
居縉紳第一光玉玉㓗文章騰萬丈之輝鳳翥龍蟠翰<lb/>
墨掃千軍之敵早收巍第榮歴顯途赤心備竭於三朝<lb/>
白首克全於一節荐更中外並著恩威将命外䑓茂荆<lb/>
潭之治績分符重鎮藹呉越之休聲何所至之有聞盖<lb/>
無施而不可咸望有爲於今日自期無媿於古人方馳<lb/>
赫赫之聲俄起營營之謗唐室頼宣公之議克濟艱難<lb/>
漢庭忌賈誼之才遽罹譴責輿議咸稱其屈士流尤爲<lb/>
不平稍息人言卒回天聴脫風濤於異域㝷松菊於故<lb/>
園職姑領於真祠官未還於舊物優㳺里巷頥養年齡<lb/>
<pb n="KR4d0235_SBCK_016-4a"/>
門多長者之車座有賢人之榻量包海嶽撓不濁而澄<lb/>
不清節貫冰霜窮益堅而老益壮然當宁方興衰而撥<lb/>
亂豈舊臣可置散以投閑矧鼎席之尚虚想宸襟之素<lb/>
注必起渭濵之大老式慰海隅之蒼生宰相以鎮撫四<lb/>
夷况我有種丈夫當掃除天下非公其誰無憚趣裝行<lb/>
膺賜召如某者箕裘冷族蓬蓽寒生思不墜於家聲謾<lb/>
力勤於學業始由經術而獲選終用詞章而决科名再<lb/>
上於賢書計始偕於吏部備員海邑雅懐慕藺之誠昜<lb/>
尉僊邦遂有依劉之幸自慚樗散實頼帡幪𣣔脩吾道<lb/>
以致君盍就大人而正巳去先聖之旣逺非通儒其孰<lb/>
歸點也何如方起舞雩之詠參乎不敏預懐避席之慙<lb/>
<pb n="KR4d0235_SBCK_016-4b"/>
仰祈先逹之見知庻俾後生之有頼望塵伊邇頌徳尤<lb/>
勤執贄賔庭行當盡門弟子之禮投緘記室先展事賢<lb/>
大夫之誠<lb/>
　　　代曽尉荅交代<lb/>
備員小邑考未一書承命大賢任俄两易仰歎髙風之<lb/>
难継俯驚瑣質之何堪敢單驅馳第從鞭䇿共惟其官<lb/>
家傳忠義天賦材猷門地素髙早聮姻於卿相仕塗𥘉<lb/>
筮聊隱迹於江山宣北部之餘威継南昌之雅韻精神<lb/>
不動曹務自清朱<graphic n="KR1650" url="https://raw.githubusercontent.com/kanripo/KR-Gaiji/master/images/KR1650.png" mimeType="image/png"/>皂盖乃賢主人黄門紫樞有真知<lb/>
已雖曲從於引避寕又致於淹徊固冝綰爵於天朝何<lb/>
至易官於海嶠舍鶴溪之舊治㝷鴈蕩之勝游白面紅<lb/>
<pb n="KR4d0235_SBCK_016-5a"/>
顔姑作神仙之隱金章𬗋綬竚期䑓閣之榮士論素期<lb/>
輿情共祝如某者箕裘冷族筆硯寒生二十年勞苦而<lb/>
末第始塵數百里﨑嶇而小官𥘉效去何速也期不待<lb/>
於及瓜行或使之坐寕容於煖席猶喜不才之質獲承<lb/>
旣治之餘自西徂東而何敢憚勞以此易彼則固巳多幸<lb/>
方圖趍拜遽辱緘封究觀禮意之勤益佩㤙私之厚仰<lb/>
攀懿躅顧續貂之媿雖多遐想髙標而覩鳳之心巳快<lb/>
　　　代謝同文舘觧<lb/>
束書千里不嘗太學之虀塩戰藝三塲偶綴同文之龍<lb/>
虎齒髮類賈生之少姓名居杜牧之先揣分何堪撫心<lb/>
知媿竊以學者幸朝廷之偃武吾皇𣣔天下之同書思<lb/>
<pb n="KR4d0235_SBCK_016-5b"/>
祖宗名舘之因廣華夏得人之路收拾賢関之遺士網<lb/>
羅聖代之棄才爲選㝡艱薦名無幾方歎蓬瀛之難到<lb/>
豈知樗檪之兼收如某者海角鲰生蓽門賤士業乏箕<lb/>
裘之素家無詩禮之傳七嵗知書頼有擇鄰之慈母三<lb/>
冬務學屢求觧觧之賢師技專習於雕蟲志必期於中<lb/>
鵠偶遇詔音之下復更科舉之條雖章句宿儒亦習凌<lb/>
雲之賦縦風騷大手必通拾芥之經驚䑕技之已窮取<lb/>
麟書而謾習欲慕武崔之馳辯不容㳺夏之措辭益加<lb/>
記誦之功稍悟謹嚴之㫖董仲舒潜心大業粗明一王<lb/>
玉川子獨抱遺經欲束三傳辤親梓里鼓篋帝都深期<lb/>
厠迹於何蕃庻獲授經於韓愈操矛入室對多士而氣<lb/>
<pb n="KR4d0235_SBCK_016-6a"/>
驕血指汗顔望成均而膽落戦之罪也心實耻之雖出<lb/>
門無嚙臂之盟然題柱有還鄕之誓抱玉效卞和之泣<lb/>
焚舟起明視之慙一鼔作而再鼓衰人疑必敗小敵怯<lb/>
而大敵勇天使其成不煩三獻之勞輙幸一名之預㤙<lb/>
踰望外喜溢顔間伏遇某官炎漢相門括蒼多族馳所<lb/>
至有聲之譽藴無施不可之才出為五馬之貴侯来継<lb/>
三賢之髙躅夣草起謝公之興吹笙㝷子晋之㳺民歌<lb/>
愷悌之風士𬒳作成之賜遂致青衿之小子稍知黄卷<lb/>
之古人仰荷陶鎔偶膺薦擢某官不勉修事業早赴功<lb/>
名收一第於少年慰雙親於未老報天子恢儒之徳酬<lb/>
使君在泮之㤙嗅梅蘂於江頭早知春信折桂枝於月<lb/>
<pb n="KR4d0235_SBCK_016-6b"/>
窟行帶天香<lb/>
　　　代謝鄕觧<lb/>
棘闈戦藝英髦多闕里之徒貢籍標名寒賤綴卜商之<lb/>
列濫中披沙之選深懐負刺之慙竊以朝廷當投戈講<lb/>
藝之秋聖主起側席求賢之念專尚詩書之技不求鞍<lb/>
馬之功羽干服蠻貊之邦爼豆壓腥膻之氣賢関新闢<lb/>
洋洋乎東漢之風鄕飲盛行易易也成周之化旣廣育<lb/>
才之路載更取士之科風騷如屈宋者不廢明經儒雅<lb/>
若寛洪者亦兼用賦得凛凛大竒之士有多多益辯之<lb/>
才無一不長所施皆可斯足副有司之舉庻能為盛世<lb/>
之光如某者白屋寒生青衿小子夙𬒳父兄之訓獲從<lb/>
<pb n="KR4d0235_SBCK_016-7a"/>
師友之㳺期頭角之稍踈望箕裘之必大欣遇聖旦在<lb/>
賈生未冠之年欲充國賔無杜甫如神之筆識陋井中<lb/>
之小文窺管內之班謾同孔鯉之趍庭屢作曽參之避<lb/>
席坐閱三嵗未通一經周誥啇盤方苦聲牙之難讀李<lb/>
詩謝賦尤慙篆刻之未工偶逢科詔之頒妄起賢書之<lb/>
應深慮畫圖之類狗何期誤墨之成蠅况東嘉號多士<lb/>
之躔而樂成居濵海之邑由舎法之一罷更科塲之七<lb/>
開寂無中選之錢咸作退飛之鷁士氣若死灰之冷江<lb/>
鄉類窮谷之寒人指儒冠恣成戯劇路逢鬼物剛𬒳捓<lb/>
<graphic n="KR2952" url="https://raw.githubusercontent.com/kanripo/KR-Gaiji/master/images/KR2952.png" mimeType="image/png"/>誰知拜賜之孤軍俄有定從之下客三千人大敵之<lb/>
勇曽何敢當二十年敗北之羞粗能一雪望不及此得<lb/>
<pb n="KR4d0235_SBCK_016-7b"/>
之若驚茲盖伏遇某官黼黻斯文權衡吾道一舉而得<lb/>
垂天之翼兼收而取敗皷之皮遂俾繆庸亦膺選擢某<lb/>
敢不勉修操履益叩淵源探皇極之猷為造中庸之門<lb/>
户舒牋點翰尚期一第之可收聳<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>昻霄庻及雙親之<lb/>
未老上酬聖造下荅己知<lb/>
　　　陞𥙷上舍謝宰相<lb/>
業肄賢関濫預千人之列名叨舎選媿居群俟之先嗟<lb/>
小人得福以非常痛私門鍾釁之何亟有稽伸謝徒切<lb/>
銜㤙竊以興庠序於不遑暇給之秋見聖賢相與致太<lb/>
平之業惟有道主能散馬牛而包干戈非大仁人孰明<lb/>
爼豆而闢軍旅洪惟上聖篤任真儒不求矢石之功專<lb/>
<pb n="KR4d0235_SBCK_016-8a"/>
務衣裳之化矢其文徳雖灝灝爾噩噩爾之書無以加<lb/>
烝我時髦豈濟濟乎洋洋乎之世所能及自槐之之載<lb/>
建紛銀袍而遝来仰追唐虞之盛時祖述熈豐之故事<lb/>
謂科舉取士於一時也非所以造士而舍法作人於平<lb/>
日也斯足以得人必将試之以積累之勤故可期之以<lb/>
逺大之地非得行藝两全之羙曷副君相旁求之誠選<lb/>
旣至艱得冝無濫如某者受才猥瑣賦命窮竒齒才及<lb/>
壮而遽失所天仕豈𣣔干而盖縁有母輒施䑕技妄習<lb/>
麟經徒專記問之工莫識謹嚴之㫖不束髙閣兼取左<lb/>
丘明公羊髙榖梁赤之長未得羙泉姑爲啖先生趙夫<lb/>
予陸文通之鑿辤親故里鼓篋上庠幸厠迹於裒衣獲<lb/>
<pb n="KR4d0235_SBCK_016-8b"/>
執經於絳帳半世僅一名之得壮心早衰匹夫獲千金<lb/>
之資大禍俄及未副倚門之望遽羅枕塊之憂三釡之<lb/>
志旣孤五鼎之心何有念孝子為親而求禄自傷無禄<lb/>
以及親思忠臣致主以忘身或可以身而事主退惟疇<lb/>
昔之僥冐實由在上之作成茲盖伏遇某官命世大才<lb/>
迪民先覺躬阿衡惟一之徳爲成湯自得之師靖康之<lb/>
節人所難紹興之政古未有旣以其身致中興之烈又<lb/>
将與國貽有永之謀廣闢成均兼收士類傳吾道於孟<lb/>
軻之後率天下為仲尼之徒二尺短檠猶念儒生之日<lb/>
萬間廣厦俱懽多士之顔遂致繆庸亦蒙教育某敢不<lb/>
益脩操履力探淵源入大匠之凖繩資哲人之鼔鑄儻<lb/>
<pb n="KR4d0235_SBCK_016-9a"/>
離塲屋粗有進身之階仰戴陶鈞莫知報徳之所<lb/>
　　　謝王大博<hi>佐</hi>
某官挺天賦之才冨家傳之學短檠三載俯軰諸生丹<lb/>
墀萬言巍冠多士榮䖏師儒之任蔚爲庠序之光應列<lb/>
宿於星纏閱異書於芸省旣作鵾鵬之化尤憐燕雀之<lb/>
卑顧叨冐之曷因由吹嘘之有素某敢不勉精術業益<lb/>
勵猷爲磨鈆鈍以爲銛䇿蹇駑而睎驥雖塲屋未脫乆<lb/>
甘太學之虀塩儻心印可傳碩受宗盟之衣鉢<lb/>
　　　昌齡弟送定葉氏<lb/>
家聲不振有同陳族之貧婚禮再修輒慕齊邦之大自<lb/>
非特逹肯遂懇求荷臭味之相忘喜葭莩之有託某以<lb/>
<pb n="KR4d0235_SBCK_016-9b"/>
季弟某年曽有室事俄至於断絃伏承令妹徳㝡冝家<lb/>
志方艱於擇臠用憑媒灼妄議姻㜕荷寵命之不渝諒<lb/>
夙縁之非淺適契三星之候敢怠良時薄修五两之儀<lb/>
式将㣲意<lb/>
　　　昌齡請期<lb/>
早沐㤙私旣遂求婚之懇再殫愚悃預聞授室之期月<lb/>
惟建丑之良日擇生明之次恭遣季弟躬造髙閎碩諧<lb/>
二姓之婚幸賜千金之諾<lb/>
　　　聞詩定孫氏<lb/>
求婚於世姻之門夙縁非淺歸女於通家之子舊好愈<lb/>
敦幸無齊鄭之嫌竊比潘楊之睦約旣前定言終不渝<lb/>
<pb n="KR4d0235_SBCK_016-10a"/>
伏承令女乃吾家之甥想不嫌舅氏之薄某男某辱東<lb/>
牀之選固稔知姑女之賢况庚甲之相同亦門䦨之甚<lb/>
偶兒時聚戯不殊同隊之魚吉卜恊從是謂和鳴之鳳<lb/>
有幣不腆别牋以聞<lb/>
　　　囬錢氏送定<lb/>
早同筆硯雅敦伐木之風晚結葭莩再講通家之好雖<lb/>
媿崔盧之大族庻幾王謝之世姻伏承令嗣名著賢関<lb/>
何止通一經之學某女㓜傳姆訓僅能誦七誡之篇姑<lb/>
待年於父母之家願執帚於君子之室<lb/>
　　　代送定<lb/>
　　　　萬張<lb/>
<pb n="KR4d0235_SBCK_016-10b"/>
通家有子偶同太學之虀塩臭味為媒濫折僊源之桃<lb/>
李念夤縁之不淺荷翦拂之非凢旣䝉阮目之青寕媿<lb/>
齊邦之大伏承令姪女儒門孕秀女教傳芳想七誡之<lb/>
素脩諒五長之並有作配冝求於禁臠于飛寕顧於蓽<lb/>
門而某男某身尚白丁業惟黄卷賢異南容之不廢質<lb/>
同子晳之非夫妄求詠絮之才偶中牽終之選幸逢張<lb/>
負之賞識寕患乆貧庻幾畢萬之家風從茲必大<lb/>
　　　楊李<lb/>
門䦨素冷生華有類於枯楊臭味本同託庇幸逢於僊<lb/>
李良媿鄭齊之非偶豈同夷虜之論財輙恃夤<hi>縁敢通媒介</hi>
伏承令女內閑姆訓外婉婉容冝歸髙節之伯鸞肯配<lb/>
<pb n="KR4d0235_SBCK_016-11a"/>
非夫之子晳而某弟某年雖踰冠學僅知名未能去三<lb/>
惑之非何以稱五長之羙仰固荷於不鄙退甚慚於匪<lb/>
宜旣遂碩懐之私敢伸言定之禮謹憑媒氏専叩髙閎<lb/>
　　　劉賈<lb/>
託庇仁人之里爲幸巳多通婚大姓之門受㤙非淺喜<lb/>
踰望外媿溢顔間伏承令女年少甚都盖女中之賈誼<lb/>
而某男某天姿不慧非昔日之劉郎况三復之未能豈<lb/>
五長之敢稱偶預東牀之選誤䝉青眼之知吉日載涓<lb/>
允恊鳳凰之兆繁文盡去薄修羔鴈之儀<lb/>
　　　季孫<lb/>
族降䑓輿有媿魯孫之後家傳簮笏雅欽楚相之風曽<lb/>
<pb n="KR4d0235_SBCK_016-11b"/>
墻仞之莫窺豈婚姻之敢議偶因執斧遂獲牽絲某以<lb/>
弟某壮室偶睽勢難終於鰥䖏伏以令妹冝家素著禮<lb/>
尤謹於孀居絲蘿幸遂於仰攀琴瑟式諧於再御門乏<lb/>
陳平之車轍誤辱重知家無温嶠之鏡䑓曷将厚意旣<lb/>
奉千金之諾薄修五两之儀<lb/>
　　　賈宋<lb/>
俯念寒門𣣔婚姻之早畢仰攀富族豈財利之是論受<lb/>
恩非凢懐媿不少某男某天姿不慧無洛陽年少之羙<lb/>
才令女華胄甚遥有廷芬諸子之餘習茲因瓜葛之舊<lb/>
碩結葭莩之私諾旣奉於千金幣敢陳扵五两<lb/>
　　　錢曹<lb/>
<pb n="KR4d0235_SBCK_016-12a"/>
女則以子娶之雅嘗有約大雖非吾偶也夫亦何嫌况<lb/>
弟兄之約殆三紀于兹而婚姻之謀非一夕之故端爲<lb/>
知巳曷嘗論財伏承令女誦七誡之章素有大家之風<lb/>
味而某男某叨十才之裔媿無先世之名聲選濫預扵<lb/>
牽絲禮輙伸扵納幣如魚同隊念两家生子之𥘉為鳳<lb/>
和鳴恊五世其昌之盛<lb/>
　　　李季<lb/>
桑梓相望仰于門之素大葭莩再結荷阮目之常青雖<lb/>
云臭味之同亦自夤縁之幸伏承令女婉容玉潔懿徳<lb/>
蘭馨非求三復之南容莫稱五長之衞女某男某年丁<lb/>
幾冠才愧非夫方同孔鯉之趍庭遽效梁鴻之求偶質<lb/>
<pb n="KR4d0235_SBCK_016-12b"/>
無甚秀濫爲范寗之生表不素竒媿作甘公之壻非自<lb/>
通家之舊豈諧擇臠之歡諾旣奉於千金媒敢通扵一<lb/>
介鳳飛鸞合媯姜之雅好難忘鴈徃魚来劉范之世婚<lb/>
不絶<lb/>
　　　代囬送定<lb/>
　　　　周毛<lb/>
陳平之羙非乆貧早觀竒相義方之娶爲知巳益見髙<lb/>
風仰欽蚌腹之生珠俯媿葭姿之倚玉䝉㤙有自揣分<lb/>
何堪㐲承令嗣主簿巍奪錦標時競貪於擇臠而某女<lb/>
子貧修布素人或耻於采葑一言不變於前盟輿論咸<lb/>
嘉其髙誼辱鴈贄之良乆報鯉書而太遲曲頼厚知不<lb/>
<pb n="KR4d0235_SBCK_016-13a"/>
誅苛禮私間素冷偶逢鳴鳯之吉占老眼濫青遂得乗<lb/>
龍之佳壻<lb/>
　　　陳鄭<lb/>
鮑知慕忍敢懷請妻之私媯不如姜遂免辤婚之議兹<lb/>
通家之巳乆冝同氣之相求㐲蒙令嗣出自豪門素號<lb/>
千金之子而某女子生子敝族豈知七誡之書誤䝉合<lb/>
姓之求恐負宜家之責辱鴈贄之来乆媿鯉書之報遲<lb/>
不娶大邦公子胥善自為媒之羙願為佳耦吾宗無祠<lb/>
以能育之憂<lb/>
　　　黃張<lb/>
俯慙冷族雖非叔度之清流仰援髙門誤辱偃王之華<lb/>
<pb n="KR4d0235_SBCK_016-13b"/>
胄諒夤縁之有自荷娉問之多儀㐲承令噐早逹義方<lb/>
習詩禮其有自而某女子未閑姆訓奉箕帚以何堪過<lb/>
蒙葑菲之求重辱蘋蘩之託况鳯占之恊吉其何敢辤<lb/>
旣鴈幣之拜嘉永以為好<lb/>
　　　陳謝<lb/>
門地素微濫出有媯之後裔婚姻非耦誤攀康樂之名<lb/>
家揣分何堪拊心知幸伏承令姪義方素習固嘗聞禮<lb/>
以聞詩而某女子姆訓未閑第可為絺而為綌荷菲葑<lb/>
之不棄獲其帛之恩親旣辱華緘仍䝉重幣其為感佩<lb/>
罔罄敷陳<lb/>
梅溪先生文集卷第十六<lb/>
</p>
<p>
</p>
  </div>
<div> <lb/>
    <p>
<pb n="KR4d0235_SBCK_017-1a"/>
梅溪先生後集卷第十七<lb/>
　詩<lb/>
　　戊子八月二日得泉州<lb/>
五年符竹換三州乞得祠宫欲少休名姓誤蒙　君相<lb/>
記泉南千里又分憂<lb/>
　　觧舟<hi>九月二十九日</hi>
觧舟城之南橙橘半青黄時節豈不好胡為辝故郷親<lb/>
朋送我行殷勤餽壷觴我欲與之飲舟去留靡遑僮僕<lb/>
别我帰黯然顔色傷問我何時還田園又成荒我心媿<lb/>
其言老矣身皇皇五載走三州道路險且長婁請方得<lb/>
祠暫帰又懐章挈家入南閩児女不盡将餘生疾病多<lb/>
<pb n="KR4d0235_SBCK_017-1b"/>
滿鏡鬚髯蒼到官郎有乞行将返耕桑<lb/>
　　過瑞安<lb/>
我家古樂成老未識安固偶把清源麾首問南塘路觧<lb/>
維日已晏入境天欲莫張子自陶山<hi>子猷</hi>扁舟惠然顧<lb/>
沈君壮年别<hi>敦謨</hi>相見髪垂素訪舊多不存来觀莫知<lb/>
数平原二十人邂逅喜相遇謂我宜少留欲欶不腆具<lb/>
我驅不敢疾曲為一宵住臨江有高閣登覽可以賦瀾<lb/>
同孟子觀目作少陵注燈火照魚龍談笑驚鷗鷺㗸盃<lb/>
鄊意濃竊食　君㤙誤晨起酒未醒潮来報催渡<lb/>
　　贈沈敦謨<lb/>
三十年前硯席同懐人長在夢魂中徒劳州縣知何𥙷<lb/>
<pb n="KR4d0235_SBCK_017-2a"/>
高蹈丘園不是窮歴問舊㳺多故鬼偶餘我軰亦衰翁<lb/>
相逢又却怱怱别無復從容似泮宮<lb/>
　　觀潮閣<lb/>
高臨無地屹山腰今古知觀幾度潮水鑑掛空波正滿<lb/>
鯨魚入穴浪還消雷𥘉出地神龍怒銀忽成山海若驕<lb/>
聖世風濤合平静不應泛溢似唐朝<lb/>
　　訪曹夢良<lb/>
我自䔥峯下遥来訪許峯川塗何敢惮筆硯乆相從故<lb/>
里行将逺吾人豈易逄何當継韓孟相逐似雲龍<lb/>
　　鳯凰岩<lb/>
鳯鳥乆不至胡為扵此蔵徳輝如可覽應不恋高崗<lb/>
<pb n="KR4d0235_SBCK_017-2b"/>
　　䔥家渡<lb/>
渡頭問舟子此渡胡名䔥舟子笑荅我使君家匪遥豈<lb/>
不聞侍郎名徳重本朝婁爲二千石兩至萬里橋渡旁<lb/>
乃其宅人亡木惟喬隂徳滿鄊閭嘉話傳魚樵江水流<lb/>
有盡姓名磨不消近同池號謝逺類江稱姚赧顔謝舟<lb/>
子講聞非一朝恨生晚且賤無繇際清標坡公不識范<lb/>
韓子思之僑敬瞻通徳門魂徃不可招<lb/>
　　入長溪境<lb/>
老矣倦㳺宦入閩如山川三山疑隔海九嶺類鑚天<hi>峽中</hi>
<hi>有鑚天三里</hi>種稻到山頂栽松侵日邊溪長水無盡前更有<lb/>
清泉<lb/>
<pb n="KR4d0235_SBCK_017-3a"/>
　　贈程天祐秀才<lb/>
程生嗜好與人殊杖屨遥遥訪我廬不踏槐花随舉子<lb/>
手持醫囯惠民書<lb/>
　　宿飯溪驛<lb/>
甑嶼飽曾見飯溪名始聞老懐如子羙到䖏不忘君<hi>楽清</hi>
<hi>有甑嶼山</hi>
門擁千峯翠溪無一點塵松風清入耳山月白随人<lb/>
　　宿雙岩寺<lb/>
﨑嶇九嶺更双岩遥望閩山未見三来訪神鍾隱見䖏<lb/>
翠㣲深鎻古精藍<lb/>
　　至福唐㑹鄊人丁鎮叔張器先甄雲卿項用中趙<lb/>
<pb n="KR4d0235_SBCK_017-3b"/>
　　知録薛主簿同年孫彦忠草酌試院<lb/>
一同年友七鄊人勸酒那容耳不聞尚齒自驚多白髪<lb/>
論文堪咲有紅裙<hi>權師呉憲遣官奴耒侑尊</hi>詩篇共約題孤嶼㳺宦<lb/>
猶疑在五雲<hi>孝忠㑹稽人予昔仕越与彦忠■■</hi>此會此時寕易得明朝<lb/>
風月両州分<lb/>
　　宿真隱寺<lb/>
我亦欲真隱區區愧此身山林與城市何䖏隱非真<lb/>
　　飯枕峯<lb/>
門外峯如枕冝眠清净身禅僧自面壁誰是枕峯人<lb/>
飯罷怱怱别劳生可柰何不能留一宿有愧此峯多<lb/>
　　宿嚢山寺<lb/>
<pb n="KR4d0235_SBCK_017-4a"/>
荔子枝中古道場石門有路探懸嚢怱怱不着㳺山屐<lb/>
只辦嵩呼一瓣香<hi>㳄日朝散會慶聖節</hi>
我来萬籟正號風壁上觀詩憶蔡公惟有秋林舊時月<lb/>
夜深猶照𣑽王宫<lb/>
　　過蔡端明故居<lb/>
懐章南過蔡公郷駐馬遥瞻数仞墻丹荔株株經品藻<lb/>
喬松葉葉惠清凉四賢詩出人增氣三諌章成囯有光<lb/>
真是濟川三昧手清源㳺戯作虹梁<lb/>
　　讌七邑宰<lb/>
九重宵旰爱民深令尹冝懐撫字心今日黄堂一盃酒<lb/>
殷勤端為庻民斟<lb/>
<pb n="KR4d0235_SBCK_017-4b"/>
　　送赴省諸先軰<lb/>
囯朝人物盛温陵秋賦<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>鹿食苹人倍平原門下士<lb/>
<hi>三十八人</hi>文聮韓愈㮄中名丹墀何止三千字雲翼行看九<lb/>
萬程勸駕龍鍾老太守籃輿凖擬出郊迎<lb/>
　　次韻夔漕趙若拙見寄<lb/>
去秋移郡近家鄊便殿狂言拜手敭何敢許身為稷契<lb/>
偶因論事及尭湯民雖婁試如馮翊詔未能焚愧益昌<lb/>
乞得祠宫飬衰病夢中依舊坐黄堂<lb/>
夔門邂逅恨怱怱君駕重来我巳東陳迹徒劳長者記<lb/>
<hi>若拙書六欲記予去夔後數事</hi>清樽那復故人同光華持節花溪上<hi>得報</hi>
<hi>若拙移漕成都</hi>老病分符佛囯中<hi>清源號佛国</hi>吾軰棲棲不黔突此<lb/>
<pb n="KR4d0235_SBCK_017-5a"/>
生休更問天公<lb/>
　　知宗生日<hi>士豢字恱中</hi>
天工未放二陽生留得尭階一英<graphic n="KR1396" url="https://raw.githubusercontent.com/kanripo/KR-Gaiji/master/images/KR1396.png" mimeType="image/png"/>慶誕仙源貴公子<lb/>
祥開南極老人星日垂宫線添無盡貌比荘椿㸔更清<lb/>
歳歳華堂祝眉夀笙歌声裏雪梅馨<lb/>
　哭令人<lb/>
三十年間共苦辛忽然驚断夢中因鍾情正是我軰事<lb/>
皷缶忍同方外人熊膽未酬平昔志午衣猶是向来貧<lb/>
<hi>令人不蓄財瞑目之後囊槖萧然</hi>閩山滿眼同来路木落風號淚滿巾<lb/>
　　貢院車水築基諸公懼魚鼈活之别沼<lb/>
塞沼增基大厦成群鮮亦免校人烹洋洋圉圉諸公賜<lb/>
<pb n="KR4d0235_SBCK_017-5b"/>
要與吾　君廣好生<lb/>
　　出郊勸農<lb/>
六年四郡勸農耕自欲帰耕尚未成㳺宦何如在家好<lb/>
一廛從此願為氓<lb/>
守臣憂囯願年豐半刺雙鳬此念同安得時暘時雨若<lb/>
有生均在㤗和中<lb/>
小麥含花大麥黄一年春事已相将籃輿遍入三精舎<lb/>
撥得公家半日忙<lb/>
一千石俸竊南州老病餘生厭宦㳺巳上祠章即帰去<lb/>
一犁烟雨事西疇<lb/>
　　題靈秀峯禅院<lb/>
<pb n="KR4d0235_SBCK_017-6a"/>
小小精藍亦自竒一峯靈秀藴幽姿無縁細听山僧話<lb/>
太守偷閑止片時<lb/>
　　送九座訥老<lb/>
禅老遥從九座来一言為我洗塵埃飄然又向山中去<lb/>
白首相逢更幾回<lb/>
至樂亭中半月留溪山杖屨飽㝷幽見師忽起廬山夢<lb/>
夢向舊時㳺䖏㳺<lb/>
　　崔肅之<hi>雍</hi>自湖至泉遷二親之䘮帰塟詩以送之<lb/>
番水同僚舊遥從霅水来異郷欣覿靣清話洗衘哀<hi>予時</hi>
<hi>有哭内之戚</hi>葱欎佳城就勤劳孝子回不應淹榷酤中外王<lb/>
湏才<lb/>
<pb n="KR4d0235_SBCK_017-6b"/>
　　夜聞子規痛念亡者<lb/>
夢覺音容杳莫追子規聲裏涕霑衣催㱕無計同㱕去<lb/>
耘後耕前事已非<lb/>
　　南宫掲榜温陵得人為盛提舶馬寺丞有詩賛喜<lb/>
　　次韻<lb/>
龍虎鄉邦地最靈鯤鵬相継上南溟已聞元凱賔虞囯<lb/>
<hi>十六人</hi>行見淵騫冠孔庭帝遣伏波持使節天教平海㑹<lb/>
文星鈴齋忽報捷音至一炷清香千佛經<lb/>
　　諸公　廷對甫邇復用前韻<lb/>
清源𬗋㡌發英靈萬斛詞源水注溟遥想㤙𫀆動草色<lb/>
定知喜氣徹天庭名高虎榜唐文傑人半雲䑓漢列星<lb/>
<pb n="KR4d0235_SBCK_017-7a"/>
累月笞児幾翁嫗夜深燈火督窮經<lb/>
　　次韻知宗春隂<lb/>
行人怨雨農憂旱永叔元之事可明不歎花前無客飲<lb/>
且欣郊外有農耕知公興巳烟霞重顧我心尤勢利輕<lb/>
天意稍佳民事急緫将行楽付宗盟<hi>東坡詩云斯人何似似春雨歌舞慶</hi>
<hi>夫恣行旅君看永叔與元之坎軻一生遭謗語</hi>
　　次韻知宗㳺北山<lb/>
州北有山幽更幽皇天閣雨爲公㳺登高如入上下竺<lb/>
宴坐疑臨大小湫掃地焚香烟縷嫋煎泉㵸茗乳花浮<lb/>
觀詩起我家山興身在閩南夢在甌<lb/>
　　悼亡<lb/>
<pb n="KR4d0235_SBCK_017-7b"/>
燕寢焚香老病身細君相對坐如賓而今一榻維摩室<lb/>
唯與無言法喜親<lb/>
不見音容忽三月無從涕泗巳千行家山凖擬欲帰隱<lb/>
堪嘆相随無孟光<lb/>
偕老相期未及期回頭人事巳成非逢春尚擬風光轉<lb/>
過眼忽驚花片飛<lb/>
夤縁偶作子飛侣夢寐相随到数州泥上迹留鴻巳去<lb/>
舟中刻在劍难求<lb/>
　　次韻知宗酴醿<lb/>
萬斛虬珠眩眼明傲春遲吐冠園英詩因居士價方重<lb/>
<hi>東坡武昌詩為古今絶唱</hi>酒顔名臣花遂荣香異竹間吹細細韻如<lb/>
<pb n="KR4d0235_SBCK_017-8a"/>
堂上出盈盈<hi>酴醿號韻</hi>芳姿自可友蘭蕙惜不當時遇獨<lb/>
清<hi>酴醿不載于離騷</hi>
　　㳺承天寺後園登月䑓贈潜老<lb/>
三徑荒蕪未許㝷籃輿来訪小園林因知燕寝凝香地<lb/>
不侣禅房花木深<lb/>
月䑓無屋有空壇空䖏觀空眼界寛不惹世間塵一點<lb/>
氷輪心鏡両團團<lb/>
　　送賈岩老还鄊<lb/>
閩江艰險嶺崔嵬不惮衝寒冐雪来留我鈴齋両三月<lb/>
扁舟載得義風回<lb/>
堂上慈親数月違片心遥逐白雲飛傷心盡听秭帰鳥<lb/>
<pb n="KR4d0235_SBCK_017-8b"/>
难弟言帰秭不歸<hi>岩老聞秭帰遂起帰㒷</hi>
乃翁賢徳冠吾鄊伯氏声名藹上庠更喜君如里曾子<lb/>
少年孝義已非常<lb/>
　　送岩老出北門<lb/>
暮春送客北山門厭坐黄堂喜見村麥熟秧青農事急<lb/>
十分帰興在田園<lb/>
客欲東帰出北門又聞聮騎過西村慇勤為遣十從事<lb/>
莫惜醉吟袛樹園<lb/>
　　送傳興化<hi>自得字安道</hi>
五馬躬迎八十親甘棠如舊治惟新歡傳此日来廉范<lb/>
記得當時借㓂恂江海聊淹把麾手廟堂元是薦賢人<lb/>
<pb n="KR4d0235_SBCK_017-9a"/>
送君為守泉南守政拙才踈藉寳鄰<lb/>
　　曺夢良寄柑聞詩聞礼軰取以祭毋哭泣不巳<lb/>
嘉果遥来自故鄉去冬𥘉熟記同嘗爾䘖懐橘無窮恨<lb/>
我亦傳柑念不忘<lb/>
　　四月八日貢院上梁<lb/>
廣厦𥘉成万柱標脩梁巍跨玉虹腰况逢此日生千佛<lb/>
定引群仙上九霄下筆蠶声紛戦藝出林鸎友競迁喬<lb/>
清源人物從今盛孝子忠臣滿　聖朝<lb/>
　　諸公和詩復用前韻<lb/>
脩梁欲舉綵先標声撼春雷鼓百腰谿蟄蛟龍欣得雨<lb/>
<hi>去年西溪龍見上梁日得雨</hi>桐棲鵉鳯合冲霄<hi>桐城</hi>清源水接南溟闊<lb/>
<pb n="KR4d0235_SBCK_017-9b"/>
𬗋㡌山齊㤗嶽喬學不負人冝自勉前賢勲業著三朝<lb/>
<hi>曾魯公相三朝</hi>
梁眷連年姓誤標両州騷客瘦吟腰月河月滿燕賀厦<lb/>
<hi>霅川貢院十一月望日上梁郡有月河在貢院左</hi>佛囯佛生虹掛霄多士顔歡<lb/>
歌杜老一輪香滿賦張喬此途不止為科第名節崔嵬<lb/>
㸔立朝<lb/>
　　悼亡<lb/>
傷㦲無復見老矣不成階牢落凝香地同誰話此懐<lb/>
相勉惟清白嚢如四壁空难忘将絶語勸我莫言窮<hi>予一</hi>
<hi>日怱言窮令人日君今勝作書㑹時矣不必言窮予悦其言盖死之前數日也</hi>
　　薛士昭主管母夫人加封送酒為夀薛有詩謝次<lb/>
<pb n="KR4d0235_SBCK_017-10a"/>
　韻以酬<hi>伯宣</hi>
慶事公家奕世傳生封錦告出甘泉荣親行有千鍾禄<lb/>
為夀慚無百斛船喜氣在顔窺貴客清風滿枕扇高眠<lb/>
朝廷指日先封薛帰侍萱堂冕有蝉<lb/>
　　送呉憲知叔<lb/>
出郊聞好語盡道憲車賢郡不留三宿人皆仰二天薦<lb/>
章先白屋<hi>公至郡薦三人皆孤寒士</hi>貢宇給青錢<hi>以百緡助起貢院</hi>上正開<lb/>
宣室公帰席㝎前<lb/>
　　祈雨未應提舶知宗道觀焚香明日遂雨提舶有<lb/>
　　詩次韻<lb/>
一雨誰之力因公發善心同為上公請小作傳岩霖高<lb/>
<pb n="KR4d0235_SBCK_017-10b"/>
廩行将實南風日已駸㳙辰祈善利感應亦猶今<lb/>
　　次韵知宗賀雨<lb/>
雲飛𥘉類愈随郊珠怱跳空室舞蛟但願農多大田稼<lb/>
不愁風捲少陵茅<hi>是夕大風</hi>才踈政事由来拙天逺精誠未<lb/>
易交三日禱祈纔一雨自知無䖏避謳嘲<lb/>
　次韵陸倅賀雨<hi>
                        <graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>字次川</hi>
目注雲霓為囯憂何心肥馬更䡖裘庻民愁恨旱無雨<lb/>
三日滂沱農有秋且喜上公容我請不辝太白共君浮<lb/>
人言太守無才術端藉士龍監此州<lb/>
　夏四月不雨守臣不聀之罪也将有請于神雨忽<lb/>
　大作陳賀州有詩賛喜次韵以酬<hi>知字体仁</hi>
<pb n="KR4d0235_SBCK_017-11a"/>
不是尋常喜雨詩言存軌物類臧僖<hi>賀州詩序斥花土花迎士木人</hi>
<hi>巫呼舞之非貞有■物之言也</hi>相将帰賀天朝雨定有忠言結　如知<lb/>
<hi>白楽天以賀雨詩諷諫東坡詩云賀雨詩成■諫書</hi>
郡人方切望雲霓忽見高田水入低正好帰田飽黄犢<lb/>
不湏騎馬听朝鷄<lb/>
賀州賀雨句如何不减䕫州夢得歌<hi>陳詩序云開竹枝歌■</hi>更有<lb/>
一犁江上曲它年傳誦出金坡<lb/>
政拙年年厭禱祈心香一炷逐雲飛老農問我何良苦<lb/>
薄有田園胡不㱕<lb/>
刺桐抽葉張青盖<hi>泉人以刺桐先葉後花為豊年兆</hi>𬗋㡌蒙霞麗錦籠<lb/>
<hi>俗謂朝霞暮雨前日雨作朝果有霞</hi>今歳家家定髙廩　田寕復羡呉儂<lb/>
<pb n="KR4d0235_SBCK_017-11b"/>
　　次韵蔣教授喜雨雝字元粛<lb/>
我来遥自東甌東賢非朱邑鄊守桐<hi>泉方羽成</hi>半年為郡治<lb/>
亡状四月不雨心憂農水田黽拆秧巳老雲霓望断天<lb/>
穹隆少學春秋老欲用區區碩請應上公真人不待辦<lb/>
香禱<hi>泉有蔡真人祠水旱必專</hi>𬗋帽巳有微雲蒙沛然一雨四境足<lb/>
眼見䆉稏青連空皇天爱民恕守罪有始其賜寧無終<lb/>
既令地免晋囯赤亦不水似元時洪廣文先生坐綘帳<lb/>
憂囯心與黄堂同揮毫作訟継吉甫開卷穆穆生清風<lb/>
　知宗㳺延福有詩見懐次韻以酬<lb/>
向来雲榭倚闌干興已遥馳邪外山風伯如嫌俗駕至<lb/>
禅房疑為病夫関鈴馳倦臥眼界寂詩社免陪心境閑<lb/>
<pb n="KR4d0235_SBCK_017-12a"/>
蠟屐何時破吾碩與君舒嘯翠㣲間<lb/>
　　提舉延福祈風道中有作次韻<lb/>
雨𥘉欲乞下俄沛風不侍祈来已薰瑞氣遥㸔騰𬗋㡌<lb/>
豐年行見割黄雲大啇航海蹈萬死<hi>逺物輸</hi>官𬒳八垠<lb/>
頼有舶䑓賢使者端能薄歛体吾　君<lb/>
　　病中食火山荔枝<lb/>
前年䕫州食荔支同僚共賦■紅詩妃子名園世所貴<lb/>
不侣詩史堂前竒去冬分符■南士半月身行荔支圃<lb/>
三州嘉木皆眼見更閱君謨向来譜臨漳一種名火山<lb/>
品雖云下熟則先從今漸入荔佳境陳江未擘先流涎<lb/>
老病餘生怯嘉果日㗖那能三百顆慇勤為破綘紗囊<lb/>
<pb n="KR4d0235_SBCK_017-12b"/>
心火驚添火山火<lb/>
　　諸公和詩再用前韻<lb/>
屏問觀畫頥頻支<hi>州宅有屏風畫荔支十六種</hi>想像風味哦新詩火<lb/>
山太早反遭罵<hi>諸公和詩多㡬罵者</hi>陳𬗋未顯誰稱竒氣禀南方<lb/>
君子士不近長安帝王圃安排名字知何人誤與牡丹<lb/>
同入譜泉南老守思故山荔熟我去誰後先但願丁香<lb/>
一株熟添入藥裹痊痰　平生夢寐南州果瘦腹如蝉<lb/>
消㡬顆明年何䖏飣柸盤鴈蕩山前月流火<hi>永嘉七月方食荔支</hi>
　漳州石教授寄火山荔支<hi>名邦彦</hi>
炎方摘實走筠籠千顆遥遥寄病翁未㗖吾州法石白<lb/>
且嘗鄰郡火山紅搀先趂得楊盧雨珍重来從芹藻宫<lb/>
<pb n="KR4d0235_SBCK_017-13a"/>
我欲細論香色味一尊何日廣文同<lb/>
　　東湖小飲<lb/>
㣲涼散梅潤濃緑敷桐隂送客出東郊駕言事幽尋湖<lb/>
光照我眼荷香清我襟平疇入逺望歳有其自今牛眠<lb/>
種巳畢蛤吠苗𥘉深古亭懐二公遥望羅千岑邂逅得<lb/>
良友欣然契予心喬松喜客来風枝出清音手持荷葉<lb/>
柸共對蓮花斟東湖異西湖有詩不妨吟<lb/>
　　東湖<lb/>
二公亭挿芰荷間緑盖紅粧四靣環若把西湖比西子<lb/>
東湖自合比東山<lb/>
　　爱松堂<lb/>
<pb n="KR4d0235_SBCK_017-13b"/>
炎炎畏日爱濃隂穆穆清風爱好音不獨爱松兼爱竹<lb/>
此君亦有歳寒心<hi>松之西有竹</hi>
　　食瓜呈知宗<lb/>
荔子劳民䟽伯㳺蒲萄醸酒愽涼州何人傳得東陵種<lb/>
大勝家封萬户侯<lb/>
　　題節推納涼軒<hi>孔光字徳溥</hi>
有客㳺蓮幕開軒更傍蓮披襟風未賦遞嘨句先䏈境<lb/>
净涼偏乏心清暑自蠲快㢤誰與共廣厦集群仙<hi>軒近貢院</hi>
　　州宅即事<lb/>
泉南古州宅草木有遺芳鷹瓜冬猶緑闍提夜更香佛<lb/>
桑朝暮異荔子歳年長惟有松并竹青青似故郷<lb/>
<pb n="KR4d0235_SBCK_017-14a"/>
　　修鷹爪花架<lb/>
有花藤蔓生封植傍州宅状類鷙禽爪葉作翻風翮酸<lb/>
分含笑香黄帯簷蔔色架倒吾為扶清凉納朝夕<lb/>
　　鷹爪花<lb/>
誰把名鷹爪天然状不殊無心事搏擊中有鳥相呼<lb/>
　　長生草<lb/>
草有長生者無根葉自抽秦皇不知此誤向海山求<lb/>
　　榕木<lb/>
南囯有喬木老非梁棟材清隂可以覆亦足報栽培<lb/>
　　安静堂<lb/>
前賢治迹尚堪㝷留得堂名直至今若欲斯民盡安静<lb/>
<pb n="KR4d0235_SBCK_017-14b"/>
要湏安静自家心<lb/>
　　中和堂<lb/>
堂前老木幾經春閱徧泉南舊守臣盡向中和堂上坐<lb/>
中和為治有何人<lb/>
　　雲榭<lb/>
山生取地榭侵雲土木多應役鬼神好向危欄髙着眼<lb/>
閭閻無限困窮人<lb/>
　　二山亭<lb/>
連年行役厭間関踏遍千山見二山欲識泉南山面目<lb/>
群山緫在一亭間<lb/>
　　清暑堂<hi>後復名忠献</hi>
<pb n="KR4d0235_SBCK_017-15a"/>
九夏炎方氣欝蒸沉沉廣厦有凉生仁風未慰黎民意<lb/>
何忍堂中暑獨清<lb/>
　　貢院納凉分韻得湖字<lb/>
突兀千間屋清凉五月湖人才此塗出暑氣坐中無虎<lb/>
榜唐文傑雄風楚大夫相期㳺廣厦慷慨論唐虞<lb/>
　　知宗㳺東湖用貢院納凉韻見寄次韻奉酧<lb/>
東湖曾一到想像賀家湖花似越女好人如狂客無<hi>知宗</hi>
<hi>寄居會稽</hi>高吟還老手野趣属潜夫帰奏南風曲薫兮欲和<lb/>
虞<lb/>
　　再和<lb/>
宗老呼佳客同觀郭外湖融樽常喜滿參酒不言無<hi>知宗</hi>
<pb n="KR4d0235_SBCK_017-15b"/>
<hi>二子侍行</hi>草色懐三徑松聲憶五夫<hi>越州五夫因秦封五松得名</hi>公㳺更<lb/>
何日旌至定招虞<lb/>
　　比和知宗詩牽扵押韻以招虞為戲果蒙見招<lb/>
　　復用前韻<lb/>
宗英真好事呼客共㳺湖携具臨平逺觀山對有無十<lb/>
花逢净友<hi>曾端伯十花以荷為净友</hi>千頃和雲夫<hi>韓詩酬盧雲夫荷花行曲江千頃波</hi>
<hi>秋净</hi>得玉又求劍無厭慚似虞<lb/>
　　㳺湖值雨薛士昭衣巾霑<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>意氣自若戲用前韻<lb/>
薛侯真不俗十日両東湖俊逸詩篇有倉皇雨具無𫀆<lb/>
雖<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>毅父眉不皺尭夫異夕月離畢㳺冝俻不虞<lb/>
　　次韻知宗㳺二公亭<lb/>
<pb n="KR4d0235_SBCK_017-16a"/>
前日同登二山亭清源入望清更清宗英載酒挾両客<lb/>
破暑共作城東行東湖未到聞人說香有荷華如鄭隰<lb/>
社中未為三笑㳺亭上姑㝷二公跡<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>盃適意論交情<lb/>
江山照眼增雙明聊效韓公文字飲奚用鼎沸笙篁声<lb/>
　　提舶示觀楚東集用張安囯韻因思番陽與唱酬<lb/>
　　者五人今六年矣陳何二公已物故餘亦離索為<lb/>
　　之慨然復用元韻<lb/>
憶昔江東㑹衆仙詩筒来徃走山川<hi>時陳在豫章何按属郡詩筒常往来</hi>
造楼㳺戯偶成鳯煉石辛勤同𥙷天堪嘆交㳺隔生死<lb/>
尚餘文字帯芳鮮欲收膏馥增前集舶使新詩自合編<lb/>
　　五月晦日㑹知宗提舶通判納凉雲榭提舶用仙<lb/>
<pb n="KR4d0235_SBCK_017-16b"/>
　　字韻即席賦詩中寓四字次韻以酬<lb/>
雲榭衘盃半八仙却疑来自蜀山川地如洙泗占髙第<lb/>
人似羲和分昊天單騎聮翩成駟馬杯羔淡薄從三鮮<lb/>
囯風雅頌寂寥乆太史採詩冝與編<lb/>
　　知宗提舶即席贈詩用元韻以酬并簡通判<lb/>
子政堂堂漢列仙清標况對馬文淵<hi>代川字</hi>催詩風送千<lb/>
山雨把酒凉生五月天老子濫分南郡竹貳車行擊故<lb/>
家鮮<hi>通判将美觧</hi>誤蒙好語相提拂豈有功名上簡編<lb/>
　　提舶欲移厨過雲榭示詩次韻<lb/>
雨中前日過蘇端又欲移厨就稍寛古榭有風聊可共<lb/>
衰顔得酒定須丹謫仙醉後句尤勁東野老来詩更寒<lb/>
<pb n="KR4d0235_SBCK_017-17a"/>
継取洛中真率㑹他年要作畫啚㸔<lb/>
　　提舶携具過雲榭知宗出示和章復用韻<lb/>
不湏蠟屐上林端髙䖏登臨眼自寛䆉稏風翻梅裏白<lb/>
<hi>稻最早者農家日為梅裏白</hi>離支日照鶴頂丹山川滿目如京洛䑓<lb/>
榭侵雲類廣寒賓主徃来俱不逺如棠不比魯侯觀<lb/>
老来憂患苦無端一笑相逢強自寛詩律頻調代音楽<lb/>
壽觴滿引當仙丹二山坐對事非偶<hi>二山一名朋山与賤名偶同</hi>三<lb/>
徑思帰盟不寒出岫白雲知幾許榭中矯首共遐觀<lb/>
　　知宗即席和端字韻三首提舶退即足之子第三<lb/>
　　詩經夕方和録呈二家<lb/>
毫秃中山硯滌端社中詩令不容寛难追老杜風騷手<lb/>
<pb n="KR4d0235_SBCK_017-17b"/>
徒費昌黎點勘丹搜我枯膓鬚鬂皓吟公佳句齒牙寒<lb/>
自慙淺陋如曺鄫季子觀風定不觀<lb/>
　傳興化送蔡端明集報以温公文因求端明帖<lb/>
迃叟遺文整頓𥘉寄君聊當報瓊琚南鄰尚有無厭意<lb/>
更覔　皇朝第一書<hi>東坡謂君謨書為本朝第一</hi>
　陳賀州速客送酒<lb/>
賀州呼客細論文我欲相過與共論正恐俗他真率㑹<lb/>
不如分去聖賢樽簮當濃緑畫中盍杯向䡖紅擘䖏翻<lb/>
即席有詩應寄我𫾣門来送月黄昏<lb/>
　　丁惠安贈肉蓯蓉<hi>康臣字道濟</hi>
老子當帰興巳濃令君何事寄蓯蓉行将卜築前湖去<lb/>
<pb n="KR4d0235_SBCK_017-18a"/>
簑笠牽牛作老農往年同泛舟城南有卜築之意<lb/>
梅溪先生後集卷第十七<lb/>
<pb n="KR4d0235_SBCK_017-18b"/>
<pb n="KR4d0235_SBCK_017-1a"/>
梅溪先生文集卷第十七<lb/>
　　序<lb/>
　　　送吴教授秉信歸省序<lb/>
四明吴先生名世鉅儒才髙行尊以斯道自任未嘗屈<lb/>
節以阿世青衫不調殆一星終矣頃以朝廷之命主師<lb/>
席扵東嘉教人以正心誠意之學毎以身先之不期年<lb/>
而士子皆有所矝式太守端明李公下車之初知先生<lb/>
之賢延為蓮幕上客先生以儒術飾吏事談笑間而邦<lb/>
人隂受其賜公卿大夫聞先生之名鶚書交薦衆皆謂<lb/>
先生不日去而羽儀天朝也然先生純孝人也獨念慈<lb/>
親在堂鬢髮垂素慨然興歎揖諸生而歸扵是邦之士<lb/>
<pb n="KR4d0235_SBCK_017-1b"/>
庶至扵縉紳之徒緇黄之流詣府挽之千餘人而先生<lb/>
終不肯留識與不識聞先生之行也莫不歎息以謂賢<lb/>
扵古人逺矣昔季子佩印扵洛陽買臣衣錦扵㑹稽長<lb/>
卿駟馬而入蜀二踈聮轡而出關天下至今傳之以爲<lb/>
榮然是帰也富貴之歸也非先生今日之帰也淵明㝷<lb/>
三徑之松菊季膺思千里之<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>鱸賀老踈狂扵鑑湖李<lb/>
愿徜徉扵盤谷天下稱之以爲髙然是歸也隱者之帰<lb/>
也非先生今日之歸也先生之心以爲印綬之荣不若<lb/>
吾綵衣之戯禽魚之樂不若吾羊棗之養今日之歸大<lb/>
有功扵風教矣豈直以富貴而跨鄊閭髙尚而傲世俗<lb/>
㦲雖然古人盖有以志亊親者不必朝夕在乎左右也<lb/>
<pb n="KR4d0235_SBCK_017-2a"/>
節行脩扵身政亊理扵官功徳及扵民聲名聞扵後則<lb/>
其身雖在千里之逺而其心不啻若左右之樂也吾知<lb/>
先生朝而歸暮而復来乎不然必為蒼生而起天下皆<lb/>
受其賜也某海角賤生方獲摳衣坐隅執弟子禮而先<lb/>
生行矣瞻戀為如何耶扵是序其事又從而歌之曰帰<lb/>
去来兮先生胡為而歸陟彼髙崗白雲孤飛先生胡為<lb/>
乎不歸先生歸兮何時来小子狂簡不知所裁先生胡<lb/>
為乎不來泮宫峩峩泮水洋洋先生来兮芹芳藻香先<lb/>
生去兮鸞飛鳯翔<lb/>
　　　南浦老人詩集序<lb/>
紹興壬子秋南浦翁䘮于横陽訃至某哭之悲已而發<lb/>
<pb n="KR4d0235_SBCK_017-2b"/>
囊中得其遺藁有詩数十首皆手所親書視之歎曰雖<lb/>
無老成人尚有典刑吾不復見此翁矣此藁其典刑乎<lb/>
某恨生太晩不及識翁壮年時見鄊人言翁昔年豪氣<lb/>
可掬常坐屈軰行直出其上有不可其意輒以氣排之<lb/>
尤簡世俗軰視之若無人性嗜酒不治生事晚年偃蹇<lb/>
不遇家貧無資饘粥是累東役西馳有酸寒可憐態前<lb/>
日之氣使然也子不見去時得一醉揚眉瞬目髙談雄<lb/>
辯尚有壮年之風某年少狂妄幸得以詩禮與翁接獲<lb/>
陪緒餘之論乗間以鄊人語問之翁㣲頷而笑予又問<lb/>
昔年製作尚能記否翁曰盡亡矣吾壮年不獨豪扵氣<lb/>
亦豪扵詩今日氣窮詩亦然也予悲其言翁雖老作詩<lb/>
<pb n="KR4d0235_SBCK_017-3a"/>
不輟一日常不下数首皆信口成不加鍜錬而有自然<lb/>
氣象然随作随七不復顧惜予旣一二年與之㳺懼其<lb/>
老而死不可復得屢求之一日以藳示予皆近作所藏<lb/>
之歲餘而翁死遂出之合平日所記與兒曺所傳録成<lb/>
一集然尚有恨者所得止暮年之一二多窮愁壹欝之<lb/>
氣壮年豪邁語無一字留吁可惜㦲翁姓劉諱光字謙<lb/>
仲本南浦人乆寓居樂清鄊人以其老也呼之曰老刘<lb/>
予命其集曰南浦老人集<lb/>
　　　濳澗嚴闍梨文集序<lb/>
某始總角見祖母賈常道其兄嚴闍梨之為人必継之<lb/>
以欷歔涕泣某㓜而未識之也及稍成童出㳺鄊校見<lb/>
<pb n="KR4d0235_SBCK_017-3b"/>
先軰老成多能道其事且称其文翰俱妙不獨冠絶扵<lb/>
其徒徃徃吾儒中亦鮮能及者某時既聞其言而得其<lb/>
為人且私慕之恨乎生之晩不及一見焉迨今又十年<lb/>
餘始獲見其詩文嗚呼師真非常人惜乎遯迹扵桑門<lb/>
無賢士大夫與之㳺推揚而夸大之遂使其名泯㓕而<lb/>
無聞某見古之隱者迯名而名益彰晦身而身益顯是<lb/>
無他有賢士大夫推揚而夸大之也佛之徒本無求扵<lb/>
世真所謂迯名而晦身者然古之髙僧皆能垂名扵不<lb/>
杇盖其所與㳺盡當世知名之士如晋宋李唐道林道<lb/>
安恵逺恵休文暢皎然之徒其所與㳺則王逸少謝安<lb/>
石習鑿齒謝靈運鮑明逺栁子厚韋應物諸公皆一時<lb/>
<pb n="KR4d0235_SBCK_017-4a"/>
選議論所加天下以為䡖重遂䏻使幽潜隱遁之迹藹<lb/>
然發揮扵當世而垂耀扵無窮以師之聴明髙學卓然<lb/>
過人使得王謝之徒與之㳺假其吹嘘奨㧞之力則聲<lb/>
名振世未必不如古之髙人也師嘗作温州開元天王<lb/>
殿記文詞雄偉膾炙人口有俞清老者一時名士見而<lb/>
嘆服以書来告曰不意今人巾復見古人也然其人譽<lb/>
望非安石逸少諸公比亦不能成師之名師少出逰江<lb/>
湖歴徧山川飛錫帝都振衣嵩洛覧古人之遺迹徘徊<lb/>
扵其間然其志節甚髙未嘗甚屈以求王公大人之知<lb/>
巳其言有曰古之桑門上首與士大夫㳺非求之也道<lb/>
自合焉爾旣而還東嘉隱潜澗誅茅結廬扵山林間賦<lb/>
<pb n="KR4d0235_SBCK_017-4b"/>
詩鼓琴以自娱顧世莫已知者其詩有𣣔言重嘆無余<lb/>
和之句某一讀而三悲之師之沒今二十三年矣平生<lb/>
製述甚多旋巳遺亡某頃㳺明慶訪師之舊廬而求其<lb/>
遺文師之弟子曰宗要者某之叔父也得其古律詩雜<lb/>
文通数十篇為一卷出以相示某既自五歲而知師之<lb/>
名十歲而愛慕其為人又歎其不遇知已而沒世無聞<lb/>
今喜見其文如見其人遂丐以帰又自顧晚學小子無<lb/>
聲名势力可以動人䏻重師之文扵世姑叙而藏之以<lb/>
俟知者師名䖏嚴字伯威其詩醇重典實不尚浮靡他<lb/>
文皆如之紹興甲寅仲冬望日序<lb/>
　　　劉方叔待評集序<lb/>
<pb n="KR4d0235_SBCK_017-5a"/>
昔人有逺行者将由越而之燕膏車秣馬志在一日而<lb/>
千里也馳十日猶未離乎越囬首南望自以為逺矣俛<lb/>
仰在塗猶在萬里之外扵是益馳前又十日去越而適<lb/>
呉過呉而至楚囬首南望益以為逺而前途猶未能十<lb/>
之一也又過楚而至宋又至乎魏又至乎河洛之間其<lb/>
途始半矣又益馳遂逺而至乎秦又逺至乎趙南望益<lb/>
逺又益比馳遂一日果至乎燕然後觧車休馬徜徉四<lb/>
顧自謂天下之至逺者吾巳盡行之矣今雖𣣔不止而<lb/>
行亦無所之也及問燕之人且謂過燕而此又有逺扵<lb/>
自越而之燕者行者始歎息知天下之逺有窮平生之<lb/>
力終不能至者也昔漢有張騫者㝡善行嘗持使節通<lb/>
<pb n="KR4d0235_SBCK_017-5b"/>
西域泛靈槎窮河源此其逺又不止乎自越之燕而巳<lb/>
由是又知天下之逺固有人迹所不及者然能力行而<lb/>
不巳則亦無所不至也予嘗以行者而喻斈者竊謂斈<lb/>
之源流甚逺固非一日可至苟能自進不巳積一日之<lb/>
力以至乎千萬日超乎逺大之域矣今之斈者惮其逺<lb/>
而難至也是以中道而畫亦猶行者未越境而囬車望<lb/>
吳楚之郊猶未之見又惡覩古人窮其至逺者乎吾友<lb/>
劉方叔年甚少氣甚銳好斈問而工辭章所謂日進而<lb/>
不巳者吾前年邂逅扵蕭峯之下一見如故遂出詩篇<lb/>
以相示吾固知方叔可喜人也自是毎見之必示予以<lb/>
所作其詞益加扵前予益嘆服今春訪予又示予以待<lb/>
<pb n="KR4d0235_SBCK_017-6a"/>
評集其間詩賦小詞無慮百篇體兼古律愈新愈竒至<lb/>
前日又見其集益増新製扵其間比今春所見又加𢾗<lb/>
等予三年間見方叔之進如此日進不巳将何所不至<lb/>
也方叔之集旣名曰待評又命予序之意𣣔待予文而<lb/>
評其當否也予𣣔評方叔昔日之詩耶今日過之逺矣<lb/>
𣣔評今日之詩耶方叔之進将不如此而已予未可評<lb/>
也方叔之詩譬夫行者将不止燕趙之間異日昇崑崙<lb/>
之巔乗髙風而飄襟𥚑者予固以此而望乎方叔方叔<lb/>
亦當以此而自志乎姑勉之<lb/>
　　　送表叔賈元範赴省試序<lb/>
某嘗謂古之取士先徳行後之取士尚文藝雖人事若<lb/>
<pb n="KR4d0235_SBCK_017-6b"/>
不同科而天理未容或異以徳行取士人事固與天理<lb/>
合以文藝取士人事固與天理違然天理黙行扵人事<lb/>
間世有莫得而知者唐王勃楊烱之徒以文章號以四<lb/>
傑而徳行無取焉裴行儉以見之已不許其逺到且謂<lb/>
士之致逺先器識後文藝四子訖如其言行儉非神也<lb/>
而能料人如許其必以天理卜之乎由是知科舉取士<lb/>
雖專在文藝間然由文藝進者必徳行副之斯可致逺<lb/>
大之地吾鄊先生賈公其文藝徳行蕪長者與早歲蜚<lb/>
聲太學名上賢書乆矣天𣣔大其噐而晚成之淹徊且<lb/>
二十載隱居鹿岩行誼卓絶月旦郷評及竹道之語咸<lb/>
謂先生隂徳在人天必相之年今且五十以免舉赴春<lb/>
<pb n="KR4d0235_SBCK_017-7a"/>
闈政天相先生時也豈不見其眉間黄氣乎天理巳著<lb/>
見扵此自今而後學者知徳行可取富貴不専尚齪齪<lb/>
文藝矣某旣著為天理說且拭目以待𣣔驗斯言之不<lb/>
妄云<lb/>
　　　送吴翼萬庠赴省試序<lb/>
韓退之作師說言弟子不必不如師師不必賢弟子予<lb/>
𥘉恠其言謂師者人之模範寕有不弟子如耶紹興甲<lb/>
子予闢舘梅溪朋友以予年居其先妄以師席見推執<lb/>
卷而從者四十人常月較其文用三等以品第之其間<lb/>
頴然以才名稱者十餘軰齒頰锵锵類能道驚人語予<lb/>
踈繆反資其發藥者居多然後知退之言為不妄是歲<lb/>
<pb n="KR4d0235_SBCK_017-7b"/>
朝廷修三載故事下詔取士予欣然對鄊人語吾徒其<lb/>
必有人乎旣而有燕巢于堂形如品字識者知其為祥<lb/>
是秋萬子庠中鄊選徐子大亨中國學選吴子翼中同<lb/>
文舘選一時物論咸推梅溪為盛事且二三子尤予平<lb/>
昔㳺揚侈大號為上㳺者予用是竊知人之名冬十一<lb/>
月同舎展餞禮時徐子居賢関独吴子萬子預焉酒三<lb/>
行予祝之曰昔公孫弘以賢良召轅固生謂之曰公孫<lb/>
子務正學以言無曲學以阿世今二子将戰藝春闈射<lb/>
䇿天庭當不負平日所學公孫不用轅生言以阿合取<lb/>
容雖能襃然為舉首用布衣取封矦君子不貴焉子慎<lb/>
無忽吾言西行見徐子問訊無恙外道予語告之果能<lb/>
<pb n="KR4d0235_SBCK_017-8a"/>
如張籍不叛退之否明年之夏緑槐夾道拂面薰風有<lb/>
青衫少年聯騎而帰天香滿䄂喜氣津津出眉宇間過<lb/>
我扵梅溪者其三子乎<lb/>
　　　為林彦明千秋榖序<lb/>
濟南林君訪山間謂不孝子王某曰子知今歲之大有<lb/>
年乎冨者廪積貧者瓶儲雖吾懸罄室中聚𢾗十指而<lb/>
啼飢耳子盍以盈幅之𥿄為吾之田疇𢾗寸之管為吾<lb/>
之犁鋤冩一二心聲為吾之銍艾吾将穫干故舊之鄊<lb/>
歛于仁義之里稇載而帰庻不虗為樂歲人也某聞之<lb/>
惻然因召楮先生管城子而與之謀皆感慨動懐遂書<lb/>
此可憐語以告指廪君子<lb/>
<pb n="KR4d0235_SBCK_017-8b"/>
　　　淵源堂十二詩序<lb/>
剡溪周君闢家塾于居第之前有堂有軒其𢾗偶有舘<lb/>
有室有池其数竒有齋焉其象数五行通而計之其数<lb/>
象十有二月命客王某名之某采汝南家訓名其堂之<lb/>
中者曰淵源且記之矣其十有一咸采名扵杜詩渊源<lb/>
堂之右廡有堂焉賔主論文之所也名曰細論取重與<lb/>
細論文句由細論堂而北有軒焉頗幽邃植岩桂一本<lb/>
以宜之名曰冝桂取宜人獨桂林句由渊源堂而西有<lb/>
軒焉其景物絶瀟洒而人稱之名曰藴秀取剡溪藴秀<lb/>
異句由淵源堂而有東舘焉主人䖏予扵其間予之来<lb/>
也修同舍之好名曰同襟取時赴鄭老同襟期句冝桂<lb/>
<pb n="KR4d0235_SBCK_017-9a"/>
軒之内有斎焉書籍粗偱足以自娱名曰富斈取斈業<lb/>
醇儒冨句藴秀軒之内有斎焉吾同舍日摛藻扵其間<lb/>
名曰輝聲取自恠一日聲輝赫句同襟舘之側有斎焉<lb/>
虚而曠可以群居名曰集彦取且随群彦集句渊源堂<lb/>
之左廉有斎焉主人擇士以誨蘭玉之少者名曰擢秀<lb/>
取偶然擢秀非難取句入門而左有斎焉常虎之㑹有<lb/>
逺方之士至主人舘焉其来如帰名曰恢義取首唱恢<lb/>
大義句藴秀軒之隅有丈室可坐二人名曰蘭馨取裴<lb/>
李春蘭馨句細論堂之前有方池名曰足鯉實無鯉也<lb/>
盖寓意焉予謂人生聚散無常豈能長論文扵此堂耶<lb/>
異日尺素之傳有望扵雙鯉故取池中足鯉魚句且戒<lb/>
<pb n="KR4d0235_SBCK_017-9b"/>
其勿為髙詹事也旣名之矣又賦十二詩詩二十字以<lb/>
淵源堂為首目曰淵源堂十二詩而識之以序<lb/>
　記<lb/>
　　　四友堂記<lb/>
家君燕坐乎四友堂某侍側家君曰汝知吾此室之意<lb/>
乎吾言汝書之丈夫之扵世窮逹之道不同而其所樂<lb/>
一也季子之金印買臣之畫錦長卿之駟馬何曽之萬<lb/>
錢古之人得志扵當時者之所樂也靈運之山水淵明<lb/>
之琴酒北山之猿鶴謫仙之影月古之人不遇扵時者<lb/>
之所樂也吾非不𣣔為得志者之所為而慕窮者之所<lb/>
樂也富貴有命不可幸而致甘心貧賤者士之安扵分<lb/>
<pb n="KR4d0235_SBCK_017-10a"/>
而樂其生吾之所當行也扵是即所居之宇造方丈之<lb/>
室藏書一笥置酒一壼設榻一張而吾以一身寓乎三<lb/>
者之間故名之曰四友也明窓棐九前經後史整冠肅<lb/>
容端拜聖賢扵千古瞑目攘臂訶斥姦䛕扵巳死者此<lb/>
吾之友扵書也清者聖濁者賢寄咲傲扵一尊之中而<lb/>
逍遥乎無何有之郷者此吾之友扵酒也及乎書疊牕<lb/>
几興䦨尊爼曲肱而髙枕坦腹而独卧訪周公扵恍惚<lb/>
之間與蝴蝶悠揚而俱化者此吾之友扵榻也烏巾道<lb/>
服蒼顔白髮頽然乎其間者吾之樂也若夫暁色動而<lb/>
窓牖明夕陽盡而灯烛光者室中之朝暮也和氣襲而<lb/>
書帷温南牕闢而薰風来竹簟設而凉颷生簾幕垂而<lb/>
<pb n="KR4d0235_SBCK_017-10b"/>
紅爐然者室中之四時也吾與三友相從乎一室無言<lb/>
而妙意得不想而萬慮息物且不得而我累形亦扵是<lb/>
而我忘也彼有汲汲扵富貴戚戚扵貧賤奔走扵势利<lb/>
之門老死扵憂樂之塗者吾不為也語畢某拜而記之<lb/>
　　　緑畫軒記<lb/>
岀簫峯西南二十里有山逺引若虹霓之状故俗謂之<lb/>
霓山樂安孫君之居得霓山之勝峯巒竒偉林麓静深<lb/>
有泉發扵其下可飲可灌扵是枕山而立棟宇因流而<lb/>
蓄池沼結軒嚮明收拾景象軒之外有嘉木数株脩竹<lb/>
千挺蓊欝蒼翠婵姢瀟洒播為踈林舒為濃隂舞清風<lb/>
摇蒼烟影明月漏山光之窈窕䕃碧沼之漣漪禽鳥宅<lb/>
<pb n="KR4d0235_SBCK_017-11a"/>
其幽龜魚息其隂左右青山環合映帶藍黛之色與天<lb/>
連碧四時不凋眼界常青望之宛然如在圖畫中盖此<lb/>
軒之佳致也主人與客日飲扵其間寒光入座秀色可<lb/>
掬明瑩柸盤冷襲襟宇䰟清氣爽深柸不能發其醉情<lb/>
舒興逺髙歌不能寫其逸觀者在旁疑其壼觴几席皆<lb/>
圖畫物中賓主僕從皆圖畫中人也有客㳺兹軒嘗陪<lb/>
主人之清尊覧景物之幽竒寓之扵目得之扵心有若<lb/>
不䏻忘者主人曰客為我名之客曰予嘗讀韓退之南<lb/>
山詩有濃緑畫新就之句愛其清新峭㧞恨斯景之莫<lb/>
見今此軒之秀庻㡬其髣髴来其語而名之可乎主人<lb/>
曰可客為吾記之客曰軒宇景物之大㮣四時朝暮之<lb/>
<pb n="KR4d0235_SBCK_017-11b"/>
氣象生綃一幅可得而畫也濃緑之句可采而名也若<lb/>
夫清風一来披雲拂玉天籟之竒非絲非竹雖神工妙<lb/>
手有莫得而模寫博物辯口亦不能形容也予将何言<lb/>
　　　大井記<lb/>
予始祖五代末自錢塘徙于温州樂清之左原迨今無<lb/>
慮二十房雖吾廬世得先祖始卜之地閱二百年矣家<lb/>
之東南有井焉不知其䟽鑿之始其深纔二丈方不踰<lb/>
丈水清而味甘寒于夏而温于冬至歲亢旱他井皆告<lb/>
枯兹獨不竭提罌而汲者駢集也大觀間吾家築新門<lb/>
遂徙舊門為井亭作林以護之植雙桂于南北两旁名<lb/>
其亭曰投轄皆先人之雅致也宣和辛丑魔冦犯境吾<lb/>
<pb n="KR4d0235_SBCK_017-12a"/>
廬数千百椽燎而為埃惟是亭與門幸而独存盖吾家<lb/>
遺迹也是井有三可書當大父之世郷人號吾居為大<lb/>
井頭王家井非甚大而以大得名以其大扵他井也非<lb/>
吾家大之見大扵郷人爾宣和壬寅大父得疾服藥思<lb/>
鯽魚時方盛暑不可遽致先人憂見顔色遂垂鈎于井<lb/>
獲巨鱗予時年十有一侍立井旁親見之井初無魚先<lb/>
人素不善鈎盖孝感也紹興癸亥予闢家塾于井之南<lb/>
用友歲集焉飲灌洗濯率資其利至庚午季夏群臧夜<lb/>
汲以有光告予徃視之果不誣嘗作井光辨以識之矣<lb/>
意謂魚鼈之族鱗甲文理發光于夜或螺胎蚌腹産珠<lb/>
以自照然未可知也必有愽物君子辨之者是井有能<lb/>
<pb n="KR4d0235_SBCK_017-12b"/>
大名有孝感之異有光輝之象其可没而不書耶且三<lb/>
者皆予耳聞目見之實非誕語也然是井可目曰大曰<lb/>
孝曰光予独以大名之者先吾祖也作大井記六月二<lb/>
十六日書<lb/>
　　　代笠亭記<lb/>
吾家之西北原有田二頃盖先業也吾季弟昌齡日課<lb/>
農事扵其間有雨晹風埃之患盖焉而手疲屩焉而足<lb/>
蠒釐面目暴肌體身劳而况悪扵是即田之畔因隙地<lb/>
夷積石創容膝之亭而名以代笠予聞而劳之曰子亦<lb/>
良苦矣然子之志巧扵以物代物而子之心樂扵以劳<lb/>
代劳也子少䝉義方之教将以禄代耕一戦賢關争違<lb/>
<pb n="KR4d0235_SBCK_017-13a"/>
其願懼事親日短而三釡之不逮也退帰于家躬水菽<lb/>
之養以代之子以二兄日從事乎黄卷不知稼穡之艰<lb/>
難懼田園将蕪百指不能以自活也遂和淵明之詩賦<lb/>
勸農之章躬隴畆之劳以代之朝東臯莫西疇厭春雨<lb/>
秋陽上笠下屩之縻手足也遂作亭以代之此子巧扵<lb/>
以物代物樂扵以劳代劳而孝弟之道實寓乎此亭也<lb/>
吾家多难生事蕭然親䘮在殯窀穸之奉未畢正人子<lb/>
痛心之時子扵劳苦盖有不得而辭者矣然子扵耕稼<lb/>
之餘手不廢卷日與竹先生<hi>昌齡目硯監曰竹先生</hi>毛頴陶泓諸<lb/>
子從㳺扵是亭而深得書林藝圃之趣他日登金門上<lb/>
玉堂則當為天子代言之士移甽畆所樂之道而論之<lb/>
<pb n="KR4d0235_SBCK_017-13b"/>
扵廣厦之間則當為代天秩物之事子之以物代物也<lb/>
其智愈大其以劳代劳也又将移孝而忠矣奚止以一<lb/>
亭代笠而巳㦲君弟勉之兄某記<lb/>
　　　觀水記<lb/>
梅溪之南有巨溪焉㑹一原之水而東帰者也俗曰前<lb/>
溪時惟孟秋滛潦踰浹平原出水㑹天色少霽吾徒以<lb/>
觀水告予與之偕渉流而南漫而平田湍而拍岸其状<lb/>
也如雪飛空如銀沸鎔如熾萬薪而煎九鼎之湯激焉<lb/>
而珠洶焉而雷壮乎㢤其不可以形容也顧謂諸友曰<lb/>
孟子稱觀水有術必觀其瀾諸友今日之觀其有得扵<lb/>
水乎時同行十有二人李大鼎庚謝鵬臯朋周千里震<lb/>
<pb n="KR4d0235_SBCK_017-14a"/>
鄭䕖志童侃鄔一唯夏伯虎陳廣予與焉不徃者二人<lb/>
謝與能楊寓庚午七月二十六日記<lb/>
　　　巖松記<lb/>
野人有以岩松至梅溪者異質叢生根<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>拳石茂焉匪<lb/>
孤森焉匪喬栢葉檜身而松氣象焉藏參天覆地之意<lb/>
扵盈握間亦草木之英竒者予頗爱之植以瓦盆置之<lb/>
小成室稽古之暇寓陶先生鄭先生之趣焉是日與同<lb/>
舍飲茗談故事因共觀之咸有欲得之色予曰有䏻賞<lb/>
之以言者予不敢吝俄篇章争先而並至皆佳作也予<lb/>
不暇品第之莫知所贈因徙至于㑹趣堂與八齋之衆<lb/>
共之且告之曰諸友講扵斯食于斯㳺息于斯是松也<lb/>
<pb n="KR4d0235_SBCK_017-14b"/>
常在眼焉奚必几案間然後為吾物耶雖然是松之意<lb/>
不可不知也岩産質松肖形諸友不几之姿也青青之<lb/>
色凌傲霜雪諸友歲寒之心也欝宻輪囷若偃若伸爪<lb/>
距奮而鱗鬛生諸友變化之象也今日之觀豈曰玩物<lb/>
而巳㦲唐人之詩曰朂君青松心予扵諸友亦云紹興<lb/>
辛未四月晦日記<lb/>
　　　追逺亭記<lb/>
儒與墨其道本相為用故世謂之孔墨然先師孟子独<lb/>
<hi>危弗</hi>然闢之以為無親何也盖二家皆尚儉儒儉扵其身<lb/>
而厚其親墨氏身親俱儉焉儒治䘮以厚墨治䘮以薄<lb/>
儒謂飬生不足以當大事惟送死可以當大事又謂君<lb/>
<pb n="KR4d0235_SBCK_017-15a"/>
子不以天下儉其親而墨氏乃以薄為其道宜其得罪<lb/>
於名教也孟子之學岀扵子思子思之斈出扵曾子而<lb/>
曾子逰孔門以孝称夫子為参作經其末章有曰卜其<lb/>
宅兆而安措之為之宗廟以鬼饗之春秋祭祀以時思<lb/>
之参發明夫子之意而為之言曰慎終追逺民徳帰厚<lb/>
矣伋又廣曽子之意而為之言曰䘮三日而殮三月而<lb/>
葬凢附扵身與棺者必誠必信勿之有悔焉耳矣孟子<lb/>
行其所斈扵師者盡棺槨衣衾之羙以葬親富踰扵前<lb/>
而葬亦踰扵前其闢夷子之言足以為萬世人子之法<lb/>
師友淵源得有所自也吾徒錢生萬中年少而好斈居<lb/>
家以孝謹称其䘮祖母氏也能竭力以佐父其奉窀穸<lb/>
<pb n="KR4d0235_SBCK_017-15b"/>
之事得吉地于黄奥之原以為藏室極其工力而不計<lb/>
其費又築亭扵其前以饗之名曰追逺将葬来告扵予<lb/>
曰大亊有日亭無文以記之敢請予曰子孝以事親而<lb/>
厚其所逮亊用孟子不儉之訓以治䘮又采曽子追遠<lb/>
之語以名亭将不忘扵春秋之享子之存心如是之厚<lb/>
謂子非流者儒可乎予敢以荒迷蕪陋辞耶扵是千書<lb/>
紹興辛未十月日記<lb/>
　　　淵源堂記<lb/>
先儒孟子有言曰君子深造之以道𣣔其自得之也自<lb/>
得之則居之安居之安則資之深資之深則取之左右<lb/>
逢其源故君子𣣔其自得之也說者因孟子之言而論<lb/>
<pb n="KR4d0235_SBCK_017-16a"/>
淵源之學謂本乎自得非師友傳授之可能嗚呼是見<lb/>
孟子之言而不究孟子之不必言也夫𣣔造道扵未得<lb/>
之前而不資諸師友可乎必深造而後能自得非孟子<lb/>
有所不䏻言未有舍師友而自能深造者此又孟子之<lb/>
所不必言也孟子知性為善知道莫大乎仁義發其素<lb/>
藴著為七篇之書盖其自得有如此者然考其師友淵<lb/>
源豈無所自云世之斈者多矣而自得者鮮盖由誤觀<lb/>
孟子之書而以不親師友為自得且其父兄之教子弟<lb/>
也固非無師友也然其命之之意殆不過𣣔其傳句讀<lb/>
習文詞以求速化之術爾鮮有及乎道斈之淵源者而<lb/>
望其深造自得可乎剡溪周君某天資好善而樂教子<lb/>
<pb n="KR4d0235_SBCK_017-16b"/>
弟嘗命工製先聖十哲坐象及列畫七十二子為一堂<lb/>
即家塾而欽奉之又親筆而詔其子孫曰親師友之淵<lb/>
源噫公之為家訓過人一等矣其後諸孫日益長師友<lb/>
日益親淵源日益叩而事業日益脩推其緒餘以事進<lb/>
取有隷天子斈登鄊老書擢進士第者凡𢾗人餘皆以<lb/>
學問自立而其進未艾由是剡之斈者推周氏為盛盖<lb/>
本扵公一言之訓而得師友淵源之力焉某與公之孫<lb/>
世修同舍上庠遂獲登公之堂而觀其遺迹時公化去<lb/>
巳二載矣公長子仁泣謂某曰吾先子手澤在是吾懼<lb/>
不能継志又慮諸子若孫或懈而弗遵以深吾罪子幸<lb/>
不吾鄙辱臨茲舘又辱與吾兒㳺幸為我名其堂且記<lb/>
<pb n="KR4d0235_SBCK_017-17a"/>
其亊某辭鄙陋不獲因采公語以名之并書其大畧俾<lb/>
後人母忘賢祖之遺訓焉紹興祭酉四月日記<lb/>
　　　細論堂記<lb/>
淵源堂之右廉有堂焉主人與客日飲文字扵其間紹<lb/>
興癸酉予與其徒数人㳺剡溪客扵主人之舘登是堂<lb/>
而陪芳尊者屡矣主人曰客與我名之予因誦杜少陵<lb/>
憶李謫仙詩云渭北春天樹江東日暮雲何時一尊酒<lb/>
重與細論文顧謂主人曰君㳺太斈且十年筆硯之交<lb/>
滿天下然尊酒論文之時少而江東渭北之日多當花<lb/>
間一壺酒独酌無相親之夕把柸邀月而月不能言俯<lb/>
地見影而影不與君語雖有胸中萬卷書将誰與論乎<lb/>
<pb n="KR4d0235_SBCK_017-17b"/>
予與君爲八年同舍之舊而不見者巳五年矣况君之<lb/>
所𣣔見者不止扵予而所不得見者盖有不止扵五年<lb/>
之乆者焉人生如白駒過隙所謂五年者能有㡬而會<lb/>
合如此之难思之寕不慨然耶君不予鄙而以論文見<lb/>
招者亦五年矣予方奪扵憂患而困扵貧賤雖屡勤魚<lb/>
鴈之書而乆違鷄黍之約今乃不惮𢾗百里遠訪君扵<lb/>
雪深興盡之故溪獲重上君子堂對酒尊而共灯烛又<lb/>
幸坐中之客無薫蕕之不同相與論文固有不可巳者<lb/>
然予斈淺識陋尤怯扵文字之論他日愽雅君子如李<lb/>
杜軰過君之門而登君之堂君當設醴而與之細論可<lb/>
也予𣣔采杜詩断章而名之曰細論君以爲如何主人<lb/>
<pb n="KR4d0235_SBCK_017-18a"/>
曰善遂書之四月日記<lb/>
　　　舫齋記<lb/>
知進而不知退者非特縉紳坐斯患也雖出世之士亦<lb/>
然佛之徒本逃名晦身若無意扵世者然世之善知識<lb/>
其道斈有餘可以淑諸人應縁而出有不能自巳者其<lb/>
間好進之徒怵扵利𣣔徃徃賄以求進老而不休訟而<lb/>
不去者盖紛如也惟昌夀净慧師則不然師少㳺錫異<lb/>
方潜心佛隴志識斈問出人一頭業成而還爲繙林所<lb/>
推服始傳教扵永嘉之開元再傳扵福聖旣而以疾求<lb/>
還故山住夀昌教院凢若千載年愈尊徳愈隆道俗愈<lb/>
帰重然即未嘗一日不以退居養老爲懐世縁挽之而<lb/>
<pb n="KR4d0235_SBCK_017-18b"/>
莫能自脫也某與師有二十年之舊一日訪師而師巳<lb/>
獲遂某退老之志居所謂舫斎者欣然見顔色間指是<lb/>
齋謂某曰予為我記之某曰師昔嘗乗無量大法舫㳺<lb/>
無邉大海中出大誓願力済百億萬大衆矣今兹舫也<lb/>
其形模似矣然而閤焉而不能浮静焉而不能済隘焉<lb/>
而不䏻容師独善其身可也如衆生何師咲曰吾師乗<lb/>
法舫而㳺人以為無量也吾不知其為大今吾耶是舫<lb/>
以居也人以為不能容也吾不知其為小且夫迹有去<lb/>
住而道無去住形有小大而法無小大身之進退迹也<lb/>
舫之大小形也吾出而化億萬衆扵人世間者以無形<lb/>
之舫行無量之法爾退而寄老病之身扵故廬者假有<lb/>
<pb n="KR4d0235_SBCK_017-19a"/>
形之舫藏無量之法也将使夫聞而化者無貪扵得無<lb/>
嗔扵不得無癡扵必求其所𣣔得又焉有賄而求進老<lb/>
而不休訟而不去也如子之所謂乎然則吾之退也未<lb/>
嘗無教化也兹舫雖小孰謂其非無量無邉法具乎某<lb/>
媿其言退而記之紹興乙亥三月日記<lb/>
梅溪先生文集卷第十七<lb/>
<pb n="KR4d0235_SBCK_017-19b"/>
</p>
<p>
</p>
  </div>
<div> <lb/>
    <p>
<pb n="KR4d0235_SBCK_018-1a"/>
梅溪先生後集卷第十八<lb/>
　詩<lb/>
　　修戒石<lb/>
曩在䕫府修戒石作柏梁体今郡庭戒石痺陋葺而<lb/>
　新之貢院㑹同官以䕫府前四句分韻得尔字<lb/>
君以民脂膏禄爾大夫士脂膏飽其腹曾不念赤子貪<lb/>
暴以自誅誅求不知恥指呼有鷹犬嗜慾肆蛇豕但言<lb/>
民至愚孰謂天在邇昭然甚可畏殃必反乎爾聖訓十<lb/>
有六簡嚴具天理大字刻山骨朝夕臨坐起一念苟或<lb/>
違方寸寕不媿清源庭中石整頓自今始何敢警同僚<lb/>
兢兢惟勑巳<lb/>
<pb n="KR4d0235_SBCK_018-1b"/>
　　知宗送玉友酒<lb/>
鈴齋晝寢夢𥘉醒忽見雙<graphic n="KR4204" url="https://raw.githubusercontent.com/kanripo/KR-Gaiji/master/images/KR4204.png" mimeType="image/png"/>眼欲驚誰送瓮頭新玉友<lb/>
人言天上老宗英<lb/>
　　林漕世傳贈莆中荔子名状元紅分送陸倅陸有<lb/>
　　詩次韻林名孝澤<lb/>
譜中不見見屏中<hi>州宅荔支屏風中有此名蔡譜無之</hi>正與花王雅目同<lb/>
<hi>牡丹亦有此名</hi>别駕破荒吟好句少陵詩裏擘䡖紅<lb/>
　　提舶送荔支借用前韻<lb/>
舶䑓丹荔新秋熟風味如人自不同名字未安真缺典<lb/>
從今呼作馬家紅<hi>舊已有名馬家绿者</hi>
　　州治有忠献堂以韓魏公始生得名廢扵俗吏更<lb/>
<pb n="KR4d0235_SBCK_018-2a"/>
　　以清暑今復之<lb/>
相出相州生此州巍巍勲業宋伊周後人莫要䡖更改<lb/>
别有堂名勝此不<lb/>
　　六月二十五日㑹同官于貢院用前一絶分韻得<lb/>
　　相字<lb/>
天作元聖配<hi>東坡祭公文天生元聖必作之配</hi>公非淺夫相<hi>荆公詩骨相知非浅</hi>
<hi>丈夫</hi>乗風来帝旁捧日到天上兵戎在呼吸端委見力量<lb/>
三朝社禝臣勲業誰軰行堂堂囯伊周勃軰安敢望<hi>慶暦</hi>
<hi>聖徳詩可属大事重厚如勃</hi>清源始生地風土至今王釋氏從何得<lb/>
抱送真不妄<hi>事具行状</hi>好事榜其堂嘉名無以尚何人輒更<lb/>
改有識為悽愴端同聖削迹又類元覆醤思賢舊觀復<lb/>
<pb n="KR4d0235_SBCK_018-2b"/>
聞風懦夫壮堂上生輝光如公名始唱<hi>公唱名時日有五色</hi>姦骨<lb/>
死猶寒如公昔為将畫象出貂蝉疑公尚亡恙平生蓼<lb/>
莪心眷此應不忘嗟予生太晚不識天人状版啚猶未<lb/>
復晝錦無由訪維揚金繫腰歎息為誰放一麾忽南来<lb/>
遺迹增慕嚮當扵異夢䖏祠堂為公創<hi>公生時毋有異夢</hi>
　　新第先帰者五人燕子黄堂故事也酒半啜茶于<lb/>
　　忠献堂持盃以勸即席贈詩<lb/>
四海英才入網羅清源龍虎姓名多經魁蘭省得人傑<lb/>
䇿射楓庭收甲科奎宿呈祥前未見緯星還舎首相過<lb/>
一盃忠献堂中酒名節相期要不磨<lb/>
　　冩真自題<lb/>
<pb n="KR4d0235_SBCK_018-3a"/>
顔蒼髪白少精神傳得泉南老病身莫著金章著蓑笠<lb/>
丹青冩出更湏真<lb/>
　　士昭贈寸金魚子<lb/>
三印子魚猶未食寸金魚子輒先嘗郷人得得分鄊味<lb/>
轉使鄊心念故郷<lb/>
　　贈第二人石察判<hi>起宗</hi>
䇿冠諸儒巳奏聞不妨居次避平津坐看万石門闌大<lb/>
<hi>居万石坊</hi>轉覺朋山氣象新黄卷更窮稽古力青雲莫負致<lb/>
君身試觀忠献堂中像亦是當時第二人<lb/>
　　荔支七絶<lb/>
　　　陳紫<lb/>
<pb n="KR4d0235_SBCK_018-3b"/>
端明品第首推陳花裏姚黄是等倫郡圃一株稱小𬗋<lb/>
故家風味自宜珍<hi>興化所送及郡圃所生者皆小紫也</hi>
　　江緑<lb/>
枝頭已熟疑非熟蔡譜江家緑荔支真與泉南人物稱<lb/>
果中猶作亞魁推<hi>泉州自龍虎榜以耒多出第二人江緑在譜中為第二</hi>
　　皺玉<lb/>
莆中皺玉價傾城品第吾何敢妄評只恐此非真皺玉<lb/>
果然是玉亦虚名<lb/>
　　大将軍<lb/>
荔支名字大紛紛所見多應不逮聞别有深紅覇群品<lb/>
郡人呼作大将軍郡圃荔支<hi>以大将軍為冠</hi>
<pb n="KR4d0235_SBCK_018-4a"/>
　　玉堂紅<lb/>
天教尤物産閩中名字深竒日不同顧我素稱田舎子<lb/>
如何敢㗖玉堂紅<lb/>
　　奪先紅<hi>林囯正虙見贈因以詶之林嘗魁別頭</hi>
閩中荔子說莆中闕下竒包又不同正向鈐齋想風味<lb/>
奪先人送奪先紅<lb/>
　　七夕紅<lb/>
宅堂荔子無名字自我呼為七夕紅記得去冬𥘉到日<lb/>
家人指樹語衰翁<lb/>
　　貢院垂成雙蓮呈瑞因成鄙語勉士子<lb/>
大厦垂垂就嘉蓮得得開双双戴千物両両應三台<hi>泉南</hi>
<pb n="KR4d0235_SBCK_018-4b"/>
<hi>双蓮凢三開矣</hi>歡意重重合香風比比来人人冝自勉舉舉有<lb/>
廷魁<hi>梁魁登第沣宫有双蓮之瑞</hi>
　　陳賀州賦双蓮詩不言祥瑞次韻以酬<lb/>
紅蕖明鏡兩鮮鮮中有双頭更頴然天産人才兼産物<lb/>
公祥和氣不祥蓮耻談子厚表中瑞肯詠章安橋畔篇<lb/>
何日相呼登㤗華来華食實藕如舩<hi>楊公濟水嘉双蓮橋詩云昨日采蓮</hi>
<hi>者双双橋畔新舊花今不見喜見似花人楊集號章安</hi>
　　郡圃有荔支名白蜜者孰最晚戯成一絶<lb/>
紛紛蜂采百花帰蜜在枝頭竟不知造物要令甜在後<lb/>
時人莫訝孰何遲<lb/>
　　送王提幹<hi>渷</hi>
<pb n="KR4d0235_SBCK_018-5a"/>
昔年王儉容今共阿戎㳺嘗薬子當去請祠予欲休過<lb/>
從都幾日離别况逢秋帰上双親夀塗中莫逗留<lb/>
　　觀貢院畫春景圖<lb/>
梁棟翬飛氣象新畫工妙思亦通神要令寒士皆春色<lb/>
四景之中獨畫春<lb/>
　　韓魏公生于泉南州宅故未有祠扵典為闕郡圃<lb/>
　　有庵名大隱即之以祠八月戊子率同僚祀之<lb/>
天開我　宋太平基𬗋府真人下應期河朔魁梧出真<lb/>
相泉南葱欝産竒兒夢符蚌腹生珠夜事應台躔捧日<lb/>
時𬗋㡌清源發光采郡園深䖏立新祠<lb/>
　　陳提刑永仲以清名室志先徳也詩以羙之<hi>名孝</hi>
<pb n="KR4d0235_SBCK_018-5b"/>
<hi>則</hi>
龐公嘗有言我獨遺以清賢者扵子孫所遺良不䡖頴<lb/>
川老龍公落落前朝英帝命作南伯清徳如廣平宸翰<lb/>
一字褒不啻華兖荣是以自賢孫持節蜚英声結蘆桐<lb/>
城隅室以清爲名仰不黍厥祖俯能規後生我来聚星<lb/>
地喜見此老成公清不自言藹然著郷評時焉訪其室<lb/>
鄙吝不敢萌如覿任棠水似濯滄浪纓碩移清室風于<lb/>
以清寰瀛<lb/>
　　樸鄊釣隱圖<hi>蒋元叔名所居之地日林鄊畫啚見示爲作是詩</hi>
君不見少陵先生詩有說淳朴之䖏山川别廣文示我<lb/>
朴鄊啚山水髙長景竒絶嚴坂疑爲子陵隱昆溪想自<lb/>
<pb n="KR4d0235_SBCK_018-6a"/>
崑崙决漁人欵乃山水間抱璞含淳釣清㓗九仙高舉<lb/>
留遺躅三徑名家岀人傑早将朴直取巍科行展朴忠<lb/>
立竒節鳴琴百里邑既以朴化民横經泮水宫又以朴<lb/>
誨人他年致君尭舜上坐使風俗俱還淳功成名遂却<lb/>
帰去漁釣重尋舊隱淪廣文笑我言公朴甚我朴聞公<lb/>
家左原四面擁山岳迴隱如愚溪窈深若盤谷人皆朴<lb/>
其貌公又朴其學君子以爲古先進扵礼楽公郷真朴<lb/>
鄊胡爲不自覺碩公著隱眼帰尋舊盤旋酌酒梅溪上<lb/>
把釣蓴湖邊更畫左原山水圖與此朴鄊圖並傳天下<lb/>
大朴散巳乆二鄊猶在羲皇前<lb/>
　　八月十五日貢院落成賔僚咸集斥世俗之楽不<lb/>
<pb n="KR4d0235_SBCK_018-6b"/>
　　用飲文字也把盃邀月誦香滿一輪中句即席賦<lb/>
　　詩以勉多士<lb/>
揚輝秋月懸青天今夕何夕光更圎瓊為楼䑓玉為宇<lb/>
廣寒境界移清泉月斧雲斤天上手萬間突兀摩星斗<lb/>
白頭郡守呼衆賔共飲落成文字酒龍虎群仙上界還<lb/>
手移桂種栽泉山千枝万枝香不断人人有分行當攀<lb/>
姮娥慇勤寄消息科第要從勤苦得丹桂在君書卷中<lb/>
不湏遥向蟾宫覔<lb/>
　　送薛士昭<lb/>
相逢一咲慰衰遲問政論交両不疑直諒多聞三益友<lb/>
清新俊逸百篇詩瓜猶未及去何速橘已成懐喜可知<lb/>
<pb n="KR4d0235_SBCK_018-7a"/>
一薛居州非易得危言行見造朝時<lb/>
記得祥符識面時回頭二十二年非羡君學似川方至<lb/>
顧我身如鳥倦飛老境天教重㑹合異郷心最惜分違<lb/>
雁山親舊如相問征雁帰時我亦帰<lb/>
　　爱松堂前有緑竹一叢可爱旁有鷹爪花頗碍眼<lb/>
　　移去之<lb/>
忩前栽植不冝繁松竹相依妙意存不許閑花放鷹瓜<lb/>
要看高節迸龍孫<lb/>
　　提舶送菊酒有詩次韻入日<lb/>
鈴齋午睡夢魂驚僮僕歡呼洗破觥酒是爛柯山下法<lb/>
詩如藍水坐間成謾同陶令浮黄菊也勝蘇仙嗅落英<lb/>
<pb n="KR4d0235_SBCK_018-7b"/>
蓬鬂䔥踈對佳節因公撩起故鄊情<lb/>
　　九日登雲榭<lb/>
九日無悰懶出関強登雲榭望泉山傷心不忍㸔茱菊<lb/>
蓬鬂䔥踈淚點班<lb/>
　　十日同知宗提舶㳺九日山延福寺<lb/>
十日同㳺九日山山中好䖏畧躋攀桑田改変松猶在<lb/>
車馬徃来心自閑昨日風應吹𬗋㡌今朝菊已帯衰顔<lb/>
登臨稱愜南来意好逐飛飛倦鳥還<lb/>
　　御書閣<lb/>
黄龍溪上祥雲覆𬗋㡌山頭瑞氣蒙俗眼驚傳佛光現<lb/>
不知　宸翰在山中<lb/>
<pb n="KR4d0235_SBCK_018-8a"/>
　　思古堂<lb/>
孤嶼㳺人思謝公天台禅客亦思豐<hi>囯淸有思豐堂</hi>黄花境界<lb/>
誰思古堂在烟霞縹緲中<lb/>
　　善利王廟<lb/>
有徳扵民廟貌崇我来端為謝年豊曰暘曰雨皆神力<lb/>
不止南風與北風<lb/>
　　晋時松<lb/>
孤山陳伯巳物化九日晋松猶後生欲問東南両朝事<lb/>
風枝瀟洒侣談清<lb/>
　　秦君亭<lb/>
山中髙隱欲逃名不謂名随隱䖏成鑿石一泓詩𢾗首<lb/>
<pb n="KR4d0235_SBCK_018-8b"/>
也曾攻破五言城<lb/>
　　姜相峯<lb/>
相囯忠如宋廣平危言流落晋江城天資自直無心賣<lb/>
何事青山亦得名<hi>明皇謂宋璟徳宗謂姜相皆有賣直取名之語</hi>
　　無名木<lb/>
一木蒼然老更竒肻将名與世人知我来不具知名眼<lb/>
深愧平生不學詩<lb/>
　　姜秦峯<hi>舊在延福寺中後易之立前守生祠而迁其像扵西山石佛之下前守乃改忠献堂</hi>
<hi>額者</hi>
郡矦不識囯元勲釋子那知姜與秦隱士有靈應撫掌<lb/>
相公死亦不容身<lb/>
<pb n="KR4d0235_SBCK_018-9a"/>
　　陳公祠<hi>名偁字君舉</hi>
九年地主百年祠民自元豊結去思善政在人冝有後<lb/>
堂堂忠粛見公兒<lb/>
　　蔡端明詩<lb/>
賢矦去乆迹猶遺乞雨詩竒字更竒世俗妄論公政猛<lb/>
爱民心有彼蒼知<lb/>
　　石佛<lb/>
卧草埋雲不記秋忽然成佛坐岩幽紛紛香火来求福<lb/>
不悟前時是石頭<lb/>
　　聚秀閣<lb/>
清源山逺水流長九日溪山更異常髙閣摩雲聚秀氣<lb/>
<pb n="KR4d0235_SBCK_018-9b"/>
禅僧秀氣聚中蔵<lb/>
　　提舶送岩桂<lb/>
晋堂岩桂晚秋芳濃緑枝頭萬粟黄堂上主人分贈我<lb/>
要令燕寝有天香<lb/>
　　寄南安鹿宰<hi>何字伯竒</hi>
　予比至延福訪姜　祠則迁于他所問姜相墓則曰<lb/>
　不知也以語南安宰鹿君越数日南安見訪云祠巳<lb/>
　復舊墓亦得之且修治矣惟秦君亭未葺蔡端明詩<lb/>
　将與壁俱圯而不知護因寄南安<lb/>
春秋重復古二賢還舊祠直道不終廢髙風冝見思古<lb/>
墓出荆榛孤亭起頺墮更将碧紗籠覆護端明詩<lb/>
<pb n="KR4d0235_SBCK_018-10a"/>
　　貢院圖<hi>節推陳徳溥董貢院之後既成畫啚見示因作是詩</hi>
陳君少年登甲科紅蓮首泛清源波清源貢宇髙嵳峩<lb/>
同僚宣力陳君多鞭朴不施成不日首夏上梁秋半畢<lb/>
一點靈䑓輪奐飛十幅生綃畫圖出蒼蒼嘉木森千株<lb/>
新堤歩歩穿芙蕖移下蟾宫古丹桂<hi>種桂</hi>飛来海上真蓬<lb/>
壷他年君来作地主記得親曾視斤斧雁過山中寄我<lb/>
書要知多少新龍虎<lb/>
　　去年<lb/>
去年今日别吾家我鬂蒼然爾未華日佀去年人不見<lb/>
鬂毛白盡眼添花<lb/>
　　不求人一名如意<lb/>
<pb n="KR4d0235_SBCK_018-10b"/>
牙為指爪木為身撓痒工夫佀有神老病不䏻親把握<lb/>
不求人又却求人<lb/>
　　興化簿葉思文吾鄊老先生也比㳂檄見訪既别<lb/>
　　寄詩二十八韻次韻以酬<lb/>
莫年初仕塗暇日但書䇿儒生餘氣習筆端事揮斥政<lb/>
學両踈繆篇章稍沉溺楚東㑹詩豪酬唱奏金石逢埸<lb/>
争出竒遇險或遭厄忽泝三峽流遥經数州驛廬山看<lb/>
末足巫峯過尤惜西郊祠卧龍東屯弔詩伯飛飛猶倦<lb/>
鳥秋風送帰翮同行得嘉友鏖戦交鋒鏑弛檐白蘋洲<lb/>
天日去咫尺忠誼懐魯公覇業悲頃籍<hi>湖州設<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>舊祠項羽</hi>奉詔<lb/>
還故鄊齒落肌瘦瘠涕泗拜松楸荒蕪翦荆<hi>棘</hi>心期樂<lb/>
<pb n="KR4d0235_SBCK_018-11a"/>
田里誓不綰銅墨橐雖無陸金帰幸全趙璧陛下忽<lb/>
誤㤙泉南又分職入閩如入蜀枯腸復冥索腰縁病减<lb/>
圍髪為悲添白風仰秦君髙節慕姜相直悪語誰流傳<lb/>
同僚誤刋刻吾鄊老先生吏事以儒餙新篇似庭燎逺<lb/>
寄箴我癖把酒欲細論何時再㳂檄陽春七十首老豔<lb/>
萬丈射招邀屈原魂收召子厚魄驚開老病眼喜見墨<lb/>
妙蹟碩公倡斯文用夏变蛮貊<hi>近世作詩文者多溺扵異端之斈正頼郷先生</hi>
<hi>痛革其弊</hi>
　　送陸通判<lb/>
劇郡元非老手便庻民安我貳車賢二年不肻足到邑<lb/>
千里寕容吏索錢坐变池塘成貢宇平分風月上吟篇<lb/>
<pb n="KR4d0235_SBCK_018-11b"/>
弟兄不减雲間陸拭目看君日九迁<lb/>
我十年前㳺㑹稽堂名民事寓招提去㝷神禹蔵書穴<lb/>
帰泝子猷乗興溪萬壑千岩形夢寐十峯双澗記留題<lb/>
鑑湖倘許知章乞首訪故人尊共携<lb/>
　　觀郡守題名<lb/>
春秋羙悪不嫌同老子韓非一傳中壁上題名二百軰<lb/>
卓然名世両三公<lb/>
　　龍眼<lb/>
絶品䡖紅掃地無紛紛萬木以龍呼實如益智本非藥<lb/>
未比荔支真是奴<lb/>
　　金橘<lb/>
<pb n="KR4d0235_SBCK_018-12a"/>
黄柑緑桔未分珍瑣碎登盤輒献新正可呼為木奴子<lb/>
不知誰是鑄金人<lb/>
　　清源夫人趙氏挽詞<lb/>
全節忠臣配崇寕宰相家哀能变囯俗貴不御鈆華學<lb/>
佛窮三昧然松教五車遺芳載<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>管名夀両俱遐<lb/>
我竊清源禄欽聞孟母慈符分三子舎桂櫂両孫枝方<lb/>
戯黄堂綵俄豐𬗋㡌碑神州嗟未復長抱望夫悲<lb/>
　食薑<lb/>
辣皺人眉性最良薬中功效不㝷常吾儕自是生無智<lb/>
夫子何曾食徹薑<lb/>
　　食芋<lb/>
<pb n="KR4d0235_SBCK_018-12b"/>
我與瓜𬞞味最冝南来喜見大蹲鴟帰與傳耴東坡法<lb/>
糝玉爲羔且療飢<lb/>
　　夢二叔<lb/>
二叔年皆八十餘經年不見乆無書江山不隔還鄊夢<lb/>
昨夜迢迢到佛廬<lb/>
　　懐胡侍郎邦衡<lb/>
今世汲長孺廬陵胡侍郎孤忠一封事千載両剛腸晚<lb/>
節逢明主丹心契上蒼群兒巧相中直道亦何傷<lb/>
　　悼汪舎人飬源<lb/>
撲被周廬日夤縁識偉人<hi>庚辰同考殿試</hi>節因辝辟著志向得<lb/>
言伸伯仲同持橐声名壓縉紳人仁邦囯瘁可贖百其身<lb/>
<pb n="KR4d0235_SBCK_018-13a"/>
　　悼張舎人安囯<lb/>
天上張才子少年觀囯光髙名一枝桂遺爱六州棠出<lb/>
世纔成佛修文遽作郎長沙屈賈誼宣室竟凄凉<lb/>
　黄花<lb/>
温陵地雖温十月𥘉黄花天然傲霜性炎威莫能加不<lb/>
趂重陽摘自爱晚節嘉宦㳺胡不帰三徑荒吾家<lb/>
　　飛蚊<lb/>
九月不粛霜十月猶飛蚊不知従何来乗昏動成群觜<lb/>
利巧能嘬類多非熏青蠅與白鳥自古常紛紛<lb/>
　　夫子泉<lb/>
君不見水經品第天下水康王谷中泉第一但知耴水<lb/>
<pb n="KR4d0235_SBCK_018-13b"/>
不取人品第未容無得夫又不見武昌山中清冷淵名<lb/>
因人重逢蘇仙至今人呼作菩薩淪入異教非吾泉刺<lb/>
桐城中泮宫裏大成殿下新泉水不湏更以品第論混<lb/>
混源流自夫子諸生㳺泳芹藻間日飲一瓢心慕顔聦<lb/>
明不𢾗逺公社<hi>庐山蓮社有聦明泉</hi>清白大勝卧龍山<hi>越州卧龍山下有清</hi>
<hi>白泉范文正公名</hi>聖毓尼丘家闕里泉脉胡為今在是周流天<lb/>
下皆羙泉浚井得之泉更羙我来酌泉仍叩頭遐想洙<lb/>
泗三千㳺世間何䖏有此水此州無愧名泉州<lb/>
　立髙桂坊<lb/>
書生未折桂短檠事然膏一朝桂入手不記燈窓劳回<lb/>
視𥿄上語弃置等弃髦曲學如公孫髙第何足褒温陵<lb/>
<pb n="KR4d0235_SBCK_018-14a"/>
號多士<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>食苹蒿臚唱十年間魁亜出二豪向来此<lb/>
坊中一門五夢刀月中仙子帰天香滿藍𫀆大對壓<graphic n="KR1007" url="https://raw.githubusercontent.com/kanripo/KR-Gaiji/master/images/KR1007.png" mimeType="image/png"/>
董同登盡劉曺嘉名換扁榜鉄畫新揮毫我欲成其羙<lb/>
逺大期伊皐桂髙固可喜更㸔名莭髙<lb/>
　　洛陽橋<lb/>
北望中原万里遥南来喜見洛陽橋人行跨海金鼇背<lb/>
亭壓橫空玉虹腰功不自成因砥柱<hi>中流有岩石</hi>患冝預俻<lb/>
有風潮<hi>紹㒷戊午嘗為颶風暴雨所壊</hi>蔡公力量真剛者遺爱勝扵鄭<lb/>
囯僑<lb/>
　　移庖貢院知宗即席賦詩次韵<lb/>
預讀嘉賔小雅章銀𫀆行見鷺成行彬彬周室士升俊<lb/>
<pb n="KR4d0235_SBCK_018-14b"/>
濟濟禹庭言拜昌落筆詞源俱倒水何人觜距獨專場<lb/>
<hi>退之詩子府專場夸觜距</hi>清源欲志新人物定有英才副所望<lb/>
　　知宗贈金桔報以香橙<lb/>
桔以金為重橙因香見竒拜嘉欣孰早報貺愧来遲好<lb/>
䖏君湏記良天我正思<hi>魏野詩云南應思桔抽天</hi>聊修徃来好更<lb/>
誦木瓜詩<lb/>
梅溪先生後集卷第十八<lb/>
<pb n="KR4d0235_SBCK_018-1a"/>
梅溪先生文集卷之十八<lb/>
　　青詞<lb/>
　　　還醮<lb/>
荷洪造之無私㣲生有托痛雙親之不見遺願猶存徳<lb/>
思報扵難忱情尤深扵罔極輒殫悃愊仰叩髙明竊念<lb/>
臣昔在先臣時爲大觀當年齡之及壮念嗣續之未生<lb/>
䖍發精衷哀投大道諾列宿真官之醮繪九天仙使之<lb/>
容誠果逹扵杳冥應㡬同扵影嚮躬生三子目見諸孫<lb/>
嗟聖恩之未酧俄人亊之已变先人奄棄母氏継亡由<lb/>
㣲臣罪逆之深致先致因循之乆凡歲星之屡易猶心<lb/>
碩之未償兹集羽流欽修醮式薄奉蘋蘩之薦聊伸豺<lb/>
<pb n="KR4d0235_SBCK_018-1b"/>
獺之誠仰祈上帝之是臨俯兾衆真之咸集釋亡者九<lb/>
泉之累碩遂超昇宥臣門百指之愆永資覆育<lb/>
　　　代道士薦師<lb/>
稽顙投誠仰黷髙明之聴刳肝瀝血俯陳哀痛之詞恭<lb/>
慿三界之妙香上徹九霄之仙路庻通悃愊曲賜憫憐<lb/>
伏念臣湏以先師遽捐浮世莫救巳亡之命徒懐罔極<lb/>
之恩嗟日月之不居痛神魂之何在追念平生之岀䖏<lb/>
恐貽造物之譴誅雖占籍為羽流尚宅身為塵網粗植<lb/>
膏腴之業妄為金榖之謀寄口腹扵羶葷有傷物命留<lb/>
情性扵麯蘖致䘮天真不能辟榖扵山林况復結廬扵<lb/>
田里稔茲祸釁夭爾年齡焉非一念之知不堕三塗之<lb/>
<pb n="KR4d0235_SBCK_018-2a"/>
苦臣忝承道業夙荷慈恩無伸報謝之門薄示薦羞之<lb/>
意䖍遵科式爰㪯醮章仰祈大道之慈悲曲宥幽魂之<lb/>
罪戾借冷風而滌濯洒甘露以清凉聴大法而入宝珠<lb/>
歌洞章而朝金闕雖形骸杇腐生前無羽化之功庻神<lb/>
識逍遥死後遂仙逰之樂<lb/>
　　　代道士薦母<lb/>
非天何戴乆資覆育之恩無母烏生曷報劬劳之徳仰<lb/>
黷盖髙之聴俯陳罔極之恩儻賜憫憐庻通悃愊伏念<lb/>
臣頃縁母氏偶遇厄年百藥不靈莫救沉痾之虐九霄<lb/>
雖逺不違疾痛之呼輒懐請儔之私果獲更生之賜尚<lb/>
擬親年之永稍稽心諾之償屢易寒暑兼懐喜懼日月<lb/>
<pb n="KR4d0235_SBCK_018-2b"/>
逝矣嗟桑隂之不留人夀㡬何恨河清之難俟未遂蘋<lb/>
蘩之報俄興風樹之悲罪逆所延噭號何及爰自重泉<lb/>
之隔遽驚百日之臨媿殘喘之尚存痛神魂之何在恭<lb/>
命羽士䖍修醮科用酧昔日之鴻恩載助兹晨之哀薦<lb/>
兾資道䕃薄報母慈仰祈上帝之哀矝曲宥幽魂之罪<lb/>
戾渡仙橋而瞻玉像永脫九幽聴大法而入宝珠遐超<lb/>
三界<lb/>
　　　代萬叔夏孫先覺二首<lb/>
居髙聴邇不遺疾痛之呼施厚報䡖薄致苾芬之薦輒<lb/>
殫哀悃仰叩大鈞庻慿三界之妙香上逹九霄之雲路<lb/>
竊念臣頃以糟糠之偶適罹拆副之灾裂肺肝㡬痛受<lb/>
<pb n="KR4d0235_SBCK_018-3a"/>
蝮蛇之禍誤形夢寐竟非㷱虺之祥亊不止扵驚姜罪<lb/>
深憂扵訟酈頼噭號之有應信蒼昊之非遥遂扵困踣<lb/>
之餘輒沐保全之賜雖𣑽音數誦冤未息扵三生而大<lb/>
道垂休經靡劳扵八說顧蒙恩之有日思報本之無門<lb/>
恭致羽流䖍修醮式奉蘋蘩之至㓗献蝼蟻之㣲誠仰<lb/>
祈上帝之是臨俯兾百神之咸集恩施幽隱敢期七祖<lb/>
之飛昇福及賤㣲永庇百年之伉儷<lb/>
大道難名孰識盈虚之有㣲臣有感黙垂覆宥之仁輒<lb/>
殫悃愊之私仰黷髙明之聴伏念人生以得男為喜孝<lb/>
子以無後為憂嗟冷族之不蕃痛私門之薄祐伯氏早<lb/>
亡而竟無嗣續㣲臣不肖而独守宗祧爰從合姓而来<lb/>
<pb n="KR4d0235_SBCK_018-3b"/>
深負傳家之念瓦巳三弄孤纔一懸方居襁褓之中屡<lb/>
致憂危之患曽伸懇禱曲荷保全敢忘禳謝之佟少答<lb/>
生成之賜恭慿羽士式㪯醮科用陳蝼蟻之誠肅奉蘋<lb/>
蘩之薦允頼洪鈎之庇永延孺子之年頭角有成箕裘<lb/>
不遂坐消餘釁母煩命百藥之名克嗣先盟尚兾有二<lb/>
雖之慶<lb/>
　　　代周元授<lb/>
非蘋蘩蕰藻之至㓗雖君子不能薦神儻齋戒沐浴之<lb/>
或修而惡人而可祀帝遥望九霄之雲路恭焚三界之<lb/>
妙香願伸悃愊之私仰報穹隆之徳伏念臣某有生匪<lb/>
宜爲徳最凉善不積以致殃動輒成扵得咎世人𣣔殺<lb/>
<pb n="KR4d0235_SBCK_018-4a"/>
隂幸其灾造物見憐屢赦其罪頃縁闔族咸遇厄年属<lb/>
土木之頻興惧隂陽之有犯妄懷請禱果致蒙休逮蒲<lb/>
栁之旣衰斍門䦨之多釁殘生薄祐存遭横逆之憂孀<lb/>
女来帰復染沉痾之虐㡬縲絏之不兑分溝壑之是填<lb/>
訴衰痛扵查㣲荷恩私扵影響念呼天扵前日𢾗至于<lb/>
三思反本扵此時心宜克一恭延羽士䖍㪯醮章寓礼<lb/>
意扵庻羞逹精誠扵有昊百神咸集列宿来臨居髙之<lb/>
聴甚明臣旣蒙恩扵疇昔祸滛之理不昧臣當改過扵<lb/>
将来<lb/>
　　　代萬叔永<lb/>
疾痛倦辱則呼天幸延殘喘齋戒沐浴以祀帝用酧大<lb/>
<pb n="KR4d0235_SBCK_018-4b"/>
殫輒恩悃愊之私仰黷高明之聴伏念臣比縁暮景頻<lb/>
遇厄年病侵犬馬之軀殃及箕箒之妾雖肘後之方屡<lb/>
閱而竈中之藥不靈蒲栁非堅憂風霜之莫保糟糠至<lb/>
賤惧溝壑之是填窮故懐反本之心病斯有請禱之亊<lb/>
自伸丹悃果荷洪休命咸獲扵更生喜旋臻扵勿藥不<lb/>
特脫負薪之慮又将舒就木之期顧茲感戴之誠敢怠<lb/>
苾芬之報恭臨仙宇光啓道塲仰期上帝之是臨俯兾<lb/>
百神之咸集俾萬灵之䝉福碩七祖之超生赦臣無窮<lb/>
之罪愆寛臣有限日月洪惟有昊頋常居髙而聴之卑<lb/>
庻使餘生尚可耕前而耘後<lb/>
　　　又代黄詞<lb/>
<pb n="KR4d0235_SBCK_018-5a"/>
肖茲形質旣蒙持載之恩禱尔神祗又荷生全之賜敢<lb/>
伸愚悃恭叩地靈伏念臣蒲栁之姿易凋桒榆之景多<lb/>
患頃與糟糠之偶咸罹屯蹇之灾深疑獲戾扵幽明将<lb/>
恐併命扵朝夕心妄懐扵請禱躰咸脫扵沉痾顧茲蝼<lb/>
蟻之誠敢忘豺獺之報壠耕而登黍稷澗采以奉蘋蘩<lb/>
倘䝉后帝以見歆庻俾百神之不吐頭童齒豁尚貪湏<lb/>
臾之生山髙水長难報博厚之德<lb/>
　　　代劉仁叟<lb/>
痛則呼天意不忘扵反本病斯請禱情盖迫扵爲親輒<lb/>
殫悃愊之私仰黷髙明之聽切念臣某兹者伏縁父某<lb/>
齒當遟暮躰卧沉疴屡費醫巫未去韓公之瘧徒劳祝<lb/>
<pb n="KR4d0235_SBCK_018-5b"/>
史莫禳齊景之痁職雖勤扵問安効未收扵嘗藥深惧<lb/>
枽榆之暮遽凋蒲栁之姿静念厥愆孰貽伊慼豈私門<lb/>
之多釁故隂譴之莫迯或因丘壠之营有戾隂陽之理<lb/>
塹山谷而下傷地脉冐刑禁而上犯天星積邪氣以奸<lb/>
和致衰年之在疚臣忝居子職忍視父憂退思請命扵<lb/>
百神孰若祈衰扵上帝恭慿羽士䖍醮設科少伸蝼蟻<lb/>
之誠薄致蘋蘩之薦仰祈洪造黙覆湛恩赦臣門巳徃<lb/>
之愆賜臣父更生之命居髙聴迩誠倘逹扵彼蒼祸散<lb/>
殃消喜佇㸔扵勿藥<lb/>
　　䟽文<lb/>
　　　雙蓮潭請水䟽<lb/>
<pb n="KR4d0235_SBCK_018-6a"/>
旱魃為虐千里起望雲之心精誠所加匹夫有動天之<lb/>
道輒殫哀悃仰叩靈潭切以歲丁六甲之窮夏有四旬<lb/>
之旱嘉榖垂成而一旦俱槁蒼生失望而寸心𣣔焦曩<lb/>
憑三寳之威神逺詣雙蓮之靈宅求一勺扵渊潭之内<lb/>
謁百神扵廟貌之間雖旬浹之已踰曽禱祈之莫應甘<lb/>
雨彌閣亢陽益驕豈斯民積釁之所招抑上帝至誠而<lb/>
難感人無為命惟填壑之是憂龍亦何心乃在渊而弗<lb/>
救志未伸扵一請理必至扵再求伏碩走雷霆扵俄頃<lb/>
之間興雲霧扵呼吸之際亟下霈然之澤坐消太甚之<lb/>
灾霖此槁苗尚有勃興之望救茲黔首免為轉死之徒<lb/>
倘副㣲誠敢忘大賜<lb/>
<pb n="KR4d0235_SBCK_018-6b"/>
　　　明慶教院請講䟽<lb/>
釋迦說法祗樹一朝地闢天開智者起教扵台山乃千<lb/>
古風清月白自鶴林之<graphic n="KR1254" url="https://raw.githubusercontent.com/kanripo/KR-Gaiji/master/images/KR1254.png" mimeType="image/png"/>㓕暨佛壠之凄凉孰知斍路<lb/>
之帰罔識真心之在有資上徳為發㣲言共惟某人大<lb/>
講師脫迹儒門潜心釋典躬服名師之訓屡從哲匠之<lb/>
㳺大明止觀之淵源深悟法門之㫖趣緇林駐錫聳頭<lb/>
角扵東靈法座横經振聲名扵西掖乆握元珠而自照<lb/>
碩施甘露以旁霑况潜澗之道塲實慧光之古刹念乆<lb/>
虗扵蓮席思大振扵潮音光我家風還他作者翕尔群<lb/>
情咸快如披雲霧以觀天咄㢤小子何知可咲蚍蜉之<lb/>
撼樹因道心之無争見慈徳之有容幸副衆縁一佛事<lb/>
<pb n="KR4d0235_SBCK_018-7a"/>
　　　惠政橋施水䟽<lb/>
人惟惠政之懐度橋者有如帰市道多暍死之患得水<lb/>
者勝如捄焚創隙地之𢾗椽汲甘泉之萬斛有資好亊<lb/>
共結善因分金溪不涸之流為樂邑無窮之施利霑居<lb/>
室奚煩鑿井而得泉澤及路人不必望梅而止渇<lb/>
　　　舘頭甃官路䟽<lb/>
樂邑江山素號東南之勝舘頭驛道實為来徃之衝積<lb/>
水潦以傷隄致官私之病渉𣣔捄泥塗之辱輒興畚鍤<lb/>
之工有資槖金以伐山骨共植無窮之利寕計不貲之<lb/>
財将使濘不䧟車遂無六十里之患庻㡬㟁弗為谷何<lb/>
止三千年之長<lb/>
<pb n="KR4d0235_SBCK_018-7b"/>
　　　小小園覓花䟽<lb/>
伏以名利區區何足為樂園林小小聊以自娱彭澤之<lb/>
徑方開草堂之芲殊少廣求異品遍扣名園輒効栁州<lb/>
因談咲而為故事無忘宣子碩封植以比甘棠<lb/>
　　　淵源堂上牌文<lb/>
伏以黨有庠而家有塾幸逢教化之興伏其几而升其<lb/>
堂敢負淵源之斈况剡溪藴秀之地有汝南家訓之存<lb/>
詵詵子弟之趋庭亹亹父兄之樂教堂軒並建齋室宏<lb/>
開集群彦以論文舘同襟而恢義富而䏻教亊實可書<lb/>
遂廣采扵篇章用一新其標榜伏碩上牌以後益湏富<lb/>
學竚㸔輝聲襲謝客之風流猗蘭擢秀種竇家之隂徳<lb/>
<pb n="KR4d0235_SBCK_018-8a"/>
丹桂聯芳凡属㳺從共増歡慶<lb/>
　　祭文<lb/>
　　　祭孫子尚文昭<hi>皜開封人紹興乙丑卒于㑹稽年三十二</hi>
嗟嗟子尚君亡矣夫千里風傳真乎偽乎謂果然耶君<lb/>
氣如長虹貌如明珠才如錦綉語如瓊琚躰有四乳之<lb/>
竒目無再閱之書意造物者不偶然而生之必将冨貴<lb/>
其形軀豈青春之方壮不霑一命而云殂謂果不然耶<lb/>
郷人西還訃音不虗謂君𥘉諧和鳯之鳴日更晦朔之<lb/>
餘死扵鵬吿賈生之月而地扵勾踐之故都嗚呼悲乎<lb/>
吾平生道義之故人果為異郷之新鬼乎自䎹訃兮十<lb/>
日晝痛哭而夜欷歔豈無友朋知心巳無白雪陽春歌<lb/>
<pb n="KR4d0235_SBCK_018-8b"/>
誰和子流水髙山弹誰聴予君帰不留孰為我徒長記<lb/>
與君從容聮席扵金谿之日涕泣分𬒮扵白沙之𥘉付<lb/>
悲歡聚散扵一夢閱十年如過隙之駒我匏繋扵簫臺<lb/>
君萍飄扵太湖渺天涯與海角歎影隻而形孤前年仲<lb/>
春書傳鯉魚謂将從伯氏扵天白必命駕而㝷吾念君<lb/>
不負扵一諾固甞辨鷄黍而掃吾廬望車音兮杳杳欝<lb/>
吾懐兮不舒豈千里之期不可審而行止有非人所䏻<lb/>
為者歟吾亦謂二人齒髪未衰而後㑹必有豈知一别<lb/>
而死生殊途天乎痛㢤天乎痛㢤某罪逆殘生縗絰未<lb/>
除不獲效巨卿之執紼訪元伯之輀車慶招提明君甞<lb/>
寓居意神魂之或在奠一束之生芻<lb/>
<pb n="KR4d0235_SBCK_018-9a"/>
　　　祭姑丈季公佐<lb/>
鳴呼吾郷老成日就凋零尚餘㡬翁踈若晨星𢾗點光<lb/>
芒旋斍㣲㓕天不慦遺公又奄忽耆年舊徳孰在郷評<lb/>
紛紛後生無復典刑嗚呼哀㢤仁者宜夀公夀未足六<lb/>
十四而公在化為促善人有後公後必興佩詩服書蘭<lb/>
玉滿庭人皆謂公德如燕竇五桂未芳公弗及候我独<lb/>
謂公死目可瞑含咲九原少遟子荣人或謂公死有遺<lb/>
恨仲婦且帰公弗及見我謂不然仲子最賢必全孝道<lb/>
以終三年嗚呼哀㢤昔我先姑獲配君子云胡不淑壮<lb/>
年而死我從稚髮出入公門誨我撫我如姑尚存公今<lb/>
旣亡我寕不涕前人風味傷㢤孰継念公永帰無復還<lb/>
<pb n="KR4d0235_SBCK_018-9b"/>
期公神在天思莫見之公魄在棺愛莫起之奠以永訣<lb/>
疇堪此悲<lb/>
　　　族人祭十四伯母文<lb/>
嗟吾宗之薄祐兮綿七葉而未昌保先業而不墜兮猶<lb/>
不滿乎數房念伯父之在昔兮能勤儉以自将獲夫人<lb/>
以内助兮措生涯扵小康家克成而莫享兮痛嗣續之<lb/>
早亡化門户而為異姓兮咎徃慮之匪良鬼求食而卒<lb/>
餒兮嘆後祀之凄凉幸孤女之僅存兮帰躰魄扵故崗<lb/>
羅棺前而設拜兮酸子姪之腑腸悼吾宗之不幸兮抱<lb/>
無窮之痛傷<lb/>
　　　又代女壻<lb/>
<pb n="KR4d0235_SBCK_018-10a"/>
嗚呼生女不生男古人不幸而發此憂愁無聊之語也<lb/>
何吾先丈人之積善有夫人為之配而亦罹此苦也先<lb/>
王制禮大宗無後必継之以小宗之子也何後世之甘<lb/>
心㓕絶而莫知乎此也㪯千金之産而卑之異姓此猶<lb/>
未足訛也忍使祖宗求食而餒同乎若敖之鬼也夫人<lb/>
腹生五女某幸娶其季也平昔登門曲荷恩私念啚報<lb/>
之無地也矧使折其囊槖取其膏腴以為巳利也今焉<lb/>
曲盡送終之礼而不敢辞亦固其義也擗踴哭泣哀而<lb/>
送之者乃二孤女與吾僚壻也靈輿前邁道路感傷不<lb/>
見孝子慈孫為夫人二涕也<lb/>
　　　祭毛叔度主簿文<lb/>
<pb n="KR4d0235_SBCK_018-10b"/>
嗟嗟叔度誰謂子乎死也哀哀蒼天禍何至乎至也以<lb/>
子之聰明俊邁軒昻磊落固宜致逺大而躋顯仕也豈<lb/>
青春方盛一分官况遽爲新鬼也昔顔囬生不遇時而<lb/>
短命賈生䖏非其地而傷生王楊盧駱之徒器識不足<lb/>
以逺到死固其理也子有回之善而時非東周有誼之<lb/>
才而地非長沙有王楊盧駱之文而器識過之柰何年<lb/>
亦不多乎顔賈而命僅同乎四子也而今而後吾知造<lb/>
物者之無情有才者之無命富貴夀夭多不在此而在<lb/>
彼也昔吾年未冠而子方志學黄卷同彼短檠共照相<lb/>
期以古人相待以囯士也童子彫䖝我拙子工子果凌<lb/>
雲我終不能継風騷之靡也亊業麟經我踈子明子果<lb/>
<pb n="KR4d0235_SBCK_018-11a"/>
得泉我終不能探謹嚴之㫖也招仙賦詩瀑水聯句子<lb/>
歌陽春我必和之以巴詞之鄙也我愚我𥚹動多忤物<lb/>
子慧而寛容能我失我甞自目曰狂而命子以逹子不<lb/>
以有餘者自多我常懐不及之媿也賢関行藝蘭省聲<lb/>
名子先着鞭我猶未䏻攀逸軌也邇年以来出䖏稍異<lb/>
我因贏粮子棲枳棘偶家難之各丁幸残生之未㓕方<lb/>
期握手以更弔誰謂訃音之驚耳也子有親䘮在殯慈<lb/>
母在堂兒糿而孤婦少而孀意子目不及瞑而<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>恨無<lb/>
巳也然子讀古人之書逹死生之理窮逹夀夭等一夢<lb/>
耳假令彭𣆀其年伊呂其位大都不過𢾗十寒暑亦無<lb/>
此身矣子固宜安其不幸從先大夫扵萬里也<lb/>
<pb n="KR4d0235_SBCK_018-11b"/>
　　　又代周元授<lb/>
嗚呼悲夫子胡為乎而止扵斯也人孰不為子悲莫甚<lb/>
乎老人之私也我昔識子扵年少期子之不凡知子之<lb/>
貴不疑也巳有息女年猶未笄命執子之箕帚奉子㓇<lb/>
盥之匜也子方蜚妙譽扵賢関馳大名扵省闈人争貪<lb/>
扵擇臠子不慕扵牽絲也一諾千金断然不移子之風<lb/>
誼非古人其誰為吾鄉不振頼子以光輝吾門薄祐頼<lb/>
于以扶持也婦翁女壻義同半子而我扵子情實倍之<lb/>
去也歲仲春赴官丹丘吾甞遣吾兒以随也瓜期未半<lb/>
坐席未煖遽罹家艰而零丁以帰也人皆謂子年方少<lb/>
壮志方逺大佇俟祥琴千里奮飛也豈期一疾奄然長<lb/>
<pb n="KR4d0235_SBCK_018-12a"/>
逝而莫追也子病之革念𣣔見予而予不知也及扣門<lb/>
而子巳絶心懐不見之恨涕有無從之揮也予髮種種<lb/>
予鬢星星死灰其心槁木其形今又失子生亦胡為也<lb/>
吾當忍死畢子後亊勉吾女以共姜之節勿奪其志庻<lb/>
無恨扵柏舟之詩也子之孤始三歲俟其免水火脫襁<lb/>
褓教之育之㑹有成人時也亦有天地鬼神臨在上質<lb/>
在旁吾言不欺也<lb/>
　　　祭潘先生文<lb/>
紈袴不餓儒冠誤身吁嗟先生乃尔邅迍何負扵心何<lb/>
罪扵人何命之不淑何天之不仁何才之豊而命之嗇<lb/>
何氣之壮而志之湮先生之文也浩乎如韓愈之無涯<lb/>
<pb n="KR4d0235_SBCK_018-12b"/>
先生之才也飄然如謫仙之不群弄翰染墨也季義山<lb/>
之險恠絺章繪句也廋開府之清新蕭瑟乎東野之寒<lb/>
<graphic n="KR1254" url="https://raw.githubusercontent.com/kanripo/KR-Gaiji/master/images/KR1254.png" mimeType="image/png"/>寞乎原憲之貧欝欝乎鄭廣文之坎軻栖栖乎杜陵<lb/>
老之酸<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>北窓萬言曽不直一柸之水豈非命壓人頭<lb/>
盖不許其伸也耶二十餘年淹徊海濱孰斈道而不先<lb/>
生是師孰擇善而不先生是隣主盟吾郷之綘帳作成<lb/>
吾黨之斯文紛紛後生頭角璘珣夫豈自賢非教曷因<lb/>
施厚報輕痛何可陳投老西行俻甞險勤小戦輒衂大<lb/>
期遽臻戯侮有揶<graphic n="KR2952" url="https://raw.githubusercontent.com/kanripo/KR-Gaiji/master/images/KR2952.png" mimeType="image/png"/>之鬼除禳無欝壘之神酒柸多握<lb/>
手之交盖棺無慟哭之賓幸有嗣之可托頼葭莩之懿<lb/>
親某等摳衣㝡乆辜恩㝡甚今日之奠巳不及哀矣從<lb/>
<pb n="KR4d0235_SBCK_018-13a"/>
傷血淚之沾巾<lb/>
　　　祭陳景韶文<lb/>
嗟嗟吾丈命止斯耶半世而亡云胡不嗟吾丈平生真<lb/>
可人也胡為天年不少相假昔在妙齡父兄早亡惸然<lb/>
一身遂克肯堂生涯旣饒襟義彌篤指廩高風鄊人所<lb/>
服賔客過門歡咲迎逢賢如北海尊常不空酒柸流行<lb/>
詼諧談謔坐有車公人誰不樂晚年風度比迹東山自<lb/>
謂醉翁不在酒間賤子區區曽献衷曲𥿄上遺言猶䝉<lb/>
記録嗚呼哀㢤皎皎雙珠俊秀有餘人謂君家三卋詩<lb/>
書指人有日振耀門閭公胡不留以待安居嗚呼哀㢤<lb/>
春秋方盛自知必死手書後亊以貽厥子易簀之際了<lb/>
<pb n="KR4d0235_SBCK_018-13b"/>
然可喜古之逹人未必如此賤子不肖辱知㝡深疇昔<lb/>
登門曲荷開襟拜違經年忽奉訃音臨棺大動涕泣能<lb/>
禁<lb/>
　　　寒食祭始祖文<lb/>
昔我始祖西来自杭避地擇所山林遯光今二百年子<lb/>
孫寖昌善苟不積流何以長欝葱佳城爰在此崗乃與<lb/>
夫人髙下異藏祔<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>纍纍喬木蒼蒼寒食拜掃礼修故<lb/>
常紏合宗族共酹一觴<lb/>
　　　祭始祖母文<lb/>
昔我始祖来居左原夫人相之以有子孫歴載二百墳<lb/>
墓尚存中間偶遺㡬忘大恩訪而得之了非妄言乃與<lb/>
<pb n="KR4d0235_SBCK_018-14a"/>
始祖髙下異墳兹遇寒食坡荒薦繁庻使百世不忘本根<lb/>
　　　祭孟丙文<lb/>
嗟嗟孟丙吾㓜児也七歲而亡吁可悲也汝生而眉目<lb/>
分明神氣清秀骨有伏犀之竒也声音琅琅語話了了<lb/>
而世事稍稍䏻知也吾與朋友講習二兄侍立而汝必<lb/>
随也吾徒数十人汝類能識其姓第名字退而品藻之<lb/>
於其私也吾謂汝早慧如許他日必未昜量豈意止於<lb/>
斯也吾之所飲恨者翫汝之病救汝之遲也𥘉亦謂汝<lb/>
起止䡖徤豈数日之間遽至弗支也生於村落所恨苦<lb/>
者無妙藥良醫也致汝無辜由我之罪茹苦抱痛無窮<lb/>
時也當汝之死家禍方稔而仲兄之勢尤危也吾方愴<lb/>
<pb n="KR4d0235_SBCK_018-14b"/>
惶驚怖不得盡下殤之禮以<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>汝遶墳三匝以苦汝情<lb/>
雖鍾而㤙巳虧也汝今死巳百日矣汝母方獲視汝之<lb/>
墳而吾方獲祭汝以詞也汝昔在襁褓婆鍾愛汝今祔<lb/>
<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>于側魂魄必有依也汝父母親戚朝夕哭泣以思汝<lb/>
夜常夣寐以見汝兾汝有再生之期也天地鬼神黨憫<lb/>
汝之横夭釋我之罪愆使汝復為吾子以慰莫景之思<lb/>
也汝或夤縁未断魂識有知當随父母以歸也<lb/>
　　　祭支夫人文<lb/>
某稔聞夫人有勤儉起家之德亨富夀康寕之福昔嘗<lb/>
過其門閭恨無登堂之階邇来夤縁多幸獲預葭莩之<lb/>
未始登門於去年之春然是時夫人之次孫寢疾巳革<lb/>
<pb n="KR4d0235_SBCK_018-15a"/>
不敢伸候見之禮逮去年之夏来哭夫人之孫之䘮始<lb/>
獲見於稠人之中然時方哀痛雖𣣔奉觴而不可得姑<lb/>
少遲之以俟他日今乃遽聞夫人之㐫訃匍匐而来而<lb/>
夫人已盖棺矣某以通家之故期歲之間足三及門一<lb/>
以問疾二以弔䘮竟不獲少伸為夀之願乃以一觴而<lb/>
奠訣人世如此吁可歎哉<lb/>
　　　代祭宋彦才文<hi>二首</hi>
念吾鄉之耆舊所餘纔二三人嗟浮世之年齡自古稀<lb/>
七十者况善人相継而淪沒俾後生亡得以依帰衋尔<lb/>
傷心澘然出涕惟公望傾士論徳冠鄉評妙齡接歩於<lb/>
青衿白首㳺心於黄卷殖千金之産治生不羡於陶朱<lb/>
<pb n="KR4d0235_SBCK_018-15b"/>
戯五綵之衣色飬未多於萊子優㳺窓几組繪篇章有<lb/>
貟外之遺風恨錦𫀆之不奪継廣平之餘韻賦梅花而<lb/>
甚工讀方外書有文選學唯以一經而教子不求五斗<lb/>
以折腰尚期羔鴈之招㡬在枽榆之晚豈意海漚之遽<lb/>
㓕堪嘆朝露之昜晞過眼百年轉頭一夣某居聮枽梓<lb/>
世續葭莩蚤從蘭玉之㳺曾快雲天之覩家声不振媿<lb/>
同北阮之貧人品甚㣲謬辱東牀之選拜門蘭之未㡬<lb/>
俄簮履之遽違徒然肝膽之摧莫遂丘山之報撫棺有<lb/>
<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>掩𬒮何追聊伸半子之㤙薄致一觴之奠<lb/>
嗚呼人生百年兮長短㡬何吾鄉故老兮零落無多月<lb/>
落天池兮夢断南柯丈人一徃兮迅若飛梭明朝理玉<lb/>
<pb n="KR4d0235_SBCK_018-16a"/>
兮湖山之阿月魄氷魂兮誰共吟哦輀車届道兮薤露<lb/>
興歌臨棺奠别兮涕泗滂沱<lb/>
　　　代諸生祭周仲翔母文<lb/>
嗚呼孟母不生三遷教墮婦人義方麟踈鳳稀伊昔汝<lb/>
南家声尚㣲刀筆是傳詩書罔知夫人登堂潜歔黙欷<lb/>
曰我有子非儒曷帰仲子妙齡秀目踈眉喜謂良人兹<lb/>
迺佳児罄我槖金給尔師資手調㷱膽志在荷衣皎皎<lb/>
明珠長浪益竒業勤藝苑心探聖涯高視雲霄平歩可<lb/>
期前日賢関小敵偶遺千里言旋慈顔不怡謂胡弗留<lb/>
再戦秋闈去雖倚門帰𣣔断機賢哉夫人前烈可㡬雅<lb/>
志未酬浮生遽違盖棺不瞑有識興悲嗚呼哀㦲某等<lb/>
<pb n="KR4d0235_SBCK_018-16b"/>
忝交蘭玉屢拜賔墀賢非房杜濫對酒巵尚期他日一<lb/>
鶚髙蜚鯨吸賀樽歡動庭闈孰謂一朝人事成非隻鷄<lb/>
斗酒泣奠靈帷嗚呼哀㢤男子剛膓不妄涕洟今日澘<lb/>
然為賢母揮<lb/>
　　　代諸生祭陳元佐父文<lb/>
嗚呼十載之前吾邑父兄汨于流俗聞見弗明詔厥子<lb/>
弟惟利是营惟刀筆是傳惟儒冠是憎雖有良能莫克<lb/>
自興孰先義方孰始過庭樂善惟公教子以經矯矯家<lb/>
督早蜚俊声兹千里西征惟公命是承豈私是名寔惟<lb/>
親是荣凱奏未旋禍变怱嬰忍哉蒼天慘莫之勝所孤<lb/>
者不啻天地之重所圖者僅比毫髮之輕是詩書教子<lb/>
<pb n="KR4d0235_SBCK_018-17a"/>
反貽公之恨而桑弧蓬矢之志足以明孝子之痛懲鳴<lb/>
呼哀哉某等辱蘭玊之與㳺獲誨言之婁聽痛斯辰之<lb/>
盖棺想銜恨而弗瞑奠一觴而永訣故血淚其如傾<lb/>
　　　代祭季夫人<lb/>
近世以来人益天促吾鄉数月頻着弔服老而逝者夀<lb/>
罕及於稀年少者胡為名亦書於鬼録惟今日之弔夫<lb/>
人乃堯舜盛時之哭盖夫人之夀㡬九齡有内外重孫<lb/>
之滿目且富而康庻㡬五福此固吾郷近世之所無而<lb/>
夫人之所獨某母黨之親也惟夫人之最尊而某之不<lb/>
肖也又聮姻於華族施及児輩葭莩相續三世婚姻㤙<lb/>
重義復異慈顔之長在庻夀觴之頻属胡今日之登堂<lb/>
<pb n="KR4d0235_SBCK_018-17b"/>
奠生芻之一束如夫人之一死兮頋無可憾而親戚之<lb/>
心雖𣆀彭猶未足<lb/>
　　　代諸生祭周仲翔父文<lb/>
嗚呼人孰無生生而不淑有媿於生亦孰不死死非正<lb/>
命有媿於死惟靈生為善人死於牗下是生死之間两<lb/>
無所媿也然靈脱然於習俗之中慨然破黄金之籝諄<lb/>
諄然有意於教子也矯矯令嗣天姿秀偉力學而工文<lb/>
自修而近厚亦一鄉之善士也柰何鼓篋賢関較藝秋<lb/>
闈未遂厥志而靈不能忍死数年以待三釡之養此某<lb/>
等所以為靈興恨於此也<lb/>
　　　代人祭族弟文<lb/>
<pb n="KR4d0235_SBCK_018-18a"/>
嗟吾宗之薄祐兮如吾弟其無多方妙齡兮確有志乎<lb/>
琢磨将興家以詩書兮變習俗而丘軻苟歲月之少假<lb/>
兮持此心而匪他庶頭角之成就兮奚蒼穹之足摩云<lb/>
乎命之不淑兮遽不起乎沉疴凋朱顔於鼎盛兮脫緑<lb/>
葉於庭柯驚好夣於湏臾兮委青春於逝波嗚呼雙親<lb/>
在堂兮鬂髮皤孤児孀婦兮柰若何凛霜風於玄朔兮<lb/>
埋尔骨於山阿酹一觴而永訣兮覺老淚之滂沱<lb/>
　　　代祭萬夫人文<lb/>
嗚呼婦人五福世罕有也天卑夫人獨何厚也東平先<lb/>
生以絃誦先吾郷以莭行高一時贒士大夫争求見之<lb/>
而夫人實為其婦也扶風府君温厚儒雅至今郷里称<lb/>
<pb n="KR4d0235_SBCK_018-18b"/>
爲長者而夫人實爲其偶也<graphic n="KR1109" url="https://raw.githubusercontent.com/kanripo/KR-Gaiji/master/images/KR1109.png" mimeType="image/png"/>腹生珠藍田出玉一門<lb/>
四味如唐之穆夫人有子實昌厥後也禁臠竒才東牀<lb/>
佳士喜入門䦨如唐之李夫人有女實獲鸞交也履柔<lb/>
順於一身逹孝慈於六親夫人之德固無咎也閥閱冠<lb/>
于鄉閭齒髮逮乎稀年夫人冨夀固兼受也湖山之南<lb/>
佳城欝葱夫人之蔵當不杇也某忝葭莩之末欽聞懿<lb/>
德亦云乆也今夕何夕奉兹窀穸登堂灑涕酹斯酒也<lb/>
　　　代祭何升老文<lb/>
惟公名乆聮於仕籍出䖏可書行素著於鄉評始終無<lb/>
玷門䦨鼎盛蘭玉兼荣方期夀杖之迎遽棄板輿之養<lb/>
不遺一老莫贖百身某早縁桑梓之私重結葭莩之好<lb/>
<pb n="KR4d0235_SBCK_018-19a"/>
徒深感德未遂承顔况遼阻於江山毎濶踈於音問忽<lb/>
聞凶訃俄䘮吉人巳嗟七日之非薄致一觴之奠慈容<lb/>
莫覩老淚徒揮<lb/>
　　　代祭宋元明文<lb/>
嗟嗟元明君死已乎然歟否也謂果然耶君風貌堂堂<lb/>
世事了了以幹蠱克家而門庭昌阜何天與之才智而<lb/>
嗇其年夀也謂不然也吾入君之門胡不見其歡然而<lb/>
迎登君之堂胡不聞其夬語之聲七尺之軀乃魄然而<lb/>
在柩也嗚呼君果死矣吾鄉黨親戚中堂堂了了如君<lb/>
者不多有也君之父乃吾之舅吾之母乃君之姑而吾<lb/>
同氣之娣妹又為君之偶也吾與君再世通家㳺從最<lb/>
<pb n="KR4d0235_SBCK_018-19b"/>
乆情好綢繆尚相期以白首也君強徤如許而溘先朝<lb/>
露况吾蒲桞之姿又安䏻保其悠乆也吾来撫君之棺<lb/>
弔君之母與吾之妹哀君之諸孤涕無從而奠以一巵<lb/>
之酒也<lb/>
　　　代祭萬叔永文<lb/>
嗟嗟我公德尊一鄉宗族恊和門䦨阜康六子趍庭一<lb/>
桂先芳豈唯一門鄉閭之光賀客在廬弔客倚墻哀哉<lb/>
吉人命胡不長家君與公情好相忘婚<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>世修如謝與<lb/>
王一二年来游宦逺方恨不親臨元伯之䘮家書有命<lb/>
遣酹一觴<lb/>
　　　代祭余夫人文<lb/>
<pb n="KR4d0235_SBCK_018-20a"/>
惟靈莭著孀居興共姜守義之誓志在宗祀有叔姬帰<lb/>
國之風生涯獨盛於慶門智巧反踰於男子㤙尤深於<lb/>
婢獲庇潜及於孤遺於家曰䏻在婦為哲早歲克勤於<lb/>
負子莫年方慶於抱孫孰知驚悸之間遂致沉痾之甚<lb/>
一疾不救六旬遽終某等忝通孔李之家兼脩魯衞之<lb/>
好雅欽婦徳夙荷眷私華屋重来未改堂萱之緑玉容<lb/>
不見但聞風樹之悲觴豆薄陳涕泗交隕<lb/>
梅溪先生文集卷第十八<lb/>
<pb n="KR4d0235_SBCK_018-20b"/>
</p>
<p>
</p>
  </div>
<div> <lb/>
    <p>
<pb n="KR4d0235_SBCK_019-1a"/>
梅溪先生後集卷第十九<lb/>
　詩<lb/>
　　乞祠不允<hi>三十韻</hi>
微臣守清源一歳三乞祠俞音竟未拜感荷　聖主慈<lb/>
臣家素賤貧仰禄救啼飢區區六年間手把四郡麾道<lb/>
途厭奔走嚢橐無餘貲清源乃佳郡風俗不待移民淳<lb/>
簡獄訟士盛敦書詩地逺可蔵拙䘵厚足自資今歳又<lb/>
豊登千里人熈熈臣豈不願仕求閑欲奚為自憐蝼蟻<lb/>
生福薄命最竒入境身即病到官日呼醫痰　毎上攻<lb/>
旋暈勢甚危藥試何止百灼艾無全肌臂疼如子羙齒<lb/>
落如退之脚患桞州腫髪垂孟郊絲飲食日减少跬歩<lb/>
<pb n="KR4d0235_SBCK_019-1b"/>
湏扶持殘喘雖尚延定非乆逺期况臣糟糠妻盖棺将<lb/>
及朞旅櫬猶未還兒女晝夜悲臣今官滿考臣去有二<lb/>
冝孰謂九重逺天高而听卑吾　君不之告肝膽将誰<lb/>
披廟堂二三公誤辱平日知今不憐向隅㤙復何時施<lb/>
願扵黼扆前敷奏迫切詞天日臨在上臣言非敢欺觧<lb/>
官食祠禄曲遂臣之私幽明俱受賜感極涕泗垂溝壑<lb/>
倘未填報囯猶有時<lb/>
　　次韵陳賀州題姜秦二公祠<lb/>
　　　姜丞相<lb/>
姓名端合上麒麟當世那知相是真遺冢尚餘封馬鬛<lb/>
孤忠曾記犯龍鱗三巴流落知音士<hi>謂陸宣公</hi>九日追陪避<lb/>
<pb n="KR4d0235_SBCK_019-2a"/>
世人精爽不迷祠宇復<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>然唐室舊冠巾<lb/>
　　秦隱君<lb/>
去剡㳺閩避世喧清風寥邈典刑存峯前鳥宿無名樹<lb/>
祠下僧𫾣有月門髙尚端如上九蠱含章更類六三坤<lb/>
偏師勝後詩無敵正要公来與共論<hi>耒詩云安得斯人与共論</hi>
　　薛士昭寄新柑分贈知宗提舶知宗有詩次韵<lb/>
書後誰題字鄊人逺寄柑薦新思起孝知味戒生貪羅<lb/>
帕分猶未金門献正堪命名聊别偽<hi>温柑号真柑</hi>在果獨称<lb/>
甘<hi>它果非無甘者惟柑子以甘得名言最甘也</hi>白雲𥘉盈樹黄金忽滿籃霜<lb/>
天欣始孰茅舎飽相諳客重開湏請児癡食更婪桞詩<lb/>
吟不厭謝賦讀常躭若蜜萍难比如拳栗有慙公家安<lb/>
<pb n="KR4d0235_SBCK_019-2b"/>
定法想見日酣酣<lb/>
　　知宗柑詩用韵頗險予既和之復取所未用之韵<lb/>
　　續賦一首三十韵<lb/>
書閱楊州貢功觀禹化覃香苞分橘柚秋色動江潭<hi>李徳</hi>
<hi>裕桔賦動江潭之秋色</hi>破暑花凝雪凌寒葉染藍金衣爱子照<hi>唐宰</hi>
<hi>相賀甘子表云緑蔕含烟金衣爛日</hi>珠實碧波涵<hi>栁子厚詩何人摘实見垂</hi>未上諸<lb/>
侯計曽聞四浩談顔歡陸績毋業世李衡男送客愈吟<lb/>
桂<hi>韓退之送桂州嚴大夫詩云家自種黄甘</hi>記時坡詠儋<hi>東坡在儋耳詩一年好景君湏記正</hi>
<hi>是橙黄桔緑時</hi>洞庭夸浙右温郡冠江南節物清霜重家山緑<lb/>
蔕含青黄出籬落朱緑耀林嵐<hi>栁子厚詩宻林耀朱緑坡詩竹籬茅舎出青黄</hi>
昔貢千金顆遥馳万里函<hi>宣政間温州貢甘每顆有一二千</hi>新冝薦寝<lb/>
<pb n="KR4d0235_SBCK_019-3a"/>
廟香可供瞿曇䕫子那能比羅浮未許叅<hi>予往在䕫府食黄甘味頗</hi>
<hi>佳然不及温甘逺甚去冬至泉州始食罗浮甘又逺下及夔子</hi>何人傳黄陸端類列非<lb/>
𥅆在品寕為四<hi>季直方第果實名甘子第四</hi>蒙恩或賜三<hi>李徳𥙿賦序上賜宰</hi>
<hi>臣等朱桔各三枚</hi>鄊情寄𥘉孰旅况憶幽棎嘉拜親開合珍蔵<lb/>
净洗甔<hi>甔瓦噐也新甘貯以瓦器則乆而不爛</hi>行将觧印綬帰種當田蚕<lb/>
根向横陽覔<hi>温甘以平陽縣泥山為最</hi>泥尋斥鹵檐<hi>種甘冝醎地</hi>荒蕪耘<lb/>
徑草封植伴溪相不用千頭冨聊資一餉湛茅亝闢杜<lb/>
甫仙井汲蘇躭<hi>神仙蘇躭鑿井種桔</hi>佳境妙飡蔗閑庭勝蒔苷<hi>苷甘</hi>
<hi>草也医家謂之囯老桞子厚詩蒔薬閑庭延囯老</hi>㕍行三峽荔奴視四明蚶欲<lb/>
継花為譜<hi>歐公作牡丹譜</hi>應同桞駐驂<hi>歐公桺詩攀条莫惜駐征驂</hi>禦偷篱<lb/>
著棘愁凍灌添泔<hi>泔米汁也鄊人冬月用以灌甘</hi>掩映青雲葉光華碧<lb/>
<pb n="KR4d0235_SBCK_019-3b"/>
玉篸醸成浮甕蟻蒸辟蠧書蟫<hi>甘桔花蒸以為香可辟衣書之蠧</hi>護蔕<lb/>
期存乳<hi>甘欲致逺必以蠟塗其帶</hi>晋皮欲去痰<hi>皮能下氣醫家用以治痰</hi>恨無親<lb/>
可遺松慘白岩庵<lb/>
　　林主簿明仲挽詞<lb/>
齒徳尊郷黨匈中有古今箕裘傳藴藻臧否判崔林呼<lb/>
佛知仁政名軒見道心扁舟欲訪戴仙去不容尋<lb/>
一箭双鵰手青衫已白頭硯幾磨鉄盡官止及瓜休漏<lb/>
断鄞江夢風含曲水愁<hi>以上巳日亡</hi>鈞天記白玉塵世冷西<lb/>
楼<lb/>
假舘城西日清談屡獲陪江湖倦㳺宦文字阻衘盃方<lb/>
嘆鵉栖棘俄驚鳯去䑓<hi>公与孺人相継而化</hi>雪梅開舊嶼無復寄<lb/>
<pb n="KR4d0235_SBCK_019-4a"/>
詩来<lb/>
　　擬賦江南寄梅花詩<lb/>
蔚宗居壠首陸凱在江南手折梅花寄人逢驛使堪吴<lb/>
都㝷半吐楚岸摘新含雪裏開纔一楼頭弄未三情深<lb/>
殊折桞意重勝題柑溪上千株玉帰歟待自探<lb/>
　　十月二十日買菊一株頗佳置于郡齋松竹之間<lb/>
　　目為歳寒三友<lb/>
三百青錢一株菊移置窓前伴松竹鮮鮮正色傲霜性<lb/>
不逐重陽上醽醁誰云既晚何用好端似高人事幽獨<lb/>
南来何以慰凄凉有此歳寒三友足<lb/>
　　重修北楼十一月望日與郡僚同登因書十二䪨<lb/>
<pb n="KR4d0235_SBCK_019-4b"/>
我昔未作南諸侯雄丈嘗閲龍虎歐泉山風物得大畧<lb/>
夢寐先巳登兹楼到官正要訪遺迹忽見破屋城牆陬<lb/>
欲修不敢遽土木經歳此志方能酬貢闈之餘材可辦<lb/>
農事之隙工乃鳩月逢建子飛破鏡酒呼從事来青州<lb/>
怱怱未暇衆賔集草草且與同僚㳺山川城郭壮㢤郡<lb/>
清源𬗋㡌明双眸却驚雲榭在地底坐見日轂經簷頭<lb/>
西山端可柱頰視南海未用乗桴浮東瞻帰路興元亮<lb/>
北望魏闕心子牟揮毫欲續仲宣賦假日聊以銷吾憂<lb/>
　　諸公和詩復用前韻<lb/>
欹眠听詩韓喜矦鋒难與争劔鑄歐鈐齋淺陋無䖏著<lb/>
掛在縹緲之飛楼兹楼乆欠詩酒味天遣我軰来遐陬<lb/>
<pb n="KR4d0235_SBCK_019-5a"/>
塵埃聊用文字洗瓦䃯遂獲瓊瑶酬賔朋未賞合開燕<lb/>
老病欲登冝杖鳩清風酌别記霅水<hi>胡州有清風楼</hi>制勝領客<lb/>
思䕫州<hi>夔州有制勝楼</hi>一江明月楚東醉<hi>饒州有番陽楼楚東閣范文正公詩云一</hi>
<hi>江明月夜帰遲</hi>全家終日蓬莱逰<hi>會稽有蓬莱閣予為幕客嘗挈家以㳺元微之詩云全家</hi>
<hi>終日在樓䑓</hi>南来不謂有此境四顧亦足窮吾眸朝㸔日出<lb/>
閩海嶠夜望斗揷泉山頭端如虢郡風月送<hi>退之虢州北楼詩</hi>
不比巴岳乾坤浮登臨懐古甫白適賦詠聮珠産鞏牟<lb/>
私心竊慕范文正後天下樂先其憂<lb/>
　　哭萬先之<lb/>
太學時名重吾鄊徳譽崇才華盍天禄官聀止儒宫相<lb/>
囯方知愈諸公兢薦雄天涯忽聞訃老淚洒西風<lb/>
<pb n="KR4d0235_SBCK_019-5b"/>
　　胡邦衡以集英殿修撰知漳州正人起廢有識相<lb/>
　　賀詩以志喜<lb/>
左右同時両舎人<hi>隆㒷𥘉某与邦衡同立螭</hi>莫年得郡偶為隣泉山<lb/>
乆著癡頑老漳浦新除正冝人熱撰可能酬壮莭炎州<lb/>
聊復屈朱輪拾遺𥙷過湏公軰汲黯行帰侍■𬗋宸■<lb/>
　　馮貟仲復元官與致仕㤙澤<lb/>
謗豔乆自熄果然天聴囘孤忠昭聖代遺恨釋泉䑓伏<lb/>
節同元帥<hi>符离師潰貟仲与張魏公父子在旴昭不肯去相約以死</hi>知音有上台<hi>貟仲</hi>
<hi>与今左相同在魏公幕中員仲𬒳謗左相力為辨之</hi>三軍氣應壮一洗向時哀<hi>貟仲</hi>
<hi>以論列罷三軍嘆息有流涕者</hi>
　　次韻提舶見招<lb/>
<pb n="KR4d0235_SBCK_019-6a"/>
江梅𥘉破一陽天詩句清新欲閗妍呼我同来飲文字<lb/>
定扶衰病到尊前<lb/>
　　令人生日哭以小詩<hi>二十七日</hi>
生日今重見細君嗟不回竟孤偕老願忍㸔舊時梅<lb/>
去歳一盃酒遽然生死分児孫為夀地慟哭不堪聞<lb/>
　　知宗生日<hi>二十九日</hi>
昔年㳺越絶首識南枝梅一麾守清源再見梅英開顔<lb/>
色宛如故風霜不能摧玉質長仙葩芳姿醖詩才其侣<lb/>
乃蟠桃其根出蓬莱花開三十年壽薦三千盃<lb/>
　　喻叔竒采坡詩一聮云今誰主文字公合把旌旄<lb/>
　　為韵作十詩見寄某惧不敢和酬以四十韻<lb/>
<pb n="KR4d0235_SBCK_019-6b"/>
斯文韓歐蘇千載三大老蘇門六君子如籍湜郊島大<lb/>
匠具明眼一一經選孜豊曰文乎㦲盖深扵斯道諸公<lb/>
既九原氣象日衰槁山不見㤗華水但識行潦詞人巧<lb/>
駢灑義理失探討書生蔽時文習義未易藻著述豈無<lb/>
人紛紛謾華藻有如分裂時僣偽各城堡同年廣文君<lb/>
所作非小好高吟薄風雅古學窮渾灝讀史正豕亥觀<lb/>
詩辨形夭千篇氷玉清萬字波瀾浩心慕大手筆所恨<lb/>
生不早鄊令門及韓不類端可保賞識遇歐坡當爲篋<lb/>
中寳声名終不掩光豔姑自葆嗟我最不才兀兀首空<lb/>
皓半生槐踏黄晚景盖張早出守娄及瓜還家僅嘗稲<lb/>
<hi>去六月还家九月赴泉山</hi>田園荒渊明江梅客張鎬塵埃未能脕憂<lb/>
<pb n="KR4d0235_SBCK_019-7a"/>
患苦相惱愁儧卧蚕眉<hi>相者謂予仍如卧蚕主多愁苦</hi>痛徹伏犀腦<hi>近苦</hi>
<hi>頭疼</hi>何當帰故山巳書下下考鍾筆况乆閣盧經徒獨抱<lb/>
古文如金城偏師詎容擣小詩時自遣句法未知造廣<lb/>
文賢関舊声氣同<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>燥食共朝韲辛案對夜萤薧䇿杖<lb/>
㳺西湖尋梅揷晴昊番有九十日呼酒羅脯枣潯陽三<lb/>
年别心若風中纛書来問安温仍効世俗禱手冩十新<lb/>
詩價重百磲碯情意何勤勤許與太草草那能把旌旄<lb/>
但可供洒掃胡為以西子囯色沉嫫媪前言盖戯耳細<lb/>
讀笑絶倒却将寄来詩録附雅戯藁叔竒甞作雅戯集<lb/>
　　題徐致政菊坡啚<hi>名夀仁字子由</hi>
南方有高士仁義偃王裔家山闢幽坡手取香草蓻秋<lb/>
<pb n="KR4d0235_SBCK_019-7b"/>
至有黄華采采滿衣𬒮客来酒盈尊詩出語驚世無心<lb/>
學渊明偶與渊明契静者年自長頽齡不湏制髙懐恥<lb/>
獨樂地逺人罕詣丹青冩佳境有目皆可睨吾家鮮鮮<lb/>
徑荒蕪屢經歳儒冠誤此身掛之公得計<lb/>
　　次韵呉明可見寄<lb/>
閩楚相望天一涯思公不見見公詩遥知人在凝香䖏<lb/>
正是梅逢馹使時𬗋㡌清源㳺巳倦落霞孤鶩㸔無期<lb/>
它年杖屦天台去采薬㝷桃薦夀巵<lb/>
　　沈敦謨和詩見寄復用元韵<lb/>
天使吾儕復會同笑談声落酒筵中語離江北秋正秒<lb/>
回首閩南歲又窮春草池邊来好句木奴皮裏隱仙翁<lb/>
<pb n="KR4d0235_SBCK_019-8a"/>
<hi>寄謨敦甘</hi>相将再上觀潮閣我巳三章乞道宮<lb/>
　　曺夢良教授寄柑一百顆報以乾荔支戯成二絶<lb/>
故人書自許峯来領得黄柑手自開未滿洞庭三百顆<lb/>
更㸔馹使一枝梅<lb/>
絶品知君尚未嘗三山絳帳喜相将冷官豈是淹賢地<lb/>
尤物聊觀十八娘<lb/>
　　懐夢齡昌齡弟<lb/>
乆别思吾弟它郷歳又除日吟棠棣句目断雁行書老<lb/>
去情尤悪懐帰語似虚祠章巳三上試為掃茅廬<lb/>
　　臘月二十八日與知宗提舉分歳郡中啜茶于北<lb/>
　　楼賞梅于忠献堂知宗即席有詩次韵并簡提舶<lb/>
<pb n="KR4d0235_SBCK_019-8b"/>
老病踰年卧晋江躭詩性癖未能䧏园林牢落梅經眼<lb/>
歳月峥嵘酒滿缸堂上焚香敬勲徳楼頭回首念家鄊<lb/>
黄甘未拜蕭嵩賜鄊味分珍謾一双<hi>時得温甘各分二顆</hi>
　　曾潮州到郡未幾首修韓文公廟次建貢闈可謂<lb/>
　　知化本矣某因讀韓公别趙子詩用韵以寄<lb/>
韓公學孔子不陋九夷居詆佛譏君王道大忠有餘南<lb/>
迁八千里文墨以自娯至今潮陽人比屋皆詩書蓬茨<lb/>
得趙子如獲滄海珠臨行贈以言恨不與之俱徳云昌<lb/>
黎公聖人之徒與比周孔孟軻不道迂相如韓公不可<lb/>
見趙子今亦無潮人敬爱公百世祀不渝英姿入山骨<lb/>
凛凛蒼眉鬚彼㢤逢吉鏄金章裹猿狙使君藝且賢所<lb/>
<pb n="KR4d0235_SBCK_019-9a"/>
至政續殊下車首風教廟修庭草除又聞新棘闈輪奐<lb/>
帰畫啚継坡當有作大筆文辝驅惡詩碩勿刻人方咲<lb/>
其愚<hi>潮州書云欲刋某和韓詩</hi>
　　送柯教授赴官四明<lb/>
士論郷評搃見欽古猶难得况于今恥干一介将行李<lb/>
慨為孤甥罄橐金晋水生徒懐絳帳賢関故舊仰同襟<lb/>
冷官豈是淹徊地未到鄞江有召音<hi>教授赴官不以一事千州郡一借一</hi>
<hi>兵罄嚢槖</hi>
　　寄崔粛之<lb/>
懐州别駕生賢丁盤谷先生有外甥暫屈才能居筦庫<lb/>
㑹看騰蹋継家声<lb/>
<pb n="KR4d0235_SBCK_019-9b"/>
　　燭花<lb/>
郡舎擁炉坐燭開連夜花主人無喜事應是報还家<lb/>
　　次韵表叔賈元範見寄二首<lb/>
華表飛来鶴姓丁鹿岩依舊故山青正縁松菊留仙隱<lb/>
<hi>㒷囯司理聞至不赴</hi>肻為弓車到郡<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>
                    <hi>王叅政守永嘉招之不来</hi>徳者能言書<lb/>
有力仁人自夀薬非灵<hi>公平日不服藥壽考康寕</hi>坐看世事公應笑<lb/>
落水楊花万點萍<lb/>
記得公帰自汴京暸然目為小生青行能致逺由推轂<lb/>
到即成渠荷建瓴松柏歳寒知節操芝蘭室迩化芬馨<lb/>
白圭三復成陳迹感徳傷懐涕泗零<hi>某受知扵公妻以兄文今有悼亡之</hi>
<hi>戚故去</hi>
<pb n="KR4d0235_SBCK_019-10a"/>
　　人日喜晴<lb/>
元日至人日幸無隂晦詩因思董勛問却異少陵詩遥<lb/>
想水披凍坐㸔梅滿枝明朝如得雨正與谷相冝<lb/>
　　元宵貢院張燈㑹客知宗即席賦詩次韵<lb/>
欲送群英入帝郷預燒燈燭趣仙装銀花𥘉合万枝火<lb/>
金榜巳含千佛光出海灵鼇駕蓬島逐人明月㪚天香<lb/>
笙歌鼎沸吟篇出元白扵詩媿未昌<hi>是夕無即席和者故云</hi>
　　送丁惠安<lb/>
某假守温陵獲觀七邑之政治行可称者三四人然<lb/>
　未有岀惠安之若者以嚴明為治而濟以㢘平以撫<lb/>
　字為心催科不優而辦每至郡必講論民間利病田<lb/>
<pb n="KR4d0235_SBCK_019-10b"/>
　落海而稅不除官鬻塩而民受害凢此類郡皆行之<lb/>
　民無訟牒犴獄屡空是冝邑人懐徳繪像而祠之也<lb/>
　扵其行也詩以送之<lb/>
把麾平海看操刀惟我鄊人治最髙但見武城人易使<lb/>
不同梁竦聀徒劳民懐其爱祠生立吏必如公責始逃<lb/>
聞說朝廷考臧否僉言卓茂徳冝褒<lb/>
　　知宗示提舶贈新茶詩某未及和偶建守送到小<lb/>
　　春分四餅因次其韵<lb/>
建安分送建溪春驚起松堂午夢人盧老書中纔見靣<lb/>
范公碾畔忽飛塵十篇北苑詩無敵両腋凊風思有神<lb/>
日鑄卧龍非不羙賢如張禹想非真<hi>坡詩其間絶吴非不佳張禹縱賢非</hi>
<pb n="KR4d0235_SBCK_019-11a"/>
<hi>骨鯁謂茶草也</hi>
　　知宗贈驢肉以膰肉酬之<lb/>
不駿扵乗合見享<hi>韓文不駿扵乗謂馿也</hi>鈐亝指動荷分羔區區<lb/>
膰肉非相報正恐公為孔子行<lb/>
　　次韵贈新筍<lb/>
候屇中和日漸長籜龍忽到爱松堂便驚詩句含𬞞味<lb/>
更斍庖厨有細香未斈坡公參玉板且同韓子賦篔簹<lb/>
荀来茶徃非為礼端為詩情故得甞<lb/>
　　曽潮州萬頃増闢貢院以元夕落成寄詩次韵<lb/>
韓公来自九重天再見潮陽吏部賢<hi>万頃甞為天官郎</hi>唾手渠<lb/>
渠蜚夏屋揮毫混混冩源泉丹霄有月逢三五　聖世<lb/>
<pb n="KR4d0235_SBCK_019-11b"/>
生才恊半千太守落成應有語立朝名節看儒先<hi>謂王尚書</hi>
<hi>元亀</hi>
　　題並玉堂<lb/>
　同年李伯時教授居泉之北門需次家食奉親有堂<lb/>
　前對朋山名曰並玉索詩爲賦十韵<lb/>
仙李門闌秀氣鍾二山朋盍玉爲容晋人瀟洒坐連壁<lb/>
杜老風流吟両峯崑府烟霞浮几席藍田丘壑藴心胷<lb/>
俯容列岫葭相倚遥許它山石可攻光徹郡城翔白鷺<lb/>
<hi>白鷺城</hi>影揺江水照黄龍<hi>黄龍江</hi>價髙难把連城易官冷聊<lb/>
将一榖供疑是璣衡臨䖏落端如日月合時逢主賔對<lb/>
靣成三友伯仲摩雲拱九重<hi>李有难弟堂靣北山</hi>雁蕩浪跨鵉有<lb/>
<pb n="KR4d0235_SBCK_019-12a"/>
侣<hi>雁蕩山有双鵉峯</hi>庾楼徒詫劍相從<hi>庐山有双劍峯庾樓對之</hi>綵衣戯罷<lb/>
看山色不似慈顔喜氣濃<lb/>
　　出郊勸農飯𬞞于法石僧舎時方閔雨有無麥之<lb/>
　　憂因成八絶<lb/>
清源太守鬂如蓬未遂帰農又勸農農事正興天不雨<lb/>
誰能喚起老黄龍<hi>郡城之西有黄龍江</hi>
二麥青黄雨失時老農相顧但嗟吹使君徒用虚文勸<lb/>
稼穡艰难未必知<lb/>
我昔躬耕隴畒間也知農事最艰难才踈政拙心劳甚<lb/>
無𥙷扵民合掛冠<lb/>
賣刀買犢慕龔遂重糓務農思魯僖僚友共懐憂囯碩<lb/>
<pb n="KR4d0235_SBCK_019-12b"/>
守臣非皺聀田眉<hi>丘濬詩皺却眉頭憂旱涝一心只在聀田中</hi>
無術能銷旱魃灾吁嗟求雨只空回鯫生豈是為霖手<lb/>
明日真人出洞来<hi>晋江請蔡真人</hi>
万歳名山両度来精庐瀟洒絶塵埃禅師妙得兵家䇿<lb/>
杖屦飄然去不囬<hi>謂長老勤師</hi>
荔子今亡法石白<hi>法石白見君謨譜今無之</hi>江山長带佛頭青老僧<lb/>
能說陳王事遺冢猶傳女子灵<hi>陳王女塟法石僧云時出灵響</hi>
一徑通幽亭靣墻鳥啼林静木蒼蒼碍人眼界冝斤斧<lb/>
放出山光接海光<lb/>
　　食筍蕨<hi>葉飛卿見贈作羔甚羙因成是詩</hi>
犢角児拳共作羔大勝五鼎八珍亨要湏帰陟南山采<lb/>
<pb n="KR4d0235_SBCK_019-13a"/>
更看新移小竹生<hi>先人嘗作蕨詩有陟彼南山采句嚴伯威詩云新移小竹巳生筍皆家鄉</hi>
<hi>故事</hi>
　　悼陳提刑<lb/>
耆舊嗟零落南来識太丘有年兼有徳無怨亦無求<hi>公爲</hi>
<hi>監司郡守未甞按史居鄉不以事于州郡</hi>漬室遺風在新橋雅志酬誰知灯<lb/>
火散身世隔明幽<hi>元夕貢院張灯公爲上客後十日而折</hi>
　　聞胡邦衡改知泉州復用前韵<lb/>
上念温陵爲擇人知公名節世無隣犯顔合在論思地<lb/>
起廢聊爲岳牧臣繆政居前誚穅秕剛腸别乆轉車輪<lb/>
天教我軰簮重盍只恐留中拱帝宸<lb/>
　　次韵何興化徳揚閔雨<lb/>
<pb n="KR4d0235_SBCK_019-13b"/>
熒惑照南紀千里生塵埃守臣失其聀閔雨腸空摧奔<lb/>
走佞佛老吁嗟禱風雷爍石勢愈熾望霓心可哀民情<lb/>
有愁恨天意那能囬緬懐端明公豈薄徳與才乞雨問<lb/>
山神胡為亦遲徊鄰邦賢使君道妙蔵灵臺不待雨催<lb/>
詩却以詩篇催佇聴鴈糟牀遥期衘賀盃政理隂陽和<lb/>
誠加金石開餘波必及我飄洒桐城隈両郡桐青青年<lb/>
豊廩崔嵬普天望作霖公盍帰乎来<lb/>
　　喜雨再用前韵<lb/>
南囯乆無雨渇心欲生埃麥既枯且死木亦黄而摧方<lb/>
春雲巳火未夏蚊成雷刺使固有罪斯民自冝哀真人<lb/>
及大士乆出應思囬閉陽縱諸隂愧無董生才林鳩厭<lb/>
<pb n="KR4d0235_SBCK_019-14a"/>
呼喚石燕徒低徊有日上扶桑無雲起陽䑓方修九渊<lb/>
祀<hi>𥘉九日欲祭龍</hi>遽聞尺木催想驚阿香夢疑噀栾巴盃夜中<lb/>
簷溜響枕上愁顔開願徧普天下不止泉山隈莫作鼎<lb/>
湖浪因風下崔嵬明朝賀雨詩定自莆中来<hi>唐人賦仙都詩黄帝</hi>
<hi>旌幢去不囬片雲孤石独崔嵬有時風擊鼎湖浪散作晴天雨点来</hi>
　　次韵龔實之正言見寄<lb/>
堂堂人物冠清流不减當年宋廣州持節分符聊尔耳<lb/>
直尋枉尺断還不𥘉開宣室漢思賈欲復侵疆魯召丘<lb/>
整頓乾坤趂頭黒早湏帰伴赤松逰<lb/>
諫坡烏府迹相望眼底何曽識六郎去囯雅欽龔勝節<lb/>
得州欣近鄭公鄊尺書逺荷鴻傳至好句惟憂電取将<lb/>
<pb n="KR4d0235_SBCK_019-14b"/>
未見𬗋芝人已說天庭喜氣十分黄<lb/>
　　出郊迓客至石塔院憇劉公亭觀石筍橋東望郡<lb/>
　　城南瞻𬗋㡌即事有作<lb/>
春日西郊外江亭眼界嘉青桐映楼閣𬗋㡌沒烟霞雨<lb/>
過牛耕野潮回鷺立沙河梁阻携手空起逝川嗟<lb/>
　　用喜雨韻呈龔實之<lb/>
請雨徧群望優優衝塵埃際天麥浪空刺水秧針摧已<lb/>
近尺五天未動滿盈雷地欲赤晋囯年将饑魯哀寄牋<lb/>
叩天門好音清夜回似傳上帝意頗亦憐不才披衣起<lb/>
視月在畢方徘徊忽䎹䔥蕭声髙洒熈熈䑓<hi>郡圃旧有熈熈䑓見</hi>
<hi>清原志或云即雲榭也</hi>雲陣溌墨暗電光摇幟倠灯前落簷花欣<lb/>
<pb n="KR4d0235_SBCK_019-15a"/>
衘少陵盃緑波滿四澤花桞村材開知有一尺霖来從<lb/>
傅岩隈<hi>徽庙書啇霖一尺四字賜張無尽正吉到郡之夕雷雨大作</hi>不作天寳詞淋<lb/>
零悲馬嵬定有元和詩中䘖諌書来<lb/>
　　石筍橋<lb/>
　清源郡城之西有渡名石筍溪與江㑹險而深渉者<lb/>
　病之𥘉浮■為梁屢修屢壞議更以石費重而後艰<lb/>
時提刑陳■慨然為之倡弟賀州叶其謀今樞宻梁<lb/>
　公力助之經始扵紹興庚辰訖工扵乾道巳丑提刑<lb/>
　屢約予觀未果明年春三月辛酉迓客出郊過而壮<lb/>
　之因記以詩<lb/>
刺桐為城石為筍万壑西来流不盡黄龍窟宅占上㳺<lb/>
<pb n="KR4d0235_SBCK_019-15b"/>
呼吸風濤勢湍緊怒潮拍岸鳴霹靂淫潦㴞天没畦畛<lb/>
行人欲渡無翼飛魚腹蛟涎吁可閔二三大士為時出<lb/>
目覩狂瀾心不忍小試閑居濟川手逺水孤舟㓂忠愍<lb/>
亦有山僧碩力深<hi>僧文繪等董其役</hi>觧使邦人指倉囷五丁挽<lb/>
石投浩渺万指硺山登嶾嶙辛勤填海效精衞突兀横<lb/>
空飛海蜃趾千千尺鮫人室護以両旁獅子楯南通百<lb/>
粤比三呉檐負輿肩走騋牝論功不减啇舟楫遺利冝<lb/>
書漢平凖莫将風月比楊州二十四橋真蠢蠢我時出<lb/>
郊春雨後鷺點沙汀颺鷹凖江亭矯首獨遐觀有客南<lb/>
来盃共引<hi>是日邊■实之少■■亭</hi>欲詠河梁擬蘇李頗類鑑湖逢<lb/>
■稹江山不逢賢太守䄂手沉吟斍才窘况無鉄筆擬<lb/>
<pb n="KR4d0235_SBCK_019-16a"/>
端明徒使時人笑蚯蚓綉衣屡約吾来逰未遂堪嗟徳<lb/>
星隕鄊来甞以記屬我固避牢辝慙不敏傳聞江欲飛<lb/>
棟𥘉異論紛紛互矛盾世無剛者橋豈成名與萬安同<lb/>
不泯<lb/>
　　　林黄中少卿出守吴興芮囯噐司業以詩送之<lb/>
　　　有今日桐城王刺史異時遺爱在吾州句用韻<lb/>
　　　寄二公<lb/>
出䖏平時正且嚴猶扵瓜李謹疑嫌両溪水照新明月<lb/>
<hi>郡有明月楼</hi>六客堂逢舊𬗋髯<hi>孫莘老羙湏髯甞守吴興東坡寄以詩云好在紫帽翁黄</hi>
<hi>中亦美髯故云</hi>安定化應孚斈校謝公思巳結閭閻湖山清逺<lb/>
使君好想見邦人慰所瞻<lb/>
<pb n="KR4d0235_SBCK_019-16b"/>
賢関今日陽司業家在白蘋溪上州笔下波瀾含震澤<lb/>
胷中意氣属清流弁山疊拜南金贈泉嶺逺蒙明月投<lb/>
老矣惟公獨青眼一言褒借勝封矦<lb/>
　　　題蔣元粛藴仁堂<lb/>
人孰無文毋圖報良亦难忽興風樹悲莫尽菽水歡君<lb/>
羔不易嘗而况荣以官向来蒋令君<hi>堂乃宰徳化時作</hi>慶具顔<lb/>
方丹手折東堂桂口詠南陔蘭生封拜君命戲彩慈顔<lb/>
温教之由義方藴之在仁端仁熟椿亦老親荣心始安<lb/>
堂在人事非思親誠益殚巳足廣文飯方弹貢公冠願<lb/>
移前日孝要作忠臣㸔<lb/>
梅溪先生後集卷第十九<lb/>
<pb n="KR4d0235_SBCK_019-1a"/>
梅溪先生文集卷第十九<lb/>
　　雜著<lb/>
　　　井光辨<lb/>
予家之東南有井覆以屋其水清而甘冬温而夏寒雖<lb/>
大旱水僅盈尺而泉脉不枯井方不及丈然比他井為<lb/>
差巨當先祖之世鄉人目吾居為大井頭王家則是井<lb/>
也固見大於鄉人矣予闢家塾于井之南紹興庚午季<lb/>
夏之夕僕夫汲而歸以井有光告予徃視之隱隱熒熒<lb/>
如燈如萤如光芒之星不知其果何物也意者魚鱉之<lb/>
族其鱗甲文理晦于晝而粲于夜耶或螺蚌之腹産明<lb/>
珠以自照耶其在物理或之有也惑者好語怪匪妖之<lb/>
<pb n="KR4d0235_SBCK_019-1b"/>
則祥之矣予故以物理辨之二十五夜㑹趣堂書<lb/>
　　　四友録<lb/>
語曰君子以文㑹友予文㑹梅溪有友四人焉皆佳士<lb/>
也然各有少疵羅文性堅剛而貪墨毛頴工文詞動如<lb/>
人意而不耐乆楮先生為人㓗白而䡖薄子墨客鄉有<lb/>
漸磨之功而好變白為黒也四友與予文㑹乆矣予常<lb/>
取其䏻而不議其疵数年間客上庠陪俊㳺果頼四友<lb/>
之力然予老矣四友方進未休他日竹帛間慎毋相忘<lb/>
子當掩予疵如予今日之不廢子也庚午六月丙寅書<lb/>
　　　讀婁師徳傳<lb/>
婁師德教弟耐事弟曰人有唾面㓗之乃巳師德曰未<lb/>
<pb n="KR4d0235_SBCK_019-2a"/>
也㓗之是違其怒正使自乾耳予嘗詠史作師徳詩云<lb/>
忤意由来勿校難誰䏻唾面自令乾直湏事過心平後<lb/>
方服婁公度量寛予性𥚹急常𣣔書婁公傳于座古効<lb/>
古人佩韋之戒偶閥書遂録其事昆弟朋友間有坐予<lb/>
失者冝書紳焉則事雖大於唾面心自然清凉矣<lb/>
　　　題卓<lb/>
吾貧好作文苦於無書可閱好冩字苦於無紙可書遂<lb/>
於貧中撰出一術以卓為紙以肺腑為書净几無塵日<lb/>
書數百字吾之無尽蔵紙也心之精㣲日出数百言吾<lb/>
之無盡蔵書也從予㳺者有童子数人劳之以研墨之<lb/>
職授之以所書之言日從吾為無盡藏㳺也顧謂童子<lb/>
<pb n="KR4d0235_SBCK_019-2b"/>
曰吾老矣無尽者有時無盡汝能記吾言使不如几上<lb/>
字而㓕沒否乎童子曰唯庚午季夏二十八日書<lb/>
　　　論文說<lb/>
有客與王子論文謂王子曰子以今文况昔文亦加進<lb/>
否乎子應之曰新文之進予則不知也但毎閱舊文背<lb/>
必汗焉耳客曰見舊文而汗背進莫驗於斯也使天假<lb/>
子之言将不一進而巳他日見今之文汗又浹背矣子<lb/>
不見君家名勃者乎滕王閣序最膾炙人口落霞與孤<lb/>
鶩齊飛秋水共長天一色之句當時以為神殊不知此<lb/>
乃少年麄豪之氣俳優之雄者以勃之天資英秀不使<lb/>
早死其文之進殆未可量他日見所謂神句者寕不汗<lb/>
<pb n="KR4d0235_SBCK_019-3a"/>
背耶韓退之文章之古者後世莫德而疵之然感二鳥<lb/>
賦乃少年所作學識未逮故有二鳥不如之歎李漢序<lb/>
其文為篇什之首非深知退之者也予善其說遂退而<lb/>
記之<lb/>
　　　讀蘇文<lb/>
唐宋文章未可優劣唐之韓桞宋之歐蘇使四子並駕<lb/>
而争馳未知孰後而孰先必有能辨之者<lb/>
不學文則巳學文而不韓桞歐蘇是觀誦讀雖博著述<lb/>
雖多未有不陋者也<lb/>
韓歐之文粹然一出於正桞與蘇好竒而失之駁至論<lb/>
其文之工才之羙是冝韓公𣣔推遜于厚歐陽子欲避<lb/>
<pb n="KR4d0235_SBCK_019-3b"/>
路放子瞻出一頭地也紹興庚午七月上澣日讀東坡<lb/>
大全集於㑹趣堂因題于早<lb/>
　　　雜說<lb/>
爲善易能不言難過人所不免文之則小人也<lb/>
孟子言仁者如射以其發而不中不怨勝巳也孔子曰<lb/>
君子無所争必也射乎射有勝負争之端也君子獨能<lb/>
以揖遜終之遂至於無争冝怨而不怨當争而不争此<lb/>
孟子謂之仁而孔子謂之君子也彼有無争而争自起<lb/>
無怨而怨自生真小人之不仁者㦲<lb/>
名之所在人所必争而同忌也能避人之所争樂人之<lb/>
所同忌斯可謂之君子掩惡揚善朋友之道語曰尺有<lb/>
<pb n="KR4d0235_SBCK_019-4a"/>
所短寸有所長予所短多矣然於交友中常道其善不<lb/>
道其惡是亦寸中之長者昔姜渭叟䏻言之姜死矣無<lb/>
知我者渭叟負逸才豪氣者也而不修細行惡有所不<lb/>
掩亦朋友之罪姜之念予盖有所激云<lb/>
人有毀已已亦毀之何其不長者也予雖未嘗揚交友<lb/>
之惡然性𥚹躁不耐事聞人毁巳則氣形肝鬲往往亦<lb/>
斥其過於稠人廣衆中言既出口悔心遂生然駟不及<lb/>
舌矣因思韓安囯對媿其武侯之言自知其非長者遂<lb/>
書以為戒<lb/>
　　　靈烏說<lb/>
烏之為禽性靈而意忠每預知吉凶而啞啞以告小人<lb/>
<pb n="KR4d0235_SBCK_019-4b"/>
聞其鳴則唾罵之烏不以唾罵而廢嗚可調忠矣范文<lb/>
正公謂人有言兮是然人無言兮是然者也君子聞烏<lb/>
鳴則恐懼修省潜銷禍患於未萌人遂以烏鳴為無驗<lb/>
忽之為不靈也殊不知烏能警於未然之前君子能戒<lb/>
之於未形之際是烏之忠計既行而智名不可得而聞<lb/>
矣告之不戒而㓙著於形迹則烏之鳴驗是呉之子胥<lb/>
也告之䏻戒而禍銷於兆朕則烏之智隱是漢之張子<lb/>
房也烏之告豈有二哉所聴有不同耳書院之東隅有<lb/>
烏連曰群噪若有所告者此君子恐懼脩省時也作靈<lb/>
烏說<lb/>
　　　夜虹見<lb/>
<pb n="KR4d0235_SBCK_019-5a"/>
紹興庚午七月十六夜山月𥘉吐有長虹見于西厥光<lb/>
白踰時而㓕人以爲白虹異之予謂是虹之異在時不<lb/>
在色虹見于晝盖影日而盛色冝青紅或白則爲異其<lb/>
見于夜也影月而成白乃其宜耳然虹多現于朝莫間<lb/>
在乎欲雨𣣔晹之際未有影月而現子夜者兹其所以<lb/>
爲異與姑志之以俟能言災異者辨<lb/>
　　　待士說<lb/>
有言邑大夫不待士者予曰子何從知之曰有訟于庭<lb/>
者箠楚之辱及焉予曰此士之不自待非大夫不待士<lb/>
也爲士者服詩書精業履聖賢之是師臭味之與㳺謹<lb/>
門户時租税忍焉以省訟慎焉以逺禍俾足迹不及於<lb/>
<pb n="KR4d0235_SBCK_019-5b"/>
公門而官吏稀識其面目雖使柳下惠之弟為邑大夫<lb/>
焉能辱儒冠而䧟之虎口耶彼冠焉而士行焉而市旁<lb/>
午里巷而惡少與曹争競非分而獄訟以興朝投刺以<lb/>
識面莫求判以欺愚雖使周成王之叔父為邑大夫詎<lb/>
可望其施吐握之禮耶大夫非能重士也士實自重非<lb/>
能䡖士也士實自䡖顧其自待者如何邑大夫何責焉<lb/>
既以荅告者遂書為吾黨之戒<lb/>
　　　雜說<lb/>
孟子曰生我所欲義重於生舍生而取義可也嗚呼人<lb/>
之所甚畏者死也義之所生死有不足畏者惟不畏死<lb/>
之人可以成天下之大義立天下之大莭享天下之大<lb/>
<pb n="KR4d0235_SBCK_019-6a"/>
名<lb/>
名與謗常相随因名獲謗因謗獲名雖韓退之猶是也<lb/>
原毀曰事修而謗興德髙而毀来非因名獲謗歟進學<lb/>
觧曰動而得謗名亦随之非因謗獲名歟有名而有謗<lb/>
不若無謗而無名古之哲士必避名非避名也乃避謗<lb/>
也<lb/>
君子小人不難見即其報施之間而觀之則肺腑之隱<lb/>
洞然不可逃矣陳平受賞則不忘魏無知白敏中得志<lb/>
而擠李徳𥙿君子小人之用心其厚薄如此<lb/>
賈誼過秦論班固公孫洪賛韓退之進學觧真文中之<lb/>
傑也予少時誦之至熟今為昏忘所奪心能記之口不<lb/>
<pb n="KR4d0235_SBCK_019-6b"/>
能道聦明不及於前時冝古人之興歎也賈誼賦過相<lb/>
如楊子雲不知也桞子厚平淮西雅過韓退之子厚自<lb/>
䏻知之子厚之文温雅過班固退之之文雄徤過司馬<lb/>
子長歐陽公得退之之純粹而乏子厚之竒東坡馳聘<lb/>
過諸公簡嚴不及也<lb/>
唐宋之文可法者四法古於韓法竒於栁法純粹於歐<lb/>
陽法汗漫於東坡餘文可以博觀而無事乎取法也<lb/>
　　　讀進學觧<lb/>
韓退之進學觧盖楊子雲觧嘲班孟堅賔戯之流也然<lb/>
文詞雄偉過班楊逺矣予無退之文章學識而一二事<lb/>
與之合公不見信於人私不見助於友與冬暖而児號<lb/>
<pb n="KR4d0235_SBCK_019-7a"/>
寒年豐而妻啼飢是也自志學之始喜誦是文太山北<lb/>
斗仰亦劳矣二十年間跋前疐後無其職而有其窮毎<lb/>
𣣔效顰作文以送之又無怪怪竒竒之筆也紹興庚午<lb/>
七月二十二日書<lb/>
　　　三不能戒<lb/>
不善文者冝秘不善書者冝楷不善言者冝省予不善<lb/>
文而不能秘不善書而不能楷不善言而不能省此其<lb/>
所以獲誚之多者歟今焉知過而能通戒之矣然有時<lb/>
乎不能秘不能楷不能省者文能秘於䆫几著述之私<lb/>
而不能秘於埸屋進取之公書能楷於優㳺學習之時<lb/>
而不能楷於匆匆應荅之頃言能省於心平無事之日<lb/>
<pb n="KR4d0235_SBCK_019-7b"/>
而不䏻省於氣形肝鬲之際烏能使文無媿於不秘書<lb/>
無媿於不楷言無媿於不省<lb/>
　　　書歐陽公贈王介甫詩<lb/>
翰林風月三千首吏部文章二百年老去自憐心尚在<lb/>
後来誰與子争先此歐公贈介甫詩也介甫不肯為退<lb/>
之故荅歐公詩云他日略曽窺孟子終身何敢望韓公<lb/>
由今日觀之介甫之所成就與退之孰優孰劣必有能<lb/>
辨之者予謂歐公此詩可移贈東坡贈者不失言當者<lb/>
無媿色<lb/>
　　　大舜善與人同說<lb/>
大舜善與人同非與人同為善也盖能與人同而不立<lb/>
<pb n="KR4d0235_SBCK_019-8a"/>
異耳古之獨行之士皆好立異而不與人同如申徒狄<lb/>
之介於陵仲子之㢘尾生之信屈原之清皆能為人所<lb/>
不能為然非可傳可継之法君子不取焉彼以立異為<lb/>
有過於人而不知適所以自小也舜取諸人以為善盡<lb/>
事親之理以為孝由孝悌之道以為仁義是皆人之所<lb/>
可為者舜亦從而為之人之所不可為舜亦不為之矣<lb/>
此所謂善與人同然舜善與人同而衆人卒不能自同<lb/>
乎舜者何耶舜其即同乎人者而行之不息此所以為<lb/>
大聖人衆人一作焉一息焉甚者一暴而十寒焉𥘉與<lb/>
舜同而卒與舜異非舜之不同乎人人自不同之耳子<lb/>
貢贖人而不受金是子貢之不與人同也魯人獵較孔<lb/>
<pb n="KR4d0235_SBCK_019-8b"/>
子亦獵較是孔子善與人同也賢人好與人異而聖人<lb/>
常與人同舜孔子爲大聖人者非由乎異而大者同焉<lb/>
而巳矣故曰大舜有大焉又曰大㢤孔子語曰晏平仲<lb/>
善與人交孟子曰大舜善與人同善者能也語意正相<lb/>
類<lb/>
　　　論語三說<lb/>
孔門弟子有顔囬者聖人許之以仁者也有有若者其<lb/>
見道似聖人者也有曽參者悟聖人一貫之道者也於<lb/>
是作三月不違仁說以賢顔子作有若似聖人說以辨<lb/>
其似聖人者非貌作以貫之說以辨其所以告門人之<lb/>
意<lb/>
<pb n="KR4d0235_SBCK_019-9a"/>
上智性仁其次修仁其次假仁性之者無心於為仁而<lb/>
所為無非仁者得之於不思不勉之間而從容於顛沛<lb/>
造次之際猶水之不嘘而自寒火之不呵而自熱也寒<lb/>
也熱也仁也非水火與聖人之性也哉嘘而寒呵而熱<lb/>
修而仁則出乎人者矣惟賢者能修之於終身之乆其<lb/>
至也與性之者同衆人假之於日月之暫及其乆也則<lb/>
真偽之情見矣顔囬雖孔門之髙弟然於仁也非性之<lb/>
者也克巳復礼而為之也孔門弟子孰不𣣔為仁也哉<lb/>
然假之於日月之暫而不能好之於終身之乆聖人觀<lb/>
人亦必乆而試之使偽為者不能欺於倉卒不俻慮之<lb/>
間而真修者亦足以發明於倉卒不備慮之際三月乆<lb/>
<pb n="KR4d0235_SBCK_019-9b"/>
矣天時變矣而囬心不違是終不變矣嗚呼囬三月之<lb/>
仁是近而一日之仁也逺而終身之仁也囬豈偽為而<lb/>
暫假者哉豈嘘呵於頃刻之間也哉說者謂顔子三月<lb/>
不違仁賢於日月至焉者耳未能以之終身也作三月<lb/>
不違仁說以辨顔子<lb/>
論語何以子有子耶桞宗元固辨之矣雖然未知有子<lb/>
也孟子稱孔子旣沒弟子子夏子游子張以有若似聖<lb/>
人𣣔以事孔子事之所謂似聖人者盖必有子之學識<lb/>
於群弟子中有一日之長其見道有似吾夫子焉如孟<lb/>
施舎似曽子北宫黝似子夏之似也世儒以謂貌似孔<lb/>
子其說陋矣且有子之似夫子而曽子有不逮焉者曾<lb/>
<pb n="KR4d0235_SBCK_019-10a"/>
子嘗以䘮欲速貧死𣣔速杇爲夫子之言而有子不然<lb/>
之曽子質諸子㳺子游曰甚哉有子之言似夫子也子<lb/>
游之徒知有子似夫子素矣所謂似者必有如辨曾子<lb/>
之言之類豈以貌似之故虚𣣔師事之耶雖然直似之<lb/>
耳𣣔以事孔子事之則不可故曽子不許之而有子未<lb/>
嘗居師之位也說者謂不能荅弟子之問遂見叱而退<lb/>
盖好事者爲之辭以誣有子耳然世皆之顔子之後有<lb/>
曽子而不知有子者亦回參之亞匹也序論語者知之<lb/>
故首記夫子之言次記有子之言又次記曽子之言未<lb/>
必言之次第如是也其必寓拍尊之意焉以謂夫子既<lb/>
沒之後其道可尊其人可子其言可法者莫先乎有子<lb/>
<pb n="KR4d0235_SBCK_019-10b"/>
曽子也或曰子以有子為囬參亞匹夫子曷不以好學<lb/>
稱之如稱顔子又曷不以一貫之說告之如告曽子且<lb/>
不與四科之列何耶曰夫子何特不稱有子亦曷嘗有<lb/>
一言以稱曽子也何特不以一貫告有子亦曷嘗以是<lb/>
告顔子也稱之告之當時有未必盡記後世有未必盡<lb/>
知者焉有子曽子在孔門年皆最少其不預四科之列<lb/>
者未必從夫子於陳蔡故也曽子之後有孟子故曾子<lb/>
之道益尊有子之後無門人故有子之道不顯然孟子<lb/>
嘗稱其智足以知聖人又記其似聖人與群弟子𣣔以<lb/>
孔子之事事之子游稱之於戴經弟子尊之於論語亦<lb/>
足以發明有子之謂人矣而學者未之知也作有若似<lb/>
<pb n="KR4d0235_SBCK_019-11a"/>
聖人之說以辨有子<hi>闕</hi>
　　　書冨家翁逸事後<lb/>
萬序明之手録雜文一卷其首篇乃馮當可所記冨家<lb/>
翁逸事也冨家翁兄甲者未必知書觀其䖏昆弟之間<lb/>
雖知書者所不能爲進之孔門其閔子之徒歟馮記其<lb/>
事而逸其姓第曰兄甲而巳他日史官作宋孝友傳書<lb/>
其事而闕其人當與齊魯大儒同發楊子雲之歎也予<lb/>
忝知書且爲人兄有媿於不知書之甲多矣然心實慕<lb/>
之願學焉吾家他日或無乙之婦庶幾遂其所慕之心<lb/>
未可知也顧謂萬于曰汝東平先生嫡長孫且其家世<lb/>
業儒非冨家翁比豈不能爲甲所爲耶子爲人子弟固<lb/>
<pb n="KR4d0235_SBCK_019-11b"/>
非以是責子也然旣録其事必有意於為甲者甲不難<lb/>
學少損好利之習則人皆甲矣予之書是命表弟余壁<lb/>
全之研墨因以其事語之二子從予游皆妙齡而秀者<lb/>
其家皆知書過於冨家翁者予故以是勉之紹興庚午<lb/>
季夏二十五日不孝子王某書<lb/>
　　　記蛙<lb/>
予有鞋布體而麻質其弊甚十趾不能以自蔵有蛙乗<lb/>
罅而入蟄于鞋頰間予不知也㑹昬暮如厠而蛙忽鳴<lb/>
俯而視地無所見旣行而又鳴予始疑之既就几席而<lb/>
坐足毎動則閤閤然有聲以指摸之有蠢而動者予愕<lb/>
然未能物色其類呼童子燈之脫鞋而㣲露一爪乃蛙<lb/>
<pb n="KR4d0235_SBCK_019-12a"/>
也命童子出之躍而去東郭先生衣弊履穿貧甚矣然<lb/>
未聞有蛙乗罅而蟄者以是知予之貧又過東郭一等<lb/>
然鞋非可蟄之所蛙託身誤矣使其不能自鳴㡬死于<lb/>
足間予去歲嘗和韓退之荅桞桞州食蝦䗫詩以戒同<lb/>
舎果能止殺是蛙也豈以予不殘其類故奮身而来託<lb/>
将以脫虫虵吞噉之禍於一時耶予亦幸而不踐之不<lb/>
然㡬乎避禍而得禍也感而至蟄而免自鳴以求全蛙<lb/>
亦有知矣勿以其蠢焉而愚之人能持無害人之心而<lb/>
物以其類至能持無害人之心人其有不至者耶時紹<lb/>
興庚午孟秋七月十四夜書<lb/>
　　　記人說前生事<lb/>
<pb n="KR4d0235_SBCK_019-12b"/>
予少時有鄉僧毎見予必謂曰此郎嚴伯威後身也予<lb/>
不曉所謂既而訪諸叔父寳印大師叔父曰嚴闍梨字<lb/>
伯威汝祖母賈之兄吾之舅氏且法門之師也愽學工<lb/>
詩文戒行修飾有聲江淛間為士俗所推重汝父母萱<lb/>
以無子為憂禱求甚力至正和壬辰之正月吾師卒汝<lb/>
祖一夕夣吾師至其家手集衆花結成一大毬字汝祖<lb/>
而遺之曰孝祖君家求此乆矣吾是以来怱不見是月<lb/>
汝母有娠至十月而汝生吾師眉濃黒而垂目深而神<lb/>
藏児時能誦千言喜作詩人以汝眉目及趣好類之且<lb/>
符所夣又謂吾師死之月而汝受胎也故云予㓜從學<lb/>
鹿巖人有指予眉垂目藏而靳之者表丈賈元逹曰此<lb/>
<pb n="KR4d0235_SBCK_019-13a"/>
子眉目類吾伯嚴闍梨他日能文未可知也然嚴闍梨<lb/>
智慧名徳卓卓如許縱未脫輪回當復生人間世爲大<lb/>
善知識胡爲於㓕度之後鍾成迂愚魯鈍之性現此窮<lb/>
薄困苦相耶予嘗冩字作文詒寳印叔父叔父曰人言<lb/>
汝吾師也文僅似之字乃尔不同耶嚴闍梨尤工筆札<lb/>
予最不善書故也紹興庚午七月二十日因作文冩字<lb/>
兩俱不佳媿而曰嚴闍梨汝前生食𬞞何多智今生食<lb/>
肉何許愚也用記之<lb/>
梅溪先生文集卷第十九<lb/>
<pb n="KR4d0235_SBCK_019-13b"/>
</p>
<p>
</p>
  </div>
<div> <lb/>
    <p>
<pb n="KR4d0235_SBCK_020-1a"/>
梅溪先生後集卷第二十<lb/>
　詩<lb/>
　　　李伯時贈英石<lb/>
英石<hi>来</hi>從並玉堂鈴亝几案聳鋒鋩平生性有好山癖<lb/>
䄂得両峯帰故鄊<lb/>
　　　送潜老赴東禅<lb/>
駐錫清源十五年月明臺静忽飄然禅心莫為東禅起<lb/>
南北東西搃是禅<lb/>
难弟难兄漢二龔袈裟縫棭各清風渊明巳遂帰田願<lb/>
蓮社行将訪逺公<lb/>
　　　陳提刑挽詞<lb/>
<pb n="KR4d0235_SBCK_020-1b"/>
我守桐城公奉祠登堂猶恨識公遲心劳撫字陽司業<lb/>
獄喜平反雋不疑頭白不忘文字楽室清冝作子孫規<lb/>
棣華玉潤皆文傑潜徳幽光發妙詞<lb/>
　　　送陳元龍赴封州教官<lb/>
温陵尊酒偶相逢記得同年舊日容書讀短檠㳺太斈<lb/>
經傳絳帳適臨封清新得句腸生錦瘦硬通神笔吐鋒<lb/>
莫向炎州嘆官冷行㸔湖海起元龍<lb/>
　　　提舶生日<lb/>
正陽之月慝不作氣候清和滿寥廓階餘嘉瑞十莢蓂<lb/>
墻出新梢半含籜正是生才好時莭化日舒長暑猶薄<lb/>
遥遥華胄馬服君世有功勲上臺閣<hi>漢云䑓唐凌烟皆有馬氏象</hi>耳<lb/>
<pb n="KR4d0235_SBCK_020-2a"/>
孫挺秀生東蜀骨相堂堂人磊落絳帳心潜南郡風銅<lb/>
柱家傳伏波畧致身朝列貳稷官衘命江東訪民瘼雍<lb/>
容敷奏　天顔喜小試舶䑓良不悪北風航海南風囬<lb/>
逺物来輸啇賈楽日邊知巳皆逹官行矣帰持𬗋荷槖<lb/>
平生徳性不好飲今日夀觴冝滿酌爛柯仙侶年自長<lb/>
不用西山一圓薬<lb/>
　　　得葉飛卿書因寄貢院碑<lb/>
大字䧺文照眼明親題一軸寄松<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>千間廣厦能宣力<lb/>
何止區區不負丞<hi>貢院之役飛卿与陳節推董之</hi>
　　　萬桂堂<lb/>
佛囯新開選佛埸蟾宫分桂十千章邦人種徳家家熟<lb/>
<pb n="KR4d0235_SBCK_020-2b"/>
仙籍題名葉葉香地占清光一輪滿門傳盛事五枝芳<lb/>
東堂万万髙攀手莫負君㤙與義方<lb/>
　　　表弟万大年宿郡亝為䑕蚊蚤所苦夜不安寝<lb/>
　　　目為三害某輒申造物之意諭之以詩<lb/>
萬子㳺清源頗爱風物好胡為官舎中害有蚊䑕蚤嚙<lb/>
衣恣掀翻聒耳倦揮掃跳蟲從何来出沒席與藁中夜<lb/>
不安寝披衣起呼皂禽䑕磔其尸驅蚊熏以草熾炭烘<lb/>
衾禂蟣虱亦俱薧三害稍稍除髙眠起忘早我時寢凝<lb/>
香清夢到穹昊仙官為我言必大有家寳乃翁多隠徳<lb/>
子籍在蓬島天将成就之故以此相惱要令坐逹旦万<lb/>
卷飽探討毋如老外兄不斈首空皓彼蟲類最多生育<lb/>
<pb n="KR4d0235_SBCK_020-3a"/>
自洪造尽殺則傷仁兼容幸寛抱萬子䎹我言徃徃咲<lb/>
絶倒燔庐相參元失馬福塞老宴安生鴆毒疾患資壽<lb/>
考三害不必除君言近乎道<lb/>
　　　薦新荔支<lb/>
晚年㳺宦到䕫閩四見䡖紅荔子新不似蒲萄桔羊棗<lb/>
向来猶及遺慈親<lb/>
　　　大言獨歩郡圃即事有作次韵<lb/>
厭聴桐城雨頻瞻雁蕩雲它鄊見子面好句張吾軍草<lb/>
木心知敬<hi>大年毎稱賞郡圃花木</hi>枽榆景未曛淹留不湏嘆雞鶴<lb/>
偶同群<lb/>
　　　早起<lb/>
<pb n="KR4d0235_SBCK_020-3b"/>
老欲投閑尚未成膠膠優優厭餘生方成枕上㳺仙夢<lb/>
忽听窓前喚起声<lb/>
　　　刺桐花<lb/>
𥘉見枝頭万緑濃忽驚火傘欲燒空花先花後年俱熟<lb/>
莫遣時人不爱紅<hi>丁謂詩只爱青青不愛紅</hi>
　　　大年㳺延福寺<lb/>
去歳曽逰九日山忽怱不睱尽躋攀煩君訪我不到䖏<lb/>
好把詩篇載取還<lb/>
　　　提舶贈玉友六言詩次韵以詶<lb/>
重見異鄊佳節又成終日清亝<hi>兩歳重午病不飲酒</hi>忽捧晋堂双<lb/>
玉引觴澆破愁懐<lb/>
<pb n="KR4d0235_SBCK_020-4a"/>
兢渡争飛畫舫賜衣紛集丹墀㪯笔不忘規諌玉堂誰<lb/>
進歐詩<hi>歐陽公端午帖子詩云楚囯因讒逐屈原終身無復入君門愿因角黍詢遺俗可鑒前王惑巧</hi>
<hi>言也仁宗日㪯笔不忘規諫真侍從臣</hi>
　　　覓百葉榴花<lb/>
玉友双瓶不悪錦嚢六字尤清更覓榴花百葉要令老<lb/>
眼增明<lb/>
　　　寄陳大諌<hi>良翰</hi>
公居言路望非䡖天下人皆側耳聽方欲携書責陽子<lb/>
忽䎹有䟽論延齡危言巳落奸邪膽正色潜消魍魎形<lb/>
天聴未囬湏力争從兹受責亦芬馨<lb/>
　　　天申節放生<lb/>
<pb n="KR4d0235_SBCK_020-4b"/>
夫子釣不綱仁心戒盡物君子逺庖厨孟軻論仁術生<lb/>
魚舎子産獸網祝天乙扵牣文王沼灵徳壽周室唐置<lb/>
放生池天下八十一至今湖州碑輝耀魯公筆我　宋<lb/>
仁如天神武而不殺華夏及蛮貊卵胎暨化<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>皆帰好<lb/>
生徳惟恐一物失清源號佛囯此典胡獨缺耽耽舉子<lb/>
場馥馥荷華隰誕節逢千秋錫宴遍郡邑何以壽吾<lb/>
君故事修遺逸魚鼈族至微端頼尺水活况兹十畆池<lb/>
中含千里闊郭索行草泥玄夫巢蓮葉長鬚及衆鱗巨<lb/>
細各儔匹圉圉復洋洋生意俱可必永迯数罟憂咸𬒳<lb/>
中孚吉中有六六魚聊兹友螾蛭一朝得雲雨龍門変<lb/>
凢質歳早當作霖莫忘池中日<lb/>
<pb n="KR4d0235_SBCK_020-5a"/>
　　　送知宗奉祠還越<lb/>
堂堂人物宋宗英来主金枝玉葉盟麟趾化成公族厚<lb/>
棣華詩作争心平金尊對客吟篇逸貝葉談空世味䡖<lb/>
五月仙舟鑑湖去芰荷香裏奏新声<lb/>
緑水芙蕖汎鎮東一觴一詠辱陪公轉頭十載巳陳迹<lb/>
㑹面二山俱秃翁舊隱重㝷賀監宅帰㠶遥借若邪風<lb/>
九重側席待宗老願展惓惓劉向忠<lb/>
　　　爱松堂納凉<lb/>
鈴亝苦炎熱松竹生晩凉颯然清我襟兀坐興味長我<lb/>
無桑下恋爱此獨不忘願言勿翦伐清隂常滿堂<lb/>
　　　郡亝夜坐聞水車声<lb/>
<pb n="KR4d0235_SBCK_020-5b"/>
風伯吹雲不成雨稼穡如焚誰守土鈴亝夜聞水車声<lb/>
遥想田間老農苦汗流氣喘飢眼花厭聞窟中鼉打衙<lb/>
妻兒相劳勿愁嘆多少髙田無水車<lb/>
天二欲警老刺史車声夜入凝香耳四郊苗槁農民悲<lb/>
万壑水乾魚鼈死守臣失聀政事荒誰遣連年坐黄堂<lb/>
自慚不及叚文昌聖世豈有枽洪羊<lb/>
　　　末利花<lb/>
日莫園人献寳珠化成千億小芙蕖使君燕寝無沉麝<lb/>
疑此清香自有餘<lb/>
　　　次韵傅教授景仁馬緑荔支<lb/>
玉座竒包未與頒伏波家果忽堆盤冝書蔡譜均称緑<lb/>
<pb n="KR4d0235_SBCK_020-6a"/>
不比韓詩止詠丹薦李徒誇碧實脆嚼瓜未斍水晶寒<lb/>
羡君衫鬂巧相似我坐郡<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>慚素飡<hi>泉州斤事号荔枝厅</hi>
　　　再次韵<lb/>
両載閩南白盡頒驚㸔異品上杯盤發緘𥘉訝嚢非絳<lb/>
孹实猶疑頰未丹較羙冝同法石白搀先欲占麥秋黄<lb/>
<hi>荔支詞云五嶺麦秋寒荔子𥘉丹馬緑比諸荔稍早</hi>廣文詩句篇篇好咀嚼令人<lb/>
欲廢飡<lb/>
　　　三次韵<lb/>
荔子新詩屡見頒端同玉局賦金盤<hi>坡詞玉座金盤不貢竒包四百年</hi>
香包盡帯賜𫀆緑孰顆半含仙灶丹西蜀稍多應喜逺<lb/>
<hi>瀘戎多緑荔支</hi>東嘉可種似冝寒<hi>東加無荔支有種而生者疑其不熟乆而自脱乃緑荔支</hi>
<pb n="KR4d0235_SBCK_020-6b"/>
㣲酸好入塩梅鼎莫作㝷常■果飡<lb/>
　　　四次韵<lb/>
蔡譜黄詩乆巳頒不同馬乳■堆盆色因不悪故名酒<lb/>
食可成仙何用丹追逐故江相上下比方魁𬗋稍孤寒<lb/>
殷勤百顆分甘意端為詩情合得飡<lb/>
　　　五次韵<lb/>
涪陵妃子謾名園豈似閩南緑一盆㝡喜色同青玉案<lb/>
不妨功並𬗋金丹昼㸔紅𬗋品流俗詩嚼氷霜牙頰寒<lb/>
吟罷閑觀右軍帖来禽青李可同飡<lb/>
　　　六次韵<lb/>
年少題詩入否園橫空硬語勝郊盆新吟陳𬗋并江緑<lb/>
<pb n="KR4d0235_SBCK_020-7a"/>
深逼蕉黄與荔丹官舎聊淹廣文冷雁行髙並玉峯寒<lb/>
黄堂病守相将去秋菊落英誰共飡<lb/>
　　　七次韵<lb/>
平生雅意在丘園行矣帰㝷隱者盆此日詩盟共君結<lb/>
明年荔子為誰丹欲移仙種栽中土只恐天資不耐寒<lb/>
定向家鄊想風味江瑶斫桂謾加飱<lb/>
　　　得雨復用聞水車韵<lb/>
蛻骨木龍憂不雨更喚両牛眠下土<hi>農家以架車者為眠牛</hi>水從<lb/>
地底飛上田不减在天行雨苦庭中忽見天雨花白衣<lb/>
真人㳺郡衙但願為霖莫為潦免使泥䧟羸牛車<lb/>
元旱踰時如魯史一雨已遲淹爾耳農猶滿望苗返魂<lb/>
<pb n="KR4d0235_SBCK_020-7b"/>
車亦収声魚免死我持酒戒不敢荒急呼一盃飲松堂<lb/>
不憂猖獗有巢昌只恐沈猶朝飲羊<lb/>
　　　呉宗教惠西施舌戯成三絶<lb/>
呉王無䖏可招魂惟有西施舌尚存曽共君王醉長夜<lb/>
至今猶得奉芳尊<lb/>
慱物延陵有令孫不因官冷作儒酸珍庖自有西施舌<lb/>
風味堪陪北海尊<lb/>
長記還家屡擊鮮南来帰興日飄然不縁樽爼逢西子<lb/>
始泛江湖范蠡舡<lb/>
　　　貢院食新荔觀双蓮因成六言<lb/>
両郡両逢新荔<hi>予在夔泉二州皆両食新荔</hi>三年三結双蓮<hi>貢院池双蓮三</hi>
<pb n="KR4d0235_SBCK_020-8a"/>
<hi>年三開</hi>酒盞莫辝在手異時同把無縁<lb/>
　　　分韵得両字<lb/>
官舎苦炎熱貢闈快虚敞急呼玉友生閑共同僚賞堂<lb/>
成桂植万堤就池分両蓮開花並蔕荔擘珠在掌詩句<lb/>
聽細論塵襟發清爽行矣北帰翁山林起遥想<lb/>
　　　雲榭納凉<lb/>
人間正炎熱雲榭獨清凉如欲慰黎庻諸君冝奉揚<lb/>
　　　分韵得冝字<lb/>
榭向雲間築風從天半吹談方以清飽襟更為凉披雄<lb/>
入蘭䑓賦微生殿閣詩倚欄觀出岫吾去亦誠冝<lb/>
　　　罷官迷懐<lb/>
<pb n="KR4d0235_SBCK_020-8b"/>
去矣清源守皤然雪滿顚居官無善政排悶有詩篇朋<lb/>
盍三盃酒公餘一覺眠泉人豈思我我意自思泉<lb/>
　　　岀州宅<hi>閏五月二十日</hi>
官居到䖏郵傳歲月驚人電飛惆悵同来徳耀故郷不<lb/>
與同帰<lb/>
　　　寓清源驛<lb/>
両年繆作清源守不到清源洞裏㳺天恐孤予逺来意<lb/>
驛中聊許少遲留<lb/>
　　　諸公餞别分韵得人字<lb/>
清源古名郡守土冝擇人胡為不才者両載乘朱輪政<lb/>
拙歳多旱民愁眉日顰頼兹淳厚俗容我老病身乞祠<lb/>
<pb n="KR4d0235_SBCK_020-9a"/>
竟不允易郡俄得鄰雅懐上冢願偶有還郷因賓僚共<lb/>
呼酒肴䔩嘉且新展餞選士場語離庚伏辰清風屡吹<lb/>
衣暑雨㣲洒塵<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>駒沸盈門鸚鵡飛入唇我亦重惜别<lb/>
不辝勸酬頻諸君如神魚行奮六六鱗斈士倍登瀛郡<lb/>
符同治秦我如倦蜚鳥野性难籠馴舊巢㝷故山一枝<lb/>
老荆榛官居類郵傳誰能乆相親但願各勉力相期作<lb/>
純臣<lb/>
　　　枕上䎹雨声<lb/>
枕上微聞點滴声皇天有意捄蒼坐雖然未作啇家雨<lb/>
巳斍炎方暑氣清<lb/>
　　　聞角声<lb/>
<pb n="KR4d0235_SBCK_020-9b"/>
角声巳作送行声更向䔥䔥雨後聴明日出郊聞更逺<lb/>
囬頭忍見二山青<lb/>
　　　復安静堂舊額<lb/>
端明之孫字子強銀鈎鉄畫傳遺芳昔年作郡古平海<lb/>
大筆親書安静堂自從宣和至乹道字與輪奐争光芒<lb/>
一朝忽遭俗眼白毁㓕名姓深埋蔵我来搜訪乆乃獲<lb/>
老兵據為寝䖏牀滌除五載塵土靣字向堂上増激昻<lb/>
祖為第一孫是似書有家法称莆陽体具万安頗雄壮<lb/>
榜與忠献同翶翔因知文字乃至寳一時之厄庸何傷<lb/>
石鼓文有鬼神護淮西碑並日月光豈容泯㓕暴秦火<lb/>
誰肻檜炙叚文昌書生作郡太迂闊理財聴訟俱非長<lb/>
<pb n="KR4d0235_SBCK_020-10a"/>
吾　君若問何以治堂復韓蔡祠秦姜今纔五日京兆<lb/>
耳眷此陳迹猶未忘但願茲堂日安静名與囯夀俱<lb/>
無疆<lb/>
　　　次蒋元粛韵<lb/>
酒盃三十六人䘖勸我殷勤不止三長記白蘋離浙石<lb/>
忍看丹荔别泉南自慚政似陽城拙那得棠如召伯甘<lb/>
見說廣文尤惜别好詩千里送帰驂<lb/>
　　　贈李冝之運幹<hi>誼</hi>
謫仙苗裔自非凢家斈端能嗣大參一見便知空兾北<lb/>
三年長嘆滯周南<hi>冝之家食甚乆</hi>絶畦翰墨僕騷可請試言詞<lb/>
倚馬堪莫道南来橐無寳一編傳得小雲龕<lb/>
<pb n="KR4d0235_SBCK_020-10b"/>
　　　記風<hi>閏五月二十六日</hi>
泉南固多風兹風大為最𥘉驚月有暈忽聽天鳴籟蓬<lb/>
蓬從何来烈烈不可柰万竅争怒號三光变冥昧掀翻<lb/>
敗墻壁摧折到松檜瓦飄上天半芧捲洒郊外稲吹垂<lb/>
實花果堕未熟蔕山川失故容草木遭厄㑹飛同鷁過<lb/>
宋悲異児歌沛孰云楚䑓雄未覺周郊大雖然不終朝<lb/>
無乃巳𬒳害嗟予垂素髪濫此張皁盖方憂西疇禾未<lb/>
問南海貝<hi>時蕃舶将囬以風為憂</hi>心如韓值颶卜効蘇命蔡焚香<lb/>
叩穹吴防患問耆艾稍稍雲色定徐徐雨声霈漸停箕<lb/>
簸揚㑹見氣交泰居民理破屋老守戒征斾五絃歌舜<lb/>
琴一絲詠嚴瀬去矣不待瓜帰欤及鱸鱠<lb/>
<pb n="KR4d0235_SBCK_020-11a"/>
　　蔡端明祠堂<lb/>
公昔自禁從再来臨此邦河梁一何壮筆力独能扛政<lb/>
績留南紀祠堂枕大江山川與人物今古両無双<lb/>
　　　别傅教授景仁<lb/>
鼻祖調羔佐有啇耳孫家業踵前芳万言書有塩梅味<lb/>
千首詩開錦綉腸絳帳詎容淹乆次制科端欲待非常<lb/>
帰囊剰有君佳句更獲珠璣四十章<lb/>
　　　贈陳教授正仲<hi>讜</hi>
益友平生所愿親南来深喜得斯人渊源師杜真知体<lb/>
<hi>正仲贈予詩云渊源師老杜体制陋西崑而正仲詩殊有杜体</hi>人物如平豈乆貧絳帳<lb/>
可能淹教育掖垣便合掌絲綸臨行贈我五百字楚壁<lb/>
<pb n="KR4d0235_SBCK_020-11b"/>
陏珠未足珍<lb/>
　　　挽令人<lb/>
糟糠情味飽相諳我事耕耘爾力蚕誤走迷途半天下<lb/>
忽驚魂夢断泉南二年旅櫬悲無柰千里途車涕不堪<lb/>
預卜黄華晚秋節佳城帰祔白岩庵<lb/>
　　　贈陳体仁<lb/>
我来守清源徳星識二陳大陳如金玉一室清無塵厭<lb/>
世不肯留至今里称仁儒先賀州守才氣超等倫胷中<lb/>
包古今筆下真有神唾手取甲科齒髪方青春声名滿<lb/>
天下文字驚縉紳劳人暫州縣平歩當要津蹉跎忽至<lb/>
今此志猶未伸真人奉香火䔥寺含悲辛講席延諸生<lb/>
<pb n="KR4d0235_SBCK_020-12a"/>
黄卷訶古人異端斥佛老吾道鳴孟荀聊籍束脩礼少<lb/>
資嚢橐貧我忝二千石二年牧斯民不能助玉川恥與<lb/>
韓公均贈我詩與文字字皆可珍寵褒恨太過感激难<lb/>
具論願公少自爱行矣當致身門下有髙第庙堂手經<lb/>
綸房魏方得君詎肻忘河汾<lb/>
　　　贈林尉致約<lb/>
紅顔白靣神仙吏好斈苦吟真我徒政事文章有家法<lb/>
它年呼作小龍啚<lb/>
　　　臨行至貢院觀桂贈致約<lb/>
竊禄清源愧不才貢闈臨去尚徘徊青青万本新移桂<lb/>
尽是梅仙手爲栽<lb/>
<pb n="KR4d0235_SBCK_020-12b"/>
　　　宿寂光院<lb/>
青山環繞如盤谷中有清幽佛子家人昔共来今不見<lb/>
数行老淚<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>烟霞<lb/>
　　　陳徳溥以百韵詩送别因贈一絶<lb/>
蓮幕㳺從一二年送行越境継前賢<hi>陳季常陳後山皆越境送東坡</hi>筆<lb/>
頭皆有珠千顆端以少陵䕫府篇<lb/>
　　　越境送别者七人蒋元肅黄少度鹿伯可趙元<lb/>
　　　序陳徳溥葉飛卿林致約少酌驛舎<lb/>
同僚送我楓庭驛共酌臨分酒一杯我念泉人仍惜别<lb/>
此身雖去首頻回<lb/>
　　　别蒋元粛<lb/>
<pb n="KR4d0235_SBCK_020-13a"/>
符竹南来識廣文經横講席見渊源凌雲詞賦勝三賦<lb/>
醫囯忠言壓万言<hi>元肅甞作二賦十議</hi>陳迹互将文字記交情更<lb/>
向别離論君方騰蹋吾衰矣名節相期百世存<lb/>
　　　題莆田林氏双闕<lb/>
唐室遥遥孝義門屹然双闕至今存當時泣尽思親血<lb/>
化作㤙波遺子孫<lb/>
　　　過頭陁九嶺宿天玉楼林二招提因成三絶<lb/>
凌晨飽飰渡秦溪<hi>飯溪一名秦樓</hi>要上青山九級梯不使甌閩<lb/>
隔人世頭陁力與五丁齊<lb/>
千里帰塗險更長眼中深喜見天王從今漸入平安境<lb/>
舊路艰辛未敢忘<lb/>
<pb n="KR4d0235_SBCK_020-13b"/>
我如倦鳥欲栖林喜見禅僧棲䖏深家在梅花小溪上<lb/>
一枝聊慰北帰心<lb/>
　　　宿五峯院<lb/>
万法由来揔是空五峯名在本無峯我来遥作廬山想<lb/>
隱約夕陽開䖏遲<hi>饒州芝山有五峯亭望見庐山峯也范文正公詩云五老夕陽開</hi>
　　　贈亮首坐<lb/>
雪頂厖眉八十餘五峯深䖏結精廬閲人老眼能青白<lb/>
贈我嚴公一軸書<lb/>
　　　王成之太慱寄詩病中未能和謾書二十字以詶<lb/>
老病欲納禄　君㤙許奉祠已為三徑計誤辱廣文詩<lb/>
　　　司理叔文和過万橋詩復用前韵<lb/>
<pb n="KR4d0235_SBCK_020-14a"/>
少年一夕九起嗟家貧親老無生涯河東先生獨青眼<lb/>
慨然許我修通家三十年間同轉首王謝依然作甥舅<lb/>
時人咸笑孺子貧杜老惟蒙丈人厚罷官閩嶠𥘉帰来<lb/>
登堂又荷傾金罍詩誦白圭感前事情鍾我軰䘖餘哀<lb/>
定向清朝力求退呼賓剰設嚴冬鱠從公杖屨鹿岩前<lb/>
明月清風趙歐㑹<lb/>
　　　挽令人<lb/>
知汝莫如我傷心不尽談忍貧猶好施見得可曽貪水<lb/>
陸同艰險糟糠共苦甘和鳴三十載一夣断閩南<lb/>
之子有賢叔鯫生誤受知㤙蒙夫子妻事類白圭詩黄<lb/>
巷悲吟夜青灯照績時竟孤偕隱願徒切悼亡思<lb/>
<pb n="KR4d0235_SBCK_020-14b"/>
我欲誌諸墓有言何敢私如賔最相敬無妬似知詩孝<lb/>
合從姑塟賢冝舉郡悲明朝是重九忍㸔菊花枝<lb/>
　　　梅溪草堂新闢缺少花木効少陵故事覓之以<lb/>
　　　詩<lb/>
小小園中十八香主人㳺宦遂荒凉名園草木多竒品<lb/>
分我餘根種草堂<lb/>
閑中那得買花錢孤負桃紅李白天拈出向来花䟽目<lb/>
招邀春色上詩篇<lb/>
　　　夣齡弟生日<hi>十一月二十二日</hi>
周正猶餘八莢蓂昴星下應一陽生貌和冬嶺松俱秀<lb/>
神與梅花溪共清定享百齡如衞武預開三徑斈渊明<lb/>
<pb n="KR4d0235_SBCK_020-15a"/>
弟兄此去皆華髪無惜更相薦夀觥<lb/>
　　　可公禅老住泉之九日山二十年矣予臨罷官<lb/>
　　　求去甚力復為後政所留寄詩詶以一絶<lb/>
泉山好䖏稱延福白髪禅僧去復囬且與晋松為隱侣<lb/>
莫同英石便飛来<hi>可以英石見寄号飛来峯</hi>
　　　黄伯厚得蒲墨折而為三以書来易戯成二絶<lb/>
不謂一子墨忽成三客卿君家好兄弟鼎立並馳名<lb/>
好去文房寳堅剛冝自持吾家蔵有尽黄子翫無時<lb/>
　　　姚宰行可和詩索墨詶以元韵<lb/>
武城民事暇著述似虞卿手握陳玄軰磨成不朽名<lb/>
人生㡬丸墨老病厭操持好與賢明宰研磨共救時<lb/>
<pb n="KR4d0235_SBCK_020-15b"/>
　　　松筆<lb/>
我有文房寳莫如毛頴清来從丹桂窟封以五夫城軰<lb/>
行惟<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>管宗盟是墨卿湘東謾三品無此歲寒名<lb/>
　　　題净名院二絶<lb/>
净名却見老維磨<hi>謂長老顔公</hi>道眼相㸔語不多我待衣冠<lb/>
掛神武杖藜来此老岩阿<lb/>
谷中有月露蛾眉水織珠簾更絶竒滿目峯峦觀未盡<lb/>
有僧携紙覓題詩<lb/>
梅溪先生後集卷第二十<lb/>
<pb n="KR4d0235_SBCK_020-16a"/>
<pb n="KR4d0235_SBCK_020-1a"/>
梅溪先生文集卷第二十<lb/>
　　行状<lb/>
　　　東平萬府君行状<lb/>
君諱世延字叔永世為温之樂清人曽大父惟監大父<lb/>
周父鴻皆晦徳不仕君㓜警悟敏記誦𥘉屬文思捷而<lb/>
佳為師友所竒年十四而孤奉母謹甚䖏家事若成人<lb/>
舎法中游郡庠業修行飾蔚為善士宣和間邑大夫興<lb/>
鄉校以鄉先生鄭君邦彦主之鄭學術淵粹為時名儒<lb/>
從之㳺者以百数君一日謁同志㑹其課諸生戯即其<lb/>
題渉筆而就鄭見之撫几歎曰之人詞藻如是一第唾<lb/>
手取尔然君以兄弟終觧志顓甘旨訖不事進取抱才<lb/>
<pb n="KR4d0235_SBCK_020-1b"/>
不試鄉人惜之性寛慱與物無忤尤善宗族毎先其急<lb/>
難遇長㓜慈愛均壹無纎芥嫌隙族衆多間有違言君<lb/>
周旋其間開釋以理衆皆媿服恊比如𥘉由是闔族内<lb/>
外咸欽而愛之稱為長者善治生蓄而能散親故有不<lb/>
振者毎綱紀其家其弟子有羙質困不能自業給飲食<lb/>
師資費以教之䖏女貧無以歸躬為擇配匳而遣者凢<lb/>
数人居之左右細民寠族資衣食埋<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>者數十家緇素<lb/>
叩門随所謁而獲者叵計歲凶廪飢毎為冨室倡敕具<lb/>
以舘賔席無虚日也篤於教子嘗葺屋数楹諸書其間<lb/>
厚禮以致名師訓督點竄之劳率分其半長子庚最羙<lb/>
才始冠㳺太學君勉之以詩曰莫放山虧簣終教井及<lb/>
<pb n="KR4d0235_SBCK_020-2a"/>
泉庚益自勵果優中攷選連預薦書屢為多士先聲譽<lb/>
籍籍用上舎免省登進士科次子庠亦以妙齡預鄉貢<lb/>
萬氏以絃誦先里閈歴四世儒冠益盛業賢關舉進士<lb/>
者數人登科第自庚始樂清自舎法罷閱二十年無舉<lb/>
於鄉者里巷靳之邑人復取鄉貢自庠始先是監察御<lb/>
史睢陽李君藹扈　駕南巡聞君有鄉譽訪其居名其<lb/>
軒曰必大且賦詩極言之至是二子俱有成人以為榮<lb/>
咸謂君種徳樂教之報且嘉李之先知君夙有喘疾晚<lb/>
歳弥劇瀕死語不亂巍坐正色而卒實紹興甲戌十月<lb/>
二十有三日也年五十有八鄉里聞訃無不傷嗟𥘉娶<lb/>
孫氏先君二十四年而卒継室以趙氏子六人庚左迪<lb/>
<pb n="KR4d0235_SBCK_020-2b"/>
功郎䖏州縉雲尉次曰庠曰<graphic n="KR1561" url="https://raw.githubusercontent.com/kanripo/KR-Gaiji/master/images/KR1561.png" mimeType="image/png"/>曰廓曰庻曰唐孫男三<lb/>
女二庚與庠既以儒學名家餘皆服義方其進未量鄉<lb/>
人以君有隂徳且多男子比之燕山竇氏恨其不足於<lb/>
夀不獲盡見云君仁而好施志於濟衆者未艾也嘗割<lb/>
膏腴三十畒儲其入以濟親戚之貧者死之歳語諸子<lb/>
曰吾爲是恨未廣自是而後冝資其人歲一易之庻㡬<lb/>
悉周且枚舉其所當與者家之西距大江實爲要津勢<lb/>
湍而惡渉者病之君叔祖東平先生始傾家資跨江爲<lb/>
橋濟人於險垂六十年徃来蒙其利俄一夕燼于火東<lb/>
平子主簿君𣣔新之未遂而卒君毅然以橋爲任然事<lb/>
艱役鉅既捐巳資以半其費又經营其餘於鄉黨間以<lb/>
<pb n="KR4d0235_SBCK_020-3a"/>
佐之橋成有日矣而君卧病彌嵗屬纊語不及他顧謂<lb/>
諸子吾以橋累若䓁矣諸子涕泣請継志頷而瞑君雖<lb/>
早厭埸屋未嘗廢書毎開卷意有所㑹必標識以謹不<lb/>
忘所為詩文雖不多皆平淡造理峻㓗可愛尤屬意於<lb/>
簡翰雖貽子弟不率然作也卒之又明年諸孤卜以春<lb/>
正月十有九日<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>于岐山之隂泣血相謂曰吾父以善<lb/>
人君子稱于鄉其潜徳有足書者将乞銘于薦紳先生<lb/>
以永厥垂冝得之其詳者状而授之庻乎其不誣以屬<lb/>
某某萬出也毎登門辱顧為厚且與庚同舎上庠又獲<lb/>
與諸子游盖知其詳而不誣者雖蕪陋其何敢辭謹状<lb/>
　　　張府君行伏<lb/>
<pb n="KR4d0235_SBCK_020-3b"/>
君諱端弼字廷直姓張氏温之樂清人曽祖迪祖孜父<lb/>
瑀世蓄潜徳不慕禄仕君資俊邁好學問慷慨喜議論<lb/>
敦尚氣節偉然男子也舎法行肄業泮宫月書歲攷累<lb/>
成優校以行藝職學事領䄂諸生曄曄有聲侵㝷於仕<lb/>
塗矣㑹更科學子觧散君歎曰仕與飬不能兩全浩然<lb/>
懐帰奉偏親以孝聞𥘉先業夫廣重以兵火業寖㣲君<lb/>
通材經畫有條未㡬生事大振冨甲鄉邑然雅重義槩<lb/>
耻為俗子冨務周旋宗族親舊有以窘告濟之無难色<lb/>
邑學再建與出財力居多仍率先割膏腴以養士毎歲<lb/>
之春發廪以賑窮民質貸踰年不取其息有負責者多<lb/>
折劵不復問性楽善里人有登第者喜如已得閔其貧<lb/>
<pb n="KR4d0235_SBCK_020-4a"/>
毎資給之雖萬金不吝也好賔客坐席常滿極飲不倦<lb/>
杯行徤語笑年雖及而銳氣不衰所居地為邑之属鎮<lb/>
間有不逞曹聚讙譟君凢諭以理有不肅者張目掀髯<lb/>
厲声叱之咸股栗畏避威不以勢人尤难之喜教子姪<lb/>
命師友必以賢荅以殊禮闢廬舎規模宏壯或謂君有<lb/>
令名何室之羙曰吾非以自奉也為他日子孫容車馬<lb/>
㑹食客之地爾其心期如此飬髙閭閈足不及州縣未<lb/>
嘗以姓名干典謁汙訟牒士論韙之聞有巧造請捷犇<lb/>
走無日不數於公門者心鄙薄之常舉為後生戒晚景<lb/>
益曠逹不以財利經心見為善者喜見顔間譽而勉之<lb/>
以親志好佛二弟俱從空門學為飯萬僧開義井以侑<lb/>
<pb n="KR4d0235_SBCK_020-4b"/>
善云疇昔少有疾預知死期一夕牡丹冬開人以為祥<lb/>
君謂花非其時對之悵然賦詩見意旣而感疾朋舊問<lb/>
之談笑如平時俄盥手正衣冠偃卧而逝實紹興二十<lb/>
四年十二月五日也享年六十有六子二人攄挺皆業<lb/>
儒女三人長歸進士宋翰餘未嫁君挾所負氣盖一時<lb/>
俛首田園非其志也毎觸事感槩興懐學有經術尤䆳<lb/>
於易少以事進取既蓄而不施行所學於家䖏利害得<lb/>
䘮之際𥙿如也識者謂其詣㡬深之理好商榷文史工<lb/>
詩童語逸意新有作者風君於鄉黨為前軰某𥘉稔其<lb/>
名未之識也一日過桞川遇焉不以後進見鄙欣然命<lb/>
舟同泛而歸既登堂獲奉文字飲於顧遇不薄矣君沒<lb/>
<pb n="KR4d0235_SBCK_020-5a"/>
之明年諸孤卜以十二月十一日塟于里之桂峯祖瑩<lb/>
之側長子攄以書来告曰子於吾先君有一日之雅宜<lb/>
狀其行吾将乞銘於立言君子以蔵諸幽以垂諸不朽<lb/>
其謝非人至于三不獲命遂采諸鄉評編而次之謹狀<lb/>
　　　賈府君行狀<lb/>
公諱如訥字元辯其先福州長溪人五世祖徙温之樂<lb/>
清曽祖皓祖靖父奭皆有潜德不仕公温雅愷悌持重<lb/>
寡言為児時嶷若成人十二歲而孤事後母至孝撫育<lb/>
弟娣恩意均壹毋病涕泣嘗藥及卒執䘮如禮伯母錢<lb/>
性嚴子姪有過必痛绳之公善承順未嘗忤意在諸子<lb/>
中最以謹厚称𥘉伯父奕以絃誦先里閈從兄弟愚如<lb/>
<pb n="KR4d0235_SBCK_020-5b"/>
晦俱美才有声庠序間公尤嗜學毎謂弟如石如規曰<lb/>
吾二兄才名如許若等可不自勉耶以身率之故二弟<lb/>
皆力學能自立如規既冠學益進公勉其游太學且躬<lb/>
任其家事厚資給之務成其志及舉進士捷音至時兄<lb/>
如晦同戰藝公意其俱中喜甚既而聞其不利鬰欝不<lb/>
樂賀者方集公郤之曰吾兄親老方籍此以尉其意今<lb/>
見黜何賀我為人服其不私如規今尉建昌軍廣昌縣<lb/>
以德譽取重縉紳公之教也公善治家井井有法不務<lb/>
兼并而生産日肥性仁慈尤睦宗族見貧者心憫之常<lb/>
發廪以濟毎言彼吾宗也吾忍獨温飽也有尤窘者四<lb/>
族人以膏腴三十畒賑之仍給榖暨牛資其播殖又<lb/>
<pb n="KR4d0235_SBCK_020-6a"/>
百畆飲僧徒之徃来者及分恵里人之窶者凢割田二<lb/>
項餘而金榖之惠叵計謁丐踵門必周䘏之至觧衣以<lb/>
贈其敦宗好施盖天性也鄉人燕其宗耻以貧賤者與<lb/>
公曰是豈两姓耶毎家宴合踈近長㓜貧冨均禮舅氏<lb/>
家不振悉力瞻之歲時登其門省事如父母去必感泣<lb/>
舅卒厚禮以<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>公素友愛兄弟異居非其志當析財命<lb/>
宗人區䖏未嘗顧視務推遜以化媮俗季感其德復義<lb/>
聚至今樂教于弟屢延致名儒厚其禮終始周旋之喜<lb/>
賔客舘無虛日雅不好飲遇賔醉則為之極歡敦尚禮<lb/>
法遇人無厚薄必盡恭泛愛鄉黨至所交必擇長者寡<lb/>
嗜欲不好殺喜與釋子游談無生之理務忘身世不幸<lb/>
<pb n="KR4d0235_SBCK_020-6b"/>
嬰痼疾仁而不夀享年纔四十有二以建炎三年五月<lb/>
九日卒遺言有私負者悉棄之逺近聞訃無不涕泣娶<lb/>
同邑陳氏䖏士景芳之女姿婉淑奉姑以孝謹称始奩<lb/>
具頗厚公喜周急而夫人不吝故公得以私田活其宗<lb/>
數百指隂德在人為多盖夫人之助云後公六年而卒<lb/>
年四十有九男一人曰循以業進士克守家訓與季父<lb/>
同居㡬三十年服勞不憚鄉里難之女一人歸表姪王<lb/>
某孫二人公與夫人䘮乆在殯弟縣尉君嘗言吾兄嫂<lb/>
事吾毋盡孝吾當擇地改<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>吾母以兄嫂祔焉屢以卜<lb/>
後得邑之左原其崗維吉躬治墳塋以奉窀夕絽興癸<lb/>
酉秋循似泣謂某曰吾將以冬十一月十有七日合塟<lb/>
<pb n="KR4d0235_SBCK_020-7a"/>
吾父母𣣔丐銘大手筆以發其幽光子盍狀之某不侫<lb/>
獲以通家于自㓜登公門荷知遇不淺及公殁又辱爲<lb/>
子壻知隱徳爲詳嘗訪遺事於故老咸曰公仁者也今<lb/>
無是人矣某遂撰次所聞俟賢而有文者書之謹狀<lb/>
　　　周府君行狀<lb/>
公諱瑜字公寳先世姑蘇人也髙祖避五代亂徙居于<lb/>
剡曽祖荀祖惟父過皆不仕公爲人純厚質直介然能<lb/>
自立以孝友聞于郷治家有法遇長㓜以禮閨門之内<lb/>
肅如也宣和中魔冦犯邑人倉遽犇匿公獨擁親柩噭<lb/>
號声徹閭里冐兵刃扶護以畢窀穸朝夕悲涕不忍去<lb/>
墓側兇徒相戒曰無驚周孝子賊平卒無恙公喜儒學<lb/>
<pb n="KR4d0235_SBCK_020-7b"/>
嘗闢家塾數十楹延四方名士以淑諸孫又製夫子暨<lb/>
十哲坐象畫七十二子於一堂俾崇奉之大書其側曰<lb/>
爾其親師友之淵源就功名之烜赫浃日必設具以集<lb/>
之親䆒其能否有勵業者喜見顔間面加獎諭兾其成<lb/>
就稍怠墯則諄諄戒敕俾之自勉由是咸自力于學紹<lb/>
興庚申秋孫汝士預薦書乙丑歲世修肄籍大學丁邜<lb/>
秋汝士汝能世則聮名郷薦明年汝士登進士弟鄉人<lb/>
荣之公喜周急視飢渇者如巳毎盛夏分命皂隷當徃<lb/>
来之衝烹泉以救暍窮冬集境内飢民施以金榖遇歲<lb/>
歉發廪賑貸命諸子悉寛逋負剡之南有鉅溪實為要<lb/>
津行者病渉公首創浮梁以濟其子繼之至今蒙其利<lb/>
<pb n="KR4d0235_SBCK_020-8a"/>
𥘉先君嗜佛公嗣志弥篤凌晨焚香端坐披閱蔵經歷<lb/>
四十寒暑手録因縁幾百卷毎以所得語諸子借示勸<lb/>
戒剡有名刹遭兵冦燔毀兼餘公割巳貲一新其棟宇<lb/>
時私第猶未築家人以為言公曰兹邑人植福之所渠<lb/>
可後耶僧徒德之祠公于佛舎旁欽事以報公又闢别<lb/>
舘飯貧士及緇黄之流滋乆不厭其樂善好施出於至<lb/>
誠𥘉不求人知而称道者不容口其見重於人如此公<lb/>
狀貌魁偉見者以為異人自中年鰥居不再娶屏嗜慾<lb/>
務飬精神平生未嘗服藥旣老顔如嬰児視聴不衰好<lb/>
事者争𣣔求見以叩飬生之術晚苦足疾諸于和藥以<lb/>
進公郤之曰死生命也何以藥為児女涕泣以請恝然<lb/>
<pb n="KR4d0235_SBCK_020-8b"/>
弗顧㑹孫壻髙世絪以赴調告違公曰吾某月日行矣<lb/>
至期沐浴易衣而坐神色如平時謂諸子曰吾即行若<lb/>
軰冝自勉言畢奄然而逝實紹興二十一年十一月十<lb/>
有六日也享年八十有八公薄於世利𥘉以勤儉自守<lb/>
不廣貲産自諸子既壯悉以家事付之積數年冨甲一<lb/>
邑公視之恬然不以經意晚景門䦨益盛身夀康寕毎<lb/>
歲旦暨誕辰讌坐髙堂子孫詵詵環列戯綵甥壻無慮<lb/>
數十人争先為夀剡中以周氏為慶門言五福者以公<lb/>
為備公娶里人孫氏先公三十二年卒男三人長仁承<lb/>
節郎次侁承信郎婺州永康縣監酒稅後公一年卒季<lb/>
億先公七年卒女四人長適同邑呉宗次適劉陞次適<lb/>
<pb n="KR4d0235_SBCK_020-9a"/>
房先厚次適過諤其夫皆早死諸女孀居終不改志男<lb/>
孫九人世光汝賢汝士左從政郎汝弼早卒世修汝能<lb/>
世則汝礪世南皆業儒女孫六人長適同邑進士盛卞<lb/>
次適泰州助教過焌次適成忠郎通州支塩髙世絪次<lb/>
適進士商汝霖次適右廸功郎徐與䕫次適右修職郎<lb/>
潭州醴陵縣尉姚寔曽男孫十有二人曰之元之純之<lb/>
文之綱之彦之茂之竒之翰之才之望之邵之羙曽女<lb/>
孫十有二人長適進士史之才次適左迪功郎明州慈<lb/>
溪縣主簿陳嘉善餘尚㓜某無似獲與公之孫世修同<lb/>
舎上庠道岀剡溪嘗登公堂獲承謦欬之餘他日再至<lb/>
而公逝矣癸酉秋公長子仁移書謂某曰吾将以十二<lb/>
<pb n="KR4d0235_SBCK_020-9b"/>
月十八日塟吾父于邑之方山郷馬鞍山之原祔先夫<lb/>
人之隴也子辱與吾児㳺之其平生之詳願狀其行吾<lb/>
将乞銘於士大夫以蔵諸幽某辭鄙陋不獲謹撰次所<lb/>
聞如右謹状<lb/>
　　　潜澗嚴闍梨塔銘<lb/>
師諱䖏嚴字伯威姓賈氏温州樂清人也父靖居郷以<lb/>
長者称毋萬方娠一夕夣黒龍自天躍而下俄化為道<lb/>
人入其家及産師有異相㓜警悟不凢經史過目輙成<lb/>
誦舅東平先生規邑之名儒也試以對随口應荅大竒<lb/>
之少長忽不茹葷毋強之卒不從一日游精舎歸白其<lb/>
毋曰児𬞞食居俗非所冝願出家學佛惟夫人割愛遂<lb/>
<pb n="KR4d0235_SBCK_020-10a"/>
往里之明慶院禮僧知性為師既落髮受具游歴郡刹<lb/>
𥘉學律未幾習天台教觀慨然歎曰吾邦僻在海隅見<lb/>
聞不廣遂之錢塘依南屏臻公聽天台大部明法華諸<lb/>
經時學者尚編録務相詰難師聽法罷端然黙坐同軰<lb/>
問之發明師說了無遺誤因謂之曰文字分别馳騁法<lb/>
相吾不䏻為遂逺游禪林訪先軰老宿叩擊玄旨師志<lb/>
節髙學識超邁杖錫所至道眼相契為多㑹有以座首<lb/>
命之者師曰吾宅心名利外兾逍遥自適詎能為人役<lb/>
耶於是西游帝都觀伊洛南周旋江淮間凢名山水叢<lb/>
林巨刹靡不至時道潜思聦二僧與東坡居士游聲名<lb/>
籍甚咸與師善數以篇章徃来師博學詩文尤典重且<lb/>
<pb n="KR4d0235_SBCK_020-10b"/>
工書有晋宋法或勸以所作謁縉紳求知已師咲曰古<lb/>
之桑門上首與士大夫㳺非求之也道自合焉爾故終<lb/>
身不以一字干謁識者髙之元祐間還永嘉寓净光大<lb/>
雲開元諸寺其徒翕然歸之扣門請益者屨相躡也師<lb/>
訓以本業外復以詩書子史導之凢經指授者咸見頭<lb/>
角時開元建護國天王殿命師作記文辭雄偉太守范<lb/>
公見之称歎良乆命刻石行于世元符𥘉歸故山誅茅<lb/>
結廬循除蓄流自號潜澗賦詩鼓琴以自娱有古人林<lb/>
下風師有辭辨長於講釋郷里巨室𣣔屈師講經莫䏻<lb/>
致因具法筵集廣衆預設巍座俟師至與衆迫之師匆<lb/>
遽就席闡楊奥旨縁飾以文音吐鴻亮聦者驚恱明慶<lb/>
<pb n="KR4d0235_SBCK_020-11a"/>
自創業㡬七百年無文蹟可攷師首為撰記并書之時<lb/>
稱二絶郡守張公平聞其名以禮致之躬受楞嚴大義<lb/>
𥘉以僧正命師又命主禅席皆力辭之毎詣府手提一<lb/>
笠未嘗肩輿人以師為府座所厚因屬以事師正色峻<lb/>
拒府政有不便於民者委曲以告守改容聽之瑞安令<lb/>
吕公勤自號湖海道人邂逅師喜甚與俱還邑築庵於<lb/>
<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>治後園命師居之為留三宿而去邑令丁公湛毎訪<lb/>
師談道終日忘返晚景絶人事惟精修净業喜諷誦楞<lb/>
嚴圓覺維摩光明法華等經精熟如流静夜孤坐焚香<lb/>
暗誦琅琅之聲出于林表嘗手書法華光明二經以報<lb/>
母德又書華嚴經八十卷首末不懈字法益工弟子宗<lb/>
<pb n="KR4d0235_SBCK_020-11b"/>
要游學姑蘇俄以書督其歸未㡬師得疾遽終政和壬<lb/>
辰正月二十日也享年五十四僧臘三十九至三月闍<lb/>
維得舎利數百顆明瑩如珠明年九月植塔於故廬之<lb/>
後以遺骨并舎利<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>焉師於佛學無不通曉尤深於禪<lb/>
而接物以教故以闍梨著名平生製述甚多藁随毀失<lb/>
圓寂後弟子收拾遺文編成二卷人有得其片紙皆寳<lb/>
蔵之其文翰見重於人如此弟子宗要師號寳印傳天<lb/>
台教住永嘉之妙果克世其業法孫德純亦傳法于郡<lb/>
之龍翔某大毋氏師之同母娣也寳印師盖某之叔父<lb/>
師殁之歲而某始生自児時稔聞德名恨不迨見今四<lb/>
十餘載矣始獲以叔父之命銘師之塔不敢以鄙陋辭<lb/>
<pb n="KR4d0235_SBCK_020-12a"/>
銘曰<lb/>
　師之道儒律禪教咸臻其要<lb/>
　師之技歌詩文翰咸極其致<lb/>
　師之節公卿大夫不屈而謁<lb/>
　師之訓子傳教觀孫傳心印<lb/>
　師之廬左琴右書山髙澗迃<lb/>
　師之塔明珠遺骨千古不滅<lb/>
梅溪先生文集卷第二十<lb/>
<pb n="KR4d0235_SBCK_020-12b"/>
<pb n="KR4d0235_SBCK_020-12b"/>
</p>
<p>
</p>
  </div>
<div> <lb/>
    <p>
<pb n="KR4d0235_SBCK_021-1a"/>
梅溪先生後集卷第二十一<lb/>
　　表状笏記䟽文附<lb/>
　　　饒州到任謝表<lb/>
　時遇主恊五百世之昌期共理分符叨二千石之重<lb/>
寄試之民事簡在帝心中謝伏念臣奮身諸生隷業太<lb/>
斈上皇親䇿擢居多士之先　陛下誤知眷出群臣之<lb/>
右方御天之十日卑近地之一麾旋䝉召還屡辱賜對<lb/>
魏證之藴㡬展尽賈誼之言畧施行曽未閱扵三時巳<lb/>
徧更扵数聀遽從憲府擢貳天官人言遭際之非常臣<lb/>
惧寵荣之過分力辝成命果獲俞音荣聮書殿之名假<lb/>
守便藩之郡身獲全於進退㤙不替扵𥘉終况此楚東<lb/>
<pb n="KR4d0235_SBCK_021-1b"/>
之故邦實爲江左之奥壌顔真卿英風如在范仲淹遺<lb/>
爱猶存仁實何人可預茲選兹盖伏遇　皇帝陛下法<lb/>
舜受禅体尭宅天廣收衆正而首及滯淹楽聴讜言而<lb/>
不罪狂直遴選朝廷之七疇咨岳牧之臣雖地分内外<lb/>
之殊而心蔑䡖重之異知臣本出乎白屋謂臣可牧夫<lb/>
細民札命十行憂分千里臣敢不仰奉德意刀宣教條<lb/>
雖才非太公不能五月報政然忠猶杜甫未嘗一飰忘<lb/>
君<lb/>
　　䕫州到任謝表<lb/>
地易夔門難敢辭於蜀道心傾尭日遠尤甚於長安祗<lb/>
拜訓詞惟深感涕<hi>中謝</hi>臣煩由御史岀守番昜任甫及<lb/>
<pb n="KR4d0235_SBCK_021-2a"/>
於期年報蔑聞扵五月慕言言之烈扵顔魯囯斈優優<lb/>
之治扵范仲淹優切戒扵庸人第務近民之易罪或得<lb/>
扵巨室方知為政之难比因有疾而丐祠不謂誤㤙而<lb/>
分閫况魚復素称岩邑在坤維實為要衝茍非文武之<lb/>
長才曷副蕃宣之重寄豈臣庸繆可称使令兹盖伏遇<lb/>
皇帝陛下徳方日新仁若天覆憫鳥道烏蛮之險有刀<lb/>
耕火種之劳非善治不可以懐柔謂㣲臣或勤扵撫字<lb/>
録其寸效畀以雄藩臣敢不究疾苦扵閭閻布教條扵<lb/>
州郡觀武侯八陣居安未免扵憂邊誦杜甫百篇有志<lb/>
不忘扵爱主<lb/>
　　　除敷文閣待制謝表<lb/>
<pb n="KR4d0235_SBCK_021-2b"/>
官自外迁既濫中權之寄恩由上出復叨次對之除抗<lb/>
章弗俞拜命増惕<hi>中謝</hi>竊念臣才惟摴檪業本韲塩偶<lb/>
逢神聖之作興妄意風雲之際㑹立螭簮筆方近清光<lb/>
冠豸乗<graphic n="KR1301" url="https://raw.githubusercontent.com/kanripo/KR-Gaiji/master/images/KR1301.png" mimeType="image/png"/>遽違丹闕俯悵忠懷之莫尽仰知天眷之未<lb/>
衰繇列郡而擢居帥垣自集英而超躋華閣易任誤蒙<lb/>
扵増秩撫躬深愧扵罔功清議靡容牢辝不獲兹盖伏<lb/>
遇　皇帝陛下至仁接下大度包荒謂臣如汲長孺之<lb/>
愚言多妄發知臣有蘇世長之短心不敢邪榮卑重藩<lb/>
許連從橐臣敢不益堅素守誓竭孤忠共理分符何以<lb/>
副西清之選拾遺𥙷過可能無北闕之書<lb/>
　　　湖州到任謝表<lb/>
<pb n="KR4d0235_SBCK_021-3a"/>
逺障承流乏循良之善政近藩改命仰覆載之隆私祗<lb/>
服訓詞弥増感涕伏念臣五年去囯両地分符饒俗浩<lb/>
穣有难調之巨室䕫疆瘠鹵介絶險之烏蛮但思治己<lb/>
以先人豈忍奪民而生事故田里安其不優而獄訟由<lb/>
之稍稀敢曰懐帰實縁多病輒控祠庭之請屡干旒扆<lb/>
之嚴既寛斧鉞之重誅復卑股肱之佳郡瞻清光扵便<lb/>
殿展素藴之忠言謂能䘏民蒙　天語之見奨徙以自<lb/>
近佩聖㤙其敢忘豈期衰遲有此遭際兹盖伏遇　皇<lb/>
帝陛下至仁兼𬒳大智难名憐臣守志弗欺共理猶知<lb/>
扵惠養憫臣奉躬匪懈事君或尽扵勤劳故此異除華<lb/>
扵朽質臣敢不持循憲度効法京師詠靈沼扵真卿深<lb/>
<pb n="KR4d0235_SBCK_021-3b"/>
体好生之徳恢儒宫扵安定益陶善教之風<lb/>
　　　泉州到任謝表<lb/>
五年三郡蔑酬天覆之㤙一扎十行又拜春温之詔方<lb/>
奉祠而竊禄遽共理以分符隆睠不忘孤忠益勵<hi>中謝</hi>
竊念臣少不斈古晚方入官論事則意廣而才踈為郡<lb/>
則心劳而政拙惟民是䘏雖誤蒙金口之褒其毁乃来<lb/>
終莫奪簧言之巧松菊方㝷於三徑江湖復把扵一麾<lb/>
非神聖素察其裏豈臣下可得而薦辝避不獲顛躋是<lb/>
憂况閩為負山帯海遐僻之郷而泉乃冨啇大賈徃来<lb/>
之㑹詎容庸繆可俻使令兹盖伏遇　皇帝陛下尭仁<lb/>
宅天舜智察物知臣無剥下益上之罪恕臣有抑強扶<lb/>
<pb n="KR4d0235_SBCK_021-4a"/>
弱之偏悟即墨之浮言卑清源之善地臣敢不清白奉<lb/>
巳循良牧民冨而可求第守不貪之實老之将至尚懐<lb/>
有犯之忠<lb/>
　　　除敷文閣直斈士謝表<lb/>
任南囯守臣之寄治効蔑聞綴西清斈士之班聖㤙誤<lb/>
及牢辝弗獲下拜有慙<hi>中謝</hi>竊念臣斈術空踈性<graphic n="KR1269" url="https://raw.githubusercontent.com/kanripo/KR-Gaiji/master/images/KR1269.png" mimeType="image/png"/>愚<lb/>
惷蚤躬耕飬妄懐干禄之心晚竊科名誓竭事君之莭<lb/>
許身自比扵稷契得時况過扵唐虞上皇　親擢之<lb/>
於布韋陛下又置之扵䑓省徒屡膺扵任使竟莫報<lb/>
於㳙埃去囯八年分符四郡斍年齡之云暮致疾病之<lb/>
交攻薬百試而莫痊祠三乞而不允心劳政拙僅同下<lb/>
<pb n="KR4d0235_SBCK_021-4b"/>
考之陽城金賜秩増有愧能名之黄覇揣分冝黜蒙㤙<lb/>
若驚兹盖伏遇　皇帝陛下仁覆迩遐賞從忠厚與人<lb/>
不求其備嘉善而矝不能謂臣雖不逹於時冝知臣或<lb/>
稍諳於民事庬㫒侯藩之重超陞庭閣之荣臣敢不仰<lb/>
務分憂俯當尽瘁拾遺𥙷過雖良臣之碩莫詶宣化承<lb/>
流庻循吏之風可継<lb/>
　　　除太子詹事賜衣帯謝表<lb/>
帰依故里首叨宫尹之除趍對便朝猥𬒳身章之錫省<lb/>
循何幸俯僂难勝伏念臣有不移之忠無適用之噐襲<lb/>
布韋而自薦綉鞶帨以奚為分三服之珍方曵𥚑而自<lb/>
媿拜九環之重斍委佩之有光夫何衰病之軀仰冐便<lb/>
<pb n="KR4d0235_SBCK_021-5a"/>
蕃之寵兹盖伏遇　皇帝陛下教子以義方之訓好賢<lb/>
如緇衣之詩借以光華欲其賛翼惟少成若徃但知歛<lb/>
袵之恭而非礼勿言敢後書紳之戒誓殚綿力少荅殊<lb/>
私<lb/>
　　　慰皇后上仙表<lb/>
坤元資万物之生賛成乾道慈毋棄敷天之養痛摧子<lb/>
心仙馭益遐宸裏尤切恭以　大行安㳟皇后樛木逮<lb/>
下葛覃儉躬嬪外邸以称賢位中宫而配聖数豈有定<lb/>
年胡不長恭惟　皇帝陛下道尽人倫治賛隂教諒聖<lb/>
情之攸繫眷懿範以难忘功配九人迹可稽扵<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>管神<lb/>
㳺八極燕永阻扵瑶池然而上奉両宮下臨九有碩上<lb/>
<pb n="KR4d0235_SBCK_021-5b"/>
寛於悲悼庻無爽扵和寕<lb/>
　　　賀皇太子牋<lb/>
廷揚大號位正前星肆赦以重承祧臨軒而俻典礼慶<lb/>
延宗社歡洽華夷恭惟　皇太子殿下挺岐嶷之姿藴<lb/>
寛大之徳佩礼楽詩書之丕訓明君臣父子之大綱孝<lb/>
友行乎宫中仁智聞乎天下睿主義方而能教法不抏<lb/>
於伯禽嗣君嫡長而又賢護奚煩於四皓某官守巴徼<lb/>
神馳帝鄊仰日月山海之攸重喜七鬯粢盛之有守愚<lb/>
裏敢献碩日近於正人聖斈益修當愈明於上性<lb/>
　　　慰皇太子表<lb/>
人心所繫方聞出震之音天道难知遽隕前星之耀訃<lb/>
<pb n="KR4d0235_SBCK_021-6a"/>
聞率土痛切輿情恭以　皇太子殿下挺岐嶷之姿秉<lb/>
温恭之徳喜愠不形於色其心有容仁誼以飭其躬有<lb/>
儀可象護不煩於四皓断自出於一人福善难慿降年<lb/>
何促恭惟　皇帝陛下爱鍾子聖仁䔍父慈澤雖沛於<lb/>
金雞薬不灵於扁鵲諒旰食宵衣之際㒷問安視膳之<lb/>
思然修短皆繫乎天雖聖賢莫迯扵数昭明有斈冝為<lb/>
梁室之儲子晋巳仙碩釋周王之念<lb/>
　　　辝起居舎人状<lb/>
竊以起居之聀言動是司君無㪯而不書事有聞而必<lb/>
奏於清光為最近在直筆而尤难非得名儒曷称妙選<lb/>
臣斈術淺陋性資狂愚　上皇䇿之於布衣誤𬒳親擢<lb/>
<pb n="KR4d0235_SBCK_021-6b"/>
陛下識之於潜邸首膺召除方居列宿之聮輒貳司成<lb/>
之教紬書史舘進說經筵皆斈者之至荣豈臣愚之敢<lb/>
望蔑有寸效遽叨峻迁必致可畏之言以速不才之咎<lb/>
仰祈睿眷追寝異㤙俾愚分之獲安庻輿論之惟允所<lb/>
有㤙命未敢祗受謹録奏聞伏候　敕旨<lb/>
　　　辝免兼侍講<lb/>
臣伏准　敕旨除臣兼侍講者臣聞命驚震罔知所措<lb/>
竊以歲輒屡迁者古人之所深戒身兼数聀者通才猶<lb/>
不克堪臣近𬒳召還濫官執秩與史館編摩之選叨露<lb/>
門講說之聮毎拜命而若驚嘗力辝而不獲辰未再浹<lb/>
而遽貳左斈朔纔五易而躐陞右螭惧弗称於一官可<lb/>
<pb n="KR4d0235_SBCK_021-7a"/>
更兼於両聀况講讀方執經而入侍而記注常執筆而<lb/>
在旁各有攸司若何可攝将物議之不免謂聖恩之或<lb/>
私敢望睿慈追寝成命遴選碩斈講聖人所親作之經<lb/>
庻俾愚臣專天子不自觀之史<lb/>
　　　辝免侍御史状<hi>亡</hi>
　　　辝免第二狀<hi>亡</hi>
　　　辝免權吏部侍郎状<lb/>
<hi>臣</hi>今月十二日伏准省劄奉　聖旨除臣權吏部侍郎<lb/>
日下供聀者臣縁今早上殿自劾不合力賛陛下恢<lb/>
復及委任張浚事乞罷<hi>臣</hi>侍御史之聀仍賜竄謫今来<lb/>
得旨除<hi>臣</hi>上件聀是求罪而得迁何以塞群議<hi>臣</hi>不敢<lb/>
<pb n="KR4d0235_SBCK_021-7b"/>
　供聀所是省劄巳繳納尚書省<hi>臣</hi>今居家待罪欲乞睿<lb/>
　断降出<hi>臣</hi>自劾之章使中外曉然咸知<hi>臣</hi>罪速正典刑<lb/>
　以為臣子之戒<lb/>
　　　　辝免第二状<hi>亡</hi>
　　　　辝免除集英殿修撰状<hi>亡</hi>
　　　　饒州乞祠状<hi>亡</hi>
　　　　辝免知䕫州状<hi>亡</hi>
</p>
<p>
</p>
  </div>
<div> <lb/>
    <p>
<pb n="KR4d0235_SBCK_022-1a"/>
梅溪先生後集卷第二十二<lb/>
　啓<lb/>
　　　及第謝宰相<lb/>
地借玉堦恭上萬言之對名登虎榜濫居千佛之先揣<lb/>
分踰涯撫躬知愧竊以奏言試功者尭舜遺意臨軒耴<lb/>
士者祖宗令規一新熈寕之科俻見神廟之志謂三題<lb/>
不足發子大夫平日之藴蓄而群䇿可以陳我囯家時<lb/>
政之闕遺著爲永彛以幸多士夫何首當時之選者無<lb/>
切直之論遂使擬進士之對者有阿䛕之譏既波蕩以<lb/>
相承致源流之寖失近代尤甚澆風益滋大臣多忌而<lb/>
動有嫌疑斈者懐憤而莫伸梗㮣物極必変道開始公<lb/>
<pb n="KR4d0235_SBCK_022-1b"/>
申嚴宻之禁而務在令行防壅蔽之害而悉関聖覧求<lb/>
忠讜則丁寕有詔第髙下則寵褒有辝既當靖明不諱<lb/>
之朝冝得瑰偉非凢之士如某草茅賤子庠序鮿生由<lb/>
行藝以進升厠英髦而旅試俯慚俗斈䇿無可耴之二<lb/>
三仰惧天威事去欲陳之五六念交淺言深猶或不可<lb/>
非主聖臣賢其能有容龍匪怒其嬰鱗龜偶居扵前列<lb/>
上自親擢受知不减於孫洪言畧施行悟意有踰於賈<lb/>
誼静惟僥冐抑有夤縁兹盖伏遇僕射相公以道事君<lb/>
無私應物蚤羽儀於法從茂著忠嘉今掌握於化鈞凾<lb/>
圖康濟坡露封章之請益開宸聴之聦奨勵進言得裴<lb/>
宏中之大体深衘譏政戒李吉甫之𥚹心盖將植太平<lb/>
<pb n="KR4d0235_SBCK_022-2a"/>
之基豈獨為諸生之賜某敢不益堅儒業恪守官箴勉<lb/>
来事之可為慕古人而有作不負天子惟殚精白之心<lb/>
碩為良臣兾奉周旋之誨過此以徃未知所裁<lb/>
　　　張叅政綱<lb/>
某官厚徳鎮浮宏材㧞萃為一時之耆彦聳百辟之表<lb/>
儀明以保身揖高風於赤松子任而共政継前列於曲<lb/>
江公欲振起斯文於委靡之餘遂将順其羙於聴納之<lb/>
際<lb/>
　　　陳樞宻誠之<lb/>
某官禀純粹清明之姿冨慱洽宏深之斈茂明大對擢<lb/>
桂林之一枝踐歴要途搏鵬程之万里夙<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>宸眷進握<lb/>
<pb n="KR4d0235_SBCK_022-2b"/>
兵權材兼文武而夷夏聳觀荣冠古今而縉紳景慕惟<lb/>
昔漸陽公之徳化竊嘗聞夫子之文章方慚不肖其範<lb/>
模何意克傳其衣鉢<lb/>
　　　楊侍郎椿<lb/>
某官斈極群書文優四傑纚纚議論有眉山先生之流<lb/>
風籍籍声稱継関西夫子之遺懿允矣儒林之冠儀乎<lb/>
從橐之班承師槐市而既𬒳作成奏對楓宸而復膺推<lb/>
奨<lb/>
　　　李侍郎琳<lb/>
某官模楷士流羽儀朝著分符便郡循良逺過扵龔黄<lb/>
持橐從班儒雅同称於班馬比膺詔綍親聀文衡革委<lb/>
<pb n="KR4d0235_SBCK_022-3a"/>
靡而振士風進忠讜以當上意<lb/>
　　　賀侍郎允中<lb/>
某官為世儒宗握時文柄寘杜牧扵髙第本崔郾之公<lb/>
心號李白為謫仙見季真之雅識為盛代而開公道賛<lb/>
吾君而求直言遂致繆庸首膺選擢<lb/>
　　　劉侍郎才邵<lb/>
某官學校舊人文章大手仁為巳任典刑備著扵老成<lb/>
道與時行徳業兼全其乆大峻班行於筆橐演詰命於<lb/>
絲綸主張斯文提撕後進<lb/>
　　　王侍郎俁<lb/>
某官朝著老成士林碩望蚤𬒳知於宸扆乆更踐扵禁<lb/>
<pb n="KR4d0235_SBCK_022-3b"/>
途出鎮侯藩藹黄覇循良之譽入司囯計得劉晏耴予<lb/>
之冝欲振起斯文於委靡之餘故将順其羙於聴納之<lb/>
際<lb/>
　　　陳侍郎康伯<lb/>
某官噐粹珪璋斈深渊海蚤著士林之望亟膺宸眷之<lb/>
知髙玉山恬養之風乆淹琳食復𬗋槖清華之舊超冠<lb/>
天官欲振起斯文於委靡之餘故将順其羙於聴納之<lb/>
際<lb/>
　　　張侍郎<lb/>
某官學海渊深量陂宏大蚤著士林之望乆膺宸眷之<lb/>
知居務論思豈獨得皐陶之理發明仁恕盖能紹廷尉<lb/>
<pb n="KR4d0235_SBCK_022-4a"/>
之平欲振起斯文於委靡之餘故将順其羙於聴納之<lb/>
際<lb/>
　　　王舎人綸<lb/>
某官心醉六經名先四傑詞章典雅有漢朝制誥之風<lb/>
衡鑑精明継宣公考校之盛振起吾道主張斯文遂令<lb/>
舉首之荣濫屬宗盟之末<lb/>
　　　趙舎人逵<lb/>
某官挺秀坤維結知天眷䇿名龍首茂騰四海之英声<lb/>
執筆螭頭益厚一人之寵遇振起吾道主張斯文遂令<lb/>
射䇿之䛕聞輒継傳衣之盛事<lb/>
　　　周舎人麟之<lb/>
<pb n="KR4d0235_SBCK_022-4b"/>
某官巍擢異科荐更要聀黼黻河漢祠章不减卿雲羽<lb/>
儀天朝人物有如晋宋振起吾道主張斯文遂令蕞爾<lb/>
之才輒玷褒然之舉<lb/>
　　　孫少卿道夫<lb/>
某官挺秀岷峨騰英庠序掞黼黻之文於方冊藹袴𥜗<lb/>
之詠於蕃宣瑣闥来帰快郎星之先覩曲䑓進擢仰卿<lb/>
月之清輝比掌文衡親承御札哲鑑獨髙於衆目狂言<lb/>
特薦扵匹夫幸出自天㤙帰無地<lb/>
　　　周侍御方崇<lb/>
某官剛毅不囬精忠自守雍容禁近簉鵷鷺而接夔龍<lb/>
排繫姦邪若鷹鹯之逐鳥雀比膺詔綍親聀文衡猥收<lb/>
<pb n="KR4d0235_SBCK_022-5a"/>
狂率之言上副　聖明之㫖<lb/>
　　　王殿院珪<lb/>
某官受氣剛方立朝挺正位升橫榻益揚蹇諤之風望<lb/>
著中䑓克盡紏繩之聀力主張扵公道務振起於斯文<lb/>
遂致妄庸叨<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>選擢<lb/>
　　　凌司諌哲<lb/>
某官勁特不囬端方自守直言中病有王魏善諫之風<lb/>
奏藁屡焚無管晏暴君之失力主張於吾道務振起於<lb/>
斯文遂致繆庸誤膺選擢<lb/>
　　　王郎中剛中<lb/>
某官問斈渊深氣莭洪毅楓宸射䇿名切亜扵龍頭蘭<lb/>
<pb n="KR4d0235_SBCK_022-5b"/>
省懐香望獨髙於鵷序惟文柄之有屬体上心之欲求<lb/>
掲以平衡志不囬於馮宿借之褒兖言有耴於劉蕡遂<lb/>
令舉首之荣濫𬒳宗盟之末<lb/>
　　　孟郡王<lb/>
某官噐粹璵璠慶傳珪組襲亜聖大才之儒雅光隆祐<lb/>
奕世之徳勲政邁龔黄作股肱於藩郡望髙隂馬資肺<lb/>
腑於懿親方詔復蓬莱之逰俄荣拜瀛洲之長有光吾<lb/>
道将振斯文遂令蒐瑣之流首𬒳甄收之列<lb/>
　　　與紹興趙殿撰令詪<lb/>
假道治封曽快瞻於趙日効官幕府遂託芘於蘇天鳬<lb/>
趍有期雀躍良甚恭惟某官宗盟擢秀桂籍揚芬藴無<lb/>
<pb n="KR4d0235_SBCK_022-6a"/>
施不可之才著所至有声之績儒雅　同於歆向徳名<lb/>
無愧於間平将命外䑓威動南閩之山嶽分符巨鎮謡<lb/>
興東越之袴𥜗矧茲㑹計之邦實號蓬莱之地俯臨禹<lb/>
迹仰切尭階為二淛之雄藩緫七州之生齒既近而大<lb/>
有如此非親且賢其孰宜坐收作牧之功克壮維城之<lb/>
勢治優方面姑為分陜之召公心在朝廷行作相周之<lb/>
衛武某東嘉白屋太斈鮿生慙無董相之文偶擢平津<lb/>
之第向来披霧識金枝玉葉之標此日望塵與緑水紅<lb/>
蓮之各材自慙於樗檪賜端頼於帡幪尚期囯士之知<lb/>
庻免簡書之責窮禹穴稽山之勝竊效馬迁賦鑑湖秦<lb/>
望之竒碩陪元稹<lb/>
<pb n="KR4d0235_SBCK_022-6b"/>
　　　與邵提刑大受<lb/>
慎水望塵幸識𬗋芝之眉宇稽山庀聀碩登元礼之門<lb/>
墻行遂鳬趍預深雀躍恭惟某官道俻徳羙材通噐閎<lb/>
聀更中外而所至有声節著險夷而無入不得方天子<lb/>
重外䑓之寄以星郎揔列郡之權斡山海之蔵劉晏明<lb/>
於耴予聴獄訟之㑹不疑多所平反巳觀報政之成矧<lb/>
復去天之近文帝受釐宣室乆有所思望之雅意本朝<lb/>
寕勞于外如某者簘䑓末裔槐市鯫生慙無董相之文<lb/>
偶擢平津之第紅蓮緑水方期逺䆠於秦淮手板青衫<lb/>
兹幸近逰於禹㑹昔快披雲之碩今諧執御之私從政<lb/>
未優何止受東諸矦之約束資身無䇿更當借部使者<lb/>
<pb n="KR4d0235_SBCK_022-7a"/>
之吹嘘<lb/>
　　荅簘山宋知縣敷<lb/>
厠迹縉紳稔服箕裘之譽効官藩府偶同州縣之劳雲<lb/>
披未諧山仰弥甚某官中朝大族當代偉人世著才名<lb/>
喜景文之有後業傳清白得廣平之遺風暫淹万里之<lb/>
鵬程聊試一邦之牛刄下車未乆製錦巳優願勤撫字<lb/>
之心益著循良之治坐見鳴琴之化無媿魯恭行膺襃<lb/>
徳之封有同卓茂<lb/>
　　　荅<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>縣丞<lb/>
窮居慎水未遂識韓易任稽山行将訪戴某官人材瑰<lb/>
異吏事優長暫淹千里之騰驤来賛一同之教化况剡<lb/>
<pb n="KR4d0235_SBCK_022-7b"/>
谿藴秀之地貳令爲难以慱陵種學之賢負丞何有不<lb/>
待報政行<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>羙除<lb/>
　　　荅上虞陳縣尉損<lb/>
肄業賢関共十載韲塩之苦効官藩府分一時州縣之<lb/>
劳結同舎之金蘭對尺書之面目披雲有自傾盖可期<lb/>
某官種學渊源負才卓犖馳英声於槐市擢荣第於桂<lb/>
林白面紅顔聊作神仙之隠吏金章𬗋綬行爲䑓閣■<lb/>
貴人輿論所期私心尤祝<lb/>
　　　荅来司戶師韓<lb/>
厠迹縉紳雅欽髙譽効官幕府遂獲同僚未遑尺牘之<lb/>
修遽辱朋緘之及某官家声素著吏斈㝡優州縣勞人<lb/>
<pb n="KR4d0235_SBCK_022-8a"/>
姑為阮瞻三語之掾文武有種行継李唐四子之風靡<lb/>
待政成佇膺詔擢<lb/>
　　　與都提舉<hi>絜</hi>
伏審光𬒳宸㤙榮持使莭輟握蘭之髙選臨製錦之舊<lb/>
逰除目𥘉頒提封交慶恭惟某官裔傳臨晋秀挺丹陽<lb/>
早收科第之榮屡更州縣之聀學無入而不得治所至<lb/>
而有聲帝謂儔若予工姑暫劳於作匠官雖上應列宿<lb/>
寕乆困於為郎方清朝重外䑓之權以大賢膺列郡之<lb/>
寄后稷居播奏之聀能懋迁於有無劉晏幹山海之蔵<lb/>
宜益知於耴予第恐宸心之念賈佇聞詔墨之召參暫<lb/>
屈使軺即持從橐<lb/>
<pb n="KR4d0235_SBCK_022-8b"/>
　　　與安撫王閣學師心<lb/>
伏審光膺宸命荣殿大藩輟喉舌之近司卑股肱之重<lb/>
寄除音𥘉布輿論交歡恭惟某官望重三朝才髙列辟<lb/>
學通今古而無入不得任更中外而所至有声進長天<lb/>
官帝命素優於出納屈臨方面王畿允頼於藩宣矧兹<lb/>
㑹計之邦實號蓬莱之府俯臨禹㑹仰切尭階為二浙<lb/>
之雄都揔七州之生齒既近而大有如此非勲且賢其<lb/>
孰冝坐收作牧之功益著惟良之績越囯之人方瘠上<lb/>
之委任固非䡖漢庭之位尚虚公之来帰其非晚某俻<lb/>
貟幕府託芘帡幪民事未知窹寐敢忘於天語仕途𥘉<lb/>
筮吹嘘端藉於宗工<lb/>
<pb n="KR4d0235_SBCK_022-9a"/>
　　　賀趙侍郎令詪<lb/>
伏審光奉宸命荣迁地官親賢見用於朝中外罔不相<lb/>
慶某官玉牒歆向朱轓趙張豈惟標凖於宗支固甚練<lb/>
逹於吏事使軺屢駕興南閩十好之謡符竹荐分継劉<lb/>
寵一錢之譽果蒙親擢巍領貳卿方囯廩之未豊在版<lb/>
曺為尤急省用斯能足用生財莫若節財碩於論思献<lb/>
納之時力陳本末源流之計賛漢文之儉徳革唐室之<lb/>
私蔵無若延齡援經誼以惑主冝同李絳不進献以結<lb/>
㤙要令粟腐於太倉罔使錢泄於異境主聖如此公言<lb/>
必從坐收耴予之功行䖏弼諧之任某叨與幕府獲依<lb/>
大賢雖賛畫有愧古人然至室必以公事性素傷於愚<lb/>
<pb n="KR4d0235_SBCK_022-9b"/>
直事每荷於寛容顧虞翻之榻猶存曲蒙屡下想元礼<lb/>
之門益峻未遂重登輒罄㣲誠遥馳尺牘<lb/>
　　　謝王舎人剛中<lb/>
伏准照牒舉某自代者賛畫東州仰藉宗盟之芘判章<lb/>
西掖誤蒙囯士之知寵過衮褒銘深肺腑竊以官居侍<lb/>
從則聀在薦士識挺特逹則心能尽公顧雖自代之虚<lb/>
文必引所知之同類歐陽持橐以噐識而推吕東坡視<lb/>
草以文行而舉黄率由臭味之同遂有齒牙之借不事<lb/>
請託自膺薦揚如某者學最空踈文尤荒陋偶中楓宸<lb/>
之第叨為蓮幕之賔民事未知惟恐有負於天子王言<lb/>
是代豈期見舉於公朝望外蒙㤙顔間増愧兹盖伏遇<lb/>
<pb n="KR4d0235_SBCK_022-10a"/>
某官學貫經史文成訓謨有江左河汾之風流如嘉祐<lb/>
治平之人物得用捨行蔵之正氣不下於權臣當論思<lb/>
献納之秋舉輒先於寒士遂令庸繆妄辱品題某敢不<lb/>
益勵操修無忘許與求之以文而應之以實端拜贈言<lb/>
勉其不逮而増其不能用酬知巳<lb/>
　　　荅王宫教必中<lb/>
俻貟幕聀雅懐慕藺之誠闡教宫庠行遂識韓之碩逺<lb/>
勤緘翰仰佩撝謙某官望重江南群空兾北芹宫得雋<lb/>
實多士之宗儒棣蕚齊名皆一峕之人傑式觀介弟之<lb/>
噐識仰見难兄之範模将儀表於天朝姑作成於宗子<lb/>
庻俾神明之裔陶成信厚之風<lb/>
<pb n="KR4d0235_SBCK_022-10b"/>
　　　荅周主簿賀正<lb/>
行夏之時允恊三陽之應履端於始光膺百福之来徳<lb/>
荷過謙禮蒙倒置某官望隆越絶秀藴剡谿鵬躍天池<lb/>
偉矣周郎之年少鵉棲枳棘蔚然仇覧之才華某叨預<lb/>
同年獲伊巨庇賦椒花之訟獻雖後於元正占茅茹之<lb/>
爻亨必同於他日<lb/>
　　　荅慈溪姚知縣應辰<lb/>
昔登蕃榻雅蒙眄睐之私兹宦蠡城首辱緘封之賜俯<lb/>
増銘感仰偑謙冲某官操行㓗修性資深厚克振箕裘<lb/>
之業荐更州縣之劳斯立不負丞吏寕容於摘𥿄子㳺<lb/>
善為宰治何劳於割鷄課最巳聞召擢伊邇某濫塵科<lb/>
<pb n="KR4d0235_SBCK_022-11a"/>
第叨與幕僚顧僥倖之為多實奨提之有自報鯉書之<lb/>
太晚負負何言瞻鳬舄之匪遥拳拳不替<lb/>
　　　與徐提刑度<lb/>
伏審光膺宸命荣緫憲綱政巳報於江東䑓復移於浙<lb/>
左快覩除目慶溢部封恭惟某官天賦材猷家傳事業<lb/>
蚤登群玉之府上應列星之纒輝棣蕚於一門結棠隂<lb/>
於両郡方外䑓之寄為甚重非識治之材其孰冝劉晏<lb/>
理財何止為管簘之亞有功治獄當逺過于張之賢暫<lb/>
屈使軺佇持從橐某漢庭竊第越幕俻貟民事未知有<lb/>
負聖天子之明訓仕途𥘉筮尚期部使者之寛容<lb/>
　　荅㑹稽錢知縣<lb/>
<pb n="KR4d0235_SBCK_022-11b"/>
某宫家傳忠孝世襲簮纓治所至而有声才無施而不<lb/>
可矧㑹稽之大邑實呉越之故封先王之遺爱尚存百<lb/>
里之良民易化况舊令尹之治方結於去思聞今大夫<lb/>
之賢益快於先覩靡俟報政佇膺迅除某竊第懐慙俻<lb/>
貟亡𥙷幕中賛畫叨為王儉之下僚堂上鳴琴行觀單<lb/>
父之羙化<lb/>
　　謝王安撫<lb/>
伏准照牒舉某應四條㫖揮者楓宸射䇿濫居多士之<lb/>
先蓮幕效官誤玷四條之選感深肺腑愧溢面顔切以<lb/>
囯家廣数路以耴人神聖集衆賢而共理既以進退黜<lb/>
陟之權卑之宰相吏部又以按察舉刺之聀委之郡守<lb/>
<pb n="KR4d0235_SBCK_022-12a"/>
監司逮元祐之垂簾起大儒而當囯舉直措枉紀綱既<lb/>
正於朝廷激濁揚清除目載頒於郡縣去苛侫貪懦之<lb/>
四害耴仁明㢘直之数長議雖建於當時事始行於今<lb/>
日首膺兹選若难其人如某者素無技能偶竊科第賛<lb/>
晝雖乆瞢然民事之未知忤意何多嗟爾人言之可畏<lb/>
㤙未酬於親擢期甫及於終更退而自顧則寸無所長<lb/>
進欲有爲則尺未嘗枉譽誰肯借况無韓子之三書薦<lb/>
下侍求忽拜山公之一字静惟僥冐抑有夤縁兹盖伏<lb/>
遇某官一代宗儒三朝耆徳入䖏天官之長出居方伯<lb/>
之尊循良夐邁於龔黄寛厚脗同於婁郝雅意本朝而<lb/>
忠可見嘉猷我后而人不知建文正之祠用清白以規<lb/>
<pb n="KR4d0235_SBCK_022-12b"/>
下行温公之議薦賢才而報君遂致繆庸亦膺甄録某<lb/>
敢不益持士檢恪守官箴懐惓惓畎甽之忠勵蹇蹇王<lb/>
臣之節就有道而正已為可用以待時朝㧞一人而莫<lb/>
㧞一人叨與耴尤之列待以囯士而報以囯士敢忘知<lb/>
巳之㤙<lb/>
　　　荅諸暨王縣尉萬章<lb/>
地䖏甌閩叨與宗盟之末聀分州縣獲同王事之劳首<lb/>
辱朋緘仰欽厚徳某官才髙四傑望重三珠騰槐市之<lb/>
英声擢桂枝之髙選東州筮仕暫宣綵棒之威當宁急<lb/>
賢行應𬗋泥之詔某俻員亡𥙷竊食懷慙泛緑水而依<lb/>
蓮倦㳺儉幕具扁舟而把釣欣遇梅仙<lb/>
<pb n="KR4d0235_SBCK_022-13a"/>
　　　荅邵縣尉謝觧<lb/>
戦藝漕䑓登名天府巍中有司之選仰欽所業之精縉<lb/>
紳聳觀縫掖歆慕某官群空兾北風継召南試混諸生<lb/>
不作衞公之耻材優萬中果騰張鷟之聲冨貴殆将逼<lb/>
人科第何足慁子佇從仙吏徑到蓬山某叨與同僚獲<lb/>
觀盛事都騎顧我端繇臭味之同長牋拜嘉輒講報投<lb/>
之好<lb/>
　　　荅陸觧元謝觧洙<lb/>
得雋文埸登名天府巍亞褒然之舉仰欽卓爾之才鄊<lb/>
詳甚休言論無異觧元雲間馳譽筆下有神明䟽通知<lb/>
逺之經工篆刻彫蟲之技䖏嚢脫頴何止定平原之從<lb/>
<pb n="KR4d0235_SBCK_022-13b"/>
射䇿决科行将擢公孫之第某俻数幕客獲觀薦書竊<lb/>
喜東州之有人預期南省之得士<lb/>
　　　荅髙觧元謝觧<lb/>
㳺翰墨之場俊同子羙登賢能之籍名継牧之有司甚<lb/>
明士論無異觧元家声韓魯經斈羲文手劒登壇作平<lb/>
原定從之客筆鋒鏖戦継澶渊却敵之風鼓勇春闈唾<lb/>
手巍第<lb/>
　　　荅諸葛觧元謝觧<lb/>
㳺翰墨場雅負少陵之志登賢能籍兼聮少阮之名鄊<lb/>
評甚休士論無異觧元譽檀文虎風傳臥龍明温柔敦<lb/>
厚之經工篆刻彫蟲之技䖏嚢脫頴何止定平原之從<lb/>
<pb n="KR4d0235_SBCK_022-14a"/>
射䇿决科行将擢公孫之第<lb/>
　　　荅周主簿賀冬<lb/>
日遵南陸君子之道大亨律應黄鍾天地之心可見肇<lb/>
迎長景荣邦短牋某官學不止於决科材已優於為政<lb/>
鵉鳯棲枳棘暫淹州縣之劳鵰鶚在秋天行赴功名之<lb/>
㑹顧一陽之𥘉復茂百福以来綏某托芘同年竊禄仙<lb/>
里登觀䑓而望方執筆以書雲懐剡溪之人欲拏舟而<lb/>
興雪<lb/>
　　　荅孫通判<lb/>
觀喬木而思世臣雅欽偉望泛紅蓮而㳺幕府叨與下<lb/>
僚第去官之匪遥恨事賢之太晚朋緘下拜謙徳有光<lb/>
<pb n="KR4d0235_SBCK_022-14b"/>
某官挺生相門妙有家學興公之才名冠世親得其傳<lb/>
叔敖之隂徳在人固冝有後先正亡而象賢在權臣死<lb/>
而公道行冝相継於鳯池寕乆淹於驥足佇自别乘荣<lb/>
躋要途某竊第懐慙効官無𥙷賛南陽洪農之畫有愧<lb/>
范岑賦監湖秦望之竒碩陪元竇<lb/>
　　　除館聀謝宰相<lb/>
右某䝉㤙授前件聀者泛幕府芙蕖之水吏責幸逃登<lb/>
道家蓬莱之山㤙光誤及俯慙䛕學濫與英躔竊以地<lb/>
號西崑象符東壁両京事實石渠天禄東觀皆其名一<lb/>
代人才劉向揚雄班固為之傑逮我有囯尤清此途名<lb/>
兼三舘之崇事異群司之比書蔵延閣冨不减於開元<lb/>
<pb n="KR4d0235_SBCK_022-15a"/>
人到瀛洲榮愈加於正觀有下筆如神之士無上車不<lb/>
落之流噐業於是乎成公卿多自兹出雖曰文行素著<lb/>
科目最髙必俟大臣之薦論斯用故事而召試力可求<lb/>
而得者則禁其私請書不程而命者盖出於異㤙韓魏<lb/>
王奮自甲科猶薦而後召蘇内相擢繇制舉亦試而後<lb/>
除孰謂不才乃叨殊選伏念某性資愚鈍術業空踈避<lb/>
三舎於廣場屡焚筆硯終一星於太學始脫虀塩瞻天<lb/>
顔咫尺之威借玉階方寸之地𥘉乏茂明之對偶膺<lb/>
親擢之榮誦言豈逮於劉蕡試吏僅同於簘傳固甞効<lb/>
太史之探穴然未若中郎之得書期方幸扵及瓜言旋<lb/>
枽梓坐靡容於暖席遽奉絲綸脕迹諸侯之賔觀先群<lb/>
<pb n="KR4d0235_SBCK_022-15b"/>
玉之府識曷堪於是正誚寕免於何如曽三威七穆之<lb/>
未知豈八索九丘之能讀堅其所守而巳佩　聖訓而<lb/>
不忘非爾其誰居之拜　王言而增媿兹盖伏遇　囯<lb/>
史㒒射相公事業稷卨文章訓謨寅亮天地弼予一人<lb/>
端能得宰相之体旁招俊乂列于庻位将以立太平之<lb/>
基好賢毎過於緇衣下士罔遺於白屋况内以囯本未<lb/>
足之為念外以敵情不測之是憂陽非衆則曷能勝隂<lb/>
文不修則何以濟武　神聖以安危注意社稷之䡖重<lb/>
繫公無兢維人大亨以養一舉得垂天之翼兼收耴敗<lb/>
鼓之皮謂昔甞溷於文衡故今復帰於化冶某敢不芸<lb/>
披蠹簡燭照神藜讀黄香未見之書覬聞大道行宣公<lb/>
<pb n="KR4d0235_SBCK_022-16a"/>
不負之學願事聖君過此以還未知所措<lb/>
　　　陳右相<lb/>
志存社稷身任股肱宰相以鎮撫四夷莫予敢侮丈夫<lb/>
當掃除天下舎公其誰謂事君莫如以人故在上必引<lb/>
其類<lb/>
　　　王樞宻<lb/>
有仁者之勇以直道而行幾微不見於面顔精神折衝<lb/>
於樽爼忠義有激太山丼一擲之䡖議論所加敝帚增<lb/>
千金之重<lb/>
　　　葉樞宻<lb/>
養以剛大動惟直方正色霜䑓甞落李祐之膽决勝籌<lb/>
<pb n="KR4d0235_SBCK_022-16b"/>
幄必寝淮南之謀謂事君莫如以人故在上必引其類<lb/>
　　　荅梁状元<lb/>
漢延多士䇿董相以天人閩産異才榜歐陽於龍虎雋<lb/>
聲籍甚輿論翕然伏惟状元譽重泉南群空兾北鄊薦<lb/>
屡居於前列士流咸伏其下風繇蘭省以巍登造楓庭<lb/>
而旅試論列歴代則深明治体條陳三弊則咸切時冝<lb/>
有司第其文寘在三人之列天子異其對擢先萬囯之<lb/>
英冨貴行将逼人科第固巳慁子願行所學以報吾君<lb/>
某切與周廬獲觀大對偉晁孫之盛事属灝固之名家<lb/>
第欣首聴於傳臚詎敢妄論於衣鉢都騎顧我端繇臭<lb/>
味之同長牋拜嘉輒講報投之好<lb/>
<pb n="KR4d0235_SBCK_022-17a"/>
　　　荅許状元克昌<lb/>
欽雅望於月評簮纓世襲冠雄文於䇿士衣鉢家傳輿<lb/>
論翕然雋聲籍甚伏惟状元種學良苦摘詞最工試屡<lb/>
混於諸生不作衞公之恥文四舉於禮部始成韓子之<lb/>
名建茲旅奏於廣廷果能展盡其底藴問當今之務則<lb/>
固悉陳其大体論歴代之治則以為無所容心故事有<lb/>
拘雖屈居於王後大名巳著其誰能與許争行所學以<lb/>
事君踐斯言而正巳佇從仙吏徑到蓬山某俻員殿廬<lb/>
欽閲廷對竊喜鴻臚之唱首傳太嶽之孫慶熈朝之得<lb/>
人辱都騎之顧我銘感謙徳嘉臭水之相同珍蔵盛文<lb/>
之瓊瑶之足報<lb/>
<pb n="KR4d0235_SBCK_022-17b"/>
　　　荅丁状元時發<lb/>
廣廷待問竊喜朝陽之鳯鳴平地登仙咸羡遼東之鶴<lb/>
化輿論甚羙斯文有光伏惟状元挺秀海陵蜚声天闕<lb/>
文掃科舉之習言懐甽畆之忠以元氣之盛衰喻囯体<lb/>
之治乱論一囯一代一時之政有寝明寝昌寢㣲之風<lb/>
如使生漢文之時諸老其孰先賈誼假令居李唐之世<lb/>
有司必不第劉蕡因吾子之敢言見清朝之不諱碩攄<lb/>
素藴以事聖君某叨與周廬欽閱大對喜皇朝之得士<lb/>
知天下之有人聴臚唱之傳増縉紳之氣都騎顧我譬<lb/>
草木臭味之同長牋拜嘉乏瓊玖報投之好<lb/>
　　　荅南劍州王守<lb/>
<pb n="KR4d0235_SBCK_022-18a"/>
俻貟冊府誤叨佐譔之榮託庇宗盟重拜朋緘之貺俯<lb/>
慙僥冐仰佩謙冲某太學鯫生東嘉冷族折蟾宫之桂<lb/>
濫厠薦紳泛幕府之蓮獲事君子幸迯罪戾荐𬒳寵光<lb/>
燭照神藜與英躔之末選書紬金匱專史筆以何堪拜<lb/>
命若驚蒙恩有自某官家傳政學天賦材猷半刺東州<lb/>
聊展騏驥之足一麾南郡行帰鴛鷺之行不棄故僚曲<lb/>
加厚礼對尺書之面目如見徳容望千里之門墻莫伸<lb/>
謝臆<lb/>
　　　荅温州詹通判尭可<lb/>
歡騰梓里共稱半刺之賢禄竊蓬山遽拜朋緘之貺俯<lb/>
懐愧惧仰佩謙冲某官秀挺玉山望隆渤海訓早聞於<lb/>
<pb n="KR4d0235_SBCK_022-18b"/>
詩礼業不墜於箕裘先正言居宣政之間凛聞風采賢<lb/>
别乗貳濠温之郡蔚有声名𥘉登戯彩之堂首賛褰帷<lb/>
之治龐士元騎驥之足庸能乆淹謝康楽山水之州固<lb/>
已改觀况聖君懐故囯之喬木而太史有封事之甘棠<lb/>
必起象賢以慰輿論某東嘉冷族西觀小官喜父毋之<lb/>
邦得神明之吏對尺書之面目如見徳空望千里之門<lb/>
墻莫伸賀臆<lb/>
　　　荅樂清徐令森<lb/>
牛刀再鼓鳬舄遥臨喜子晋之江山得偃王之苗裔首<lb/>
拜朋緘之貺仰知謙徳之光某官天賦吏材家傳政術<lb/>
倦㳺仕路飽諳閩浙之風荐綰銅章盡得温台之地<lb/>
<pb n="KR4d0235_SBCK_022-19a"/>
况此樂成之小邑有同臨海之近州吏苟非賢人亦好<lb/>
訟允頼循良之治痛懲貪鄙之餘覩已争先来何太暮<lb/>
某蒙㤙𥙷外需次還郷幸父母之邦得神明之吏見書<lb/>
中之面目巳得其人聴堂上之絃歌碩觀其政<lb/>
　　　荅曽知郡汪<lb/>
竊第奉常雅資慱約俻貟冊府端藉吹嘘敬觀褒借之<lb/>
詞仰佩謙光之徳某官心傳一貫名継三曽學探天人<lb/>
庸止文章之冨才冝䑓閣詎容州縣之淹昔㳺宦於樂<lb/>
成最留心於鄊校經横絳帳躬率諸生遂能於数載之<lb/>
間翕然変百里之俗弦歌滿邑化端自於言㳺龍虎成<lb/>
名功實帰於常衮遂令愚繆亦與作成某敢不益勵操<lb/>
<pb n="KR4d0235_SBCK_022-19b"/>
修用酬知遇對尺書之面目如際髙標詠雙桂之篇章<lb/>
寕忘盛徳<lb/>
　　　與梁司諫<lb/>
伏審光膺親擢荣陟諫垣方朝廷多事之秋承風俗積<lb/>
弊之後内有群隂之壅蔽外有強敵之慿陵當言者不<lb/>
言而悪人之言巳甞斤立仗之馬今日乃何日而不鍳<lb/>
昔日其可忘覆轍之車兹幸正人進當言路固冝犯顔<lb/>
而首論大事毋用削藳而務為小忠天子以為是諫官<lb/>
以為非言甞聞於前軰君子有所恃小人有所畏人皆<lb/>
望於明公庻幾無媿古者之七人斯能上継先朝之四<lb/>
諫某受知有素賛喜尤深輒献狂瞽之言以為蹇諤之<lb/>
<pb n="KR4d0235_SBCK_022-20a"/>
助<lb/>
　　　荅賀封贈<lb/>
色慘松楸思親不見恩露泉壌拜命増悲媿謝臆之未<lb/>
攄辱賀牋之先及其為感激罔罄敷宣<lb/>
　　　荅樂清洪縣丞蔵<lb/>
詠南囯之甘棠乆思召伯對藍田之鉅竹喜見崔丞朋<lb/>
緘寵貽謙徳加厚某官心傳家學天賦吏材挺挺有祖<lb/>
風翩翩佳公子先尚書承流宣化遺爱猶存賢貳令種<lb/>
學積文負丞何有賛一同之教化継八座之箕裘靡待<lb/>
政成郎膺詔擢某鄊評下士祠禄冗官喜父毋之邦得<lb/>
神明之吏視印未乆巳驚鳬鷺之行掃門有期一快鳯<lb/>
<pb n="KR4d0235_SBCK_022-20b"/>
星之覩<lb/>
　　　與張侍郎䦨<lb/>
伏審光膺宸命榮貳冬官恃帝幄以横經極儒臣之髙<lb/>
選恭惟某官抱噐逺大禀資直方昔㳺冊府而讀異書<lb/>
首忤權臣而帰故里二十年不調節尤著扵固窮五百<lb/>
歳相逢力盖繇於稽古燕公乃東宫之舊晋侯為帝者<lb/>
之師碩於論思獻納之時力賛剛明果断之主登衆賢<lb/>
而開治表慰四海之想中興此多士所望於公非小子<lb/>
敢私其貺倚湏大拜式慰輿情<lb/>
　　荅新昌李縣丞結<lb/>
聞諸公交譽碩登元礼之門見千里尺書巳識㤗和之<lb/>
<pb n="KR4d0235_SBCK_022-21a"/>
面第朋緘之禮太厚致下拜之容有慙仰佩謙謙俯懐<lb/>
栗栗某官元精華胄河洛名家摘光豔於唐翰林文固<lb/>
有種探渊源於周天下學豈無傳蚤工五色之詞冝継<lb/>
入塼之譽戦則必克恥混試於諸生丞雖負于帥貳令<lb/>
於一邑雅負經綸之業豈淹州縣之劳佇自松<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>徑躋<lb/>
蘭省某方竊祠廩誤膺郡章退惟僥冐之餘諒自吹嘘<lb/>
之素登㑹稽而觀禹穴雖歳月之不同夢春草而思謝<lb/>
池顧精神之巳接<lb/>
梅溪先生後集卷第二十二<lb/>
<pb n="KR4d0235_SBCK_022-21b"/>
</p>
<p>
</p>
  </div>
<div> <lb/>
    <p>
<pb n="KR4d0235_SBCK_023-1a"/>
梅溪先生後集卷第二十三<lb/>
　　啓<lb/>
　　　荅喻提舉樗<lb/>
俻貟槐市濫接英㳺載筆璃拗誤膺親擢與史舘編摩<lb/>
之選叨經幃講讀之聮才素乏於寸長身曷堪於数聀<lb/>
静惟僥冐端自吹嘘某官一代宗師四方儀表餙吏必<lb/>
以儒者之術冝其有声育材而得天下之英可謂至楽<lb/>
傳衣鉢者不知幾軰登門闌者皆第一人觀其㧞士而<lb/>
得尤知其樂人之為善遂致狂妄亦蒙奨提見千里面<lb/>
目之書寵已華於衮繍記一人言動之實庇方託於帡<lb/>
幪<lb/>
<pb n="KR4d0235_SBCK_023-1b"/>
　　　荅樊提刑光逺<lb/>
誨諸生於館下濫與英㳺聀内史於螭頭誤<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>親擢既<lb/>
與編摩之選仍叨講讀之聮才素乏於寸長身曷堪於<lb/>
数聀㤙踰望外媿溢顔間某官諸儒範模群吏師表擅<lb/>
聲名扵蘭省聳風采於柏䑓帝嘉共理之良治務惟刑<lb/>
之恤飾吏以儒者之術存心得君子之仁北斗太山學<lb/>
者咸仰殘膏䞉馥後人悉沾師友之選極一時詩禮之<lb/>
傳有二子誦髙文於方冊未窺夫子之墻論末契於年<lb/>
家端在丈人之行故茲僥冐實自吹嘘<lb/>
　　　荅温州莫守伯虚<lb/>
某官天賦材猷家傳政學輟列星之髙選蒞二浙之名<lb/>
<pb n="KR4d0235_SBCK_023-2a"/>
邦况先大夫有遺爱于此州而賢刺史復共理于今日<lb/>
変千里歎愁之俗継萬民安樂之謡凢居蔽芾之隂率<lb/>
𬒳帡幪之賜故茲僥冐端自吹嘘<lb/>
　　　荅木状元待閣<lb/>
竊以君子六千人定覇咸期於一戦扶摇九萬里冲天<lb/>
遂冠於群飛真囯士之無雙誠後生之可畏大名藉甚<lb/>
輿論翕然状元氣禀東嘉心潜西洛探㓗静精微之旨<lb/>
工雄深雅健之文蚤蜚泮水之聲巍拾計䑓之薦奪魁<lb/>
蘭省賜第楓宸䘖錦標而帰事端同於盧肇成赤壁之<lb/>
捷年正類於周郎振賦海之名家符漲沙之勝地極書<lb/>
生之荣而還故里盡人子之樂而奉双親水緑蓮紅姑<lb/>
<pb n="KR4d0235_SBCK_023-2b"/>
暫㳺於侯幕氷清王潤行同集于鳯池蔚爲邦囯之光<lb/>
奚止郷閭之慶某韲塩舊業枽梓陳人濫陪鵉鵠之群<lb/>
親覩鯤鵬之化世當漢武而異人軰出非遇時焉致此<lb/>
乎才非靈運而作佛在先然其年不可及矣科第既以<lb/>
慁子冨貴行将逼人碩不負扵君親當相期於逺大<lb/>
　　　荅黄状元洽<lb/>
賢関校藝雅欽江夏之無双蘭省掄材巍䖏眉山於第<lb/>
二雋声藉甚輿論翕然状元名間綺園才優盧駱翺翔<lb/>
乎教化本原之地沉潜乎䟽通知逺之經說若稽古何<lb/>
必三萬言讀武成篇惟耴二三䇿見蕩蕩巍巍之爲尭<lb/>
舜知灝灝噩噩之曰啇周倘借玉階必陳三陣之要俯<lb/>
<pb n="KR4d0235_SBCK_023-3a"/>
拾地芥豈惟一經之明尚淹卓爾之才僅亞褒然之舉<lb/>
况閩有異人而素先虎榜黄爲著姓而屡出龍頭綽有<lb/>
家風蔚爲盛事某韲塩舊業埸屋陳人濫陪鵉鵠之群<lb/>
親覩鵾鵬之化喜太學得人之盛快真才擢第之髙碩<lb/>
不負扵明君當相期扵逺業<lb/>
　　　荅丘状元崈<lb/>
賢関戦藝筆屡掃於千軍蘭省掄材名遂叅於三傑雋<lb/>
声藉甚士論翕然状元藴秀江隂蜚英浙右蚤㳺天子<lb/>
之學獨抱聖人之經固嘗浚井而得泉奚止屬辝而比<lb/>
事明一王之旨兼耴左氏公羊髙榖梁赤之長觀三䇿<lb/>
之文庶幾晁錯董仲舒公孫弘之對巍折蟾宫之桂首<lb/>
<pb n="KR4d0235_SBCK_023-3b"/>
探杏園之花衫鬂方青富貴巳逼<lb/>
　　　荅莫守賀冬<lb/>
伏以氣肇黄宫天地之心始見日行北陸君子之道将<lb/>
亨某官治有先大夫之風民楽賢師帥之政茂對一揚<lb/>
之復歡騰千里之謡某待次衡門阻趍賔宇遽拜緘封<lb/>
之賜倍増感愧之懐<lb/>
　　　荅温守袁正言孚<lb/>
襆𬒳殿廬盖適我碩兮之始懐章里閈正事其賢者之<lb/>
秋曽族賀之未遑遽朋緘之先辱俯懐愧惧仰佩謙冲<lb/>
某官蘭省魁儒芹宫哲匠卓矣聖賢之學粹然道德之<lb/>
容議論同乎古人文章盖其餘事方權臣用事之日官<lb/>
<pb n="KR4d0235_SBCK_023-4a"/>
冷廣文逮　聖主當陽之𥘉席前賈誼擢自䑓察䖏于<lb/>
諌垣言人之所甚难行吾之所素藴首破和議力摧奸<lb/>
謀有蓍亀先見之明凛松柏後凋之操君子以謂古遺<lb/>
直天下稱為真諌官十上固争挺袁安忠正之莭一麾<lb/>
岀守得謝公山水之州上方念之公其帰矣某蒙㤙去<lb/>
囯需次還鄊喜父毋之邦得神明之政汲長孺雅甞慕<lb/>
盎臭味本同王仲宣兹幸依劉帡幪可托<lb/>
　　　荅饒州蔡通判<lb/>
麾出守迹濫厠於九賢同官為僚治實資扵半刺礼<lb/>
過於厚緘来以朋共惟某官世襲衣冠家傳詩禮學古<lb/>
然後入政修身乃能治人宜所至之有声諒無入而不<lb/>
<pb n="KR4d0235_SBCK_023-4b"/>
得展龐統騏驥之足貳番君山水之邦靡行終更即膺<lb/>
迅擢某誤𬒳宸命濫持郡符雅聞别乗之賢喜見天書<lb/>
之面通家自今日行登元礼之門異才非王孫誤倒蔡<lb/>
邕之屣<lb/>
　　　荅彭教授亀年<lb/>
一麾出守分符濫継於九賢同官為僚問政尤資於半<lb/>
水礼過於厚緘来以朋某官秀禀丹丘名髙太學擢千<lb/>
佛之科第有二难之弟兄學探聖賢而志益勤文髙流<lb/>
軰而進未艾頋此番君之故囯實維筮仕之舊㳺昔宣<lb/>
彩棒之威今長杏壇之教諸公稱其慱治多士資其範<lb/>
模巳遂終更佇膺召擢某濫𬒳宸命誤懐郡章自慙么<lb/>
<pb n="KR4d0235_SBCK_023-5a"/>
麽之資輙拜寵褒之賜及瓜巳乆莫諧聮事之歡行李<lb/>
尚留庶有見賢之幸<lb/>
　　　荅池州韓守元龍<lb/>
符分鄰壌未登元禮之門書拜朋緘如見荆州之面礼<lb/>
過於厚分何以堪某官生自相門妙有家學業襲簮紳<lb/>
之舊才傳經緯之餘小試銅章茂著循良之績荣持使<lb/>
節深知耴予之冝咸嗟驥足之乆淹姑卑雄藩而共理<lb/>
皂盖東㳺而邦人共喜黄堂坐嘨而郡政自平罔俾文<lb/>
公專羙袁潮之政寕容子厚獨稱曄㤗之賢靡<hi>待</hi>終更<lb/>
佇<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>召擢某才居下下志在休休有慙江左之家風誤<lb/>
辱楚東之名郡撫封不逺碩修接境之歡甲子雖雌敢<lb/>
<pb n="KR4d0235_SBCK_023-5b"/>
論同庚之契<lb/>
　　　荅新靖州杜守明倫<lb/>
守番君之囯顧庸繆以何堪逰鄭公之鄊依仁賢而甚<lb/>
幸礼過於厚緘来以朋共惟某官名重楚東氣鍾杜固<lb/>
習家傳之詩礼冨天賦之材猷自郡章之既懐惟吏事<lb/>
之是宪居邦必聞政稔觀九賢之風學道則爱人優為<lb/>
千里之治預懐杜毋之徳想見靖人之心次巳乆需来<lb/>
何太莫某科名濫竊符竹誤分自慙么麽之資仰荷吹<lb/>
嘘之賜見尺書面目固已知賢登通徳門闌行将承教<lb/>
　　　荅白待制<lb/>
某官逮事三朝荣䏈次對與刑猶在有靖康賢相之風<lb/>
<pb n="KR4d0235_SBCK_023-6a"/>
文采可觀本長慶詩豪之裔奉真祠於番水継髙躅扵<lb/>
香山頥飬遐齡鼎来多福况聖君思故囯之喬木而先<lb/>
正有克家之象賢行以蒲輪召還荷橐<lb/>
　　　荅沈運使樞<lb/>
符竹濫分方託帡幪之庇鱗鴻逺届遽頒面目之書盛<lb/>
徳謙光朋緘過厚共惟某官學傳既濟文継東陽柏䑓<lb/>
飛半豸之声蘭省應列星之象七閩持憲了無囹圄之<lb/>
冤両地効官潜賛庙堂之畫方聖主重外䑓之寄以大<lb/>
賢居将漕之權洞曉利源錢已流扵地上深憂時事虜<lb/>
其見於目中宣室興思蒼生望起某天資不敏吏事尤<lb/>
踈䑓評類韓愈之譊譊治考同陽城之下下罪甚多矣<lb/>
<pb n="KR4d0235_SBCK_023-6b"/>
　部刺史想必能見容行或使之賢大夫恐不得終事<lb/>
　　　　荅陳緫幹損<lb/>
　稽山逰宦屢修同舎之歡番水得書如見故人之面礼<lb/>
　過於厚緘来以朋某官氣禀劔津名蜚槐市然膏油而<lb/>
　讀紙上語耴科第如摘頷底髭弟兄可謂徳星丗家不<lb/>
　忝忠粛昔宣威扵吏隱今賛畫於緫司績效有聞冨貴<lb/>
　将逼某誤膺宸命濫把郡麾託末契於年家借餘光扵<lb/>
　幕府頋兾北群空之馬致千里以奚难同江東日暮之<lb/>
　雲對一樽而未遂<lb/>
　　　　荅賀樞蜜<lb/>
　伏審光膺帝制荣陟元樞播告之𥘉迩遐胥慶共惟樞<lb/>
<pb n="KR4d0235_SBCK_023-7a"/>
宻叅政白首一節赤心四朝爵齒徳俱為可尊直剛人<lb/>
得其所飬昔焉勇退無愧鑑湖之髙今也来帰不異蟠<lb/>
谿之起頋用舎行蔵之際實安危治乱之機大臣以道<lb/>
事君春秋責俻賢者不出則已必有可觀碩如魏鄭公<lb/>
展盡底藴咸望謝安石大慰蒼生茲輿議所期扵公非<lb/>
十朋敢私其祝<lb/>
　　　荅趙通判<lb/>
一麾出守至仁仰戴於尭天同官為僚可爱欣逢於趙<lb/>
日礼過扵厚緘来以朋某官巍折桂枝荣䏈玉葉振振<lb/>
周家之公子惓惓漢室之忠臣為善最樂而得扵家傳<lb/>
稽古入官而非以政學姑屈神明之胃暫淹州縣之劳<lb/>
<pb n="KR4d0235_SBCK_023-7b"/>
番君得江湖心甞令兹邑龐統展騏驥足来監此州行<lb/>
起宗英入扶王室某誤㤙得郡亡術治民閱三月而政<lb/>
未成思九賢而夢不見喜可知也幸王事之獲聮争先<lb/>
覩之與邦人而共快<lb/>
　　　荅樂清權縣求司法<lb/>
乎寛守法雅聞三語之賢愷悌攝官優布一同之政礼<lb/>
過於厚緘来以朋某官天賦吏材家傳政學于公世有<lb/>
隠徳釋之獄無冤民考巳及扵書三人咸思扵借一蕞<lb/>
爾樂成之小邑乆㢤令尹之乏人貪有至扵賊民懦或<lb/>
聞扵畏吏口南金而守明府有類真源律大法而礼人<lb/>
情兹逢卓茂允頼循良之治来綏凋瘵之民覩必争先<lb/>
<pb n="KR4d0235_SBCK_023-8a"/>
聞猶失喜某逺㳺江左承乏楚東幸父母之邦得神明<lb/>
之吏故鄊雖逺未聞言偃之絃歌歸興巳濃及見河陽<lb/>
之桃李<lb/>
　　　荅荆南李太尉<lb/>
適夔子之邦方将問政識荆州之面何待封侯某官裔<lb/>
出隴西群空兾北禀漢将無双之氣懐周臣不二之心<lb/>
邁方畧扵孫呉爲囯家之英衞受知於上屢持大将之<lb/>
權開府于荆益重長城之寄虜不敢動時方頼公某之<lb/>
任逺邦假塗重鎮觀尺書之面目喜其可知聞萬福之<lb/>
威名見已大晚<lb/>
　　　荅帰州周守<lb/>
<pb n="KR4d0235_SBCK_023-8b"/>
声迹相聞同䖏浙江之左封疆非逺並逰巴蜀之東緘<lb/>
来以朋礼過扵厚某官詩書奕世簮紱傳家挺秀氣扵<lb/>
三衢馳英声扵列郡展騏驥足甞佐苗人之邦分銅虎<lb/>
符遥臨楚子之邑化已形扵千里治未及扵期年更不<lb/>
俟終召其非晚某俻貟番水易任夔門将假道以觀風<lb/>
且登堂而問政面目之書巳見喜得其人唇齒之邦是<lb/>
依言帰于好<lb/>
　　　荅周運使<lb/>
行或使之难方歌扵蜀道喜可知也夢已見扵周公詞<lb/>
觀三峽之流書覩千里之面礼過扵厚緘来以朋某官<lb/>
姬籙傳芳坤維挺秀文非少而且重厚藝雖多而不吝<lb/>
<pb n="KR4d0235_SBCK_023-9a"/>
驕才學俱髙子雲相如之<hi>徒</hi>也名徳兼著君平仲元其<lb/>
人歟藹蜀郡之鄉評最普慈之治績方聖主啚中興之<lb/>
業以大賢居将漕之權弭使節扵一川揚仁風扵列郡<lb/>
以身化下小攬轡之范滂用義理財鄙流錢之劉晏矧<lb/>
輿議之素属豈計臺之乆淹更不待終召其非晚某俻<lb/>
員番水易任夔門将入境以觀風且登堂而問政叱王<lb/>
尊之馭險不惮扵登天依韋皐之賢易端同扵履地<lb/>
　　　荅查運使<lb/>
三峡倒流难敢辭扵蜀道一麾出守芘端頼於蘇天荷<lb/>
友義之素敦媿朋緘之誤及禮過於厚情何以堪某官<lb/>
先朝名家今代人傑然膏油而讀𥿄上語取科第如摘<lb/>
<pb n="KR4d0235_SBCK_023-9b"/>
頷底髭學兼通於古今才两俻於文武明目張膽陳治<lb/>
亂於天子之前論将談兵賛籌畫於元戎之幕輟握蘭<lb/>
之髙選膺将漕之重權弭使節於一川揚仁風於列郡<lb/>
飛芻輓粟姑心計之暫劳簮筆荷嚢諒超迁其非乆某<lb/>
俻員番水易任夔門首蒙千里之書喜見故人之面叱<lb/>
王尊之馭移孝子爲忠臣依韋皐之賢視青天如平地<lb/>
　　　荅呉叅政<lb/>
一麾出守蕃宣濫䖏於上㳺同官爲僚謀議允資於先<lb/>
逹禮過於厚緘来以朋某官場屋舊人江湖名士身荐<lb/>
歴於中外學兼通於古今登科五十年親見先朝之盛<lb/>
摶風九萬里上至列星之躔凢後来待荷簮筆之流皆<lb/>
<pb n="KR4d0235_SBCK_023-10a"/>
前日含香握蘭之選孰謂諸候之賔客乃屈四朝之老<lb/>
成更豈待終召其非晚某自番君之國易夔子之邦乆<lb/>
違数仍之門墻忽見天書之面目以幕府而待杜老豈<lb/>
同嚴劍南避正堂而舎盖公願效曺相國易䕫子之邦<lb/>
　　　荅施州甄守<hi>援</hi>
三峡倒流方嘆川塗之險一麾出守遽蒙牋翰之修徳<lb/>
厚而謙㳟過於禮某官中山華胄西蜀良家才兼文武<lb/>
之全性禀忠義之實矯命制難陳湯有得於行權投筆<lb/>
立功班超宜侯於定逺既龍韜豹畧之屢試姑皂盖朱<lb/>
幡之暫乗控巴地之上㳺守清江之名郡化巳形於千<lb/>
里威且震於四夷更靡待終召其非晚<lb/>
<pb n="KR4d0235_SBCK_023-10b"/>
　　　荅周運使<lb/>
老向巴人方起杜陵之嘆憂銷王粲幸依劉表之賢使<lb/>
已近於光華禮将勤於吐握某官道師孔孟才配卿雲<lb/>
金門玉堂謂踐揚之已乆木牛流馬奚飛輓之尚淹詔<lb/>
将下於蜀天公其帰於魏闕某敬拜宸命行趋計臺媿<lb/>
謝牘之未修辱賀緘之先及同西州之士碩承教於鄉<lb/>
先生與列郡之民咸託芘於部刺史<lb/>
　　　荅茶運使<lb/>
渭北江東起日暮春天之嘆烏蛮鳥道同孤城絶塞之<lb/>
逰行或使之喜可知也某官雁塔前軰麟臺故人既臭<lb/>
味之素同亦行蔵之不異愛君憂囯抗章如出於一心<lb/>
<pb n="KR4d0235_SBCK_023-11a"/>
持節分符逰宦相從於萬里某敬拜宸命将趍計臺媿<lb/>
謝牘之未修辱賀緘之未及傾盖如故乆論程孔之交<lb/>
呼酒勸君行講韓張之好<lb/>
　　　荅潼川運使何舎人<lb/>
番水期年治亡善状夔門萬里地竊巨藩揣庸繆以何<lb/>
堪恃髙明而自尉某官學本自得才尤不群道造子思<lb/>
之誠氣飬孟軻之浩傑立角出於永嘉多士之地難進<lb/>
易退於權臣用事之秋翕然稱郷先生卓爾為天下士<lb/>
分符持憲不辭蜀道之難憂國愛民寕羡錦城之樂<lb/>
某叨預梓里稔聞月評仰齒徳爵之俱尊喜風馬牛之<lb/>
相及叱西州之馭移孝子而為忠臣依韋皐之賢視青<lb/>
<pb n="KR4d0235_SBCK_023-11b"/>
天其如平地<lb/>
　　　荅前四川茶馬續修撰<hi>觱</hi>
國逰夔子稔聞舜友之風地過荆州未識韓侯之靣目<lb/>
仰瞻於数仭遽下拜於雙緘某官虞庠舊人晋國竒士<lb/>
仕途歴三十年之乆鵬程搏九萬里之髙牧民如牧羊<lb/>
為治素同於卜式問人不問馬存心無媿於宣尼坎則<lb/>
止而流則乗仕不喜而已不愠求田問舎孰云不高結<lb/>
綬弹冠亦何足慕優㳺里巷頥飬年齡然朝庭方思老<lb/>
成况天下咸仰齒徳宣室未前賈誼蒲輪必起枚生某<lb/>
渉世最踈蒙恩誤寄方觀風而入境思問政以升堂庭<lb/>
過伯魚竊效陳亢之喜書傳雙鲤益嘆玉川之賢<lb/>
<pb n="KR4d0235_SBCK_023-12a"/>
　　　荅沈待制調<lb/>
屢上詞章誤得股肱之郡未修竿牘遽觀靣目之書緘<lb/>
来以朋禮過於厚某官望隆苕霅世耀貂蝉八詠逸才<lb/>
真隱侯之華胄一門盛事實故相之難兄甞分浙右之<lb/>
符尤著閩南之績奉真祠之巳乆奚從橐之尚淹行起<lb/>
老成以尉中外某閫分絶塞地易近藩将入境以觀風<lb/>
且登堂而問政帰自䕫子國幸風波之巳逃逰于鄭公<lb/>
鄉庶罪戾之可免<lb/>
　　　荅劉大諌<lb/>
屢上祠章誤得股肱之郡未修竿牘遂觀面目之書緘<lb/>
来以朋禮失之過某官學貫今古心潜聖賢樂道㡬於<lb/>
<pb n="KR4d0235_SBCK_023-12b"/>
屢空飬氣本無以直然青黎燭讀異書於蓬萊詠白蘋<lb/>
詩起清風於苕霅當龍飛乾道之始正鳯鳴朝陽之秋<lb/>
官居諌垣色正朝路稱尭舜者無非孟子誰與王言指<lb/>
㳟顯者豈無京房孰若公勇<hi>直</hi>道而去令名益高争無<lb/>
媿於七人貴奚煩於五馬然臧倉存而魯侯不遇旣承<lb/>
璀去則李絳必来益輸畎畆之忠徃賛岩廊之治某叨<lb/>
與同舎素蒙異知迹雖隔扵江湖心不忘於舘閣<lb/>
　　　荅凌尚書<lb/>
兩朝重望一代儒宗擢第若摘頷髭巍中甲科之選理<lb/>
身如梳旦髪了無纎垢之汙時可用而則行道無入而<lb/>
不得入則懋立朝之節出則騰治郡之聲退之以薦賢<lb/>
<pb n="KR4d0235_SBCK_023-13a"/>
為心天官惟允行儉有知人之鑑吏選尤精方聴履而<lb/>
上星辰遽衘盃而樂賢聖乆淹家食想<graphic n="KR0965" url="https://raw.githubusercontent.com/kanripo/KR-Gaiji/master/images/KR0965.png" mimeType="image/png"/>宸衷佇繇八<lb/>
座之尊拱拜三公之貴其頃以晚進叨居下僚逖矣門<lb/>
墻之違巍然山斗之仰<lb/>
　　　與沈尚書<lb/>
易郡而東誤得股肱之重去天非逺喜瞻喉舌之尊行<lb/>
逐登龍敢先致鯉某官書讀萬卷名登兩科負賈生通<lb/>
逹囯体之才有韓子涵泳聖涯之學言無發而不中最<lb/>
髙北闕之書治所至而有聲尤振西州之譽上意毎注<lb/>
於安危之際公色不変於榮悴之交人才甚難今日有<lb/>
㡬况當宁方興衰而撥亂豈重臣可置散以投閑諒興<lb/>
<pb n="KR4d0235_SBCK_023-13b"/>
宣室之思即起東山之卧某為學最淺受知實深賢関<lb/>
首與於陶鎔詞掖誤蒙於薦引去門墻其巳乆仰山斗<lb/>
而不忘行由或使而身竄於夔喜亦可知而鄉逰扵鄭<lb/>
事大夫之賢者竊效古人之居邦就有道而正焉庶幾<lb/>
君子之好學<lb/>
　　　荅姚子才<lb/>
荐蒙肯顧寵示長牋豈惟嘆駢四儷六之精抑亦見聞<lb/>
一知十之學方觀韓子送何堅歸道州之文端頼澹臺<lb/>
助言偃為武城之治尚容再見以馭謝私<lb/>
　　　荅章教授<lb/>
日邉得郡寄千里之股肱魚腹有書見五年之靣目禮<lb/>
<pb n="KR4d0235_SBCK_023-14a"/>
過於厚分非可堪某官挺秀相門蜚聲帝學文法漢而<lb/>
尤古詩擬騷而更工衣冠盛唐室之䔥詩禮傳孔庭之<lb/>
鯉滿門科第継元佑省闈之風異日功名嗣慶暦名臣<lb/>
之頌學無入而不得辰何来之太遲窮年屹屹膏油業<lb/>
已精於韓吏部諸公衮衮䑓省官豈冷於鄭廣文名譽<lb/>
巳崇富貴将逼某燈共庠序年同逺巡懐高山流水之<lb/>
音起日暮春天之嘆逺官夔子國幸巳脫於風波来逰<lb/>
鄭公鄉庶可逃於罪戾<lb/>
　　　荅泉州交代周叅政<lb/>
千里分符叨継重臣之後雙緘拜賜輙為盛徳之先覩<lb/>
鳯有期續貂為媿共惟某官學術荀盃人才卨夔昔遇<lb/>
<pb n="KR4d0235_SBCK_023-14b"/>
上皇聳風采於臺諫晚事聖主賛謀謨於廟堂乆均逸<lb/>
於巨藩暫飬高於琳宇如昔者大老之二兼天下逹尊<lb/>
之三盍歸乎来爰立作相某不學亡術見賢思齊将入<lb/>
境以觀風碩登堂而問政竊比曺相一遵䔥何之規真<lb/>
見周公不比宣尼之夣<lb/>
　　　與福州王叅政<lb/>
五載三州方幸投閑而置散一麾千里又叨宣化而承<lb/>
流顧大邦雖非小子所堪然便道有見先生之喜共惟<lb/>
某官性天小卓材地閎深道扶孔孟而襲其傳文追楊<lb/>
馬而爲之配変儒風於両學最治績於四川榮長諌垣<lb/>
所陳無非大事巍參政柄有告必以嘉猷方蹇蹇以立<lb/>
<pb n="KR4d0235_SBCK_023-15a"/>
朝遂營營而去國四海咸兾其復起七閩豈得而獨私<lb/>
盍帰何来如古者之二大老無出其右兼天下之三逹<lb/>
尊碩趣曺装即膺漢詔某門䦨下士學校諸生蚤親模<lb/>
範之工遂玷簮紳之寵兹濫膺於劇郡幸宻隷於崇戲<lb/>
欲問為邦竊自比於顔子願言承教終不叛於韓公<lb/>
　　　荅趙知宗<lb/>
五年三郡方幸投閑十劄十行又叨共理逺辱朋緘之<lb/>
及仰欽謙徳之光伏惟某官派出銀潢名髙玉牒術業<lb/>
炎劉之歆向勲謀仙李之江河兼爵齒徳之尊有風雅<lb/>
頌之好帝眷尤甚宗盟有光况惓惓忠臣不忘畎畆之<lb/>
念俾振振君子咸陶麟趾之風佇觀昌魯之季孫行作<lb/>
<pb n="KR4d0235_SBCK_023-15b"/>
相周之衞武某昔在越絶獲知宗英屢陪觴詠之逰乆<lb/>
闊咲談之樂不謂晚塗逰宦重遇平生故人將使泉南<lb/>
復継蘭亭之盛不令坡老獨称安定之賢<lb/>
　　　荅蔣教授<lb/>
不學亡術繆懐刺史之章同官為僚行詣廣文之舎禮<lb/>
過於厚緘来以朋某官姬籙傳芳莆田挺秀深究群經<lb/>
之㫖早聮千佛之名登科盖巳十八年讀書何止五千<lb/>
卷眷此清源之郡雅為逰宦之鄉昔鳴子賤之琴今主<lb/>
馬融之帳化同魯國諸生咸采於藻芹文振歐陽髙第<lb/>
行登於龍虎官豈容冷詔將𬒳温某立朝甚愚為政尤<lb/>
拙巳五年而三郡又千里而一麾将入境以觀風且升<lb/>
<pb n="KR4d0235_SBCK_023-16a"/>
堂而問道見尺書之靣巳得其人㳺半水之宫碩咨以<lb/>
政<lb/>
　　　荅興化陸教授<lb/>
五年四郡誤懐假守之章千里尺書快覩同年之靣禮<lb/>
過於厚緘来以朋某官秀挺三山風髙二陸才盖由於<lb/>
天賦學况得於家傳搏風宜上於天池采藻尚淹於侯<lb/>
泮眷兹莆水實為冠帯之鄉冝得宣公以昌仁誼之學<lb/>
官豈容冷詔行𬒳温某符竹濫分寳鄰是頼方驅車而<lb/>
假道碩問政以登堂誦十年尊酒之詩辰乎何速見千<lb/>
佛明經之士喜也可知<lb/>
　　　荅任運使<lb/>
<pb n="KR4d0235_SBCK_023-16b"/>
五年三郡方幸投閑一扎十行又叨共理首辱朋緘之<lb/>
貺仰欽謙徳之光某官秀挺三山名髙千佛餙吏必以<lb/>
儒術修身本乎誠明色正霜臺風采稔聞扵半豸位分<lb/>
卿月禮樂咸資於一夔入則居清要之官出則為光華<lb/>
之使著治績於数路藹歡聲於七閩姑為轉餉之䔥耻<lb/>
作流錢之晏苟非仁義固未甞陳於王前其在朝廷又<lb/>
孰敢於諸任齒使軺暫屈召節䁀来某渉世最踈辱知<lb/>
素厚千里誤分於符竹二天仰頼於帡幪教化羙而風<lb/>
俗夷小諸侯敢不自勉撫字勞而催科拙賢使者必能<lb/>
見容<lb/>
　　　荅石察判<hi>起宗</hi>
<pb n="KR4d0235_SBCK_023-17a"/>
巍中亞魁榮㱕故里大䇿聳傳於多士長牋寵及於陳<lb/>
人事甚盛而獲觀喜欲言而不足某官家傳萬石譽擅<lb/>
七閩志雅在於奪標射果聞於中目詳觀切直之對深<lb/>
得茂明之宜雖䇿勲有䔥一曽次之或殊然公議以王<lb/>
後盧前為未惬清泉𬗋㡌遽改觀於温陵緑水紅蓮聊<lb/>
宦㳺於越絶佇自賔幕即登道山某幸兹分符叨與勸<lb/>
駕果遂郊迎之語薄攄簮盍<hi>之</hi>誠式遄其㱕筞親之樂<lb/>
孰加此不負所學許國之忠其自今<lb/>
　　　荅郭縣尉<lb/>
榮擢巍第言旋故鄉荐蒙都騎之臨重拜雄文之貺老<lb/>
獲觀於盛事喜實倍於常情某官經傮獲麟文冠薦鶚<lb/>
<pb n="KR4d0235_SBCK_023-17b"/>
蘭省復居於前列英聲益重於南州暫淹龍虎之羙名<lb/>
姑作神仙之隱吏力盖由於稽古人咸貴於為儒託諸<lb/>
空言科第既已慁子行其所學忠孝可以立身㣲聖賢<lb/>
其誰與帰於禮樂必從先進碩自今日以觀逺猷<lb/>
　　　荅興化何知軍<lb/>
地異楚齊海不分於南北國猶魯衞政竊比於弟兄况<lb/>
為天子守土之臣宜講諸侯睦鄰之好禮過於厚緘来<lb/>
以朋某官挺生相門妙有家學早蜚聲於槐市果巍第<lb/>
於風宸惓惓懐憂囯之誠耿耿抱<graphic n="KR0858" url="https://raw.githubusercontent.com/kanripo/KR-Gaiji/master/images/KR0858.png" mimeType="image/png"/>邪之憤官清而要<lb/>
榮躋列宿之躔氣直以剛力請上方之劍乃反落御史<lb/>
之膽恨不断侫臣之頭始知學校之有人孰謂書生之<lb/>
<pb n="KR4d0235_SBCK_023-18a"/>
不武上嘉蹇諤卒行其言天賞精忠遂魁其子風采聳<lb/>
於天下名節立於筆端盍帰<hi>玉</hi>筍之班姑養琳宫之浩<lb/>
符分千里方歌来莫之廉詔下九重行作去思之武某<lb/>
聮名㕍塔共事賢関既臭味之素同又封疆之不逺相<lb/>
為唇齒之國義莫重焉敬觀面目之書喜可知也<lb/>
　　　賀張尚書<lb/>
伏審力辭從橐榮奉真祠縉紳髙勇决之風當宁惜老<lb/>
成之去不負所學於夫子無媿陸宣公能全大節還故<lb/>
鄉真同趙清獻某受知最厚賛喜尤深方當危疑之秋<lb/>
倍為明哲之賀日探車騎即登門墻<lb/>
　　　賀陳右相<lb/>
<pb n="KR4d0235_SBCK_023-18b"/>
廷渙大號相登真儒讙呼萬方聳動列辟某官氣大以<lb/>
直學明而誠入則正色於朝廷出則乃心於王室行蔵<lb/>
合聖人之用舎進退為天下之重䡖不肯枉尺而直尋<lb/>
惟務獻可而替否章屢上而求去甚力睠愈隆而挽留<lb/>
益堅可謂大臣巳乆慰蒼生之望爰立作相冝盡行平<lb/>
日之言績坐底於咸熈喜真成於不寐<lb/>
　　　賀汪尚書<hi>應辰</hi>
光膺帝制榮緫天官讀侍金華班髙玉筍共惟慶慰其<lb/>
官書讀萬卷心醉六經養孟軻之直剛得仲尼之忠恕<lb/>
入則居獻納論思之地出則揔方伯連師之權徳名重<lb/>
於華夷治行最於閩蜀學以傳道真冝為萬乗之師才<lb/>
<pb n="KR4d0235_SBCK_023-19a"/>
可佐王奚止居六官之長孰䏻熈帝之載當今舎公其<lb/>
誰兹與議之所期非某敢私其祝<lb/>
　　　賀陳左相<hi>康伯</hi>
誕敷明命榮陟首台用賢非以序遷簡帝實由人望某<lb/>
官學傳聖絶心造道㣲徳寛大而䏻有容氣直剛而不<lb/>
可奪入則以嘉猷而告君出則以斯道而覺民房元齡<lb/>
心不啓權斯䏻持於衆美䔥相國法若畫一固宜冠於<lb/>
群臣况宰相以鍞撫四夷而丈夫當掃除天下今日之<lb/>
事舍公其誰侵疆未帰人咸望於夫子不仁者逺功實<lb/>
在於皐陶罔俾古人獨專其美<lb/>
　　　賀虞右相<hi>尹文</hi>
<pb n="KR4d0235_SBCK_023-19b"/>
廷渙大號朝登碩儒選衆得賢若舜湯命相之日縉紳<lb/>
相賀如文富宣麻之時讙呼萬方聳動列辟某官勇自<lb/>
仁出忠由孝移鯁諤傳世南之風敬義禀坤爻之徳入<lb/>
則以嘉猷而告后出則以斯道而覺民拯社稷於艱危<lb/>
靜胡塵於談笑周瑜赤壁之外不見雋功謝安淝水以<lb/>
還未聞相業公獨得於兼俻事非止於一書樞府岀而<lb/>
全蜀安衮衣帰而敵國惧果膺爰立式慰爾瞻然大臣<lb/>
以道事君而春秋責俻賢者碩以天下而自任勿謂吾<lb/>
君之不能魯國侵疆未帰責端在於夫子樂正為人好<lb/>
善喜竊同於孟軻罔俾古人獨專其美<lb/>
　　　與交代胡侍郎<lb/>
<pb n="KR4d0235_SBCK_023-20a"/>
執筆螭拗昔類蒹葭之倚分符閩嶠今同穅秕之颺不<lb/>
啚衰暮之孤蹤復有交承之雅契某官心傳絶學天賦<lb/>
剛腸當姦邪誤國之秋奮忠誼敢言之勇朱雲請上方<lb/>
劍欲断侫臣之頭賈生陳痛哭書碩繋单于之頸去國<lb/>
盖一萬里投荒踰二十年㑹上聖之嗣興起孤忠於乆<lb/>
廢心惟憂囯屢推造膝之誠義不戴天力沮和戎之議<lb/>
卒落落而難合竟栖栖而不容周宣方撥乱以興衰韓<lb/>
子乃投閑而置散銜盃里巷晦迹桑榆盍㱕乎来萬事<lb/>
之問在伯始無出其右十里之難制一賢赤心素結於<lb/>
睿知白首姑煩於卧治𥘉需漳浦之次遽易温陵之麾<lb/>
佇竢晋中詎容𥙷外某輩行相絶官僚偶同聴詩書執<lb/>
<pb n="KR4d0235_SBCK_023-20b"/>
禮之言資直諒多聞之益左右共書於言動後先相継<lb/>
以承宣誦十年尊酒之詩修尺素雙魚之敬来何太莫<lb/>
冝趣曺相國之装政務惟新奚煩楚令尹之告<lb/>
梅溪先生後集卷第二十三<lb/>
</p>
<p>
</p>
  </div>
<div> <lb/>
    <p>
<pb n="KR4d0235_SBCK_024-1a"/>
梅溪先生後集卷第二十四<lb/>
　　小簡<lb/>
　　　答吕主簿<hi>廷</hi>
某頓首再拜氣肅晚秋候臨良月伏惟主簿學士百神<lb/>
交相萬福駢臻某仰竊芘休重蒙記録謹因囘介少布<lb/>
謝悰不宣<lb/>
某向寓雪溪獲瞻芝宇千里相逢而遂成傾盖一樽屢<lb/>
共而辱與論乆念几席之久違荷故舊之不棄逺頒翰<lb/>
墨仰佩謙勤披味以還感媿兼集<lb/>
某官斯文老匠後進名師不倦學古之心尤髙鑄人之<lb/>
手聲望煒燁平生知識最多人物魁梧他日富貴何患<lb/>
<pb n="KR4d0235_SBCK_024-1b"/>
行見公朝之薦鶚寧憂小邑之栖鸞碩調護扵鼎茵佇<lb/>
翶翔扵㙜閣<lb/>
某比因竊苐之還遂適披雲之碩特蒙枉顧益見撝謙<lb/>
别離經時行将命嵇吕之駕㑹合有日要湏聮孟韓之<lb/>
詩惟是碩言併遅面究<lb/>
某濫被宸恩荐更幕府未修謝牘遽拜賀緘蒙長者之<lb/>
見先媿小人之不敏遂有親依之幸尤深忻忭之誠探<lb/>
禹穴而登稽山碩觀古諜泛剡溪而訪安道不廢家風<lb/>
　　　與王安撫<hi>師心</hi>
㑹稽地廣民夥號東南大都㑹苐以連歳灾荒今年尤<lb/>
甚孟秋之初大風滛雨繼以江濤暴漲飄廬舍害禾稼<lb/>
<pb n="KR4d0235_SBCK_024-2a"/>
瀕海之民死徙者稍多兹固仁人君子所宜動心仰惟<lb/>
入境之初首加訪問下車之始撫字為先上以寬聖君<lb/>
東顧之憂下以慰越人引領之望不勝幸甚某備貟幕<lb/>
職目覩其事輒敢以聞<lb/>
　　　與趙侍郎令詪<lb/>
拜違台範晦朔遽更仰徳之誠不忘鍳寐竊惟視印之<lb/>
初人事紛冗尺牘修敬不敢輒先雖去思之意不减扵<lb/>
越人而後賀之罪巳同扵譚子尚兾貸其不敏<lb/>
某官疏通練達寬厚老成㦄四十年之仕途號二千石<lb/>
之治㝡憲閩帥越異績愈彰方當宁以用度為憂卑明<lb/>
公以貨泉之柄中外相賀以為得人昔蕭何轉漕関中<lb/>
<pb n="KR4d0235_SBCK_024-2b"/>
以給民食劉晏流錢地上用佐中興久無其人惟公是<lb/>
望輿論攸属某非敢私比者天降之灾害及稼穡越人<lb/>
瘠矣得旨賑濟遂獲更生竊知公爲上言之活人手叚<lb/>
巳見扵得君之初也公巳去而不忘越越人徳公亦将<lb/>
終身而不忘甘棠勿伐之詠在越而不在燕矣<lb/>
某以書生賛幕懵無所知仰荷包荒不賜譴斥子犯有<lb/>
罪猶自知之婁公見容可謂盛徳尚兾始終垂庇獲免<lb/>
扵戾感戴何窮<lb/>
　　　與王舍人<hi>剛中</hi>
史舘舍人道徳才猷文章議論真一代人傑也爰從大<lb/>
對忤意權臣養浩十年卒不爲附麗計公道既開平歩<lb/>
<pb n="KR4d0235_SBCK_024-3a"/>
館閣兹者正位西掖有識相慶昔晁董蜚聲扵對策而<lb/>
不遇明主常楊得體扵制誥而俱非正人夫豈如公兼<lb/>
備衆美至若子産以潤色有功而立鄭宣公以代言振<lb/>
職而興唐相業可嘉起扵辭令天下縉紳所同望扵門<lb/>
下非某區區私祝也<lb/>
伏審代言西掖被命為真自代之章輒及寒賤靜惟斯<lb/>
舉本非虚文前軰逹賢引類多在扵此爰從近歳兹道<lb/>
不公不出扵觀望則生扵請託故上不以實而求下亦<lb/>
以文而應自非髙明特逹之士以公道為已任孰肎扵<lb/>
觀望請託之外而舉人仰惟大賢獨追前軰自顧何人<lb/>
可當公舉奨借過情感媿亡地啓事一封聊申謝臆雖<lb/>
<pb n="KR4d0235_SBCK_024-3b"/>
舉扵公朝不當講私謝之禮然待以國士其可以衆人<lb/>
報耶<lb/>
　　　答陳少卿<hi>掞</hi>
某前歲竊第行朝遂獲出入門下者數月伏蒙顧遇情<lb/>
均父兄私心感激無以借喻况獲珠玉盈篋以歸輝映<lb/>
里閭寵扵得苐親故相見首以公之遇我者吿之無不<lb/>
欽嘆厚徳尚恨未有圖報之所而大斾巳西瞻望門墻<lb/>
不勝依戀<lb/>
李路鈐至越首拜誨緘之賜累幅勤厚如面台顔伏承<lb/>
養浩丘園日有文字詩酒之樂仰見大君子所藴過人<lb/>
朝著山林無入而不自得又蒙欲以所作見示尤荷台<lb/>
<pb n="KR4d0235_SBCK_024-4a"/>
眷之篤将始終教誨成就之也果蒙不鄙甚幸甚幸<lb/>
　　　答李丞務<lb/>
蒙示先叅政壙記三復流涕仍需挽章感認不鄙恭惟<lb/>
叅政宏才碩學精忠大節凛然當代少見其比雖晚路<lb/>
為權臣所抑不獲伸其素志然天下公論史官直筆㫁<lb/>
不可誣某軰鄙陋之詞豈足以發揚其萬一平生之所<lb/>
以聳慕者有不可辭三章謾往惶愧亡地<lb/>
　　　與張㙜法<hi>阐</hi>
㙜法鄊丈茂對新楊檢敕㙜憲神相忠嘉台候萬福某<lb/>
日者伏審光膺寵命喜至扵躍念欲即修賀書切謂大<lb/>
賢進用不止扵此日竢殊擢故少遅之非敢自外扵門<lb/>
<pb n="KR4d0235_SBCK_024-4b"/>
下也仰惟聖君求治甚切不爲無事吾鄊一二先達致<lb/>
身㙜諌當得言之秋必䏻明目張膽以慰公論某所以<lb/>
遅遅而賀者亦姑有待焉敢乞上體眷隆展盡厎藴以<lb/>
結主知指日大用以福蒼生以副簮紳之望維桑與梓<lb/>
亦被餘榮<lb/>
　　　答温守周侍郎綰<lb/>
伏蒙賜以書翰圎緘累幅禮意有加㫖酒生羊爲貺甚<lb/>
寵近代先逹薦紳以名位自居貴不下賤久矣兼逹尊<lb/>
之三且身爲邦伯而禮先扵寒賤後學徳盛而謙世所<lb/>
未有顧某何者可以蒙此邪下拜之餘感懼并集<lb/>
　　　答台守凌侍郎哲<lb/>
<pb n="KR4d0235_SBCK_024-5a"/>
伏蒙台慈㠯某假塗赴闕特有寵賜某竊聞将有逺行<lb/>
行必以贐雖百鎰在所不辭然可以無取取則傷㢘雖<lb/>
一錢有不宜受獨扵仁者之賜輒起小人之貪拜貺以<lb/>
還感媿無地今祗領到州十千省發路之賜謹用囘納<lb/>
　　　與王運使<hi>之望</hi>
某官道徳政事文章經術當扵古人前軰中求之非止<lb/>
可為今日儒宗吏師也朝廷方以全蜀為重故卑以外<lb/>
㙜之寄恩威五十四郡屹然為國長城以寬主上西顧<lb/>
之憂豈以蕭何䏻轉輸劉晏知取予之事而凂縉紳先<lb/>
生耶<lb/>
越蜀相去萬里不修興居問又復二年惟拳拳斗仰之<lb/>
<pb n="KR4d0235_SBCK_024-5b"/>
誠不替朝夕去歲邸報中獲觀㙜諫列薦之章士夫識<lb/>
與不識㒺不欽嘆門下士喜如之何清資峻秩不足為<lb/>
先生榮異日特書大書屢書者為可貴爾比至行朝虞<lb/>
郎中出示蜀中小録竊知職　試文衡獲覩約束<lb/>
知其所得必真才實學相如楊雄三蘇軰一綱盡矣省<lb/>
榜巳掲太學得百餘人可謂盛事皆出先生疇昔作成<lb/>
教導之賜也近年文體屢變學官屢易士子多異論惟<lb/>
推服吾先生至今無異辭入蜀以来声聞益著朝論翕<lb/>
然何大諌諸公稱道尤力召還必在數月間某或未以<lb/>
罪去復有摳衣之幸矣<lb/>
某晚學不才試吏越幕自謂必以瘝曠獲罪誤蒙郡帥<lb/>
<pb n="KR4d0235_SBCK_024-6a"/>
王書見知嘗薦僚属四人于朝以某為首然某亦佩服<lb/>
先生之教在越两載不敢以一字逹廟堂諸公臘月七<lb/>
日終更當日挈賤累還鄊欲屏迹山林以安愚拙不謂<lb/>
叨被誤恩有校讎冊府之命退惟僥冐實出先生平日<lb/>
齒牙餘賜苐切媿感榖日離家二月初至行朝供職巳<lb/>
半月賤累猶未来也汪聖錫為少蓬尤厭士論舘中皆<lb/>
一時英雋某厠迹其間葭倚群玉媿不自勝先生顧遇<lb/>
素<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>必有以警策不逮俾終為善類之㱕幸甚<lb/>
某比因廷對尤荷今四川制置王丈見知代言西掖舉<lb/>
以自代自帷疎繆声迹沈下仰蒙特達感激不巳以國<lb/>
士見遇者帷吾先生及舍人丈二人今皆在萬里故某<lb/>
<pb n="KR4d0235_SBCK_024-6b"/>
㱕依慕用之誠尤在扵蜀也閻梁二同年試吏两川帥<lb/>
幕閻質直梁俊邁皆蜀中佳士獲趍事大賢必蒙厚遇<lb/>
劉韶美宫教在㑹稽逰從甚欵自謂受知扵先生語必<lb/>
慨然葉樞至越見之大以為竒延譽諸公今亦移行朝<lb/>
供職矣先生行将大用薦賢報國尤所當先閻察推老<lb/>
矣當不待終更而薦之可也輿論所欲非某敢私<lb/>
　　　答曽知郡<hi>汪</hi>
某官人物不群才徳俱邵學術通倫類而無入不得儒<lb/>
雅飾吏事而所至有聲南州之政巳聞北闕之詔将下<lb/>
豈兹小壘可淹大賢輿論所期非某敢私祝也<lb/>
往歲某官吏隠樂清主<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>鄊校某獲執經與諸生之列<lb/>
<pb n="KR4d0235_SBCK_024-7a"/>
最蒙不以碌碌餘子遇窺奥境而知所㷌皆我公博約<lb/>
之賜也違去二十年两遭家難屢困埸屋声迹沈下逾<lb/>
逺門墻尺書修敬莫克自致扵千里之逺媿媿負負何<lb/>
以自文然景山仰斗之誠初未嘗一日替仰惟髙明宏<lb/>
博必恕其不敏而亮其無他臨𥿄悚懼不自巳巳<lb/>
　　　與任安撫<hi>古</hi>
某官全名大節凛然超絶昔人前軰之上乃者持風憲<lb/>
肅朝綱忠言讜論屢批逆鱗奸邪寢謀盗名器者為之<lb/>
膽落議者謂雖漢汲黯唐魏鄭公國朝王元之唐子方<lb/>
諸公殆無以過直道不容一麾出守有識之士咸為清<lb/>
朝惜之然聖主圖治方鋭急扵見賢端人正士决不可<lb/>
<pb n="KR4d0235_SBCK_024-7b"/>
久外宣室之念正深詔書行落大江之西公其爲蒼生<lb/>
起<lb/>
某叨被誤恩校讎冊府靜帷僥冐實出先逹大賢吹噓<lb/>
奨拔之賜寕不知感苐恨来晚不獲瞻拜合光親承博<lb/>
約以慰平昔慕用之誠然每見同舍郎稱頌盛徳㡬不<lb/>
容口柏㙜蓬山至今有光吾道甚幸名教甚幸<lb/>
　　　答趙撫幹<hi>伯椿</hi>
荐拜劄翰之辱如對標致扵几席間喜可知也暑雨未<lb/>
歇伏審蓮幕風髙賛畫有相台候萬福某竊禄懐媿每<lb/>
廑記録蝤蛑風味不惟勝無腸公子自可以軰瑶柱江<lb/>
君㑹稽固不易得錢塘又絶無之臨食必起故郷之思<lb/>
<pb n="KR4d0235_SBCK_024-8a"/>
興與鱸蓴同但不䏻如張翰之勇决耳逺蒙分貺以養<lb/>
吾老饕媿感俱不少也道山石渠輙納墨本置之悠然<lb/>
閣可與南山同入眼劉子政乃天禄閣中人豈容懐惓<lb/>
惓之忠久屈于外耶<lb/>
　　　與任提舉<hi>文薦</hi>
某官以直道立朝去非其罪物論惜之兹承光奉宸恩<lb/>
榮持使節作外㙜之耳目聳風采扵大江之西識者謂<lb/>
聖眷方隆兹實大用之權輿也伏想輶軒屇道而召節<lb/>
巳隆天氣正炎淫雨未歇敢祝善保台重<lb/>
某仰視台照輒有塵禀某有表叔賈如規者宣靖間在<lb/>
太學有聲後困場屋遂俯就恩科其人極有士行為鄊<lb/>
<pb n="KR4d0235_SBCK_024-8b"/>
里所推前任建昌尉以清白聞今任興國軍司理秋冬<lb/>
間赴上賈安分自守不求知扵人然某官方以人物為<lb/>
心不敢不以其名聞也又親戚劉鎮者戊辰　㮄中乙<lb/>
科其人有學問工詩文通曉吏事見任洪州司法登苐<lb/>
一星餘尚困選調今皆獲趨事大賢深為之喜儻蒙提<lb/>
挈成就甚幸甚幸苟非其人某亦不敢妄舉<lb/>
　　　與王總領<hi>之望</hi>
淛中去蜀如在天上不修興居状又復一年惟是萬里<lb/>
斗仰之誠不替朝夕㡬叔至臨安出所賜書欽閱以還<lb/>
感佩謙抑去歲聞石命某喜尤不自勝謂即有瞻拜之<lb/>
幸既而改除輿論殊欝盖朝廷以蜀為重姑留大賢然<lb/>
<pb n="KR4d0235_SBCK_024-9a"/>
議者謂汲長孺當在朝不當使之在外也近日廟堂設<lb/>
施皆合人心如張右相胡邦行自使凌汪二公爲天官<lb/>
豫章宣城之除無不稱善縉紳日徯先生之㱕便當爲<lb/>
治装計<lb/>
某竊食蓬山日虞罪戾兹蒙誤恩備貟佐譔退惟僥冐<lb/>
實先生疇昔奨借之賜苐増感激然某去冬輪對妄論<lb/>
時事初自謂必得罪聖主寬容不惟不怒且畧施行其<lb/>
言既而舘中諸公相繼論列上一一開納但側目者衆<lb/>
迹不自安某與馮圎仲一一同舍皆請外廟堂不肎敷<lb/>
奏葉樞以其事聞上喻宰執俱不容去某以求去得遷<lb/>
力辭不獲今亦不住爲乞外丐祠計萬一果遂所願甚<lb/>
<pb n="KR4d0235_SBCK_024-9b"/>
幸甚幸先生知遇有素更乞時賜警策俾終不為小人<lb/>
之㱕以辱門下其為幸也又大矣<lb/>
㡬叔被辟益見先生友愛之篤聞問間無不欽歎萬里<lb/>
之行良勞苐恐坐席未暖必随台斾而還也鄭正叔教<lb/>
授昔在上庠獲預執經之列乆與㡬叔㳺今相随入蜀<lb/>
切望周旋閻梁二同年近得書皆荷知遇閻又蒙以四<lb/>
條首薦尤感激也近舘職甚缺貟次苐皆召試矣主上<lb/>
聖徳日加陳丞相有容徳頗收拾人才㙜綱稍振陳應<lb/>
求副端排撃奸邪保全善類尤為士論所㱕乃汪端公<lb/>
薦引之也用劉信叔逐劉寳皆近日可喜事其他事體<lb/>
㡬叔能言之<lb/>
<pb n="KR4d0235_SBCK_024-10a"/>
　　　答王舍人佐<lb/>
别大君子凡三年相去二千里之逺修敬不先下拜誨<lb/>
緘之寵者再矣舍人不以先逹自居而謙徳如此某晚<lb/>
進乃敢㻋怠尚何以自文耶某比備數館職與二三同<lb/>
舍日以時事為憂初欲同上封事未果㑹當輪對遂各<lb/>
以巳見獻某最山野狂妄尤甚上寬大能受盡言不惟<lb/>
不怒且畧施行之但左右前後瞋目切齒者終不相置<lb/>
某自去冬求去劄子凡数十上凡八閱月始遂所請然<lb/>
區區之意止是丐祠廟堂乃委曲如此出自望外闕期<lb/>
近在九月間當復申前請以遂所志不復詣仁者之里<lb/>
日俟舍人丈零陵報政遄㱕廊廟公道復行清流増氣<lb/>
<pb n="KR4d0235_SBCK_024-10b"/>
某巳掛之冠當復弹矣<lb/>
蒙示两𥿄論列時事仰見舍人丈天資忠義過人逺甚<lb/>
不以身外而忘愛君憂國心也三復以還欽嘆不巳某<lb/>
以五月十八日離行朝至途中聞次日有虜使失禮事<lb/>
中外咸懐主辱以死之恥况官穹禄濃者當如何某方<lb/>
屏迹田野雖黜陟不知理亂不聞不復開口及時事然<lb/>
畎畝惓惓之誠猶前日耳况舍人丈受明主之知膺千<lb/>
里之寄宜其不能自巳也来書所說荆㐮雷化事此豈<lb/>
細故耶梁丈賢者方居言路不可不以告之<lb/>
　　　與洪檢詳邁<lb/>
比獲識檢詳難兄弟于朝讀雄偉之文聞正大之論知<lb/>
<pb n="KR4d0235_SBCK_024-11a"/>
天下士在一門也又辱為檢詳同舍之未荷知良不淺<lb/>
臨行既勤餞送仍寵以詩章㱕槖有光感激無巳違去<lb/>
数月斗仰不忘需次弊郷偶成見闕雖貧居急禄而卧<lb/>
病未能遽行復申祠請實非獲巳儻蒙台念見廟堂諸<lb/>
公曲賜一言俾遂所求不勝至幸<lb/>
　　　與杜殿院<hi>起莘</hi>
伏審光膺宸命榮陟㙜端　天子親擢正人中外莫不<lb/>
相慶竊聞殿院丈排撃姦邪保全善類饒君子不饒小<lb/>
人果踐平日之語某受知最厚賛喜叵量更兾盡攄素<lb/>
藴益振㙜綱以滿中外之望<lb/>
　　　與呉察院<hi>芾</hi>
<pb n="KR4d0235_SBCK_024-11b"/>
伏審光膺宸命榮陟霜㙜朝登正人中外胥慶拜違台<lb/>
範垂三十年雖修敬有稽而仰徳不替比聞召環真成<lb/>
不寐之喜然君子未来而小人巳去道出婺女日伺騎<lb/>
音竟不瞻際悵望何巳某蒙恩補外需次還鄊方幸息<lb/>
肩官司来督赴任雖貧居急禄而多病未䏻遽行遥望<lb/>
門墻倍増依慕<lb/>
　　　與汪侍郎<lb/>
某入舘之初侍郎丈以先逹儒宗為蓬莱主人遂獲朝<lb/>
夕趍隅以聽博約重辱顧遇不後同軰臨行又蒙餞别<lb/>
之寵晚進不才何以得此拜違数月斗仰益厪需次弊<lb/>
鄊偶成見闕貧居急扵得禄便欲犇赱就職縁冒暑得<lb/>
<pb n="KR4d0235_SBCK_024-12a"/>
疾未䏻去體素苦痰嗽遇秋復作不免復申前請以劄<lb/>
子託圎仲矣敢望侍郎丈見廟堂一言俾遂區區之碩<lb/>
庶得在家醫治少延殘喘不勝感幸<lb/>
　　　與凌侍郎<hi>景夏</hi>
某備数冊府獲識侍郎犬扵朝望儼然之容聞正大之<lb/>
論知朝廷之有人三十年盛名不虚得也謙恭下士真<lb/>
有前軰風某愚不入時獨蒙顧遇臨行又辱寵餞禮意<lb/>
有加晚學不才何以得此扵大君子私心感激不自已<lb/>
已違去数月斗仰弥厪需次還鄊偶成見闕雖貧居急<lb/>
扵得禄而卧病未䏻遽行復申祠請實非獲巳巳懇汪<lb/>
丈為吿廟堂更吿侍郎文曲賜一言俾遂所求幸甚<lb/>
<pb n="KR4d0235_SBCK_024-12b"/>
　　　與劉察院<hi>度</hi>
伏審光膺宸命榮陟霜㙜大用有階善類相慶其晚學<lb/>
不才濫㳺冊府獲親炙者㡬二年薰温粹之容稔忠<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>
之論知君子所養過人媿僕軰匹夫之賤每蒙推誠顧<lb/>
遇警策不敏臨行惜別著見顔色既勤飲餞又寵以詩<lb/>
章誦小小林園意自憐之句覺松菊之有光也違去数<lb/>
月夢寐不忘自聞新除喜不自已近朝廷去積年巨惡<lb/>
大快輿論天下知㙜諌之有人矣<lb/>
　　　與陳侍郎<hi>俊卿</hi>
光膺宸命榮陟從班朝登正人中外相慶天子欲其居<lb/>
獻納之地天下知其爲大用之階有識君子惜其去風<lb/>
<pb n="KR4d0235_SBCK_024-13a"/>
憲之早也某晚進不才素蒙知遇天資狂妄尤荷保全<lb/>
去逺風墻不勝依慕<lb/>
　　　與汪中丞<lb/>
伏以中丞負王佐才為長御史以暴公子之威名而持<lb/>
斧以裴中立之徳望而視師風采所加華夏咸聳悍将<lb/>
為之落膽狂虜不敢貫弓一正天下如其仁不有君子<lb/>
其䏻國大夫出利國家安社稷兹其時㢤宰相上佐天<lb/>
子理隂陽孰先公者某受知不淺賛喜為多方苦癢痾<lb/>
之侵復伸祠佚之請望墻墙其愈逺瞻履舃而莫遑想<lb/>
旌斾之巳旋諒紀綱之益振倚湏大拜續赱賀緘<lb/>
　　　與趙安撫<hi>清卿</hi>
<pb n="KR4d0235_SBCK_024-13b"/>
某晚學不才備数冊府最蒙安撫待制丈顧遇不淺臨<lb/>
行又辱寵贈禮意有加然待制方以清白表率縉紳某<lb/>
不收自䖏扵傷廉之地雖不拜賜而感激未嘗自巳拜<lb/>
違数月仰徳益勤需次弊鄊偶成見闕雖貧居急扵得<lb/>
禄然為多病所困輙復丐祠愈逺門墻不勝依慕<lb/>
　　　與梁司諫<lb/>
某愚不入時獨蒙司諌丈特逹知遇狂妄之迹頼以保<lb/>
全臨行又拜清白之貺拜違数月斗仰不忘竊聞司諫<lb/>
危言讜論排撃奸邪天下咸稱為真諌官莫不想望風<lb/>
采樂道人之善人之常情也况某受知不淺喜當如何<lb/>
　　　答陳侍郎<hi>正同</hi>
<pb n="KR4d0235_SBCK_024-14a"/>
某自丱角學讀書聞先生長者之論知欽慕忠肅公之<lb/>
爲人去春怱怱西邁一物不暇将獨携温公忠肅二畫<lb/>
像而行尊尭集雖<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>閱之每以不見全集爲恨兹辱頒<lb/>
賜副㠯石刻既慗冠下拜遂撥置群書朝夕欽誦真可<lb/>
與日星争輝非照乘珠比也<lb/>
　　　答温守徐侍郎<lb/>
兹聞力請千朝巳遂祠佚方與邦人同結去思未遑趍<lb/>
拜遽奉貶誨仰佩謙冲其嘗嘆近世人才少有全者或<lb/>
吏才長扵治郡而名節無聞或名節著扵立朝而政事<lb/>
多短獨侍郎丈昔持從槖天下稱爲正人出守海邦人<lb/>
咸謂自有郡以来未有賢明太守如侍郎者非某之私<lb/>
<pb n="KR4d0235_SBCK_024-14b"/>
言也承台斾取道樂成當探伺戒塗俯伏道左與攀轅<lb/>
之列<lb/>
　　　與温守莫郎中伯虚<lb/>
某官天賦材猷家傳吏事籍甚之譽藹著簮紳　聖天<lb/>
子方以外治為憂故輟自握蘭出分符竹踐楊中外無<lb/>
適不宜顧東嘉小郡豈足以屈大賢苐以先大監遺愛<lb/>
著在千里人心丼棠且猶愛之况其子耶民望使君之<lb/>
来久矣想不勞而治也然朝廷需才方急指日召環行<lb/>
見卧轍攀轅又如三十載之前舊使君之去也<lb/>
　　　答湖守陳郎中之茂<lb/>
拜違一年又半矣千里仰斗之情常在夢寐中也往五<lb/>
<pb n="KR4d0235_SBCK_024-15a"/>
月去國行色悤遽不及以書吿違還家許久去郡城稍<lb/>
逺無霅川便又不獲修敬媿媿負負何以自文不謂長<lb/>
者不以其愚不肖逺勞記憶賜以手書盈幅諄諄情辭<lb/>
備見如前目在道山侍几舃承博約時也喜如之何弊<lb/>
鄊去湖雖逺而知郡丈政聲籍籍著人耳目比得莫子<lb/>
齊書言吾丈去歲修城今又大忠烈廟皆有碑刻文章<lb/>
政事扵是两全某謂此乃通才餘事其好善嫉惡之性<lb/>
胷中耿耿之竒議論慷慨名節凛然當扵古人中求之<lb/>
可也某雖晚進不才辱顧遇良不淺比見送馮圎仲序<lb/>
復及小人異日遂可託太賢之文牽聮不朽矣圎仲之<lb/>
去可惜然扵出䖏無媿吾徒之幸元章半月之欵想足<lb/>
<pb n="KR4d0235_SBCK_024-15b"/>
以破碩一好漢如此不容扵時何耶杜起莘盡言而去<lb/>
士論甚休亦一時館閣㳺從盛事也某屏迹山間足迹<lb/>
不到州縣闔門二百指飯雖不足亦頗能忍窮有小小<lb/>
園林足以自適惟畎畞之心惓惓猶前日耳未䏻乘桴<lb/>
從㳺踐送别之語臨𥿄不勝依依<lb/>
　　　與永嘉南溪國朝宗<lb/>
某作别踰年不廢思仰自竊苐㱕鄊念欲一見異邑之<lb/>
阻願無由遂秋秒㣲寒伏惟文候萬福近朝廷行兼經<lb/>
最優春秋吾友記問素<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>扵塲屋尤利来春有𥙷切宜<lb/>
勉力某易任㑹稽旦夕成行他日行李過越切望見訪<lb/>
少凂術士劉孚先談命頗竒中覔字求見幸一過之更<lb/>
<pb n="KR4d0235_SBCK_024-16a"/>
望吹嘘俾有所獲亦不廢之恵也㑹合未期望為逺業<lb/>
加受<lb/>
梅溪先生後集卷第二十四<lb/>
<pb n="KR4d0235_SBCK_024-16b"/>
</p>
<p>
</p>
  </div>
<div> <lb/>
    <p>
<pb n="KR4d0235_SBCK_025-1a"/>
梅溪先生後集卷第二十五<lb/>
　　手劄<lb/>
　　　與陸㑹稽修曹娥旌忠廟<lb/>
比以忠孝二廟<hi>曺娥旌忠</hi>爲懇巳蒙重諾忠孝臣子大節人<lb/>
所難䏻二人遺躅皆属㑹稽可謂千古盛事修廟崇祀<lb/>
以勸風俗正賢師帥之職俗吏苐以科催爲急簿書獄<lb/>
訟爲先自非吾儒孰肎留意扵此聞曹娥廟巳命工矣<lb/>
旌忠之修費亦無㡬不可復留以遺後人切望分念某<lb/>
嘗題曹娥廟及近撰㑹稽三賢詩併寫上呈<lb/>
　　　與江山隂修愍孝廟<lb/>
比以修愍孝廟爲懇特荷不外旌忠之修巳委陸㑹稽<lb/>
<pb n="KR4d0235_SBCK_025-1b"/>
矣忠孝臣子大節死者人之所難蔡孝子以布衣䏻爲<lb/>
人所難䏻之事有足嘉者而廟貌不稱深可嘆息修廟<lb/>
崇祀以勸風俗正賢師帥之職切望留念某近撰㑹稽<lb/>
三賢詩愍孝廟居其一焉併録上呈<lb/>
　　　與趙安撫乞降祝版祀上虞舜廟<lb/>
據上虞縣尉陳迪功劄子稱本縣有帝舜廟一所父老<lb/>
相傳自置縣以来即有此廟兼縣有舜井象田百官等<lb/>
䖏古跡至多而一方水旱疾苦有請扵廟無不響應合<lb/>
在祀興欲望台慈詳酌許令本縣每歲春秋僃辦牢醴<lb/>
從使府給降祝版遣官致祭少爲大功明徳之報本縣<lb/>
近巳具状申府欲乞施行<lb/>
<pb n="KR4d0235_SBCK_025-2a"/>
　　　與邵提刑<lb/>
某兹者伏遇提刑郎中親乗使軺按察列郡某輙有巳<lb/>
見畫一具聞仰助澄清乞賜台覧<lb/>
一伏覩　主上躬断以来寬恤之　詔下無虚日然而<lb/>
　實恵未孚于民者盖由守令不䏻奉行之弊昔人謂<lb/>
　徒掛墻壁今則初未嘗掛凡遇　詔下事有便扵民<lb/>
　而不便扵吏者或宣畢而遂匿或畧掛而遽收故<lb/>
　上雖有良法美意下不得而知者多矣况欲被其恵<lb/>
　邪今欲乞軺車所至盡録比年寬恤　詔條㮄示通<lb/>
　衢使有目者咸得而覩其郡縣官吏有不張掛與徒<lb/>
　掛而不奉行者首加案劾庶使朝廷實徳下及元元<lb/>
<pb n="KR4d0235_SBCK_025-2b"/>
一伏覩　主上慎刑恤獄之意雖堯舜成康無以加然<lb/>
　而措刑之效未逮扵古者盖由郡縣無循吏而囹圄<lb/>
多冤民切見州縣間常置禁曆二一曰正禁二曰寄<lb/>
禁每遇監司入境止将所鞠重囚書正禁曆其他囚<lb/>
悉附寄禁仍将所禁之人拘置僻所使不得声冤又<lb/>
多令吏䘚防其親戚使不得吿訴俟監司既去囚禁<lb/>
如初今欲乞所至州縣㮄示道路如有蔵匿罪囚許<lb/>
人以吿及搜索二曆備閱所禁之事取一二件親賜<lb/>
按問庶絶冤枉之弊<lb/>
一伏覩　國家張官置吏本以為民要當以撫字為先<lb/>
催科次之今之所謂守令者專務催科殊無撫字之<lb/>
<pb n="KR4d0235_SBCK_025-3a"/>
意盖催科自有常法豈在以速辦為能官以未及期<lb/>
為辦事民當未及期而被擾輸納之稅未入扵官府<lb/>
勾呼之費巳㱕扵蠹吏則知以催科取辦者初無益<lb/>
扵國而有害扵民然此亦非特守令之罪盖縁曩日<lb/>
監司多以催科責郡縣而不以撫字為先今欲乞所<lb/>
至郡縣訪問士民如守令善撫字者雖拙扵催科必<lb/>
舉不能撫字者雖健扵催科而必劾如是則郡縣皆<lb/>
循良之吏天下無凍餒之民矣<lb/>
一某每見州縣間凡遇監司經由多有士民率衆投牒<lb/>
舉留守令者兹非出扵民之本意也盖由時官自知<lb/>
其無善治恐見劾扵監司遂密遣胥吏喻鄊邑之豪<lb/>
<pb n="KR4d0235_SBCK_025-3b"/>
　族與士人之職于學校者唱率舉留士民亦欲以此<lb/>
　交結時官求芘門戸遂粉飾虚詞指無爲有監司初<lb/>
　不知覺乃以不賢爲賢從而舉之爲害非細今欲乞<lb/>
扵入境之初觀風問俗考其治迹賢否可知如有士<lb/>
　民妄有舉留者稍加懲治以革欺㒺之弊<lb/>
一伏覩　主上躬示敦朴爲天下先近日尤嚴銷金之<lb/>
禁以聞逺方弊尤未革盖有以装佛爲名而州縣不<lb/>
䏻禁止又有以銷鍮爲名而亦莫辨真偽今欲乞申<lb/>
明金翠服色之禁并装佛銷鍮之弊革之以賛一人<lb/>
之躬行以<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>天下之風俗<lb/>
一切見瀕海郡縣塩爲民害最者昔州縣科塩自有定<lb/>
<pb n="KR4d0235_SBCK_025-4a"/>
額其後有掊克聚歛之臣提煑海之職者倍増数目<lb/>
　以為民患縣令兼塩場之任者又從而増之以僥倖<lb/>
　功賞胥吏因縁為奸與鋪戸相見為弊扵所増額外<lb/>
多𢾗以科民間累經㙜部監司投牒陳理而郡縣多<lb/>
　端壅隔其弊草去今𣣔乞委賢明郡守清强官属根<lb/>
　治胥吏痛革多科之弊<lb/>
一每見監司按察州縣官吏逺出迎送所帯人從非一<lb/>
多為保甲寺觀之害今𣣔乞禁約官吏逺出迎送之弊<lb/>
一每見監司按察隨行人吏所至騷然誅求之害甚於<lb/>
　狼虎今𣣔乞嚴行約束以絶騷擾之弊<lb/>
右州縣之弊非一某姑陳其大畧盖久䖏閭閻目見其<lb/>
<pb n="KR4d0235_SBCK_025-4b"/>
事所陳八弊亦皆利害之大者儻有可采願賜施行<lb/>
　　　與安撫論張侍郎論魯六傷犬<lb/>
契勘張侍郎論魯六等傷犬事蒙判魯六勘杖八十某<lb/>
切見魯六傷犬事渉不明廂界供証出扵符合張侍郎<lb/>
官居侍從心明法律必不肎以一犬之故誣害平民今<lb/>
来若将魯六断罪事属無辜深恐議者謂府属觀望輕<lb/>
人重犬不獨某坐誤断之罪其扵張侍郎名徳亦有所<lb/>
損所有魯六勘案尚未敢書伏候台旨<lb/>
　　　與安撫監司論灾傷<lb/>
兹者伏見火灾流行大風淫雨継以怒濤漲為害害兹<lb/>
甚今據上虞縣供申有渰死者一百六十八人飄蕩屋<lb/>
<pb n="KR4d0235_SBCK_025-5a"/>
宇者四百五十三家逃移者一百二十七戸禾苗腐爛<lb/>
顆粒不收人民困餓號泣待盡兼聞其他諸縣皆有灾<lb/>
傷除上虞縣供申外其餘並不見申到深恐邑官坐視<lb/>
不以恤民為意欲乞行下諸縣令各具灾傷申聞仍與<lb/>
措置賑䘏及乞以上虞等状申聞朝廷以廣　聖主畏<lb/>
天灾䘏民隠之意某備貟幕職不敢不聞言渉狂妄皇<lb/>
恐死罪<lb/>
　　　與都提舉論灾傷賑濟<lb/>
某伏覩今歲風水灾傷浙江之東越為最甚上貽　宸<lb/>
念特加賑䘏某今有巳見輙條具如後乞賜詳酌施行<lb/>
一本府有紹興二十七年以前積欠稅租等数目非一<lb/>
<pb n="KR4d0235_SBCK_025-5b"/>
　今歲既不登民方艱食一年常賦猶無以輸積嵅逋<lb/>
負何從而出𣣔乞敷奏　朝廷将積欠稅租權行倚<lb/>
　閣俟来歲有秋仍舊輸納庶俾一郡生灵均被大恵<lb/>
一切見本府訟牒私債居多往往其間不實者半盖縁<lb/>
受理之門既啓虚妄之訢遂興至有増数目以求判<lb/>
賂胥吏以買直所負無㡬所廢不貲今歲方凶荒救<lb/>
死不贍若加以私債訟牒之擾則民之流亡餓踣者<lb/>
必多𣣔乞敷奏　朝廷應新舊私債不問多寡並權<lb/>
放一年官司不得受理俟来秋豊稔依数盡償庶使<lb/>
貧民不致重困<lb/>
一灾傷去䖏蒙　聖旨将義倉米賑濟仁恩廣大萬姓<lb/>
<pb n="KR4d0235_SBCK_025-6a"/>
　鼓舞某猶慮諸邑人戸有逃移扵未獲　旨之前不<lb/>
　知今日有賑濟之恩者或賣為奴婢或流為乞丐或<lb/>
　匿為䑕竊殊可矜憫𣣔乞台慈委諸今佐廣行告諭<lb/>
　招誘復業如家計物業悉巳破壊仍重加拯救無致<lb/>
　失所以廣一　聖主勤恤之意<lb/>
　一風潮所壊海塘如前日上虞縣陳請之類依法合以<lb/>
　食利人戸修築今濵海之民既被灾傷富者困貧者<lb/>
　飢况工役廣大必難取辦扵食利之所不免役他鄊<lb/>
　之民然又不䏻無怨𣣔乞台慈委自令佐或以官来<lb/>
　或勸誘富民随多寡出榖或米日給升斗以顧之仍<lb/>
　諭食利之戸時加犒勞方艱食之秋民幸扵得食而<lb/>
<pb n="KR4d0235_SBCK_025-6b"/>
　不惮扵出力雖非食利之民亦必欣然就役而不辭<lb/>
　如是則修築之功不日可就<lb/>
　　　定奪餘姚縣和買<lb/>
轉運司判下餘姚縣百姓魏皋等状理本縣和買不均<lb/>
之弊某等索到八縣所具和買利害一一看詳其餘姚<lb/>
縣所有不均屢興詞訢者盖縁本縣以苐一等止第四<lb/>
等科和買而苐五等不科物力及三十八貫五百文者<lb/>
為苐四等三十八貫四百九十九文者為苐五等由是<lb/>
狡猾人戸與鄊胥相見詭名隠寄减下等苐自經界至<lb/>
今方及十年物力赱弄巳及一半目今所𬋩物力比經<lb/>
界之後物力其上四等戸减退八萬餘貫流入苐五等<lb/>
<pb n="KR4d0235_SBCK_025-7a"/>
戸其上戸所科和買比舊毎匹増八尺以上上户加少<lb/>
而和買日増下戸加多而和買不及非緣昔日人戸多<lb/>
富今日人户頓貧其弊實起扵規免科敷多端隠稅法<lb/>
今雖嚴不䏻禁遏詞訢之興盖生扵此切覩紹興十三<lb/>
年　指揮比年上戸規迯物力往往折為下戸髙者既<lb/>
降下者遂升今後自第一等至第五等均敷以絶增减<lb/>
之弊又覩十五年戸部劄子欲且從苐一等至苐四等<lb/>
科敷以優恤下戸又云州縣逐䖏事体不同有以物力<lb/>
及百貫以上為苐五等者有以十貫以下為苐五䓁者<lb/>
如止令苐四䓁以上科敷物力少䖏實受其利物力多<lb/>
䖏又却併在四䓁以上却成偏重欲下轉運司今州縣<lb/>
<pb n="KR4d0235_SBCK_025-7b"/>
相度随宜措置科折某䓁切見本府八縣其㑹稽山隂<lb/>
諸暨餘姚四縣和買遵十五年　指揮止科及四䓁而<lb/>
下戸不科其<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>縣新昌蕭山上虞四縣和買遵十三年<lb/>
指揮並科及下戸亦各無詞訢内新昌<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>縣以物力十<lb/>
五貫以下上虞以二十貫以上蕭山以三十貫以上今<lb/>
餘姚縣百娃所理㑹和買不均及詭名减戸之弊除欲<lb/>
以田畞科不可施行外𣣔乞准十五年　指揮随宜措<lb/>
置可扵新昌<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>縣蕭山上虞四縣中斟酌髙下用二十<lb/>
貫以上和買庶得其中既有外縣巳行之例又合相度<lb/>
随宜之法物力三十八貫五百以下實多詭戸其弊可<lb/>
革二十貫以下者實係貧民不害優恤更合取自指揮<lb/>
<pb n="KR4d0235_SBCK_025-8a"/>
施行<lb/>
　　　定奪阿何訟陳友直<lb/>
契勘阿何訟陳友直不孝事陳友直状稻阿何係其父<lb/>
盛之妾其事已具案牘中阿何與陳盛以不正合係妾<lb/>
分明然在禮法中有嫡母庶母所生母乳母妾母阿何<lb/>
雖非陳盛之妻然在陳氏之家巳两有所出其陳盛當<lb/>
溺愛之時亦嘗以妻禮遇之某按春秋之法其父有以<lb/>
妾爲妻者先儒論之曰以妾爲妻之罪其父當尸之然<lb/>
父以爲妻其子不得不以爲母又按禮記内則父母有<lb/>
婢子父母没没身敬之不衰父母所愛雖父母没不衰<lb/>
今何氏雖爲陳盛之妾其陳友直當以妾母之禮待之<lb/>
<pb n="KR4d0235_SBCK_025-8b"/>
有敬而不衰之義又按春秋婦人有三從在家制扵父<lb/>
既嫁制扵夫夫死從長子婦人不專行必有從也以嫡<lb/>
母之尊猶有制扵長子之義今阿何係陳友直妾母其<lb/>
家事不得自專出入當有所制今欲乞台旨押阿何㱕<lb/>
陳氏之家守孝俟其服滿如𣣔改嫁則従其便其所生<lb/>
子當育扵陳氏俟其長成依公分析陳友直當以妾母<lb/>
之禮敬待阿何不得故有凌辱其家事當由陳友直𬋩<lb/>
掌阿何不得自専庶扵經扵律皆無違礙<lb/>
　　　定奪梁謙理分<lb/>
按梁綵有子八人内将一子與後弟縓為後是為梁謙<lb/>
綵死之後七子均分巳及十有七年今據梁謙状稱其<lb/>
<pb n="KR4d0235_SBCK_025-9a"/>
所養父縓既死其所生父綵尚存之時所養母尹氏曽<lb/>
遣㱕宗合作八分析産其兄孝廉䓁供稱謙不曽扵父<lb/>
在日㱕宗兼巳受所養之家物産不當分所生兄弟之<lb/>
財今梁綵與尹氏皆巳身死謙㱕宗與不曽㱕無所慿<lb/>
據按禮經為人後者為之子又按律諸養子所養父母<lb/>
無子而捨去者徒二年若自生子及本生無子者聴又<lb/>
按紹興今諸為人後而還本生者聽注謂自𣣔還或所<lb/>
養父母遣還者今許自𣣔還盖謂本生無子或所養之<lb/>
家巳有子也許所養父母遣還者義亦如之今梁縓既<lb/>
無别子况綵所出甚衆謙義合継絶不當㱕宗尹氏既<lb/>
無所生亦不得遣謙還綵以絶夫後謙既不當㱕宗則<lb/>
<pb n="KR4d0235_SBCK_025-9b"/>
亦不合受所生父母之産向来提刑司簽<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>所定扵律<lb/>
巳當然律設大法禮順人情謙継叔父之後固不當㱕<lb/>
家至若分産則當䖏之以情可也縁梁縓死時謙年尚<lb/>
㓜尹氏典賣其夫物産從而改嫁破縓之家非謙之罪<lb/>
今謙所生兄弟皆富所飬之家巳貧謙既失所無㱕兄<lb/>
弟義當憐恤又按今諸分財産而衆議碩多與同分之<lb/>
人者聽此盖聖人縁情制法以開遜義之門今謙與孝<lb/>
廉䓁本係同父之親而有貧富不䓁之患雖謙出継叔<lb/>
之後不預同分孝㢘䓁合念父恩義當碩與今𣣔乞送<lb/>
縣告示孝㢘䓁七人将原分到産業毎人若干比並謙<lb/>
見管所養之家産業若干七人中各出産業揍謙見管<lb/>
<pb n="KR4d0235_SBCK_025-10a"/>
産業如七人元分之数均退與謙其七人浮財恐係分<lb/>
後増置即不許分退孝㢘係是長兄身仍鬻爵合倡率<lb/>
諸弟遵碩與之今濟同氣之親謙仍舊継所生之後不<lb/>
得㱕宗以絶縓祀庶令梁氏一門稍知孝弟之義少息<lb/>
争競之風<lb/>
　　　與趙安撫辞定奪<lb/>
切見近日下状之人多扵状後乞送某䖏定奪者以两<lb/>
争未决務在依公非下状人可得指定切慮其人與某䖏<lb/>
人吏預有計弊妄意指乞今後如出自台旨送下定奪<lb/>
者某當勉強理㑹不敢以不敏辝如下状人妄有指定<lb/>
即乞判送他所庶絶情弊<lb/>
<pb n="KR4d0235_SBCK_025-10b"/>
　　　與王安撫<lb/>
蒙台諭令撰二劄子不敢以鄙陋辞勉強承命乞賜斧<lb/>
削乃幸　<graphic n="KR1148" url="https://raw.githubusercontent.com/kanripo/KR-Gaiji/master/images/KR1148.png" mimeType="image/png"/>宫頻年興修震驚陵寝幽明不安公私受<lb/>
弊盖緣奉行者外以崇奉陵寝廟為名内有僥倖恩賞<lb/>
之意遂将巳成之宇撤而更造不損之器毀而更置不<lb/>
枯之木拔而再植其害非一端也去歲大修本府官吏<lb/>
頗有起貪功望賞之心妄生事端者某目撃其事而不<lb/>
敢言每思若一日獲迩清光當首論之雖死不避也尚<lb/>
書受　主上之深知奉陛辞之玉音為越人之師帥者<lb/>
無惜為　上言之干冐台嚴皇恐死罪<lb/>
　　　與橋道頓逓使董侍郎萃<lb/>
<pb n="KR4d0235_SBCK_025-11a"/>
某竊聞往歲　徽宗皇帝梓宫御舟所至凡津梁堰閘<lb/>
並不毁壊今来伏聞　大行皇太后梓宫御舟比舊加<lb/>
大城門橋堰之類勢不免毁某親見奉使侍郎言日者<lb/>
奉請以梓宫行甲方為利然毀民居多　皇帝惻然曰<lb/>
兹豈求利耶特命行乙方　主上仁孝之徳愛民之心<lb/>
如此臣庶感激至扵流涕某妄意欲乞侍郎申奏　朝<lb/>
廷今来祗備梓宫御舟其丈尺之数乞依往歲　徽宗<lb/>
皇帝御舟之例庶免毁壊以承　主上皇帝仁孝之徳<lb/>
以遵　大行皇太后慈儉之訓不勝幸甚某郡幕下僚<lb/>
妄議大事罪不容誅俯伏以待<lb/>
　　　與直講史侍郎<lb/>
<pb n="KR4d0235_SBCK_025-11b"/>
某輙有少禀皇子初建天下拭目以觀盛徳郎中直講<lb/>
以正人端士居師友之職宜以經術正其心以古今治<lb/>
亂興亡之迹為之勸戒養成器業以副一人付託之意<lb/>
如作詩一事乃書生氣習扵道徳亡𥙷姑可置之舊日<lb/>
篇章尤不宜播之扵外恐為人所議凡百要湏慎重庶<lb/>
無悔吝其蒙建王顧遇不淺且辱郎中厚知輙獻區區<lb/>
幸恕狂妄冒瀆之罪<lb/>
　　　與宰相乞外任<lb/>
某仰沐陶鎔備貟中秘雖妻孥相随竊食而二弟皆在<lb/>
鄊閭累重家貧難以提挈扵某私計實為不便𣣔乞在<lb/>
外差遣以敦手足之愛伏望鈞慈特賜敷奏<lb/>
<pb n="KR4d0235_SBCK_025-12a"/>
　　　再與湯右相<lb/>
某前日面投劄子以私計不便欲乞陶鑄在外差遣未<lb/>
蒙敷奏切念某所乞實非得巳今主聖臣賢朝廷清明<lb/>
多士弹冠咸謂時不可失况舘職最為清選某以不才<lb/>
竊食其間豈所碩去實緣私計有所不便兼賤軀自八<lb/>
月間得肺疾至今痰嗽不除亦𣣔就外以便醫藥伏乞<lb/>
鈞慈早賜敷奏得一外任或岳祠差遣不敢有擇庶俾<lb/>
一門俱受保全之賜干冒鈞嚴某下情亡任激切戰懼<lb/>
之至<lb/>
　　　辭建王<lb/>
某比蒙誤恩備貟小學教授曵居半載仰沐王慈顧遇<lb/>
<pb n="KR4d0235_SBCK_025-12b"/>
有加感激無地苐媿不才殊無毫髮之補今朝廷擇賢<lb/>
而代輿論咸稱得人三觀察天資俱粹美佩服義方學<lb/>
問日進兹復得賢模範顧未易量劇爲賛喜某比屢求<lb/>
去未獲今復濫遷聞命驚懼方力辭免無繇躬詣王屏<lb/>
禀違下情無任依戀之至<lb/>
　　　辭三觀察<lb/>
某獲與㳺從巳違半載自媿不才畧無所補遽成違逺<lb/>
劇用瞻依教授劉國博老成醇厚盖佳士也師友得人<lb/>
尤爲助喜某濫遷小著方此力辭面别無從敢兾仰体<lb/>
王慈力學自愛勉修忠孝上報君親某不勝區區之檮<lb/>
　　　與陳左相辭免除著作佐郎<lb/>
<pb n="KR4d0235_SBCK_025-13a"/>
某伏准省劄除某為著作佐郎仰沐鈞陶感激亡地某<lb/>
比縁私計不便屢入劄子乞外差遣未蒙敷奏今求去<lb/>
得迁聞命驚惧不䏻自巳𣣔乞鈞慈曲賜矜恤特與奏<lb/>
聞以寝新命庶使愚分稍安獲迯罪戾不勝萬幸<lb/>
　　　與陳左相辞免除命乞外任<lb/>
某昨曽冐瀆鈞嚴辞免除命實縁求去未獲驟得美迁<lb/>
心不遑安非敢矯激雖小官不當辭職在前軰亦有故<lb/>
事伏望鈞慈特賜敷奏仍乞檢照某十月内乞外任劄<lb/>
子併賜施行<lb/>
　　　再與陳左相<lb/>
某昨再瀆鈞嚴辞免除命伏蒙鈞旨以某官不當辞不<lb/>
<pb n="KR4d0235_SBCK_025-13b"/>
與敷奏某有懐未盡湏至再陳竊謂小官雖不當辞在<lb/>
前軰亦有故事至和嘉祐間王荆公召除館職及命修<lb/>
起居注皆力辞不受當時非獨在下者䏻辞在上者亦<lb/>
容其辞荆公雖立朝事業不滿人意至辭受之際君子<lb/>
不以為非世謂王荆公辞小不辞大司馬温公辞大不<lb/>
辭小荆公辭小固無可議不辞大則為可罪温公不辞<lb/>
小者但謂小不必辞不謂小不當辞紹興初張侍郎子<lb/>
韶為著作亦以求去得遷辞至五六遂得外任惟秦太<lb/>
師當國不容士大夫辞職及求去習以成風遂至今日<lb/>
有辞免者則以為立異有求去者則以為沽名但云官<lb/>
不當辞不問事之可辞殊不知古人進退辞受惟問義<lb/>
<pb n="KR4d0235_SBCK_025-14a"/>
理如何前軰故事不問官職髙下某今来所辞實縁求<lb/>
去未獲驟得美迁心不遑安非敢矯激伏帷僕射相公<lb/>
以道義事君以忠恕待下念某以私計不便而求去以<lb/>
求去得迁而力辞曲賜矜憐特與敷奏仍乞撿照某十<lb/>
月内節次乞外任劄子併賜施行<lb/>
　　　與宰相論灾異<lb/>
某謹按春秋隠公九年三月癸酉大雨震電庚辰大雨<lb/>
雪周之三月即今之正月也榖梁曰八日之間再有大<lb/>
变隂陽錯行故謹而日之劉向曰雷未可以出電未可<lb/>
以見雷電既已見則雪不當復降皆失節也雷電陽也<lb/>
雨雪隂也雷出非其時者是陽不䏻閉隂氣縱逸而將<lb/>
<pb n="KR4d0235_SBCK_025-14b"/>
為害也今月十五日戊子大雨雪而雷聲継作識者憂<lb/>
之春秋之時八日有變而聖人書之以為異今一日之<lb/>
間雷雪併作其為灾異比春秋為尤甚雷作而雪止是<lb/>
陽䏻勝隂也雷作而雪益甚是陽不勝隂之明驗也恭<lb/>
惟　主上仰畏天変俯恤民隠放房錢以寛細民遣郎<lb/>
官以决滯獄固宜徳之動天不俟終日然而積雪不消<lb/>
止而復作逮今且十日矣豈應天當以實而小恵不足<lb/>
以弥灾耶某竊謂春秋所書必有事應先儒陽不䏻閉<lb/>
隂氣縱逸而将為害之語不可不察夫隂為夷狄為小<lb/>
人為宦官女子為群邪壅蔽上塞下聾之患天心仁愛<lb/>
吾君出灾異以警戒之者其在乎此僕射相公居爕調<lb/>
<pb n="KR4d0235_SBCK_025-15a"/>
之任當任賢退不肖之責碩以春秋灾異之說為上力<lb/>
言之進君子退小人内修闕政外備強虜開闢言路以<lb/>
通下情閉隂縦陽以弥天變勿以天道為逺聖人之言<lb/>
為悠悠而不之畏也某比因輪對狂妄日虞罪戾固宜<lb/>
鉗口結舌不言時事而猶敢及此者盖區區憂國之心<lb/>
不能自巳以無路而告吾君不可以不告吾相雖由此<lb/>
獲罪固所不辭千冐鈞嚴下情無任皇惧之至<lb/>
　　　與汪侍御<lb/>
某竊聞虜人千乘萬騎南牧中原迁都汴京窺伺淮甸<lb/>
中外洶洶咸以靖康覆轍為憂况侍御長風憲任言責<lb/>
其憂國之心當如之何某采之輿論咸謂禦敵之䇿莫<lb/>
<pb n="KR4d0235_SBCK_025-15b"/>
如用人而人才可爲今日用者莫如張和公劉太尉劉<lb/>
巳易鎮京口亦可以當一面矣和公雖放令自便而猶<lb/>
未起廢伏聞侍御前日嘗扵榻前論薦人才而属意和<lb/>
公士夫傳聞莫不相慶第不知果䏻上囘天聴否亦嘗<lb/>
指其姓名而力言之否如天聴猶未囘侍御或未指其<lb/>
姓名當率諸公再對極力薦之如古人之進賢不進不<lb/>
巳　主上好謀䏻聴侍御言聴諌行苐恐不言不患不<lb/>
受萬一不從則去就當自此决不可㣲啓其端而遽然<lb/>
中輟也某竊謂今日急難之際人主正當棄瑕用才人<lb/>
臣亦當棄平日之所悪而薦可用之才今之人才固有<lb/>
可用者矣然往往不能無過朝廷以其常經則後㙜諌<lb/>
<pb n="KR4d0235_SBCK_025-16a"/>
論列而不敢用某區區之意欲侍御首以棄瑕用才之<lb/>
說上吿吾君且云雖經㙜諌論列而才可用者仰大臣<lb/>
侍從薦之不以過而廢才侍御既以身率之諸公必従<lb/>
而和之明天子必從而聴之如是則人才軰出可以制<lb/>
千里之難虜雖強且逼有不足憂者矣今日可言者無<lb/>
如侍御當言者無如侍御某誤受侍御之知是以敢進<lb/>
蒭蕘之說以爲開陳獻納之助伏望采而用之以幸天下<lb/>
　　　與汪侍郎<lb/>
某昨晚與馮貟仲同詣台屏不獲瞻望苐深景仰即日<lb/>
伏惟台候萬福某迫切之懇仰沐台念前巳蒙廟堂相<lb/>
許朝夕俟命昨得薛季益報又稍遅似聞左揆之意謂<lb/>
<pb n="KR4d0235_SBCK_025-16b"/>
王嘉叟方去不𣣔又将某文字上嘉叟以上書而出某<lb/>
以私計丐祠事体不同兼自去冬屢請至今未遂丞相<lb/>
愛惜士類意固甚善然君子愛人以徳與其留之以竊<lb/>
禄不如使其善去以保全之况某晚進不才在稠人中<lb/>
最為碌碌進退去留不足以為多寡今諸公求去皆遂<lb/>
其𣣔何苦扵某乃獨作難某扵要路諸公無一可告者<lb/>
惟侍郎又矜憐有素故不免喋喋以告切望早賜一言<lb/>
以賛其决庶今寒賤免致顛隮戴徳之誠寧有窮巳<lb/>
　　　與二相乞祠<lb/>
某自去冬以私計不便及苦痰嗽之疾𣣔乞嶽祠以便<lb/>
醫藥節次入劄子及屢嘗面禀雖巳蒙鈞諾至今猶未<lb/>
<pb n="KR4d0235_SBCK_025-17a"/>
獲命當聖賢相逢群才並進之日某備貟佐著事蕳職<lb/>
清豈不碩留以苟寸禄實縁久苦賤疾有妨職事私心<lb/>
迫切不䏻自巳欲乞鈞慈速賜敷奏陶鑄岳祠差遣一<lb/>
任感戴無窮某下情無任激切懇禱之至<lb/>
　　　與張佐司<lb/>
比聞盗竊樞柄甚扵陽虎取寳玉大弓公首摧其奸與<lb/>
先正忠獻公斬范瓊曲端等何異天下無賢愚逺迩莫<lb/>
不称快知大賢之有後况我軰耶不有君子其䏻國乎<lb/>
真可為社稷賀也某卧病半年曰與死迫忽被誤恩巳<lb/>
力辭免更望力賜一言俾遂所請甚幸甚幸<lb/>
　　　與虞丞相<lb/>
<pb n="KR4d0235_SBCK_025-17b"/>
某抱病卧家久廢朝謁懵然不知時事昨晚忽聞左司<lb/>
張栻差知袁州不覺驚駭朝廷除授固自有意非某所<lb/>
得知苐以栻之學問操履舉皆過人在今朝列少見其<lb/>
比使之密侍經幄必䏻以直道啓迪聖君使之治劇剸<lb/>
煩亦䏻䖏紛擾而不乱况其直声巳著中外称賢一旦<lb/>
外除有識無不短氣朝廷舉内修外攘之政正當愛惜<lb/>
人才相公以道事君尤宜留賢自助敢乞扵榻前力賜<lb/>
主張令栻且留舊職庶㡬釋中外之疑伸善類之氣某<lb/>
素蒙相公知遇常碩少効㳙埃屬以疾病侵陵亡從躬<lb/>
伸賤悃區區之心不䏻自已輙此禀布萬一伏乞鈞察<lb/>
梅溪先生後集卷苐二十五<lb/>
<pb n="KR4d0235_SBCK_025-18a"/>
</p>
<p>
</p>
  </div>
<div> <lb/>
    <p>
<pb n="KR4d0235_SBCK_026-1a"/>
</p>
<p>
<pb n="KR4d0235_SBCK_026-1b"/>
<pb n="KR4d0235_SBCK_026-1b"/>
梅溪先生後集卷第二十六<lb/>
　　記<lb/>
　　　妙果院蔵記<lb/>
紹興戊寅春潜澗寳印師傳天台教于永嘉妙果院未<lb/>
幾有尼文賛来施寳蔵直萬金緇素咸恱潜澗師走介<lb/>
致書于越命某記之某甞聞吾儒中有二大善知識曰<lb/>
東坡居士曰王荆公俱以文章名世然其道不同終身<lb/>
不相恱及東坡記聖相蔵荆公深嘆服之盖二公俱深<lb/>
於佛故䏻賞音作者之手識者之眼不可相掩也如此<lb/>
某書生也扵佛學素否通曉其将何說以發揚之然於<lb/>
潜澗為猶子義不可辞抑甞聞佛之為教矣其說悪貪<lb/>
<pb n="KR4d0235_SBCK_026-2a"/>
而喜施與吾儒同然其徒多好人之施而不䏻自施失<lb/>
佛之意逺甚今是尼也富扵財積而䏻散生平植福之<lb/>
施動以千緡計又罄衣缽以製是蔵百寳粧嚴極其工<lb/>
巧卒不自有而帰之妙果可謂善施得佛之遺意矣然<lb/>
施易爾不妄施難是蔵之成也求之者多咸莫之施妙<lb/>
果不求而蔵自来可謂䏻具眼矣兹爲可書偈曰<lb/>
　　壮㢤古東嘉　妙果宅其西　老宿山中来<lb/>
　　應縁傳妙法　有尼號員凈　香火廬松楸<lb/>
　衣缽抽萬金　造次大寳蔵　經文浩卷軸<lb/>
　　一一刺血書　用報父母恩　普及一切衆<lb/>
　　神光屡發現　遍地生金星　至誠感幽冥<lb/>
<pb n="KR4d0235_SBCK_026-2b"/>
　　觀者咸賛嘆　忽發喜捨心　願帰諸妙果<lb/>
　　法師慧業就　宝蔵来證明　所施以其人<lb/>
　　是䏻具道眼　圎淨施宝蔵　道心益員凈<lb/>
　　况施扵妙果　因果冝無窮　妙果得宝蔵<lb/>
　　道場日益振　大作諸佛事　廣結諸因縁<lb/>
　　須弥一轉間　功徳無邉量　轉轉無巳時<lb/>
　　功徳亦如是<lb/>
　　　夢庵記<lb/>
夢者誠之所形也髙宗形扵得賢仲尼形扵見聖荘周<lb/>
形扵化蝶楊雄形扵吐鳯范式形扵葬友夢之小大雖<lb/>
不同其為誠之所形則一也仙居陳君勉卿執親䘮如<lb/>
<pb n="KR4d0235_SBCK_026-3a"/>
禮以孝称于鄊初求佳城未獲寝食弗遑一夕夢侍其<lb/>
親逰于睦溪之原指其䖏以語之明日訪焉果得其地<lb/>
卜人吉之遂畢窀穸因築庵以守以夢名之志其所以<lb/>
得也某辱與君之弟文卿㳺上庠為同舍生又與君之<lb/>
子三省逰于剡三省以夢庵之事語子且求文以記予<lb/>
謂觀人之術不必驗之行事因其誠之所形亦足知其<lb/>
大畧髙宗可以知其賢孔子可以知其聖荘周可以知<lb/>
其逹楊雄可以知其文范式可以知其義陳君之夢可<lb/>
謂知其孝矣彼有夢屍得官蔵穢得財心之所念者果<lb/>
何事夢之所見者果何物耶與陳君之夢固有間矣<lb/>
　　　雁蕩山夀聖白岩院記<lb/>
<pb n="KR4d0235_SBCK_026-3b"/>
諾矩羅居震亘東南山名雁岩最為造物所惜祕扵萬<lb/>
萬古而顯扵本朝山中絶境皆廬扵佛子開闢經营必<lb/>
其徒之有道力者驅龍蛇虎豹魑魅魍魎而有之權輿<lb/>
數椽侵㝷萬柱如全了之庵扵芙蓉今為䏻仁行亮谷<lb/>
于安禅今為灵岩文吉庵于碧霄今為灵峯是也山之<lb/>
内外招提無慮二十餘所問其經始與廢而復興無非<lb/>
有道力者焉山之東有嶺曰謝公丗傳灵運好逰山而<lb/>
不知有雁蕩䗶屣窮幽至此而返去嶺而北若干里有<lb/>
山曰白岩水曰仙谿去岩而北若干里有王子晉仙橋<lb/>
子晋遺蹟在吾州者三一在永嘉二在樂清兹其一也<lb/>
夀聖院在白岩之下峰聳而竒水清而駃松竹蓊然而<lb/>
<pb n="KR4d0235_SBCK_026-4a"/>
深盖諾矩羅駐錫王子晋飛仙謝康樂登臨嘯咏之所<lb/>
宜幽人逸士迯名晦身脩真斈道者徜徉乎其間也院<lb/>
創于唐㑹昌四年至明年廢又明年復興𥘉曰仙溪白<lb/>
岩院至大宋治平四年十月始賜夀聖額宣和三年燎<lb/>
于魔㓂院僧元象憫之草創殿閣塑像貌以奉香火歲<lb/>
乆寖壊僧子親慨然曰兹山吾祖潘氏所捨殿與像吾<lb/>
師所建也其可坐眠而墮之耶扵是紏同志募衆縁出<lb/>
力以成就之宝殿巍然輪奐翬飛觀者咸㑹歡喜讃嘆<lb/>
工未畢㑹傳教于邑之七宝双峯二院其徒文表住是<lb/>
山遂卒其事而道場為之一新嗚呼君子親者真可謂<lb/>
具道力有功扵其教者矣<lb/>
<pb n="KR4d0235_SBCK_026-4b"/>
　　　雁蕩山本覺院殿記<lb/>
有僧景暹来自雁蕩䄂前傳法䏻仁宣公今傳法灵岩<lb/>
行公書求余文記本覺院殿余延之坐飯之贈以詩辞<lb/>
不䏻記暹曰宣公年踰九十有名行緇林推重為老禅<lb/>
今退居是山足以重吾徒行公蜀人傳心印扵名師與<lb/>
賢士大夫㳺且䏻詩甞受知扵君某以二禅師之命故<lb/>
来碩勿辞余善其言遂諾之院舊名延唐而不知其開<lb/>
山之始甞廢于㑹昌至乾寕二年復興増額曰乾寕延<lb/>
唐我宋有天下元年改賜今名院在雁山之東隅住以<lb/>
甲乙祥符延禧間僧友忠南逰五羊得天竺國貝葉梵<lb/>
書以帰至今猶存釋家旧殿建扵元豊𥘉歲乆垂壊日<lb/>
<pb n="KR4d0235_SBCK_026-5a"/>
者以山門不振咎其基之不吉暹出碩力募財鳩工垂<lb/>
二十年以紹興戊寅秋九月易地而迁之棟宇鼎新金<lb/>
碧照輝用力孔艱迄乃有成可嘉也巳詞曰<lb/>
　雁蕩之陽　延唐道場　毁于㑹昌　起廢乾寕<lb/>
我宋龍興　本覺是名　先民不作　金仙斯斍<lb/>
　㠯斍後斍　山中老禅　出世應縁　亦斍之先<lb/>
　咨尔釋子　潜心宗㫖　不斍不巳　忠得貝書<lb/>
暹興殿廬　亦斍之徒　殿廬既周　勿怠薰修<lb/>
同國戚休唐祚既迁　我宋是延　億萬斯年<lb/>
　　　天香亭記<lb/>
剡中佳山水為東南州之眉目汝南周君堯夫得爽塏<lb/>
<pb n="KR4d0235_SBCK_026-5b"/>
于剡山之陽挟双谿之勝而家其上廣厦耽耽在剡爲<lb/>
甲有岩桂數百根皆古木也蒼然成林森然而隂洞前<lb/>
而深闢徑通幽而亭乎其中主人日與客㳺焉如入宜<lb/>
人之林而夏不知暑如登飛来之峯而香飄自天如騎<lb/>
蟾蜍㳺兎宫而下視人間世真剡中之絶景也予丙子<lb/>
冬過剡把酒是亭時尭夫将戦藝南宫予因目之曰天<lb/>
香明年春果擢巍苐與予爲同年友堯夫命予記之而<lb/>
未暇逮今七載毎移書必及之乃爲之言曰學者方未<lb/>
第志在乎得耳得則喜失則非故以登科爲化龍爲折<lb/>
桂春風得意看花走馬晝錦還鄊世俗相歆豔曰仙子<lb/>
天上帰也是特布衣之士詫一第以爲天香耳若夫學<lb/>
<pb n="KR4d0235_SBCK_026-6a"/>
士大夫所謂香者則不然以不負居聀以不欺事君以<lb/>
清白正直立身姓名不汙干進之書足跡不至權貴之<lb/>
門進退以道窮逹知命節貫歲寒而流芳後丗斯可謂<lb/>
之香矣唐宋璟以芬香勉張說漢李固以糞土視胡廣<lb/>
趙戒名乎名乎科苐爵禄云乎㢤堯夫筮仕有䏻声且<lb/>
挺挺好議論時事逺大未易量予方以名節相期必不<lb/>
負所以名亭者矣堯夫又䏻樂教難弟諸子皆力學行<lb/>
見棣蕚聨芳芝蘭並秀濟濟詵詵天香滿門不止燕山<lb/>
之竇而巳然科第之香孰知名節之香堯夫又當躬行<lb/>
以率之<lb/>
　　　顔范祠堂記<lb/>
<pb n="KR4d0235_SBCK_026-6b"/>
聖賢有不同時而生得同時而祀者勾龍棄同祀扵壇<lb/>
為社稷之佐周公孔子同祀扵學為先聖先師顔子孟<lb/>
子同配食扵文宣王之廟功同道同時不必同也唐顔<lb/>
文忠公　國朝范文正公時異道同者欤忠孝之性仁<lb/>
誼之學文武兼資之才正色立朝見危致命毅然不可<lb/>
奪之大節特書大書于史如出一身使其易地范必能<lb/>
捐軀死難如嚴霜烈日可畏而仰顔必䏻破西賊之膽<lb/>
威而臣之為慶暦頌中䕫卨也又皆以直道不容出守<lb/>
于饒遺愛在民至今饒人語太守之賢者必以二公為<lb/>
首歲時祀之不絶隆興甲申秋七月某𥘉至郡訪二公<lb/>
之像或卑居乎老氏之官或雜䖏乎九賢之堂廟貌不<lb/>
<pb n="KR4d0235_SBCK_026-7a"/>
稱祀事弗䖍扵典為缺郡圃有堂名慶朔文正所建也<lb/>
遂即堂以祀堂之右有宇而虚命工葺之塑二像合為<lb/>
一祠以時之先後而左右焉書二傳于壁後十一月丙<lb/>
寅帥同僚祀之歌曰<lb/>
宋唐相望三百年堂堂顔范两鉅賢文武忠孝名節全<lb/>
胡雛哮噬方無前二十四郡惟平原首唱大義扶危顛<lb/>
朝廷草昧官鷹鸇膽落邪侫驚梟鳶鬼質下拜心矍然<lb/>
殞身賊手命乃天一門忠義有二難凌烟閣上兄常山<lb/>
英烈言言光簡編銀鈎鉄畫餘剛堅致君堯舜書萬言<lb/>
樂後天下憂則先立朝蹇蹇心惓惓邪者我仇屡左迁<lb/>
夏童優邉躬<graphic n="KR1060" url="https://raw.githubusercontent.com/kanripo/KR-Gaiji/master/images/KR1060.png" mimeType="image/png"/>鞬談笑為囯臣腥羶閣開天章䇿治安<lb/>
<pb n="KR4d0235_SBCK_026-7b"/>
誰吾與者杜富韓風采<graphic n="KR0994" url="https://raw.githubusercontent.com/kanripo/KR-Gaiji/master/images/KR0994.png" mimeType="image/png"/>
                    <graphic n="KR0994" url="https://raw.githubusercontent.com/kanripo/KR-Gaiji/master/images/KR0994.png" mimeType="image/png"/>四諫官徂徕頌配崧髙篇<lb/>
山髙水長大名傳吴頭楚尾番江邉甘棠遺愛清芬聨<lb/>
如秋桂菊春蘭荃像而祠之敢不䖍黍稷蘋蘩羞豆籩<lb/>
一杯薄薦清湾泉公乎為神為飛仙假令而在當執鞭<lb/>
凢百君子宜勉<graphic n="KR0999" url="https://raw.githubusercontent.com/kanripo/KR-Gaiji/master/images/KR0999.png" mimeType="image/png"/>
　　　思賢閣記<lb/>
番陽<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>事之東偏有堂曰平政堂之北有閣曰芝秀郡<lb/>
以芝名者四<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>之後堂曰玉芝驛與門曰灵芝及是閣<lb/>
是也皆因芝山以名然亦繁且複矣堂丗傳文正范公<lb/>
所名雖百世不可易是閣名與堂類冝易之閣北瞰郡<lb/>
圃春有百卉有㳺人鳥有幽声夏有濃緑有清風蝉嘒<lb/>
<pb n="KR4d0235_SBCK_026-8a"/>
嘒有新声秋有踈林冝夕陽冝月冬有茂松冝雪中觀<lb/>
冝風雨中聴然皆不足以名有九賢堂四賢堂在焉園<lb/>
林乃其遺躅也花卉皆其甘棠也茂松雪月乃其髙風<lb/>
餘韵也噪而静鳴而幽乃其吟咏中景物也登其間思<lb/>
人遂名之曰思賢予不才至郡且朞矣日坐平政堂<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>
精神扵案牘間不䏻使吏之不吾欺惧政之不平而有<lb/>
媿扵斯堂也則登是閣而寓目焉思賢也訟理政平庶<lb/>
民安扵田里而亡嘆息愁恨之心是将何術以致之此<lb/>
予之所以思亦後人之所冝思也語曰見賢思齊焉羣<lb/>
賢不復見矣悠悠我思扵是乎書乾道元年夏五月二<lb/>
十八日東嘉王某記<lb/>
<pb n="KR4d0235_SBCK_026-8b"/>
　　　瀟洒齋記<lb/>
思賢閣之下有齋方丈餘北鄉前有隙地僅一畒畳石<lb/>
百拳鑿沼一泓有喬木數株藤蔓絡之蒼然而古雜以<lb/>
桃李橘柚衆芳之植濃隂幽香清逼燕寝東望砌㙜西<lb/>
接玉芝北臨郡圃隔以垣墻幽然有山林氣象宜琴宜<lb/>
棊宜飲酒賦詩簿書獄訟止扵平政堂齋中不知也采<lb/>
文正范公郡齋即事詩名之曰瀟洒公𥘉爲睦州有瀟<lb/>
洒桐庐郡十詩郡人甞以瀟洒名亭矣及爲是州又有<lb/>
齋中瀟洒過禅師句詩言志公所至以瀟洒見扵詩章<lb/>
則胷中之瀟洒可知也讀郡齋詩至半雨黄華一江明<lb/>
月之句則知公之瀟洒扵一斎矣讀桐庐十詩至史君<lb/>
<pb n="KR4d0235_SBCK_026-9a"/>
無一事心共白雲空則知公之瀟洒扵一郡矣讀區别<lb/>
妍媸削平禍乱之賦及先天下之憂而憂後天下之樂<lb/>
而樂之記與萬言書則其正色立朝之風采杖鉞分閫<lb/>
之威名經丗佐王之大畧是皆推胷中瀟洒之藴而見<lb/>
之扵為天下國家之大者也讀嚴陵祠堂記至先生之<lb/>
風山髙水長又知公與子陵雖出䖏之迹不同易地則<lb/>
皆然山髙水長非特子陵之瀟洒亦公之瀟洒也噫㣲<lb/>
斯人吾誰與帰是以名斎乾道元年六月朔日東嘉王<lb/>
某記<lb/>
　　　䕫州新修諸葛武侯祠堂記<lb/>
益與䕫皆祠諸葛丞相並見扵杜少陵詩錦官城外栢<lb/>
<pb n="KR4d0235_SBCK_026-9b"/>
森森者益也卧龍無首對江濆者䕫也䕫坟永安縣據<lb/>
三峡上流水有瞿塘灔澦山有赤甲白塩形勢險天下<lb/>
丞相昔與先主屯兵講武控扼吴魏經营中原之所有<lb/>
八陣圖永安宫卧龍山遺迹在焉祀而廟食冝矣然祠<lb/>
在州之南隅地非爽塏巷無喬木堂廡<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>陋丹青黝剥<lb/>
祀事弗嚴無異乎虫蛇穿畫壁時僅免無首而巳吁可<lb/>
歎也前帥紫㣲舍人張公震甞立新祠扵卧龍命緇徒<lb/>
奉之而城中之祠未暇修豈留以有待耶乾道改元某<lb/>
𬒳命自番昜䕫時方乃祠力甚俄一夕夢觀八陣豈丞<lb/>
相精誠黙有以告之十有一月至郡首謁祠下誄之以<lb/>
文曰丞相忠武蜀之伊吕髙卧南陽悲吟梁甫草庐之<lb/>
<pb n="KR4d0235_SBCK_026-10a"/>
中三顧先主将漢是興非刘曷與君臣魚水蛟龍雲雨<lb/>
才十曺丕志少寰宇假令母死師一再舉吴魏可吞禮<lb/>
樂宜許寕使英雄墮淚今古将畧非長庸史之語因命<lb/>
工葺之廟貌一新闢路植木榜其坊曰卧龍明年二月<lb/>
辛邜告成帥同僚祀之嗚呼公之生也䏻使其君委國<lb/>
託孤而不疑其沒也䏻使洶湧江流不轉千載之石然<lb/>
遺像缺落未甞一出禍福以驚動之益足以見其聦明<lb/>
正直不顯其灵扵土木偶以求人之敬畏殆非柳之羅<lb/>
池比也今䕫之二祠相継鼎新郡人四時香火牲牢酒<lb/>
醴之奉有加而不怠盛徳百丗之祀益章可以一洗江<lb/>
濆異代之恥無愧乎錦官城矣扵是乎書七月二十七<lb/>
<pb n="KR4d0235_SBCK_026-10b"/>
日永嘉王某記<lb/>
　　　㓂忠愍公巴東祠記<lb/>
詩言志非謂其必出於作者之手而後見其志也後之<lb/>
人有取於古詩一章一句而賦詠之亦足以見焉<lb/>
國朝太平興國中㓂萊公為巴東令有野水無人渡孤<lb/>
舟盡日横之句識者知其必大用然世知誦公詩而不<lb/>
知是詩本出於韋應物公取其七字析而増之應物雖<lb/>
能道是語而官止郡刺史不見於施設殆不過為詩人<lb/>
之詩而巳及公取而用之則果䏻舟楫巨川是豈後人<lb/>
因其巳試之効而為是附㑹之說耶盖公雅存濟世之<lb/>
心與舟横野渡之意合正猶鄭七子之徒取風人之意<lb/>
<pb n="KR4d0235_SBCK_026-11a"/>
而賦之言發諸口而肺肝之隠洞然可見志之善惡身<lb/>
之吉㐫禍福皆不逃趙孟之所料也公為是邑時年方<lb/>
踰冠有愛在民世呼為㓂巴東其後致身宰相踐其所<lb/>
言景徳澶淵之功尤為雋偉方契丹入冦中外洶洶當<lb/>
時苟從建議之臣幸蜀江南則胡馬不止於飲河洛而<lb/>
三光五岳之氣必分公獨毅然决親征之策鑾輿一動<lb/>
醜虜自斃社稷安於泰山天下混一者二百年較其功<lb/>
烈與傳岩之人任舟楫之寄中興有商未可得而䡖重<lb/>
然性素剛直不與物浮沉晚節為奸邪所擠流落南荒<lb/>
以死天下至今哀之某頃過公安問枯竹再生處有祠<lb/>
在焉因賦詩吊之過巴東舊治訪其祠則巳廢矣惟秋<lb/>
<pb n="KR4d0235_SBCK_026-11b"/>
風亭尚存則又賦詩有不似公安之嘆尉王寕孫永嘉<lb/>
人也因命其建祠塑像寕孫即亭祠之既成以其圗来<lb/>
令毛君恕集公詩百餘篇并刻予詩以寄予平生欣慕<lb/>
公之為人每嘆靖康間復有如公者岀則南北豈至於<lb/>
分裂耶公之事固予所樂書尚奚俟乎再三之請然巴<lb/>
東故祠廢而復興殘編㫁藳散而復集江山増氣如公<lb/>
更生雖發端扵予而卒成就之者令與尉也皆不可以<lb/>
不書乾道二年八月朔永嘉王某記<lb/>
　　　唐質肅公祠記<lb/>
于始聞夷陵巴東之名意其為邑必壮自　適<lb/>
皆蕞尔邑巴東陋尤甚問其名之所以著曰昔㓂萊公<lb/>
<pb n="KR4d0235_SBCK_026-12a"/>
歐陽文忠公甞令二邑地重以人非山川城郭人物之<lb/>
異于他邦也予因謁其祠訪其遺躅嘆息而去至䕫一<lb/>
日登郡之東城城下臨奉節縣治問令喻君思然曰昔<lb/>
宰是邑亦有如㓂歐二公者乎令以唐質肅公對予曰<lb/>
是皇祐中為御史獨立敢言甞䟽論貴戚廷擊宰相以<lb/>
貶天下稱為真御史不敢斥其名而曰唐子方者乎熈<lb/>
寕中有言王臨川不可大用及叅大政奮然與争是非<lb/>
于天子前而氣不為之屈至不勝其忿而死天下至今<lb/>
稱為正人者乎吾夫子歎未見剛者唐公非剛者歟名<lb/>
節凛然固無媿乎忠愍决澶淵之䇿文忠移司諫之書<lb/>
也其令是邑有殊績異政故相張公天覺甞筆之于墓<lb/>
<pb n="KR4d0235_SBCK_026-12b"/>
碑矣邑故有令如此而無祠非缺典欤令聞之慨然不<lb/>
謀于僚不役于民即<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>事之東隅易亭為祠求畫像扵<lb/>
江陵得之扵故家丹青一新儼然如生觀者莫不起敬<lb/>
如見其冠豸觸邪正色立廟時也且丐予記其事予謂<lb/>
質肅公之髙名大節固巳特書大書于國史何以記為<lb/>
然是邑頼公而重有不可不書者令蜀人捫膝先生子<lb/>
也有家學治邑有䏻声觀其所慕可以知其人矣乾道<lb/>
二年六月永嘉王某記<lb/>
　　　䕫州新迁諸葛武侯祠堂記<lb/>
武侯故祠在州之南門沿城而西三十六歩無断碑遺<lb/>
刻以考其歲月之始見于啚經者畧焉在隋唐時治白<lb/>
<pb n="KR4d0235_SBCK_026-13a"/>
帝史于少陵詩曰西郊諸葛庙者其地于兹乎某蒞事<lb/>
之𥘉謁焉裵徊四顧敬想風烈嘆庙宇之弗称他事未<lb/>
遑也首葺而新之且書其事于石矣然地卑巷隘混以<lb/>
民居汙渠糞壌混乎其間臭朽之所蒸蝸螾之所家非<lb/>
所以妥灵而崇祀也門之東去祠一百八十五歩城有<lb/>
㙜下臨八陣啚登㙜而望則常山之蛇四頭八尾之勢<lb/>
宛其在目北直郡倉倉故永安宫也據爽塏状如屏宫<lb/>
之北有水曰清瀼瀉出乎兩山之間東入干江又東過<lb/>
灔澦入于峡峡口有山卓然立乎群峯之外者白塩也<lb/>
可謂江山之勝矣侯昔經營天下扵平沙之上輸忠尽<lb/>
誠受遺立孤扵是官之中江流洶而石如故宫闕廢而<lb/>
<pb n="KR4d0235_SBCK_026-13b"/>
地猶存陵谷雖変而精誠不亡宜扵兩者之間祠之亦<lb/>
侯之志也遂與同僚謀而迁焉地𥘉為節度推官宅徙<lb/>
于他所因其址築而髙之用其材斵而新之為堂五㨕<lb/>
廡萬椽南門于㙜又門于西通往来之道像仍其舊新<lb/>
厥丹青冕服用侯又塑関張像翼于左右以諸作者詩<lb/>
文次之乾道三年四月壬午告成詩以祀之詞曰<lb/>
白塩峙天兮灔澦屹江風雲慘淡兮翶翔卧龍龍千秋<lb/>
兮何之新庙貌兮江之湄前八陣兮後故官龍兮龍兮<lb/>
神其中望昭烈兮隔清瀼遺庙存兮交精神扵惚恍駕<lb/>
虚空兮雲為馭臣東朝兮主兩顧魚得水而相忘兮事<lb/>
無古今儼関張扵左右兮一龍二虎祠有新故兮侯無<lb/>
<pb n="KR4d0235_SBCK_026-14a"/>
重輕舍其故而新是卜苟邦人之情祠合于啚兮自令<lb/>
始祀事不絶兮有如此水<lb/>
　　　興化軍林氏重修旌表門閭記<lb/>
乾道五年春三月直秘閣新福建路轉運副使林公孝<lb/>
澤自莆陽移書于清源守永嘉王某曰孝澤八世祖攅<lb/>
有至性唐正元間居母䘮哀毀甚自延甓以葬庐于墓<lb/>
有白烏甘露之祥時則有歐陽四門詹黄䖏士璞述之<lb/>
以文徳宗詔立闕旌間先世大其門以侈之嘉祐紹㒷<lb/>
間因敝而修時則有紫㣲吕公夏卿今丞相陳公實為<lb/>
之記逮今二星餘不治且圮孝澤大惧哀瘁不克震耀<lb/>
其先而無以為子孫訓太守鍾離公松賢而樂善不持<lb/>
<pb n="KR4d0235_SBCK_026-14b"/>
請慨然出公帑二十萬葺而新之因其舊而稍加焉莆<lb/>
陽故清源属邑也孝澤之子㮤猶子虙皆君門下士幸<lb/>
為我記之某辞蕪陋未獲既而虙来請益堅属病未果<lb/>
夏六月又走書以督之某曰孝子之事傳于史文于二<lb/>
三大手筆矣奚俟乎鄙文若夫孝感之異天報之厚守<lb/>
臣風化之敦與公之顯揚爾祖者則宜有歌詩以發揚<lb/>
之詩曰<lb/>
大㢤孝為百行先通乎神明光普天聖經千有八百年<lb/>
亦以應感形諸萹李唐中葉正元年有林孝子家莆田<lb/>
䘮親五日食不咽手開坎室土自肩葬庐其傍護隧埏<lb/>
恨不殞身赴重泉天聴匪髙應昭然瑞氣非雲亦非烟<lb/>
<pb n="KR4d0235_SBCK_026-15a"/>
異香馥郁非蘭荃飴宻匪甘珠匪圎腸中不晞明且堅<lb/>
灵鳥皓質来翩翩耳驚目嘆觀肩駢使者来廉迹其阡<lb/>
露随哭声洒雲邉詔旌門閭繇賦觸名書史冊光厥傳<lb/>
年垂四百家声緜雲来滿門業青編世登桂籍香名聮<lb/>
人葉有孫壽而賢移以事君忠孝全黄堂主人職承宣<lb/>
鼎新双闕光厥前宋唐四傑雄文鐫奚止照耀莆山川<lb/>
要令四海皆參騫孰非人子冝勉旃<lb/>
　　　泉州新修北樓記<lb/>
温陵之有北樓猶武昌之有南樓也慺閣㙜榭之在天<lb/>
下以南北名者多矣而二樓之名獨著得非因人而重<lb/>
邪南樓以庾公重北樓以歐陽四門重然庾有汚人之<lb/>
<pb n="KR4d0235_SBCK_026-15b"/>
塵君子恥道之不若歐陽氏以一代文傑聮名韓李諸<lb/>
公真足以重兹樓也予乾道四年冬十月至郡越數日<lb/>
䇿杖州宅之北有屋将壓邪衆木以支之詢之乃北樓<lb/>
也惕焉不敢睨矧敢登有碑塵如積漫不可讀乃四門<lb/>
所作之記歎息乆之郡舍老而弊冝修者非一椽然莫<lb/>
急扵兹樓也苐視事之始方問民疾苦土木之役非敢<lb/>
先郡多颶風日惟傾覆是惧明年春二月建貢院秋八<lb/>
月落成得餘材始命工葺之冬十有一月丁卯董役者<lb/>
以訖工告與同僚三四軰登而四顧山川城郭之冨尽<lb/>
在目中亦一州之壮觀也既相與賦詩又為之詞曰<lb/>
　閩南有州　北墉有樓　席侯肇謀　發揮以文<lb/>
<pb n="KR4d0235_SBCK_026-16a"/>
　樓乃有聞　歐陽四門　載建載修　克紹逺猷<lb/>
　鄭吕二侯<hi>政和間鄭南建紹㒷間吕用中重修</hi>歳月浸乆　楹腐桷杇<lb/>
　伊予来守　偶歲之豊　時定之中　迺鳩爾工<lb/>
　材即其餘　費節其虚　踰月如𥘉　泉山之状<lb/>
　桐城之壮　可登以望　身焉南極　心焉拱北<lb/>
守臣憂國　匪遨匪逰　風觀瘼求　守臣登樓<lb/>
　民淳俗樸　菑害不作　登焉斯樂　風俗惰媮<lb/>
　閭閻恨愁　登焉則憂　居而官理　登時民喜<lb/>
登斯無愧<lb/>
　　　讀禮堂記<lb/>
為士者来甞不讀書然知真讂書者觧䏻讀而不䏻行<lb/>
<pb n="KR4d0235_SBCK_026-16b"/>
是猶鳯鳴而鷙翰雖胷中有萬卷身為行秘書謂之不<lb/>
能讀可也子路曰何必讀書然後為斈由也孔門髙苐<lb/>
號為有聞豈以書為不足讀耶必時人有䏻讀而不䏻<lb/>
行者與不讀同盖有激而云然由之言非所以為訓故<lb/>
夫子疾之書之難讀者莫如䘮葬之礼非難讀也不素<lb/>
讀也為人子者親方在堂諱聞不祥之言児時入小斈<lb/>
從句讀之師誦十八章之經至䘮親章則或置而不授<lb/>
少長讀礼記凢䘮葬之萹則掩卷而不忍讀一旦遭荒<lb/>
迷之变瞢然不知有直情徑行者矣豈復知品節斯斯<lb/>
之謂邪聖人著之礼經以詔人子曰未葬讀䘮礼既葬<lb/>
讀祭礼非徒讀之正欲使之尊所聞行所知賢智者不<lb/>
<pb n="KR4d0235_SBCK_026-17a"/>
至扵過愚不肖勉強而跂及焉莆田蔣君元肅好古而<lb/>
䏻文扵書無所不讀喜親之享年而榮其生封也名堂<lb/>
曰藴仁鄊黨歆豔之其執親之䘮也又名堂曰讀礼養<lb/>
生䘮死無憾可謂知真讀書矣昔吾夫子語門弟子曰<lb/>
生事之以礼死葬之以礼祭之以礼子思習聞家斈以<lb/>
礼葬親四方扵是乎觀焉滕文公問礼扵孟子行三年<lb/>
之䘮扵戦國礼廢之時而弔者大恱礼之不可已也如<lb/>
此元肅扵礼既飽讀而躬行之又以是而教斈者南方<lb/>
多士其有立扵礼乎然礼雜出扵諸儒之手未必皆合<lb/>
聖人制作之意元肅既講習討論之冝削其不合者使<lb/>
礼記為全經斯有功扵名教矣豈止誦讀云乎㢤乾道<lb/>
<pb n="KR4d0235_SBCK_026-17b"/>
六年三月永嘉王某記<lb/>
　　　廣州重建學記<lb/>
聖人之道合内外𥘉無華夷迩遐之間不幸無時與位<lb/>
道不得而行必待後丗右文之主儒斈名世之臣以主<lb/>
盟吾道樂育人才為巳任然後斯文有傳與王化並遐<lb/>
吾夫子以天縱将聖生扵晚周之魯木鐸之教止行乎<lb/>
洙泗三千之徒所過之化僅及扵歴聘七十二國爾甞<lb/>
慨然欲居九夷淺人不知其志詆以為陋嗚呼使夫子<lb/>
居之何異坐杏壇之上化魋結為冠裳变鴂舌為絃歌<lb/>
濟濟洋洋是亦鄒魯也何陋之有炎漢李唐之君尚文<lb/>
崇儒文翁常衮以儒為郡咸䏻㒷斈官登諸生授以詩<lb/>
<pb n="KR4d0235_SBCK_026-18a"/>
書丕变蜀閩同風洙泗惟南粤去王都為最逺至仁如<lb/>
唐虞有所不䏻柔漢晋隋唐間雖號為一統然徳薄化<lb/>
淺声教不䏻暨朔南岳牧名臣雖清白如吴隱之剛正<lb/>
如宋廣平咸著治績而庠序之事闕焉是冝裒衣愽帯<lb/>
射䇿决科之士不䏻與閩蜀侔盛也宋㒷混一海宇臣<lb/>
妾僣偽南海四世之㓸面縛闕下赦而不誅变汗染之<lb/>
俗為礼義之地慶暦間詔天下立斈番禺僅䏻修夫子<lb/>
廟以應故事至皇祐間始建斈于郡之東南隅熈寕𥘉<lb/>
徙扵西紹聖𥘉守臣章楶改創新斈然規模未宏不足<lb/>
以容多士與雄大之府弗称乾道三年詔前右正言龔<lb/>
公茂良自憲㙜為方伯下車之𥘉務先風化明年春上<lb/>
<pb n="KR4d0235_SBCK_026-18b"/>
丁釋奠于先聖先師顧瞻祠宇痺陋楹桷頺圯繪像不<lb/>
如礼豆籩簠簋無餘地可陳廊廡迫隘至不容折旋講<lb/>
肄之所去殿庭不咫尺升者病之喟然謂諸生曰治孰<lb/>
有急扵此乎扵是始議改造即番山之址以為堂閣御<lb/>
書扵其上東西十一筳南北九之庭之下什伯其𥘉増<lb/>
闢兩廡倍其舊六齋對峙前繪從祀像置番禺南海二<lb/>
縣斈于後惟大成殿仍舊規而加葺之藻飾煥然侈扵<lb/>
他所門以櫺星繚以周垣大江横其前恊泮水之制費<lb/>
出激賞公庫撙節之數憲漕舶三司助以羡緡歛不民<lb/>
及經始扵夏四月訖工扵日南至行釋菜鄊飲礼以落<lb/>
之明年公召還道温陵謂守臣王某曰公為我記其畧<lb/>
<pb n="KR4d0235_SBCK_026-19a"/>
某與公甞同事史舘稔之其為人貌和氣平盖一謹厚<lb/>
者耳及為天子言事官正色立朝排姦憸甚力視棄官<lb/>
爵如脫弊屣至今朝野語正人必稱公出典大藩又䏻<lb/>
行其所斈不鄙夷遐方僻壌之民廣儒宫以教之可謂<lb/>
儒者矣郡愽士日與諸生登忠恕堂明一貫之道講論<lb/>
齊家治國平天下之要扵正心誠意間移孝為忠盡臣<lb/>
子之大節上不負天子下不負賢師帥所以教化作成<lb/>
者異日揚王庭立名節姓名光史冊如張曲江姜日南<lb/>
余㐮公者不一而足又豈止讀𥿄上語工文詞取科苐<lb/>
抗衡上國而巳㢤扵是乎書公字實之㒷化人今為江<lb/>
西帥云乾道七年正月敷文閣直斈士左朝奉郎提㪯<lb/>
<pb n="KR4d0235_SBCK_026-19b"/>
江州太平興國宫王某記<lb/>
梅溪先生後集卷第二十六<lb/>
<pb n="KR4d0235_SBCK_026-20a"/>
</p>
<p>
</p>
  </div>
<div> <lb/>
    <p>
<pb n="KR4d0235_SBCK_027-1a"/>
梅溪先生後集卷苐二十七<lb/>
　　雜文<lb/>
　　　㳺天衣詩序<lb/>
紹㒷戊寅冬十有一月己邜日南至後二日㳺天衣者<lb/>
八人皆前進士宦㳺于越者黎明戒装集于賀監之故<lb/>
居天氣既佳愛日𥘉長籃輿出蠡城之南道乎稽山之<lb/>
隂徉徜乎秦望鑑湖千岩万壑之間有松隂十里林麓<lb/>
静深山轉径迂烟藹出沒𥘉行若迷俄有鍾罄声出乎<lb/>
翠㣲之端盖天衣寺也十峯堆秀双澗涵碧朝陽法華<lb/>
二峯尤蒼然蔪絶乎其中寺有唐人李㤗和徐季海元<lb/>
㣲之白樂天李公垂諸作者詩文其碑刻尚無恙有化<lb/>
<pb n="KR4d0235_SBCK_027-1b"/>
身普賢飛耒銅像蕭梁衣鉢双烏故事緇徒頗䏻道之<lb/>
方杖屨尋幽有府吏将使君之命餉以百榼既拜賜有<lb/>
㪯杯而言者曰今日之集盖不偶然也昔王謝蘭亭之<lb/>
逰群賢少長畢集可謂雅㑹矣然賦詩不就者十有六<lb/>
人豈若吾㑪臭味之同㳺從之勝乎白衣之来非王洪<lb/>
之酒乃楚元之醴也歡其可以不記扵是㪯白飛觴唱<lb/>
酬交作雜以諧笑咸有餘適僧有勸㳺雲門者夕陽薄<lb/>
山遂不果往乃舍車聮騎探梅而還晚集于泮宫飲文<lb/>
字也𥘉登山某首賦一章同行即席而和既而吟詠者<lb/>
多不記萹目遂列書于招提諸公命某序之<lb/>
　　　送喻叔竒尉廣徳序<lb/>
<pb n="KR4d0235_SBCK_027-2a"/>
韓退之之留孟東野也其詩有曰昔年因讀李白杜甫<lb/>
詩長恨二人不相從吾與東野生並世如何復躡二子<lb/>
蹤某𥘉疑退之言為夸及觀城南諸聮句豪徤險恠其<lb/>
筆力畧相當使李杜復生未必不引避路鞭也然後知<lb/>
復躡之語為非過又讀其末章有曰吾願身為雲東野<lb/>
变為龍四方上下逐東野雖有别離無由逢扵是又知<lb/>
二公心相如氣味相得至欲相與為雲龍而不忍有離<lb/>
别真可謂古之善交者某丙子冬與繡川喻叔竒同舍<lb/>
上庠一見如故明年同登太常苐又明年賛幕㑹稽叔<lb/>
竒耒㳺大帥王公嘉其為人屈以攝職予遂獲朝夕焉<lb/>
論文賦詩相得愈厚盍簮纔百日唱和無慮百數萹叔<lb/>
<pb n="KR4d0235_SBCK_027-2b"/>
竒之詩清新雅徤有晋宋風味得韓公之豪無東野之<lb/>
寒予不逮逺甚然予二人者有唱必酬殆亡虚日樽酒<lb/>
細論文之外語不及他亦庶㡬復躡古作者蹤矣㑹叔<lb/>
竒赴官桐川行甚遽予惘然惜別行觴既開<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>駒在門<lb/>
扵是誦醉留之萹歌雲龍之句㠯贈之至若清白㠯䖏<lb/>
已忠勤以蒞事不枉道苟合以干進兹固叔竒素斈而<lb/>
優為者亦某之所素期而深望者姑小試扵筮仕之𥘉<lb/>
奉㠯周旋扵終身出䖏行蔵之際其為復躡古人之蹤<lb/>
又不止乎絺章繪句間也叔竒勉之紹㒷戊寅吉日東<lb/>
嘉王某序<lb/>
　　　送葉秀才序<lb/>
<pb n="KR4d0235_SBCK_027-3a"/>
吾鄊誼理之斈甲扵東南先生長者聞道扵前以其師<lb/>
友之淵源見扵言語文字間無非本乎子思之中庸孟<lb/>
子之自得以詔後斈士子群居斈校戦藝場屋筆横渠<lb/>
而口伊洛者紛如也取科第登仕籍冨貴其身光大其<lb/>
門者往往多自此塗出可謂盛矣然君子之斈為道小<lb/>
人之斈為利談誼理而媒青𬗋果為道乎為利乎吾聞<lb/>
洙泗之徒有堂堂乎張者欲斈干禄夫子不以其禄之<lb/>
不可干而闢之也而告之曰言寡尤行寡悔禄在其中<lb/>
矣古人之斈也謹言行而禄自至修天爵而人爵自從<lb/>
所謂誼理者在是予假守楚東鄊人葉生䖏和者亦客<lb/>
㳺是邦毎暇日過予扵郡齋音琅然而可聴議論粲然<lb/>
<pb n="KR4d0235_SBCK_027-3b"/>
而成文仰其所藴皆吾鄊師友淵源之斈也䖏和早䘮<lb/>
二親䏻刻苦自立友愛諸弟急難之念不頃刻忘懐其<lb/>
扵所斈豈口耳云者今将之武林就秋賦求贈言以行<lb/>
吾謂生之斈問議論文采取一苐不足道贈人以言而<lb/>
勉之科苐是亦利而巳矣何異市井相與言耶若夫謹<lb/>
言行而禄在其中脩天爵而人爵從孔孟所謂義理者<lb/>
在是慁子之苐雖不足道亦不䏻外是而得之也敢不<lb/>
以告乾道乙酉五月二十二日永嘉王某序<lb/>
　　　蔡端明文集序<lb/>
文以氣為主非天下之剛者莫䏻之古今䏻文之士非<lb/>
不多而䏻傑然自名扵世者亡幾非文不足也無剛氣<lb/>
<pb n="KR4d0235_SBCK_027-4a"/>
以主之也孟子以浩然充塞天地之氣而發為七萹仁<lb/>
義之書韓子以忠犯逆鱗勇叱三軍之氣而發為日光<lb/>
玉㓗表裏六經之文故孟子闢楊墨之功不在禹下而<lb/>
韓子觝排異端攘斥佛老之功又不在孟子下皆氣使<lb/>
之然也若二子者非天下之至剛者欤　國朝四葉文<lb/>
章尤盛歐陽文忠公徂徕先生石守道河南尹公師魯<lb/>
莆陽蔡公君謨皆所謂傑然者文忠之文追配韓子其<lb/>
剛氣所激尤見扵責髙司諫書徂徕之氣則見扵慶暦<lb/>
聖徳頌師魯則見扵願與范文正同貶之書君謨則見<lb/>
扵四賢一不肖詩嗚呼使四君子者生扵吾夫子時則<lb/>
必無未見剛之歎而乃同出扵吾<lb/>
<pb n="KR4d0235_SBCK_027-4b"/>
仁祖治平醇厚之世何其盛欤夫以㙜諌之風采朝士<lb/>
莫不畏其筆端自侍從而下奔走伺候其門者紛然也<lb/>
文政鄱陽之貶余尹歐既與之同罪矣蔡公乃扵四賢<lb/>
相継黜謫之後形扵歌詩而斥為不肖羞其見搢紳之<lb/>
靣而辱甚市朝之撻則公之剛又可知也某𥘉見其詩<lb/>
扵張唐英所撰<lb/>
仁宗政要甚歆慕之其後見公文集乃沒而不載竊以<lb/>
為恨乾道四年冬得郡温陵道出莆田望公故居裵囬<lb/>
顧嘆而不忍去入境訪公遺迹則首見所謂萬安橋者<lb/>
與大書深刻之記争雄且深惜其有済川之才而不至<lb/>
扵大用登愛松堂九日山則又見公之詩與其真蹟猶<lb/>
<pb n="KR4d0235_SBCK_027-5a"/>
在凛然有生意如見其正顔色坐黄堂時也盖公至和<lb/>
嘉祐間甞兩守是邦至今泉人稱太守之賢者必以公<lb/>
為首求其遺文則郡與斈皆無之可謂缺典矣於是移<lb/>
書㒷化守鍾離君松傳君自得訪扵故家而得其善本<lb/>
教授蔣君雝與公同邑而深慕其為人手校正之鋟板<lb/>
扵郡庠得古律詩三百七十奏議六十四雜文五百八<lb/>
十四而以四賢一不肖詩置諸卷首與奏議之切直舊<lb/>
所不載者悉編之比他集為最全且属予序之子曰端<lb/>
明公文章文忠公甞称其清道粹羙後雖有善文詞好<lb/>
議論者莫䏻改是評也予復何云然竊謂文以氣為主<lb/>
而公之詩文實出扵氣之剛入則為謇諤之臣出則為<lb/>
<pb n="KR4d0235_SBCK_027-5b"/>
神明之政無非是氣之所寓斈之者冝先涵養吾胷中<lb/>
之浩然則彂而為文章事業庶幾無媿扵公云五年十<lb/>
月永嘉王某叙<lb/>
　　　䟦陳忠肅公手帖<lb/>
忠肅公心畫勁徤類其為人公孫徳齡予同年也文翰<lb/>
有家法他日必䏻嗣其風烈紹㒷辛巳孟冬<lb/>
　　　䟦季仲黙詩<lb/>
仲黙予姑之子也與予同年生少予二十日自総角同<lb/>
筆硯相得最甚弱冠從林先生師禹扵金谿時大梁孫<lb/>
皜子尚㳺吾鄊年少有俊才䏻歌詩予二人辱與之交<lb/>
遂各出所作詩編為集閱歲既乆謂以失之至隆㒷甲<lb/>
<pb n="KR4d0235_SBCK_027-6a"/>
申夏四月壬戌予兒聞詩暴蠧書得舊稿遺墨如故而<lb/>
子尚在鬼錄巳二十餘年仲黙化去亦一星終矣予流<lb/>
涕讀之仲黙詩雖不多然皆憂囯傷時慷慨竒男子語<lb/>
使天假之年有禄位于朝攄其素藴决不為脂韋軟孰<lb/>
軰也舊㳺從者八人有八叟之號仲黙號劲叟其後劉<lb/>
銓全之鎮長方毛宏叔度與予皆相継塵忝仲黙才氣<lb/>
不在人下獨不霑一命而死悲夫予因錄其詩詞凢二<lb/>
十六首及予和仲黙與孫子尚姜渭叟二詩于後示其<lb/>
子徽俾家蔵之以貽後人<lb/>
　　　䟦温公帖<lb/>
温公盛徳大業非東坡大手筆不䏻形容措国扵太山<lb/>
<pb n="KR4d0235_SBCK_027-6b"/>
之安今扵流水之原後人欲識元祐之治其大要如此<lb/>
乾道乙酉後重陽六日<lb/>
　　　又<lb/>
孟子曰欲為君尽君道欲為臣尽臣道　觀宣仁所問<lb/>
温公所對可謂各尽要道真尭舜君臣也乾道改元後<lb/>
重陽一日<lb/>
　　　䟦二劉帖<lb/>
二劉先生直諒多聞如西京子政歆軰不足多也敬觀<lb/>
心畫如見偉人丁亥十二月書<lb/>
　　　䟦王僉判植詩<lb/>
秦氏以囯事讎非和也三綱五常之道滅矣何足以語<lb/>
<pb n="KR4d0235_SBCK_027-7a"/>
春秋當時士大夫䏻力争者無㡬惟胡君邦衡慨上請<lb/>
劍之書至今讀之令人増氣且令後世不謂我宋無人<lb/>
可謂有功扵名教矣王君十詩引春秋尊王以譏切時<lb/>
事韙矣然扵邦衡詆為小吏寡謀豈詩人之語固自有<lb/>
深意耶乾道三年七月十四日書<lb/>
　　　䟦余㐮公帖<lb/>
某自㓜知慕四賢之為人頃守番陽祠范文正公而記<lb/>
之過夷陵謁歐陽文忠公祠而賦詩有慶暦四賢今見<lb/>
兩之句兹至鄂渚又獲觀余㐮公之勁畫如見其風采<lb/>
動朝端時亦足以慰平生之所慕矣<lb/>
　　　䟦馮員仲帖<lb/>
<pb n="KR4d0235_SBCK_027-7b"/>
員仲天下士也負有用之才懐許囯之忠而不獲究其<lb/>
萬一命矣夫雖困扵讒而死扵不幸然知已數公皆一<lb/>
代之傑亦可以無憾矣其徒陳君季習出示詩文手帖<lb/>
流涕讀之乾道三年六月<lb/>
　　　䟦霍懷州傳<lb/>
予毎嘆金虜之禍中原比唐安史之乱為甚唐守土之<lb/>
臣死事者頗多靖康間独寂寥無聞何耶今始見何子<lb/>
應作霍懷州傳捨生取義名節凛然可與睢陽二公同<lb/>
称烈丈夫矣丁卯四月<lb/>
　　　䟦王夷仲送行詩軸<lb/>
夷仲校書予同年兄也政事文章皆過人一等三年間<lb/>
<pb n="KR4d0235_SBCK_027-8a"/>
兩見之于双溪慷慨論世事相勉必以名節予守䕫子<lb/>
夷仲㳺道山同年梁介子紹過䕫得其書梁論舘閣人<lb/>
才以夷仲為称首既而以勇退聞夷仲之退豈果為病<lb/>
邪嗚呼萬里靣目書墨猶未乾而夷仲死矣其子過霅<lb/>
川出舘中送㣔詩讀之流涕端人不易得非區區交友<lb/>
之私也乾道三年十月十日書<lb/>
　　　䟦杜祁公帖<lb/>
杜正献公號清白宰相見其心畫令人起敬如見其正<lb/>
色立朝時也乾道戊子孟夏書<lb/>
　　　䟦蔣元肅夢仙賦<lb/>
樸鄊子作夢仙賦詞新意古超出翰墨蹊徑外盖司馬<lb/>
<pb n="KR4d0235_SBCK_027-8b"/>
長卿賦大人李太白大鵬之類可謂飄飄有凌雲氣冝<lb/>
與神㳺扵八極之表也然予鄙陋之文何足以當之其<lb/>
乱日讀故書期以十年乃敢請所未見非樸卿自謂也<lb/>
盖勉予所未至抑亦詞人勸百諷一之㫖耶乾道己丑<lb/>
八月二十二日<lb/>
　　　䟦張侍郎帖<lb/>
張公子韶一代儒宗斈者所共尊仰某恨不識之吾鄊<lb/>
陳君開祖以斈問文采受知扵公為最厚其子出示手<lb/>
帖二十𥿄凛然正直之氣見扵詞翰間愛其人敬其書<lb/>
携以適閩乆而後帰之乾道巳丑十月二日<lb/>
　　　䟦嚴伯威墨蹟<lb/>
<pb n="KR4d0235_SBCK_027-9a"/>
僧嚴公字伯威温州樂清人予祖母賈氏兄也性敏悟<lb/>
道行孤潔斈兼禅教為緇林所推重州郡迫以住持終<lb/>
身不就愽通儒斈尤工詩文識者謂不减恵勤道潜之<lb/>
流苐無知巳如歐蘇二鉅公耳㳺戯翰墨亦極其妙毎<lb/>
片𥿄出入爭宝之有集曰潜澗卒于政和壬辰至乾道<lb/>
己丑五十有八年矣有横陽章彬秀才得其所書唐宋<lb/>
詩八幅至泉南以献予郡博士蔣君雍見而竒之請刋<lb/>
于泮宫以廣其傳陳教授登予同年進士最善書亦謂<lb/>
近世所無也冬十一月戊午書<lb/>
　　　䟦孫尚書張𬗋㣲帖<lb/>
孫公尚書四朝文傑張公𬗋㣲當代才子孫尤長扵簡<lb/>
<pb n="KR4d0235_SBCK_027-9b"/>
尺張翰墨妙天下某晚軰恨不識尚書公比守霅川得<lb/>
公二書時年幾九十而詞源筆力不衰如此張帥長沙<lb/>
某移書求貢院字笔畫雄徤用扵湖泉二州觀者壮之<lb/>
其所荅書詞翰俱絶明年二公皆在鬼録其既不獲瞻<lb/>
尚書之履又嗟𬗋㣲郎之不永世見其蹟思其人軸而<lb/>
蔵之欲刻未果石似之察判見而喜之假之以帰刋於<lb/>
其家以廣其傳可謂樂善好事矣乾道六年三月庚午<lb/>
書于泉南郡齋<lb/>
　　　曰義堂銘<lb/>
郎莫君子蒙将漕湖北永堂名扵過客王某以曰義名<lb/>
之銘曰<lb/>
<pb n="KR4d0235_SBCK_027-10a"/>
部使者之職莫重扵計㙜居是職者以桑大夫之心計<lb/>
劉士安之鞭筭為善理財一於財而不以義特聚歛之<lb/>
臣尔非特為民之蠧是亦為身之災易曰理財正辞禁<lb/>
民為非曰義居是職坐是堂而無媿是名者其賢矣㢤<lb/>
　　　鑑湖說上<lb/>
東坡先生甞謂杭之有西湖如人之有目某亦謂越之<lb/>
有鑑湖如人之有腸胄目瞖則不可以視腸冑秘則不<lb/>
可以生二湖之在東南皆不可以不治而鑑湖之利害<lb/>
為尤重昔東漢太守馬臻之開是湖也在㑹稽山隂二<lb/>
縣界中周回三百五十餘里溉田九千餘頃湖髙田丈<lb/>
餘田又髙海丈餘水少則泄湖帰田水多則泄田帰海<lb/>
<pb n="KR4d0235_SBCK_027-10b"/>
故㑹稽山隂無荒廢之田無水旱之患者以此自漢水<lb/>
和以来更六朝之有江東西晋隋唐之有天下與夫五<lb/>
代錢氏之為囯有而治之莫敢廢也千有餘年之間民<lb/>
受其利博矣乆矣至　囯朝之㒷始有盗湖為田者然<lb/>
其害猶㣲盗扵祥符者纔一十七户至慶暦間為田四<lb/>
頃而巳當是時三司轉運司猶切貴州縣使復田為湖<lb/>
自是而後官吏因循禁防不謹姦弊日起侵盗愈多至<lb/>
于治平熈寕間盗而田之者凢八千餘户為田盖七百<lb/>
餘頃而湖侵廢矣然官亦未甞不禁而民亦未敢公然<lb/>
盗之也政和未有小人為州内交權幸專務為應奉之<lb/>
計遂建議廢湖為田而歲輸其所入于京師自是姦民<lb/>
<pb n="KR4d0235_SBCK_027-11a"/>
豪族公侵强據無復忌惮所謂鑑湖者僅存其名而水<lb/>
旱災傷之患無歲無之矣今占湖為田盖二千三百餘<lb/>
頃歲得租来六萬餘石為官吏者徒見夫六萬石之利<lb/>
扵公家也而不知九千頃之𬒳其害也知九千頃之歲<lb/>
𬒳其害而巳而不知廢湖為田其害不止扵九千頃而<lb/>
巳也盖鑑湖之開有三大利廢湖為田有三大害山隂<lb/>
㑹稽昔無水旱之患者鑑湖之利也今則無歲無灾傷<lb/>
盖天之大水旱不常有也至若小水旱何歳無之自廢<lb/>
湖而為田毎歲雨稍多則田巳淹沒晴未乆而湖已枯<lb/>
竭矣說者以為水旱之患雖及扵九千頃之田而公家<lb/>
實受湖田六萬石之入嗚呼其亦未之思也夫災必訴<lb/>
<pb n="KR4d0235_SBCK_027-11b"/>
訴必檢檢必放得湖田之租失常賦之入所得所失相<lb/>
去幾何官失常賦而以湖田𥙷折之猶可也九千頃之<lb/>
民田其所失者不可計其何以𥙷折之耶王者以天下<lb/>
爲家其常賦所入亦廣矣豈利夫六萬石之入而以病<lb/>
民耶况湖田之入在今日雖饒而他日亦将同九千頃<lb/>
而病矣使湖尽廢而爲田則湖之爲田者其可耕乎今<lb/>
之告水旱之病者不獨九千頃之田也雖湖田亦告病<lb/>
也况他無鑑湖則九千頃之膏腴與六萬石所入之湖<lb/>
田皆化爲黄茅白葦之場矣越人何以爲生耶此其爲<lb/>
大害一也鑑湖三百五十八里之中蓄諸山三十六源<lb/>
之水歲雖大涝而水不䏻病越者以湖䏻受之也今湖<lb/>
<pb n="KR4d0235_SBCK_027-12a"/>
廢而爲田三十六源之水無吞納之地萬一遇積雨浸<lb/>
淫平原出水洪流滔天之歲湖不䏻納水無所帰則必<lb/>
有漂庐舍敗城郭魚人民之患甞聞紹㒷十有八年越<lb/>
大水五雲門都泗堰水髙一丈城之不壊者幸也假令<lb/>
他日湖廢不止扵今而大水甚扵往歲則其爲害當如<lb/>
何此廢湖爲田其爲大害二也自越之有鑑湖也歲無<lb/>
水旱而民足扵衣食故其俗號爲易治何以知其然也<lb/>
以守令而知之也自東都以来守㑹稽令山隂者多以<lb/>
循吏称見扵史傳者不可一二㪯也非昔之守令皆賢<lb/>
也盖民居樂歲之中室家温飽民之爲善也易尓比年<lb/>
以来獄訟繁㒷人民流亡盗賊多有皆起扵無年去秋<lb/>
<pb n="KR4d0235_SBCK_027-12b"/>
災傷之訟山隂㑹稽為尤多非昔之民皆善良今之民<lb/>
皆頑鄙也盖礼義生扵生扵飽煖盗賊起扵飢寒其勢<lb/>
不得不然耳此廢湖為田不獨九千頃受其病獄訟之<lb/>
所以㒷人民之所以流盗賊之所以生皆此之由其為<lb/>
大害三也自祥符慶暦至今建復湖之義者多矣而湖<lb/>
卒不䏻復非湖之不可復也盖異議者有以揺之也異<lb/>
議得以揺之者盖亦建議者之未䏻深究夫利害焉耳<lb/>
建議者曰廢湖為田則九千頃𬒳水旱之害湖不可以<lb/>
不復異議者曰九千頃雖𬒳水旱之害而常賦不尽失<lb/>
以湖為田而官又得湖田之利為多湖雖廢而何害且<lb/>
多為異說以揺之此建議者之言卒奪夫浮議者之口<lb/>
<pb n="KR4d0235_SBCK_027-13a"/>
使建議者灼然知夫三大利害之所在以折夫異議者<lb/>
之云云則復田為湖有不可得而巳也<lb/>
　　　鑑湖說下<lb/>
夫廢湖為田有三大害復田為湖有三大利湖固不可<lb/>
以不復也然亦有三難揺扵異議一難也工多費廣二<lb/>
難也郡守數易三難也今之占湖為田者皆權势之家<lb/>
豪強之族也侵耕盗種為日巳乆一旦欲奪而復之彼<lb/>
必㳺談聚議妄陳利害曰劳民也費財也失官租也有<lb/>
科率之優也無積土之地也爭為異說以沮害之官吏<lb/>
方堕於因循苟且之習復為氣力多口舌者之所動移<lb/>
而欲兾成功扵歲月之乆可乎此揺扵異議一難也昔<lb/>
<pb n="KR4d0235_SBCK_027-13b"/>
人常計濬湖之工矣日役五千人濬至五尺當十五歲<lb/>
而畢至三尺當九歲而畢<hi>張伯玉之説</hi>夫用工如此之多歴<lb/>
年如此之乆其為費如何今越不濬湖而財用猶不給<lb/>
况㒷至大之役有不貲之廢耶此工多用廣二難也守<lb/>
令之扵郡邑乆任則可以立事數易則不䏻成功况鑑<lb/>
湖之開非一歲一時之所䏻畢今之為守者或一歲而<lb/>
遂迁或半歲而遽易湖之利害不暇問焉䏻知不䏻知<lb/>
遑暇治其間慨然有志扵開復者功未及施而去計巳<lb/>
迫矣後来者所見不同復变前議以數易之守而欲㒷<lb/>
浩大悠乆之役可乎此郡數易三難也湖有三不可不<lb/>
開而厄扵三難開是終無䇿以開之耶某切謂欲遏浮<lb/>
<pb n="KR4d0235_SBCK_027-14a"/>
議則不可不白利害扵朝廷主之雖異議紛然但莫之<lb/>
䘏可也如向者經界之行扵天下固有不樂其事而欲<lb/>
動揺之者多矣然經界卒行而民受其利盖朝廷主之<lb/>
則事無不可成者况一鑑湖耶彼異議者不過曰劳民<lb/>
費財耳夫劳民費財㒷無用不急之務則不可如鑑湖<lb/>
之利害如此謂之無用不急可乎自湖之廢也歲多災<lb/>
傷細民艱食今扵農事之隙慕民濬治官出財民出力<lb/>
兩有所利民雖劳而不惮財雖廢而不虚矣彼不過曰<lb/>
官失湖田之租民有科率之優夫鑑湖之開千有餘歲<lb/>
矣昔無湖田之租有囯者不以不足爲病豈今日獨少<lb/>
此耶况湖既復而民利㒷災傷不作而常賦不失民無<lb/>
<pb n="KR4d0235_SBCK_027-14b"/>
㐫荒之訴官無檢放之患較其所得與今孰多至若錢<lb/>
米之費當一出扵官而不取扵民竹木之具雖資之扵<lb/>
民而尽酬其直胥吏都有從而優民者則嚴法令以治<lb/>
之尚何科率之憂耶越人多謂湖可開也而土無所帰<lb/>
是不難積其泥塗以為丘阜昔呉長文常論之矣今湖<lb/>
之側曠地固多擇其利便随其逺近而丘阜之土非所<lb/>
患也欲沮濬湖之計者不過數者之說而皆有以取之<lb/>
尚何浮議之䘏耶謂日役五千人濬至五尺十五歲而<lb/>
畢者盖通三百五十里之間而計之也某謂今之濬湖<lb/>
固未䏻㪯三百五十里之内而尽復之也湖自熈寕以<lb/>
来建議者立两存之說有牌内牌外之限今牌尚存而<lb/>
<pb n="KR4d0235_SBCK_027-15a"/>
牌内亦盗而為田矣為今日計者當先復牌内之湖其<lb/>
用工固有間自牌之外當以漸治之可也所費之財自<lb/>
本府經畫外又當請扵朝乞毎歲湖田所入之米以為<lb/>
雇工㒷役之費朝廷捐六萬石之米不足以為多寡越<lb/>
得此以辦事則沛然有餘矣欲復田為湖必當遅以歲<lb/>
月之乆有乆㒷之役無乆任之守以主之則異議一揺<lb/>
而事必中輟是又當請扵朝置開湖一司扵越命守倅<lb/>
帶提㪯主管之職如勸農斈事之類又命二知縣分董<lb/>
之<hi>舊日㑹稽山隂知縣皆帯提㪯鑑湖事</hi>守既職其事則必任其責雖迁<lb/>
易不常而後来者不得不継非正術同也盖職使然也<lb/>
又有倅終任以管其事令終任以董其役則責有所帰<lb/>
<pb n="KR4d0235_SBCK_027-15b"/>
又命監司督察賞罰之俟湖成之日凢主其事董其役<lb/>
者皆次苐加賞如是則湖不患其不復也昔論復湖之<lb/>
利害者多矣莫如曽子固子固之言曰謂湖不必復者<lb/>
曰湖田之入固饒矣此㳺談之士為利扵侵耕者言之<lb/>
也使湖尽廢則湖田亦旱矣謂湖不必濬者曰益隄壅<lb/>
水而巳此好辨之士為樂聞苟簡者言之也以地勢較<lb/>
之壅水使髙必敗城郭矣二者既不可用而欲禁侵耕<lb/>
開告者則有賞罰之法矣<hi>蔣堂</hi>欲謹水之蓄泄則有閉<lb/>
縦之法<hi>杜𣏌</hi>欲痛絶敢田者則㧞其苟責其力以復湖<lb/>
而重其罰又有法矣<hi>杜𣏌</hi>或欲任其責扵州縣與轉運<lb/>
使與提點刑獄<hi>吴奎</hi>或欲以毎歲農隙濬湖<hi>吴奎</hi>或欲<lb/>
<pb n="KR4d0235_SBCK_027-16a"/>
禁田石柱之内者又皆有法矣<hi>張伯玉</hi>欲知濬湖之淺深<lb/>
用工㡬何為日幾何欲知増隄竹木之費幾何使之安<lb/>
出<hi>張伯玉</hi>欲知濬湖之塗泥積之何所<hi>吴奎</hi>又以計之矣<lb/>
欲知工起之日或浮議或揺役夫内潰則不可以必其<lb/>
成<hi>張伯玉</hi>又已論之矣<hi>子固</hi>誠䏻収衆說而考其可否<lb/>
用其可者而以在我者潤澤之令言必行法必㪯則何<lb/>
功之不可成何利之不可復㢤子固昔甞倅越知鑑湖<lb/>
之利害為詳而其言有足取者故并記其畧有䏻㪯行<lb/>
子固之言而不棄某之兩則湖庶乎其可復不然姑存<lb/>
其說以俟馬太守再生可也<lb/>
　　　別院省試䇿問二首<lb/>
<pb n="KR4d0235_SBCK_027-16b"/>
問自古帝王圖天下之大業必貴乎好謀而䏻断謀固<lb/>
不易而断爲尤難謀之扵新固不若謀扵舊也然孫權<lb/>
之拒曺操吴人以衆寡不敵爲憂張昭爲定䇿舊臣乃<lb/>
勸權迎之果從其謀其䏻成赤壁之功建鼎峙之囯乎<lb/>
謀之扵寡固不若謀扵衆也然憲宗之伐淮蔡卿士莫<lb/>
随扵議伐之𥘉小大並疑扵既伐之後使帝惑群議而<lb/>
不任忠臣其䏻成破賊之功振唐室之威令乎謀之扵<lb/>
少固不若謀之扵老也然世宗欲親征劉旻馮道以四<lb/>
代之老力諌其行果從其謀其䏻成髙平之捷而北取<lb/>
三関乎謀之扵下固不若謀之扵左右大臣也然澶淵<lb/>
之役大臣有欲避其鋒而勸幸吴蜀者當時苟從其謀<lb/>
<pb n="KR4d0235_SBCK_027-17a"/>
天下幾乎其不分裂乎夫囯有大疑謀之扵舊謀之扵<lb/>
衆謀之扵老謀之扵大臣可也彼三<lb/>
章聖皇帝乃違其所宜從之謀而以之取勝何耶豈群<lb/>
謀有不足取而断之以獨見之明耶抑當時運籌幃幄<lb/>
之臣固有出人意表者耶共惟<lb/>
主上以聖徳受禅天下同心戴之蠢兹醜虜尚敢不恭<lb/>
天地神人罔不憤怒疆埸之事上貽宵旰之憂議者謂<lb/>
欲㒷師以拒之命将以伐之耶則有以力非其敵如吴<lb/>
人之惧魏唐人之慮淮蔡者謂冝親屈萬乗以征之耶<lb/>
則又慮䇿非萬全必有異議如顯徳景徳之臣者彼其<lb/>
心皆出扵憂囯特其所見有不同持不同之論而紛然<lb/>
<pb n="KR4d0235_SBCK_027-17b"/>
扵人主之前則謀将孰從而断将安出耶諸君抱甽畝<lb/>
惓惓之患乆矣必有竒䇿可以済世群試春官盖得言<lb/>
之秋也願詳論前古好謀䏻断之君其事孰可行於今<lb/>
者有司将采而獻焉以賛　雄断<lb/>
問非建功立名之士無以排禍乱而闢土疆非守節死<lb/>
義之士又無以折姦邪而扶持宗社二者皆有囯之所<lb/>
急不可不兼崇而並尚也議者謂西漢有功名而無節<lb/>
義東漢有節義而無功名兼之者其三囯人才乎抑甞<lb/>
即固曄夀之史而攷之三者之說似非至論西京有折<lb/>
而不撓號近古社稷臣者有寝淮南之謀懐甽畝之志<lb/>
者非節義與東都有感㑹風雲上應列宿者有舉空朝<lb/>
<pb n="KR4d0235_SBCK_027-18a"/>
廷投筆取封侯者非功名與三囯人才固多矣傑然乎<lb/>
其間者殆不過數子蜀諸葛亮固天下竒才也然史氏<lb/>
謂其連年動衆未䏻成功兵機将畧非其所長功名亦<lb/>
少貶矣魏荀或固有王佐風也然論者譏其恊規曺氏<lb/>
氏以傾漢祚機鍳先識未充其志節義亦少貶矣吴周<lb/>
瑜魯肅建獨断之明出衆人之表智畧俱可称也然或<lb/>
謂赤壁之役瑜獲虚名荆州之借乃肅之短功名節義<lb/>
又果䏻兼之否謂西漢無節義東漢無功名非厚誣與<lb/>
謂三囯兼兩漢所長非溢羙與我　祖宗之世人才軰<lb/>
出功名節義爲兩全視兩漢三囯爲逺過自艱難以来<lb/>
不惟兼全者無䏻以所長見称亦亡幾視兩漢三囯爲<lb/>
<pb n="KR4d0235_SBCK_027-18b"/>
有媿　主上側席求賢昔囬恢復正有志之士建功立<lb/>
節之秋也敢問何以排禍乱而復土疆何以折姦謀而<lb/>
扶宗社死者可作其誰與帰願摭前史并<lb/>
國朝人才而併論之将以觀諸君筮仕之志<lb/>
　　　經筵故事<lb/>
唐書魏證傳太宗問證爲君者何道而明何失而暗證<lb/>
曰君所以明兼聴也所以暗偏信也堯舜氏闢四門明<lb/>
四目逹四聡雖有共鯀不䏻塞也靖言庸違不䏻惑也<lb/>
秦二世隱蔵其身以信趙髙天下潰叛而不得聞梁武<lb/>
帝信朱异侯景向関而不得聞隋煬帝信虞丗基賊徧<lb/>
天下而不得聞故曰君䏻兼聴則姦人不得壅蔽而下<lb/>
<pb n="KR4d0235_SBCK_027-19a"/>
情通矣<lb/>
　臣曰善㢤太宗之問魏徴之對也人君以一人之聦<lb/>
　明接衆多之臣下共鯀趙髙朱异虞世基之徒世未<lb/>
　嘗無然靜言庸違不䏻惑堯舜之君壅閉不聞乃䏻<lb/>
　乱秦梁隋之國者豈不在乎兼聽偏信之殊耶人君<lb/>
　初未嘗不好治而惡乱亦未嘗不𣣔用君子而去小<lb/>
　人然君子卒不䏻用小人卒不䏻去者盖君子獨立<lb/>
　而無助小人植黨以自私人君将一用君子群小人<lb/>
　懼其不便扵巳也必巧為飛謗以中傷之將去一小<lb/>
　人群小人懼其失所依也必巧為逰言而隂為之地<lb/>
　人君将訪之左右之人耶左右之人未必不如齊人<lb/>
<pb n="KR4d0235_SBCK_027-19b"/>
　之毁即墨而譽阿大夫也将訪之百官耶百官之中<lb/>
　未必不如八司馬之譽王叔文也将訪之耳目之臣<lb/>
　耶耳目之臣又未必不有額叩龍墀如劉栖楚之黨<lb/>
　李逢吉也将訪之元老大臣耶元老大臣又未必不<lb/>
　隂有所畏私𣣔納交如張禹之黨王鳳也遂使人君<lb/>
　聰明惑亂心無所主君子将用而復舍小人将舍而<lb/>
　反用小人之黨日熾君子之勢益孤卒至扵在位皆<lb/>
　小人而空國無君子人主孤立而不自知天下未有<lb/>
　不為秦為梁為隋者其始起扵偏信之私其終至扵<lb/>
　禍乱危亡而不可救可不戒㢤此四門不可以不闢<lb/>
　四目不可以不明四聡不可以不逹心術不可以不<lb/>
<pb n="KR4d0235_SBCK_027-20a"/>
　正君子小人不可以不擇也<lb/>
唐書李絳傳憲宗嘗對絳稱太宗明皇之盛朕欲庶㡬<lb/>
二祖之道徳風烈無媿謚號不為宗廟羞何行而至此<lb/>
乎絳曰陛下誠䏻正身勵已尊道徳逺邪佞進忠直與<lb/>
大臣言欽而信無使小人㕘焉與賢者㳺親而禮無使<lb/>
不肖與焉去官無益扵治者則材䏻出斥宫女之希御<lb/>
者則怨曠消将帥擇士卒勇矣官司公吏治輯矣法令<lb/>
行而下不違教化篤而俗必遷如是可與祖宗合徳號<lb/>
稱中興夫何逺之有言之不行無益也行之不至無益<lb/>
也帝曰美㢤斯言朕将書諸紳耶詔絳與崔群䓁捜次<lb/>
君臣成敗五十種為連屏張便坐<lb/>
<pb n="KR4d0235_SBCK_027-20b"/>
　臣曰有賢君無賢臣不可以致治有賢臣無賢君亦<lb/>
　不可以致治惟臣主俱賢然後可以相與大有為觀<lb/>
　憲宗所問與李絳所對可謂臣主俱賢矣帝承肅代<lb/>
　徳順頽弊委靡之餘慨然有意正觀開元之盛絳所<lb/>
　陳皆切一時終戒之曰言之不行無益也行之不至<lb/>
　無益也帝夫資英武推誠聽諌聞絳之言而𣣔書紳<lb/>
　非飾虚詞以面褒之而巳退䏻断然而力行之内任<lb/>
　忠賢外誅僣叛唐之威令至扵復振皆絳言有以啓<lb/>
　之嘗欲相絳官者世突承璀寵方盛忌其進隂有毀<lb/>
　短帝遂出璀而用絳不疑嘗威夏對延英帝汙浃衣<lb/>
　絳故趨出帝曰朕宫中所對唯宦官女子𣣔與卿講<lb/>
<pb n="KR4d0235_SBCK_027-21a"/>
　天下事乃其樂也又嘗對左右稱絳言骨鯁為真宰<lb/>
　相非絳之忠讜不䏻盡言以啓沃非帝剛明果断亦<lb/>
　豈䏻受盡言而用之凡絳所言無一不行卒䏻與太<lb/>
　宗明皇號為唐室三宗盛㢤使帝䏻終始行絳言不<lb/>
　以小人而㕘君子不與不肖而與賢不退絳而進承<lb/>
　璀不罷裴度而用皇甫鏄中興之業寧有不終耶<hi>臣</hi>
　竊謂致治之君不可不聽諌不可不用賢尤不可不<lb/>
　力行又不可不始終如一也<lb/>
　　　經筵講義<lb/>
　　春秋<lb/>
　　　　僖公<lb/>
<pb n="KR4d0235_SBCK_027-21b"/>
<hi>臣</hi>聞僖公名申莊公之子閔公庶兄也莊公既没魯<lb/>
　有内難子般閔公相継遇禍季友以僖公適邾遂入<lb/>
　而立之僖公即位首䏻遵伯禽之法儉以足用寛以<lb/>
　愛民史克作駉詩以頌之䏻用賢相君臣有道史克<lb/>
　作有駜以頌之䏻修泮宫以服淮夷作泮水以頌之<lb/>
　能復周公之七宇作門宫以頌之僖在春秋十二公<lb/>
　中㝡為有道而享國亦長<hi>臣</hi>竊謂魯之有僖公猶周<lb/>
　之有宣王也宣王䏻復文武之境土中興周室見扵<lb/>
　大小雅僖公䏻復周公伯禽之業中興魯國見扵臼<lb/>
　頌仲尼刪詩而有取焉者盖以宣王僖公之事有可<lb/>
　以為法扵後世也然許頌僖公如此為春秋猶不免<lb/>
<pb n="KR4d0235_SBCK_027-22a"/>
乎譏何耶春秋之法責賢者備<lb/>
元年春王正月<lb/>
　隠公不書即位継故也春秋之法継正而書即位者<lb/>
　正也継正而不書即位是不自正也隠公是也継故<lb/>
　而不書即位者亦正也継故而書即位必有大惡也<lb/>
威公宣公是也僖公継閔公之難故不書即位以見<lb/>
　正人君䏻正其始斯䏻正其終正始之道必先正其<lb/>
　心念慮云為不可以不正視聽言動不可以不正出<lb/>
　入起居不可以不正左右前後不可以不正以之正<lb/>
朝廷正百官正萬民正四方其身既正㒺敢不正<lb/>
齊師宋師曹師次于聶北救邢<lb/>
<pb n="KR4d0235_SBCK_027-22b"/>
　莊三十二年冬狄伐邢管仲言扵齊侯曰戎狄豺狼<lb/>
　不可厭也諸夏親暱不可弃也宴安耽毒不可懷也<lb/>
　請救邢威公從管仲之言扵閔元年救之今又救之<lb/>
　春秋悪用兵至書救則善之也悪中國相侵伐至攘<lb/>
　夷狄則與之也齊侯往年雖救邢而不䏻卻狄者田<lb/>
　齊侯不親往也故書曰齊人救邢今三國皆稱師者<lb/>
　非将尊師衆也必三國之君在焉然不曰齊侯宋公<lb/>
　曹伯者不以救邢之師與齊侯也救者善也其曰不<lb/>
　以救邢之師與齊侯何也狄人伐邢閱三歲矣往雖<lb/>
　救之而不親往今雖親往又不急造其國以救之方<lb/>
　且次于聶北有逗留觀望之意致邢為狄所逐遷于<lb/>
<pb n="KR4d0235_SBCK_027-23a"/>
　夷儀齊侯雖有救患之仁心而無急義之大勇故春<lb/>
　秋雖書救以善之又書次以譏之由是見聖人之心<lb/>
　急扵攘夷狄而救中國也<lb/>
　　　小學講<lb/>
　　論語<lb/>
　昔孔子以天縦之聖講道洙泗之間群天下英才而<lb/>
　教育之盖三千人弟子記其善言善行謂之論語垂<lb/>
　諸後世與六經並傳欲修身者不可不知是書欲事<lb/>
　親者不可不知是書欲事君者不可不知是書欲治<lb/>
　天下國家者不可不知是書是書者造道入徳之門<lb/>
　戸窮理盡性之本原也學是書者當自正心誠意始<lb/>
<pb n="KR4d0235_SBCK_027-23b"/>
學而第一<lb/>
子曰學而時習之不亦說乎有朋自逺方来不亦樂乎<lb/>
人不知而不愠不亦君子乎<lb/>
　人不可以不學故論語二十篇以學爲首時過而後<lb/>
學則勤苦而難成故弟子首記夫子之言曰學而時<lb/>
習之時者何人生十年曰㓜學夫子年一有五而志<lb/>
扵學自十歲以上學之時也十五以上尤不可不志<lb/>
扵學也學以時而習則積不以時而習則荒學而時<lb/>
習之則理有所明而心有所見故說說者自内言之<lb/>
　也獨學而無友則孤陋而寡聞今有朋焉来自逺方<lb/>
相與講習有直諒多聞之益故樂樂者自外言之也<lb/>
<pb n="KR4d0235_SBCK_027-24a"/>
　故學以時則心志通朋来自逺則名譽彰宜為人所<lb/>
　知也而有不知者焉在常人之情知則喜不知則愠<lb/>
喜愠生扵知不知其為人也亦少矣君子學足乎已<lb/>
　而所樂在内初不恤乎人之知不知此人不知而不<lb/>
　愠所以為君子<lb/>
有子曰其為人也孝弟而好犯上者鮮矣不好犯上而<lb/>
好作亂者未之有也<lb/>
　有子者孔子弟子有若也孔子没弟子思之以有若<lb/>
貌類聖人嘗以事孔子之禮事之矣故有若亦以子<lb/>
　稱扵論語善事親為孝善事兄為弟孝弟者闔門之<lb/>
懿百行之先也事親孝故忠可移扵君事兄弟故順<lb/>
<pb n="KR4d0235_SBCK_027-24b"/>
　可移扵長擴而充之至扵格上下通神明凖四海未<lb/>
　有不本扵此者堯舜古之盛帝其道至大也孟子稱<lb/>
　之曰孝弟而巳矣堯舜之道不止扵孝弟然其所以<lb/>
　巍巍蕩蕩後世莫及者盖由其以孝弟擴而充之也<lb/>
　夫理一而已舉斯心而加諸彼則孝弟者為臣必忠<lb/>
　為子必順小則必不好犯上大則必不至作亂盖理<lb/>
　之必然所謂犯上者如少凌長小加大之類是也兹<lb/>
　固孝弟者之所不為然臣之事君有犯無隠君或有<lb/>
　過不得不犯顔而諌則所謂犯上者固亦有之是盖<lb/>
　出扵不得巳非其心之所好故曰好犯上者鮮矣至<lb/>
　若好作亂則必無之理故曰未之有也所謂作亂者<lb/>
<pb n="KR4d0235_SBCK_027-25a"/>
　非必稱兵畔逆然後謂之作亂也凡事君不忠者皆<lb/>
　可謂之作乱朋姦㒺上謂之作乱可也蠧國害民謂<lb/>
　之作乱可也盗國家之名器者謂之作乱可也竊人<lb/>
　主之福威者謂之作乱可也作者盖厲階巳生而有<lb/>
　必乱之理在家則為賊子在國則為乱臣此固孝弟<lb/>
者之大罪人其心必不好之亦理之必然也<lb/>
為政第二<lb/>
子曰為政以徳譬如北辰居其所而衆星共之<lb/>
　古之學者為巳非止乎為巳也學既足乎巳行其所<lb/>
　學斯可以為人故先之以學次之以為政學與政非<lb/>
　二物顧所學者如何爾學帝王仁義之術則為徳政<lb/>
<pb n="KR4d0235_SBCK_027-25b"/>
　學覇者刑名之術則為刑政㓜之所學壯之所行一<lb/>
　也為政以徳是帝王仁義之學也非修徳扵為政之<lb/>
　時行所學扵為政之時耳正其身而天下自㱕故譬<lb/>
　之北辰北辰嘗居其所而衆人咸拱人君以徳為政<lb/>
　無為而治而天下共尊古之人有行之者堯舜禹湯<lb/>
　文武是也尔雅曰北極謂之北辰郭璞釋之曰北極<lb/>
　天之中以正四時以其居天之中故曰極以其䏻正<lb/>
　四時故曰辰漢書天文志曰中宫太極星其一明者<lb/>
太一之常居也是之謂北辰或以北斗為北辰非矣<lb/>
梅溪先生後集第二十七<lb/>
</p>
<p>
</p>
  </div>
<div> <lb/>
    <p>
<pb n="KR4d0235_SBCK_028-1a"/>
梅溪先生後集卷第二十八<lb/>
　　祝文<lb/>
　　　饒州謁顔范祠文<lb/>
二公名節百世所師俱臨是邦遺愛猶在死者可作非<lb/>
公孰㱕某濫竊郡符獲瞻祠像大山北斗心實慕之視<lb/>
事之初敢不躬告<lb/>
　　　顔范新祠成奉安祝文<lb/>
番陽九賢咸有善政文忠之忠文正之正九賢之中扵<lb/>
斯為盛祠宇一新丹青輝映凛然如生尚餘剛劲以激<lb/>
忠義以警邪佞福我邦人不禱而應不水不旱無兵無<lb/>
病血食萬年孰敢不敬祀事之初神乎其聽<lb/>
<pb n="KR4d0235_SBCK_028-1b"/>
　　　䕫州謁文宣王廟文<lb/>
惟夫子之道一以貫亦奚間乎迩遐不陋九夷而𣣔居<lb/>
行乎蠻貃如一家今坤維文物之富人才之盛有洙泗<lb/>
風而無媿扵諸華苟非聖教之㫄逹豈一文翁䏻化之<lb/>
耶某一介書生蒙恩帥巴媿無果逹藝之才可以從政<lb/>
而亦粗知富庶教之何加若夫事賢友仁與學道而愛<lb/>
人也固不敢不勉所𣣔與諸生共勉者曰忠曰孝曰思<lb/>
無邪<lb/>
　　　謁昭烈廟文<lb/>
嗚呼東都之季盗窺神器分鼎者三帝乃劉氏有髙皇<lb/>
度有光武氣有王佐臣無中原地以區區蜀抗大國二<lb/>
<pb n="KR4d0235_SBCK_028-2a"/>
天厭漢徳壯圖弗遂功雖少貶四海㱕義永安故官遺<lb/>
迹可記君臣有廟英雄堕淚歲月浸逺棟宇莫治某来<lb/>
守是邦過而興喟一新廟貌薄薦殽胾㫄觀八陣細讀<lb/>
三志我雖有酒不祀曺魏<lb/>
　　　謁武侯廟文<lb/>
丞相忠武蜀之伊吕髙卧南陽悲吟梁甫草廬之中三<lb/>
顧先主将漢是興非劉曷與君臣魚水蛟龍雲雨才十<lb/>
曹丕志小寰宇假令無死師一再舉呉魏可吞禮樂可<lb/>
許寧使英雄墮淚今古将畧非長庸史之語某受命天<lb/>
子来帥兹土夢觀八陣果至䕫府廟貌僅存風流可覩<lb/>
㫄有関張一龍二虎安得斯人以消外侮<lb/>
<pb n="KR4d0235_SBCK_028-2b"/>
　　　謁杜工部祠文<lb/>
風雅頌息嗣之者誰後代風騷先生主之讀書萬卷盖<lb/>
欲有為明光三賦烜赫一時致君堯舜卒不克施此志<lb/>
蕭條乃昌其詩天𣣔其鳴窮之使悲復生太白如塤應<lb/>
箎流落劒南<graphic n="KR0847" url="https://raw.githubusercontent.com/kanripo/KR-Gaiji/master/images/KR0847.png" mimeType="image/png"/>聲益馳莫年製作莫多如䕫詩史有堂<lb/>
遺像有祠光豔照人膏馥滿碑歌蜀道難誦杜䳌詞忠<lb/>
不忘君先生是思<lb/>
　　　修武侯廟奉安祝文<lb/>
八陣圖之北永安宫之南侯有祠焉盖昔與先主控扼<lb/>
呉魏經營中原之地死而廟食宜矣然面貌不稱非所<lb/>
以崇明祀也某至官之初首謁祠下命工葺之㮄其坊<lb/>
<pb n="KR4d0235_SBCK_028-3a"/>
曰卧龍擇日之吉帥同僚祀之不敢不告<lb/>
　　　諸廟祈雨文<lb/>
兹者七月不雨禱祈未應神廟食于此其可坐視而不<lb/>
救乎油然雲沛然雨在神呼吸問也宜速効職母作神<lb/>
羞<lb/>
　　　諸廟謝雨文<lb/>
兹因不雨是用禱于神祇且責其坐視不救而戒其速<lb/>
宜効職果不踰時沛然下雨神亦可謂靈矣有徳必報<lb/>
其何敢忘<lb/>
　　　湖州謁文宣廟文<lb/>
夫子之道至大而神顔猶苦之犇軼絶塵設教以中善<lb/>
<pb n="KR4d0235_SBCK_028-3b"/>
誘循循化被萬世遐邇惟均湖學之盛東南鮮倫風似<lb/>
鄒魯民同蜀閩某受命天子来為守臣方以政學焉䏻<lb/>
牧民聞諸夫子學道愛人益以無倦敢不諄諄若夫惟<lb/>
孝為政勿欺事君願與諸生同書諸紳<lb/>
　　　謁顔魯公祠文<lb/>
嗚呼百世魯公嚴霜烈日彼何人斯鬼面藍色公之所<lb/>
至人懐其徳清風凛然尚餘銕畫某昔守番昜今来霅<lb/>
川皆公舊治有象貌存視事之初敢不躬謁豈無他祠<lb/>
敬慕名節<lb/>
　　　祭安定先生文<lb/>
慶曆皇祐有三巨儒太山徂徕盛不及湖眷言此邦如<lb/>
<pb n="KR4d0235_SBCK_028-4a"/>
泗與洙弟子詵詵三千之徒中庸有傳皇極以敷法行<lb/>
太學化廣寰區諸老先生萬事問胡富矣道徳賢㢤範<lb/>
模國朝之治効在詩書先生之功不在都俞祠宇于泮<lb/>
松楸在吴歲時上冡冠帯必趨某受命天子来分郡符<lb/>
官既有守恨莫䏻俱恭命同僚往奠一壼嗟嗟先生今<lb/>
也則亡<lb/>
　　　泉州謁文宣王廟文<lb/>
某以諸生入仕學實未優逹不如賜藝不如求可使治<lb/>
賦又不如由屢綰郡章了無一善泉南鉅藩誤膺<lb/>
帝選學道愛人願如言偃益以無倦不敢不勉若夫美<lb/>
化易俗則在泮宫言采芹藻竊效僖公願與諸生名教<lb/>
<pb n="KR4d0235_SBCK_028-4b"/>
是崇庶使無訟有君子風<lb/>
　　　韓魏公祠奉安祝文<lb/>
嗚呼岳瀆之竒實生聖賢崧髙甫申尼丘文宣或生他<lb/>
邦必嘉山川李居江東蜀生謫仙我　宋名世之士三<lb/>
而皆生于異郡焉温公家陜右而生于光文忠家江西<lb/>
而生于緜人知忠獻公之為相人也而不知其乃生于<lb/>
泉蜿蟺朋山奫淪清源氣如洛陽公得其全有異人兮<lb/>
知其祥有吉夢兮開其先香名一呼瑞日在天勛業<lb/>
三朝髙視無前社稷之臣無以加伊周之美㒺敢專然<lb/>
公所至之邦皆有祠異獨始生之地而闕然景徳逮今<lb/>
百五十年泉人思公亦非不䖍采其謚以名堂慕其風<lb/>
<pb n="KR4d0235_SBCK_028-5a"/>
而𣣔傳飲清泉兮有懐薦一掬兮無緣州宅之東雲榭<lb/>
之邊喬木一林古屋数椽即焉以祠繚之以垣龍章鳯<lb/>
姿彌貂戴蟬人皆曰我魏公也莫不喜歎而駢肩然公<lb/>
勛勒鼎彛名光簡編食配清朝　貌法凌煙亦奚用乎<lb/>
州郡之祀盖聊以慰邦人之惓惓<lb/>
　　　諸廟祈雨文<lb/>
前日不雨有請于神三日而應繄神之仁今又不雨其<lb/>
誰之咎灾不自作罪在郡守守固有罪斯民何辜曰雨<lb/>
而雨在神吸呼山川出雲沛為膏澤不作神羞吏亦逃<lb/>
責<lb/>
　　　韓魏公祠祈雨文<lb/>
<pb n="KR4d0235_SBCK_028-5b"/>
惟公生為我　宋之元勛死為𬗋府之真人育于泉南<lb/>
必念斯民泉人愛公祠象一新願以嘉祐治平之霖雨<lb/>
沛然一洗千里旱暵之塵<lb/>
　　　韓魏公祠謝雨文<lb/>
連月不雨靡神不宗禱而不應有請于公不数日間膏<lb/>
澤遂通龍神社鬼孰敢争功願終其恵時和歲豊永俾<lb/>
邦人廟貌是崇<lb/>
　　　諸廟謝雨文<lb/>
旱魃為虐且誰之尤守臣失職惟神是求乆而莫應牟<lb/>
麥不收得之桑榆有事西疇播厥百穀庶㡬有秋繄神<lb/>
之徳何敢不酬雨尚未足民猶有憂願終其恵母作神<lb/>
<pb n="KR4d0235_SBCK_028-6a"/>
羞<lb/>
　　　諸寺謝雨文<lb/>
佛有因而佛有緣非誠莫之感動星好風而星好雨當<lb/>
春乃䏻發生守臣<graphic n="KR2271" url="https://raw.githubusercontent.com/kanripo/KR-Gaiji/master/images/KR2271.png" mimeType="image/png"/>凉薄而致灾大覺以慈悲而垂憫<lb/>
俯徇群情之禱沛為千里之霖小麥青而大麥黄雖云<lb/>
不救低田流而髙田水其必有秋巳大慰雲霓之心何<lb/>
敢忘香火之報<lb/>
　　　謝蔡真人文<lb/>
師帥非賢㡬三時而不雨真仙是禱亘千里以為霖勞<lb/>
法駕之久臨慰群情之䖍禱無徳不報孰云香火之無<lb/>
功式遄其㱕益覺煙霞之有耀<lb/>
<pb n="KR4d0235_SBCK_028-6b"/>
　　　辭文宣王廟文<lb/>
某以　天子命来守是邦維朔暨望敬瞻睿容考将再<lb/>
書治無可紀有負吾　君亦負夫子兹又承命易郡丹<lb/>
丘道無南北何莫不由居敬之簡學道之愛雖曰不敏<lb/>
其何敢怠代者将至行矣有期靡神不吿况我聖師耽<lb/>
耽儒宫濟濟冠屨采藻而㳺酌泉而去<lb/>
　　　辭韓魏公祠文<lb/>
某来守是邦㡬二年矣而畧無治効惟復公之堂立公<lb/>
之祠庶㡬小補扵風教兹者易郡丹丘祠有日矣敢不<lb/>
請違于像貌願以公之事　君公之治民者是則是效<lb/>
且使泉人登其堂拜其像莫不起忠起孝<lb/>
<pb n="KR4d0235_SBCK_028-7a"/>
　　　辭諸廟文<lb/>
某来守是邦㡬二年矣而治無述焉宜神之所不福也<lb/>
然千里之内無盗賊干戈疾疫之菑者豈非神之賜耶<lb/>
今易命丹丘行有日矣不敢告<lb/>
　　　祈雨疏<lb/>
旱不自作端繇郡政之荒民亦何辜仰兾天心之閔月<lb/>
属流火時逢亢陽百穀不得其生群黎無以為命咸切<lb/>
望霓之志輙殫請禱之誠閉諸陽而縦諸隂媿乏董生<lb/>
之術油然雲而沛然雨願興宋國之苗<lb/>
　　　謝雨疏<lb/>
旱魃為虐千里起望霓之心精誠所加匹夫有動天之<lb/>
<pb n="KR4d0235_SBCK_028-7b"/>
道兹因七月之不雨仰祈三日之為霖遂扵俄尔之間<lb/>
忽下沛然之澤一洗煩暑勃興槁苗天自天而人自人<lb/>
理若難感暘曰暘而雨曰雨恩何可忘<lb/>
　　祭文<lb/>
　　　祭六姑文<lb/>
嗟我先子同氣六人殘月孤星僅存者三白髮蒼顔姑<lb/>
為㝡尊不見祖考典刑常存念姑平生無憾可言為婦<lb/>
而順為母而仁享年而徳享富而安㛰姻早畢男女具<lb/>
全夀㡬八齡目見重孫姑扵五福亦庶㡬焉某䓁闔門<lb/>
百指辱姑厚恩既䘮怙恃惟姑是親疇昔登堂歡笑滿<lb/>
顔撫我䘏我如父母存姑今云亡我将疇依惟姑是思<lb/>
<pb n="KR4d0235_SBCK_028-8a"/>
亦父母是思嗚呼哀㢤<lb/>
　　　祭八姊文<lb/>
哀哀父母有子六人姊㝡居長孝愛慈仁鞠育同氣甘<lb/>
旨䨥親以奉窀穸以畢㛰姻姊力為多曷報恩勤嗚呼<lb/>
哀㢤于㱕慶門奉姑與姒宜其室家亦既有子男遽早<lb/>
世女継而死淚落巳盡哭猶未止病在膏肓竟成不起<lb/>
嗚呼哀㢤某䓁早䘮怙恃惟姊是依姊今云亡曷勝其<lb/>
悲姊有良人後事可属二女有㱕半子可托鍾愛㓜児<lb/>
如出其腹儻免水火祭祀有續地下從姑姊宜瞑目惟<lb/>
我同胞恩深義篤一觴奠訣血淚同沃<lb/>
　　　又代聞詩<lb/>
<pb n="KR4d0235_SBCK_028-8b"/>
聞詩天属爲姪門䦨爲壻蒙恩最深再以女妻登門之<lb/>
始夫人在疚藥物獲嘗顔色婁候尚期痊復歲月承顔<lb/>
云胡不幸緣淺福慳百日之間来往數四遽驚疾革倉<lb/>
遑来視口不䏻語手猶撫摩遺言不聞衘恨實多夫人<lb/>
扵女最所鍾愛善視以報斯言不昧<lb/>
　　　祭張魏公文<lb/>
惟公學造誠明才全文武忠孝根扵天性節操貫乎歲<lb/>
寒社稷之功最髙親曽取日君父之讐未復誓不共天<lb/>
二十年見斥權臣五百歲重逢聖主夷狄服汾陽威徳<lb/>
児童知司馬姓名意者天必相之嗟乎命何止此方渡<lb/>
江而撃楫遽樂聖以衘杯宣室興思蒼生望起雖曰閉<lb/>
<pb n="KR4d0235_SBCK_028-9a"/>
門絶粒不忘憂國愛君中山功未及成䜛謗之書盈篋<lb/>
武侯死有遺恨英雄之淚滿襟一老不遺百身莫贖某<lb/>
濫比假守驚聞訃音忍觀絶筆之銘媿阻臨棺之奠嗟<lb/>
吾道之窮已甚非斯人之慟而誰<lb/>
　　　重祭張魏公文<lb/>
嗚呼蠻夷猾夏以和得志食肉者鄙力主和議萬口和<lb/>
附争言五利曰國之福何惜土地甘心事讐不恥稱謂<lb/>
附和者用沮和者棄和猶未成邊巳撤備既棄唐鄧又<lb/>
棄海泗淮北生靈㡬無噍類國既日蹙兵亦尋至公之<lb/>
勛徳公之忠義公之人望群嘲聚詈公欲恢復指為生<lb/>
事公𣣔禦戎靳為児戯公𣣔養兵詆為妄費公𣣔進賢<lb/>
<pb n="KR4d0235_SBCK_028-9b"/>
目為朋比公得人心公有異意巧言如簧吁其可畏天<lb/>
眷雖隆不容在位汾陽兵柄奪于䜛惎度無顯公豈獨<lb/>
前智怒疽范増間赱樂毅公存虜惧公死虜肆虜方陸<lb/>
梁國若斿贅上心焦勞當食而喟彼蒼者天胡不愸遺<lb/>
九原不作蒼生曷慰遥望衡山滂然墮淚<lb/>
　　　祭魯公文<lb/>
士之䖏世患不逢時及其進用得君者誰逢時得君可<lb/>
究設施堂堂魯公國之元龜民之父母世之宗師㦄事<lb/>
四朝始終無虧光相二帝盡忠不欺休休有容涯涘莫<lb/>
窺盛徳大節人皆仰之胡馬飲江聞者四馳公獨屹然<lb/>
䖏以靜謐以身許國奚顧家室一鏃不施邊烽自息宗<lb/>
<pb n="KR4d0235_SBCK_028-10a"/>
社以寧繄誰之力堯舜授受乾旋坤闢同列異議公獨<lb/>
忠赤功成而退㒺有徳色赤松與逰脫遺覊<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>疆事未<lb/>
寜羽書方急上心焦勞起公于疾人望翕然如用君實<lb/>
折衝千里再安王室公𣣔有為百未一遂彼蒼者天胡<lb/>
不愸遺變生俄頃仆于奏事震驚中外邦國殄瘁嗚呼<lb/>
哀㢤某晚進不才誤辱公知官守有拘莫覩靈輀致奠<lb/>
遣僚寫心以詞為天下慟豈曰其私<lb/>
　　　祭何提刑文<lb/>
惟公學継横渠心傳無盡詞有根柢行有畦畛蜀道卿<lb/>
雲関中曽閔文章滿家卷軸連軫四朝耆舊多士標凖<lb/>
不染腥羶寧避鷹隼流落九疑從蝦蛭螾太上攬權材<lb/>
<pb n="KR4d0235_SBCK_028-10b"/>
收𣏌<graphic n="KR1642" url="https://raw.githubusercontent.com/kanripo/KR-Gaiji/master/images/KR1642.png" mimeType="image/png"/>公起自南玉岀于韞使節屢馳大藩頻尹所臨<lb/>
有聲未究所藴元老登朝首加薦引對揚宣王上嘉忠<lb/>
藎誰乎沮之不班玉筍祥刑江左庶玉惟允我濫把麾<lb/>
情親迹近愛君憂國語必同憤擬學史魚諫諍而殞詩<lb/>
壇獲陪雕琢肝腎公将風騷我嚴韅靷波瀾何濶声律<lb/>
殊謹筆陣縦横詞鋒捷敏鉅鐘微撞邊幅慚窘韓拜孟<lb/>
郊龐怯孫臏有瑕必指忠吿無隠鋟板以傳託公不泯<lb/>
軺車行部䟽獄發囷王命有嚴何敢不黽送以短篇勸<lb/>
以良醖詩簡往来如白與稹脩途倦逰㱕約尤緊忽断<lb/>
書問風傳疾疢訃音遽至道路驚愍聚散如夢榮枯同<lb/>
菌失此老成痛何䏻忍奠不撫棺有涕徒隕<lb/>
<pb n="KR4d0235_SBCK_028-11a"/>
　　　祭戴履道文<lb/>
嗚呼繄我與君生于温江同郡異邑邂逅無從我守番<lb/>
陽君丞外邑聮事朞年莫克㑹集君之文行著在鄊評<lb/>
及其居官益有美聲鄊人仕饒不過三四不見君子心<lb/>
焉孔瘁惟是面目見于尺書亦有詩篇不鄙寄予四月<lb/>
之暮聞君在疚倉皇遣醫竟莫之救人孰無死君尤可<lb/>
悲九十之親誰侍以㱕松楸故鄊道路悠逺㱕君之䘮<lb/>
何敢不勉我有官守往弔莫遑遣奠一觴潸然涕滂<lb/>
　　　祭賈府君文<lb/>
嗚呼吾鄊之賈實為慶門玉樹芝蘭多賢弟昆鄊校賢<lb/>
關藹然有聞曉月晨星于今㡬存公之為人重厚寡言<lb/>
<pb n="KR4d0235_SBCK_028-11b"/>
有長者風薄俗可敦天<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>其報富夀两全亦既有子亦<lb/>
既抱孫㛰嫁巳畢放懷丘園胡不百年遽㱕九原某爰<lb/>
自㓜學荷公<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>恩公色素嚴爲我而温妻以兄子遂成<lb/>
世㛰逺宦䕫門聞訃莫奔馳萬里書奠以一樽<lb/>
　　　祭馮少卿文<lb/>
嗟嗟貟仲何至扵斯天乎命乎尚忍言之抱濟世之才<lb/>
而以才見忌懷許國之忠而以忠見疑誠足以泣三軍<lb/>
之衆而不弭浮言之謗節不變扵臨天難之際而不免<lb/>
扵鬼物之欺初爲賈生之逐卒抱屈原之悲嗟嗟貟仲<lb/>
何至扵斯天乎命乎尚忍言之庚辰道山才盛一時我<lb/>
我㳺其間辱君厚知義均弟兄間言莫移憂時論事肝<lb/>
<pb n="KR4d0235_SBCK_028-12a"/>
膽同披聖徳有容雷霆霽威奏藁具存驗若蓍亀我既<lb/>
去國君車亦馳三年之間暫合復離君佐戎幕身㦄艱<lb/>
危我官柏㙜自劾而㱕聞君之罷有識嗟咨䜛鋒方熾<lb/>
公論誰持我赴番昜君書逺貽手墨未乾人事遽非驚<lb/>
聞訃音哭之以詩君䘮還普我来守䕫官守有拘往弔<lb/>
無期遣問窀穸寫心以詞西首一慟非君而誰<lb/>
　　　祭周運使文<lb/>
惟公而蜀之英秀發自㓜擢桂禮闈蜚聲文囿學有根<lb/>
蔕行無瑕㻈施了有政名實相副製錦分符覇遂恭茂<lb/>
帝念巴蜀民貧俗陋命公持節往安而富暨尔同僚講<lb/>
明利疚歲丁飢饉廪發粮糗羡餘不獻偃折是究民逋<lb/>
<pb n="KR4d0235_SBCK_028-12b"/>
十萬悉蠲其舊預備凶荒廣糴以救舟車日通商賈咸<lb/>
湊錢雖不流徳亦云<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>馬運病民協力敷奏撫事興歎<lb/>
憂國成痩亦有知巳行将結綬亦既踐揚宜在左右天<lb/>
胡不仁遽奪其壽嗚呼哀㢤某遥自東南一麾来守非<lb/>
仁是依曷免罪咎日陪談笑屢飲醇酎有唱斯和無疑<lb/>
不叩蓮方共賞菊約同嗅公忽微恙我頻来候藥物甚<lb/>
良變故何驟堂登繡衣溘焉在柩死生常理如夜與晝<lb/>
公心了然寕校先後惟賢可惜𣣔見難又奠以一觴老<lb/>
淚盈袖嗚呼哀㢤<lb/>
　　　祭杜殿院文<lb/>
光堯神聖髙邁千古任賢納諌同符神祖紹興辛已親<lb/>
<pb n="KR4d0235_SBCK_028-13a"/>
擢得杜曰卿忠直不畏強禦朕擇御史賢莫如汝往肅<lb/>
官邪以消外侮公如麟鳳莫類是與公如獬廌邪佞是<lb/>
去如唐子方孤忠自許如趙銕面風髙憲府孰将而貪<lb/>
掊尅軍旅孰戚而横攘敓編戸孰醫而幸官髙貲鉅孰<lb/>
託宫市敢通北賈孰爲樞臣将命是拒孰爲民賊孰爲<lb/>
社䑕皆罪之尤擢髮莫數汙我白簡宜即刀斧言無不<lb/>
行中外鼓舞曰真御史曰堯舜主言責既塞力求外補<lb/>
五馬来㱕壯㢤出䖏恵歛一州治㝡西土至今邦人咸<lb/>
曰杜母某往逰道山辱聮歩武友得直諒誨聞規矩公<lb/>
遷柏㙜我返衡宇尺書千里屢寄鱗羽如覿面目遥馳<lb/>
肺腑不見君子五隔寒暑甌蜀相望㑹合無所國亡直<lb/>
<pb n="KR4d0235_SBCK_028-13b"/>
臣山失猛虎豈惟吾徒天下悽楚我来守䕫棺未遑拊<lb/>
諸孤赱書大事将舉佳城匪遥執紼伊祖遣莫一觴老<lb/>
淚如雨<lb/>
　　　祭令人文<lb/>
嗚呼子㱕我家今三十年逮事舅姑既孝且賢我有弟<lb/>
妹未畢姻㜕子䏻慨然奩具悉捐我事筆硯半生迍邅<lb/>
晚粗有成子之助焉婦人妬忌往往皆然子䏻有容尤<lb/>
人所難婦人扵財見則垂涎子獨不貪槖無金鈿為姒<lb/>
育女喜兒讓官㛰嫁粗畢不以財論每言仕宦清白為<lb/>
先俸祿之外勿取一錢身為命婦績絍是專勤儉之風<lb/>
鄊閭所傳我仕于朝頻年外迁同渉險難萬里言旋方<lb/>
<pb n="KR4d0235_SBCK_028-14a"/>
還故鄊忽又得泉到官月餘老病相纏深為尔憂廢食<lb/>
與眠孰謂一朝舍我而先變生倉卒哀㢤上天死生常<lb/>
理我固曉然痛不䏻忘子實可憐長子愛女不在眼前<lb/>
去無一語抱恨銜冤我今抗章乞骸㱕田以尔䘮還祔<lb/>
姑之阡子可無憾瞑目九原<lb/>
　　　祭張器先文<lb/>
秀自妙發徳由少成唾手鄊薦蜚英月評蕭洒宗之風<lb/>
流長卿壯遊上庠益馳令名選壓萬中賦髙二京覃思<lb/>
稽古下帷授經史學最長詩律尤精暮景侵㝷一苐始<lb/>
登宜在館閣盍揚王庭天乎命乎卒于一丞嗚呼哀㢤<lb/>
我守泉南君官福清恵然肎来不寒前<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>賔主俱病相<lb/>
<pb n="KR4d0235_SBCK_028-14b"/>
視而驚醫藥是急酒杯莫傾猶有笑談以話交情别未<lb/>
踰月两蒙寄聲報牘方遣訃音忽聆嗚呼哀㢤四海之<lb/>
内孰非弟兄君有同僚後事是營暑雖孔熾䘮不可停<lb/>
我有官守往弔莫䏻赱<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>遣奠声吞涕零<lb/>
　　　祭萬先之文<lb/>
嗟嗟先之<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>徳美才命止扵斯天乎痛㢤必大之門詵<lb/>
詵蘭玉子方妙齡巳見頭角声蜚槐市蔚為上㳺韲䀋<lb/>
十年一第始收逺官清湘師儒是職南方多士惟子是<lb/>
式紛紛軰行彈冠帝鄊子獨恬然不干廟堂得掾南昌<lb/>
需次家食胡為一疾遂至扵革上相知已諸公薦賢命<lb/>
在匪伊胡不少延慈親在堂壯婦在室兒女滿前百事<lb/>
<pb n="KR4d0235_SBCK_028-15a"/>
未畢子可無憾有鴒在原後事可託如身之存散落人<lb/>
間光豔遺跡集而傳之敢任其責故鄊語别曽未踰年<lb/>
子死我病两俱可憐凶訃南来孰不歎惜遣奠一觴老<lb/>
淚遥滴<lb/>
　　　祭王尚書文<lb/>
惟公天賦<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>徳時稱吉人學為君子之儒性得仁者之<lb/>
靜藴婺溪之秀氣蚤折桂枝大京兆之家声榮持荷槖<lb/>
以詞臣而為岳牧嘗聽履而上星辰身居八座而徳愈<lb/>
謙光治著六州而人懐恵愛奉真祠之香火養暮景之<lb/>
年齡民所具瞻行起三朝之舊天下愸遺遽驚一老之<lb/>
亡某昔以鯫生叨依蓮幕雖蔑賛黄堂之畫然最蒙青<lb/>
<pb n="KR4d0235_SBCK_028-15b"/>
眼之知假道東㱕方飲楚元之醴酒分符南牧忽聞杜<lb/>
尹之訃音邦家興殄瘁之憂主上失注想之待赱書千<lb/>
里致奠一觴難忘在耳之言徒隕衘恩之涕<lb/>
　　　祭潮州王尚書文<lb/>
惟公性禀南方君子之强簸弄明月于潮之陽妙齡射<lb/>
策遇　太上皇擢為亞魁名震四方權臣用事明哲自<lb/>
将潜心稽古得聖行蔵扵易春秋尤其所長　帝初攬<lb/>
權思用忠良貳我成均儒林有光說書崇政屢上封章<lb/>
帝嘉其直人指曰狂出守東嘉奉祠故鄊　主上龍飛<lb/>
召自南荒以長諌垣以肅周行正色立朝諤諤以昌筆<lb/>
端凛然不赦豺狼言如蓍亀去有芬香公雖在外<lb/>
<pb n="KR4d0235_SBCK_028-16a"/>
上念不忘入司喉舌行登廟堂彼何人斯敢為臧倉如<lb/>
毀日月扵明曷傷身雖可屈腸不减剛㱕老于家天相<lb/>
夀康名徳益尊如曲江張如余襄公如日南姜盍㱕乎<lb/>
来弼諧賛襄天不愸遺哀㢤遽亡某以諸生受知上庠<lb/>
竊苐来㱕禮遇異常公居誎省我濫㙜綱人呼二龜亦<lb/>
曰两王䑕豈虎偶葭依玉㫄把麾泉南稍近門墻敬雖<lb/>
獲修見則靡遑忽聞訃音痛摧肺腸譬彼大厦壊其棟<lb/>
梁如體無骨四支曷疆為國惜賢潸然涕滂<lb/>
　　　祭曹夢良文<lb/>
嗚呼我與夢良三紀論交義則弟兄堅如漆膠君方妙<lb/>
齡卓然自立才雋氣豪人莫䏻及書生事業有短有長<lb/>
<pb n="KR4d0235_SBCK_028-16b"/>
君如巧匠䏻圎䏻方李詩謝賦賈論眺䇿声蜚廣場筆<lb/>
掃勍敵少從明師學有淵源推以教人典刑具存散爲<lb/>
篇章戯成駢儷一言之出髙睨前軰隷業太學君居我<lb/>
先同登科名若相待然作掾嚴陵赫然有譽需次閩泮<lb/>
行将美赴我嘗以君名聞廟朝拭目以觀聳壑昻霄胡<lb/>
爲一疾遽然不起命壓人頭乃止扵此嗚呼前年之冬<lb/>
我赴泉南以書見招至于再三訪君許峯禮盛觴豆送<lb/>
我坡南珠玉滿䄂滿擬㱕来重登慶門孰知訃音中途<lb/>
遽聞孺人孀居㛰嫁未畢族大義髙必䏻周䘏状君文<lb/>
行撫君孤遺我或未死其何敢辭追念交㳺零落可痛<lb/>
我老君死云胡不慟　梅溪先生後集卷苐二十八<lb/>
</p>
<p>
</p>
  </div>
<div> <lb/>
    <p>
<pb n="KR4d0235_SBCK_029-1a"/>
梅溪先生後集卷第二十九<lb/>
　　墓誌銘<lb/>
　　　周承奉墓誌銘<lb/>
予㳺太學與周君懋為同舍生明年同擢進士苐又明<lb/>
年予為東諸侯客周自婺女来訪焉不見盖五年矣予<lb/>
再仕再去國周官㳺㱕故鄊赱書数百里以先承奉公<lb/>
之訃来吿又以三山林君㞯之状丐予銘予流涕讀之<lb/>
不敢辭公諱某字純臣婺州義烏人曽大父某大父某<lb/>
父某皆晦迹不仕公孩提䘮母少長聞之哀慕如成人<lb/>
事父及継母以孝稱撫㓜弟教而室之身任家事不私<lb/>
有其財同居五十年無間言人以為難教子姪尤力子<lb/>
<pb n="KR4d0235_SBCK_029-1b"/>
懋　業上庠歲一往必戒之曰母怠而修懋遵誨敕不<lb/>
懈益厪丁丑春射䇿遂登甲科妷憲踵與薦書郷人榮<lb/>
之懋教授邵武侍公以行公諄諄然以職事勉之教授<lb/>
君温<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>長者待諸生以誠寓教誨扵色笑間不嚴而勸<lb/>
秩滿咸惜其去義方力也紹興　天子上　長樂宫夀<lb/>
官及髙年公授右承務郎致仕今　天子嗣位轉承奉<lb/>
郎人謂積善之報隆興元年六月庚申卒享年七十有<lb/>
一以十月乙酉葬于邑之鳳林鄊長塘原娶劉氏與公<lb/>
同年生賢㳤稱之今無恙男一人即教授也女二人㱕<lb/>
進士樓世南楊巽孫男四人伯奮仲堪叔獻仲熊孫女<lb/>
一人長許嫁何　次尚㓜公姿魁碩為人質直通曉世<lb/>
<pb n="KR4d0235_SBCK_029-2a"/>
務衍扵財而好施急親戚故舊之貧者與鄊黨鄰里歲<lb/>
歉而艱食者棄逋負廣津梁崇釋氏以植福爲尤多勞<lb/>
扵治生而䏻自佚扵谿山杖屨賔客㳺從壼觴博奕間<lb/>
性友愛㑹弟先卒病遂劇有唾壼常以自隨一夕命家<lb/>
人亟去之曰吾行矣奚用此爲巳而果然嗚呼宇宙一<lb/>
壼也形骸涕唾耳寓形扵宇宙之壼而自與窮逹榮悴<lb/>
利害是非毁譽之境接真邪妄邪吾扵公不怛化之際<lb/>
竊有取焉銘曰<lb/>
　周出扵姬　實爲著姓　烏傷一門　蔚有餘慶<lb/>
　公扵孝友　匪習而性　必謂之學　是亦爲政<lb/>
　天報以子　且及其身　子蜚令名　身亦逢辰<lb/>
<pb n="KR4d0235_SBCK_029-2b"/>
　化不吾怛　㱕復其真　斵石銘幽　以詔後人<lb/>
　　　何提刑墓誌銘<lb/>
永嘉自元祐以来七風浸盛淵源自得之學胷臆不蹈<lb/>
襲之文儒先數公著述具存不<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>不迂詞醇味長鄊令<lb/>
及門孔氏未必後㳺夏徒也涵養停蓄波瀾日肆至建<lb/>
炎紹興間異才輩出往往甲扵東南若舍人何公又其<lb/>
卓然者歟公諱逢原字希深世為温人曽祖某祖某皆<lb/>
濳徳不耀父某累贈奉直大夫妣王氏封太宜人公姿<lb/>
頴異眉宇秀整頎而長身兒時強記覧落筆語驚人嘗<lb/>
賦松柏後彫志趣不凡識者期以逺到擢進士乙科調<lb/>
秀州司戸㕘軍未赴召對敷奏進止剴切詳雅除敕令<lb/>
<pb n="KR4d0235_SBCK_029-3a"/>
所刪㝎官書成改承奉郎遷秘書省正字時秘閣初建<lb/>
登<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>皆極選公翶翔其間讀異書見聞益愽丁母憂服<lb/>
除復舊職以言罷通判池州歲飢公攝郡事發廪以濟<lb/>
有以專輙諌者公曰以此獲譴所甘心焉爲粥以待于<lb/>
路病者藥之人由是免流移飢而不害秩滿除樞密院<lb/>
編修官兼權左司郎中起居舍人中書舍人初奏氏盗<lb/>
權以國事讎殺大将竄忠良鉗天下口神怒人怨公爲<lb/>
書生時嘗客其舘授其子以經扵是間見以物議洶洶<lb/>
告秦氏曰吾所與語者天也豈復與人校是非公曰天<lb/>
之心即人之心也豈有異㢤秦氏大銜之㙜諫承風捃<lb/>
以他故至是再黜乆之除添差通判䖏州公以才進譽<lb/>
<pb n="KR4d0235_SBCK_029-3b"/>
藉甚自樞屬攝從班兼數職光顯于朝去不以罪且下<lb/>
佐小州士論屈之公以近鄊自賀無㡬微愠色君子謂<lb/>
其得大雅之明哲太守某聞其賢以郡事諉之公既深<lb/>
厥職剔蠧鋤梗郡遂大治俗生子多不舉公重賞嚴禁<lb/>
飾保伍諭以天性所活叵計除浙東㕘議官改提舉湖<lb/>
北常平茶監事湖北産茶病私鬻江西悪少越境群至<lb/>
數以千百相挻為盗材落間户閉白晝公憂之乃與憲<lb/>
司謀以戍兵三千隷盗賊司分布要衝以遏之盗販者<lb/>
息民賴以安徙知嘉州嘉逺王都吏横而肆訟諜紛委<lb/>
率出入其手公至立訟者于庭俾自供曉以曲直悔過<lb/>
者随遣之不悛則懲以笞罰訟由是簡犴獄屢空罷行<lb/>
<pb n="KR4d0235_SBCK_029-4a"/>
估不一毫市扵民去之日闔境交送携扶填擁至不得<lb/>
有然香于臂以祝者且曰自有漢嘉無此賢使君祠于<lb/>
佛舍至今奉之除成都路轉運判官四川類省試有請<lb/>
託暗記傳義之弊朝廷擇清徳重望士以董之差公充<lb/>
監試官公措畫有方内外嚴密纎分不通前弊盡革時<lb/>
號公選明年廷對蜀士果多巍科廟學歲乆而壊像貌<lb/>
<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>剥易而新之植嘉木増養士貟頌之者以比文翁除<lb/>
知䕫州未至改潼川路提點刑獄行部至合州有重囚<lb/>
衣鮮潔而械有塵垢公親鞠之情得乃縣吏受賕釋其<lb/>
械遂竟其奸且申明縣吏行常禄雖枉法而罪不重故<lb/>
獄多冤濫乞自縣吏掌獄者亦重禄朝廷從之大足尉<lb/>
<pb n="KR4d0235_SBCK_029-4b"/>
利盗贓殺匿者以滅口而以病死聞公疑而詰之尉■<lb/>
色動捽赴獄果自伏人以為神明監司歲薦舉刼扵有<lb/>
力不得如已志公獨記姓名壁間䟽臧否于下有状不<lb/>
待請而舉由是孤寒皆蒙識㧞奔競少衰就差轉運副<lb/>
使再監類試院乾道二年召赴行在除金部郎中公乆<lb/>
患臂弱至是䆮劇力丐祠除福建提點刑獄事以四年<lb/>
三月某日卒于官舍享年六十有三階朝散大夫公為<lb/>
人謙恭樂易持心近<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>不為崖異行善諧謔然未嘗忤<lb/>
物儉扵自奉澣衣菲食以終其身通守两州不按臨属<lb/>
邑五持使節所過州縣止數軰人不知其為使者毎謝<lb/>
卻厨傳吏以例冊言公曰吾知奉法而巳何以例為專<lb/>
<pb n="KR4d0235_SBCK_029-5a"/>
以愛民爲心治尚不擾故所至可紀有古循吏風故相<lb/>
趙公鼎㕘政孫公近皆<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>遇之尚書呉公表臣端明張<lb/>
公闡樞使汪公澈皆舉以自代然公既忤權臣迹踈遠<lb/>
十年楚蜀晚方還朝以疾補外遂致不起才不克究中<lb/>
外惜之長扵理學尤精論語覃思二十年毎見學者必<lb/>
與講論有集觧十卷簡嚴明白超詣䖏諸儒所不到且<lb/>
自序其書曰古之學者爲巳今之學者爲人爲巳則䏻<lb/>
爲人爲人則两失之矣凡平日臨政遇物一以所得扵書<lb/>
者從事盖非苟知之也善属文清峻遒麗雖倉猝應用<lb/>
必自已出不剽竊前人語尤長扵詩有晉宋味有文集<lb/>
二十卷外制二卷初育扵楊氏既登第復今姓嫁楊氏<lb/>
<pb n="KR4d0235_SBCK_029-5b"/>
女立其後擇師以教之買田以贍其家娶丘氏故左司<lb/>
鐸之妺子三人長端木将仕郎孝而䏻文先公三年卒<lb/>
次東里次少連女一人孫男二人曰鏞曰某東里鏞皆<lb/>
将仕郎以五年十二月某日葬于吹㙜鄊西山瑞鹿院<lb/>
之右公漕成都與大資王公之望善及憲閩五適爲帥<lb/>
後事卒頼之既而移鎮鄊邦又經紀其家某與公同鄊<lb/>
爲晚進慕其名乆矣恨未之識及守䕫子始通書自蜀<lb/>
召還迓于江滸公驚曰吾以子爲尚年少乃爯老邪一<lb/>
見如故首及論語且授以集觧某傳之䕫學酌酒郡齋<lb/>
講酬酢公舉觴曰吾不爲世俗祝願子得詞早還故鄊<lb/>
某感其言餞于白帝詩以送之公䘮自閩某弔于其家<lb/>
<pb n="KR4d0235_SBCK_029-6a"/>
諸孤以墓銘見属明年冬興化簿葉仲堪以行状来其<lb/>
受公一日知不敢辭銘曰<lb/>
賢㢤何公邦之傑博通六藝窮舘鎋為已為人皆自出<lb/>
致身事君恥容恱忠告善道乃見黜施于有政果藝逹<lb/>
學道愛人治可述栖栖萬里赱輗軏君命召還巳白髮<lb/>
陳力下就四七列歲寒不凋出持節命也歟㢤遽嬰疾<lb/>
死生晝夜貫以一没世名稱不磨滅<lb/>
　　　贈少保王公墓誌<lb/>
紹興丙寅春某初肄業太學今資政殿大學士叅政王<lb/>
公為博士學者咸敬而仰之師道之尊如陽司業衡鑑<lb/>
之精如陸宣公慨然痛革時文之弊一㱕扵正如昌黎<lb/>
<pb n="KR4d0235_SBCK_029-6b"/>
歐陽二先生士有經指授蒙品題者咸見頭角為時聞<lb/>
人某最不才且晚進亦以舉子之業誤被賞識遇稠人<lb/>
必誦而夸之卒繇舍選竊科苐先生奨借成就之力也<lb/>
乾道戊子冬十月某懐清源郡章過三山拜先生于黄<lb/>
堂賜之酒既半出示所述先少保公世次行實且曰吾<lb/>
欲求有道䏻言者属之碑子其人也某懼而避席曰先<lb/>
生誤矣某不摳衣趍隅二紀于兹矣道固未之聞也而<lb/>
言尤不工先生門人弟子滿天下而以是属謏學小生<lb/>
烏䏻發揚遺懿之萬一邪力辭至五六卒不獲命明年<lb/>
秋八月書至自永嘉督益嚴廼即先生之所述而系之<lb/>
公諱綱字振仲先世閩人徙錢唐開元中旅㳺漢沔間<lb/>
<pb n="KR4d0235_SBCK_029-7a"/>
至㐮州榖城樂其風土遂家焉六世祖公逹生居䏻居<lb/>
䏻生崇遇崇遇生公之曽祖考諱允中有子諱迁扵公<lb/>
為皇祖考生皇考諱文自皇考而上皆隠䖏不仕皇考<lb/>
以公登朝絫贈朝奉郎今　天子即位之三年求治甚<lb/>
切思用異人得公之子喜甚擢左諌議大夫宣諭江淮<lb/>
入㕘大政扵是襃其三世贈公之祖考太子太保妣向<lb/>
氏琅邪郡夫人彤氏博平郡夫人贈皇考太子太傅妣<lb/>
黄氏㝎㐮郡夫人贈公少保配張氏㐮國夫人王氏世<lb/>
有隂徳扵鄊閭至宫保尤號長者見其容温然知其為<lb/>
徳人也平生無忿恚未嘗笞詈人嘗使㒒曝麥扵場㒒<lb/>
㳺博舍去雨俄至漂且盡杖之三終身以為恨仲兄役<lb/>
<pb n="KR4d0235_SBCK_029-7b"/>
扵郷主郡驛僕盗用官米絫之宫保自誣曰使㒒者我<lb/>
也兄不與知官吏皆知其不然以宫保執不可奪姑緩<lb/>
其獄一日将致刑忽大赦遂得釋一郡歡呼曰天果不<lb/>
䧟善人鄊人有負逋無以償鬻其小女扵市頗有姿色<lb/>
宫保見之不商其直而售且曰翌日以女来作劵果如<lb/>
期而至宫保笑曰吾焉用汝女聊爲君償逋耳卒㱕之<lb/>
所居去杜母鎮十餘里有僧與鎮将邢氏有怨發怒投<lb/>
張海爲賊䆃之自均房来𣣔復仇宫保聞賊至曰我若<lb/>
去必殘吾鄊因具牛酒以待賊見其状貌兇暴之氣頓<lb/>
銷且素聞其賢甚敬之約其徒秋毫無犯僧感舊恩見<lb/>
則拜曰此来專欲謝公而報邢也力觧之不可遂醉而<lb/>
<pb n="KR4d0235_SBCK_029-8a"/>
閉之亟遣吿邢舉族遁去賊既退乃徐出僧至鎮追其<lb/>
徒不及竟無所肆其毒猶于京豪侠任氣使酒而好闘<lb/>
市有一無頼少年惡之嘗切齒宫保呼無頼子與錢十萬<lb/>
使市布扵房陵衆皆争曰吾㒒使不乏何至用此人必<lb/>
不来矣不答無頼子得錢醉酒蒲博數日而盡遂遁去<lb/>
争者咎之宫保曰吾非不知顧吾姪深悪其人常恐杯<lb/>
酒之後一與之遇事有不測吾以百千去之所以两全<lb/>
之也常曰家貲非我獨有當三分之一以給家用一以<lb/>
奉官輸一以待賔客賑貧窮故四方之士皆奔赱其門<lb/>
有所求随其意而飽滿之飢者分之食寒者遺之衣婚<lb/>
嫁不給者助之貧而死者為之辦棺槨具衣衾士大夫<lb/>
<pb n="KR4d0235_SBCK_029-8b"/>
罷官赴調流落不能㱕者資其費假以僕馬逺者数千<lb/>
里不計也扵是逺近翕然不以姓氏稱皆呼曰無怨公<lb/>
議者以比漢伏不闘云臨終戒其子曰欲服人母蓄賄<lb/>
欲睦族無議財尊師友以教子孫蔵經籍以待豪俊好<lb/>
甘者飴以蜜好安者設以席果守吾言必将有後言畢<lb/>
而逝琅邪夫人生二子宫傳其季也為人魁梧寛<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>行<lb/>
義著扵邦族遵宫保之業世其徳而不變好學有才華<lb/>
詩筆清麗所與㳺皆鄊之賢士及時之名卿大夫盛公<lb/>
次仲帥南陽卒于官其子章卜葬于漢南貧不䏻集事<lb/>
造門哀告曰聞公髙義且多山林願得尋常地以為先<lb/>
人宅兆慨然許之曰惟君所擇章既得卜凡葬所湏皆<lb/>
<pb n="KR4d0235_SBCK_029-9a"/>
仰給焉又舘榖其家數百指㡬歲而不厭其好義皆此<lb/>
類與從兄髙相敬如賔三世聚居門内百口每食必同<lb/>
席甘苦惟均上下無異財鄊人服之取以為法㝎㐮亦<lb/>
嚴明有賢行事皇姑至孝年五十餘抱孫矣猶日親盥<lb/>
饋性無妬忌愛庶孽過扵巳出宫傳篤學喜客不屑治<lb/>
生業一切委夫人小大斬斬皆有條理宫傳篤扵教子<lb/>
夫人佐之其義方慶善乃鍾扵公公㓜謹孝有立及長<lb/>
克家力學有功名大志時余公幹鄒公浩皆當世名士<lb/>
相繼教授郡學公往從之勤苦絶人其業日進鄒公尤<lb/>
留心教誘諸生課程其工拙美惡必題数語為品藻公<lb/>
毎蒙賞激遂為髙苐舉進士中元符三年丙科授将仕<lb/>
<pb n="KR4d0235_SBCK_029-9b"/>
郎延安府法曹㕘軍宫傳遺之詩有利名埸裏持清謹<lb/>
冠盖叢中寢是非之戒公敬佩焉丁外艱執䘮哀毀過<lb/>
甚跣而尋山以葬足為跰裂服除調慶州司法㕘軍帥<lb/>
錢公昻髙其才而委任之以進築香柏㙜神堂九羊堡<lb/>
應副有勞及該八寳赦恩絫循儒林郎有禁卒五人夜<lb/>
踰甕城刼門者衲衣門者凍以死而復活案具當斬公<lb/>
白帥曰一衲直数百錢且變主不死而殺五人情有可<lb/>
矜錢公曰公欲云何曰此軍人也若送經畧司則死生<lb/>
在公特筆耳錢公忻然從之獄官怒曰公𣣔以國法市<lb/>
隂徳邪公不為動卒皆活之以乆去親闈自陳合入支<lb/>
掌資序罷㱕授江陵府觀察推官分曹建掾改為司兵<lb/>
<pb n="KR4d0235_SBCK_029-10a"/>
曹事属貳車虚席公攝事歲餘一府仰辦江陵太府諸<lb/>
司皆在争以事諉公目為府中一俊常平司檄主管其<lb/>
司事時湖北行方田法主扵是司前使者去憲攝之又<lb/>
按獄湖南獨僉㕔行其事公知其法之弊委曲調護利<lb/>
則伸之害則違之又選擇所差官而授以方畧扵是方<lb/>
八州而無訟公不自言既去官後使者白其功于上特<lb/>
循承直郎丁㝎㐮夫人憂扶護北㱕哀感行路服除授<lb/>
開封府扶溝縣建雄鎮權府學博士改奉議郎知金刑<lb/>
漢隂縣在京西極境治所去利路界十餘里梁雍之民<lb/>
錯襍其間公臨以簡易人甚宜之范公致虚以前執政<lb/>
鎮南陽聞其政聲辟知穣縣辭不行終更屢轉朝散郎<lb/>
<pb n="KR4d0235_SBCK_029-10b"/>
賜六品服擬通判濟州未赴以建炎元年十月十一日<lb/>
薨于家享年五十有五公為人淳質任真不事表襮遇<lb/>
人以一誠喜稱其善有過則面告戒之退無後言平生<lb/>
恬退不妄干進入仕二十八年在官纔十考其除内艱<lb/>
而造朝也盛章為開封尹權勢震赫以皇考舊恩欲報<lb/>
之公公固不附又嘗欲以妻黨張氏女㱕公公拒不受<lb/>
積以為怨因不被薦巳而章敗其客皆坐逺謫公獨不<lb/>
汚承祖父之風好施予不蓄資財居官尤㢘潔先世雖<lb/>
<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>所産至公益貧自漢隂代㱕糧食不継范公宗尹有<lb/>
詩曰丈人古君子清徳肖冰玉仕宦三十載一飽猶仰<lb/>
祿驅車向金闕此行何太速家山豈不恋陶令瓶無粟<lb/>
<pb n="KR4d0235_SBCK_029-11a"/>
知者以為實錄其調濟州通判州有田隷西城所巨閹<lb/>
李彦主其事兇熖熾然人曰公必往見之不然且有禍<lb/>
公曰吾寜不調不䏻屈扵此巳而果見奪其得倅徽州<lb/>
未出都而金人再犯闕公在圍中官索金銀甚急人多<lb/>
匿不肎輸公刼掠之餘嚢有数金悉以送官人勸公少<lb/>
留以為㱕資公曰國家如此吾尚忍有所隠耶<lb/>
二聖既入虜營集百官扵秘書省聮名以立張楚公驚<lb/>
涕而出曰始以為立皇太子若爾吾非所敢知卒不書<lb/>
見者皆為驚悚篤扵風義其釋楬也同時鄊貢之士苐<lb/>
與不苐数十人多依公以食貧不䏻㱕者資遣之有風<lb/>
鍳好奨借人物所許予後多顯逹范公宗尹為布衣時<lb/>
<pb n="KR4d0235_SBCK_029-11b"/>
年甫及冠公一見期以逺到奨成之其訓子弟造次必<lb/>
以逺大老猶自力觀書以誘迪之聮案共檠夜分不倦<lb/>
㐮國夫人聰明修整好讀書聞古今賢人才士之事業<lb/>
則聳然慕之常舉以勉公且以誨其子先公十七年薨<lb/>
公念其賢誓不再醮初公既葬皇考而不宜其地欲改<lb/>
卜未遑也大資政知荆門軍以紹興癸酉正月十四日<lb/>
奉皇考及公之䘮葬扵故居之東北一里龜山之原各<lb/>
以其夫人祔五子之深之美之珎皆未仕而卒之望即<lb/>
大資政也今知温州之彦右承直郎一女適秉義郎歐<lb/>
陽价早卒孫男十人鏞右從事郎銖右宣義郎鐸右迪<lb/>
功郎錞右修職郎欽右承務郎鑄鑰錫鉞鈆未仕孫女<lb/>
<pb n="KR4d0235_SBCK_029-12a"/>
六人一適右從事郎錢慶祖一適右通直郎魏欽弼曽<lb/>
孫淙濩自靖康之亂㐮漢被禍尤酷獲免者千一往往<lb/>
無噍類獨王氏㡬絶而復滋大資政又以儒術文章奮<lb/>
結知　明主致身執政爲時重臣初宫保贈制曰清塵<lb/>
美行肩于古人重義輕財化貪息訟州閭以無怨公稱<lb/>
之我宋造邦榖城以進士起家自其孫始迨兹萬機流<lb/>
澤燾後信可取必君子曰王氏之有後也宜㢤徳<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>者<lb/>
流光天道不可誣也銘曰<lb/>
　王氏之先　自閩徙杭　有唐開元　始家于襄<lb/>
　至無怨公　植徳好誼　善積名成　如漢伏氏<lb/>
宫傳遵之　不懈有加　慶鍾少保　進士起家<lb/>
<pb n="KR4d0235_SBCK_029-12b"/>
　小試墨曹　活人惟死　攝官大府　政聲有偉<lb/>
匪人不附　偽命不汚　凛然節義　可激懦夫<lb/>
　天嗇其年　志不克究　不在其身　以昌厥後<lb/>
　果生人傑　早蜚大聲　模範太學　作新諸生<lb/>
　勤勞于外　治最荆蜀　帝曰来㱕　資尓啓沃<lb/>
　進司言責入賛政機　密䟽輸忠　而人不知<lb/>
　惟帝知之　大藩是卑　不令而行　徳威惟畏<lb/>
帝念老成　行将相之　先世之襃　奚止扵斯<lb/>
龜山之原　小黄之口　紀徳豐碑　有同峴首<lb/>
　　　杜殿院墓誌<lb/>
杜陵先生以詩鳴于唐忠不忘君自比稷卨卒窮以死<lb/>
<pb n="KR4d0235_SBCK_029-13a"/>
君子知其必有後先生之子曰宗文宗武宗文之子居<lb/>
蜀之青神號東山翁東山翁生禮僖宗時為諌官禮生<lb/>
詳詳生晏景福中為侍御史公侍御史八世孫也又以<lb/>
諌顯為宋名臣扵少陵有光矣公諱莘老字起莘曽祖<lb/>
某祖某父某皆潜徳不仕而以儒名家父贈右奉議郎<lb/>
母■氏贈恭人公㓜不好戯稍長知力學時學者宗臨<lb/>
川禁蘇氏文公獨誦習有識器重之宕渠守石翼以師<lb/>
禮致之遂自眉徙焉家恭之江津苐進士以地逺親老<lb/>
不赴　廷對賜同進士出身授梁山軍教授從之㳺者<lb/>
益衆秦檜死魏公良臣㕘大政公䟽天下利病上之良<lb/>
臣薦于上主管禮兵部架閣文字明年秋七月有星彗<lb/>
<pb n="KR4d0235_SBCK_029-13b"/>
于東方公指陳時政之弊時應詔者衆　上命後省擇<lb/>
而苐之以公為首進秩一階制曰言尤鯁亮士榮其襃<lb/>
迁敕令所刪㝎官修書無慮十数至刑部断例尤盡心<lb/>
有疑則反覆奏請同列服其精當迁太常寺簿尋除博<lb/>
士時虜𣣔敗<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>疆埸無僃公因輪對言状且曰勿恃其<lb/>
不来恃吾有以待之　上稱善再三曰朕知卿忠由是<lb/>
有用公意　顯仁皇后崩自南渡後典秩多失至凶禮<lb/>
尤不知有疑議吏皆拱手公輙引古誼從容裁度大歛<lb/>
前一日宰相遽召赴堂曰有　旨問含玉之制公曰禮<lb/>
院故實所不載以周禮典瑞鄭元所注製之其可因立<lb/>
具奏　上覧之曰真禮官也虞祭或謂上哀勞欲以宰<lb/>
<pb n="KR4d0235_SBCK_029-14a"/>
相行事主議者力甚公曰古今無是比卒正之　今上<lb/>
立為建王討論典禮尤備丞秘書面對論江淮守備<lb/>
上曰卿言及此憂國深矣權吏部貟外郎主右選小使<lb/>
<hi>臣</hi>舊不出闕吏取而鬻之在選数百人無所訢公始命<lb/>
出㮄闕以次就注擢監察御史遷殿中侍御史上曰以<lb/>
卿忠直不畏强禦故有此授逆亮将寒<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>遣使致慢書<lb/>
傳　欽宗凶訃請准漢地索大臣上决䇿親征公奏䟽<lb/>
賛其决謂虜欺天背<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>政宜待以不懼因上四事一不<lb/>
限早莫延見大臣侍從謀議國事二申敕侍從㙜諌監<lb/>
同守臣速舉可用之才三虜情雖叵測然宜以時遣使<lb/>
示曲在彼四車駕既謀順動而留鑰宜擇重臣<hi>此下缺文</hi>
<pb n="KR4d0235_SBCK_029-14b"/>
　　　劉知縣墓志銘<lb/>
永嘉號多士甲扵東南劉公全之以重<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>長者稱徳成<lb/>
行尊而年與位不稱歛恵一同有藴莫施君子惜之公<lb/>
諱銓其先閩人避五代亂徙温之樂清曽祖某祖某咸<lb/>
有潜徳父某贈右承事郎劉在邑為著姓世衍扵財至<lb/>
承事公易以詩書所交皆一時聞人篤扵教子公姿秀<lb/>
整力學䏻文未冠有雋聲鄊先生仰公文蔚孫公仲鼇<lb/>
師友也每見所業必稱嘆許其逺到叔父奉議祖向授<lb/>
徒于家公與從弟鎮從學以文行為稱首識者謂劉氏<lb/>
有子知必大其門公果與叔父偕薦計㙜明年同擢進<lb/>
士苐後六年鎮亦登科鄊人榮之目曰三劉公初調台<lb/>
<pb n="KR4d0235_SBCK_029-15a"/>
州臨海尉秩滿丞越之<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>未及考丁父憂終䘮注奉州<lb/>
如皋今改宣教郎知秀州海塩縣今　天子即位覃恩<lb/>
轉奉議郎賜銀緋至官未朞年丁母太孺人憂㱕葬于<lb/>
鄊㑹海溢沾濡感疾遂致仕轉承議郎卒年五十六實<lb/>
乾道二年十一月二十二日也公性愷悌為政務循良<lb/>
飾以儒雅不求赫赫譽然所至咸有可觀台城之東数<lb/>
里有泉可醸筩水致諸務歲婁易民病竹木輸公易以<lb/>
石官私便之初公如浙西道繇<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>遇惡少為儕務奪掠<lb/>
比至嚴下令皆讋伏事有便于民力賛令行之不自以<lb/>
為功<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>人至今徳之如皋土曠少耕者膏腴故壌弥望<lb/>
皆葦茅公躬阡陌喻民力農墾田餘数萬畝流亡復集<lb/>
<pb n="KR4d0235_SBCK_029-15b"/>
初之官太孺人以老不行公念切謁吿迎侍邑人惧其<lb/>
不来状于郡及諸司以留公得請于省郆行李即塗老<lb/>
稚駢擁委曲諭之乃得去及聞其還驩然相賀簿攝邑<lb/>
事有誣吿強刼者輙逮捕繋獄連坐以十数公至得其<lb/>
情悉縦之按誣者頃之憲㙜来詰公不咎攝者或勸直<lb/>
之不從人益義之進士丁時發者嘗客其舘公過闕謂<lb/>
友人王某曰丁有美才文不俗必髙第巳而果然海塩<lb/>
水害稼被檄檢傷放秋苗数萬斛計貧不䏻輸者猶十<lb/>
一請于朝得　旨倚閣春饑勸豪右發廪以濟全活者<lb/>
衆民無資以耕貸于郡給之且欲身任其責境内樂業<lb/>
歲遂有秋學久廢輟圭租二百斛以倡士感而恱争輸<lb/>
<pb n="KR4d0235_SBCK_029-16a"/>
財以助之棟宇一新其務敦教化如此故一時諸公咸<lb/>
称薦之侍郎劉公岑以先達髙自標置少許可其帥淮<lb/>
也将薦公于朝㑹罷乃巳公美湏髯風度尤不淺自謂<lb/>
平生未嘗知憂與賔客飲必盡<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>衆方紛然有所譏議<lb/>
公若不䏻言者喜愠不形人莫得而親踈有忤巳者怡<lb/>
然不與校人有善則稱不容口輕財好義務周人之急<lb/>
觧衣指囷色無靳遇人有禮雖至賤貧者見之無慢容<lb/>
尤敦宗好每相過必敕具即事唱酬日以為常工文詞<lb/>
典而有致賦詩句法清劲自成一家字畫端謹如其為<lb/>
人母瞿氏以太后八帙恩封太孺人娶瞿氏再娶汪氏<lb/>
皆贈孺人又娶葉氏封孺人皆先卒男二人儼价儀咸<lb/>
<pb n="KR4d0235_SBCK_029-16b"/>
習舉子業女五人長適郷貢進士林燾次許嫁國學進<lb/>
士賈俁餘㓜孫男一人女一人儼等将以四年二月丙<lb/>
申奉公之䘮與孺人汪氏葉氏合葬于真如之原求某<lb/>
誌其墓某少與公爲筆硯交辱知最厚公既筮仕某猶<lb/>
困場屋公遇人必借譽然未甞自言歲戊辰某下第棄<lb/>
舍選不就遇公于武林同渡浙江語其故公曰子有進<lb/>
身路何乃自棄邪力勉之自越還學卒田舍法進公之<lb/>
力也某赴番昜公餞别于道逮至䕫書問不絶且約㑹<lb/>
老于鄊明年東㱕道聞公訃嗚呼痛㢤銘曰<lb/>
　有美君子　温其如玉　醖藉而文　琢磨以學<lb/>
　施于有政　不猛而循　愛遺四邑　活及萬人<lb/>
<pb n="KR4d0235_SBCK_029-17a"/>
　婁郝以来　世稀長者　吾鄊有評　公其人也<lb/>
　天<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>其徳　胡嗇其言　志不克究　有子以傳<lb/>
　真如之原　㱕從先子　陵谷有遷　徳名不圯<lb/>
　　　令人壙誌<lb/>
令人姓賈氏温州樂清人曽祖某祖奭父如訥皆有隠<lb/>
徳王賈同邑且世姻故令人㱕于我逮事舅姑以孝稱<lb/>
從其夫某宦㳺于越入仕于　朝出守饒䕫湖泉四州<lb/>
賢而有助初封恭人再封令人乾道四年十二月十日<lb/>
卒于泉之郡舍享年五十五六年九月乙酉葬于左原<lb/>
白岩祔姑令人萬氏之右男二人聞詩聞禮皆國學生<lb/>
孟丙蚤死女二人長嫁國學進士錢萬全次許嫁賈梓<lb/>
<pb n="KR4d0235_SBCK_029-17b"/>
男孫二人阿䕫阿閩女孫二人國娘晉娘敷文閣直學<lb/>
士左朝奉郎新知台州軍州事王某誌<lb/>
梅溪先生後集卷第二十九<lb/>
</p>
<p>
</p>
  </div>
        </body>
</text>\m</TEI>
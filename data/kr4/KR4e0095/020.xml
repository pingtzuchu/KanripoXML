<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>抑菴文後集巻七</head>
    <p>
<pb n="KR4e0095_WYG_020-1a"/>
欽定四庫全書<lb/>
　抑菴文後集巻七　　　　　明　王直　撰<lb/>
　　序<lb/>
　　　贈沈君之大同序<lb/>
大同於今為重鎮盖其西北數百里為黄河河之外皆<lb/>
廢地餘孽遺種之所徃来是以朝廷常置重兵於此命<lb/>
武安侯鄭公為征西将軍以總之既而又擇文臣之有<lb/>
才行者徃助焉得山東叅政沈君仲載公既端厚持重<lb/>
<pb n="KR4e0095_WYG_020-1b"/>
沈君又通練詳雅凡所以安内攘外皆曲盡其宜於是<lb/>
邊境宴然烽火㡬熄論者皆以為得人交口稱譽之既<lb/>
而沈君以九年考績来京師上嘉其勞陞秩從二品仍<lb/>
徃叅征西幕府事君子皆以為宜将行其素所厚者禮<lb/>
部郎中孫原貞等求予文贈之予謂國朝之制仕者滿<lb/>
九年則更任所以旌勞而勸功也然有久而弗更者豈<lb/>
特難其人哉盖欲久其任而竟其施亦必才行之良有<lb/>
以獲乎上宜乎下者盖亦鮮矣然則沈君之去其為上<lb/>
<pb n="KR4e0095_WYG_020-2a"/>
下之所屬望可知也其賢於人盖逺哉大同在周屬并<lb/>
州宣王之世獫狁内侵詩曰薄伐獫狁至于太原皆并<lb/>
地也至漢為雲中郡時單于庭直雲中數為㓂患武帝<lb/>
數遣将出雲中斬首捕虜漢既勞費而敵亦靡敝議者<lb/>
謂漢得下䇿盖驅之盡境而止愈於罷内以事外然而<lb/>
驅之於已然孰若防之於未然所以非䇿之上也國家<lb/>
聖聖相承綏之以徳而震之以威於是稽顙服從奔走<lb/>
奉貢神謀睿筭超越前古而猶謹邊備肅軍政此虞廷<lb/>
<pb n="KR4e0095_WYG_020-2b"/>
君臣所謂儆戒無虞之意也沈君之去尚益思所以稱<lb/>
上意哉詩曰有嚴有翼共武之服則功名之盛爵禄之<lb/>
崇将愈進而未巳也遂書以為贈行序<lb/>
　　　贈廣西叅議汪君序<lb/>
汪君景明為監察御史滿九年以績最陞廣西叅議君<lb/>
與予及兵部員外郎李君約主事龔君箎同年取進士<lb/>
及是行也其鄉友之同為御史者程君富偕李龔二君<lb/>
来謂予曰同年之士今同朝者無㡬人汪君之去子宜<lb/>
<pb n="KR4e0095_WYG_020-3a"/>
無愛於言也嗟夫予何敢有愛於汪君哉顧無以益於<lb/>
君凡昔同年進士之任職者皆表然有才行致時譽獨<lb/>
予濫官翰林無寸長以自見盖少已不如人况老邪幸<lb/>
諸君有立而予之愚因得以庇賴焉今汪君之去所以<lb/>
大庇頼予者盖日夜望之予何以益君哉雖然愚者志<lb/>
確而慮専庶或有一得也請試誦之而汪君擇焉世之<lb/>
言治民者必曰守令然令為最親故民之休戚繫乎令<lb/>
其能愛民者固多而為民病者亦不少也盖大要有二<lb/>
<pb n="KR4e0095_WYG_020-3b"/>
者有强幹之才而無慈良之心者肆其貪酷而或至戕<lb/>
民有偷惰之志而無作為之才者循私茍得而不恤民<lb/>
凡為之羽翼皆奸民猾胥不才無賴之徒也臨乎上者<lb/>
或有知而欲究之彼則曲為掩覆而妄加保任焉由是<lb/>
民無所訴鬱積之久盖有大發其不平者布政司之所<lb/>
統府若州縣則府若州所統也今之近民如此則為布<lb/>
政司者欲宣上徳以惠民而使之自遂其可得耶廣西<lb/>
地闊逺多猺獞號為難治所欲得者惟賢令汪君之去<lb/>
<pb n="KR4e0095_WYG_020-4a"/>
精鑒而博采之果皆賢矣汪君可無事也若有如予前<lb/>
所云者汪君之政宜無急於此明以察之剛以决之民<lb/>
之病庶其有瘳乎汪君之所立與庇賴予者将不益大<lb/>
矣乎今廣西藩憲大臣多賢者宜有以處此矣汪君又<lb/>
端重謹慎通於政體而熟於民事於為此不難有不待<lb/>
予言者而予乃言之覬或有益焉是亦愚者之過慮也<lb/>
汪君其亦亮予意哉<lb/>
　　　贈工部主事蕭和鼎復職序<lb/>
<pb n="KR4e0095_WYG_020-4b"/>
萬安於吾泰和為隣邑其始置縣也盖析吾邑之地以<lb/>
屬焉故其風俗大抵多相似小人則力稼穡以厚其業<lb/>
君子則勤學問以植其身二邑之人多通婚姻託交好<lb/>
其出而仕於外也尤相與愛厚有輔翼之誼盖土壤相<lb/>
比而風氣相通宜其無間如此也學堂蕭氏於萬安為<lb/>
大家其地接吾邑之南鄉故蕭氏之賢與吾邑之士相<lb/>
愛為尤厚永樂初予獲交孟常其意氣相合也予竊官<lb/>
翰林而孟常為御史營職之暇輒傾倒相懽其性好直<lb/>
<pb n="KR4e0095_WYG_020-5a"/>
而急義盖孟常能益予而予未有以益孟常也今為浙<lb/>
江叅議罷去盖既老且病矣每論良友未嘗不惜之和<lb/>
鼎則孟常之從姪也為南京工部主事予知之久矣然<lb/>
未得一邂逅接殷勤今年考績来北京辱過予觀其容<lb/>
則温温而有禮聴其言則恂恂而有章察其中之所存<lb/>
盖質直敦厚而不溺於流俗及詢其為政又見其慎重<lb/>
勞瘁因事就功而無忝於厥官和鼎其又賢於人哉君<lb/>
子之仕當以質直為本而勤慎以成之盖務實而不華<lb/>
<pb n="KR4e0095_WYG_020-5b"/>
順理而不撓不慢戯佚遊以廢事不輕舉妄動以速愆<lb/>
君子之道固如是也由是論之凡飾乎外而蕩乎内樂<lb/>
侈肆而廢繩檢者則其去君子也逺矣欲享榮名而保<lb/>
終吉亦難矣和鼎之仕其善如此尚益勉乎其後哉和<lb/>
鼎當復赴南京其内弟刑部主事劉廣衡求予文為贈<lb/>
廣衡固予所重者而又念鄉邑之好故為序如此以贈<lb/>
之相輔以誼之意也<lb/>
　　　諸源錢氏族譜序<lb/>
<pb n="KR4e0095_WYG_020-6a"/>
吉水諸源錢氏吳越國王之裔也盖忠懿之子惟濟仕<lb/>
宋為吉州防禦使其子昕遂家廬陵之衮源傳世至和<lb/>
又自其地徙諸源至今十三世歴四百年族屬之繁殆<lb/>
數千指衣冠文物之盛他族鮮能及之然再經亂離譜<lb/>
牒亡失今翰林侍讀學士習禮懼無以别尊卑明疏戚<lb/>
乃考訂而重修之既成書矣持以屬予序予謂古者世<lb/>
族大家必有宗法以正其本聨其支尊卑以序疏戚以<lb/>
明至於久不亂也自宗法廢而族無所統於是有服盡<lb/>
<pb n="KR4e0095_WYG_020-6b"/>
親盡而相視如途人者君子病之此譜牒之所以作也<lb/>
譜牒之作凡同本皆録焉明其所自出而謹其所由分<lb/>
尊卑疏戚燦然甚明厚之以仁正之以義族愈逺愈繁<lb/>
而親慕之意無間是宗法雖廢而倫誼不悖者賴譜以<lb/>
維持之其所繫豈不重乎宜習禮君之惓惓然也吳越<lb/>
自武肅興殺劉漢宏誅董昌破走黄巢保有其地受封<lb/>
爵於唐四傳至忠懿乃歸於宋凡五六十年吳越之人<lb/>
安於逸樂而不識干戈惟錢氏是賴其有徳於民有功<lb/>
<pb n="KR4e0095_WYG_020-7a"/>
於宋豈小哉宜子孫之久而盛也自諸源觀之其以學<lb/>
行名爵顯聞者多矣而後来之俊秀猶不可以一二數<lb/>
則居他邑者可知矣豈非慶澤之長之驗歟予聞之君<lb/>
子之立也貴乎有承於後辟之泉焉其源雖深又疏而<lb/>
達之則其流也益逺錢氏之立於前者偉矣而亦有承<lb/>
其後者矣茍繼繼而不窮則将源源而不已也繼之之<lb/>
道當何如仁義而已矣仁義修於身而施之於宗族又<lb/>
推而及於人則所以承藉而維持之者益厚以固子孫<lb/>
<pb n="KR4e0095_WYG_020-7b"/>
之盛自十三世而至百世可冀也予與錢君為同僚誼<lb/>
不可辭故為序之以告諸源之為子孫者<lb/>
　　　贈徐太守致仕南歸序<lb/>
清江徐公仲敬之守太平二十三年矣其治績有過人<lb/>
者盖公之心篤於愛人故言出而人信之行發而人從<lb/>
之無少長貴賤愚良莫不悦公之徳而服公之化凡再<lb/>
歴九年當得陞郡人輒奏留之盖如子之於父母不能<lb/>
以一日離者於乎何其得民之深如此哉今年又以考<lb/>
<pb n="KR4e0095_WYG_020-8a"/>
績来京師年既七十二矣而母夫人在堂已一百一嵗<lb/>
乃懇請於吏部乞致仕以養母尚寳卿葛君貞太平人<lb/>
也數言於公曰公之欲去於私計便矣其如民何願少<lb/>
留以慰民志公曰吾年至於今宜去且母老矣豈復有<lb/>
百嵗之久哉今之去庶得少致養以畢吾志吾何暇他<lb/>
慮朝廷篤意養民賢才衆多當必有能父母之者吾豈<lb/>
可以不去哉吾志決矣吏部亦重違其意言於上許焉<lb/>
夫君子之學盖欲為忠與孝也入則事親出則事君而<lb/>
<pb n="KR4e0095_WYG_020-8b"/>
皆盡其道則君子之徳備矣然能兼盡者盖少也四牡<lb/>
之詩作於周之盛世其人違親以事君可謂能盡其道<lb/>
矣上之勞下亦可謂能知其情然而将母来諗者未有<lb/>
以見其實然也然則周之盛時人固有不能兼盡者况<lb/>
後世哉公之仕也有惠於生民有功於朝廷及其老也<lb/>
猶得以歸養其親公之能兼盡其道固可以觀公之徳<lb/>
而聖天子逮下之仁過於文武成康於此亦可見矣豈<lb/>
非非常之遇哉予聞古之君子致仕而歸則以其道教<lb/>
<pb n="KR4e0095_WYG_020-9a"/>
鄉人子弟公之歸鄉人子弟必将薫其徳而皆興於忠<lb/>
孝予雖為太平之人惜之而重為清江賀也葛君輩求<lb/>
予言以贈行予素厚於公故不辭而為之序<lb/>
　　　送廖僉憲序<lb/>
國家建官以為民既設布政司府州縣其制備矣而又<lb/>
設按察司此非獨糾民糾夫治民之不如令者也盖天<lb/>
子以安養斯民為心而不得親接乎民故以付羣有司<lb/>
使皆足於衣食而安於田里然任職既多又其才性或<lb/>
<pb n="KR4e0095_WYG_020-9b"/>
不同其能奉順徳意以惠民者固有矣肆於民上而為<lb/>
民病者亦不少也非糾正之則無以示勸懲中才之士<lb/>
将波頽風靡而民有不勝其病者矣按察司之職盖以<lb/>
糾正是者也然則民之所以遂其安養之宜而無失所<lb/>
者夫固繫於按察司其職之重可知矣然當繩糾之任<lb/>
非言之所能也行焉而已矣傳曰無諸己而後非諸人<lb/>
是故已無所貪乃可以責其㢘已無所私乃可以責其<lb/>
公已能不苛不殘也然後可以仁恕望人凡求諸人皆<lb/>
<pb n="KR4e0095_WYG_020-10a"/>
如是不然欲其從而無訟盖難矣然則按察司之所以<lb/>
糾正庶官使民得其所者夫固繫於其身謹其身以率<lb/>
之人安有不從民安有不遂者哉斯言也人皆知之而<lb/>
所行或不能然者立志不堅信道不篤而以家為累故<lb/>
也誠以家為累則貪黷邪僻之意萌苛刻殘暴之行作<lb/>
父兄子弟之頑嚚無耻者又怙勢以逞於是不能善其<lb/>
身亦安能庇其家夫以上下倚望之身而暴棄之豈非<lb/>
繆哉昔者予友廖先生潜仲每與予言而深歎焉先生<lb/>
<pb n="KR4e0095_WYG_020-10b"/>
博學而才髙行端而志確足以當大用而止於教官君<lb/>
子惜之其子謨受先生之教卓然以才行稱於是刑部<lb/>
尚書魏公竒之自主事舉為福建按察僉事謨之道行<lb/>
即先生之道行也其當大用成大功名予尚於謨望之<lb/>
将行其姻家兵部郎中曽士𢎞屬予作文為贈予故書<lb/>
其尊府嘗為予言者贈之以致期勉之意云<lb/>
　　　鄭侍郎夀詩序<lb/>
昔者詩人之作詩也於其所尊所親者則必以夀祝之<lb/>
<pb n="KR4e0095_WYG_020-11a"/>
盖夀者福之首有夀然後能享諸福故於燕樂之際而<lb/>
必祝以夀者所以申其敬愛之情也行葦宴父兄耆老<lb/>
之詩而曰酌以大斗以祈黄耇此施之所親者也父兄<lb/>
歌以答之則曰君子萬年介爾景福此施於其所尊者<lb/>
既醉之詩是也若南山有臺則燕享通用之樂歌於其<lb/>
賔客之賢者則美其徳而祝其夀既曰萬夀無期萬夀<lb/>
無疆矣而又曰徳音不已徳音是茂至於保艾爾後乃<lb/>
已焉盖徳者夀之本雖曰美之而願望之意實寓其間<lb/>
<pb n="KR4e0095_WYG_020-11b"/>
詩人之忠愛篤厚何其至哉後之君子於其所厚而有<lb/>
慶賀頌禱之詩盖本古人之遺意則烏可已邪南城鄭<lb/>
公守忠其邑之君子也惇厚而温恭務徳而勤禮仲子<lb/>
文實為吏部侍郎以賢見知於上有名於當世公之徳<lb/>
致然也由是䝉恩封吏部右侍郎公生於甲辰至今乙<lb/>
夘十二月十日年已七十矣其諸子孫将以是日大具<lb/>
酒殽盛賔客以慶之而親友之在京者刑部主事何自<lb/>
學軰惜不得與稱夀之列乃作詩遣人持歸致禱焉而<lb/>
<pb n="KR4e0095_WYG_020-12a"/>
請予為序嗟夫公之夀髙矣盖其徳之應也而又有賢<lb/>
子孫足以承其志福之萃於公者可謂備且厚矣然公<lb/>
之徳至老而不渝為子孫者亦表表愈偉皆足以世其<lb/>
家則公之福豈不益備且厚哉予觀行葦諸詩皆作於<lb/>
周之盛世徳澤厚而禮義修故人事如此今聖人在上<lb/>
時和嵗豐有生之類皆安於無事而公夀考康寧遂其<lb/>
燕享之娛以受夫祝頌之美而享福於無窮使傳之於<lb/>
後有以知今之太平懽樂一切不異於周之盛世則是<lb/>
<pb n="KR4e0095_WYG_020-12b"/>
詩也将為邦家之光非止一家之榮也故為之序而不<lb/>
辭<lb/>
　　　贈楊太守序<lb/>
登州太守楊侯頤在任三年以考績来京師既書最而<lb/>
歸工部郎中韓翼等求予文以贈行盖楊侯嘗為刑部<lb/>
郎中改工部與翼等為同僚深相好相好之篤而相期<lb/>
之逺非言不足以發之宜其来請於予也昔者申伯出<lb/>
封於謝而尹吉甫作詩送之崧髙之篇是也周家頒爵<lb/>
<pb n="KR4e0095_WYG_020-13a"/>
之制地不過百里今之大郡盖十倍其地則今之太守<lb/>
視古諸侯有加矣其所以修徳而惠民者可自後於古<lb/>
諸侯哉然則贈之以言以致其殷勤願望之意其可少<lb/>
邪太守有地千餘里則千餘里之民皆有望於太守也<lb/>
太守不能以獨治而又屬之令則民之休戚又繫乎令<lb/>
然令之所以賢而能有惠於民者将不自太守表勵之<lb/>
邪是故寛以容衆仁以逮下剛以去欲明以察姦公以<lb/>
處事敏以立功守之修於己而表於人者也身有之而<lb/>
<pb n="KR4e0095_WYG_020-13b"/>
令化之則民安有不被其澤者不然則無以率乎令令<lb/>
無所承式而肆以病民是民之病雖由令而實自太守<lb/>
也太守所繫之重如此楊侯為郡三年而能有成績其<lb/>
有以表勵乎令而民之受其澤可知矣予嘗觀之崧髙<lb/>
卒章曰申伯之徳柔恵且直而知申伯之所以為治盖<lb/>
柔恵者柔徳之善直者剛徳之善也過剛則失之暴過<lb/>
柔則失之弱剛柔相濟而其徳全矣於為治也何有若<lb/>
予前所云守之修於己而表於人者亦庶㡬乎是矣故<lb/>
<pb n="KR4e0095_WYG_020-14a"/>
予願終為楊侯誦之楊侯歴任既久達於為政宜有取<lb/>
於予言九載而陞予将於他日見也<lb/>
　　　贈柯知州歸吉水詩序<lb/>
池陽柯君暹字啓暉初領應天府鄉薦以善書入翰林<lb/>
院壬辰㑹試中校官選仍執筆在翰林明年予扈從留<lb/>
北京啓暉則在南京今少傅楊先生實長翰林院啓暉<lb/>
得受教焉其後予以外艱歸見啓暉於先生所然未暇<lb/>
從容欵洽也未㡬則聞啓暉拜給事中以言事得陞知<lb/>
<pb n="KR4e0095_WYG_020-14b"/>
州理永新久之改吉水永新吉水與予泰和皆吉安屬<lb/>
邑相距不二百里而不得徃来及予起復去之遂益逺<lb/>
然其善政則亦聞而知之矣今年秩滿来北京盖久而<lb/>
予未之見也迨考最而歸邑之仕者翰林修撰尹鳯岐<lb/>
等皆作詩贈行而請予序予謂啓暉懐竒負氣非直百<lb/>
里才也而施於百里盖恢恢乎有餘矣予性素迂言不<lb/>
適於用豪傑者之所棄也尚何説以贈哉又念與啓暉<lb/>
皆業儒雖才氣不同其心之好徳宜無不同乃試道所<lb/>
<pb n="KR4e0095_WYG_020-15a"/>
見焉夫為縣者一縣之民命所託也然其人大率有二<lb/>
有才髙意廣傲睨一世視諸事若不足為然卒無及民<lb/>
之實而或剛暴以戕民有小心下氣卑退自守於諸事<lb/>
若不敢為然亦無庇民之方而或柔縱以病民之二者<lb/>
皆過也為民父母當如是邪以篤實之心行平易之政<lb/>
與其所好去其所惡而已惟以仁存心而無所繫者然<lb/>
後能之仁固父母之道也然則民有所好而不能與惡<lb/>
而不能去皆不仁之人也民之所遇如此惡可為幸哉<lb/>
<pb n="KR4e0095_WYG_020-15b"/>
啓暉之政其皆本於仁予未能盡知也惟觀其邑之仕<lb/>
者所以崇重啓暉如此則可以信其然矣因為序其詩<lb/>
而道予之所見者啓暉之然與否予不能必也亦達予<lb/>
意而已<lb/>
　　　送吳縣丞序<lb/>
英山縣丞吳爟子宣臨川吳文正公之曽孫也公之學<lb/>
上承朱子以泝二程先生其所著述皆足以發明聖人<lb/>
之道而又有發先儒之所未發者天下學者皆師尊之<lb/>
<pb n="KR4e0095_WYG_020-16a"/>
而况為子孫者乎子宣端厚㢘慎兢兢然守其家學之<lb/>
懿是以居官臨民所至有譽士大夫知子宣者莫不敬<lb/>
且愛焉憶永樂初朝廷有纂修之事子宣以長山縣丞<lb/>
被徵来館閣與予同事筆硯者盖久書成受賞賚而去<lb/>
自是不復相聞予意子宣且浸顯矣今年自英山以述<lb/>
職来北京乃辱過予家盖别去㡬三十年而猶在丞佐<lb/>
之列視昔同時之士其超取顯美者無㡬人而湮沒無<lb/>
聞者不少子宣官雖未進其鬚髪蒼然老矣聽其言觀<lb/>
<pb n="KR4e0095_WYG_020-16b"/>
其行而察其心盖囂然有自得之樂而無怨惡不平之<lb/>
氣子宣其安於義命之君子哉夫君子之仕不計位之<lb/>
崇卑而惟貴於盡其職孔子嘗為乘田委吏矣亦曰㑹<lb/>
計當牛羊遂也豈以卑而怠哉夫尊而忝其職不若卑<lb/>
而無愧之愈也子宣位不稱其才人皆惜之而予則深<lb/>
喜其無愧夫固文正之賢孫也子宣年未七十而視聽<lb/>
少不及於前慨然欲致事而歸予不能止也乃懇辭於<lb/>
吏部得放歸於田里其進退去就尤有足尚者夫當太<lb/>
<pb n="KR4e0095_WYG_020-17a"/>
平豐豫之時外之為有司者無徭役趨召之勞無科徵<lb/>
窘廹之擾於是皆有久居之意聰明既衰而疾病加切<lb/>
甚於子宣倍蓰者有之然猶不欲去彼非有志於為民<lb/>
自為而已矣其視子宣豈不有愧哉子宣歸矣讀先公<lb/>
之書而以其道教鄉人子弟使皆為才且良如古之所<lb/>
謂父師少師者其樂盖亦猶有甚焉知子宣者皆作詩<lb/>
送之而予書其説以為序<lb/>
　　　贈太常少卿金君序<lb/>
<pb n="KR4e0095_WYG_020-17b"/>
宣徳十年七月詔以翰林修撰金問為太常少卿兼翰<lb/>
林侍讀學士京師士大夫聞者莫不稱羡以為宜金君<lb/>
字公素姑蘇人永樂中以善書被召至京師時仁宗皇<lb/>
帝在東宫雅好書令有司擇其尤者入侍得公素公素<lb/>
雖以書名而尤博學能文章上知而愛之以為司經局<lb/>
正字與文藝之事太宗皇帝廵幸北京仁宗皇帝監國<lb/>
一切機務當以聞者皆公素執筆其間寵愛尤篤及即<lb/>
位超授翰林修撰益親任之宣徳九年秩滿當陞吏部<lb/>
<pb n="KR4e0095_WYG_020-18a"/>
喜其稱且難為繼也俾食五品禄而復任焉論者皆不<lb/>
以為宜謂公素之賢不可以久屈也至是遂佐九卿而<lb/>
又當論思宻勿之地公道久而後明則大夫君子安得<lb/>
不稱且美哉夫人之修治在乎己而仕之進退遲速在<lb/>
乎天在己者可以勉而能在天者不可以力致盡乎已<lb/>
之所宜而徐聽命於天此公素之所以賢於人也公素<lb/>
既受命其姻家沈成章予同年友也求予言為賀予聞<lb/>
古所謂賀者禮物相慶之謂也不聞以言也然言所以<lb/>
<pb n="KR4e0095_WYG_020-18b"/>
将物也有物而又加以言賢者相厚之道盖如是矣昔<lb/>
者詩人於夫君子之顯也相與燕樂而慶之其詩曰樂<lb/>
只君子邦家之光美其令徳足以為國家之榮也既而<lb/>
欲其久享乎此故又以遐不眉夀為言然夀者徳之至<lb/>
也故又曰徳音是茂期其徳之愈盛也然豈獨身享之<lb/>
故又曰保艾爾後盖期其徳愈盛而慶及子孫也此詩<lb/>
人忠厚之情也亦今成章慶幸之意與予同僚愛願之<lb/>
義也故書以為贈<lb/>
<pb n="KR4e0095_WYG_020-19a"/>
　　　送陳素行訓𨗳之藤縣詩序<lb/>
吾泰和論文獻之家栁溪陳氏其一也陳氏族最蕃自<lb/>
栁溪而析居者非一處然皆未嘗廢儒業為學者師歴<lb/>
仕中外者比比予家與陳氏親好者累世故得接其族<lb/>
之賢者於是又知素行之為才素行通今學古修孝弟<lb/>
之行鄉人子弟争師之其意盖未嘗欲遽進也而廣西<lb/>
藤縣缺訓𨗳㢘得素行以幣走其門强請之素行赴吏<lb/>
部就試翰林中其選乃授訓𨗳而還之藤縣以教其學<lb/>
<pb n="KR4e0095_WYG_020-19b"/>
之人素行将去其常與厚者皆賦詩送之而謂予宜序<lb/>
予謂素行之於教盖知之熟矣教於鄉教於縣學者豈<lb/>
有異哉夫其受學者皆一時之賢才所誦者聖賢之書<lb/>
所求者聖賢之道也聖賢之道仁義而已世之為教官<lb/>
其知此者皆是矣而能教諸生以此者未必皆是也優<lb/>
游於上則縱恣於下故俊敏者或失之輕而謹厚者或<lb/>
失之愚其勉焉自修而有成者盖鮮矣是豈獨學者之<lb/>
不善亦教者之過也夫事之不立必有激揚而懲戒之<lb/>
<pb n="KR4e0095_WYG_020-20a"/>
者於是考試之命下矣彼公其繩尺而校之則賢者有<lb/>
所勸而勉不賢者固将黜罰矣使其甘於黜罰邪則吾<lb/>
不知也不然則豈獨學者之羞亦教者之恥也夫以學<lb/>
校之教而至於此豈其所宜也哉素行始去為教官固<lb/>
無間言者而藤令蕭君乂賢必能如予前之所云者以<lb/>
施焉則藤之賢才将勉於成有以為邦家之光閭里之<lb/>
榮矣而予輒相與言之如此亦非過論也誠欲吾儒之<lb/>
道勝也同志之君子其亦亮予言也哉<lb/>
<pb n="KR4e0095_WYG_020-20b"/>
　　　送林僉事之廣西序<lb/>
永樂十三年春三月天子親䇿試天下士予幸得與諸<lb/>
大臣者讀巻於殿廷上嘉陳循之筞擢為第一而莆田<lb/>
林坦遵道亦次第在優等登是榜者凡三百人盖表然<lb/>
極一時之選然以不得徧識其人詢其行而徒相知於<lb/>
文字之間為可惜也今年夏遵道以外艱服闋来京師<lb/>
授廣西按察僉事刑部員外郎劉伯塤予戚也来求文<lb/>
贈焉盖遵道始為進士觀政於刑部以故善伯塤後為<lb/>
<pb n="KR4e0095_WYG_020-21a"/>
陜西按察僉事以憂歸伯塤亦以公事至莆田復相與<lb/>
從容者盖久則因其去而求贈言於予亦其情之不能<lb/>
已也然予於遵道未嘗接殷勤道情素其将何辭以為<lb/>
贈哉而伯塤之意不可拒也姑以進士之榮與其所當<lb/>
勉者為遵道誦焉夫今之取才其目非一也然惟進士<lb/>
為重天下盖莫不榮之及命以官徃徃得佐九卿任藩<lb/>
臬専郡邑其職盖重矣夫既受榮名當重任則凡羡慕<lb/>
之不及者皆相責望而不貸者也是故其言必中乎道<lb/>
<pb n="KR4e0095_WYG_020-21b"/>
行必合乎理矣然後得免譏誚於一時若乃錙銖有缺<lb/>
毫髮失當則羣起而非議之洗垢而索瘢揚瀾而増波<lb/>
甚矣其可懼哉故君子慎之必求無負於上無愧於下<lb/>
斯可矣遵道以進士為僉事既榮且重也其亦知夫如<lb/>
此者乎而伯塤言其和厚周慎盖可謂能修己而奉職<lb/>
者今之去廣西其尚慎之哉昔者詩人之送仲山甫既<lb/>
曰柔嘉維則小心翼翼矣又曰古訓是式威儀是力焉<lb/>
又曰柔亦不茹剛亦不吐焉予願以是為遵道勉也則<lb/>
<pb n="KR4e0095_WYG_020-22a"/>
庶㡬無負無愧焉耳矣故書之以為贈行序<lb/>
　　　送鍾先生赴南京國子監詩序<lb/>
鍾先生啓晦吾鄉先軰也居邑之南溪上早以文字知<lb/>
名時邑中諸老先生若尚書劉公子髙與其弟豐城教<lb/>
諭子彦予先祖竹亭先生與予叔祖御史公及杭州通<lb/>
判楊公子淵國子學録蕭公子所之五六先生者或隠<lb/>
而未仕或既仕而歸皆以文學行誼師表後進啓晦先<lb/>
生皆得從之遊由是其學大進遂為時軰所推重諸先<lb/>
<pb n="KR4e0095_WYG_020-22b"/>
生相繼謝世後生小子若予者倀倀無所取法啓晦先<lb/>
生則或為道其遺言緒論與其所以惓惓奨進學者之<lb/>
意予得承教焉先生既為贑縣及南雄府學訓𨗳秩滿<lb/>
選授趙王伴讀以其文學奉教令朝夕出入有榮焉先<lb/>
生質而不肆和而有禮士大夫皆愛重之今年秋由伴<lb/>
讀改授國子學録當之南京知先生者皆為先生樂之<lb/>
夫儒者之所學聖賢之道也學聖賢之道豈専於已而<lb/>
已将以施於人也豈必身行之而已固将以授於人而<lb/>
<pb n="KR4e0095_WYG_020-23a"/>
行之也今之大學所以萃天下之英才而教之先生以<lb/>
聖賢之道分教天下之英才率之以孝弟忠信之行勉<lb/>
之以禮義㢘恥之習擴其所未充増其所未髙他日仕<lb/>
於天下其道之行固先生之道行也與其専於己而欲<lb/>
身行之者其為功効巨細可知矣此知先生者所以樂<lb/>
之而亦先生之所自樂也或者謂先生去光榮而就澹<lb/>
泊為有所不可於意則非知先生者矣先生将行其凡<lb/>
知己者皆賦詩送之而使予為序予故序先生昔之所<lb/>
<pb n="KR4e0095_WYG_020-23b"/>
受學為可慕今之所施教焉為可樂如此以冠其端云<lb/>
　　　贈鄭大使序<lb/>
朝廷設内外百司之職以待天下之才其法至備矣然<lb/>
豈茍榮其身哉盖欲任以事也而所謂才者既樂於享<lb/>
其榮則必思所以盡其職故位有崇卑事有繁簡大用<lb/>
之則大效小用之則小成然後可以樂其樂而無愧是<lb/>
以君子不以無位為患而以不稱其位為患也孔子嘗<lb/>
為乘田委吏矣然尤必盡其職曰㑹計當牛羊遂也豈<lb/>
<pb n="KR4e0095_WYG_020-24a"/>
敢隳其事哉故夫居其位必盡其職者臣道之當然也<lb/>
今之驛傳遞運之職皆牛羊倉廪之類其位雖卑養雖<lb/>
薄而其職則易稱何也葢備其車乘潔其廪食使行者<lb/>
有所資居者有所仰此其職也於此而盡心焉則職斯<lb/>
稱矣雖或少勞也然以其暇日可以極山水之觀窮花<lb/>
卉之玩而自放於尊爼文字之娯非若尊官重祿有夙<lb/>
夜之勤有政務之繁而又有得失之慮者故凡居是任<lb/>
者其志無不樂而職無不治也然位卑則不敢以抗貴<lb/>
<pb n="KR4e0095_WYG_020-24b"/>
養薄則不足以及人故其勢易撓而責易致葢乘傳徃<lb/>
來者皆有位之尊有力之强者也其能約以處己恕以<lb/>
待人者少矣茍供億之未至應對之失宜洗垢而索瘢<lb/>
則固有可言者矣故非有通變之才應機之智者則亦<lb/>
難為也已其有為之至於久而無失豈非能哉吾邑鄭<lb/>
廷彬洪武中以才舉歴官有年矣今為河南祥符遞運<lb/>
所大使蓋居其位盡其職有其樂無其難其才智有足<lb/>
稱者今再考績來京師有司以為稱使復任焉吾友龍公<lb/>
<pb n="KR4e0095_WYG_020-25a"/>
常康孟嘉者皆其戚也相與錢送於文明門外而謂予<lb/>
宜以言贈之予固喜其職之修而能樂也故為序以贈<lb/>
之如此<lb/>
　　　送哀判官赴劍州序<lb/>
興宗哀氏為萬安故家始以行能稱於鄉洪武中舉秀<lb/>
民授浙之眉山廵檢既又調廣東之凌禄廵檢廵檢以<lb/>
禁盗為職興宗能勤其官不肯興事以病民又㢘潔不<lb/>
茍取故所至民愛之而盗亦衰息以此見譽於士大夫<lb/>
<pb n="KR4e0095_WYG_020-25b"/>
其罷凌禄而歸京師凌禄之人有常從興宗者慕興宗<lb/>
㢘平不忍棄送至嶺下欲有所獻遺然不敢白興宗告<lb/>
其家人曰異時有官於吾凌禄者常以盗賊事牽連病<lb/>
民以取貨民苦之今公在官三年民無擾又未嘗有取<lb/>
於民今之去恐於貲不足我有珠為獻盖誠愛公非有<lb/>
所干也幸以白之興宗召語之曰吾為吏愛人守已固<lb/>
其職誠嘉爾意不願受也固謝遣之興宗至京授太平<lb/>
門税課局大使能不變易所守而益勤今監察御史蕭<lb/>
<pb n="KR4e0095_WYG_020-26a"/>
孟常與興宗同鄉里嘗為予言如此相與嘉歎之今年<lb/>
春朝廷下詔求賢凡位不稱才者皆得薦舉於是湖廣<lb/>
按察僉事朱與言以興宗應詔徵至北京吏部試在優<lb/>
等超授劍州判官孟常與其同列御史鍾旭皆喜興宗<lb/>
之見甄㧞也求士大夫作詩送之而求予為序予謂古<lb/>
之人居其位必思盡其職故上而公卿大夫所謂輔主<lb/>
而庇民下而牛羊倉廪之執事亦必曰㑹計當牛羊遂<lb/>
而已非以為己利也後之人則不然居髙位而為民所<lb/>
<pb n="KR4e0095_WYG_020-26b"/>
望乃思所以盡其職其或在下僚則放然自棄無復顧<lb/>
藉其能確然自守者盖甚少如是民安有不病故有若<lb/>
興宗者宜為人之所重也興宗今佐一州其政之所施<lb/>
視昔為加大焉所以自持其身者亦惟昔而已㢘則公<lb/>
公則明以此居官治民民惡得而病乎朝廷明黜陟之<lb/>
典以課吏之賢否興宗勉之尚有以處興宗者故於其<lb/>
行為序其昔之所處者如此以贈之且以告其州之人<lb/>
使知興宗必能安己也興宗其有以副吾望哉<lb/>
<pb n="KR4e0095_WYG_020-27a"/>
　　　送金武伯序<lb/>
新淦金武伯文淵閣大學士兼翰林學士金公㓜孜之<lb/>
仲子也去年省親来京師而公以扈蹕駐隂山未歸武<lb/>
伯與予輩相徃来視之盖抱英偉之才負邁徃之氣其<lb/>
言談舉止皆有非衆人之所可及者予愛之及公既歸<lb/>
武伯朝夕侍左右聽訓戒所以奉顔色娛悦心志調適<lb/>
起居者皆能盡其道公是之而士大夫亦莫不慶公之<lb/>
有令子也夫子弟之賢者豈盡其生質之美哉世澤之<lb/>
<pb n="KR4e0095_WYG_020-27b"/>
厚家教之立有以致然也予㓜時則聞之父師知有雪<lb/>
崖先生者以清徳正學教授金川玉笥之間其訓諸生<lb/>
必以堯舜文武周公孔子之道所謂仁義忠信孝慈友<lb/>
弟未嘗一日去於口而違於心學者翕然師尊之盖公<lb/>
之尊府也予恨不得拜焉及竊禄於朝從公遊者二十<lb/>
年其奥博之學温恭之徳雄深典雅之文章所以成於<lb/>
已及於人載於制書而施之中外凛然配古作者其澤<lb/>
之所鍾教之所立豈偶然哉宜乎武伯之為賢子孫也<lb/>
<pb n="KR4e0095_WYG_020-28a"/>
嗟夫士大夫之家孰不欲子孫之盡賢哉然而有不能<lb/>
然者非以所積所教有未至故邪故視其前人之善則<lb/>
其子孫之賢可知矣且予聞之武伯之兄昭伯既以明<lb/>
經舉於鄉駸駸又貴顯矣武伯其尚繼之哉此固士大<lb/>
夫之所望也武伯以公命歸其鄉中書舎人許鳴鶴等<lb/>
作詩以送之而屬序於予予故書其所以嘆美期待於<lb/>
武伯者以冠其端云<lb/>
　　　送麻教諭考滿赴京序<lb/>
<pb n="KR4e0095_WYG_020-28b"/>
縉雲麻永平先生為萬安縣學教諭既滿将詣京師而<lb/>
吾邑教諭朱先生仲言與之有連也因予親丈陳公仲<lb/>
亨道其善且求予文以送之盖麻先生始為太學生以<lb/>
經行修明選授教官歴鉛山<hi>缺</hi>　永豐萬安四縣所至<lb/>
人敬禮之而予未識也予前在翰林時永豐之賢登進<lb/>
士官京師者多辱顧予每論教事則稱麻先生因是而<lb/>
知其為有學行者也况重以今之言邪夫既有學行而<lb/>
教又有成績則其美著矣何待於予言而予言又豈足<lb/>
<pb n="KR4e0095_WYG_020-29a"/>
以張麻先生哉雖然予與麻先生皆業是也其道同則<lb/>
其言将無不同故予願有進焉夫世之用人與人之見<lb/>
於用者有二政與教而已矣政所以行道教所以明道<lb/>
也政之所施即其教之所成施於彼者有宜有不宜即<lb/>
教於此者有善有不善也教之盡善則其所施者皆宜<lb/>
凡天下之人得䝉至治之澤者皆教道有以成人之賢<lb/>
故也故教官雖卑禄雖薄而公卿大夫及士庶人莫敢<lb/>
不加禮以道在是也教官之職誠重矣今國朝之制凡<lb/>
<pb n="KR4e0095_WYG_020-29b"/>
縣學教諭滿九年有進士三人以上則陞之府學為教<lb/>
授教授滿九年有進士九人以上則陞之太學為博士<lb/>
助教所以奨教官成賢才以善天下可謂至矣然位益<lb/>
進則教之所及益廣而人之責望益衆君子於此可不<lb/>
加慎乎夫卓犖竒偉之士所在皆有也然所以成其徳<lb/>
而達其才者固在於此其人之賢否行事之是非教官<lb/>
之美刺繫焉教之可不慎哉教之之道以身率之而已<lb/>
麻先生為教諭九年其成賢才固多矣今之去其陞擢<lb/>
<pb n="KR4e0095_WYG_020-30a"/>
可必也使其所遇之人皆己孝弟忠信明達豈弟麻先<lb/>
生可以優游而樂矣茍有未然則其可自暇哉故予願<lb/>
其加慎也予為此言者誠欲其道之大顯於時以不負<lb/>
朝廷教學之意且以示重麻先生而非以為厲也使徒<lb/>
以言相夸詡而己則非君子愛人之道矣而亦豈所以<lb/>
命予之意哉姑以是贈麻先生他日相見尚當質其何<lb/>
如也<lb/>
　　　髙坪郭氏族譜序<lb/>
<pb n="KR4e0095_WYG_020-30b"/>
髙坪郭氏族譜者譜郭氏之居髙坪者也郭氏系出唐<lb/>
汾陽王子儀始自萬安符竹徙焉居髙坪者十世歴三<lb/>
百年而猶以聞望臨一卿盖衣冠文物不絶也予前識<lb/>
泰禹而知其孝行與其母之㢘節既又知承烈承宣承<lb/>
勛承祚諸兄弟及其姪紹文紹賢紹沂紹偉皆表表可<lb/>
敬愛何郭氏子孫之多賢也豈非詩書仁義之澤逺哉<lb/>
譜之作始自泰禹至今而増修之厚矣其用心也夫譜<lb/>
所以明尊卑辨疏戚盖故家大族非特以貴富顯聞而<lb/>
<pb n="KR4e0095_WYG_020-31a"/>
已正倫其本也尊卑之不明疏戚之不辨使尊者反卑<lb/>
卑者抗尊疏可以踰戚戚者反視如路人則奚貴於故<lb/>
家大族哉此譜之所以不可不作也雖然故家大族而<lb/>
亂其倫者有矣自元以来兄子其弟祖子其孫徇一世<lb/>
之私情而亂萬世之大分以國俗而變華風其後世子<lb/>
孫知其非而反之者有矣因仍其舊以誇大争髙者亦<lb/>
有矣衛出公蔑其父而禰其祖此孔子所以急於正名<lb/>
也然則若此者奚可哉髙坪之始祖為子髙子髙之子<lb/>
<pb n="KR4e0095_WYG_020-31b"/>
長興宗興宗興三子叔鼎叔琦叔玉叔鼎子衡甫衡甫<lb/>
三子文可仁可功可而叔琦叔玉皆無後衡甫不忍二<lb/>
父之絶世也以仁可為叔琦孫功可為叔玉孫夫謂之<lb/>
孫以主其祀斯可矣直謂之子以繼其世進而儕之於<lb/>
父不可也今郭氏之譜所以傳載者甚明其不以一時<lb/>
之私情而亂萬世之大分也可知矣夫倫理正恩誼篤<lb/>
隆然愛敬之施熈然禮義之洽所謂故家大族而克篤<lb/>
其慶豈不在斯乎郭氏之子孫尚加厚焉則其福澤将<lb/>
<pb n="KR4e0095_WYG_020-32a"/>
無己也因其求予言故為之序如此云<lb/>
　　　送簡知府之任序<lb/>
天下之郡以百數大者治三二十邑其次則十餘小者<lb/>
亦不減五六則土地之廣人民之衆可知矣以土地之<lb/>
廣人民之衆而所以安樂之者惟懸於太守則太守職<lb/>
任之重又可知矣故夫上之人必擇寛厚㢘敏者而任<lb/>
之然後能以安乎下受其任者亦必以寛厚㢘敏而為<lb/>
之然後能以副乎上上下交盡其道而民治矣不然則<lb/>
<pb n="KR4e0095_WYG_020-32b"/>
上雖有興治之政下雖有望治之情盖亦難矣可不慎<lb/>
歟我國家以仁厚之澤休養元元擇守令以付之而天<lb/>
下之治久矣今天子仁聖益精於治而於守令尤加慎<lb/>
焉故克當是任者士大夫以為榮都察院經歴簡彦真<lb/>
之出為衢州衢州姑蔑之墟也其所治五縣環其地千<lb/>
餘里其民固多其治固久矣而彦真又當時所謂寛厚<lb/>
㢘敏者今知衢州吾知上不失任民不失望上下之道<lb/>
盡而其治盛矣盖所謂有其榮而無其難者也雖然吾<lb/>
<pb n="KR4e0095_WYG_020-33a"/>
於彦真竊有説焉夫民之所欲無窮而吏之所行不能<lb/>
皆如其願故善柔者之所喜剛黠者之所不便也彦真<lb/>
毋徇也毋矯也惟其公而已矣此吾望於彦真者也茍<lb/>
剛而吐之柔而茹之或徇也或矯也非吾所望於彦真<lb/>
也彦真既行監察御史歐陽和合諸大夫賦詩以送之<lb/>
而予為之序如此云<lb/>
　　　送劉僉憲歸四川序<lb/>
刑科給事中王君鐸為予言四川按察僉事劉君之賢<lb/>
<pb n="KR4e0095_WYG_020-33b"/>
曰劉君名敬字孟直初以明經取進士擢拜監察御史<lb/>
有能譽大臣薦之遂有僉憲之拜其為人平恕不苛不<lb/>
刻以此臨民民徳之松潘生番嘗弗靖君徃撫諭俾安<lb/>
分毋作過生番服其徳皆順從邊鄙無事其見信於蠻<lb/>
夷又如此誠可謂賢也今考績課最而歸鐸輩蜀人知<lb/>
其行不誣願求一言以為贈予嘗謂天生斯民不能以<lb/>
自治是以付之天子天子不能以獨治則付之郡縣之<lb/>
吏而統之布政司然吏不能皆賢而施之民者不能以<lb/>
<pb n="KR4e0095_WYG_020-34a"/>
皆善於是為設按察司以察吏之賢否必欲其有以惠<lb/>
民而不至於病民所繫盖重矣然或者謂按察司當以<lb/>
嚴馭吏操切檢制使之有所憚而不敢縱則民庶㡬受<lb/>
惠而可以不病是則然矣若或失之過則苛暴刻薄之<lb/>
令行焉苛暴刻薄之令行而詭欺誕謾之俗滋求免於<lb/>
吏議且不暇何暇誠心為民計哉是故君子以平恕為<lb/>
本平者坦然無私之謂恕者推已及人使之截然各得<lb/>
其分之謂也夫以坦然無私之心施之於政事使斯民<lb/>
<pb n="KR4e0095_WYG_020-34b"/>
皆得其平而無不安其分者此大學所謂絜矩平天下<lb/>
之道也而謂劉君能之劉君之賢誠逺於人矣則為僉<lb/>
憲也何有今之歸篤是而不變豈但有徳於蜀人取信<lb/>
於蠻夷進而上之其施又有大者矣劉君勉之<lb/>
　　　送李太守序<lb/>
清河淮安屬邑其地西南皆距河河中之舟之達於兩<lb/>
京與之乎四方者首尾相接也予友李信圭治清河其<lb/>
心一以愛民為主小大之事未嘗有一厲民民知其心<lb/>
<pb n="KR4e0095_WYG_020-35a"/>
之愛已也亦未嘗有一違其意事皆辦治於是信圭之<lb/>
名與上下之舟並馳達於兩京旁及於四方而人莫不<lb/>
知其賢信圭為令九年朝臣薦之陞蘄州知州清河之<lb/>
人聞知皆大戚曰李公吾父也今去孰能子我哉争號<lb/>
籲乞留上重違民志命還清河以知州掌縣事清河人<lb/>
乃大喜若饑而得食寒而得衣也至是治縣又三年考<lb/>
績来北京予與之别久矣既相見而喜問之曰縣民素<lb/>
孚當不勞而治亦有樂乎信圭愀然曰去年飛蝗為災<lb/>
<pb n="KR4e0095_WYG_020-35b"/>
民食不足皆吾為守令者之咎也今尚慮有遺育為民<lb/>
患日夜憂之思所以弭之者民樂然後吾可樂也予於<lb/>
是而益信其賢守令民之父母當子視其民而欣戚同<lb/>
之世之能若此者盖少矣不魚肉之資則秦越之視惡<lb/>
在其為民父母也信圭之憂緣於愛愛之深則憂之切<lb/>
憂之切則謀之至民患庶其弭矣彼資之為魚肉而秦<lb/>
越人視之則何能有概於其心古之君子思民之溺猶<lb/>
已溺之民饑猶已饑之今信圭之憂樂在民不在已其<lb/>
<pb n="KR4e0095_WYG_020-36a"/>
亦猶是心哉信圭持是心不少變豈獨清河之民賴之<lb/>
若加擢而大行焉亦舉是而措之爾予尚有望於信圭<lb/>
也鄉邑仕者屬予言贈其歸遂書以為贈<lb/>
　　　贈蒋郎中序<lb/>
國朝統理萬邦仁漸義洽無有逺邇悉庭悉臣而麓川<lb/>
思任發獨悖皇化侵畧諸夷驚我邊鄙上猶冀其悔罪<lb/>
命少出兵撫定之几再徃不服於是上赫然怒諭羣臣<lb/>
曰惟此蠻冦受我祖宗恩徳世修職貢今忽敢爾豈以<lb/>
<pb n="KR4e0095_WYG_020-36b"/>
朕為不忍誅之邪即發禁旅簡督府大臣命定西伯蒋<lb/>
公貴總率徃討之又詔兵部尚書王公驥徃總督軍務<lb/>
文武吏士用命不用命皆得誅賞之王公既受詔擇廷<lb/>
臣之賢者以自随而太僕少卿李君蕡郎中侯君璡楊<lb/>
君寧主事蒋君琳皆在行既至邊大将以下皆㑹王公<lb/>
為定計䇿決攻取之宜分命諸君徃督戰遂麾兵渡江<lb/>
入賊境殱其伏兵所過諸砦如破竹上江寨最堅賊恃<lb/>
以為唇齒力攻破之斬獲不可計遂引兵深入凡髙山<lb/>
<pb n="KR4e0095_WYG_020-37a"/>
宻林賊皆置兵拒守為不可㧞之計諸将乘勝士卒亦<lb/>
自奮賊不能支皆敗走遂抵賊巢圍之賊驅象出戰射<lb/>
以强弓勁弩象反自蹂踐又大敗㑹日暮風起命以火<lb/>
攻賊衆擾亂官軍乘以入盡鋭攻之兇渠逆黨被鋒刄<lb/>
投崖谷溺江水而死者盖㡬於盡矣遂覆其巢穴而歸<lb/>
是役也大将以智勇奮其諸将士皆協力一心以克有<lb/>
成功然㣲王公之見㡬明決信賞必罰足以得人死力<lb/>
諸君擐甲胄冐矢石督率奨勵之勤而欲有所立盖難<lb/>
<pb n="KR4e0095_WYG_020-37b"/>
矣或以裴度平蔡比王公當時僚佐如馬總李正封輩<lb/>
皆竒偉不常而諸君似之予謂平蔡易今平賊難天時<lb/>
地利人事既不可同日而語若其談笑賦詠之適與今<lb/>
之躬履行陣出入死生之際以效其尺寸其事之安危<lb/>
情之苦樂可想矣予是以知其難也師還論功封賞各<lb/>
有差而蒋君遂陞為郎中其鄉友潘進學深為喜求予<lb/>
文以華之予念昔與其尊府侍郎公交最厚故備為之<lb/>
書以見成功之難欲其永保之而益進於逺大也且使<lb/>
<pb n="KR4e0095_WYG_020-38a"/>
後世有考焉爾<lb/>
　　　贈潘郎中致仕序<lb/>
兵部郎中潘忠士敬嚴州人始自大學生擢為工部主<lb/>
事以憂去服除改北京行部行部廢又改兵部滿九年<lb/>
遂陞郎中其在工部以能其官得名既而所歴皆有名<lb/>
及為郎中而名益顯朝廷寵嘉之初賜勅命又賜之誥<lb/>
命再以所居官封贈其父而又及其母榮亦至矣今為<lb/>
郎中又九年當陞秩正四品乃自謂老病求致仕吏部<lb/>
<pb n="KR4e0095_WYG_020-38b"/>
重其為人欲留之即復上章請於朝許焉夫君子之仕<lb/>
以行道也而道之行與否則繫於其身身果强也然後<lb/>
能修政立事以盡其道之當然不然雖欲勉焉以自效<lb/>
而力有不逮如是而謂無所茍者盖難矣是故君子之<lb/>
至於斯也則必乞身而退聖明在上亦從人之欲而不<lb/>
强其所不能此之謂臣行義君行仁太平之盛觀也今<lb/>
之老且病者盖有矣其能果於去如士敬者不多也然<lb/>
則士敬其誠賢於人也哉嚴州故桐廬郡漢嚴先生之<lb/>
<pb n="KR4e0095_WYG_020-39a"/>
釣臺在焉先生髙風清節卓然照映千古士之貪位慕<lb/>
禄茍得無恥者至是誠愧於先生若士敬之歸庶㡬可<lb/>
以無愧矣予聞浙東之水至桐廬為最清深沉洞澈俯<lb/>
見砂礫而地多大山磅礡秀整有良材出焉其田皆沃<lb/>
壤宜秔稻凡所以資民用者悉充足而有餘故其君子<lb/>
則忠信而好文小人則惇本尚實而無慕於其外風俗<lb/>
之美他郡莫加焉士敬有冠紱之榮為鄉邑之望既有<lb/>
以悦其耳目順適其志意而又有故人賔客觴酌而徃<lb/>
<pb n="KR4e0095_WYG_020-39b"/>
還其樂可勝言哉此皆朝廷之賜不可忘者也故予為<lb/>
贈行序而相與道之<lb/>
　　　送蘇州府同知邵侯序<lb/>
初邵侯之通判蘇州也有善政及民民徳之惟恐其或<lb/>
去及秩滿朝京師衆皆號於太守某請留之太守亦深<lb/>
惜邵侯具以聞上嘉其能獲乎民陞為同知而還之蘇<lb/>
州蘇州之民既喜得賢守而又喜得侯服其教令郡不<lb/>
勞而治蘇為畿内大郡天下之郡莫加焉民事之殷十<lb/>
<pb n="KR4e0095_WYG_020-40a"/>
倍於他郡為長貳者非才賢而欲事無不集民無不懐<lb/>
盖難也蘇之治久矣侯之才賢與其佐理之功盖可以<lb/>
想見今又以考最而歸宜為之喜者益衆喜之者何嘉<lb/>
其舊績之成而望其新功之顯也予嘗謂治民者貴有<lb/>
孚於民民心既孚則何施而不可侯在郡十餘年其心<lb/>
之所存民知之民情之所好惡侯亦靡不聞者晁錯謂<lb/>
三王之治民與其所好去其所惡而已侯之所施宜無<lb/>
易此者辟之駕輕車就熟路不待問而知用已試之方<lb/>
<pb n="KR4e0095_WYG_020-40b"/>
而収必然之效亦不待賛而成也然古之君子之自愛<lb/>
其身與篤於愛人者必因所至而勉其所未至不但已<lb/>
也衛武公為周卿士其年九十五矣猶求箴儆於國韓<lb/>
侯受命於周以臨民矣仲山甫猶以夙夜䖍共為勉宜<lb/>
其徳業之久且大也後之人或不然謹於始者有矣而<lb/>
怠於終者亦不少君子盖深惜之以侯之才賢其所以<lb/>
自愛其身宜無愧於古之君子徳業之逺大可冀矣予<lb/>
為贈言而及此者亦篤於愛人之意侯名諶字信之四<lb/>
<pb n="KR4e0095_WYG_020-41a"/>
明人求予言為贈者儀制郎中余麟也<lb/>
　　　送彭御史序<lb/>
學校治天下之本也何謂治天下之本盖治天下必本<lb/>
於賢才而賢才者學校之所由出也學校之政修然後<lb/>
有以成其徳達其才舉而用之則治具張治功盛矣故<lb/>
曰學校治天下之本也國家建學校将百年董其事者<lb/>
藩憲大臣郡縣守令之職也亦既得人以為用矣先皇<lb/>
帝加意學校諸道皆設風憲官一員俾專理焉勉其徳<lb/>
<pb n="KR4e0095_WYG_020-41b"/>
業之進示以聖賢之凖制其過引其不及使必底於成<lb/>
而足以興治然後已於乎今之學乃昔之學也昔既有<lb/>
其效矣今又若是焉豈所以期其成者尤欲有加於昔<lb/>
也歟然則今之風憲官以専理學校為務者又所以為<lb/>
成賢才之本也君子之於道固當以身任之而治天下<lb/>
之本又繫於其身豈不尤重也哉然君子所以勝重者<lb/>
無他亦務道而已聖人之道自倫誼之大至於日用事<lb/>
物之細莫不有焉體之於身而達之於用言其言也行<lb/>
<pb n="KR4e0095_WYG_020-42a"/>
其行也小大不違而表裏無間則風之所及自有不令<lb/>
而從不言而喻者盖君子之身又所以為教之本也如<lb/>
是則其成可㡬矣彼從事於法制之嚴拘檢之宻徳則<lb/>
未著而刑數加焉欲以興其亹亹之勤収其翼翼之功<lb/>
盖難矣予郡彭君朂為監察御史専理南京畿内諸學<lb/>
事彭君初為教官有成績盖能以身為教者及當是任<lb/>
莫不推君為善教其教之成亦有加於昔君子謂其無<lb/>
愧於是官今考績而歸翰林編修江寧倪謙輩嘗受教<lb/>
<pb n="KR4e0095_WYG_020-42b"/>
於君求予言贈之予故為言其所繫之重如此或者其<lb/>
尚可取也<lb/>
　　　贈尚寳卿朱君序<lb/>
正統七年五月尚寳司丞朱君用和在位九年矣吏部<lb/>
以其績當陞然侍近之職不敢儗具以聞天子以為尚<lb/>
寳卿命既下在朝之臣皆為喜謂朱君之得於上者厚<lb/>
也盖尚寳置官有三其長為卿其次為少卿又其次為<lb/>
司丞昔之為司丞者滿九年然後得為少卿為少卿滿<lb/>
<pb n="KR4e0095_WYG_020-43a"/>
九年或止加禄俾復任於卿不易得也卿之品視諸曹<lb/>
郎中少卿視員外郎郎官之秩已貴矣然視此之卿與<lb/>
少卿奉寳璽典符瑞依日月之光託霄漢之上其親宻<lb/>
華要不言可知也故卿雖五品然不肯輕以畀人觀於<lb/>
昔可見矣今朱君自丞而峻陟為卿盖前數十年所未<lb/>
有豈非受恩之厚哉宜乎諸公皆為喜也朱君崇明人<lb/>
有秀偉之質有通敏之才有謙慎之行其始遊邑庠用<lb/>
能書徵入舘閣與修永樂大典書成升太學又被選入<lb/>
<pb n="KR4e0095_WYG_020-43b"/>
翰林未㡬擢户科給事中轉中書舎人遂為丞於尚寳<lb/>
歴事四朝未嘗一日去左右今之進位亦豈非能修其<lb/>
職有以取信於上而然歟予在翰林乆矣凡朱君之所<lb/>
敭歴予皆能知之而君亦辱與予遊則予今為君喜又<lb/>
豈在諸公下哉盖嘗聞之君子之與為友也貴乎有以<lb/>
輔益之輔益之者勉其徳業之成也尹吉甫之贈韓侯<lb/>
曰夙夜匪懈䖍共爾位䖍共者敬之謂也夙夜不忘乎<lb/>
敬而徳不進業不修未之有也徳進業修則豈止於尚<lb/>
<pb n="KR4e0095_WYG_020-44a"/>
寳卿而已哉中書舎人宋懐輩亦嘗從君遊盖亦喜幸<lb/>
之尤者也求予言以致其意故書以授懐俾以為君贈<lb/>
云<lb/>
　　　送祠祭員外郎張聲伯致仕養親序<lb/>
聲伯名錞上海人自入太學官京師於今三十餘年母<lb/>
宜人在堂食其禄夀已踰八十聲伯亦既六十餘矣嘗<lb/>
自謂聰明日衰疾病浸加雖欲勉修其職而力有不逮<lb/>
况髙年之母之足念哉聖明在上俊乂麻列使錞免於<lb/>
<pb n="KR4e0095_WYG_020-44b"/>
曠官之譏而得以餘年奉其母豈獨錞之願遂哉皇上<lb/>
逮下之仁真與天地同其大矣遂具疏以聞上察其情<lb/>
許焉郎中王賔軰篤同僚之誼雖不快於其去而不可<lb/>
留也乃来請予文贈之予謂人道之大忠孝而已處則<lb/>
孝於家仕則忠於國此理之當然也君子豈不欲兼盡<lb/>
哉而卒有不得兼者盖欲兼盡者其心也不可得而兼<lb/>
者其勢也昔之人有勇於棄母而急於得君者其功業<lb/>
非不盛也然於母不得盡其道君子深有憾焉故嘗以<lb/>
<pb n="KR4e0095_WYG_020-45a"/>
為人之於是以義揆之而已矣忠以事國而不顧其親<lb/>
仕者所宜也國家之倚頼而其身又足以有為如郭令<lb/>
公裴晉公者則豈可一日去位哉雖不顧其親可也若<lb/>
非具瞻之位輕重休戚不繫焉以老病難强之身又有<lb/>
衰暮可懼之親然猶貪戀不去自謂於忠孝無少間然<lb/>
者予未之信也如是則於義何如哉今聲伯自顧其身<lb/>
之衰不能舉其職恐負上任使又念母之齒日加而不<lb/>
足於養切切求去此固義之所可也其於忠孝君子當<lb/>
<pb n="KR4e0095_WYG_020-45b"/>
有能辯之者尚益慎乎其終也哉義君子以為質也廓<lb/>
而充之至於不可勝用然後無愧於君子此尤於聲伯<lb/>
有望焉故書以贈之<lb/>
　　　宜興吳氏所藏諸公翰墨序<lb/>
詩文書劄共一巻凡二十九通前元及國初諸名公之<lb/>
作宜興吳景春氏所集也吳氏於宜興為大家在元時<lb/>
以貲富名鄉里而尤以率禮蹈義有名諸公間諸公顯<lb/>
人過宜興者多能至其家其所以欵洽送迎必恭禮中<lb/>
<pb n="KR4e0095_WYG_020-46a"/>
儀節故譽望日起嵗改月化不復如曩時獨景春之好<lb/>
賢樂善猶有前人之遺風故於諸公翰墨裒取而珎襲<lb/>
之既類成巻遣其子某持来京師屬予序予生也後不<lb/>
得從諸公然聞而知之者盖半焉今復得觀其翰墨雖<lb/>
風韻各不同而殷勤篤厚之意施於親戚故舊詞氣藹<lb/>
然也倪雲林一書謹於義利辭讓之堅易所謂介於石<lb/>
者其清言室記及送施彦昭修太廟樂器序二首不知<lb/>
作者為誰而其中有稱啓者豈即後詩所謂青邱生者<lb/>
<pb n="KR4e0095_WYG_020-46b"/>
乎若然則髙侍郎季廸也獨字畫不類可疑耳記中以<lb/>
清談誤晉為戒送施彦昭以為政不行辟諸琴瑟不調<lb/>
欲更化以去積弊召和氣有味哉其言也其他可資於<lb/>
已者尚多凡觀前人文字當求其深意於筆墨之外庶<lb/>
㡬有益若以目前所見者為足而不知求之非所謂善<lb/>
學者也景春嘗為予泰和今有慈良豈弟之心民愛之<lb/>
而所好如是此豈齷齪卑汙者可比哉予為之序而掇<lb/>
其大要盖欲以示其後人覽者亦有取也乎<lb/>
<pb n="KR4e0095_WYG_020-47a"/>
　　　贈石布政序<lb/>
山西古并州之域阻山而帶河内為郡縣者八九十其<lb/>
外則瞰沙漠列城堡宿重兵而守之旌旗相望亘千有<lb/>
餘里然供其糗糧給其芻豆使士馬精强守則固戰則<lb/>
勝者大抵皆山西之民也其人雖知分之所當為也而<lb/>
勉於從事州縣之吏亦知以邊餉為重不敢不盡心然<lb/>
非統以方面大臣則緩急先後有不能適其宜者故前<lb/>
此命右布政使統之乃今以病告上命大臣慎擇賢者<lb/>
<pb n="KR4e0095_WYG_020-47b"/>
徃代焉而予江西憲副石公璞適以考績在京師衆皆<lb/>
謂宜於其任具以聞上即命為山西布政使徃任其事<lb/>
石公以御史司憲臬在江西者十餘年其才髙其識明<lb/>
其心甚公而蒞事甚勤小大之獄一見而決無不當於<lb/>
人心江西之人皆敬而愛之惟恐其或去今不可留予<lb/>
深為江西惜之然邊事有所頼而民力得以紓則又喜<lb/>
山西之人之遭也予聞當七國時趙地臨邊以李牧守<lb/>
之習騎射謹烽火多間諜日殺牛享士士皆樂戰遂滅<lb/>
<pb n="KR4e0095_WYG_020-48a"/>
䄡襤破東胡降林胡置雲中鴈門代郡今大同諸處是<lb/>
也方是時趙與諸侯相攻戰資用不及牧牧之所以盛<lb/>
强者田畜而已今其地固在而人加多矣牧之遺法必<lb/>
有能講明之者石公當博而求之以獻於天子而行之<lb/>
軍中彼将帥大臣何讓於李牧而亦孰無體國之心使<lb/>
麾下之士皆田畜以時資用饒裕而軍威盛强足以安<lb/>
内攘外豈非國家之利哉山西民力庶其少紓乎夫兵<lb/>
以衛民而民為邦本其重一也有養兵之術而不行徒<lb/>
<pb n="KR4e0095_WYG_020-48b"/>
使民力殫焉謂之能體國家未見其然也詩曰逺猷辰<lb/>
告衆之所望於石公者如此予與公最故因監察御史<lb/>
歐陽洙等求贈言故書以為贈行序<lb/>
　　　送江津劉教諭序<lb/>
江津於重慶為屬邑其山水明秀故自昔産賢才今讀<lb/>
書入仕者不乏有登翰林為侍從者凡川蜀諸郡縣之<lb/>
能如江津者不多見也予邑劉季真以明經為教官久<lb/>
矣今得江津教諭其叔父崇本為刑部主事有名喜其<lb/>
<pb n="KR4e0095_WYG_020-49a"/>
得江津而亦喜江津之士之遭也思見其教之成来請<lb/>
予文贈其去憶季真初領鄉薦時其伯祖孟慶甫為之<lb/>
喜予徃賀之見季真謹重好學其言行不妄予之喜加<lb/>
焉今其為教官果不愧於其職予尤為孟慶甫喜之惜<lb/>
孟慶甫不及見也予邑之士為教官者二三十人其年<lb/>
與季真皆不相上下而皆能振奮有立况季真之學素<lb/>
力效素著又有崇本勵其進則予於贈言可已邪夫賢<lb/>
才者治天下之本而自學校成之今之責望於學校不<lb/>
<pb n="KR4e0095_WYG_020-49b"/>
可謂不重也故慎選俊秀擇師儒使講學其中而又専<lb/>
置風憲官以督勵焉盖欲人人皆賢出而用之皆足以<lb/>
興道致治則為師弟子者将何以稱上意哉朝夕相與<lb/>
講聖人之道所以修已治人者自倫誼之大至於日用<lb/>
事物之常必身體力行本於身刑於家以及於鄉黨州<lb/>
閭而皆踐其實焉由是而見於文辭以進於有司而獻<lb/>
於天子列之於庶位推其所學施之天下之民使皆得<lb/>
其所而天下治矣究夫所以致是者實本於教官是教<lb/>
<pb n="KR4e0095_WYG_020-50a"/>
官者乃治天下之本所由成也其所繫誠重季真盖知<lb/>
之矣而崇本猶欲加勉焉其意豈但為江津之士哉所<lb/>
望於季真者盖逺且大季真勉之則進於福禄榮名當<lb/>
益盛此亦予所望於季真者故書以贈之<lb/>
　<lb/>
　<lb/>
　<lb/>
　<lb/>
<pb n="KR4e0095_WYG_020-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　抑菴文後集巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>抑菴文集巻九</head>
    <p>
<pb n="KR4e0095_WYG_009-1a"/>
欽定四庫全書<lb/>
　抑菴文集巻九　　　　　　明　王直　撰<lb/>
　　墓銘<lb/>
　　　劉先生墓誌銘<lb/>
先生諱鎬字武性系出漢楚孝王囂五季之末由金陵<lb/>
徙居泰和東門世為大家至先生又徙居龍泉五世祖<lb/>
天定宋理宗時取進士為著作郎出知寳慶府以卒髙<lb/>
祖崇甫岳陽軍節度推官曽祖昌武以長子明叟貴贈<lb/>
<pb n="KR4e0095_WYG_009-1b"/>
同知吉安路總管事封彭城郡伯騎都尉祖堅叟廣州<lb/>
路學正考允中洪武壬子領鄉薦授安逺縣學教諭以<lb/>
母喪不赴洪武甲子又舉教官至京試詔書一道稱㫖<lb/>
授翰林檢閱辭以疾改廣西慿祥巡檢先生其次子也<lb/>
幼喪母哀慕如成人從尊府允中先生習舉子業迥然<lb/>
出儕輩允中先生既沒於慿祥慿祥在廣西窮處與交<lb/>
趾接境風氣既殊人跡罕及先生以不得歸骨為恨毎<lb/>
一念之輒悲慟鄉先生晏彦文知而憐之欲成其志乃<lb/>
<pb n="KR4e0095_WYG_009-2a"/>
言於廣西藩憲大臣使聘為臨桂縣學訓𨗳先生以疾<lb/>
辭職而徃授經焉因以其情告之郡博士陳廷器廷器<lb/>
為達於㕘議班公班公嘉其孝假以公事徃焉先生至<lb/>
慿祥求之客塚纍纍荆棘中莫可辨識允中先生在任<lb/>
時所養家僮劉四者既轉入交趾而蠻夷殊俗莫有知<lb/>
其墓先生日夜環而哭幾欲無生既數日忽劉四従暮<lb/>
來若有慿之者因得知其處啓視故衣衾宛然又刺血<lb/>
驗之誠是遂負骨歸𦵏然猶恨昔者不得躬侍疾營醫<lb/>
<pb n="KR4e0095_WYG_009-2b"/>
藥故乆而猶悲若先生庶㡬能永慕者矣先生得家學<lb/>
之懿於經史子集皆研窮其理而樂以教人門人弟子<lb/>
官太學登憲府仕州縣者比比而先生亦頽然老矣永<lb/>
樂丁酉廣西聘與考試人服其公性豁達好施賑人匱<lb/>
乏惟恐不及至有託其妻孥者則護視賙給如骨肉與<lb/>
人交未嘗以盛衰易意其内行既充而施於外者類如<lb/>
此平生攻古文今有文集<hi>缺</hi>巻以永樂十六年二月廿<lb/>
二日卒享年六十四娶郭氏龍泉秀州郭徳宣之女有<lb/>
<pb n="KR4e0095_WYG_009-3a"/>
淑徳婦道母儀為宗族楷法先以永樂十五年十二月<lb/>
廿二日卒子一人曰滋讀書為士人女二人長未行㓜<lb/>
適儒學生彭<hi>缺</hi>滋以某年某月某日奉葬其父母于某<lb/>
所而以狀來求銘直之髙祖母則滋之髙祖姑也且允<lb/>
中先生之葬直先考瓊州公實銘之則直何敢自愛其<lb/>
不腆之辭乎乃序次而為銘銘曰徳足以植身而篤于<lb/>
其親學足以淑人而惠于困貧有蔚者聲有炳者文昭<lb/>
以予銘愈久彌新<lb/>
<pb n="KR4e0095_WYG_009-3b"/>
　　　先考中憲大夫肇慶府遷葬誌<lb/>
嗚呼直先考中憲公有重厚之資有奥博之學有淳懿<lb/>
之徳有宏偉之文有辨治之才有恢大之量其在鄉則<lb/>
為名儒其仕為廣東按察司僉事為工部主事為瓊州<lb/>
知府則為名宦其所樹立卓然在人耳目不可誣也葢<lb/>
自先曾祖則堂府君先祖竹亭先生世積忠厚故自先<lb/>
考發之而表表愈偉也其自瓊州丁先祖母李氏夫人<lb/>
憂服闋赴北京改授肇慶知府有疾未行以永樂十四<lb/>
<pb n="KR4e0095_WYG_009-4a"/>
年七月初九日卒於萬寳坊直所居之官舍享年七十<lb/>
五時直為翰林脩撰而兄信行敏行侍兄弟攀號五内<lb/>
分裂跼天蹐地無所控訴乃奉柩南還以是年十一月<lb/>
廿三日禮𦵏於千秋鄉新山大嶺之麓文淵士大學士<lb/>
胡公廣實銘于墓直兄弟不孝不謹不能擇土地之宜<lb/>
致有潤濕之害猶幸未及柩中乃以永樂十九年十二<lb/>
月十九日具棺衾衣物啓壙敬易之以是月<hi>缺</hi>日遷祔<lb/>
雲亭鄉聶家山七世祖妣胡孺人墓右嗚呼直兄弟不<lb/>
<pb n="KR4e0095_WYG_009-4b"/>
孝不謹致兹遷易其罪深重不可容逭尚望靈魄永安<lb/>
於此以福利我後嗣先考姓王諱泰字伯貞别號止庵<lb/>
學者稱為止庵先生敢明著之千萬世之後陵谷遷易<lb/>
或有可徴俾勿壊第二子直泣血誌盖時為翰林侍讀<lb/>
丁繼母蕭夫人憂居家云奉議大夫浙江提刑按察司<lb/>
僉事契家生郭公緒填諱<lb/>
　　　彭學禮墓誌銘<lb/>
宣徳元年十二月初一日泰和桃源處士彭學禮以疾<lb/>
<pb n="KR4e0095_WYG_009-5a"/>
卒于家年五十四其子俊領廣東鄉薦㑹試于禮部訃<lb/>
聞驚慟幾絶即日治任将歸哭而告予曰俊不幸以科<lb/>
舉自累而逺去吾親然俊之來也吾親實康強無恙其<lb/>
所以教俊者備至孰知去不二旬而禍變如此俊既不<lb/>
能躬醫藥親殯斂若葬又不得銘以昭潜徳之光則不<lb/>
孝之罪益大矣敢以為請予與彭氏世有連不可辭處<lb/>
士諱<hi>缺</hi>學禮其字也自少能知孝弟大父直方父叔温<lb/>
篤愛之及壮至老益謹厚自持不肯為非禮人或以非<lb/>
<pb n="KR4e0095_WYG_009-5b"/>
禮加之亦隐忍不校然亦卒莫能勝也治家勤儉井然<lb/>
有條法常業之外不茍求妄取嘗一㳺嶺海青徐之間<lb/>
既歸不復出曰逺遊廣覽固丈夫之事然為一鄉善人<lb/>
亦足矣日教其子使讀書為學而與宗族鄉黨婆娑嬉<lb/>
游囂囂然自得也永樂癸夘俊游廣東因領薦而歸則<lb/>
告之曰汝始預薦書當益勤學不然不足以立身爾其<lb/>
慎之及俊赴春官教以事上取友之道尤切俊亦勉承<lb/>
其教未及成名而處士卒矣此俊之所以痛恨不能已<lb/>
<pb n="KR4e0095_WYG_009-6a"/>
也初娶同里任氏保沖之女甚有婦道生俊女一嫁曽<lb/>
迪先處士八年卒葬桃源所居之東今年<hi>缺</hi>月<hi>缺</hi>日啓<lb/>
封合窆焉再娶蕭氏生傑孫男一曰鎡憶予為童子時<lb/>
嘗從先考瓊州府君以嵗時過桃源拜其大父父皆質<lb/>
厚端確有古君子之風退而従處士兄弟游亦藹然相<lb/>
親也今四十三年而見彭氏三易世矣嗚呼可勝悲哉<lb/>
銘曰彭氏之先以徳植家處士承之質而弗華孝弟儉<lb/>
勤宜顯且遐今其已矣君子之嗟<lb/>
<pb n="KR4e0095_WYG_009-6b"/>
　　　康紀善墓誌銘<lb/>
宣徳四年六月廿二日梁王府紀善康君孔髙謝病歸<lb/>
卒于臨清年六十其子大理評事頮考績來北京聞訃<lb/>
将歸與其兄弟卜𦵏君而泣以請銘盖君之來也主於<lb/>
予既謝病欲歸予謂君盍俟頮且及秋乃行君曰吾病<lb/>
宜去奚俟孰知去未一月而君已矣追念疇昔則君之<lb/>
墓予何可不銘君諱岳孔髙其字也自少秀偉喜學縣<lb/>
大夫擇為學官弟子與其朋友晝夜講習従蕭子尚先<lb/>
<pb n="KR4e0095_WYG_009-7a"/>
生受書經洪武丙子領鄉薦明年㑹試得祈陽教諭祈<lb/>
陽學政乆廢君至則謹繩墨教諸生有志者多樂従其<lb/>
不才者憚之誣以事調雲南永樂初以母老陳情改零<lb/>
陵縣取便道過家省焉適母病留侍九閱月有司逺問<lb/>
将寘之法太宗皇帝憐其孝宥之未幾以憂去服除改<lb/>
景陵縣所歴四學皆脩舉廢弊而教有成考滿陞南陽<lb/>
教授學舍乆弊倡優戍卒稍侵其地諸生易冠衣與狎<lb/>
處無忌憚君一切驅除磨治學用以興嘗考試四川號<lb/>
<pb n="KR4e0095_WYG_009-7b"/>
稱得士又九載赴吏部仁宗皇帝封建諸子擇賢以輔<lb/>
之君被選為紀善數以經進講甚見禮重居無何以風<lb/>
疾辭有司謂君學問老成不聴乃援例謁告歸省墓比<lb/>
再來疾益篤始得免歸頮遇於長蘆不忍别君謂吾自<lb/>
視不即死爾速去毋後期嗚呼而君竟死矣此頮之所<lb/>
以不能已於哀也君孝於父母而敬愛其兄凡家事惟<lb/>
兄命贅同里劉氏劉氏多故喪其長者君撫其諸孤既<lb/>
長然後歸未嘗私一錢在祈陽時有商人為同侣所棄<lb/>
<pb n="KR4e0095_WYG_009-8a"/>
病且死而君活之及教授南陽鄉邑故人遇竒禍至覆<lb/>
宗幼子匿於所親懼不免再遣依君君匿而教之卒免<lb/>
禍宗祀以不絶新淦楊氏子博客南陽困不能自存亦<lb/>
依君君衣食之而授以經博遂領鄉薦得教職而君終<lb/>
無徳色其存心之仁如此君世居泰和平易坊其先盖<lb/>
有仕者至君祖仁安父徳昭皆不仕徳昭早孤母陳氏<lb/>
守節教育之徳昭能自立而母亦被旌表君妻劉氏先<lb/>
君十八年卒生四男長曰頥次曰頮以進士入官次曰<lb/>
<pb n="KR4e0095_WYG_009-8b"/>
頊季曰顒亦舉鄉貢女五嫁郭公倫辰州府學訓𨗳陳<lb/>
禧孫男七人君達於政事其才足以有為而止於一教<lb/>
官至老又為所謂紀善者訖不得一施於用遂欲弛置<lb/>
自便因號遯菴竟以疾免而終其所為文必據於理有<lb/>
文集若干巻藏于家其𦵏以<hi>缺</hi>年<hi>缺/</hi>月<hi>缺/</hi>日其墓在<hi>缺</hi>
　原銘曰才足有為而又逢時訖不得施而止於斯維<lb/>
徳在人有永其思我銘用昭千古弗隳<lb/>
　　　國子博士王君墓誌銘<lb/>
<pb n="KR4e0095_WYG_009-9a"/>
君王氏名復原字子福予泰和灉江人也祖惠軒父志<lb/>
徳皆不仕而皆為鄉善人君少孤能自力學脫其妻簮<lb/>
珥為贄從廬陵謝子方先生受易經造其閫奥洪武丙<lb/>
子領鄉薦後三年㑹試禮部得化州學正能以所學教<lb/>
諸生諸生多由科目進者以績最陞北京國子監博士<lb/>
其所論著當時皆服其能太宗皇帝在位時和嵗豐禎<lb/>
祥畢至天下皆上表賀北京畿内文武諸司皆屬筆於<lb/>
君六館之士求為表文亦必於君君應之無難名益籍<lb/>
<pb n="KR4e0095_WYG_009-9b"/>
甚天子以為宜於其職給以七品禄俾仍為博士而君<lb/>
亦甚樂焉洪熈元年八月得風疾瘖不能言予徃問之<lb/>
君猶送迎嬉笑予意君當即愈而竟以此終時九月<hi>缺</hi>
日也其生以<hi>缺</hi>　丙午<hi>缺/</hi>月<hi>缺/</hi>日得年六十娶<hi>缺</hi>氏子<lb/>
二人君質厚坦夷與人交不茍為異同任其真而已性<lb/>
尤儉約粗衣糲食不厭也初朝廷纂五經大全以嘉惠<lb/>
萬世君與其間號能事及脩太宗皇帝實録精擇能者<lb/>
俾執筆焉予論及君當事者以為宜未及用而君已矣<lb/>
<pb n="KR4e0095_WYG_009-10a"/>
嗚呼惜哉君之柩歸泰和二子将以某年某月某日葬<lb/>
君於某山之原而請予銘其墓予與君交乆矣亦為知<lb/>
君遂不辭而為銘銘曰質厚而志荘學篤而才良胡嗇<lb/>
其年而施不長歸于斯邱百世之藏<lb/>
　　　明威将軍海南衛指揮僉事柴公墓誌銘<lb/>
明威将軍海南衛指揮僉事柴公以永樂戊戌四月十<lb/>
日終于位年五十九冬十二月九日其孤瑄奉𦵏于瓊<lb/>
州城西南之原而以公之故人王君仲迪所述事状因<lb/>
<pb n="KR4e0095_WYG_009-10b"/>
兵部員外郎陳君亢宗請予銘其墓盖予先公嘗為瓊<lb/>
州守實與公相好而予嘗獲見焉則何敢辭公諱英字<lb/>
仲實兖之曹縣人大父諱清妣王氏父諱裕元季為安<lb/>
豐奕千户率衆歸太祖常從征伐積功至武節将軍正<lb/>
千户洪武初守番昜卒焉而公年且長矣入充㕘侍舍<lb/>
人以材武稱遂襲為瞿唐守禦正千户從征遼東功居<lb/>
多調浙之松門又調臨山乙亥秋詔天下武臣或其父<lb/>
祖與開拓之功者皆超擢於是公得海南衛指揮僉事<lb/>
<pb n="KR4e0095_WYG_009-11a"/>
寛厚愛人善於撫御剗弊興利人皆便焉黎冦王瓶擾<lb/>
澄邁公勦平之既三年授公明威将軍而以官贈其父<lb/>
封母薛為太恭人妻王氏封恭人永樂丙戌朝廷以安<lb/>
南黎氏父子為不道興師討之今英國張公時為新城<lb/>
侯實總戎事公以選拔在行諜報黎氏柵富良江以自<lb/>
固師次駝海張公令軍中造小船舁以行至富良江聨<lb/>
為浮梁且楫之以濟公及軍中驍勇者先登拔柵轉戰<lb/>
至東都覆其國安南次第平論功行賞有白金文綺寳<lb/>
<pb n="KR4e0095_WYG_009-11b"/>
鈔之賜公屢立竒績皆有文符當得陞公退然不自言<lb/>
識者比之馮異廣東瀕大海海外諸國皆内屬然島夷<lb/>
襍種時出沒冦海上己丑春指揮李珪總兵備之聞公<lb/>
名徴以自助其所以鎮撫扞衛多公䇿乆之珪召還廣<lb/>
東都指揮司奏公代領其衆詔従之公統兵萬餘巨艦<lb/>
五十艘諸将有位在公右者皆服属聴指使晝夜巡邏<lb/>
閱習訓練如冦至冦亦聞公名不敢近海道幾萬里其<lb/>
民安生樂業者皆公之惠也師駐潮州海門千户所之<lb/>
<pb n="KR4e0095_WYG_009-12a"/>
前浦得風疾以卒将士莫不垂涕相與具棺斂使其帳<lb/>
下舁歸走五千餘里至海南海南軍民無少長愚良皆<lb/>
奔走弔哭嗚呼此可以觀公之徳矣公忠厚謙慎色温<lb/>
氣和持已甚嚴而待物甚恕征安南時部曲有得婦女<lb/>
者擇以獻公公閉之一室使治女事及歸皆以給無妻<lb/>
者不留一人嘗道過南昌府同行者欲置酒命妓為公<lb/>
歡公知之乘夜先發其以禮自持類如此王恭人鳯陽<lb/>
左衛千户贈明威将軍指揮僉事興之女甚有婦道子<lb/>
<pb n="KR4e0095_WYG_009-12b"/>
二人其嫡琳早喪瑄甫十嵗然甚似公庶幾能世其家<lb/>
者女一妻夀春徐榮銘曰頟頟柴公與時偕逢殿于海<lb/>
邦萬夫之雄師征安南撫順摧逆豈曰予功天子之徳<lb/>
海波洋洋百蠻來王公師臨之孰敢冦攘我民既安我<lb/>
師亦阜公則已矣徳音維茂城隅之原有嶪其阡刻此<lb/>
銘詩百世之傳<lb/>
　　　故紹興知府馮君墓誌銘<lb/>
宣宗皇帝在位之九年厲精圖治最重郡守之選有缺<lb/>
<pb n="KR4e0095_WYG_009-13a"/>
則詔大臣三品以上舉賢而任之於是馮君自禮部員<lb/>
外郎出知紹興君儀觀偉然而才氣英邁其志亦欲自<lb/>
立於世到郡適大旱君曰民病豈有大於此者即躬走<lb/>
羣祀致禱焉敝精竭神兾有以慰民望踰月以疾卒初<lb/>
民知君之愛已也亦莫不愛戴君而竟未及有為此其<lb/>
可惜也馮氏家武昌盖宋太子少師贈司徒文簡公京<lb/>
之裔廣西路同知良鄉威順王參謀昇之贈禮部主事<lb/>
伯淳則君之曽祖祖父也元末昇之避亂居永豐之秋<lb/>
<pb n="KR4e0095_WYG_009-13b"/>
田以卒伯淳幼孤鞠於劉氏因冒其姓君貴得封贈其<lb/>
親始復姓馮初伯淳以通星厯被徴來京師君在侍予<lb/>
時濫官翰林以鄉郡故數過伯淳已竒君而君方從丁<lb/>
季恒受易永樂辛夘領鄉薦明年壬辰禮部㑹試予專<lb/>
考易巻而君中教官選予自恨失之然君亦不肯就請<lb/>
卒業太學乙未春太宗皇帝親䇿士予備員讀巻殿廬<lb/>
得君所對䇿而次第焉君遂成進士奉命賑河南饑民<lb/>
措置有法人無莩死者擢行在兵部武選主事以親老<lb/>
<pb n="KR4e0095_WYG_009-14a"/>
求徃南京理武臣勲籍以便養遂以父喪歸服闋來朝<lb/>
㑹大舉北伐擇能臣督軍資後期者斬君當徃大名而<lb/>
給事中與期促君廷辯之詞理俱勝仁宗皇帝在東宫<lb/>
監國是其言命更之事如期而集改禮部儀制主事丁<lb/>
内艱起復職如故尚書毗陵胡公最愛君奏以為員外<lb/>
郎宣徳癸丑少保黄公與予奉命考禮部㑹試士君涖<lb/>
事其間朝夕勤甚然以舊故欲予少撓以徇人庶幾逺<lb/>
怨予雖不用然知其老於世故非予所及也其在儀制<lb/>
<pb n="KR4e0095_WYG_009-14b"/>
乆於禮文之事無不知時有建議欲武人子弟皆就學<lb/>
君曰是使知忠孝之道也力贊胡公請行之又欲輯今<lb/>
所制禮請頒中外未遂而有紹興之命以君之才使得<lb/>
永年亦将何所不至哉而止於四十六盖以洪武丁巳<lb/>
六月二十三日生宣徳甲寅七月十九日卒也妻安人<lb/>
喻氏生子皆不育以兄子栻為後女一尚幼君好學能<lb/>
詩篤兄弟之誼與人交克盡其心居官以清慎為本其<lb/>
名見稱於士大夫君初名智安仁宗以宣宗嫌名賜名<lb/>
<pb n="KR4e0095_WYG_009-15a"/>
敏少傅西昌楊公字之曰欽訓欲其祗念不忘也今宸<lb/>
翰尚存而欽訓不可作矣嗚呼惜哉栻将以<hi>缺</hi>年<hi>缺</hi>月<lb/>
<hi>缺</hi>日奉𦵏於<hi>缺</hi>之原託其姻家刑部貟外郎陳虬淵潛<lb/>
以禮部儀制主事劉<hi>缺</hi>　　所為状請予銘予素重淵<lb/>
潛不能辭乃為序而銘之銘曰有隆馮宗自宋顯江夏<lb/>
泝源澤彌衍同知奮武襲纓冕曳裾㕘謀克舒巻七兵<lb/>
五禮相繼踐偉兹郎官實清選郡章煌煌佩鞙鞙穎川<lb/>
渤海諒非逺嗚呼懐竒竟莫展隂陽晝夜逓回轉刻銘<lb/>
<pb n="KR4e0095_WYG_009-15b"/>
貞石示悠緬<lb/>
　　　楊先生墓誌銘<lb/>
先生楊氏諱<hi>缺</hi>字子遐南唐虞部侍郎輅之後允素自<lb/>
吉水徙泰和縣為大家在宋元尤盛盖以宦學顯聞不<lb/>
特其貲之富也先生自少好學未嘗慢戯佚遊經史百<lb/>
氏靡不究攻為文章而尤長於儷語元季兵亂大家富<lb/>
室遭焚刼盡失其所有國朝更化雖幸安輯然向之豪<lb/>
侈傲放者悉無以為生先生獨以文行為鄉邑所尊禮<lb/>
<pb n="KR4e0095_WYG_009-16a"/>
縣大夫再舉以應求賢之詔皆不起奉母居長溪上以<lb/>
其學教鄉人子弟從者益衆所與遊皆一時名士而獨<lb/>
香山丞彭叔介先生與其弟和林先生及予先考瓊州<lb/>
公為莫逆相與講學論道囂囂然樂也先生制行完㓗<lb/>
與人言皆孝弟忠信人無少長愚良無不愛且敬者尤<lb/>
邃於醫卜有求者輒應然志在已人疾使趨吉避凶而<lb/>
已不以是徼利邑中嘗大旱縣令張源百方祈禱不雨<lb/>
謀於衆衆曰楊先生正人也致其精誠宜有感乃迎先<lb/>
<pb n="KR4e0095_WYG_009-16b"/>
生先生為壇懇懇為民請既而雨三日邑大穰逺近懽<lb/>
慶相與祝先生如祝束長生云先生内無城府外無崕<lb/>
岸其胸次悠然盖榮辱得喪貧富貴賤無足動其意者<lb/>
至老神益充氣益暢容顔益丹渥平居酒數行其顙泚<lb/>
然汗下盖如年三四十者此其中非有所養而然耶永<lb/>
樂庚子正月二十二日卒距其生元至正庚辰得年八<lb/>
十一曽祖<hi>缺</hi>祖逺承父允年皆不仕母蕭氏娶袁氏一<lb/>
子延仲女二嫁彭傳曽震孫男<hi>缺</hi>先生素不事生産不<lb/>
<pb n="KR4e0095_WYG_009-17a"/>
茍求非義既沒家無餘資平生親舊皆來弔哭賻贈延<lb/>
仲乃以洪熈元年六月<hi>缺</hi>日葬先生於<hi>缺</hi>原於乎楊氏<lb/>
素積善至先生而益脩今家雖貧而延仲亦克繼又有<lb/>
孫六人此其中當必有興者天之報先生庶其在此耶<lb/>
先生門人太學生彭俊慮先生乆而或冺屬予銘其墓<lb/>
噫予父友也且常受徳焉則安敢不銘乃序而銘之曰<lb/>
充其徳全其天藏于斯固千年宜子孫福綿綿<lb/>
　　　歐陽允端墓誌銘<lb/>
<pb n="KR4e0095_WYG_009-17b"/>
君諱正字允端十嵗而孤母孺人鞠而教之君雖幼已<lb/>
能檢束思自立不肯慢戯佚游常嘆曰我孤子也敢效<lb/>
他人有恃者邪稍長事滋出君無可奈何至鬻産以給<lb/>
費然極意事母不使知其勞瘁母恱而安之處内外族<lb/>
姻及鄉䣊鄰里各盡其道故無不愛重左右之者乆之<lb/>
家復振然多歴艱難益恭慎自守不妄至城邑佳時令<lb/>
節従族父昆弟與鄉人之賢者燕遊以為樂遇事無大<lb/>
小必公其是非未嘗曲從茍止人皆服其平其奉先盡<lb/>
<pb n="KR4e0095_WYG_009-18a"/>
孝前母孺人葬不吉君改𦵏之哀敬如生已者尤尊禮<lb/>
賢士大夫擇師教子務不忝其世其為人之可重如此<lb/>
宣徳庚戌十一月十八日以疾卒于家距其生洪武乙<lb/>
夘十一月十九日享年五十五娶王氏有賢行子四人<lb/>
洙由進士為監察御史次淘洛汴皆能承其家孫男五<lb/>
歐陽氏居泰和之蜀江里代有聞人而君之曽祖覺先<lb/>
祖以吾父子㢘皆不仕然皆以隐徳重一鄉至君而又<lb/>
篤行誼故洙遂貴顯於世君宜大享其榮而不至髙夀<lb/>
<pb n="KR4e0095_WYG_009-18b"/>
以卒豈非不幸哉洙兄弟以某年某月某日奉葬於某<lb/>
之原而以進士蕭鎡孟勤所為状來請銘乃為銘之銘<lb/>
曰克奮於艱卒裕以安善積在躬厥慶用綿宜大宜乆<lb/>
胡不眉夀我銘其藏庶幾不朽<lb/>
　　　長史周君墓誌銘<lb/>
太宗皇帝改元之初詔天下設科取士明年二月親䇿<lb/>
試于廷其第一人得永豐曽棨其次則吉水周述周孟<lb/>
簡從兄弟也上為之喜親批其䇿以示褒至以二蘇期<lb/>
<pb n="KR4e0095_WYG_009-19a"/>
之而周氏兄弟遂名動天下天下之士皆譽歎以為不<lb/>
可及時孟簡亦拜翰林編脩又與二十八人同讀書禁<lb/>
中孟簡神清而氣和心淳而志正其學務求聖人之意<lb/>
而為文必本諸經博渉於諸史百氏朋輩皆推重之既<lb/>
而與脩永樂大典屢承賜賚太宗皇帝幸北京仁宗在<lb/>
東宫監國雅知孟簡凡有纂述必使與焉皆稱㫖由是<lb/>
寵眷日隆遂擢為詹事府丞以自近益恭謹不懈及即<lb/>
位大封諸王以孟簡為襄府左長史克盡心輔𨗳毎進<lb/>
<pb n="KR4e0095_WYG_009-19b"/>
講則惓惓於忠孝以及於仁民愛物上聞而嘉之王亦<lb/>
甚敬禮焉及侍王之國長沙尤篤慎於其職必欲毫髮<lb/>
無違禮宣徳庚戌閏十二月二十八日得疾勢劇甚王<lb/>
亟督醫治之弗效翌日而終王深悼歎親撫其子景亮<lb/>
以慰之遣伴讀周原歸其喪嗚呼非學行之懿孚信于<lb/>
王其能致是哉予初従孟簡取進士同學古為文辭又<lb/>
同官翰林交處幾三十年相好如一日其孝於親友於<lb/>
兄弟睦於姻族和順於鄉䣊至其為官善事上撫下而<lb/>
<pb n="KR4e0095_WYG_009-20a"/>
信於僚友豈獨予知之夫人莫不知也其行之著内外<lb/>
如此非篤厚之君子歟周氏本呉太尉瑜之後由廬陵<lb/>
烏東徙吉水之櫪坑又徙今之桑園世為衣冠之族曽<lb/>
大父方瞻不仕大父仁徳元檀州學正父子以君貴贈<lb/>
奉議大夫襄府左長史母孔氏繼母妻皆贈宜人四子<lb/>
長昶早卒次景亮景安昉女三長適劉士式其二尚幼<lb/>
孫男二女一孟簡平生謙慎不矜與人處言語煦煦未<lb/>
嘗有忤及教學者則懇切詳盡必欲底于成故亦有仕<lb/>
<pb n="KR4e0095_WYG_009-20b"/>
者其所著述有急就槀西垣槀兩京吟槀若干巻生於<lb/>
洪武戊午十二月二十四日得年五十三素澹泊不汲<lb/>
汲於利至死無以遺後人凡喪事皆王給其資景亮兄<lb/>
弟以<hi>缺</hi>年<hi>缺/</hi>月<hi>缺</hi>日奉𦵏于其鄉缺之原而以状來請<lb/>
銘嗚呼予友也雖不忍銘亦奚可不銘銘曰周顯于呉<lb/>
實為元臣都鄉之裔乆而益振維君克賢有學有行于<lb/>
朝于藩其道皆盡仕三十年敬慎弗愆有譽在人無愧<lb/>
于天終藏斯丘龜卜其食昭徳有銘過者必式<lb/>
<pb n="KR4e0095_WYG_009-21a"/>
　　　監察御史彭百鍊墓誌銘<lb/>
百鍊彭氏諱某百鍊其字也世居泰和月池里為儒家<lb/>
自宋以來有仕者至其曽祖某祖某父與和皆不仕而<lb/>
皆有文學行誼百鍊少聰敏好學務卓然自立以光顯<lb/>
其前人甫弱冠已能為人師鄉人篤於教子者争延致<lb/>
之永樂乙未以春秋取進士受命督逋賦于閩中能不<lb/>
擾而事集未幾擢授廣西道監察御史益恭慎自持盖<lb/>
其天資闓通又明理知法凡有鞫治必究其情不苛不<lb/>
<pb n="KR4e0095_WYG_009-21b"/>
縦翕然有譽於時嘗巡歴廣東按鹽法之弊連逮者數<lb/>
百人盡法而人不怨凡三司有滯獄積年不㫁者百鍊<lb/>
皆察實決遣之及出按濠泗廬夀揚楚舒和諸郡益謹<lb/>
禮法戎帥守臣皆斂戢不敢縦閭閻部曲皆安之至今<lb/>
人稱道以為賢於他御史然性素剛不肯茍在人下又<lb/>
其言訐直無顧忌以為人皆如已不校也由是人多憚<lb/>
之宣徳某年秩滿當得陞以母胡氏老乞歸侍營别墅<lb/>
於武山之隂躬課僮奴耕稼畜牧以為養雖不營𫝑利<lb/>
<pb n="KR4e0095_WYG_009-22a"/>
然訐直如平時時方造海舟府帖下縣伐巨木為桅心<lb/>
發民丁三百當用百夫長三人而用事者乃毎里㸃一<lb/>
人幾三百人将大為姦利百鍊祖母黨溫彦琮與焉百<lb/>
鍊憤嫉發其姦乃止役三人而釋其餘然深銜之次骨<lb/>
一旦有釁隙凡此輩及平日語言相忤者皆媒蘖其短<lb/>
争出力擠之以受溫彦琮白金得罪遣詣北京事叵測<lb/>
百鍊不能自明適㑹恩貸得納米贖罪既畢復其官待<lb/>
選於吏部先是百鍊得消中疾及坐事病益甚至是竟<lb/>
<pb n="KR4e0095_WYG_009-22b"/>
歸卧文明門外旅邸醫治百方不能愈以宣徳八年九<lb/>
月初四日卒年四十八妻陳氏有子曰濬早卒一女嫁<lb/>
楊奐亦卒側室二子曰<hi>缺</hi>皆幼百鍊平生篤義喜赴人<lb/>
之急而疾惡如讐然於賢者未嘗不加禮且文章政事<lb/>
表然在人耳目及其卒也大夫君子莫不深惜之然貧<lb/>
甚無以治喪凡親友皆加賻贈為經營歸其喪遺言葬<lb/>
於某處嗚呼死生禍福皆命也非人所能為也方百鍊<lb/>
被困時孰知其能亨既亨矣孰知其遽焉以沒盖莫非<lb/>
<pb n="KR4e0095_WYG_009-23a"/>
命也人奚為用心哉百鍊盖知命者亦奚憾予相與尤<lb/>
厚而愛之尤深乃為銘其墓銘曰吁百鍊止于斯刻此<lb/>
辭庶永垂<lb/>
　　　刑部郎中梁君墓誌銘<lb/>
君諱泂字挹之姓梁氏梁於泰和為大家其先在宋時<lb/>
有為鳯翔知府黄州同知者至君之髙祖昭伯知撫州<lb/>
撫州生才可才可生心易心易生廷敏則君之曽大父<lb/>
大父父也廷敏先生娶王氏生君後以君貴贈刑部主<lb/>
<pb n="KR4e0095_WYG_009-23b"/>
事母封太安人君永樂乙未進士擢北京行部户曹主<lb/>
事改刑部既滿陞郎中宣徳已酉十一月十五日卒於<lb/>
官年四十六君初為進士奉命賑徐州饑民時蕭碭二<lb/>
縣民亦多饑者君亦欲賑之有司以未有命沮君君曰<lb/>
民皆王民可坐視其死耶有罪吾自任之遂發粟賑濟<lb/>
多所全活事聞太宗皇帝嘉之而有司皆以坐視民患<lb/>
得罪其後君詣北京至徐州二縣民服役河上見君呼<lb/>
曰此吾父也嘗活我我無以報凡百十人環君拜且泣<lb/>
<pb n="KR4e0095_WYG_009-24a"/>
君慰諭遣之乃得行其在户曹時南方漕運北方賦稅<lb/>
皆主之及車駕駐北京一切供饋文移皆自户曹君日<lb/>
夜盡心事以辦治而未嘗有闕失及户曹罷改刑部交<lb/>
趾清吏司主事尚書趙公喜得君凡諸司讞獄當奏决<lb/>
者案牘皆属君閱視既允然後奏當時刑部决獄號為<lb/>
平及陞貴州清吏司郎中益脩職不懈君軀榦豐厚而<lb/>
殫力勞心甫一年得風疾卒士大夫皆惜之娶楊氏封<lb/>
安人子四林相杉枌女四適彭曄劉贊劉湜陳奨孫男<lb/>
<pb n="KR4e0095_WYG_009-24b"/>
四琛珩環某君自少負氣不肯在人下然無同産兄弟<lb/>
廷敏先生素英邁不羣在其下者或忌之君既孤或稍<lb/>
稍侵君君不為動力於學問従従兄本之受詩經業成<lb/>
入邑庠遂取進士歴官皆有名人於是愧君君亦不以<lb/>
介意器宇軒豁喜飲酒賦詩遇故人知已輒郤小巵浮<lb/>
大白連數十詩亦隨口而就視在傍餘子若無人衣不<lb/>
問故新必鮮㓗完好居官出入騶従亦整飭如儀法曰<lb/>
吾不能齷齪自汙以取名人以是疑君為何如及病卒<lb/>
<pb n="KR4e0095_WYG_009-25a"/>
餘財無幾田園亦不加於舊他之仕者外若循謹徃徃<lb/>
出髙資市良田深池構大厦無賴子弟恃此立聲威凌<lb/>
善柔鄉里怨苦之然後信君之行非衆人所能及也君<lb/>
以宣徳辛亥十月十二日葬其鄉龍門之原而未有銘<lb/>
其子相慨歎曰吾父脩身懋徳傑然立於世今不幸棄<lb/>
諸孤而未有文字以傳諸逺則我何名為人即走北京<lb/>
請於予君之母予族姑相則予壻也且自幼相従最相<lb/>
知則君之墓非予誰宜銘銘曰豐其材偉其儀行之所<lb/>
<pb n="KR4e0095_WYG_009-25b"/>
施不見闕虧而胡止於斯噫<lb/>
　　　工部屯田郎中余君墓誌銘<lb/>
徃年予友工部侍郎羅公汝敬巡撫陜西還予徃造焉<lb/>
見其與客為禮甚恭曰此吾屯田郎中余汝弼也小心<lb/>
敬慎直道不阿而甘於淡泊遇事不擇難易皆能有成<lb/>
功吾敬之予於是知其為良臣未幾有以能書舉入翰<lb/>
林曰余謙者亦恂恂恭讓臨事不懈問之汝弼子也予<lb/>
又知其為賢父既而聞汝弼以剰貟家居超然自樂無<lb/>
<pb n="KR4e0095_WYG_009-26a"/>
不足之意則歎曰汝弼誠賢於人哉世之以才自奮者<lb/>
徃徃據形便識事機制人而不制於人人亦莫之敢議<lb/>
惟質厚君子安義命之正無機變之巧進不改乎其度<lb/>
退不戚乎其心其汝弼之謂與汝弼字廷輔而以名顯<lb/>
其先光州固始人曽祖秉彛以明經教授鄉校祖存仁<lb/>
有隐徳父文寳元季避兵入蜀三遷始家荆州之宜都<lb/>
洪武丁夘舉賢良以老疾辭汝弼少篤學學成領永樂<lb/>
辛夘鄉薦遂入成均巳亥選為工部營繕主事滿九年<lb/>
<pb n="KR4e0095_WYG_009-26b"/>
陞屯田郎中皆善於其職朝廷再推恩以所居官封其<lb/>
父母向氏加贈至宜人性孝友平居事親色養母病侍<lb/>
湯藥不去左右每籲天願減已夀益母年兄弟四人怡<lb/>
怡相恭愛無少忤又喜赴人急里中嘗大疫親戚不敢<lb/>
過門兄弟日煮粥徧食之死者為埋瘞之卒亦無恙其<lb/>
在國學時司業呉先生坐累罰役而困於無資汝弼倒<lb/>
囊濟之呉公稱其有君子之風時數遣諸生監銀冶嗜<lb/>
利者争趨赴或招汝弼終不動呉公亦器重之在京師<lb/>
<pb n="KR4e0095_WYG_009-27a"/>
廿餘年鄉人以事來而貧乏者必周給之無倦意其教<lb/>
子弟及與人言必依於孝弟忠信其為人如此正統辛<lb/>
酉三月癸亥以疾卒年六十五配劉氏封宜人子男三<lb/>
長即謙中書舍人次譜次誠三女其二嫁艾旻楊旦季<lb/>
未行謙奉柩歸宜都以<hi>缺</hi>年<hi>缺/</hi>月<hi>缺/</hi>日葬于<hi>缺</hi>山之原<lb/>
而以行状來請銘觀状之所述証羅公之言而信不可<lb/>
以不銘銘曰仕能其官而又逢時退休于家亦足自怡<lb/>
行義炳然何有闕虧刻此銘詩百世之詒<lb/>
<pb n="KR4e0095_WYG_009-27b"/>
　　　故武進縣丞劉公墓誌銘<lb/>
正統四年九月十六日前武進縣丞廬陵劉公卒于家<lb/>
年八十二孤習之以其年十二月十六日奉𦵏于其里<lb/>
岡背先塋之次謁予請銘納諸墓公諱亨字嘉㑹竹軒<lb/>
其號也自幼天資絶出喜讀書従族父稽古受業稍長<lb/>
又従泰和陳心吾劉允中經史百氏之書靡不讀洪武<lb/>
壬戌以賢人君子徴辭以親老得歸養乆之復舉經明<lb/>
行脩入對稱㫖命說書于華盖殿以言事忤執政出為<lb/>
<pb n="KR4e0095_WYG_009-28a"/>
夀州訓導戊寅冬上書言文武並用長乆之術而六卿<lb/>
秩卑於五軍當並為一品國子祭酒師表天下士位不<lb/>
可在太僕下諸武臣子弟他日當授之兵宜立學教之<lb/>
使知事上使下之道多見聴用陞常之武進丞以㓗亷<lb/>
自守以寛惠治民脩舉學政勸課農桑恤孤窮表節義<lb/>
凡淫祠妖妄皆禁絶之於縣治傍作善教坊再思亭以<lb/>
風厲民庶訟為之省田野墾闢流亡來歸既三年上其<lb/>
績䝉賜勅褒寵壬午中縣民李徳茂馬阿寳作亂公謀<lb/>
<pb n="KR4e0095_WYG_009-28b"/>
於守令以鄉兵掩其巢穴擒首惡十數人戮之而諭降<lb/>
其黨皆得保全太宗皇帝嘉之皆勞以金幣既而有言<lb/>
公昔上書改舊制上雖不之罪而公亦以事罷歸杜門<lb/>
不復出有薦入館閣脩永樂大典固以疾辭湖廣廣東<lb/>
聘為考官亦不就宣徳中監察御史尹崇髙復言公有<lb/>
學行雖老猶可為教官公造朝自言年將八十不足任<lb/>
教事上聞之曰伏生九十尚傳經八十為教官何不可<lb/>
公懇辭吏部尚書郭璡言於上曰孔子云老者安之朝<lb/>
<pb n="KR4e0095_WYG_009-29a"/>
廷豈少此一人聴還鄉自便既歸深衣幅巾従容以自<lb/>
樂取董子正誼明道二語書諸紳學者尊事之平生所<lb/>
行必謹於禮義凡冠婚喪祭悉用朱子所定族弟孟華<lb/>
累三喪不能舉公皆為葬之又捐一山與貧者為葬地<lb/>
鄉里名之曰義山嵗旱公禱祀無不應郡侯每舉鄉飲<lb/>
必禮為大賓而質疑焉其徳有諸中動諸外如此劉氏<lb/>
本安成宻湖人宋豫州刺史諱斌者始徙廬陵之石塘<lb/>
其曽孫江寜司户又徙邑之銅溪髙祖哲甫汀州太守<lb/>
<pb n="KR4e0095_WYG_009-29b"/>
曽祖景春元海南鹽場司丞祖貴翁父樂山皆不仕而<lb/>
皆以文學名於世公初娶歐陽氏先卒有男一即習之<lb/>
舉懐才抱徳為廣東按察司照磨女一嫁蕭尚瑜孫男<lb/>
六長即同已未進士次曰履諏經綸綱曽孫男四虬麟<lb/>
驥驤公所為文有竹軒集寫心集隨寓録凡若干巻藏<lb/>
于家銘曰惟公之身有行有文既善其教亦昌其言遂<lb/>
佐一邑克奮厥績金幣玉書累有殊錫倦而歸休不忮<lb/>
不求老者安之聖徳之優夀八十二既多受祉生順死<lb/>
<pb n="KR4e0095_WYG_009-30a"/>
寜展也君子岡背之阡公墓在焉昭徳有銘百世之傳<lb/>
　　　翰林侍講學士曽君墓誌銘<lb/>
正統六年三月二十一日翰林侍講學士奉訓大夫曽<lb/>
君以疾終于位是日君晨興尚無恙退朝入館閣營職<lb/>
如平時惟覺嗌㣲痛至午稍甚亟歸第呼醫治之須臾<lb/>
痰壅塞不能言衆醫環視投藥皆不效及暮而終士君<lb/>
子皆驚喟奔走㑹哭明日公卿大夫與諸勲戚重臣聞<lb/>
之皆來哭弔曰惜哉曽君也禮部以聞上惻然命侍郎<lb/>
<pb n="KR4e0095_WYG_009-30b"/>
王直徃祭之於是勲戚重臣公卿大夫及諸君子皆奠<lb/>
賻如禮既而長子序以使命歸自西南夷将奉柩返葬<lb/>
泰和持翰林侍講劉球求樂所述行状謁予曰先人實<lb/>
託好先生𦵏宜有銘敢以請予念不腆之辭不足以副<lb/>
孝子顯揚其親之心屢辭不獲乃序而銘之君諱鶴齡<lb/>
字延年一字延之其先家金陵五代之亂光州團練使<lb/>
慶之孫延搆始徙家泰和六傳至宗彭澤令安止與其<lb/>
兄弟安中安強皆以科第入官其族遂大顯彭澤十世<lb/>
<pb n="KR4e0095_WYG_009-31a"/>
生瑞金教諭約約生黄蓬湖官九韶九韶生伯髙則君<lb/>
之曽大父大父父也伯髙先生以君貴贈翰林脩撰配<lb/>
胡氏封太安人君少而喜學與兄椿齡同領永樂乙酉<lb/>
鄉薦明年㑹試君留養親不果出椿齡取進士為翰林<lb/>
庶吉士以卒而家事萃於君尋丁外艱居喪能盡禮稍<lb/>
出所學以教鄉人子弟逺近學者争師之初曽氏居縣<lb/>
西元季避亂入南鄉至是君理故址治室廬復舊觀而<lb/>
諸子亦稍長足以事太安人嵗辛丑君㑹試禮部第二<lb/>
<pb n="KR4e0095_WYG_009-31b"/>
而廷對第一才名震天下遂入翰林為脩撰宣徳改元<lb/>
奉命祀南嶽及神農虞舜陵庚戌同考禮部㑹試脩太<lb/>
宗仁宗實録成有白金文綺之賜陞侍讀明年乞歸省<lb/>
遂丁太安人憂終喪復官與脩宣宗實録成受賞賚陞<lb/>
侍講學士戊午考順天府鄉試初試之夕場屋火其所<lb/>
試巻不能無缺失有司不敢以聞惟議脩治廬舍以終<lb/>
事君曰必再試三場庶盡至公不然不免外議有司乃<lb/>
為二說以進命下如君言衆始服君卓識君優游翰林<lb/>
<pb n="KR4e0095_WYG_009-32a"/>
二十年文章之美中外稱之無異詞其與人言必依於<lb/>
道徳仁義交朋友乆而益親有求教於君而經口授指<lb/>
畫者多成名平生著述至千餘篇皆為人所愛重其事<lb/>
親既孝念其兄椿齡尤篤教孤姪庠學足以為人師而<lb/>
嫁二姪女如已女得賜金則買田以奉先祀而推其餘<lb/>
以周内外屬及鄉䣊鄰里君生於洪武癸亥四月十八<lb/>
日享年五十九娶陳氏封安人子男五序㢘應庶庾序<lb/>
由進士官行人㢘乙夘貢士女嫁胡仲璿嚴時孫男八<lb/>
<pb n="KR4e0095_WYG_009-32b"/>
女四予嘗謂君以學行取盛名當必躋於顯用而享隆<lb/>
大悠乆之福今乃止於斯豈非誠可惜哉銘以昭之宜<lb/>
也其𦵏在<hi>缺</hi>年<hi>缺/</hi>月<hi>缺/</hi>日其墓在<hi>缺</hi>之原銘曰曽氏之<lb/>
先來自金陵詩書相承彌逺彌興維君之升進士第一<lb/>
有鞾其華有蕡其實盛大悠乆福禄具宜忽焉而逝云<lb/>
誰不悲髙墳峩峩既安且固利爾子孫以篤終祜<lb/>
　　　處士嚴君墓誌銘<lb/>
君嚴氏諱愚誠仲其字尚徳元晏其祖與父也嚴氏在<lb/>
<pb n="KR4e0095_WYG_009-33a"/>
金陵最盛自五季時徙泰和之城西尤盛世為詩禮簮<lb/>
纓之族元季之亂髙門大第盡燬於兵田産為豪横所<lb/>
據子孫散徙於鄉元晏先生徙西鄉之金臺里孝友忠<lb/>
信為一鄉之望娶社溪胡氏有賢行君生而穎特不凡<lb/>
稍長即好學時御史仲述陳公先父尚書公皆未仕與<lb/>
元晏先生相好知君異日必能卓立以與復嚴氏御史<lb/>
公一女先公力賛以妻之實能佐君以事父母凡公私<lb/>
之務君一切自任不以累其父然無不如所志自是業<lb/>
<pb n="KR4e0095_WYG_009-33b"/>
日益増家稍饒裕父母皆安而樂焉嘗勉之曰汝弟幼<lb/>
汝母自謂我今獨勞苦而有怠意但盡力自為他日當<lb/>
分所有之一與之而以二與汝也及父沒君卒取其半<lb/>
然家道益盛而創置不減於昔弟文仲少従予業儒長<lb/>
而兼究醫君喜其有濟人之志欲成就之遇勞事必親<lb/>
代其行視諸姪如子延賢師以教之内外稱其孝友無<lb/>
間嵗時薦祭必盡誠敬待賓客必豐厚雖累日不厭鄉<lb/>
鄰親戚之有患難者扶持之曲直者分辯之貧乏者賙<lb/>
<pb n="KR4e0095_WYG_009-34a"/>
給之有無所歸而留養之以終其身者又嘗脩橋路設<lb/>
義漿以濟徃來至於臧獲賤人亦皆處之有道人無不<lb/>
感懐其恩惠年六十時斥㫁家事而優游於鄉間一入<lb/>
城市與故人親戚聚㑹數日而歸意氣豁如也一日得<lb/>
微疾呼其子孫語之曰吾生無愧於天無負於人今年<lb/>
餘七十死可無憾汝曹能勉繼之則吾瞑目於地下言<lb/>
訖而逝時正統丁夘五月六日距其生洪武丁巳十二<lb/>
月十一日享年七十一知之者莫不痛惜焉子二人長<lb/>
<pb n="KR4e0095_WYG_009-34b"/>
曰清娶城西袁氏次曰源娶南逕胡氏女五人長適予<lb/>
子國子博士䆅次適蕭季運蕭伯顒樂清廬陵趙愚克<lb/>
孫男七人杰栗槐樞楨榮檳孫女<hi>缺</hi>人清與源将以是<lb/>
年<hi>缺</hi>月<hi>缺/</hi>日奉𦵏於<hi>缺</hi>之原先期以書屬䆅請銘於予<lb/>
予姑之夫盖君之伯父自少已相好知君有素銘烏可<lb/>
辭銘曰忠信敷於人仁義裕於已雖未用於世而表式<lb/>
乎鄉里宜夀百年七十而止歸藏斯丘利爾孫子<lb/>
　抑菴文集巻九<lb/>
</p>
<p>
</p>
  </div>
</body>
</text>
</TEI>
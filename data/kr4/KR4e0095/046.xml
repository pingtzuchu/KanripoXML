<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>抑菴文後集巻三十三</head>
    <p>
<pb n="KR4e0095_WYG_046-1a"/>
欽定四庫全書<lb/>
　抑菴文後集巻三十三　　　明　王直　撰<lb/>
　　墓銘<lb/>
　　　知府葉公墓誌銘<lb/>
公葉氏諱砥字周道更字履道盖楚名臣沈諸梁之後<lb/>
以所食采為氏居南陽至晉有諱儉者為括蒼太守因<lb/>
家焉其後又徙上虞髙祖萬曾祖明祖<hi>闕</hi>父良玉皆不<lb/>
仕公天性明粹喜讀書早喪母童氏又喪其父皆能以<lb/>
<pb n="KR4e0095_WYG_046-1b"/>
禮居喪不惑於流俗甞受學於鄞陳文昭㩗李鮑仲孚<lb/>
二先生皆元故老博學有文章嘉公篤志為之傾竭底<lb/>
裏由是學行大進洪武庚戌公以明經取進士第得定<lb/>
襄縣丞兵荒之餘民未安業公勤於撫字流亡來歸乙<lb/>
夘坐累謫凉州公處之泰然曰吾無愧於心足矣日杜<lb/>
門為學有詩寄子曰不須詢逺道窮達信乾坤更號坦<lb/>
齋又號尋樂作賦以見志士大夫謫居邊者皆宗之守<lb/>
將西寧侯宋晟亦延致家塾為子師已夘求賢陜西按<lb/>
<pb n="KR4e0095_WYG_046-2a"/>
察副使羅某臨江知府劉鵬上虞知縣李惟忠皆薦其<lb/>
學宜任史事遂起為翰林編修又有言其堪任風憲者<lb/>
復陞廣西按察僉事用法平恕獄無寃滯吏畏而民愛<lb/>
之甞兼綰三道印出按郡至遷江㑹洞獠數出没為寇<lb/>
害吏民洶洶欲遁去且以無備諷公請少避公曰我去<lb/>
汝縣官必遁民何恃以安即命料丁壮立保伍寇来併<lb/>
力禦之彼豈不畏死耶頃之報益急公下令如故不為<lb/>
動寇亦卒不敢至永樂初以史事被逮籍其家惟薄田<lb/>
<pb n="KR4e0095_WYG_046-2b"/>
敝廬故書數篋而已事白還之仍命與史事書成改考<lb/>
功郎中公進退人才品第髙下大小各適其用尚書蹇<lb/>
公謂其年邁一以藻鑑任之他不溷以事㑹脩永樂大<lb/>
典徴天下名儒命公為副總裁稽經考史無不愜當仁<lb/>
宗皇帝在東宫緝熈聖學擇儒臣侍講論公預焉其言<lb/>
於上者必堯舜周孔之道非是不以陳為郎中九年俾<lb/>
食四品禄職如故公重聽誤以為授他職上親灑翰授<lb/>
之至今寳焉久之公引年求去不許乃自言於吏部曰<lb/>
<pb n="KR4e0095_WYG_046-3a"/>
砥老矣過䝉優禮猶叨禄在朝人將謂何上若不棄願<lb/>
得一小郡牧小民庶効報萬一吏部以聞即拜饒州知<lb/>
府公先教化後刑罰興利去害摧姦植柔民無愚良皆<lb/>
愛之如子水旱為災憂若已出每齋沐致禱必獲有年<lb/>
人以為徳之應郡故有磁窰銅冶而丁調不减他郡公<lb/>
為力言於布政司得减四之一時方營造工之受役者<lb/>
當給糧贍其家布政司下饒州於逺輸内留八萬石給<lb/>
之公謂非户部意不可衆譁然利其便請必從公終不<lb/>
<pb n="KR4e0095_WYG_046-3b"/>
許未㡬部符下他已入倉者皆反之民使逺輸勞費彌<lb/>
甚衆乃服公明决皆拜謝布政司亦自愧其所行凡再<lb/>
述職京師皆以恤民隠革弊政去汙吏為急然謂饒之<lb/>
風俗厚其民易化有訟者必以理諭不付曹民知公之<lb/>
愛已也多悔悟而罷有婦代前夫子訟盖欲資其後夫<lb/>
公揣知其故窮詰之以母子不忍為詞公曰爾不忍於<lb/>
子何忍悖其父而從人邪婦慙裂狀逸去由是無理者<lb/>
不敢至其庭訟簡刑清民歸徳焉户口増至萬三千士<lb/>
<pb n="KR4e0095_WYG_046-4a"/>
之取科第者加數倍於昔公年益髙而燭理益明遇事<lb/>
亦若無足為者甞賦詩以自適辛丑八月有疾作書戒<lb/>
子孫以睦宗族和戚姻重義輕利毋貽譏於後世尤以<lb/>
不能報國恩為慊是月廿一日卒扵郡廨之正寢距其<lb/>
生元至正壬午三月初六日享年八十郡人無賢愚貴<lb/>
賤皆哭之哀諸孫奉柩還以壬寅正月初六日禮葬上<lb/>
虞廿一都駱家嶺薛氏墓山西麓配周氏賢而克家先<lb/>
公廿一年卒今合葬焉子男二信可用可有士行皆早<lb/>
<pb n="KR4e0095_WYG_046-4b"/>
世孫男五綸早卒綬應州學正緯以子貴封南京刑部<lb/>
主事綺先卒續湖廣東湖馬驛驛丞曾孫男六罍充縣<lb/>
學生未仕冕取進士今為松江知府嗣生蕃佐佑曾孫<lb/>
女六皆嫁為士人妻公平生為文甚多號坦齋集今所<lb/>
存者南行槀退朝槀芝山槀經進槀及經筵講義弟魯<lb/>
道拙於治生無厚業婦家欲離婚公即以已産益之終<lb/>
身不復言其自處儉薄雖位望之重比封君而蕭然不<lb/>
異布衣時人有過失婉詞誨諭使知改而止未甞疾言<lb/>
<pb n="KR4e0095_WYG_046-5a"/>
遽色然内貞外和雖詞氣寛平而所守有不可奪者博<lb/>
極羣書手不釋巻其所著述必根於義理之正而有益<lb/>
於世教盖於漢魏唐宋諸大家無不學故其所立蔚然<lb/>
有盛名當世而可示法於後来於乎公有徳行文學之<lb/>
美而又兼政事之長誠一代之鉅人君子矣葬三十五<lb/>
年而墓未有銘至是冕来京師以綬所為狀求予銘予<lb/>
從祖思忠與公同取洪武初科進士第及公来翰林予<lb/>
亦忝從公後盖於公舊矣則今銘墓奚可辭銘曰<lb/>
<pb n="KR4e0095_WYG_046-5b"/>
葉氏之先實楚名臣源逺流長子孫振振暨公承之乃<lb/>
舉進士奮迹文章揚譽政事經幄詞林寵命自天堯舜<lb/>
是陳維公則賢公既老矣皇用殊錫加乃常禄仍乃顯<lb/>
秩公有誠言願守一州恵此羣黎庶㡬寡尤湖山之間<lb/>
厥壤千里人之愛公不異其子公逝不留民心則悲豈<lb/>
弟之化百世之思峩峩新阡公安於此昭徳有銘垂耀<lb/>
無已<lb/>
　　　大理少卿張君墓誌銘<lb/>
<pb n="KR4e0095_WYG_046-6a"/>
張系出曲江盖唐相九齡之後有儀鳳者為筠州團練<lb/>
副使見新喻上汾山水之勝因家焉君其裔也曾祖徳<lb/>
脩祖允恭父懐立皆不仕而皆以行誼重一鄉君諱固<lb/>
字公正生而端厚頴敏過人喜讀書日誦千餘言經史<lb/>
傳記務究極其藴鄉先達李時芳見而竒之曰此廊廟<lb/>
器也舉為邑庠弟子員通春秋識聖人明道正誼尊王<lb/>
賤霸内諸夏而外夷狄之意學成取永樂癸丑進士第<lb/>
戊午拜刑科給事中凡其行事必揆諸所學是非可否<lb/>
<pb n="KR4e0095_WYG_046-6b"/>
務以公不以情亦不為苛細矯激之行君子謂得近臣<lb/>
體丙寅調吏科時有令舉賢為郡守而舉者不擇甞為<lb/>
吏者得厠焉君上言郡守民之父母必誠心愛民者可<lb/>
任之今之為吏有子民之心而不急利者盖甚少臣請<lb/>
命所司察其實行可任者任之不然則否庶㡬民受其<lb/>
福上是其言著為令冊立晉王妃命君持節行禮先是<lb/>
有往者王必厚禮遺之無不受至君獨無所受王以為<lb/>
知禮加敬重焉君侍上左右克舉其職益勤慎不懈已<lb/>
<pb n="KR4e0095_WYG_046-7a"/>
已陞吏科都給事中賜之勅命亦以是官贈其父母與<lb/>
妻皆贈孺人是秋邊塵有警言者謂天下雖安不可忘<lb/>
武詔擇廷臣往任之君之河南督文武吏屬撫綏其軍<lb/>
民而料其丁壮加之訓練嚴立科條去害而興利境内<lb/>
肅然庚午陞大理右少卿四川行都司臨徼外與諸畨<lb/>
雜處易動而難馴往臨之者既鄙其人而又憚瘴癘鮮<lb/>
留意於治理人之不得其安者有矣君獨勤於事而厚<lb/>
撫恤焉必使各得其分人徳之而已無恙及代還衆皆<lb/>
<pb n="KR4e0095_WYG_046-7b"/>
願留君亦愛念之不置曰人無有不可化者壬申山東<lb/>
饑民或嘯聚為盗上知君可用勅遣安撫之賜鈔千貫<lb/>
以行君宣布天子徳意開倉賑贍凡可以恵民者無不<lb/>
用民皆感恱於是盗息而民安癸酉山東大水多流移<lb/>
又勅君同薛尚書振濟盡其所以振濟之方民免於死<lb/>
亡而多得復業其懐壬申之恵者感君尤深君在大理<lb/>
篤慎於决獄凡情可矜罪可疑者必推致其極常曰侀<lb/>
者成也一成而不可變故君子盡心焉吾安敢不盡心<lb/>
<pb n="KR4e0095_WYG_046-8a"/>
事凡經君讞議者人皆自謂不寃上嘉之賜少卿誥命<lb/>
以寵之又追贈其父母妻室皆四品君益思所以報早<lb/>
夜孜孜忘其勞盖不知其身之老也景泰丙子八月初<lb/>
得疾醫弗效而以十六日終距其生洪武乙亥十二月<lb/>
十六日享年六十二娶黄氏繼室孫氏子男六黼甲戌<lb/>
進士為監察御史君依仁蹈義事父母極孝敬於兄弟<lb/>
友愛尤篤居官清慎自持事有常言者必侃侃盡言不<lb/>
曲随茍止人有善譽之不已有未善則諷使改焉故君<lb/>
<pb n="KR4e0095_WYG_046-8b"/>
子歸其厚而小人誦其平黼為御史君教之以㢘勤仁<lb/>
恕勿矯矯近名衆皆謂君善教有司以訃聞上深悼念<lb/>
遣官賜祭命以舟歸其䘮葬焉黼乃以君鄉友太僕丞<lb/>
金輔伯所述行狀来請銘予素與君厚知之亦深奚可<lb/>
辭銘曰<lb/>
曲江之張顯于盛唐迨兹理卿愈煜其光逢時而升邦<lb/>
家之傑肅肅在公有勞有烈胡不百年命也則然未究<lb/>
厥施惜哉此賢髙墳峩峩卜者曰吉刻銘垂休以示無<lb/>
<pb n="KR4e0095_WYG_046-9a"/>
極<lb/>
　　　曾處士用礪墓誌銘<lb/>
處士曾氏諱金字用礪其先居南豐在宋有諱斝者判<lb/>
吉州子秘書省著作佐郎銳遂家廬陵銳次子新淦主<lb/>
簿中行又徙泰和南岡之長洲今居泰和北門者又自<lb/>
國英徙焉國英生珍玉珍玊生克仁克仁生子省則處<lb/>
士之髙曾大父大父父也子省俊爽不羣而謹厚好學<lb/>
縣大夫選為邑庠弟子員學成未用而卒處士與兄用<lb/>
<pb n="KR4e0095_WYG_046-9b"/>
楫弟用常篤紹其父志用楫尤頴敏思樹立求旁近空<lb/>
舎中屏諸俗務與同業者相切磋為師友一時有志之<lb/>
士欲奮起成功名者皆推讓其兄弟久之用楫為子長<lb/>
逰南行踰五嶺觀山川形勝將以發胸中之竒而嬰疾<lb/>
不返用常明經取進士㑹車駕北廵未奉大對而卒于<lb/>
京師處士皆歸其櫬殯葬之而撫育其孤弱甞自泣曰<lb/>
吾父賫志以没而兄弟繼之今老母在堂仰事俯育惟<lb/>
予一人在敢尚有仕進意乎斂其遺書守故業得為馬<lb/>
<pb n="KR4e0095_WYG_046-10a"/>
少㳺足矣處士母羅氏前進士臨髙主簿尚文先生之<lb/>
子有純徳懿行處士事之極孝敬待宗族鄉黨盡其道<lb/>
於一切世務酬酢皆適其宜人有不平者多取正於處<lb/>
士鄉邑縉紳君子莫不推敬之者羣從兄弟以進士入<lb/>
官為郎官御史者相繼其勢崇顯矣皆惟處士之言為<lb/>
信好吟詠喜出逰遇適意處輒留題識曰聊以記吾曽<lb/>
而已其為人疏通坦亮無畛域與人處未甞有過言非<lb/>
其人不妄交才足以致用澤足以及物而竟以隠終髙<lb/>
<pb n="KR4e0095_WYG_046-10b"/>
年令徳君子惜之其生洪武庚申正月初五日没於天<lb/>
順戊寅六月二十二日享年七十九娶陳氏有賢行子<lb/>
男三浩渙沛渙先卒女五人孫男十遵通曾孫男四人<lb/>
浩等卜以<hi>闕</hi>年<hi>闕/</hi>月<hi>闕/</hi>日奉葬于<hi>闕</hi>山之原以予託交<lb/>
㝡久相知為最深屬予銘其墓予實故奚可辭銘曰<lb/>
天賦之才而又逢時云乎尼之乃不克施八十而終鄉<lb/>
邦所思垂耀後来眎此銘詩<lb/>
　　　李克禮墓誌銘<lb/>
<pb n="KR4e0095_WYG_046-11a"/>
克禮姓李氏吾里人也曾祖瑞可祖宗賢父文佐皆不<lb/>
仕克禮幼失怙伯父昌隆無子以為子昌隆復坐事戍<lb/>
邊以卒克禮奉所生母陳與所後母曾能盡孝二母安<lb/>
之與兄克紹處友愛甚篤年十七八時卓然自樹立買<lb/>
田築室家日裕常推其餘財以賑閭里之貧者見人有<lb/>
急難則赴救之里中嘗大疫盡室弗能興者相接也克<lb/>
禮往来視與湯藥死則瘞之又告縣令丞為禱於神疫<lb/>
乃息其於學問雖不經意然能知道理以之處事多適<lb/>
<pb n="KR4e0095_WYG_046-11b"/>
宜性坦率遇人有曲直輒盡言雖逆人不顧人亦識其<lb/>
性反愛重之予未仕時方汲汲於學於克禮未暇接後<lb/>
官京師往往聞其善如此及再以憂歸克禮甚厚於予<lb/>
予或託以事克禮能為之盡心予亦重焉及服闋来朝<lb/>
遂相去逺且久矣而克禮於予家尤厚不少變越十餘<lb/>
年忽聞其以疾卒予深惜之以為自今而後鄉閭有緩<lb/>
急安得復有克禮可倚耶久之其子珙来謁銘以葬予<lb/>
縻於職務不果作而珙求之不已今年予陞秩吏部珙<lb/>
<pb n="KR4e0095_WYG_046-12a"/>
復来以啓賀予予讀之喜其工既又以銘為請曰吾父<lb/>
辱見知於先生故敢以不朽為託葬而不得先生銘猶<lb/>
不葬也予既惜克禮又嘉珙之孝而文且里人也安得<lb/>
辭克禮娶蕭氏又娶嚴氏生四子珙璞瑜球女三孫男<lb/>
五楘槩<hi>闕</hi>其生以洪武戊午十月十八日卒於宣徳甲<lb/>
寅二月十一日享年五十七而以正統甲子年十二月<lb/>
<hi>闕</hi>日葬於雷洲觜之原銘曰<lb/>
生為衆所重死為衆所思嗟世人兮鮮若兹勒以予銘<lb/>
<pb n="KR4e0095_WYG_046-12b"/>
兮将百世其永詒<lb/>
　　　袁處士仲彬墓誌銘<lb/>
泰和袁氏唐司徒滋之後其少子邯為吉州刺史子孫<lb/>
因家泰和汝南坊為望族在宋有士表者通判建寧又<lb/>
以宦業顯通判五世孫以寧生務敏務敏生克睿則處<lb/>
士之大父父也雖皆不仕然皆以行誼聞於時處士諱<lb/>
斌字仲彬自㓜端重喜讀書嘗從學於蕭尚仁先生博<lb/>
覽廣記逈出儕軰上先生甚嘉奬之篤於事親先意承<lb/>
<pb n="KR4e0095_WYG_046-13a"/>
志必盡其道生致其樂死致其哀於兄弟極恭順内外<lb/>
之間無彼此言者宗族姻屬亦以禮相親愛交朋友重<lb/>
然諾其行於家及教鄉人子弟必以孝弟忠信禮義㢘<lb/>
恥待臧獲下人尤有㤙其是非好惡必以公不以情見<lb/>
人有為不善必面斥其非改之乃喜事有不平而質於<lb/>
處士一言折其中無不服每遇凶嵗周人之急不少吝<lb/>
雖居城市足跡未嘗至公門縣大夫雅敬之鄉飲以大<lb/>
賔禮焉其性澹然以儉薄自足時俗所好無一動其心<lb/>
<pb n="KR4e0095_WYG_046-13b"/>
不肯茍取妄求甞作堂以待賔客凡堂中服食器用皆<lb/>
質素曰此吾性之所宜也因以質素自號且以名其堂<lb/>
賔客皆歡樂之其髙懐雅度有過人者景泰乙亥八月<lb/>
初七日卒距其坐洪武戊午十月十六日享年七十八<lb/>
娶羅氏繼劉氏皆有賢行子男三穆先卒次穟次稔女<lb/>
三孫男通達為順天府三河縣學訓導奉其父穟之命<lb/>
来告予曰先人不幸棄諸孤將以今年<hi>闕</hi>月<hi>闕</hi>日奉葬<lb/>
於千秋鄉珠林先塋之次墓宜有銘惟公幸甞見知且<lb/>
<pb n="KR4e0095_WYG_046-14a"/>
有姻親之誼鄉曲之好敢以請予念之良然不可辭乃<lb/>
為序而銘之銘曰<lb/>
袁顯於唐繇宋至今衣冠相承式昭徳音於惟處士厥<lb/>
聲世繼誦詩讀書依仁蹈義天祐善人夀考是宜胡不<lb/>
其延而有止期孝子令孫奉葬於此刻我銘詩垂耀無<lb/>
已<lb/>
　　　龍母傅氏墓誌銘<lb/>
廣西僉憲龍君澄䘮其母太孺人傅氏已葬于居後翔<lb/>
<pb n="KR4e0095_WYG_046-14b"/>
鸞之原而自為誌納于壙矣既又兄弟謀曰吾母有令<lb/>
徳以興其家而子孫實頼焉葬雖有文若復得為銘以<lb/>
刻之石豈不益昭徹大顯衆皆曰然於是僉憲自奉所<lb/>
為狀詣予請銘予老且病不能文而僉憲請不置予念<lb/>
其意篤乃勉為銘之傅氏金川梅溪名族祖吉珂父仲<lb/>
昇母髙氏太孺人之生有美才父母愛之幼讀書知道<lb/>
理年二十歸為龍氏冡婦值兵燹匱乏而能孝敬勤儉<lb/>
事舅姑承上撫下寛裕有容永樂丁亥官有大役于武<lb/>
<pb n="KR4e0095_WYG_046-15a"/>
當山夫領千夫往焉久不解祖妣得疾劇太孺人憂瘁<lb/>
日夜侍側祖妣念其勤祝天錫之福俾得安而祖妣竟<lb/>
不起太孺人相夫治䘮皆以禮舅姑没亦如之嵗戊戌<lb/>
族人弗戒火延先廬殆盡衆求析居太孺人綜理益勤<lb/>
衣服飲食之事不以晝夜為勞盡鬻奩具為資費不十<lb/>
載家復振尤篤意教子遣從明師受學正統戊午澄領<lb/>
江西鄉薦太孺人慮其安於小成欲汲汲進取俾仍從<lb/>
師進學壬戌澄遂取進士拜大理評事而父母得食其<lb/>
<pb n="KR4e0095_WYG_046-15b"/>
禄景泰庚午遂封父為大理評事母為太孺人太孺人<lb/>
智識髙明天性安重事循其實不溷侈餘費有當施雖<lb/>
多不吝不然不輕予也甞言今富家巨室自謂能賙窮<lb/>
恤匱至列為墓文以欺世求其實無有也我死慎勿似<lb/>
之辛未評事陞廣東僉憲便道過家省侍未㡬太孺人<lb/>
諭之曰便道不妄也若或託疾則妄言以自欺矣女奚<lb/>
可僉憲聞戒即上道凡其平生率禮蹈義多此類宜其<lb/>
子孫之欲有聞於世也是可謂能顯其親矣其卒以景<lb/>
<pb n="KR4e0095_WYG_046-16a"/>
泰壬申正月廿八日距其生洪武癸亥九月十一日享<lb/>
年六十九逺近弔哭者莫不哀子男三源澄瀾孫男五<lb/>
儀為郡庠生後復将有顯者太孺人之徳未艾也銘曰<lb/>
閨門之秀徳孔華兮遭遇盛時荷寵嘉兮既宜其良亦<lb/>
宜家兮紫誥之頒粲金葩兮福既多矣胡棄遐兮愛雖<lb/>
在人傷如何兮詒後有銘賁邱阿兮子孫之思永不磨<lb/>
兮<lb/>
　　　副都御史羅公墓誌銘<lb/>
<pb n="KR4e0095_WYG_046-16b"/>
公羅氏諱亨信字用實其先南雄人後徙東莞之英溪<lb/>
髙祖儁曾祖應辰祖徳寛父祖昌俱不仕而以公貴祖<lb/>
考皆累贈至右副都御史妣皆贈淑人公自幼知學喜<lb/>
讀書年十二䘮其母即能以禮服䘮選為學官弟子業<lb/>
成永樂癸未以詩經領鄉薦明年取進士授工科給事<lb/>
中命往嘉興視水災奏免嘉興海鹽崇徳三縣粮稅以<lb/>
甦民困丁内艱起復調吏科給事中陞右給事中坐累<lb/>
謫為吏交阯公雖貶降而益勤於事分所當為者無不<lb/>
<pb n="KR4e0095_WYG_046-17a"/>
為久之用薦起拜山西道監察御史賜白金命往通州<lb/>
察倉庾之弊得老姦宿蠧若干人皆伏法廵按真定等<lb/>
府旌㢘黜貪飭學校人知勸沮清軍山西凡閱五萬餘<lb/>
名無枉漏者丁繼母何夫人憂命馳驛奔䘮即起復既<lb/>
至京大臣有言其堪任方面者詔復舊任食正五品禄<lb/>
宣徳乙夘陞右僉都御史賜楮幣命同武臣往平凉荘<lb/>
浪等八衛練兵以備邊公殫心盡力夙夜不懈上念邊<lb/>
境苦寒降勅勉勞各賜文綺二有副公益感激自勵正<lb/>
<pb n="KR4e0095_WYG_046-17b"/>
統丙辰仍與都督趙安率師廵邊賜紅紵絲衣以行正<lb/>
統戊午丁外艱有㫖奪情視事明年殄㓂功成公陞俸<lb/>
一級賜紵絲四表裏白金四十兩始命馳驛歸葬父陛辭<lb/>
賜鈔千緡公葬畢還京勅賜鈔陞右副都御史命往大<lb/>
同宣府督屯種務興利除害為久計公自是在邊者二<lb/>
十年朝廷任之以腹心用之為耳目而公之志亦始終<lb/>
無間於分屯之逺近道里之險夷土壤之肥瘠将校之<lb/>
設施士卒之勤惰地利之厚薄餉運之難易緩急與夫<lb/>
<pb n="KR4e0095_WYG_046-18a"/>
廵狩候望寒暖之宜靡不周知有言於上必思之精議<lb/>
之熟無不當於人心故所言無不聽而行之無不適其<lb/>
可若公者非忠誠體國之君子歟庚午公有疾上章乞<lb/>
骸骨不許進左副都御史而公在邊又以擒賊功受白<lb/>
金文綺之賜秋七月上察公實老病令僉都御史任寧<lb/>
代公還俾致仕凡有餽贐皆不受陛辭賜紅紵絲衣一<lb/>
襲公至鄉里始營居室作祠堂治先壠建義齋以訓子<lb/>
孫及姻戚子弟怡然自樂也盖歸八年至天順丁丑十<lb/>
<pb n="KR4e0095_WYG_046-18b"/>
月二十五日以夀終距其生洪武丁巳十月廿八日享<lb/>
年八十一配某氏某氏皆淑人而相繼先卒子男<hi>缺</hi>女<lb/>
<hi>缺</hi>孫<hi>缺</hi>訃聞上念公有勞績命禮部賜祭工部為治墳<lb/>
塋供葬事子某等以<hi>缺</hi>年<hi>缺/</hi>月<hi>缺</hi>日葬公某山之原而<lb/>
以行狀来請銘予與公同年取進士又同官京師且久<lb/>
而公乃先致其事以去盖嘗惜公不得相與從容於暮<lb/>
年而今乃屬筆銘公墓奚可辭銘曰<lb/>
於惟南越産此竒山川清淑鍾令儀詩書禮樂當盛時<lb/>
<pb n="KR4e0095_WYG_046-19a"/>
巍科峻擢登赤墀黄門繡衣罔不宜奉命出入揚㤙威<lb/>
經濟實籍文武資名聲赫奕紛四馳臣心報國無窮期<lb/>
臣身已老才力衰乞骸幸得副懇祈九重沛澤流華滋<lb/>
歸来林下介夀祺奈何仙去杳無追子孫孫子百世思<lb/>
髙墳峩峩葬有碑後欲考實徴吾詩<lb/>
　　　教諭聶大年墓誌銘<lb/>
大年聶氏世為撫州臨川人曾祖某祖伯善皆不仕父<lb/>
同文洪武中取進士為翰林侍書尋改中書舎人壬午<lb/>
<pb n="KR4e0095_WYG_046-19b"/>
六月太宗皇帝至京師時盛暑以迎鑾暍死大年於父<lb/>
卒後五月乃生母胡孺人撫育之天資明爽頴悟絶人<lb/>
比長喜讀書日記數千言通詩書二經於諸子史無不<lb/>
讀尤篤意古文及晉唐人詩書法歐陽趙松雪皆臻其<lb/>
妙由是名動縉紳間用薦起為仁和訓導藩憲大臣與<lb/>
一時達官顯人過杭者皆禮重之而大年之文章傳於<lb/>
逺邇迎其母来杭旦夕率婦子偹物以養必誠必孝母<lb/>
之心歡焉逾六年母卒奉柩歸葬哀感行路鄉邑耆老<lb/>
<pb n="KR4e0095_WYG_046-20a"/>
列言母賢行足以勵風俗而子又克孝如此詔旌表其<lb/>
門閭服闋分教常州府學滿九載陞仁和教諭仁和之<lb/>
人得大年復大喜敬愛逾往時大年乃言於有司脩學<lb/>
校嚴學規訓勵彌切諸生日加親慕教用有成登第者<lb/>
彌衆賔興之嵗諸藩省請典文衡者聘幣交走其門而<lb/>
多以後至不能得為憾大年所至能得士人服其公凡<lb/>
所經歴處遇佳山水及古人遺跡必見諸賦詠聨為大<lb/>
巻藏於家景㤗六年秋朝廷有史事徴詣翰林将用之<lb/>
<pb n="KR4e0095_WYG_046-20b"/>
而大年以疾告退就醫藥凡與善者數往来問候冀速<lb/>
愈而勢日危殆大年知不能起呼子章取紙筆書曰吾<lb/>
上負朝廷之㤙下負平生之志爾兄弟尚勉學為士人<lb/>
擲筆而逝盖景泰丙子二月二日也觀其所書如此則<lb/>
其抱負可知矣予初識大年於金谿王先生所又得其<lb/>
所作小瀛洲水竹居賊觀其詞翰而重其為人真可謂<lb/>
竒偉非常之士也常思振起之使効用當時以其學行<lb/>
必有以名世傳後及被召来京師心切為喜思與之久<lb/>
<pb n="KR4e0095_WYG_046-21a"/>
處不厭而大年病予亦以老疾絶人事往還心雖相親<lb/>
而跡則疎矣大年病甚遣門生李昻持簡来言身後事<lb/>
盖欲予銘其墓予聞而哀之不三日而大年卒矣於乎<lb/>
予豈忍銘吾友哉大年生於洪武壬午十二月初三日<lb/>
及其卒也享年五十又五配陳氏前平樂太守用晟之<lb/>
女有賢行四子<hi>闕</hi>女四孫男四大年有詩文四十巻多<lb/>
可傳者斯足以不朽矣章奉柩歸臨川将以<hi>闕</hi>年<hi>闕</hi>月<lb/>
<hi>闕</hi>日葬<hi>闕</hi>山之原予乃為述其行而系以銘銘曰<lb/>
<pb n="KR4e0095_WYG_046-21b"/>
學足以為人師才足以適事宜出既逢時亦将有為何<lb/>
天不憗遺而未究厥施嗚呼噫<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>其誰不悲<lb/>
　　　王希時墓誌銘<lb/>
希時王氏名秈予兄稼軒先生第四子也稼軒髙識有<lb/>
美才負直氣鄉邑之所敬讓而為子者多克肖永樂壬<lb/>
寅生秈予時丁内艱家居為之喜是年起復不見者三<lb/>
十七年及聞秈漸長喜讀書好吟詠作唐人五七言詩<lb/>
皆有理趣而稼軒老矣諸子年長者相繼謝世家事獨<lb/>
<pb n="KR4e0095_WYG_046-22a"/>
秈任之理田園接親友小大諸務一以謙厚為本未嘗<lb/>
矜已傲物衆亦樂為之盡無不如志人謂稼軒有子矣<lb/>
天順元年予以老病致仕歸秈喜謂㡬四十年乃一見<lb/>
予察其為人亦滋喜謂足以慰吾意不意秈有疾愈二<lb/>
年疾作盖舊患所致遂止酒息勞延名醫求善藥禳禱<lb/>
百方無少效而疾日加如此者半載餘然猶自强不懈<lb/>
聞有欲為禱者則歎曰死生命也奚必是即遣子謝郤<lb/>
時方建祠堂㕔事未畢工起而周視之歸曰吾不能待矣<lb/>
<pb n="KR4e0095_WYG_046-22b"/>
命具浴浣擳易衣坐呼子儲取紙筆作詩四首述其意<lb/>
以告宗族冀相與維持且訓子勤學務本善事親取友<lb/>
又勉進湯液就卧明旦醫問疾强應曰如舊頃之親故<lb/>
問所食倦於對舉三指示盖三進湯液不能啜也須㬰<lb/>
顧左右曰世言人之将死有鬼臨之此說誕妄不足信<lb/>
吾家慎勿為所惑今與公等永訣矣言訖而逝其明理<lb/>
不亂如此天順三年十月初二日也非所謂樂天知命<lb/>
者歟享年纔三十八娶灌坑羅氏子一人儲也女二其<lb/>
<pb n="KR4e0095_WYG_046-23a"/>
葬以<hi>闕</hi>年<hi>闕/</hi>月<hi>闕/</hi>日其墓在<hi>闕</hi>山之原予哀其不永年<lb/>
而賫志以没為銘其墓以抒予哀銘曰<lb/>
生既逢時才足有為而數則竒予奚能不悲噫<lb/>
　　　義民楊彦實墓誌銘<lb/>
楊氏舊居泰和城西為大家世以詩書顯聞不特貲富<lb/>
為然也元季兵亂穹堂廣宇皆化為邱墟公曾大父逺<lb/>
峯大父思魯相繼没國朝受命海宇寧一公之父子友<lb/>
乃即雲亭髙隴之别業居焉其地有溪山之勝田園池<lb/>
<pb n="KR4e0095_WYG_046-23b"/>
沼逺近相望皆按舊籍而理之家復裕公又能承父志<lb/>
極其孝養而與從兄弟彦素彦威相友愛延名師以詩<lb/>
書教諸子表然不失前時之望鄉人有食不給者皆周<lb/>
給之於親戚故舊禮意尤厚其有孤遺無依者公長育<lb/>
婚嫁之無吝色利非其所當得者不妄取一毫人或忿<lb/>
争不能平質於公公據理譬解之無不恱服見人以豪<lb/>
横加諸人不可以理諭即歛戢退避或用勢力怵公使<lb/>
從已公益拒不顧人雖深以為忤而公自若也鄉邑皆<lb/>
<pb n="KR4e0095_WYG_046-24a"/>
稱為長者其襟度恬曠不以物自累賔客過門輒相與<lb/>
欵洽連日居閒無事杖屨逍遥依茂林藉芳草追雲月<lb/>
之去来逐魚鳥之翔泳超然甚樂也因名所居堂曰樂<lb/>
志正統五年朝廷脩養民之政遣使督郡縣廣儲蓄公<lb/>
出榖二千石以佐有司備賑濟事聞上降勅旌之為義<lb/>
民勞以羊酒復其家公来謝㤙闕下以暑行得疾舟過<lb/>
濟寧卒焉正統八年六月初四日也享年七十三公之<lb/>
子揆先以事在臨清知公来亟往迎之聞訃匍匐至濟<lb/>
<pb n="KR4e0095_WYG_046-24b"/>
寧慟㡬絶将奉柩歸葬哭曰吾父篤於義而上寵褒之<lb/>
如此不得頓首謝以畢其志且其平生徳行皆可書葬<lb/>
而不得銘以託不朽是猶不葬也遣人来京師告刑部<lb/>
員外郎梁楘叔車曰子實知吾父丐為行狀請之吏部<lb/>
王公宜無不可予二人與公有世好聞公之来冀得一<lb/>
相見乃今卒矣有不能已於哀者况重以揆之孝其可<lb/>
辭公之母龍氏有令徳克相成其家初娶黄氏生子一<lb/>
曰振先卒繼室以胡氏三子接揆撰女二孫男十人曽<lb/>
<pb n="KR4e0095_WYG_046-25a"/>
孫男十人銘曰<lb/>
惟義及仁克有諸身下以及乎人上以獲乎君而不百<lb/>
年遂返其真銘以昭之百世不泯<lb/>
　　　故樂清令劉君時省墓誌銘<lb/>
劉氏之先池州人宋潁上令凝之之裔凝之孫大郎嘗<lb/>
通判䖍州愛信豐山水之勝遂居焉君八世祖也大郎生<lb/>
卓卓生將仕郎源道源道生國賔國賔生義方義方生<lb/>
夀文夀文生平川平川生子寧君之父也世以宦學顯<lb/>
<pb n="KR4e0095_WYG_046-25b"/>
聞載諸譜牒母葉氏亦宦族君自幼聰敏喜學性髙伉<lb/>
不肯随人後永樂壬辰舉鄉校弟子員累以書經進於<lb/>
有司未得志宣徳甲寅充貢入太學太學諸生多讓其<lb/>
能擢湖廣黄陂令㡬五載見學舎弊甚而舊址窄隘為<lb/>
士者恥之乃出俸資以為倡好事者競出財力以助買<lb/>
鄰生萬志基業恢拓其規模而増廣其制度作孔子廟<lb/>
明倫堂兩齋兩廡㦸門櫺星門凡廟學之所宜有者無<lb/>
不悉備於是来游来歌者皆以逺大自期而君之志益<lb/>
<pb n="KR4e0095_WYG_046-26a"/>
厲時邑有典史蔣某者無意於恤民君核奏去之君亦<lb/>
以内艱改樂清尤篤意仁愛事故御史范霖貧未葬捐<lb/>
俸葬之民有陳起等犯法夜餽金求免君卻之鄉里童<lb/>
幼歌詠焉景泰甲戌以外艱歸居䘮盡禮君子以為難<lb/>
凡其行事之善者所蒞諸邑皆録之欲俾傳諸後天順<lb/>
戊寅服闋之京師以老乞休致許焉惟以家譜未備祠<lb/>
堂未修汲汲營之且將營夀藏以俟老志未畢而終庚<lb/>
辰六月二十七日也距所生洪武已夘十一月十五日<lb/>
<pb n="KR4e0095_WYG_046-26b"/>
享年六十二聞之者莫不哀君正直寛平外和而内剛<lb/>
忠厚篤義人人皆樂親之娶黄氏生三子三女又娶張<lb/>
氏生男一女一孫男五人聞政等將以<hi>闕</hi>年<hi>闕/</hi>月<hi>闕</hi>日<lb/>
奉柩歸葬於供福之原咸謂先考功業卓卓在人耳目<lb/>
葬宜有銘否則無以掩諸幽奉前監察御史呉遵所述<lb/>
行狀請銘予老且病不能文而孝子顯親之意不可卻<lb/>
乃為序而銘之銘曰<lb/>
其出也逢時其志也有為蔚然善政之施炳然令譽之<lb/>
<pb n="KR4e0095_WYG_046-27a"/>
馳盖君子以為有恵於已衆人亦以為不失其宜嗟百<lb/>
嵗兮杳難期奄六十二遽全歸供福之原山更竒宜爾<lb/>
𤣥宅安于兹後欲考績徴吾詩<lb/>
　　　侍講余公墓誌銘<lb/>
公諱夔字一夔其由歙從韶宋廣南經略安撫使靖有<lb/>
文武才始大顯子仲荀為融守孫忠館于陳通判貳室<lb/>
陳泰和人因遂家泰和世以宦學顯曽大父希武教授<lb/>
贑州大父存道不仕父斯延亦以經術為人師用公貴<lb/>
<pb n="KR4e0095_WYG_046-27b"/>
贈翰林侍講公自幼喜學篤於孝弟忠信讀書以窮理<lb/>
為務隆寒盛暑手不釋巻於修身齊家治國平天下之<lb/>
道必探極深㣲非聖賢所傳未嘗出於口存於心永樂<lb/>
甲申以書經取進士第太宗皇帝稽古右文詔選進士<lb/>
優等者得二十八人以為翰林庶吉士俾盡讀中秘書<lb/>
學古為文辭公與焉公天性開敏力於進修體上心之<lb/>
嚴充家學之懿聖經賢傳諸史百家莫不研究其為文<lb/>
章必本於性命之奥而發其詞氣之偉同列皆推讓焉<lb/>
<pb n="KR4e0095_WYG_046-28a"/>
及修永樂大典天下名儒集館閣以公為副總裁乙未<lb/>
書成陞翰林檢討又命纂修五經四書性理大全一時<lb/>
執筆者亦以公為能盖其燭理明存心公故議論正而<lb/>
取舎定是以功績著於朝廷名譽揚於海宇甲辰陞翰<lb/>
林侍講兼經筵講官修國史其所講說必以堯舜之道<lb/>
非是不以陳有欲言抗詞髙論無所顧計人頗為公危<lb/>
之而公自若也上亦知公乆賜之勅命而封贈其親於<lb/>
是公有焚黄之請還朝仍理舊職愈竭誠不懈冀有所<lb/>
<pb n="KR4e0095_WYG_046-28b"/>
補益心雖切而病及之常曰皇上恩徳厚矣愚臣不能<lb/>
報萬一今年已五十六病勢日増而竊禄未已不去則<lb/>
罪將益大而無以自容即具疏乞致事人之知公者多<lb/>
勸止之謂公素貧嚢無厚貲将何以為歸奚去之果公<lb/>
曰吾平生不茍取惟儉以自足朝廷禄賜有餘先人之<lb/>
遺産尚在而受㤙不能報其去宜也奚不可疏奏上憐<lb/>
其情許之既歸值嵗歉即發所藏糴榖以賑鄉里之貧<lb/>
不責償開塾以教宗族子弟與鄉人之子弟賔興之嵗<lb/>
<pb n="KR4e0095_WYG_046-29a"/>
廣東諸藩省請公典文衡有至公之譽而無遺才之歎<lb/>
正統甲子十一月初九日以疾終距其生洪武壬子十<lb/>
一月三十日享年七十三配安人吳氏先公一年卒繼<lb/>
室曽氏有婦道子男二達駿女<hi>闕</hi>皆嫁為士人妻予與<lb/>
公同逰鄉校同取科第入翰林載筆随公後其受益多<lb/>
矣方資公以忝竊而公乃遽去今幸退歸追思昔逰恍<lb/>
若夢寐未嘗不慨然興歎公之子以<hi>闕</hi>年<hi>闕/</hi>月<hi>闕</hi>日葬<lb/>
公於某山之原而以公侄婺源教論廣所述行狀来屬<lb/>
<pb n="KR4e0095_WYG_046-29b"/>
銘嗚呼予文何足以揚公之美哉然不可辭也銘曰<lb/>
學博才良徳優行懿蔚然其文浩然其氣急流之中勇<lb/>
退為賢恵于戚疏亦罔或愆佳城盤盤公安于此山川<lb/>
儲秀利爾孫子我昔從公永逺是期勒銘墓中百世之<lb/>
詒<lb/>
　　　贈主事章君墓誌銘<lb/>
君諱徹姓章氏字知通先居建之浦城五季時有諱仔<lb/>
鈞者仕閩王審知至撿校太傅髙州刺史配練氏封越<lb/>
<pb n="KR4e0095_WYG_046-30a"/>
國夫人生子十五人其十曰仁肈累官至檢校工部侍<lb/>
郎後周廣順間又徙桐廬之窊石仁肇生仲彛仲彛八<lb/>
子其一遷明州宋初為奉國軍節度陞慶元府即今之<lb/>
寧波寧波之章惟仲彛之孫百十九甫居鄞邑者為最<lb/>
蕃一傳曰千十二承事生從五將仕傳元五將仕文二<lb/>
將仕至道一將仕則君之髙祖也曽祖仁祖義考禮皆<lb/>
韜晦弗耀禮一四子智逹智傑智和其四智通則君也<lb/>
自幼天資絶人書過目即成誦既長力學有大志自謂<lb/>
<pb n="KR4e0095_WYG_046-30b"/>
一第可俯拾永樂中取富民實北京章氏以業鉅當往<lb/>
君兄智和自請行君曰吾豈可茍安獨以累兄乎舎其<lb/>
學業與偕往凡京邑諸務身任之而其兄安焉遇内艱<lb/>
從兄歸治䘮既畢則請兄留終䘮而獨来京邑雖賦繁<lb/>
役重而從容辦治益若簡而有餘人皆讓其能踰年乃<lb/>
以疾卒鄉里哀惜之君孝於親事生送死無違禮緇黄<lb/>
之說不以動其心其於兄弟友愛尤篤搆和樂軒以示<lb/>
志惇宗族之義重姻戚之好輕財樂施賙窮恤匱好善<lb/>
<pb n="KR4e0095_WYG_046-31a"/>
惡惡處之各盡其宜慕唐張公藝宋范文正及浦江鄭<lb/>
氏之義采其規矩設施書於祠堂之東壁有事祠下則<lb/>
兄弟議行之協徳一心必期於久與朋友交披豁心腹<lb/>
雖在遐逺片紙有言無不信又倜儻有才略慕前人竒<lb/>
節偉行而欲與之偕初君不幸時子繪方九嵗已凝重<lb/>
有立志家有古畫月桂一幅有元諸名公題其上君寳<lb/>
之君之配俞氏以付繪曰汝父之志以科第望汝等此<lb/>
古人植槐之意也當勉學以承父志及繪登進士第因<lb/>
<pb n="KR4e0095_WYG_046-31b"/>
畫以名軒曰傳桂人皆賢其能承父志而亦譽君之善<lb/>
教其篤㤙誼厚倫理一出君之意今五世百口同爨無<lb/>
間者知君者惜其志未就而卒君生洪武癸酉<hi>闕</hi>月<hi>闕</hi>
日而以永樂甲辰<hi>闕</hi>月<hi>闕</hi>日終于京師君初以子主事<lb/>
貴得以其官贈君配俞封太安人有賢行幽閑貞静以<lb/>
儀其家子一繪也孫男五鐸銑鎧鉞鍈女三俱在室予<lb/>
昔主禮部㑹試繪来取進士得其文進之而名日顯由<lb/>
兵刑工主事陞刑部郎中超遷山西按察副使調江西<lb/>
<pb n="KR4e0095_WYG_046-32a"/>
所至有盛名君之葬在邑西潘墺之原而墓未有銘至<lb/>
是以刑科給事中宋君儒所為狀来請予謂銘以昭徳<lb/>
垂逺况宋君之言信奚可辭乃按狀序而銘之銘曰<lb/>
天之生才欲有為丰姿明爽傑然竒云胡不使究厥施<lb/>
有子讀書當盛時功名事業罔不宜聖㤙褒錫雨露滋<lb/>
髙墳峩峩前有碑子孫孫子百世思後欲考徳徴吾詩<lb/>
　　　謝汝涵墓誌銘<lb/>
謝氏於龍泉為大家宋工部尚書諤居新喻之竹坡其<lb/>
<pb n="KR4e0095_WYG_046-32b"/>
孫桂芳始徙居龍泉之網埠桂芳孫清岩又徙居北溪<lb/>
之陽清岩生均貴均貴生國從國從生觀祥觀祥生子<lb/>
宜皆有隠徳而以詩書行誼世其家子宜娶蕭氏生子<lb/>
七人而公為之長公諱海字汝涵自幼讀書習事卓然<lb/>
有立志應門幹蠱小大諸務皆身任焉不以煩其親養<lb/>
生送死各盡其道其視兄弟尤極雍睦未嘗有間言仲<lb/>
弟汝善逰太學所以資給者無不至凡有所為必從容<lb/>
中節不輕舉妄動其經營措置有他人不能及者謂北<lb/>
<pb n="KR4e0095_WYG_046-33a"/>
溪居址隘就其上流一里所築室以居其中有隙地則<lb/>
又相度其宜多為小屋凡民無所庇者使居之不取僦<lb/>
直貧無食者與之粟不責償於是人争趨之而歸徳焉<lb/>
心之嗜義如飢渴之於飲食惟恐或後吉安郡庠櫺星<lb/>
門壊捐白金百兩重新之龍泉縣學大成殿及兩廡頺<lb/>
敝率諸兄弟改作之朝廷行勸恤之典公與兄汝泉弟<lb/>
汝卓汝謨各出榖二千石助縣官賑貸詔旌其義皆錫<lb/>
之冠帶兄弟四人表然在人上鄉邑之中莫不敬且讓<lb/>
<pb n="KR4e0095_WYG_046-33b"/>
焉而公益循禮蹈義言行恂恂未嘗忤於物人以此益<lb/>
髙之若浮屠老子之宫公有暇數逰焉有求亦無不應<lb/>
而於周窮恤匱意尤篤天順戊寅春得脾胃疾醫弗效<lb/>
公自視加劇一日召族人飲時弟汝善待選吏部獨不<lb/>
與公慨然念之曰吾弟食祖考遺澤將顯矣而吾不及<lb/>
見也吾其以五月十五日往乎衆皆愕然既而汝善以<lb/>
四月十七日授保寧經歴公果以五月十五日去世兄<lb/>
弟至親疾雖甚而關於念慮如此公生洪武辛未二月<lb/>
<pb n="KR4e0095_WYG_046-34a"/>
十日享年六十八娶李氏潘氏皆有婦道先卒繼室以<lb/>
曽氏子男五棨業棋樌枋女五孫男四琛環瓌瑀棨等<lb/>
卜以是年十一月三十日奉葬於其里松山寺北七塘<lb/>
嶺之原而以縣學教諭方玭所為行狀来求銘予嘉公<lb/>
篤於義雖兄弟同徳而皆自公啓焉昔周有八士論語<lb/>
書之記善人之多也謝氏一家兄弟以義顯者凡四而<lb/>
皆受㤙命謂非善人之多不可也於公之葬奚可以不<lb/>
銘銘曰<lb/>
<pb n="KR4e0095_WYG_046-34b"/>
於惟謝公以義著聲有蕡其實有華其名聖恩煒煌錫<lb/>
此寵榮刻銘𤣥堂百世之徴<lb/>
　　　頼處士墓誌銘<lb/>
處士頼氏諱晰字仲輝别號含章其先居贑之寧都唐<lb/>
季有諱某者為某官掌其都兵任守偹子某官料糧院<lb/>
徙居吉之萬安藍田里為大家歴世至某某及秉衡甫<lb/>
則處士之曽大父大父父也而秉衡甫家益大嘗學於<lb/>
縣庠有司以其貲産甲一鄉用長其區糧賦生處士勵<lb/>
<pb n="KR4e0095_WYG_046-35a"/>
志於學究經史習文藝日有造就及膺是舉則歎曰幹<lb/>
蠱子職也可以此勞吾親乎乃躬任其事催科出入朝<lb/>
夕不懈而事每先集他與同役者多逋慢處士以區正<lb/>
捴督焉洗手奉公不茍毫髪官稱其賢民不知擾久之<lb/>
以勞瘁告代得免處士善優㳺以事親作别業芙蓉山<lb/>
下田西之上據山水之勝日備物敬養焉未㡬秉衡甫<lb/>
有疾以仲子某早世遺二孤及繼室子某庶子某皆未<lb/>
成立呼處士欲有言處士則先意承志拜曰大人宜善<lb/>
<pb n="KR4e0095_WYG_046-35b"/>
調攝勿懐後憂不肖兄弟析産當以義豈以嫡庶長幼<lb/>
存没有間哉秉衡甫喜曰爾能此吾復何言及卒居䘮<lb/>
盡禮痛其母早終不逮養語及輒悲哀事繼母尤謹撫<lb/>
弟姪篤於義至析産業必均一不異前所云故人子嘗<lb/>
議婚後以孤貧為所棄處士力為經紀卒歸之至於事<lb/>
先善後尤惓惓族中初建祠堂以奉祭祀既作而復廢<lb/>
處士相其有力者圖興復獨捐貲作前廡髙祖旅殯泰<lb/>
和灌溪展省久曠處士即率羣從兄弟往拜墓下修祀<lb/>
<pb n="KR4e0095_WYG_046-36a"/>
事嵗以為常初徙田西名正堂曰終慕東作家廟西闢<lb/>
塾館又建啓進荘議積穀子孫有志於學者資給之其<lb/>
識度卓偉規模𢎞逺矣且自奉儉約供祭祀待賔客則<lb/>
豐潔㫖美而周窮恤匱尤不惜費人有鬻産者既與善<lb/>
價尤憐其意稍増益之人皆歸其厚於是以田産求售<lb/>
者多集其門嘗戒子孫以勤儉勿奢傲又曰淫祀無福<lb/>
死生有命非鬼神所能移病革諸子問所欲言曰吾已<lb/>
著家訓立身之要盡在其中明日吾當永訣矣至期盥<lb/>
<pb n="KR4e0095_WYG_046-36b"/>
櫛更衣坐正寢與所親厚談笑賦詩訣别時天順戊寅<lb/>
<hi>闕</hi>月<hi>闕/</hi>日也距其生永樂丁亥<hi>闕/</hi>月<hi>闕</hi>日享年五十二<lb/>
娶世源陳氏有賢行子男四女二孫男<hi>闕</hi>卜以是年<hi>闕</hi>
月<hi>闕</hi>日奉葬<hi>闕</hi>山之原而以邑人郭行可所述行狀来<lb/>
求銘予居泰和於萬安為鄰邑聞處士之徳善舊矣且<lb/>
行可之言足以信於後而其葬宜有銘奚可辭乃為銘<lb/>
曰<lb/>
徳修於身施以及人既周戚姻亦恵困貧慶澤之長子<lb/>
<pb n="KR4e0095_WYG_046-37a"/>
孫繼美刻此銘詩垂耀無已<lb/>
　　　故孺人黄氏墓誌銘<lb/>
孺人黄氏諱興字孟仁莆之衙東人曽大父某大父某<lb/>
父徳甫母曽氏孺人之生於兄弟為㝡長而尤聰慧精<lb/>
於女事不待教而能父母鍾愛異諸女為擇壻得盧某<lb/>
以歸焉時年方十九而舅姑在堂孺人事之克盡孝敬<lb/>
朝夕左右奉侍惟謹衣服飲食必親舅姑沒相夫治䘮<lb/>
無違禮永樂壬辰某取進士奉命入蜀須宫殿大材竣<lb/>
<pb n="KR4e0095_WYG_046-37b"/>
事而歸拜海寧知縣未㡬坐誣謫戍邊孺人任家政某<lb/>
不以家為累而得盡心所事卒辯其誣起謫籍為韶州<lb/>
訓導孺人之助居多某家世業儒及以科第入官守㢘<lb/>
節不茍取家事百需孺人紡績織絍以自足其心安焉<lb/>
初孺人盛年有子而不育常以繼嗣為憂乃脫簮珥勸<lb/>
夫納側室為後圖得林氏待之有恩而三子生孺人愛<lb/>
逾已出撫育之三子長亦感孺人之徳逾所生人謂黄<lb/>
孺人厚於仁林氏謹於禮林氏卒孺人遣諸子祔葬於<lb/>
<pb n="KR4e0095_WYG_046-38a"/>
其父墓次然孺人食其子禄無恙天盖以是報之也天<lb/>
順元年十二月十六日以天年終距其生洪武甲寅三<lb/>
月初八日享年八十四三子侗即林氏出泰和教諭傳<lb/>
懐安訓導偕亦讀書為士女五其四皆孺人所生一林<lb/>
出也孫男七孫女七孺人既不幸侗聞訃哀慟㡬絶即<lb/>
解官歸服䘮将以<hi>闕</hi>年<hi>闕/</hi>月<hi>闕</hi>日奉柩合葬於先考之<lb/>
墓乃自述其行實詣予曰侗兄弟荷孺人大徳以克有<lb/>
今日而不知所以報其罪大矣今葬宜有銘若又不能<lb/>
<pb n="KR4e0095_WYG_046-38b"/>
昭著其徳於久逺使泯泯無聞則不孝之罪益大矣敢<lb/>
請於先生予嘉其意乃按状序而銘之銘曰<lb/>
於惟孺人毓秀令門孝敬勤儉益篤於仁子孫之興乃<lb/>
徳之大宜室宜家罔間内外八十四年受禄于天期於<lb/>
百齡胡不其延髙墳峩峩瘞此雙玉銘以昭之綏爾後<lb/>
福<lb/>
　　　康惟進墓誌銘<lb/>
康氏之先自廬陵祈州徙泰和再遷為秀溪望族其曰<lb/>
<pb n="KR4e0095_WYG_046-39a"/>
一清曰静觀曰用明者則處士之曾大父大父父也世<lb/>
有徳義且以貲富雄鄉里處士早失母而能知自立應<lb/>
門幹蠱不憚勞勤逺邇稱之永樂庚子父以事卒於洪<lb/>
都諸子惟處士在侍能以禮治䘮晝夜號哭奉柩歸葬<lb/>
焉處士兄弟五人未㡬諸兄相繼逝處士辛苦持門户<lb/>
思光大其家而存心益忠厚言行一不違乎理人或有<lb/>
非理相及者未嘗與校也若質是非辯利害處士一折<lb/>
以正無不服其處宗族和待子弟有恩子弟亦敬謹畏<lb/>
<pb n="KR4e0095_WYG_046-39b"/>
服至於公家之事尤盡心正統以来兩為其鄉萬石長<lb/>
凡十五年洗手奉公事無不集然以其區民寡糧多為<lb/>
難理力言於有司有司請於朝許併其一事乃克有濟<lb/>
舊有隠漏稅糧及布縷之征不計户而槩取於里甲貧<lb/>
者病焉處士為經理辯明革其弊鄉閭之間生齒多而<lb/>
作業繁㢘讓之俗㣲争競之風興處士則集諸老者議<lb/>
為鄉約以銷弭之人用競勸尤留意於興利除害鄉社有<lb/>
廟祠神以祈年廟圯而神弗祐處士復之而人受其恵<lb/>
<pb n="KR4e0095_WYG_046-40a"/>
廟外石橋久圮人病涉處士架巨木為橋以濟之癸酉<lb/>
大飢處士出榖一千二百石以賑濟朝廷賜勅旌之為<lb/>
義民修族譜以厚倫誼明道徳以教子孫天順四年正<lb/>
月二十二日以疾卒距其生洪武癸酉十二月十六日<lb/>
享年六十八臨終教子孫以勤儉和順葬祭宜以禮不<lb/>
可事老佛以愧我語畢而終娶周氏有賢行先處士二<lb/>
年卒葬其里水寨之原子男七至是諸子以<hi>闕</hi>年<hi>闕</hi>月<lb/>
<hi>闕</hi>日奉處士之柩與周孺人合葬以翰林編修尹直所<lb/>
<pb n="KR4e0095_WYG_046-40b"/>
為狀請銘予嘉其能孝乃為銘之銘曰<lb/>
康氏之先啓自廬陵源逺流長子孫乃興有開于先有<lb/>
繼于後孝弟順祥徳音是茂處士承之其福則那七十<lb/>
之年又何少多水寨之原秀鍾于此刻我銘詩焜耀無<lb/>
已<lb/>
　　　羅先生妻張孺人合葬墓誌銘<lb/>
常州府學訓導羅昇以福建按察司照磨陳直所述其<lb/>
先考晚翠先生妣孺人張氏行實詣予言曰羅氏居泰<lb/>
<pb n="KR4e0095_WYG_046-41a"/>
和在宋以刲股愈親疾被旌得荏平主簿伯受者先生<lb/>
五世祖也曽祖見可祖榖禎父子理徳安府同知有循<lb/>
良之行坐累謫戍西安而卒先生兄賔㢘往繼久之先生<lb/>
亦因事徙北京為良民先生乃徳安繼室陳夫人所生<lb/>
實與太師楊文貞公為同母兄弟至是皆去其鄉文貞<lb/>
念母之墳墓缺祀也請於仁宗皇帝詔皆免之俾守墓<lb/>
時賔㢘亦卒歸其孥先生事寡嫂盡禮而子育其諸孤<lb/>
使皆有成鄉里皆稱其篤義安貧守道擇然後言未嘗<lb/>
<pb n="KR4e0095_WYG_046-41b"/>
有過舉辛勤自營置産業作居室必先建祠堂奉祖考<lb/>
一依朱子家禮居鄉黨以謙和為本其於楊氏親屬尤<lb/>
勤厚謹禮義視他人有所恃賴以傲物取咎先生恥之<lb/>
無事不一至公門惟鄉飲則至焉士大夫嘉其晚節之<lb/>
堅以松竹擬之稱為晚翠先生諱京字賔畿生洪武壬<lb/>
子七月十日卒於景泰庚午正月二日享年八十配孺<lb/>
人張氏同邑張復亨之子孝敬端重而勤儉以興其家<lb/>
凡助祭祀給賔客接姻戚待妯娌撫幼孤皆盡其道門<lb/>
<pb n="KR4e0095_WYG_046-42a"/>
内之治秩如也至於臧獲下人不間幼賤皆有恩生於<lb/>
洪武癸丑十一月一日卒於天順已夘三月十八日享<lb/>
年八十七長子曼早卒次即昇又次昻杲亦先卒女一<lb/>
嫁古田知縣尹古孫男八女三曽孫男一女二予與晚<lb/>
翠交好數十年觀其事文貞與文貞之愛之内外無少<lb/>
間凡他之為天屬之親者不若是其厚也仁義之徳何<lb/>
其至哉晚翠之卒十年既葬矣而墓銘尚未刻今昇奉<lb/>
母孺人之柩将啓其封合葬焉念二親同徳皆當有文<lb/>
<pb n="KR4e0095_WYG_046-42b"/>
以傳世俾永不朽而以請於予予不得辭其葬以<hi>闕</hi>年<lb/>
<hi>闕</hi>月<hi>闕</hi>日其墓在龍洲之原銘曰<lb/>
繄羅先生任性自然不詭不随志確行堅其行謂何依<lb/>
仁蹈義坦坦施施奚怍奚愧亦有令人相于閨門孝順<lb/>
儉勤鄉邦所尊八十七終既多受祉孝子令孫迓續無<lb/>
已龍洲之原雙玉瘞焉刻我銘詩百世之傳<lb/>
　　　任敬祥墓誌銘<lb/>
先生任氏諱祥字敬祥泰和城北人其先世以儒醫顯<lb/>
<pb n="KR4e0095_WYG_046-43a"/>
有名在仕籍元季仍設科取士先生曽大父廸吉以書<lb/>
經試於有司不偶由是大父光徳父保宜俱不仕保宜<lb/>
娶江氏生三子其季則先生也九嵗失怙而能居䘮以<lb/>
禮哀痛如成人稍長從鄉先生蕭用道學日有造詣朋<lb/>
軰皆資頼焉先生端重寡言笑養慈母極孝敬婉容愉<lb/>
色能得其懽心事二兄尤恭順有禮一家之事惟兄命<lb/>
未嘗有違言奉祭祀待親族一以誠敬雍睦為主而尤<lb/>
攻黄帝岐伯之書深究其宻㣲人有病求醫者先生必<lb/>
<pb n="KR4e0095_WYG_046-43b"/>
赴不間早夜寒暑風雨按其脉理而窮其㫖歸未嘗有<lb/>
所茍嘗曰人以其死生禍福寄於我我豈可茍哉故凡<lb/>
病者必求先生而先生亦無負於人者皆曰先生仁人<lb/>
也其隂徳之及人盖多而未嘗責報人惟期天報之曰<lb/>
将必在賢子孫乎未㡬先生次子衡領鄉薦明年中乙<lb/>
榜得潞州學正迎先生就養人皆為先生榮之而先生<lb/>
之教子尤盡道於是潞人益頌其善教及陞應天府學<lb/>
教授又用薦舉知海陽復以其所以教人者飭吏事海<lb/>
<pb n="KR4e0095_WYG_046-44a"/>
陽縣人皆安於其政是皆先生教訓所致也先生生洪<lb/>
武庚申<hi>闕</hi>月<hi>闕/</hi>日以天順已夘<hi>闕/</hi>月<hi>闕</hi>日卒于家年八<lb/>
十娶陳氏有賢行子男二長修字能修次即衡字能鑑<lb/>
女一孫男八曽孫男一任氏在泰和為故家其前軰多<lb/>
君子與予交逰者尚四五人今惟有先生在其懿徳令<lb/>
望可敬而仰也而先生又即世則鄉閭之有緩急者復<lb/>
何所望哉此予之所深悼也先生諸子孫将以是年<hi>闕</hi>
月<hi>闕</hi>日奉葬於北郭楮原山之原而以翰林檢討梁仲<lb/>
<pb n="KR4e0095_WYG_046-44b"/>
載所述行状来求銘予安可辭銘曰<lb/>
任先生行甚純學軒岐徳在人天有顯道報孔神夀終<lb/>
八十返厥真子孫繼美福愈臻我銘示後久彌新<lb/>
　　　侯官縣令梁君墓誌銘<lb/>
梁氏泰和故家以文章宦業名世久矣至君之大父畦<lb/>
樂先生尊府泊菴先生而益著永樂初君侍泊菴先生<lb/>
官翰林學士解胡二公深竒之曰此梁氏千里駒也皆<lb/>
勉之使學君從瑞州府學教授鮑禮夫受春秋夙夜不<lb/>
<pb n="KR4e0095_WYG_046-45a"/>
怠學以有成遂與弟叔車同領鄉薦而君以㑹試後期<lb/>
留京師時仁宗在東宫監國聞之喜命有司宴勞而勉<lb/>
焉未㡬君以憂去服除被薦授邵武經歴邵武閩浙之<lb/>
衝頗號繁劇君才敏贍應之常若簡而有餘是嵗天下<lb/>
諸司朝京師有㫖舉賢才閩藩憲舉君得侯官令而泊<lb/>
菴嘗三為令所至有聲君又得之喜曰為令養民吾有<lb/>
譜民不受恵者吏害之也命諸吏惟坐曹治文書毋坌<lb/>
進事有緩急惟吾言是用君事上以禮撫民有恩先之<lb/>
<pb n="KR4e0095_WYG_046-45b"/>
以仁而濟之以嚴上下皆安其所為事不勞而治邑之<lb/>
西南舊有隄扞江嵗頽圮屢築屢廢春夏雨集則洪水<lb/>
漫流没民田數萬頃民失其養而官有負租君曰民患<lb/>
有大於此乎乃因農暇發民丁起浮淤盡下而止得龍<lb/>
舟一艘君曰此禍本也今去之亦盡下乃止實以土石<lb/>
甃築堅完自今水不為害而民食有頼矣福州府學有<lb/>
漢晉唐書板字久漫滅不可讀君謂漢唐以来事多失<lb/>
傳不足以為法戒者以此此好古敏求之君子所患也<lb/>
<pb n="KR4e0095_WYG_046-46a"/>
乃倡率諸文士俾相與補完之於今得以考察當時人<lb/>
物與其行之是非善惡者君之恵也又念父泊菴之文<lb/>
妙天下學者思以為法而病其難得每念之輒悲傷乃<lb/>
捐俸鋟梓以傳又足以見其顯親之孝君子謂君之為<lb/>
政能知本末緩急而有倫如此沙縣民鄧茂七反官軍<lb/>
討之藩憲大臣及總兵将師皆在知賊地險難用兵且<lb/>
善設伏以待来者而君才可有為分兵使先往君徑入<lb/>
賊地呼與語曰汝本良民何意為此然豈無脇從者今<lb/>
<pb n="KR4e0095_WYG_046-46b"/>
大軍来果能自新即轉禍為福衆拜稽首曰我等實良<lb/>
民不幸陷身至此萬一得生皆公之賜也君喜其能自<lb/>
新召里中老長俾收領為良民其負固不服者遇官軍<lb/>
多死焉君又得賊舡斬賊首四十餘級而歸其所掠民<lb/>
物於是人思君之恵稍稍有来歸者雪峰山寺地大容<lb/>
衆賊初起時民之避賊者多往依焉久之食盡不得已<lb/>
亦强取於人僧走告變君為白總師曰此非欲從賊盖<lb/>
飢火所廹耳請備榜往撫之民見君来喜且拜曰吾父<lb/>
<pb n="KR4e0095_WYG_046-47a"/>
来吾生矣皆帖然順服總師又命君率兵守洪塘君制<lb/>
禦有法及往来饋運皆有功賊平當得陞君以老疾懇<lb/>
辭遂致仕歸鄉里與親戚故舊娯意山水間觴詠以為<lb/>
樂興之所至大篇短章頃刻立就曠懐雅度縉紳髙之<lb/>
平生著述學者多傳誦焉君兄弟四人君居長諱果字<lb/>
叔䝉别號蘭坡次叔車今為浙江左布政使文行尤髙<lb/>
次叔濟太平知縣次叔榮先卒妻羅氏有婦道子五人<lb/>
其長曰翰其三曰翹在餘皆有志功業未大用而卒孫<lb/>
<pb n="KR4e0095_WYG_046-47b"/>
男十二人曽孫男十人君生於洪武丙寅二月初五日<lb/>
以天順四年三月初五日卒享年七十五是年<hi>缺</hi>月<hi>缺</hi>
日葬縣南龍洲之原予與梁氏世有連而交君最善則<lb/>
於銘墓安可辭銘曰<lb/>
才之長氣之昌文章遒美道逾光施之武事肅有方安<lb/>
民和衆志則臧歸来林下樂未央云何一去超混茫我<lb/>
為銘詩刻此堂昭徳垂逺逾千霜川水浩浩山蒼蒼子<lb/>
孫之思永弗忘<lb/>
<pb n="KR4e0095_WYG_046-48a"/>
　　　郭祖儀偕配蕭孺人墓碣銘<lb/>
泰和南舎里郭氏姓先世自五雲符竹分東溪其後有<lb/>
曰仲誠以其地隘也徙南舎為邑之望族君仲誠之六<lb/>
世孫諱彦輝祖儀其字也曽大父儀可大父以道父斯<lb/>
和皆以學行重鄉里母袁氏有賢行生子五人君其長<lb/>
也質厚氣和寛宏坦亮循聖賢之道不立異以取名與<lb/>
人交一以至誠為本事父母盡孝父性嚴急君或有過<lb/>
舉輒加捶撻則愉色受之俟父改容然後退尤篤愛諸<lb/>
<pb n="KR4e0095_WYG_046-48b"/>
弟凡事皆身任之而不使有及焉惟督令務學故二弟<lb/>
學成皆能為人師君嘗出財創私居及兄弟析異則併<lb/>
以歸衆不校也産業既析歸諸弟而役則仍總於君弟<lb/>
卒其子皆頼君以免諸費久而猶然未嘗一責讓臨事<lb/>
簡曠不役役於物人或加以非禮不銜之其與宗族鄉<lb/>
黨以惇睦禮讓為先縣大夫聞其賢舉為耆老有所質<lb/>
問必公其是非不茍為異同凡在官者稱之無異詞孺<lb/>
人姓蕭氏鳯岡鉅族也諱幼大父文學父同善皆有隠<lb/>
<pb n="KR4e0095_WYG_046-49a"/>
徳孺人在室為賢女奉舅姑為賢婦事夫為賢妻處妯<lb/>
娌如同産遇宗族長幼及臧獲下人各盡其道共祭祀<lb/>
待賔客舉適其宜篤意相夫教子凡所以禮師者甚至<lb/>
其子之能受教者皆孺人内訓之力居多也景泰癸酉<lb/>
二月十七日卒距其生洪武乙丑六月十三日享年六<lb/>
十九君既䘮孺人嘗語人曰吾生平所行惟直誠而已<lb/>
當必令終天順二年十一月初六日舉動㣲有異而飲<lb/>
啖如故初八日忽語其子孫曰吾弗起矣語畢而卒距<lb/>
<pb n="KR4e0095_WYG_046-49b"/>
其生洪武丙寅七月廿七日享年七十三子男四武理<lb/>
璉琢理先君二年卒武琢皆業儒武尤䆳於學問明葩<lb/>
經之㫖女二孫男七女三曽孫二君沒後生女一君與<lb/>
孺人既合葬其里<hi>闕</hi>之原矣今武為吾塾賔以浙江杭<lb/>
州府臨安縣儒學訓導鄭錫所為事狀請銘於予予重<lb/>
君與孺人之行宜有銘不可辭銘曰<lb/>
符竹故家有傑其稱南舎再遷久而有徴君之飭躬仁<lb/>
義是蹈矧得孺人有相之道今其逝矣誰不惜賢雙璧<lb/>
<pb n="KR4e0095_WYG_046-50a"/>
同藏有光煜焉我作銘詩以著其美貽爾後人垂示無<lb/>
已<lb/>
　　　宋氏考妣合葬墓誌銘<lb/>
嗚呼是為率性道人宋公子昇與其配徐氏孺人之墓<lb/>
刑科給事中儒之考妣也宋氏之先邢之南和人唐季<lb/>
有諱嗣宗者為四明奉化令因家奉化有元之時公之<lb/>
祖大霆為慶元路學録又徙于鄞父景温好學厲行母<lb/>
汪氏公自幼喜讀書循循謹飭不肯戱慢佚㳺甫冠失<lb/>
<pb n="KR4e0095_WYG_046-50b"/>
怙恃益奮志於學及坐累謫寧夏日以書自随未嘗廢<lb/>
其持已接物一由於禮義寧夏故重鎮将家子弟以才<lb/>
武自豪者多見化於公而願受學焉念二親早棄不克<lb/>
終養嵗時奉祭哀慕如初䘮人之有善樂稱道不置賙<lb/>
人之急甚於為已有鄭閏者寒欲死公解衣衣之歐稔<lb/>
老無食則食之死則具棺葬焉薄於營利非義所當得<lb/>
者雖一毫不取家人嘗得遺失物令訪其主還之篤意<lb/>
教其子儒多市書以資學問未嘗惜費及儒領鄉薦則<lb/>
<pb n="KR4e0095_WYG_046-51a"/>
甚喜謂曰宋氏舊以宦學顯聞吾不幸以謫廢汝當勤<lb/>
勵以成吾志出入閭巷遇五經文字及古今人翰墨有<lb/>
破碎零落者皆收藏之素衣小冠徒步往来如世所畫<lb/>
道人居士者盖超然無所累於物衆或異之公曰吾率<lb/>
吾性之自然而已豈有異哉衆因號為率性道人公亦<lb/>
不辭嵗戊午忽得疾自謂素無疾今若此殆将不起乎<lb/>
戒儒他日仕當忠敬勤慎於吾之䘮無以奢廢禮言訖<lb/>
而終四月二十一日也享年六十有八五月十六日權<lb/>
<pb n="KR4e0095_WYG_046-51b"/>
厝賀蘭山劉家渠北之原妻徐氏孺人錢唐徐彦名之<lb/>
子端慎慈恵勤於女事孝敬二親姻族稱焉年廿二歸<lb/>
於公雖在謫居恬静自處閨門之内肅如也凡公之奉<lb/>
祭祀待賔客周窮恤匱訓育其子以底於成盖得内助<lb/>
為多儒既成進士為給事中迎養来京師嘗推公之教<lb/>
以申勵之故儒蔚然有賢名久之得疾儒醫禱百方終<lb/>
不愈以正統十四年三月三日卒于官舎年七十八子<lb/>
一人儒也女一孫男一儒奉櫬歸浙又走寧夏啓公之<lb/>
<pb n="KR4e0095_WYG_046-52a"/>
柩而舁以歸至錢唐遇故人指示葬地復以杭為孺人<lb/>
鄉郡遂卜景泰元年十一月二十一日合葬定香橋南<lb/>
山之原而以兵部侍郎徐公所述行狀来求銘盖侍郎<lb/>
與公同居寧夏最相好書其徳行之孚於内外者皆可<lb/>
以傳信後世故予為序而銘之銘曰<lb/>
宋受姓始於殷傳百世有顯人公繼之謹儒業耀西陲<lb/>
彌煒煜美内治興厥家子克賢聞邇遐啓幽宫瘞此珏<lb/>
刻吾銘示悠邈<lb/>
<pb n="KR4e0095_WYG_046-52b"/>
　　　故平江伯夫人馬氏墓誌銘<lb/>
夫人馬氏其先合淝東鄉人世有徳善父清以才武為<lb/>
鳯陽留守中衛百户娶劉氏生夫人柔慧嚴正閑於女<lb/>
事父母愛之擇所宜歸以陳氏為邑大家遂歸焉是為<lb/>
平江伯贈平江侯諡恭襄之冡婦嗣封平江伯<hi>闕</hi>之夫<lb/>
人今平江侯豫之母也夫人来歸時年二十三舅姑在<lb/>
堂克盡孝敬奉事無違禮恭襄薨姑湯夫人老病不能<lb/>
行夫人躬侍起居親調藥食不少間湯夫人喜稱之六<lb/>
<pb n="KR4e0095_WYG_046-53a"/>
親其奉祭祀供賔客待内外屬及妾媵下人親䟽隆殺<lb/>
無不適其宜人有飢寒者衣食之窘乏鬻幼女者贖以<lb/>
還其願留者長育之使有歸如是者八九人教子豫以<lb/>
忠孝務勉盡其道不愧於前人次子佑非夫人出然教<lb/>
養一如已子天性節儉雖貴富而自奉者未嘗侈亦未<lb/>
嘗有驕色惰容人以是益賢之初豫奉命討閩寇夫人<lb/>
病已甚聞之起戒豫曰朝廷以大事付汝汝當清慎以<lb/>
圖成功忠於國乃所以孝於親勿以我為慮也豫泣以<lb/>
<pb n="KR4e0095_WYG_046-53b"/>
奉教去踰月而夫人薨正統戊辰十二月八日也其生<lb/>
以洪武甲子八月十四日享年六十五上遣官致祭命<lb/>
有司治䘮事所以榮終者甚備豫既成功進封平江侯<lb/>
感夫人之教而痛其不復見日夜號泣以景泰元年奉<lb/>
葬于應天府江寧縣大山之原祔於先考之兆而請予<lb/>
為銘予觀夫人之行孝於上慈於下克成其子之才以<lb/>
光大其家誠可謂賢矣葬奚可以不銘銘曰<lb/>
毓秀名家嫓于慶門孝敬仁慈徳隆位尊既相其夫亦<lb/>
<pb n="KR4e0095_WYG_046-54a"/>
成厥子榮始令終亦多受祉大山之原有崔者封刻銘<lb/>
墓中垂耀無窮<lb/>
　　　太恭人徐氏墓誌銘<lb/>
鄱陽徐氏盖偃王之裔偃王好仁故傳世逺且蕃其後<lb/>
曰元佑曰偉曰仁顯三世皆不仕仁顯娶姚氏而生太<lb/>
恭人孝敬勤儉動應規矩凡諸女事不煩姆教父母最<lb/>
鍾愛為擇配年二十以歸戴氏為贈叅議嗣安君之妻<lb/>
奉舅姑如父母姑嘗有疾躬侍湯藥浹旬不解帶姑卒<lb/>
<pb n="KR4e0095_WYG_046-54b"/>
居䘮盡禮而哀戚加焉事姒氏如姑撫諸從子不異於<lb/>
已子相叅議君延明師教之愛洽恵施小大歸一為子<lb/>
擇婦惟視其家法如何他亦無所問教諸婦如女亦以<lb/>
身不以言諸婦化之門内之治肅如也事先奉祭必躬<lb/>
必誠賔客之宴享内外親屬之饋遺必中禮節待下人<lb/>
必以㤙推其餘財以周貧乏不少吝由是莫不稱賢焉<lb/>
以子弁貴再封至四品然自處如平時人不見其有矜<lb/>
色嘗以所製布衣分給諸子孫曰汝軰非無好衣此吾<lb/>
<pb n="KR4e0095_WYG_046-55a"/>
所自為者當愛惜之令後世師吾儉子孫遵教而謹藏<lb/>
焉又嘗戒之曰爾等頼祖宗餘慶與汝父之教故克有<lb/>
今日惟仕者皆忠勤㢘慎處者皆孝弟忠信則足以盈<lb/>
吾志矣服食不論也其嘉言懿行多類此景泰元年十<lb/>
一月初八日卒距其生前丁未正月二十日享年八十<lb/>
四子男七長曰弁廣東右布政使曰貞蚤卒以子瑺貴<lb/>
贈南京吏部稽勲主事曰爵曰冔慈谿教諭曰甫曰冠<lb/>
曰委林陽訓導女一孫男二十瑺吏部驗封郎中珉兵<lb/>
<pb n="KR4e0095_WYG_046-55b"/>
部武庫主事琥領鄉薦女十七諸子孫以<hi>闕</hi>年<hi>闕/</hi>月<hi>闕</hi>
日奉柩合葬於本縣夀安鄉下長源都禄山叅議君之<lb/>
墓而請予為銘惟太恭人克有令徳是以受福于天而<lb/>
子孫多賢且享髙夀而卒其葬宜有銘予與弁冔素相<lb/>
好而瑺又為予屬則奚可以辭乃為序而銘之銘曰<lb/>
仁哉徐君傳世則遐維太恭人令徳之華婦道母儀式<lb/>
有諸已克宜其夫亦成其子四品之封命服煒煌貴富<lb/>
顯華不易其常嫓美匹休既偕受祉同藏於斯銘示無<lb/>
<pb n="KR4e0095_WYG_046-56a"/>
已<lb/>
　　　雲溪楊處士墓誌銘<lb/>
處士楊君字子珮泰和上園故家雲溪所居别墅也因<lb/>
以為號余嘗誌君二親之墓而詳其世矣此不著古之<lb/>
君子學而未仕則謂之處士君嘗以所學進於有司而<lb/>
未見於用鄉邑之人皆稱處士無異辭而其濟物之心<lb/>
尤篤聖天子在位修養民之政詔天下富民有能出榖<lb/>
五百石佐官賑濟者有司立石題名以旌其義復其家<lb/>
<pb n="KR4e0095_WYG_046-56b"/>
君聞之曰孔子嘗謂君子義以為質則樂善好施固君<lb/>
子事也即如數出穀以為倡大夫君子亦謂君之子繼<lb/>
嘗仕矣今進者未已也何繇役之復而猶恭上命如此<lb/>
非誠篤於義者哉楊氏之先以三登仕著名至君之尊府<lb/>
從進翁恭儉勤厚以興其家遣君從陳士瞻先生學易<lb/>
學日有成銅荘康公彦恢為女擇壻得君翁亦喜子之<lb/>
儷美也悉以家事任焉凡公私鉅細吉凶緩急諸務皆<lb/>
治之無不如其志翁益大喜曰吾子與婦如此吾豈以<lb/>
<pb n="KR4e0095_WYG_046-57a"/>
家為慮哉翁卒君事其兄如父戒其妻事其嫂如姑時<lb/>
母郭孺人夀考在堂頗憶雲溪别業之勝謂可以事耕<lb/>
稼長子孫君乃奉以居極甘㫖之養而孺人樂焉年八<lb/>
十而終鄉人皆稱其盛福君遵遺訓充廣田宅與二兄<lb/>
相近時節相過觴詠為樂人有貧者賙之有為非義者<lb/>
則匡正之族人戍逺欲鬻其故址則資之去令無棄先<lb/>
業所假俟歸日償不計利也鄉人有貧而納聘其後欲<lb/>
背盟者君以為不義白之官而助其禮物俾以女歸焉<lb/>
<pb n="KR4e0095_WYG_046-57b"/>
其仗義多類此君好學手不釋巻而尤工吟咏延明師<lb/>
教諸子親族子弟願學者皆館榖之長子繼以易中選<lb/>
得温縣教諭踰年卒君哭之慟人謂君意必少怠然猶<lb/>
教不倦故繼之子憲又中鄉舉入太學其接武而俟進<lb/>
者尚多皆君磨厲訓誨之效也晚年喜子孫有立撤所<lb/>
居第更作之祠堂㕔事規制整然而氣象軒豁稱其為<lb/>
故家右族之居上園舊宅久而弊念祖宗之遺而不忘<lb/>
修葺之美君子韙之君資貌瓌梧胷次灑落而明於理<lb/>
<pb n="KR4e0095_WYG_046-58a"/>
道知故實語嘗傾一座縣大夫每行鄉飲必延致賔位<lb/>
而多以疾辭天順二年得足疾醫稍間又得痰疾數月<lb/>
勢愈劇語子孫曰吾疾殆矣吾平生好徳無大咎可謂<lb/>
生順死安尚書王公知我我死必公銘吾墓吾無憾矣爾<lb/>
曹孝順勤儉思無忝前人言訖而逝是年十一月十八<lb/>
日也距其生洪武辛未十一月初一日享年六十八妻<lb/>
康氏讀書能詩有古幽間淑女之風君之大其家成其<lb/>
徳多内助之益也子男四人長即繼先二十四年卒次<lb/>
<pb n="KR4e0095_WYG_046-58b"/>
纓緘純俱有士行女一孫男九人憲恵慤思念態憼愚<lb/>
息曽孫男<hi>闕</hi>楊氏之先徳美矣其接於見聞者非一世<lb/>
也若君之行施於父子兄弟宗族鄉黨可謂無愧其先<lb/>
而有裕于後今之葬也誠宜銘使百世之下可以觀法<lb/>
焉乃不鄙而以屬予嗚呼予言何足以彰君之美哉然<lb/>
不可辭也乃為序次其事而繫以銘銘曰<lb/>
才足以有為而未遂厥施乃自斂其竒惟稼穡是宜歌<lb/>
臣工詠鳬鷖以樂於盛時云胡一往歸無期山川盤廻<lb/>
<pb n="KR4e0095_WYG_046-59a"/>
鍾秀在兹刻銘垂輝子孫之思<lb/>
　　　夫人陳氏墓誌銘<lb/>
夫人陳氏泰和栁溪故家栁溪之陳貴於元其居竹山<lb/>
者則以徳義相髙予先大父竹亭徴君實保翁之壻先<lb/>
考瓊州公乃其甥而予則彌甥也保翁從子以正公生<lb/>
良輔良輔君生夫人為長女於予為内外兄弟二家篤<lb/>
母黨之義因重請婚公許焉迨二氏多難各䘮其考妣<lb/>
以正公治家嚴而有恩夫人母蕭尤賢能謹禮教故夫<lb/>
<pb n="KR4e0095_WYG_046-59b"/>
人克閑女事予繼祖母李夫人既䘮我先妣汲汲求自<lb/>
助而夫人遂歸於我入門而諸親皆喜既涖事而内外<lb/>
皆賀以為人莫能及也李夫人愛之如所生夫人事之<lb/>
亦如實生已幼聞孝經女戒能知其大義循循然守規<lb/>
矩未嘗妄言笑紉縫剪制紡績織絍不待勸而能至於<lb/>
刺繡工巧之事雖或為之然非其志曰不若布帛之切<lb/>
於用也予少甚貧頼夫人同勤苦忍貧如鐵石夜窗熒<lb/>
熒一燈相對各勉其所業至夜分乃止及予竊第入翰<lb/>
<pb n="KR4e0095_WYG_046-60a"/>
林太宗皇帝賜膏油費俾讀書攻文章為古人之學夫<lb/>
人從予居其志彌厲相勸日益篤曰君尚憶敗幃瓦燈<lb/>
相對耶聖恩如此其可忘之予之幸免於戾者夫人之<lb/>
助也在京師數被火衣食淡薄或不如平時夫人委之<lb/>
命無怨尤久之歸故鄉人亦不信其貧及有常見之者<lb/>
然後知其實貧也人復有言其食指衆當析異者夫人<lb/>
不與較曰吾可以衆口累人耶耕以謀食吾嘗聞之祖<lb/>
考矣盡賣其服飾器用買田西郭中課僮婢及大男之<lb/>
<pb n="KR4e0095_WYG_046-60b"/>
勝耕者晨夕不懈而食粗足或以為天相之至今諸子<lb/>
皆力耕自足夫人啓發之效也及予連丁内外艱起復<lb/>
不相見久矣夫人劬瘁理家政而心安焉迎来京師遇<lb/>
國家大慶受封賜親見典禮文物之盛夫人安静整肅<lb/>
如素習者莫不以為宜其家然是時家事亦滋出顧無<lb/>
可任者遂歸綜理不懈祖宗忌日及墳墓皆暗記時節<lb/>
命子孫致禮無遺者人或萋菲有言一不以介意宗戚<lb/>
賔客往来宴餽必中節若諸幼稚有所當給者雖果栗<lb/>
<pb n="KR4e0095_WYG_046-61a"/>
㣲物必均鄰里之間嵗時以飲食欵洽皆從厚有所假<lb/>
貸不責其必償故人人歸徳焉及聞予病告歸上不許<lb/>
則歎曰病而曠官將何以報國日籲天以祈安而予乞<lb/>
身之章亦屢上聖天子憐而許之天順元年四月才至<lb/>
家夫人得相見然後喜可知也鄉邑之人無不以為喜<lb/>
安知喜極哀生二年二月初九日以疾終距其生洪武<lb/>
丁巳九月初三日享年八十二夫人生六男子而存者<lb/>
四䆅翰林檢討以夫人䘮援例請命於京師歸至揚州<lb/>
<pb n="KR4e0095_WYG_046-61b"/>
得疾卒是年六月初一日也秬稹穆皆為士秱則邱氏<lb/>
出今為邑庠生夫人撫之徳厚而施均人莫知其異母<lb/>
也女三嫁梁相蕭禎袁榤相南海教諭禎早䘮妻守節<lb/>
不變榤亦勵志科舉業孫男八仁中癸酉鄉貢佐休褒<lb/>
侒俅脩傚曽孫男五宜夀宜久宜大宜盛宜永其葬以<lb/>
天順二年十一月初六日其墓在横乾之原予既哀夫<lb/>
人之即世惜予之老而鰥且念葬不可不銘乃書其先<lb/>
徳之懿世姻之美辛勤樹立之難如此而系以銘俾刻<lb/>
<pb n="KR4e0095_WYG_046-62a"/>
石墓中銘曰<lb/>
猗予夫人令徳在躬孝敬勤儉一其初終聖㤙煌煌封<lb/>
秩有偉紫誥金葩極品之貴胡不百年而遽已焉傷哉<lb/>
若人何辜於天我作銘詩刻此貞石維以告哀百世無<lb/>
斁<lb/>
　　　袁孺人墓誌銘<lb/>
孺人姓袁氏諱菊廬陵姑塘里人也大父文徳始徙泰<lb/>
和之水南父子簡母劉氏孺人生而聰慧習女紅父母<lb/>
<pb n="KR4e0095_WYG_046-62b"/>
愛之選於三岡劉氏得叔魚以為賢遂妻之叔魚盖陜<lb/>
州判仲啓之孫處士仕堅之子劉氏故簮纓家而叔魚<lb/>
最好學孺人既歸宜於其家移事父母者事舅姑而極<lb/>
其孝推事兄弟者處妯娌而極其和奉祭祀待賔客小<lb/>
大之事不違於禮家之長幼貴賤衣食厚薄必時而均<lb/>
閭里疏戚周貧恤匱未嘗有所吝人皆稱其賢叔魚中<lb/>
鄉舉得教寧逺縣學孺人偕之官盡内助之宜叔魚既<lb/>
善教而孺人孝順勤儉之徳亦有聞而化者及叔魚丁<lb/>
<pb n="KR4e0095_WYG_046-63a"/>
内艱服闋改教長汀孺人居家綜理有常叔魚不以家<lb/>
為累而盡施教之方孺人之相也未㡬叔魚卒孺人哀<lb/>
慟㡬絶迎其柩歸葬祭皆以禮居䘮守節志撡益堅教<lb/>
諸子讀書以承其父志子世傑世殷學成皆為郡庠訓<lb/>
導鄉人咸嘉孺人之能教也景泰壬申<hi>闕</hi>月<hi>闕</hi>日以疾<lb/>
卒享年六十四子男三世興世傑世殷女一以明年<hi>闕</hi>
月<hi>闕</hi>日葬於本里深山之原而墓未有銘至是乃請於<lb/>
予銘曰<lb/>
<pb n="KR4e0095_WYG_046-63b"/>
處則為賢女既嫁則為賢婦有子則為賢母而終歸於<lb/>
兹土深山之原封樹在焉刻我銘詩以永其傳<lb/>
　　　亡姊楊君妻王孺人墓誌<lb/>
吾王氏居泰和為儒家曽祖則堂府君祖竹亭先生皆<lb/>
有懿徳髙尚不仕先考肇慶府君功業焯著先妣歐陽<lb/>
氏恭人齊徳並美以洪武庚戌之嵗生孺人是嵗朝廷<lb/>
初設科取士竹亭先生實校文廣東因名孺人曰文貢<lb/>
端重純淑聰慧儉勤幼讀論語孝經悉知其大義紡績<lb/>
<pb n="KR4e0095_WYG_046-64a"/>
織絍綰結縫製不待教督而能先恭人不幸即世孺人<lb/>
日夜哀毁㡬欲無生事祖母李夫人極其孝敬善撫二<lb/>
弟視衣服飲食尤篤至既笄歸楊君子珩而舅姑皆在<lb/>
堂孺人移其所以事祖妣者事舅姑事楊君以正而順<lb/>
待君之姊有禮遇其弟妹恵而和治酒食以供祭祀饋<lb/>
賔客必精楊氏故邑中大族遭亂失其資楊君父子再<lb/>
造厥家孺人謹内事衣服皆有常制舅姑沒相楊君治<lb/>
䘮無違禮楊君有側室孺人處之甚厚無間然内外親<lb/>
<pb n="KR4e0095_WYG_046-64b"/>
屬下至小夫賤人莫不稱其徳既老方優㳺自適二弟<lb/>
之家争迎致事之如事母既而長弟行敏卒孺人哭之<lb/>
慟不三年而孺人亦卒於家正統三年六月初一日也<lb/>
年六十九一子曰綸六女嫁袁範歐陽演蕭釡羅鄂鄭<lb/>
宗祥其一嫁劉永吉者亦早卒孫男三人廣恕<hi>闕</hi>女三<lb/>
人嗚呼孺人於直為伯姊當無母時得不失所者孺人<lb/>
之徳也後以貧故兄弟各謀其身不克盡事長之道至<lb/>
是幸有立可以盡其道矣而直乃竊禄京師相去又十<lb/>
<pb n="KR4e0095_WYG_046-65a"/>
七年不得侍左右常欲一歸省庶㡬少伸其意而縻於<lb/>
職務輒不果孰知孺人竟棄弟往矣嗚呼哀哉直兄弟<lb/>
止三人前年哭仲兄自幸有伯姊庶㡬不孤今天又奪<lb/>
之以直㷀㷀之身将何所倚而立邪嗚呼痛哉楊君篤<lb/>
夫婦之義而綸又克孝将以明年正月初五日奉葬於<lb/>
千秋鄉桐柱山之原直恨不得躬親孺人之柩之安於<lb/>
此土也謹序次其世出行實俾納于墓中百世之後有<lb/>
徴焉嗚呼言雖有盡而直之哀其有盡耶謹誌<lb/>
<pb n="KR4e0095_WYG_046-65b"/>
　　　自撰墓誌<lb/>
王直字行儉其先瑯琊人晉太傅導之後太傅從晉南<lb/>
渡家金陵唐有崇文者為吉州刺史因家吉州孫贄侍<lb/>
郎顯於宋又徙泰和故今為泰和王氏代有顯人國朝<lb/>
以直忝竊之故曽祖以道祖子與皆由處士顯父伯貞<lb/>
由肇慶知府皆累贈少傅兼太子太師吏部尚書妣皆<lb/>
贈一品夫人直早䘮母而父以事去家貧力薄獨頼繼<lb/>
祖母李夫人撫育教訓以底成立永樂初試於有司取<lb/>
<pb n="KR4e0095_WYG_046-66a"/>
進士時太宗皇帝篤意古學詔選與進士曽棨等二十<lb/>
八人為翰林庶吉士俾讀中秘書師古為文辭未㡬選<lb/>
入内閣凡政務之宻亦使執筆其間陞翰林修撰車駕<lb/>
廵幸北京仁宗為皇太子監國留務之重選任尤嚴時<lb/>
翰林則留黄淮楊士竒而直亦與其末勤慎不懈幸免<lb/>
於過及再幸北京直亦從行遂與脩太祖髙皇帝實録<lb/>
書未成以憂去服闋仍入翰林陞侍讀太宗皇帝賔天<lb/>
仁宗皇帝即位陞侍讀學士宣宗皇帝為皇太子選宫<lb/>
<pb n="KR4e0095_WYG_046-66b"/>
僚陞右春坊右庶子兼翰林侍讀學士經筵講義及文<lb/>
武羣臣誥勅皆兼任之又兼記注凡聖政聖訓之當書<lb/>
者皆録之以備纂述仁宗皇帝上賔宣宗皇帝即位一<lb/>
時從官皆陞進直仍領舊職脩兩朝實録成賜白金綵<lb/>
幣襲衣等物陞詹事府少詹事兼侍讀學士宣宗皇帝<lb/>
上昇今皇帝登大寳位詔脩先朝實録直叨與總裁書<lb/>
成賜白金綵弊襲衣鞍馬等物陞禮部左侍郎仍兼學<lb/>
士久之陞吏部尚書又陞太子太保兼領吏部又陞少<lb/>
<pb n="KR4e0095_WYG_046-67a"/>
傅兼太子太師仍兼吏部尚書盖由進士為脩撰在翰<lb/>
林春坊詹事府者三十七年實任禮部侍郎者三年陞<lb/>
吏部尚書少傅兼東宫師保者十五年前後歴官凡十<lb/>
任竊禄五十四年散官自承務郎累陞至光禄大夫從<lb/>
一品以直之駑下學不足以窮理文不足以述事明不<lb/>
足以知人量不足以容衆才不足以成務言不足以决<lb/>
疑辯惑徒守朴忠懐謹畏叨侍近車駕謁陵寢飭邊務<lb/>
兩奉勅書命居守屢充殿廷讀巻官考禮部㑹試士簡<lb/>
<pb n="KR4e0095_WYG_046-67b"/>
賢授職收擇衆才小大之務罔不盡心然老病日加終<lb/>
無寸益其得罪多矣累疏乞身未䝉矜許皇上復正大<lb/>
位其仁如天特憫而宥之使得以病退歸賜勅書一通<lb/>
白金三十兩織金綺衣一襲新鈔三千緡兵部給驛舟<lb/>
廪食以行天順元年二月初四日也夫人陳氏先以夀<lb/>
終年八十二事聞命禮部賜祭工部治墳以葬㤙至渥<lb/>
也直今亦八十三身老而氣益衰思斂手足以歸于考<lb/>
妣而効結草之報於朝廷平生事為可見者當世君子<lb/>
<pb n="KR4e0095_WYG_046-68a"/>
自有公論其蕪詞蔓說不足以示人者則藏于家惟我<lb/>
子孫宜勤學問以忠孝友弟誠敬寛厚為本庶㡬徳立<lb/>
名揚無愧先哲予不足法也予生既無益於世死亦無<lb/>
可稱道朝廷諡法事出至公不可妄求以干憲典因倣<lb/>
白樂天自述壙誌俾寘之墓中録之家乘後世子孫由<lb/>
是而知有我足矣夫人栁溪令族予先祖妣親也孝順<lb/>
勤儉以興其家生六男子存者四人長䆅為翰林檢討<lb/>
以母憂告歸服䘮至揚州病卒次秬次稹次穆女二長<lb/>
<pb n="KR4e0095_WYG_046-68b"/>
適梁相次適蕭禎皆其所出次秱女一適袁榤邱出也<lb/>
孫男十仁佐休褒侒俅脩傚傲偕曽孫男七宜夀宜久<lb/>
宜大宜永宜盛宜髙宜堅子孫之慶後来書之者盖未<lb/>
艾此不著<lb/>
　　　劉先生墓誌銘<lb/>
先生劉氏其先居泰和之珠林在宋有諱從周者始徙<lb/>
居縣西圳南五世至唐卿又徙萬安石洲遂為萬安人<lb/>
先生大父明徳以貲雄一鄉元季納粟得四川㢘訪司<lb/>
<pb n="KR4e0095_WYG_046-69a"/>
知事父敬先不仕以行誼稱母歐陽氏先生其仲子也<lb/>
自少嗜學選為邑庠生通詩易二經尤篤意於子史其<lb/>
議論文章朋軰皆推讓之洪武已夘江西鄉試以易經<lb/>
魁多士明年㑹試得湘鄉教諭九載績㝡陞淮安府學<lb/>
教授淮安南北之衝達官貴人往来無虗日諸生多以<lb/>
送迎廢業先生以簡重為務不矻矻趨走人以此髙之<lb/>
諸生亦得肆力於學由是賢才益盛滿九年吏部課在<lb/>
優等當得陞主選者知先生賢延至家俾為子師先生<lb/>
<pb n="KR4e0095_WYG_046-69b"/>
歎曰此孫寳所以去也願不陞竟受興化教諭而去丁<lb/>
内艱服除調文安教諭文安之俗不樂學先生循循化<lb/>
導學者有成至與先生子善慶相繼舉於鄉俗為丕變<lb/>
至今人稱為詩書之邑在文安九年以老疾得致仕去<lb/>
凡典教三十年其言行一致孝弟忠信禮義㢘恥發於<lb/>
身施於家而以教當時之人無少長愚良皆諄諄然未<lb/>
嘗違乎是非其道不妄取予是非榮辱一不以累心可<lb/>
謂㢘厚篤實之君子也先生致仕歸善慶取進士為行<lb/>
<pb n="KR4e0095_WYG_046-70a"/>
人陞刑部員外郎得致其禄養者又十七年以景泰壬<lb/>
申<hi>闕</hi>月<hi>闕/</hi>日卒於家距其生洪武庚戌<hi>闕/</hi>月<hi>闕</hi>日享年<lb/>
八十三娶同邑龍邱曽氏有賢行子男二長餘慶次即<lb/>
善慶女三郭道長郭良遇羅有初其婿也孫男四曽孫<lb/>
男三先生之葬以景泰<hi>闕</hi>年<hi>闕/</hi>月<hi>闕</hi>日其墓在同里下<lb/>
邑之原善慶聞訃哀毁踰禮以副都御史劉公廣衡所<lb/>
述行狀来求銘以納諸壙予知先生之學行盖久而善<lb/>
慶又賢朝廷褒贈之来有日矣語曰徳無不報天之道<lb/>
<pb n="KR4e0095_WYG_046-70b"/>
也是宜銘銘曰<lb/>
充其徳偉其文師表後進廓前聞含咀道腴厭世紛翩<lb/>
然髙興薄浮雲歸来樂此蘭桂薰年既耄耋歸穸窀下<lb/>
邑之原新起墳靈秀所萃宜後昆刻銘垂休永長存<lb/>
　　　半隠賀公墓誌銘<lb/>
安成賀溥功博為南海縣學訓導将歸其鄉葬其尊府<lb/>
半隠翁念與予婿梁相為同僚乃因相奉書以荆州府<lb/>
同知致仕王公澄淵所述行狀来請銘王公嘗與翁同<lb/>
<pb n="KR4e0095_WYG_046-71a"/>
㳺縣庠最相愛今與予同休致而長予數嵗其言信而<lb/>
有徴予安得辭賀氏之先四明人盖知章之後自越稽<lb/>
山徙禾川之良溪又徙安福書臺之北曰逢興生西岩<lb/>
西岩生静觀則翁之大父父也皆以行誼聞鄉邑翁諱<lb/>
顯字士達自幼喜學不肯佚㳺慢戱而聰眀英發所業<lb/>
日進智識日廣應事接物動循禮度父兄長者皆以逺<lb/>
大期之洪武中翁之尊府坐誣累謫役京師翁盡心調<lb/>
䕶期免於難而竟以病終奉柩而歸祭葬盡禮君子以<lb/>
<pb n="KR4e0095_WYG_046-71b"/>
為能孝其奉母極敬愛而事兄士通尤恭順生盡其懽<lb/>
死盡其道里中嘗有横逆事連坐某等七人皆就逮鍜<lb/>
鍊成獄人莫有言其寃者七人意必死翁憫其無辜為<lb/>
具言寃之實使其妻子訴之當道審覆推驗得其情七<lb/>
人者皆得免人皆頌翁之徳不置而翁未嘗言於人冺<lb/>
然若罔知者翁孝友忠信恭儉㢘讓赴人之急不避寒<lb/>
暑恤人飢困無間疏戚敬禮師儒若周子冶吳孟勤吳<lb/>
理安楊嗣慶謝復古諸先生賦詩講學朝夕勤甚從容<lb/>
<pb n="KR4e0095_WYG_046-72a"/>
欵洽未嘗有惰容羣從子姪左右承順耳濡目染者皆<lb/>
克成其才所居近市晚年厭塵雜足跡不至縣庭閉門<lb/>
讀書種植花卉以為娛自謂得隠之半號半隠衆稱曰<lb/>
半隠翁御史胡唘先休致家居稱為物外人翁亦自題<lb/>
楹柱曰三徑猶存松菊寸田留與子孫則翁之心事可<lb/>
見矣翁生於前丙午<hi>闕</hi>月<hi>闕/</hi>日卒於今宣徳癸丑<hi>闕</hi>月<lb/>
<hi>闕</hi>日享年六十八娶南塘曽氏繼縣南曽氏皆有婦道<lb/>
子男七濟由成均弟子舉進士其授南海訓導則其仲<lb/>
<pb n="KR4e0095_WYG_046-72b"/>
子溥也女一孫男十又八女孫八曽孫十予觀翁之子<lb/>
孫盛矣足以見其徳之厚而功博又思表著於後世使<lb/>
繼續而引長之此賢子令孫顯親之孝也誠宜銘其葬<lb/>
以<hi>闕</hi>年<hi>闕/</hi>月<hi>闕</hi>日其墓在其里艮山廟背之原銘曰<lb/>
世澤之長有偉其望教成於家善孚於鄉𤣥堂峩峩隠<lb/>
者所藏銘以昭之愈久彌光<lb/>
　<lb/>
　抑菴文後集巻三十三<lb/>
</p>
<p>
</p>
  </div>
</body>
</text>
</TEI>
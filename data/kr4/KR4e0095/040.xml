<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>抑庵文後集巻二十七</head>
    <p>
<pb n="KR4e0095_WYG_040-1a"/>
欽定四庫全書<lb/>
　抑庵文後集巻二十七　　明　王直　撰<lb/>
　　墓表<lb/>
　　　贈主事尹君墓表<lb/>
景泰元年三月天子嘉念任職之臣思所以寵褒之以<lb/>
率勵有位俾興於事功詔凡有勞績者皆賜之誥勅而<lb/>
封贈其親於是文選員外郎尹弼得贈其父時中為承<lb/>
徳郎文選清吏司主事母呉氏贈安人弼既拜賜録副<lb/>
<pb n="KR4e0095_WYG_040-1b"/>
以焚告墓下則来告予曰先人不幸棄諸孤今三十年<lb/>
矣惟其平生實有令徳而未獲沾一命以卒茲荷朝廷<lb/>
嘉恩羣臣得贈官第六品榮幸大矣惟先生賜之文以<lb/>
表于墓以彰上之賜而昭先人之徳永永不朽此不肖<lb/>
孤之願也敢以請予嘉其孝故不辭按状君諱庸字時<lb/>
中世家宜興之亳溪其曰亳溪處士者君之號也祖俊<lb/>
卿父伯敏皆有隠徳而不仕以貲富臨一鄉君年十二<lb/>
已屹然異常人父為萬石長嵗當詣闕聽命而病不能<lb/>
<pb n="KR4e0095_WYG_040-2a"/>
行或議以家人代君曰幹父之蠱子道也且有子而以<lb/>
家人代不幾於罔上乎不可我其行矣有司善其言許<lb/>
之比入覲力弱不能前衆抱負以入聞者壮之卒成事<lb/>
以歸其於忠孝之道蓋出於天性人謂尹氏有子也既<lb/>
長事二親盡孝左右順承務得其懽心居閒讀書窮理<lb/>
攻於詩娯意翰墨以古人為法不求仕進人或勉之曰<lb/>
吾門户事殷而親多疾朝夕奉侍且不暇何暇於仕馬<lb/>
少游吾師也親沒葬祭以禮而哀戚過之益絶意於仕<lb/>
<pb n="KR4e0095_WYG_040-2b"/>
居傍别搆一堂扁曰清趣軒甃石鑿池雜植花卉極溪<lb/>
山之興客至相與閲圗書雅歌投壺賦詩飲酒歡洽終<lb/>
日嵗時宴宗族長幼必以祖宗積徳垂慶之事相勉勵<lb/>
而期紹續於無窮鄉人之貧乏者周之有不能平者必<lb/>
喻以義使各適其平無不悦服皆以王彦方竇禹鈞比<lb/>
之嘗從儲思順先生學思順老無子失所依復迎致師<lb/>
事之死則具衣棺葬焉其善行多此類鄉人歌詠之生<lb/>
於洪武甲子二月初八日而以永樂癸卯十一月十九<lb/>
<pb n="KR4e0095_WYG_040-3a"/>
日卒享年四十妻呉氏安人有淑徳後君四年卒子男<lb/>
三孫男六其葬以次年十二月二十一日墓在其鄉演<lb/>
西之原於戲天之於人既賦以過人之資則必與之以<lb/>
出衆之才而俾之立絶俗之行此天之所以成賢者也<lb/>
君自幼已知君臣父子之誼而力行之至於孝敬惇睦<lb/>
慈恵振施凡有所為必本於仁義表然為鄉里之望其<lb/>
聰悟夙成可謂偉矣惜未至髙夀其所樹立未大顯於<lb/>
世然有子之才而獲乎上者如此是亦可以不朽矣故<lb/>
<pb n="KR4e0095_WYG_040-3b"/>
表諸其墓<lb/>
　　　郭公子齊墓表<lb/>
公姓郭氏諱肅字子齊吉水之富口人也幼聰敏喜學<lb/>
而端重簡黙寛厚平恕自念世為簮纓家欲有所立於<lb/>
世從前進士歐陽師尹受詩經習舉子業業成以教于<lb/>
鄉未暇仕也㑹弟子淳卒而老母在堂凡諸薦辟皆不<lb/>
就惟以養親為事極其愛敬而親之心樂焉撫弟之女<lb/>
如已女備貲装嫁之嘗一出遊厯呉楚巴蜀覽其山川<lb/>
<pb n="KR4e0095_WYG_040-4a"/>
之勝而見之歌詠既歸益自得勢利紛華不以動其心<lb/>
理田園創室廬課僮奴事耕稼延明師以教子孫賔客<lb/>
至者則相與觴詠終日言動威儀皆中禮節藹然有古<lb/>
君子之風縣大夫敦迫為耆老每有所訪問公必具利<lb/>
害之實盡誠以告之事多聽從而民隂受其賜人有不<lb/>
平質於公公决之以理莫不意滿而去既老謝事以家<lb/>
政付其子杖屨逍遥閭巷間怡怡然樂也性好竹環其<lb/>
廬皆種之元進士艾元暉嘗以筠隂名其堂且為之記<lb/>
<pb n="KR4e0095_WYG_040-4b"/>
公亦曰竹吾友也吾樂與之處雖老不厭自號筠隂老<lb/>
人鄉人知公之比徳於竹也尊之曰筠隂先生京師士<lb/>
大夫亦有為賦之者公既與竹為伍因杜門不復出郡<lb/>
縣行鄉飲禮為大賔則往焉平生重義輕財洪武中有<lb/>
姓陳姓毛者舉貸於公往中鹽約倍償公後二人得罪<lb/>
沒入之公曰吾不用索也即焚其劵里有劉澗二客四<lb/>
川不歸妻亡遺一子在襁褓公收養之劉歸即遣還永<lb/>
豐錢以文家貧無以養親鬻其弟於公以文死母訴無<lb/>
<pb n="KR4e0095_WYG_040-5a"/>
他子承祀公惻然還其母鄉人有嘗受傭者至老無依<lb/>
行過公門憐而飲食之留三日而卒為具棺葬焉凶嵗<lb/>
發廪平糶給米與貧人煮粥以食餓者其所活尤多公<lb/>
之素行類如此郭氏系出唐汾陽忠武王後唐有在徽<lb/>
者為鴻臚卿以直言忤主謫廬陵其子因居邑麻江代<lb/>
有顯者後又遷吉水之桐江至縉夫始徙今富口縉夫<lb/>
子幼安為里孔氏贅壻生子季誠季誠生祥叔祥叔生<lb/>
士賢公之曽大父大父父也皆有隱徳然皆冒姓孔至<lb/>
<pb n="KR4e0095_WYG_040-5b"/>
公復姓公生於元至正丁亥四月廿八日以宣徳乙卯<lb/>
七月廿七日卒享年八十九是年<hi>缺</hi>月<hi>缺</hi>日葬於其里<lb/>
之樟坑公所自營也配廬陵毛氏有賢行白首偕老相<lb/>
敬如賔年九十八而終二子長惟寅能世其家次惟聰<lb/>
先卒孫男四女三曾孫男十三人𤣥孫男四人古之君<lb/>
子有其徳則必受福於天洪範所謂福夀康寧考終命<lb/>
而皆以徳為本然子孫之衆不與焉南山有䑓之詩人<lb/>
以無疆無期言君子之夀矣然亦推本於徳故又曰徳<lb/>
<pb n="KR4e0095_WYG_040-6a"/>
音不已徳音是茂至於保艾爾後而止焉夫既有其夀<lb/>
而又裕及其子孫此可見福之備而徳之至也公孝於<lb/>
親友於兄弟而恵及其鄉之人天既以眉夀報之而子<lb/>
孫之多且賢又足以充大其後詩書所載蓋兼而有之<lb/>
於此可以觀公之徳矣用是表於墓上過者其必式諸<lb/>
　　　徐深之墓表<lb/>
宣徳辛亥九月三日黄巖徐深之以疾卒於家年四十<lb/>
四明年十一月四日葬其邑靖化鄉豐嶺之原葬十三<lb/>
<pb n="KR4e0095_WYG_040-6b"/>
年子簡為禮科給事中乃來求予文表諸墓徐世為儒<lb/>
家深之曾祖谷祖祐皆不仕父新取進士為監察御史<lb/>
南康令有譽於時深之少喜學於經史無不讀而尤篤<lb/>
志於圗書窮性命之源探隂陽造化之妙以無他兄弟<lb/>
不復求仕進惟肆力於文章一時學者皆自以為莫及<lb/>
也方八嵗時喪其母痛不及致養嵗時奉祀悲泣不自<lb/>
勝父厯官中外深之未嘗廢覲省當其倦而欲歸也即<lb/>
豫營别業極景物之勝既歸朝夕左右致其樂父之心<lb/>
<pb n="KR4e0095_WYG_040-7a"/>
懽焉族母陳氏老而獨深之養之如母既卒以禮葬之<lb/>
從姊歸李氏困於役至骨肉離散深之為完其母子且<lb/>
割田食之鄉閭之貧者皆周給焉凡所交逰多賢士非<lb/>
其人絶不與往来治生不用他道理田園之入而加以<lb/>
節儉故能裕於已而有以及人娶包氏蘄水令彛古之<lb/>
女子男四長即簡深之志慮深沉言行純篤足以得其<lb/>
夀而乃止於斯此君子所以歎夫天之不可必也雖然<lb/>
世之人至於老而死者蓋多矣似若過於深之也然脩<lb/>
<pb n="KR4e0095_WYG_040-7b"/>
於已者不能如深之又不能皆有賢子孫故卒與草木<lb/>
同腐而無所聞於人深之文行表然見重於士大夫而<lb/>
又有簡者為之子汲汲以顯親為事播之文字刻之貞<lb/>
石傳之天下後世則深之為不亡矣是以君子貴能善<lb/>
其身而尤貴乎有後也予既重深之而又嘉簡之孝故<lb/>
為文如此使刻於墓上<lb/>
　　　太孺人謝氏墓表<lb/>
謝故歙人居邑之黄山宋諫議泌之裔有曰子敬者博<lb/>
<pb n="KR4e0095_WYG_040-8a"/>
學勵行娶羅氏生太孺人端靜淑善閑於女工年十六<lb/>
歸同邑方永進甫時舅姑在堂太孺人執婦道謹甚舅<lb/>
姑皆稱其孝宗族無間言躬勤内事儉約以自足晝夜<lb/>
紡績織絍以資其家永進甫充拓舊業田廬有加於昔<lb/>
時太孺人之助也永進甫好與賢士大夫逰太孺人能<lb/>
成其志為具酒饌諧宴樂雖累日不厭待姒氏如姊視<lb/>
諸姪諸婦不異其所生茍有未至徐徐訓誡之不厲色<lb/>
疾言撫其下人衣食必均一於親戚隣里皆有恩篤意<lb/>
<pb n="KR4e0095_WYG_040-8b"/>
教子每夜誦書輙賜飲食賞其勤季勉取進士選入翰<lb/>
林為庶吉士謁告歸省太孺人喜動顔色勉欲求教官<lb/>
以便養太孺人訓之曰吾聞為忠臣者不暇顧私親爾<lb/>
當盡心以事上勿以我老為念也及勉除太常博士能<lb/>
舉其職朝廷推本於父母之賢贈永進甫為太常博士<lb/>
階文林郎與太孺人俱受勅命人皆以為善教所致也<lb/>
宣徳六年正月<hi>缺</hi>日以疾卒距其生元至正戊戌十一<lb/>
月<hi>缺</hi>日享年七十四子男三曰宗仁勉以卒之年二月<lb/>
<pb n="KR4e0095_WYG_040-9a"/>
七日葬于邑之白楊山勉後為監察御史陞湖廣按察<lb/>
僉事至是考績來京師自述太孺人之行為書謁予告<lb/>
曰惟先妣實有懿徳今葬已十六年而未有文表于墓<lb/>
上無以示久逺則勉為不能顯其親将何名為人子幸<lb/>
嘗辱知於先生敢請一言以託不朽願勿辭予觀經傳<lb/>
所載諸侯卿大夫夫人以至士庶人之妻所以稱賢於<lb/>
當時可述於後世者孝敬以事長禮義以相夫仁以逮<lb/>
下恭儉以治其家寛裕慈恵以訓成其子非有甚髙難<lb/>
<pb n="KR4e0095_WYG_040-9b"/>
行之事也然人之能者鮮矣今觀所述太孺人之行蓋<lb/>
無愧於昔人誠可謂賢也以是而表諸墓豈不亦永有<lb/>
耀哉故次第書之而使鑱諸石<lb/>
　　　華林胡處士墓表<lb/>
華林在南昌奉新宋左衛將軍胡侯藩始居之其子孫<lb/>
最盛多散徙唐侍御史<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>生南唐膳部員外郎璫則仍<lb/>
居華林後有邦本者又自華林徙南康之建昌其曰均<lb/>
用才卿用成者則處士之曾大父大父父也蓋居建昌<lb/>
<pb n="KR4e0095_WYG_040-10a"/>
幾世矣而處士猶以華林自號不㤀本也處士諱原字<lb/>
文端自幼謹敏喜讀書選為郡博士弟子以心疾辭閒<lb/>
居博覧載籍讀郭璞葬書有感於乘生氣之説歎曰凡<lb/>
人居宅亦猶是也豈獨死者所藏哉求之篤造之深然<lb/>
不喜自衒嘗出遊見道傍敝舍主人窮瘁不自聊憐而<lb/>
視之曰地雖善而弗能乘生氣無怪其若是也為辨方<lb/>
正位令改作不通姓名而去後數年遇其人於途拜曰<lb/>
公為我相宅令改造之由是家益裕思欲報公而未能<lb/>
<pb n="KR4e0095_WYG_040-10b"/>
今遇於此幸也因邀至其家處士固拒不往曰吾豈為<lb/>
利哉又能以人生年月日時考星辰所值而論其吉凶<lb/>
有竒騐然與人言必依於理以其從逆為禍福之應其<lb/>
言引物連類善開喻人意雖暴悍者皆服從愛人惜物<lb/>
本乎天性故人有張姓者負鹽糧官責償甚急處士貸<lb/>
以貲貨直萬緡張得釋而卒其子貧甚處士遂焚劵不<lb/>
復言嘗出市物遇貧不能存者悉以所持鏹與之徒手<lb/>
而歸其他觧衣推食以濟寒飢施藥物以救疾苦見有<lb/>
<pb n="KR4e0095_WYG_040-11a"/>
鬻生魚鳥者買縱之此類尤多然嫉惡殊甚必去之乃<lb/>
已嘗經武昌見有惡少年數輩在市攫人財衆莫敢誰<lb/>
何心憤切焉明日使奴持槖装往為市處士迤而從之<lb/>
少年出竊其槖執一人送官窮治皆伏法衆莫不稱快<lb/>
其行若是非所謂好仁急義者邪兄孟端為蜀府廣備<lb/>
倉副使處士往從之時某為紀善有女方擇壻愛處士<lb/>
賢遂妻之處士因留蜀中獻王聞之屢召見與語輙竟<lb/>
日賜予甚厚欲舉用之復以心疾辭蓋處士之疾久矣<lb/>
<pb n="KR4e0095_WYG_040-11b"/>
每發則痛楚數日不能食竟以是終洪熙元年九月廿<lb/>
四也享年五十六是年十月初一日葬錦城北黄泥溝<lb/>
之原妻馬氏有賢行生子男二長曰鼎次早夭女三人<lb/>
孫男二女一處士葬已二十年鼎以才徳被薦為都察<lb/>
院檢校至是持處士行狀来請曰先人之葬宗丈禮部<lb/>
公銘其墓矣而未有文表于墓上惟先叔父僉憲君實<lb/>
與先生同年鼎嘗辱教焉先生幸哀先人之不遇而賜<lb/>
之言得表見於後世則死而不朽矣予惟古之君子之<lb/>
<pb n="KR4e0095_WYG_040-12a"/>
有善也雖不遇於其身則必有遇於後若處士之行應<lb/>
仁義而不得一命之榮以博其施慶澤之流至於鼎而<lb/>
始顯鼎又能以善自治則其進也將益大處士之徳豈<lb/>
不於是而可徵哉故表諸其墓<lb/>
　　　義民胡有初墓表<lb/>
燕山胡氏分自奉新之華林蓋宋太子左衛率藩之後<lb/>
藩有子六十人多散徙而華林之族為最盛其後有諱<lb/>
雅者官吉水因家邑之燕山則公之族也公曾祖正可祖<lb/>
<pb n="KR4e0095_WYG_040-12b"/>
發父謙中皆不仕謙中娶劉氏生二子其次則公也自<lb/>
幼喜學屹然如成人受業於解先生原恢張先生伯穎<lb/>
又從其叔富順丞某逰學日益有聞達於義利之辨未<lb/>
嘗茍取早失二親痛不得致養嵗時祭祀必誠必敬兄<lb/>
秉初亦早喪長育其孤女而嫁之一不異已女事從兄<lb/>
重初極愛敬教諸子弟必勉以經術取科第里人有不<lb/>
平者質於公公為辨别是非不曲隨茍止見有違於義<lb/>
者必陳義面折之雖始不堪終皆愧服家多積榖有稱<lb/>
<pb n="KR4e0095_WYG_040-13a"/>
貸者視他人減息之半㓙年則免償嵗甲寅大饑饑民<lb/>
至操兵為盗柯暹理縣事以為憂公曰勿憂也此但求<lb/>
食耳賑之當自定首出榖一千石佐縣官柯喜稱公為<lb/>
大丈夫作詩美之諸富民稍稍皆出榖以助賑施吏部<lb/>
侍郎趙公廵撫至縣又於公勸分公又出五百石趙公<lb/>
大悦上其事天子嘉之降勅旌為義民勞以羊酒復其<lb/>
家於是公之義聲聞天下天下富民皆化公所為爭出<lb/>
榖以濟饑而義民之旌亦滿天下晚年營别業以佚老<lb/>
<pb n="KR4e0095_WYG_040-13b"/>
名曰貧荘謂其子若孫曰吾非貧者慮尔曹為富而害<lb/>
義此所以訓也昔洪武初法制未備公兄弟早孤豪横<lb/>
多侵奪其産及稍長智略過人奮然欲有所為諸豪知<lb/>
不便於已出力沮抑之公謂兄秉初曰必去是吾乃有<lb/>
寧宇秉初竒之縛其渠訴之京皆得罪而胡氏遂復舊<lb/>
觀由是人皆憚公至老而篤於義厚於施而人復愛且<lb/>
重焉公非殊於昔也皆義之所當然也以正統癸亥十<lb/>
月廿四日卒享年七十有五兩娶龍潭曾氏皆早世繼<lb/>
<pb n="KR4e0095_WYG_040-14a"/>
以䨇溪劉氏有賢行子男四其葬以甲子正月四日其<lb/>
墓在里中大木坑之原子昕来京師求予文表諸墓嗚<lb/>
呼義者天之所賦人之所同得者也推而行之豈以為<lb/>
名哉然而名必歸之者上之人所以勸天下之為義者<lb/>
也由是人皆賴之而適自公始公之恵利其大小可知<lb/>
矣孔子曰君子喻於義又曰君子義以為質然則謂公<lb/>
為君子豈不稱情也哉故表諸其墓<lb/>
　　　周功懋墓表<lb/>
<pb n="KR4e0095_WYG_040-14b"/>
功懋諱勉姓周氏吉水泥田人正統乙丑六月二十五<lb/>
日卒于南京之寓舍年五十七從子謙奉柩歸以<hi>缺</hi>年<lb/>
<hi>缺</hi>月<hi>缺</hi>日葬于某鄉某山之原弟翰林侍讀功叙既銘<lb/>
其墓矣復求予文刻于墓上以表著其徳俾永永不朽<lb/>
予嘉其意故不辭周氏世儒家功懋曽祖聞孫元貞文<lb/>
書院山長祖觀贈奉直大夫兵部職方司員外郎父岐<lb/>
鳳累官至兵部職方員外郎母彭氏贈宜人繼母王氏<lb/>
封宜人功懋少喜學以舉進士為業弱冠父命理家政<lb/>
<pb n="KR4e0095_WYG_040-15a"/>
凡四十年一門之聚常百二十餘口公私百需皆功懋<lb/>
主之蓋自山長以來不異爨至職方尤篤義不倦二弟<lb/>
早亡皆撫育其孤功懋克承厥志内外雍睦無間言孝<lb/>
於二親職方在逺外間嵗必往省有疾躬侍湯藥事生<lb/>
送死極其誠敬無違禮而哀戚之情過之友于諸弟本<lb/>
乎天性其言煦煦未嘗有所忤功叙在北京數有詩相<lb/>
往來愛厚之意溢於言外宗族有祠以祀先則力相其<lb/>
成鄉里有爭辨則為之處其平賙窮恤患扶弱抑强事<lb/>
<pb n="KR4e0095_WYG_040-15b"/>
有闗于紀綱風化者毅然自任而不回愛其子復巽遣<lb/>
為學官弟子員所以課勵者甚至嘗曰吾早任家政不<lb/>
及仕爾勉以成吾志其風度凝重善談論所謂詩清婉<lb/>
有思致以雪坡自號有雪坡集藏于家娶王氏濟陽教<lb/>
諭子職之孫生子三人長渙早卒次復與巽也女二人<lb/>
繼室劉氏側室子一人曰益孫男二人功懋來北京視<lb/>
功叙因過南京得疾卒功叙感兄之為已來也而不得<lb/>
一遂焉哭之過時而猶悲於是以墓表屬予予謂功懋<lb/>
<pb n="KR4e0095_WYG_040-16a"/>
孝友人也孝友之行施於家而推及鄉之人孔子所謂<lb/>
是亦為政也仕不仕奚足校哉仕而無所立於世孰若<lb/>
不仕而有立之為賢也功懋是已用表諸其墓刻石以<lb/>
示來者石可泐也名不可滅也於戲<lb/>
　　　王彦瑞墓表<lb/>
彦瑞王氏蓋王長者之裔其先自廬陵何山徙安成之<lb/>
連嶺又徙泰和之南富為望族彦瑞曾祖敬翁為池頭<lb/>
郭氏甥遂家池頭祖復初父麟昭皆不仕彦瑞幼聰敏<lb/>
<pb n="KR4e0095_WYG_040-16b"/>
喜學才智過人弱冠即能幹父蠱公私之事皆任之父<lb/>
之心安焉永樂中縣官命麟昭領千夫往永州萬陽山<lb/>
伐宫殿大材輸京師彦瑞不欲勞其親請於官曰吾方<lb/>
壯足以任此願代父往縣官竒之遂行彦瑞能撫馭人<lb/>
人樂從然入山多病死者什七八而彦瑞無恙人以為<lb/>
天祐云母温氏早亡能盡孝道事繼母韋亦盡禮韋有<lb/>
子辱愛於父貲産隂厚與之彦瑞克如其志父卒待之<lb/>
不衰嘗出游湖湘淮濟倦而歸曰讀書力田吾樂也早<lb/>
<pb n="KR4e0095_WYG_040-17a"/>
暮肆力其間闢一軒環植以菊號菊軒花時與客觴詠<lb/>
雖連日不厭喜閲諸史究前言往行用以為法戒篤於<lb/>
教子曰吾所置腴田若干畝勤學有成者吾盡以畀之<lb/>
既而仲子儼取進士即授以田儼力辭不受曰願與兄<lb/>
弟共之人皆稱其父子之賢儼為行人司副所以教之<lb/>
者尤篤謹於祀先祖考忌日哀感如初喪不飲酒食肉<lb/>
與人交有信義樂道人之善人有不平求正者必折之<lb/>
以理無不悦服其善行類如此正統乙丑十一月初九<lb/>
<pb n="KR4e0095_WYG_040-17b"/>
日以疾卒于家年六十八初娶郎湖趙氏生子文震早<lb/>
卒不復育乃娶郭氏曽祖母黨也生三子長倫次儼次<lb/>
儀女二嫁歐陽淘曽鑑孫男四女二池頭在縣西十五<lb/>
里其地之良田深池多王氏業也予少時嘗再三過之<lb/>
然未識彦瑞二十年前聞予兄治别業在蘭塘開軒閲<lb/>
稼名曰稼軒與彦瑞菊軒最相近二軒皆景物殊勝可<lb/>
以杖屨相往来而予且老矣思從予兄學稼以自足暇<lb/>
日過菊軒掇英泛酒而酌之三人者皆庶幾康生得不<lb/>
<pb n="KR4e0095_WYG_040-18a"/>
死孰知予兄先往而彦瑞繼之嗚呼豈非命邪儼歸治<lb/>
喪求予文表諸墓上予既為著其美而感慨繫焉使歸<lb/>
以鑱之石<lb/>
　　　封編脩劉公墓表<lb/>
公劉氏諱髦字孟恂永新人以子定之貴封翰林編脩<lb/>
文林郎正統乙丑十月九日以疾終于家年七十三劉<lb/>
氏之先居安福荆山世以宦學顯聞後乃徙居永新之<lb/>
藥湖其曰才卿溪所元傑三世皆不仕則公之曾大父<lb/>
<pb n="KR4e0095_WYG_040-18b"/>
大父父也元傑為永新城北歐陽氏贅壻遂家城北而<lb/>
生公早從鄉先生劉逸安呉孟勤謝子方學頴悟絶人<lb/>
經史淹貫鄉之學者又多集其門公事親孝始冠即能<lb/>
幹父蠱公私之事皆身任之不以勞其親母性最嚴公<lb/>
夫婦奉事甚謹若意有未慊即惴惴引咎立階下不敢<lb/>
退或俟命寝門外至夜分必意觧乃已母嘗病痢勢危<lb/>
殆則晝夜扶持至手掬其矢溲二親沒治喪一用古禮<lb/>
而哀戚過焉永樂戊子領鄉薦為易經冠然以多病不<lb/>
<pb n="KR4e0095_WYG_040-19a"/>
欲出退居石潭上課童奴治耕稼講學以為樂弟子從<lb/>
之者彌衆稱為石潭先生而不名有姊早寡從兄四人皆<lb/>
無後公篤於愛敬生則迎養死則殯葬焉鄉人有急周之<lb/>
恐不至時諸縣丁夫伐材萬羊山道出永新適嵗飢疫死<lb/>
者盈道上公率家人荷鍤往上下三十里間掩藏者凡百<lb/>
餘有鄉人李自逺歸病且死同舟者懼貽累及公里中<lb/>
舉置河上神祠而去公知之與湯藥不能救瘞之祠下録<lb/>
其槖榜祠庭數日李兄至悉以歸之兄與隣人曹有怨誣<lb/>
<pb n="KR4e0095_WYG_040-19b"/>
曹殺其弟訴之官曹引公為証憲臺遣人逮公索重貨遂<lb/>
傾其家或笑公行仁乃得禍公怡然不為變篤意教子<lb/>
以通經博古為務定之受公教㑹試禮部亦以易經冠<lb/>
多士遂入翰林為編脩而褒封及公矣然公所以教戒<lb/>
者尤切初娶楊氏無子又娶留氏生四子定之寅之安<lb/>
之宜之其葬以<hi>缺</hi>年<hi>缺/</hi>月<hi>缺</hi>日其墓在某之原平生所<lb/>
著有覆瓿集若干巻示兒偶録若干巻易經撮要四巻<lb/>
藏于家於戲公之學以聖賢為師而其道必本於仁義<lb/>
<pb n="KR4e0095_WYG_040-20a"/>
行於家施於鄉黨州閭門人弟子之所講説與夫應事<lb/>
接物酬酢進退之間未嘗違乎此至於權謀術數常情<lb/>
用以自豪而無復顧忌公往往陳義訓切之不改則與<lb/>
之絶猝然遇即退避引郤若将凂已然其為人如此蓋<lb/>
所謂篤行君子也一鄉一邑而有一人焉則好脩之士<lb/>
有所師法而興起若公者雖久生於世而不厭乃今已<lb/>
矣豈不可惜哉定之來求予文表諸墓乃為著其美且<lb/>
附以予之意而使歸刻焉<lb/>
<pb n="KR4e0095_WYG_040-20b"/>
　　　丁氏阡表<lb/>
聖天子嘉念羣臣茍有勞效於國者則必寵榮其身以<lb/>
及其親所以褒善而勸功也正統十一年用兵于麓川<lb/>
都察院右僉都御史上元丁公璿與有平冦功既進為<lb/>
右副都御史矣復推恩於所自出追贈其祖友輔考子<lb/>
玉皆為通議大夫都察院右副都御史妣皆贈淑人錫<lb/>
之誥命龍光赫奕輝映於其家公既拜賜然以官守不<lb/>
得躬致命墓下至是遣壻李祥奉誥歸上元以屬其二<lb/>
<pb n="KR4e0095_WYG_040-21a"/>
兄俾率諸子舉焚黄之禮而過予告曰惟吾丁氏居上<lb/>
元之崇禮鄉世有隠徳而恬於世利至璿祖考益以忠<lb/>
厚昌其家教子孫勤學問日課僮奴以耕桑為務供祭<lb/>
祀睦姻族尤謹禮蹈義與人言必依於孝弟忠信考其<lb/>
行不異其言一鄉之人尊禮之祖考蓋同徳也先祖妣<lb/>
<hi>闕</hi>氏孝敬順祥以治其家先妣<hi>闕</hi>氏朝夕奉事必誠必<lb/>
敬婦道母儀為宗族楷法先祖以<hi>闕</hi>年<hi>闕/</hi>月<hi>闕</hi>日卒年<lb/>
<hi>闕</hi>　葬于鄉之石馬衝西山觜長子子賢生二子<hi>闕</hi>次<lb/>
<pb n="KR4e0095_WYG_040-21b"/>
即先考也享年<hi>闕</hi>　卒於<hi>闕/</hi>年<hi>闕/</hi>月<hi>闕</hi>日祔葬于先祖<lb/>
之墓次有子三人長璵次琚其三即璿也祖考妣之卒<lb/>
則又各祔於域中獨先妣卒時璿蓋在襁褓罔極之恩<lb/>
愧弗能報此璿之所深痛者也惟我祖考積善累慶百<lb/>
餘年而璿乃克承之遭遇盛時薦登顯仕先考初贈山<lb/>
西道監察御史妣贈孺人今聖明在上天威逺暢蠻夷<lb/>
悖叛自底敗亡璿實何功而冒膺寵禄且追榮及於二<lb/>
代皆進秩三品赫然驚人天地之仁雨露之施滂沛洋<lb/>
<pb n="KR4e0095_WYG_040-22a"/>
溢皆吾祖考之徳之所致豈偶然哉語曰為善無不報<lb/>
而遲速有時信不誣也宜揭表於其阡以昭示後世敢<lb/>
以累子予與公同年取進士同朝蓋四十三年相好為<lb/>
最深且聞其先徳舊矣義不可辭乃次第其説而使刻<lb/>
諸石用告其子若孫尚慎繼之永勿怠<lb/>
　　　太僕寺少卿沈公墓表<lb/>
永樂二年太宗皇帝復以科舉取士天下之㑹試于禮<lb/>
部者凡數千㧞其尤者得四百七十人海寧沈公志行<lb/>
<pb n="KR4e0095_WYG_040-22b"/>
初以易經中浙江鄉試第二至是㑹試在十七及奉大<lb/>
對占第二甲前列名動京師既而有㫖又㧞其尤者二<lb/>
十八人入翰林績學為文務追古作者而沈公與焉當<lb/>
是時四方獻祥瑞貢水土物不間逺邇足相躡于京師<lb/>
文人才士歌詠聖徳以彰太平之盛者渢渢乎盈耳沈<lb/>
公之作諸公莫不以為賢㑹朝廷有大著述包羅古今<lb/>
揆叙萬類以為永樂大典又命取前後聖哲及名公鉅<lb/>
儒之微言奥論足以發明斯道者以為四書五經性理<lb/>
<pb n="KR4e0095_WYG_040-23a"/>
大全諸書時公皆在其中最號能事名益顯於天下初<lb/>
授刑部主事陞員外郎其所讞議號為平陞四川布政<lb/>
司叅議伐宫殿大材躬履巖險而人皆樂從其所取者<lb/>
皆中度連丁父母憂葬祭皆克盡禮服除調除河南叅<lb/>
議時薊州永平宿重兵防邊都督陳敬統之簡文臣往<lb/>
叅軍事公奉勅以行監軍貴人蕃種也蕃來朝者道其<lb/>
地則隂與之狎凡其類在軍中則縱使為惡公私苦之<lb/>
乃以嚴刑馭下使不敢有言言者或抵死私造兵器詐<lb/>
<pb n="KR4e0095_WYG_040-23b"/>
張敵聲息擅調益官軍人皆謂其志叵測然難於發言<lb/>
㑹有國哀人言益藉藉公曰吾奉命在此當知無不言<lb/>
若復顧忌不為朝廷言之一旦竊發死有餘罪即密疏<lb/>
其事以聞曰願早發宸斷庶消患於未萌疏奏即有㫖<lb/>
召還邊境帖息今上嘉其勤誠賜白金二十兩綵幣二<lb/>
有副未幾召為太僕少卿公曰馬政國家重務而吾輩<lb/>
主之何可以不慎魯頌之無邪衛風之塞淵此其道也<lb/>
使任其事者皆篤誠無怠馬安有不蕃者乎凡公之所<lb/>
<pb n="KR4e0095_WYG_040-24a"/>
廵厯考閲者皆以是為訓馬大蕃息累進階至中議大<lb/>
夫勲為賛治尹且贈其父明逺亦太僕少卿母葛氏繼<lb/>
母錢氏妻胡氏皆贈恭人公賦性温厚耻言人過自奉<lb/>
儉約而樂周人急臨政一以愛人為本好學之心老而<lb/>
不倦正統丙寅二月庚戌以疾終于位年七十一上聞<lb/>
之遣官賜祭在朝士大夫莫不傷悼致賻奠公初娶胡<lb/>
恭人生一男早卒女二繼室張氏生男㫤又娶觧氏生<lb/>
一女尚幼至是㫤來京師奉柩歸葬其里之某山從先<lb/>
<pb n="KR4e0095_WYG_040-24b"/>
公墓次國子祭酒李先生為之銘又奉公之宗弟教授<lb/>
寧所為狀來求予文表諸墓道憶予與公同年取進士<lb/>
同選入翰林同仕於朝四十有三年今之存者予與李<lb/>
公輩四五人而已常謂公之才行豈止於九卿副進而<lb/>
佐六卿無愧也屬意於公者不獨予一人而卒不如志<lb/>
豈非命邪然公之所樹立自足以表著於後世而不系<lb/>
乎位之何如也故為書之俾刻於其墓之原<lb/>
　　　西軒蕭先生墓表<lb/>
<pb n="KR4e0095_WYG_040-25a"/>
西軒先生姓蕭氏名金字孟㢘西軒其别號也蕭氏為<lb/>
泰和南溪望族其先世篤義有傳在家譜君慕其髙風<lb/>
雅度思紹續不㤀嘗作屋以居而問名於予予取其所<lb/>
向名曰西軒且為之記因天之利時之秋人之義而言<lb/>
其理甚悉君日坐軒中讀書明義将充乎其極至於不<lb/>
可勝用士君子因稱為西軒先生君之曾祖蘭谷祖自<lb/>
新皆不仕父鵬舉以賢良薦為蘇州府同知未幾罷去<lb/>
久乃復起為山東鹽運副使寛厚㢘慎尤以詩名搢紳<lb/>
<pb n="KR4e0095_WYG_040-25b"/>
間君其長子也母郭氏有賢行甚宜其家運副公早從<lb/>
仕君受慈訓為多讀書勵行懇懇致孝左右奉順無違禮<lb/>
其宗族最蕃而外姻戚亦夥君承上撫下制事度物公<lb/>
私酬應輕重緩急無不適其宜嘗請於母夫人往省父<lb/>
運副公甫至京訛傳公病君亟擕一僕渡江冒暑雨走<lb/>
千數百里至山東而公無恙忽聞君來驚且喜曰吾早<lb/>
違汝不意汝之成立如此也朝夕奉養恩禮隆至復隨<lb/>
考績之京師凡遇景物必命題使賦而公自和之因以<lb/>
<pb n="KR4e0095_WYG_040-26a"/>
啟其興發其才由是君之學識日進其省覲凡再而所<lb/>
益多焉君與弟鎡孟勤尤篤而教其子與弟之子及内<lb/>
外屬之子弟必由於義依於仁忠厚樂易而負直氣不<lb/>
隨俗俯仰人有不善則折之以義然能改即止復懽好<lb/>
如初長身玉立襟懐曠如人見其瓌竒磊落謂功名可<lb/>
立致皆勉使從政君曰吾姑施之家可矣及孟勤取進<lb/>
士官翰林子灓亦以明經為教官則嘆曰吾老矣吾弟<lb/>
與子能効用以報國家吾其休哉不復有仕進意盡以<lb/>
<pb n="KR4e0095_WYG_040-26b"/>
家事付諸子營别業於其鄉履塘居之以泉石自娯足<lb/>
跡不一至官府縣大夫髙其行鄉飲以賔禮之亦不赴<lb/>
視當時豪傑以勢利自雄者蔑然若浮雲之過眼一不<lb/>
以屑意蓋囂囂自得也君生於洪武戊午<hi>闕</hi>月<hi>闕</hi>日<lb/>
而以景泰癸酉九月十八日卒享年七十六娶樂氏為<lb/>
婦為母皆盡其道子男三長即灓由鄉貢進士為長洲<lb/>
教諭國子助教今通判順天府予嘗從君遊而孟勤相<lb/>
好尤深今為太子少師戸部侍郎翰林學士朝廷推本<lb/>
<pb n="KR4e0095_WYG_040-27a"/>
於運副公而以其官贈焉君篤念少師思復得怡怡之<lb/>
樂少師亦深念君而冀一遂焉而君不待矣乃自為狀<lb/>
寫其哀戚之情而灓持來求予文以表諸墓予與君再<lb/>
世為婚姻豈可辭且今之鄉邑有令徳懿行如君者蓋<lb/>
少而君視之蔑然者蓋多表而著之足以為世勸也故<lb/>
次第其説使刻焉<lb/>
　　　楊從晉墓表<lb/>
泰和楊處士從晉以永樂十二年正月廿二日卒于家<lb/>
<pb n="KR4e0095_WYG_040-27b"/>
年七十二是年<hi>闕</hi>月<hi>闕</hi>日葬千秋鄉過路塘之山下後<lb/>
十八年其配郭氏孺人年八十亦卒祔于處士之墓又<lb/>
七年為正統二年其孤子珩子珹子珮相與謀曰父母<lb/>
之葬既有銘以納于墓矣若又表其徳于墓上豈不益<lb/>
明顯而延聞于世乃以書幣來北京請予文將以刻諸<lb/>
石子珩予女兄之夫而子珹子珮皆有連雖不得辭然<lb/>
縻於職務未有以復也久之子珮又以書來速文曰子<lb/>
知吾親宜無愛於言乃著其實俾揭焉楊氏故大家而<lb/>
<pb n="KR4e0095_WYG_040-28a"/>
族屬最蕃世居汝南坊號上園楊氏曽祖述叟祖宗哲<lb/>
父憲恭雖不仕然皆富而有文有元之季盡失其故業<lb/>
處士恭儉勤慎務不辱其先言行必由於禮義卓然出<lb/>
儕輩初娶東門劉氏賢而有婦道處士再造其家實克<lb/>
相之劉孺人卒處士求同徳以成其志遂以郭孺人繼<lb/>
焉郭氏世居縣西之大溪孺人則柳溪之曾孫景宣之<lb/>
孫才卿之子也資禀端重色温而氣和既歸處士尤謹<lb/>
於内助處士孝念其親必盡誠相祀事其撫育孤姪則<lb/>
<pb n="KR4e0095_WYG_040-28b"/>
加之以恩親賔往來處士欵洽於外孺人治具於内必<lb/>
潔以豐歳時饋遺輕重疏數必適其宜撫異母子如已<lb/>
子衣服飲食必均所以訓勵之者亦無彼此之殊處士<lb/>
勤於治生貲産日盛而孺人樂儉素未嘗侈費一錢以<lb/>
故家益裕皆處士之志孺人成之也處士既卒三子因<lb/>
其所遺各置别業於西鄉孺人亦厭城市喜田園板輿<lb/>
迎奉極甘㫖之養鄉人以孺人有福而其子能孝莫不<lb/>
譽歎焉處士三子子珩子珹劉孺人子也子珮郭孺人<lb/>
<pb n="KR4e0095_WYG_040-29a"/>
子也女八人皆有歸孫男八人維繼綸纓鎮緘純緒繼<lb/>
領鄉薦為河内教諭今已卒孫女九人曽孫男三人憲<lb/>
廣懋嗚呼元季兵亂以來大家世族之淪喪者多矣髙<lb/>
門大宅廢而為邱墟子孫亦降為輿𨽻或湮沒而無聞<lb/>
其能脩復舊觀如上園楊氏者甚少蓋由處士之孝不<lb/>
墜其世業而又有孺人之賢以為之助也生既同勤以<lb/>
成其家死又同葬以妥其魄則皆表著其行而使同不<lb/>
朽焉豈不宜哉故為次第書之使後之人有則也<lb/>
<pb n="KR4e0095_WYG_040-29b"/>
　　　同知郭君墓表<lb/>
景泰二年辛未<hi>闕</hi>月<hi>闕</hi>日徳安府同知郭君以疾終于<lb/>
位距其生洪武戊寅<hi>闕</hi>月<hi>闕/</hi>日享年五十四<hi>闕/</hi>年<hi>闕</hi>月<lb/>
<hi>闕</hi>日子公榮等奉葬于<hi>闕</hi>之原而以書來京師告予曰<lb/>
先人不幸棄諸孤於其葬也得舅氏憲長劉公銘其墓<lb/>
矣而墓上之石未有文以昭徳垂逺幸嘗辱知於公今<lb/>
又託姻好敢請一言表諸墓庶永永不朽予嘉其孝而<lb/>
諾焉郭氏居萬安下驛為名家曰某曰昭明曰文仲者<lb/>
<pb n="KR4e0095_WYG_040-30a"/>
君之曾大父大父父也世有徳義而不仕文仲甫娶劉<lb/>
氏生君自幼而孤母辛勤教育之君雖幼已能知愛重<lb/>
思讀書自立及就外傅益勤篤不懈母嘗語其先世詩<lb/>
書之訓則服膺不㤀母益喜知其能有立遣入縣庠為<lb/>
弟子員事師處友皆厚資給之君夙夜孳孳聖經賢傳<lb/>
務深窮其奥凡所以脩於身行於家與夫治人接物者<lb/>
皆師諸古言行恂恂必盡其道學既成充貢入太學彌<lb/>
自飭勵不隨俗俯仰六館之士皆英才端表儀者皆天<lb/>
<pb n="KR4e0095_WYG_040-30b"/>
下名儒碩師而皆稱君為賢久之厯事都察院憲長江<lb/>
陵張公喜曰以子之才於吏事有餘暇宜以所學教諸<lb/>
生使其子受學凡諸御史有子願學者皆來從然君於<lb/>
治獄亦不廢公平廉慎凡遇君論斷者皆悦服及謁選<lb/>
吏部考第髙下諸生百餘人君第一遂授徳安府同知<lb/>
既至㢘察民隠興其所利而去其所害應城民徐綱事<lb/>
母孝母没廬墓三年君奏請旌其閭孝感人周鼎搆誣<lb/>
詞起大獄親識劉源邱元皆當死不能辨君曰誣人以<lb/>
<pb n="KR4e0095_WYG_040-31a"/>
死如天道何反復窮詰之得其誣二人皆不死隨州舊<lb/>
有銀冶久廢姦民妄言銀大發欲告之官冀復開冶以<lb/>
規利君聞之亟呼至諭之曰此以無礦故廢朝廷不欲<lb/>
以微利病民莫大之恩也今爾欲復之若所得不足償<lb/>
所費則爾之禍一縣有已乎衆皆咎其妄言事遂已荆<lb/>
州守臣奏欲倣山東設譏察以捕盗事下湖廣按察司<lb/>
俾勘騐其可否按察司以屬君君所至諭其人曰譏察<lb/>
雖能捕盗而亦能害民爾知之乎禁戢盗賊之利未及<lb/>
<pb n="KR4e0095_WYG_040-31b"/>
爾而搜索連逮之害先及爾矣增一譏察是増一廵司<lb/>
也設否孰便衆皆讙曰不設便願堅持此議以恵民君<lb/>
具以聞荆州遂無譏察人至今徳之其心之厚於民而<lb/>
所行之善多類此景泰元年述職朝京師天下守臣以<lb/>
稱職聞者蓋無幾而君表然有賢名既歸乃嬰疾不起<lb/>
徳安之人無問少長愚良文武細粗皆哭之哀君之徳<lb/>
善在人可知也君配劉氏有賢行三子公榮公績公熹女<lb/>
一嫁蕭彞下驛於泰和為隣境予嘗識君之從父工部主<lb/>
<pb n="KR4e0095_WYG_040-32a"/>
事原琳於文貞楊公所魁然偉人也既又得識君而知<lb/>
其才行之美政事之優自謂名家生賢如此誠足以亢<lb/>
其宗不幸而主事君卒猶幸有君在焉今而又遽去豈<lb/>
不深可惜哉天道佑善其報君者詎止是君有子有孫<lb/>
安知其不益昌大也哉故為表諸其墓<lb/>
　　　鍾處士墓表<lb/>
鍾故宋微子之後其受姓命氏之詳有譜牒今居温州<lb/>
瑞安之鹿岩者蓋處士八世祖成徳自霅川徙焉又三<lb/>
<pb n="KR4e0095_WYG_040-32b"/>
世曰某仕元為國子學録學録孫廷俊廷俊生士皆博<lb/>
學能文章士皆生應時娶沈氏則處士之考妣也處士<lb/>
諱音字玉和自少端重不妄言笑喜讀書手未嘗釋巻<lb/>
不肯慢戲佚游事父母極孝敬左右承順務得其懽心<lb/>
服食起居亦躬視其所宜雖祁寒盛暑不少懈若有疾<lb/>
飲藥夙夜奉侍尤謹親沒治喪以禮而哀戚過之嵗時<lb/>
奉祭猶感泣如初喪事兄玉振則雍穆盡誠恭愛之意<lb/>
無間朝夕飲食游從必與偕怡怡然相得也家故饒財<lb/>
<pb n="KR4e0095_WYG_040-33a"/>
而樂振貸宗族之貧者賙給之孤遺男女則教養之婚<lb/>
嫁焉鄉閭之人有困乏者每濟之無吝色凶嵗則大發<lb/>
粟施予雖傾嚢倒廪不之惜其心之厚於仁如此平居言<lb/>
行恂恂凡發諸口行諸身者必本於聖賢之訓其為詩<lb/>
若文必據於理非端人正士不與遊一切勢利紛華不<lb/>
入於念慮郡邑大夫行鄉飲必以賔位處之非公事不<lb/>
一至城府是以人無少長愚良皆尊禮焉生於洪武戊<lb/>
申六月廿一日而以正統辛酉二月十七日卒享年七<lb/>
<pb n="KR4e0095_WYG_040-33b"/>
十四葬邑周奥先隴之次元配李氏繼室董氏相繼先<lb/>
卒皆無子而皆祔於處士之兆側室二皆李氏其一生三<lb/>
子侃仁侔其一生四子偉停清偶處士皆使之學嘗自<lb/>
念曰吾家素積善子孫當有興者遣清受學縣庠而督<lb/>
勵加焉清學成取進士為稽勲主事人皆謂積善之報<lb/>
亦處士善教所致也景泰五年<hi>闕</hi>月<hi>闕</hi>日清母卒即觧<lb/>
官歸将奉葬處士墓側謁予請曰先人葬已十四年而<lb/>
墓上之石未有文以昭徳垂逺敢以考功郎中黄采所<lb/>
<pb n="KR4e0095_WYG_040-34a"/>
述行状來請願先生賜之言俾托以不朽為幸大矣予<lb/>
聞魯叔孫穆子言人之能不朽者在立徳立功立言鍾<lb/>
氏之先之久而盛者其所立可知矣而處士之徳之孚<lb/>
于家儀于鄉又如此豈可無文以傳不朽顯親揚名孝<lb/>
之大者宜清之欲有述也國朝之制仕者有所立則推<lb/>
恩及其親今清列官于朝遵處士之教而有立焉則褒<lb/>
贈及之錫命之華赫然照映於其後豈不百世有耀哉<lb/>
故為表於其墓以俟<lb/>
<pb n="KR4e0095_WYG_040-34b"/>
　　　知縣項君墓表<lb/>
景泰二年天子嘉念羣臣之有勞績者皆本於父母之<lb/>
教詔有司褒寵之曰朕以勸忠與孝也有司言工部主<lb/>
事項備為縣令滿九年以績最得陞今幸有榮命宜在<lb/>
褒顯之列上命以備前所居官贈其父惇為文林郎安<lb/>
仁縣知縣妣鄭氏為孺人皆賜之勅命備既拜賜録其<lb/>
副焚告于墓下至是謁予言曰先考實有令徳孚聞縉<lb/>
紳間不幸奄棄諸孤既葬而有銘納之墓矣今二十九<lb/>
<pb n="KR4e0095_WYG_040-35a"/>
年墓上之石未有文以表著于永久備蓋有待也兹䝉<lb/>
天子之寵命褒贈至七品顯榮光大蓋非常之幸也敢<lb/>
請先生為文刻諸石庶託以不朽予嘉其孝而諾焉按<lb/>
状君諱惇字士温世為温之瑞安名族髙祖公澈汀州<lb/>
通判曾祖光祖長樂主簿祖諱師之父諱誾皆有徳善<lb/>
而不仕君受教於家以孝友稱父嘗被薦上京師君甫<lb/>
冠侍行雖居旅次左右奉順不異家居時父既引年而<lb/>
歸君與仲兄愉綜理家務一不以嬰其心父得享其樂<lb/>
<pb n="KR4e0095_WYG_040-35b"/>
而以夀考終君治䘮奉祭悉依家禮絶緇黄不用時節<lb/>
薦享哀慕如初喪伯兄愷雖異産友愛無間言從弟怡<lb/>
坐累役石城事嚴役徒稍緩輙至斃君與仲兄更往調<lb/>
護之怡得全歸方是時法令更新事多趣辦為縣者審<lb/>
所宜訪諸故老率依違其間獨君侃侃為折中事以辦<lb/>
治民亦隂受其賜里閈忿爭親朋有闕失多咨决於君<lb/>
蓋君循循樂善謹禮而蹈義事非其所當為者未嘗加<lb/>
之意唯以慎終追逺為務脩譜牒理祭田葺祠堂正塋<lb/>
<pb n="KR4e0095_WYG_040-36a"/>
域課子孫力學思不忝厥祖㑹鈎黨之禍起憸人欲中<lb/>
傷項氏君能豫防於事之未形輙先杜其機姦不得發<lb/>
而族賴以完君子謂君之智足以亢其宗晚年家居與<lb/>
親戚故舊徜徉泉石間觴飲既酣道古人竒節偉行髙<lb/>
談劇論以為懽蓋忘其身之老也初娶董氏先卒繼鄭<lb/>
氏元順徳路同知津之女亦先卒二子長曰儉董出也<lb/>
次曰備鄭出也女一嫁同邑金子厚孫男四宣徳元年<lb/>
三月君有疾呼二子儉備語之曰居者以勤儉守業仕<lb/>
<pb n="KR4e0095_WYG_040-36b"/>
者以㢘恕處心吾目瞑矣以是月戊午卒距其生元至<lb/>
正十六年八月丁卯享年七十又一其年八月已酉葬<lb/>
邑之㠶遊鄉白門山與鄭氏同兆予聞項氏之先有仕<lb/>
至秘書以文學顯者汀州長樂皆受子民之寄君之祖<lb/>
考雖未見諸用而善之積於躬以及於人者蓋多故備<lb/>
超取顯美以名聞當時而褒贈之典及君由是而升祗<lb/>
服天子之詔而篤念考之遺訓忠孝之道兼盡而益隆<lb/>
則君之顯榮光大有已哉故表諸其墓以俟<lb/>
<pb n="KR4e0095_WYG_040-37a"/>
　　　段處士墓表<lb/>
處士段氏諱鳳字若用夀寧翁别號也其先淄川人唐<lb/>
時有成式者為吉州刺史子孫因家吉之禾川後又徙<lb/>
廬陵至處士曾大父正允始徙居泰和城西大父道源<lb/>
不仕以儒術教鄉里父繼道字益謙娶鄢氏生子五人<lb/>
而處士居長美容質喜讀書同學皆推讓之而尤以才<lb/>
敏有時譽益謙以事赴京師卒於途處士年財十四即<lb/>
奔走歸其喪葬祭以禮哀感行路事母極孝敬而撫諸弟<lb/>
<pb n="KR4e0095_WYG_040-37b"/>
尤篤弟若麒若金卒與若龍若麟雍睦無間資産益饒<lb/>
㑹徙閭右民實京師處士在行時有以計免者或亦勸<lb/>
處士處士不從曰吾不履險以速禍既而幸免者皆得<lb/>
罪處士居京師數嵗得代還衆皆服其智識過人每事<lb/>
咨决焉縣令丞欲舉用之以母老辭母卒弟若龍亦卒<lb/>
處士治喪皆以禮若龍無後婦陳守節不嫁處士命子<lb/>
京為之子以養焉後京又卒乃盡以先廬處其嫠俾各<lb/>
有寧宇而别搆厦于里巷之西居焉建祠以祀先作齋<lb/>
<pb n="KR4e0095_WYG_040-38a"/>
舍聚書史延名師以教子孫日與士大夫語道理論古<lb/>
今觴詠以為娯且樂耕稼築髙洲别墅課僮奴致力其<lb/>
中杖屨逍遥以觀嵗事之成囂然自得也鄉邑姻舊有<lb/>
窮匱者輙賙之凶嵗即發廪以賑貧乏凡假貸不能償<lb/>
者折其劵嘗為萬石長治賦税有恵愛不怙勢厲民民<lb/>
徳之部使者行縣察民病他以事受逮者比比獨處士<lb/>
無間言人皆謂忠厚之報處士二子素京皆嗜學礪行<lb/>
有志於當世及京亡素理家政學遂廢長孫纉頴然出<lb/>
<pb n="KR4e0095_WYG_040-38b"/>
儕輩遣從曽先生鶴齡受書經所以成就之者甚至取<lb/>
鄉貢進士為阿彌州學正處士尤以逺大期之曰教官<lb/>
致治之本當以道自重毋以卑冗為戚也正統辛酉六<lb/>
月得疾且革遺言子孫當務忠孝以光前裕後言訖而<lb/>
終是月十五日也生元至正乙已九月十六日享年七<lb/>
十七妻劉氏有賢行先處士五年卒子即素京女一嫁<lb/>
康叔緒孫男三纉今為國子助教綸綰皆為士人孫女<lb/>
一適髙要令蕭薦之子<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>今以舉義得官曾孫男八𤣥<lb/>
<pb n="KR4e0095_WYG_040-39a"/>
孫男二處士卒之又明年<hi>闕</hi>月<hi>闕</hi>日葬邑千秋鄉呉潭<lb/>
山之原素自為誌以納諸壙尚慮其徳未盡顯於後命<lb/>
纉屬處士内姪河南叅議劉渙為状來謁予文表諸墓<lb/>
予與處士居同里知其徳為詳且嘗為賛其像矣至是<lb/>
復求表於予豈以予文為足以傳信哉君子之徳有諸<lb/>
身固足以儀世而範俗然非有賢子孫則鬱而不章者<lb/>
蓋多矣是以君子貴有後也今處士之子孫汲汲以顯<lb/>
揚為事所謂先祖有美而能知而傳之庶幾乎明且仁<lb/>
<pb n="KR4e0095_WYG_040-39b"/>
者矣則予豈可愛其不腆之辭不使著于後世哉故表<lb/>
諸其墓<lb/>
　　　太孺人陳氏墓表<lb/>
陳氏泰和故家蓋太丘之後世有徳義多顯人萬安縣<lb/>
尹贛州路推官<hi>缺</hi>　新淦州判以新則太孺人之髙曾<lb/>
祖考也父有開不仕而以儒業教鄉里太孺人諱貴自<lb/>
幼聰慧端重寡言笑讀論語孝經女教諸書皆能通其<lb/>
意而見於行事衣服飲食凡女子所宜務者皆不待教<lb/>
<pb n="KR4e0095_WYG_040-40a"/>
而能父母最鍾愛為擇壻於楊氏得仲穆遂歸焉楊氏<lb/>
亦泰和故家動有禮法太孺人之為婦也移其所以事<lb/>
父母者事舅姑祭祀賔客必適其宜内外姻族尊卑踈<lb/>
戚不可一二計而嵗時往來慶吊問遺無不當於理者<lb/>
仲穆忠厚簡黙然與人處好盡言以規其過太孺人每<lb/>
約於中道故人人稱其賢永樂丙申仲穆卒太孺人篤<lb/>
志自守撫育其遺孤常舉先人所以訓勵子孫者語之<lb/>
使學焉於是五子皆卓然有立其季徳敷遂取進士為<lb/>
<pb n="KR4e0095_WYG_040-40b"/>
大理評事有名上嘉之而推本於父母贈仲穆大理評<lb/>
事而封母為太孺人無幾徳敷陞太僕丞又陞漢陽知<lb/>
府而才行益著太孺人得食其禄君子謂天以是報賢<lb/>
母也景泰壬申五月二十二日卒於家距其生洪武戊申<lb/>
十月十八日享年八十五子五人徳崇徳純徳脩徳淵徳<lb/>
敷女一人嫁謝士方孫男十三峕寳𤣥桓恪顥升晉通濟<lb/>
威菽蒋菽為邑庠生女六曾孫男十一長琚舉進士次<lb/>
璣為邑庠生次珖瑠珝瓈珀瑯女四𤣥孫男一女二諸<lb/>
<pb n="KR4e0095_WYG_040-41a"/>
子既葬太孺人於其里梧岡之隂而徳敷服闋來京師<lb/>
請於予曰惟我先妣實有徳善以儀于家而聞于姻威<lb/>
先生既知之矣其褒顯於朝廷而受七品之寵命亦可謂<lb/>
榮矣子孫之多足以娯其老而又以髙夀終非盛徳安能<lb/>
致是哉願蘄一言以表諸墓上予謂昔之君子之克顯於<lb/>
世雖繫其身之所立未有不本於父母之教故國家之褒<lb/>
重臣下亦必推本於其親蓋以勸天下之為父母者太孺<lb/>
人之徳厚矣其獲福於天如此其偹表而著之豈徒信其<lb/>
<pb n="KR4e0095_WYG_040-41b"/>
善於後世使永永不朽觀乎是者亦必有所興起矣<lb/>
　　　尚寳少卿楊君墓表<lb/>
景泰六年六月壬辰尚寳少卿楊君以疾卒于京師京<lb/>
師士大夫知君者莫不哀惜之蓋君先以繼母太夫人<lb/>
劉氏憂歸建寧朝廷授恩例遣官賜祭且為治墳塋以<lb/>
葬既襄事君亟率諸弟來謝恩矻矻然盡其禮君質厚<lb/>
氣充時方盛暑不得少自暇越二日甲午疾大作醫藥<lb/>
罔效乙未病益甚諭諸子曰吾年六十不為夭持身保<lb/>
<pb n="KR4e0095_WYG_040-42a"/>
家爾曹勉之忠孝勤儉以不墜先徳吾死無憾矣言訖<lb/>
而逝君之弟與子晝夜哭盡哀以禮殯歛歸其鄉卜<hi>缺</hi>
年<hi>缺</hi>月<hi>缺</hi>日葬于某山之原而以訓導馮鋋所為行状<lb/>
來求予文表諸墓楊氏建寧大家世有令徳君髙祖伯<lb/>
遜曾祖達卿祖伯成皆不仕而君尊府字某諱榮乃以文<lb/>
學掇髙科官侍近事太宗仁宗宣宗累進至少師工部尚<lb/>
書兼謹身殿大學士於是三代祖考皆贈以其官妣皆夫<lb/>
人少師公薨贈特進光禄大夫左柱國太師諡文敏君其<lb/>
<pb n="KR4e0095_WYG_040-42b"/>
長子也公初在翰林最承眷遇予亦幸從公遊因得識君<lb/>
聰明俊偉端重喜學君子謂必亢其宗早喪母劉夫人公<lb/>
復以劉夫人繼君哀死事生克盡子道人稱其孝無間<lb/>
言且器量𢎞雅不妄動嘗侍公北上渉大江風濤暴作<lb/>
檣傾楫摧舟幾覆者屢矣衆皆失措唯君神色不動卒<lb/>
無恙又嘗過徳州舟為漕船壓溺同舟五人沉沒者四<lb/>
君獨倚敗舟無懼色衆皆異之君曰吾豈不有命哉人<lb/>
以此益重君文敏公忠於事上不暇顧其家家事悉以<lb/>
<pb n="KR4e0095_WYG_040-43a"/>
委君俾處之盡其道凡祭祀賔客惇宗族教子孫仁於<lb/>
鄉黨州閭立義塾以訓願學者置義倉振貧匱舉貸者<lb/>
不取息爭訟者斷以理人雖徳公之教而尤稱君之善<lb/>
承其教也公薨朝廷遣中使䕶喪歸葬寵終之禮有加<lb/>
焉君入謝特拜尚寳司丞君乞歸終制乃為人所搆䧟<lb/>
君處之泰然久之上知其無罪且念公勞績驛召君復<lb/>
其官沙尤冦亂人罔不受害獨以楊氏能施恵及人遇<lb/>
所積蓄戒勿犯君亦遣書與弟譲子泰各輸粟千石助<lb/>
<pb n="KR4e0095_WYG_040-43b"/>
軍餉人尤以義許焉尚寳職最親凡所領事皆要重君<lb/>
小心慎密由司丞陞少卿凡五六年無闕失亦為上所<lb/>
眷知将進用焉而竟以内艱去嗚呼今已矣豈非可惜<lb/>
哉君諱恭字允寛生於洪武丙子二月十二日至是年<lb/>
財六十娶建陽黄氏有賢行封安人子男十泰以軍功<lb/>
今為建寜右衞指揮同知俊中書冩誥<hi>闕</hi>偉補邑庠生女<lb/>
四皆適宦族孫男三孫女七予聞之君子之興其家不<lb/>
偶然也必有徳為之本初楊氏之貸粟與民而俾種木<lb/>
<pb n="KR4e0095_WYG_040-44a"/>
也豈必木之植哉蓋聊以為名而已樹成亦惟徳之用<lb/>
不及其他由是積之久而大發於公今復於君見之而<lb/>
君之子則又以武功奮予見楊氏之顯三世矣甚矣其<lb/>
徳之繁昌也君之子若孫又累累而積之則楊氏之繁<lb/>
衍碩大可以數計哉予為表其墓而必及此所以著其<lb/>
本焉耳觀乎是者其亦可以興起矣<lb/>
　　　指揮同知陳公墓表<lb/>
公陳氏諱啟方其先應天六合人世有隠徳太祖皇帝<lb/>
<pb n="KR4e0095_WYG_040-44b"/>
受命而興公之考晟以智勇自奮從征伐立戰功累官<lb/>
至袁州指揮同知坐事免而卒公援例請襲不許謫戍<lb/>
大寧大寧臨邉重地而逺去其鄉公有役在官勤事不<lb/>
懈而力穡以養母人稱其孝及大寧兵起殺掠無寧居<lb/>
乃奉母奔竄以圗全有六嵗子號泣不能行母盧淑人<lb/>
命捨已而抱之行公曰母豈可棄今不能兩全則寧棄<lb/>
我子急負母逸出亂兵間得免於禍太宗皇帝靖内難<lb/>
豪傑之士雲合景從公在其中以勇略著聞攻城野戰<lb/>
<pb n="KR4e0095_WYG_040-45a"/>
摧鋒䧟陣功居多事平授忠義左衛指揮同知公喜曰<lb/>
吾父以功得此官不幸失之今吾遭聖明而官亦至此<lb/>
豈非天所定耶吾何以報國家惟勉於忠義而已久之<lb/>
上以遵化亦近邉要地命公往守之公鎮之以靜不急<lb/>
近功小利兵民安焉以城守勞績進階懐逺将軍得世<lb/>
襲俾息勞歸京師永樂十九年二月七日卒于家年五<lb/>
十二配淑人張氏袁之宜春人岳州衛指揮廷秀之子<lb/>
端重柔恵事舅姑克孝敬左右奉順務得其懽心大寧<lb/>
<pb n="KR4e0095_WYG_040-45b"/>
之禍劇矣能相其夫捨其愛子而奉母俱免禍其篤於<lb/>
孝義而見幾明决如此豈淺薄者可比哉公卒後二十<lb/>
六年是謂正統十一年二月二十七日以疾卒年七十<lb/>
三子男二長即大寧所棄者次曰逵字宏道復以功進<lb/>
位都指揮僉事有盛名女三肅州衛千戸胡勝之弟海<lb/>
常山中護衛指揮同知錢輔富峪衛指揮使石堅其壻<lb/>
也孫男二珦琇女二宏道既奉先考妣合葬于宛平縣<lb/>
京西鄉之原前國子祭酒李先生為誌以納諸壙至是<lb/>
<pb n="KR4e0095_WYG_040-46a"/>
又思表其徳以示于永久乃來請予文刻於墓上夫君<lb/>
子之欲顯其親必論譔其徳善列於天下後世所以崇<lb/>
孝而垂教也若公之徳有於身而能立功名取爵位其<lb/>
所以獲乎上者又足以承休儷美而不失前時之聞此<lb/>
豈偶然之故哉今其賢子又克効忠勤受寵命而進於<lb/>
顯榮孔子曰積善之家必有餘慶陳氏之盛有已哉故<lb/>
為表於其墓百世之下有考焉<lb/>
　　　給事中李公墓表<lb/>
<pb n="KR4e0095_WYG_040-46b"/>
公李氏諱諒字益友永新錢溪人兵科給事中鈞之考<lb/>
也聖天子嘉念羣臣之有勞績者推本於父母之賢而<lb/>
以其子之官寵之於是鈞考績以最聞得封公為徵事<lb/>
郎兵科給事中迨命下而公卒矣鈞哀公不得久存以<lb/>
享榮命攀號哭踊幾欲無生即觧官歸治喪乃自述其<lb/>
世系善行來請曰先考承先世之遺實有令徳以啟迪<lb/>
後人宜受福於悠久而不幸已矣今將奉葬於某之原<lb/>
墓前之石當有文以昭徳垂逺非先生莫宜為敢以請<lb/>
<pb n="KR4e0095_WYG_040-47a"/>
予嘉其意而諾之按状李氏蓋唐西平忠武王晟之後<lb/>
晟子憲觀察江西孫游刺袁州游子丕令宜春因家焉<lb/>
後又徙吉水之谷村永新之浣溪代有聞人至公曽祖<lb/>
道節祖貫章父天祐皆不仕天祐為錢溪劉氏甥因家<lb/>
錢溪而公生焉天性和厚而操行甚謹不輕舉妄隨其<lb/>
治家嚴而有法稱易所謂嚴君者家人少長有小拂其<lb/>
意即堅卧不食公率妻子泣拜床下請改過乃觧而公<lb/>
夫婦終怡然侍左右無毫髪厭倦意其事妣劉孺人皆<lb/>
<pb n="KR4e0095_WYG_040-47b"/>
極孝敬始終無違禮人稱其孝叔父天福居浣溪貧而<lb/>
無子其沒也公以禮葬焉迎養叔母左氏於家終其身<lb/>
長兄晉賢先卒公哀思不忘事仲兄斯友如事父後客<lb/>
死襄陽公念之輙流涕事寡嫂呉氏盡禮而撫育其遺<lb/>
孤呉氏兄弟相繼卒其外父母貧無依公以兄故亦迎<lb/>
至家養生送死皆賴焉人稱其弟尊儒好學本於天性<lb/>
從叔李伯尚母舅劉逸如妻兄鄺彦琳皆一時賢者公<lb/>
禮為塾師訓子弟而敬事不懈尤慕石潭劉先生學行<lb/>
<pb n="KR4e0095_WYG_040-48a"/>
而以不得親炙為慊乃為鈞請婚因遣就學而締交焉<lb/>
公喜從數君子遊自謂有得於已曰是與吾名字協矣<lb/>
扁其齋曰三益晚益嗜書手不釋巻雅愛歐陽公文常<lb/>
取其所作諷誦之而深有味乎其言性恬淡静重家事<lb/>
不以累心故人賔客相過從樂宴處無間言縣大夫髙<lb/>
其誼嵗時鄉飲以賔席處之然有不可於意則辭不赴<lb/>
教諸子必以道鈞取進士官近侍訓之尤切屢書古人<lb/>
忠孝大節以勵之鈞奉命惟謹至是以賢名於時而公<lb/>
<pb n="KR4e0095_WYG_040-48b"/>
亦受褒寵此天所以報公之徳也公生於洪武辛酉二<lb/>
月十一日而以景泰乙亥五月二十六日卒享年七十<lb/>
五配鄺氏有賢行子男四女三孫男十四女九人曽孫<lb/>
男六人公既承世澤之長以昌大其家而其所以成於<lb/>
身者尤篤於詩書之訓孝弟忠信之行是以有子有孫<lb/>
以克受天子之寵命以是而表諸墓斯可以不朽矣故<lb/>
次第其説而使刻諸石<lb/>
　　　贈侍讀劉公墓表<lb/>
<pb n="KR4e0095_WYG_040-49a"/>
吉水夏朗劉氏始自泰和珠林而分宋元盛時以經學<lb/>
顯公曽祖益厚祖維徳父永寧皆有學行公穎敏不凡<lb/>
父竒之使從劉文同先生學深有造詣父卒公獨任家<lb/>
事不以累兄弟然學亦未嘗廢訓勵諸弟養性庸性俾<lb/>
博學不倦姪鼎貫幼公為綜理其家使專意讀書其後<lb/>
庸性舉于鄉鼎貫取進士任臺憲有名公之教也劉氏<lb/>
族大凡三百餘家公日往來相教語為士者篤於學為<lb/>
農者勤於耕孝敬以事長和恵以字㓜而惇厚以睦其<lb/>
<pb n="KR4e0095_WYG_040-49b"/>
鄉人尤以端本收族為重脩譜牒作祠堂嵗時祀先畢<lb/>
則族之人合宴于祠下俾各出其譜以防妄冒而以蘇<lb/>
氏族譜亭記為説相戒勉由是鄉族之名為有禮法而<lb/>
能繼承不墜者莫過劉氏晚嵗作室於所居之西號曰<lb/>
退菴自為賛以示志君子韙之公年徳俱尊養性庸性<lb/>
皆厖眉皓首鼎貫亦致仕而歸衣冠儼雅容止可法四<lb/>
方賢士過其鄉者必造焉相與講學問業久之然後去<lb/>
巍然老成之望公坦易直亮行必由義不為利害所移<lb/>
<pb n="KR4e0095_WYG_040-50a"/>
妻之家嘗得罪當沒入公為收養二孫女嫁之且為佃<lb/>
其居事平以歸所親曰此為楊氏計耳居存則楊氏猶<lb/>
存也與人交必以信其待下雖嚴而恩不衰人徳之宣<lb/>
徳丁未年七十二八月十六日以疾卒逺近之人哀惜<lb/>
之娶楊氏宋屯田員外郎丕之後有賢行子男三長爽<lb/>
次幹次儼爽先公二十四年卒儼正統七年進士第一<lb/>
官至太常少卿兼翰林侍讀女二孫男七以<hi>缺</hi>年<hi>缺</hi>月<lb/>
<hi>缺</hi>日葬公里龍下庵前之原至是公以儼貴贈官至太<lb/>
<pb n="KR4e0095_WYG_040-50b"/>
常少卿兼翰林侍讀卜者以葬為未利子孫將改葬于<lb/>
<hi>闕</hi>山之原以前翰林編脩王先生雅所述行状屬予文<lb/>
表諸墓予聞君子之欲世其家者必以詩書仁義為本<lb/>
詩書仁義之習勝然後家之道成此君子所以貴有立<lb/>
也夏朗之劉盛於宋元當時以經學名者多出自劉氏<lb/>
至公又能成族屬之賢而家益盛公之子乃以文章魁<lb/>
天下而公遂食其報褒贈之華自天而下又何其盛哉<lb/>
用此以表諸墓可以百世不朽矣故次第其説使刻于<lb/>
<pb n="KR4e0095_WYG_040-51a"/>
墓上<lb/>
　　　楊子珹墓表<lb/>
公楊氏諱玉字子珹其先居吉水再徙泰和為上園楊<lb/>
氏曽大父宗哲大父憲恭父從晉皆不仕而皆惇徳蹈<lb/>
道以豐其家母劉氏公其第二子也方在娠母已有疾<lb/>
既㝃而母亡衆以為禍其母欲棄之伯母李心切哀焉<lb/>
曰母既不幸當存其子匿不與然絶乳哺數日矣視其<lb/>
息尚存衆以為異曰此天也亟求乳活之鄉之姻戚郭<lb/>
<pb n="KR4e0095_WYG_040-51b"/>
忠禮與其内黄氏嘗受恵於劉孺人願抱歸撫育以報<lb/>
徳在郭氏七年視遇如所生稍長問知本末常號哭以<lb/>
念母悲戚以思父而父與繼母郭氏皆憐之俾之歸公<lb/>
性至孝日侍左右聽誨言務順適其意及年益壮才智<lb/>
益充孝親敬兄事慈母與寡姊皆盡其道而終始不變<lb/>
至於公私上下應事接物其言有則而行有常君子莫<lb/>
不愛敬之永樂中北京營建鄉人餽運以供公上因憚<lb/>
險逺多避逃公則曰吾弟幼吾豈可累父兄耶凡有事<lb/>
<pb n="KR4e0095_WYG_040-52a"/>
即請行洗手奉公毫髪無漏失官稱其能人亦樂其簡<lb/>
易不擾事畢功成則怡然自得曰吾亦可以休矣遂卜<lb/>
築於長溪課僮奴力耕将終老焉未幾兄子珩卜居上<lb/>
鄉弟子珮遷大陂相去不二里許佳時令節親賔過從<lb/>
徜徉溪山之間觀稼穡之豐成而逐魚鳥之翔泳樽酒<lb/>
相對懽如也一鄉之人莫不羡楊氏之盛兄弟並受其<lb/>
福於悠久而公之報徳酬恩於死生之際尤惓惓然則<lb/>
其獲於天者有已哉公質直嚴重好善樂義周人之急<lb/>
<pb n="KR4e0095_WYG_040-52b"/>
規人之過行有未善者即靣責之能改則止故欲寡過<lb/>
而喜聞善者多親就焉古所謂一鄉之善士公之謂也<lb/>
公早有二子維縝好學而立家不幸相繼卒季子緒孫<lb/>
懋等尚未冠公日夜課之而試以事見其卓然有立志<lb/>
喜曰吾家事有托矣天順戊寅冬公有疾時方理上園<lb/>
故宅未畢工而醫亦罔效一日呼緒懋等語曰吾疾革<lb/>
矣然年幾八十死無憾惟上園舊業未克如吾志汝曹<lb/>
當協力成之則吾見祖宗於地下無愧矣言訖而逝十<lb/>
<pb n="KR4e0095_WYG_040-53a"/>
二月二十五日也其生以洪武辛酉十二月十七日享<lb/>
年七十八娶康氏子男二先卒繼室李氏子一人曰緒<lb/>
女三人孫男五曾孫二人緒等將以是年<hi>缺</hi>月<hi>缺</hi>日奉<lb/>
葬于<hi>缺</hi>之原既請前戸部尚書翰林學士蕭公銘其墓<lb/>
復求予文表墓上楊氏泰和大家詩書之澤相承已久<lb/>
不特貲産之富也善積於家施於人既食其報矣而施<lb/>
報相續於無窮則其盛可量哉况有賢子孫又能昭徳<lb/>
著美於不朽予豈可辭乃為之書使刻于墓上百世之<lb/>
<pb n="KR4e0095_WYG_040-53b"/>
下有考焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　抑庵文後集巻二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>抑菴文集巻七</head>
    <p>
<pb n="KR4e0095_WYG_007-1a"/>
欽定四庫全書<lb/>
　抑菴文集巻七　　　　　　明　王直　撰<lb/>
　　碑<lb/>
　　　資善大夫刑部尚書魏公神道碑<lb/>
正統九年閏七月廿七日刑部尚書魏公以疾終于家<lb/>
事聞上為之嗟悼遣官賜祭命有司治葬事在朝士大<lb/>
夫亦莫不惋惜致賻奠先是公有足疾詔俾釐務免朝<lb/>
㕘久之未能愈公嘆曰食君厚禄而不一造朝心豈能<lb/>
<pb n="KR4e0095_WYG_007-1b"/>
自安八年二月拜疏乞致仕上憐而許之降勅慰諭且<lb/>
賜鈔三千貫歸一年而終年六十三公諱源字文淵㓜<lb/>
而岐嶷喜讀書習於禮節十三能屬文嘗作桂花詩為<lb/>
時輩所嘆賞選為學官弟子永樂乙酉以書經領鄉薦<lb/>
明年取進士拜監察御史所至舉其職松江知府黄子<lb/>
威被誣不能白公為辨其枉浙東傍海民困於魚課為<lb/>
奏减之西安大疫民間比屋不能興督有司具醫藥徃<lb/>
療全活者甚多涼州有冦將大為民患公㢘得之亟請<lb/>
<pb n="KR4e0095_WYG_007-2a"/>
兵殄除民得免害父母相繼卒皆奪喪起任職為御史<lb/>
九年陞浙江按察副使未幾召還署刑部右侍郎㑹河<lb/>
南旱饑民轉徙乃命公為河南左布政使至則發倉廪<lb/>
以賑民奏免逋賦省繇役及諸不急之務一以安民為<lb/>
事民稍稍来歸而雨亦大至是嵗有年召為刑部左侍<lb/>
郎食從二品禄或言四川邊務多弛廢命公徃理之明<lb/>
罰飭法衆務脩舉還朝拜刑部尚書獄無滯囚凡公所<lb/>
決㫁者人人以為不寃時上注意邊事又命徃西邊督<lb/>
<pb n="KR4e0095_WYG_007-2b"/>
察諸將謹防邊以便冝從事遣都指揮李謙守獨石楊<lb/>
洪副之劾奏指揮杜衡等慢令當死諸將始嚴憚不敢<lb/>
肆自天城抵朔州視要險地宜守者凡八分命諸將守<lb/>
之請増脩開平龍門城使高大皆甃以甓庶可守又自<lb/>
獨石抵宣府増致墩堠發開平龍門兵併力為之屯軍<lb/>
免其租一年凡諸大城堡請給神銃火藥嚴為備上皆<lb/>
從之再遣勅嘉勞焉時諸軍有勇壯者依託權豪以避<lb/>
役公悉搜括歸伍中權豪側目一弗顧既而病足不能<lb/>
<pb n="KR4e0095_WYG_007-3a"/>
朝遂以此致仕大夫君子皆惜其去而亦莫不以為榮<lb/>
公忠厚坦亮孝於親友於兄弟睦於宗族而信於朋友<lb/>
與人言必依於仁義其襟度夷曠洞然見肺腑事有可<lb/>
疑者得公處之衆無不愜意凡公所涖人至今譽嘆不<lb/>
能㤀魏氏先居南昌之奉新後乃徙居建昌故今為建<lb/>
昌望族曽祖文卿祖庭郁父伯泰皆有德義而不仕及<lb/>
公貴祖考皆贈資善大夫刑部尚書妣皆贈夫人公娶<lb/>
盧氏有賢行四子鑑鐸欽銓鐸先卒側室石氏生子一<lb/>
<pb n="KR4e0095_WYG_007-3b"/>
人曰銘女二嫁王景春鄒某適鄒者亦石氏出也孫男<lb/>
十二瑛瑞璋瑾環珮珂珪珏琰珉玭公以某年某月某<lb/>
日葬于邑之甘泉鄉某山之原鑑来京師謁予告曰先<lb/>
人不幸棄諸孤朝廷寵終之禮厚矣惟墓道石宜有文<lb/>
以示久逺非先生誰能為敢以請予最知公不可辭乃<lb/>
為序述其事而系以銘銘曰侃侃魏公有羙在中乗時<lb/>
而升事我太宗始為御史職是憲紀爰副外臺表表愈偉<lb/>
方伯之尊遺愛實存遂陞秋官人用不寃皇撫萬邦威<lb/>
<pb n="KR4e0095_WYG_007-4a"/>
制夷狄公徃行邊師武臣力雒雒邊城隆隆軍聲萬里<lb/>
塞垣纎塵不驚公既勞兵簡在天子以疾而休是謂知<lb/>
止邦家之光閭里之榮溘然上征為風為霆甘泉之山<lb/>
神道有石掲德振華以示亡極<lb/>
　　　南京吏部尚書黄公神道碑<lb/>
宣德十年今天子嗣大寳位臨萬邦顧南京根本重地<lb/>
建置百司而吏部為之首冝得謹厚大臣徃涖之九月<lb/>
以命吏部左侍郎黄公宗載陛辭之日詔進為尚書以<lb/>
<pb n="KR4e0095_WYG_007-4b"/>
行士大夫知公者莫不譽嘆以為宜在南京八年以老<lb/>
疾求致仕上初不許章四上乃許之歸豐城故第又幾<lb/>
年七十九以疾終訃聞命禮部致祭工部為治墳塋明<lb/>
年十二月廿一日葬于其鄉梨樹岡之原葬已其子儒<lb/>
凱来謝恩闕下詣予拜且泣曰先考之葬朝廷寵終之<lb/>
禮厚矣於令得樹碑神道而未有文敢以請予少於公<lb/>
而辱交已久誼不可辭黄氏於豐城為大家公曽祖仲<lb/>
軒有隠德祖以仁考子貞以公貴俱贈吏部侍郎進尚<lb/>
<pb n="KR4e0095_WYG_007-5a"/>
書妣皆贈淑人進夫人妻余氏亦累封至夫人公自㓜<lb/>
喜學年十五已能為里塾師選為郡庠弟子從熊伯機<lb/>
受春秋遂取進士為行人謹於自治奉使四方未甞受<lb/>
饋遺歴左右司副為司正以父憂去治喪無違禮不飲<lb/>
酒食肉者三年服除領舊職永樂癸未以賢舉授湖廣<lb/>
按察僉事時湖廣諸道惟銅皷五開最難治分巡刷巻<lb/>
者多憚行盖天下巨姦宿猾皆謫戍其間善舞文弄法<lb/>
興事撓官府而隂把持其短長徃者欲稍按治即糾結<lb/>
<pb n="KR4e0095_WYG_007-5b"/>
如沐漆不可解欲一切漫漶則見嗤無可奈何多避不<lb/>
肯徃公至當刷巻即毅然治行到武陵問風俗知其人<lb/>
苦於從軍女子惡為軍婦不果嫁男子則慮婦家徃從<lb/>
戍而以徭賦累已不果娶至年三四十猶獨處公召鄉<lb/>
老里正諭以人道大端俾轉相告語務嫁娶以時不踰<lb/>
月成婚姻者三百餘家他縣聞風皆樂從俗為之變乃<lb/>
榜諭銅皷五開諸姦豪數其罪惡且發其善端曰不改<lb/>
必寘之法衆知公務以德化人皆相戒勿犯比至莫有<lb/>
<pb n="KR4e0095_WYG_007-6a"/>
干於理者丙戌徴詣文淵閣脩永樂大典書成受賞而<lb/>
歸戊子朝廷以海運糧餉赴北京下湖廣造海船四十<lb/>
九命擇風憲官之賢且能者涖其事衆議以屬公而工<lb/>
部所遣官務苛察生事將聞于上以衒能公鎮之以靜<lb/>
消其毒螫而落其機牙得不擾而成功己丑車駕將北<lb/>
征遣都指揮吳玉徴兵湖廣玉暴貪失期上謂按察司<lb/>
官不糾劾於是公與同僚皆坐累謫楊青驛公處之如<lb/>
平時遣一力受役而躬自執㸑未甞有不豫之色暇則<lb/>
<pb n="KR4e0095_WYG_007-6b"/>
閲書史以吟詠自娛癸巳復起為山東道監察御史侃<lb/>
侃自持不肯少貶以徇俗乙未上親䇿士於廷時鴻臚<lb/>
無卿丞張斌任事恃城守功最狠戾多所中傷人頗憚<lb/>
之以不與讀巻至爭論上前不已公奏斌不學無識不<lb/>
可以讀巻乃敢煩瀆聖聴如此當伏法士論壯之丙申<lb/>
命巡按交阯交阯城中諸軍營房覆以茅故多火公㢘<lb/>
知軍民嵗嵗伐材陶瓦備官用然皆以資權豪命三司<lb/>
幕官稽其數凡有取者皆著于籍由是無敢私費不半<lb/>
<pb n="KR4e0095_WYG_007-7a"/>
年營房皆易以瓦覆火患遂息時工部尚書東萊黄公<lb/>
福掌交阯藩憲二司才行過人而不事邉幅御史徃者<lb/>
多庸常視之至公獨恂恂恭謹而法亦不廢及歸行李<lb/>
蕭然無交阯一物東萊甞語人曰吾久居此所見御史<lb/>
多矣唯宗載知大體己亥丁祖母憂居家有旨奪情授<lb/>
貴州道監察御史益謹禮蹈義遇事必究極是非不曲<lb/>
隨茍止於禍福利害不計也故再陷刑辟而賴公道以<lb/>
免甲辰宣宗皇帝正位東宫妙柬宫僚職輔導擢詹事<lb/>
<pb n="KR4e0095_WYG_007-7b"/>
府丞未幾陞行在吏部右侍郎時少師蹇公猶兼領吏<lb/>
部事多倚公公恊力一心進退人才必付之公論不茍<lb/>
為異同故一時號得人洪熈元年賜誥命制詞有清潔<lb/>
平恕恭謹厚重之褒是年遣祀夏禹及南鎮㑹稽山因<lb/>
賜鈔八百錠俾歸焚黄于墓下其後甞奉命徃浙江理<lb/>
軍政及伐宫殿大材於湖湘設施措置舉不失宜故事<lb/>
集而民不告勞久之遂有南京之命盖上知其老而欲<lb/>
安之也南京雖無銓選之勞而勞於馭吏盖其人多邪<lb/>
<pb n="KR4e0095_WYG_007-8a"/>
巧才見害必避見利必趨徃徃冒法以僥倖公正已率<lb/>
物無少回撓屹然如大山喬嶽不可撼隂陽闔闢風雲<lb/>
雷雨以榮悴百物而細大不遺其施博矣己未進階資<lb/>
政大夫詞曰寛和有執㢘靜自持又曰小心慎職始終<lb/>
不渝人以為實録當是時公卿大夫齒德之盛莫如公<lb/>
及致仕而歸猶康强無恙士大夫出餞都門外瞻望咨<lb/>
嗟漢之疏傅不過也公既孝於親尤篤於二兄仲氏宗<lb/>
曼有孤孫承裔貧苦不能自立公命其子文凱儒凱收<lb/>
<pb n="KR4e0095_WYG_007-8b"/>
養之文凱先卒獨儒凱繼其家及公歸即為承裔治居<lb/>
室使仍守舊業毋廢墜其施於鄉族細行之美尤多茲<lb/>
不載姑序次其大者俾刻諸神道而系以銘銘曰在太<lb/>
祖世經術取士公乃奮興以克有位於皇太宗復舉用<lb/>
公揚于外臺以肅庶工出入中外有勞有烈人望謂何<lb/>
邦家之傑遂丞詹事遂佐冡卿式展其猷以宏厥聲天<lb/>
官之尊天子所命殿于南京亦罔不正祇事列聖殆五<lb/>
十年殊錫寵褒帝制在焉達尊者三公則兼備哀榮始<lb/>
<pb n="KR4e0095_WYG_007-9a"/>
終莫與為比梨樹之原峩峩新阡刻此銘詩百世之傳<lb/>
　　　大明追封會昌伯孫公神道碑<lb/>
自古聖人受命治天下則天必生聖哲之配以主其内<lb/>
治然必視夫積善累德之家而後大開厥祥夏之塗山<lb/>
周之任姒盖可見矣今聖天子嗣鴻業理萬邦聖后之<lb/>
生實自孫氏正位中宫母儀天下推原祖德厥有明徴<lb/>
公諱士英山東濟南府鄒平縣醴泉鄉人也大父七翁<lb/>
父復初皆不仕公天性惇厚以禮法自持孝於父母厚<lb/>
<pb n="KR4e0095_WYG_007-9b"/>
於宗族而輯睦於鄉黨孜孜樂善維日不足人有不給<lb/>
於衣食者則捐資以賑之其或艱難困阨則經營救護<lb/>
甚於為已與人言必依於孝弟忠信見有為非義則委<lb/>
曲誨諭使之徙義而後已平生言行不違於理盖自少<lb/>
至老未甞變節易意鄉邑之人皆敬而仰之曰此善人<lb/>
君子也其積累之隆如此是以流慶發祥於其子忠篤<lb/>
生聖后儷體至尊以奉神靈之統開萬福之原天之佑<lb/>
善如此然皆自公啟之於乎盛矣公娶丁氏同邑某之<lb/>
<pb n="KR4e0095_WYG_007-10a"/>
女實與公同德以中宫貴忠自中軍都督進推誠宣忠<lb/>
翊運武臣特進榮禄大夫㑹昌伯遂追封公會昌伯封<lb/>
丁氏太夫人公大父父皆贈㑹昌伯祖母張氏母高氏<lb/>
皆夫人卒於某年某月某日年若干丁夫人卒於宣德<lb/>
辛亥九月十九日年八十七勅葬於其鄉陳家莊横山<lb/>
東北原公四子長即忠次蠢兒早卒次魯次智女四嫁<lb/>
王友諒高子昇王仕興劉宗禮孫男四繼宗紹宗顯宗<lb/>
續宗皆懐逺將軍指揮使孫女四長今上皇后次適陳<lb/>
<pb n="KR4e0095_WYG_007-10b"/>
禮次朱璽次朱能曽孫男瑄琦璘孫氏之福厚矣惟公<lb/>
積累於前而子孫克繼於後故能受恩於朝廷而顯榮<lb/>
光太此豈偶然哉忠惟公及太夫人之德實福慶之本<lb/>
今荷聖仁賜顯爵得立碑神道而無文以昭示久逺恐<lb/>
泯泯或忘乃來請文刻諸石故為序次之而系以詩曰<lb/>
惟天明明善類實彰鄒平大宗奕世有光公之淳懿篤<lb/>
於為善持之以誠久而不倦孝敬於親厚其戚姻不吝<lb/>
貲財以周困貧赴人之急甚於為已忠厚之言出之亹<lb/>
<pb n="KR4e0095_WYG_007-11a"/>
亹公有賢配其德實同邑里之間靡不敬恭公德在躬<lb/>
施于令子克慎以脩萃和儲祉篤生聖后嬪于聖君恩<lb/>
典隆施肫肫其仁褒以命書錫之顯爵天臨日彰令聞<lb/>
昭灼易曰餘慶書云降祥何千百年愈久彌昌横山之<lb/>
原神道有石刻此銘詩以告無斁<lb/>
　　　資善大夫兵部尚書侯公神道碑<lb/>
侯氏世家澤州公之曽大父伯謙大父慶先父大亨皆<lb/>
業儒而不仕公諱璡字廷玉自㓜端重寡言笑而聰敏<lb/>
<pb n="KR4e0095_WYG_007-11b"/>
喜學慷慨有大志讀書窮日夜不休凡遇宴樂輒先退<lb/>
不欲以酒廢事先生長者皆以逺大期之舉為州學弟<lb/>
子員永樂癸夘山西鄉試第一遂取進士為行人以善<lb/>
辭令而剛果能㫁得名四川雲南廣西諸土官爭地累<lb/>
年不決者朝廷以命公至則按圖誌考故實召諸耆老<lb/>
開誠布公智力貨賂不可移由是皆悅服而罷上亦以<lb/>
為能交阯黎麟請命公輔禮部侍郎章敞徃錫封至其<lb/>
境闗門低且隘先驅者謂當傴度公止之曰此中國所<lb/>
<pb n="KR4e0095_WYG_007-12a"/>
謂狗竇也於土人出入則宜今天命下臨不可由此度<lb/>
迓者驚懼為撤闗乃度由是蠻夷益謹禮不敢肆既歸<lb/>
毫髪無所受人以此益賢之遷兵部主事塞北阿爾台多<lb/>
爾濟巴勒犯邊㑹昌伯趙安尚書柴車等自涼州分兵出<lb/>
鐵門關攻敗之公與有勞績以外艱歸居喪盡禮而哀<lb/>
戚加焉服除陞郎中麓川思仁發反詔尚書王驥率師<lb/>
討之公在行徃来督戰視將校用命以施賞罸賊攻大<lb/>
候州公以偏師徃援令于衆曰吾視賊氣驕有輕我心<lb/>
<pb n="KR4e0095_WYG_007-12b"/>
冝掩其不備即麾衆薄之呼聲動天地斬殺無筭賊大<lb/>
潰我師益奮與㕘將冉保等遂破石甸等十餘寨聞大<lb/>
軍至麓川賊阻截不得通公與保等由高黎貢山晝夜<lb/>
兼程進與大軍合擣其巢穴賊遂平凱旋陞禮部右侍<lb/>
郎賜白金五十兩鈔五千錠綵幣五表裏且錫誥命以<lb/>
寵之贈大父父皆禮部右侍郎祖妣李氏母宋氏皆贈<lb/>
淑人封繼母劉為太淑人妻翟封淑人尋奉勅鎮雲南<lb/>
得便宜從事雲南饑公發倉廪及募富民出粟以賑之<lb/>
<pb n="KR4e0095_WYG_007-13a"/>
全活甚衆會再討麓川餘黨公引偏師由千崖南甸進<lb/>
破賊子思機發所居寨獲其妻孥輜畜㨗聞陞左侍郎<lb/>
賜白金七十兩鈔五千錠綵幣七表裏丁太淑人憂命<lb/>
馳傳奔喪即起復遣行人賜祭官為治葬遷兵部侍郎<lb/>
復鎮雲南築騰衝城置軍衛焉時議以賊子思機發在<lb/>
孟養復命靖逺伯王驥以兵徃𠞰之公與都督張軏分<lb/>
軍抵金沙江造船先濟奪賊地為營於是大軍畢度燬<lb/>
其柵而進賊奔孟養度不能支各鳥獸散去公窮追至<lb/>
<pb n="KR4e0095_WYG_007-13b"/>
孟糯海子等處不可得乃班師諸夷酋長皆震駭曰自<lb/>
古漢人無度金沙江者今大軍至此真天威也南夷無<lb/>
復反矣還鎮雲南今上即位遣使齎<hi>闕</hi>嘉勞賜白金三<lb/>
十兩綵幣二表裏貴州饑苗叛攻圍新<hi>闕</hi>諸衛道梗弗<lb/>
通城中食盡命公總督軍務徃征之時普定圍急公自<lb/>
雲南選善射者為前鋒自將至普定疾戰矢下如雨賊<lb/>
大敗圍解遂趨貴州副總兵都督田禮等以兵来㑹克<lb/>
龍里甕城羊膓楊老今溪諸路新添平越清平都匀諸<lb/>
<pb n="KR4e0095_WYG_007-14a"/>
圍俱解由興隆而下抵鎮逺皆平定事聞上嘉其功陞<lb/>
兵部尚書又進克安莊克西堡長官司時暑雨方盛瘴<lb/>
癘大作公得疾舁歸普定醫弗效諸將問疾惟戒以勿<lb/>
輕此賊宜整兵進𠞰無貽患生民遂卒未甞一語及私<lb/>
時景泰庚午八月十三日也上聞嗟悼遣官賜祭命歸<lb/>
其柩於澤州有司治墳以𦵏生於洪武戊寅三月初六<lb/>
日享年五十三其𦵏以是年十二月十二日其墓在五<lb/>
門山前先塋之次子男一日爵朝廷以公功命為錦衣<lb/>
<pb n="KR4e0095_WYG_007-14b"/>
衛世襲正千户女一許嫁寧山衛指揮胡剛之子長景<lb/>
未行孫男三侃偉儀公姿貌瓌傑器量𢎞深而兼資文<lb/>
武仁義忠信之實有諸内功名事業之美見諸外卓然<lb/>
為今名臣人之能者盖鮮矣予念天之生賢必使之有<lb/>
為於世俾荷國家之重而得盡其才不徒小試而已也<lb/>
今天子勵精圖治日靖四方而公以壯盛之年當戡定<lb/>
之託逺大悠久之業不克見其成嗚呼豈非可惜哉予<lb/>
與公同朝久相好為最深於是爵來請予文刻諸神道<lb/>
<pb n="KR4e0095_WYG_007-15a"/>
以示久逺誼不可辭也乃序次其事之大者而系以銘<lb/>
銘曰侯氏之先世為儒家自君祖考弗耀其華君早嗜<lb/>
學科乃峻擢歴位而陞膺此殊渥文武之才兩取其優<lb/>
伐叛南夷克闡令猷偏師疾攻風激霆怒振槁摧枯有<lb/>
仆無拒飛度金沙遺孽遁逃煙塵廓清弓矢載<graphic n="KR1060" url="https://raw.githubusercontent.com/kanripo/KR-Gaiji/master/images/KR1060.png" mimeType="image/png"/>蠢兹<lb/>
有苗乃敢干紀震以餘威所向披靡遂陟夏卿遽返于<lb/>
㝠維兹戎功弗究厥成天子曰嘻曷表朕志五品之榮<lb/>
子孫世繼大山峩峩靈秀所鍾蔚然新宫公在其中勒<lb/>
<pb n="KR4e0095_WYG_007-15b"/>
銘穹碑負以龜趾詒後不忘庶其在此<lb/>
　　　重脩開平忠武王廟碑<lb/>
正統十二年秋八月通州守臣李經言州城東南隅舊<lb/>
有廟以祀開平忠武王常遇春盖洪武三年奉勅建每<lb/>
嵗春秋守臣以少牢行禮庭下載在祀典今八十年矣<lb/>
脩治不繼日入於弊懼無以稱朝廷崇德報功之意請<lb/>
繕完如法制曰可命工部聚材鳩工撤而新之通州諸<lb/>
衛及州所屬縣各以丁夫給役且命總理通州諸務都<lb/>
<pb n="KR4e0095_WYG_007-16a"/>
指揮僉事陳信兼督之命既下文武吏士奉承唯謹材<lb/>
不徴而集工不召而至智者效謀壯者效力作正殿前<lb/>
殿翼以兩廂前啟三門旁列厨庫凡諸像設靡不畢備<lb/>
𢎞麗靚深有加於昔經始於九月己酉而以明年四月<lb/>
成於是信来請曰是役也宜有紀願書而刻之麗牲之<lb/>
碑惟天生大有為之君必輔以不二心之臣肆我太祖<lb/>
皇帝受命而興王以忠信智勇佐之飛渡大江霆擊電<lb/>
掃東南郡縣以次削平既復下兖豫遂議北征車駕至<lb/>
<pb n="KR4e0095_WYG_007-16b"/>
汴申命大將軍徐達而王為之副諭以仁義行師毋殺<lb/>
戮以逞天聲所臨無思不服王先至通州禁侵暴務安<lb/>
輯人不知兵市不易肆皆愛戴如父母遂收燕都明年<lb/>
平河東入秦敵復侵通州王還兵拒之通州之人免於<lb/>
荼毒其德王尤深王遂率師破開平大俘獲而歸至栁<lb/>
河州以疾薨柩還過通州州人皆罷市迎哭既去而念<lb/>
之不衰飲食必祭上思王之功而知民之感慕如此此<lb/>
廟之所以作也昔漢之西鄉侯張飛號萬人敵甞拒魏<lb/>
<pb n="KR4e0095_WYG_007-17a"/>
將張郃於巴西大破郃軍以安此土巴西人德之歴千<lb/>
餘年而廟食不廢今王以雄材大畧佐太祖定天下兵<lb/>
威所及王之蹟為多其功烈在朝廷利澤在生民盖甚<lb/>
大較之飛實過之國家褒答勲臣恩禮之厚亦非蜀漢<lb/>
可比王生為上公沒有顯號而廟祀永久盖冝也王之<lb/>
廟在京師尤盛此特其别祠焉耳今天子又新而大之<lb/>
所以承先德而報王功其超越百代可知矣乃為述其<lb/>
事而系以詩曰太祖龍興四海從維王仗劍先来同所<lb/>
<pb n="KR4e0095_WYG_007-17b"/>
向無敢當其鋒通州亦在破竹中奠安民居遏冦衝播<lb/>
灑義澤揚仁風閭閻歌舞靡怨恫旌旗北伐兵馬雄汛<lb/>
掃絶漠煙塵空大星宵墜感帝衷錫以顯號昭殊功廟<lb/>
食於此罔不恭聖皇繼述棟愈隆神之在位儼儀容調<lb/>
和隂陽斡化工疵癘不作嵗屢豐春秋祀享無終窮<lb/>
　　　兵部尚書贈榮禄大夫少保兼尚書鄺公神道<lb/>
　　　　碑<lb/>
兵部尚書鄺公既卒之明年皇帝悼念不已詔特贈少<lb/>
<pb n="KR4e0095_WYG_007-18a"/>
保兼兵部尚書進階榮禄大夫而官其子儀為主事儀<lb/>
奉公衣冠以歸將以某年某月某日𦵏于某里之原而<lb/>
述公之行請文以刻諸墓道嗚呼直公故人也其可辭公<lb/>
諱埜字孟質别號樸齋郴之冝章人曽祖某祖某皆有<lb/>
學行而不仕父子輔為學官縣令名重當時及公貴祖<lb/>
父皆贈兵部左侍郎妣李氏王氏皆贈淑人公早喪母<lb/>
祖母李撫育之見其不凡最鍾愛曰是子能大吾門公<lb/>
孝友勤儉出於天性而撫弟妹尤篤其於學問不待程<lb/>
<pb n="KR4e0095_WYG_007-18b"/>
勸選為邑庠生而泰和王敬先為訓導循循善教公亦<lb/>
勉勉善學學成取進士遂入都察院理刑獄以㢘平得<lb/>
名永樂癸巳拜監察御史時車駕在北京有言南京鈔<lb/>
法阻滯命公徃察之衆謂將起大獄公徃擒市豪一二<lb/>
以歸奏曰市人聞令皆震懼今鈔法已通矣上頷之而<lb/>
罷倭冦犯遼東公徃按問戍守之失律者凡百餘人皆<lb/>
應死公為開陳其可矜狀甚明上然而宥之山海闗吏<lb/>
卒邀阻行人以取財亡逃之人則受賕縦之去弊積滋<lb/>
<pb n="KR4e0095_WYG_007-19a"/>
甚公㢘得之歸之闗悉擒治抵罪弊為之省丙申北京<lb/>
營造執役之人累鉅萬上念有病者命醫與善藥又慮<lb/>
其奉行不謹命公察視之公躬履其地令潔其穢汚而<lb/>
時其藥食由是病者多不死戊戌石州人有詣闕告變<lb/>
者曰州民與陜人羣聚千餘謀不軌上擢公為陜西按<lb/>
察副使徃理其事果實即以官軍𠞰戮毋貽民患賜之<lb/>
楮幣給驛而遣之公至察其誣乃反獄亡命妄言兾脱<lb/>
死即具以聞上命止弗問而誅其造誣者宣德己酉陜<lb/>
<pb n="KR4e0095_WYG_007-19b"/>
右饑華亭宜川尤甚公私廪皆竭公巡歴其地憂之乃<lb/>
移旁縣粟賑焉羸病不能興者命官府煮粥食之民以<lb/>
全活庚戌至納淠憂歸道聞父喪哀愈甚每號痛輒欲<lb/>
絶其治喪一用古禮其祭亦如之服除拜應天尹輦轂<lb/>
之下賦急役繁公一以養民為務事無大小茍可以興<lb/>
利去害無不用其心至於市征田税皆酌其平豪猾不<lb/>
得為輕重賓興之嵗公設科取士厚其禮而峻其防得<lb/>
人為多且撙節其費以待㑹試故事集而民不擾視異<lb/>
<pb n="KR4e0095_WYG_007-20a"/>
時盖省十三四嵗大熟麥有兩岐者民歸德於公公拒<lb/>
弗受正統改元進拜兵部左侍郎時西鄙有警尚書王<lb/>
公徃視師公獨任其事上嘉其才荆湘民多𨽻戎伍公<lb/>
家亦與焉至是特除其籍以示寵己未京師淫雨壊官<lb/>
民廬舎公奏曰此隂氣為沴兵隂也皆臣等不職所致<lb/>
乞罷歸田里上慰勉之師征麓川公舉蔣貴可任卒有<lb/>
功衆人以為知人天下軍衛總小旗當代者於例必就<lb/>
試京師有道逺無資不能来者終身不得代公請各於<lb/>
<pb n="KR4e0095_WYG_007-20b"/>
都司試之人以為便時有言欲變易軍伍使南北之人<lb/>
各適其土性下羣議衆依違其間公曰此舊制不可紊<lb/>
稍有變易將不勝其弊咎將誰歸卒不動甞自念曰治<lb/>
軍吾職也當為國家惜其力養其鋭氣以備不虞故凡<lb/>
軍家利病有當興革者必為上言之多見信從己巳邉<lb/>
報敵入冦上命治軍旅而權姦獨主親征不與外廷議<lb/>
及詔下大臣皆以為不可即上章請留不聴公從行出<lb/>
闗屢奏言此小醜不冝屈至尊惟指麾諸將足以成功<lb/>
<pb n="KR4e0095_WYG_007-21a"/>
不聴權姦惡其數言事欲踈之勅公與户部尚書王佐<lb/>
隨老營至懐安墜馬幾殆從者請少留懐安就醫藥公<lb/>
曰天子在前吾為大臣豈可託疾求自便力疾而徃至<lb/>
雲中車駕回鑾然行止疾徐惟權姦所命至宣府敵兵<lb/>
踵至公深以為憂再上章請疾驅入闗而嚴兵為殿皆<lb/>
不報最後公詣行殿申前請權姦怒曰汝腐儒安知兵<lb/>
事再妄言必死公抗言曰我為社稷生靈而言何得以<lb/>
死懼我權姦愈怒叱左右扶出公與王公相對泣帳中<lb/>
<pb n="KR4e0095_WYG_007-21b"/>
明日次土木營中無水士馬皆饑渇敵四面集矢下如<lb/>
雨衆奮欲戰又為權姦所沮湏叟師覆公遇害盖八月<lb/>
十五日也生於洪武乙丑某月某日年六十五娶吳氏<lb/>
有賢行子男一即儀女一嫁同里士人歐陽瑄孫男三<lb/>
琦琳珍公學博行莊仕宦四十年風裁凛然見重於士<lb/>
大夫威行恵施近悦逺懐服仁蹈義至老不衰此其平<lb/>
生大節也權姦誤國而卒陷焉豈獨公之不幸哉嗚呼<lb/>
銘曰允毅鄺公逢時之隆學古入官薦躋顯庸執法在<lb/>
<pb n="KR4e0095_WYG_007-22a"/>
朝為名御史再陞外臺其行愈偉京尹堂堂百郡所瞻<lb/>
惟少司馬戎律有嚴遂陟夏卿君子所重噫其逝矣云<lb/>
誰不慟人道之大曰義與仁仁義不違何愧於人刻文<lb/>
墓碑負以龜趾永永不亡庶其在此<lb/>
　　　贈少保兼太子太傅工部尚書東閣大學士高<lb/>
　　　　公神道碑<lb/>
公高氏諱焯字元昭其先河南懐慶人從宋南渡居泰<lb/>
州之丁溪高祖彬曽祖明皆有德善而不仕祖椿字壽<lb/>
<pb n="KR4e0095_WYG_007-22b"/>
之元季徙居蘇州張仕誠據蘇州州人多為用獨能以<lb/>
禮自防不茍應徴辟戒諸子曰彼無逺圖不足與有為<lb/>
汝曹當讀書待時而動洪武初復徙興化故公為興化<lb/>
人自㓜有節槩志尚高簡篤意教子必由於義依於仁<lb/>
其教閭巷子弟亦如之多所造就洪武中鄉人蘇价為<lb/>
鴻臚丞欲薦用之公以守墳墓不可去力辭平居喜振<lb/>
施見人有急周之惟恐不至甞渡楊子江有舟敗者資<lb/>
皆沒溺栖栖然無所濟公即探嚢中金與之泰州儒士<lb/>
<pb n="KR4e0095_WYG_007-23a"/>
陳景文當行戍而貧無貲至鬻子以自給公捐金贖還<lb/>
之俾父子得全又甞過市見受刑者屍暴露公觧衣覆<lb/>
之而去人笑其迂公曰吾不忍見此迂者固如是也公<lb/>
兄弟四人皆䆳於學而敬愛尤篤伯兄元吉洪武辛亥<lb/>
試藝高等歴興化湖口二縣教諭終廣東樂昌簿次元<lb/>
暉以明經舉授平山丞既滿陞工部主事卒其三則公<lb/>
四則元昕深於易能以易數推吉凶禍福然與人言必<lb/>
主於孝弟忠信未甞涉非義公事二兄撫季弟克盡其<lb/>
<pb n="KR4e0095_WYG_007-23b"/>
道極怡愉之樂兄沒事寡嫂如兄在時嫁孤姪女不異<lb/>
於已女宗族鄉黨重其義因稱為義翁公亦因以自號<lb/>
性好逰而喜吟徃来吳楚湖湘江浙晉趙之間遇山水<lb/>
竒勝及前賢遺跡輒徘徊登覽而見於吟詠清新典雅<lb/>
有唐人風致名其集曰聴雨藏于家公娶王氏松江望<lb/>
族有賢行凡公所以惇孝弟睦族婣恵困窮而遂其惻<lb/>
怛慈愛之施者多其助也三子孟曰禾仲曰穀季曰稷<lb/>
孟季皆務學為士人仲取進士致通顯歴官翰林春坊<lb/>
<pb n="KR4e0095_WYG_007-24a"/>
今為少保兼太子太傅工部尚書東閣大學士其文行<lb/>
政事表然為時之望天子嘉其賢而推原所自出公既<lb/>
封贈春坊司直翰林學士工部侍郎今又加贈公而上<lb/>
及曽大父大父皆榮禄大夫少保兼太子太傅工部尚<lb/>
書東閣大學士妣皆夫人此豈偶然之故哉皆盛德之<lb/>
應也公以某年某月某日生而卒於某年某月某日享<lb/>
年<hi>闕</hi>十其𦵏在<hi>闕</hi>　之原少保篤念先德盖久而不衰<lb/>
思表諸墓道以傳於永久而猥以屬予不腆之文豈足<lb/>
<pb n="KR4e0095_WYG_007-24b"/>
以揚公之盛美而慰孝子之心哉然不可辭也故序次<lb/>
其事而系以銘俾刻焉銘曰高氏之先家于覃懐宋室<lb/>
南遷遂與偕来于泰于蘇興化三徙不詭不隨既多受<lb/>
祉維公承之益展厥謨原有田廬堂有詩書祖考之孝<lb/>
兄弟之義困阨危亡亦克用濟偉矣令子為孤為卿在<lb/>
帝左右以賛國成帝曰休哉其来有自寵贈及公一品<lb/>
之貴命書煌煌式降自天惇本濬源恩禮備焉佳城峩<lb/>
峩公安于此靈秀所鍾以利後嗣維德之茂啓慶在兹<lb/>
<pb n="KR4e0095_WYG_007-25a"/>
刻此銘詩百世之詒<lb/>
　　　故驃騎將軍都指揮使徐公神道碑<lb/>
公徐氏諱<hi>闕</hi>字<hi>闕</hi>世為和州烏江人國朝受命之初公<lb/>
之父<hi>闕</hi>自<hi>闕</hi>萬户軍中攜公来歸雖少而器宇不凡英<lb/>
鋭果敢迥出儕輩上洪武丁夘以来數從大將征金山<lb/>
伊瑪河又征哈勒哈伊都山及寧下皆有功簡𨽻燕山<lb/>
右䕶衛為十夫長太宗皇帝舉兵靖内難置勇士一軍<lb/>
公在選中克懐来雄縣莫州攻圍真定以功陞隊長領<lb/>
<pb n="KR4e0095_WYG_007-25b"/>
五十夫從克大寧戰鄭村壩功多陞勇士百户又從取<lb/>
廣昌下蔚州圍大同鏖白溝河遂圍濟南陞副千戸從<lb/>
攻克滄州合戰於東昌又戰威縣皆大捷時真定軍邀<lb/>
我歸路公以歸師擣敗之又從戰夾河戰藁城進攻順<lb/>
德彰德遂攻西水寨功最超拜指揮同知又從下東阿<lb/>
東平汝上戰肥河戰大店皆捷又戰小河公深入陷陣<lb/>
連殺十餘人敵衆辟易莫敢當忽大風塵起軍亂公猶<lb/>
奮槊直前呼曰男兒當於死中求生㑹馬蹶沒於陣太<lb/>
<pb n="KR4e0095_WYG_007-26a"/>
宗皇帝深惜之永樂元年大封拜嘉公勞績命官其子<lb/>
恭陞授金吾右衛指揮使俾子孫世襲父<hi>闕</hi>贈昭勇將<lb/>
軍指揮使妣蔣氏配李氏皆贈淑人上念小河之戰而<lb/>
嘆公等之勇烈加贈驃騎將軍都指揮使盖異數也公<lb/>
剛正質直沈贄簡重不妄言笑與人交篤於信義閒暇<lb/>
惟講習武畧未甞慢戯佚游諸軍皆目為長者勇士一<lb/>
軍上所自將俱才力過人不畏義死而公尤號魁傑每<lb/>
臨陣大呼先登衆從之所向披靡衆或稍後輒瞋目唾<lb/>
<pb n="KR4e0095_WYG_007-26b"/>
罵曰丈夫當奮前以死寧退縮茍活邪盖以死勤事乃<lb/>
其志云死之日洪武壬午四月某日也年<hi>闕</hi>十有子一<lb/>
人即恭初自金吾右衛指揮使領親軍以才行重當時<lb/>
娶郭氏故武定侯追封營國威㐮公次女孫男二光輝<lb/>
恭既𦵏公衣冠於縣某村之原而慮其功德不顯於世<lb/>
乃因鴻臚卿楊思敬請於予曰先人効勞國家歴官三<lb/>
品加贈至二品受恩厚矣於法得立碑神道敢請文以<lb/>
刻焉予謂自古豪傑之士有志於當世而能遇主以成<lb/>
<pb n="KR4e0095_WYG_007-27a"/>
名者少矣遇主以成名而泯沒無聞此則其子孫之過<lb/>
也公之所立誠無愧於古之豪傑而有子孫汲汲以圖<lb/>
其不朽是可謂賢也乃為序述其事而系以銘銘曰允<lb/>
毅徐公逢時之隆奮自戎行以奏膚功太宗龍興雲蒸<lb/>
霧蓊公於其間實百其勇天戈所臨無役不從維霆維<lb/>
風維虎維熊戰則必勝攻則必取摧兇抑强克致其武<lb/>
鏖於河漘煙塵晝昏氣欲盡敵義不顧身公徃不還天<lb/>
子興喟何以報功二品之貴公之餘慶其流則遐賢子<lb/>
<pb n="KR4e0095_WYG_007-27b"/>
令孫足興其家有封在原有碑在側刻此銘詩垂耀無<lb/>
極<lb/>
　　　故通奉大夫戸部右侍郎焦公神道碑<lb/>
正統己巳五月廿一日户部右侍郎焦公以疾終于家<lb/>
年五十八先是詔以叛賊思機發猶不庭假息孟飬命<lb/>
出師征之而以公主餽運抵金沙江公奉命謹甚冒瘴<lb/>
癘以進軍不乏食而身則病矣然尤力疾終其事師還<lb/>
遂浮三峽道荆㐮以朝京師公家南陽葉縣以困<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>弗<lb/>
<pb n="KR4e0095_WYG_007-28a"/>
堪少止求醫藥而疾加劇不能就道即上奏曰臣餽師<lb/>
無功又不善攝養為瘴癘所侵今瘡復作連項背勢且<lb/>
日甚恐不得入朝見陛下謹具奏復命踰數日訃至上<lb/>
深悼惜之命禮部致祭工部為治墳塋子鈍卜某年某<lb/>
月某日奉𦵏于某山之原而以翰林編脩劉定之所述<lb/>
行狀来請曰先人之𦵏朝廷寵終之禮厚矣然官至二<lb/>
品於法得立碑神道敢請文以刻焉公諱宏字克明世<lb/>
為葉人曽祖成祖敬皆不仕考英甞主郿及萍鄉二縣<lb/>
<pb n="KR4e0095_WYG_007-28b"/>
簿公貴祖考皆累贈至通奉大夫江西右布政使祖妣<lb/>
程氏妣耿氏皆贈夫人公天性至孝事父母皆盡其道<lb/>
居喪皆哀毁如禮其於為學日夜不懈學成取進士拜<lb/>
監察御史守正不阿時都御史顧公馭下嚴御史有不<lb/>
謹禮法者皆罷斥獨善待公甞出按貴州貴有疑獄不<lb/>
決論死者百餘人公察其實以聞皆釋免坐者十人而<lb/>
已公署相傳有妖前之御史皆避正寢不敢居公處之<lb/>
恬然陳都督鎮鳳陽行有違法者人重誣之欲寘之死<lb/>
<pb n="KR4e0095_WYG_007-29a"/>
地宣宗疑之命擇御史之賢且明者徃㢘問以命公至<lb/>
則為直其誣而坐以所當罪得不死謫戍邉由是公日<lb/>
益有名人有受誣不能白者皆以得遇公為幸壬子陞<lb/>
江西按察副使人謂江西俗健訟公曰吾知其人多讀<lb/>
書識道理吾當以理諭之訟無難決者於是人有訟唯<lb/>
折之以理不尚嚴酷人亦感公之德無不服從獄遂清<lb/>
省江西連嵗歉積逋税藩府病之吏部侍郎趙公任總<lb/>
督奏以委公公撫循勸諭民懽趍之事以辦治已未陞<lb/>
<pb n="KR4e0095_WYG_007-29b"/>
江西右布政使益以寛厚為治察下吏之有才行者奏<lb/>
進之有起自末僚而為縣令者九江嵗納蘆柴而其地<lb/>
不産乃斂錢於民買自他所以納焉逋負嵗積民益困<lb/>
公為奏免之新南昌府學脩公署正堂及吏舎皆捐俸<lb/>
以倡僚屬故不勞而集每以公事行縣寛而不縱嚴而<lb/>
不殘吏畏而民愛之尤喜興學舎奬進士類九江濂溪<lb/>
書院久廢人侵軼其地公復之建祠宇以興起其士人<lb/>
郡邑之中有寒畯不得齒於學公羅而致之禮遣為弟<lb/>
<pb n="KR4e0095_WYG_007-30a"/>
子有與鄉薦而貧不能赴春官者公皆厚禮送之由公<lb/>
而成名者衆嵗辛酉徴為戸部右侍郎食從二品禄有<lb/>
重事則以任公閩浙蘇松半臨海冦徃来海中伺便肆<lb/>
抄掠兵備弛廢上命公徃視閲諸軍脩城堞備戰艦防<lb/>
守之法有當因革増損者悉以便冝從事政令一新冦<lb/>
不得為害蘇之嘉定民有田數百畝已歸之官而税尚<lb/>
在民民苦之公請蠲其税甲子閩中復開銀埸又命公<lb/>
徃視課額重者請减之以利民乙丑上以陜西縁邉皆<lb/>
<pb n="KR4e0095_WYG_007-30b"/>
宿重兵俱仰食内郡河南濱陜多積粟而諸衛多屯田<lb/>
慮有名無實復以命公公按視其廪庾考較其耕穫姦<lb/>
弊盡革儲偫以充其他建立之可紀者多類此盖公盡<lb/>
心朝廷遇事勇為為之必盡其方不擇利害為取舎與<lb/>
人交謙恭和厚言語恂恂有不當其意輒毅然自任不<lb/>
可回於得失不較也公為人如此上之欲用公與士大<lb/>
夫之所以期望者盖有大於此而今已矣豈非深可惜<lb/>
哉公兄弟三人最相愛長兄寧早卒公撫育其諸孤以<lb/>
<pb n="KR4e0095_WYG_007-31a"/>
家事屬仲弟宜令季弟寛得專意於學寛遂與鈍亦相<lb/>
繼取進士而寛為御史焦氏世科之盛人罕有及者公<lb/>
娶同邑李氏累封至夫人子男二長即鈍次欽女四長<lb/>
適西銘次適李容餘在室公以文行政事為當時顯人<lb/>
而子又克孝用表著於後庶永永不朽予家江右素知<lb/>
公且同朝久相知益深奚可辭故論次其事之大者系<lb/>
以銘詩而俾刻之石銘曰天佑聖明篤生俊才侃侃焦<lb/>
公乗時偕来為名進士為賢御史正直自持譽聞逺邇<lb/>
<pb n="KR4e0095_WYG_007-31b"/>
出副外臺亦克持平教行恵施刑為之清遂陞方伯召<lb/>
公是式亦有詠歌叶于南國天子曰来汝佐司徒邦之<lb/>
大計汝審厥謨出入中外有勞有烈天不愸遺惜哉此<lb/>
傑命之不延人亦奚悲功立名存百世之思刻文道周<lb/>
負以龜趾云誰為之公實有子<lb/>
　　　處州太守李君墓碑<lb/>
李氏世居泰和南岡里盖唐西平忠武王之裔元栢興<lb/>
路同知英叔英叔子皆春皆春子南安推官如春如春<lb/>
<pb n="KR4e0095_WYG_007-32a"/>
生伯昻則君之高曽祖考也伯昻娶胡氏而君為第三<lb/>
子在元李氏以貲富為大家經亂盡失之君幼從父學<lb/>
雖貧而器宇偉然英敏出儕輩既長學日益進連不得<lb/>
志於有司洪熈初以賢舉授清河縣知縣清河縣小而<lb/>
當衝要官舡餽運赴北京者日相銜役夫動以千計前<lb/>
之為縣者不能辦言於朝得沭陽五百人為助然去家<lb/>
逺窘於衣食至是君請以清河人代之而令彼代輸清<lb/>
河浮徴三之二兩縣皆便焉官船主者每以役夫善逃<lb/>
<pb n="KR4e0095_WYG_007-32b"/>
為名收其衣資掩有之役夫有寒餓致死者君命各為<lb/>
牌書其目納於主者收放以牌為騐害乃免清河民好<lb/>
乘夜縱火或發塚以逞忿君為教戒之詞十三條俾各<lb/>
里書於夫牌篤實者掌之每朔望警訓焉且令書其民<lb/>
勤惰善惡以聞俗為丕變宣德中歳旱民艱食飛蝗蔽<lb/>
天君禱于城隍神而蝗不入境滿九年用禮部章侍郎<lb/>
薦陞知蘄州清河民五百餘人詣闕乞留命以知州理<lb/>
縣事縣民有湖田數百頃淮安衛卒奪其利民代輸税<lb/>
<pb n="KR4e0095_WYG_007-33a"/>
者六十年君為奏之詔覆實以還民民有困饑攘人一<lb/>
牛殺食之事覺御史以為强盜一家應死者八人君曰<lb/>
以八人償一牛情實可矜言之上六人得免死留守衛<lb/>
卒有姬泰者自福建還挾重貲為同舟所害過縣以病<lb/>
死告兾得公文以自掩飾君疑不予使人㢘得實情發<lb/>
其姦舟人皆伏法清河在兩京間東南之人所必由道<lb/>
死而不葬者何限君憫之鄉民有應役于官而需次者<lb/>
日遣十數人人給米一升俾收遺骸為三大塚葬之縣<lb/>
<pb n="KR4e0095_WYG_007-33b"/>
民有事不遣卒追呼但與為期皆自赴有爭訟者以理<lb/>
諭之令退省以俟命多感服而罷治清河凡<hi>缺</hi>年視民<lb/>
如子淮水屢漲淮民屢絶粒君亦屢請于上官願及時<lb/>
賑濟若俟奏報民殆盡淮民賴其恵嵗饑民無以輸税<lb/>
而官府急催科淮南北之人皆鬻兒女君又言之上官<lb/>
當緩催科急賑濟以固邦本淮民兒女皆得完於是皆<lb/>
愛君如父母丙寅詔舉賢為郡守刑部尚書山陽金公<lb/>
以君薦命知處州使者持符至清河俾即上道一邑之<lb/>
<pb n="KR4e0095_WYG_007-34a"/>
民無少長愚良皆流涕願留而不可時處州亢旱君至<lb/>
而雨民大悦進耆老問風俗禁民間生女不舉有喪不<lb/>
𦵏而焚棄者擇城北閒地數十畝為義塚葬遺骸凡無<lb/>
𦵏地者皆許𦵏其中民大化服方詢察利病次第罷行<lb/>
之而疾作矣以正統丁夘五月八日終于官舎年六十<lb/>
三盖在郡僅踰月而已凡諸同僚及郡之士民感君之<lb/>
德而服其教哭之皆哀謂非君之不幸乃郡人之不幸<lb/>
也君事親孝當貧時授徒以資養甘旨不以進不先嘗<lb/>
<pb n="KR4e0095_WYG_007-34b"/>
父卒𦵏祭必以禮而事母尤篤嘗迎至清河縣就養忽<lb/>
得風疾君每出臨政戒妻子謹護視歸則躬侍左右進<lb/>
湯藥夜卧榻前承候起居踰年不少懈母性嚴多躁怒<lb/>
怒則益恭衣冠跪以聼命至竟日逹旦怒解乃已兄弟<lb/>
相友愛平居惇睦無間言當疾大漸惟子遇弁孫鎬在<lb/>
側語曰汝曹宜讀書為善無忝父母既又曰吾死無所<lb/>
憾惟老母八十三康健在堂而不得終養此吾所憾也<lb/>
吾豈能瞑目於地下哉語訖悲不自勝君天性篤孝至<lb/>
<pb n="KR4e0095_WYG_007-35a"/>
死猶不㤀如此娶蕭氏又娶徐氏子男三長武沙縣訓<lb/>
導次遇皆蕭出次弁徐出也女四嫁周謐胡質張威龍<lb/>
京孫男鎬鉅鉞遇等奉柩歸以正統十二年十月初五<lb/>
日𦵏於廬陵永福鄉英村之原至是遇来京師以所述<lb/>
行狀泣請曰先人今既𦵏矣維其德善先生實知之敢<lb/>
請文以掲諸墓道庶永永不朽予念與君交好三十年<lb/>
相知為最深其美不可以徧書為序述其大者系以銘<lb/>
俾刻焉銘曰李氏之先系出有唐綿綿相傳盛于西昌<lb/>
<pb n="KR4e0095_WYG_007-35b"/>
栢興南安式濟其美迨君承之表表愈偉清河之政聞<lb/>
於兩京既隆其功亦著其名蚩蚩者氓奚信奚慕維仁<lb/>
之從維義之附千里郡寄未竟厥施天弗憖遺其誰不<lb/>
悲漢紀循良周歌豈弟是究是懐曷其有已英村之原<lb/>
鬱鬱新阡靈秀所鍾君墓在焉斵石道傍負以龜趾刻<lb/>
銘垂休作者太史<lb/>
　　　河間太守廖君墓碑<lb/>
廖氏故泰和儒家君曽祖自强先生元臨江教授以文<lb/>
<pb n="KR4e0095_WYG_007-36a"/>
名當時祖叔章不仕父潜仲海康教諭皆有學行君其<lb/>
次子也諱謨字文績幼讀書穎悟過人學成取進士選<lb/>
為翰林庶吉士聲譽日起以外艱去服除授穎上令為<lb/>
民去弊興利民德君太宗皇帝征沙漠君督餽餉時事<lb/>
有違誤者以軍法論君能得民心獨不勞而事集丁内<lb/>
艱改長沙令長沙賦繁役重民苦之君撫循勞来出於<lb/>
至誠遇事必思所以利民者長沙交廣要衝方南征時<lb/>
諸中貴人及大臣要官經畧其地與夫輸送之徃来者<lb/>
<pb n="KR4e0095_WYG_007-36b"/>
相接于途君承上撫下曲盡其冝民賴以不擾旱則躬<lb/>
禱雨輒應邑有虎為害民設機穽不能止君禱于神虎<lb/>
為之屏跡士大夫歌頌焉秩滿陞刑部主事明慎折獄<lb/>
尚書魏公嘉奬之舉為福建按察僉事閩去京逺且富<lb/>
饒為吏者多不檢君獨持風裁衆稍畏戢然亦思中傷<lb/>
之及捧表来京師道建安遇雨買雨具令慢君君笞辱<lb/>
之反誣君損直縣人有為達官者惡君辱其令左右之<lb/>
左遷君河間同知君持已治民一如為令時吏畏其公<lb/>
<pb n="KR4e0095_WYG_007-37a"/>
民懐其恵守缺僚屬奏願君為守民伏闕請者亦數千<lb/>
詔從之治河間凡八年人親戴之如父母正統戊辰八<lb/>
月初十日卒於官年五十六娶陳氏先卒一子曰京早<lb/>
死女三嫁彭適張曽質又娶許氏四子穎湖安泰湖舉<lb/>
明經為深州訓導孫男二予兩家居相近君曽祖教授<lb/>
先生與予先祖尚書公有斯文之契而予少時又與君<lb/>
之先考教諭先生同游鄉校最相好見君幼時聰敏英<lb/>
發最竒君及君廷對予讀巻殿廬得所獻䇿而進之君<lb/>
<pb n="KR4e0095_WYG_007-37b"/>
在高等選入翰林學古為文章其才思湧出千百言可<lb/>
立就見義勇為不擇利害為趨舎為守令治績皆無愧<lb/>
於古人其賢如此而不至高壽以卒嗚呼惜哉君之𦵏<lb/>
以某年某月某日其墓在牛路山之原當樹碑神道故<lb/>
予為次第其事而系以銘詩銘曰猗嗟廖君有學有文<lb/>
才超乎當世行配乎古人不六十年而歸諸氓刻辭垂<lb/>
休愈久彌新<lb/>
　　　文昌閣碑<lb/>
<pb n="KR4e0095_WYG_007-38a"/>
延真觀文昌閣者道㑹戴用拙之所修也初用拙祖師<lb/>
康浩然捐重貲為此閣高大之觀臨一州既足以奉神<lb/>
祀致休祥而州南山水之美林木之繁可一覽而盡士<lb/>
大夫樂與逰及庚子之亂燬焉其後因故地為庳屋十<lb/>
數楹以居其徒不足以稱前時之望其師蕭務𤣥奮欲<lb/>
新之未遂而化去至用拙領教事遂以興作為已任前<lb/>
道㑹彭海雲則其師之兄也亦力賛其成用拙乃罄已<lb/>
貲與其徒走湖湘市大材邑里好事者又隨多寡出錢<lb/>
<pb n="KR4e0095_WYG_007-38b"/>
助之經始於永樂十四年<hi>缺</hi>月至十六年十月而閣成<lb/>
前後為屋各三間高三十尺廣二十六尺深視廣加二<lb/>
尺焉東西傍為二閣以通徃来其高深如前之數而廣<lb/>
則减十尺瓌傑堅好不異於前土木采章極其輪奐邑<lb/>
士袁仲愚繪文昌帝君置其中正像一旁像二香花鐘<lb/>
鼓朝夕嚴祀焉世傳神生於成周歴秦漢唐宋皆有顯<lb/>
蹟以忠孝存心以仁恕及物至謂士大夫之貢舉而神<lb/>
亦司之然其所以隂為予奪者必視其德之盛衰此載<lb/>
<pb n="KR4e0095_WYG_007-39a"/>
其書者然也神之為道如此誠古所謂盛德必百世祀<lb/>
而非其他出聲威見光景以驚動禍福人者可比也而<lb/>
用拙所為道以清凈為宗以無為為本顧乃切切於文<lb/>
昌而尊祀焉以自合於吾儒豈非賢乎雖然吾邑之人<lb/>
以文學奮身而成功名享禄位者豈專以神事為哉盖<lb/>
上有聖文神武之君下有好文興學之俗而神之功化<lb/>
並行其間此其所以盛也用拙清俊拔俗有才行予嘗<lb/>
與之從容知其能有為者至是請書其事於石以貽久<lb/>
<pb n="KR4e0095_WYG_007-39b"/>
逺而凡出財力者則誌于碑隂予不能辭也乃為書而<lb/>
銘之銘曰白鶴之山神所宫寥陽宫殿煥當中偉哉新<lb/>
閣勢愈雄璧房貝戸相玲瓏文昌帝君儼德容百靈後<lb/>
先紛景從鐘鼔列祀甚嚴恭玉虬為駟雲錦幪飄然御<lb/>
氣超鴻濛注為甘澤流祥風疫癘不作嵗屢豐萬姓鼓<lb/>
舞歌時雍兹邦文學鄒魯同九霄翼翼爭攀龍司其禄<lb/>
秩榮乃躬以德為行福亦崇惟神居此無怨恫𤣥化黙<lb/>
佑駿且洪皇猷丕顯吾道隆千秋萬嵗神之功我為銘<lb/>
<pb n="KR4e0095_WYG_007-40a"/>
詩垂無窮<lb/>
　　　三茆山崇禧萬壽宫重修三清殿碑<lb/>
三茆山崇禧萬壽宫重修三清殿成道録司右正一湯<lb/>
公希文以其成之不易也偕其徒華陽副靈官兼本宫<lb/>
住持丁與明具事之本末来求予文以刻諸碑三茆山<lb/>
者古勾曲山也仙經所載洞天三十六而勾曲居第八<lb/>
曰華陽洞天福地七十二而金陵地肺福地為之首則<lb/>
勾曲之山信天下之靈境也漢茆君兄弟成道於此而<lb/>
<pb n="KR4e0095_WYG_007-40b"/>
山遂以茆姓顯晉隋梁唐以来茆君之道益彰徹大行<lb/>
嗣而傳者彌衆歴世相承館宇鱗次凡十有二而曲林<lb/>
館為最陶𢎞景居之其清德淳行高風絶俗當敬禮焉<lb/>
至唐其高第弟子王逺知妙契𤣥理道德崇高識太宗<lb/>
於龍潜時由是深加眷奬賜所居額曰太平觀而改創<lb/>
焉累代因之益加崇飾宋之時有朱自英宗師者至道<lb/>
妙用感則必通為章聖皇帝祈嗣獲靈驗復改太平為<lb/>
崇禧迄宋之世致禮不衰元延祐間特進上卿𤣥教大<lb/>
<pb n="KR4e0095_WYG_007-41a"/>
宗師崇文𢎞道真人吳全節以崇禧觀神明之妙聞於<lb/>
上詔賜號曰崇禧萬壽宫凡有禱祀以福國裕民必至<lb/>
是宫宇之盛蔚然為神仙之居他莫之能及重紀至元<lb/>
丙子嵗主者弗戒燬焉於是高棟廣宇峻級崇臺皆化<lb/>
為荆榛瓦礫之埸盖百二十年矣興弊起廢莫有少槩<lb/>
于心者湯公初為靈官于兹雅有志興復然以前代治<lb/>
此宫皆本於朝廷而有司任之故極其盛如此今草衣<lb/>
木食之流而欲興是役豈非難哉然不敢不勉乃盡出<lb/>
<pb n="KR4e0095_WYG_007-41b"/>
其貲以舉事而首命陶為瓦甓二十萬有竒其他材用<lb/>
亦次第營辦㑹有言公道行峻潔宜在師表之地詔徴<lb/>
入道録司典教事而志未克遂與明實受教於公夙夜<lb/>
祇懼思有以成公志乃白其事於冢宰曹公義及守𤣥<lb/>
沖靖秉誠專確志道衍教妙悟靜虚𢎞濟真人邵公以<lb/>
正曹公句容人知崇禧事為詳邵公亦掌道教事聞其<lb/>
言而嘉之皆助白金百兩凡好道樂施之士各以多寡<lb/>
助焉遣弟子丁玉輝市材於姑蘇歸至毘陵筏重水澁<lb/>
<pb n="KR4e0095_WYG_007-42a"/>
不得上衆患之忽江水盛長風大發一夕飄筏至山之<lb/>
西陽橋下人皆以為神助云乃集羣工度衆材脩短巨<lb/>
細各中程度莫不備具工善材良並手偕作經始于正<lb/>
統十四年十一月二十日而以景泰四年秋九月成正<lb/>
殿以間計者七其高六十六尺有竒東西九十六尺有<lb/>
竒南北七十六尺有竒崇深廣大之觀金碧輝華之美<lb/>
蓋於昔無愧奉三清之尊於其中香花鐘鼓朝夕嚴事<lb/>
山川之靈悉有喜氣雲霞發色草木競秀人亦莫不稱<lb/>
<pb n="KR4e0095_WYG_007-42b"/>
其能夫天下之事以得人為夲茍得其人則雖難而成<lb/>
不然則事雖易亦未有能興起者宫之廢久矣逺近之<lb/>
人智足以有謀勇足以有為而富者足以給其費然卒<lb/>
至于今豈非必得人而後能有立歟三清者道教之所<lb/>
尊也居之而殿祀焉盖立教之本崇道之基也然則湯<lb/>
公與其徒之建立如此則道之隆教之昌將不與古昔<lb/>
並美乎公年益高德益茂虚靜專一澹然自守與明聰<lb/>
倍秀偉敏於求道而繼志述事為尤篤觀於此可見是<lb/>
<pb n="KR4e0095_WYG_007-43a"/>
不可無文以傳於後世使知其成之難而相與維持於<lb/>
永久故為書其事而繫以銘詩俾刻焉銘曰勾曲之山<lb/>
矗竒形洞天福地自古稱崔嵬秀拔開翠屏盪摩日月<lb/>
揚光精茆君上仙駕雲軿𤣥化顯赫徴庶氓瓊宫玉宇<lb/>
高崢嶸晉隋梁唐及宋興詔賜華榜増寵榮崇禧萬壽<lb/>
旡與名一夕不戒遺榛荆毅然起廢人鮮能皇明運泰<lb/>
道乃亨維兹湯公秉一誠勤苦介持殊堅貞經始未就<lb/>
来神京嗣師清脩曰與明夙夜不懈思繼承守𤣥真人<lb/>
<pb n="KR4e0095_WYG_007-43b"/>
天官卿揮金捐幣衆與并三清之殿歘告成元氣混合<lb/>
神所營撾鐘考鼓轟雷霆君来列侍擁萬靈虹旃霧盖<lb/>
霓為旌竒氛異靄充紫庭下憫俗世勞其生錫以諸福<lb/>
流祥禎疵癘不作皆厎寧百穀蕃廡嵗屢登醉飽鼓腹<lb/>
歌太平丕昭神貺𢎞厥聲穹碑深刻載我銘揚輝耀美<lb/>
三千齡<lb/>
　　論<lb/>
　　　論曹參<lb/>
<pb n="KR4e0095_WYG_007-44a"/>
漢曹參代蕭何為相國而後世稱賢相予疑之古者大<lb/>
臣之相國也必思為國建長久之業於道所當為者夙<lb/>
夜盡心不敢少怠焉而况輔新造之國乎周公相成王<lb/>
用文武之道治天下有不合者夜以繼日而思之及其<lb/>
得也又坐以待旦而行之其勤也至矣當時之臣莫有<lb/>
過於周公者而周公方吐哺握髪以受其官故能興道<lb/>
立教維持周室至八百年之久此豈茍且偷惰者所能<lb/>
哉蕭何佐高帝定天下聞其次律令矣他未之聞也曹<lb/>
<pb n="KR4e0095_WYG_007-44b"/>
參代之守何之約束日飲醇酒不事事士大夫欲有論<lb/>
諌亦飲以醇酒使醉不得言嗚呼其亦異乎周公之所<lb/>
為矣何素不知學其相高帝於夫治天下之道未有所<lb/>
立也就使有所立尤當敬守而慎行之以維持於逺天<lb/>
下之大豈酣酗者所能治邪何之律令豈古聖人所用<lb/>
以治天下者邪而參守之自以為足後世亦從而賢之<lb/>
予不知何説也且田制經籍學士大夫皆廢滅於秦是<lb/>
教養斯民之道皆缺也易解之彖曰無所徃其来復吉<lb/>
<pb n="KR4e0095_WYG_007-45a"/>
謂天下之難既解則當復先王之道當參之時天下已<lb/>
定七八年時非無賢也參雖武夫茍能親賢納善夙夜<lb/>
以此為務為漢家萬世計則庶幾周公之業而逺賢拒<lb/>
諫沉湎于酒至酣歌與吏相呼此書所謂巫風卿士足<lb/>
以喪其家者而參居之不疑盖武夫俗吏之故態非宰<lb/>
相所宜然也宰相百僚之表也使百僚皆慕效焉則天<lb/>
下當何如哉予意當時天下之所以安者盖民苦秦虐<lb/>
久矣而幸漢之寛故恬然自安於下非有道以維持之<lb/>
<pb n="KR4e0095_WYG_007-45b"/>
也然則參雖能清淨不擾要亦茍且偷惰之為耳周公<lb/>
之罪人也大人之義當以周公為正<lb/>
　<lb/>
　<lb/>
　<lb/>
　<lb/>
　<lb/>
　抑菴文集巻七<lb/>
</p>
<p>
</p>
  </div>
</body>
</text>
</TEI>
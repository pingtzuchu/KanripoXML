<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>抑菴文後集巻十五</head>
    <p>
<pb n="KR4e0095_WYG_028-1a"/>
欽定四庫全書<lb/>
　抑菴文後集巻十五　　　　明　王直　撰<lb/>
　　序<lb/>
　　　贈給事中李景陽序<lb/>
景陽名春無為州人正統丙辰予考試禮部所進士也<lb/>
景陽既登第後三年遂拜兵科給事中當時士大夫皆<lb/>
譽之以為勤敏詳慎不忝於其職予聞而私自喜然恨<lb/>
未及識之既而景陽特過予予察其詞氣乃温厚和平<lb/>
<pb n="KR4e0095_WYG_028-1b"/>
其進退周旋則恭讓而有禮心益喜之盖念士之早逹<lb/>
者多少年負竒氣於俊爽奮厲或有餘景陽之持其身<lb/>
脩其職如此豈非賢哉而予所進亦可謂得人焉耳矣<lb/>
景陽在位既三年吏部以稱職聞上俾復任其同列之<lb/>
賢又皆為喜相率來求予文贈之豈謂予於景陽有斯<lb/>
文之契而其相好相勉之情皆欲於予言發邪是固君<lb/>
子之道也古君子之於人無不欲其入於善况乎篤僚<lb/>
友之好邪是故相輔以仁相規以義因其已至而勉其<lb/>
<pb n="KR4e0095_WYG_028-2a"/>
未至必底夫德之成業之脩而後已而為僚友者必虛<lb/>
心以受之謙已以下之亹亹焉求所以副其意而踐夫<lb/>
君子之實由是在位皆君子而德行昭於當時功業垂<lb/>
於後世矣其不然者非媢嫉以相惡則佞諛以相悦成<lb/>
其咎遂其非卒淪胥以陷焉此後之人之失也今諸公<lb/>
喜景陽之復任而欲贈以言則無媢嫉之心可知而豈<lb/>
肯徒相悦哉盖以古君子之道待景陽而亦景陽之所<lb/>
宜自勵也夫給事中當樞機之任最為華近今之大臣<lb/>
<pb n="KR4e0095_WYG_028-2b"/>
多取於其間景陽為之三年已能有所立由是而加勉<lb/>
焉自言行而充之以極夫德業之盛則爵禄之進安得<lb/>
不至於逺大哉予既重景陽又以諸公之請故為文贈<lb/>
之景陽當必有取也<lb/>
　　　贈胡克寧歸毘陵序<lb/>
昔者仲山甫適齊尹吉甫作詩送之行者之有贈言此<lb/>
其可見者也後之君子乃謂仁者贈人以言夫豈必仁<lb/>
者哉茍篤於相好而遽欲相别所以寫慕戀之懷致殷<lb/>
<pb n="KR4e0095_WYG_028-3a"/>
勤之意勉其德勵其行或相規於正相期於乆必因言<lb/>
以發之凡有情者皆然也豈獨仁者而後然哉毘陵胡<lb/>
克寜禮部尚書胡公之弟也今年来省公於北京極恭<lb/>
愛之誠盡天倫之樂而予輩始得交焉聴其言察其行<lb/>
盖能秉禮而蹈義者予心重之欲常與之處而不厭也<lb/>
未㡬感時序之昜而興丘壠之思則請於公将復歸毘<lb/>
陵凡官于禮部而厚於克寜者皆依依有不忍别之色<lb/>
乃相率求贈言於予嗟夫予豈敢竊仁者之號哉然幸<lb/>
<pb n="KR4e0095_WYG_028-3b"/>
與克寜有一日之雅殷勤慕戀而欲勉德礪行亦君子<lb/>
之志也又豈敢愛於言邪夫所謂士大夫者豈徒以名<lb/>
哉必有其德有其行然後能稱其名况簮纓之胄則於<lb/>
立德砥行當何如其用心也胡氏自文恭公以来世為<lb/>
名家今尚書公又以清德重望顯于時而克寜為之弟<lb/>
守其性之常而不陷於流俗之謬今自逺而来来而遽<lb/>
歸皆縁於孝弟而他無所累焉不辱其先不忝其兄豈<lb/>
不賢於人逺哉然予之望於克寜不止是由孝弟而充<lb/>
<pb n="KR4e0095_WYG_028-4a"/>
之以仁民愛物至於仁義不可勝用然後為德之成故<lb/>
為序以贈之亦欲使貴游子弟之放僻邪侈者觀之庻<lb/>
乎有警矣<lb/>
　　　送李太守序<lb/>
庾嶺江西廣東之限也南安南雄二府在其下盖江西<lb/>
之地盡於南安而入廣者則自南雄始焉二郡之民皆<lb/>
不多然皆在要地凡朝廷逹官顯人有事於廣東及使<lb/>
海外諸國廣之仕者如京師與夫諸夷之奉職貢效臣<lb/>
<pb n="KR4e0095_WYG_028-4b"/>
順者未有不由於此其送徃迎来水浮陸走居處飲食<lb/>
之勞費皆取給於民雖輕重厚薄載諸令然有力之豪<lb/>
與無知而㓙悖者徃徃自縱於禮法之外民既竭力以<lb/>
應之矣而又有賦稅之供徴斂之撓至其仰事俯育樂<lb/>
生送死宗族鄉黨慶弔饋遺之酬應盖鮮有能自遂者<lb/>
此其情之易知者也故夫二郡必得賢守而治之仁足<lb/>
以惠民義足以應事禮足以待君子智足以馭小人然<lb/>
後能不愆于度民庻乎其遂矣今南雄以缺守聞上命<lb/>
<pb n="KR4e0095_WYG_028-5a"/>
大臣舉賢而任之工科給事中李景升適考績在吏部<lb/>
衆謂莫宜於景升即列名薦之上即以為南雄知府景升南<lb/>
城人其在禁近既九年凡大政令大設施慶賞之所加<lb/>
威刑之所及接於耳目者多矣况有春秋之學俊敏之<lb/>
才哉斂而施於一郡之間其惠民其應事其處君子小<lb/>
人之各盡其道盖恢恢乎有餘矣民之得遂其情可必<lb/>
也然嘗聞之春秋者聖人褒善罰惡之書也君子讀之<lb/>
必勉其所褒之實而去其所以致罰者然後能以施諸<lb/>
<pb n="KR4e0095_WYG_028-5b"/>
人蓋聖人之道未有不先自治而能治人者也景升之<lb/>
才之學如此則今之賢守豈有過於景升哉同列之賢<lb/>
以贈行序屬予故序以送之<lb/>
　　　贈况知府序<lb/>
蘇州知府况侯伯律之在位九年矣其守正其識眀其<lb/>
臨事敏而公强者擾而馴之弱者則矜而撫焉一郡之<lb/>
人懐其德畏其威無不敬且愛者賦稅力役科徴調發<lb/>
惟侯令皆歡趍之無敢後是以功立而名顯論者以為<lb/>
<pb n="KR4e0095_WYG_028-6a"/>
前之為太守者莫能加也既滿赴北京郡人挽而留之<lb/>
不能得倀倀焉如失怙恃訴于監察御史者凡二萬餘<lb/>
人請必留侯以慰民望御史以聞上恱而從之吏部言<lb/>
其績最當陞職正三品上重違民志俾食三品禄而還<lb/>
之蘇州蘇州之人之在京師者無貴賤愚良皆大喜曰<lb/>
侯之歸民之幸也夫天生斯民必立君以治之君不能<lb/>
以獨治必任牧守以治焉故夫守者民命所繫也君子<lb/>
之欲行道以澤民多樂為之蓋其職於民為近凡民有<lb/>
<pb n="KR4e0095_WYG_028-6b"/>
不得其所皆易逹於已已欲加惠於民亦易以逹焉非<lb/>
若廟堂之髙邈乎其不可及也漢世循吏於郡守最稱<lb/>
黄霸千有餘年人之誦之不衰當時居廟堂者非一人<lb/>
然多冺滅而無聞其名績如霸之乆而不忘者蓋少豈<lb/>
非實德之在人者有所不及歟由是論之廟堂之與列<lb/>
郡不足異也顧所立何如耳今况侯所立已偉矣或以<lb/>
比黄霸予以為二郡之俗既殊事之繁簡亦異而其治<lb/>
皆卓然出儕輩不必要其盡同然况侯之重臨與霸則<lb/>
<pb n="KR4e0095_WYG_028-7a"/>
同也人之敬愛服從已乆矣其治效當又勝於昔况侯<lb/>
終惠其民而不渝乎初則名績之傳於後世亦豈有已<lb/>
哉蘇之仕者既喜侯之歸又以為侯當大用因民之乞<lb/>
留而遂尼之慮或有不慊焉相率求予文以贈行予故<lb/>
為言如此以致其意云<lb/>
　　　贈王給事中序<lb/>
給事中秦官也以其有事於殿中故曰給事中自漢以<lb/>
来皆以名儒國戚處之雖員之多少品秩之髙下或不<lb/>
<pb n="KR4e0095_WYG_028-7b"/>
同而居要地執事樞則同也我國家既設六部以總天<lb/>
下之政於是而置六科給事中以司其出納凡命令之<lb/>
宣布内外之奏請或有違戾欺蔽者皆審覆而駁正之<lb/>
其任至重也非恭慎眀敏者莫能稱是以有司之選授<lb/>
必以賢而多於教官焉取之蓋以學聖賢之道能慎脩<lb/>
於已而盡心於所事故也寜陽王賢字惟善嘗以詩經<lb/>
領鄉薦得鄢陵訓導而於翰林檢討許彬道中為姻家<lb/>
今年考績来京師予自道中所識之察其言行蓋恂恂<lb/>
<pb n="KR4e0095_WYG_028-8a"/>
儒者也㑹給事中缺吏部方擇人得惟善奏授戸科給<lb/>
事中人皆為惟善榮之予視其意蓋益謙其言益若不<lb/>
能於是而知惟善之能於其職也夫以學校之官一旦<lb/>
去卑位職華要為天子所倚任據其勢又足以為所欲<lb/>
為自常情而觀有不快然喜且幸邪而惟善得之乃慊<lb/>
慊若不足此其志豈淺薄者可比哉其能慎脩於已而<lb/>
盡心於所事可知矣彼侈然而自放者烏足論也夫自<lb/>
公卿大夫以至牛羊倉廩百司之執事其位雖異然慎<lb/>
<pb n="KR4e0095_WYG_028-8b"/>
則榮不慎則辱古今無以異也况乎職親地禁之臣乎<lb/>
則予於惟善安得不深嘉之哉孔子曰以約失之者鮮<lb/>
矣惟善日篤不渝則豈獨舉斯職而已其進於福禄榮<lb/>
名將未艾也惟善之友刑科給事中貫銓等皆嘉惟善<lb/>
而欲其進於逺大也相率求予文為贈予故書此以贈<lb/>
之<lb/>
　　　永嘉集序<lb/>
永嘉集者張先生則眀所著也先生始家平陽自少研<lb/>
<pb n="KR4e0095_WYG_028-9a"/>
窮經史欲以見於世元末游學至姑蘇以兵亂道梗遂<lb/>
家常熟常熟學者爭師之舉為州學訓導未幾轉淮安<lb/>
路學教授天下大亂乃棄官歸日與諸生講聖賢之道<lb/>
大肆力於文章國朝受命四海寜一洪武庚戌始設科<lb/>
取士先生領郷薦在髙等㑹試禮部而朝廷急於用人<lb/>
遣使者賫勅命至家授膚施知縣時兵荒之後閭里蕭<lb/>
然先生招輯流亡勸課農桑撫循勞来出於至誠由是<lb/>
邑以完復既三年用績最陞臨江府同知有善政及人<lb/>
<pb n="KR4e0095_WYG_028-9b"/>
既没人猶思之事具前侍儀使廬陵周仲方所為傳蓋<lb/>
先生學問眀正而操行淳潔故所立如此平生詩文甚<lb/>
多經亂不存其子規收拾於散軼之餘得若干篇皆姑<lb/>
蘇時所作既彚次成帙因大理寺正嚴君志道求予序<lb/>
之予謂先生之學將以行之也不幸而不得行於是託<lb/>
於文章以自見使先生早遇聖明以所學施於用其功<lb/>
業有以及人則文章未必如是之美也自古賢人君子<lb/>
於文章事業徃徃患其難兼如漢賈誼董仲舒黄霸龔<lb/>
<pb n="KR4e0095_WYG_028-10a"/>
遂其人誠偉矣然皆不能兩得而先生兼有之豈非難哉<lb/>
先生之詩取法唐人皆清逺有思致所謂古文必本於<lb/>
經傳其義正其辭確蓋鑿鑿乎有用之言也後之君子<lb/>
讀其文章而考其事業則先生之賢可知矣故為序其<lb/>
首簡<lb/>
　　　崇恩堂詩序<lb/>
兵科給事中李蕃彦實名其堂曰崇恩之堂士大夫皆<lb/>
歌詠之而以求予序蓋其父季賔累為學官今典教单<lb/>
<pb n="KR4e0095_WYG_028-10b"/>
縣彦實由漢中府學訓導擢今官自謂父子受恩厚矣<lb/>
當圖報於無窮此堂所以名而詩所由作也昔仁宗皇<lb/>
帝在位時詔中外言得失彦實上章𢾗千言皆本於道<lb/>
切於政一時士大夫皆以為難得由是遂進用於朝彦<lb/>
實之受知於上上之擢用彦實者誠所謂非常之遇也<lb/>
夫為士者㓜而學之壯而行之然而言之而不見聴聴<lb/>
之而不見用者蓋多矣於是有沉鬱於下僚老棄於深<lb/>
山窮谷之間者此仕之所以難也若彦實者豈非幸哉<lb/>
<pb n="KR4e0095_WYG_028-11a"/>
况父子皆有位於時又豈非幸之大者哉宜其感恩而<lb/>
圖報也雖然君猶天也天之恩不可報不負其所以生<lb/>
斯可矣國家承平五六十年凡人之得遂其生長者皆<lb/>
上之恩也况於為士大夫者哉又况䝉爵禄之榮者哉<lb/>
深恩大德雖不能報然盡其職之當為者而無愧焉則<lb/>
庻㡬少報萬一焉耳彦實名堂如此予知其為有志者<lb/>
也故為序其詩以俟<lb/>
　　　送叅議饒君序<lb/>
<pb n="KR4e0095_WYG_028-11b"/>
饒君晞字克明建昌之南城人其為廣西叅議乆矣予<lb/>
未之識也而予友郭公緒嘗為廣西按察僉事得代改<lb/>
貴州間問廣西藩憲之賢者公緒為予言克明寛厚簡<lb/>
静謹於自持有恤下之心無慕外之意凡其所行必當<lb/>
於理與人交尤盡誠蓋乆而不變廣西藩憲多賢者皆<lb/>
與之相好而克眀以同出於江西也其相好加焉予聞<lb/>
而心重之今年公緒克眀相繼皆以考績来京師予因<lb/>
得識焉聽其言察其行蓋信如前之所云者克明其誠<lb/>
<pb n="KR4e0095_WYG_028-12a"/>
賢於人者也予嘗謂夫布政司所以統治府州縣其下<lb/>
之為吏民多矣惟有徳量之君子然後能從容馴擾懲<lb/>
其强悍而撫其善柔使皆安於治化之中其或有事逮<lb/>
乎下則亦為之審其緩急之宜制其輕重之節不撓之<lb/>
以私而待之以仁則人必樂於趍事而易以成功此君<lb/>
子之道也彼因淺薄之識施苛暴之政不循其常分惟<lb/>
溺於所欲束縳馳驟以困其下人又自以為能而莫之<lb/>
省顧斯人也徃徃見其初而已其能有終者鮮也克眀<lb/>
<pb n="KR4e0095_WYG_028-12b"/>
為人如此非所謂君子者乎今之待藩憲大臣厚矣凡<lb/>
三年任職者皆賜之誥命滿九年則封贈其親而加秩焉<lb/>
克眀今已受賜矣於榮親加秩可待也亦循其前之所<lb/>
為而又勉焉斯可矣譬若登山然循崖而上茍不己未<lb/>
有不造其極者特患其怠而止耳勉而不已衆之所望<lb/>
於克眀也宦成而怠克明豈為是哉建昌士大夫之仕<lb/>
于朝者求予言贈其歸予故序其說如此以贈之<lb/>
　　　送李子貞序<lb/>
<pb n="KR4e0095_WYG_028-13a"/>
宣德四年三月永寜宣撫司儒學教授李亨子貞致仕<lb/>
歸元城其素相與厚者光禄卿郝君郁等求予文贈之<lb/>
其言曰子貞始為大名府學弟子辛巳嵗饑民流太宗<lb/>
皇帝舉兵靖難擇有才能者以安撫之衆以子貞薦遂<lb/>
被命徃凡安輯大名廣平順德流民二萬餘口事畢復<lb/>
歸學於大名及太宗皇帝入正大統追憶前所任之人<lb/>
皆擢用之徴子貞至京師賜之楮幣而以為教諭厯荏<lb/>
平利津二縣滿九年陞教授皆能以所學教諸生宣徳<lb/>
<pb n="KR4e0095_WYG_028-13b"/>
二年以事至京師㑹有事於交趾猶以子貞前所能者<lb/>
任之俾随工部尚書黄公徃撫民既還憫其老不欲煩<lb/>
以政俾致仕而歸子貞履厯蓋如此予觀自古有志之<lb/>
人遇興隆之運莫不奮其才能以自效或馳騁於談說<lb/>
之間或奔走於戰鬬之頃及其事定也則必矜夸見所<lb/>
長以邀功名取爵位惟恐其或後子貞可謂遇矣其所<lb/>
成立豈不足以當一城一邑之功哉而乃恬然退處若<lb/>
未嘗有所為者及其被徴而来亦泊然自足随其命之<lb/>
<pb n="KR4e0095_WYG_028-14a"/>
所得而安於一教官至其逺外而歸又能知止足之分<lb/>
而曠然以休致為樂此豈躁進嗜利者可比哉子貞其<lb/>
賢於人者也然予聞之古之君子致仕而歸朝夕坐里<lb/>
門以教鄉人子弟使事親必孝事長必敬治家必儉以<lb/>
勤持身必守禮而畏法其他言行皆一本於理則一鄉<lb/>
之風俗淳人才美矣是以孔子貴乎魯有君子也子貞<lb/>
之歸其尚務乎此相與共樂太平之世而歌詠仁聖之<lb/>
徳澤豈不美哉故為序以贈之<lb/>
<pb n="KR4e0095_WYG_028-14b"/>
　　　送劉守良歸省序<lb/>
禾川劉守良為太學生三年援例謁告歸其鄉蓋守良<lb/>
有母在堂雖老而康强不衰守良念定省之曠而音問<lb/>
之稀闊也於是告歸省焉與之處者嘉其志皆作詩送<lb/>
之而求予序予謂國家之待士厚矣内而京師外而府<lb/>
州縣皆立學其學於外者業成則貢入太學而教之既三<lb/>
年則又有歸省之令焉豈非以為教之以仁義將使措<lb/>
之天下以漸摩斯民然而遺其親則其本有不立矣是<lb/>
<pb n="KR4e0095_WYG_028-15a"/>
以著於令如此待士之意豈不誠厚矣哉昔者唐太宗<lb/>
之世大興學校増廣生員可謂盛矣然其所以教者誦<lb/>
習先王之遺言而已仁義之實蓋未之聞也迨陽城為<lb/>
司業慨然有省親之問於是諸生始歸養其親則前乎<lb/>
此者可知矣及其後也卓然能有立者何蕃而已耳教<lb/>
之可以不豫哉我國家待士既厚士之所以自待亦當<lb/>
何如其至也王子墊問孟子曰士何事曰尚志曰何謂<lb/>
尚志曰仁義而已矣仁義者大人之事也士未得大人<lb/>
<pb n="KR4e0095_WYG_028-15b"/>
之位而所居所由必在於仁義則大人之事備矣今太<lb/>
學諸生皆將有公卿大夫之任其亦加意於仁義也哉<lb/>
仁義之實始於事親從兄推而極之至於不可勝用堯<lb/>
舜之道不過如此守良禾川之賢者而予同郡人也故<lb/>
相與期而勉焉今之省親者多自恃以逞其私而皆悖<lb/>
於仁義此則小人之尤者非大人之事士之所當務也<lb/>
而其後之所立亦可知矣予知守良不為是也聊因序<lb/>
其詩而道之<lb/>
<pb n="KR4e0095_WYG_028-16a"/>
　　　送樊給事中詩序<lb/>
國家采山澤之利以資用既以内臣領之尤必擇近臣<lb/>
之賢者徃莅焉所以撫綏其人而加之德也其意厚矣<lb/>
户科給事中樊君伯炯之莅雲南銀塲也凡受役於其<lb/>
所者勞佚必以節飲食必以時居處必有所庇疾痛病<lb/>
苦必有醫藥而無失所者蓋能推上之徳以及人是以<lb/>
人親愛之樂於趍事而克有成功斯其所謂賢也今年<lb/>
歸奏事京師少長不忍其去至於泣下當路者知其賢<lb/>
<pb n="KR4e0095_WYG_028-16b"/>
言於上俾再徃焉伯炯不能辭也將行春坊諭徳周君<lb/>
崇述與夫凡厚伯炯者皆作詩送之而俾予序予謂天<lb/>
下之事以人而興茍得其人則事之至難者皆易為之<lb/>
不然事未可興而僨敗及焉是何也豈非持已當以誠<lb/>
而待人當以恕故邪彼詭欺存於内狠戾行於外而欲<lb/>
人之亹亹忘倦以從吾所欲為盖難矣是故有為之君子<lb/>
其所以處者誠不茍也傳曰至誠而不動者未之有也<lb/>
又曰有一言而可以終身行之者其恕乎由是觀之則<lb/>
<pb n="KR4e0095_WYG_028-17a"/>
凡臨事而僨敗治人而人不從者皆悖乎此而以詭欺<lb/>
狠戾之私行之也聖賢之言萬世不可易矣伯炯世居<lb/>
進賢北山其先世皆有德義伯炯與兄伯静相繼舉進<lb/>
士有名其受於父兄師友者皆此道也故所立如此雲<lb/>
南之人既賴之矣今再徃也其益篤乎此而已盡已之<lb/>
心而體人之心施之各當而行之無倦則人之樂從其<lb/>
功當倍於昔雖然此特小試者耳他日居大位臨大事<lb/>
率是而不變則又將有大此者焉予與伯静同年而知<lb/>
<pb n="KR4e0095_WYG_028-17b"/>
伯炯為深故以是序其詩亦伯炯之所樂聞也歟<lb/>
　　　送陳教授詩序<lb/>
國家建學育才以開文眀之運於今七十餘年公卿大<lb/>
夫百執事之選皆由是出也厯嵗滋乆居學校者或非<lb/>
其人而教法有忘其舊者矣聖天子在位厲精為治脩<lb/>
舉舊章以為學校治之本也詔有司擇諸生而去其無<lb/>
良者慎簡師儒以教之兾得真才實學之士以興太平<lb/>
於是天下曉然知上意所在而必夫教之成予嘗論之<lb/>
<pb n="KR4e0095_WYG_028-18a"/>
天之降才於人固將使有為也而人亦當自勉以徇之<lb/>
不然為棄天故古之人有力於為學貧者至燃薪聚<lb/>
螢㫁虀畫粥勤苦而不厭卒有以名世而傳後此豈上<lb/>
之人所使哉以為天之所畀者不可棄也故如是今餼<lb/>
廩以養之堂宇以居之賜之書籍與之儒師榮其身復<lb/>
其家使得專意於學以徇夫天之所畀者而兾一用焉<lb/>
宜其學行有加於古人矣然而偷惰茍且役役於末務<lb/>
其能愜乎人心者誠寡是不惟棄天實有負乎上之所<lb/>
<pb n="KR4e0095_WYG_028-18b"/>
待者矣抑豈獨弟子之過哉師道之不立使然也今幸<lb/>
遇聖眀振起而作新之得人之盛復於是見矣泰和陳<lb/>
先生公餘端厚而該通與予為世姻而又與同年生相<lb/>
好莫逆也其始為髙安溧陽訓導又教諭棗陽皆能以<lb/>
師道自任其成就學者蓋多矣今陞為台州教授台州<lb/>
文獻之邦也其為弟子者必良而公餘為之師又良上<lb/>
下相得而教道有成可知矣予嘗歎夫世之為師弟子<lb/>
如前所云者人多以為厲已不予愛予不為易也今公餘<lb/>
<pb n="KR4e0095_WYG_028-19a"/>
之去台州復相與道之公餘誠善教諸生願學尚益思<lb/>
夫天之所畀上之所待者而益盡心焉豈不尤良也哉<lb/>
諸生賦菁莪之詩予願歌棫樸以和焉公餘將行自學<lb/>
士以下皆賦詩送之而予則書其說以為序公餘其亦<lb/>
以為然乎哉<lb/>
　　　送劉訓導詩序<lb/>
泰和劉經字順常今祥符教諭順先之弟也順先初與<lb/>
予遊鄉校被薦試禮部得分教太平開封二學又陞教<lb/>
<pb n="KR4e0095_WYG_028-19b"/>
祥符順先經學既明而懇懇善敎諸生頼以有成者多矣<lb/>
順常往來省其兄新鄭之縣大夫知順常學行遂舉以<lb/>
為縣學訓導送之吏部比其類以聞上命六部都察院<lb/>
及翰林六科近侍之臣羣試于禁中順常文在髙等遂<lb/>
授職以去予與順先相善於順常之行有不能已於言<lb/>
夫訓導之位誠卑矣然非牛羊倉廩之職可比也盖天<lb/>
下之治本於人而人之所以成其才由於師譬之為方<lb/>
圓平直必以規矩凖繩規矩凖繩不極其法之良而以<lb/>
<pb n="KR4e0095_WYG_028-20a"/>
為方圓平直將不勝其謬矣師者賢才之規矩凖繩也<lb/>
其任豈不重哉國家建學育才以圖治其得人嘗盛矣<lb/>
於其乆也不能無弊聖天子在位振起而作新之嚴擇<lb/>
諸生而去其無良者慎簡師儒以教焉誠以師者才之<lb/>
所由成也故昔之舉訓導者試於翰林則已矣今至以<lb/>
逹官近臣羣試之羣試之者示重之也順常於此時而<lb/>
居師儒之位可不思自重乎言而非禮非所以自重也<lb/>
行而非義非所以自重也身既不能以禮義自重則為<lb/>
<pb n="KR4e0095_WYG_028-20b"/>
弟子者將何所取法而為才哉誦憶前輩之陳言雖若<lb/>
愈於已者將以興道致治則難矣勉哉順常其務以師<lb/>
道自重而有以副慎簡之意則善也順常之去士大夫<lb/>
知其兄弟者皆作詩送之予則書所欲言以為序順常<lb/>
過祥符尚諗諸其兄以為何如也<lb/>
　　　送羅賔畿詩序<lb/>
泰和羅賔畿今少傅兵部尚書兼華盖殿大學士楊先<lb/>
生之母弟也先生在朝廷賔畿不見者盖乆今年来省<lb/>
<pb n="KR4e0095_WYG_028-21a"/>
侍於北京留𢾗月矣將復歸泰和知賔畿者皆作詩贈<lb/>
行謂予同邑最相知宜為序賔畿宋荏平主簿伯受之<lb/>
後伯受在當時以孝顯至賓畿之尊府子理先生仕至<lb/>
德安府同知其文學儀範至今為學者所稱慕賓畿端<lb/>
謹而儉勤能安於其分無外慕之意凡所以供給朝夕<lb/>
寒暑冠婚賓祭之用皆以精力自致其在鄉里恂恂然<lb/>
審理而後言度義而後動一時豪邁之人嚚然而訟襍<lb/>
然而趍者賓畿不與也予嘗謂賓畿家世之舊父兄之<lb/>
<pb n="KR4e0095_WYG_028-21b"/>
貴勢他人不能及也不以此馳騁當世而乃退然若無能<lb/>
者其不及者反挾以自髙傲然不知分之當守蹈藉長<lb/>
者轥轢善柔甚者凌駕有司以逞其所欲此其故何哉<lb/>
盖禮義㢘恥之教行則詭欺薄惡之習廢其不然者反<lb/>
是則此之所以亷而約而彼之蕩而肆者無怪其然也<lb/>
賓畿可謂賢於人而無愧於父兄矣要在勉其終而已<lb/>
賓畿之友彭君晚成者予表叔也其家衣冠之盛鄉族<lb/>
亦罕比亦能安於其分其循理服義勤儉以自足亷退<lb/>
<pb n="KR4e0095_WYG_028-22a"/>
而不茍皆賓畿同由是相與為莫逆予深敬此二人故<lb/>
因序其詩而牽聨書之使人知賓畿之能賢於人雖夲<lb/>
於父兄朋友亦有助焉賓畿歸見予諸子幸有以教之<lb/>
且以予言使之法也詩凡若干首皆係於下方云<lb/>
　　　姓源珠璣序<lb/>
姓源珠璣江隂楊信民所著也信民博洽多聞嘗為日<lb/>
照知縣太宗皇帝在位時修永樂大典徴天下文學之士<lb/>
集館閣信民與焉因得觀中秘書其所見益廣既老而<lb/>
<pb n="KR4e0095_WYG_028-22b"/>
歸乃於暇日輯録前人行事之迹得二千餘條各附於<lb/>
其姓而以音韻統之又分類八十一别著目録使欲觀<lb/>
者得因是而求焉其嘉惠學者之意厚矣縣之賢者徐<lb/>
為鋟梓以傳將使窮鄉下邑之士病於無書者得是而<lb/>
觀之亦足以資其見聞發其志趣其意豈不尤厚矣乎<lb/>
因其姪兵部郎中持以求予序夫人之生莫不皆有才<lb/>
有才固將以有為也故自生民以来至於今其行事之<lb/>
迹見於天下而載於經傳史記百家之書蓋浩瀚如烟<lb/>
<pb n="KR4e0095_WYG_028-23a"/>
海欲䆒而知之豈不難哉必有博雅之士徧采而類記<lb/>
之然後得以一覽而無餘然天下之事無窮而天下之<lb/>
理則一彼事之善者皆理之所是也事之惡者皆理之<lb/>
所非也徧采而類記之固可以觀矣然不眀天下之理<lb/>
則無以深燭其是非於夫善之可法惡之可戒者或至<lb/>
於迷謬而失正故曰理者制事之本也信民之為是書<lb/>
雖不能盡前人之事亦不可謂少矣其意豈徒以資人<lb/>
之聞見哉亦將以為法戒也人將以為法戒要在慎擇<lb/>
<pb n="KR4e0095_WYG_028-23b"/>
之而已慎擇之而不失非深眀天下之理不能也果深<lb/>
眀天下之理斯足以泛應曲當於前人行事之迹雖或<lb/>
不能盡知奚慊哉故予為序其書如此亦厚於學者之<lb/>
意也<lb/>
　　　贈劉侍講詩序<lb/>
侍講劉君永清字汝弼官翰林者二十餘年矣其為人<lb/>
端厚而周慎介直而䟽通其言行必循理而蹈義凡與<lb/>
之游者莫不重之以為汝弼之賢固宜在天子左右然<lb/>
<pb n="KR4e0095_WYG_028-24a"/>
今之豪傑類以儒為迂使汝弼得任政以展其素藴其<lb/>
功業當不在人後可使乆居文墨間邪㑹有詔求賢予<lb/>
即上章薦之時汝弼已為脩撰九年僅得陞一階為侍<lb/>
講其他所舉者皆不次而陞人皆為汝弼惜之而汝弼<lb/>
自若也予則私嘆曰以汝弼之賢循次而陞已當在侍<lb/>
講之列而何待於舉哉而予乃强舉之然不知有司果<lb/>
觀於舉者乎抑觀於所舉者乎若觀於舉者則予之謬<lb/>
乃所以累汝弼也誠以所舉者觀之則吾汝弼之才行<lb/>
<pb n="KR4e0095_WYG_028-24b"/>
豈可少哉若果以為迂也則今之郎官御史者多擢自<lb/>
進士均之為進士也豈為彼者獨不迂而為此者乃迂<lb/>
邪必不然矣其以汝弼不可以去侍近故邪汝弼之當<lb/>
重任遲速自有命邪况侍講之職非在外之崇秩可比<lb/>
然則汝弼之澹然自若者固知命自重之君子矣而予<lb/>
乃云云豈非淺哉於是而愧其言今年汝弼自念去墳<lb/>
墓乆矣乃援例得歸省予輩相與飲餞於朝集之舍而<lb/>
作詩以送之因復自念汝弼長予𢾗嵗其髪既頒白矣<lb/>
<pb n="KR4e0095_WYG_028-25a"/>
今去鄉乆而歸鄉人之愛汝弼者豈能盡知侍講之貴<lb/>
且重哉蓋必有深惜之而同予之所歎者故書其說以<lb/>
為序所以曉其鄉人使知汝弼之賢乃在此也詩凡十<lb/>
二首皆系於下方云<lb/>
　　　序飛仙圖<lb/>
右飛仙圖相傳為郭忠恕畫連江令劉君仲戬所藏也<lb/>
忠恕業儒而游於藝善畫樓觀木石皆極精妙今觀此<lb/>
圖室屋制度人物意態逶迤曲折參差起伏横縱隠顯<lb/>
<pb n="KR4e0095_WYG_028-25b"/>
蓋曲盡其趣時所謂神仙者超然髙舉於空濛寥廓中<lb/>
其氣韻如此信非忠恕不能作也世言忠恕師闗仝然<lb/>
仝於山水為最勝人物非其所長每求胡翼為作之蓋<lb/>
翼之畫於人物車馬樓䑓山水備極其妙忠恕所到其<lb/>
亦有得於翼也與忠恕髙邁絶俗性雖喜畫然不茍為<lb/>
人作意所欲為即欣然命筆姿態横生蓋取自適而已<lb/>
此亦其所自適者歟最嗜酒岐下富人子每飲以醇酎<lb/>
因致匹素求畫忠恕為作童子放紙鳶引線𢾗丈滿其<lb/>
<pb n="KR4e0095_WYG_028-26a"/>
匹富人子以為戲已絶之不知一筆數丈直而不撓正<lb/>
其妙處非拙工所能也嘗聞宋戚文秀作清濟灌河圖<lb/>
一筆五丈貫其中又常州佛寺壁有徐友畫水亦名清<lb/>
濟灌河其中一筆至四十丈筆法如此自昔以為難惜<lb/>
富人子不知此也予嘗謂書與畫同皆須人品髙故有<lb/>
仙風道骨者則超詣不凡忠恕是也初宋太宗徴至京<lb/>
師命館内侍竇神興舍忠恕美鬚髯一日忽盡去之神<lb/>
興問故答曰聊以效顰神興大怒坐縱酒肆言貶登州<lb/>
<pb n="KR4e0095_WYG_028-26b"/>
至臨清謂送者曰吾逝矣掊道旁土為小穴以面俯窺<lb/>
而卒人謂其尸解啓棺改𦵏惟衣履在焉果然宜其畫<lb/>
之不可及也豈必得於師而後然哉仲戬求予一言以<lb/>
啟士大夫之賦咏故為著其説以弁諸首云<lb/>
　　　贈吳助教序<lb/>
伯昻名顒長洲人其始為縣教諭以績最當陞教授今皇<lb/>
帝初正位東宮妙柬宮臣職輔導伯昂遂被選拔為右<lb/>
春坊右司諌時予備員侍近亦䝉恩進右春坊右庻子<lb/>
<pb n="KR4e0095_WYG_028-27a"/>
兼翰林侍讀學士遂與伯昂為同僚日侍上臨政及進<lb/>
講經史伯昂皆克盡心思不忝其職閒暇退坐春坊皆<lb/>
于于然以德義相上其意氣無間也及上登大寳凡宮<lb/>
臣之有兼職者皆仍舊其餘則以次陞遷於是伯昂得助<lb/>
教國子之南京一時僚友皆東西散去不復相聚如曩<lb/>
時予心固有不能釋然者然獨為伯昂喜之蓋司諌雖<lb/>
清切而助教實崇重何者道之所係也天下之士萃於<lb/>
大學辟集群材於班郢之門雖無不可用者然方員平<lb/>
<pb n="KR4e0095_WYG_028-27b"/>
直豈能盡中法度哉㮣以規矩凖繩揆量而礱斵之然<lb/>
後棟梁榱桷長短小大無不適於用是豈一人所能哉<lb/>
衆工之力也故太學之士所以成其徳逹其才者祭酒<lb/>
司業總之而分教者實任焉及其教既成其人皆宜於<lb/>
公卿大夫百執事之選其道之行即師道行也豈不甚<lb/>
重矣乎故予為伯昂喜之然伯昂豈但可以任教事而<lb/>
已昔昌黎韓子嘗為助教博士矣其後為京尹為侍郎<lb/>
其文章徳業赫然為斯文之光伯昂尚將有遇哉伯昂<lb/>
<pb n="KR4e0095_WYG_028-28a"/>
再考績来北京將謁告省墓歸長洲今洗馬藺先生等<lb/>
皆舊為同僚屬予文贈之予故為道舊如此且以致予<lb/>
期望之意也<lb/>
　　　贈伍縣丞序<lb/>
崇岡名鳯永豐人其始被薦為丞於江陵以憂去服除<lb/>
改海陽刑部主事陳蚪淵潜重鄉邑之誼請予文贈之<lb/>
予謂崇岡嘗為丞矣於丞之職宜無不知者而何待於<lb/>
予言然念與崇岡居同郡崇岡茍有善及人人將稱之<lb/>
<pb n="KR4e0095_WYG_028-28b"/>
如孔子之於子賤則凡同郡者庻乎有耀矣予何可愛<lb/>
一言况重之以淵潜之請乎夫丞佐令者也得百里之<lb/>
地而治之豈止出賦稅力役以供公上哉養民其本也<lb/>
曷為養之寒使有衣饑使有食勞役則使之安窮苦困<lb/>
抑則使之得其所如是而已矣民既有養又從而教之<lb/>
孝弟之心生禮義之俗成則所以供公上者有不待勸<lb/>
督而能此令丞之職也古之君子以父母視之蓋惟有<lb/>
子民之心然後能深體其情而施其所宜施茍深體其<lb/>
<pb n="KR4e0095_WYG_028-29a"/>
情而施其所宜施民其有失所者乎民無失所者有不愛<lb/>
戴之如父母者乎愛戴之如父母矣於其所令有不誠<lb/>
服而恱從者乎故凡為縣者患無父母之心焉耳茍存<lb/>
是心則其效有必致矣然而反乎此者有矣酷刑暴斂<lb/>
以逞其私辟之以狼將羊此豈朝廷命官養民之意與<lb/>
為民父母之道哉民之遇此亦可慨其不幸矣崇岡永<lb/>
豐故家所謂有子民之心者也而海陽潮州屬邑有昌<lb/>
黎韓子之遺風故其民知學而易治以崇岡之所存而<lb/>
<pb n="KR4e0095_WYG_028-29b"/>
臨易治之民其效必有如予前之所云而無若予之所嘆<lb/>
者崇岡尚勉之予庻㡬誠有耀也遂書以為贈其行<lb/>
　　　送楊脩撰致仕序<lb/>
建安楊先生夀夫以春秋之學有名於四方乆矣其始<lb/>
為建安縣學訓導滿九年當去諸生乞留之遂陞為建<lb/>
安教諭以内艱服闋之京師諸生又恐失之則又乞留<lb/>
得仍為教諭受其指教以有成者蓋多矣今少師廬陵<lb/>
楊公雅知先生嘗曰是宜在館閣備顧問任纂述其可<lb/>
<pb n="KR4e0095_WYG_028-30a"/>
以乆居外哉宣徳七年言於上徴拜翰林編脩敬恭朝<lb/>
夕以舉其職凡有所為皆愜人心允衆望及脩宣廟實<lb/>
録考据詳明義精而詞確同輩皆推譲之書成受白金<lb/>
文綺之賜超拜翰林脩譔而先生年已七十矣即上章乞<lb/>
致仕自師保而下皆惜其去强留之先生曰吾年至當<lb/>
去老而貪得聖人之所戒也上亦嘉其志許焉於是忻<lb/>
然束書就道凡與先生厚者皆祖餞東門外獨予以病<lb/>
不果行則私竊歎曰君子之學固欲仕以行之然而古<lb/>
<pb n="KR4e0095_WYG_028-30b"/>
之大賢蓋有擯而不仕者幸而仕矣又有齟齬不得以<lb/>
行其道者仕而得行道矣其能進退以義而無愧者蓋<lb/>
少也先生遭遇聖明嚮用儒術元老大臣孜孜以進賢<lb/>
為務是以身顯而道行身顯道行而能知止足之分不<lb/>
悖聖人之戒此先生之所以髙也豈常情可及哉雖然<lb/>
先生之年財七十其去伏生尚逺也今致仕而歸鄉之<lb/>
俊秀得先生為之師祛其蔽而勉其不逮學成行脩皆<lb/>
足以為世用其道行即先生之道行矣予既喜先生之<lb/>
<pb n="KR4e0095_WYG_028-31a"/>
歸而又喜建安之士之可以有成也先生門人吏部郎<lb/>
中張珂鳴玉聞而善焉請書以為贈故書之先生其必<lb/>
有取於予言矣<lb/>
　　　新喻西田習氏族譜序<lb/>
新喻於唐屬袁州白梅習氏相傳為晉習鑿齒之後蓋<lb/>
其里有鑿齒祠分宜之棗木山有鑿齒墓墓去白梅十<lb/>
餘里萬載書堂山乃鑿齒授徒處舊有書堂後因以為<lb/>
祠其蹟可考如此見石門梁先生譜序中鑿齒本㐮陽<lb/>
<pb n="KR4e0095_WYG_028-31b"/>
人以博學洽聞名重海内嘗為桓温從事出守滎陽既<lb/>
而以足疾廢符堅陷㐮陽喜得鑿齒載之去俄以疾放<lb/>
歸其居於袁者不知自何時豈樂於去秦而㐮陽陷為<lb/>
異域是以引避而居於此邪然歸不乆而卒今有其墓<lb/>
當是此時来居而史不及載白梅之族為其後裔無疑<lb/>
今居西田者則宋宣和間析自白梅者也詩書相傳乆<lb/>
而益盛表然為鄉邑之望洪武中均謙處士愍舊譜之<lb/>
不傳也乃旁稽博考作譜以示後至今六十餘年子孫<lb/>
<pb n="KR4e0095_WYG_028-32a"/>
日蕃翰林侍讀嘉言重脩之而請予為序自古受姓命<lb/>
氏皆有爵者之子孫其傳之乆近視其徳本深則末茂<lb/>
源逺則流長理固然也鑿齒初見重於桓温然知温有<lb/>
異志每隂抑之由是忤意而出其持心之正執德之固<lb/>
君子哉若人是足以開善慶之源况詩書之澤又足以<lb/>
充益而引長之習氏之子孫安得不乆且盛哉譜所以<lb/>
收族而仁義之道行焉仁以篤其恩義以正其分秩然<lb/>
尊卑疏戚之倫藹然孝弟敬愛之施惟讀書知道者能<lb/>
<pb n="KR4e0095_WYG_028-32b"/>
之習氏子孫而欲紹續於既徃流衍於方来其必以讀<lb/>
書為本乎如是則雖百世有耀也<lb/>
　　　贈劉通判序<lb/>
劉鐔至剛懐寜人初由邑庠生升太學選入中書書武<lb/>
臣誥命以勤慎著名既三年當得官時有言徃嵗細民<lb/>
有轉徙他邑乆而不歸者請設官專撫之使無失所大<lb/>
臣奏用其言於是至剛得辰州通判至剛在邑庠時予<lb/>
往來過懷寧識焉自謂其先居番昜清塘里與予皆江<lb/>
<pb n="KR4e0095_WYG_028-33a"/>
西人故特厚予而予亦甚重之及是行也可無一言以<lb/>
為贈邪夫懐土者人之常情蓋墳墓之藏親戚之依田<lb/>
廬之資皆其所戀慕而不可棄者非甚不得已孰忍舍<lb/>
而去哉今舍而去之其不得已可知也朝廷之於民厚<lb/>
矣知其饑則發倉廩慮其勞則省力役閔其觸法也則<lb/>
寛刑憐其逋賦也則罷徴去弊興利蓋惓惓焉真所謂<lb/>
如天之仁也然人猶輕去其郷豈無故哉有司以宣上<lb/>
德安下民為職而使之如此無乃於道有未盡邪今之<lb/>
<pb n="KR4e0095_WYG_028-33b"/>
守令皆舉賢而任之宜有能勞来安定之者而又有以<lb/>
命至剛輩此天子篤意於民也至剛之去與今在位之<lb/>
賢深思而熟講之推明朝廷之徳意盡舉其所以利民<lb/>
者而行之以誠持之以敬民之歸之將不待勸而自来<lb/>
矣詩所謂民之父母在乎好民之所好惡民之所惡好<lb/>
其所好而與之惡其所惡而去之父母愛子之道然也<lb/>
如是民亦愛之如父母安有舍去而不顧者哉予知其<lb/>
效有必至矣故以是贈行至剛勿視予言為迂也<lb/>
<pb n="KR4e0095_WYG_028-34a"/>
　　　翰墨林詩序<lb/>
宣宗皇帝在位時永嘉謝君庭循以善畫侍左右最䝉<lb/>
恩寵官至錦衣千户庭循通儒書喜吟詩端厚清慎每<lb/>
退然自處未嘗以色驕人而亦不妄與人接上益愛之<lb/>
萬㡬之暇娛情寫物或發於吟咏則用以賜焉雲章日<lb/>
華光彩煥耀庭循寳之尊閣於書室之中而所蓄晉唐<lb/>
以来法書名畫皆在燕閒之際焚香而閱焉儼乎天容<lb/>
之在上王謝荆闗輩之風神氣韻亦恍然其相接也庭<lb/>
<pb n="KR4e0095_WYG_028-34b"/>
循心獨樂此蓋不知金玉之為貴山海之藏之為富因<lb/>
名其室曰米家船少師廬陵楊公以翰墨林易之而為<lb/>
之記京師士大夫皆為賦詩庭循乃以序屬予昔之君<lb/>
子蓋有寓意於書畫者矣而龍章奎畫未之有得也幸<lb/>
而有得矣而於古今名筆或不能蓄而有也蓋人之所<lb/>
好不可得兼豈清玩之適亦造物者之所靳邪庭循遭<lb/>
遇聖明既受非常之賜而其所蓄之妙且富又如此雖<lb/>
造物者獨厚於庭循亦自有以致之則謂之翰墨林而<lb/>
<pb n="KR4e0095_WYG_028-35a"/>
賦詠於諸公豈過哉或謂宸翰之重而使衆人得厠焉<lb/>
無乃非其倫邪予謂林非一木之所成也文梓之良特<lb/>
立於霄漢之表而杉松檜栢同受氣以生者皆附焉然<lb/>
後蔚然而成林秀色可以悦目清聲可以娛耳隂之茂<lb/>
密可以解煩燠而暢鬱堙小大之材隨取各足豈以比<lb/>
附之繁為嫌哉楊公名之庭循樂而玩之意盖謂是也<lb/>
因書以弁其首<lb/>
　　　贈李知縣致仕詩序<lb/>
<pb n="KR4e0095_WYG_028-35b"/>
永樂壬辰予同考禮部㑹試士凡易巻皆屬予得三衢<lb/>
李庠宏文而進之遂成進士以去而予未識也久之宏<lb/>
文自清流知縣來京師始一見癯然儒者也聽其言察<lb/>
其行蓋所謂安靜之吏悃愊無華者予重之今年宏文<lb/>
乃以老病乞致仕其年蓋六十矣翰林編脩賴世隆清<lb/>
流人也過予道其善而惜其去曰李侯之為令勤於學<lb/>
問精於吏事尤敬禮師儒作興學校學宮縣廨皆乆燬<lb/>
侯次第復新之暇則與賓客娛意山水之間而發於吟<lb/>
<pb n="KR4e0095_WYG_028-36a"/>
咏時生方讀書於家未有仕進意所以奬勵成就而至<lb/>
於此者侯之力也今以老病去侯之志得矣而吾縣人<lb/>
蓋有不能釋然者况生也邪於是求諸公之詩以贈行<lb/>
願得先生一言弁諸首則其歸有光矣予縻於職務不暇<lb/>
作而世隆求不已念今朝廷清明恩意孚洽閭里之人<lb/>
皆安於無事此易所謂泰也賢才彚征皆思效用於當<lb/>
時蓋以為于食有福故有老而猶奮病而猶力者宏文<lb/>
年未甚髙病未甚害而决然引去以求免於曠官之譏<lb/>
<pb n="KR4e0095_WYG_028-36b"/>
竊禄之嫌豈不賢於人逺哉昔希夷欲援錢若水使學<lb/>
仙而麻衣道者以為不可曰此急流勇退人也其後若<lb/>
水官至樞密年四十二即致仕去然則急流勇退之人<lb/>
蓋神仙之次者也宏文豈若人也歟予年及六十耳目<lb/>
筋力皆不迨前時其始也進宏文今又作文以贈其去<lb/>
然猶貪戀聖明瘝官茍禄視宏文寜不愧邪故因序其<lb/>
詩而自訟焉<lb/>
　　　送王主事詩序<lb/>
<pb n="KR4e0095_WYG_028-37a"/>
刑部主事吉水王佐功載以勤慎著聞於士大夫乆矣<lb/>
朝廷推恩封其父為刑部主事母亦封為太安人皆賜<lb/>
之勅命功載念去親之乆也乃請告歸省焉同列之賢<lb/>
皆作詩贈行而請予序之予與功載居同郡而泰和與<lb/>
吉水相邇也然予来北京又十五年每欲一歸而縻於<lb/>
職務輒不果故於人之歸省也心切慕焉而亦不能不<lb/>
慊於内又安能為言以贈之况功載同郡之人其概於<lb/>
予心為尤切則將何辭以塞請哉雖然諸公之詩於祖<lb/>
<pb n="KR4e0095_WYG_028-37b"/>
離道舊之情備矣所以侈上賜而榮其親者亦至矣而<lb/>
其意亦有在於言語之外者是宜見於予文則予雖欲<lb/>
嘿可已邪夫君子之仕固將以為親榮而非善於其職<lb/>
不得也然善於其職亦分之當然而已豈足異哉今既<lb/>
貴其身而又顯其親及徃省也則又必賜賚而遣之上<lb/>
之恩極隆矣盡已當然之分而獲乎隆然之施其可但<lb/>
已邪且君子之志固欲其道之大行不以小成自足也<lb/>
彼以小成自足而用其所得者以為父母榮衣服之美<lb/>
<pb n="KR4e0095_WYG_028-38a"/>
輿馬之華意氣之雄髙赫然驚駭乎閭巷而於敬長慈<lb/>
幼睦族善隣之行或闕焉又其甚至有不可勝言者而<lb/>
君子鄙之上之所施豈以為是哉如是而果可以為父<lb/>
母榮哉功載讀書學聖賢之道必深明乎此不以小成<lb/>
自足而兾其道之大行以顯於其親蓋其志也而亦諸<lb/>
公期待之意也予既同郡而相愛加厚焉故發其意以<lb/>
為贈行詩序<lb/>
　　　凝翠樓詩序<lb/>
<pb n="KR4e0095_WYG_028-38b"/>
松江殷志學居北京之澄清坊適當通衢廣市之中凡<lb/>
尊官貴人騶呼出入相屬而徃来富啇巨賈挾貲以貿<lb/>
鬻者足相躡於路豐堂邃館長筵廣席歡笑之譁相聞<lb/>
也其車馬之盛裘服之麗意氣之雄髙與夫川陸所産<lb/>
百貨之珍飲食玩好諸物之竒燕姬趙女聲音容色之<lb/>
姝妙茍可以眩目爽口而蕩惑乎心意者無不有也故<lb/>
凡聚廬托處者徃徃隨俗變化以自陷於物欲之途而<lb/>
失其天理之正予見亦多矣志學則異乎是於前之所<lb/>
<pb n="KR4e0095_WYG_028-39a"/>
云者皆不以動心而獨好山厭闤闠之隔閡崇墉峻宇<lb/>
之蔽障不足以見山也乃作樓居巋然出於羣屋之上<lb/>
於是京師西北諸山飛碧浮黛可盡攬而得之志學日<lb/>
與客登而燕焉其心甚樂也吏部郎中程南雲題其榜<lb/>
曰凝翠之樓士大夫又為之賦詩而請予序夫山隐者<lb/>
之所好也故好山者必逺於城市而自託於郊野之外<lb/>
寂寞之濱然後能盡夫登臨覧觀之樂古之人皆然也<lb/>
志學有好山之心而縻於官府不能一日去城市乃因<lb/>
<pb n="KR4e0095_WYG_028-39b"/>
髙而盡得之其智力之所營足以遂其心之所好賢於<lb/>
常情逺哉予徃年居金城坊於觀山為便一時名公多<lb/>
比屋以居而亦皆同其好公事之暇或開軒以望或出<lb/>
城以遊自謂兼有此樂世莫能及者既而皆東徙於營<lb/>
職為便也而弗便於山諸公善畫者多託之毫素以足<lb/>
予所欲然寅而出酉而歸亦罕得自適焉於志學凝翠<lb/>
之樓不能不慊然也孔子曰仁者樂山以其安於義理<lb/>
不為外物之所移有似乎山故好之今予雖逺於山而<lb/>
<pb n="KR4e0095_WYG_028-40a"/>
心則不敢忘是也志學亦同然乎哉予與志學隣也有<lb/>
暇當一登斯樓而為志學賦之<lb/>
　　　蕭順承恕字序<lb/>
蕭順承恕少傅楊先生之壻也今年省侍来北京而以<lb/>
名字之義請於予曰願有教也夫順者不逆也和也惟<lb/>
不逆故和此之謂順順而字曰承恕蓋承以奉為義恕<lb/>
者推已及人之謂也於恕而能奉以周旋凡見於事者<lb/>
無徃而不恕則其所行亦無有不順矣昔者子貢學於<lb/>
<pb n="KR4e0095_WYG_028-40b"/>
夫子問可以終身行之者夫子以恕告之然則恕之一<lb/>
言君子不可一日違者也先儒謂學如心為恕蓋推已<lb/>
以及人使其人之心皆如已之心是乃恕之事也子之<lb/>
父師以是命也盖以君子待子矣夫為君子者莫不有<lb/>
所欲有所惡足其衣食安其居處而得以孝親弟長慈<lb/>
幼其所欲也饑寒之相仍勞苦之不勝加之以非禮臨<lb/>
之以非義其所惡也推已之心以度乎人心知其有同<lb/>
然者則施其所欲而去其所惡必使無不遂焉此禮所<lb/>
<pb n="KR4e0095_WYG_028-41a"/>
謂逹順大學所謂絜矩也豈但可以齊其家哉治國平<lb/>
天下皆此道也今之人蓋有異乎此者矣專於為已而<lb/>
忽於為人凡人之貲産所以為養生送死者皆其所欲<lb/>
也而已則奪之饑寒勞苦暴横之侵加皆其所惡也而<lb/>
已則施之已以逆施人以逆應於是有禍其身敗其家<lb/>
者此小人之行不恕之效也嗟乎承恕子之父師以君<lb/>
子待子子可不以君子待其身哉然人有失其義而以<lb/>
寛假為恕者由是已有過而昧於自責謂之恕已人有<lb/>
<pb n="KR4e0095_WYG_028-41b"/>
過而薄於責人謂之恕人猶可也恕已而稔惡焉而欲<lb/>
免於禍敗不可得也予欲承恕常求已之過而治之使<lb/>
其心光明正大而能公以及人則將為古之君子無愧<lb/>
矣承恕勉之<lb/>
　　　送許舍人序<lb/>
昔太宗皇帝即位之初銳意文學之事既擇士俾進學<lb/>
矣又徴天下能書者集館閣盡出古人名帖使學之期<lb/>
必與之並而許君鳴鶴在焉許君少學王右軍俊逸不<lb/>
<pb n="KR4e0095_WYG_028-42a"/>
羣由是復大進上每以暇日閱試賞勸之許君必占髙<lb/>
等予時亦在進學者之列日與許君同徃来君性素剛<lb/>
介不茍合遇人之善者即懽然相親見不善者輒靣斥<lb/>
其所為以故人亦惮之而最與予為莫逆君又能詩得<lb/>
唐人家法皆清逺有思致人之求者相續也君既為中<lb/>
書舍人詔從諸學士直翰林夙夜不懈凡制勅之尤密<lb/>
者皆預執筆退則澹然若罔聞知未嘗漏其所為其祗<lb/>
慎如此故任職益乆而人益以為賢今天子在位之二<lb/>
<pb n="KR4e0095_WYG_028-42b"/>
年許君自省墓復就官頃之有足疾不能朝更數醫<lb/>
弗效乃具以聞上憫之俾歸治於郷疾已則復任焉將<lb/>
行士大夫皆賦詩以贈道其離别之情而美其閒曠之<lb/>
樂嗟夫予知許君蓋有不樂也君自始逹至於今祗事<lb/>
三聖將三十年恩遇之隆他莫能及盖將終身以圖報<lb/>
今以疾去非其志也古之賢者感一飯而必償况乎許君<lb/>
篤於君臣之義而豈忍須㬰忘哉離别之情則信有矣閒<lb/>
曠之樂不樂也雖然君子之圖報或以力或以言許君<lb/>
<pb n="KR4e0095_WYG_028-43a"/>
雖弗良於行手固能書口固能言也今天下太平民物<lb/>
阜殷和氣充而頌聲作以其接於見聞者咏歌而謹書<lb/>
之俟觀風者得之以獻於天子而列於樂官後世得以<lb/>
考見治道之盛是亦所以為報也予家泰和距吉水不<lb/>
二百里而予之去墳墓亦乆矣兹將請而歸省焉歸則<lb/>
必過許君醉飽之餘取而歌詠之樂其在此乎倘許君<lb/>
之足瘳矣遂相與歸朝而終事焉而亦豈非幸哉故為<lb/>
序其詩以俟<lb/>
<pb n="KR4e0095_WYG_028-43b"/>
　　　孝友堂詩序<lb/>
翰林學士沈先生以孝友名其表姪何謙之堂而求侍<lb/>
讀李君時勉爲之記又求學士大夫歌咏之既成巻矣<lb/>
而屬予序嗟夫先生其可謂愛人以德之君子哉夫居<lb/>
室之掲名蓋古人銘器之義取其接於耳目之常而致<lb/>
警於朝夕之間以自益也然世之命名者或矜其所能<lb/>
或侈其所有或表其利逹以自快或託於閒曠以自髙<lb/>
能知務德蓋鮮矣謙之父子世業醫其所濟也不少杏<lb/>
<pb n="KR4e0095_WYG_028-44a"/>
林橘井皆醫家美事也先生不以是名其堂而取謙之<lb/>
善於父母兄弟以爲名而寓其加勉之意非愛人以德<lb/>
之君子哉夫孝友之道孩提之童知而能之然而壯夫<lb/>
有不能者私欲害之也私欲勝而天理㣲則其形於借<lb/>
耰取帚紾臂䦧牆之謬亦勢之所必至故古之爲教必<lb/>
自此始有子所謂君子務本本立而道生者此也予嘗<lb/>
觀之君陳張仲皆周之大賢其見於事業多矣而詩書<lb/>
乃以孝友稱焉非以孝友爲脩身之本而脩身爲齊家<lb/>
<pb n="KR4e0095_WYG_028-44b"/>
治國平天下之本歟本之不立而能推極其所至難矣<lb/>
此爲士者所當勉也謙之孝於親友於兄弟固有可稱<lb/>
者然因其所至而勉其所未至豈非先生期望之意哉抑<lb/>
予聞之孝友者仁之事而醫者仁之術也謙雖未逹以<lb/>
其施於父母兄弟者而推之使凡爲父母兄弟而有求<lb/>
於我者皆得盡其孝友之道是亦所以爲政矣推而極<lb/>
之君陳張仲可企而及也在乎勉之而已故因序其詩<lb/>
而道之<lb/>
<pb n="KR4e0095_WYG_028-45a"/>
　　　送文選郎中鄭公詩序<lb/>
南城鄭公守中以其子文選郎中文實之貴亦封爲文<lb/>
選郎中文實既謁告奉勅歸南城備其儀物以榮公者<lb/>
無不至公感上恩之厚復與文實偕至京師謝於闕下留<lb/>
數月車駕行邊大敗敵人於塞外盡收其人畜以歸公<lb/>
又得從公卿百執事入賀抃舞呼萬嵗自公之来凡再<lb/>
入覲在廷之臣見公父子前後進趨衣冠偉然而謹於<lb/>
禮度莫不稱譽以爲榮公退而自喜曰吾幸生熙洽之<lb/>
<pb n="KR4e0095_WYG_028-45b"/>
世而膺名爵之隆父子之間顯榮至矣今之来也又得<lb/>
覩太平之盛而交一時之賢豪是足以盈吾志吾其歸<lb/>
哉吾黨之士得交公父子思欲乆處以爲懽而遽有不<lb/>
可留之歎乃分題賦詩以贈行而俾予序其首予謂封<lb/>
贈之典雖朝廷舊章然三四十年以来其及於人蓋鮮<lb/>
仁宗皇帝廓天地之仁凡羣臣任職者皆推及其親然<lb/>
父子俱享其榮如鄭氏者尤鮮夫豈偶然者哉盖天也<lb/>
天之所佑者善而已人惟有善積於已然後能獲乎天<lb/>
<pb n="KR4e0095_WYG_028-46a"/>
若公父子蓋善之積於已者也故其得於天如此非詩<lb/>
所謂求福不囬者乎雖然予知公之所得者不止是也<lb/>
夫善人皆有之人能勉而行之斯亦可以得於天矣今<lb/>
公之歸郷邑之人豈無歆動其心兾亦如公者而皆勉<lb/>
善焉是公之善有以成之也能成人之善斯其善也廣<lb/>
矣則天之佑之而進於福禄榮名有已哉詩所謂如川<lb/>
之方至有以副諸公作詩之意也必矣故因序其詩而<lb/>
道之<lb/>
<pb n="KR4e0095_WYG_028-46b"/>
　　　贈醫士王立善序<lb/>
醫之為術仁術也自炎帝而有藥至黄帝而有書迨啇<lb/>
伊尹而湯液之論始備繼是而作者皆聖人之徒也夫<lb/>
人囿於六氣之中故不能無病病而無醫藥以濟之則<lb/>
夭枉而死者多矣聖人與天地同其心者也天地之生<lb/>
人仁也聖人使之全其生亦仁也然則爲此者其亦體<lb/>
夫聖人之心而已是以古之君子應人之求視其疾痛<lb/>
不啻在已察之用其誠治之盡其道於利有無不校也<lb/>
<pb n="KR4e0095_WYG_028-47a"/>
後之為此者或異乎是假仁者之術以濟其不仁之心<lb/>
徃徃因病之緩急以要利若賈豎然不遂所欲輒棄去<lb/>
不復顧視人之危亡一不以屬意聖人垂世立教以濟<lb/>
萬民而斯人者獨以乘危徼利豈非賊仁者乎雖然此<lb/>
特鄙陋者之所爲耳若夫逹識之士則必以聖人為心<lb/>
故予於京師有得焉予在翰林蓋乆齒日向衰而病日<lb/>
加益每求名能醫者而治之凡與予處而免予於苦者<lb/>
皆能體聖人之心而厚於仁不為利疚者也心甚重之<lb/>
<pb n="KR4e0095_WYG_028-47b"/>
以為京師賢者之所聚其人當不止此今又得立善焉<lb/>
立善王氏山隂人世業醫而亦通儒書選入太醫院有<lb/>
能名今年兵科都給事徐君初家之病者凡數人他醫<lb/>
莫能愈乃求治於立善立善旦暮視甚勤投以良劑皆<lb/>
愈徐君酧以幣郤之至再曰吾豈爲利者哉徐君徳之<lb/>
不置乃因其同僚戴君弁求予言贈焉予未識立善而<lb/>
二君信厚人也其言當不誣則立善盖逹識之士能體<lb/>
聖人之心而厚於人者矣聖人濟物之仁欲施之無窮<lb/>
<pb n="KR4e0095_WYG_028-48a"/>
使皆為立善輩善推而行之人無不遂其生者則聖人<lb/>
之心得矣彼賊仁者果惡用是哉孔子謂醫者貴有恒<lb/>
心立善慎無變其初也予素樂道人善故為贈言而不<lb/>
辭又推本於聖人如此所以示重立善且使其同志者<lb/>
見焉益知所慎重而賊仁者視之庻㡬或有瘳乎<lb/>
　　　送張教諭序<lb/>
張先生日孜自休寧教諭考績来京師休寜諸生不忍<lb/>
其去相與言於徽州府請留之府為逹於吏部吏部按<lb/>
<pb n="KR4e0095_WYG_028-48b"/>
舊例不許留改授英德教諭予始聞諸生乞留心爲之<lb/>
喜今去英徳而予喜加焉蓋世之為教官非若為治之<lb/>
易於得人也必有以治其心淑其身而後人慕之然而<lb/>
偷者則依阿茍且以自容貪者則刻薄聚斂以自足於<lb/>
夫所以治其心淑其身者皆漠然不知務諸生不見其<lb/>
可法而慢易之心生於是有欲去之而不能及既去而<lb/>
遂忘之者彼於其去而眷眷焉欲留之非甚相敬不能<lb/>
也今休寜諸生皆願留先生如此則先生之教可知矣<lb/>
<pb n="KR4e0095_WYG_028-49a"/>
故為之喜也然君子之教常患施之不廣也豈專於一<lb/>
哉今去英德移其所以教休寜者而施之使英徳諸生<lb/>
皆有以治其心淑其身而不為庸人之歸豈非君子樂<lb/>
育之志哉故予益為先生喜也先生通書經嘗受業蕭<lb/>
先生尚仁之門而先世亦嘗以儒業顯於宋其傳於家<lb/>
與得於師者富矣英德之諸生予知其必有成也英德<lb/>
韶屬邑唐相張九齡之鄉張公學聖賢之道其精忠大<lb/>
節足以照耀千古為後輩者宜景仰而師法之他日仕<lb/>
<pb n="KR4e0095_WYG_028-49b"/>
於時誠無愧於張公亦足矣舍近而求逺非所謂善學<lb/>
也先生將行其嘗從受業者進士楊顥希章求予言贈<lb/>
之予故道予意如此既以贈先生且以爲諸生勉也<lb/>
　　　荘子觀泉圖詩序<lb/>
荘子觀泉圖者廬陵胡元旦氏之所藏也荘子䝉人嘗<lb/>
為䝉漆園吏偃傲自放意不累於物其著書立言皆本<lb/>
於老子之道然大抵皆寓言也楚王聞其賢欲以為相<lb/>
荘子取喻於犧牛卒不就其為人如此而超然自得於<lb/>
<pb n="KR4e0095_WYG_028-50a"/>
山水之間蓋宜也夫水智者樂也荘子之智蓋有不可<lb/>
測者元旦玩此其亦有所慕者歟夫泉出於山平而流<lb/>
坎而止盈而復進滔滔汨汨不至于海不已順其勢之<lb/>
自然而已矣智者之於事隨其是非曲直輕重大小而<lb/>
應之不疾也不徐也不翕翕為同不矯矯爲異也亦順<lb/>
其理之自然而已矣此所以為大智也孟子曰所惡於<lb/>
智者為其鑿也如智者若禹之行水而行其無事則智<lb/>
亦大矣此天下之名言也然用智而行水者蓋少矣荘<lb/>
<pb n="KR4e0095_WYG_028-50b"/>
子觀泉之意其然乎其不然乎予不能知也而予之所<lb/>
見者如此元旦智者也試相與言之而為元旦賦詩者<lb/>
其亦有取於予言也乎姑書以爲荘子觀泉圖詩序<lb/>
　　　贈彭同府赴任序<lb/>
廣南去北京萬餘里國朝為置守倅一以中州之治治<lb/>
之蓋欲使其民皆習於禮義而安於衣食不以逺而薄<lb/>
之也予嘗自謂天之生人皆賦以常性雖其氣禀或不<lb/>
齊然於父子之親夫婦之義長幼之序朋友之交蓋莫<lb/>
<pb n="KR4e0095_WYG_028-51a"/>
不同至於好逸而惡勞好生而惡死好給足而惡窮匱<lb/>
亦其心之所同也何逺邇之間哉天子知其然而慮有<lb/>
不能然者於是擇守倅而付之又慮不諳土俗也於其<lb/>
世族大家擇一人為衆所望者俾通判一郡欲其同寅<lb/>
恊恭以施宜民之政而民皆獲其所同然者上之仁天<lb/>
之仁也為守倅者豈須異道哉深體之力行之不以逺<lb/>
而怠焉大山長谷之中戴髪含齒之類皆欣欣然無不<lb/>
遂之欲則為賢守倅無疑矣昔之任是者人孰不願為<lb/>
<pb n="KR4e0095_WYG_028-51b"/>
賢然以地之遐逺而易其心志者蓋有也偃然自放不<lb/>
復知蹈仁義至於虐視其民若無與於己者天子明見<lb/>
萬里之外故鮮克有終者此常人之情而君子之所深<lb/>
嘅也彭俊士英故泰和儒家而與予家通婚婣其先嘗<lb/>
有顯者士英以明經領郷薦遂入太學厯事兵部有能<lb/>
名天子用為廣南府同知使之施仁以及民士英以詩<lb/>
書之胄膺科目之榮一蹵而躋五品之列其為幸大矣<lb/>
予固以賢大夫期之敢以常人待之哉士英亦以古之<lb/>
<pb n="KR4e0095_WYG_028-52a"/>
賢者自期而以常人之事為戒其福禄之進蓋未有窮<lb/>
也故為序以贈其行<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0095_WYG_028-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　抑菴文後集巻十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>抑菴文後集巻二十四</head>
    <p>
<pb n="KR4e0095_WYG_037-1a"/>
欽定四庫全書<lb/>
　抑菴文後集巻二十四　　　明　王直　撰<lb/>
　　碑<lb/>
　　　衍聖公孔公神道碑<lb/>
公孔氏諱彦縉字朝紳其名與字皆仁宗皇帝所命也<lb/>
我朝之治天下所以綏萬邦和兆民者不用他術惟宣<lb/>
聖之道是用尊其道而及其子孫是以若是其厚也公<lb/>
世家曲阜於宣聖為五十九世孫元嘉議大夫襲封衍聖<lb/>
<pb n="KR4e0095_WYG_037-1b"/>
公累贈通奉大夫河南江北等處行中書省參知政事<lb/>
䕶軍魯郡文肅公思晦公之五世祖也元中奉大夫襲<lb/>
封衍聖公國子祭酒克堅公之髙祖也曾祖希學大父<lb/>
訥父鑑俱襲封衍聖公妣皆夫人公早孤母胡夫人教<lb/>
育之天性孝友不妄言笑未嘗慢戲佚遊人有忤言不<lb/>
與校或好言相媚悦亦不為異屹然端重如成人甫十<lb/>
嵗太宗皇帝召使襲爵觀其言動進退從容詳雅喜謂<lb/>
侍臣曰真神明之裔也館之太學而禮待甚厚既歸日<lb/>
<pb n="KR4e0095_WYG_037-2a"/>
取宣聖之書讀之而尤篤志於論語凡嘉言善行而所<lb/>
以修已治人者不少忘於心曲阜知縣公堂者公之季<lb/>
父也公於事無巨細皆咨决焉由是才識益髙聞見益<lb/>
廣度量益寬而有容不可以毁譽動而亦無愛惡於人<lb/>
人以為有長者風輕財重義出於自然親黨有吉㓙事<lb/>
而禮不能備公為相成之孤女及時而未行者則備資<lb/>
裝相攸使有歸今監察御史張子初劉安順天尹王賢<lb/>
兵部侍郎王偉皆其所擇壻而人以為宜室宜家者凡<lb/>
<pb n="KR4e0095_WYG_037-2b"/>
其所行合於誼多類此是以上自朝廷公卿大夫以及<lb/>
士庶人皆敬愛公其入覲得乗傳班列文臣首洪熈中<lb/>
賜第於東安門北宣徳正綂以來禮之尤厚今皇帝視<lb/>
學特召公觀禮賜冠帯錦衣越三年來朝復賜三臺銀<lb/>
印玉帯衣織金麒麟文視一品皆異數也公受恩而歸<lb/>
即上表謝告宣聖廟而大㑹宗姻彰殊遇宴享未終得<lb/>
風疾而卒景泰乙亥十一月二十一日也距其生洪武<lb/>
辛巳三月十三日享年五十五訃聞上深嗟悼命禮部<lb/>
<pb n="KR4e0095_WYG_037-3a"/>
治䘮工部為治墳塋而厚<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>䘏焉公配夏氏子曰承慶<lb/>
皆先卒側室江氏子曰承基郭氏子曰承澤牙氏子曰<lb/>
承源女三長適山東都指揮吳勣之長子越次適兖州<lb/>
䕶衞指揮鮑珣之長子克恭其一㓜未行孫二𢎞緒𢎞<lb/>
泰公長子承慶既卒孫𢎞緒當立即驛召來京俾襲封<lb/>
衍聖公而恩禮篤至所以錫賚者一不異於公昔時𢎞<lb/>
緒歸將奉𦵏于祖林先考墓次謂神道之碑宜有銘而<lb/>
以請於予予文何足以彰公之美哉然不可辭也乃為<lb/>
<pb n="KR4e0095_WYG_037-3b"/>
序次其事而系以銘俾刻焉銘曰<lb/>
文教之興大聖以生天實相之復有孫曾自周以來綿綿<lb/>
其胄暨公之世五十又九於昭聖神煥乎文章日月有恒<lb/>
道徳之光維我皇眀實賴于治疏爵襲封列聖之制位<lb/>
秩之髙章服之華厚徳殊恩乃錫乃加公之俁俁克念<lb/>
舊武胡不百年以篤斯祜魯林之原封樹在焉雨露潤<lb/>
之欝其葱芊神道有碑負以龜趾刻我銘詩焜燿無已<lb/>
　　　贈户部尚書王公神道碑<lb/>
<pb n="KR4e0095_WYG_037-4a"/>
户部尚書王君佐以内艱歸治䘮來告直曰先考之卒<lb/>
𦵏于海豐城西南隅祖墓之原今先妣即世將奉以祔<lb/>
惟先考妣實有徳善以佐之辱任使也得受封于朝先<lb/>
考自吏科左給事中進户部侍郎妣自孺人封淑人今<lb/>
又䝉恩考加贈户部尚書妣亦進為夫人按令四品以<lb/>
上得立碑神道先考妣皆進秩二品矣若不能樹碑以<lb/>
昭徳述美則為不孝敢以碑文累子直忝交好故不辭<lb/>
公諱朴字子素其先淮北新城人宋南渡始徙淛之臨<lb/>
<pb n="KR4e0095_WYG_037-4b"/>
安有元之時曾祖善源不仕祖權為臨安萬户府百户<lb/>
主漕運又徙居武清之河西務父均讓以䕃得官而亦<lb/>
以才自奮累陞至樞宻副使洪武初放歸田里遂占籍<lb/>
海豐亦以孫貴初贈户部侍郎進尚書母楊氏濵州楊<lb/>
總管之女自淑人加贈夫人公㓜喜讀書長入太學從<lb/>
張潞公受業博習經史而尤邃於易洪武五年被薦舉<lb/>
典教濵州其事親至孝副樞公嘗病熱思氷當暑未能<lb/>
得遣人求之逺比至而絶公以為恨自是誓不飲氷後<lb/>
<pb n="KR4e0095_WYG_037-5a"/>
公亦患熱疾勢危甚諸子以氷納公口中屢納屢吐之<lb/>
少間曰吾為父故誓不飲氷爾輩乃拂吾情吾豈以殆<lb/>
而變邪嘗被盗中創刼其貲直千金後東光獲盗官吏<lb/>
多分取其財代任者知之召公騐實將窮究其事公往<lb/>
視皆故物而亡者過半即自念曰吾向者被創不死為<lb/>
幸已多財物固舎之矣今若道其實則取者皆得罪吾<lb/>
豈忍隨所有受之取布十數匹而散其餘於親知里有<lb/>
貧無以立死無以𦵏者皆資給焉其平生行誼類如此<lb/>
<pb n="KR4e0095_WYG_037-5b"/>
夫人靳氏薊州太守士文之女實與公同徳凡公之所<lb/>
欲為皆能相成之子既貴顯每以珍羞異物來獻必薦<lb/>
享而後食若祿賜之餘亦以分給隣里之老者當時稱<lb/>
夫人之賢而推本於公之化公生於元至正壬辰閏三<lb/>
月一日卒於今宣徳辛亥二月五日享年八十後十五<lb/>
年為正統乙丑夫人以是年正月十九日卒距其生元<lb/>
至正丙申正月四日享年九十子二人長即佐以材行<lb/>
顯自吏科左給事中陞户部侍郎尚書而父母與其榮<lb/>
<pb n="KR4e0095_WYG_037-6a"/>
女二長適莒州知州胡璉次適杜瑛早卒以守節被旌<lb/>
表孫男十五震<hi>闕</hi>女十一曾孫男九女八洪範五福以徳<lb/>
為之本觀公與夫人皆享髙夀膺爵秩之崇子孫之多<lb/>
且賢又如此可以見其徳之厚矣樹碑神道以昭示方<lb/>
來俾永永不朽豈非宜哉乃為序次其事而系以銘銘<lb/>
曰<lb/>
海豐之隅有墓渠渠誰其居之維公尚書尚書之先忠<lb/>
厚世繼迨于有元遂躋膴仕慶澤所鍾實篤生公學為<lb/>
<pb n="KR4e0095_WYG_037-6b"/>
儒師髦俊攸從孝親之至備物盡禮一有弗備終慊乎<lb/>
已冦盗敓攘以及公身吏墨為姦公溥其仁死者有蔵<lb/>
貧者有養鄉邑之間澤流惠暢婉彼夫人能匹公休宜<lb/>
室宜家君子好逑子也克賢天祿是供既以奉先亦以<lb/>
濟衆内外具美寵命來宣錦誥煌煌龍翔鳳騫三加彌<lb/>
尊洊底于極眉夀隆祉實稱厥徳同蔵于斯既固既安<lb/>
利爾子孫碩大且蕃穹碑峩峩峙列墓隧刻此銘章以<lb/>
昭來世<lb/>
<pb n="KR4e0095_WYG_037-7a"/>
　　　兵部侍郎鄭公神道碑<lb/>
正統九年二月兵部侍郎鄭公以風疾告歸上察其實<lb/>
許焉既至家愈甚以五月五日終于正寢享年六十禮<lb/>
部以聞詔遣官致祭命有司營𦵏事某年某月某日子<lb/>
<hi>闕</hi>等奉𦵏于衢之西安縣<hi>闕/</hi>　鄉西壇社<hi>闕</hi>　山之原<lb/>
事既畢矣又思著其徳於悠乆乃來求予文刻諸墓隧<lb/>
之碑予哀其志為序而銘之公諱辰字文樞世家西安<lb/>
祖信之父仁徳皆不仕以公貴皆贈工部侍郎妣皆贈<lb/>
<pb n="KR4e0095_WYG_037-7b"/>
淑人公自㓜喜學選為郡庠弟子員學成取永樂丙戌<lb/>
進士勅遣歸進學以待用丁外艱哀毁逾禮戊子服除<lb/>
觀政刑部鄉人有姓邵者坐事繫刑部以重貲託公為<lb/>
求免公堅拒不納己丑拜監察御史惟以一力自隨居<lb/>
室之中蕭然無長物曰趙清獻吾師也辛夘安福民與<lb/>
人有怨誣以謀逆欲置之重典上命往察之具得誣狀<lb/>
而民以不寃乙未秋諸蕃之人寓福建有暴悍殺人者<lb/>
事聞上意其叵測命徃按之給衞卒五百備使令公至<lb/>
<pb n="KR4e0095_WYG_037-8a"/>
察無他坐首惡者而釋其餘丙申人有言南京報恩寺<lb/>
受役囚徒有怨謗語公受命往騐之無實由是得釋者<lb/>
以萬計谷庶人謀不軌公察實以聞上曰是可謂耳目<lb/>
臣矣灤州人告官吏為已害既逮治矣復命公往按得<lb/>
其實多見宥免上知公忠實可大用戊戌秋超拜山西<lb/>
按察使獄有姑誣婦忤逆者公察其實誣奏出之藩省<lb/>
有簠簋不飭者紏治之好惡予奪必以公不以情庚子<lb/>
潞州盗發有司以叛聞詔遣大臣發兵往捕適公有事<lb/>
<pb n="KR4e0095_WYG_037-8b"/>
在京師命亟還撫定之公曰民豈敢叛畏徭役而已請<lb/>
毋發兵遂深入山谷開喻之民見公來皆感泣願復為<lb/>
良民潞以無事辛丑朝廷轉粟赴山海以給軍禮部侍<lb/>
郎蔚綬總之山西民丁則統於公道逺民勞不能無逋<lb/>
負蔚下令嚴督所司於山海貸錢償之公曰山西民貧<lb/>
且悍急之則鳥獸散姑緩之使自為計卒不肯舉貸而<lb/>
所負亦漸完蔚雖怒公不如令然終以為愛民癸夘丁<lb/>
内艱丙午當起復山西軍民感公之徳乞還之山西從<lb/>
<pb n="KR4e0095_WYG_037-9a"/>
之未㡬召為左侍郎乙夘今上即位勅遣之雲南四川<lb/>
貴州考察藩憲大臣而去其不職者人服其公正統丙<lb/>
辰人有建議於大名開河引其地諸水通衞河公以為<lb/>
非便徒勞民力奏罷之戊午遷兵部左侍郎己未同豐<lb/>
城侯李賢轉餉宣府大同而鎮守都督譚廣不聽令劾<lb/>
奏之事辦集癸亥春持節冊封鄭王長子為世子既還<lb/>
得風疾命太醫予善藥少差即出視事疾復作醫不能<lb/>
愈乃告歸卒焉娶江氏有婦道封淑人子男二曰<hi>缺</hi>
<pb n="KR4e0095_WYG_037-9b"/>
女三長嫁徐<hi>闕</hi>餘㓜未行孫一公天性寛平重義輕利<lb/>
恤人之患忘人之過初取進士歸人勸其與兄弟分産<lb/>
業不取悉以讓兄弟人有貸其大父白金百兩不能償<lb/>
者公憐其貧取故劵焚之在山西時同僚有杜僉事者<lb/>
嘗與公不恊及卒公為治䘮妻子以艱險不能歸公適<lb/>
考績乃携至京師又為之經營俾得還其處心之厚如<lb/>
此宜厯事四朝恩眷益厚蔚然為當世名臣是不可無<lb/>
紀也銘曰<lb/>
<pb n="KR4e0095_WYG_037-10a"/>
有偉鄭公逢時之隆奮自儒科厥聲渢渢遂擢御史為<lb/>
天子使明目達聰以輔于理扶善植柔摧姦擊强威行<lb/>
惠施春雨秋霜乃陟外臺允矣其傑乃貳列卿有勞有<lb/>
烈出入中外垂四十年榮始寵終式稱其賢穹碑峩峩<lb/>
刻銘墓道哲人其蔵後世永悼<lb/>
　　　布政使揭君神道碑<lb/>
景泰元年八月二十七日聖天子萬機之暇端居穆清<lb/>
念羣臣之有勞績者皆本於祖考之善欲有以寵嘉之<lb/>
<pb n="KR4e0095_WYG_037-10b"/>
吏部以廣西左布政使揭稽之治績聞詔用所居官封<lb/>
贈其祖考於是祖叔元贈正奉大夫正治卿廣西左布<lb/>
政使妣劉氏贈夫人錫之誥命龍章鳳彩煜然照映於<lb/>
其家稽既拜賜即錄副告於墓下而修治墳塋皆如令<lb/>
明年朝京師乃具事狀詣直請曰有元之季干戈相尋<lb/>
廣昌下邑羣盗之所睥睨數俘畧境内人不得安其生<lb/>
我先祖正治公素以豪傑臨一邦邦人仰之至是謀舉<lb/>
義保鄉里盡散貲財募勇敢而人皆樂從乃正部伍嚴<lb/>
<pb n="KR4e0095_WYG_037-11a"/>
號令激之以忠順申之以賞罰冦來則躬率以禦之俾<lb/>
人自為戰無不感奮一時烏合之衆所向輒破由是冦<lb/>
憚公才武為歛戢一邦之人得完其骨肉而無外憂者<lb/>
公之徳也江西行省錄其功授廣昌縣尉公感恩圖報<lb/>
彌自激勵欲有以成功名然冦雖憚公而日夜惟公是<lb/>
圖冀大騁其欲冦首易姓者先示屈服遣人來曰我等<lb/>
小人無逺畧願得公為主受使令以共保一鄉足矣公<lb/>
有意撫納我乎公推誠待人不疑人欺曰郭子儀輕騎<lb/>
<pb n="KR4e0095_WYG_037-11b"/>
見敵遂弭大患况彼皆鄉人何不可即輕騎徃其營諭<lb/>
以禍福衆唯唯然營外伏發公麾下從騎覺有變欲翼<lb/>
公以出且戰且行公馬躓遂為賊所留公猶曉以逆順<lb/>
曰順則受福逆則受禍誅死我以忠義奮豈受爾逆賊<lb/>
汙耶賊猶欲以利誘公且以兵脅之公不從數大罵欲<lb/>
死賊知公終不屈曰彼豪傑人也我不可加以兵刃夜<lb/>
使人嚢沙壓殺之復欲誘致其麾下亦不從遂雲徹鳥<lb/>
散無一受汙者時至正十年庚寅也公年纔三十一賊<lb/>
<pb n="KR4e0095_WYG_037-12a"/>
終敬之不哀具棺衾禮𦵏於蟾石砦後稽之先考奉祖<lb/>
母劉夫人往舉柩歸𦵏縣南之山寺今百餘年䝉褒贈<lb/>
之典榮名顯秩品在第二此聖朝莫大之恩非常之寵<lb/>
也稽敢湏臾㤀報哉按官二品者於法得立碑神道惟<lb/>
公之徳必載之文字刻之貞石庶㡬可以不朽此子孫<lb/>
之責也敢以文為請自古忠義之士多奮不顧身盖其<lb/>
心知有國而已事成則惠利在生民功業在國家身之<lb/>
利害不計也然天必隂佑之使其身受赫赫之名而子<lb/>
<pb n="KR4e0095_WYG_037-12b"/>
孫荷穰穰之福若公是也勒其事於碑豈徒以勵人心<lb/>
哉亦可以觀天道矣君四子芑芾藉董孫男五芑之子<lb/>
顗稽董之子也董以稽貴亦追贈如其官曾孫男七人<lb/>
𤣥孫男五人揭廣昌故家君自少喜學篤於孝弟厚於<lb/>
宗戚信於朋友而惠於鄉黨人倫日用之常皆不違乎<lb/>
道然不能以徧書唯致死以衞鄉邑報國家乃其事之<lb/>
大者故按狀備書之而系以銘銘曰<lb/>
天之生賢俾為世用徳則有恒忠義實重惟時搶攘民<lb/>
<pb n="KR4e0095_WYG_037-13a"/>
弗寜居不有宏才誰闡厥謨侃侃掲君仗順而興衆心<lb/>
樂從霧滃雲蒸師律有嚴人各用命冦非不多我以竒<lb/>
勝芒芒邑郛廬井相望孰敢来侵以取覆亡或剪其渠<lb/>
或摧其醜我民既安謂君父母鳳皇于飛胡乃就笯一<lb/>
失莫復愴矣其<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>豪傑之争靡所底定惟正是從厥有<lb/>
殊應君雖不延所存者長寵命自天丕顯其光子孫繩<lb/>
繩膺受帝祉徳之不亡曷其有已縣南之原靈秀萃焉<lb/>
過者必式方伯之阡穹碑峩峩樹之神道刻此銘詩太<lb/>
<pb n="KR4e0095_WYG_037-13b"/>
史所造<lb/>
　　　刑部右侍郎段公神道碑<lb/>
嘉議大夫刑部右侍郎毘陵段公之卒也𦵏于武進祖<lb/>
塋之次其孤實宏安寜與其賔客親戚謀曰先人不幸<lb/>
棄諸孤而䝉賴於朝廷者甚厚既為治墳以𦵏矣其垂<lb/>
光侈美有錫奠之章褒徳垂功有銘墓之辭足以賁飾<lb/>
於地下然列官三品得樹碑神道若又顯詩之以示後<lb/>
豈不益明著而永永不朽衆皆曰然於是實來北京請<lb/>
<pb n="KR4e0095_WYG_037-14a"/>
予文以鑱諸石予與公交好三十年誼不可辭段氏居<lb/>
毘陵世有隠徳儲休累祉而始發於公公諱民字時舉<lb/>
自少好學勤勵夙夜不厭永樂初以詩經取進士太宗<lb/>
文皇帝稽古右文選入翰林為庶吉士俾盡讀中秘書<lb/>
學古為文辭期必至於古人而後止與者二十八人公<lb/>
感激奮勵務欲稱上意凡一時述作所以頌聖徳而羙<lb/>
神功者衆皆讓公以為能乆之擢刑部主事公治獄平<lb/>
恕務得其情不茍為輕重時上矜念獄囚慮有所誣枉<lb/>
<pb n="KR4e0095_WYG_037-14b"/>
凡鞫獄者令躬自奏陳稍有未至必獲重譴而公所治<lb/>
無異詞由是日益有名遂陞員外郎又陞郎中凡囚隸<lb/>
刑部皆以遇段郎中為幸其他獄難决者多咨决於公<lb/>
自尚書以下皆器重之凡諸司所讞議當上聞悉命公<lb/>
審閱其牘多所駁正公若未閱不以上也當時刑部决<lb/>
獄號為平山東妖賊作亂藩憲大臣以弛縱伏辜擢公<lb/>
為山東參政同受任者或不樂公曰亂之作必有其漸<lb/>
不能早覺而圖之則安可避罪前車覆後車戒惟在慎<lb/>
<pb n="KR4e0095_WYG_037-15a"/>
之而已至則奉揚天子徳意抉吏弊振民隱使人人各<lb/>
安其業毋自䧟於邪僻前之所行有不便者皆釐正以<lb/>
便民人大悦服宣徳三年諸部缺侍郎詔羣臣察舉首<lb/>
薦公即命徃南京户部署其職其屬皆憚之或謂公當<lb/>
如何公至則曰諸公宜各修職事求其當而已矣無以<lb/>
異為也其下服公之教無懈弛廢事者實授户部右侍<lb/>
郎遷刑部刑部素號不治公語其衆曰人不能無過而<lb/>
貴於改過改過君子之徳也益開誠心布公道以敬慎<lb/>
<pb n="KR4e0095_WYG_037-15b"/>
率之政用修舉獄有當平反者衆或難之公獨身任焉<lb/>
在刑部五年其决獄多矣無一人稱寃者盖其天資仁<lb/>
厚而操履端重遇事必折於理不茍止妄隨初湖廣有<lb/>
黠吏得罪在京師恨憲臣之治已者過而侮辱之事聞<lb/>
以屬刑部公為郎中當問或謂曰小人肆惡無忌憚不<lb/>
痛治以懲後憲臣將不可復按事矣公唯唯而去明日<lb/>
問之則曰吾已笞二十矣或詆其無威公笑曰彼皆引<lb/>
服國有正法何必以私怒加楚毒邪其所行大率類此<lb/>
<pb n="KR4e0095_WYG_037-16a"/>
舉之以槩其餘公之學正而明嘗預修永樂大典四書<lb/>
五經性理大全諸書皆被厚賜及同考禮部㑹試士人<lb/>
尤服其公文學政事盖少有及者宣徳九年二月忽得<lb/>
疾數日稍愈出視事或止之曰不可以風公曰繫獄者<lb/>
千百人皆待我决遣我何忍自安出三日而疾復作醫<lb/>
不能愈越七日大漸則泣曰吾死不惜如吾母何又曰<lb/>
吾受朝廷厚恩今死無以報其負愧多矣言訖而卒是<lb/>
月二十九日也凡諸官屬皆奔走㑹哭曰安得復有公<lb/>
<pb n="KR4e0095_WYG_037-16b"/>
以臨我哉士大夫則相與弔哭曰段公君子也今不可<lb/>
復得矣北京諸大臣聞之莫不嘆息以為難得盖享年<lb/>
止五十九公之先為南康建昌人徙居毘陵纔五世祖<lb/>
孝先父志清以公貴皆贈嘉議大夫刑部右侍郎祖妣<lb/>
李氏贈淑人母葉氏封太淑人妻盛氏封淑人初公為<lb/>
參政三年當錫誥奏乞以封母上嘉其孝從之及是再<lb/>
受封人以為榮今年九十尚無恙而公則已矣此其可<lb/>
哀也公事親誠至父没已乆猶哀慕不衰而事親尤篤<lb/>
<pb n="KR4e0095_WYG_037-17a"/>
致其愛敬無故未嘗去左右母之心懽焉君子謂其孝<lb/>
於凢官事必盡其心不以小大易意君子謂其忠平生<lb/>
不殖貨財俸禄之外非義不取官雖顯而無以資其後<lb/>
人君子謂其廉此其始終大節也乃為序次而系以詩<lb/>
詩曰<lb/>
維天生才邦國以寧維茲段公實世之英遭時奮身勵<lb/>
志古學於粲其文帝命是若至治之興輔之以刑刑有<lb/>
不平戾于邦經秋官之屬以公來服維眀維允刑以不<lb/>
<pb n="KR4e0095_WYG_037-17b"/>
黷薇垣言言在山之東弗靖于民興此冦戎詔用公往<lb/>
以安以養恵綏撫摩皇徳用暢乃陟亞卿乃旋于京邦<lb/>
賦以正邦禁以眀有煜其譽孚于上下匪人是私維賢<lb/>
之故公之所存蔚為良臣既厚于君亦篤于親祗事三<lb/>
聖踰三十載恩則孔多臣亦匪懈於家則孝於國則忠<lb/>
吏畏其廉人服其公彼蒼邈悠奚禄有艾逝川莫囘君<lb/>
子之慨峩峩新阡樹碑在焉刻文垂休何千百年<lb/>
　　　贈左副都御史冦公神道碑<lb/>
<pb n="KR4e0095_WYG_037-18a"/>
景泰二年六月聖天子嘉念羣臣之有勞績者皆本於<lb/>
祖考之慶詔有司舉封贈之典以寵之於是都察院左<lb/>
副都御史㓂深文淵之祖彦和甫得贈嘉議大夫都察<lb/>
院左副都御史祖妣宋氏贈淑人父禮初封刑部主事<lb/>
至是亦贈左副都御史階嘉議大夫妣李氏封太淑人<lb/>
皆錫之誥命龍章鳳彩煜然輝映於其家而文淵乃奉<lb/>
勅往視師遼東以攘外安内為事既遣子<hi>缺</hi>　焚黄以<lb/>
告墓下矣今暫得請還京師而太淑人卒文淵哀子道<lb/>
<pb n="KR4e0095_WYG_037-18b"/>
之未盡也奏疏乞終制上聞之命禮部賜祭工部為治<lb/>
墳塋而奪情起視事疏再進不許乃與弟澄源等奉太<lb/>
淑人祔于先考之墓矣則又謀曰惟吾祖考實有令徳<lb/>
以啟佑後人茲幸䝉天子寵命列官于朝追榮二代皆<lb/>
三品恩至厚矣於法得立碑神道今四親𦵏同兆若叙<lb/>
述其徳為銘詩刻諸墓道以昭示悠乆為子孫者亦有<lb/>
所觀法而思紹續焉於理其可乃命子某奉狀謁予以<lb/>
請文予不得辭按狀冦以官為氏周司冦蘇忿生之後<lb/>
<pb n="KR4e0095_WYG_037-19a"/>
世家大同之渾源州為鉅族有元之時以宦業顯受寵<lb/>
於世祖卜居宣寜黒虎鎮之乾河里凢五千餘指不雜<lb/>
他姓因名所居曰冦家堡後有諱廣者為某提舉卒於<lb/>
官則彦和甫之考也元季之亂族属離散譜牒亡逸先<lb/>
世遺像皆失之國朝受命海宇寧謐而彦和甫復徙保<lb/>
定唐縣之連頥莊惇本尚實好善樂義其待人接物一<lb/>
以誠而言行必據於理見人之善則親愛之其或有失<lb/>
則諄諄誨諭使復於善乃已嘗念先世以貴富臨一鄉<lb/>
<pb n="KR4e0095_WYG_037-19b"/>
今文獻不足莫可質究而抱戚於無窮有金吾衞指揮<lb/>
冦彦忠慕乾河家世之舊欲援為昆季以水木本源之<lb/>
盛不可容偽妄不之許君子以是髙之生元至治壬戌<lb/>
而卒於洪武丙子年七十六配宋氏婦徳母儀為宗族<lb/>
楷法生元元統甲戌卒於宣徳丁未年九十五子禮則<lb/>
文淵之考也惇厚宏逹謹義方之訓事父母盡誠敬愉<lb/>
色婉容左右承順親之心懽焉視人猶已樂以餘財振<lb/>
人急而施之無難色居雖邇城市然無事不一至焉若<lb/>
<pb n="KR4e0095_WYG_037-20a"/>
貢賦惟正之供則未嘗後曰此吾為天民者之道也吾<lb/>
求無愧於心焉耳生元至正壬寅卒於正統丙辰年七<lb/>
十六臨終戒諸子使語深盡忠報國無一語及他配李<lb/>
氏端重柔恵實宜其家事姑宋尤孝謹先是姑有目疾<lb/>
每旦盥潄躬䑛之目為復眀嘗值歳㓙囊無餘粟至剪<lb/>
髪易粟煮粥以奉姑人莫不稱其孝生元至正癸夘卒<lb/>
於今景泰丙子年九十四而皆𦵏唐縣連頥荘西岡之<lb/>
原𦵏之時日則各有志於墓者予聞君子之孝於親必<lb/>
<pb n="KR4e0095_WYG_037-20b"/>
思顯其徳揚其名於後世而立身行道其本也文淵當<lb/>
聖眀之時任風紀之重其道盛行而名益著天子既寵<lb/>
嘉之又褒錫其祖考此莫大之恩也作為文章勒之貞<lb/>
石使先徳永不朽豈非孝之大者哉故為序述其行而<lb/>
系以詩俾刻焉詩曰<lb/>
司冦華閥耀西陲再遷擇勝蹟愈竒柏臺持憲當聖時<lb/>
髙風直道罔不宜丕張皇武服逺夷世澤衍溢蕳帝思<lb/>
推恩錫爵加寵綏閨門雍肅亦有儀嫓徳儷美流音徽<lb/>
<pb n="KR4e0095_WYG_037-21a"/>
煌煌誥命日月垂山川草木生華滋穹碑深刻太史辭<lb/>
盖以天禄負以龜子孫相繼永保之後千百年終不墮<lb/>
　　　禮部尚書蕭公神道碑<lb/>
泰和蕭氏文獻故家也盖齊宗室西昌侯叔誄之後代<lb/>
有顯者宋盛時景純為殿中侍御史森擢進士第為言<lb/>
官忤權貴左遷衡山丞至公之髙祖静安遂不仕曾祖<lb/>
方平仕宋典書記沒于崖山祖正固先生國初以賢良<lb/>
徵上書言十便授潭王府長史懇辭為平凉府學訓導<lb/>
<pb n="KR4e0095_WYG_037-21b"/>
老于家又以考校經書召事畢而歸公之尊府用道繼<lb/>
起為靖江王府長史以公聰悟絶人最鍾愛之遣入邑<lb/>
庠受學于任御史敬敏曾學士鶴齡讀書求道明體以<lb/>
致用朋軰皆推讓之遂取進士擢南京吏部主事時宗<lb/>
人府幕僚及太醫院皆缺官五品印章無繫属皆以属<lb/>
公公從容詳雅無毫髪漏失人謂其小試已不懈如此<lb/>
則其大受可知也在文選滿三載得推恩父母如其官<lb/>
冡宰黄公喜其㢘謹欲薦為郎中公曰吾父母妻室受<lb/>
<pb n="KR4e0095_WYG_037-22a"/>
恩已幸矣復何敢躁進迨九年陞郎中贈亦如之以刑<lb/>
部金尚書薦陞雲南按察副使時雲南多冦竊董戎沐<lb/>
公言於朝專命公撫治公悉心殫慮務察實情事有小<lb/>
大無不得宜者人自謂不寃雲南土官多女婦有事赴<lb/>
京混然無别公奏請於藩憲投文申部從之有司皂𨽻<lb/>
給官薪炭利數倍俸給民苦之公廉得實即下令减所<lb/>
部三之二貪者以為病而預役者皆鼓舞之景泰庚午<lb/>
朝覲歸道陞雲南右布政使既而遭内艱治䘮之外不<lb/>
<pb n="KR4e0095_WYG_037-22b"/>
妄與人接服闋驛召赴湖廣領舊職時苖蠻叛官軍征<lb/>
討貲費皆取於民因大擾公悉出帑蔵餘積為用公私<lb/>
皆稱焉陞左布政使當造舡數百艘公以官積木常有<lb/>
餘言之工部取為用自是造舡輒舉為例民不知勞費<lb/>
而事集天順四年來朝有㫖選才行卓異者十人大宴<lb/>
於禮部賜金織綺衣一襲鈔千貫辭歸至楊村驛特賜<lb/>
勅曰朕以爾才行老成别有委任勅至爾即馳驛赴京<lb/>
毋得稽違比至親擢為禮部尚書所以勞勉甚至已而<lb/>
<pb n="KR4e0095_WYG_037-23a"/>
上念南京宗廟所在而禮部典禮之必得其人命公往<lb/>
焉乆之詎意抱病而醫不效五年五月五日卒於官上<lb/>
深悼惜不已命禮部賜祭工部為治墳塋公性孝友事<lb/>
父母極孝敬三兄蚤卒事寡嫂無違禮撫諸子姪仁而<lb/>
均存心坦厚遇事一以誠公勤廉謹人無間言者生洪<lb/>
武丙子十二月十六日享年六十有六妻夫人劉氏有<lb/>
淑行子三人憲景選景邑庠弟子員女二人皆適仕族<lb/>
孫男八人孫女五人曾孫女二人至是景自京奉柩歸<lb/>
<pb n="KR4e0095_WYG_037-23b"/>
凡知公皆弔哭盡哀以眀年正月十一日奉𦵏於五十<lb/>
都石頭山之原乙山辛向時予致仕老病不能文公之<lb/>
家乃以神道碑為請謂有世好不可辭乃勉述其事為<lb/>
銘俾刻焉銘曰<lb/>
維齊之支顯于前世宋建隆間厥聲相繼執法殿中君<lb/>
子之風阨于衡山淪于海邦韙哉正固乗時復起為賢<lb/>
師儒為名長史詩書相傳世業在焉維公承之鵬摶鳳<lb/>
鶱翔于郎曹儀于憲府天子曰都予惟用爾遂陟藩翰<lb/>
<pb n="KR4e0095_WYG_037-24a"/>
遂陞春卿二品之貴禮樂之英寵渥霈施有隆弗替天<lb/>
胡不然乃咈衆志繄天何時復生此才我作銘詩以寫<lb/>
我哀<lb/>
　　　副都御史林公神道碑<lb/>
天順乙夘春皇上嘉念廷臣之有勞烈者皆本於其親<lb/>
之教故克有成績命加封贈以寵之於是都察院右副<lb/>
都御史林聰得加贈其父觀為嘉議大夫都察院右副<lb/>
都御史妣倪先卒贈淑人陳進封太淑人皆錫之誥命<lb/>
<pb n="KR4e0095_WYG_037-24b"/>
聰既拜賜復自念曰先考之徳及子孫厚矣而子孫未<lb/>
有報盖方其不幸時適隣境冦亂𦵏弗克如禮故墓文<lb/>
尚未立將何以昭徳垂逺今幸䝉大恩贈官三品得樹<lb/>
碑神道於此尚可緩乎乃具書幣不逺數千里以属予<lb/>
予老病乆廢業然念舊故不可辭乃按狀序而銘之公<lb/>
姓林氏諱觀字善甫福州寜徳人髙祖起莘生五七公<lb/>
五七公生徳揚徳揚生彦昭彦昭娶鄉先生王逢吉女<lb/>
而生公父母皆聰明有賢行生子克肖最愛之洪武庚<lb/>
<pb n="KR4e0095_WYG_037-25a"/>
申詔求賢凡聰眀正直可任者悉以幣聘彦昭與焉將<lb/>
行謂王氏曰是兒不凢必亢吾宗宜善教之彦昭至京<lb/>
授真定平山丞未㡬卒家貧無依母篤意教之子亦鋭<lb/>
志於學選為邑庠弟子員其學日有造就洪武癸酉以<lb/>
詩經領鄉薦得程鄉教諭嚴條約以教諸生程鄉有守<lb/>
禦千户所其豪惡禆校常以索私債來學館辱諸生撓<lb/>
教事莫敢誰何公至則毅然與抗折之以理自是不敢<lb/>
復肆而教以成嵗已夘上便宜六事徵赴京將進用以<lb/>
<pb n="KR4e0095_WYG_037-25b"/>
母老乞歸養許之里中有田淪于海民不得耕而里甲<lb/>
代輸稅公言於縣請除之縣不能用俄有詔蠲除縣大<lb/>
慙服永樂乙酉公以例復起教諭江西之永豐尋復以<lb/>
憂去居䘮一以朱子家禮不用浮屠戊子服闋調餘姚<lb/>
教諭修大成殿飾聖賢像貌制祭器考滿赴京師命往<lb/>
徐州督捕蝗比還當得教授願仍舊復調玉山洪熈改<lb/>
元朝京師奉勅奬勵宣徳已酉以玉山秩滿左遷江山<lb/>
訓導然公惓惓教事不少懈乎初乙夘以年老致事歸<lb/>
<pb n="KR4e0095_WYG_037-26a"/>
公正直剛毅風度凝逺學問該博而文詞雄整篤契誼<lb/>
人有過必靣斥其非茍能改即已盖望之凛然而即之<lb/>
溫温其事親孝交友信其待人和以厚五邑諸生受教<lb/>
者數百人皆誠心直道相親愛不媕婀茍且以相悅故<lb/>
乆而益親學成而仕者多矣往徃皆有名無愧於公之<lb/>
弟子公生於元至正丁未五月十三日終於正統癸亥<lb/>
十二月二十二日享年七十七平生著述有學衲藁若<lb/>
干巻蔵于家𦵏其邑利峬上阪山之原以初配倪氏合<lb/>
<pb n="KR4e0095_WYG_037-26b"/>
𦵏而太淑人陳氏慈惠順祥克享盛福子孫頼之至是<lb/>
年八十六而終官為治墳祔𦵏三嶼之原公墓次二里<lb/>
許公有子五人公志公應公懋皆倪出公憼聰皆陳出<lb/>
聰今為臺副得封贈者也孫男十有八曾孫男七觀公<lb/>
之徳修於身儀於家而孚於鄉黨州閭誠足以用世勵<lb/>
俗而低佪下位未嘗有不遇之歎非所謂豈弟君子求<lb/>
福不回者歟且有賢配同徳儷美以光大其家而子孫<lb/>
能繼述是以終受榮命三品之封赫然驚人龍文鳳章<lb/>
<pb n="KR4e0095_WYG_037-27a"/>
輝映存没此天道之應也樹碑神道而併著之豈非宜<lb/>
哉惜予文之鄙不足以稱孝子令孫顯親之意也銘曰<lb/>
林氏之先實為名宗詩書相傳駿聲渢渢繇公而來益<lb/>
逺且大學校之教有謹無怠謹以自治亦以治人程鄉<lb/>
悍頑奚敢弗馴民事之乖海水之暴肫肫為仁懇懇為<lb/>
孝永豐餘姚多士樂從式克繕修各底有功政教之施<lb/>
四十餘載徳行文章羣望斯在天之報公禄位洊加三<lb/>
品之貴大振厥華懿彼淑人克配令徳同蔵於斯卜此<lb/>
<pb n="KR4e0095_WYG_037-27b"/>
𤣥宅聖恩煒煌有封若堂刻銘墓碑百世之光<lb/>
　　　刑部尚書劉公神道碑<lb/>
公劉氏諱廣衡字克平其先祥符人宋季有功甫者為<lb/>
萬安縣丞民悦之世亂子孫因家邑西之横街為仕族<lb/>
曾祖仁一祖昭年父俊英皆不仕而皆以徳誼重鄉里<lb/>
公少遭家難失怙恃而與兄廣泰皆聰敏有美才嶷然<lb/>
思樹立長從翰林宋檢討琮受易經遂取永樂甲辰進<lb/>
士詔歸卒業于家益肆力學問鄉邑為士者争師之宣<lb/>
<pb n="KR4e0095_WYG_037-28a"/>
徳戊申徵拜刑部主事即以明慎得名乙夘陞員外郎<lb/>
己未陞郎中外番有逆囚百餘不能决送詣闕下上命<lb/>
憲臣詳讞以聞衆顧望推公公一訊得其情述其本末<lb/>
數千言頃就囚頓首伏辜事遂决衆莫不讓公為能時<lb/>
朝廷以民事為憂詔選賢臣有志於養民者付之經畧<lb/>
公在選詣淛江凡諸郡水旱饑饉所當備者得便宜從<lb/>
事修河渠陂堰廣倉庾儲蓄淛之人無遺利皆頼以有<lb/>
濟甲子陞陜西按察副使先是按察司囚累數百寄寓<lb/>
<pb n="KR4e0095_WYG_037-28b"/>
都司獄中數反逸武臣被累以為怨公至悉原其輕重<lb/>
請于朝不月餘决遣殆盡衆皆以為神有事每咨决焉<lb/>
陜西地多臨邉其號令設施非憲典之重則無所顧忌<lb/>
公在邉乆吏畏其威而兵士䝉其惠常上疏乞以公鎮<lb/>
守陜厭衆望時已命陳灝任憲事乃命為方伯然上終<lb/>
以公詳練欲寬西顧憂未㡬特改公為左副都御史鎮<lb/>
其地於是修城池七十餘所嵗儲餽餉五百餘萬石市<lb/>
戰馬修戰具力所能為事所當為者無不為而上以内<lb/>
<pb n="KR4e0095_WYG_037-29a"/>
䑓繁重且欲均勞逸召公還公一以循其舊以敬慎之<lb/>
心行易直之政事不失中人不失望壬申以灾異命徃<lb/>
南京録重囚多所平反有白金文綺之賜上知公可任<lb/>
凡御史方靣小大諸臣有不職者多命公考察公亦以<lb/>
荷聖眷盡心於其職是非優劣無所隠有言于上者多<lb/>
見從甲戌閩淛人盗銀礦因據官䑓山作亂諸郡邑多<lb/>
被擾命公往督軍討之事平公辯其順逆而輕重其功<lb/>
又以山之楊梅村宜設縣治以便巡警奏之悉如公議<lb/>
<pb n="KR4e0095_WYG_037-29b"/>
賜白金文綺再命考察御史黜陟者甚衆乙亥冬山海<lb/>
永平河間臨清真定通州諸處多强盗肆刼掠至殺人<lb/>
無忌上曰畿内地乃敢爾遂以命公凡錦衣衞官御史<lb/>
令自擇督所在官軍捕之果殺人必死公往得盗必三<lb/>
五審覆無異詞乃以聞前後得三百餘人皆伏法無一<lb/>
人稱寃者而盗為歛息丙子上以遼東重地宿重兵命<lb/>
公鎮守賜鈔二千貫金織文綺四匹以行軍務繁重且<lb/>
當墮廢之餘夙夜勤瘁圖報稱遂以勞致疾軍中憂之<lb/>
<pb n="KR4e0095_WYG_037-30a"/>
上聞命醫之良者携善藥偕公之子喬馳往視公疾丁<lb/>
丑今皇帝復正大位簡賢圖治召公為刑部左侍郎詢<lb/>
知其履歴信任之八月賜金帯陞刑部尚書累被顧問<lb/>
優待有加又賜白金綵幣俾盡心修職毋避嫌明年六<lb/>
月賜尚書誥命而恩及其親於是公之祖昭年父俊英<lb/>
皆贈刑部尚書妣皆贈夫人公感上恩遇益殫厥心期<lb/>
少効萬一九月得風疾衆醫環視皆無功因上章乞歸<lb/>
田里有㫖命醫療起視事公勉就醫藥而疾勢愈加以<lb/>
<pb n="KR4e0095_WYG_037-30b"/>
十二月十五日終于官舎年六十四公承忠厚之澤守<lb/>
詩禮之訓孝友行於家仁義及於物有慱贍之才有清<lb/>
慎之操温恭樂易謙讓和平遭遇聖明敭厯中外㡬四<lb/>
十載其徳行文章功名事業卓然見於世者何可及哉<lb/>
今不幸已矣君子盖深悲之公娶康氏泰和處士康彦<lb/>
恢之女有賢行讀書能文累封至夫人子四述古述憲<lb/>
述朴述績述憲即喬鄉貢進士述績名賢邑庠生女三<lb/>
歐陽聰蕭欽訓王鴻其壻也孫男二咸黼咸黻女四公<lb/>
<pb n="KR4e0095_WYG_037-31a"/>
卒上聞之悼惜命禮部賜祭兵部給舟歸其䘮工部為<lb/>
墳塋諸子將以天順某年某月某日𦵏公于邑南楊梅<lb/>
山之原公兄弟五人長廣泰次則公又次則廣華廣恒<lb/>
廣嵩而廣嵩先卒今公復即世廣泰等重念公不可見<lb/>
心切哀之與喬奉河南按察副使歐陽廣哲所述行狀<lb/>
詣予曰吾弟之𦵏神道當有銘先生幸與交好敢以請<lb/>
予曰尚書徳業偉矣豈待予文而顯哉今君篤兄弟之<lb/>
誼而以属予予實故奚可辭乃為序次其事之大者而<lb/>
<pb n="KR4e0095_WYG_037-31b"/>
系以銘俾刻焉銘曰<lb/>
劉氏之初實家祥符遺愛在人子孫来居詩書相傳以<lb/>
昌厥後惟公承之式克毖懋既掇巍科亦躋顯融明罸<lb/>
訓戎各底乃功天佑聖明篤生此傑有猷有為有勞有<lb/>
烈遂升秋官迻自憲䑓威行恵施近悦逺懐偉茲哲人<lb/>
宜福宜夀胡不百年伊孰能究汗漫之遊公歸何時公<lb/>
徃不來悠悠我思昭徳有銘刻之貞石以揚其芬以告<lb/>
無極<lb/>
<pb n="KR4e0095_WYG_037-32a"/>
　　　贈禮部侍郎諡文介劉公神道碑<lb/>
公劉氏諱儼字宣化其先居泰和珠林再遷吉水之夏<lb/>
朗世以儒為業五世祖天聲天聲子益厚益厚子維徳<lb/>
維徳子永寜皆以經學顯名永寜生原性公其季子也<lb/>
自㓜頴敏有大志讀書過目即成誦衆皆以逺大期之<lb/>
既冠其學切於為已四書五經必探其深微考聖賢言<lb/>
行之實身體而力行之為文章必據於理不事華藻以<lb/>
眩世取名嘗中鄉舉而黜於禮部當得教官不安於小<lb/>
<pb n="KR4e0095_WYG_037-32b"/>
成竟歸積學以俟家居二十六年學無所不通郡縣諸<lb/>
生受業以成名者多以百計而公之名盛傳於江右公<lb/>
亦自歎曰吾道宜可行矣豈終不遇哉正統壬戌遂入<lb/>
奉大對上親擢進士第一授翰林修撰天下之人慕其<lb/>
名求其文者足相接於門與修五倫書成有楮幣之賜<lb/>
選入經筵其進講必堯舜之道多所啟沃上善其言賜<lb/>
之勅命而恩封其父母妻秩滿陞侍講未㡬以春坊近<lb/>
臣湏得賢特授右春坊大學士兼侍讀與修厯代君鑒<lb/>
<pb n="KR4e0095_WYG_037-33a"/>
成有白金文綺之賜上銳意養賢蕳進士十八人為庻<lb/>
吉士與修撰孫賢等進學於翰林而令公課勵之公謙<lb/>
已下賢人亦樂於自奮由是益有名而公父原性得加<lb/>
贈右春坊大學士母與妻皆宜人修寰宇通志公為副<lb/>
總裁時議續宋元鑑綱目而衆説紛紜公力欲師朱子<lb/>
然終不果志書成賜文綺以旌其勞陞太常少卿兼侍<lb/>
讀順天府鄉試詔公典文衡公集同列誓諸神以勵其<lb/>
公而權要有不遂者厚誣公以事公毅然不少屈而誣<lb/>
<pb n="KR4e0095_WYG_037-33b"/>
者終敗然公每與考試及讀巻殿廷尤極嚴謹期不辱<lb/>
君命人亦無敢干以私天順元年春得疾賜告俾休養<lb/>
于家竟不起九月十二日卒距其生某年某月某日享<lb/>
年六十四事聞上深悼惜贈嘉議大夫禮部左侍郎諡<lb/>
文介遣禮部賜祭兵部給舟歸其柩工部為治墳塋𦵏<lb/>
焉公性孝友篤於事親養生送死盡其道睦於宗族其<lb/>
恩意備至作義倉儲粟以周其乏鄉人有貸不能償者<lb/>
焚其劵而尤切於愛民茍可惠民即為之里民减而置<lb/>
<pb n="KR4e0095_WYG_037-34a"/>
長多鄉之民不加多而復増糧長皆以厲民也公皆言<lb/>
之當道减去之如舊籍立朝正大侃侃自將正直者扶<lb/>
翼之邪枉者矯正之不茍狥物為髙下朋輩有緩急赴<lb/>
之惟恐不至有被誣者為申理使不陷於戾其為人大<lb/>
節如此負其所畜欲大有為以報上恩遇人之知公者<lb/>
亦以此望公而公已矣位不滿其徳君子皆痛傷焉娶<lb/>
帶源王氏格非先生之女子三人節次敉俱讀書為士<lb/>
女一嫁錢啟眀孫男六女三節以公遺命奉柩歸某年<lb/>
<pb n="KR4e0095_WYG_037-34b"/>
某月某日𦵏其里朱家礱之原而來告予曰先人之𦵏<lb/>
朝廷寵終之禮厚矣既請前禮部侍郎錢公銘其墓而<lb/>
神道之碑未有銘先人幸嘗辱知於先生敢請文以信<lb/>
後世庶永永不朽予謂劉氏世以文學徳誼顯於時至公<lb/>
而名實赫著於上下其所自立誠可以繼前修儀後進<lb/>
而天不假年豈非吾道之不幸哉予老且病文不足以<lb/>
揚盛美然不可辭也乃述其事而系以銘俾刻諸神道<lb/>
銘曰<lb/>
<pb n="KR4e0095_WYG_037-35a"/>
劉氏之先儒以顯名徳誼文章有永其承維公繼之益<lb/>
篤自奮夙夜靡寜學乃大進聖主好賢盛治以興公當<lb/>
是時式闡其能煌煌甲科進士第一經幄綸闈遂居顯<lb/>
秩堯舜是陳當宁用怡出入九重罔敢不秪稽古考文<lb/>
天子有命公則矢心維神之聽克孝其親克友其兄人<lb/>
文於昭以隆厥慶位以時升業以乆大云胡弗延君子<lb/>
所慨朱家之礱峩峩新阡伊孰為營寵命自天我作銘<lb/>
詩刻之貞石後千百年傳示無斁<lb/>
<pb n="KR4e0095_WYG_037-35b"/>
　　　參政羅君神道碑<lb/>
天順五年某月雲南左參政羅君以風疾終于家初參<lb/>
政以皇上光復大寳自雲南奉表朝賀來京師事畢而<lb/>
歸因便過家得風疾手足不能舉留治四年無寸效竟<lb/>
以是疾終于正寢子翀等卜是年十一月六日𦵏髙行<lb/>
鄉山𣲖月嶺之原而以前國子學録梁先生所為狀來<lb/>
請曰先考不幸棄諸孤今墓石宜有文以昭徳垂逺公<lb/>
幸世交願勿辭予念舊而諾之羅氏先居泰和仁善鄉<lb/>
<pb n="KR4e0095_WYG_037-36a"/>
之㘭頭里君之曾祖均瑞㓜孤隨母適城西劉氏因冒<lb/>
其姓均瑞生仁夀仁夀七子孟昭甫其四也嘅冒姓非<lb/>
是請於朝復姓羅孟昭娶胡氏生二子長曰<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>字崇弁<lb/>
為國子生未仕而卒次即君諱諆字崇本馬愉榜進士<lb/>
觀政刑部任主事丁父憂服闋仍為主事甲子尚書魏<lb/>
公薦之陞刑部貟外郎又陞郎中己巳北邊有警車駕<lb/>
親征擇廷臣之有才畧者以印從君在行克効勞績及<lb/>
歸用俞尚書薦陞廣東左參政預考景泰辛未禮部㑹<lb/>
<pb n="KR4e0095_WYG_037-36b"/>
試士復奉勅提督廣東糧儲明年以母憂去服闋改雲<lb/>
南至是終羅氏世以詩書顯聞孟昭甫嘗作北齋延鄉<lb/>
之名儒蕭尚仁父子及龍仲雨為之師以教君兄弟又<lb/>
遣崇弁受易於廬陵謝子方又特請廣西僉憲陳公延<lb/>
於塾以詩授君君文學逈出儕輩上江西鄉試取其文<lb/>
為詩之冠而旁郡比邑頼君有成者衆矣及取進士官<lb/>
刑部人疑君理刑非所長及見君明决無凝滯卿佐亦<lb/>
以為難能凡以事蒞刑部者皆以遇君為幸無不悦服<lb/>
<pb n="KR4e0095_WYG_037-37a"/>
及移廣東理糧儲當蠻㓂出没且嵗旱荒民艱食君殫<lb/>
心督運勸富人出粟賑給人賴以濟君孝友睦姻族内<lb/>
外属至多處之無違禮者平生性剛而仁惠而好施且<lb/>
酷愛書所積至萬餘巻以勤學誨人為務有求假者未<lb/>
嘗吝亦未嘗以病為辭君之父母以君貴皆褒贈至五<lb/>
品妻蕭氏亦封宜人可謂榮也已人咸謂其父善教子<lb/>
之應也今公又以其所作舉子業遺子孫其意不亦逺<lb/>
哉君之𦵏有日使來速文刻諸石予老且病安足以副<lb/>
<pb n="KR4e0095_WYG_037-37b"/>
孝子令孫顯親之心然不可緩也勉為之銘俾刻焉銘<lb/>
曰<lb/>
仁善之鄉㘭頭之里羅居其中實克世繼城西之遷瓜<lb/>
瓞綿綿子孫衆多天式相焉纉承自君其業益大詩書<lb/>
相傳有謹無怠遂陟鄉闈遂進南宫帝制煒煌臣獻其<lb/>
忠天寵下臨列之庶位峻擢藩垣益勤乃事國有大慶<lb/>
奉表實宜萬里雲南奚敢或稽川塗邈然風氣尤異心<lb/>
之所期胡此止戾寒暑屢變嵗月如馳其人則亡其誰<lb/>
<pb n="KR4e0095_WYG_037-38a"/>
不思青山峩峩公安於此刻我銘詩垂耀無已<lb/>
　　　侍郎龍君神道碑<lb/>
龍氏之先金陵人唐景福中有官於吉曰淵者始家永<lb/>
新之烟岡再遷泰和以科第顯聞宋淳祐中有兄弟三<lb/>
人取進士登為廉州推官騰為南安知録際教授臨江<lb/>
聲望亦大顯四世曰震翁事親孝六月有梅花之祥理<lb/>
宗署其門曰孝梅龍氏至元猶歌詠不輟君之髙祖以<lb/>
傳曾祖明逺祖仁安皆不仕然業儒不廢至君之考叔<lb/>
<pb n="KR4e0095_WYG_037-38b"/>
粲遂舉進士為禮部主事曄然有名于時君其仲子也<lb/>
諱文字士郁自㓜警敏好學不妄言笑早失所恃哀念<lb/>
不衰從王來旬學禮能造其深微而主静以成徳學益<lb/>
進舉于鄉凡兩試禮部皆得教官不就宣宗皇帝亦慮<lb/>
副榜有遺才命翰林嚴考試得二十四人君居首賜冠<lb/>
帶給教官祿令進學國子監仍三月一試以勵其成正<lb/>
統丙辰君登進士第明年授中書舎人而君之尊府在<lb/>
禮部父子同朝清譽藹蔚九載考績陞吏部騐封員外<lb/>
<pb n="KR4e0095_WYG_037-39a"/>
郎以外艱歸居䘮盡禮哀慕之情三載如一日足跡未<lb/>
嘗至公門鄉黨之間酒食伎樂之燕不與服闋朝京師<lb/>
仍授前職錫誥命進階奉直大夫追贈其考如之母與<lb/>
妻亦皆贈宜人又六年陞文選郎中初文選有缺求可<lb/>
當是任者衆謂求賢審官治忽所系也雖卿佐主之然<lb/>
精鑒慱采以副其長之求者郎中也察其素履龍員外<lb/>
可任於是以其名上而君遂為文選郎中與其僚属夙<lb/>
夜盡心萃天下之才甄别其淑慝而進退之是非可否<lb/>
<pb n="KR4e0095_WYG_037-39b"/>
必合公論而當人心一時皆以君為賢皇上光復寳位<lb/>
大正庶官以新天下之治位不稱其才者則進之遂進<lb/>
君南京工部右侍郎君在位於事之當為者必殫厥心<lb/>
然其所<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>有精粗緩急異宿昔者而勞勩加焉因以致<lb/>
疾醫弗效天順三年五月二十五日終于正寢距其生<lb/>
永樂戊子二月十五日享年五十二公卿大夫縉紳君<lb/>
子莫不哀惜焉配湯氏有賢行里中名家累封至宜人<lb/>
子男三人長曰俊次傚又次儔皆習舉子業孫男三<lb/>
<pb n="KR4e0095_WYG_037-40a"/>
君孝友忠信寛厚簡易而謹於義利一毫非分不茍取<lb/>
事繼母太宜人能得其懽心敬兄士熈尤篤田廬貲産<lb/>
皆聽其處分諸父兄弟應薦受任在京師敬禮之不倦<lb/>
其有志科舉者則親授之經父同産弟惟一叔家居恭<lb/>
愛之如父常喻諸子厚以甘腝奉之其於宗族鄉黨亦<lb/>
莫不然蘇州訓導里人湯一元卒於京君既捐金歸其<lb/>
櫬而湯氏子乃以田酬直君曰此非吾待親黨意也命<lb/>
子俊亟還之同年王鑑為翰林庶吉士卒家貧子㓜君<lb/>
<pb n="KR4e0095_WYG_037-40b"/>
為具殯殮日徃哭之至櫬歸乃已後過其鄉見其子女<lb/>
遺之衣服而以其子珙補邑庠生奬勵之其存心之厚<lb/>
類如此且勤於學問手不釋巻為文温厚和平詩尤清<lb/>
婉有思致居官三十年休休自得外物不足動其心清<lb/>
澹㢘慎無愧古君子卒之日家無餘貲惟書畫數篋而<lb/>
已予濫官同朝而居吏部者十五年得君在郎署為賢<lb/>
輔心切賴之及老而歸君亦往佐工部大夫君子知君<lb/>
之深者謂君福禄當未艾不意其遽終則人之哀悼有<lb/>
<pb n="KR4e0095_WYG_037-41a"/>
已哉事聞上亦惜之詔禮部賜祭兵部給舟歸其䘮工<lb/>
部為治墳塋將以某年某月某日𦵏某山之原予與龍<lb/>
氏世交好今俊則孫壻也詣予拜且泣曰先考之𦵏宜<lb/>
有銘勒諸神道以傳信後世而銘之莫宜公者願矜而<lb/>
與之予念親好豈可辤銘曰<lb/>
龍氏之先實以儒名科第入官遹駿有聲傳至于今其<lb/>
聞益大儀曹天官盛美世載典選司封各奮乃庸小大<lb/>
之才必盡其公遭遇聖明乃荷峻陟惟少司空式稱其<lb/>
<pb n="KR4e0095_WYG_037-41b"/>
職天不愸遺孰竟厥功青山鬱盤閟此幽宫神道有銘<lb/>
刻之貞石後千百年垂示無極<lb/>
　　　參政孫公神道碑<lb/>
公姓孫氏字子良其先大梁人從宋南渡家杭州公曾<lb/>
祖仲斌生子華華移家海寜生<hi>缺</hi>則公之祖父也皆以<lb/>
公貴贈山東右參政公早以才俊得名選為邑庠生學<lb/>
成升太學時祭酒徐旭嚴造士累試公第一遂取永樂<lb/>
初科進士為翰林庶吉士與修永樂大典一時館閣皆<lb/>
<pb n="KR4e0095_WYG_037-42a"/>
名儒而公號能事書成詔擇能者四人拜郎中公在武<lb/>
選太宗皇帝北巡狩以兵部尚書方賔從擇廷臣堪任<lb/>
留守者命公攝大司馬事兵政繁劇皆委之於公公應<lb/>
答如響仁宗在東宫監國見公眀敏敬慎可属事寵遇<lb/>
異常人事有當奏者皆命公徃奏無不稱㫖仁宗嘉之<lb/>
嘗問少師夏原吉原吉稱之無異詞然公務盡臣職侃<lb/>
侃自將請托不行由是人多忌之同僚有不協者其間<lb/>
搆尤深公不顧曰吾知有命而已乆之左右復以危言<lb/>
<pb n="KR4e0095_WYG_037-42b"/>
譛公遂坐謫交阯古螺城八年螺城人素不樂學公憫<lb/>
其可教夙夜導之使學不以已之榮辱嬰心學者化之<lb/>
多有成者東萊黄公福毘陵陳公洽鎮交阯雅知之洪<lb/>
熈改元力薦其識逹大體有守有為乞令任交阯藩憲<lb/>
事庶得敷聖化以安邉民詔許之召拜交阯參議未幾<lb/>
夷人復叛交阯陷沒不果赴公歸俟後命有司言河南<lb/>
逋租數百萬積乆未輸詔舉廉能者任之有司謂莫如<lb/>
公公曰賦之逋者民貧故也貧則散亡雖刑罰無所施<lb/>
<pb n="KR4e0095_WYG_037-43a"/>
今往忍復以刑廹之邪令有司寬其刑緩其期誘其人<lb/>
之親厚富實者從容勸諭相假貸以輸民心可以義動<lb/>
也皆樂從逋負悉完流亡皆復上嘉其才改山東參議<lb/>
山東南北要道河洪閘埧漕運賴焉前平江伯陳公理<lb/>
之其法備矣人受其惠乆而漸廢至是公下令悉循舊<lb/>
法惟務便民不顧小利行之以誠而加以無倦於是河<lb/>
上之鋪舎林木井泉可以供民用遂民志者所在皆具<lb/>
人之有事於河者皆懽樂而忘其家先是舊閘多頺壊<lb/>
<pb n="KR4e0095_WYG_037-43b"/>
欲修治而乏財公請於朝凡罹罪者得以材木為贖發<lb/>
官帑以易鐡石重建南陽等十二閘而民不被擾金龍<lb/>
口積水每嵗夏必泛溢為民患公每豫為之備築堰以<lb/>
禦之而民獲安東昌大名嘗嵗饑民相聚為盗有司欲<lb/>
以兵治之公曰彼饑欲得食耳急之恐生變請徃招之<lb/>
公使人語之曰吾知爾饑欲食無他腸衆即首伏令有<lb/>
司發粟賑之罪其為首者數人招復逃亡者數千家而<lb/>
止嘗奉㫖慮囚必平心易氣以臨之使得盡情雖數徃<lb/>
<pb n="KR4e0095_WYG_037-44a"/>
復不厭故凡經公所慮者無寃人正統中蝗入兖州東<lb/>
昌部符下命公撲㓕公曰吾豈敢怠顧人力不足勝之<lb/>
乃沐浴齋戒禱于天是夜大雨達旦蝗則盡死人謂公<lb/>
誠感所致公曰此天所以哀人窮也吾何力之有時公<lb/>
已七十即上章乞致仕都督武興與公同理漕事及巡<lb/>
按都御史賈諒暨軍民之受役河上者皆惜公去乞留<lb/>
之陞山東參政事仍舊然公去志益堅左右以為言公<lb/>
曰吾老且病不去將以廢事得罪奚暇用子言復上章<lb/>
<pb n="KR4e0095_WYG_037-44b"/>
求去不已乃許之公存心忠厚臨事必酌大體惟以理<lb/>
為主雖所行冺若無迹然人受其賜知公者尤惜公之<lb/>
用不極然功業如此亦足以垂美於後世公少喜學逹<lb/>
詩書禮樂之㫖性命道徳之奥其所著述出入唐宋諸<lb/>
大家有螺城集若干巻公娶某氏子某公致事而歸凡<lb/>
幾年卒享年<hi>闕</hi>十某年某月某日𦵏某山之原至是子<lb/>
某以才徳進為丞予泰和謂公墓碑未立無以昭徳垂<lb/>
逺請予文刻之石予與公同年進士相知為深奚可辭<lb/>
<pb n="KR4e0095_WYG_037-45a"/>
乃為序而銘之銘曰<lb/>
偉茲孫公力學峻升奮迹賢科揚譽士林玉堂天開時<lb/>
雨物化進攝六卿曰大司馬帝車北巡公適有為進退<lb/>
遷除謀行計施隂陽屈伸或泰或否公亦何心安命而<lb/>
已民有逋租公以惠寛公徃治河河順民懽自初筮仕<lb/>
以至于老一徳一心以終夀考天亦佑公子孫之多昭<lb/>
徳有銘百世不磨<lb/>
　　　刑部右侍郎薛公墓碑<lb/>
<pb n="KR4e0095_WYG_037-45b"/>
正統十年八月上以刑部右侍郎薛希璉寛厚詳慎克<lb/>
修厥職而推夲於祖考之賢命以其官褒贈之於是祖<lb/>
福字伯福贈通議大夫刑部右侍郎考道銘字宗永由<lb/>
貴州道監察御史加贈亦如之祖考妣皆贈淑人希璉<lb/>
既録黄燎告于墓下一時士大夫莫不誦其先徳之懿<lb/>
以為宜受此榮也而希璉益思論著其美奉揚天子之<lb/>
寵命以表見於後世至是謁予告曰惟吾祖考實有令<lb/>
徳而未仕二妣皆孝敬勤儉故克興其家今以䝉恩備<lb/>
<pb n="KR4e0095_WYG_037-46a"/>
任使也褒贈皆三品幸莫大矣惟先祖以洪武壬戌六<lb/>
月十五日卒年七十七葬于邑之武康鄉武山之原以<lb/>
祖妣麻氏祔先考卒於永樂庚子五月十四日年五十<lb/>
六後八年先妣方氏亦卒合葬先祖妣墓次按令秩三<lb/>
品者得樹碑墓道而未有文敢請於先生予與希璉厚<lb/>
何可辭薛氏先世居建寜宋季有孟年者為浙之瑞安<lb/>
尹終于官子孫因家焉瑞安生延元末冦起海上乃徙<lb/>
居括之東門生三子伯福公其季也命為族父仲逹後<lb/>
<pb n="KR4e0095_WYG_037-46b"/>
讀書攻文不求仕進而以孝弟和厚聞鄉邑冠婚䘮祭<lb/>
悉遵古禮與人言必忠信而行未嘗異其言見人有貧<lb/>
匱者則周之無吝色衆皆稱為善人長者二子長宗寜<lb/>
而宗永公其仲也天性頴異於書無不觀開巻即了其<lb/>
大義而尤精鍾王書法孝養二親生則致其樂死則致<lb/>
其哀始終不違於禮善事其兄惇睦無間言視其休戚<lb/>
不異於巳兄嘗坐事勢危急奮欲以身代傾貲營救乃<lb/>
得免無毛氂顧計心女弟及笄厚為奩具嫁之不以煩<lb/>
<pb n="KR4e0095_WYG_037-47a"/>
父母嘗長里中徭賦時其徵歛而均其勞役不肯妄取<lb/>
一錢人有訟不平者是是非非務盡道理不茍為異同<lb/>
饑寒者衣食之危難者拯救之死不能𦵏則與之棺𦵏<lb/>
焉其於宗戚尤有恩義性不嗜酒然親戚過從必傾倒<lb/>
盡歡而後罷年五十即以家事付諸子而命之曰治家<lb/>
者理田園為學者成功名無忝祖宗則吾志得矣五子<lb/>
長希表早卒次希進次希逺次希璉取進士由監察御<lb/>
史陞今官有譽於時次希通孫男十五人曾孫男四人<lb/>
<pb n="KR4e0095_WYG_037-47b"/>
孟子曰古之人修其天爵而人爵從之盖天爵者人爵<lb/>
之夲也天爵既修則人爵自至二公之徳修於身豈有<lb/>
意於人爵哉而天之報之不爽毫髪故錫以賢子孫俾<lb/>
有爵位於朝而褒贈及焉使人知為善者雖不生享其<lb/>
榮而必光顯於後足以見天之佑善不誣也是碑之作<lb/>
豈獨以著公之美於無窮而凡為善者視之其亦可以<lb/>
無怠矣詩曰<lb/>
薛始夏封實蕃其裔閩浙再遷宋元之季有偉二公令<lb/>
<pb n="KR4e0095_WYG_037-48a"/>
徳在躬以儀其家暨於鄉邦子孫克賢祖考之慶錫此<lb/>
褒寵天子眀聖錦誥煌煌龍翔鳳鶱於粲其文賁於九<lb/>
原三品之階六卿之貳以為公榮父子世繼為善有報<lb/>
天道則然天茍不違奚後奚先斵石道周負以龜趾刻<lb/>
此銘詩垂示無已<lb/>
　　　贈參政陳公墓碑<lb/>
宣徳五年十二月貴州右布政陳君俊名以考績在北<lb/>
京間過予拜而言曰先人之不幸乆矣既𦵏於邑之陳<lb/>
<pb n="KR4e0095_WYG_037-48b"/>
巷橋東山之原思有以昭徳垂後然稽緩至於今其敢<lb/>
曰有待哉茲幸䝉國恩贈官三品而俊名亦老矣於今<lb/>
弗圖使潜徳懿行乆而或冺則不孝莫大焉惟墓前有<lb/>
石可以鑱刻而示之逺敢請文於先生予不獲辭公諱<lb/>
茂字叔英世居嘉興海鹽之趙莊盖宋丞相堯叟之裔<lb/>
譜亡不知其所以徙曾祖<hi>闕</hi>祖萬皆不仕而家富饒四<lb/>
方之人客海鹽者多依之父皋甫克紹先業而樂從賢<lb/>
士大夫遊鄉稱善人母殷氏生公秀偉不凡延名師教<lb/>
<pb n="KR4e0095_WYG_037-49a"/>
之讀書通大義而循循雅飭皋甫與浙江儒學提舉楊<lb/>
廉夫交莫逆㢘夫見公大竒之嘉興陸庭芝富而好禮<lb/>
亦與㢘夫遊嘗託㢘夫為擇壻謂莫如陳皋甫子叔英<lb/>
庭芝乃館公於貳室見公恭謹有禮法益愛之委以家<lb/>
事公寬厚樂易其言行必審理度義未嘗忤於物嵗甲<lb/>
午大饑鄉邑流殍者甚衆公悉發粟賑之頼以全活平<lb/>
居假貸以濟人之急尤多人有患難公極力救解未嘗<lb/>
有徳色人或負公衆為公不平公曰寜人負我卒不校<lb/>
<pb n="KR4e0095_WYG_037-49b"/>
其所為類如此故鄉人稱為有徳長者配陸氏有賢行<lb/>
凡公之所欲為皆克成其志公卒獨延名儒以教俊名<lb/>
而訓勵於内尤篤故俊名克自樹立洪武中以才舉厯<lb/>
官至貴州右參政㑹朝廷加恩任職之臣而推本於親<lb/>
於是以俊名所居官贈公而贈陸氏為淑人公以洪武<lb/>
壬子六月初八日卒年四十八淑人年六十一卒於洪<lb/>
武己巳某月某日而祔於公之墓嗚呼若公者可謂篤<lb/>
於為善者矣夫善積於躬雖不聞逹於當時然必光顯<lb/>
<pb n="KR4e0095_WYG_037-50a"/>
於後故公沒五十年而有子克昌大其門顯揚於父母<lb/>
天道然也惟自古觀人於顯則易徵而隠則難見公隠<lb/>
者也然於今觀之可以知其徳矣俊名今為右布政秩<lb/>
二品其所以顯親者盖未艾然則公之徳不尤可徵矣<lb/>
乎故表而著之而系以銘銘曰<lb/>
陳本媯姓始於有虞暨封於陳受氏之初維蜀堯叟顯<lb/>
於宋世海鹽趙荘綿綿其裔公生克賢善以植身篤其<lb/>
恵慈以安賤貧天降㓙年民乃離析倒廪傾囷惟義是<lb/>
<pb n="KR4e0095_WYG_037-50b"/>
亟謂當百年而不其延何愧於人何辜於天有子令才<lb/>
藩輔是寄三品之封荷聖天子命書煌煌為龍為光夫<lb/>
豈偶然帝徳是將為善必報亶天之道區區鄙夫胡責<lb/>
近效陳橋之東有鬱者墳昭徳垂休視此刻文<lb/>
　　　副使劉公墓碑<lb/>
君劉氏諱鉉字鼎貫世居吉水之文昌鄉夏朗里以儒<lb/>
名家宋咸淳進士桂陽軍教授曰天聲者其五世祖也<lb/>
髙祖益厚曾祖維徳祖永寜考率性皆不仕而皆以學<lb/>
<pb n="KR4e0095_WYG_037-51a"/>
行為郷里所敬率性尤剛果愛人人徳之君生而秀頴<lb/>
喜讀書士君子所稱道稍長為文多出新意同輩俱讓<lb/>
其美而君志益勵弱冠喪父家事亦滋出應門幹蠱皆<lb/>
身任之不以累諸弟而書亦未嘗去手永樂乙未取進<lb/>
士授河南道監察御史獄無滯囚有白金文綺之賜仁<lb/>
宗即位得封贈考妣及妻而君又奉命詢察畿内官吏<lb/>
其存心公而恕凡被君罷黜者未嘗有異言宣徳元年<lb/>
又出按湖廣時湖廣旱民艱食君即奏曰湖廣調軍征<lb/>
<pb n="KR4e0095_WYG_037-51b"/>
交阯當餽運工部又令採杉松大材七萬株地皆險逺<lb/>
恐民不堪命上命悉罷之工部請罷其半上曰民力不<lb/>
堪凡未採者悉止之可但半邪役者皆感上徳呼萬嵗<lb/>
明年御史滿九年以績最陞四川按察副使歸拜母太<lb/>
孺人曰今叨祿四品可以奉朝夕願大人一徃太孺人<lb/>
憚逺不欲行即遣子頎留養而戒以怙勢茍取異日有<lb/>
累不汝釋也寮属有昏墨者必靣斥之人憚其嚴莫敢<lb/>
犯丁太孺人憂服除改貴州又改四川滿九年蜀人猶<lb/>
<pb n="KR4e0095_WYG_037-52a"/>
不忘恵其得於人如此而君以年老倦勤浩然有歸志<lb/>
或勸止之則嘆曰吾一介寒士清儉自守幸三十餘年<lb/>
無缺失今位至四品可以見祖考於地下矣吾何慊乎<lb/>
茍媚於世不能自盡其道人亦何取於我哉眀年又乞<lb/>
歸上察其實許焉於是作歸駟橋頥老堂以眀志痛父<lb/>
早喪不及養而事母極孝敬季弟鼎重亡有遺子女撫<lb/>
育婚嫁如已出治先人之田廬而理其墳墓作祠堂以<lb/>
奉先宗族親戚有貧乏如張興王武者資給之使能立<lb/>
<pb n="KR4e0095_WYG_037-52b"/>
郷人减耗而賦役尚存則言於縣議寛减以紓民困若<lb/>
此類尤多君歸老老年得優遊而樂者<hi>缺</hi>年而以天順<lb/>
四年四月四日卒距其生洪武某年某月某日年七十<lb/>
八配帯源王氏南雄教授定夫之女封孺人二子長頎<lb/>
為士次順早卒女一嫁解瑛頎卜以某年某月某日葬<lb/>
君於同鄉藥陂塘頭坑而以墓碑為請予老病不能文<lb/>
然與君交乆辭不獲乃序而銘之銘曰<lb/>
惟劉故家詩禮之華其源自天其委則遐惟君承之表<lb/>
<pb n="KR4e0095_WYG_037-53a"/>
表俞偉為名進士為賢御史出入中外憲紀是司植善<lb/>
糾邪舉無不宜君乃引年七十致事詔歸田里臣敢忘<lb/>
賜頥老之堂歸駟之橋親知來同於焉消揺惟君平生<lb/>
克享其樂進退從容惟天是若今其已矣嵗月徂遷藥<lb/>
陂之原啟此新阡我作銘詩刻諸貞石子孫保之垂耀<lb/>
無極<lb/>
　　　贈工部右侍郎周公神道碑<lb/>
宣宗皇帝嗣大厯服既垂拱於北京以施澤天下重念<lb/>
<pb n="KR4e0095_WYG_037-53b"/>
南京畿内諸郡乃國家肇造之地鴻業之所由興詔擇<lb/>
大臣撫其民得越府長史周君忱以為行在工部右侍<lb/>
郎俾銜命往焉君夙夜盡心以除弊興利安養有法賦<lb/>
歛無擾踰三年績大著上聞而嘉之圖所以寵之者命<lb/>
褒贈其先世盖曰為臣之賢如此皆其祖考徳善所致<lb/>
也於是吾之祖遺安公得贈嘉議大夫工部右侍郎妣<lb/>
李氏黄氏皆贈淑人正綂三年君來朝則告直曰先祖<lb/>
荷國寵靈追爵第三品於法刻碑神道以昭懿徳侈大<lb/>
<pb n="KR4e0095_WYG_037-54a"/>
賜敢以文累子直與君素厚不得辤周氏先居豫章之<lb/>
武寜世有閥閲再遷始家吉水之月岡髙祖天驥元吉<lb/>
安路總管改饒州卒贈江西行省參知政事追封豫章<lb/>
郡公曾祖志道横州路治中祖圭忠州判官考諱鑑南<lb/>
康路知事公諱潤字仲徳自㓜警悟好學弱冠侍知事<lb/>
君在南康已有能詩名番昜周伯温大竒之元末盗起<lb/>
嵗饑廬陵尤甚公母譚夫人發金賑濟而無所於糴公<lb/>
成其志間闗走永新得米煮粥以食饑人多所全活死<lb/>
<pb n="KR4e0095_WYG_037-54b"/>
者為叢塚𦵏焉時知事君已棄官歸病不能行一旦冦<lb/>
猝至公以營毉藥出外知事君令家人各携貲以竄公<lb/>
還遇之曰冦來無所得則禍及吾親取一囊金歸置案<lb/>
上具酒饌以俟㓂至感公孝行飲食畢置金謝而去初<lb/>
豫章公有腴田嵗收米萬三千石以助常平入國朝來<lb/>
田無所属有司以歸公公曰吾祖以義賑鄉里今吾乃<lb/>
自有之不義讓弗受有司將沒入而重其賦耕者慮為<lb/>
已患致懇於公請受而鬻之公乃受㑹諸耕者於郡城<lb/>
<pb n="KR4e0095_WYG_037-55a"/>
𤣥妙觀曰爾輩貧世食此土今皆以資汝悉書劵與之<lb/>
不用直衆皆徳公凡好自厚者皆笑之公不顧也其奉<lb/>
先盡孝事寡姊盡禮嫁内外属之孤女六人鄉人有兄<lb/>
弟争財興訟不決者公諭以義皆化之人有私用其所<lb/>
寄榖者以母所制棺酬公公好言謝郤置不取其持身<lb/>
治家一本於正道内外秩然慮世俗於喪𦵏之禮或未<lb/>
盡而他有所惑也作慎終要錄𦵏書演義皆取先賢之<lb/>
遺言以輔教警世晚年益遺棄諸務放意田里慕龐徳<lb/>
<pb n="KR4e0095_WYG_037-55b"/>
公為人名所居堂曰遺安鄉邑稱為遺安先生洪武壬<lb/>
午五月二十三日卒年七十九與淑人李氏合𦵏於烏<lb/>
石坑之原子一人曰森黄氏出也今亦贈嘉議大夫工<lb/>
部右侍郎女二孫男四長即忱曾孫男九於乎自豫章<lb/>
公治吉安以來百六七十年郡邑故家盛衰榮辱之可<lb/>
感者何限而周氏簮紱之傳至於公自公至於今而益<lb/>
大則公之徳之盛足以承前而裕後可知矣公盖仁義<lb/>
忠信人也仁義忠信天爵也天爵既修而人爵自至故<lb/>
<pb n="KR4e0095_WYG_037-56a"/>
公雖不獲於當時而卒享於今日古所謂天道祐善非<lb/>
邪國家制封贈之典非徒以旌徳亦以勸忠與孝也公<lb/>
徳備於身而慶及其孫以至於顯榮則凡世之為父兄<lb/>
子弟者能不興起而競勸乎則公之徳將不獨昌其後<lb/>
而已也故為序次而系以銘銘曰<lb/>
於穆宣宗<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>是南邦乃擇良臣俾奮于庸良臣維何有<lb/>
周之𦙍恵綏撫摩民用大振帝曰休茲祖考之遺何以<lb/>
寵之好爵是宜錦誥煌煌闡帝之制鳳彩龍章天迴日<lb/>
<pb n="KR4e0095_WYG_037-56b"/>
麗維公之恭令徳在躬生不及榮乃卒其逢公徳之備<lb/>
忠信仁義既行於家人亦懐恵餘慶綿綿爰及其孫有<lb/>
降自天荷此寵恩乗雲馭風公去莫止昭囬之光公亦<lb/>
樂只松楸在原雨露既濡鬱鬱蒼蒼繄徳之符刻文垂<lb/>
休神道有石彌百千年過者必式<lb/>
　　　禮部右侍郎諡文肅錢公神道碑<lb/>
公諱榦字習禮吳越武肅王鏐之後初吳越歸宋子孫<lb/>
皆顯仕其為吉州防禦使曰惟濟子昕遂家廬陵三傳<lb/>
<pb n="KR4e0095_WYG_037-57a"/>
至貴和徙吉水諸源為望族曾祖以吉祖立志父好徳<lb/>
母赤岸陳氏皆以徳義重鄉里公生而喜學父母兄弟<lb/>
皆鍾愛凡所師友者見其文敏而思深且多出腹槀莫<lb/>
不竒其才從學南昌訓導顔子明而卒業於翰林修撰<lb/>
張伯頴永樂六年江西鄉試第一明年㑹試中第十時<lb/>
車駕幸北京廷試不果由是從容京師間縱觀聖朝政<lb/>
化之美聲明文物之盛四方萬國謳歌朝覲之㑹同而<lb/>
才益進九年廷試取進士入翰林為庻吉士尋陞檢討<lb/>
<pb n="KR4e0095_WYG_037-57b"/>
叅史職甲辰㑹試命公為同考八月仁宗皇帝即位一<lb/>
新庶政陞翰林侍讀與知制誥洪熙元年賜勅褒贈父<lb/>
母及封其妻勅同修太宗皇帝實錄仁宗皇帝升遐宣<lb/>
宗皇帝正大位勅修仁宗實錄公亦與焉時有詔許焚<lb/>
黄公承命以往丙午促召還京偕太子少保金㓜孜等<lb/>
入見命完修實錄二年春闈則命公為同考官三年戊<lb/>
申元夕賜文武近臣觀燈萬嵗山賜宴公及文臣賦詩<lb/>
以進賜之鈔四年八月應天府鄉試奏請考官命公為<lb/>
<pb n="KR4e0095_WYG_037-58a"/>
之十二月朔是日霜寒甚上命光禄賜在廷文臣羊酒<lb/>
以禦寒曰皇祖考在位每旦常有賜今朕多事忘之汝<lb/>
勿忘五年兩朝實錄成賜金織襲衣銀幣考禮部㑹試<lb/>
陞翰林侍讀學士䝉給誥命贈父以已官母與妻皆贈<lb/>
宜人痛寵命之不生及也哭之過哀七年駕過史館有<lb/>
作併賦招隠之歌以示近臣盖是時天氣清明聖心悦<lb/>
豫懐賢覧古悠然天趣之髙發見於吟詠於此盖可見<lb/>
也八月考北京鄉試十年乙夘春宣宗皇帝晏駕今皇<lb/>
<pb n="KR4e0095_WYG_037-58b"/>
帝即位二月上宣宗尊號賜白金秋九月詔脩宣宗實<lb/>
錄十二月賜文綺丙辰正月改元正統大臣建議開經<lb/>
筵詔可其奏公與為講官三月上臨軒筞士公讀巻勞<lb/>
以羊酒賜宴於禮部戊午四月進宣宗實錄上御奉天<lb/>
門慰勞甚至賜白金文綺織金衣襲陞翰林學士賜宴<lb/>
於禮部八月應天府鄉試命公為考試官四年充廷試<lb/>
讀巻官六年考北京鄉試七年壬戌為行婚禮賜紗衣<lb/>
紗㡌金相香帯等物九年甲子三月大新國學成上祗<lb/>
<pb n="KR4e0095_WYG_037-59a"/>
謁先聖躬行釋奠禮幸彛倫堂命祭酒司業以書易進<lb/>
講從臣坐聽公與其列七月公上章乞致仕弗允且降<lb/>
勅諭天下憲臣及縣令有難其任察舉以聞公舉所知<lb/>
而人以為當十年乙丑禮部春試上復命為考官三月<lb/>
進五倫書䝉賞賚冬十月欽陞禮部右侍郎公以老病<lb/>
懇辭弗獲諭使就職朝廷稽古右文事多由禮部公夙<lb/>
夜祗慄惟恐有弗稱上又命兼署吏部公益謹畏不自<lb/>
寜求去益切詔許之公卿大夫餞送出都門皆有詩公<lb/>
<pb n="KR4e0095_WYG_037-59b"/>
獨取歸去來辭長歌以自快人莫不以為榮而喜聖徳<lb/>
之厚也公孝友忠信篤於倫誼厚生送死君子稱之至<lb/>
姻戚故舊亦無悖於理者在位三十餘年以文章議論<lb/>
為士類所敬樂於教人學者亦樂從之遊典文衡者八<lb/>
讀巻者二佳時暇日擇勝往遊長篇短章發於歌咏以<lb/>
揚太平之盛美及老而歸頥老之堂子孫侍教者十五<lb/>
年凡所著述論思聮為大巻有應制集詞垣槀詞垣續<lb/>
槀歸田槀蔵於家後世傳焉天順四年九月嬰疾五年<lb/>
<pb n="KR4e0095_WYG_037-60a"/>
四月益甚五月二十二日終於正寢春秋八十有九訃<lb/>
聞上為之嗟悼命禮部賜祭工部為治祠墳諡曰文肅<lb/>
配王氏繼娶曾氏皆有賢行子二長鸞停先卒次鳳躍<lb/>
習舉子業女一人孫男<hi>闕</hi>曾孫男<hi>闕</hi>初公之歸即欲為<lb/>
安樂窩得地於其里洲背山而營焉至是鳳躍以其親<lb/>
戚髙僉憲所述行狀請於予曰先考文行公知之且交<lb/>
最乆神道之碑非公孰宜為予老且病不得辭乃勉副<lb/>
其意詩曰<lb/>
<pb n="KR4e0095_WYG_037-60b"/>
洲背之山有崔者墳是誰所營武肅令孫惟此令孫克<lb/>
勤帝載由唐而興日廣且大歸於有宋以徳以仁衣冠<lb/>
相傳有土有民天胙忠孝賢者相繼維時能來繄公是<lb/>
視公之遊此旌斾于于山靈來瞻風巻雲舒植木有本<lb/>
釃水有源公之本源人其式㫋公每來歸子孫翼翼誦<lb/>
詩讀書有永無斁惟公世家海内所聞政事文章亦煥<lb/>
其羣我與為友式篤於義九十而終尚利後嗣公官三<lb/>
品神道有碑我作銘詩百世之詒<lb/>
<pb n="KR4e0095_WYG_037-61a"/>
　　　紫霄觀碑<lb/>
紫霄觀在贑雩都紫陽山崇文廣道純徳元陽趙真人<lb/>
之仙蛻在焉真人宋燕王徳昭之後世家浚儀大父仕<lb/>
元為安成令因家安成真人生有異質博通諸經欲取<lb/>
進士未果行而神人警之以夢遂絶意榮進請於父願<lb/>
入道往從郡之有道者曾塵外學得清微靈寶諸階雷<lb/>
奥補其遺闕發其㫖趣清微乆不行至是大顯復深慕<lb/>
神仙出世之說徧禮諸師從張廣濟得長春丘真人北<lb/>
<pb n="KR4e0095_WYG_037-61b"/>
𣲖之傳又師南昌李𤣥一得玉蟾白真人南𣲖之學愽<lb/>
極其妙而㑹於一駸駸乎大成之器嘗遊郡之白鶴山<lb/>
永興觀居晋匡仙遺址以其法澤枯槁濟幽㝠願學之<lb/>
士逺近雲集遂率羣弟子往遊青城峨眉武當龍虎諸<lb/>
山訪仙真素履而仰其髙風翩然有凌厲九霄超越八<lb/>
極之意冲虗天師深禮之上清學者亦請學焉既還雩<lb/>
都樂紫陽山水之勝遂居之真人道行益髙而誘接不<lb/>
倦時冲虗至道𤣥妙無為光範衍教莊静普濟長春劉<lb/>
<pb n="KR4e0095_WYG_037-62a"/>
真人淵然深究𤣥學篤信力行真人一見以法嗣屬之<lb/>
授以天心帙而語之曰此吾受之於師者也人心即<lb/>
天心欺心即欺天故以天心標帙凡日之所為皆書帙<lb/>
中不可書者則不可為也又嘗示之書曰道法之要不<lb/>
外乎此心而道即心也神也我之主宰一身開張萬法<lb/>
莫不由之盖使先眀諸心後乃盡以其道付焉復語羣<lb/>
弟子曰誠者天之道克誠則天地可動鬼神可感天心<lb/>
相孚在一誠耳其存諸中行諸外顯微無間如此而濟<lb/>
<pb n="KR4e0095_WYG_037-62b"/>
世利物悉有眀效竒騐不可殫紀洪武壬戌元日忽語<lb/>
衆曰吾將返吾真矣遂鑰闗謝事夏至啟闗沐浴更衣<lb/>
而坐索筆書偈訖投筆於地雷電風雨大作而真人化<lb/>
𤣥矣三日始歛肢體如生瘞於觀東之鳳岡禽鳥莫敢<lb/>
集其上若有神呵䕶之者長春劉真人欲建祠塜旁有<lb/>
志未遂亦化去至是守𤣥冲靖秉誠專確志道衍教妙<lb/>
悟静虗𢎞濟真人邵公以正謂元陽之道傳之長春長<lb/>
春則以傳於我水木本源實有端緒以正無似不能大<lb/>
<pb n="KR4e0095_WYG_037-63a"/>
有所立徒竊其緒餘以事列聖徼𤣥功而褒封加焉皆<lb/>
師䕃所及也若又不能崇教基嚴祀事豈非所謂黍厥<lb/>
祖哉乃具其傳道本末聞於上而請以所賜金幣作觀<lb/>
宇上嘉其義許之賜名曰紫霄觀乃作正殿以奉道祖<lb/>
太清道徳天尊殿後為堂以奉祖師元陽真人翼以廊<lb/>
廡周以門垣總之為屋若干楹經幄神棲香花鐘鼓齋<lb/>
廚寢室小大畢具金真人𤣥孫雩都道㑹羅秀竒董其<lb/>
役秀竒之徒黎常興住持其中而邵公欲為逺圖來求<lb/>
<pb n="KR4e0095_WYG_037-63b"/>
予文刻諸碑俾後之人相與維持於永乆乃為序次其<lb/>
事而系以銘俾刻焉銘曰<lb/>
巍巍仙宫凌紫霄瓊樓寶殿山之椒鴻名肇錫自聖朝<lb/>
太清道君何逍遥彌羅梵炁通泬寥元陽㕘侍神獨超<lb/>
霓旌絳節風飄飄授以𤣥文金玉條斟酌元氣斡斗杓<lb/>
雨暘順序寒暑調妖孽屏息疵癘銷百榖蕃膴嵗豐饒<lb/>
養心存誠徳乃翹輔翼皇化逾宣昭道行三世憺不驕<lb/>
鳳岡騫翥鬱岧嶤鍾靈毓秀匪一朝期爾後嗣皆松喬<lb/>
<pb n="KR4e0095_WYG_037-64a"/>
　　　定逺忠敬王廟碑<lb/>
古之人臣有大勲勞於國也生則疏爵以貴之於其終<lb/>
也則必有廟祀之禮焉所以崇徳而報功也然非子孫<lb/>
之賢而能備其制成其禮者盖鮮矣我國家之臣之有<lb/>
大勲者鳳陽沐氏其一也沐氏之先曰黔寜昭靖王早<lb/>
受太祖髙皇帝罔極之恩長而奉命征伐功烈赫然著<lb/>
在西土於是封西平侯作鎮雲南既薨而進王爵享廟<lb/>
食長子春嗣侯薨而王繼之王諱晟字景茂噐宇宏深<lb/>
<pb n="KR4e0095_WYG_037-64b"/>
性質嚴重自少聰悟過人博通諸書喜怒不形物我無<lb/>
間髙皇帝甚重之命為後軍都督僉事益祗勤不懈加<lb/>
授特進榮祿大夫左都督俾襲侯封仍殿南服王念夷<lb/>
性無常先王勘定之不易必有以大撫鎮之然後能讋<lb/>
伏其心而各有寜宇先是諸夷逐麓川宣慰而分據其<lb/>
地乃請發兵討定焉正其封域而疆理之置木邦孟養<lb/>
孟定三府鎮沅威逺二州干崖潞江灣甸大候者樂五<lb/>
長官司徵其貢賦有常數又置騰衝千户所於潞江之<lb/>
<pb n="KR4e0095_WYG_037-65a"/>
西以臨之而諸夷莫敢不服太宗文皇帝即位之初八<lb/>
百蠻酋出㓂掠為邉患王曰是不可不治不治則將愈<lb/>
肆即以聞且發兵問罪而自率衆繼進及䝉自縣蠻聞<lb/>
王來皆退走王督兵窮追獲其酋戮以狥上嘉其勇决<lb/>
賜白金降璽書勞勉安南叛朝命征夷將軍率師討之<lb/>
而以征夷副將軍印授王為左副俾率雲南四川諸軍<lb/>
分道而進王經野蒲伐山通道先驅入安南大集猛烈<lb/>
棚華闗隘築堡駐師以造舟分遣諸將出宣光江口奪<lb/>
<pb n="KR4e0095_WYG_037-65b"/>
澳沕寺沙舁舟夜出洮水引兵泝流鏖戰富良江自旦<lb/>
逹暮賊困稍引郤明旦將復戰王下令曰天兵伐叛當<lb/>
出萬全命盡括軍中舟聨為浮梁以濟師與大軍㑹合<lb/>
攻多邦城柵破之遂搗東西都及盤灘困牧嚕江仙侣<lb/>
等處所至如破竹賊不能支遂潰冦首黎季犛父子窮<lb/>
蹙挈家屬走海上於是將佐皆集督率諸軍追至日南<lb/>
州竒羅海口悉就擒械送京師安南平得郡四十八縣<lb/>
百八十六户三百十二萬五千九百他物不可勝計還<lb/>
<pb n="KR4e0095_WYG_037-66a"/>
朝上以王功多賜號顯忠輔運推誠宣力武臣特進榮<lb/>
禄大夫右柱國封黔國公食禄三千石賜誥劵玉帯金<lb/>
幣命子孫世襲既大宴上親製詩寵之還鎮是冬安南<lb/>
復叛推陳季擴為首元帥鄧容副之上獨命王為征夷<lb/>
將軍以兵往伐師入其地季擴等懼遁乂安海島王追<lb/>
至占城境上擒送京師誅之既還富州蠻酋頑不供賦<lb/>
者累年有司亦請以命王王左右皆曰此昜與爾以兵<lb/>
急攻夷其地可也王曰威服不如徳服使人以禍福諭<lb/>
<pb n="KR4e0095_WYG_037-66b"/>
之蠻感悦即遣子謝罪京師而盡輸逋賦蠻中怗然仁<lb/>
宗皇帝嗣位以王勲戚之賢而乆勞於外召至京師命<lb/>
兼太傅待之禮甚隆佩以征南將軍印遣還王頓首辭<lb/>
讓上曰朕託卿鎮静一方此豈為卿重哉宣宗皇帝及<lb/>
太上皇繼綂所以褒錫皆特厚正統初㑹川黎溪及馬<lb/>
龍他郎甸諸蠻相繼作亂王皆命弟都督昂往平之及<lb/>
麓川思任發反侵掠騰衝南甸諭之不下事聞命王率<lb/>
兵致討師至潞江王諭諸將曰兵以謀勝今逼瘴月豈<lb/>
<pb n="KR4e0095_WYG_037-67a"/>
用武之時然衆已集若賊畏威服罪則當為請命於朝<lb/>
復諭之不從王乃命弟昂及都督方政以兵進然尤以<lb/>
敬慎為戒王整兵未發政等夜渡江破賊柵斬首三千<lb/>
餘級政乗勝獨進遇伏力戰死時春已半王慮瘴發非<lb/>
利遂旋師將駐金齒㑹有勅令還鎮息兵俟時而動至<lb/>
楚雄疾作勢且甚謂弟昂曰吾父子兄弟受朝廷恩大<lb/>
矣吾不能報爾素忠謹其勉率子孫篤盡臣道以無負<lb/>
國家又曰逆賊逋誅而偏將不返吾甚恨之爾無忘此<lb/>
<pb n="KR4e0095_WYG_037-67b"/>
冦言訖而逝王文武忠孝克纉先王令緒而在鎮既乆<lb/>
敷布天子仁義之澤以綏靖一方凡其言行施於父子<lb/>
兄弟賔友僚佐之間未嘗違乎道徳隆位重好賢容衆<lb/>
記人之善忘人之過蠻夷干法不忍加誅諄諄誨諭能<lb/>
改即止若用兵行師非遇有罪不輕戮一人信賞必罰<lb/>
威行恵施是以將士用命所向有功至於講武事修戎<lb/>
噐理屯田治城戍勤恤民隠興利去害建學立師以教<lb/>
導其人使歸於善尤孳孳不倦公事之暇手不釋巻進<lb/>
<pb n="KR4e0095_WYG_037-68a"/>
退從容有典有則凛然仁人君子之風盖所謂悦禮樂<lb/>
而敦詩書者也至是薨人無貴賤愚良莫不哀慕正統<lb/>
四年三月十八日也享年七十有二訃聞上震悼罷朝<lb/>
恩恤尤厚追封定逺王諡忠敬而命子斌襲封黔國公<lb/>
弟都督昂總其軍昂薨斌仍出鎮雲南請於朝曰先臣<lb/>
紹臣大父餘烈受爵命膺綏靖之寄效征伐之勞思竭<lb/>
力成功以報殊遇而未克如志今䝉追錫王爵加以美<lb/>
諡實與臣先大父同此莫大之恩也臣願如先大父立<lb/>
<pb n="KR4e0095_WYG_037-68b"/>
廟供祀享以彰上賜而畢臣志詔曰可於是作廟於昭<lb/>
靖廟旁制度儀觀之盛足以致其孝經始於景泰元年<lb/>
八月初三日而以景泰二年十月十五日訖工既備物<lb/>
行禮而告諸廟矣將勒文以紀其成而黔國謝世上念<lb/>
沐氏世勲且有世澤於雲南而黔國子㓜以今都督璘<lb/>
賢可以任繼述詔佩征南印仍總諸軍鎮茲土盖都督<lb/>
昂之孫王之從孫黔國從子也深惟廟碑未建何以彰<lb/>
王之功徳而成黔國之志乃因金齒儒學教授余榖來<lb/>
<pb n="KR4e0095_WYG_037-69a"/>
京師屬予文予惟聖王之制廟祀以報功徳之臣盖欲<lb/>
與國咸休厚之至也王之令徳豐功世濟其美廟而祀<lb/>
之盖宜矣國家有億萬年太平之慶王亦享無窮之祀<lb/>
奚可無文以著不朽故為序次其事而系以銘俾刻焉<lb/>
銘曰<lb/>
天佑聖明篤生賢輔四征不庭混一海宇遂開雲南昭<lb/>
靖之功師武用宣以啟王封世臣大家譽望赫奕忠敬<lb/>
繼之克纉戎績茀被炎荒瘴癘之區近悦逺懐罔有不<lb/>
<pb n="KR4e0095_WYG_037-69b"/>
孚太宗烈烈南交致伐風行草偃左將之傑乃執其渠<lb/>
至於海隅再渉鯨波以訖天誅夙夜匪躬用熈帝載位<lb/>
與時升業以乆大髙牙巨纛作鎮茲邦山川邈遐千里<lb/>
相望皇闡大猷綸命時至恵綏撫摩惟一其視乃寢干<lb/>
戈乃正典常以此仁愛馴彼暴强蠻或不恭敢肆無道<lb/>
緩其獮薙恢我文告饑則有食寒則有衣是孰使然敷<lb/>
政具宜相維先世匹休儷美仁義忠孝允作臣軌何天<lb/>
弗遺亟殞將星哀此下人雨涕曷勝當宁悼嗟追錫顯<lb/>
<pb n="KR4e0095_WYG_037-70a"/>
爵加以美諡先生是若作廟巍巍昭靖焉依命服煒煌<lb/>
穆穆令儀春殷秋髙以享以祀鼓鍾既設復有牢醴王<lb/>
之格斯子孫之思亦軫民艱降福孔怡麗牲之碑礱彼<lb/>
貞石載徳有文垂耀無極蟠螭在顛穹龜負之後百千<lb/>
年永永弗隳<lb/>
　<lb/>
　<lb/>
　<lb/>
<pb n="KR4e0095_WYG_037-70b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　抑菴文後集巻二十四<lb/>
</p>
<p>
</p>
  </div>
</body>
</text>
</TEI>
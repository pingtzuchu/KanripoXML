<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>抑菴文後集巻二十二</head>
    <p>
<pb n="KR4e0095_WYG_035-1a"/>
欽定四庫全書<lb/>
　抑菴文後集巻二十二　　　明　王直　撰<lb/>
　　序<lb/>
　　　贈陳知府序<lb/>
天下之郡百數十而杭最有名蓋湖山之秀民庶之繁<lb/>
室屋之華麗商賈之所輻輳四方物貨之所居積天下<lb/>
莫盛焉官於是者其居處之崇髙服食之豐美輕輿肥<lb/>
馬之往來騶奴從吏唱呼導擁於後先閭巷之人奔走<lb/>
<pb n="KR4e0095_WYG_035-1b"/>
辟易仰之如神明是非榮辱惟其言之聴夫有地千餘<lb/>
里其民無敢不服且又當天下勝處而所奉若是誠可<lb/>
謂宜矣蘇子嘗曰君子之仕也以其才易天下之養也<lb/>
茍有益於民雖厲民以自養不為泰斯言也仕者或取<lb/>
焉以予觀之蘇子蓋有激而云非天下之至論也君子<lb/>
雖勞心以恵民乃其道之當然豈思為已哉蘇子凡再<lb/>
治杭實惓惓於民事使饑者得食渴者得飲病者有醫<lb/>
藥耕者有所灌溉然後以其餘閒而樂其可樂豈肯厲<lb/>
<pb n="KR4e0095_WYG_035-2a"/>
民哉予是以知蘇子之言非天下之至論蓋有激而云<lb/>
也士之志於道常少厚於自奉常多以為居其位者當<lb/>
如是而於民事不暇計也夫誠有益於民猶不可自養<lb/>
而厲民況未有益乎昔范文正公常日計其所為足以<lb/>
當是日之奉與否不然則愧怍不自安必求稱而後已<lb/>
行道之君子所當法也今朝廷重郡守必舉賢而任之<lb/>
是深有望於賢者也三山陳復本初為户部主事有名<lb/>
大臣薦之得杭州知府其相與厚者託予姻友禮部主<lb/>
<pb n="KR4e0095_WYG_035-2b"/>
事龍叔粲求予言為贈予未識本初叔粲稱其端重恬<lb/>
靜敏於道而訒於言若然誠所謂賢者也其能有益於<lb/>
民而享其奉也宜矣然今所繼者蘇子之任也慮或不<lb/>
察其言與范文正之事故書以贈之亦庶幾乎愛人以<lb/>
徳者本初其亦亮予心否乎<lb/>
　　　贈畢通政序<lb/>
錢唐畢君昌字文殷官于考功二十年以清慎得名京<lb/>
師士大夫皆重之既滿超拜通政司右通政當之南京<lb/>
<pb n="KR4e0095_WYG_035-3a"/>
其友潘勤進學輩皆喜其陞也求予文以贈行今之通<lb/>
政司蓋古納言之職所謂喉舌之司也上之政令敷於<lb/>
下與下之有事奏陳者皆由通政司審覈其可否䟽駁<lb/>
其違謬當聞於上者即以聞其餘則以付諸司行之文<lb/>
牘常堆案盈几欲頃刻自暇不能也其重且煩如此惟<lb/>
賢而後能舉其職不然則有壅滯寛縱之病是故必擇<lb/>
賢而任之非賢不與也而考功之設所以考課天下之<lb/>
人不間於已仕未仕者皆得以進退黜陟之進退黜陟<lb/>
<pb n="KR4e0095_WYG_035-3b"/>
而適其宜則治道興不然則賢者無以勸不肖者無所<lb/>
懲職廢而事隳矣其重且煩蓋與通政司無以異也畢<lb/>
公在考功既乆而譽益著則宜其職可知今去為通政<lb/>
夫安有不宜者哉然予求之古人舜嘗以命龍矣而龍<lb/>
之所以脩其職者不能詳也成周之時仲山甫嘗居是<lb/>
任烝民之三章曰出納王命王之喉舌其上章則曰仲<lb/>
山甫之徳柔嘉維則小心翼翼古訓是式下章則曰既<lb/>
明且哲夙夜匪懈夫既有柔嘉之徳而小心以進於學<lb/>
<pb n="KR4e0095_WYG_035-4a"/>
明於理察於事又致其勤如此此其所以賦政于外而<lb/>
四方爰發也此其所以為賢當時誦之後世慕焉者也<lb/>
予知畢君蓋深有願焉夫以古之大賢君子待畢君厚<lb/>
之道也故序以贈其行<lb/>
　　　贈屈僉憲序<lb/>
貴州古蠻夷之域其地多大山深洞草木叢茂其人皆<lb/>
依險阻為巢穴無禮義之習獨好剽掠賊殺前代惟羈<lb/>
縻之使無為民患則已不以中國之治治也入國朝來<lb/>
<pb n="KR4e0095_WYG_035-4b"/>
皆順服而所以處之者悉因其舊永樂中酋豪弗靖太<lb/>
宗皇帝撫定之於是如其請設貴州布政司及府若州<lb/>
以統之又置兵以衛之一如内地然亦簡節䟽目要在<lb/>
使之安而已又慮其施有未善也復設按察司以臨之<lb/>
蓋使莅乎上者所施無不善而其人無不安則按察司<lb/>
之職也非賢孰能任之番昜屈伸時行為按察僉事有<lb/>
年矣甚宜於其職蓋時行初以明經取進士為吏科給<lb/>
事中其在朝已乆深知天子仁民之意是以任之而宜<lb/>
<pb n="KR4e0095_WYG_035-5a"/>
也非當時所謂賢者歟今年述職來京師上施恩而遣<lb/>
之其鄉友胡秉常與予交最善屬予贈以言今之按察<lb/>
司十有三而貴州號簡靜不知者以為易治予獨不敢<lb/>
以易視之蓋知禮義之民可以禮義曉則治之不難彼<lb/>
既不能知禮義而習為非諭之以理則嚚加之以威則<lb/>
狠戾而生怨或有事焉而欲其帖然平弭然服豈不難<lb/>
哉必欲得其情惟誠信而已夫誠信可以孚禽魚貫金<lb/>
石彼固異於禽魚金石也古之人有行之者矣然非可<lb/>
<pb n="KR4e0095_WYG_035-5b"/>
一日能也積之之乆而其效著矣時行佐其長率其屬<lb/>
推行天子之仁而加以誠信貴州之人將感化而歸於<lb/>
善一切不異於中州可必矣時行其有取於予言哉<lb/>
　　　贈右僉都御史丁君序<lb/>
正統三年十二月詔以監察御史丁璿為僉都御史丁<lb/>
君字仲衡上元人與予同登永樂甲申進士第為工部<lb/>
主事以勤慎得名既而坐累浮湛於外者乆之而其志<lb/>
彌勵其善益不可掩洪熈初詔求賢才當路者薦君擢<lb/>
<pb n="KR4e0095_WYG_035-6a"/>
拜山西道監察御史以憂去服除改湖廣道君外和内<lb/>
剛出入中外凡有所按舉激揚屹然不動聲色而事無<lb/>
不宜人無不服於時論御史之賢者必稱君及是命下<lb/>
士大夫皆為喜以為不忝於其職而予之喜加焉盖自<lb/>
甲申以來厯三十五年聞君之名而未得一相接嘗自<lb/>
謂同年升者不為不多而躋於顯融者蓋甚少若君者<lb/>
其可乆淹於是哉今而見其進且同朝謁接殷勤其喜<lb/>
蓋可知也通政司叅議虞君祥與君同居京師且嘗同<lb/>
<pb n="KR4e0095_WYG_035-6b"/>
學知予之厚於君也屬一言為贈予謂贈者有所増益<lb/>
之謂也以君之行之才施於政事熟矣顧予區區筆硯<lb/>
之間知乎此而不知乎彼通於古而不通於今其何能<lb/>
有所増益哉雖然書有之曰學于古訓乃有獲古之道<lb/>
今之師也昔者尹吉甫之贈仲山甫也道其徳業之盛<lb/>
而勸勉之意寓焉其曰仲山甫之徳柔嘉維則然其所<lb/>
以柔而嘉者乃在於柔亦不茹剛亦不吐焉其徳既如<lb/>
是矣而又曰古訓是式則其學問之功蓋未嘗已也予<lb/>
<pb n="KR4e0095_WYG_035-7a"/>
以仲山甫望君敢竊取尹吉甫之言以為贈君誠用之<lb/>
使人誇曰此甲申進士也則予與有耀矣然亦豈非虞<lb/>
君輩之志哉<lb/>
　　　贈徐少卿歸省序<lb/>
今上初正位東宫仁宗皇帝慎簡宫臣職輔導予時以<lb/>
翰林侍讀學士備員右庶子徐君永達由編脩進位右<lb/>
中允與予為同僚蓋徐君始選自教官即從今上講學<lb/>
予雖舊在翰林皆有職務不得從容相往來及是命也<lb/>
<pb n="KR4e0095_WYG_035-7b"/>
乃得獲定交焉徐君有文學恂恂信讓未嘗失色於人<lb/>
其事上也猶恭勤不懈每執經進講誠意懇至於夫古<lb/>
先聖王所以治心脩身之道委曲詳盡上為之樂聞不<lb/>
厭至於職事當有所記注論駁他人或反覆為異同徐<lb/>
君獨問故實當何如不肯茍圖自便以故諸公特重之<lb/>
逮上登大寳位凡當時專任宫臣者皆以次陞遷徐君<lb/>
遂去為鴻臚少卿予二三人者乃以兼職翰林不與然<lb/>
徐君雖去猶相與敬愛如往時庶所謂篤於交誼與人<lb/>
<pb n="KR4e0095_WYG_035-8a"/>
有終始者當其在春坊時已䝉恩賜勅命封贈父母欲<lb/>
歸省以致其榮而獨不暇今始謁告往焉尚寳少卿袁<lb/>
君忠徹寺丞蔣君先等屬予作文贈之嗟夫徐君以賢見<lb/>
用於時得推恩父母赫然光顯矣而何待於贈言哉然<lb/>
予觀之昔者仲山甫之有行也尹吉甫作詩送之道其<lb/>
徳性之美職業之脩欲其速歸於王朝而無乆於外蓋<lb/>
致其篤厚之意而勸勉焉者朋友之誼當然也則今之<lb/>
贈言可已耶徐君歸矣既有以顯榮其親而益思報稱<lb/>
<pb n="KR4e0095_WYG_035-8b"/>
於朝廷則當速來以脩其職而致勤於夙夜之間毋徒<lb/>
淹乆於外此朋友之望也故書以贈其行<lb/>
　　　雙秀堂詩序<lb/>
雙秀堂詩若干首士大夫為劉仲倫甫作也仲倫甫居<lb/>
廬陵城西隆慶山之陽世積忠厚業儒醫其善之著也<lb/>
乆矣於是芝生於其庭者凡再人皆以為祥既而仲倫<lb/>
甫之子英舉進士為大理寺副有名當時朝廷推恩任<lb/>
職之臣遂以其官封仲倫甫赫然有光於鄉邑人皆以<lb/>
<pb n="KR4e0095_WYG_035-9a"/>
為榮曰此芝生之應也天所以彰劉氏之善豈偶然哉<lb/>
由是士大夫皆歌詠之予按傳記芝菌一物也又曰芝<lb/>
神草也又曰芝一嵗三華瑞草也蓋不種蒔而植不灌<lb/>
溉而榮乃至和之氣之所發而常生於為善者之家則<lb/>
劉氏之積其可誣也哉抑嘗聞之昔有蕭靜之者食芝<lb/>
遂不老則芝固引年之物也今生於劉氏非欲以資仲<lb/>
倫甫之夀以為為善者之驗歟是蓋或然也然善之積<lb/>
愈厚則其驗也愈盛昔之君子有以矯菌采芝自比於<lb/>
<pb n="KR4e0095_WYG_035-9b"/>
為善者屈原是已劉氏父子其益進於善則得於天者<lb/>
當不止是雖流芳百世未艾也其夀豈不益逺哉英字<lb/>
中美與予最相知以其所得於士大夫者求予序予故<lb/>
為序之而推言其至如此此予愛厚之意也<lb/>
　　　送劉訓導序<lb/>
萬安與吾泰和境相接風俗大抵皆同其人多喜讀書<lb/>
以仕宦相上今年學校缺訓導縣大夫聞持藴名遣人<lb/>
以書幣走吉水訪其廬請之持藴至京師試翰林中其<lb/>
<pb n="KR4e0095_WYG_035-10a"/>
選遂受職以歸刑部主事郭循與持藴相善也求諸君<lb/>
子賦詩贈之而請予序予在翰林二十五年所見為教<lb/>
官者多矣為文以贈之亦不少也其所與言皆聖賢之<lb/>
道期之於逺而勉其成功然為之者不皆能用予言蓋<lb/>
讀書明道彼其所能也而予復以此聒之若以水濟水<lb/>
其不用予言宜矣則予於持藴可復以言相瀆耶而循<lb/>
求之不厭故以其嘗言者為持藴誦焉夫學校育才之<lb/>
地所以為致治之本也而師者又所以為之本也蓋聚<lb/>
<pb n="KR4e0095_WYG_035-10b"/>
於一堂之間以講聖賢之道使脩於身行於家達於一<lb/>
鄉然後發之為文辭行之為事業其序蓋如此也然為<lb/>
師者必以身化之則其教可不勞而成持藴之去也尚<lb/>
謹其所為本之道哉然嘗思之遊於學校者皆俊秀之<lb/>
選也廩食以養者又選之尤也宜多翹然以出矣而今<lb/>
名薦書以進于有司者多出於増廣之員而廩食者反<lb/>
少焉何也豈廩食者在所教之外邪將天分之髙而待<lb/>
其自成邪抑以其逼而姑施施以相狎衎衎以自媚邪<lb/>
<pb n="KR4e0095_WYG_035-11a"/>
或為師者之教而獨厚於増廣者邪將所以為本之道<lb/>
未至而廩食有不慊邪何其成之異也萬安之學者予<lb/>
不能詳而知矣若亦猶是也持藴當益謹其本以臨之<lb/>
其效必有異乎前之所云者若以為當然者則非予之<lb/>
所知也故為序其詩而道之持藴其用吾言也夫其亦<lb/>
以為迂也夫<lb/>
　　　送楊長史序<lb/>
宣徳二年八月衛府左長史廬陵楊公季琛請老于朝<lb/>
<pb n="KR4e0095_WYG_035-11b"/>
天子重違其意俾歸老焉初公厯仕州縣以恵愛見稱<lb/>
為良有司仁宗皇帝大封諸子為王擇賢以輔之而公<lb/>
之子黻自監察御史擢為衛府左長史時公知莒州年<lb/>
已七十以子貴當封因請棄官就封兾得退休田里上<lb/>
知公之賢留公同在王府職輔導當時榮之以比漢二<lb/>
䟽今復三年始得如其志以老焉大夫君子皆賦詩送<lb/>
之而俾予序予謂仕者所以行其義也至於老而衰遂<lb/>
請於朝而去之亦義也然惟有道之世以義制天下而<lb/>
<pb n="KR4e0095_WYG_035-12a"/>
後士君子亦得以義為進退我國家之制如此雖夏商<lb/>
周之盛不過也或者曰仁宗皇帝之留公也非茍為公<lb/>
榮蓋資其益焉耳今汲汲求去無乃非留之之意乎予<lb/>
曰知其賢而留之上之義也知其老而且留焉所以副<lb/>
上之義也然精神筋力既不可強而能乃乆處不去則<lb/>
於義果得為安矣乎公之汲汲求去亦揆於義之當然<lb/>
而已矣且公之去豈特便其私哉將亦有益焉使凡仕<lb/>
者皆知朝廷待人如此宣昭義問於天下而無盡瘁以<lb/>
<pb n="KR4e0095_WYG_035-12b"/>
仕寧莫我有之嘆一也在位之老而衰者皆知以義自<lb/>
處而無曠官之譏竊禄之嫌二也古之仕而歸者朝夕<lb/>
坐里門以教鄉人子弟使知君臣父子之道而篤於孝<lb/>
弟忠信今公之歸得以其道為教鄉人子弟將無不為<lb/>
才且良三也其為益如此則公之去豈特便其私也哉<lb/>
衆皆曰然予於是書其説以為序<lb/>
　　　贈龔君歸省序<lb/>
龔君名篪字孔宣蒼梧人也當太宗皇帝即位之初設<lb/>
<pb n="KR4e0095_WYG_035-13a"/>
科取天下士天下之士莫不奮然思有以自見於是中<lb/>
選者得四百七十二人予與龔君在其間䝉朝廷寵待<lb/>
之厚既已布之列位矣今二十五年其出而膺方岳之<lb/>
任當州郡之寄者不知其幾在内而副六卿居郎曹憲<lb/>
府者尚數十其才行皆顒然表著於當時議者謂初科<lb/>
得人之盛蓋不虛也龔君始為寧王府紀善改嘉定丞<lb/>
乆之陞北京行部主事尋改禮部又調户部皆以恭慎<lb/>
端厚見稱予嘗觀其言論與其措置蓋所謂有志者也<lb/>
<pb n="KR4e0095_WYG_035-13b"/>
古之君子於人之有善若已有之况乎有同年之誼哉<lb/>
則予之重龔君可知矣獨私計之今之進士一蹴而登<lb/>
方岳之位者有矣自郎曹憲府九年而亦躋於是者有<lb/>
矣龔君升於有司登于仕版若是其乆也而猶為所謂<lb/>
主事者其後之進者或過之自常情而言龔君宜若戚<lb/>
戚也而乃恬然安於其位切切焉思舉其職惟恐不及<lb/>
此其志豈尋常可及哉君子之仕以行道也茍有恵於<lb/>
民則君子樂之位之崇卑不校也龔君為主事掌徭賦<lb/>
<pb n="KR4e0095_WYG_035-14a"/>
其操縱緩急有以恵民與否予未能悉知其恬然安於<lb/>
其位而思舉其職固君子之志也則予之重龔君有已<lb/>
哉雖然升髙自下陟遐自邇茍志不移行不懈有不至<lb/>
於髙逺予不信也龔君勉之而已龔君父秀榮得贈為<lb/>
主事母頼氏封安人錫以勅命援例得歸省其同官之<lb/>
賢求詩以贈之而屬予序予與龔君非一日之好故為<lb/>
序之<lb/>
　　　送吳給事中詩序<lb/>
<pb n="KR4e0095_WYG_035-14b"/>
宣徳二年十二月天子念軍政之不修勅選監察御史<lb/>
給事中之有才行者分行天下察治之於是兵科給事<lb/>
中呉叔霖與予鄉友監察御史尹崇髙當之福建叔霖<lb/>
世居金華由進士為行人擢今官有名當時天子推恩<lb/>
追贈其父為給事母為孺人錫以勅命叔霖將請告焚<lb/>
黄墓下而適有是行同列之賢喜其過家之便而志之<lb/>
得也相率賦詩贈之而以求予序予謂古之君子使於<lb/>
四方雖急於王事而未嘗忘親蓋孝子忠臣之道所當<lb/>
<pb n="KR4e0095_WYG_035-15a"/>
然然而有不暇顧四牡之所以詠歎也由是言之公義<lb/>
私恩而獲兼盡焉者豈非君子之所願哉金華閩之所<lb/>
由道也凡往来者必至焉叔霖之去無曠日之乆迂轡<lb/>
之勞而已即乎其地凡所欲致於親者可以伸其志而<lb/>
後行則公義私恩蓋兼盡矣宜乎諸公歌詠於其去也<lb/>
夫封贈之恩予告之典皆仕者之幸也然如叔霖以使<lb/>
事之華而遂顯親之美者少矣况又天子之所選擇而<lb/>
使者其榮幸有加焉則叔霖之親雖不獲被於其身然<lb/>
<pb n="KR4e0095_WYG_035-15b"/>
沒而有知其慰恱可知矣鄉之父兄老長見叔霖之賢<lb/>
而膺朝命之重又有以為親榮如此其孰不歎且羡哉<lb/>
然忠臣孝子不如是而止也茍徳業益隆則其榮為益<lb/>
盛君子又於其後觀之矣以是而冠贈言之端庶幾有<lb/>
益乎至於被服之鮮麗騎乘之安閒騶呼儐從之雄冨<lb/>
鄉邑之觀如昔人所謂衣錦之遊而足以自快者非予<lb/>
之所道也<lb/>
　　　送趙僉事詩序<lb/>
<pb n="KR4e0095_WYG_035-16a"/>
宣徳三年正月河南按察僉事趙君純朝正在京師與<lb/>
予相見於闕下退又相與過從道舊故意豁如也蓋趙<lb/>
君番禺人宋宗室之裔徃年予先考知瓊州予兄亦往<lb/>
來省侍因數過番禺趙君方家居遇予父兄甚有禮由<lb/>
是而知趙君其後舉進士為御史而予已竊官翰林因<lb/>
又與予相好加厚焉趙君有美才循行議論侃侃於凡<lb/>
士大夫皆恂恂恭讓未嘗失色於人以故人皆重之不<lb/>
獨予然也故今之還春坊犬學士曽公子啓王公時彥<lb/>
<pb n="KR4e0095_WYG_035-16b"/>
與凡素相厚者皆賦詩送之而謂予宜序嗟夫趙君獲<lb/>
交於予父子非一日矣予言何敢愛也况有離別之感<lb/>
契闊之懷者乎然君子之於朋友以徳誼相尚非以言<lb/>
為恱也則予於趙君何可有異哉烝民之詩尹吉甫送<lb/>
仲山甫而作其曰柔亦不茹剛亦不吐皆其柔嘉之徳<lb/>
之發也謂之柔嘉者柔而不過其則蓋有剛徳存焉惟<lb/>
如是也故不吐剛不茹柔今按察司之職所以佑善而<lb/>
摧惡惡者既治則善者斯立矣而惡之中又有強弱焉<lb/>
<pb n="KR4e0095_WYG_035-17a"/>
強者有恃而難去弱者無援而易摧然校其惡之淺深<lb/>
則強者所當急也由是而論柔則茹之剛則吐之其可<lb/>
哉且君子之居斯位也視吾法之所冝而已顧以強弱<lb/>
為取舍乎世之惡而強者蓋多矣善人之不立職此之<lb/>
由也故予以仲山甫而望趙君焉然仲山甫之所以柔<lb/>
嘉者又有學問進脩之功古訓是式威儀是力之謂也<lb/>
君子之學不以貴而畫不以老而倦故徳業益盛趙君<lb/>
其尚勉之此予相厚之意也故書以為贈行詩序<lb/>
<pb n="KR4e0095_WYG_035-17b"/>
　　　送郭知縣序<lb/>
令之於縣非特行政也有教焉政以正民行而教以善<lb/>
民心民惟知孝弟忠信然後能尊君親上而易以興治<lb/>
教之不可以不急也古之治民所以能成其徳業而有<lb/>
譽於後世者以此金華令郭侯瑛蓋有志乎古者也金<lb/>
華故文獻之邦郭侯始至即思有以嘉恵其人乃新廟<lb/>
學飾聖賢像貌以嚴立教之本暇即至學宫與師生講<lb/>
聖賢之道與夫所以脩身治人者而次第行之邑之人<lb/>
<pb n="KR4e0095_WYG_035-18a"/>
士知侯之厚於已也相與率侯之教凡有所令皆勸趍<lb/>
之於是上無廢事而下有樂志治用以成居三年考績<lb/>
來京師吏部最其課將歸金華監察御史武義嚴君繼<lb/>
先過予道侯之善而求文以贈之夫天下之為縣者多<lb/>
矣賦稅力役徴輸調發有司之所急也令之不才往往<lb/>
以是受譴幸而為才令得免於責足矣至於教則委之<lb/>
學官一不以屬意若是者皆茍而已惡知教民乃為政<lb/>
之本乎郭侯獨能加意於有司之所不急而以興學立<lb/>
<pb n="KR4e0095_WYG_035-18b"/>
教為本而卒收為政之效非所謂賢令者歟周詩曰豈<lb/>
弟君子民之父母豈以強教之弟以恱安之郭侯蓋知<lb/>
此矣是宜其得民也武義金華隣邑嚴君武義之賢者<lb/>
也為縣而使隣邑之人亦愛之已難矣况又致譽於賢<lb/>
者之口乎則予於郭侯安得不深嘉之哉然予觀之仕<lb/>
之有譽者亦多矣茍非有卓絶之識堅持之操則所以<lb/>
致譽者予特見其初而已郭侯英才美質有恭慎之行<lb/>
而知效法乎古人茍持之以誠益之以無倦則將無所<lb/>
<pb n="KR4e0095_WYG_035-19a"/>
不至焉者矣豈但為賢令而已哉彼宦成而怠者庸人<lb/>
之情郭侯慎無以庸人自待也此予與嚴君相厚之意<lb/>
也故書以贈其行<lb/>
　　　送尹訓導序<lb/>
尹氏居泰和之南鄉宋進士絳之後自絳以來有顯者<lb/>
洪武中務厚先生為邑庠訓導質直好義有古長者之<lb/>
風凡從遊諸生與故人親戚子弟由先生之訓而有成<lb/>
者甚多其教於家尤篤故其後益盛先生去為上海教<lb/>
<pb n="KR4e0095_WYG_035-19b"/>
諭子復道亦領薦書今任荆州府學訓導自道為同知<lb/>
於澂江諸孫哲英皆典教縣學今克岐復被薦分教三<lb/>
河克岐復道子也一門衣冠之盛蓋他族罕比予與自<lb/>
道昔同遊鄉校而復道於予為姻家斯文之好姻戚之<lb/>
誼則予於克岐之行可無一言相贈乎夫學校者育才<lb/>
之地而師又才之所由成也譬之器焉規圓則物從而<lb/>
圓矩方則物從而方未有舍規矩而能方圓者北方水<lb/>
土深厚風氣淳固故其所生多魁壘雄傑之士然所以<lb/>
<pb n="KR4e0095_WYG_035-20a"/>
成其徳達其才者惟於師是頼必讀聖人之書而講明<lb/>
其道從容以揉之勤厲以朂之入之以漸而持之以乆<lb/>
則其成可冀矣今制以科舉取士而教官之殿最必視<lb/>
貢士之多少具有定數其責成也至矣往年北京鄉試<lb/>
予為考官其去取蓋甚嚴其視所得士或一縣二三人<lb/>
或連十數縣無一人問之其得之多者必其師之善教<lb/>
者也予益信夫天下無不可成之才視其師之教何如<lb/>
耳克岐勉之教官子之世職也予將又於子乎觀矣其<lb/>
<pb n="KR4e0095_WYG_035-20b"/>
毋以予言為迂也<lb/>
　　　送王㕘政詩序<lb/>
宣徳三年二月丁丑詔以前山東右㕘政王芳蓀為河<lb/>
南右㕘政王公字瀘源安成人始由郡博士擢拜禮部<lb/>
郎中以學行見重當時及為㕘政於山東山東之人既<lb/>
受其恵矣今而之河南士大夫復喜其澤之及民也相<lb/>
率賦詩為贈而以序屬予予觀之昔者仲山甫之有行<lb/>
也尹吉甫作詩送之道其徳性之美職業之脩而殷勤<lb/>
<pb n="KR4e0095_WYG_035-21a"/>
願望之意寓焉今諸公之詩亦猶是矣予也非子夏之<lb/>
倫而何敢序其首乎然不能辭也今之布政古方伯之<lb/>
任而㕘政實佐之所以布上徳化下人然布政不常出<lb/>
不得親接乎下㕘政或以事數臨郡邑於夫徳之孚人<lb/>
之化與否可以親接於聞見而制其所宜夫既預其事<lb/>
而勢又便如此則布徳化人之效可獨望於布政矣乎<lb/>
故予亦舉方伯之事之大者為王公誦焉周之初召公<lb/>
為方伯循行南國以布文王之政當時在位之君子皆<lb/>
<pb n="KR4e0095_WYG_035-21b"/>
有節儉正直之徳其女子亦皆安於禮義之中推其仁<lb/>
民之餘恩又使庶類蕃育而王道以盛其化之成如此<lb/>
故後人思之至不忍伐其所舍之棠百世之下猶稱之<lb/>
不衰孔子曰見賢思齊則今之同其任者可以自貶乎<lb/>
王公為佐於河南其治效之美有一未至是焉皆君子<lb/>
之所望也且召公亦嘗<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>乎洛矣今其書之存者惓惓<lb/>
於諴小民疾敬徳之言雖所以告君如此然未有無諸<lb/>
已而徒語乎上者也則公之所存所施可知矣王公副<lb/>
<pb n="KR4e0095_WYG_035-22a"/>
方伯之任而履召公之所履必無媿於召公使後之人<lb/>
有所稱述於無窮則善矣此予愛厚之意也故書以為<lb/>
序予友蕭省身今為河南布政使其學行之懿為人所<lb/>
推重也乆矣王公尚舉予言質之以為何如也<lb/>
　　　贈尚書魏公致仕序<lb/>
正統八年三月刑部尚書魏公以足疾求致仕上知其<lb/>
實許焉蓋公嘗奉命有事於蜀中乗傳至寳鷄馬蹶傷<lb/>
其足骨皆離窽亟求醫弗得舁八日至西安始得醫治<lb/>
<pb n="KR4e0095_WYG_035-22b"/>
之然氣血已凝齟齬不相入雖若小愈實痛楚不自勝<lb/>
既歸任事嘗苦之乃具以聞乞放歸田里上特免其朝<lb/>
俾任事如故蓋察其賢而惜其去也今年疾加劇嘗告<lb/>
予曰吾䝉天子之仁厚矣然坐而食禄不能一造朝或一<lb/>
造朝則命小吏掖以進此豈事君之義哉吾愧於心奚<lb/>
可以不去乎予推上意勉留之公曰吾義當去何暇顧<lb/>
子言復以聞及命下人或為公喜公則愀然曰吾遇仁<lb/>
聖之君乃以疾去不得終事焉此吾之不幸也何敢以<lb/>
<pb n="KR4e0095_WYG_035-23a"/>
遂私為悦哉由是人知公之心非茍欲求便者蓋出於<lb/>
不得已也將行右都御史王公篤交友之誼乃與同僚<lb/>
盧公程公謀曰昔韓侯之歸其國也尹吉甫作詩送之<lb/>
則今之贈言可少邪於是屬予言以為贈予謂昔之仕<lb/>
者謝事而去有以聲問不至於朝廷者為髙有寤寐不<lb/>
忘而進言以禆治道者君子皆有取焉夫既曰致其仕<lb/>
矣則雖無言亦可也然嘗居大臣之位一旦以疾去君<lb/>
臣之義未盡也凡可以輔上徳利下民者其可嘿邪愛<lb/>
<pb n="KR4e0095_WYG_035-23b"/>
君體國大臣固當如是矣公仕宦將四十年上之寵眷<lb/>
不薄也則今之去固當盡大臣之道若泯黙以為髙則<lb/>
踈逺小臣限於形跡拘拘自守者之事非所望於公也<lb/>
請以是為贈<lb/>
　　　顧彦章慶八十詩序<lb/>
姑蘇顧彦章義人也予未及識之而能知其為人蓋嘗<lb/>
得之於今禮部侍郎魏公稱彦章嗜義如饑渴之於飲<lb/>
食其賙人匱乏振人於危急不可一二計范暹啓東居<lb/>
<pb n="KR4e0095_WYG_035-24a"/>
京師喪其母將奉柩歸𦵏姑蘇而患不得地魏公俾持<lb/>
書告彦章圖之彦章亦未識啓東得書慨然曰吾幸有<lb/>
餘地可使子之親無所託乎况重以侍郎之命邪即割<lb/>
地光福山麓以與啓東啓東治墳遷其父合葬焉既畢<lb/>
來京師而又有白金之贈啓東感其徳延譽於諸公間<lb/>
不置口且謁予告曰山之地既勝而松楸亦蕃茂望之<lb/>
鬱然暹之父母皆幸安於此其地又數產靈芝此豈暹<lb/>
所致哉顧公之徳之應也吾無以報公明年公八十暹<lb/>
<pb n="KR4e0095_WYG_035-24b"/>
將求諸公之詩歌誦以祝公夀幸嘗辱知於大人敢請<lb/>
一言以弁其首庶幾以為公榮予既嘉彦章之義思欲<lb/>
彰之以風夫未能者然不暇作也而啓東數來請予文<lb/>
雖踰年不厭予念心許之矣豈可辭世之人有千金之<lb/>
產而不肯施一錢視其親戚死亡而不恤况他人乎况<lb/>
未嘗一相接者乎彦章之於啓東如此蓋可謂古之君<lb/>
子也已宜啓東之惓惓不忘也予嘗讀書見古人有徳<lb/>
者則必以夀祝之蓋敬之至而欲其福之永也南山有<lb/>
<pb n="KR4e0095_WYG_035-25a"/>
臺之詩宴饗通用之樂歌也於夫樂只君子既以無疆<lb/>
祝其夀矣且謂夀本於徳故又祝其徳音不已又以為<lb/>
徳之盛者福不止於身將必及其子孫故又曰樂只君<lb/>
子保艾爾後殷勤篤厚之意何其至哉啓東感彦章之<lb/>
徳而致頌禱焉豈不亦猶小雅詩人之意歟彦章之徳<lb/>
不已則其福亦烏有已哉詩凡若干首作者皆京師士<lb/>
大夫為之序者泰和王直行儉也觀者亦有所興起也<lb/>
夫<lb/>
<pb n="KR4e0095_WYG_035-25b"/>
　　　魯庵詩序<lb/>
撫州太守王侯日初名其庵曰魯庵予同官金谿王公<lb/>
時彦記之既盡發其義矣翰林學士李公時勉復屬予<lb/>
一言以啓士大夫之歌詠王侯與予三人皆同年進士<lb/>
李公屬言於予豈以予言為同心之言也與則予其何<lb/>
可辭然念王侯揚厯中外乆矣其文學政事著於人之<lb/>
耳目固已光明俊偉非衆之所及矣今被天子寵命以<lb/>
一郡生民付之其剛毅之操豈弟之化能使其善者恱<lb/>
<pb n="KR4e0095_WYG_035-26a"/>
而安不善者畏而改亦無愧於古之良吏矣顧乃慊然<lb/>
不足而以魯自名孔門弟子曾子號為魯然卒傳聖人<lb/>
之道王侯之志希曾子者也先儒謂曾子之才魯故其<lb/>
學也確確者其志堅其所得也固王侯之希曾子豈真<lb/>
魯也哉蓋亦以其確也聖人之道傳之曾子而於大學<lb/>
之書明徳其本新民其末王侯素所服行也今老而猶<lb/>
篤其深造也固宜如是則凡前之見於事者皆其效也<lb/>
予嘗觀夫世之為政者矣蓋有衒聰明矜巧智以自逞<lb/>
<pb n="KR4e0095_WYG_035-26b"/>
而無篤實之學質厚之意凡所為者茍求快於目前民<lb/>
之受其病也多矣使皆如王侯則安有是哉故予推明<lb/>
其所以名庵者而深起敬焉且知其脩已治人之效將<lb/>
有盛於今凡士大夫亦何可愛於言哉故書於巻首以<lb/>
為序<lb/>
　　　贈王知府詩序<lb/>
王璜子玉代人也其在翰林乆矣有豈弟之心有正直<lb/>
之操且闓疏坦亮遇事一制以義不茍為避就自師保<lb/>
<pb n="KR4e0095_WYG_035-27a"/>
而下皆重之嘗謂子玉可以當方面非乆在文翰間者<lb/>
㑹知府有缺命大臣舉賢而任之副都御史賈公即以<lb/>
子玉薦時子玉以憂居家今年服除來北京吏部言於<lb/>
上以為安慶知府安慶於淮右為名郡其山水雄秀而<lb/>
田土沃衍魚蠏麥禾之富足以資民用而其人皆淳直<lb/>
勁果無竒衺之習故易於為治非其他僻陋碞險者可<lb/>
比也夫君子之學道必得位而後行茍得位矣而處非<lb/>
其地不行也蓋嚚頑之俗諭之而不知令之而不從豈<lb/>
<pb n="KR4e0095_WYG_035-27b"/>
能如志以治哉以子玉之賢得安慶而治之庶乎其相<lb/>
遭也然予聞之郡守以養民為職非止治其常賦而已<lb/>
養民者衣食以養其體禮義以養其心衣食不足而欲<lb/>
循禮義不可也必去其所害而興其所利使得盡力於<lb/>
農桑然後衣食之用足衣食足而不知禮義不可也必<lb/>
謹庠序申教化使皆務孝弟之行勵亷恥之節然後治<lb/>
郡之功成此天子任賢之意而賢守之當務也昔之守<lb/>
安慶者在唐有胡珦獨孤及張知謇安慶之賢之出守<lb/>
<pb n="KR4e0095_WYG_035-28a"/>
者如文翁在蜀朱仲卿在東海其治行之美國史書之<lb/>
百世慕之以子玉之賢欲進而與之並豈難哉要在勉<lb/>
之而已勉而及之使人皆敬慕焉曰此翰林之所儲也<lb/>
則於予輩有耀矣子玉將行其諸同列修撰許彬道中<lb/>
輩求予序其贈行之詩予亦素厚子玉故為序如此以<lb/>
送之<lb/>
　　　贈魏尚書致仕序<lb/>
君子之仕也揆於義而已矣義之所可雖卑位薄祿而<lb/>
<pb n="KR4e0095_WYG_035-28b"/>
必安於其職不敢茍去也義之所不可雖髙爵厚祿必<lb/>
思辭而去之不敢茍留也孔子曰君子之於天下也無<lb/>
適也無莫也義之與比豈以爵禄為累哉君子之道幼<lb/>
而學之壯而行之義也及其老且病矣雖欲勉强行道<lb/>
而力不能如其志於是有致事之禮休告之令惟上之<lb/>
所倚下之所頼不可一日去朝廷則上之人必勉而留<lb/>
之而為臣者非甚不可亦當鞠躬盡瘁而不敢顧其身<lb/>
皆義也然人誰不欲富貴而義不足以勝私於是既老<lb/>
<pb n="KR4e0095_WYG_035-29a"/>
且病當去而茍留者唐之詩人則形於諷詠至于有宋<lb/>
或付吏議以繩之下失之貪上失之薄君子蓋深惜也<lb/>
我國家之於羣臣進退必以道其在位者亦克謹於義<lb/>
而無留祿之人誠太平極盛之世也刑部尚書魏公以<lb/>
清徳重望著於時其初以足疾求致事上既勉而留之<lb/>
至是疾加劇不可以茍止也則力請而去魏公蓋篤於<lb/>
義者而上之待之盡其道賢於昔之為君臣者逺矣魏<lb/>
公將行繼其任者鳯陽王公與侍郎郭公楊公謀所以<lb/>
<pb n="KR4e0095_WYG_035-29b"/>
為贈者乃相與徴言於予予言何足以贈公哉夫大臣<lb/>
者衆之所望也而義之在人蓋無不有者予故書魏公<lb/>
之義與夫朝廷進退大臣之道如此其至使凡見公者<lb/>
知其然而思則之而後之人亦有以知今之為盛也<lb/>
　　　贈楊知州序<lb/>
太學生郝璜因其師梁叔莊來請於予曰璜光州人也<lb/>
光之守楊侯名昇字繼明世家廬州之六安宣徳中嘗<lb/>
守陳州以代還改光州侯以忠厚之心行公平之政其<lb/>
<pb n="KR4e0095_WYG_035-30a"/>
所好惡與民同故凡設施無不便於民者凶歳即發廩<lb/>
以賑貸不足則勸富出粟以濟之嵗豐民和則大新學<lb/>
校而與諸生講學於其中明孝弟之道以道民侯之徳<lb/>
如是一郡之人皆敬而愛之今再考績當還敢請一言<lb/>
以為贈庶乎其有光也予辭以未識繼明且不暇作而<lb/>
叔莊與璜再三來速文不厭曰揚善成美君子之志也<lb/>
願勿辭予觀其意殆誠有感於中者乃為一言傳曰民<lb/>
之所好好之民之所惡惡之此之謂民之父母光之民<lb/>
<pb n="KR4e0095_WYG_035-30b"/>
多矣好逸而惡勞好生而惡死樂飽煖而厭寒饑喜孝<lb/>
弟而憎悖逆其情蓋同也為之守者能與其所好而去<lb/>
其所惡使無不遂無不得者父母愛子之道也楊侯能<lb/>
與民同好惡而教養之則固子視其民矣民有不敬愛<lb/>
之如父母者乎古之君子治民者功著於當時名流於<lb/>
後世豈有異於是哉後之君子乃有異乎是篤於為已<lb/>
昧於恤民於民之好惡有倒行而逆施者欲免於怨憎<lb/>
且不可而兾望其愛敬可得邪楊侯善治其民而民之<lb/>
<pb n="KR4e0095_WYG_035-31a"/>
徳之如此豈非今之賢者乎兹考績而歸尚益篤其道<lb/>
而不渝乎初則前所謂古之君子功著當時名流後世<lb/>
者又於楊侯見矣楊侯其慎朂之哉<lb/>
　　　贈張真人還山序<lb/>
宣徳三年八月正一嗣教清虛冲素光祖演道崇徳守<lb/>
靜洞𤣥大真人張君宇清既仙去遺命以符印副姪茂<lb/>
丞俾嗣事於是茂丞奉遺蛻蔵之山中遂來朝天子如<lb/>
其志封茂丞為正一嗣教崇脩至道保素演法真人仍<lb/>
<pb n="KR4e0095_WYG_035-31b"/>
領道教事茂丞既受命將歸龍虎山其素與厚者太常<lb/>
丞張以清吏部郎中程南雲中書舍人黄振宗章文昭<lb/>
求予言贈之予聞漢張天師修正一法于蜀青城山以<lb/>
不已之誠而致無為之化其所以能興福祥去疵癘者<lb/>
蓋非一今其書具存可考也後之嗣者多能推行其道<lb/>
而有恵澤及民故厯代禮之至於我朝聖聖相承篤意<lb/>
民事凡其所行蓋純乎仁義之懿然他茍有利於民者<lb/>
亦未嘗不重蓋無所不用其至也况云有道之士能為<lb/>
<pb n="KR4e0095_WYG_035-32a"/>
民捍患興利則爵命以榮之亦宜矣抑所謂有其舉之<lb/>
而不廢者也予嘗識道合無為闡祖光範真人宇初及<lb/>
宇清君其所以修於身恵於人者人皆能知也今茂丞<lb/>
以清俊㧞俗之姿而嗣其教蓋於漢天師為四十五世<lb/>
矣盛矣哉其傳之乆也自漢以來千餘年雖陵谷有變<lb/>
遷而張氏之傳如此其乆且盛固作於前者道徳足以<lb/>
啓之亦豈非繼於後者能承藉而光闡之歟茂丞益脩<lb/>
其道持之以誠守之以中正斯亦美矣予又聞龍虎之<lb/>
<pb n="KR4e0095_WYG_035-32b"/>
秀甲東南雖天台鴈蕩匡廬羅浮不能過真神仙之所<lb/>
處也宜必有乘雲馭風騎麟翳鳯翩然而來者茂丞倘<lb/>
遇之其進於道而能施利於生民無愧於爵命之榮與<lb/>
祖宗之副授也審矣予老且病思自放於山㒹水涯寂<lb/>
寞之濵然國恩未報不可以遽去他日倘乞身南還尚<lb/>
當從茂丞問之有可以已疾而引年者亦庶幾得之也<lb/>
　　　贈何縣丞詩序<lb/>
福建為縣凡五十其物産之饒固有足珍者而建陽又<lb/>
<pb n="KR4e0095_WYG_035-33a"/>
非他邑所及蓋其書籍行天下天下家傳而人誦之頼<lb/>
以知夫堯舜禹湯文武周孔之道脩身齊家治國平天<lb/>
下之方與夫天文地理禮樂律厯制度名物之微騷人<lb/>
墨客之文章醫藥卜筮百家衆技之說凡人之所宜知<lb/>
者其書皆建陽出焉有益於世甚大視物産之竒不足<lb/>
言矣然既乆而弊生君子有慨於心者盖板不能以無<lb/>
蠧而字畫不能無缺且訛者補而完之斯可也因而去<lb/>
之使其文至不相續不可也其文至不相續而欲求其<lb/>
<pb n="KR4e0095_WYG_035-33b"/>
義不失其意其可得哉此學者之甚病而君子之所以<lb/>
慨于心也乆而弊弊而復振不有嚮道之士其孰能之<lb/>
南康何侯景春之為丞於建陽也而旴江張侯光啓實<lb/>
為令蓋所謂嚮道之士也政事之暇而汲汲於書視其<lb/>
板之蠧者使新之字之缺而訛者使補而正焉於是建<lb/>
陽之書復整齊完好使天下之人皆得善本讀之快然<lb/>
於其心而無嚮時之病者二侯之力也書有益於世二<lb/>
侯有功於書則大夫君子安得不深嘉而樂道之哉今<lb/>
<pb n="KR4e0095_WYG_035-34a"/>
年景春考績來京師既復職而歸重景春者皆作詩送<lb/>
之而屬予序予謂景春之善其政固美矣而莫加於善<lb/>
其書蓋書者教之具也景春其知重夫教哉故特言之<lb/>
予老且病於他物寡所好而最好書蓋儒生氣習猶在<lb/>
也二侯其有以饜予所欲哉<lb/>
　　　樂安謝氏宗譜序<lb/>
樂安龍頭岡謝氏宗譜譜謝氏之居龍頭岡者也初謝<lb/>
氏從晉南渡居金陵衣冠文物蓋與王氏等族屬既衆<lb/>
<pb n="KR4e0095_WYG_035-34b"/>
又散徙諸郡其居撫之赤欄門者蓋靈運之後也靈運<lb/>
則康樂公𤣥之孫秘書郎瑍之子為臨川内史子孫因<lb/>
家臨川世逺益蕃於是又分為六族有居廣信之弋陽<lb/>
建昌之錕唐崇仁之潭陂謝坊樂安之麻江洙唐者其<lb/>
仕與處雖不同而皆不失前時之望今居龍頭岡者則<lb/>
又自洙唐徙焉其先皆有譜牒足以正其本聨其支自<lb/>
元之季兵燹相仍故老舊文無復存者雖或有紀錄得<lb/>
以考見水木本源之盛而不能致其詳昭穆尊卑亦或<lb/>
<pb n="KR4e0095_WYG_035-35a"/>
有慨於心者此龍頭岡之譜所以作也譜作於浙江㕘<lb/>
政輔斷自初遷之祖恵卿始恵卿子葵軒子均福仕元<lb/>
為提領均壽亦取進士官至耒陽知州因家耒陽提領<lb/>
之後幾傳為今㕘政及㕘政子紘與其孫璠等凡十一<lb/>
世皆具載新譜而舊譜亦不廢存之以備㕘考於前之<lb/>
分也不忘其所自而後之來者得繼續於無窮此㕘政<lb/>
承先裕後之意也夫作譜之法譜其所可知而闕其不<lb/>
可知欲以傳信也譜足以傳信而凡載是譜者皆能尊<lb/>
<pb n="KR4e0095_WYG_035-35b"/>
祖敬宗正倫理篤恩誼則後世之悠乆盛大有已哉自<lb/>
晉以來變故多矣而謝氏子孫猶若此其盛非立乎其<lb/>
先者有以慿藉維持之與然嘗聞之昔范宣子謂其保<lb/>
姓受氏厯虞夏商周之逺可謂不朽矣而叔孫穆子乃<lb/>
謂之世祿非所謂不朽所謂不朽者在於立徳立功立<lb/>
言今㕘政盛年美才行方大用於時視其所當立者而<lb/>
勉之為之子若孫者又勉焉而日進光於前人而賁頼<lb/>
其後嗣則此譜傳之百世有耀矣故為序而道之<lb/>
<pb n="KR4e0095_WYG_035-36a"/>
　　　貴溪吳氏慶壽詩序<lb/>
天之於人與之以盛大悠乆之福必其敦厚純固之徳<lb/>
足以當之不偶然也洪範五福其一曰壽而必本於攸<lb/>
好徳人能脩徳於身而受福於天如持左契交手相付<lb/>
者蓋有矣未有無其徳而能獲焉者天蓋不如是之昧<lb/>
昧也兹予觀於吳立之祖母而益信呉貴溪故家立取<lb/>
進士為刑部主事祖母江最賢其在家為賢女既歸為<lb/>
賢妻及有子孫為賢母蓋事上撫下奉祭祀待賔客接<lb/>
<pb n="KR4e0095_WYG_035-36b"/>
内外屬疏戚貴賤莫不盡其宜孝敬儉勤端重誠至九<lb/>
族用為楷法以前庚子嵗生至今甲戌厯年九十又五<lb/>
矣九月二十日則其生之日也子世賢年七十生於十<lb/>
月朔日孫大春亦五十後祖母六日生旬浹之間遇生<lb/>
辰者三焉大母紅顔白髮坐堂上子孫親屬奉酒肴羅<lb/>
樽俎各以次稱夀興拜鼓舞以為懽必霑醉而後罷及<lb/>
世賢大春之生亦如之嵗以為常親戚鄉閭以為天下<lb/>
之樂無過此而世之能得者鮮矣今立在京師而稱夀<lb/>
<pb n="KR4e0095_WYG_035-37a"/>
之日至惜去鄉逺不得隨子孫之列以祝長生其心蓋<lb/>
闕如也乃求在朝士大夫為賦慶夀之詩遣人持歸俾<lb/>
歌詠而頌禱焉謁予言其詳而請予為之序且曰立之<lb/>
家夀者蓋不止此伯母羅七十有五次叔世傑叔母李<lb/>
氏裴氏俱七十是亦人所難得皆大母盛福所及也亦<lb/>
宜牽聮得書以予計之前庚子之嵗聖朝平定之勲甫<lb/>
集也而清淑淳和之氣已見於發育吳氏之祖母得之<lb/>
以生是以能若是乆且盛也非其得於天與脩身者足<lb/>
<pb n="KR4e0095_WYG_035-37b"/>
以為之本歟今將百年而享福未艾使為子孫者因其<lb/>
本之厚而加厚焉各勉於善以引長之徳音不已則夀<lb/>
考無期矣豈止百年而已哉故為序之使後之人得而<lb/>
誦焉有以知夫太平之福澤之在人如此而吳氏之盛<lb/>
可考也詩凡若干首<lb/>
　　　汝寧府誌序<lb/>
郡邑有誌尚矣若夏之禹貢周之職方秦漢唐宋之典<lb/>
籍載其山川風俗人才物産貢賦之詳為天下者得有<lb/>
<pb n="KR4e0095_WYG_035-38a"/>
所考據以施宜民之治而仁義之道行焉世逺事殊文<lb/>
獻不足損益措置或有爽其宜者此書不可無作也我<lb/>
太宗皇帝在位時稽古右文既修永樂大典以資盛治<lb/>
矣即詔禮部蒐集舊文欲作誌書以著一統之大而未<lb/>
及成書今皇帝尊臨萬邦繼志述事遂遣使者分行天<lb/>
下詔諸郡縣並加采輯悉上送官將以成當代之盛典<lb/>
而彰萬世之洪圖也汝寧府故豫州之域自虞夏來為<lb/>
中州善地國朝以隸河南布政司其建置沿革與其地<lb/>
<pb n="KR4e0095_WYG_035-38b"/>
之所有者載之於書乆矣乆則不能無弊也今太守項<lb/>
侯欲修輯而未暇詔命之來祇奉惟謹課諸人士采録<lb/>
無遺既以成書而進於上矣欲鋟其副於梓蔵諸郡中<lb/>
以備他時考覽焉書來京師求予為之序予謂河南為<lb/>
郡七自昔以富庶稱而汝寧尤為人嚮慕大賢君子道<lb/>
徳之懿名節之顯孝義之著詩禮淳厚之習至于今不<lb/>
替此豈一日能致哉其漸摩成就蓋逺矣項侯之守此<lb/>
也當天下太平聖天子嘉恵斯民休養生息而得施其<lb/>
<pb n="KR4e0095_WYG_035-39a"/>
撫循教誨之方使閭閻畎畆之間皆樂生興事而安於<lb/>
其所今又為書以達之上亦將以儀于下而傳於永乆<lb/>
此賢太守之事皆可書也故予樂為序之侯名棐字所<lb/>
勤與予友蓋同郡人也<lb/>
　　　六合陳氏宗譜序<lb/>
六合陳氏宗譜都指揮僉事陳侯逵所修也陳氏居六<lb/>
合乆矣侯之大父晟以才武自奮從太祖皇帝定天下<lb/>
功多授指揮同知鎮袁州坐事免子啓方戍大寧從太<lb/>
<pb n="KR4e0095_WYG_035-39b"/>
宗皇帝靖難屢立戰功有名累陞至忠義左衛指揮同<lb/>
知嘗念祖宗積累之厚故子孫能有立如此然當喪亂<lb/>
之際譜牒失傳鄉邑故老無在者水木本源之盛不克<lb/>
究知今太平無事為子孫者得以享其樂而忘其所自<lb/>
不可也思考索成書屬有疾不果乃書其所可知者以<lb/>
授侯俾為譜以傳後嗣其所不能知者則闕焉侯時年<lb/>
十一嘅先志之不遂而以付諸已夙夜不忘思必有以<lb/>
成其志書既成予友前國子祭酒李先生序之矣至是<lb/>
<pb n="KR4e0095_WYG_035-40a"/>
因以請於予予嘗聞先生言侯忠厚端潔惇孝弟之行<lb/>
心已重之則今之請其可辭夫譜所以明其所自出別<lb/>
尊卑辨疏戚倫理以正恩誼以篤而尊祖敬宗之道行<lb/>
焉著其所可知而闕其不可知所以傳信也眉山蘇氏<lb/>
出於唐眉州刺史味道而失其世次老泉為譜斷自其<lb/>
所知者録之不敢加一辭懼不信也陳侯為此譜本於<lb/>
蘇氏異乎人之牽合附㑹亂其所自出以取譏於君子<lb/>
者賢矣哉用心也譜所載六世其作乎前者不可知至<lb/>
<pb n="KR4e0095_WYG_035-40b"/>
晟以武功官三品雖未乆於其任而啓方復以勲伐得<lb/>
之今侯作鎮近甸以統馭綏靖之能獲寵用有譽望於<lb/>
時豈非前有徳善以啓之而後亦能脩徳務善以繼之<lb/>
是以若此其盛也陳氏既以武顯而侯讀書明理恂恂<lb/>
恭讓退然若儒生昔之謀帥者以恱禮樂惇詩書為上<lb/>
侯益篤於是則其進於福禄榮名當益盛子孫繼之復<lb/>
相與勉焉則此譜傳之百世有耀也<lb/>
　　　贈都給事中李君序<lb/>
<pb n="KR4e0095_WYG_035-41a"/>
國朝稽古建官以隆太平之治其政令之施既設六部<lb/>
以分理之又置六科以司其出納凡宣布於下與下之<lb/>
有所奏陳者皆先自六科省審之必由於理而不違乎<lb/>
法然後行不然則駁正之使無或悖者而天下之治功<lb/>
成矣六科以都給事中為之長又有左右給事中佐之<lb/>
其給事中則因事之繁簡而増損其員必皆選天下之<lb/>
英才立心正大見事明敏行必依於仁義而不為外好<lb/>
所移易者從容於禁密之地日近天子道徳之光於事<lb/>
<pb n="KR4e0095_WYG_035-41b"/>
無不可言言之無不見用足以行其志達其道士大夫<lb/>
官至於此亦榮矣山陽李君讃字公美早以明經取進<lb/>
士擢拜吏科給事中吏科以選賢命官為職蓋出治之<lb/>
本視他任有間也居無何上知其賢命掌吏科事尋陞<lb/>
左給事中今年都給事中缺吏部以為莫宜公美上亦<lb/>
眷之乆矣即拜吏科都給事中公美在任不五年其正<lb/>
大明敏率仁蹈義不為外物所移而名實烝然於上下<lb/>
及是命也其同僚蕭君輩皆為喜屬予作文贈之以致<lb/>
<pb n="KR4e0095_WYG_035-42a"/>
其慶快之意予嘗讀烝民之詩而嘆仲山甫之職重矣<lb/>
其詩有曰出納王命王之喉舌蓋虞之納言乃今公美<lb/>
之任也當樞機之地而政令之本繫焉其任豈不甚重<lb/>
矣乎然考其能勝此者蓋曰仲山甫之徳柔嘉維則曰<lb/>
小心翼翼古訓是式夫柔而不過其則蓋有剛徳存焉<lb/>
剛柔不偏而又主敬以為本法古以為用則何重任之<lb/>
不可能哉今之六科大臣之寓也居乎此者往徃遂去<lb/>
為卿佐當藩臬蓋知之有素故用之不疑要在慎脩而<lb/>
<pb n="KR4e0095_WYG_035-42b"/>
已矣公美之才行予知之舊矣由是而進益以仲山甫<lb/>
自勵焉則福祿榮名之至於逺大可量哉故書此為贈<lb/>
　　　贈侍郎俞公序<lb/>
景泰四年秋太子少傅兼吏部左侍郎俞公足疾不能<lb/>
朝上聞之亟命太醫院擇善醫往視與良藥俾速愈醫<lb/>
奉命謹甚治之盡其方上亦數遣中貴人臨問加賜賚<lb/>
以慰其意上在潛邸時篤意聖學擇儒臣以備顧問公<lb/>
心淳氣和學博行端凡其講說皆二帝三王之道而啓<lb/>
<pb n="KR4e0095_WYG_035-43a"/>
沃之功多上重之是以眷待若此其厚也乆之公病未<lb/>
能愈上疏曰為臣之義當夙夜不懈以圖絲粟之效臣<lb/>
不幸乆病不得奉朝請脩職業而虛受俸賜雖聖徳有<lb/>
容豈臣所能自安哉乞歸鄉里就醫藥倘得小愈即當<lb/>
復來庶幾圖報萬一也上不許命就祿京師而錫予尤<lb/>
數且督醫治病益勤藥石鍼焫罔不施踰年疾如故復<lb/>
上疏曰臣受厚恩思竭力以報今病困如此猶勞聖慮<lb/>
勤太醫臣之感戴辟若天地豈能一日違乎覆載之内<lb/>
<pb n="KR4e0095_WYG_035-43b"/>
哉顧病有不得已耳乞歸治之冀或愈以申後效上重<lb/>
違其意許焉且命愈當即來毋淹乆於外上之於公可<lb/>
謂仁之至而公亦可謂篤於義者矣將行太子太保河<lb/>
間王公重僚友之好俾予作文以贈行公天子近臣文<lb/>
行顯於天下予言何足為贈哉念予以衰朽之質得相<lb/>
從出入於朝荷公之輔益多矣今老病日加屢乞身不<lb/>
可尤頼公以寡過而公乃先去豈能釋然於懷哉雖然<lb/>
公尚未老其得於天者當未艾而福祿榮名之進益無<lb/>
<pb n="KR4e0095_WYG_035-44a"/>
窮嘗聞之莊子大鵬之升摶扶揺而上者九萬里然至<lb/>
於六月亦一息焉息也者將以復升也氣完力餘則其<lb/>
奮愈逺矣公之歸何異乎是尚慎自愛思有以副上意<lb/>
與諸僚友之所望也<lb/>
　　　贈顔知縣考績序<lb/>
君子之仕以為民也自公卿大夫至于藩臬大臣佐天<lb/>
子行政於天下其職雖不同而利國利民之意則同也<lb/>
然其位尊而去民也逺雖能善其政而不能親致之民<lb/>
<pb n="KR4e0095_WYG_035-44b"/>
之被其澤也難矣惟令於民為最親得因上之所行而<lb/>
施其恵雖甚劇且勞也茍以至誠惻怛之心而委曲圖<lb/>
之民無不受其澤者此令所以為民父母也一縣之事<lb/>
操縱緩急必皆主於令民一於令是聴是以為令者茍<lb/>
有至誠惻怛之心以利民而民親之則雖公卿大夫藩<lb/>
臬之大臣孰不與為禮郎官御史何加焉此君子有志<lb/>
於民者所以樂為令也今國家篤意養民以令為重選<lb/>
而論治者必嚴於守令多請以進士任之以其所服者<lb/>
<pb n="KR4e0095_WYG_035-45a"/>
聖賢之道所施者仁義之教而有以恵民也故百里之<lb/>
邑得一賢令而自進士為之則一邑之人喜不然則戚<lb/>
戚以憂進士之繫人望如此泰和吉安屬邑其人素尊<lb/>
徳樂義朝廷亦以其易治也為擇賢令俾之各遂其安<lb/>
而顔侯以進士之賢者得任焉侯名䕫字某長沙人其<lb/>
為政善善而惡惡嚚訟梗化則治之逋租匿稅則治之<lb/>
亦有撫之不從教之不改者則施治加嚴焉然善人君<lb/>
子自若也既三年當考績赴吏部邑中老長嘉侯之治<lb/>
<pb n="KR4e0095_WYG_035-45b"/>
績謂予亦老而歸宜有言贈行予聞古之仕者不為縣<lb/>
令不得顯於朝故縣令之賢者乃入為卿佐為大夫或<lb/>
至三公封侯者而今之由縣令顯者尤比比也顔侯始<lb/>
自進士來為縣以至誠惻怛之心施恵於其民始終一<lb/>
致而不變他日政成為卿佐為大夫或遂進而上之可<lb/>
計日待矣予深有望於侯也故為贈言如此<lb/>
　　　贈按察使原公詩序<lb/>
國朝設兩京以備廵幸古之道也聖天子尊臨北京凡<lb/>
<pb n="KR4e0095_WYG_035-46a"/>
南京方面諸司所行事皆有成法設官任之既如古方<lb/>
伯之制以統蒞上下又設風憲之職以激揚刺舉於其<lb/>
間然後事無不宜而治道盛矣江西之為府十有三為<lb/>
之民也多矣公私之緩急機務之操縱其接於念慮者<lb/>
豈一二計哉非髙才達識智足以周萬事者未易任也<lb/>
陽城原公以奥博之學遇明聖之主遂由御史陞江西<lb/>
按察使明法度以振紀綱小大之人無不恱服至是厯<lb/>
三載餘矣將考績赴京師江西方伯言於衆曰三載考<lb/>
<pb n="KR4e0095_WYG_035-46b"/>
績唐虞之法也皇上以堯舜之資行堯舜之事將熈庶<lb/>
績以勵萬世然仁者贈行以言亦古之道也遂自作詩<lb/>
以為唱而凡以詩鳴者繼之聨為大巻而以屬予序予<lb/>
年八十三矣老病不足以與此然尚託治下奚可辭書<lb/>
曰三載考績三考黜陟幽明此待仕者之常法也然有<lb/>
特達之升非常之遇焉今之六部及内䑓憲長有缺則<lb/>
必選諸外任之賢而用之人莫不以為宜也若吾江西<lb/>
藩憲之長其為人望乆矣奚可以常情待哉故為序其<lb/>
<pb n="KR4e0095_WYG_035-47a"/>
詩以俟而期願之意寓焉<lb/>
　　　送方伯黄公序<lb/>
國朝設考績之法以興太平之治凡任官三載者各以<lb/>
所任之績獻於朝考騐而進退之於是能者競勸而在<lb/>
任者益奮於有為而治道盛矣此圖治之意也江西布<lb/>
政司地大人衆而事殷所統十三郡莫加焉當其任者<lb/>
必才徳超越過人然後足以稱其任而興起事功蓋亦<lb/>
難矣將樂黄公廷獻有美才賢行超越人逺甚以明經<lb/>
<pb n="KR4e0095_WYG_035-47b"/>
取正統已未進士累官至江西㕘政聲望赫然江西之<lb/>
人敬愛之又陞江西左布政使而譽望益顯今將考績<lb/>
赴京而恵則在人同列之賢右布政使某㕘政某某㕘<lb/>
議某遣人貽書于泰和王直曰黄公之賢名聞於時乆<lb/>
矣今將考績為臣之義也然名實在人不可掩當天子<lb/>
用賢圖治之時予慮其以績最而留用焉則江西之人<lb/>
無乃失所愛乎且命予泰和令顔䕫速予致一言予無<lb/>
以應則私念之曰諸公於同列則善矣然考績黜陟堯<lb/>
<pb n="KR4e0095_WYG_035-48a"/>
舜之法也未嘗忘人之賢然大賢進用必自三考始以<lb/>
堯舜之心行堯舜之政欲在位者皆為堯舜之臣在田<lb/>
野者皆為唐虞之民雍熈泰和之治均被乎天下豈止<lb/>
專恵江西哉公得專恵於江西江西之民之幸也今請<lb/>
俟公於三考之日必有髙爵重禄如漢之待黄覇者以<lb/>
待公直雖老憊亦當杖屨迎賀於郭門之外云<lb/>
　　　西昌尹氏族譜序<lb/>
尹氏之族由絳以進士顯於宋通判衡州後有為河南<lb/>
<pb n="KR4e0095_WYG_035-48b"/>
節判及慶元同知諸郡縣學官者文學徳誼表表有譽於<lb/>
縉紳間洪武<hi>缺</hi>年子厚先生以經行脩明被薦為縣學<lb/>
訓𨗳予與先生子自道亦被推擇入縣庠先生素與予<lb/>
外大父臨淄知縣歐陽公最相好由是亦甚愛予勉學<lb/>
甚至未㡬予竊第入翰林自道亦登太學相繼顯而先<lb/>
生長子復道遂與予為婚姻家蓋其父子宗族藹然循<lb/>
理而蹈義孔子曰積善之家必有餘慶尹氏非所謂積<lb/>
善者歟予從先生父子遊今六十餘年凡其言行之發<lb/>
<pb n="KR4e0095_WYG_035-49a"/>
惟有抑志而無侈心非積善者如是歟先生之志篤於<lb/>
善拳拳焉惇本睦族其意堅其行果既乆而益信於人<lb/>
蓋無不推其為君子者先生修其族譜成少師楊文貞<lb/>
公序之今其孫克賛以潮陽教諭秩滿謁選赴京師又<lb/>
屬予一言予觀先生序其世徳盛矣昔范文子謂其受<lb/>
姓命氏自虞夏商周以來益乆且大可謂不朽者也而<lb/>
魯叔孫穆子謂之世祿非所以不朽其所以不朽乃在<lb/>
立徳立功立言謂之立者卓然名世傳後而不廢也尹<lb/>
<pb n="KR4e0095_WYG_035-49b"/>
氏之仕十<hi>缺</hi>世而祿不絶亦可謂盛矣尚益思所以立<lb/>
者哉茍三者有立則尹氏之盛孰能禦之此其先世嘗<lb/>
舉以為教為子孫者其可忽諸故序於其首簡<lb/>
　<lb/>
　<lb/>
　<lb/>
　<lb/>
　抑菴文後集巻二十二<lb/>
</p>
<p>
</p>
  </div>
</body>
</text>
</TEI>
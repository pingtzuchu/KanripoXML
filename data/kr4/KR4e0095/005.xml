<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>抑菴文集巻五</head>
    <p>
<pb n="KR4e0095_WYG_005-1a"/>
欽定四庫全書<lb/>
　抑菴文集巻五　　　　　　明　王直　撰<lb/>
　　序<lb/>
　　　贈御史彭君歸侍親序<lb/>
君字百鍊彭氏世居泰和月池為大家直之曾祖妣則<lb/>
君之從祖姑也二家皆以徳義相上而姻睦之行尤篤<lb/>
直少時甞獲拜君伯父介翁先生與君之尊府和林先<lb/>
生二先生皆直大父行博學淳行表然為望於鄉邑其<lb/>
<pb n="KR4e0095_WYG_005-1b"/>
所以教愛者甚至先生既沒而諸叔兄弟尤相厚不啻<lb/>
如同姓其篤誼如此若君與今國子典籍士揚則又有<lb/>
學問相長仕宦相規之益不特世好也君為監察御史<lb/>
以祗慎直諒見重於世凡其所至吏畏而民愛之既九<lb/>
年當大用乃以母老乞歸養而朝廷許焉若君者可不<lb/>
謂賢矣乎夫仕至九年有成績而無過舉可謂難矣其<lb/>
進髙位享厚禄人之所欲也於是遂有忘其親者惟君<lb/>
子審於義利知事國之日長而事親之日短也然後能<lb/>
<pb n="KR4e0095_WYG_005-2a"/>
適進退之宜而全忠孝之道君誠能乎此異乎貪榮而<lb/>
㤀親者矣獨私念之君子之相為益也盖未嘗相逺也<lb/>
直之受益於君乆矣今一旦去之其能釋然於懐耶雖<lb/>
然猶有望焉古之君子既仕而歸則以其道教鄉人子<lb/>
弟使事親必孝事長必敬䖏兄弟必和待朋友必以信<lb/>
持身必守禮而畏法治家必儉以勤凡一言一行必夲<lb/>
於道斯一鄉之風俗淳賢才盛矣是以孔子貴乎魯有<lb/>
君子也昔者直之叔祖啓翁先生嘗為御史老而歸其<lb/>
<pb n="KR4e0095_WYG_005-2b"/>
身未嘗違道其待人甚嚴而教學者甚篤後生小子望<lb/>
而畏之銷其非僻之心而由於禮義之途也不少繼前<lb/>
脩以儀後軰非君其誰望而直之諸子亦以累君使必<lb/>
如前之所云者則直雖逺其受賜多矣若猶為非道而<lb/>
有愧於前人直雖不敢怨然於君之義何如哉以世好<lb/>
之篤相知之深故切言之而謹書以贈焉若夫事親之<lb/>
樂與鄉里之榮則諸公之贈言備矣此不著<lb/>
　　　贈康評事赴任序<lb/>
<pb n="KR4e0095_WYG_005-3a"/>
康頮宜清以永樂辛丑進士得大理評事當之南京予<lb/>
與之同邑且與其尊府紀善君游相好也故於其行而<lb/>
其表叔尹先生復道求予文贈之予謂評事七品官耳<lb/>
而以詳刑為職其上有卿有少卿有丞有左右寺又有<lb/>
正有副而評事次焉然審獄之當否而尼行之則自評<lb/>
事始其任甚重也凡獄之麗於刑部都察院者其情之<lb/>
枉直與其罪之所當皆熟究而詳議之矣然不自以為<lb/>
定也必取覆於大理若自評事而上皆以為是焉則獄<lb/>
<pb n="KR4e0095_WYG_005-3b"/>
成矣刑之重輕莫得而易也然而當也人不曰大理寺<lb/>
而曰刑部都察院及其枉濫也則不曰都察院刑部而<lb/>
曰大理寺盖以其經大理而定也夫以七品之官而與<lb/>
責望之重如此可不懼哉然天下之事莫不有理焉彼<lb/>
入於刑者皆拂於理者也理散於萬事而皆具於吾心<lb/>
茍正其心而不以物自累則萬理明備雖治天下不難<lb/>
矣而獨難於治獄哉是以君子貴窮理也今大理評事<lb/>
漢之廷尉平也宣帝置廷尉平以讞議而當時决獄號<lb/>
<pb n="KR4e0095_WYG_005-4a"/>
為平然而君子已有招權召亂之慮何也盖詳刑其職<lb/>
也非欲茍為異同也惟其是而已矣若亂其是非以招<lb/>
權利使刑罰失中民無所措手足則愁怨生而禍亂滋<lb/>
矣故君子尤慎之宜清明聖賢之道盖將以行之也予<lb/>
知其能善其職也審矣然猶言之如此者盖愛厚之至<lb/>
云耳宜清其然予言也夫其亦以為厲已也夫<lb/>
　　　曾子貫挽詩序<lb/>
曾公子貫以洪熈元年五月卒於家既𦵏士大夫皆為<lb/>
<pb n="KR4e0095_WYG_005-4b"/>
詩以挽之今五六年尚繼有作者其子兵部主事士宏<lb/>
持以求予序嗚呼公之得此於人不茍然也宜予文以<lb/>
發之盖公敦德樂善行成於身儀於家而重於鄉閭平<lb/>
居閉門娱意書史與世俗絶徃来非婚姻家弔祭之禮<lb/>
未嘗一出里巷意有所詣則褒衣危冠徑徃而遽返足<lb/>
迹不一至公門凡賔客襍坐侈放以為樂公不與機變<lb/>
之巧不萌諸心士宏既貴公䖏之恬然不變節易意平<lb/>
生言行盖無違於理逺於義者若公可謂篤實君子矣<lb/>
<pb n="KR4e0095_WYG_005-5a"/>
宜乎諸公哀惜之不已也仁宗皇帝即位之初詔廷臣<lb/>
任職者皆封贈其親公得封承徳郎兵部武庫清吏司<lb/>
主事配楊氏封安人皆賜勅命於時吾邑仕者十數人<lb/>
然父母身受其榮唯公而已皆交口譽歎以為宜士宏<lb/>
将奉勑歸拜於堂上而公不待矣此亦其可哀者也雖<lb/>
然予之哀公者盖尤有意焉古之君子所以重者慎修<lb/>
其身而已矣不以馳騁豪放為愈也身脩則化行於内<lb/>
而達之於外雖不馳騁豪放人固重之矣然而世俗之<lb/>
<pb n="KR4e0095_WYG_005-5b"/>
所謂君子者率畧乎此而馳騁豪放則加焉至於有所<lb/>
挾則又加焉彼夫慎以脩身者徃徃笑以為迂於乎自<lb/>
化民成俗者視之其在此乎在彼乎使人人皆如公則<lb/>
鄉邑之淳風美俗豈讓於古哉如公者既不能多而又<lb/>
卒矣此予所以哀公也故歴道予之意以為挽詩序觀<lb/>
者其亦有感也夫<lb/>
　　　劉仲髙挽詩序<lb/>
予友劉仲髙既沒𦵏於龍州之南園其子渙服闋来京<lb/>
<pb n="KR4e0095_WYG_005-6a"/>
師以當時士大夫所作哀挽之詞求予序盖仲髙居泰<lb/>
和縣城東門而予家城西相距僅五里予未仕時已與<lb/>
相徃還仲髙讀書有材藝其襟度夷曠而神氣充恱於<lb/>
人間可喜可樂之事大畧備之邑中之人鮮有能及之<lb/>
者暨予竊官京師仲髙又治别業於江南有田園池沼<lb/>
竹樹之勝其下小江東流與贑水合重洲複渚綿亘乎<lb/>
其西仲髙時時與客徃遊擷芳擊鮮釃酒而酌之醉則<lb/>
依宻林藉茂草以自適凡逰人行侣之去来耕夫牧子<lb/>
<pb n="KR4e0095_WYG_005-6b"/>
之作止風㠶浪舶淵魚水鳥之出沒隐見皆在乎目睫<lb/>
之間其心盖超然樂也予聞之有不可及之歎其後連<lb/>
丁内外艱家居仲髙數過予相慰藉意甚厚及服除則<lb/>
又數来與予逰或邀止其家彈琴奕碁飲酒歌詩相得<lb/>
益懽甚予或以病止酒仲髙則喜強予飲予難之則連<lb/>
引滿以導予因笑曰先生将去矣他日思與吾飲不可<lb/>
得也予感其意數為舉釂至大醉而罷及来京師居閒<lb/>
無事追思昔逰未嘗不慨然念之及朝廷有賜告之令<lb/>
<pb n="KR4e0095_WYG_005-7a"/>
極欲一歸掃先塋逆計故人之能相樂者則属意仲髙<lb/>
予謀至今未遂而仲髙則棄予死矣豈不深可惜哉嗚<lb/>
呼安得復有曠懐雅度如仲髙者則予之序此詩其可<lb/>
已耶天下之人多矣有生而人惡之有死而人莫之恤<lb/>
者仲髙生則見重於人死則見憶於人又形於言詞以<lb/>
惋惜之如此則賢不肖可知矣仲髙有孝友之行已具<lb/>
於銘其墓者此不著惟書予之意以為序以見予之不<lb/>
能㤀情也<lb/>
<pb n="KR4e0095_WYG_005-7b"/>
　　　贈陳照磨序<lb/>
陳植公培予戚也家世業儒公培亦以其學教鄉人子<lb/>
弟縣大夫以為儒者則賢也薦於朝諸大臣以吏牘試<lb/>
之衆皆曰非其所長公培援筆成章命意正大而行文<lb/>
暢達其纎㣲委曲雖未盡合於吏之所為然亦非吏之<lb/>
所能為也衆皆以為難擢置優等既而授福建按察司<lb/>
照磨将行吾邑仕者皆属予贈以言曰此公培意也於<lb/>
乎予天下之迂者也學不及於古人才不適於時用故<lb/>
<pb n="KR4e0095_WYG_005-8a"/>
當時達者無取焉公培今駸駸然達矣而何取於予言<lb/>
又時俗多好䛕䛕非予所能也以迂闊之性為抗直之<lb/>
言而欲告夫達者所謂方枘圎鑿惡乎能入哉然念公<lb/>
培世業與予同則其迂未必不同古所云同氣相求盖<lb/>
以類合也公培或者誠有取乎試相與言之君子之學<lb/>
以明理也理者制事之夲天下之事無窮而皆有理焉<lb/>
君子豈能事事而習之亦觀其理而已孔子嘗為乗田<lb/>
委吏矣豈嘗習夫乗田委吏之事哉然而畜牧蕃㑹計<lb/>
<pb n="KR4e0095_WYG_005-8b"/>
當者何也論夫理之當然者耳公培今去為照磨照磨<lb/>
以閱案牘察謬悮為職其事非一也然非有主乎中則<lb/>
亦豈能不眩亂哉徐徐閱之而灼之於理理有所不通<lb/>
則事之謬悮可知非徒閱案牘為然也若事有專制者<lb/>
亦如是焉已矣故君子不患事之不立而患理之不明<lb/>
理果明矣則何事不可為世之達者類以儒為迂此豈<lb/>
知儒者哉然天下之理無窮君子之學亦貴於無已照<lb/>
磨之職非甚繁且劇也公培以其餘力而又加學焉必<lb/>
<pb n="KR4e0095_WYG_005-9a"/>
理無不明事無不當使人皆知儒者之可用則夫以迂<lb/>
為病者或庻㡬少瘳乎予於公培誼不薄願相與勉之<lb/>
公培其以為然哉<lb/>
　　　送王御史還南京詩序<lb/>
士之於世能知道者固難矣其能體而行之又難也夫<lb/>
所謂道者仁義而已盡理之純之謂仁適事之宜之謂<lb/>
義為士者明乎此體之於身施之於事使所存所由皆<lb/>
當理而無私適宜而不謬則謂之士無愧矣而世之為<lb/>
<pb n="KR4e0095_WYG_005-9b"/>
士呻吟於佔嗶之間以求知此者皆然矣其體而行之<lb/>
則未皆然也故有始承一命之榮而竊可行之勢於心<lb/>
已傲然矣其發於事矯然矣夫傲然者惡能以當於理<lb/>
而矯然者亦豈能宜於事哉彼始命既如此若至於公<lb/>
卿大夫之位其傲然矯然将益甚則於仁義如何哉故<lb/>
予深嘆其難也雖然仁義者非特見於顯盖無徃而非<lb/>
是也於夫閒居獨䖏之時而盡致知力行之實持養之<lb/>
乆出於自然一旦顯而用之則豈有如前之所云者哉<lb/>
<pb n="KR4e0095_WYG_005-10a"/>
此士之所以貴乎豫養也孟子之論尚志是已予友王<lb/>
鉉彦鼒其始家居時已有志於是矣及為御史七八年<lb/>
其志盖未嘗不在是也故事經其决者人皆謂不寃而<lb/>
與之䖏者莫不敬且愛焉非其所存所由之當於理宜<lb/>
於事者何能致此哉充而極之則至於顯位其道可知<lb/>
也今年秋来京師将歸凡知已者皆惜其遽去而不可<lb/>
留也於是左春坊大學士楊先生率同郡之士十人取<lb/>
唐人詩離心何以贈自有玉壷氷之句為韻賦詩以贈<lb/>
<pb n="KR4e0095_WYG_005-10b"/>
之觀其所取之句則其善彦鼒之意又可知也詩既成<lb/>
命予為序故書予意如此以冠篇首既以美彦鼒又将<lb/>
有所勉也<lb/>
　　　安成彭氏族譜序<lb/>
安成故文獻邦士大夫以詩禮名家者盖多彭氏其一<lb/>
也彭氏始家番昜在宋之時有汝礪者擢進士第一官<lb/>
至尚書其徳望顯於天下尚書之後有忠泰者仕安成<lb/>
施德在民子孫因家焉安成之人以城南髙街里讓之<lb/>
<pb n="KR4e0095_WYG_005-11a"/>
號髙街彭氏族日以蕃傳九世乃析居梅樹下又七世<lb/>
則復徙中溪其居白石簮石智溪蒼山上湖者皆髙街<lb/>
裔也至今盖二十世衣冠而仕前後相望誦詩讀書惇<lb/>
本尚實比比皆是其始一人之身厯世之乆子孫至於<lb/>
累百十此豈無自而然哉予聞之魯叔孫穆子曰太上<lb/>
有立德其次有立功其次有立言雖乆不廢然則故家<lb/>
大族之所以乆而盛者可知矣德盖其夲也德莫大於<lb/>
仁義祖宗以是啓之子孫以是繼之推而為功業發而<lb/>
<pb n="KR4e0095_WYG_005-11b"/>
為文章卓然表見於天下則足以亢其宗而垂裕於後<lb/>
矣彭之受姓命氏厯世至尚書好學樂善忠敬孝友以<lb/>
聖賢之重自任繇安成以来領使職典方州為丞佐教<lb/>
庠序者相繼而不絶今毓敬進唯為廣東浙江按察僉<lb/>
事皆有名其所以啓之與所以繼之者如是其偉矣安<lb/>
得不乆且盛哉毓敬初用薦入翰林為編脩與予處者<lb/>
數年乆之進唯又入刑部為主事遂拜僉憲則正統丙<lb/>
辰予㑹試禮部時所取士也故其兄弟皆厚於予予亦<lb/>
<pb n="KR4e0095_WYG_005-12a"/>
深愛重之今皆當盛年其所自立将不愧古人而足以<lb/>
亢其宗要在後之人善繼之耳善繼而不窮則彭氏之<lb/>
盛亦無窮矣毓敬脩輯此譜而以求予序故予序之以<lb/>
致予期望之意是亦相厚之道也<lb/>
　　　桃源蕭氏族譜序<lb/>
泰和桃源蕭氏系出梁國子祭酒子雲子雲齊宗室仕<lb/>
梁乆之棄官至臨江之玉笥山十七世至伯原知泰和<lb/>
縣喜桃源山水之勝因家焉四世至漢卿父子以科目<lb/>
<pb n="KR4e0095_WYG_005-12b"/>
興自是而後子孫益蕃詩書之業貲産之富縣之東南<lb/>
莫有先焉者也予生也後不及見其前輩長者之髙風<lb/>
雅度數十年来始與德通㳺德通才噐偉然嘗以縣諸<lb/>
生試用於刑部有能名由是相徃還不厭因獲見其諸<lb/>
父安正翁翁時年已七十而言動未嘗愆於禮退而與<lb/>
其兄弟德嘉德䕫德郁德賛德鄰諸君逰皆雍容和厚<lb/>
而其諸子姪亦聰明秀傑足以世其家後數年德郁子<lb/>
璁叔誨子鈞德鄰子穰相繼應賢科璁取進士為主事<lb/>
<pb n="KR4e0095_WYG_005-13a"/>
二人亦典教州縣說者謂蕭氏子孫皆讀書務善有志<lb/>
於樹立後之顯者盖未艾於乎何其多賢也哉自古受<lb/>
姓命氏皆有爵者之子孫然所以亢其宗者德為之本<lb/>
也蕭之為齊盛極矣子雲亦一盛也世逺而分有不能<lb/>
盡然者自伯原府君居泰和其初一人之身至于今若<lb/>
干世子孫至多千餘指夫豈偶然哉昔者周人之美君<lb/>
子也言其保艾爾後必本於德音不已德音是茂則蕭<lb/>
氏之所以乆且盛者其先德可知矣後之子孫而欲紹<lb/>
<pb n="KR4e0095_WYG_005-13b"/>
續於無窮其惟勉於德也哉德莫重於尊祖尊祖故敬<lb/>
宗敬宗故収族自宗法廢祭法不明故家大族而以榮<lb/>
其本聫其支而親親之道行者譜牒存焉耳是故倫理<lb/>
正恩誼篤油然仁愛之施充之以及於民物皆吾親親<lb/>
之餘也則其德豈不亦盛哉為子孫者世勉之其盛豈<lb/>
有已耶璁字孟奎才名重當時是将復亢其宗者續脩<lb/>
此譜而以属予言故為序其首簡<lb/>
　　　竹山陳氏宗譜序<lb/>
<pb n="KR4e0095_WYG_005-14a"/>
泰和陳氏族最大繇都幹君至干今㡬世矣始家城西<lb/>
栁溪上其後乃散䖏焉族既散而貧富强弱有不能相<lb/>
通者矣予先祖竹亭徵君則保翁䖏士之婿先考瓊州<lb/>
公實陳氏之甥予妻則存翁䖏士之曾孫以正先生之<lb/>
孫良輔君之女也二翁實同産兄弟其故居在今仲亭<lb/>
居之後其出入所由道則自古井巷中别為小巷西入<lb/>
叢竹中鄉邑之俗凡竹林茂美者率呼為竹山故陳氏<lb/>
之屬呼二翁為伯叔兄弟者皆以竹山表之䘮亂以来<lb/>
<pb n="KR4e0095_WYG_005-14b"/>
竹廢屋毁前軰諸老凋落殆盡以正先生乃以所學授<lb/>
徒縣西鄙遂居棠梨山下而家甚貧獨陳氏族譜珍襲<lb/>
猶在也後其族有孔碩君者欲脩譜而失其詳時予先<lb/>
考為工部主事以外艱家居孔碩君乃從之以求於以<lb/>
正先生其後譜未成而先考服闋去矣數寓書索故譜<lb/>
以歸舅氏於是以正先生既老其孫桂芳梅芳與予兄<lb/>
弟皆㓜而孔碩君亦繼亡不能得也後之脩譜者乃㤀<lb/>
其故而於竹山之𣲖特畧焉嗚呼此豈有他哉以貧而<lb/>
<pb n="KR4e0095_WYG_005-15a"/>
弱故也夫譜所以明昭穆辨尊卑使親睦而無間惇序<lb/>
而不紊也何貧富强弱之有異哉自始祖之一身以至<lb/>
於子孫之無窮雖貧且弱皆吾祖之所自出而安可薄<lb/>
邪収而録之乃尊祖敬宗之道也厚之至也古之人盖<lb/>
如此而今乃以貧弱而畧之異哉其所用心矣其故址<lb/>
雖存而其族人從先鑿池於其下日朘月削半已入於<lb/>
池中又溝其故所由道将掩有焉亦以弱其孫故也永<lb/>
樂二十年春予以内艱居鄉里桂芳兄弟乃請其族兄<lb/>
<pb n="KR4e0095_WYG_005-15b"/>
仲亨伯度從先之外舅曾存禮亦陳氏之甥及陳氏外<lb/>
孫梁叔䝉暨予與從先面質而歸之桂芳其故跡猶宛<lb/>
然也獨䧟於池者未復耳予又閱家藏舊書淂其宗譜<lb/>
一幅自始祖至良輔君之𣲖特詳焉乃以授桂芳兄弟<lb/>
使藏之而别録為譜他日陳氏或有仁厚君子釐正舊<lb/>
譜而脩之庶可叅入也不然則自為宗亦可也夫人患<lb/>
不才不患無族茍才矣族由我立焉讀書慎行乃所以<lb/>
為才也且盛衰相承天道也自以正先生至桂芳兄弟<lb/>
<pb n="KR4e0095_WYG_005-16a"/>
其不競也乆矣然皆質實務本勤生而節用有子五六<lb/>
人曰興宗顯宗成宗亢宗者皆予先考之所命也盖期<lb/>
之矣天其将昌之也乎哉桂芳尚居棠梨山下予與為<lb/>
此譜而名之曰竹山陳氏宗譜者亦兾其能復也其尚<lb/>
勉哉毋猶為鄙者之所薄也<lb/>
　　　送余侍講歸廬山序<lb/>
洪熈元年二月翰林侍講余君正安以老疾得告歸廬<lb/>
山同僚之士念交逰之情而重離别之感相與具酒殽<lb/>
<pb n="KR4e0095_WYG_005-16b"/>
飲餞於其居之南坡各賦詩以送之而命予為序盖君<lb/>
與予同舉進士入翰林同受先皇帝命讀書于禁中凡<lb/>
二十有八人出則連騎坐則聮床予又與君比屋而居<lb/>
從容旦暮之間探聖賢之微言窺道徳之至奥發為文<lb/>
章以歌頌太平之治暇則尊酒相對驩如也雖一時遭<lb/>
逄之盛而諸君道同志合他自以為莫及也今二十餘<lb/>
年存者僅十八人而曾君子棨王君時彦為左右春坊<lb/>
大學士周君崇述為諭徳羅君汝敬陳君光世余君學<lb/>
<pb n="KR4e0095_WYG_005-17a"/>
䕫為翰林侍講李君時勉為侍讀周君孟簡周君恂如<lb/>
為王府長史章君尚文為考功郎中袁君添禄為主事<lb/>
予為庻子與君皆在京師而楊君宗朂叚君時舉吾君<lb/>
叔<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>皆出為恭政沈君志行為叅議洪君遵道為僉<lb/>
憲盧君邦臣則以吏部主事常董役蜀中而光世復<lb/>
以憂去其在京師者十二人然亦将老矣而皆奔走營<lb/>
職以自効欲求相樂如曩日盖不可得也死生契闊固<lb/>
已有感于中而君又遽去則安能為之釋然邪雖然昔<lb/>
<pb n="KR4e0095_WYG_005-17b"/>
之仕者有欲去而不能得去者矣盡瘁以仕寧莫我有<lb/>
小雅之所刺也今君雖老病而當聖天子臨御之時深<lb/>
仁大德浹于臣庻因得遂其歸休之志而自足於山水<lb/>
之樂以怡神飬性豈非至幸者乎顧予寡昧齒髪日<lb/>
衰而志意荒落君又舍之而去将無所資賴以自立徒<lb/>
竊廩禄縻歲月以取譏當時盖重愧且歎也予旣自<lb/>
為詩以送君矣而諸君之命不可辭故序其所感者如<lb/>
此以弁諸首云<lb/>
<pb n="KR4e0095_WYG_005-18a"/>
　　　泰和羅氏族譜序<lb/>
古者公侯有國卿大夫有家而蕃衍盛大則必立宗以<lb/>
統之大宗一小宗四嫡庻之分明尊卑之位定由是倫<lb/>
理正恩誼篤維持輯睦愈乆而愈昌其後宗法廢而族<lb/>
無所統子孫雖衆源逺而末益分厯世浸乆至不復徃<lb/>
来而相視如塗人者亦其勢之必然也是以君子病之<lb/>
隋唐之際最尚氏族族必有譜所以著其本而聫其支<lb/>
自祖宗以来至於子孫傳次之逺得以考其源流而不<lb/>
<pb n="KR4e0095_WYG_005-18b"/>
至迷謬此尊祖敬宗之道也自是而後至于今故家令<lb/>
族鮮有不務此者泰和城西羅氏其一也羅氏本周世<lb/>
宗殿前都指揮使彦瓌之後宋既受命彦瓌子珫避難<lb/>
居廬陵仲子延復徙泰和仁夀鄉之中團里九世至元<lb/>
逹又徙居㘭頭生子仲實仲實子宏祖宏祖子均瑞早<lb/>
孤随母適城西劉茂林遂冐劉氏均瑞之子仁夀文夀<lb/>
良夀仁夀嘗曰吾祖羅氏不幸而冐劉水源木本吾豈<lb/>
敢忘哉欲復羅氏而未果子孟昭兄弟乃克如其志時<lb/>
<pb n="KR4e0095_WYG_005-19a"/>
有令𨽻戎籍者不得易姓而二叔文夀良夀實𨽻焉孟<lb/>
昭列言於朝乞有所别白從之遂得復羅氏兹譜所<lb/>
載仁夀子孫皆羅氏凡劉氏者二叔之子孫也然皆好<lb/>
德樂義老者有慈良豈弟之風少者亦克盡恭順之節<lb/>
怡怡然相親也尚論其始盖原於一人之身至繩繩蟄<lb/>
蟄辟諸支體雖異状而精氣脉絡之流通無間也姓氏<lb/>
之復與未復何足異哉予嘗辱愛於孟昭甫既又交其<lb/>
二子崇弁崇夲皆英偉過人而進學不倦惜崇弁早世<lb/>
<pb n="KR4e0095_WYG_005-19b"/>
獨崇本成進士官刑部有才名朝廷推恩贈孟昭甫為<lb/>
郎中配胡氏封太宜人今崇本陞廣東叅政顯榮當日<lb/>
盛其族之子孫以文學入仕如宏如季禎者六七人表<lb/>
然傑出足以有為如崇弁之子大鏞讀書以取進士為<lb/>
業如崇本之子<hi>缺</hi>　又相繼而出則所以光前而裕後<lb/>
者其可量哉今年奏禮部㑹試天下士崇本預典文衡<lb/>
来京師持此譜求予言故為序之<lb/>
　　　清溪陳氏宗譜序<lb/>
<pb n="KR4e0095_WYG_005-20a"/>
清溪陳氏宗譜載陳氏之居清溪者也清溪之陳云分<lb/>
自栁溪然莫究其所以分此譜斷自泰和醫學教諭叔<lb/>
賢始叔賢曾孫為邦彦邦寧邦彦子仲仁邦寧子仲旦<lb/>
同領鄉薦為教官慮世逺而愈分将愈失其傳故為此<lb/>
譜録其所知者以示後世其所不知者則缺焉去年仲<lb/>
仁自松江訓導考績来京師得山陽教諭將之官出此<lb/>
譜求予序予未暇作至是仲旦自晋寧學正来考績詣<lb/>
予申仲仁之言而以序為請曰榖之先世皆力於善四<lb/>
<pb n="KR4e0095_WYG_005-20b"/>
傳而至榖兄弟凡六人二父篤意教之盖兾其大有立<lb/>
也而榖與仲仁及弟登僅得為所謂教官者無以大光<lb/>
顯前人以稱二父志今仲仁又死矣先生不愛一言以<lb/>
訓勵其子孫俾皆勉於學以善繼前人而卓然有立於<lb/>
世則榖之兄弟受賜豈有窮哉予與陳氏同邑居惜予之<lb/>
生也後而又多去其鄉不得從先生長者究知邑中世<lb/>
族之詳徃年見仲仁兄弟列名薦書心甚喜之謂非其<lb/>
祖宗積善安能致此乃今而知叔賢焉叔賢以醫為職<lb/>
<pb n="KR4e0095_WYG_005-21a"/>
德之及人也必多故大發於仲仁兄弟孰謂非積善之<lb/>
致哉今譜圗首之誠足以啓後世矣夫譜之所以著所<lb/>
自出而使人善繼於無窮譜其所知而缺其不可知此<lb/>
作譜之法也眉山蘓氏出於眉州刺史味道然自味道<lb/>
之後失其世老泉先生作譜亦自其所可知者而録之<lb/>
盖意計以失真不若缺之為愈仲仁兄弟之為此譜本<lb/>
蘓氏意也嘗觀世之作譜者自受姓命氏以来皆能詳<lb/>
其世次然豈真能詳哉牽合附㑹以自矜眩而已耳使<lb/>
<pb n="KR4e0095_WYG_005-21b"/>
其祖宗妄冐所自出其為不孝孰甚焉則予於此譜安<lb/>
得不深嘉其意哉且世家大族所以能乆且盛者祖宗<lb/>
以善啓之子孫以善繼之也讀書以明善而身體力行<lb/>
始於家達於鄉黨州閭天爵既脩人爵從之又推而達<lb/>
之天下為之益篤而所及者益逺則其得於天者豈有<lb/>
已哉陳氏之子孫勿忘前人之言而勉於善以繼之則<lb/>
乆且盛可必矣故為序之以勉其為子孫者<lb/>
　　　送賈知府還吉安序<lb/>
<pb n="KR4e0095_WYG_005-22a"/>
吉安治九縣其民盖四五十萬然多讀書知道理不可<lb/>
欺以非義為守者茍以理撫之則欣然從化凡有所令<lb/>
無不如志其不然則否故不知者以為難治徃年平陽<lb/>
藺侯金華朱侯相繼守吉安皆能潔㢘以持已公平以<lb/>
臨民其行事必據於理一郡之人皆恱從及其去也郡<lb/>
人稱頌之不㤀二公亦以吾郡之人之知理易治也皆<lb/>
深念不置雖相去而猶如父子之相愛此豈徒然者哉<lb/>
然則謂吾郡為難治盖過論矣鳳陽賈侯為監察御史<lb/>
<pb n="KR4e0095_WYG_005-22b"/>
九年有名於時以課最擢知九江未㡬以憂去服除改<lb/>
知吉安郡人於其始至也皆仰望之曰是必能以理撫<lb/>
我也而侯之守已也㢘其行事也公能以理撫民而民<lb/>
亦服從其教吾黨之仕於朝者聞之亦皆為喜而兾其<lb/>
績之成今年以述職朝京師䝉天子仁厚之澤既燕享<lb/>
之而復申以丁寧之訓矣侯既佩訓而歸将若有以大<lb/>
惠於其民吾邑仕者相率賦詩送之而属予序於乎吉<lb/>
安吾鄉郡也吾徒之望治猶吾郡人之意也今侯既有<lb/>
<pb n="KR4e0095_WYG_005-23a"/>
志於民而又重以天子之訓則郡有不治人有不受其<lb/>
澤者乎夫理者萬事之本人惟其不知理故徃徃昧其<lb/>
是非恩有所不懐威有所不懼是以難治吾郡之人既<lb/>
異此而侯以理撫之不易其初志以終恵其民其治績<lb/>
之成盖甚易也侯之德及人益深則後之稱頌侯者豈<lb/>
止若前守而已哉侯治郡将三年其必知郡之易治而<lb/>
吾復道其所以易治者如此盖以觧不知者之惑而深<lb/>
兾其治績之成也<lb/>
<pb n="KR4e0095_WYG_005-23b"/>
　　　送河南李布政赴任詩序<lb/>
洪熈元年五月廣西右布政使李公昌祺以外艱服闋<lb/>
朝京師見上于奉天門上顧左右曰是嘗官禮部者其<lb/>
才可用也明日即拜河南左布政使盖上在東宫監國<lb/>
時李公為主客郎中凡四方萬里外國慕義來朝與蠻<lb/>
夷内属諸國以歲時入貢者皆李公主之其宴賞勞來<lb/>
輕重隆殺無失禮上以是知其才故去已七八年而猶<lb/>
眷之不衰夫羣臣之任職者茍有材具莫不奮勵以自<lb/>
<pb n="KR4e0095_WYG_005-24a"/>
見於當時其受知於上誠非臣所能必在昔矢匪躬之<lb/>
節卒不䕶主知何可勝數如李公者受知於上至於乆<lb/>
而不忘豈偶然哉非誠千載一時明良相遇甚盛事乎<lb/>
古之論治者盖曰在知人在安民知人則明於其才行<lb/>
而用之無不宜斯能安天下之人而無失所者史稱帝<lb/>
堯其仁如天其智如神萬世之治莫有過焉者也今<lb/>
聖上聖徳同乎帝堯而於知人安民二者盖惓惓然也<lb/>
故即位以來凡英偉豪傑之才皆用之不遺其所以安<lb/>
<pb n="KR4e0095_WYG_005-24b"/>
民和衆之道皆咨諏而盡行之治化之盛盖将與帝堯<lb/>
等矣今李公又以知遇之舊當藩翰之寄其所以上禆<lb/>
聖治者豈不亦盛矣乎孔子曰不獲乎上民不可得而<lb/>
治矣盖上不見知則所言有不信所行有不從雖有過<lb/>
人之才宜民之道而能如志以治者盖少也李公既受<lb/>
知於上将言信而行從河南之人之愈益受恵也審矣<lb/>
予聞昔之人有感一朝之遇而為之盡者况君臣乎况<lb/>
李君之賢者乎予知其必能有以報主上之知遇而非<lb/>
<pb n="KR4e0095_WYG_005-25a"/>
茍焉者也李公将行士大夫知已者相率賦詩送之而<lb/>
以序属予予與李公居同郡出同年又嘗同官京師亦<lb/>
可謂知李公者故為序而不辭<lb/>
　　　贈劉貟外序<lb/>
士之於仕非才之難而行之難也行既脩矣而才不足<lb/>
君子重之若徒逞其才而行不檢焉君子不以為善也<lb/>
由是觀之才達行脩之士宜為君子所重可知矣故為<lb/>
士者必以砥行為先務而世之命爵禄者亦於是取决<lb/>
<pb n="KR4e0095_WYG_005-25b"/>
焉有其行而又有其才則進於榮顯可必也優於行而<lb/>
劣於才者次之非是而亦進焉者有矣然未見其能終<lb/>
也萬安劉廣衡為刑部主事予知其為人矣盖萬安與<lb/>
予泰和為鄰邑二邑之人多通婚姻相徃来廣衡為其<lb/>
邑故家其先皆習詩書循禮義故廣衡自㓜已蹈繩檢<lb/>
不蹈於邪僻及取進士入官清約以自守而勤慎以臨<lb/>
事在刑部五六載其所决獄號為平允為其長與為同<lb/>
列者莫不愛且重之然予察其舉動辭氣衣服飲食盖<lb/>
<pb n="KR4e0095_WYG_005-26a"/>
恬然不異於徃時庻所謂才達行修者今年尚書魏公<lb/>
舉于朝擢以為貟外郎此其進於榮顯之時也夫仕者<lb/>
患乎才行之不偹無患爵祿之不加予嘗辟之物焉物<lb/>
之盛衰視其地肥美則物盛不然必衰春氣既至生意<lb/>
已達若加糞溉焉其生也将日盛又累累而糞溉之則<lb/>
其暢茂碩大莫之能禦矣以磽瘠之地無糞溉之功雖<lb/>
未必不生而欲其長且大焉盖難也廣衡今進矣慎無<lb/>
變乎其初益脩其行而輔以美才何患不至於逺大也<lb/>
<pb n="KR4e0095_WYG_005-26b"/>
大理評事康宜清刑部主事歐陽廣湯監察御史歐陽<lb/>
廣洙皆廣衡之至親愛者喜廣衡之進而求予文為贈<lb/>
予亦素重廣衡故書予意如此以勉之<lb/>
　　　贈李太守赴清河序<lb/>
予友李信圭之令清河也視其民如子凡有饑饉疾苦<lb/>
勞役舉切於其身則必為經畫䖏置使之各得所欲事<lb/>
或不如其心則亦為之審緩急擇便宜使不困至於農<lb/>
事尤必使及時勸課訓督具有成法貧者資用不充則<lb/>
<pb n="KR4e0095_WYG_005-27a"/>
假於富民以給之由是小大皆得盡力於畎畆地無遺<lb/>
利官無負租民有餘食皆懽喜愛戴曰公撫我如是真<lb/>
吾父也一縣稱之無間言今年詔大臣舉賢為州守禮<lb/>
部章侍郎首舉信圭衆莫不以為宜上命知蘄州遣使<lb/>
徴之縣人無少長皆泣下曰奪吾父使惠他人我則奚<lb/>
仰於是有力者即走北京訴于通政司弱者訴于府訴<lb/>
于捴兵官訴于廵撫侍郎乞留之事相繼以聞上重違<lb/>
民意俾為知州仍掌清河縣事而其民之在京者始大<lb/>
<pb n="KR4e0095_WYG_005-27b"/>
喜曰公若不歸吾軰遇不恤已者死與徙而已今得免<lb/>
矣士大夫知信圭之賢惜其澤不之施而喜清河之民<lb/>
之受終惠也皆作詩贈行其姻家翰林侍講學士陳德<lb/>
遵持以属予序予與信圭同邑少相善皆業儒皆有志<lb/>
斯民顧予獨老於筆硯無以報上無以惠下信圭所立<lb/>
何愧於漢循吏則予能不慊然耶嘗竊念之聖朝銳意<lb/>
養民而親民者莫如令盖所謂民父母也有志之士當<lb/>
洗濯磨治以求稱答上意何其如信圭者甚少也其罷<lb/>
<pb n="KR4e0095_WYG_005-28a"/>
劣不職者不論以予所見假詩書以文奸言任詐術以<lb/>
逞貪欲肆威虐以快私心者盖多惡在其為民父母哉<lb/>
雖謂之民賊可矣則如信圭宜其民之不舎也抑又聞<lb/>
之君子行道以惠民不以宦成而怠不以老而倦也信<lb/>
圭尚篤於其道以安養斯民豈惟不負令之寵任與其<lb/>
慕戀之意德業之成亦将永有耀也是為序<lb/>
　　　贈李知府赴任詩序<lb/>
予友李湘允淮之守東平九年矣其愛養州民而為之<lb/>
<pb n="KR4e0095_WYG_005-28b"/>
興利除害盖有父母之道焉是以州民恱而戴之亦如<lb/>
子之於父母也其奏留者數矣今年秩滿當詣京師而<lb/>
朝廷已用禮部尚書胡公薦以為懐慶知府使者徃徴<lb/>
焉州民皆不忍舎之随而来者㡬三百人請于朝乞留<lb/>
不得皆怏怏而去於是允淮遂之懐慶予嘗謂天生斯<lb/>
民而不能使之遂其生是以付之天子天子不能以獨<lb/>
治是以付之守令然則守令之愛養斯民非特上承天<lb/>
子之意亦所以奉順乎天也然而欲舉其職豈有他道<lb/>
<pb n="KR4e0095_WYG_005-29a"/>
哉惟仁而已仁者無私心之謂其心無私則好惡與民<lb/>
同民之所好者衣食足而力役均其所惡者飢寒之不<lb/>
勝勞苦之不釋也因民之所好惡而使之莫不遂焉父<lb/>
母之道然也是則無負於天子而亦可無愧於天今之<lb/>
賢守雖多而不賢者不可謂無也其所以不賢私意蔽<lb/>
之而已私意蔽之則惡其所好好其所惡失父母之道<lb/>
而民有不遂矣民有不遂則負天子而愧於天民之疾<lb/>
之有欲其速去去而恐其復来者安能眷眷而不舎哉<lb/>
<pb n="KR4e0095_WYG_005-29b"/>
此無他理之在人無貴賤之殊上以此施則下以此應<lb/>
其效固應爾也懐慶之於東平其土地無大相逺而民<lb/>
俗有不同然其心獨無是理哉允淮以其施於東平者<lb/>
而施之篤於仁敏於事本之以誠持之以敬而濟之以<lb/>
和則民之恱戴宜無以異也誠無負於天子亦無愧於<lb/>
天福祿之来将又有大於此者允淮勉之翰林諸公素<lb/>
相厚者皆有詩贈行予最故故序其首云<lb/>
　　　贈歐陽僉事赴任序<lb/>
<pb n="KR4e0095_WYG_005-30a"/>
國家建學育才至于今七十年賢才之出以輔興運賛<lb/>
治功者不可一二數其教養之法盖善矣然積乆則弊<lb/>
生於是其所成就大有異乎昔者何也聖人之道載於<lb/>
書讀其書明其道優㳺㴠泳以淑於身行於家施於鄉<lb/>
黨州閭然後發而為文詞以進於有司逹於朝廷得列<lb/>
於庶位而行其道於天下所學有本末所造有後先立<lb/>
法之善盖如此及其乆也為師者昩於教為弟子者荒<lb/>
於學不復以讀書明道為事而專意於文章記誦他人<lb/>
<pb n="KR4e0095_WYG_005-30b"/>
之陳言以僥倖於一得幸而得之内無所守外無所施<lb/>
者亦多矣盖不務其本而徒事其末而末又非其所自<lb/>
為者無怪乎其弊至於此也學校政化之本也其所成<lb/>
就乃如此聖明在上安淂不加之意哉是故定觧額限<lb/>
弟子之貟皆所以致嚴重之意盖欲萃英才務實學慎<lb/>
選而篤任之相與隆太平之業然又以為教之至則其<lb/>
成才也易於是增置按察官一貟俾專領焉詔諸大臣<lb/>
察舉有學行者而任之璽書奨勵給驛而遣焉吾邑歐<lb/>
<pb n="KR4e0095_WYG_005-31a"/>
陽哲以吏部主事當其選哲字廣哲其先君子允賢先<lb/>
生嘗助教國子叔父允和為監察御史雲南按察副使<lb/>
皆有名當時廣哲受教於其家其學行誠無愧於是選<lb/>
然予願有進焉賢才治化之本教官成賢才之本董教<lb/>
事者又所以為之本也今之去使為師者篤於教為弟<lb/>
子者勤於學先本後末兼舉而不遺復乎前之所謂善<lb/>
而去夫後之所云弊者要在廣哲端其本以表勵之而<lb/>
已矣廣哲尚慎之哉翰林編脩蕭鎡進士梁楘袁和龍<lb/>
<pb n="KR4e0095_WYG_005-31b"/>
文皆相與厚者謂予與廣哲有連宜以言為贈故為序<lb/>
　　　贈曹貟外序<lb/>
曹義子宜句容人始取進士入翰林為編脩再陞禮部<lb/>
主事今年用薦起超拜吏部貟外郎子宜温厚周慎達<lb/>
於為政在翰林者皆愛之予嘗自念使子宜居顯曺為<lb/>
要官則其所立不在人下而可置於閒䖏邪及是舉也<lb/>
衆皆為之喜其友潘勤進學軰思有以增益之乃求言<lb/>
於予嗟夫予愚者也言不適於用今老而益愚其言益<lb/>
<pb n="KR4e0095_WYG_005-32a"/>
無可取将何以增益子宜哉雖然子宜予所重者也其<lb/>
可終嘿邪郎官自漢以来為清選號大臣之副今之大<lb/>
臣皆於是取之子宜居是任不可以衆職比也况銓衡<lb/>
之任為治之本乎古之論為治者曰知人安民而已盖<lb/>
知之明而用之當則惠有以及民而天下治矣今朝廷<lb/>
以是付吏部是以治天下之本付之尚書侍郎捴其綱<lb/>
所以任其詳者則郎官職也外之治民自布政司以至<lb/>
於縣其職衆矣臨乎上者固難居下而親民者尤難上<lb/>
<pb n="KR4e0095_WYG_005-32b"/>
下皆賢斯美矣茍或不然則民有受其害者然何以知<lb/>
其賢哉精鑒慱采而已精鑒於已而又博采於人将無<lb/>
有不當者用以治民則民亦無不安者此子宜軰所宜<lb/>
用心也使今日之治可比隆於堯舜之世論其所致人<lb/>
将曰自吏部功施當時名流後世豈不美哉子宜與予<lb/>
逰将二十年其相好加焉今之贈言固望子宜功成名<lb/>
立而進於逺大也果然人将論其所出曰自翰林則予<lb/>
雖老而愚亦與有榮耀矣是為序<lb/>
<pb n="KR4e0095_WYG_005-33a"/>
　　　送何侍郎養病歸建昌序<lb/>
正統六年十一月刑部侍郎何公文淵以病乞歸建昌<lb/>
上知其實病不可留詔許暫閒就醫藥庻淂速愈既愈<lb/>
則任職如故盖公之病乆矣常黽勉任事不少懈至是<lb/>
有難復强者故上矜而許之而眷注之意不衰命既下<lb/>
士大夫莫不惜其去相與嘆曰何公初為御史已有賢<lb/>
名聞天下及舉為温州其愛民如子為之興利去害民<lb/>
亦愛敬之如所生迨入佐秋官尤盡心於其職小大之<lb/>
<pb n="KR4e0095_WYG_005-33b"/>
獄必以情誠清慎仁恕之君子也今之賢如公者無㡬<lb/>
人使若汲黯治淮陽将不猶若愈乎既又嘆曰何公豈<lb/>
茍欲自便者哉揆於義而已君子之行道繫乎身身果<lb/>
病矣猶以難强之筋力而貪無窮之榮利自謂足以任<lb/>
職而不至於怠且廢者庸可信其必然也何公之去誠<lb/>
賢逺於人矣哉上之眷注不衰兾其病愈而復来盖好<lb/>
賢之心篤知之深故期之逺也而於公見之宜矣予聞<lb/>
而是其言吾郡之士之為刑部属者梁楘等則過予告<lb/>
<pb n="KR4e0095_WYG_005-34a"/>
曰楘軰之從公舊矣荷公之教亦多矣裁其過勵其所<lb/>
未及使得免於殆且辱者皆公之德也公之歸善矣楘<lb/>
軰将何恃而立哉且非特楘軰然也凡為属者盖莫不<lb/>
然願求一言以寫慕戀之私請勿辭嗟夫予與公同仕<lb/>
於朝盖三四十年而予所業者文藝之末而已達於為<lb/>
政莫有過於公者也今老而學焉方資公以自益而公<lb/>
乃以病去予固不能釋然於懐者豈但楘軰而已邪予<lb/>
聞洪範之福盖以德為本公之德有諸身而及於人天<lb/>
<pb n="KR4e0095_WYG_005-34b"/>
報以福盖未艾勿藥之喜當即見之况上之所眷注者<lb/>
乎瘉而来来而乆於其位以興道致治予與諸公之所<lb/>
望也因書以為贈行序<lb/>
　　　贈訓𨗳李卓序<lb/>
李氏居泰和前程里為故家予嘗識子能敦厚周慎盖<lb/>
其族之表然者心固重之永樂丁酉予以外艱家居南<lb/>
溪蕭鵬漢甫請予為子師子能之孫卓蕭氏出也時年<lb/>
尚㓜亦從館下聴誨言應對進退率有可觀者予心又<lb/>
<pb n="KR4e0095_WYG_005-35a"/>
喜以為子能有孫如此盖可兾其成矣去之将二十年<lb/>
而卓果以明經應訓𨗳之舉来京師試在優等既受職<lb/>
将之寳慶謁予拜曰生嘗受教於館下矣今幸得教官<lb/>
懼無以當衆望願先生終教之予聞而心益喜盖喜其<lb/>
能進而不已也天下之理無窮君子之學豈有止足之<lb/>
限哉聖如孔子猶曰我學不厭况其下者卓之志如此<lb/>
宜予益為喜也夫仕者之任職多矣茍有才藝皆足以<lb/>
辦之惟教官以成賢才為職而本諸其身必其學之在<lb/>
<pb n="KR4e0095_WYG_005-35b"/>
已者沛然而有餘然後所以應人者亦浩浩其不窮孔<lb/>
子曰温故而知新可以為師矣卓宜務此而已師者弟<lb/>
子之所取法也惟以身率之則不令而從然今之弟子<lb/>
盖有率之而不從者况不以身率邪卓宜慎修其身哉<lb/>
夫賢才者治天下之本也而託之教官其職之重可知<lb/>
矣然其位則卑也凡昩於大體者徃徃怙勢力以臨之<lb/>
惟有道自重之君子一不以屑意不然鮮不随俗變化<lb/>
而輕棄其身卓宜以道自重哉予之告子止於此矣今<lb/>
<pb n="KR4e0095_WYG_005-36a"/>
邵陽教諭鍾沔尚清亦嘗從予逰能以所學教諸生今<lb/>
之所謂賢師而子之戚也又有徐訓𨗳明善者亦篤學<lb/>
而善教子之去尚相與切磋而勉進焉則賢師之譽子<lb/>
安能避哉由此而進将不止於是而已矣子必勉之<lb/>
　　　贈蕭教諭赴長洲序<lb/>
蕭氏吾邑故家詩書相傳也乆矣而尤以篤義重鄉邑<lb/>
洪武中鵬舉先生舉賢良太祖皇帝命賦指佞草應口<lb/>
成詩上大喜授蘇州府同知以寛厚清慎得名再仕山<lb/>
<pb n="KR4e0095_WYG_005-36b"/>
東塩運副使㓗㢘之<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>老而彌勵至今人能道之彦清<lb/>
其孫也彦清名灓以書經領薦今年㑹試禮部中教官<lb/>
選得長洲教諭彦清勤學攻文足以得志於有司其試<lb/>
禮部予實典文衡局以科額於是失彦清予與蕭氏有<lb/>
世好意甚惜之而彦清不以望予雖然予固惜失之而<lb/>
喜長洲之得也夫英偉之才所在有之而不能不頼於<lb/>
師師弟子之所由成也辟若制器然以良才遇良工加<lb/>
之以規矩凖繩而後方圎平直規矩凖繩之不加欲器<lb/>
<pb n="KR4e0095_WYG_005-37a"/>
之方圎平直盖難矣故雖有材而不得成器以適於用<lb/>
者不遇故也今之為士孰無用世之心哉其材有大小<lb/>
不同而無不可用然所以成之皆於師乎望也因其才<lb/>
而篤焉匡直輔翼而振德之則才既成矣以是而為世<lb/>
用此治功之所以盛也然而遇良師者固有矣其不遇<lb/>
者盖多焉不遇則無以成其才猶未為病也茍遇而弗<lb/>
良帥之以不正之習而加之以非道之施中才之士随<lb/>
而變焉豈非學校之不幸哉長洲蘇之望縣其地多良<lb/>
<pb n="KR4e0095_WYG_005-37b"/>
才今其未仕泯然日望於成者不少其前之所遇幸不<lb/>
幸予不能知今而得彦清予知其為幸也彦清之學得<lb/>
於家講於師友皆聖賢之法言仁義之達道率是而教<lb/>
之為弟子者勉而學焉其才将無不成予故為長洲喜<lb/>
也彦清克篤於是邦人父老必推本於同知公之賢而<lb/>
誦公之德不衰是彦清能成其祖之名亦所以為教也<lb/>
彦清勉之因書以贈其行<lb/>
　　　送禮科給事中石信之歸應州省墓序<lb/>
<pb n="KR4e0095_WYG_005-38a"/>
古之君子最重其墳墓未嘗舎而之他也若有故不得<lb/>
已而去則必哭墓而後行於其歸也亦必展而後入其<lb/>
慎重如此盖謂親之體魄所藏也然古之為君者各有<lb/>
其地各子其民賢者之仕不出其國中故能不逺於墳<lb/>
墓後世天下一君四海一國士之有志於行道者豈能<lb/>
終老墓下哉茍有為之主則去之而其心固未能忘也<lb/>
彼必去之者盡其道於君心之不能忘者致其孝於親<lb/>
不遺其親不後其君此所謂仁義之道也然嘗讀四牡<lb/>
<pb n="KR4e0095_WYG_005-38b"/>
之詩而嘆周之君臣皆可謂厚矣下勤於事不暇顧其<lb/>
親上知其情而代之言以慰撫之上下之道豈不兼盡<lb/>
哉然将母来諗但見於其言而於墳墓則未之及也由<lb/>
是而知我朝列聖之待羣臣可謂其仁如天矣既著之<lb/>
令使得省其親親沒亦得以省墳墓且皆賜之鈔而遣<lb/>
焉周之盛王所無也非天其孰可儗之禮科給事中石<lb/>
瑁信之應州人宣德癸丑以明經取進士擢今官日侍<lb/>
上左右敬恭脩職者凡六年其名既著於中外矣獨傷<lb/>
<pb n="KR4e0095_WYG_005-39a"/>
二親之早沒不克食其禄又念其去墳墓之乆也請於<lb/>
上得歸省焉應州地直雲中去北京盖千數百里信之<lb/>
之展墓可計日得也州人老長知信之之賢既能盡臣<lb/>
職而又能盡子道足以為邦家之光閭里之榮矣至其<lb/>
䝉天子之仁徳澤之施其美盖出於數千載之上則未<lb/>
必盡知也信之将行同列之賢属予文為贈故樂為道<lb/>
之<lb/>
　　　贈王主事序<lb/>
<pb n="KR4e0095_WYG_005-39b"/>
國朝明刑慎罰凡當其任者必選通經學古之士為之<lb/>
非是不與也銅梁王儉用節以進士得刑部主事同郡<lb/>
仕者行人潘洪軰為之喜請於予曰用節之㑹試禮部<lb/>
也先生實司去取得其文而進之用節由是取進士常<lb/>
自以為遇知於先生今列官刑部猶願受教於下執事<lb/>
先生幸賜之言俾得服膺焉為惠大矣嗟夫予言何足<lb/>
以資用節哉用節學春秋春秋聖人之刑書也百王之<lb/>
法度萬世之凖繩繫焉以之䖏大事决大疑無不當理<lb/>
<pb n="KR4e0095_WYG_005-40a"/>
者而何待於他求哉先儒嘗言五經之有春秋猶法律<lb/>
之有斷例也予於是竊有慨焉聖人之心至公如天地<lb/>
至明如日月故能得是非之正而盡誅賞之宜茍非聖<lb/>
人而欲無少悖焉盖難矣天下之理無窮而事變亦無<lb/>
窮必有以明天下之理然後能應天下之事彼變態千<lb/>
出日交乎吾前惟以理燭之榮辱予奪一觀理之如何<lb/>
不自為輕重則於春秋之㫖其不合者盖鮮矣抑又聞<lb/>
之春秋與禮相為用謹嚴者禮之體亦春秋之法也衰<lb/>
<pb n="KR4e0095_WYG_005-40b"/>
周之世上下怠放不能循夫禮之常故聖人作春秋繩<lb/>
以先王之法制凡春秋之所誅皆禮之所貶者也君子<lb/>
之治身或不能謹嚴則違於禮而入於春秋故欲用春<lb/>
秋之法者必先謹乎禮未有怠於自治而能治人者也<lb/>
用節以是經進方將施於事廓而充之觸類而長之盖<lb/>
有不可勝用者矣予故就其所學者以告之而願望之<lb/>
意寓焉用節毋以為迂也<lb/>
　　　贈孫叅政序<lb/>
<pb n="KR4e0095_WYG_005-41a"/>
布政司之設古方伯之任也其長為布政使其次為叅<lb/>
政恭議其所統郡縣多者至百餘少者亦不下六七十<lb/>
為官属也多矣而皆禀命於布政司故為布政司者其<lb/>
尊榮嚴重可知也朝廷篤意養民小大之事有不便於<lb/>
民者一切罷之而惟施其利民者然謂親民莫如縣縣<lb/>
令佐之賢否惟為郡者能審察而進退之使為郡者皆<lb/>
賢為縣者亦無不賢則民得其所矣故布政司郡縣之<lb/>
所望生民休戚所係也是以選授為甚嚴然使之位尊<lb/>
<pb n="KR4e0095_WYG_005-41b"/>
當不違所治叅政叅議則或以事臨郡縣於其守令而<lb/>
下之賢否察之為尤詳得與其長商確而進退之其勢<lb/>
尤易也故君子有志於為民者尤宜於其職今年河南<lb/>
缺恭政吏部以聞詔大臣察舉得儀制郎中番昜孫君<lb/>
字原貞其始取進士為禮部儀制主事已用清慎得名<lb/>
及陞主客為郎中益有名既而以病告歸尚書毗陵胡<lb/>
公知其賢復奏起為儀制郎中凡大典禮大設施孫君<lb/>
稽古考文勤於其事表然為當時所重及是舉也衆莫<lb/>
<pb n="KR4e0095_WYG_005-42a"/>
不以為宜而孫君亦慨然思欲舉其職於乎此君子之<lb/>
志也君子之志固欲澤施於民不以能效一官為足也<lb/>
况乎為上之所選任下之所倚望者哉然孫君必欲使<lb/>
民䝉其澤則必始於郡縣吏使皆得賢而後可不然民<lb/>
有不被其澤者矣河南布政使李公昌祺予友也其德<lb/>
望之孚於人乆矣為之佐者亦一時之俊於澤民必有<lb/>
其道今又以孫君之賢徃焉同寅恊恭得如其志以治<lb/>
可必矣豈非河南之民之幸哉孫君将行其同列之賢<lb/>
<pb n="KR4e0095_WYG_005-42b"/>
主客郎中王君濬等求予言為贈故為序如此以贈之<lb/>
　　　贈邵都御史赴南京詩序<lb/>
宣德三年聖天子在位既四年矣海宇清寧要荒順服<lb/>
然猶慮百職有不脩思欲更進賢才以隆化理乃詔六<lb/>
卿大臣慎舉藩憲之臣之賢者得福建按察使金華邵<lb/>
公玘等八人命有司徴用之既又以為御史受耳目之<lb/>
寄當激揚之任不可雜以匪人親擢通政使大梁顧公<lb/>
佐以為右都御史俾澄汰諸道之在職者顧公既别白<lb/>
<pb n="KR4e0095_WYG_005-43a"/>
以聞其不善者謫為吏逺方或降黜為下僚於是任職<lb/>
之賢皆自喜其志之得白於上益相歡於為善而憲紀<lb/>
肅然既數月邵公至拜右副都御史徃蒞南京邵公初<lb/>
由進士為御史陞江西按察使又改福建正直之操乆<lb/>
而益勵所至皆赫然有聲譽及拜是官士大夫皆為喜<lb/>
曰是誠能有為者也予嘗究夫設官之意内而六部外<lb/>
而布政司府州縣足以為治矣而又置御史按察司者<lb/>
盖以内外之職不能皆才事不能皆理故俾之鋤姦去<lb/>
<pb n="KR4e0095_WYG_005-43b"/>
邪剗弊剔蠧是御史按察司者百職之所由舉政治之<lb/>
所由成也其任盖重矣夫既為朝廷所託重而可自棄<lb/>
其身於禮法之外哉自棄其身於禮法之外而與貪濁<lb/>
無耻者同科則人何所畏憚百職曠庻事廢此之由也<lb/>
然則謫役於逺方沉屈於下僚豈非宜哉顧公既振舉<lb/>
於此而邵公復當是任由兩京而施之以及於外使小<lb/>
大之臣皆為才且良而興起於事功非聖天子與一時<lb/>
士大夫属望之意哉予知其無負也審矣邵公将行其<lb/>
<pb n="KR4e0095_WYG_005-44a"/>
鄉友驗封郎中胡文善求諸公作詩送之属予序故推<lb/>
原其意而序之<lb/>
　　　大理少卿呂先生贈行詩序<lb/>
大理少卿呂先生之省墓於紹興也少傅二楊公皆為<lb/>
詩贈之二公皆天下之望其言足以為輕重人之欲得<lb/>
一言盖難矣先生之去不求言於公而公自為言以贈<lb/>
非清德懿行有足重者不能然也盖先生初起自教官<lb/>
為江西按察僉事其後改福建江西福建二公桑梓在<lb/>
<pb n="KR4e0095_WYG_005-44b"/>
焉故於先生知之深而重之確孔子曰如有所譽者其<lb/>
有所試矣二公豈無所自而然哉直家泰和亦可謂知<lb/>
先生者憶初逰鄉校時於學未通也先生行部至泰和<lb/>
視學宫望廟門而歩謁先聖畢登明倫堂進諸生講聖<lb/>
賢之道而懇懇於治心脩身其容荘其言切有足起發<lb/>
人者至於吏治之得失民事之利病尤惓惓焉所以誨<lb/>
諭而振德之者盖有古君子之遺風時直雖少心竊慕<lb/>
之後之来者求如先生加少矣盖有騎過廟門而不顧<lb/>
<pb n="KR4e0095_WYG_005-45a"/>
於學政之弛與吏民之弊不少概於心視逄迎應對以<lb/>
為褒貶抑揚者比比是也夫如是則安能忘情於先生<lb/>
哉直嘗自念今之諸生束書不觀者盖多也昩於治心<lb/>
脩身者又多也誠得如先生十數人專領而課勵之庶<lb/>
㡬有益乎今先生老而歸諸公賦詩贈行而俾直序之<lb/>
故序其前之所知者為之引使人知先生之誠可重如<lb/>
此若其他之所行暴於人之耳目與其歸為鄉里之榮<lb/>
者皆不道雖然觀直之所著亦可以見其餘矣<lb/>
<pb n="KR4e0095_WYG_005-45b"/>
　　　贈歐陽士則南歸序<lb/>
予内弟歐陽士則以明經見重於士大夫乆矣今年鎮<lb/>
江缺訓𨗳舉至京師先是凡舉任訓𨗳者皆嚴試於翰<lb/>
林宣徳初慮吏之入官與求賢舉之濫也詔諸大臣學<lb/>
士羣試於廷中而訓𨗳亦與焉加嚴矣至是有言舉任<lb/>
訓𨗳宜先試於在外有司及提調學校風憲官然後送<lb/>
之吏部又羣試而用之吏部請從其説而士則適遇焉<lb/>
乃告别於常所徃来者束書南還無不豫之色或者曰<lb/>
<pb n="KR4e0095_WYG_005-46a"/>
教官之任誠重矣然在外之試未必愈於在廷之嚴也<lb/>
使未至京師則宜矣既至而必歸試試之而使復来僕<lb/>
僕走萬餘里非有重貲将何以自給士則素清貧無乃<lb/>
不便於是行邪士則曰儀之進退盖自有命焉家貧親<lb/>
老誠願得禄以為養然吾父年八十二母亦七十七矣<lb/>
以情而言其可暫去左右哉今别去半年起居飲食不能<lb/>
湏㬰忘於心幸而得歸且少舒其惓惓之思而自快於<lb/>
目前禄雖未之及其所樂多矣而何不便於是行哉予<lb/>
<pb n="KR4e0095_WYG_005-46b"/>
聞而心善之曰賢哉士則也天下之樂莫大於事親親<lb/>
也者不可以長存亦不可以再得也因其力而致養焉<lb/>
極愛敬之誠盡惋愉之奉使憂患不知勞苦不聞熈然<lb/>
自適於太平之世其樂可勝道邪古之人雖以禄養為<lb/>
榮然豈能必哉如必得禄然後養則昔之大賢君子盖<lb/>
有不沾一命者将不得為孝子乎士則之親老矣楊子<lb/>
所謂愛日士則之志也予䝉舅氏恩不薄恒慮士則以<lb/>
祿養未遂為慊而愧無以助之及聞其語而信其賢故<lb/>
<pb n="KR4e0095_WYG_005-47a"/>
書以為贈行序且使人知士則之非茍然者也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0095_WYG_005-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　抑菴文集巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0095_WYG_051-1a"/>
抑菴文集續編後序<lb/>
抑菴文集前後五十巻太保王文端公所作也前集公<lb/>
之長子翰林檢討希稷所編集既鋟梓以傳矣四方之<lb/>
士病其訛舛者多盖有掩巻而嘆息者公之次子存齋<lb/>
居士希誠深知其然亟取公遺藁精校而重刻焉篇目<lb/>
雖如故而訛舛則無矣是為前集十三巻者也然公平<lb/>
日於文章不經意存藁其散在四方而為士林所傳誦<lb/>
固有多於所存者此希誠所為尤惓惓也乃廣求博訪<lb/>
<pb n="KR4e0095_WYG_051-1b"/>
得公真迹輒録焉盖積久益多遂續加編集以刻是為<lb/>
後集三十七巻也方其校也希誠窮日之力以至夜分<lb/>
其刻也督視左右惟恐有誤未甞少以諉諸人盖其精<lb/>
專而慎重如此其所費不貲皆自已出雖親故好義者<lb/>
有所助遺一切謝絶士君子得於見聞者莫不嘆羨而<lb/>
稱其篤孝夫孝子之於親也手澤口澤雖微而敬愛不<lb/>
敢忽况於其精神心術之微者乎文章精神心術之微<lb/>
所在也天下後世欲知公精神心術之微者不有是集<lb/>
<pb n="KR4e0095_WYG_051-2a"/>
將奚賴焉希誠以六十之年而篤念不忘乎此孝子仁<lb/>
人之用心固如此也故序述其詳使天下後世知孝子<lb/>
仁人之於親無所不用其心而或興起其繼述之孝則<lb/>
於世道豈為無補邪若夫公之徳為時望文為國華居<lb/>
清切而贊宥密位冢宰而為庶職得人凡所以亮天工<lb/>
而成大業功施社稷而澤被生民者國史自有列傳固<lb/>
已大書特書不一書矣此非後學所宜贅出也成化丁<lb/>
亥冬十一月朢日蜀府教授里生張時啓拜手書<lb/>
<pb n="KR4e0095_WYG_051-2b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　抑菴文集續編後序<lb/>
</p>
<p>
</p>
  </div>
</body>
</text>
</TEI>
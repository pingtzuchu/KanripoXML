<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>抑菴文後集巻三十四</head>
    <p>
<pb n="KR4e0095_WYG_047-1a"/>
欽定四庫全書<lb/>
　抑菴文後集巻三十四　　　明　王直　撰<lb/>
　　傳<lb/>
　　　林叅政家傳<lb/>
林叅政諱瑜字子潤漳之龍巖人自幼聰敏好學<hi>缺</hi>
<hi>缺</hi>為邑庠生學成陞太學洪武中選授五軍斷事司稽<lb/>
<hi>缺</hi>治獄號為平六年陞右斷事益以明慎得名公卿間<lb/>
數月擢拜江西按察司僉事嘗行部至贑贑之大豪有<lb/>
<pb n="KR4e0095_WYG_047-1b"/>
索逋而殺人者反誣其姪有司受賂鍜成之上其獄於<lb/>
公公察其色有寃曰是非為惡者安有殺伯母事乎為<lb/>
㢘得其實卒坐大豪而罪有司由是所至稱神明不敢<lb/>
欺安福姦民數十聚為盗剽掠勢張甚郡縣不能得詔<lb/>
發兵捕之任事者並縁為姦利不急捕盗反以藏匿誣<lb/>
平民轉相牽引搒掠以取貲於是盗逸而民弊矣未㡬<lb/>
皆以罪去而公獨任其事乃一切禁止苛暴處以閒和<lb/>
任鄉民之有力者蹤跡之盗悉得而民不擾既三考以<lb/>
<pb n="KR4e0095_WYG_047-2a"/>
最陞江西按察副使長沙流民作亂轉掠入袁州朝廷<lb/>
命豐城侯督兵討捕擇大臣為民所信慕者得公使先<lb/>
往招撫脅從者順服首惡就擒民以無事公之功為多<lb/>
王師之出絶漠也命下江西造戎衣一百萬期三月輸<lb/>
邉弗完者以乏軍興論公實董之如期而集又從工部<lb/>
尚書宋禮入巴蜀求宫殿大材公分往馬湖路極險惡<lb/>
衆皆難之公曰我豈擇便避事者邪卒皆辦治亦不後<lb/>
期盖公持已以誠待人以恕故民懽趍之不勞而功立<lb/>
<pb n="KR4e0095_WYG_047-2b"/>
如此公初入蜀也江西有二十人者以魘魅就獄於法<lb/>
當死而無其情衆疑不能决公歸力辯出之二十人者<lb/>
拜呼曰我固知公能活我今果然為副使九年當考績<lb/>
去山谷耆民三百餘人出拜馬前曰公在江西二十年<lb/>
恵我民也厚矣今决去可奈何因抱公足而泣公亦為<lb/>
下淚至京師考最陞浙江布政司叅政時布政以下皆<lb/>
缺而浙地大人衆素號繁劇公勤而撫之民多恱服既<lb/>
一年吏舎失火治事之堂案牘之舎皆燬焉事聞下刑<lb/>
<pb n="KR4e0095_WYG_047-3a"/>
部逮問公至輒引服曰此瑜責也夫何辭獄未上而公<lb/>
病以永樂二十一年朔旦卒年六十八公端厚樂易寛<lb/>
裕儉勤嘗舉汪信民菜根之言以教子使必明善誠身<lb/>
而不急於文藝其子平皆能服公之教云<lb/>
泰和王直曰予始逰鄉校時公為江西僉事所至㢘問<lb/>
風俗䘏孤老振寃滯興㢘律貪沮惡佑善數進諸生講<lb/>
聖賢之道使充其徳行而發於文章其言切實正大人<lb/>
至今頌之不衰於乎居是任者有不當如是邪然而乃有<lb/>
<pb n="KR4e0095_WYG_047-3b"/>
以苛察相髙以猛鷙相尚蔑忠敬之實無豈弟之心者<lb/>
抑又何邪然則若公之賢詎可使無傳哉故論著之<lb/>
　　　呉先生傳<lb/>
呉先生勤字孟勤永新人也曽祖原道祖文振皆不仕<lb/>
考師尹元名進士為永豐縣丞先生幼聰敏好學日誦<lb/>
數千言迨成童四書五經皆暗記為文必根於理而氣<lb/>
充才贍偉然出儕輩諸老先生皆謂一第可俯拾以永<lb/>
豐君老不果出元季盗起先生以策干吉安守臣尼雅斯<lb/>
<pb n="KR4e0095_WYG_047-4a"/>
廸音冀弭盗不見用去避亂於洪偽漢圍洪行省平章<lb/>
多通不能守或欲薦先生先生曰吾觀此人無固志安<lb/>
能用吾言亟止之明旦多通果遁城遂陷先生間道歸<lb/>
永新國朝兵取吉安總帥蒐用賢才俾綏輯諸邑淮南<lb/>
郭子章在幕府得先生懽甚俾之官泰和不就洪武初<lb/>
詔天下皆立學徴名儒為之師先生得武昌教授以聖<lb/>
人之道誨諸生中書叅政方鼐國子祭酒呉唘皆其門<lb/>
人也久之去官楚昭王聘為子師先生益以道自任王<lb/>
<pb n="KR4e0095_WYG_047-4b"/>
敬禮加焉永樂初召修髙廟實録號良史才書成改開<lb/>
封教授以教武昌者教開封周定王亦敬禮之未㡬卒<lb/>
年六十六先生之學無不究雖方外之教亦能通其義<lb/>
然持身端重從容矩度之中孝於親友於兄弟撫教孤<lb/>
姪如子謹於義利無一毫茍得之意初罷武昌教授時<lb/>
諸生致贐皆不受曰但勉修徳業於勤有光足矣及在<lb/>
楚府蜀湘二王嘗致書幣願一見廣西鄉試請典文衡<lb/>
先生以王待已厚不欲更外交皆謝郤之湖廣叅政呉<lb/>
<pb n="KR4e0095_WYG_047-5a"/>
雲故與先生相好雲卒於官二子貧不能歸先生維持<lb/>
教誨俾有立平生喜揚人之善而掩人之過至於論事<lb/>
則公其是非不肯俯仰以徇俗君子謂先生不特文學<lb/>
可敬也初號匡山樵者晚更號由翁其文章渾厚典則<lb/>
有集若干巻藏於家子一人善存<lb/>
論曰孔子嘗言君子喻於義小人喻於利盖君子義以<lb/>
為質其行已及物曷嘗不以義哉小人之隳行敗名鮮<lb/>
不由於利然觀昔之任事者往往以利為急而於職之<lb/>
<pb n="KR4e0095_WYG_047-5b"/>
所宜則闕然此其故何歟先生謹於義利如此謂之古<lb/>
君子非邪今之任治教者皆擇謹於義利之君子而用<lb/>
之使皆得如先生其效之白於天下當何如盛哉故論<lb/>
著之使人有所興起云<lb/>
　　　陳叅政傳<lb/>
公陳氏諱雷字士啓一字震之其先自金陵徙居泰和<lb/>
世以科第顯曽祖文瑞瑞金訓導祖存道安逺訓導父<lb/>
煥章公自幼喜學十嵗攻文章十七為里塾師升堂講<lb/>
<pb n="KR4e0095_WYG_047-6a"/>
授屹然如鉅人鄉之號為儒者多不及諸老先生皆器<lb/>
重之曰士啓他日逺到未可量也稍壯父坐誣謫遼左<lb/>
從者道亡公聞之即馳往省焉為營産業治經費備物<lb/>
致養父樂之忘其為謫也久之奉命歸養母益閉户讀<lb/>
書或勸之仕公曰孔子云不患無位患所以立吾方圖<lb/>
所以立者未暇用公意也永樂初詔設科取士公曰可<lb/>
矣遂以易經中髙第選入翰林為庶吉士與修永樂大<lb/>
典以精博得名書成擢為祠祭郎中敬恭祀事於緇黄<lb/>
<pb n="KR4e0095_WYG_047-6b"/>
少所假貸君子是之未三年陞山東叅政公喜曰天子<lb/>
用我矣宣化恵民吾職也故民有所不便及有所欲者<lb/>
皆奏言之事多見從及營北京公率山東役夫撫之如<lb/>
子民皆樂為之盡力及陶甓衛河亦然于時今刑部侍<lb/>
郎樊公董其事最為嚴急少許與獨愛敬公朝廷遣御<lb/>
史給事中理山東軍籍要公與偕行多所辨别民免於<lb/>
誣枉青州飢詔遣使者如所奏賑之而有司言續有飢<lb/>
者數加倍使者使必再請公曰此皆國家赤子飢死在<lb/>
<pb n="KR4e0095_WYG_047-7a"/>
旦夕能待再請耶吾以身任其事使者不得已從之全活<lb/>
甚衆民知公之厚也皆愛戴如父母盖公仁恕出於天<lb/>
性而潔㢘自持故所立如此宣徳六年八月四日以疾<lb/>
終於位年六十六子一人曰祚初予與公同領鄉薦上<lb/>
春官凡八人公最長衆皆兄事之數叩以難事公立為<lb/>
剖决曲盡其道及觀指揮羣下難易緩急無不適其宜<lb/>
當是時固知公之善為政矣及自山東考績来京予謂<lb/>
之曰聞山東之人無貴賤愚良皆徳公其善之可書者<lb/>
<pb n="KR4e0095_WYG_047-7b"/>
多矣公蹴然曰吾備員叅政奉行天子徳意而已何善<lb/>
之敢言且吾日夕勉之恐不及安事紀載為他日名乎<lb/>
予於是愧其言古之君子貴務實而恥為名盖虚譽之<lb/>
隆實徳之病也後之君子實則未善而急於取譽承以<lb/>
嚚子憸孫又好摭拾以自誣此流俗之通患也若公之<lb/>
所存豈不誠君子哉予知公舊矣不欲其無傳也乃記<lb/>
所聞者數事著以為傳善觀人者觀此亦可以得之矣<lb/>
　　　林母盧安人家傳<lb/>
<pb n="KR4e0095_WYG_047-8a"/>
安人盧氏文昌人元稅務都監仁夀之女自幼貞警静<lb/>
淑習嫻女工年二十歸林氏是為文昌縣令徳隆之配<lb/>
林氏故莆田人其先世宦㳺愛文昌山水之勝遂居之<lb/>
世為奉化奕屯田千户貴盛矣安人歸林氏其舅姑尚<lb/>
無恙安人於衣服飲食必親調視而奉祭祀供賔客接<lb/>
族婣皆適其宜舅姑嘗稱之六親曰新婦如此足昌吾<lb/>
家徳隆尹鄉邑有遺愛及人人無非間之者安人之助<lb/>
也當元季世陳子湖倡亂海南廹逐元帥陳乾富徳隆<lb/>
<pb n="KR4e0095_WYG_047-8b"/>
以義兵赴之屯萬安軍而賊囚其家屬安人謀於姑曰賊<lb/>
勢如此盖利吾家也盍輸財以緩禍乎從之乃得免林<lb/>
氏貲産素饒其鄧氏姑竊取銅鼓莊田五頃契劵鬻之<lb/>
徳隆父子訟於官乃得贖費鈔三千餘錠其後族屬欲<lb/>
脅而有之徳隆弗與安人曰與之不然禍自此始且分<lb/>
田以厚宗族於義大矣卒與之而宗族以和徳隆有庶<lb/>
子通安人撫之如已子人莫識其異母也其他賙給隣<lb/>
里恵恤臧獲尤多盖其細故也安人貌修長兩耳垂肩<lb/>
<pb n="KR4e0095_WYG_047-9a"/>
其律身端恪勤慎宗族化之今年過九十有子四人長<lb/>
曰廣為廬陵教諭次曰寛次曰宻舉進士為刑部主事<lb/>
先卒又次曰寰孫男女三十人曽孫男女九人嵗時伏<lb/>
臘奉觴上夀怡怡然皆中禮節鄉人榮之而安人教諸<lb/>
子孫必曰修身謹行盖善教也<lb/>
泰和王直曰予先公治瓊州時嘗識廣于士林中知其<lb/>
母之賢也亦嘗於直道之自古國家所以廢興皆由女<lb/>
徳之隆汙若盧氏之仁智如此其可多得哉其可多得<lb/>
<pb n="KR4e0095_WYG_047-9b"/>
哉<lb/>
　　　葉秀實傳<lb/>
葉氏崑山士族而秀實尤樂善急義雖泊然布素於義<lb/>
所當為與惡之當去毅然自任而不囘盖有古豪傑之<lb/>
遺風元之末世方國珍亂海上小人乘時相挺而起善<lb/>
良被禍崑山福巖寺僧有提㸃與其徒昌都寺等亦聚<lb/>
無賴殺人肆焚刼略財物子女敢拒者驅而錮之舟中<lb/>
焚于嚴沙溝以威脅其人有司不知所為賊勢漸張禍<lb/>
<pb n="KR4e0095_WYG_047-10a"/>
及秀實秀實姻家金某刺知之賂以重貲乃得免秀實<lb/>
憤曰䑕軰敢爾今吾雖幸免忍視鄉人罹其毒不剪除<lb/>
之又一國珍也隂募勇敢士得徐辛一等若干人經畧<lb/>
已定乃以賊焚刼之跡繪為圖上之路率衆掩捕盡得<lb/>
之無脫者官為窮詰皆伏辜而有提㸃實先瘐死秀實<lb/>
聞之曰佛法重闍維戲作舉火文以著其惡鄉里稱快<lb/>
至今多能誦之者焚刼圖有副藏於家秀實孫茂以授<lb/>
孫春曰爾髙祖備衆善此其一也而鄉里實賴之不可<lb/>
<pb n="KR4e0095_WYG_047-10b"/>
以無傳春使其子兵科給事中盛請於予予觀自古禍<lb/>
亂之興必由小人竊發於下世無豪傑掃除之遂浸成<lb/>
亂階秀實之功偉矣豈非豪傑之士哉當其舉事時志<lb/>
在除惡激於義而已傳不傳非所計也而春父子汲汲<lb/>
以圖不朽記曰先祖有善而弗知不明也知而弗傳不<lb/>
仁也春父子可謂明而仁也已故論著之<lb/>
　　　彭母傳<lb/>
彭母者泰和彭詡母也母劉氏諱靈萬安東溪處士本<lb/>
<pb n="KR4e0095_WYG_047-11a"/>
直之女嫁為月池彭原復之妻生二男三女詡其長也<lb/>
年廿六而寡居母幼涉書記能知古者女婦賢行誓死<lb/>
不嫁勤女事以自給當是時宗族有困辱其孤欲撓屈<lb/>
其節而利其所有者母自守益堅終不以是改行教詡<lb/>
力攻儒術随事訓切之不少懈嘗指其父所藏書告曰<lb/>
此爾素業也能讀書為善吾志樂矣詡亦自感勵學遂<lb/>
有成東溪處士既老病無子母嘅然謂詡曰吾父惟吾<lb/>
一女今兒幸有婦主饋祀吾歸養矣遂歸東溪養處士<lb/>
<pb n="KR4e0095_WYG_047-11b"/>
衣食藥物必親自調治凡七八年處士卒終䘮乃歸平<lb/>
居端静淑慎不妄言笑其處姻族恤鄰里馭臧獲各盡<lb/>
其道年六十八而終鄉人之為女為婦為母者皆以彭<lb/>
母為法云<lb/>
史官王直曰予聞前元時東平李如忠為山隂令其妻<lb/>
䝉古氏早死繼室馮氏有二子仕伏如忠卒于官李氏<lb/>
及䝉古之族相率至山隂困辱馮氏取其資以去馮不<lb/>
與校以節義自守廬如忠墓下二十年教二子讀書為<lb/>
<pb n="KR4e0095_WYG_047-12a"/>
善卒奉如忠骨歸其鄉葬焉二子亦卒為名士李氏及<lb/>
䝉古之族皆愧之至不敢見馮氏年七十餘而後卒當<lb/>
是時吳文正公虞文靖公及諸名賢皆紀載其事至於<lb/>
今馮氏猶生也而李氏及䝉古之族亦播其惡於逺嗚<lb/>
呼可鑒矣今彭母之困於宗族不幸頗相類而其苦節<lb/>
孝行則過之其善如此豈非詩人之所謂女士者歟予<lb/>
文雖不及二公然不可使無傳也故論著於篇使傳焉<lb/>
　　　王處士小傳<lb/>
<pb n="KR4e0095_WYG_047-12b"/>
王處士名守訓泰和南富里人也王氏自廬陵再遷泰<lb/>
和世積忠厚至處士直諒謹畏不妄言動居家善事其<lb/>
父母而友于兄弟洪武初覈民田仇人以不實誣其父<lb/>
官盡没入之家素富而驟貧然所以事親奉祭待賔客<lb/>
不失其故者以處士為之子也兄守益早卒處士善承<lb/>
其家幹父之蠱雖劬力殫財未嘗望諸弟嵗時伏臘備<lb/>
物以養親兄弟奉觴上夀必謹儀度其進退盖怡怡然<lb/>
父母没葬祭無違禮其析貲産與諸弟多寡必均未嘗<lb/>
<pb n="KR4e0095_WYG_047-13a"/>
私一錢諸弟妹未婚嫁者備禮婚嫁之人人得其所與<lb/>
朋友交久而不怠平居簡静如不能言者及臨是非曲<lb/>
直之際其辯論堅確如黒白東西不可眩惑故鄉人有<lb/>
不得其平者多取質焉子弟有過失輒毅然衆辱之必<lb/>
愧悟請改乃已教其子經舉進士得太康縣學教諭處<lb/>
士嘗就養之太康其與諸生言者必據於理諸生多化<lb/>
服焉予居泰和城中去南富不二十里然未嘗相往還<lb/>
而予友浙江僉憲郭公緒處士姻家也嘗再於郭君所<lb/>
<pb n="KR4e0095_WYG_047-13b"/>
見之盖恂恂然可謂一鄉之善士者矣夫人之所以為<lb/>
貴者以其循天理之正盡人倫之常也然而有不踐此<lb/>
者何哉欲勝而已矣故親老而不致其養親没而不謹<lb/>
其終侮其弱兄欺其稚弟凌虐其幼孤者比比也是失<lb/>
其所以可貴者矣失其所以可貴者則惡得謂之人哉<lb/>
而乃騁其私智鼔其邪佞以自盖其行而矜肆於一時<lb/>
其可乎故予以謂為人者惟無愧於天理人倫斯善矣<lb/>
豈須為詭異邪若處士者盖不失其可貴而君子之所<lb/>
<pb n="KR4e0095_WYG_047-14a"/>
尚者也故論著之使鄉人子弟有則焉<lb/>
　　　胡母段氏傳<lb/>
段氏番昜人世居碩輔里其父則榮甫也自少柔恵淑<lb/>
慎善女工事父母盡孝敬父母愛之既長嫁同邑胡以<lb/>
寧移其所以事父母者事舅姑舅姑又愛之姑先卒哀<lb/>
念不置有遺女生甫七月教育如其所生女及笄出資<lb/>
装嫁之如姑未亡也舅為兩淮鹽運使與以寧相繼没<lb/>
有後姑多病以寧二子秉彞秉恒皆幼家政母獨任之<lb/>
<pb n="KR4e0095_WYG_047-14b"/>
仰事俯育奉祭祀待姻族皆中禮法後姑安焉而二子<lb/>
皆受教有成立寡居凡㡬年終始一意未嘗少有玷缺<lb/>
今年已七十七矣予聞婦人主内事凡閨門之内所以<lb/>
事上撫下與凡所當為者皆婦道之常至於夫死不嫁<lb/>
而安於節義亦其常分所當盡此所謂民彞也天地之<lb/>
道亦貴於有常然則非常之事盖可謂不幸矣牝鷄之<lb/>
鳴有狐之歎此婦人之非常也君子奚取哉而世之妄<lb/>
子孫務摭竒以動俗嗚呼亦謬矣秉恒之母盡其常道<lb/>
<pb n="KR4e0095_WYG_047-15a"/>
如此可以垂訓於後世為婦人者能此亦足矣奚以異<lb/>
為哉奚以異為哉<lb/>
賛曰昔者君子之論有家也未嘗不致意於女徳焉盖<lb/>
女徳者家之所由興替也然女徳之脩豈有他道哉幽<lb/>
閒貞静孝敬勤儉而已此其常也觀於闗雎葛覃鵲巢<lb/>
采蘩諸詩可見矣及鄘之栢舟則因其不幸而節義著<lb/>
焉此其變者也聖人皆取而列之經所以為法於萬世<lb/>
然則後之女婦有能處變而不失其常者固君子之所<lb/>
<pb n="KR4e0095_WYG_047-15b"/>
取也作胡母段氏傳<lb/>
　　　周公明傳<lb/>
先生周氏諱启字公明呉周瑜子都鄉侯允之裔其先<lb/>
自廬陵之烏東徙今吉水之泥田世以宦學顯聞而先<lb/>
生之祖學顔父孟泰皆不仕然皆以學行重鄉里先生<lb/>
聰悟絶人經史百家靡不通為文章必據於理下筆千<lb/>
數百言可立待皆偉麗不凡前軰大竒之天性至孝事<lb/>
父母盡其道有疾必躬侍湯藥衣不解帶食不甘味及<lb/>
<pb n="KR4e0095_WYG_047-16a"/>
卒葬祭無違禮先生幼時母多病祖母龍撫育之先生<lb/>
事之甚篤龍卒躬負土成墳修祀先塋惇序宗族皆不<lb/>
失舊規叔父仲芳久仕於外先生為訓其子慧榮皆使<lb/>
之有室其教子弟與鄉人之子弟必以孝弟忠信於義<lb/>
之所當為者為之恐不及自廬陵縣學訓導典教黄岡<lb/>
長洲三邑之士䝉指授者皆成名嘗考福建浙江廣東<lb/>
湖廣鄉試最為得士當時號良有司以永樂癸夘十二<lb/>
月四日卒於長洲之官舎年六十六初娶曽氏生子曰<lb/>
<pb n="KR4e0095_WYG_047-16b"/>
道再娶藍氏生子曰廸今為翰林脩撰次曰選曰達曰<lb/>
進孫男七人長曰源為武陵教諭次曰沂浙湘澄洪漢<lb/>
先生邃於春秋所著有春秋望洋策學舉要及詩文若<lb/>
干巻藏於家太宗皇帝時纂脩永樂大典徴天下名儒<lb/>
先生前後居館閣者凡六年其所撰述少有能及者嘗<lb/>
有詔試大一統賦獨先生最優當時皆謂先生宜在侍<lb/>
近備顧問而竟止於教官豈天固以先生師後進邪抑<lb/>
豈其命也邪<lb/>
<pb n="KR4e0095_WYG_047-17a"/>
泰和王直曰周先生在館閣時常得從之㳺其持已正<lb/>
大而接物和易人無賢愚少長待之皆懽然有恩然至<lb/>
為非義則誚讓不少貸性嗜酒雖多不亂茍非其人不<lb/>
處也世之為士能和以接物者多俯仰随俗而失之通<lb/>
其正以持已者又矯亢絶俗而失之隘先生可謂豫而<lb/>
介随而不失其正之君子矣又况立其大者邪故論著<lb/>
之使傳焉<lb/>
　　　劉子潨傳<lb/>
<pb n="KR4e0095_WYG_047-17b"/>
子潨劉氏名㑹吉水人也自少嚴重不凡銳於為學從<lb/>
胡時中受業講性命道徳之奥最喜為詩清逺有思致<lb/>
其事親敬長皆循循有禮法先墓在南山子潨増修祠<lb/>
宇謹於祀事嵗時未嘗廢父天性早卒子潨哀念不置<lb/>
每一語及輒涕淚滂然洪武中從弟子淇以縣丞奉命<lb/>
使山東得疾子潨往視醫不能起遂歸其䘮葬焉撫諸<lb/>
姪底于成立而後已篤意教子遣鐔從胡敬方受春秋<lb/>
業成領鄉薦及㑹試得教官且戒勵尤篤嘗曰賢才為<lb/>
<pb n="KR4e0095_WYG_047-18a"/>
治之本教官為成賢才之本可不慎乎其襟度夷曠超<lb/>
然不累於物足跡未嘗至官府翰林學士解公胡公侍<lb/>
講鄒公家居時皆相與為莫逆惟喜交㳺樂賔客晚與<lb/>
黄叔昭諸公㳺每偕造南山祠下樂花木泉石之勝觴<lb/>
詠終日誦淵明詩悠然見南山恍忽若神交焉衆因以<lb/>
悠然為其號至老鬚髪郁然無一莖白者此非有所自<lb/>
得而能然哉四子長曰鐔次鏞銓鐄皆能承其家年六<lb/>
十九而卒<lb/>
<pb n="KR4e0095_WYG_047-18b"/>
泰和王直曰劉氏之先仕南唐其居吉水巽湖者盖自<lb/>
金陵徙也子潨曽祖明翁為郡教授祖信卿與歐陽師<lb/>
尹通家相往来父天性號東山静隠東閣大學士呉澄<lb/>
為之記至子潨益自立其所交又一時名儒皆有著述<lb/>
豈非所謂文獻足徴者歟孔子曰魯無君子者斯焉取<lb/>
斯然則子潨之所以能賢於人者有以哉<lb/>
　　　廖節婦傳<lb/>
節婦廖氏泰和人松溪教諭廖季習先生之子嫁為刑<lb/>
<pb n="KR4e0095_WYG_047-19a"/>
部主事楊君相之妻淑慎勤儉閑於女事閨門之内肅<lb/>
如也主事君篤志學問日夜不懈永樂甲申㑹試禮部<lb/>
第一遂取進士詔選入翰林為庶吉士學古為文辭而<lb/>
其志彌厲及為主事雖勤於職務而猶不廢書節婦綜<lb/>
理家政一不以煩君故君得如其志遂以文章名天下<lb/>
未㡬卒於官節婦年纔廿二扶櫬歸葬每號慟輒欲絶<lb/>
隣里不忍聞子奕奐皆在襁褓節婦保抱擕持未嘗去<lb/>
左右曰此吾夫所遺未亡人所恃以終者也主事君初<lb/>
<pb n="KR4e0095_WYG_047-19b"/>
妻曽氏有女撫育之如所生謹於禮法不妄言笑足跡<lb/>
未嘗出外庭事舅姑極孝敬舅姑有疾即籲天以禱乞<lb/>
延其夀以長孤幼舅姑没居䘮皆盡禮待諸妯娌亦仁<lb/>
而有㤙二子一女既長皆教之學業而使有室家曰吾<lb/>
可以見吾夫矣縣之人士皆嘉其行相與言於縣大夫<lb/>
而以聞于朝詔旌表其門景泰元年節婦年六十三守<lb/>
節踰四十年貞潔之操至老不渝易曰婦人貞吉從一<lb/>
而終盖庶㡬矣二子求予言以傳信後世予於主事君<lb/>
<pb n="KR4e0095_WYG_047-20a"/>
友也常念其不幸早卒而嘉節婦之能賢故論著之亦<lb/>
以為世勸也<lb/>
　　　劉憲副傳<lb/>
公名禄字子敏泰和劉岡里人也父夀叔早卒母蕭氏<lb/>
治家有法以嚴訓諸子公善承其意前監察御史王公<lb/>
罷官歸為縣學師見而愛之舉為弟子員業成入太學<lb/>
選為山東道監察御史時朝廷清明慎於刑獄任事者<lb/>
一不當即受其辜公斷獄百數無毫髪違理者由是知<lb/>
<pb n="KR4e0095_WYG_047-20b"/>
名山東道兼治遼東人有告遼之戍卒蕭茂徳䦨入官<lb/>
府治文書前之犯此者皆死公獨察其誣曰茂徳所治<lb/>
文書當有據不然人可妄殺乎力為辨之茂徳得不死<lb/>
三十三年以言事忤權貴黜為福州侯官令侯官久不<lb/>
治官吏無廨舎案牘版籍無所考公奏言之前之權貴<lb/>
滋不恱公所為又降為侯官典史公笑曰是豈不可為<lb/>
治乎令尹子文三黜不愠於我何有哉於是實户口核<lb/>
賦稅鈎考簿書發摘欺隠豪民猾胥不敢揺手公堂吏<lb/>
<pb n="KR4e0095_WYG_047-21a"/>
舎以次繕完然後申教條布忠信事有便不便者皆次<lb/>
第罷行凡上之所施下之所訟皆聽於公無不恱服縣<lb/>
以大治永樂初徴拜河南道監察御史尋陞山東按察<lb/>
副使上賜之錦衣綺帛楮幣乘傳之官盖特㤙也公嘗<lb/>
曰山東之民素淳朴宜待之以誠當自無訟沂州民以<lb/>
竊盗當殺者九人公曰以竊盗殺人出一時非定令盍<lb/>
緩之既而遇㤙皆免死以内艱歸葬祭盡禮服除改湖<lb/>
廣副使鄉民有戴計元者客湖廣時禁以銀為市犯者<lb/>
<pb n="KR4e0095_WYG_047-21b"/>
皆死計元被誣不能辨自引服公至訴之公為逮其舎<lb/>
主與嘗共為市者辨之乃以銀為酒器非市也訟者疑<lb/>
而誣焉卒得白以舊官復職調廣東其辨姦雪枉剗弊<lb/>
興利一如前既而考滿以疾告歸所居有溪山之勝田<lb/>
園池沼之娛而忠君愛國之心惓惓不忘也其處兄弟<lb/>
以和交朋友以信訓子弟以忠孝常積榖以濟貧乏不<lb/>
能償者不責也其有不平者皆求直於公得一言無不<lb/>
意滿而去其徳誼之信於人如此娶蕭氏子公平公正<lb/>
<pb n="KR4e0095_WYG_047-22a"/>
公濟<lb/>
論曰予官京師二十年見子敏之故人多矣皆能道其<lb/>
昔時事如此偉然可尚也閩之人士言其侯官之績尤<lb/>
卓卓及其去皆歌詠之於戲何其澤之入人者深也士<lb/>
君子讀書學道固将有為也官秩之崇卑何暇計哉觀<lb/>
於子敏可知矣故論著於篇<lb/>
　　　南園翁傳<lb/>
南園翁蕭氏字仲齡世家泰和縣城西翁兄弟少從陳<lb/>
<pb n="KR4e0095_WYG_047-22b"/>
心吾蕭尚仁先生學欲有以自見於世其兄伯齡為金<lb/>
華教授以薦起為寧波同知卒弟季齡繼之翁獨養父<lb/>
母盡孝撫二室之孤如已子凡祭祀賔客公私百為翁<lb/>
皆任之由是無四方志延明師以教諸子訓厲之不少<lb/>
懈鄉閭之貧窘者多仰給於翁事有不平亦於翁講决<lb/>
焉子進取進士厯知兩縣有能名翁喜曰吾子能為縣<lb/>
吾可以自樂矣有田在雲亭鄉南園皆上腴作屋臨溪<lb/>
滸課童奴勤稼穡一鄉之人賴之嵗時豐成各持所有<lb/>
<pb n="KR4e0095_WYG_047-23a"/>
獻庭下翁亦烹肥擊鮮以勞農歌呼笑謔醉飽而後罷<lb/>
盖囂囂然樂也往年予以憂家居過雲亭鄉因訪翁南<lb/>
園而翁適入城不及見為名所居曰南園别墅而歸明<lb/>
日遇諸市翁大詫曰吾南園之樂惜君不得與也鄉之<lb/>
人士遂稱為南園翁而歌詠之其後予起復来京師聞<lb/>
翁在鄉邑間益以齒徳而為縣大夫所尊每鄉飲即以<lb/>
賔位處之予益歎翁之清髙閒放其福不可及也去之<lb/>
二十年翁年七十四而卒又十餘年予在吏部而翁之<lb/>
<pb n="KR4e0095_WYG_047-23b"/>
孫彞為考功主事以學士陳公所作翁墓表来見求為<lb/>
之傳予既衰病将歸老于武山之陽思得如翁者數人<lb/>
相與婆娑嬉逰從容酣適於社神田祖之間以極太平<lb/>
之樂而不可得也故摭其事以為之傳云<lb/>
　　　夏友諒傳<lb/>
友諒夏氏蘇之崑山人大父貴一父公逹皆讀書有隠<lb/>
徳友諒生而岐嶷七嵗即喜學言論如老成人馬鞍山<lb/>
寺僧某戒行為吳人所敬見友諒愛之摩其頂曰他日<lb/>
<pb n="KR4e0095_WYG_047-24a"/>
為吾弟子友諒咈然曰異端之學我不為拂其手去之<lb/>
嘗随父至郡城從者擕鏹市器物友諒曰置器不如置<lb/>
書父異其言從之既歸即遣入崑山縣學受書於陳潜<lb/>
夫潜夫深喜得之剖析奥義穎悟絶人時年十二下筆<lb/>
為文章頃刻立就夏夜置燈帳中讀書不輟大父念其<lb/>
過勤起視之促使就睡見几間有絶詩曰更殘燭短可<lb/>
㣲吟周孔遺書似海深感慨聖賢無復見只存糟粕在<lb/>
吾心明日語潜夫潜夫歎曰此子天分甚髙盖将咀其<lb/>
<pb n="KR4e0095_WYG_047-24b"/>
英華以自足豈但味糟粕而已益以逺大期之而友諒<lb/>
志益篤然未底於成以卒卒時纔十又九君子皆痛惜<lb/>
焉娶鄭氏遺腹子一人善長母守節教育之既長刻苦<lb/>
自礪能以其學為人師生四子佑輔顯遂而卒年<hi>缺</hi>
佑以文學舉為臨海丞遷禮部鑄印大使遂舉進士為<lb/>
禮部主事兄弟過予道其父祖事而悲欲託予以不朽<lb/>
天之生人既賦以過人之才若将使之有為也然不底<lb/>
於成以卒此其意何哉豈非誠有命焉也予觀漢賈生<lb/>
<pb n="KR4e0095_WYG_047-25a"/>
年十八以能誦詩屬書受知於吳公及薦之文帝召為<lb/>
愽士年才二十耳雖卒以齟齬窮亦不可謂不遇也友<lb/>
諒負竒才自幼已知絶異端崇正學讀書晝夜不厭觀<lb/>
其所作詩殆有志於上逹者邪然前不遇呉公後不遇<lb/>
文帝而賫志以卒卒而有子幸矣亦不遇而早世其命<lb/>
如此若之何不悲然賈生之後嘉在武帝時任太守至<lb/>
九卿豈天以其欲命生者命之邪語云用不極者有後<lb/>
福生之謂乎友諒雖早死而不遇今二孫仕於朝駸駸<lb/>
<pb n="KR4e0095_WYG_047-25b"/>
通顯矣殆将與賈氏等邪予為傳載其事友諒聞之其<lb/>
亦可以無憾哉<lb/>
　　字說<lb/>
　　　張博克温字說<lb/>
㑹稽張友讓名其仲子曰博博之師金某字之曰克温<lb/>
博從父来京師而請其說於予予謂男子之生父名之<lb/>
既冠賔字之為之辭以致其祝頌戒勉之意宜也予非<lb/>
賔也何可僣一辭哉而博之請益勤乃試為之說予聞<lb/>
<pb n="KR4e0095_WYG_047-26a"/>
友讓名其三子取三才之義焉博者地之質也温者其<lb/>
發生之氣也地之體誠博矣然非氣之温亦何以能生<lb/>
物哉自冬至一陽来復藴於地中未發也積之之久則<lb/>
其氣温然逹矣於是土膏發泉脉動而物莫不生焉故<lb/>
地之能生物者以其氣之温也聖賢之道具於書欲其<lb/>
博而又貴於温讀書誠博矣非時而温之抑何以能求<lb/>
道哉自聖經賢傳以至諸史百家之言呻吟讀誦有未<lb/>
洽則温之温之熟其學充然進矣於是明體以達用而<lb/>
<pb n="KR4e0095_WYG_047-26b"/>
道無不盡故讀書所以能盡道者以其學之能温也使<lb/>
温習之功不息於博學之餘如元氣之温無間於廣生<lb/>
之際則豈有不成也哉博而字之曰克温其亦顧諟而<lb/>
思勉也乎夫寡者博之反也寒者温之對也博學而篤<lb/>
志温故而知新是所望於子也寡聞而淺窺一暴而十<lb/>
寒非所望於子矣勉哉博也毋負父師所以命名與字<lb/>
之意也<lb/>
　　　邵志和宗禮字說<lb/>
<pb n="KR4e0095_WYG_047-27a"/>
嘉定邵志和宗禮始為監察御史以憂去服除改贑州<lb/>
推官其在贑也與予兄善學相交故来京師亦厚予間<lb/>
告予曰吾幼而先人以志和名之既冠而師以宗禮字<lb/>
焉惟吾父師所命不敢忘願先生釋其義庶終身誦之<lb/>
予謂人性之禮即天道之亨具於心而見於君臣父子<lb/>
夫婦長幼朋友之間動静云為之際皆有自然之節秩<lb/>
然之分不可以毫髮僣差其體至嚴也夫既嚴矣而加<lb/>
以操切刻厲則将至於離而難合故其用貴於和和者<lb/>
<pb n="KR4e0095_WYG_047-27b"/>
從容不廹之意盖於至嚴之中而以舒徐行之使粲然<lb/>
有儀懽然有恩則禮斯盡矣然知貴於和不復節之以<lb/>
禮而或過焉則将流蕩忘返而禮終不可行矣名子曰<lb/>
志和者欲子以和為貴也字子曰宗禮者欲子以禮為<lb/>
之主而不過於和也名字之意盖如此夫世之善其名<lb/>
字者皆是也而能充其名字之實者未必皆是也宗禮<lb/>
佩父師之訓不敢忘是将充其名字之實視彼假借以<lb/>
稱道者有間矣君子之自修無已時不以老而倦也衛<lb/>
<pb n="KR4e0095_WYG_047-28a"/>
武公年過九十猶勤於自修宗禮幸未老也孟子曰君<lb/>
子所以異於人者以仁存心以禮存心而朱子謂禮者<lb/>
仁之著也宗禮其尚謹於禮致嚴於三千三百之間修<lb/>
於身施於人推之家國天下從容以行之而不過其則<lb/>
焉則無愧於父師之所命而庶乎古之君子矣<lb/>
　　　梁相叔脩字說<lb/>
予壻梁相初名横字叔脩脩之為言長也盖以梁木必<lb/>
横著柱端以負棟承檁而堂構乃成然非長材不能勝<lb/>
<pb n="KR4e0095_WYG_047-28b"/>
其任故以是命之也及入邑庠為弟子員其師以横字<lb/>
與豪横之横同乃改名相仍以叔脩字之既而相以内<lb/>
艱家居思大父母父母之墓未有銘以昭其徳慮自䧟<lb/>
於不孝乃来北京請銘於諸公将歸以字說請於予曰<lb/>
願有教也予謂横者梁之任而脩者其材欲子思其任<lb/>
之重而自勉以成其長才此爾父意也師以横字為嫌<lb/>
而易曰相非以棟梁之任辟國家輔相之職也與相而<lb/>
仍字叔脩盖脩又以飭治為義輔相之道必治身以為<lb/>
<pb n="KR4e0095_WYG_047-29a"/>
本也且相非但輔國家凡居副貳之位以佐助其長皆<lb/>
是已先自治而後治人其道一也道莫大於堯舜而孟<lb/>
子謂堯舜之道孝弟而已孝弟者仁之始澤民育物皆<lb/>
自此而推也叔脩惓惓於親可謂能孝矣由是而敬其<lb/>
身使言行皆君子則足以成其親兄弟者親之一體而<lb/>
分也推孝親之心以敬愛兄弟則道立而身脩他日推<lb/>
之以及於民物而無所不宜輔相之道得矣予願子以<lb/>
孝弟為務也世之人孰不本於親然能篤念不忘而思著<lb/>
<pb n="KR4e0095_WYG_047-29b"/>
其徳於永逺又推以厚於兄弟而不忍侵害之者甚少<lb/>
也棄之如芻狗不知其善之可傳侵害之如冦讎不自<lb/>
知其惡之可恥此禽獸異類之所為何益於家國也哉<lb/>
其能存也幸矣勉哉叔脩必敏於自治以求稱夫命名<lb/>
與字之意無曰輔相之任非小子所敢望也<lb/>
　　　守性說<lb/>
毘陵胡克寧今大宗伯芝軒公之弟也以守性自號公<lb/>
俾予致一言夫性者人所受於天之理也其目有五曰<lb/>
<pb n="KR4e0095_WYG_047-30a"/>
仁義禮知信施於人倫事理而各有當行之道斯理也<lb/>
與心俱生心存則理存是故父子君臣夫婦長幼朋友<lb/>
而各盡其道之常至於應事接物作止語黙好惡取舎<lb/>
應對周旋之間亦無不當於理者此聖人之盡其性也<lb/>
若衆人之生局於氣禀蔽於物欲由是性不能全嵗改<lb/>
月化則氣日昏欲日盛而所謂性蕩然無復存者於是<lb/>
遺親後君瀆夫婦紊尊卑失信於朋友言非其所當言<lb/>
為非其所當為好惡謬而舉措乖凡其所存所由者皆<lb/>
<pb n="KR4e0095_WYG_047-30b"/>
出於私欲不復計理之如何然求夫害性之源莫切於<lb/>
貨色莫甚於酒尤莫急於氣性之所以漸瀆淪溺而蕩<lb/>
然無復存者未有不由於此夫既蕩然無復存者矣則<lb/>
亦何所不至哉惟好學君子知欲之不可縱性之不可<lb/>
失加存養之功致執守之力於夫人倫之大日用事物<lb/>
之細必欲踐其道之當然而不肯少悖焉者此所以為<lb/>
賢也克寧有公為之兄其才可以有為而循循雅飭謹<lb/>
於自脩言行之發惟懼弗當於理惴惴焉不敢少自放<lb/>
<pb n="KR4e0095_WYG_047-31a"/>
盖知欲不可縱性不可失以古之君子為法而以衆人<lb/>
之顛倒迷謬者為戒雖其生質之美而公之教於家者<lb/>
可知矣昔者子思作中庸首言性以見道之本言道之<lb/>
不可離必戒謹於所不覩恐懼於所不聞宋之大儒則<lb/>
以敬為學之要戒謹恐懼是即所謂敬也持敬之功無<lb/>
間則人欲消不離於道不失其性而何愧於古君子哉<lb/>
予嘉克寧之志而欲勉其進作守性說貽之且求教於<lb/>
公以為何如也<lb/>
<pb n="KR4e0095_WYG_047-31b"/>
　　　說旅卦示穆<lb/>
予子穆来侍既一年而其兄䆅秬皆當来北京獨稹留<lb/>
治家事因命穆歸為稹助方治任適有感於予中而歎<lb/>
旅行之難也乃本易卦作旅說以戒之旅之為卦内艮<lb/>
止而外離明止則安於義禮之正明則察於事物之㣲<lb/>
安於正而不為内欲所遷察於物而不為外物所陷是<lb/>
以能亨且吉也旅之道貴柔而忌剛然初六以柔而居<lb/>
下卑汚猥𤨏而災咎及之此柔過之弊也九三居艮之<lb/>
<pb n="KR4e0095_WYG_047-32a"/>
上上九處離之上皆過剛而自髙羈旅而過剛自髙則<lb/>
誰能與之故至焚灼而䘮敗此剛過之弊也九四用柔<lb/>
而能下六五柔順而得中皆善矣然處不當位故四雖<lb/>
得資斧而不快於心五雖有譽命而不免亡失皆未盡<lb/>
其善盡旅之善者其惟六二乎六二柔順而中正柔順<lb/>
則不失於剛强而人無不從中正則不徇於偏私而事<lb/>
無不當故能安其居保其財童僕亦貞信以事之此旅<lb/>
最吉者也穆其可不知所務哉勿違乎天理而暗於事<lb/>
<pb n="KR4e0095_WYG_047-32b"/>
㡬過柔取辱過剛取禍與處非其正皆不可柔順中正<lb/>
以避凶趨吉此予所望於穆也然柔順而不中正則柔<lb/>
順将失之過而委靡不立亦不可也必全盡是道斯善<lb/>
矣穆也其尚留意於此哉夫出門庭去閭巷以達於鄉<lb/>
黨州閭皆為旅不必適千萬里之逺而後然也究而論<lb/>
之人之有生亦寄寓而已盖無往而非旅則無往而不<lb/>
用是道能盡其道則無往而不獲吉奚可有逺近始終<lb/>
之異哉穆服膺予言而終善且吉焉則予之志得矣<lb/>
<pb n="KR4e0095_WYG_047-33a"/>
　　　王稌希薦字說<lb/>
稌稻也用以飯者其性宜下濕雖處處有之而江南為<lb/>
最宜族叔伯昭翁名其長孫曰稌而稌之同輩命字皆<lb/>
以希為號希望也有冀幸之意焉鄉人因以希稌字之<lb/>
古之立名字者皆有義非茍焉而已孔門弟子冉耕字<lb/>
伯牛耕者牛之事也仲由字子路路人之所必由者也<lb/>
近世大儒考亭朱子名熹而字仲晦晦者不欲眩其明<lb/>
也許文正公名衡而字仲平衡所以取平也其義如此<lb/>
<pb n="KR4e0095_WYG_047-33b"/>
稌而字曰希稌何居去年希稌以事来北京不以其字<lb/>
為是請予更焉予讀豐年詩多黍多稌則為酒醴以烝<lb/>
祖妣洽百禮而神降之福因字之曰希薦薦進也盖稌<lb/>
之豐必以薦於親薦於神明然後能致福於其躬若徒<lb/>
積之使陳腐焉而享祀之禮廢則必有怨且恫者福惡<lb/>
乎来哉此予所以命字之意也嗟夫希薦爾知所以薦<lb/>
之之道乎事親主於孝而事神貴於有徳孔子曰孝弟<lb/>
之至通於神明則孝弟者享祀之本也勉於其道則禮<lb/>
<pb n="KR4e0095_WYG_047-34a"/>
洽而福至矣且孝者仁之實弟者義之實也希薦勤於<lb/>
學求其所當為者而日勉焉充而至於仁義不可勝用<lb/>
大人之事備矣豈特足以享祀而已哉予王氏之先既<lb/>
盛矣今之子孫大不足以繼前人予凛焉以衰㣲為懼<lb/>
因希薦之質美且有志於學庶乎其可望也故於其歸<lb/>
作字說以勉之<lb/>
　　文<lb/>
　　　示秬子文<lb/>
<pb n="KR4e0095_WYG_047-34b"/>
予来北京十五年仲子秬来侍亦三年今将歸自念已<lb/>
及六十而衰病相尋若七八十者其能久生與否不可<lb/>
必也有所欲言其尚可忍邪故為爾秬言之始予四嵗已<lb/>
失恃年才八嵗則父以事去所倚賴者祖母耳當時非<lb/>
無内外親其教育我使不失詩書故業則舅氏歐陽先<lb/>
生之徳予不敢忘也今幸居官食禄然才薄能鮮無以<lb/>
報上㤙恒懼福過災生貽辱父母且累爾兄弟故謹守<lb/>
禮法不敢放肆爾兄弟亦當勉於為善庶相資以久凡<lb/>
<pb n="KR4e0095_WYG_047-35a"/>
人之所以異於禽獸者以其有人倫也君臣父子夫婦<lb/>
長幼朋友當各盡其道而每加厚焉然夫婦乃人倫之首<lb/>
其尤厚可知若事官府而恭謹處族姻而敬愛待鄉黨<lb/>
而和睦皆人道之宜爾能盡其道則無愧於為人而欲<lb/>
盡其道則當以讀書為本也兄弟者同氣至親如手如<lb/>
足華鄂之詩反覆乎天理人情之極爾輩盖嘗誦之而<lb/>
世之人多以妻子之私財利之末失兄弟之義忘恭愛<lb/>
之心遂至相視如塗人爾兄弟當師古聖賢勿以流俗<lb/>
<pb n="KR4e0095_WYG_047-35b"/>
小人自待也予少甚貧備嘗艱苦以今視昔所勝多矣<lb/>
恒産雖不可無然須得之以義毋虚價毋抑求毋妄取<lb/>
則人不怨吾亦可以長守而其所最急者在親君子逺<lb/>
小人盖親君子則能進於善逺小人則不流於惡以勤<lb/>
儉治生以忠厚養徳守祖宗墳墓食田園薄利勿怠惰<lb/>
以廢業勿酣酗以生禍文章書法以秦漢魏晉唐人為<lb/>
師學行有成能自立於士大夫之間鄉黨以善人目之<lb/>
斯足以無忝於前人予若即死無憾矣爾歸與爾兄弟<lb/>
<pb n="KR4e0095_WYG_047-36a"/>
觀之而共勉焉而又以教爾子若以予言為迂而棄之<lb/>
則爾兄弟之孝道虧矣其勉之哉慎之哉<lb/>
　　哀辭<lb/>
　　　少保黄公哀辭<lb/>
正統五年正月少保户部尚書東萊黄公終於位年七<lb/>
十八事聞上惻然遣官賜祭命有司治葬事公始自卑<lb/>
官累陞至極品歴事五朝寵眷如一其徳業顯於天下<lb/>
而又以髙夀終可以無憾矣而士大夫尤哀惜之不置<lb/>
<pb n="KR4e0095_WYG_047-36b"/>
盖公端厚坦亮君子也忠於事上篤於愛民范文正所<lb/>
謂先憂後樂者公其人矣平生所為盖無愧於天而為<lb/>
上為徳為下為民之心至老猶不懈聖天子委之以南<lb/>
京其所託重矣然大臣如公者無㡬人使得在侍近入<lb/>
則獻嘉猷於君出而宣聖澤於民以畢其所志豈不尤<lb/>
愈乎此士大夫所以哀公也衛武公之入相年九十五<lb/>
矣而進徳不倦公之年尚足以有為乃遽止於斯於乎<lb/>
其不可哀也夫古之君子有益於國家者必欲其久生<lb/>
<pb n="KR4e0095_WYG_047-37a"/>
於世南山有臺之詩是已則於公之終雖欲弗哀可得<lb/>
邪直嘗忝同僚辱交好尤不能已於哀者作哀辭<lb/>
偉夫子之好修兮服仁義以自臧心怦怦其諒直兮行<lb/>
弗戾於周行遭聖明而奮興兮庸一言以悟主始低徊<lb/>
於下位兮遂卿佐其焉處勤朝夕以修職兮曰庶㡬乎<lb/>
藎臣進專專以奉君兮退懇懇於恵民彼蠻蜑之凶悖<lb/>
兮曾何識乎上下遇夫子而愛敬兮若赤子於父母荷<lb/>
列聖之隆寵兮耿精誠其未衰獻忠謀之亹亹兮冀永<lb/>
<pb n="KR4e0095_WYG_047-37b"/>
世其賴之繄根本之攸託兮有嘉靖之丕績何天之不<lb/>
憗遺兮奄一去而不可得惟夫子之洵美兮頋在列其<lb/>
㡬人嗟弼亮與宏化兮胡緬邈其未申昔衛武之佐周<lb/>
兮踰九十猶未怠兹黄髪之是詢兮悲夫子之不能待<lb/>
周詩之詠臺萊兮祝遐夀於無疆夫豈私於君子兮延<lb/>
邦國之休光嘅音容之日逺兮徒興念於疇昔寫予情<lb/>
於斯文兮涕浪浪而沾臆<lb/>
　　　蕭先生哀辭<lb/>
<pb n="KR4e0095_WYG_047-38a"/>
蕭先生名用道字坦行以名著當世居泰和之栗園里<lb/>
盖齊西昌侯叔誄之後世以儒名家先生父尚仁邃於<lb/>
經術為鄉邑之望先生得其傳尤剛毅自守不茍合篤<lb/>
於事親無用世之意親沒郡守朱仲智婺源令鄒以信<lb/>
皆以經明行修薦之徴拜靖江王府直史又改諮議未<lb/>
㡬陞長史以選入館閣校理髙廟實録既畢䝉厚賜從<lb/>
王之國先生以輔導為職每因言納忠欲王惇徳謹度<lb/>
以保國裕後又上章言八事而惓惓於敬身勤學嚴祀<lb/>
<pb n="KR4e0095_WYG_047-38b"/>
事恤下人凡諸細務知無不言又因王府門作體仁遵<lb/>
義端禮廣智四箴以獻王皆納焉久之得風疾手皆顫<lb/>
掉詣闕乞歸治吏部以擅去職為言左遷鷂兒嶺廵檢<lb/>
卒於官先生之學博而明其文雅而贍其心眀白正大<lb/>
動以古人為師故其所立如此視漢之江都相可以無<lb/>
愧矣泰和文獻之地也數十年前儒先君子凋謝已盡<lb/>
獨先生父子巋然為學者師死生契闊於是遂無所受<lb/>
業及先生以病告歸予時濫官翰林私竊自喜以為先<lb/>
<pb n="KR4e0095_WYG_047-39a"/>
生雖不終輔相之業而鄉人子弟得有所依歸進學以<lb/>
為世用其幸亦大矣而終不遂則又有兩失之歎孰知<lb/>
先生之一往不復哉嗚呼可哀也已今三十年先生之<lb/>
子吏部主事晅以先生所自作墓誌示予予不能已於<lb/>
言也作哀辭<lb/>
繄先生兮超等夷偉學行兮卓然竒懐仁義兮敦書詩<lb/>
鏘琳琅兮放厥辭篤事親兮愛敬施上山巔兮下水涯<lb/>
摘芳杜兮采華芝蹇徘徊兮憺遨嬉随薦剡兮上京圻<lb/>
<pb n="KR4e0095_WYG_047-39b"/>
服王官兮慎自持校史册兮抉隠㣲闢彤邸兮廣之西<lb/>
曵長裾兮儼逶迤相古人兮以為期謹獻替兮納箴規<lb/>
言之發兮罔不宜嗟何為兮疾以罹懇欲歸兮乃去之<lb/>
曀風埃兮氣慘悽悵獨往兮歸何時國之悼兮失倚毗<lb/>
鄉之歎兮無所師遣巫陽兮屑瓊爢號日月兮攀虹蜺<lb/>
招不来兮我心悲嵗年逝兮不可覊功業在兮名不隳<lb/>
矢予詞兮當永垂<lb/>
　　　陳智仲哀辭<lb/>
<pb n="KR4e0095_WYG_047-40a"/>
嗟夫子兮邦之良其貌既偉兮其氣則昌仁義以為服<lb/>
兮忠信以為纕㢘且厚兮直而剛才足有為兮志亦甚<lb/>
揚遭世弗淑兮閫命是将乘一障兮為寇防撫善柔兮<lb/>
戢暴强其職修舉兮厥績用彰馳吾車兮乃括其囊力<lb/>
稼穡以自足兮樂泉石以徜徉孝於父母兮友於弟兄<lb/>
睦姻族兮和一鄉燠寒以衣兮飯飢以糧貧女有歸兮<lb/>
窮死有藏周急恤匱兮行之常匪用沽名兮孰計其償<lb/>
奮餘力兮驅虎狼民利出入兮不病于行遭嵗大旱兮<lb/>
<pb n="KR4e0095_WYG_047-40b"/>
煽禍殃卒牲幣兮暴巫尫精誠獨格兮天鑒孔明沛澤<lb/>
下澍兮反災為祥嗟夫子兮徳愈光不究於用兮命之<lb/>
弗臧楩楠之生兮為棟為梁中獨棄兮委山岡材之不<lb/>
遇兮庸何傷豈天之意兮豈人之望偉令子兮鏘琳琅<lb/>
遇明聖兮髙騰翔金為門兮玉為堂朝並升而夕歸兮<lb/>
穆忻忻而樂康食舊徳兮襲餘芳夫子雖没兮其存者<lb/>
長水洋洋兮山蒼蒼矢吾辭以寓哀兮耿千嵗而不亡<lb/>
　　　余生哀辭<lb/>
<pb n="KR4e0095_WYG_047-41a"/>
余生鶴年字應臯南康星子人翰林侍講余君正安之<lb/>
子也侍講君與予同取進士同官京師比屋而居且十<lb/>
年兩家相好不啻兄弟則予之哀生可知也生自幼荘<lb/>
重不類常兒稍長喜讀書善承其父教又使從黄重美<lb/>
先生習舉子業學為唐人詩日有進益事祖母髙夫人<lb/>
與繼母陳宜人皆得其懽心宜人有子山年生愛之如<lb/>
同産飲食坐卧必偕人莫知其異母也及侍講君以髙<lb/>
夫人憂去生随侍歸南康予則扈從来北京及生随父<lb/>
<pb n="KR4e0095_WYG_047-41b"/>
起復而予亦以外艱去道路往来不相遇者五六年然<lb/>
聞生學益進行益修事父母益盡其道居京授徒能以<lb/>
師道自任人稱之予心益為喜以為侍講君世積忠厚<lb/>
宜有子如此也及予服闋来京師則知生哭弟山年悒<lb/>
悒成疾已死矣年才二十有七予與侍講君相弔哭甚<lb/>
哀其後每語及未嘗不哽咽流涕也嗚呼以生之才而<lb/>
承累世詩書之澤宜享有遐福而竟不永其年天之於<lb/>
生何如也豈所謂福善禍淫者非邪予痛悼生之不幸<lb/>
<pb n="KR4e0095_WYG_047-42a"/>
又悲侍講君既老而孤故為辭以哀之亦因以慰夫存<lb/>
者耳詞曰<lb/>
吁嗟余生才之良兮簮纓華胄煒煌煌兮讀書問學攻<lb/>
文章兮佩服荃蕙襲芬芳兮孝于其親謹温涼兮進退<lb/>
周旋婉而荘兮撫愛稚弟善為兄兮開門授徒師道光<lb/>
兮我昔比居緜十霜兮朝夕見聞喜氣揚兮謂子世澤<lb/>
沛汪洋兮致兹才賢宜永昌兮嗚呼奈何夀弗長兮孰<lb/>
司予奪俾早䘮兮福善禍淫天所降兮顛倒謬亂豈其<lb/>
<pb n="KR4e0095_WYG_047-42b"/>
常兮騏驥奮迅蹶康荘兮駑馬踉䠙乃軒昻兮鳯凰于<lb/>
飛于朝陽兮鎩羽霄漢梟則翔兮吁嗟余生心孔傷兮<lb/>
視天瞢瞢莫致詳兮髙堂有親老而康兮婉若婺孤膺<lb/>
福祥兮松柏鬰茂蘭芷芳兮彼蒼悠悠庶其償兮猗人<lb/>
之生順則臧兮孰為夀考孰夭傷兮顔囘盗跖亦俱亡<lb/>
兮惟徳惟善久彌彰兮吁嗟余生安其藏兮我心不忘<lb/>
淚浪浪兮<lb/>
　　　湯君如川哀辭<lb/>
<pb n="KR4e0095_WYG_047-43a"/>
余友湯君如川以明正之學英敏之才與予同登甲申<lb/>
進士第入翰林為庶吉士而遭聖天子興文隆治之日<lb/>
方将大其所學以文國家太平之休不幸以四十之年<lb/>
未及一大用以卒卒又不克以棺斂歸葬故鄉而竟燬<lb/>
于火焉嗚呼湯君其可哀也已語曰天道福善而禍淫<lb/>
湯君孝友忠信循循雅飭其立身行已盖有善而無惡<lb/>
又承其先世積累之餘以至於此天之於湯君宜何如<lb/>
報耶今既奪之年而又逢酷罰若此天道果可信乎哉<lb/>
<pb n="KR4e0095_WYG_047-43b"/>
或者天其偶未定邪是未可知也憶予與湯君同領鄉<lb/>
薦上京師湯君每日引領南望以泣問之則曰始吾就<lb/>
試江西時吾親垂涕曰汝誠宜出身報國然盡節之日<lb/>
長我老矣汝未可遽去也今不幸而違其志使之忽忽<lb/>
不能自樂此吾之所以泣也嗟乎湯君之舉進士可以<lb/>
得祿以為榮不過相違期月之間而可以復見矣尚不<lb/>
忍相舎去如此孰知今遂死而不可復見也則夫湯君<lb/>
之孝慕其親與其親之慈愛於君者其心又當何如邪<lb/>
<pb n="KR4e0095_WYG_047-44a"/>
豈不大可哀也哉予與君相知為最深方資君以為學<lb/>
今已矣予既哀無以自輔又哀君之志不獲伸與其親<lb/>
之思弗能已也故為辭一通以紓予哀以慰君之心而<lb/>
泄其父母之思云辭曰<lb/>
心懭恨而不懌兮慘鬰鬰而内傷哀夫人而不見兮魂<lb/>
冉冉而外揚數茂行之信修兮又申之以多才判獨妖<lb/>
而莫施兮孰有情而不悲思昔日之遭選兮揚厥美於<lb/>
學宫余既升而肩廹兮誠榘矱之所同範先聖之遺則<lb/>
<pb n="KR4e0095_WYG_047-44b"/>
兮率中道而不頗援道徳以為美兮服仁義以為華衆<lb/>
懽忻其既就兮遂超舉而進之忽同登以容與兮聽鹿<lb/>
鳴之呦呦儵翺翔於春宫兮又乘風而捫天閽砉其開<lb/>
闗兮望帝居而上遷跪陳辭而敷袵兮中和暢而能祇<lb/>
攄朝霞之炫耀兮攬星辰之陸離耿皇鑒之昭明兮曰<lb/>
學可進而不可止歴美質之尤粹兮履前哲之餘軌謂<lb/>
班馬之不羣兮紛馳騁之先路尚專專以追逐兮罔儃<lb/>
佪而窘步嗟予生之怐愗兮亦先後以逍遥亶惟蓀之<lb/>
<pb n="KR4e0095_WYG_047-45a"/>
可恃兮獲棄穢而寡郵蓀既與予之不媮兮曰呻吟以<lb/>
相羊謂年嵗之不可留兮而渥洽之不可忘彼力穡之<lb/>
不匱兮乃豐豐而有獲彼涉逺而自畫兮終蹇蹇而莫<lb/>
逹驟騏驥以沛徂兮䇿黄棘而疾施望前轍之超逺兮<lb/>
誓奔屬以為期執鞿覊而不替兮汨皇皇以追求刈芳<lb/>
菲於蘭皋兮掇芳馨於椒丘吸沆瀣之泠泠兮飡瓊靡<lb/>
之穰穰繚蕙纕之郁郁兮佩寳璐之琅琅信有美而莫<lb/>
癰兮雖居蔽而日蒸固大人之所好兮豈流俗之所晟<lb/>
<pb n="KR4e0095_WYG_047-45b"/>
願遥奔以極至兮匊芳華以逺聞昭先功而顯榮兮報<lb/>
大徳之無垠曰皇天之降命兮章白黑而不昧善瀏瀏<lb/>
其綏祉兮惡昏昏而致殆何斯言之不諒兮荃信美以<lb/>
離災夏烟液以為丘兮又遇罸而增哀心煩寃以絓結<lb/>
兮氣沈菀而不信涕潢洋而日隕兮中侘傺而忳忳計<lb/>
維蓀之秉志兮豈維是而舎也羌中路而顛越兮何若<lb/>
是之遽也親嬋媛而既邁兮其何以為此度也相大猷<lb/>
之漠漠兮余何以為之輔也𣺌余憂之芒芒兮糺余情<lb/>
<pb n="KR4e0095_WYG_047-46a"/>
之悒悒思荃美之汋約兮雖欲見而可載天既降之以<lb/>
純美兮適奮勵乎嘉時溘厭按之冺冺兮又何善之可<lb/>
為惟善而昌被兮余莫察其何故惟惡而康娛兮違衆<lb/>
兆之所惡欲曽舉以叩天兮天髙髙而無階欲幽黙以<lb/>
隠閔兮又<graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>
                    <graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>而不能曩伯夷之㢘潔兮反貿貿以流<lb/>
亡何陽虎之貪惏兮終衍溢而自强蹠何服於姱節兮<lb/>
竟夀考以淫逰淵何偭於規矩兮中遘凶而折之盖天<lb/>
之未定兮故緯繣而顛隮茍端操而弗疚兮雖欿傺其<lb/>
<pb n="KR4e0095_WYG_047-46b"/>
何尤嗟古人之既然兮遺芳澤而彌章荃其援以為類<lb/>
兮然何哀之可忘<lb/>
　　　陳徳興哀辭<lb/>
嗚呼予於陳徳興之亡而歎賢令之難得也夫徳興之<lb/>
治其聲威非有烈烈動人也然而謂之難得者何也非<lb/>
特行政而已矣有教焉課其農桑時其租賦均其徭役<lb/>
審其獄訟政之施然也導之以詩書禮樂之習勉之以<lb/>
孝弟忠信之行以成其人才以厚其風俗教之道然也<lb/>
<pb n="KR4e0095_WYG_047-47a"/>
政以治其外教以治其内二者烏可偏廢哉然政有未<lb/>
備則得罪於有司猶之可也教之道不行則人将陷於<lb/>
邪僻而無以為善治之本教之不可以已如此也世之<lb/>
為令能舉其政者多矣其能興善教民行古之道者不<lb/>
多見焉盖以是為迂緩而非有司之所急也至其甚者<lb/>
政且不能恤於教乎何有其又甚則疾禮法之士撓學<lb/>
校之政使不得教焉為令如此豈其職哉故吾於陳公<lb/>
之亡而歎以為難得也公之治徳興首新學校與諸生<lb/>
<pb n="KR4e0095_WYG_047-47b"/>
講學乎其中又率其耆老以勸邑人之子弟使皆興為<lb/>
善其為政寛平仁恕約已愛人去其所害而興其所利<lb/>
不急淺效近名行之三年而人歌頌之非所謂豈弟君<lb/>
子者歟公卒已三十年猶稱道之不置豈但其政之良<lb/>
有以致之誠可以見善教之得民心也彼聲威烈烈以<lb/>
取譽於一時者吾不知其得乎人能如公否耶使公久<lb/>
於職而迄其教之成又推而極於逺大不亦美乎嗚呼<lb/>
公遂亡矣非其人之不幸乎初公居四明山中閉門講<lb/>
<pb n="KR4e0095_WYG_047-48a"/>
學不求仕進郡縣再三廹起之既出而所為如此則其<lb/>
學問之懿操履之篤可知矣予是以知夫自重難合之<lb/>
士之必能有為也公之仲子敬宗以公墓誌示予予慕<lb/>
公之賢而哀其不及髙夀以卒不得大施其所藴且又<lb/>
歎為令之能如公者少也故為詞以哀之公字孟藻寧<lb/>
波慈溪人以考績赴吏部最其課将復職而病卒卒時<lb/>
年五十一詞曰<lb/>
學宫之隳兮公則治之教之弗純兮公則勵之政之良<lb/>
<pb n="KR4e0095_WYG_047-48b"/>
兮俗以熙胡不眉夀兮弗究其施公不来兮民心悲廬<lb/>
山髙髙兮湖水瀰瀰嗚呼哀哉兮百世之思<lb/>
　　　曽用楫哀辭<lb/>
用楫諱濟姓曽氏世為泰和北門人祖克仁有隠徳鄉<lb/>
稱長者父子省謹厚好學以推擇為邑庠生不試而卒<lb/>
用楫姿貌魁碩而頴悟過人嘗受業於尚仁蕭先生先<lb/>
生學徒數十人獨稱用楫先生死用楫無所於歸則與<lb/>
其舅羅君仲深其友陳君孟京及予共學於其旁空舎<lb/>
<pb n="KR4e0095_WYG_047-49a"/>
中四人者自相師用楫母在堂喜用楫能力於學使僮<lb/>
奴給茗飲燈燭之類晝夜不厭用楫通書經及羣書秦<lb/>
漢以下諸史皆暗記而能舉其事之詳下筆為文輒衮<lb/>
衮數百言方是時用楫年少氣銳其意盖欲㡬於昔人<lb/>
而止也嘗從予求司馬史記及昌黎韓子之文讀之曰<lb/>
吾有志於是矣其後予三人相繼入縣庠用楫慨然歎<lb/>
曰吾聞司馬子長周逰半天下故其文有竒氣後世無<lb/>
及者吾安能止於此乎即告其親度庾嶺涉蒼梧下湞<lb/>
<pb n="KR4e0095_WYG_047-49b"/>
陽之瀧以至於南海上覧山川之竒訪古聖賢遺跡以<lb/>
自壮不幸遇病客死於廣州年二十六時洪武三十五<lb/>
年<hi>缺</hi>月<hi>缺</hi>　日也予三人聞之哀用楫賫志以沒相與<lb/>
哭之慟用楫事親孝奉諸父有禮撫二弟有恩於朋友<lb/>
也義而信與人言必依於道理又承其先世忠厚之澤<lb/>
而卒不獲底于成求其所以致此者而不可得則付之<lb/>
無可奈何曰命也後予三人又相繼竊第入翰林每論<lb/>
舊故未嘗不哀用楫也既而二人又卒獨予在焉則予<lb/>
<pb n="KR4e0095_WYG_047-50a"/>
哀又甚矣去年予以事還故鄉過其家用楫之母且老<lb/>
矣其子則既冠而有室矣計其舊逰則於今七閏矣而<lb/>
鄉閭之幼者壮壮者老其意氣之合盖鮮有如吾用楫<lb/>
也則予何能自己於哀耶用楫弟用礪與予善悼其兄<lb/>
不置復告予曰哀哉吾母之念吾兄也又因子有感矣<lb/>
子何以塞其哀乎故為之詞曰<lb/>
吁嗟用楫兮曷為而死耶生于令門兮其慶則遐質既<lb/>
美兮敏以和親戚是宜兮朋友是嘉稽經考史兮含英<lb/>
<pb n="KR4e0095_WYG_047-50b"/>
咀華志則甚逺兮夀胡不多𣺌芒芒兮南海涯去鄉遼<lb/>
邈兮嵗月云賖母夀而安兮子有室家魂其歸来兮靡<lb/>
適乎他魂不来兮涕滂沱嗚呼哀哉兮其将奈何<lb/>
　　　裴侍郎哀辭<lb/>
公裴氏諱璉字汝器監利人初㳺學郡庠年甚少已嶷<lb/>
然如巨人長者久之升太學擢知劍州三年陞浙江按<lb/>
察僉事改江西坐累謫興州太宗在位召為北京道監<lb/>
察御史陞河南按察副使又以累謫武清復被薦為廣<lb/>
<pb n="KR4e0095_WYG_047-51a"/>
東道御史仁宗在東宫雅知之擢春坊中允改大理評<lb/>
事又改刑部主事坐事降易州同知洪熙初圖任舊臣<lb/>
陞工部侍郎改北京行部又坐事去知涪州子綸為翰<lb/>
林編修得推恩及其親公遂棄知州就封以翰林編修<lb/>
文林郎致仕宣徳十年三月十三日以疾卒於家年七<lb/>
十二公天資俊爽負竒氣眉目明秀議論英發率嘗傾<lb/>
一座其才敏過人當義而行無顧忌初在劍州州産茶<lb/>
民衣食之而為有勢者所擾公奏請禁止至今民頼其<lb/>
<pb n="KR4e0095_WYG_047-51b"/>
利為僉事在江西鉏惡佑善所至吏畏而民愛之其於<lb/>
賢者維持成就如所親及為御史彈劾不避權勢河南<lb/>
皁軍山寇發公奉命往察之還上討捕方略寇遂平階<lb/>
州賊王金剛努等僣名號聚衆八千餘人勢悍甚又命<lb/>
公往公得其巢穴以計擒之而請釋其餘上初遣公謂<lb/>
還當大用而用事者嫉公絀其謀間疎之不召見而罷<lb/>
其為侍郎尤侃侃自信敬恭朝夕有大臣之體在劍易<lb/>
時興學養士至親為講說賞勤而勸惰諸生多頼以成<lb/>
<pb n="KR4e0095_WYG_047-52a"/>
流風餘澤今尚有存者盖公之志夐然出儕輩故所至<lb/>
有立予之知者如此予所未知者訃亦偉特猶是也平<lb/>
生清約自持不茍取妄求仕四十餘年如一日雖累遭<lb/>
譴謫皆非以私過得之故每斥輒復晚節優㳺以榮名<lb/>
終享有盛福此好徳之騐也予為諸生時已獲瞻風采<lb/>
其後同朝又克深知公嗚呼今不復見矣則安能已於<lb/>
情哉作哀辭<lb/>
繄公之生兮秀所鍾儼玉立兮偉儀容才既美兮學則<lb/>
<pb n="KR4e0095_WYG_047-52b"/>
通氣浩然兮縮以充懐竒寳兮慶遭逢有民社兮奮厥<lb/>
庸興恵利兮蘇困窮建學校兮師文翁持憲紀兮揚清<lb/>
風矯一鶚兮横太空植善柔兮除姦兇履巉巗兮窺崆<lb/>
巄殄寇難兮銷兵戎陪鶴駕兮熙事功揺玉珮兮鏘玲<lb/>
瓏副六卿兮位愈隆勤夙夜兮甚嚴恭涪之治兮安蠶<lb/>
農嬉白叟兮歌黄童詞林清秩兮恩所封煥勅命兮廽<lb/>
鸞龍優㳺以老兮當時雍頌詩作兮聲渢渢奄一去兮<lb/>
白雲中混希夷兮超鴻濛望不及兮心冲冲惟疇昔兮<lb/>
<pb n="KR4e0095_WYG_047-53a"/>
抗髙蹤事聖主兮暨三宗柔清徳兮将無同善其始兮<lb/>
慎其終宜夀考兮齊喬松胡不憗遺兮天夢夢彼<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>狪<lb/>
兮愚且䝉乃悠久兮昌而丰欲往問兮安所從蹇徘徊<lb/>
兮發哀恫思公不見兮奈何乎公<lb/>
　　　陳徳遜哀辭<lb/>
徳遜予友也其家泰和縣東與予家相距僅三里予昔<lb/>
家居時數過徳遜徳遜有静室置書其中日端坐展玩<lb/>
客来亦相與坐其中談論甚樂也於一切世利略不經<lb/>
<pb n="KR4e0095_WYG_047-53b"/>
意義所當得者人或見負亦不問有弟徳遵自幼教育<lb/>
之及徳遵顯於朝茍憑藉以逞足以遂志徳遜意亦澹<lb/>
然出入閭巷中如平時人皆敬禮之徳遵在位久不得<lb/>
顧其私為之經理産業治居第忘其身之老也徳遵嘗<lb/>
病走六七千里至北京視之既愈然後歸其篤於友愛<lb/>
如此方歸時謂予言有地在舊城上俯江山之勝當結<lb/>
茅為亭以待子共樂於此孰知歸不二年而徳遜卒矣<lb/>
年才六十嗚呼惜哉予嘗自念鄉邑故舊多凋謝而予<lb/>
<pb n="KR4e0095_WYG_047-54a"/>
亦老且病矣一旦幸得賜歸可與燕遊者惟徳遜今徳<lb/>
遜又往則予之歸将誰與處而樂邪為之低佪傷歎<lb/>
者累日乃作辭以哀之<lb/>
太邱之𦙍兮西昌之良其行既馴兮其心則臧詩書以<lb/>
為恱兮孝友以為常善静修兮方自强縣之東兮百貨<lb/>
塲驟車馬兮隘康荘此恬澹兮彼劻勷子之樂兮孰可<lb/>
與方有弟顯兮名孔彰被天澤兮承寵光在他人兮藉<lb/>
以狂子獨安處兮聊消揺以相羊篤友愛兮老不忘於<lb/>
<pb n="KR4e0095_WYG_047-54b"/>
家汲汲兮於疾皇皇昔與子兮相頡頏久不見兮限兩<lb/>
鄉忽見子兮来北京意甚適兮徳不爽子遽歸兮分鴈<lb/>
行云有地兮俯大江千山環合兮蛟龍翔将誅茅兮結<lb/>
為堂待我歸兮同一觴嗚呼子去兮何云亡有志不遂<lb/>
兮攪我腸天杳杳兮地茫茫炙鷄絮酒兮空相望予哀<lb/>
子兮成此章夀雖不永兮其存者長子之逝兮庸何傷<lb/>
　　　錢處士誄辭<lb/>
松江處士錢公汝明以正統辛酉七月六日卒于家年<lb/>
<pb n="KR4e0095_WYG_047-55a"/>
七十予與其子溥有斯文之契由是知公之善惜不得<lb/>
久生於世乃述其行作誄辭<lb/>
錢氏之先實居于杭武肅奮興八州自王既歸有宋世<lb/>
載宦譜偉兹将仕維公髙祖在元之初金玉其躬徙淞<lb/>
南梁遂以隠終曽祖繼之延于大父暨公之考三世不<lb/>
遇公始七嵗失怙而孤嶷如成人哀戚有餘恭愛其兄<lb/>
兄亦愛弟輸賦後期争就逮繫篤義之志至老不渝晉<lb/>
覧魏津異世同符哭母而哀既封既樹悠悠孝心曷已<lb/>
<pb n="KR4e0095_WYG_047-55b"/>
其慕豐姿雅度勇於振施周匱恤窮不計其資才達識<lb/>
明遇事能斷抉幽發䝉霧巻氷渙守禮畏法不罹于辜<lb/>
待物之誠逺邇俱孚非横侵加忍而不校乘人之危亦<lb/>
匪其好有子克賢翰飛刺天維忠與孝公訓實然公徳<lb/>
之茂宜介眉夀淞城之東其樂靡究昊天則奚而不憗<lb/>
遺松摧柏萎君子之悲我昔聞公嗟未及見今其已矣<lb/>
觴豆莫薦述此誄辭用顯其光後百千年庶㡬不亡<lb/>
　抑菴文後集巻三十四<lb/>
</p>
<p>
</p>
  </div>
</body>
</text>
</TEI>
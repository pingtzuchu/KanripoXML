<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>抑菴文集巻一</head>
    <p>
<pb n="KR4e0095_WYG_001-1a"/>
欽定四庫全書<lb/>
　抑菴文集巻一　　　　　明　王直　撰<lb/>
　　記<lb/>
　　　進士題名記應制作<lb/>
聖天子即位之初恪遵成憲詔天下於科目取士明年<lb/>
改元正統行在禮部㑹試如制拔其尤者百人以聞三<lb/>
月朔日上䇿試于廷中百人者皆祗若徳意竭其素藴<lb/>
以奉大對越三日少傅兵部尚書兼華葢殿大學士臣<lb/>
<pb n="KR4e0095_WYG_001-1b"/>
士竒等以所對進奏上親定高下第一甲三人賜進士<lb/>
及第擢周旋第一餘賜進士出身有差既傳臚宴賚有<lb/>
司請如故事立石題名北京國子監詔臣直為記臣直<lb/>
謹再拜稽首言曰我太祖高皇帝受天明命奄有萬方<lb/>
思建萬世太平之業必以賢才為之本於是用科舉取<lb/>
士内自卿佐及百執事之臣率於此焉進列聖相承皆<lb/>
用是道盖自洪武辛亥至于今凡二十科其得人多矣<lb/>
由上有大徳光被于天下是以萬邦黎獻皆願為之臣<lb/>
<pb n="KR4e0095_WYG_001-2a"/>
惟時舉而用之耳治效之盛比隆唐虞雖皆深仁厚澤<lb/>
之所致而亦得人以為助也恭惟皇上聰明睿智纉承<lb/>
大統求賢圖治之心即祖宗之心而諸進士得首奉清<lb/>
問被隆眷遭遇之榮猗其盛矣今題名于太學太學者<lb/>
天下賢士之所萃也豈獨以永進士之聞哉亦使未用<lb/>
之賢有以歆動其心益勉于學以待用也然臣于諸進<lb/>
士竊有願焉葢今之勒名榮矣然後之人將有循名而<lb/>
求其實者其必為忠良正直之臣敬恭朝夕以修職業<lb/>
<pb n="KR4e0095_WYG_001-2b"/>
庶㡬無負朝廷優厚之意不然則斯名之存豈徒以為<lb/>
美觀也哉謹如詔書石而因以告焉<lb/>
　　　御書記<lb/>
仁宗皇帝御書五十一字臣直之所寳也永樂七年太<lb/>
宗皇帝廵幸北京仁宗為皇太子監國今少師吏部尚<lb/>
書臣蹇義少傅兵部尚書兼華葢殿大學士臣楊士竒<lb/>
少保户部尚書兼武英殿大學士臣黄淮前兵部尚書<lb/>
臣金忠皆兼領宫臣職輔𨗳臣直為翰林修撰亦忝侍<lb/>
<pb n="KR4e0095_WYG_001-3a"/>
近凡朝廷機密重務軍書表奏之達行在者必使預執<lb/>
筆焉臣直庸𤨏朴愚奉事唯謹仁宗皇帝以為可用不<lb/>
之棄湛恩厚澤往往及之此御書之所由来也其編修<lb/>
王直四字是年端午賜扇之所題識謂為編修者葢誤<lb/>
也七月臣直以目疾不能朝上聞命製藥使臣士竒持<lb/>
以賜其賜王直等九字葢上所封題者也時先臣伯貞<lb/>
知瓊州府年六十八矣臣直以老為言于上上俾致事<lb/>
而歸其王直告父年老以下二十二字葢批示吏部者<lb/>
<pb n="KR4e0095_WYG_001-3b"/>
八年冬太宗皇帝車駕還京師臣直仍領舊職有司以<lb/>
先臣致事年不應律亦變易不行然仁宗皇帝恩徳之<lb/>
在臣父子者豈敢忘哉越二年癸巳臣直扈從太宗皇<lb/>
帝来北京又三年丙申先臣亦以内艱起復詣行在改<lb/>
知肇慶府未行以疾卒臣直奉柩南還過京師見上于<lb/>
文華殿語當時事及先臣之故上憐之命光禄寺給在<lb/>
途飲食之用既辭又命内臣持白金以賜其白金一斤<lb/>
以下十六字亦上所封題者也於乎以臣之愚得親侍<lb/>
<pb n="KR4e0095_WYG_001-4a"/>
者僅二年而上寵賁之如此嘗竊論之天之覆物其雨<lb/>
露之潤澤日月之照臨不間于小大貴賤無不被其榮<lb/>
者仁宗皇帝聖徳如天此臣之所以䝉幸也自是而後<lb/>
臣直連丁内艱前後去朝廷者六七年及其再来適當<lb/>
龍飛之際于是䝉恩陞學士擢庶子方致竭駑鈍以圖<lb/>
報而鼎湖之駕舉矣臣直所以長號痛憶而不能已也<lb/>
於是以常所受宸翰裝類成巻寳而藏之以寄其遐思<lb/>
昔蘇軾為王舉正記仁宗飛白書有云寳烏號之弓者<lb/>
<pb n="KR4e0095_WYG_001-4b"/>
不若藏此筆今臣直亦云葢上之精神恩澤所寓也嗚<lb/>
呼攀髯不可及矣瞻雲漢之昭回仰聖神之如在臣直<lb/>
其何以自盡哉唯當勉修臣職以不辱大賜庶㡬少報<lb/>
萬一云耳巻既完謹書其所以受賜之故庶覽者有考<lb/>
焉<lb/>
　　　慈訓堂記<lb/>
予内兄彭士揚既作新堂于月池之上以奉其母孺人<lb/>
而名曰慈訓之堂示不忘徳也彭氏世以儒名家其先<lb/>
<pb n="KR4e0095_WYG_001-5a"/>
君子元復先生篤學勵行有志于時不幸而早沒時士<lb/>
揚甫十歲孺人亦二十六元復先生既業儒無厚産重<lb/>
貨以資其為生敗幃瓦燈一室蕭然勤女事以繼飦粥<lb/>
供祭祀有憐其貧者説孺人更嫁孺人峻斥之又有利<lb/>
其有者復虐困士揚則亦忍之不與校然其操行葢確<lb/>
乎不可易也早讀書通論語孝經常口授士揚及就外<lb/>
傅暮歸問所業有未習則喟然歎泫然泣曰而孤也不<lb/>
力學何以自立則然火相對為女功使必熟之乃已士<lb/>
<pb n="KR4e0095_WYG_001-5b"/>
揚稍長營養或不足稍出懋遷業筭數孺人則大恚指<lb/>
所藏書曰此爾父之志爾所當業也奈何以予口腹之<lb/>
養而廢爾世業乎因舉古人斷機事以為戒使從前靖<lb/>
江府長史蕭用道受書經士揚感勵成其志故今為名<lb/>
士於乎孺人之徳如此宜士揚之彰之也予嘗觀之人<lb/>
之早寡者多矣貲産足以遂其生而又無有侵撓之者<lb/>
此其節易立也然多有不克終者矣而孺人特立於艱<lb/>
難拂鬰之中卒能保其節以成其子于今年七十餘而<lb/>
<pb n="KR4e0095_WYG_001-6a"/>
享其孝養不衰使鄉閭之人嗟嘆羡慕以為法此其尤<lb/>
難者也世之人好徇已私樂禍敗若孺人母子豈復冀<lb/>
其有立哉然不知天固憐之而有以隂隲之也使皆如<lb/>
其人之志則今且何如矣故予以為士揚之有立雖其<lb/>
母之善教而亦豈非天乎嗚呼任情以幸禍者亦可以<lb/>
觀矣堂成士揚屬予記曰知吾母之詳者莫如子不為<lb/>
之記則無以信于乆逺予謂孺人之徳載于鄉人之耳<lb/>
目其可信不誣非獨予知也故為之記孺人姓劉氏其<lb/>
<pb n="KR4e0095_WYG_001-6b"/>
事父母舅姑尤盡孝當别有傳載之者此不著著夫堂<lb/>
之所以名者云爾堂成之日則永樂甲午十月朔日也<lb/>
　　　王山仙壇磚室記<lb/>
王山在泰和東南七十里蔚然高大葢一邑之望也其<lb/>
始名義山晉華隂王子瑶修道于此其後僊去因改名<lb/>
王山唐貞觀中長安匡智慕子瑶之道乃棄官與其姪<lb/>
偕来隱山中誦習修煉久之亦仙去自是常有顯異山<lb/>
旁近諸縣之人凡禱水旱疾疫求嗣子者皆嚮往焉然<lb/>
<pb n="KR4e0095_WYG_001-7a"/>
壇在山頂自下而升可二十里有事壇上者多獲風雲<lb/>
雷雨之應人無所庇依往往病之而莫知為功者桃源<lb/>
蕭徳通竒士也亦求嗣于神乃獨計曰是既有飄揚震<lb/>
凌之患惟磚室可以久乃自山下煉磚而傭工轉置山<lb/>
上度為屋一間深一丈廣八尺而髙如之凡用磚若干<lb/>
用人之力若干而後成於是凡有禱祈者可以從容就<lb/>
事也古者山林川澤丘陵能出雲為風雨見怪物者皆<lb/>
曰神諸侯在其地則祭之而欲子者則祀高禖以求焉<lb/>
<pb n="KR4e0095_WYG_001-7b"/>
禮也今兹山崇髙廣大瑰傑俶詭且有三仙人之靈變<lb/>
不測其能出雲為風雨以利澤萬物也固宜而又能錫<lb/>
人祚𦙍如此豈非尤神異也哉然則徳通之惓惓於神<lb/>
而神之有以答其求也審矣因其屬為記而系以詩使<lb/>
歌以祀焉詩曰<lb/>
奕奕王山邑之望兮匪山獨靈仙所相兮仙壇峨峨逼<lb/>
昊蒼兮風雨雲雷山之常兮我室新成利禱禳兮維靈<lb/>
顧之聿来康兮虹旃霧幢紛揚揚兮或騎麒麟翳鳳凰<lb/>
<pb n="KR4e0095_WYG_001-8a"/>
兮享于克誠降福祥兮煦其靈氣煥景光兮惠澤汪洋<lb/>
為豐穣兮永錫祚𦙍嗣續昌兮如坻如京我囷倉兮芝<lb/>
蘭玉樹久彌芳兮神之錫予阜而臧兮我民瞻仰永弗<lb/>
忘兮配乎天地奠此邦兮於千萬祀保靈長兮<lb/>
　　　㑹景亭記<lb/>
㑹景亭者貴州宣慰使宋侯尚徳燕樂之亭也亭在貴<lb/>
州洪邊葢宋氏故宅之址山川景物為最勝侯取其尤<lb/>
者命之曰洪邊八景既又為亭於其中暇則登而燕焉<lb/>
<pb n="KR4e0095_WYG_001-8b"/>
凡所謂八景者可一覽而盡雖四時朝暮景物之不同<lb/>
皆足以悦乎目快乎心因名亭曰㑹景之亭侯丰儀秀<lb/>
整而循循謹飭予友郭公緒為貴州按察僉事雅愛之<lb/>
今年来北京屬予為記予謂山川景物所在有之然志<lb/>
於富貴者往往不知其可樂而馳志於利達之途高明<lb/>
特達之士知其可樂矣則又率勤於所務而有不可及<lb/>
之嘆雖人之心跡不同豈亦天之所靳而不使之兼得<lb/>
耶然則有能兼之者其為幸豈細哉宋侯承世爵之榮<lb/>
<pb n="KR4e0095_WYG_001-9a"/>
以鎮撫一方之人一方之人敬仰之既貴且富矣而又<lb/>
得盡夫山川景物之娱天何厚于宋侯若此哉然君子<lb/>
之燕游也非但取適于一時而已葢有大者焉觀山以<lb/>
益其仁觀水以益其智四時朝暮景物之殊又以見氣<lb/>
化之妙而如日新之功則凡相接者皆進徳之資也宋<lb/>
侯其志于是哉果志于是則有以繼前人而傳於逺所<lb/>
謂㑹景亭者亦永有耀矣昔太原王𢎞中在連州得地<lb/>
之美者凡八合而名其亭曰燕喜昌黎韓公實記之連<lb/>
<pb n="KR4e0095_WYG_001-9b"/>
州去長安萬里其見稱于當時傳于後世者以公之文<lb/>
今兹亭不減連州而貴州之逺于北京亦若連州之于<lb/>
長安也獨予之文不足以繼韓公然而後世知有㑹景<lb/>
亭者未必不因文而見也故為記之且特書其大者而<lb/>
以望于宋侯焉<lb/>
　　　長沙府重修儒學記<lb/>
昔太祖皇帝初定天下即建國學于京師尋詔諸郡縣<lb/>
皆立學以教其人葢謂致治之本在是也時長沙舊學<lb/>
<pb n="KR4e0095_WYG_001-10a"/>
久燬于兵乃因其址而作焉于是郡之人士有所歸依<lb/>
講聖人之道以淑其身而用于世于今五六十年繕修<lb/>
不繼日入于弊宣徳二年太守鄒侯始至謁先聖于廟<lb/>
退覽學舍大懼無以稱朝廷建學興治之意既一年政<lb/>
化大行民用胥悦乃謀撤而新之首捐俸資以給費而<lb/>
長沙衞指揮使楊侯福指揮同知武侯安王侯成指揮<lb/>
僉事汪侯旺及府衞寮屬與十二邑之令佐皆忻然出<lb/>
俸以助侯命教授清江裴侃董之市良材命衆工經始<lb/>
<pb n="KR4e0095_WYG_001-10b"/>
于宣徳三年春二月以四年秋八月訖工殿堂門廡齋<lb/>
舍庖庫靡不畢具皆髙明堅緻軼乎舊觀侯既吿成于<lb/>
廟暇則與諸生講論乎其中古之治天下者必本于學<lb/>
校考之三代可見已當是時非獨天子有學也雖諸侯<lb/>
亦有之長沙大郡葢古諸侯之邦豈可弗稱宜侯為之<lb/>
汲汲也侯其知本之君子哉而諸君亦能盡力以相成<lb/>
皆可謂賢也已予嘗聞之學所以明聖人之道也聖人<lb/>
之道本于心而著於書學者讀書以明道自倫誼之大<lb/>
<pb n="KR4e0095_WYG_001-11a"/>
至於物理之微皆精察力行化於家儀於鄉推而施於<lb/>
天下而治道盛矣然有志者葢鮮也故讀書而不明道<lb/>
者有矣悖道而趨利者有矣束書不觀而僥倖于一切<lb/>
者又有矣此流俗之通患也為士者䝉教育之厚而顧<lb/>
以流俗自處焉則亦奚貴于士哉國家列聖相承鋭意學<lb/>
校今天子又慮賢否之無别也簡厥修而退其無良者<lb/>
又限以定員激勸而誘進之所以待之者甚至其安可<lb/>
負哉况長沙乃晦菴朱子過化之地而南軒張氏亦嘗<lb/>
<pb n="KR4e0095_WYG_001-11b"/>
於此講學焉二公之所謂道即聖人之道也流風餘韻<lb/>
宜有存者茍循序而進特之以誠而積之以久其底于<lb/>
成必矣夫然後有以稱朝廷興學與鄒侯修學之意鄒<lb/>
侯湖隂人智足以明理才足以立事及是舉也長沙令<lb/>
廖謨尤克相其志知其用意之篤而成功之勞也謂不<lb/>
可無紀乃来求予文刻諸石因為道其所以然以吿學<lb/>
者<lb/>
　　　南坡草堂記<lb/>
<pb n="KR4e0095_WYG_001-12a"/>
南坡草堂者翰林侍講余君正安所居之堂也初正安<lb/>
来北京得南坡之地於城外有水木之盛無車馬之譁<lb/>
遂作堂以居及充拓都城南坡遂在城内雖連引市㕓<lb/>
而深䆳靚密諠囂之聲不聞於耳塵土之雜不接乎目<lb/>
庶所謂隱者之居也正安聚書千餘巻暇則與士大夫<lb/>
觴詠以為娱京師雖多高門大宅而從容閒適如南坡<lb/>
草堂者不多有也予嘗謂人之所好各以類故輪奐華<lb/>
飾貴顯者之所樂也茆茨卑儉窮約者好焉彼貴顯者<lb/>
<pb n="KR4e0095_WYG_001-12b"/>
之得志其權力足以動人好事者争趨之則輪奐華飾<lb/>
葢其勢之所必致夫窮約之人安于静退權既不足以<lb/>
動人力又不能以自致則茆茨卑儉固其分也正安職<lb/>
禁近二十餘年既貴且顯矣而乃搆為草堂以窮約自<lb/>
處此其志固有在耶夫君子之所樂者本諸内而不求<lb/>
乎外正安固有樂于内者耶徳善充于身凡所以備口<lb/>
體者美惡皆不足校况所居乎正安年六十餘老且病<lb/>
矣今天子即位嘉恵臣庶正安遂以情聞于上得以其<lb/>
<pb n="KR4e0095_WYG_001-13a"/>
官歸休廬山中而所謂南坡草堂者將舍之而去正安<lb/>
念經營之勞居處之舊有不能忘于其心予以為君子<lb/>
之所處葢有久而不冺者昔尹師魯官隨州嘗結茆為<lb/>
亭以自嬉既去人不忍廢壞輙理之因名之曰尹公亭<lb/>
葢師魯之文學行誼有以使人感慕于無窮正安文行<lb/>
表然在人耳目其風聲氣烈葢亦有久而存者安知南<lb/>
坡之草堂不為隨之茆亭矣乎予故為之記以俟堂成<lb/>
之歲月則永樂某年某月某日也<lb/>
<pb n="KR4e0095_WYG_001-13b"/>
　　　勝景樓記<lb/>
江發岷山㑹蜀諸水出三峽至于荆其勢盛大又合湘<lb/>
沅漢沔旁引豫章諸川以匯于舒益深廣不測瀰漫浸<lb/>
灌而羣山蔓延獻竒競秀廽合拱挹皆可指數葢竒勝<lb/>
之㑹也然舟人行旅之渉于此者往往動心悸魄于夫<lb/>
江山之勝有不暇顧而城郭居民則皆逐什一之利雖<lb/>
有髙視逺覽之士則又病夫市井之囂塵閭閻之蔽障<lb/>
有不能盡其勝雖人謀之未至抑江山之秀固自有其<lb/>
<pb n="KR4e0095_WYG_001-14a"/>
遇也予友黄有常居城外石灘上作新樓二間巋然出<lb/>
於羣屋之表後背城市前臨大江無諠囂之澒於耳蔽<lb/>
障之妨于目牕户玲瓏洞達軒豁啟而望之凡江流上<lb/>
下百里之間風浪之作止舟楫之去来蛟鼉之出沒魚<lb/>
鳥之翔泳江蘆浦樹之紛紜渚雲島霧之開闔四方之<lb/>
人相易而往還者皆在几席之下而江南數郡之山自<lb/>
匡廬以及于九華累累相聨屬秀出者如芙蓉横列者<lb/>
如屏幛熊羆伏而虎豹蹲鸞鳳翔而蛟龍走千態萬狀<lb/>
<pb n="KR4e0095_WYG_001-14b"/>
一舉目而盡得之嗚呼何其樂也予居泰和泰和登覽<lb/>
之最勝者曰快閣其名聞于天下久矣予家居時數遊<lb/>
焉俯瞰澄江逺視秀嶺胸中為之浩浩然樂也去年冬<lb/>
買舟上京師冐風雪犯波濤恐懼惴慄踰月始至舒登<lb/>
有常之新樓而復得勝覽焉其喜葢可知矣為之流連<lb/>
數日而後去及至京師有職事之常夙興夜寐以自效<lb/>
玉堂天上之貴雖非區區江湖之逺之可比然營職之<lb/>
暇追思遊覽之勝亦未嘗不慨慕其中夫常得山水之<lb/>
<pb n="KR4e0095_WYG_001-15a"/>
觀者不知樂之為樂也惟渉險阻限拘縶者然後知之<lb/>
今有常以垂老之年而當太平無事之日得優游於此<lb/>
樓以觀景物之竒勝豈可不知所自樂哉予于有常有<lb/>
世契故為名之曰勝景樓而求中書舍人陳登為書三<lb/>
大字使揭于楣間又為之記如此他日以老病賜歸田<lb/>
里再登斯樓尚當為有常賦之也<lb/>
　　　徳夀堂記<lb/>
新淦為臨江大邑論邑之巨族則稱長牌廖氏論其族<lb/>
<pb n="KR4e0095_WYG_001-15b"/>
之賢則首稱必達翁葢廖氏世有詩禮之訓而翁尤惇<lb/>
徳樂善其於言行必審禮度義未嘗有所茍雅好賔客<lb/>
而親重士大夫教諸子孫必以孝弟忠信四子紹基存<lb/>
基榮基振基諸孫十一人而紹基子建略為之長皆能<lb/>
承翁之教以克有成立翁年八十八而精明不衰飲食<lb/>
起居康强如少者諸子孫所以奉其口體而悦其心志<lb/>
葢無不用其情佳時令節奉觴上夀歡欣和樂之意藹<lb/>
然充溢于其家又自謂翁之夀皆盛徳所致名其堂曰<lb/>
<pb n="KR4e0095_WYG_001-16a"/>
徳夀之堂聞者莫不以為宜既而建略来京師因刑科<lb/>
給事中廖君安止求予記予謂洪範五福其一曰夀而<lb/>
必本于攸好徳葢夀而後能享諸福然非徳<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>于已則<lb/>
豈能獲夀于天徳其本夀其效也詩小雅南山有臺之<lb/>
篇美君子之徳而祝其夀曰遐不眉夀曰徳音是茂言<lb/>
君子之必得其夀以其徳之盛也又曰遐不黄耇曰保<lb/>
艾爾後言君子之徳盛豈惟必得其夀亦足以保養其<lb/>
子孫矣今翁夀考康寜訓迪子孫俾克裕其家優游以<lb/>
<pb n="KR4e0095_WYG_001-16b"/>
享和平之福其徳有諸已可知矣以是名堂斯不亦稱<lb/>
情也哉抑考之南山有臺作于武王之世武王勝殷遏<lb/>
劉天下之治未久也詩人美君子之徳而祝其夀與燕<lb/>
及其後世者願之也願之者未然之辭也我國家之定<lb/>
禍亂興太平七八十年于今矣天下之人沐浴仁聖之<lb/>
膏澤而興于行誼享其夀考長育其子孫熙然自得于<lb/>
幽逺間曠之地者誠多惟其子孫不能皆如廖氏之才<lb/>
是以不能彰厥美而期于逺則予于斯堂安得不深嘉<lb/>
<pb n="KR4e0095_WYG_001-17a"/>
之哉然此非獨以著翁之徳而為廖氏美觀也由是推<lb/>
之聖明之鉅美在焉予為之記而偹及之後世欲知今<lb/>
日之盛覽此亦可以見矣<lb/>
　　　宿州重修廟學記<lb/>
宿州儒學在州治東元至正十一年所建也兵亂學廢<lb/>
國朝洪武三年吴彦中知州事當太祖皇帝更化之初<lb/>
偃武修文之日乃重修廟學以奉祭祀擇州人子弟之<lb/>
俊秀者講肄于學中然以民力未盡紓不能大有所為<lb/>
<pb n="KR4e0095_WYG_001-17b"/>
故廟學雖新而無華美之觀覆之以茅加塗塈而已其<lb/>
後葢嘗治之歲久而益壞永樂十五年州守徐宗威復<lb/>
新之其所覆如舊歴二十餘年而又壞正統初元監察<lb/>
御史彭君朂奉命董南畿教事至宿州謁先聖廟退而<lb/>
周覽學舎慨然嘆曰宿畿内大州而廟學弊陋如此何<lb/>
以稱朝廷尊崇聖道樂育賢才之意州之長貳其亦能<lb/>
動心否乎於是知州王永隆同知吴節慨然任其事各<lb/>
出已俸以為倡州民之好事者亦作而應之富者獻貲<lb/>
<pb n="KR4e0095_WYG_001-18a"/>
貧者効力市材命工並手偕作未成而永隆去今守鄭<lb/>
侯祥繼之協力一心夙夜不怠于是正殿兩廡明倫之<lb/>
堂授業之齋次第皆成聖賢像位既為龕以蔽塵坌又<lb/>
作屋三十間以為諸生退休之所悉陶瓦覆之締構堅<lb/>
密制度𢎞偉其諸祭器舊皆苦窳黟黒今盡易之㓗白<lb/>
華好他器所宜有者亦無不備葢始于某年某月某日<lb/>
而以某年某月某日訖工既完學正林同諗于衆曰宿<lb/>
有廟以来至于今久矣非不屢治而新之然皆因循茍<lb/>
<pb n="KR4e0095_WYG_001-18b"/>
且取具于一時不足以貽久逺今幸得賢御史以興學<lb/>
為亟而州之賢長貳又能祗率以成之使七八十年靡<lb/>
敝之餘一旦易而為盛觀其功豈小哉不為之記則後<lb/>
之人亦孰知其所以然者乃具本末為書因宿州衛經<lb/>
歴王某来京師求予文刻之石予謂學校賢才之所自<lb/>
出葢治天下之本也然賢才之所以成必本于聖人之<lb/>
道讀書以明道體于身行于家達于鄉黨州閭自倫誼<lb/>
之大至于應事接物之常而皆不悖焉則賢材成治本<lb/>
<pb n="KR4e0095_WYG_001-19a"/>
立矣豈徒文辭之習而已哉其望于學校如此故雖有<lb/>
常法而又專置風憲官以督勵之彭君獨能以教事為<lb/>
已任所至進諸生相與講明斯道必使身體力行而文<lb/>
辭之習亦不廢其斯所謂善教者歟宿之廟學雖其州<lb/>
長貳克協以成功然非彭君勸勉于前莫有能興起之<lb/>
者則君之於宿葢厚矣凡學于此者進而瞻道徳之容<lb/>
退而考禮義之實本末兼盡細大不遺出而用之真足<lb/>
以興道致治然後不負聖天子教育之徳與諸賢興造<lb/>
<pb n="KR4e0095_WYG_001-19b"/>
之力督勵程勸之心若徒加意于文辭而不本于道自<lb/>
謂無忝焉者君子弗貴也予舊識學正于成均而知其<lb/>
文行故為之記以告来學之士且以相其成亦使後之<lb/>
人有考焉耳<lb/>
　　　貞節堂記<lb/>
成周著旌表之令凡有善者則旌之葢褒其已能而勸<lb/>
其未能者所以淑人心厚風俗此為治之本也夫天理<lb/>
之在人無不同也而何待於勸哉葢天理同而氣質異<lb/>
<pb n="KR4e0095_WYG_001-20a"/>
固有不待勸而能然亦有勸而後能者為治者欲有以<lb/>
淑人心厚風俗其可已耶昔太祖髙皇帝知治道本于<lb/>
此常詔天下求忠孝節義之人旌表之著為令洪武丁<lb/>
夘泰和縣大夫列上其屬之行著者而節婦嚴氏與焉<lb/>
既以貞節表其門矣永樂中修髙廟實録直與執筆其<lb/>
間凡天下旌表者例皆得書葢推髙皇帝之徳以勸勵<lb/>
天下後世而豈私也哉嚴氏泰和北門胡祖與妻也歸<lb/>
祖與生子仲宣僅四十日而祖與亡人多勸其改行嚴<lb/>
<pb n="KR4e0095_WYG_001-20b"/>
氏抱幼孤痛哭剪髪自誓不更嫁安貧守義志若皦日<lb/>
仲宣長奉嚴氏甚孝復以貞節名其堂嚴氏年八十三<lb/>
而終予謂婦人之事人也必守柔順貞固之徳以終其<lb/>
身故夫死不嫁恒之六五曰恒其徳貞婦人吉夫子釋<lb/>
之曰婦人貞吉從一而終也此其道可知矣嗟夫人之<lb/>
所以為人者具是理而已故雖不能無欲而有理以勝<lb/>
之禽獸不知有理而惟欲之從故飲食相逐牝牡相亂<lb/>
蕩而不可制人不如是也人而至于欲肆而理亡則亦<lb/>
<pb n="KR4e0095_WYG_001-21a"/>
奚擇于禽獸哉若嚴氏宜為世之所表也雖然吾邑禮<lb/>
義之邦也閨門之内幽閒貞静言動以禮自防如嚴氏<lb/>
不少朝廷之治動遵成憲將見旌表之門相接于里閭<lb/>
史氏之筆不一書而已也仲宣既卒其子紳等因予友<lb/>
貴州按察僉事郭公緒以貞節之堂求為記故為記之<lb/>
亦因以勸夫未能者焉<lb/>
　　　勤織堂記<lb/>
兵科給事中蔣君性中迎其母太孺人来京師作堂以<lb/>
<pb n="KR4e0095_WYG_001-21b"/>
居之而以其禄敬養焉且圖古之孝者如老莱子之類<lb/>
於壁而求諸公之詩朝夕歌之以為娱太孺人為之喜<lb/>
而告之曰吾聞古之大賢有以養志為務者汝盍亦成<lb/>
吾志吾昔壯時勤于紡織助汝父以興其家汝父棄遺<lb/>
而汝孑立無厚貲吾紡織愈勤朝而絲縷暮而布帛凡<lb/>
家之用皆賴焉今幸汝讀書成立而吾已七十八矣不<lb/>
復能有為汝宜記吾勤苦以勸汝子孫吾志足矣性中<lb/>
再拜受教遂名堂曰勤織之堂間過予道其事而求文<lb/>
<pb n="KR4e0095_WYG_001-22a"/>
為記予聞古之女子必有業葢衣食者人道之大端衣<lb/>
女子事也雖或有貴賤而所事則一是故上而皇后諸<lb/>
侯之夫人與卿大夫列士之妻莫不以織絍紡績為事<lb/>
自庶士以下至于閭巷之婦人女子則又加勤焉葢無<lb/>
有佚居慢遊而廢事者此成周之時惇本尚實治化之<lb/>
所以盛風俗之所以淳也數世之後先王之教衰於是<lb/>
有休其蠶織而預外事如大雅之所刺者則其下可知<lb/>
迨至春秋則又有甚焉森然法度之言僅見于公父文<lb/>
<pb n="KR4e0095_WYG_001-22b"/>
伯之母於乎其賢哉夫文綉纂組雖亦女子之事漢以<lb/>
為害於女紅而禁之然則紡織固女事之本為女子者<lb/>
所必當務也今復于性中之母見之則性中之母其亦<lb/>
公父文伯之母之儔歟國朝謹于内治勤儉之風聞天<lb/>
下天下莫不悦從然太平之日久矣仕者之家侈靡閒<lb/>
放之習滋而機杼力作之意怠不可謂無也有若太孺<lb/>
人者豈不誠賢矣哉性中奉其教成于家形于鄰里達<lb/>
于姻戚故舊聞者莫不興慕而願學則非止一家之福<lb/>
<pb n="KR4e0095_WYG_001-23a"/>
其有禆于治化豈小哉故予于斯堂而樂為之記葢兾<lb/>
賢母之教成也<lb/>
　　　安慶府重修廟學記<lb/>
古之治天下者必切于教民學校教之地也是故三代<lb/>
之興莫不有學而其所教則以明人倫為本人倫正而<lb/>
天理行則天下治矣我太祖髙皇帝統御之初即詔天<lb/>
下皆立學擇其人之俊秀者俾學于其中讀聖人之書<lb/>
以求聖人之道而施之人倫日用之間列聖相繼前後<lb/>
<pb n="KR4e0095_WYG_001-23b"/>
一揆治化之盛于今㡬百年矣安慶府學在郡城中舊<lb/>
有廟以祀宣聖皆洪武二年所建也歴歲既久日就弊<lb/>
壞莫有繕治之者宣徳中工部侍郎周公受命廵撫畿<lb/>
甸諸郡而兵部郎中鄧君浩實輔行至安慶謁焉大以<lb/>
摧壓為懼慨然思一新之即出俸貲以為倡鄧君力賛<lb/>
其决然當時無有能任其事者周公為之經營計畫凡<lb/>
可節縮以充用者靡不盡其心如此凡五六年而王侯<lb/>
璜来為守公素知其才即以任焉侯曰此璜事也而乃<lb/>
<pb n="KR4e0095_WYG_001-24a"/>
以煩公其敢不勉亦出所有以助費而同知史侯祥通<lb/>
判吴侯簡羅侯繡推官劉侯善與郡之僚屬及諸縣令<lb/>
佐若懐寜宋顯等與好義之民各隨豐約出貨泉来助<lb/>
周公乃與王侯益得以施其智遣人於荆湘市大材求<lb/>
工師于南京凡瓴甓丹碧之類必致其尤良者而諸董<lb/>
率之人皆協力以勸相之周公及鄧君則往来程其功<lb/>
而資其所不及先作大成殿及兩廡肖聖賢像貌髙明<lb/>
𢎞壯端重嚴整東南諸郡莫先焉其明倫之堂授業之<lb/>
<pb n="KR4e0095_WYG_001-24b"/>
齋師生燕息之舍凡門廊厨庫廟學所宜有者莫不畢<lb/>
備葢始于正統五年十二月甲申而以正統某年某月<lb/>
某日訖工於是王侯以書来京師告予曰廟學之建實<lb/>
侍郎公之惠而璜輩薄効其力今巍然煥然足以經久<lb/>
而不壞諸生得從容講學焉敢請文以刻諸石使後之<lb/>
人知是役之所由成且俾學于是者思自勉以稱今之<lb/>
意願先生有以啓之予謂聖人之道有體有用仁義禮<lb/>
智之徳之充于已者其體也自倫誼之大至于應事接<lb/>
<pb n="KR4e0095_WYG_001-25a"/>
物之常施之各適所宜者其用也誦經傳之微言求其<lb/>
當然者而盡心不懈則學斯成矣發而為文章廓而為<lb/>
功業葢無所不可古之君子皆然彼以記誦剽掠為事<lb/>
者非學也然則今之遊於學校者其所事可知矣安慶<lb/>
為畿内大郡舊誌稱其風土清美而余忠宣公闕亟稱<lb/>
其人天性忠義風土清美則當産秀傑之士天性忠義<lb/>
則當無竒衺之習以如是之人而逰於學宫求古人之<lb/>
所學者而學之則何患不可及哉此今之所望于學者<lb/>
<pb n="KR4e0095_WYG_001-25b"/>
也予聞之道一而已師于古而驗于今忠宣守安慶去<lb/>
今未久也孝于親忠于君勲徳之茂節行之著文章之<lb/>
美誠無愧于古君子其遺風餘烈猶有存者諸生近法<lb/>
忠宣而逺思古人以成其學出而用之真足以興道致<lb/>
治則無負朝廷教養之徳與諸公修學期望之心故為<lb/>
記之俾刻之廡下以俟周公廬陵人名忱字恂如學道<lb/>
君子也故深能體上意所至以興學為事王侯代郡人<lb/>
字子玉始取進士入翰林至是以賢舉陞今官始至即<lb/>
<pb n="KR4e0095_WYG_001-26a"/>
能篤意于學校可謂知本矣是皆可書者若凡預兹役<lb/>
而有勞效者則載之碑隂<lb/>
　　　開平衞新建廟學記<lb/>
開平衞治在獨石古靈州之地也距居庸關葢千餘里<lb/>
遊擊將軍左叅將都督同知楊公作鎮兹土士馬精強<lb/>
號令嚴整敵人畏服邊塵不驚嘗自念曰此非臣下之<lb/>
力也聖天子威徳逺暢致兹寜謐故洪等皆得相安于<lb/>
無事當勉圖所以報今朝廷有興學之令而軍中子弟<lb/>
<pb n="KR4e0095_WYG_001-26b"/>
多聰明才俊講武之暇若使更讀儒書益知尊君親上<lb/>
以攘外安内豈非萬世之䇿哉即奏疏請設學校如内<lb/>
郡上從之公遂以餘力伐材鳩工作大成殿兩廡㦸門<lb/>
櫺星門及神厨神庫殿後作明倫堂堂東西作志道依<lb/>
仁二齋又作文昌廟及教官之居以正統八年六月某<lb/>
日經始而以某年某月某日成總之為屋七十間皆堅<lb/>
壯䆳密繚以周垣聖賢像貌塑繪如制其諸器用靡不<lb/>
畢具又得教授楊文訓𨗳綦俊為之師願學之士凡六<lb/>
<pb n="KR4e0095_WYG_001-27a"/>
十餘人講誦聖經賢傳以明君臣之義父子之親尊卑<lb/>
貴賤之等是非好惡之公體之以實心見之于實行且<lb/>
深究夫禁暴戢兵保大定功安民和衆豐財之要以達<lb/>
于時措之宜將佐吏士環而聽之皆懽忻皷舞感上之<lb/>
徳與公之賜期必底于教之成而後已既而復相與請<lb/>
曰公之為此偉矣不託之金石則後孰知其自公始乎<lb/>
且無以維持之亦安能久而不壞哉宜有文以示後人<lb/>
公于是遣其經歴張某来京師請予文刻諸石嗟夫獨<lb/>
<pb n="KR4e0095_WYG_001-27b"/>
石窮邊絶域也自昔以来荒烟野草狐狸豺狼之跡交<lb/>
道聚廬託處之人無有也惡睹學校之教哉我朝列聖<lb/>
統臨萬邦皇上繼志述事仁行如春威行如秋薄海内<lb/>
外無間逺邇悉順悉臣然猶慎邊防固封守所以嚴中<lb/>
外之限也而獨石則以委公宿重兵而鎮之莽然荒穢<lb/>
墾為良田由是邊庾充實士氣百倍輔以竒謀異䇿堅<lb/>
甲利兵故所向有功今復設學以教合文武二道而兼<lb/>
用之其規模益逺且大矣古之欲用其人者必先教以<lb/>
<pb n="KR4e0095_WYG_001-28a"/>
仁義禮信而欲立帥者必以悦禮樂敦詩書為上今之<lb/>
道猶古之道也公其篤慎不忘從學于是者亦務體其<lb/>
心而自勉以成厥功則上不負天子而名立于後世矣<lb/>
公名洪字宗道廣陵人後来繼公者其亦體公之心哉<lb/>
　　　世徳堂記<lb/>
吉水王佐功載署刑部員外郎有名于當時間過予言<lb/>
曰佐右軍之裔唐御史大夫文庭之二十一世孫也惟<lb/>
我祖宗傳世之逺其善慶之積可知矣自六世祖槐軒<lb/>
<pb n="KR4e0095_WYG_001-28b"/>
至髙祖徳翁以及先祖泰然處士先考好信先生皆服<lb/>
仁佩義恂恂敬譲其徳之修於已而及于人者未之或<lb/>
間故先考嘗以世徳名堂葢彰前人之美且勉善繼於<lb/>
將来也佐服膺不忘而思傳之逺敢請記于先生夫君<lb/>
子之所以興其家者豈有異道哉務徳而已矣其傳之<lb/>
久近必視其徳之淺深淺不足言也深豈一日之積哉<lb/>
是故為賢子孫者既賴前人之徳以有立則必思善繼<lb/>
而不窮其徳有繼則其傳也益逺矣易曰積善之家必<lb/>
<pb n="KR4e0095_WYG_001-29a"/>
有餘慶積之云者累累而蓄之非一世一人之善也積<lb/>
之之久則其慶有餘矣王氏自晉唐以来至於今其歴<lb/>
年之多子孫相傳之久如此豈一世一人偶有片善之<lb/>
可見者所能哉禮曰先祖有美而弗知不明也知而弗<lb/>
傳不仁也今功載之考能知其祖之美而取世徳以名<lb/>
堂可不謂之明矣乎功載又欲託諸文字而以傳之逺<lb/>
不謂之仁不可也父子相繼不替而引長之辟之江河<lb/>
之流奔放肆大必極其所至而後已則夫世徳之堂不<lb/>
<pb n="KR4e0095_WYG_001-29b"/>
亦光逺有耀哉抑又聞之前人之徳不可以不繼而不<lb/>
可恃也負恃其徳而不知所以繼未有能善其後者晉<lb/>
之欒氏是已以武子之徳而不能庇其孫則黶之汰虐<lb/>
禍之而亦恃之罪也武子之徳晉人思之如甘棠之思<lb/>
召公而猶不足恃况下于武子者乎由是觀之為人子<lb/>
孫者其所務可知也故因記斯堂而道之<lb/>
　　　齊夀堂記<lb/>
安成嘉溪王氏始自連嶺而分詩書禮義之家也至今<lb/>
<pb n="KR4e0095_WYG_001-30a"/>
充榮處士十二世矣處士惇尚儒術淳謹而寛厚其事<lb/>
親至孝處堂從兄弟如同産撫子姪一以仁遇宗族鄉<lb/>
黨篤于義至于臧獲下人待之各有恩且樂推餘財以<lb/>
振人之急然所行皆出于誠意誕謾茍偽之習未嘗萌<lb/>
於中尤樂恬曠耻以塵俗自溷凡二三十年不一至城<lb/>
市而士大夫多喜從之遊處士亦樂與為友娱意山水<lb/>
之間留連觴詠至累日不厭葢囂然自得配劉氏前溪<lb/>
右族以柔順相夫而勤儉以治其家故家政益修而家<lb/>
<pb n="KR4e0095_WYG_001-30b"/>
業益裕凡處士之所欲為皆能成其志鄉人之賢者論<lb/>
王氏之所以盛既歸徳于處士而亦推本于内助之賢<lb/>
今年皆七十而皆康強無恙于是名其所居堂曰齊夀<lb/>
葢喜其偕老于此堂而並受其福也其子理取進士官<lb/>
京師過予道其事而求文為記予謂孟子論三樂以父<lb/>
母俱存為之首葢父母俱存人之所甚欲而不可必得<lb/>
者也今俱存而齊夀天下之幸莫加焉此理兄弟之所<lb/>
甚樂也而鄉之士大夫乃舉以名其堂是豈但樂其樂<lb/>
<pb n="KR4e0095_WYG_001-31a"/>
葢有頌禱之意焉周之詩人於其所敬愛者則必以夀<lb/>
祝之葢敬愛之至非夀無以致其意也則夫士大夫所<lb/>
以敬愛于理之父母者亦可謂至矣然人子之敬愛其<lb/>
親又非常情可及所以兾其夀考而享有諸福必至于<lb/>
悠久盛大而後已豈以十百為限哉夫徳者夀之本理<lb/>
之親既修諸已而得于天矣理兄弟將何以増益哉充<lb/>
其敬愛之心以敬愛其身而益勉于徳焉使人皆曰是<lb/>
子也賢葢父母之徳教使然也不亦光顯有譽哉小雅<lb/>
<pb n="KR4e0095_WYG_001-31b"/>
所謂徳音是茂則不惟有無期之夀亦將保艾爾後矣<lb/>
此處士之志亦理兄弟之所樂聞也歟故為之記而併<lb/>
著之使揭于堂上<lb/>
　　　耕樂記<lb/>
大觀在泰和縣南之馮嶺去縣六十里而近山山皆雄<lb/>
㧞秀整外固而中寛長溪流其中溪傍皆良田沃壌宜<lb/>
秔稌泉湧溢四出凡田與之平者皆灌溉不竭若水之<lb/>
就下則畚土壅溪而溪流逆走旁射餘田皆飫足然後<lb/>
<pb n="KR4e0095_WYG_001-32a"/>
决而縱焉由是無水旱之虞而田皆常稔其利之入畝<lb/>
率踰二鍾他之所産不及也彭氏居其地凡田之美者<lb/>
多屬焉享其利十世矣予未嘗造也然聞其先世多質<lb/>
厚長者其言行必依于孝弟忠信非公事未嘗至縣庭<lb/>
惟課童奴耕稼以自樂葢有先民之遺風予慕之今年<lb/>
存文以事来北京間過予相欵洽因曰農家者流達人<lb/>
多厭苦之而未知其樂也吾為公誦焉當春陽既暢時<lb/>
雨間作土膏發而泉脈動則相與祈年于社而受神之<lb/>
<pb n="KR4e0095_WYG_001-32b"/>
賜合樽促坐獻酬交錯已足樂矣于是舉趾而耕既種<lb/>
而蒔之糞溉有時耘耨有節當風日和煦之際吾往觀<lb/>
焉鬰者達稚者秀日異而月不同誠若有相之者其樂<lb/>
加焉及大暑既至大火西流向之達者皆穎而實矣秀<lb/>
者皆堅而好矣<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然其黄者葢彌望而不可窮于是刈<lb/>
以歸珠顆玉粒充盈乎倉庾乃為酒食以祀祖考禮神<lb/>
明而父母妻子臧獲以下皆忻然自得此其樂何如也<lb/>
况四時之間草木花卉果蓏蔬茹雞豚鵝鴨牛羊魚鱉<lb/>
<pb n="KR4e0095_WYG_001-33a"/>
之類各得以遂其性蕃滋肥腯足以充吾欲而不待外<lb/>
求其樂之極雖千户侯不易也今聖明在上一意于養<lb/>
民深仁厚澤洽乎逺邇覆載如天地保育如父母追呼<lb/>
發召之聲不接于耳誅求逮繫狼狽窘迫之態不接乎<lb/>
目和氣感召計吾大觀之所穫當倍蓰于昔則吾徒之<lb/>
樂豈比昔而已哉皆上之賜也吾豈敢忘耶嗟夫存文<lb/>
之智識賢于人葢逺矣安其位之常而享其樂之所當<lb/>
得而又不忘乎上之賜豈非詩之所謂髦士者乎昔堯<lb/>
<pb n="KR4e0095_WYG_001-33b"/>
之時康衢老人擊壌鼓腹不知帝力之加存文既知之<lb/>
則今之歸與鄉人老長杯酒相懽道歲事之豐成而侈<lb/>
太平之盛觀醉飽之餘必有歌詠足以繼康衢之謡者<lb/>
其謹録之使後世有考也因書其説以為耕樂記<lb/>
　　　東軒記<lb/>
沙湖蕭九淵甫作小軒于其居之東而置簡冊焉因名<lb/>
之曰東軒以書来京師屬予記夫君子之自處必有以<lb/>
安其身而樂其心安其身者居室之華所以庇乎外樂<lb/>
<pb n="KR4e0095_WYG_001-34a"/>
其心者景物之美足以適乎中然後有以自得而可進<lb/>
於道是豈常情所能哉非有世業之資世徳之訓不能<lb/>
也蕭氏居沙湖久矣世以徳誼為望于鄉邑不特貲産<lb/>
之富也葢其原田衍沃有秔稌黍稷之饒湖水映帶有<lb/>
鱗介羽毛之聚養生之具一不待外求故其先君子累<lb/>
世雖不仕然皆力仁義而敦詩書其善之積充于家而<lb/>
及於其鄉之人九淵甫熟于見聞思有以裕于已而承<lb/>
其先以東名軒其意葢廣矣東以地言也想夫杲日初<lb/>
<pb n="KR4e0095_WYG_001-34b"/>
升羣動未作氛翳豁開萬里一碧九淵甫開軒而望焉<lb/>
以旦氣之清明當天宇之澄穆塵累未接襟懷曠如則<lb/>
所存所行豈不天理渾然哉以是裕于已而承其先君<lb/>
子之事也夫軒之搆在東而其向則西地之有東西猶<lb/>
人性之有仁義堯舜之道亦仁義而已其實則在于事<lb/>
親從兄由事親推之至于仁民愛物皆仁也由從兄推之<lb/>
至于敬長尊賢皆義也又推其極至于無所不愛亦無一<lb/>
事不得其宜者則仁義不可勝用矣九淵甫之居是軒<lb/>
<pb n="KR4e0095_WYG_001-35a"/>
與後人之至此者其所務可知矣豈徒取快一時而已<lb/>
哉予去沙湖三十年東軒之作葢不能知姑衍繹其説<lb/>
為之記他日乞身南還從九淵甫從容其中而觀其徳<lb/>
之所至尚當援筆賦之未晚也<lb/>
　　　環秀堂記<lb/>
吉水王端為常熟教諭將之官介其親戚大理丞廖君<lb/>
来告予曰端家吉水之金塘久矣先祖立雪翁徙故址<lb/>
之東鳳岡之麓先人固隱又闢地作堂以盡山川之勝<lb/>
<pb n="KR4e0095_WYG_001-35b"/>
而名之曰環秀葢鳳岡在其後蒼翠竒拔左右騫翥如<lb/>
鳳凰舉而羽翼張前挹金塘湛然黛蓄又其前則鰲峯<lb/>
也森聳羅列紆青繚碧上入雲際大江東流經其下逺<lb/>
而望之滄波瀰漫與天一色皆斯堂之勝槩也惟先人<lb/>
之為此葢劬躬殫力而後成之敢請文為記以示後人<lb/>
俾世守之永勿壞孔子曰智者樂水仁者樂山故君子<lb/>
之卜宅必相其宜然後安而善觀人者亦必觀其所處<lb/>
果能得山水之勝而當清淑靈秀之氣之所萃其人必<lb/>
<pb n="KR4e0095_WYG_001-36a"/>
英偉不常有以樂其心而裕其後矣王氏名堂如此則<lb/>
其地之美與固隱之所以樂其子孫之所以蒙其福者<lb/>
皆可知也雖然環秀者秀之見于外者也其鍾于人者<lb/>
葢有矣山川之秀鍾于人此聰明才俊之所由出也聰<lb/>
明才俊出乎其間益以詩書之訓禮義之習乃所以成<lb/>
其美也得其秀而質美矣然成之之功或未至則惡睹<lb/>
夫秀哉其見于外者亦何所樂哉初堂之未建也山川<lb/>
之氣固已萃于此而鍾于人矣及固隱作堂獨取夫目<lb/>
<pb n="KR4e0095_WYG_001-36b"/>
之所接者名之豈以為環于外者易見而鍾于人者難<lb/>
名邪抑亦欲其接于外而契于内邪然則後之居此者<lb/>
其尚敬念之哉因其生質之美而力學以成之觀山以<lb/>
益吾仁觀水以益吾智出而用于世則事業顯而名聞<lb/>
流環秀之堂豈不光逺有耀哉故為之記而併吿之<lb/>
　　　重修范文正公忠烈廟記<lb/>
正統八年十一月蘇州府重修范文正公忠烈廟成其<lb/>
十一世孫都察院照磨子易具事始末屬直為之記葢<lb/>
<pb n="KR4e0095_WYG_001-37a"/>
公蘇人也曽祖徐國公祖唐國公考周國公皆𦵏蘇之<lb/>
天平山公嘗請于朝改天平山白雲庵為白雲禪寺世<lb/>
度僧守焉作祠于寺之右以奉祀事至公之子孫又作<lb/>
祠于是祠之南以祀公然忠烈之名未有也宋自元昊<lb/>
反西鄙騷動師出無功乃命公經略公選将練兵築城<lb/>
寨墾屯田據其要害示以形勢招徕屬羌恩信大洽决<lb/>
䇿取横山復靈武元昊勢屈乃請降西人仰公之徳服<lb/>
公之化皆為公置生祠公薨相與哭于祠下者累日不<lb/>
<pb n="KR4e0095_WYG_001-37b"/>
絶宣和間宇文虚中為慶帥言公忠于朝廷其功烈顯<lb/>
于西土至今猶廟祀益䖍然廟未有額徽宗命以忠烈<lb/>
名之且為題其榜凡廟之在西者皆易以新名然蘇猶<lb/>
未有也紹興以来西土皆䧟忠烈之廟越在異邦蘇之<lb/>
守令與其士大夫謀曰蘇公故郡也而天平山則公祠<lb/>
墳在焉公之精神必往来乎此乃更作新廟揭忠烈之<lb/>
榜于廟門由是蘇始有忠烈廟每嵗上已郡縣長吏率<lb/>
其屬致祭廟壞元至正乙酉嗣孫邦瑞士貴復新之末<lb/>
<pb n="KR4e0095_WYG_001-38a"/>
世兵亂燬焉踰八十年未有能復之者至是工部侍郎<lb/>
廬陵周公忱廵撫至于蘇而監察御史劉君甄劉君仕<lb/>
昌鄭君顒皆以事蒞焉郡守李侯從智来㑹政事之暇<lb/>
語及兹廟因相與嘆曰公之徳業著于當時傳于天下<lb/>
後世不繫乎廟之有無也然表先正以儀来今使後生<lb/>
小子得瞻其廟貌想其精忠偉烈而興企慕之心則廟<lb/>
亦不可無也乃各出貲俾吴縣令永嘉葉錫圖其成錫<lb/>
毅然以身任之殚心盡力規畫處置凡鄰邑之令佐皆<lb/>
<pb n="KR4e0095_WYG_001-38b"/>
以貲来助市良材命衆工為堂前後各三間以奉公及<lb/>
三世先公像東西廂如其數以藏祭器而齋宿寓焉壯<lb/>
麗嚴整有加于昔中作石橋橋南左右為碑亭前作大<lb/>
門榜曰勅賜范文正公忠烈廟經始于是年九月初九<lb/>
日閲兩月而廟成直聞之士之能任天下之重者必以<lb/>
天下為心心之欣戚主乎人而不私于已是以天下為<lb/>
心者也以天下為心則人庶其有濟矣初公未顯時已<lb/>
欲任天下之重若曰士當先天下之憂而憂後天下之<lb/>
<pb n="KR4e0095_WYG_001-39a"/>
樂而樂夫憂人之憂而欲免其憂使人皆樂然後與之<lb/>
同其樂此豈小丈夫然哉孟子曰禹思天下有溺者猶<lb/>
已溺之稷思天下有飢者猶已飢之公之心猶是也故<lb/>
其徳業之盛不愧乎古人豈特著于西土也哉嗚呼士<lb/>
不以天下之重自任者多矣不以天下之重自任則其<lb/>
所存所行一主于為己人之利害不少概于其心而又<lb/>
悻悻然自以為得功烈之卑無足怪也而所以為士者<lb/>
果當如是耶然則公之孫與邦之人士及四方之来者<lb/>
<pb n="KR4e0095_WYG_001-39b"/>
拜公之廟慕公之功業必當師公之心充之以仁義而<lb/>
力行之于公其殆庶㡬乎故為之記而道予之所聞使<lb/>
刻諸石以告焉凡以貲来助者其姓氏皆載之碑隂<lb/>
　　　積慶堂記<lb/>
積慶堂者鴻臚卿楊君思敬新作之堂也思敬初有宅<lb/>
在南薫坊其居也久矣而㕓市之喧日相聞且生齒之<lb/>
繁不足以容也求吉地處焉張氏有園若干畝在明時<lb/>
坊幽雅閒曠無囂塵之雜然以為弗便于已也欲售焉<lb/>
<pb n="KR4e0095_WYG_001-40a"/>
乃歸重價而得之相方定位度材命工作奉先之祠禮<lb/>
賔之堂寝處之室子孫之舎棲書史有齋植花卉有亭<lb/>
庫庾厨廐之類凡所宜有者靡不畢具繚以周垣前為<lb/>
重門材則求諸商旅之市工匠百役之人各因其暇而<lb/>
募焉瓦甓坏釘黝堊丹漆諸物不間小大貴賤悉以財<lb/>
致之一夫之力一毫之費無所仰于人總為之屋若干<lb/>
間計其直與傭及飲食之資凡用白金若干兩而後成<lb/>
經始于某年某月某日而以某年某月某日訖工髙明<lb/>
<pb n="KR4e0095_WYG_001-40b"/>
華好稱其為公卿大夫之居思敬乃治酒肴盛賔客於<lb/>
此堂以落之請名于少保楊公公曰思敬遭遇聖明以<lb/>
才行顯享富貴者四十餘年而經營締構其盛如此皆<lb/>
其尊府徳善所致思敬又能繼之也宜名堂曰積慶之<lb/>
堂衆皆曰然因請記于公公不果作至是思敬以屬予<lb/>
予何能申其義哉夫慶者福之謂而善其本也孔子曰<lb/>
積善之家必有餘慶積之云者豈一人一事之美哉父<lb/>
子祖孫皆躬行仁義而世濟其美夫是謂之積譬如為<lb/>
<pb n="KR4e0095_WYG_001-41a"/>
山始於一簣累累而加焉其用力不怠則髙九仭不難<lb/>
矣慶之積而有餘者由善之積無已也茍或戾而止焉<lb/>
則福慶之及于後安能無間哉昔嘗聞之晉之欒氏貴<lb/>
卿之家也武子之徳晉人思之如甘棠之思召公可謂<lb/>
盛矣子黶以汰侈繼焉故咎及其孫而僨其家由是觀<lb/>
之前人之徳雖盛而貴于能繼善繼而不窮則其慶有<lb/>
餘矣楊氏徳善之積今已受其福而及于子孫為子孫<lb/>
者服詩書禮義之訓惇孝弟忠信之行親君子逺小人<lb/>
<pb n="KR4e0095_WYG_001-41b"/>
非法不言非道不行以求無忝于祖考則可謂善繼福<lb/>
慶之来當益盛而斯堂也光逺有耀矣夫欲記其事以<lb/>
傳諸逺俾子孫百世守之思敬之意也為之記而不以<lb/>
告非忠于言者也故為述其積累之勤與夫創造之難<lb/>
如此以示其後之子孫庶朝夕覽之而自勵也<lb/>
　<lb/>
　<lb/>
　抑菴文集巻一<lb/>
</p>
<p>
</p>
  </div>
</body>
</text>
</TEI>
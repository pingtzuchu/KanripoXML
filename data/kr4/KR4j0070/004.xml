<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>草堂詩餘巻四</head> <lb/>
    <p>
<pb n="KR4j0070_WYG_004-1a"/>
欽定四庫全書<lb/>
　草堂詩餘巻四<lb/>
長調<lb/>
　水龍吟<lb/>
　　春遊　　　　　　　　　　　陸務觀<lb/>
摩訶池上追遊路紅綠參差春晩韶光妍媚海棠如醉<lb/>
桃花欲暖挑菜初閒禁烟將近一城絲管看金鞍爭道<lb/>
香車飛蓋爭先占新亭館　惆悵年華暗換黯銷䰟雨<lb/>
<pb n="KR4j0070_WYG_004-1b"/>
收雲散鏡奩掩月釵梁拆鳳筝絃零鴈身在天涯亂山<lb/>
孤壘危樓飛觀歎春來只有楊花和恨向東風滿<lb/>
　　春恨　　　　　　　　　　　陳同甫<lb/>
閙花深處層樓畫簾半捲東風軟春歸翠陌平莎茸嫩<lb/>
埀楊金淺遲日催花淡雲閣雨輕寒輕暖恨芳菲世界<lb/>
游人未賞都付與鶯和燕　寂寞憑髙念逺向南樓一<lb/>
聲歸雁金釵鬭草青絲勒馬風流雲散羅綬分香翠綃<lb/>
封淚幾多幽怨正銷䰟又是疎烟淡月子規聲斷<lb/>
<pb n="KR4j0070_WYG_004-2a"/>
　　清明　　　　　　　　　　　劉叔安<lb/>
弄晴臺館收煙候時有燕泥香墜宿酲未解單衣初試<lb/>
騰騰春思前度桃花去年人面重門深閉記彩鸞别後<lb/>
青驄歸去長亭路芳塵起　十二屏山遍倚任蒼苔㸃<lb/>
紅如綴黄昏人静暖香吹月一簾花碎芳意婆娑綠陰<lb/>
風雨畫橋烟水笑多情司馬留春無計濕青衫淚<lb/>
　　贈妓　　　　　　　　　　　秦少游<lb/>
小樓連苑横空下窺繡轂雕鞍驟疎簾半捲單衣初試<lb/>
<pb n="KR4j0070_WYG_004-2b"/>
清明時候破煖輕風弄晴㣲雨欲無還有賣花聲過盡<lb/>
垂楊院落紅成陣飛鴛甃　玉佩丁東别後悵佳期參<lb/>
差難又名韁利鎖天還知道和天也痩花下重門栁邊<lb/>
深巷不堪囘首念多情但有當時皓月照人依舊<lb/>
　　　<hi>高齋詩話秦少游在蔡州與管妓婁婉字東玉者甚宻贈之詞云小樓連苑横空又曰玉佩丁</hi>
　　　<hi>東别後是也又贈妓陶心兒詞南歌子云玉漏迢迢盡銀河淡淡横夢囘宿酒未全醒已被鄰</hi>
　　　<hi>雞催起怕天明燈臂上粧猶在襟間涙尚盈水邊燈火漸人行天外一鈎殘月帶三星末句隠</hi>
　　　<hi>心字也</hi>
<pb n="KR4j0070_WYG_004-3a"/>
　　慶夀　　　　　　　　　　　辛幼安<lb/>
渡江天馬南來幾人真是經綸手長安父老新亭風景<lb/>
可憐依舊夷甫諸人神州沉陸幾曾囘首算平戎萬里<lb/>
功名本是真儒事君知否　况有文章山斗對桐陰滿<lb/>
庭清晝當年墮地而今試看風雲奔走綠野風烟平泉<lb/>
草木東山歌酒待他年整頓乾坤事了為先生夀<lb/>
　　詠笛　　　　　　　　　　　蘇東坡<lb/>
楚山修竹如雲異材秀出千林表龍鬚半翦鳳膺微漲<lb/>
<pb n="KR4j0070_WYG_004-3b"/>
玉肌勻繞木落淮南雨晴雲夢月明風裊自中郎不見<lb/>
桓伊去後知辜負秋多少　聞道嶺南太守後堂深綠<lb/>
珠嬌小綺窓學弄梁州初遍霓裳未了嚼徵含宫泛商<lb/>
流羽一聲雲杪為使君洗盡蠻風瘴雨作霜天曉<lb/>
　　梨花　　　　　　　　　　　周美成<lb/>
素肌應怯餘寒艶陽占盡青蕪地樊川照日靈闗遮路<lb/>
殘紅斂避傳火樓臺妬花風雨長門深閉亞簾櫳半濕<lb/>
一枝在手偏勾引得黄昏淚　别有風前月底布繁英<lb/>
<pb n="KR4j0070_WYG_004-4a"/>
滿園歌吹朱鉛退盡潘妃却酒昭君乍起雪浪翻空粉<lb/>
裳縞夜不成春意恨玉容不見瓊英謾好與何人比<lb/>
　　楊花　　　　　　　　　　　章質夫<lb/>
燕忙鶯懶芳殘正堤上柳花飄墜輕飛亂舞㸃畫青林<lb/>
全無才思閒趂遊絲静臨深院日長門閉傍珠簾散漫<lb/>
垂垂欲下依前被風扶起　蘭帳玉人睡覺怪春衣雪<lb/>
霑瓊綴繡床漸滿香毬無數纔圎却碎時見蜂兒仰粘<lb/>
輕粉魚吞池水望章臺路杳金鞍遊蕩有盈盈淚<lb/>
<pb n="KR4j0070_WYG_004-4b"/>
　　　<hi>玉林詞話云質夫傍珠簾散漫數語形容盡之矣</hi>
　　楊花　　　　　　　　　　　蘇東坡<lb/>
似花還似非花也無人惜從教墜抛街傍路思量却似<lb/>
無情有思縈損柔腸困酣嬌眼欲開還閉夢隨風萬里<lb/>
尋郎去處又還被鶯呼起　不恨此花飛盡恨西園落<lb/>
紅難綴曉來雨過遺蹤何在一池萍碎春色三分二分<lb/>
塵土一分流水細看來不是楊花㸃㸃是離人淚<lb/>
　　　<hi>曲洧舊聞云章質夫水龍吟詠楊花其命意用事聲清灑可喜東坡和之若豪放不入律吕徐而視之</hi>
<pb n="KR4j0070_WYG_004-5a"/>
　　　<hi>韻諧婉便覺質夫詞有織繡工夫故鼂叔用云東坡如毛嬙西施浄洗却面與天下婦人鬭好質夫豈可比耶</hi>
　瑞鶴仙<lb/>
　　上元　　　　　　　　　　　康伯可<lb/>
瑞烟浮禁苑正絳闕春囘新正方半氷輪桂華滿溢花<lb/>
衢歌市芙容開遍龍樓兩觀見銀燭星毬有爛捲珠簾<lb/>
盡日笙歌盛集寶釵金釧　堪羡綺羅叢裏蘭麝香中<lb/>
正宜遊翫風柔夜煖花影亂笑聲喧閙蛾兒滿路成團<lb/>
打塊簇著冠兒鬭轉喜皇都舊日風光太平再見<lb/>
<pb n="KR4j0070_WYG_004-5b"/>
　　　<hi>玉林詞話云伯可渡江初有聲樂府受知秦申王王薦於髙宗皇帝以六詞待詔金馬門凡中</hi>
　　　<hi>興粉飾治具及慈寜歸養兩宫歡集必假伯可之歌詠故應制之詞為多按此詞進入太上皇</hi>
　　　<hi>帝極稱賞風柔夜煖以下數句至於末章賜金甚厚</hi>
　　春情　　　　　　　　　　歐陽永叔<lb/>
臉霞紅印枕睡覺來冠兒還是不整屏間麝煤冷但眉<lb/>
山壓翠淚珠彈粉堂深晝永燕交飛風簾露井恨無人<lb/>
與説相思近日帶圍寛盡　重省殘燈朱幌淡月紗窓<lb/>
那時風景陽臺路逺雲雨夢便無凖待歸來先指花梢<lb/>
<pb n="KR4j0070_WYG_004-6a"/>
教看却把心期細問問因循過了青春怎生意穩<lb/>
　　春遊　　　　　　　　　　　周美成<lb/>
悄郊原帶郭行路永客去車塵漠漠斜陽映山落斂餘<lb/>
紅猶戀孤城欄角凌波歩弱過短亭何用素約有流鶯<lb/>
勸我重解繡鞍緩引春酌　不記歸時早暮上馬誰扶<lb/>
醒眠朱閣驚飈動幕扶殘醉遶紅藥嘆西園巳是花深<lb/>
無地東風何事又惡任流光過却猶喜洞天自樂<lb/>
　　醉翁亭　　　　　　　　　　黄山谷<lb/>
<pb n="KR4j0070_WYG_004-6b"/>
環滁皆山也望蔚然深秀琅邪山也山行六七里有翼<lb/>
然泉上醉翁亭也翁之意也得之心寓之酒也更野芳<lb/>
佳木風髙石出景無窮也　游也山肴野蓛酒冽泉香<lb/>
沸觥籌也太守醉也諠譁衆賓歡也况宴酣之樂非絲<lb/>
非竹太守樂其樂也問當時太守謂誰醉翁是也<lb/>
　慶春宫<lb/>
　　秋怨　　　　　　　　　　　周美成<lb/>
雲接平岡山圍寒野路囘漸轉孤城衰柳啼鴉驚風驅<lb/>
<pb n="KR4j0070_WYG_004-7a"/>
鴈動人一片秋聲倦途休駕淡烟裏微茫見星塵埃憔<lb/>
悴生怕黄昏離思牽縈　華堂舊日逢迎花艶參差香<lb/>
霧飄零絃管當頭偏憐嬌鳳夜深簧暖笙清眼波傳意<lb/>
恨宻約匆匆未成許多煩惱只為當時一餉留情<lb/>
　拜星月慢<lb/>
　　秋怨　　　　　　　　　　　周美成<lb/>
夜色催更清塵收露小曲幽坊月暗竹檻燈窓識秋娘<lb/>
庭院笑相遇似覺瓊枝玉樹暖日明霞光爛水眄蘭情<lb/>
<pb n="KR4j0070_WYG_004-7b"/>
總平生稀見　畫圖中舊識春風面誰知道自到瑶臺<lb/>
畔眷戀雨潤雲温苦驚風吹散念荒寒寄宿無人館重<lb/>
門閉敗壁秋蟲歎怎奈向一縷相思隔溪山不斷<lb/>
　石州慢<lb/>
　　感舊　　　　　　　　　　　張仲宗<lb/>
寒水依痕春意漸囘沙際煙闊溪梅晴照生香冷蘂數<lb/>
枝争發天涯舊恨試看幾許消魂長亭門外山重疉不<lb/>
盡眼中青怕黄昏時節　情切畫樓深閉想見東風暗<lb/>
<pb n="KR4j0070_WYG_004-8a"/>
消肌雪辜負枕前雲雨樽前花月心期切處更有多少<lb/>
凄凉殷勤留與歸時説到得再相逢恰經年離别<lb/>
　晝錦堂<lb/>
　　閨情　　　　　　　　　　　周美成<lb/>
雨洗桃花風飄柳絮日日飛滿雕簷懊恨一春幽恨盡<lb/>
屬眉尖愁聞雙飛新燕語更堪孤枕宿酲忺雲鬟亂獨<lb/>
步畫堂輕風暗觸珠簾　多厭晴晝永瓊户悄香銷金<lb/>
獸慵添自與蕭郎别後事事俱嫌短歌新曲無心理鳳<lb/>
<pb n="KR4j0070_WYG_004-8b"/>
簫龍管不曾拈空惆悵長是毎年三月病酒懨懨<lb/>
　南浦<lb/>
　　旅况　　　　　　　　　　　魯逸仲<lb/>
風悲畫角聽單于三弄落譙門投宿駸駸征騎飛雪滿<lb/>
孤村酒市漸䦨燈火正敲牕亂葉舞紛紛送數聲驚鴈<lb/>
下離烟水嘹嚦度寒雲　好在半朧溪月到如今無處<lb/>
不銷䰟故國梅花歸夢愁損緑羅裙為問暗香閒艷也<lb/>
相思萬㸃付啼痕算翠屏應是兩眉餘恨倚黄昏<lb/>
<pb n="KR4j0070_WYG_004-9a"/>
　氐州第一<lb/>
　　秋思　　　　　　　　　　　周美成<lb/>
波落寒汀村渡向晩遥看數㸃帆小亂葉翻鴉驚風破<lb/>
鴈天角孤雲縹緲官柳蕭疎甚上掛微微殘照景物闗<lb/>
情川途換目頓來催老　漸解狂朋歡意少奈猶被思<lb/>
牽情繞座上琴心機中錦字覺最縈懷抱也知人懸望<lb/>
久薔薇謝歸來一笑欲夢髙唐未成眠霜空巳曉<lb/>
　宴清都<lb/>
<pb n="KR4j0070_WYG_004-9b"/>
　　春閨　　　　　　　　　　　何　籕<lb/>
細草沿堦軟紅日薄蕙風輕靄微暖東君靳惜桃英尚<lb/>
小柳芽猶短羅幃繡幙髙捲早巳是歌慵笑嬾凭畫樓<lb/>
那更天逺山逺水逺人逺　堪怨傅粉疎狂竊香俊<lb/>
雅無計拘管青絲絆馬紅纓繫羽甚處迷戀無言淚珠<lb/>
零亂翠袖儘重重漬遍故要得别後思量歸時覷見<lb/>
　　秋思　　　　　　　　　　　　周美成<lb/>
地僻無鐘鼔殘燈滅夜長人倦難度寒吹斷梗風翻暗<lb/>
<pb n="KR4j0070_WYG_004-10a"/>
雨洒窓填户賓鴻謾説傳書算過盡千儔萬侣始信得<lb/>
庾信愁多江淹恨極須賦　凄凉病損文園徽絃乍拂<lb/>
音韻先苦淮水夜月金城暮草夢䰟飛去秋霜半入青<lb/>
鏡嘆帶眼都移舊處更久長不見文君歸時認否<lb/>
　齊天樂<lb/>
　　端午　　　　　　　　　　　周美成<lb/>
疎疎幾㸃黄梅雨佳時又逢重午角黍包金香蒲切玉<lb/>
風物依然荆楚形裁艾虎更釵裊朱符臂纒紅縷撲粉<lb/>
<pb n="KR4j0070_WYG_004-10b"/>
香綿喚風綾扇小窗午　沉湘人去巳逺勸君休對景<lb/>
感時懷古謾囀鶯喉輕敲象板勝讀離騷章句荷香暗<lb/>
度漸引入醄醄醉鄉深處卧聽江頭畫船喧韻鼔<lb/>
　花犯<lb/>
　　梅花　　　　　　　　　　　周美成<lb/>
粉墻低梅花照眼依然舊風味露痕輕綴疑净洗鉛華<lb/>
無限清麗去年勝賞曾孤倚氷盤共燕喜更可惜雪中<lb/>
髙士香篝薫素被　今年對花最匆匆相逢似有恨依<lb/>
<pb n="KR4j0070_WYG_004-11a"/>
依憔悴凝望久青苔上旋看飛墜相将見脆圎薦酒人<lb/>
正在空江烟浪裏但夢想一枝瀟洒黄昏斜照水<lb/>
　　　<hi>玉林詞選云此只詠梅花而紆餘反覆道盡三年間事昔人謂好詩圓美流轉如彈丸余於此</hi>
　　　<hi>詞亦云愚謂此為梅花第一</hi>
　喜遷鶯<lb/>
　　立春　　　　　　　　　　　胡浩然<lb/>
譙門殘月聽畫角曉寒梅花吹徹瑞日烘雲風和解凍<lb/>
青帝乍臨東闕暖向土牛簫鼓天路珠簾髙掲最好是<lb/>
<pb n="KR4j0070_WYG_004-11b"/>
戴綵幡春勝釵頭雙結　竒絶開宴處珠履玳簮俎豆<lb/>
爭羅列舞袖翩翻歌喉縹緲壓倒柳腰鶯舌勸我應時<lb/>
納祜還把金爐香爇願嵗嵗這一巵春酒長陪佳節<lb/>
　　　<hi>雙溪老人云浩然此詞先紀節序次述宴賞末歸應時納祜一一有歸宿</hi>
　　閏元宵　　　　　　　　　　吳子和<lb/>
銀蟾光彩喜稔嵗閏正元宵還再樂事難并佳時罕遇<lb/>
依舊試燈何礙花市又移星漢蓮炬重芳人海盡勾引<lb/>
徧嬉遊寶馬香車喧隘　晴快天意教人月更圎償足<lb/>
<pb n="KR4j0070_WYG_004-12a"/>
風流債媚柳煙濃夭桃紅小景物逈然堪愛巷陌笑聲<lb/>
不斷襟袖餘香仍在待歸也便相期明日踏青挑菜<lb/>
　　端午　　　　　　　　　　　呉子和<lb/>
梅霖初歇正絳色海榴爭開佳節角黍包金香蒲切玉<lb/>
是處玳筵羅列鬭巧盡輸年少玉腕綵絲雙結艤彩舫<lb/>
見龍舟兩兩波心齊發　竒絶難畫處激起浪花翻作<lb/>
湖間雪畫鼓轟雷紅旗掣電奪罷錦標方徹望中水天<lb/>
日暮猶自珠簾髙掲棹歸晩載荷香十里一鈎新月<lb/>
<pb n="KR4j0070_WYG_004-12b"/>
　　慶夀　　　　　　　　　　　康伯可<lb/>
臘殘春早正簾幙䕶寒樓臺清曉寶運當干佳辰餘五<lb/>
嵩嶽誕生元老帝遣阜安宗社人仰雍容廊廟盡總道<lb/>
是文章孔孟勲庸周召　師表方眷遇魚水君臣須信<lb/>
從來少玉帶金魚朱顔綠鬢占斷世間榮耀篆刻鼎彜<lb/>
将遍整頓乾坤都了願嵗嵗見柳梢青淺梅英紅小<lb/>
　　　<hi>按此詞語意儘佳惜皆媚竈之語蓋為檜相作耳</hi>
　春雲怨<lb/>
<pb n="KR4j0070_WYG_004-13a"/>
　　上巳　　　　　　　　　　　馮偉夀<lb/>
春風惡劣把數枝香錦和鶯吹折雨重栁腰嬌困燕子<lb/>
欲扶扶不得軟日烘烟乾風收霧芍藥荼䕷弄顔色簾<lb/>
幙輕隂圖書清潤日永篆香絶　盈盈笑靨宫黄額試<lb/>
紅鸞小扇丁香雙結團鳳眉心倩郎貼教洗金罍共看<lb/>
西堂醉花新月曲水成空麗人何處往事暮雲萬葉<lb/>
　春從天上來<lb/>
　　感舊　　　　　　　　　　　吳彦髙<lb/>
<pb n="KR4j0070_WYG_004-13b"/>
海角飄零嘆漢苑秦宫墜露飛螢夢回天上金屋銀屏<lb/>
歌吹競舉青㝠問當時遺譜有絶藝鼓瑟湘靈促哀彈<lb/>
似林鶯嚦嚦山溜泠泠　梨園太平樂府醉幾度春風<lb/>
鬢髪星星舞徹中原塵飛滄海風雪萬里龍庭寫胡笳<lb/>
幽怨人憔悴不似丹青酒微醒一軒涼月燈火青熒<lb/>
　　　<hi>彦髙序云㑹寜府遇老姬善琵琶自言梨園舊籍因有感而賦此後三山鄭中卿嘗從張貴謨</hi>
　　　<hi>使金亦聞彼中有歌之者</hi>
　綺羅香<lb/>
<pb n="KR4j0070_WYG_004-14a"/>
　　春雨　　　　　　　　　　　史邦卿<lb/>
做冷欺花将烟困柳千里偷催春暮盡日㝠迷愁裏欲<lb/>
飛還住驚粉重蝶宿西園喜泥潤燕歸南浦最妨他佳<lb/>
約風流鈿車不到杜陵路　沉沉江上望極還被春潮<lb/>
急難尋官渡隱約遥峯和淚謝娘眉嫵臨斷岸新綠生<lb/>
時是落紅帶愁流處記當日門掩梨花剪燈深夜語<lb/>
　　　<hi>玉林詞話云臨斷岸以下數語姜堯章稱賞謂梅溪之詞蓋能融情景于一家㑹句意于兩得其謂是歟</hi>
　雨霖鈴<lb/>
<pb n="KR4j0070_WYG_004-14b"/>
　　秋别　　　　　　　　　　　柳耆卿<lb/>
寒蟬凄切對長亭晩驟雨初歇都門帳飲無緒方留戀<lb/>
處蘭舟催發執手相看淚眼竟無語凝咽念去去千里<lb/>
烟波暮靄沉沉楚天闊　多情自古傷離别更那堪冷<lb/>
落清秋節今宵酒醒何處楊柳岸曉風殘月此去經年<lb/>
應是良辰好景虚設便縱有千種風情更與何人説<lb/>
　永遇樂<lb/>
　　春情　　　　　　　　　　　解方叔<lb/>
<pb n="KR4j0070_WYG_004-15a"/>
風暖鶯嬌露濃花重天氣和煦院落烟收垂楊舞困無<lb/>
奈堆金縷誰家巧縱青樓絃管惹起夢雲情緒憶當時<lb/>
紋衾粲枕未嘗暫孤鴛侣　芳菲易老故人難聚到此<lb/>
翻成輕誤閬苑仙遥蠻箋縱寫何計傳深訴青山綠水<lb/>
古今長在惟有舊歡何處空贏得斜陽暮草淡烟細雨<lb/>
　送入我門來<lb/>
　　除夕　　　　　　　　　　　胡浩然<lb/>
荼壘安扉靈馗掛户神儺烈竹轟雷動念流光四序式<lb/>
<pb n="KR4j0070_WYG_004-15b"/>
週囘須知今嵗今宵盡似頓覺明年明日催向今夕是<lb/>
處迎春送臘羅綺筵開　今古徧同此夜賢愚共添一<lb/>
嵗貴賤仍偕互祝遐齡山海固難摧石崇富貴籛鏗夀<lb/>
更潘岳儀容子建才仗東風盡力一齊吹送入此門來<lb/>
　歸朝歡<lb/>
　　春遊　　　　　　　　　　　馬荘父<lb/>
聽得提壺沽美酒人道杏花深處有杏花狼籍鳥啼風<lb/>
十分春色今無九麝煤銷永晝青烟飛上庭前柳畫堂<lb/>
<pb n="KR4j0070_WYG_004-16a"/>
深不寒不煖正是好時候　團團寳月憑纎手暫借歌<lb/>
喉招舞袖真珠滴破小槽紅香肌縮盡纎羅痩投分須<lb/>
白首黄金散與親和舊且銜盃壮心未落風月長相守<lb/>
　　春閨　　　　　　　　　　　張子野<lb/>
聲轉轆轤聞露井曉引銀瓶牽素綆西園人語夜來風<lb/>
叢英飄墮紅成逕寳猊煙未冷蓮臺香蠟殘痕凝等身<lb/>
金誰能得意買此好光景　粉落輕粧紅玉瑩月枕横<lb/>
釵雲墜領有情無物不雙栖文禽只合常交頸晝夜歡<lb/>
<pb n="KR4j0070_WYG_004-16b"/>
豈定爭如翻作春宵永日曈曨嬌柔嬾起簾壓捲花影<lb/>
　花心動<lb/>
　　春景　　　　　　　　　　　阮逸女<lb/>
仙苑春濃小桃開枝枝巳堪攀折乍雨乍晴輕暖輕寒<lb/>
漸近賞花時節柳揺臺榭東風軟簾櫳静幽禽調舌斷<lb/>
䰟逺閒尋翠徑頓成愁結　此恨無人共説還立盡黄<lb/>
昏寸心空切強整繡衾獨掩朱扉簟枕為誰鋪設夜長<lb/>
宫漏傳聲逺紗窓暎銀缸明滅夢回處梅梢半籠淡月<lb/>
<pb n="KR4j0070_WYG_004-17a"/>
　　　<hi>花庵詞客云阮逸女工於文詞惟此曲傳于世</hi>
　瀟湘逢故人慢<lb/>
　　初夏　　　　　　　　　　　王和甫<lb/>
薰風微動方榴花弄色萱草成窩翠幃敞輕羅試冰簟<lb/>
初展幾尺湘波疎簷廣厦稱瀟湘一枕南柯引多少夢<lb/>
䰟歸緒洞庭雨棹烟簔　驚囘處閒晝永更時時燕雛<lb/>
鶯友相過正綠影婆娑况庭有幽花池有新荷青梅煑<lb/>
酒幸隨分贏取髙歌功名事到頭終在嵗華忍負清和<lb/>
<pb n="KR4j0070_WYG_004-17b"/>
　應天長<lb/>
　　寒食　　　　　　　　　　　周美成<lb/>
條風布暖霏霧弄晴池塘遍滿春色正是夜堂無月沉<lb/>
沉暗寒食梁間燕前社客似笑我閉門愁寂亂花過隔<lb/>
院芸香滿地狼籍　長記那囘時邂逅相逢郊外駐油<lb/>
壁又見漢宫傳燭飛烟五侯宅青青草迷路陌強載酒<lb/>
細尋前跡市橋逺栁下人家猶自相識<lb/>
　　閨情　　　　　　　　　　　康伯可<lb/>
<pb n="KR4j0070_WYG_004-18a"/>
管絃繡陌燈火畫橋塵香舊時歸路腸斷蕭娘舊日風<lb/>
簾映朱户鶯能舞花解語念後約頓成輕負緩雕轡獨<lb/>
自歸來凭欄情緒　楚岫在何處香夢悠悠花月更無<lb/>
主惆悵後期空有鱗鴻寄紈素枕前淚牕外雨翠幙冷<lb/>
夜凉虛度未應信此度相思寸腸千縷<lb/>
　尉遲盃<lb/>
　　離别　　　　　　　　　　　周美成<lb/>
隋堤路漸日晩宻靄生深樹隂隂淡月籠沙還宿河橋<lb/>
<pb n="KR4j0070_WYG_004-18b"/>
深處無情畫舸都不管烟波隔南浦等行人醉擁重衾<lb/>
載将離恨歸去　因念舊客京華長偎傍疎林小檻歡<lb/>
聚冶葉倡條俱相識仍慣見珠歌翠舞如今向漁村水驛<lb/>
夜如嵗焚香獨自語有何人念我無憀夢䰟凝想鴛侣<lb/>
　西河<lb/>
　　金陵懷古　　　　　　　　　　周美成<lb/>
佳麗地南朝盛事誰記山圍故國遶清江髻鬟對起怒<lb/>
濤寂寞打孤城風檣遥度天際　斷崖樹猶倒倚莫愁艇子<lb/>
<pb n="KR4j0070_WYG_004-19a"/>
曾繫空遺舊跡鬱蒼蒼霧沉半壘夜深月過女墻來傷<lb/>
心東畔淮水　酒旗戲鼓甚處市想依稀王謝鄰里燕<lb/>
子不知何世入尋常巷陌人家相對如説興亡斜陽裏<lb/>
　　　<hi>漁隱叢話云王謝是二姓即王導謝安之族所居名烏衣巷有曰烏衣之聚不當作謝安或者乃引劉斧摭遺</hi>
　　　<hi>所載唐王謝航海遇風抵一州見烏衣國王以女妻之後謝思歸取飛雲軒令謝入其中閉目少息至其家視</hi>
　　　<hi>之梁上雙燕呢喃後寄詩曰誤到華胥國裏來主人終日獨憐才雲軒漂去無消息洒淚春風幾百回</hi>
　　　<hi>女荅曰昔日相逢㝠數合今時暌逺是生離來年縱有相思字三月天南無雁飛此小説虚誕何可信也</hi>
　春霽<lb/>
<pb n="KR4j0070_WYG_004-19b"/>
　　春晴　　　　　　　　　　　胡浩然<lb/>
遲日融和乍雨歇東郊嫩草凝碧紫燕雙飛海棠相襯<lb/>
粧㸃上林春色黯然望極困人天氣渾無力又聽得園苑<lb/>
數聲鶯囀柳隂直　當此暗想故國繁華儼然遊人依<lb/>
舊南陌院深沉梨花亂落那堪如練㸃衣白酒量頓寛<lb/>
溪量窄算此情景除非殢酒狂歡恣歌沉醉有誰知得<lb/>
　秋霽<lb/>
　　秋晴　　　　　　　　　　　陳後主<lb/>
<pb n="KR4j0070_WYG_004-20a"/>
虹影侵堦乍雨歇長空萬里凝碧孤鶩髙飛落霞相映逺<lb/>
状水鄉秋色黯然望極動人無限愁如織又聽得雲外<lb/>
數聲新鴈正嘹嚦　當此暗想畫閣輕抛杳然殊無些<lb/>
箇消息漏聲稀銀屏冷落那堪殘月照窓白衣帶頓寛<lb/>
猶阻隔算此情苦除非宋玉風流共懷傷感有誰知得<lb/>
　　櫽括東坡前赤壁　　　　　　宋謙甫<lb/>
壬戌之秋是蘇子與客泛舟赤壁舉酒屬客月明風細<lb/>
水光與天相接扣舷唱月桂棹蘭槳堪遊逸又有客能<lb/>
<pb n="KR4j0070_WYG_004-20b"/>
吹洞簫和聲嗚咽　追想孟徳困於周郎到今空有當<lb/>
時蹤跡算惟有清風朗月取之無禁用不竭客喜洗盞<lb/>
還再酌既巳同醉相與枕藉舟中始知東方晃然既白<lb/>
　解連環<lb/>
　　閨情　　　　　　　　　　　周美成<lb/>
怨懷難託嗟情人斷絶信音遼邈縱妙手能解連環似<lb/>
風散雨收霧輕雲薄燕子樓空暗塵鎖一牀絃索想移<lb/>
根換葉盡是舊時手種紅藥　汀洲漸生杜若料舟移<lb/>
<pb n="KR4j0070_WYG_004-21a"/>
岸曲人在天角漫記得當日音書把閒語閒言待總燒却<lb/>
水驛春囘望寄我江南梅萼拚今生對花對酒為伊淚<lb/>
落<lb/>
　二郎神<lb/>
　　春怨　　　　　　　　　　　徐幹臣<lb/>
悶來彈鵲又攪碎一簾花影謾試著春衫還思纎手薰<lb/>
徹金猊燼冷動是愁端如何向更怪得新來多病嗟舊<lb/>
日沈腰而今潘鬢怎堪臨鏡　重省别時淚漬羅襟猶<lb/>
<pb n="KR4j0070_WYG_004-21b"/>
凝料為我厭厭日髙慵起長託春酲未醒鴈足不來馬<lb/>
蹄難駐門掩一庭芳景空竚立盡日欄干倚遍晝長人<lb/>
静<lb/>
　　　<hi>苕溪漁隱云馬蹄猶駐駐字一作去字語意乃佳</hi>
　　　<hi>古今詩話悶字深有意義鵲本喜聲為其無憑乃悶而彈之</hi>
　　七夕　　　　　　　　　　　栁耆卿<lb/>
炎光初謝過暮雨芳塵輕灑乍露冷風清庭户爽天如水<lb/>
玉鈎遥掛應是星娥嗟久阻叙舊約飈輪欲駕極目處<lb/>
<pb n="KR4j0070_WYG_004-22a"/>
微雲暗度耿耿銀河髙瀉　閒雅須知此景古今無價<lb/>
運巧思穿針樓上女擡粉面雲鬟相亞鈿合金釵私語<lb/>
處算誰在囘廊影下願天上人間占得歡娯年年今夜<lb/>
　望逺行<lb/>
　　冬雪　　　　　　　　　　　柳耆卿<lb/>
長空降瑞寒風剪淅淅瑶花初下亂飄僧舍宻洒歌樓<lb/>
迤邐漸迷鴛瓦好是漁人披得一簔歸去江山晩來堪<lb/>
畫滿長安髙却旗亭酒價　幽雅乘興最宜訪戴泛小<lb/>
<pb n="KR4j0070_WYG_004-22b"/>
棹越溪瀟灑皓鶴奪鮮白鷴失素千里廣鋪寒野須信<lb/>
幽蘭歌斷同雲收盡别有瑶臺瓊榭放一輪明月交光<lb/>
清夜<lb/>
　望梅<lb/>
　　小春　　　　　　　　　　　柳耆卿<lb/>
小寒時節正同雲暮慘勁風朝冽信早梅偏占陽和向<lb/>
日處凌晨數枝先發時有香來望明艶遥知非雪展礲<lb/>
金嫩蘂弄粉素英旖旎清徹　仙姿更誰並列有幽光<lb/>
<pb n="KR4j0070_WYG_004-23a"/>
照水疎影籠月且大家留倚欄干鬭醁醑飛看錦牋吟<lb/>
閱桃李春花料比此芬芳俱别見和羮大用莫把翠條<lb/>
謾折<lb/>
　傾盃樂<lb/>
　　上元　　　　　　　　　　　柳耆卿<lb/>
禁漏花深繡工日永蕙風布暖變韶景都門十二元宵<lb/>
三五銀蟾光滿連雲複道凌飛觀聳皇居麗佳氣瑞烟<lb/>
葱蒨翠華宵幸是處層城閬苑　龍鳳燭交光星漢對<lb/>
<pb n="KR4j0070_WYG_004-23b"/>
咫尺鰲山開雉扇㑹樂府兩籍神仙梨園四部絃筦向<lb/>
曉色都人未散盈萬井山呼鰲忭願嵗嵗天仗裏常瞻<lb/>
鳳輦<lb/>
　望湘人<lb/>
　　春思　　　　　　　　　　　賀方囘<lb/>
厭鶯聲到枕花氣動簾醉䰟愁夢相半被惜餘薰帶驚<lb/>
剰眼幾許傷春春晩淚竹痕鮮佩蘭香老湘天濃暖記<lb/>
小江風月佳時屢約非烟遊伴　須信鸞絃易斷奈雲<lb/>
<pb n="KR4j0070_WYG_004-24a"/>
和再鼓曲終人逺識羅襪無蹤舊處弄波清淺青翰棹<lb/>
艤白蘋洲畔儘目臨臯飛觀不解寄一字相思幸有歸<lb/>
來雙燕<lb/>
　望海潮<lb/>
　　春景　　　　　　　　　　　秦少游<lb/>
梅英疎淡氷澌溶洩東風暗換年華金谷俊游銅駞巷<lb/>
陌新晴細履平沙長記誤隨車正絮飜葉舞芳思交加<lb/>
栁下桃蹊亂分春色到人家　西園夜飲鳴笳有華燈<lb/>
<pb n="KR4j0070_WYG_004-24b"/>
礙月飛蓋妨花蘭苑未空行人漸老重來是事堪嗟烟<lb/>
暝酒旗斜但倚樓極目時見棲鵶無柰歸心暗隨流水<lb/>
到天涯<lb/>
　　錢塘　　　　　　　　　　　柳耆卿<lb/>
東南形勝三吳都㑹錢塘自古繁華烟柳畫橋風簾翠<lb/>
幙參差十萬人家雲樹繞堤沙怒濤巻霜雪天塹無涯<lb/>
市列珠璣户盈羅綺競豪奢　重湖疉巘清佳有三秋<lb/>
桂子十里荷花羗笛弄晴菱歌泛夜嬉嬉釣叟蓮娃千<lb/>
<pb n="KR4j0070_WYG_004-25a"/>
騎擁髙牙乗時聽簫鼓吟賞烟霞異日圖將好景歸去<lb/>
鳯池誇<lb/>
　　　<hi>羅鶴林云此詞流播金主亮聞歌欣然有慕於三秋桂子十里荷花遂起投鞭渡江之志近時</hi>
　　　<hi>謝處厚詩云誰把杭州曲子謳荷花十里桂三秋那知卉木無情物牽動長江萬里愁余謂此</hi>
　　　<hi>詞雖牽動長江之愁然卒為金主送死之媒未足恨也至於荷艶桂香粧㸃吳山之清麗使士</hi>
　　　<hi>大夫流連於歌舞嬉遊之樂遂忘中原是則深可恨耳</hi>
　　贄賀　　　　　　　　　　　沈公述<lb/>
山光凝翠川容如畫名都自古并州簫鼓沸天弓刀似<lb/>
<pb n="KR4j0070_WYG_004-25b"/>
水連營十萬貔貅金騎走長楸少年人一一錦帶吳鈎<lb/>
路入榆闗鴈飛汾水正宜秋　追思昔日風流有儒將<lb/>
醉吟才子狂遊松偃舊亭城髙故國空餘舞榭歌樓方<lb/>
面倚賢侯便恐為霖雨歸去難留好向西溪恣携絃管<lb/>
宴蘭舟<lb/>
　夜飛鵲<lb/>
　　離别　　　　　　　　　　　周美成<lb/>
河橋送人處良夜何其斜月逺墮餘輝銅盤燭淚巳流<lb/>
<pb n="KR4j0070_WYG_004-26a"/>
盡霏霏涼露霑衣相将散離㑹處探風前津鼓樹杪參<lb/>
旗華騮㑹意縱揚鞭亦自行遲　迢遞路囘清野人語<lb/>
漸無聞空帶愁歸何意重紅滿地遺鈿不見斜徑都迷<lb/>
兎葵燕麥向殘陽影與人齊但徘徊班草唏嘘酹酒極<lb/>
望天西<lb/>
　薄倖<lb/>
　　春情　　　　　　　　　　　賀方囘<lb/>
淡粧多態更的的頻囘眄睐便認得琴心先許與綰合<lb/>
<pb n="KR4j0070_WYG_004-26b"/>
歡雙帶記畫堂風月逢迎輕顰淺笑嬌無奈向睡鴨爐<lb/>
邊翔鴛屏裡羞把香羅偷解　自過了燒燈後都不見<lb/>
踏青挑菜幾囘憑雙燕丁寜深意往來飜恨重簾礙約<lb/>
何時再正春濃酒煖人閒晝永無聊賴懨懨睡起猶有<lb/>
花梢日在<lb/>
　大聖樂<lb/>
　　初夏　　　　　　　　　　　康伯可<lb/>
千朶奇峯半軒微雨曉來初過漸燕子引教雛飛菡萏<lb/>
<pb n="KR4j0070_WYG_004-27a"/>
暗薫芳草池面涼多淺斟瓊巵浮綠<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>展湘簟雙紋生<lb/>
細波輕紈舉動團圎素月仙桂婆娑　臨風對月恣樂<lb/>
便好把千金邀艶娥幸太平無事擊壤鼓腹携酒髙歌<lb/>
富貴安居功名天賦爭奈皆由時命呵休眉鎖問朱顔<lb/>
去了還更來麽<lb/>
　風流子<hi>一名内家嬌</hi>
　　初春　　　　　　　　　　　秦少游<lb/>
東風吹碧草年華換行客老滄洲見梅吐舊英柳揺新<lb/>
<pb n="KR4j0070_WYG_004-27b"/>
綠惱人春色還上枝頭寸心亂北隨雲黯黯東逐水悠<lb/>
悠斜日半山暝烟兩岸數聲横笛一葉扁舟　青門同<lb/>
携手前歡記渾似夢裏揚州誰念斷腸南陌囘首西樓<lb/>
算天長地久有時有盡奈何綿綿此恨無休擬待倩人<lb/>
説與生怕伊愁<lb/>
　　秋思　　　　　　　　　　　張文潜<lb/>
亭臯木葉下重陽近又是搗衣秋奈愁入庾腸老侵潘<lb/>
鬢謾簮黄菊花也應羞楚天晩白蘋烟盡處紅蓼水邊<lb/>
<pb n="KR4j0070_WYG_004-28a"/>
頭芳草有情夕陽無語鴈横南浦人倚西樓　玉容知<lb/>
安否香箋共錦字兩處悠悠空恨碧雲離合青鳥沉浮<lb/>
向風前懊惱芳心一㸃寸眉兩葉禁甚閒愁情到不堪<lb/>
言處分付東流<lb/>
　　秋怨　　　　　　　　　　　周美成<lb/>
楓林凋晩葉闗河逈楚客慘將歸望一川暝靄雁聲哀<lb/>
怨半規凉月人影參差酒醒後淚花銷鳳蠟風幕捲金<lb/>
泥砧杵韻髙喚囘殘夢綺羅香減牽起餘悲　亭臯分<lb/>
<pb n="KR4j0070_WYG_004-28b"/>
襟地難拚處偏是掩面牽衣何况愁懷長結重見無期<lb/>
想寄恨書中銀鈎空滿斷腸聲裏玉筯還垂多少暗愁<lb/>
宻意惟有天知<lb/>
　　風情　　　　　　　　　　　周美成<lb/>
新綠小池塘風簾動碎影舞斜陽羡金屋去來舊時巢<lb/>
燕烟花繚繞前度莓墻鳳閣繡幃深幾許聽得理絲簧<lb/>
欲説又休慮乖芳信未歌先咽愁近清觴　遥知新粧<lb/>
了開朱户應自待月西廂最苦夢魂今宵不到伊行問<lb/>
<pb n="KR4j0070_WYG_004-29a"/>
甚時説與佳音宻耗寄將秦鏡偷換韓香天便教人霎<lb/>
時厮見何妨<lb/>
　霜葉飛<lb/>
　　秋思　　　　　　　　　　　周美成<lb/>
露迷衰草疎星掛涼蟾低下林表素娥青女鬭嬋娟正<lb/>
倍添悽悄漸颯颯丹楓撼曉横天雲浪魚鱗小見皓月<lb/>
相看又透入清輝半餉特地留照　迢逓望極闗山波<lb/>
穿千里度日如嵗難到鳳樓今夜聽西風奈五更愁抱<lb/>
<pb n="KR4j0070_WYG_004-29b"/>
想玉匣哀絃閉了無心重理相思調念故人牽離恨屏掩孤<lb/>
顰淚流多少<lb/>
　女冠子<lb/>
　　上元　　　　　　　　　　　李漢老<lb/>
帝城三五燈光花市盈路天街遊處此時方信鳳闕都<lb/>
民奢華豪富紗籠纔過處喝道轉身一壁小來且住見<lb/>
許多才子艶質携手並肩低語　東來西往誰家女買<lb/>
玉梅争戴緩歩香風度北觀南顧見畫燭影裏神仙無<lb/>
<pb n="KR4j0070_WYG_004-30a"/>
數引人魂似醉不如趂早歩月歸去這一雙情眼怎生<lb/>
禁得許多胡覷<lb/>
　　夏景　　　　　　　　　　　柳耆卿<lb/>
淡烟飄薄鶯花謝清和院落樹隂翠宻葉成幄麥秋霽<lb/>
景夏雲忽變竒峯倚寥廓波暖銀塘漲新萍綠魚躍想<lb/>
端憂多暇陳王是日嫩苔生閤　正鑠石天髙流金晝<lb/>
永楚榭光風轉蕙披襟處波翻翠幕以文㑹友沉李浮<lb/>
𤓰忍輕諾别館清閒避炎蒸豈須河朔但樽前隨分雅<lb/>
<pb n="KR4j0070_WYG_004-30b"/>
歌艶舞盡成懽樂<lb/>
　　夏景　　　　　　　　　　　康伯可<lb/>
火雲初布遲遲永日炎暑濃隂髙樹黄鸝葉底羽毛學<lb/>
整方調嬌語薰風時漸動峻閣池塘芰荷争吐畫梁紫<lb/>
燕對對銜泥飛來又去　想佳期容易成辜負共人人<lb/>
同上畫樓斟香醑恨花無主卧象牀犀枕成何情緒有<lb/>
時䰟夢斷半窗殘月透簾穿户去年今夜扇兒扇我情<lb/>
人何處<lb/>
<pb n="KR4j0070_WYG_004-31a"/>
　　雪景　　　　　　　　　　　周美成<lb/>
同雲宻布撒梨花栁絮飛舞樓臺悄似玉向紅爐煖閣<lb/>
院宇深沉廣排筵㑹聽笙歌猶未徹漸覺輕寒透簾穿<lb/>
户亂飄僧舍宻洒歌樓酒帘如故　想樵人山徑迷蹤<lb/>
路料漁人收綸罷釣歸南浦路無伴侣見孤村寂寞招<lb/>
颭酒旗斜處南軒孤鴈過嚦嚦聲聲又無書度見臘梅<lb/>
枝上嫩蘂兩兩三三微吐<lb/>
　過秦樓<lb/>
<pb n="KR4j0070_WYG_004-31b"/>
　　夏景　　　　　　　　　　　周美成<lb/>
水浴清蟾葉喧凉吹巷陌馬聲初斷閒依露井笑撲流<lb/>
螢惹破畫羅輕扇人静夜久凭欄愁不歸眠立殘更箭<lb/>
嘆年華一瞬人今千里夢沉書逺　空見説鬢怯瓊梳<lb/>
容銷金鏡漸懶趂時勻染梅風地溽虹雨苔滋一架舞<lb/>
紅都變誰信無憀為伊才减江淹情傷荀倩但明河影<lb/>
下還看稀星數㸃<lb/>
　　惜餘春慢<lb/>
<pb n="KR4j0070_WYG_004-32a"/>
　　春情　　　　　　　　　　　魯逸仲<lb/>
弄月餘花團風輕絮露濕池塘春草鶯鶯戀友燕燕將<lb/>
雛惆悵睡殘清曉還似初相見時携手旗亭酒香梅小<lb/>
向登臨長是傷春滋味淚彈多少　因甚却輕許風流<lb/>
終非長久又説分飛煩惱羅衣痩損繡被香消那更亂<lb/>
紅如掃門外無窮路岐天若有情和天須老念髙唐歸<lb/>
夢凄凉何處水流雲遶<lb/>
　丹鳳吟<lb/>
<pb n="KR4j0070_WYG_004-32b"/>
　　春恨　　　　　　　　　　　周美成<lb/>
迤邐春光無賴翠藻飜池黄蜂遊閣朝來風暴飛絮亂<lb/>
投簾幕生憎暮景倚墻臨岸杏靨夭邪榆錢輕薄晝永<lb/>
思惟傍枕睡起無憀殘照猶在庭角　况是别離氣味<lb/>
坐來便覺心緒惡痛引澆愁酒奈愁濃如酒無計銷鑠<lb/>
那堪昬暝䔩䔩半簷花落弄粉調朱柔素手問何時重<lb/>
握此時此意長怕人道著<lb/>
　沁園春<lb/>
<pb n="KR4j0070_WYG_004-33a"/>
　　退閒　　　　　　　　　　　辛幼安<lb/>
三逕初成鶴怨猿驚稼軒未來甚雲山自許平生意氣<lb/>
衣冠人笑抵死塵埃意倦須還身閒要早豈為蓴羮鱸<lb/>
鱠哉秋江上看驚弦鴈避駭浪船囘　東崗更葺茅齋<lb/>
好都把軒窓臨水開要小舟行釣先應種柳疎籬䕶竹<lb/>
莫礙觀梅秋菊堪飱春蘭可佩留待先生手自栽沉吟<lb/>
久怕君恩未許此意徘徊<lb/>
　摸魚兒<lb/>
<pb n="KR4j0070_WYG_004-33b"/>
　　春晩　　　　　　　　　　　辛幼安<lb/>
更能消幾畨風雨匆匆春又歸去惜春長怕花開早何<lb/>
况落紅無數春且住見説道天涯芳草迷歸路怨春不<lb/>
語算只有殷勤畫簷蛛網盡日惹飛絮　長門事凖擬<lb/>
佳期又誤蛾眉曾有人妬千金縱買相如賦脉脉此情<lb/>
誰訴君莫舞君不見玉環飛燕皆塵土閒愁最苦休去<lb/>
倚危欄斜陽正在烟栁斷腸處<lb/>
　　　<hi>鶴林玉露云詞意殊怨斜陽烟栁之句其與未須愁日暮天際乍輕隂者異矣使在漢唐時寜</hi>
<pb n="KR4j0070_WYG_004-34a"/>
　　　<hi>不賈種豆種桃之禍哉愚聞夀王見此詞頗不悦然終不加罪可謂至徳也巳又題江西造口</hi>
　　　<hi>詞鬱孤臺下清江水中間多少行人涙西北是長安可憐無數山青山遮不住畢竟東流去江</hi>
　　　<hi>晩正愁予山深聞鷓鴣蓋南渡之初金人追隆祐太后御舟至造口不及而還幼安因此起興</hi>
　　　<hi>聞鷓鴣之句謂恢復行不得也</hi>
　　退居　　　　　　　　　　　鼂無咎<lb/>
買陂塘旋栽楊柳依稀淮岸湘浦東臯雨過新痕漲沙<lb/>
嘴鷺來鷗聚堪愛處最好是一川夜月光流注無人自<lb/>
舞任翠幄張天柔䄄藉地酒盡未能去　靑綾被休憶<lb/>
<pb n="KR4j0070_WYG_004-34b"/>
金閨故歩儒冠曽把身誤弓刀千騎成何事荒了召平<lb/>
𤓰圃君試覷滿青鏡星星髩影今如許功名浪語便似<lb/>
得班超封侯萬里歸計恐遲暮<lb/>
　　　<hi>花庵詞客云鼂無咎摸魚兒真能道急流勇退之意真西山極愛賞之</hi>
　賀新郎<lb/>
　　春情　　　　　　　　　　　李　玉<lb/>
篆縷銷金鼎醉沉沉庭隂轉午畫堂人静芳草王孫知<lb/>
何處惟有楊花糝徑漸玉枕騰騰春醒簾外殘紅春已<lb/>
<pb n="KR4j0070_WYG_004-35a"/>
透鎮無聊殢酒厭厭病雲鬢亂未忺整　江南舊事休<lb/>
重省遍天涯尋消問息斷鴻難倩月滿西樓憑欄久依<lb/>
舊歸期未定又只恐缾沉金井嘶騎不來銀燭暗枉教<lb/>
人立盡梧桐影誰伴我對鸞鏡<lb/>
　　　<hi>玉林詞話云李君之詞雖不多見然風流藴藉盡于賀新郎一詞矣</hi>
　　初夏　　　　　　　　　　　葉夢得<lb/>
睡起流鶯語掩蒼苔房櫳向曉亂紅無數吹盡殘花無<lb/>
人問惟有垂楊自舞漸暖靄初囘輕暑寳扇重尋明月<lb/>
<pb n="KR4j0070_WYG_004-35b"/>
影暗塵侵尚有乘鸞女驚舊恨鎮如許　江南夢斷衡<lb/>
臯渚浪粘天葡萄漲綠半空烟雨無限樓前滄波意誰<lb/>
採蘋花寄取但悵望蘭舟容與萬里雲帆何時到送孤<lb/>
鴻目斷千山阻誰為我唱金縷<lb/>
　　夏景　　　　　　　　　　　蘇東坡<lb/>
乳燕飛華屋悄無人槐隂轉午晩凉新浴手弄生綃白<lb/>
團扇扇手一時似玉漸困倚孤眠清熟簾外誰來推繡<lb/>
户枉教人夢斷瑶臺曲又却是風敲竹　石榴半吐紅<lb/>
<pb n="KR4j0070_WYG_004-36a"/>
巾蹙待浮花浪蘂都盡伴君幽獨穠艶一枝細看取芳<lb/>
意千重似束又恐被秋風驚綠若待得君來向此花前<lb/>
對酒不忍觸共粉淚兩䔩䔩<lb/>
　　　<hi>古今詞話云蘇子瞻守錢塘有官妓秀蘭天性黠慧善于應對湖中有宴㑹羣妓畢至惟秀蘭</hi>
　　　<hi>不來遣人督之須㬰方至子贈問其故具以髪結沐浴不覺困睡忽有人叩門聲急起而問之</hi>
　　　<hi>乃樂營将催督也非敢怠忽謹以實告子瞻亦恕之坐中府倅屬意於蘭見其晩來恚恨不已</hi>
　　　<hi>責之曰必有他事以此晩至秀蘭力辨不能止倅之怒是時榴花盛開秀蘭以一枝藉手告悴</hi>
　　　<hi>其怒愈甚秀蘭收淚無言子瞻作賀新凉以觧之其怒始息子瞻之作皆紀目前事蓋取其沐</hi>
<pb n="KR4j0070_WYG_004-36b"/>
　　　<hi>浴新凉曲名賀新凉也後人不知之誤為賀新郎蓋不得子瞻之意也子瞻真所謂風流太守</hi>
　　　<hi>也豈可與俗吏同日語哉</hi>
　　　<hi>苕溪漁隱云野哉楊湜之言真可入笑林東坡此詞冠絶古今託意高逺寜為一娼而發簾外</hi>
　　　<hi>誰來推繡户枉教人夢斷瑶臺曲又却是風敲竹用古詩捲簾風動竹疑是故人來之意今乃</hi>
　　　<hi>云忽有人叩門聲急起而問之乃樂營將催督此可笑者一也石榴半吐紅巾蹙待浮花浪蘂</hi>
　　　<hi>都盡伴君幽獨穠艷一枝細看芳意千重似束蓋初夏之時千花事退惟榴花獨艶因以寫幽</hi>
　　　<hi>閨之情今乃云榴花盛開秀蘭以一枝藉手告倅此可笑者二也此詞腔調寄賀新郎乃古曲</hi>
　　　<hi>名也今乃云取其沐浴新凉故名賀新凉後人不知之誤為賀新郎此可笑者三也詞話中可</hi>
<pb n="KR4j0070_WYG_004-37a"/>
　　　<hi>笑者甚衆姑舉其尤者第東坡此詞深為不幸横遭㸃汚吾不可無一言以雪其恥</hi>
　　夏景　　　　　　　　　　　趙文鼎<lb/>
晝永重簾捲乍池塘一畨過雨芰荷初展竹引新梢半<lb/>
含粉綠蔭扶疎滿院過花絮蜂稀蝶懶窓户沉沉人不<lb/>
到伴清幽時有流鶯囀凝思久意何限　玉釵墜枕風<lb/>
鬟顫湛虚堂壺氷瑩徹簟波零亂自是仙姿清無暑月<lb/>
影空垂素扇破午睡香銷餘篆一枕湖山千里夢正白<lb/>
蘋烟棹歸來晩雲弄碧楚天逺<lb/>
<pb n="KR4j0070_WYG_004-37b"/>
　　端午　　　　　　　　　　　劉方叔<lb/>
翠葆揺新竹正榴花枝頭葉底鬭紅爭綠誰在紗窓停<lb/>
針線閒理竹西舊曲又還是蘭湯新浴手弄合歡雙綵<lb/>
索笑偎人福夀低相祝金鳳嚲艾花矗　龍舟噀水飛<lb/>
相逐記當年懷沙舊恨至今遺俗雨過平蕪浮天闊畫<lb/>
鷁凌波盡簇沸十里笙歌聲續好是蟾鈎隨歸棹住歡<lb/>
呼船重成頺玉猶未忍罩銀燭<lb/>
　　端午　　　　　　　　　　　劉潜夫<lb/>
<pb n="KR4j0070_WYG_004-38a"/>
深院榴花吐畫簾開綵衣紈扇午風清暑兒女紛紛新<lb/>
結束時様釵符艾虎早巳有遊人觀渡老大逢塲慵作<lb/>
戲任白頭年少爭旗鼔溪雨急浪花舞　靈均標致髙<lb/>
如許憶生平既紉蘭佩又懷椒醑誰信騷䰟千載後波<lb/>
底垂涎角黍又説是蛟饞龍怒把似而今醒到了料當<lb/>
年醉死差無苦聊一笑弔千古<lb/>
　　端午　　　　　　　　　　　劉潜夫<lb/>
思逺樓前路望平堤十里湖光畫船無數綠盖盈盈紅<lb/>
<pb n="KR4j0070_WYG_004-38b"/>
粉面葉底荷花解語鬭巧結同心雙縷尚有經年離别<lb/>
恨一絲絲總是相思處相見也又重午　清江舊事傳<lb/>
荆楚嘆人情千載如新尚沉菰黍且盡樽前今日醉誰<lb/>
肯獨醒弔古泛幾盞菖蒲綠醑兩兩龍舟爭競渡奈朱<lb/>
簾暮捲西山雨看未足怎歸去<lb/>
　　七夕　　　　　　　　　　　宋謙父<lb/>
靈鵲橋初就記迢迢重湖風浪去年時候嵗月不留人<lb/>
易老萬事茫茫宇宙但獨對西風搔首巧拙豈闗今夕<lb/>
<pb n="KR4j0070_WYG_004-39a"/>
事奈癡兒騃女流傳謬添話柄柳州柳　道人識破灰<lb/>
心久只好風涼月佳時疎狂如舊休笑雙星經嵗别人<lb/>
到中年巳後雲雨夢可曾常有雪藕調氷花熏茗正梧<lb/>
桐雨過新涼透且隨分一盃酒<lb/>
　　櫽括東坡後赤壁　　　　　　宋謙甫<lb/>
歩自雪堂去望臨皋將歸二客從予遵路木葉蕭蕭霜<lb/>
露降仰見天高月吐共對影行歌頻顧月白風清如此<lb/>
夜嘆無肴有酒成虚度聞薄暮網罾舉　歸而斗酒謀<lb/>
<pb n="KR4j0070_WYG_004-39b"/>
諸婦便携鱗載酒相從舊追遊處斷岸横江尋赤壁不<lb/>
復江山如故但放舟中流容與客去㝠然方就睡夢蹁<lb/>
躚羽衣揖余語相顧笑遂驚悟<lb/>
　　遊湖　　　　　　　　　　　劉改之<lb/>
睡覺啼鶯曉醉西湖兩峰日日買花簮㡌去盡酒徒無<lb/>
人問惟有玉山自倒任拍手兒童争笑一騎乗風翻然<lb/>
去避魚龍不見波聲悄歌韻逺喚蘇小　神仙路近蓬<lb/>
萊島紫雲深參差禁樹有烟花遶人世紅塵西障日百<lb/>
<pb n="KR4j0070_WYG_004-40a"/>
計不如歸好付樂事與他年少費盡栁金梨雪句問沉<lb/>
香亭北何時召心未愜鬢先老<lb/>
　　吉席　　　　　　　　　　　辛幼安<lb/>
瑞氣籠清曉捲珠簾次第笙歌一時齊奏無限神仙離<lb/>
蓬島鳳駕鸞車初到見擁箇仙娥窈窕玉珮玎璫風縹<lb/>
緲望嬌姿一似垂楊裊天上有世間少　劉郎正是當<lb/>
年少更那堪天教付與最多才貌玉樹瓊枝相映耀誰<lb/>
與安排忒好有多少風流歡笑直待來春成名了馬如<lb/>
<pb n="KR4j0070_WYG_004-40b"/>
龍綠綬欺芳草同富貴又偕老<lb/>
　金明池<lb/>
　　春遊　　　　　　　　　　　秦少游<lb/>
瓊苑金池青門紫陌似雪楊花滿路雲日淡天低晝永<lb/>
過三點兩點細雨好花枝半出墻頭似悵望芳草王孫<lb/>
何處更水遶人家橋當門巷燕燕鶯鶯飛舞　怎得東<lb/>
君長為主把綠鬢朱顔一時留住佳人唱金衣莫惜才<lb/>
子倒玉山休訴况春來倍覺傷心念故國情多新年愁<lb/>
<pb n="KR4j0070_WYG_004-41a"/>
苦縱寶馬嘶風紅塵拂面也則尋芳歸去<lb/>
　白苧<lb/>
　　冬景　　　　　　　　　　　柳耆卿<lb/>
繡簾垂畫堂悄寒風淅瀝遥天萬里黯淡同雲羃羃漸<lb/>
紛紛六花零亂散空碧姑射宴瑶池把碎玉零珠抛擲<lb/>
林巒望中髙下瓊瑶一色嚴子陵釣臺歸路迷蹤跡<lb/>
追惜燕然畫角寶玦珊瑚是時丞相虚作銀城換得當<lb/>
此際偏宜訪袁安宅醺醺醉了任他金釵舞困玊壺傾側<lb/>
<pb n="KR4j0070_WYG_004-41b"/>
又是東君暗遣花神先報南國昨夜江梅漏泄春消息<lb/>
　十二時<lb/>
　　秋夜　　　　　　　　　　　柳耆卿<lb/>
晩晴初淡烟籠月風透蟾光如洗覺翠帳凉生秋思漸<lb/>
入微寒天氣敗葉敲忩西風滿院睡不成還起更漏咽<lb/>
滴破憂心萬感並生都在離人愁耳　天怎知當時一<lb/>
句做得十分縈繫夜永有時分明枕上覷著孜孜地燭<lb/>
暗時酒醒元來又是夢裡　睡覺來披衣獨坐萬種無<lb/>
<pb n="KR4j0070_WYG_004-42a"/>
憀情意怎得伊來重諧雲雨再整餘香被祝告天發願<lb/>
從今永無抛棄<lb/>
　蘭陵王<lb/>
　　春恨　　　　　　　　　　　張仲宗<lb/>
捲珠箔朝雨輕隂乍閣欄干外烟栁弄晴芳草侵堦映<lb/>
紅藥東風如許惡吹落梢頭嫩蕚屏山掩沉水倦薰中<lb/>
酒心情怕盃勺　尋思舊京洛正年少疎狂歌笑迷著<lb/>
障泥油壁催梳掠曾馳道同載上林携手燈夜初過早<lb/>
<pb n="KR4j0070_WYG_004-42b"/>
共約又爭信飄泊　寂寞念行樂任粉淡衣襟音斷絃<lb/>
索瓊枝璧月春如昨悵别後華表那囘雙鶴相思前事<lb/>
除夢䰟裏暫忘却<lb/>
　　詠栁　　　　　　　　　　　　周美成<lb/>
栁陰直烟裏絲絲弄碧隋堤上曾見幾畨拂水飄綿送<lb/>
行色登臨望故國誰惜京華倦客長亭路年去嵗來應<lb/>
折柔條過千尺　閒尋舊蹤跡又酒趂哀絃燈照離席<lb/>
梨花榆火催寒食愁一箭風快半篙波暖囘頭迢逓便<lb/>
<pb n="KR4j0070_WYG_004-43a"/>
數驛望人在天北　悽惻恨堆積漸别浦縈囘津堠岑<lb/>
寂斜陽冉冉春無極念月榭携手露橋吹笛沉思前事<lb/>
似夢裡淚暗滴<lb/>
　瑞龍吟<lb/>
　　春景　　　　　　　　　　　周美成<lb/>
章臺路還見褪粉梅梢試花桃樹愔愔坊陌人家定巢<lb/>
燕子歸來舊處　黯凝竚因念箇人癡小乍窺門戸侵<lb/>
晨淺約宫黄障風映袖盈盈笑語　前度劉郎重到訪<lb/>
<pb n="KR4j0070_WYG_004-43b"/>
鄰尋里同時歌舞惟有舊家秋娘聲價如故吟牋賦筆<lb/>
猶記燕臺句知誰伴名園露飲東城閒歩事與孤鴻去<lb/>
探春盡是傷離緒官柳低金縷歸騎晚纎纎池塘飛雨<lb/>
斷腸院落一簾風絮<lb/>
　　　<hi>花庵詞客云按美成此詞自章臺路至歸來舊處是第一叚自黯凝竚至盈盈笑語是第二叚</hi>
　　　<hi>此謂之雙拽頭屬正平調自前度劉郎以下即犯大石係第三叚至歸騎晚以下四句再歸正</hi>
　　　<hi>平今諸本皆於吟牋賦筆處分叚者非也</hi>
　大酺<lb/>
<pb n="KR4j0070_WYG_004-44a"/>
　　春雨　　　　　　　　　　　周美成<lb/>
對宿煙收春禽静飛雨時嗚髙屋墻頭青玉斾洗鉛霜<lb/>
都盡嫩梢相觸潤逼琴絲寒侵枕障蟲網吹粘簾竹郵<lb/>
亭無人處聽簷聲不斷困眠初熟奈愁極頓驚夢輕難<lb/>
記自憐幽獨　行人歸意速最先念流潦妨車轂怎奈<lb/>
向蘭成憔悴衞玠清羸等閒時易傷心目未怪平陽客<lb/>
雙淚落笛中哀曲况蕭索青蕪國紅糝鋪地門外荆桃<lb/>
如菽夜遊共誰秉燭<lb/>
<pb n="KR4j0070_WYG_004-44b"/>
　浪淘沙慢<lb/>
　　春别　　　　　　　　　　　周美成<lb/>
晝隂重霜凋岸草霧隱城堞南陌脂車待發東門帳飲<lb/>
乍闋正拂面垂楊堪攬結掩紅淚玊手親折念漢浦離<lb/>
鴻去何許經時信音絶　情切望中地逺天闊向露冷<lb/>
風清無人處耿耿寒漏咽嗟萬事難忘惟是輕别翠樽<lb/>
未竭憑斷雲留取西樓殘月　羅帶光綃紋衾疊連環解<lb/>
舊香頓歇怨歌永瓊壺敲盡缺恨春去不與人期弄夜<lb/>
<pb n="KR4j0070_WYG_004-45a"/>
色空餘滿地梨花雪<lb/>
　玉女揺仙佩<lb/>
　　佳人　　　　　　　　　　　柳耆卿<lb/>
飛瓊伴侣偶别珠宫未返神仙行綴取次梳粧尋常言<lb/>
語有得幾多姝麗擬把名花比恐傍人笑我談何容易<lb/>
細思算竒葩艶卉惟是深紅淺白而巳爭如這多情占<lb/>
得人間千嬌百媚　須信畫堂綉閣皓月清風忍把光<lb/>
隂輕棄自古及今佳人才子少得當年雙美且恁相偎<lb/>
<pb n="KR4j0070_WYG_004-45b"/>
倚未消得憐我多才多藝願嬭嬭蘭心蕙性枕前言下<lb/>
表余深意為盟誓今生斷不辜鴛被<lb/>
　多麗<lb/>
　　春情　　　　　　　　　　　聶冠卿<lb/>
想人生美景良辰堪惜向其間賞心樂事古來難是并<lb/>
得况東城鳳臺沁苑泛晴波淺照金碧露洗華桐烟霏<lb/>
絲柳綠隂揺曵蕩春一色畫堂逈玉簮瓊佩高㑹盡詞<lb/>
客清歡久重燃絳蠟别就瑶席　有翩若驚鴻體態暮<lb/>
<pb n="KR4j0070_WYG_004-46a"/>
為行雨標格逞朱唇緩歌妖麗似聽流鶯亂花隔慢舞<lb/>
縈囘嬌鬟低軃腰肢纎細困無力忍分散彩雲歸後何<lb/>
處更㝷覔休辭醉明月好花莫謾輕擲<lb/>
　　　<hi>花庵詞客云冠卿之詞不多見如此篇亦可謂才情富艶矣其露洗華桐四句又所謂玉中之</hi>
　　　<hi>拱璧珠中之夜光毎一觀之撫玩無斁</hi>
　六醜<lb/>
　　落花　　　　　　　　　　　周美成<lb/>
正單衣試酒悵客裏光隂虚擲願春暫留春歸如過翼<lb/>
<pb n="KR4j0070_WYG_004-46b"/>
一去無跡為問家何在夜來風雨送楚宫傾國釵鈿墮<lb/>
處遺香澤亂點桃蹊輕飜栁陌多情更誰追惜但蜂媒<lb/>
蝶使時叩窗槅　東園岑寂漸蒙籠暗碧静遶珍叢底<lb/>
成歎息長條故惹行客似牽衣待話别情無極殘英小<lb/>
強簮巾幘終不似一朶釵頭顫裊向人欹側漂流處莫<lb/>
趂潮汐恐斷鴻尙有相思字何由見得<lb/>
　寶鼎現<lb/>
　　上元　　　　　　　　　　　　康伯可<lb/>
<pb n="KR4j0070_WYG_004-47a"/>
夕陽西下暮靄紅隘香風羅綺乘麗景華燈争放濃熖<lb/>
燒空連錦砌覩皓月浸嚴城如晝花影寒籠絳蘂漸掩<lb/>
映芙蕖萬頃迤邐齊開秋水　太守無限行歌意擁麾<lb/>
幢光動朱翠傾萬井歌臺舞榭瞻望朱輪駢鼓吹控寶<lb/>
馬耀貔貅千騎銀燭交光數里似亂簇寒星萬點擁入<lb/>
蓬壺影裏　宴閣多才環艶粉瑶簮珠履恐看看丹詔<lb/>
催奉宸遊燕侍便趂早占通宵醉緩引笙歌妓任畫角<lb/>
吹老梅花月滿西樓十二<lb/>
<pb n="KR4j0070_WYG_004-47b"/>
　三臺<lb/>
　　清明　　　　　　　　　　　万俟雅言<lb/>
見梨花初帶夜月海棠半含朝雨内苑春不禁過青門<lb/>
御溝漲潜通南浦東風静細栁垂金縷望鳳闕非烟非<lb/>
霧好時代朝野多懽徧九陌太平簫鼓乍鶯兒百囀斷<lb/>
續燕子飛來飛去近綠水臺榭映鞦韆鬭草聚雙雙遊<lb/>
女　餳香更酒冷踏青路㑹暗識夭桃朱戸向晚驟寶<lb/>
馬雕鞍醉襟惹亂花飛絮正輕寒輕暖漏永半陰半晴<lb/>
<pb n="KR4j0070_WYG_004-48a"/>
雲暮禁火天巳是試新粧嵗華到三分佳處清明看漢<lb/>
宫傳蠟炬散翠煙飛入槐府斂兵衛閶闔門開住傳宣<lb/>
又還休務<lb/>
　哨遍<lb/>
　　歸去來辭　　　　　　　　　蘇東坡<lb/>
為米折腰因酒棄家口體交相累歸去來誰不遣君歸<lb/>
覺從前皆非今是露未晞征夫指予歸路門前笑語喧<lb/>
童稚嗟舊菊都荒新松暗老吾年今巳如此但小牕容<lb/>
<pb n="KR4j0070_WYG_004-48b"/>
膝閉柴扉策杖看孤雲暮鴻飛雲出無心鳥倦知還本<lb/>
非有意　噫歸去來兮我今忘我兼忘世親戚無浪語<lb/>
琴書中有真味步翠麓崎嶇泛溪窈窕涓涓暗谷流春<lb/>
水觀草木欣榮幽人自感吾生行且休矣念寓形宇内<lb/>
復幾時不自覺皇皇欲何之委吾心去留誰計神仙知<lb/>
在何處富貴非吾願但知臨水登山嘯詠自引壺觴自<lb/>
醉此生天命更何疑且乘流遇坎還止<lb/>
　戚氏<lb/>
<pb n="KR4j0070_WYG_004-49a"/>
　　秋夜　　　　　　　　　　　栁耆卿<lb/>
晚秋天一霎微雨灑庭軒檻菊蕭疎井桐零亂惹殘烟<lb/>
凄然望江闗飛雲黯淡夕陽間當時宋玉悲感向此臨<lb/>
水與登山逺道迢逓行人凄楚倦聽隴水潺湲正蟬鳴<lb/>
敗葉蛩響衰草相應聲喧　孤館度日如年風露漸變<lb/>
悄悄至更闌長天静絳河清淺皓月嬋娟思綿綿夜永<lb/>
對景那堪屈指暗想從前未名未祿綺陌紅樓往往經<lb/>
嵗遷延　帝里風光好當年少日暮宴朝歡况有狂朋<lb/>
<pb n="KR4j0070_WYG_004-49b"/>
怪侣遇當歌對酒競留連别來迅景如梭舊遊似夢烟<lb/>
水程何限念利名憔悴長縈絆追往事空慘愁顔漏箭<lb/>
移稍覺輕寒聽嗚咽畫角數聲殘對閒牕畔停燈向曉<lb/>
抱影無眠<lb/>
　<lb/>
　<lb/>
　<lb/>
　草堂詩餘巻四<lb/>
</p>
<p>
</p>
  </div>
</body>
</text>
</TEI>
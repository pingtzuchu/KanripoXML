<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>草堂詩餘巻二</head> <lb/>
    <p>
<pb n="KR4j0070_WYG_002-1a"/>
欽定四庫全書<lb/>
　草堂詩餘巻二<lb/>
中調<lb/>
　一剪梅<lb/>
　　離别　　　　　　　　　　　李易安<lb/>
紅藕香殘玉簟秋輕解羅裳獨上蘭舟雲中誰寄錦書<lb/>
來鴈字回時月滿樓　花自飄零水自流一種相思兩<lb/>
處閒愁此情無計可消除纔下眉頭却上心頭<lb/>
<pb n="KR4j0070_WYG_002-1b"/>
　　　<hi>苕溪漁隱云近時婦人能文詞者如趙明誠之妻李易安長於詞有潄玉集三巻行于世此詞</hi>
　　　<hi>頗盡離别之情當為拈出</hi>
　臨江仙<lb/>
　　立春　　　　　　　　　　　賀方回<lb/>
巧剪合歡羅勝子釵頭春意翩翩艷歌淺笑拜嫣然願<lb/>
郎宜此酒行樂駐華年　未至文園多病客幽襟淒斷<lb/>
堪憐舊遊夢掛碧雲邊人歸落鴈後思發在花前<lb/>
　　　<hi>復齋漫録云方回詞有雁後歸詞乃山谷守當塗方回過之人日席上作也腔本臨江仙山谷</hi>
<pb n="KR4j0070_WYG_002-2a"/>
　　　<hi>以方回用薛道衡詩故易以鴈後歸云今仍其舊</hi>
　　　<hi>唐劉餗傳記云隋薛道衡聘陳為人日詩首云入春纔七日離家巳二年南人嗤之及云人歸</hi>
　　　<hi>落雁後思發在花前乃曰名下無虛士</hi>
　　春暮　　　　　　　　　　　鼂無咎<lb/>
緑暗汀洲三月暮落花風靜㠶收垂楊低映木蘭舟半<lb/>
篙春水滑一段夕陽愁　灞水橋東回首處美人親上<lb/>
簾鈎青鸞無計入紅樓行雲歸楚峽飛夢到揚州<lb/>
　　夏景　　　　　　　　　　　歐陽永叔<lb/>
<pb n="KR4j0070_WYG_002-2b"/>
池外輕雷池上雨雨聲滴碎荷聲小樓西角斷虹明欄<lb/>
干倚處待得月華生燕子飛來窺畵棟玉鈎垂下簾<lb/>
旌涼波不動簟紋平水晶雙枕傍有墮釵横<lb/>
　　夜景　　　　　　　　　　　李知幾<lb/>
煙柳疎疎人悄悄畵樓風外吹笙倚欄聞喚小紅聲熏<lb/>
香臨欲睡玉漏巳三更　坐待不來來不去一方明月<lb/>
中庭粉墻東畔小橋横起來花影下扇子撲飛螢<lb/>
　　宮詞　　　　　　　　　　　鹿䖍扆<lb/>
<pb n="KR4j0070_WYG_002-3a"/>
金鏁重門荒苑靜綺窓愁對秋空翠華一去寂無蹤玉<lb/>
樓歌吹聲斷巳隨風煙月不知人事改夜䦨還照深<lb/>
宮藕花相向野塘中暗傷亡國清露泣香紅<lb/>
　　　<hi>按周美成西河詞云燕子不知何世向尋常巷陌人家相對如説興亡斜陽裏亦是就煙月不</hi>
　　　<hi>知人事改句變化出來</hi>
　　感舊　　　　　　　　　　　陳去非<lb/>
憶昔午橋橋上飲坐中多少豪英長溝流月去無聲杏<lb/>
花疎影裡吹笛到天明　二十餘年成一夢此身雖在<lb/>
<pb n="KR4j0070_WYG_002-3b"/>
堪驚閒登小閣看新晴古今多少事漁唱起三更<lb/>
　　　<hi>苕溪漁隱云去非舊有詩云風流丘壑真吾事籌䇿廟堂非所知其後登政府無所建明卒如</hi>
　　　<hi>其言九日詞云九日登臨有故常隨晴隨雨一傳觴用退之淮西碑欲事故常之語如憶吳中</hi>
　　　<hi>舊逰臨江仙一闋清婉竒麗簡齋詞集推此詞最優</hi>
　蝶戀花<hi>一名鳯棲梧一名鵲踏枝</hi>
　　元日立春　　　　　　　　　辛㓜安<lb/>
誰向椒盤簮綵勝整整韶華爭上春風鬢徃日不堪重<lb/>
記省為花長抱新春恨　春未來時先借問晩恨開遲<lb/>
<pb n="KR4j0070_WYG_002-4a"/>
早又飄零近今嵗花期消息定只愁風雨無憑凖<lb/>
　　清明　　　　　　　　　　　趙德麟<lb/>
欲减羅衣寒未去不捲珠簾人在深深處紅杏枝頭花<lb/>
幾許啼痕止恨清明雨盡日水沉香一縷宿酒醒遲<lb/>
惱破春情緒飛燕又將歸信誤小屏風上西江路<lb/>
　　春暮　　　　　　　　　　　李世英<lb/>
遙夜亭臯閒信歩纔過清明漸覺傷春暮數㸃雨聲風<lb/>
約住朦朧淡月雲來去　桃杏依稀香暗度誰在鞦韆<lb/>
<pb n="KR4j0070_WYG_002-4b"/>
笑裏輕輕語一寸相思千萬緒人間没個安排處<lb/>
　　春暮　　　　　　　　　　　蘇子瞻<lb/>
花褪殘紅青杏小燕子來時緑水人家遶枝上柳緜吹<lb/>
又少天涯何處無芳草　墻裏鞦韆墻外道墻外行人<lb/>
墻裏佳人笑笑漸不閒聲漸悄多情却被無情惱<lb/>
　　　<hi>古今詞話予得此詞真本於友人處極有理趣緑水人家遶非遶字乃曰人家曉曉字與遶字</hi>
　　　<hi>蓋霄壤也</hi>
　　春暮　　　　　　　　　　　晏同叔<lb/>
<pb n="KR4j0070_WYG_002-5a"/>
簾幙風輕雙語燕午醉醒來柳絮飛撩亂心事一春猶未<lb/>
見餘花落盡青苔院　百尺朱樓閒倚遍薄雨濃雲抵<lb/>
死遮人面消息未知歸早晩斜陽只送平波逺<lb/>
　　春暮　　　　　　　　　　　歐陽永叔<lb/>
庭院深深深幾許楊柳堆煙簾幙無重數金勒雕鞍逰<lb/>
冶處樓高不見章臺路　雨横風狂三月暮門掩黄昏<lb/>
無計留春住淚眼問花花不語亂紅飛過鞦韆去<lb/>
　　　<hi>易安居士序歐陽公作蝶戀花有深深深幾許之句予酷愛之用其語作庭院深深數闋其聲</hi>
<pb n="KR4j0070_WYG_002-5b"/>
　　　<hi>即舊臨江仙也</hi>
　　春恨　　　　　　　　　　　趙德麟<lb/>
捲絮風頭寒欲盡墜粉飄香日日紅成陣新酒又添殘<lb/>
酒困今春不减前春恨　蝶去鶯來無處問隔水樓高<lb/>
望斷雙魚信惱亂横波秋一寸斜陽只與黄昬近<lb/>
　　深秋　　　　　　　　　　　晏叔原<lb/>
庭院碧苔紅葉遍黄菊開時已近重陽宴日日露荷凋<lb/>
緑扇粉塘煙水明如練　試倚涼風醒酒面鴈字來時<lb/>
<pb n="KR4j0070_WYG_002-6a"/>
恰向層樓見幾㸃䕶霜雲影轉誰家蘆管吟秋怨<lb/>
　　曉行　　　　　　　　　　　周美成<lb/>
月皎驚烏棲不定更漏將殘轣轆牽金井喚起兩眸清<lb/>
炯炯淚花滴破珊瑚枕　執手霜風吹鬢影去意徊徨<lb/>
别語愁難聽樓上欄干横斗柄露寒人逺雞相應<lb/>
　　懐舊　　　　　　　　　　　俞克成<lb/>
夢斷池塘驚乍曉百舌無端故作枝頭閙報道不禁寒<lb/>
料峭未教舒展閒花草　盡日簾垂人不到老去情疎<lb/>
<pb n="KR4j0070_WYG_002-6b"/>
底事傷懐抱相對一樽歸計早玉山不减巫山好<lb/>
　　懐舊　　　　　　　　　　　歐陽永叔<lb/>
海燕雙來歸畵棟簾影無風花影頻移動半醉海棠春<lb/>
睡重緑鬟堆枕香雲擁　翠被雙盤金縷鳯憶得前春<lb/>
有箇人人共花裏鶯聲時一弄日斜驚起相思夢<lb/>
　　感舊　　　　　　　　　　　王晉卿<lb/>
鐘送黄昬雞報曉昬曉相催世事何時了萬苦千愁人<lb/>
自老春來依舊生芳草　忙處人多閒處少閒處光隂<lb/>
<pb n="KR4j0070_WYG_002-7a"/>
幾箇人知道獨上小樓雲杳杳天涯一㸃青山小<lb/>
　　離别　　　　　　　　　　　蘇東坡<lb/>
春事䦨珊芳草歇客裏風光又過清明節小院黄昬人<lb/>
憶别落紅處處聞啼鴂　咫尺江山分楚越目斷䰟銷<lb/>
應是音塵絶夢破五更心欲折角聲吹落梅花月<lb/>
　唐多令<lb/>
　　武昌　　　　　　　　　　　劉改之<lb/>
蘆葉滿汀洲寒沙帶淺流二十年重度南樓柳下繫船<lb/>
<pb n="KR4j0070_WYG_002-7b"/>
猶未穩能幾日又中秋　黄鶴斷磯頭故人曽到不舊<lb/>
江山都是新愁欲買桂花重載酒終不似少年逰<lb/>
　蘇幙遮<lb/>
　　懐舊　　　　　　　　　　　范希文<lb/>
碧雲天黄葉地秋色連波波上寒煙翠山映斜陽天接<lb/>
水芳草無情更在斜陽外　黯鄉䰟追旅思夜夜除非<lb/>
好夢留人睡明月樓高休獨倚酒入愁腸化作相思淚<lb/>
　　風情　　　　　　　　　　　周美成<lb/>
<pb n="KR4j0070_WYG_002-8a"/>
隴雲沉新月小楊柳梢頭能有春多少試著羅裳寒尚<lb/>
峭簾捲青樓占得東風早　翠屏深香篆裊流水落花<lb/>
不管劉郎到三疊陽關聲漸杳斷雲只怕巫山曉<lb/>
　漁家傲<lb/>
　　春景　　　　　　　　　　　王介甫<lb/>
平岸小橋千嶂抱揉藍一水縈花草茅屋數間牕窈窕<lb/>
塵不到時時自有春風掃　午枕覺來聞語鳥欹眠似<lb/>
聽朝雞早忽憶故人今總老貪夢好茫茫忘了邯鄲道<lb/>
<pb n="KR4j0070_WYG_002-8b"/>
　　　<hi>雪浪齋日記云荆公此詞畧無塵土思</hi>
　　　<hi>黄玉林詞選云半山老人此詞極能道閒居之趣</hi>
　　春恨　　　　　　　　　　　周美成<lb/>
幾日輕隂寒惻惻東風急處花成積醉踏陽春懐故國<lb/>
歸未得黄鸝乆住如相識　頼有蛾眉能暖客長歌屢<lb/>
勸金盃側歌罷月痕來照席貪歡適簾前重露成涓滴<lb/>
　　秋思　　　　　　　　　　　范希文<lb/>
塞下秋來風景異衡陽鴈去無留意四靣邊聲連角起<lb/>
<pb n="KR4j0070_WYG_002-9a"/>
千嶂裏長煙落日孤城閉　濁酒一盃家萬里燕然未<lb/>
勒歸無計羌管悠悠霜滿地人不寐將軍白髪征夫淚<lb/>
　　　<hi>東軒筆録云范希文守邊日作漁家傲樂歌數闋皆以塞下秋來為首句頗述邊鎮之苦永叔</hi>
　　　<hi>嘗呼為窮塞主之詞及王尚書素守平涼永叔亦作漁家傲一詞以送之其斷章曰戰勝歸來</hi>
　　　<hi>飛㨗奏傾賀酒玉堦遥獻南山壽且謂王尚書曰此真元帥之事也</hi>
　　冬景　　　　　　　　　　　六一居士<lb/>
十月小春梅蘂綻紅爐暖閣新粧遍錦帳美人貪睡煖<lb/>
羞起懶玉壺一夜氷澌滿　樓上四垂簾不捲天寒山<lb/>
<pb n="KR4j0070_WYG_002-9b"/>
色偏宜逺風急鴈行吹字斷紅日晩江天雪意雲撩亂<lb/>
　　漁父　　　　　　　　　　　謝無逸<lb/>
秋水無痕清見底蓼花汀上西風起一葉小舟烟霧裡<lb/>
蘭棹艤柳條帶雨穿雙鯉　自嘆直鈎無處使笛聲吹<lb/>
散雲山翠鱠落霜刀紅縷細新酒美醉來獨枕簔衣睡<lb/>
　　漁父　　　　　　　　　　　張仲宗<lb/>
釣笠披雲青嶂繞緑簔雨細春江𣺌白鳥飛來風滿棹<lb/>
收綸了漁童拍手樵青笑　明月太虛同一照浮家泛<lb/>
<pb n="KR4j0070_WYG_002-10a"/>
宅忘昬曉醉眼冷看城市閙煙波老誰能認得閒煩惱<lb/>
　　　<hi>苕溪漁隱云張仲宗有漁家傲詞余徃嵗在錢塘與仲宗從逰甚乆仲宗手寫此詞相示云舊</hi>
　　　<hi>所作也其詞第二句原是橛頭雨細春江渺余謂仲宗曰橛頭雖是船名今以雨襯之語晦而</hi>
　　　<hi>病因為改作緑簔雨細仲宗笑以為然又有一詞亦寄調漁家傲云樓外天寒山欲暮溪邊雪</hi>
　　　<hi>後藏雲樹小艇風斜沙嘴露流年度春光巳向梅梢住  短夢今宵還到否葦村四望知何處</hi>
　　　<hi>客裏從來無意緒催歸去故園正要鶯花主亦清新流麗故附見於此</hi>
　醉春風<lb/>
　　春閨　　　　　　　　　　　趙德仁<lb/>
<pb n="KR4j0070_WYG_002-10b"/>
陌上清明近行人難借問風流何處不歸來悶悶悶回<lb/>
鴈峯前戱魚波上試尋芳信　夜永蘭膏燼春睡何曾<lb/>
穏枕邊珠淚幾時乾恨恨恨惟有窻前過來明月照人<lb/>
方寸<lb/>
　品令<lb/>
　　詠茶　　　　　　　　　　　黄魯直<lb/>
鳯舞團團餅恨分破教孤另金渠體淨隻輪慢碾玉塵<lb/>
光瑩湯響松風早减二分酒病　味濃香永醉鄉路成<lb/>
<pb n="KR4j0070_WYG_002-11a"/>
佳境恰如燈下故人萬里歸來對影口不能言心下快<lb/>
活自省<lb/>
　　　<hi>苕溪漁隱云魯直諸茶詞余謂品令一詞最佳能道人所不能言尤在結尾三四句</hi>
　行香子<lb/>
　　晩景　　　　　　　　　　　蘇子瞻<lb/>
北望平川野水荒灣共尋春飛歩孱顔和風弄袖香霧<lb/>
縈鬟正酒酣時人語笑白雲間　飛鴻落照相將歸去澹<lb/>
娟娟玉宇清閒何人無事宴坐空山望長橋上燈火亂<lb/>
<pb n="KR4j0070_WYG_002-11b"/>
使君還<lb/>
　　　<hi>苕溪漁隠云淮北之地平夷自京師至汴口並無山惟隔淮方有南山南山石崖上有東坡行香子</hi>
　　　<hi>詞後題云與泗守過南山晩歸作字畫是東坡所書小字但無姓名崇觀間禁元祐文字遂鐫</hi>
　　　<hi>去之余居泗上打得此碑詞至今尚存</hi>
　聲聲令<lb/>
　　春思　　　　　　　　　　　俞克成<lb/>
簾移碎影香褪衣襟舊家庭院嫩苔侵東風過盡暮雲<lb/>
鎻緑窻深怕對人閒枕剩衾　樓底輕隂春信斷怯登<lb/>
<pb n="KR4j0070_WYG_002-12a"/>
臨斷腸䰟夢兩沉沉花飛水逺便從今莫追尋又怎禁<lb/>
驀地上心<lb/>
　錦纒道<lb/>
　　春景　　　　　　　　　　　宋子京<lb/>
燕子呢喃景色乍長春晝覩園林萬花如繡海棠經雨<lb/>
胭脂透柳展宮眉翠拂行人首　向郊原踏青恣歌擕<lb/>
手醉醺醺尚尋芳酒問牧童遥指孤村道杏花深處那<lb/>
裏人家有<lb/>
<pb n="KR4j0070_WYG_002-12b"/>
　　　<hi>古今詞話云此詞海棠經雨胭脂透一句最善形容景物至下段用問酒杏花村事曲盡郊外</hi>
　　　<hi>春遊之情工於詞者也</hi>
　風中柳<lb/>
　　閨情　　　　　　　　　　　孫夫人<lb/>
銷减芳容端的為郎煩惱鬢慵梳宮粧草草别離情緒<lb/>
待歸來都告怕傷郎又還休道　利鎖名韁幾阻當年<lb/>
歡笑更那堪鱗鴻信杳蟾枝高折願從今須早莫辜負<lb/>
鳯幃人老<lb/>
<pb n="KR4j0070_WYG_002-13a"/>
　鳯凰閣<lb/>
　　傷春　　　　　　　　　　　葉道卿<lb/>
遍園林綠暗渾如翠幄下無一片是花萼可恨狂風横<lb/>
雨忒煞情薄盡底把韶華送却　楊花無奈是處穿簾<lb/>
透幙豈知人意正蕭索春去也這般愁沒處安著怎奈<lb/>
向黄昬院落<lb/>
　青玉案<lb/>
　　春日懐舊　　　　　　　　　歐陽永叔<lb/>
<pb n="KR4j0070_WYG_002-13b"/>
一年春事都來幾早過了三之二綠暗紅嫣渾可事緑<lb/>
楊庭院暖風簾幙有箇人憔悴　買花載酒長安市又<lb/>
爭似家山見桃李不枉東風吹客淚相思難表夢䰟無<lb/>
據惟有歸來是<lb/>
　　春暮　　　　　　　　　　　賀方回<lb/>
凌波不過横塘路但目送芳塵去錦瑟年華誰與度月<lb/>
樓花院綺窻朱戸惟有春知處　碧雲冉冉衡臯暮綵<lb/>
筆空題斷腸句試問閒愁知幾許一川煙草滿城風絮<lb/>
<pb n="KR4j0070_WYG_002-14a"/>
梅子黄時雨<lb/>
　　詠雪　　　　　　　　　　　陳瑩中<lb/>
碧空黯淡同雲繞漸枕上風聲峭明透紗窓天欲曉珠<lb/>
簾纔捲美人驚報一夜青山老　使君命客金尊倒正<lb/>
千里瓊瑶未經掃欹壓江梅春信早十分農事滿城和<lb/>
氣管取來年好<lb/>
　　警悟　　　　　　　　　　　吳彦高<lb/>
人生南北如岐路世事悠悠等風絮造化小兒無定據<lb/>
<pb n="KR4j0070_WYG_002-14b"/>
翻來覆去倒横直豎眼見都如許　伊周功業何須慕<lb/>
不學淵明便歸去坎止流行隨所寓玉堂金馬竹籬茅<lb/>
舍總是無心處<lb/>
　天仙子<lb/>
　　送春　　　　　　　　　　　張子野<lb/>
水調數聲持酒聽午睡醒來愁未醒送春春去幾時回<lb/>
臨晩鏡傷流景徃事後期空記省　沙上並禽池上暝<lb/>
雲破月來花弄影重重翠幙密遮燈風不定人初静明<lb/>
<pb n="KR4j0070_WYG_002-15a"/>
日落紅應滿徑<lb/>
　　　<hi>古今詩話有客謂張子野曰人皆謂公張三中即心中事眼中淚意中人也公曰何不目之為</hi>
　　　<hi>張三影客不曉公曰雲破月來花弄影嬌柔懶起簾壓捲花影柳徑無人墜飛絮無影此余平</hi>
　　　<hi>生所得意</hi>
　　　<hi>高齋詩話子野有詩云浮萍斷處見山影又長短句云雲破月來花弄影又云隔墻送過鞦韆</hi>
　　　<hi>影並膾炙人口世謂張三影按苕溪漁隱云細味二説當以古今詩話所載三影為勝</hi>
　　水閣　　　　　　　　　　　沈㑹宗<lb/>
景物因人成勝槩滿目更無塵可礙等閒簾幙小䦨干<lb/>
<pb n="KR4j0070_WYG_002-15b"/>
衣未解心先快明月清風如有待　誰信門前車馬隊<lb/>
别是人間閒世界坐中無物不清涼山一帶水一𣲖流<lb/>
水白雲長自在<lb/>
　　　<hi>苕溪漁隱云賈芸老舊有水閣在苕溪之上景物清曠㑹宗為賦此詞其後水閣易主今巳摧</hi>
　　　<hi>毁乆矣遺址正與余水閣相近同在一岸景物悉如㑹宗之詞故余嘗有鄙句云三間小閣賈</hi>
　　　<hi>芸老一首佳詞沈㑹宗無限當時好明月如今總属績溪翁葢謂此也</hi>
　江城子<hi>即江神子</hi>
　　春思　　　　　　　　　　　謝無逸<lb/>
<pb n="KR4j0070_WYG_002-16a"/>
杏花村館酒旗風水溶溶颺殘紅野渡舟横楊柳緑隂<lb/>
濃望斷江南山色逺人不見草連空　夕陽樓外晩煙<lb/>
籠粉香融淡眉峯記得年時相見畵屏中只有關山今<lb/>
夜月千里外素光同<lb/>
　　　<hi>復齋漫録云無逸嘗於黄州關山杏花村館驛題此詞過者必索筆於館卒卒頗以為苦因以</hi>
　　　<hi>泥塗之其為人賞重可知</hi>
　　春别　　　　　　　　　　　蘇子瞻<lb/>
天涯流落思無窮既相逢却匆匆擕手佳人和淚折殘<lb/>
<pb n="KR4j0070_WYG_002-16b"/>
紅為問東君餘幾許春總在與誰同　隋堤三月水溶<lb/>
溶背歸鴻去吳中回望彭城清泗與淮通寄我相思千<lb/>
㸃淚流不到楚江東<lb/>
　　離别　　　　　　　　　　　秦少㳺<lb/>
西城楊柳弄春柔動離憂淚難收猶記多情曾為繫歸<lb/>
舟碧野朱橋當日事人不見水空流　韶華不為少年<lb/>
留恨悠悠幾時休飛絮落花時候一登樓便做春江都<lb/>
是淚流不盡許多愁<lb/>
<pb n="KR4j0070_WYG_002-17a"/>
　千秋嵗<lb/>
　　春景　　　　　　　　　　　秦少㳺<lb/>
柳邊沙外城郭輕寒退花影亂鶯聲碎飄零疎酒盞離<lb/>
别寛衣帶人不見碧雲暮合空相對　憶昔西池㑹鴛<lb/>
鷺同飛蓋擕手處今誰在日邊清夢斷鏡裏朱顔改春<lb/>
去也落紅萬㸃愁如海<lb/>
　　　<hi>后山詩話云王平甫之子嘗云今語例襲陳言但能轉移耳世稱此詞愁如海為新竒不知李</hi>
　　　<hi>後主虞美人詞已云問君還有幾多愁恰似一江春水向東流但以江為海耳</hi>
<pb n="KR4j0070_WYG_002-17b"/>
　　　<hi>冷齋夜話云少游小詞竒麗詠歌之想見其神清在絳闕道山之間余兄思禹使余賦崔徽頭</hi>
　　　<hi>脣詞因次韻曰半身屏外睡覺面紅退春思亂芳心碎空餘簮髻玉不見流蘇帶誰與問今人</hi>
　　　<hi>秀韻誰宜對分湘浦曽同㑹手弭青羅盖疑是夢中猶在十  春易盡一㸃情難改多少事却</hi>
　　　<hi>隨恨逺連雲海</hi>
　　夏景　　　　　　　　　　　謝無逸<lb/>
楝花飄砌蔌蔌清香細梅雨過蘋風起情隨湘水逺夢<lb/>
遶吳峯翠琴書倦鷓鴣喚起南牕睡　密意無人寄幽<lb/>
恨憑誰洗修竹畔疎簾裏歌餘塵拂扇舞罷風掀袂人<lb/>
<pb n="KR4j0070_WYG_002-18a"/>
散後一鈎淡月天如水<lb/>
　祝英臺近<lb/>
　　春晩　　　　　　　　　　　辛㓜安<lb/>
寳釵分桃葉渡烟柳暗南浦陌上層樓十日九風雨斷<lb/>
腸㸃㸃飛紅都無人管倩誰勸流鶯聲住　鬢邊覷試<lb/>
把花卜歸期纔簪又重數羅帳燈昬哽咽夢中語是他<lb/>
春帶愁來春歸何處又不解帶將愁去<lb/>
　側犯<lb/>
<pb n="KR4j0070_WYG_002-18b"/>
　　夏景　　　　　　　　　　　周美成<lb/>
暮霞霽雨小蓮出水紅粧靚風定看歩襪江妃照明鏡<lb/>
飛螢度暗草秉燭游花徑人靜擕艷質追涼就槐影<lb/>
金環皓腕雪藕清泉瑩誰念省滿身香猶是舊荀令見<lb/>
説吴姬酒壚寂靜烟鎻漠漠藻池苔井<lb/>
　四園竹<hi>作西園誤</hi>
　　秋怨　　　　　　　　　　　周美成<lb/>
浮雲䕶月未放滿朱扉䑕揺暗壁螢度破窻偷入書幃<lb/>
<pb n="KR4j0070_WYG_002-19a"/>
秋意濃閒竚立庭柯影裏好風襟袖先知　夜何其江<lb/>
南路遶重山心知謾與前期奈何燈前墮淚腸斷蕭娘<lb/>
舊日書辭猶在紙鴈信絶清宵夢又稀<lb/>
　御街行<lb/>
　　秋日懐舊　　　　　　　　　范希文<lb/>
紛紛墜葉飄香砌夜寂靜寒聲碎真珠簾捲玉樓空天<lb/>
淡銀河垂地年年今夜月華如練長是人千里　愁腸<lb/>
巳斷無由醉酒未到先成淚殘燈明滅枕頭欹諳盡孤<lb/>
<pb n="KR4j0070_WYG_002-19b"/>
眠滋味都來此事眉間心上無計相迴避<lb/>
　過澗歇<lb/>
　　夏景　　　　　　　　　　　柳耆卿<lb/>
淮楚曠望極千里火雲燒空盡日西郊無雨厭行旅數<lb/>
幅輕㠶旋落<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>棹蒹葭浦避畏景兩兩舟人夜深語<lb/>
此際爭可便恁奔利名九衢塵裡衣冠冐炎暑回首江<lb/>
鄉月觀風亭水邊石上幸有散髪披襟處<lb/>
　陽關引<lb/>
<pb n="KR4j0070_WYG_002-20a"/>
　　離别　　　　　　　　　　　冦平仲<lb/>
塞草烟光闊渭水波聲咽春朝雨霽輕塵斂征鞍發指<lb/>
青青楊柳又是輕攀折動黯然知有後㑹甚時節　更<lb/>
盡一盃酒歌一闋歎人生裏難歡聚易離别且莫辭沉<lb/>
醉聽取陽關徹念故人千里自此共明月<lb/>
　　　<hi>苕溪漁隱云王右丞絶句云渭城朝雨裛輕塵客舍青青柳色新勸君更盡一盃酒西出陽關</hi>
　　　<hi>無故人此送元二使安西告别之詩也近世又歌入小秦王更名陽關曲蓋用詩中語也舊本</hi>
　　　<hi>蘭畹集載冦萊公陽關引其語豪壯送别之曲當為第一亦以此絶句填入詞云</hi>
<pb n="KR4j0070_WYG_002-20b"/>
　紅林檎近<lb/>
　　冬初　　　　　　　　　　　周美成<lb/>
風雪驚初霽水鄉増暮寒樹杪墮毛羽簷牙掛琅玕纔<lb/>
喜堆門積巷可惜迤邐銷殘漸看低竹翩飜清池漲微<lb/>
瀾　歩屐晴正好宴席晚方歡梅花耐冷亭亭來入氷<lb/>
盤對山前横素愁雲變色放盃同覔高處看<lb/>
　　冬雪　　　　　　　　　　　周美成<lb/>
高柳春纔軟凍梅寒更香暮雪助清峭玉塵散林塘那<lb/>
<pb n="KR4j0070_WYG_002-21a"/>
堪飄風遞冷故遣度幙穿窓似欲料理新粧呵手弄絲<lb/>
簧　冷落詞賦客蕭索水雲鄉援毫授簡風流猶憶東<lb/>
梁望虛簷徐轉回廊未掃夜長莫惜空酒觴<lb/>
　金人捧露盤<lb/>
　　春晚感舊　　　　　　　　　曽純甫<lb/>
記神京繁華地舊㳺踪正御溝春水溶溶平康巷陌繡<lb/>
鞍金勒躍青驄觧衣沽酒醉絃筦柳緑花紅　到如今<lb/>
餘霜鬢嗟前事夢魂中但寒烟滿目飛蓬雕欄玉砌空<lb/>
<pb n="KR4j0070_WYG_002-21b"/>
餘三十六離宫塞笳驚起暮天鴈寂寞東風<lb/>
　　　<hi>玉林詞選云公東都故老及見中興之盛者詞多感慨庚寅春奉使過京師作金人捧露盤憶</hi>
　　　<hi>秦娥等曲悽然有黍離之悲如邯郸道上望叢臺有感作憶秦娥云風蕭瑟邯郸古道傷行客</hi>
　　　<hi>傷行客繁華一瞬不堪思憶連叢臺歌舞無消息金尊玉管空陳迹空陳迹  天草樹暮雲凝</hi>
　　　<hi>碧亦有感慨故併録之</hi>
　鬭百花<hi>亦名夏</hi>
　　春恨　　　　　　　　　　　柳耆卿<lb/>
煦色韶光明媚輕靄低籠芳樹池塘淺蘸烟蕪簾幙閒<lb/>
<pb n="KR4j0070_WYG_002-22a"/>
乘風絮春困厭厭抛擲鬭草工夫冷落踏青心緒終日<lb/>
扄朱戸　逺恨綿綿淑景遲遲難度年少傅粉依前醉<lb/>
眠何處深院無人黄昬乍拆鞦韆空鏁滿庭花雨<lb/>
　新荷葉<lb/>
　　採蓮　　　　　　　　　　　僧仲殊<lb/>
雨過回塘圓荷嫰緑新抽越女輕盈畵橈穩泛蘭舟波<lb/>
光艶粉紅相間脉脉嬌羞菱歌隱隱漸遥依約凝眸<lb/>
堤上郎心波間粧影遲留不覺歸時暮天碧襯蟾鈎風<lb/>
<pb n="KR4j0070_WYG_002-22b"/>
蟬噪晚餘霞暎幾㸃沙鷗漁笛不道有人獨倚危樓<lb/>
　𤓰茉䔧<lb/>
　　秋夜　　　　　　　　　　　柳耆卿<lb/>
每到秋來轉添甚况味金風動冷清清地殘蟬噪晚甚<lb/>
䀨得人心欲碎更休道宋玉多悲石人也須下淚　衾<lb/>
寒枕冷夜迢迢更無寐深院静月明風細巴巴望曉怎<lb/>
生捱更迢遞料可兒只在枕頭根底等人睡來夢裏<lb/>
　驀山溪<lb/>
<pb n="KR4j0070_WYG_002-23a"/>
　　贈衡陽妓陳湘　　　　　　　黄山谷<lb/>
鴛鴦翡翠小小思珍偶眉黛斂秋波儘湖南山明水秀<lb/>
婷婷嫋嫋恰是十三餘春未透花枝瘦正是愁時候<lb/>
尋芳載酒肯落誰人後祗恐逺歸來緑成隂青梅如豆<lb/>
心期得處每自不由人長亭柳君知否千里猶回首<lb/>
　　　<hi>雪浪齋日記云山谷此詞云春未透花枝瘦正是愁時候極為學者稱賞秦湛處度嘗有小詞</hi>
　　　<hi>云春透水波明寒峭花枝瘦蓋法此也</hi>
　　春半　　　　　　　　　　　張東父<lb/>
<pb n="KR4j0070_WYG_002-23b"/>
青梅如豆斷送春歸去小緑間長紅㸔幾處雲歌柳舞<lb/>
偎花識靣對月共論心携素手採香㳺踏遍西池路<lb/>
水邊朱戸曾記銷魂處小立背鞦韆空悵望娉婷韻度<lb/>
楊花撲靣香糝一簾風情脉脉酒厭厭回首斜陽暮<lb/>
　　春情　　　　　　　　　　　易彦祥<lb/>
海棠枝上留得嬌鶯語雙燕幾時來並飛入東風院宇<lb/>
夢回芳草緑遍舊池塘梨花雪桃花雨畢竟春誰主<lb/>
東郊拾翠襟袖霑飛絮寳馬趂雕輪亂紅中香塵滿路<lb/>
<pb n="KR4j0070_WYG_002-24a"/>
十千斗酒相與買春閒呉姬唱秦娥舞拚醉青樓暮<lb/>
　　自述　　　　　　　　　　　宋謙父<lb/>
壺山居士未老心先懶愛學道人家辦竹几蒲團茗椀<lb/>
青山可買小結屋三間開一逕俯清溪脩竹栽教滿<lb/>
客來便請隨分家常飯若肯小留連更薄酒三盃兩琖<lb/>
吟詩度曲風月任招呼身外事不關心自有天公管<lb/>
　　早梅　　　　　　　　　　　曹元龍<lb/>
洗粧真態不假鉛華御竹外一枝斜想佳人天寒日暮<lb/>
<pb n="KR4j0070_WYG_002-24b"/>
黄昬院落無處著清香風細細雪垂垂何况江頭路<lb/>
月邊疎影夢到銷魂處結子欲黄時又須作亷纎細雨<lb/>
孤芳一世供斷有情愁消瘦損東陽也試問花知否<lb/>
　千秋嵗引<lb/>
　　秋思　　　　　　　　　　　王介甫<lb/>
别館寒砧孤城畫角一𣲖秋聲入寥廓東歸燕從海上<lb/>
去南來鴈向沙頭落楚臺風庾樓月宛如昨　無奈被<lb/>
些名利縛無奈被他情擔閣可惜風流總閒却當初謾<lb/>
<pb n="KR4j0070_WYG_002-25a"/>
留華表語而今誤我秦樓約夢䦨時酒醒後思量著<lb/>
　早梅芳<lb/>
　　曉别　　　　　　　　　　　周美成<lb/>
花竹深房櫳好夜闃無人到隔窓寒雨向壁孤燈弄餘<lb/>
照淚多羅袖重意密鶯聲小正䰟驚夢怯門外已知曉<lb/>
　去難留話未了早促登長道風披宿霧露洗初陽射<lb/>
林表亂愁迷逺覽苦語縈懐抱謾回頭更堪歸路杳<lb/>
　滿路花<lb/>
<pb n="KR4j0070_WYG_002-25b"/>
　　冬景　　　　　　　　　　　周美成<lb/>
金花落燼燈銀鑠鳴牕雪庭深微漏斷行人絶風扉不<lb/>
定竹圃琅玕折玉人新間闊著甚悰情更當恁地時節<lb/>
　無言欹枕帳底流清血愁如春後絮來相接知他那<lb/>
裏爭信人心切除共天公説不成也還似伊無箇分别<lb/>
　　風情　　　　　　　　　　　朱希真<lb/>
簾烘淚雨乾酒壓愁城破氷壺防飲渇培殘火朱消粉<lb/>
褪絶勝新梳裹不是寒宵短日上三竿殢人猶要同臥<lb/>
<pb n="KR4j0070_WYG_002-26a"/>
　如今多病寂寞章臺左黄昬風弄雪門深鎻蘭房密<lb/>
愛萬種思量過也須知有我著甚情悰仰但㤀了人呵<lb/>
　蕙蘭芳引<lb/>
　　秋懐　　　　　　　　　　　周美成<lb/>
寒瑩晩空㸃青鏡斷霞孤鶩對客館深扄霜草未衰更<lb/>
緑倦㳺厭旅但夢繞阿嬌金屋想故人别後盡日空疑<lb/>
風竹　塞北氍毹江南圖障是處温燠更花管雲牋猶<lb/>
寫寄情舊曲音塵迢遞但勞遠目今夜長爭奈枕單人<lb/>
<pb n="KR4j0070_WYG_002-26b"/>
獨<lb/>
　華胥引<lb/>
　　秋思　　　　　　　　　　　周美成<lb/>
川源澄映烟月溟濛去舟似葉岸足沙平蒲根水冷留<lb/>
鴈唼别有孤角吟秋對曉風鳴軋紅日三竿醉頭扶起<lb/>
寒怯　離思相縈漸看看鬢絲堪鑷舞衫歌扇何人輕<lb/>
憐細閲檢㸃從前恩愛鳯牋盈篋愁剪燈花夜來和淚<lb/>
雙疊<lb/>
<pb n="KR4j0070_WYG_002-27a"/>
　洞仙歌<lb/>
　　初春　　　　　　　　　　　李元膺<lb/>
雪雲散盡放曉晴庭院楊柳於人便青眼更風流多處<lb/>
一㸃梅心相應逺約畧顰輕笑淺　一年春好處不在<lb/>
濃芳小艶疎香最嬌軟到清明時候百紫千紅花正亂<lb/>
已失春風一半早占取韶光共追㳺但莫管春寒醉紅<lb/>
自暖<lb/>
　　　<hi>公自序云一年春物惟梅柳間意味最深至鶯花爛熳時則春已衰遲使人無復新意予作洞</hi>
<pb n="KR4j0070_WYG_002-27b"/>
　　　<hi>仙歌使探春者歌之不至有後時之悔耳</hi>
　　夏夜　　　　　　　　　　　蘇子瞻<lb/>
氷肌玉骨自清凉無汗水殿風來暗香滿繡簾開一㸃<lb/>
明月窺人人未寢欹枕釵横鬢亂　起來携素手庭戸<lb/>
無聲時見疎星渡河漢試問夜如何夜巳三更金波淡<lb/>
玉繩低轉但屈指西風幾時來又不道流年暗中偷換<lb/>
　　　<hi>東坡自序云僕七嵗時見眉州老尼姓朱忘其名年九十餘自言嘗隨其師入蜀主孟昶宫中</hi>
　　　<hi>一日天熱主與花蕋夫人夜起避暑摩訶池上作一詞朱具能記之今四十年朱已死乆矣人</hi>
<pb n="KR4j0070_WYG_002-28a"/>
　　　<hi>無知此詞者獨記其首兩句暇日尋味豈洞仙歌令乎乃為足之云</hi>
　　　<hi>漫叟詩話云楊元素作本事曲記東坡洞仙歌詞謂錢塘有一老尼能誦後主詩首章兩句後</hi>
　　　<hi>人為足其意以填此詞余嘗見一士人誦全篇云氷肌玉骨清無汗水殿風來暗香滿簾開明月</hi>
　　　<hi>獨窺人欹枕釵横雲鬢亂風起來瓊戸啟無聲時見疎星渡河漢屈指西  幾時來只恐流年</hi>
　　　<hi>暗中換</hi>
　　　<hi>苕溪漁隠云漫叟詩話所載本事曲云錢塘一老尼能誦後主詩首章兩句與東坡洞仙歌序</hi>
　　　<hi>全然不同當以序為正也</hi>
　　中秋　　　　　　　　　　　鼂無咎<lb/>
<pb n="KR4j0070_WYG_002-28b"/>
青烟羃處碧海飛金鏡永夜閒堦卧桂影露凉時零亂<lb/>
多少寒螿神京逺惟有藍橋路近　水晶簾不下雲母<lb/>
屛開冷浸佳人淡脂粉待都將許多明付金樽投曉共<lb/>
流霞傾盡更携取胡床上南樓看玉做人間素秋千頃<lb/>
　　　<hi>苕溪叢話云凡作詩詞要當如常山之蛇救首云救尾不可偏也如鼂無咎作中秋洞仙歌其首</hi>
　　　<hi>青烟羃處至閒堦卧桂影固已佳矣其後云待都將許多明付與金樽至素秋千頃若此可謂</hi>
　　　<hi>善救首尾者也至朱希真作中秋念奴嬌則不知出此其首云挿天翠柳被何人堆上一輪明</hi>
　　　<hi>月照我藤床凉似水飛入瑶䑓銀闕亦已佳矣其後云洗盡凡心滿身清露冷浸蕭蕭髪明朝</hi>
<pb n="KR4j0070_WYG_002-29a"/>
　　　<hi>塵世記取休向人説此兩句全無意味收拾得不佳遂并全篇其氣索然矣</hi>
　　詠雨　　　　　　　　　　　李元膺<lb/>
亷纎細雨殢東風如困縈斷千絲為誰恨向楚宫一夢<lb/>
多少悲凉無處問愁到而今未盡　分明都是淚泣柳<lb/>
沾花常與騷人伴孤悶記當年得意處酒力方酣怯輕<lb/>
寒玉爐香潤又豈識情懐苦難禁對㸃滴簷聲夜寒燈<lb/>
暈<lb/>
　　垂虹橋　　　　　　　　　　林　外<lb/>
<pb n="KR4j0070_WYG_002-29b"/>
飛梁壓水虹影澄清曉橘里漁村半烟草嘆今來古徃<lb/>
物換人非天地裏惟有江山不老　雨巾風㡌四海誰<lb/>
知我一劍横空幾畨過按玉龍嘶未斷月冷波寒歸去<lb/>
也林屋洞門無鎻認雲屏烟障是吾廬任滿地蒼苔年<lb/>
年不掃<lb/>
　　　<hi>古今詞話云此詞乃近時林外題于呉江垂虹亭世或傳以為吕洞賔所作者非也</hi>
　江城梅花引<lb/>
　　閨情　　　　　　　　　　　康伯可<lb/>
<pb n="KR4j0070_WYG_002-30a"/>
娟娟霜月冷侵門怕黄昬又黄昬手撚一枝獨自對芳<lb/>
樽酒又不禁花又惱漏聲逺一更更縂斷䰟　斷䰟斷<lb/>
䰟不堪聞被半温香半薫睡也睡也睡不穩誰與温存<lb/>
惟有牀前銀燭照啼痕一夜為花憔悴損人瘦也比梅<lb/>
花瘦幾分<lb/>
　八六子<lb/>
　　春怨　　　　　　　　　　　秦少㳺<lb/>
倚危亭恨如芳草萋萋剗盡還生念柳外青驄别後水<lb/>
<pb n="KR4j0070_WYG_002-30b"/>
邊紅袂分時愴然暗驚　無端天與娉婷夜月一簾幽<lb/>
夢春風十里柔情怎奈向歡娯漸隨流水素絃聲斷翠<lb/>
綃香减那堪片片飛花弄晚濛濛殘雨籠晴正銷凝黄<lb/>
鸝又啼數聲<lb/>
　魚㳺春水<lb/>
　　春景　　　　　　　　　　　闕　名<lb/>
秦樓東風裏燕子還來尋舊壘餘寒猶峭紅日薄侵羅<lb/>
綺嫰草方抽碧玉茵媚柳輕拂黄金縷鶯囀上林魚㳺<lb/>
<pb n="KR4j0070_WYG_002-31a"/>
春水　幾曲欄干遍倚又是一畨新桃李佳人應怪歸<lb/>
遲梅粧淚洗鳯簫聲絶沉孤鴈望斷清波無雙鯉雲山<lb/>
萬重寸心千里<lb/>
　　　<hi>復齋漫録云政和中一中貴人使越州回得詞于古碑隂無名無譜不知何人作也録以進御</hi>
　　　<hi>命大晟府填腔因詞中語賜名魚游春水云</hi>
　　　<hi>古今詞話云東都防河卒於汴河上掘地得石刻有詞一闋不題其目臣僚進上上喜其藻思</hi>
　　　<hi>絢麗欲命其名遂摭詞中四字名曰魚㳺春水命教坊倚聲歌之詞凡八十九字而風花鶯燕</hi>
　　　<hi>動植之物曲盡之此唐人語也後之狀物寫情不及之矣二説不同未詳孰是</hi>
<pb n="KR4j0070_WYG_002-31b"/>
　夏雲峯<lb/>
　　夏景　　　　　　　　　　　柳耆卿<lb/>
宴堂深軒檻雨輕壓暑氣低沈花洞彩舟泛斚坐繞清<lb/>
潯楚臺風快湘簟冷永日披襟坐乆覺疎絃脆管時換<lb/>
新音越娥蕙態蘭心逞妖艶泥歡邀寵難禁筵上笑歌<lb/>
間發舄履交侵醉鄉歸處須盡興滿酌高吟向此免名<lb/>
韁利鎻虛費光隂<lb/>
　草堂詩餘巻二<lb/>
</p>
<p>
</p>
  </div>
</body>
</text>
</TEI>
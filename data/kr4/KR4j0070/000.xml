<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>草堂詩餘</head>
    <p>
<pb n="KR4j0070_WYG_000-1a"/>
欽定四庫全書　　　　　集部十<lb/>
　草堂詩餘　　　　　　　詞曲類二<hi>詞選之屬</hi>
　　提要<lb/>
　　　　<hi>臣</hi>等謹案草堂詩餘四巻不著撰人名氏舊<lb/>
　　　　傳南宋人所編考王楙野客叢書作於慶元<lb/>
　　　　間已引草堂詩餘張仲宗滿江紅詞證蝶粉<lb/>
　　　　蜂黄之語則此書在慶元以前矣詞家小令<lb/>
　　　　中調長調之分自此書始後来詞譜依其字<lb/>
<pb n="KR4j0070_WYG_000-1b"/>
　　　　數以為定式未免稍拘故為萬樹詞律所譏<lb/>
　　　　然填詞家終不廢其名則亦倚聲之格律也<lb/>
　　　　朱彝尊作詞綜稱草堂選詞可謂無目其詬<lb/>
　　　　之甚至今觀所録雖未免雜而不純不及花<lb/>
　　　　間諸集之精善然利鈍互陳瑕瑜不掩名章<lb/>
　　　　俊句亦錯出其間一概詆排亦未為公論此<lb/>
　　　　本為明上海顧從敬所刋何良俊稱為從敬<lb/>
　　　　家藏宋刻較世所行本多七十餘調其刻乃<lb/>
<pb n="KR4j0070_WYG_000-2a"/>
　　　　在汲古閣之前又諸詞之後多附以當時詞<lb/>
　　　　話汲古閣本皆無之考所引黄昇花菴詞選周<lb/>
　　　　宻絶妙好詞均在宋末知為後来所附入非<lb/>
　　　　其原本然採摭尚不猥濫亦頗足以資考證<lb/>
　　　　故仍並存焉乾隆四十四年三月恭校上<lb/>
　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR4j0070_WYG_000-3a"/>
草堂詩餘原序<lb/>
顧子汝所刻草堂詩餘成問序於東海何良俊何良俊<lb/>
曰夫詩餘者古樂府之流别而後世歌曲之濫觴也爰<lb/>
自上古鴻荒之世禮教未興而樂音巳具蓋樂者由人<lb/>
心生者也方其淳和未散下有元聲則凡里巷歌謠之<lb/>
辭不假繩削而自應宫徴即成周列國之風皆可被之<lb/>
管絃是也迨周政迹熄繼以强秦暴悍由是詩亡而樂<lb/>
闕漢興郊祀房中之外别有鐃歌辭如雉子班朱鷺芳<lb/>
<pb n="KR4j0070_WYG_000-3b"/>
樹臨高䑓等篇其他蘇李雖創為五言詩當時非無繼<lb/>
作者然不聞領於樂官則樂與詩分為二明矣魏晉以<lb/>
來曹子建怨歌行七解為晉曲所奏他如横吹相和平<lb/>
調清調清商楚調諸曲六朝並用之陳隋作者猶擬樂<lb/>
府歌辭體物縁情屬詠雖工聲律乖矣唐太宗以文教<lb/>
開國又𤣥宗與寧王軰皆審音海内清宴歌曲繁興一<lb/>
時如李太白清平調王維鬱輪𫀆及王昌齡王之渙諸<lb/>
人畧占小詞率為伎人傳習可謂極盛迨天寶末民多<lb/>
<pb n="KR4j0070_WYG_000-4a"/>
怨思遂無復貞觀開元之舊矣宋初因李太白憶秦娥<lb/>
菩薩蠻二詞以漸創製至周待制領太晟府樂比切聲<lb/>
調十二律各有篇目桺屯田加増至二百餘調一時文<lb/>
士復相擬作而詩餘為極盛然作者旣多中間不無昧<lb/>
於音節如蘇長公者人猶以鐡綽板唱大江東去譏之<lb/>
他復何言耶由是詩餘復不行而金元人始為歌曲蓋<lb/>
北人之曲以九宮統之九宮之外别有道宮髙平般渉<lb/>
三調總一十二調南人之歌亦有南九宮然南歌或多<lb/>
<pb n="KR4j0070_WYG_000-4b"/>
與絲竹不叶豈所謂土氣偏詖鍾律不得調平者耶總<lb/>
而覈之則詩亡而後有樂府樂府闕而後有詩餘詩餘<lb/>
廢而後有歌曲大抵創自盛朝廢於叔世元聲在則為<lb/>
法省而易諧人氣乖則用法嚴而難叶兹蓋其興革之<lb/>
大較也然樂府以皦逕揚厲為工詩餘以婉麗流暢為美<lb/>
即草堂詩餘所載如周清真張子野秦少㳺鼂叔原諸<lb/>
人之作柔情曼聲摹寫殆盡正詞家所謂當行所謂本<lb/>
色者也苐恐曹劉不肯為之耳假使曹劉降格為之又<lb/>
<pb n="KR4j0070_WYG_000-5a"/>
詎必能逺過之耶是以後人即其舊詞稍加隠括便成<lb/>
名曲至今歌之猶聳心動聽嗚呼是可不謂工哉余家<lb/>
有宋人詩餘六十餘種求其精絶者要皆不出此編矣<lb/>
顧子上海名家家富詩書代傳禮樂尊公東川先生博<lb/>
物洽聞著稱朝列諸子清修好學綽有門風故伯叔並<lb/>
以能書供奉清朝仲季將漸以賢科起矣是編乃其家<lb/>
藏宋刻本比世所行本多七十餘調是不可以不傳今<lb/>
聖天子建中興之治文章之盛幾與兩漢同風獨聲律<lb/>
<pb n="KR4j0070_WYG_000-5b"/>
之學識者不無歉焉然則是編於聲律家其可少哉他日<lb/>
天翊昌運篤生異人為聖天子制功成之樂上探元聲<lb/>
下採衆説是編或大有裨焉觀者勿謂其文句之工但<lb/>
足以備歌曲之用為賓燕之娛爾也嘉靖庚戌七月既<lb/>
望東海何良俊撰<lb/>
</p>
<p>
</p>
  </div>
</body>
</text>
</TEI>
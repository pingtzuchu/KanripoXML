<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>元藝圃集卷一</head> <lb/>
    <p>
<pb n="KR4h0114_WYG_001-1a"/>
欽定四庫全書<lb/>
　元藝圃集卷一<lb/>
　　　　　　　　　　　　　明　李蓘　編<lb/>
　劉因<lb/>
　　西山<lb/>
西山澹無姿中有羲皇前翻思太古人事業何不傳三<lb/>
墳亦何罪世逺成灰烟紛紛後來人暮死朝争妍勲名<lb/>
史一策學術文千篇古人豈不然後有無窮年惟餘方<lb/>
<pb n="KR4h0114_WYG_001-1b"/>
寸心天地相後先<lb/>
　　㑹隱山<lb/>
鳴禽變初節白雲思高山笑拊蒼然石為謝區中縁舉<lb/>
杯屬何人四顧心茫然雲烟互吞吐巖壑如相先人間<lb/>
此幻境過眼成千年山家有酒令飲外可無言<lb/>
　　隱仙谷<lb/>
山川含太古風氣如未開中有幽棲人日暮斸蒼苔吾<lb/>
胷素羲皇人世不可諧此地復何地怳若登春臺山扃<lb/>
<pb n="KR4h0114_WYG_001-2a"/>
掩對峙石徑迷縈回桑麻連水竹屋宇依山厓燕南避<lb/>
世謡千古知我懷横渠百世師一區竟相乖知音得元<lb/>
老龍門有遺齋賤子孤旅人念此良悠哉於世豈有望<lb/>
居山亦無媒舉杯對山靈欲去仍徘徊他年要勝跡此<lb/>
駕當招來<lb/>
　　泛舟西溪<lb/>
萬山倒滄浪一葉凌嵯峨嵯峨為飛舞翠影如婆娑輕<lb/>
陰散雨足淨緑生圓波人間碧海幻老眼青銅磨風雲<lb/>
<pb n="KR4h0114_WYG_001-2b"/>
幾千古辦此雨一蓑溪南有幽人鼓棹前山阿烟深𣺌<lb/>
無處月色浮松蘿<lb/>
　　白蓮<lb/>
氷華離風塵素質更深靜灝露凝幽香皎月散清景誰<lb/>
並絶世姿澹然水中影青芳生苦心秋風逼凉冷安得<lb/>
同愛人共此良夜永<lb/>
　　和歸田園居<lb/>
少小不解事談笑論居山為問五栁陶栽培幾何年安<lb/>
<pb n="KR4h0114_WYG_001-3a"/>
得十畆宅背山復臨淵東隣漢陰圃西家鹿門田前通<lb/>
仇池路後接桃源間熈熈小國樂夢想羲皇前石上無<lb/>
禾生粲爛空白烟營營區中民擾擾風中顛未論無田<lb/>
歸歸田誰獨閒迂哉仲長統論説徒紛然<lb/>
　　和連雨獨飲<lb/>
吾心物無競未醉巳頽然乾坤萬萬古坐我春風間弱<lb/>
女亦何知挽衣呼我仙窺人簷鳥喜共舞風雩天舉觴<lb/>
屬羲皇身在太古先忽遇弄丸翁見責久不還一笑了<lb/>
<pb n="KR4h0114_WYG_001-3b"/>
無間今夕是何年遙遙望白雲欲辨巳忘言<lb/>
　　和飲酒<lb/>
士窮失常業治生誰有道身閒心自勞齒壯髪先老客<lb/>
從東方來溫言慰枯槁生事仰小園分我𤓰菜好指授<lb/>
種藝方如獲連城寶他年買溪田共住青林表<lb/>
　　和擬古<lb/>
客從闗洛來高論聽未終連稱古英傑秉國或從戎建<lb/>
立天地極蔚為蓋世雄功成脱敝屣飄然薾遺風生世<lb/>
<pb n="KR4h0114_WYG_001-4a"/>
此不惡君何守賤窮急呼酌醇酒延客無何中<lb/>
同遊非所思所思天一隅有問所思誰意在不言舒古<lb/>
今猶旦暮四海同一廬恍惚精靈通似見與我居攬衣<lb/>
欲從之寒月照平蕪茫然不知處歎息將焉如<lb/>
翩翩誰家子慷慨歌逺遊忽記少年日猛志隘九州何<lb/>
物能勸人有此歲月流君心海無底亦使成高丘瞻君<lb/>
一巻書其傳自衰周讀此當自悟擾擾將焉求<lb/>
　　和雜詩<lb/>
<pb n="KR4h0114_WYG_001-4b"/>
朝耕隆中田暮採成都桑平生淡泊志醜女同糟糠愛<lb/>
此真丈夫忘我厨無糧當年靜修銘團茅雞距陽回頭<lb/>
十五載塵跡徒自傷山居久岑寂主靜豈無方安得無<lb/>
極翁酌我上池觴<hi>雞距保府泉名有靜修龕在焉</hi>
　　采菊圖<lb/>
天門折翼不再舉袖手四海横流前長星飲爾一杯酒<lb/>
留我萬古羲皇天廟堂衮衮宋元勲争信東籬有晉臣<lb/>
南山果識悠然處不惜寒香持贈君<lb/>
<pb n="KR4h0114_WYG_001-5a"/>
　　抱陽南軒<lb/>
下瞰縣崖老木稠輕風毛髪散凉秋蒼苔白石夢初覺<lb/>
霽月疎雲山欲流<lb/>
　　銅雀瓦硯<lb/>
諸侯負漢巳堪憐直筆何為亦魏編却愛曺瞞臺上瓦<lb/>
至今猶屬建安年<lb/>
　　仙人圖<lb/>
千古誰傳海上山坐令人主厭塵寰蓬萊果有神仙在<lb/>
<pb n="KR4h0114_WYG_001-5b"/>
應悔虛名落世閒<lb/>
　　春景<lb/>
病餘身世淡無情但覺春來暖漸生送客出門花巳謝<lb/>
問知昨日是清明<lb/>
　　今月<lb/>
今月柴闗幾客來擬從屐齒數莓苔求文道士花前至<lb/>
載酒門生雨後回<lb/>
　　觀梅有感<lb/>
<pb n="KR4h0114_WYG_001-6a"/>
東風吹落戰塵沙夢想西湖處士家只恐江南春意減<lb/>
此心元不為梅花<lb/>
　　山家<lb/>
馬蹏踏水亂明霞醉袖迎風受落花怪見溪童出門望<lb/>
鵲聲先我到山家<lb/>
　　溪上<lb/>
坐久蒼苔如見侵攜笻隨水就輕隂松風自厭灘聲小<lb/>
雲影旋移山色深<lb/>
<pb n="KR4h0114_WYG_001-6b"/>
　　西郊<lb/>
偶因訪客出西城一色寒蕪滿意平行過溪橋嘗脚力<lb/>
招來野老問山名<lb/>
　　春盡<lb/>
草閣垂簾晝掩扉客來知我出門稀鳥鳴淡與人相對<lb/>
花落方知春巳歸<lb/>
　　寒食道中<lb/>
簪花楚楚歸寧女荷鍤紛紛上塚人萬古人心生意在<lb/>
<pb n="KR4h0114_WYG_001-7a"/>
又隨桃李一番新<lb/>
　　廢園<lb/>
路傍雙石立崔嵬曽見遊人幾往來想得當年全盛日<lb/>
好山横處盡樓臺<lb/>
　　庚辰元日<lb/>
曾記西湖酒一巵乾坤和氣入新詞六年未盡冰霜怨<lb/>
又到春風滿面時<lb/>
　　飲山亭雨後<lb/>
<pb n="KR4h0114_WYG_001-7b"/>
山如翠浪經雨漲開軒宛坐扁舟上西風為我吹拍天<lb/>
要駕雲㠶恣吾往太行一千年一青才遇先生醉眼醒<lb/>
却笑劉伶糟麴底豈知身亦屬螟蛉<lb/>
　　陳氏莊<lb/>
陳氏園林千户封晴樓水閣圍春風翠華當年此駐蹕<lb/>
太平天子長楊宫浮雲南去繁華歇回首梁園亦灰滅<lb/>
淵明亂後獨歸來欲傳龍山想愁絶今我獨行尋故基<lb/>
前日家僮白髪垂相看不用吞聲哭試賦宗周黍離<lb/>
<pb n="KR4h0114_WYG_001-8a"/>
離<lb/>
　　觀雷溪<lb/>
飛狐天下脊老氣盤互回三江㵼天怒合為一水東南<lb/>
來此勢不殺令人愁石門喜見西山開未補青天裂誰<lb/>
鑿混沌胎奇聲猛狀萬萬古山根幾許猶崔嵬西山倒<lb/>
傾瀾百丈逢巔崖先聲動毛髪餘爽開襟懷初疑萬壑<lb/>
轉奔石意像髣髴坤軸摧又疑鼓角鳴地中百步未到<lb/>
仍徘徊荒祠下石磴駭目何雄哉春風不到太古雪今<lb/>
<pb n="KR4h0114_WYG_001-8b"/>
日乃得胸中雷穿石誰能窮窟宅流沫勢欲浮蓬萊平<lb/>
生芥蔕今寒灰兩耳到骨無纎埃酈元筆頭天下水石<lb/>
門之竒猶見推乃知兹遊亦奇絶快弄素電噴瓊瑰東<lb/>
崕一片石坐撫千年苔為招郎山君共捲長鯨杯江妃<lb/>
為撾靈鼓催赤鯶躍出銀山堆先生醉來泉灑面狂歌<lb/>
一和湍聲哀<lb/>
　　浙江潮圖<lb/>
山人懶絶夢亦然鼎如萬牛不可遷誰信畫工筆頭有<lb/>
<pb n="KR4h0114_WYG_001-9a"/>
神力扁舟一夜江聲寒覺來千里雪漫漫中有數㸃青<lb/>
峨閒人間天上壯觀巳如此豈知大塊喘息四海如鼻<lb/>
端海中仙人氷雪顔吸風御氣非人寰試問濤頭何當<lb/>
還為我寄聲三神山我欲乘興遊其間<lb/>
　　早秋<lb/>
昨朝一葉見秋生今日千巗萬壑清欲借西風蘇病骨<lb/>
暫來石上聽松聲<lb/>
　　翟節婦詩<lb/>
<pb n="KR4h0114_WYG_001-9b"/>
兵塵浩無際烈女難自全婦人無九首志欲不二天燕<lb/>
山翟氏女既嫁夫防邊一朝聞死事健婦増慨然生有<lb/>
如此夫早寡非所憐求尸白刃中負土家山前事去哀<lb/>
益深義盡身可捐無兒欲何為所依惟黄泉鄉人捄引<lb/>
决烈日丹衷懸誰辨節孝翁重賦睢陽賢我昨過其鄉<lb/>
山水猶清妍聞風髪如竹飄蕭動踈烟千年吟詩臺峩<lb/>
峩大寧巔為招馮大師和我節婦篇<lb/>
　　白馬篇<lb/>
<pb n="KR4h0114_WYG_001-10a"/>
白馬誰家子翩翩秋隼飛袖中老蛟鳴走擊秦㑹之事<lb/>
去欲名留自言臣姓施二十從軍行三十始來歸矯首<lb/>
望八荒功業無可為將身弭大患報効或在兹豈不知<lb/>
非分常恐負所期非干復讐怨不為酬恩私偉哉八尺<lb/>
軀膽志世所希惜此博浪氣不遇黄石師代天出威福<lb/>
國柄誰當持匹夫赫斯怒時事亦堪悲<lb/>
　　秋晚登西山<lb/>
十日罷琴誦招搖慕飛仙天風何許來吹我蒼崕巔誰<lb/>
<pb n="KR4h0114_WYG_001-10b"/>
知此絶境秋華亦芳鮮采采泛清樽山容變春妍只應<lb/>
城中人遥知弄雲烟若見孤鴻來可咏悠然篇<lb/>
　　送徐生還鄂<lb/>
燕山送客歸南州興來每恨無扁舟君歸我為謝江漢<lb/>
思君不見令人愁千里風烟想瀟洒一代英雄成古丘<lb/>
當年氣力鸚鵡洲撫掌笑殺黄鶴樓黄鶴歸來哀江頭<lb/>
江山依舊人悠悠浮雲萬古恣變滅眼中擾擾何時休<lb/>
紫陽仙人歌逺游飛蛟起滅三千秋為君揮手崑崙頭<lb/>
<pb n="KR4h0114_WYG_001-11a"/>
　　蠡吾翁王畫像<lb/>
北門翠屏雷破山畢逋頭白五馬遷乾坤運㑹到血肉<lb/>
有欲托之誰飛仙河朔諸州尤可憐有饑以來無此年<lb/>
鄉閭𠻳𠻳公哺之公囷有底心無邊諸豪推讓彼亦義<lb/>
亂世性命公能全教子讀書不求官歸來素髪家山前<lb/>
天理不隨陵谷變坐看老樹生蒼烟只今圖畫對公像<lb/>
回首兵塵一慨然誰能生死太平日白石共煮西山前<lb/>
　　宋高宗題李唐秋江圖<lb/>
<pb n="KR4h0114_WYG_001-11b"/>
秋江吞天雲拍水濤借西風扶不起斷雲風雨入江村<lb/>
回首龍沙幾千里澹菴老筆揺江聲髣髴阿唐慘淡情<lb/>
千秋萬古青山恨不見歸舟一葉横<lb/>
　　金太子允公墨竹<lb/>
黑龍江頭氣鬱葱武元射龍江水中江聲怒號久不㵼<lb/>
破墨揮洒餘神功天人與竹皆真龍墨竹以來凡馬空<lb/>
人間只有墨君堂何曾夢到瓊華宫瑶光樓前月如練<lb/>
倒影自有河山雄金源大定始全盛時以漢文當世宗<lb/>
<pb n="KR4h0114_WYG_001-12a"/>
興陵為父明昌子樂事孰與東宫同文采不隨焦土盡<lb/>
風節直與幽蘭崇百年圖籍有蕭相一代英雄推蔡公<lb/>
策書紛紛少顔色空山夜哭遺山翁我亦飄零感白髮<lb/>
哀歌對此吟雙蓬秋聲蕭蕭來晚風極目海角天無窮<lb/>
<hi>黑龍江見金史幽蘭軒義宗死所汴亡張蔡公以金實錄歸遺山嘗就公謄錄此軸亦公得於汴之中秘者公</hi>
<hi>之子仲仁持以求余詩故終篇及之</hi>
　　登鎮州隆興寺閣<lb/>
太行鱗甲揺晴空層樓一夕蟠白虹天光物色驚改觀<lb/>
<pb n="KR4h0114_WYG_001-12b"/>
少微今在青雲中初疑平地立梯磴清風西北天門通<lb/>
又疑三山浮海至載我欲去扶桑東雯華寶樹忽當眼<lb/>
拍肩愛此金仙翁金仙一夢三千載騰擲變化天無功<lb/>
萬象繞口恣噴吐坐令四海皆盲聾千池萬沼盡明月<lb/>
長天一碧無遺蹤我生𤣥感非象識此眼此臂將安庸<lb/>
海嶽神光埋禹鼎人間詭態何由窮金天月窟爾鄉國<lb/>
玉毫萬丈須彌峰一杯徑欲呼與語為我返駕隨西風<lb/>
堂堂全趙思一豁江山落落吾心胸中原左界此重鎮<lb/>
<pb n="KR4h0114_WYG_001-13a"/>
形勢彷彿餘兵衝歌舞遺臺土花碧旗幟西山霜葉紅<lb/>
乾坤割裂萬萬古烏鳶螻蟻為誰雄滹水悠悠自東注<lb/>
落日𣺌𣺌明孤鴻<lb/>
　　張元帥寶刀<lb/>
土不産金人氣雄真人握鐵開鴻濛不知此刀何所得<lb/>
風烟餘烈來霜鋒將軍聲名今蔡公酒酣遇我歌彤弓<lb/>
持刀對公兩奇絶眼中巳覺南江空水波江聲浩無窮<lb/>
朝礱夕淬天有工回鶻健兒戲天巧前身鐵精非凡庸<lb/>
<pb n="KR4h0114_WYG_001-13b"/>
紫烟焰焰天為紅繽紋秀發青芙蓉寶鐶搖落初開封<lb/>
四壁如著清水中天山積雪聚鋩鍔寒色直欲朱崕通<lb/>
摩挲神物三太息此行善保千年功<lb/>
　　雪浪石<lb/>
邵家水陸説影象一物自可涵無垠滄浪山人歌感應<lb/>
石中固有此理存老坡胸中如此幾磈磊須得銀河噴<lb/>
嘲嵩唾華天不嗔武夷赫怒張吾軍偶從北海得生氣<lb/>
竹石也愛風姿新我來正當秋雨霽一杯㝠漠𤣥都門<lb/>
<pb n="KR4h0114_WYG_001-14a"/>
小璫好事如先臣坐令平地石生根渠家兒戲解忘國<lb/>
作詩一笑君應聞<lb/>
　　食筍<lb/>
夢回齒頰風蕭騷幽姿不許霜風高南來蒼玉不盈束<lb/>
巳覺飲興飜雲濤詩家胸次自宜此尚嫌烟火須烹炰<lb/>
想像南方吹萬竹籜龍正恐稱寃號石盆養魚心自苦<lb/>
仰羡鸜鴝雲門巢眼中歲旱土不膏長鑱復慮山無毛<lb/>
退食歸來北窗夢山顛朱鳯聲嗷嗷<lb/>
<pb n="KR4h0114_WYG_001-14b"/>
　　三月三日許天祥置酒東城<lb/>
都門氣習豪翩翩此君尊爼今宛然春色今年遲半月<lb/>
留待怱怱過寒節臨流雅唱尋舊盟青眼青天對今夕<lb/>
横橋綺服麗人天蒼苔坐我羲皇前花枝華髮兩如許<lb/>
天意時情一杯舉安石起舞元龍歌蒼生我竟如渠何<lb/>
　　飲仲誠椰瓢<lb/>
君家瓠落無所容江湖誰辨平生胸海南佳氣久鬱塞<lb/>
灔澦似喜今相逢前年對酒面發紅今年對酒氣如虹<lb/>
<pb n="KR4h0114_WYG_001-15a"/>
江山萬古騷人國跬步便與華胥通河間古儒病我拘<lb/>
我聞一飲喜氣濃平生得意南湖張此意頗與河間同<lb/>
太古窪尊老無底一朝傾倒何由供醉鄉千年有此客<lb/>
鳥歌蝶舞春濛濛醉翁之意不在酒宛如琴意非絲桐<lb/>
太和風景無酩酊洛陽樓閣高玲瓏泠然仙馭一杯水<lb/>
眼中𣺌𣺌無極翁西家伯倫瞽且聾東家醉死王無功<lb/>
酒中醒境渠未識氷壺秋月崑崙峰舉杯喚月來胸中<lb/>
人間白日浮雲空五嶺山高雲幾重朱崕滅没南飛鴻<lb/>
<pb n="KR4h0114_WYG_001-15b"/>
𤣥鶴翩翩𣺌何許操瓢徑訪眉山公<lb/>
　　郭氏家山圖<lb/>
鹿門烟景接隆中翁媼通家社酒紅只有山童最神駿<lb/>
舊曾床下拜龎公<lb/>
　　明逺堂賞蓮醉賦<lb/>
畫堂香逺凝清秋宛如坐我南湖舟主人愛客情亦重<lb/>
謂我無語花應羞荷香繞筆詩自健滿紙巳覺清江流<lb/>
平生老氣回萬牛為君傾倒元龍樓舉杯喚起謝安石<lb/>
<pb n="KR4h0114_WYG_001-16a"/>
我醉不省蒼生憂<lb/>
　　記夢<lb/>
天風吹雲送星槎蒼鱗道前牽紫霞鳯凰呈舞月妃和<lb/>
飄飄來自金母家金母臨行有竒贈玉簫璚管聲清佳<lb/>
囑我醒時無泄露恐世知子生喧嘩明朝夢覺莫驚怪<lb/>
異香冉冉浮窗紗<lb/>
　　送國醫許潤甫還燕<lb/>
燕趙豪傑窟馬遷曾此求交遊即今勁氣壓河朔人物<lb/>
<pb n="KR4h0114_WYG_001-16b"/>
傑出嶄然雄九州燕南子許子胸盤星斗横高秋窮則<lb/>
良醫達良相古人須向今人求萬里黄雲馬上家歸來<lb/>
淚滿銀貂裘民病未蘇國支朽勿以一身戚而忘天下<lb/>
憂古來竒士重意氣把臂一語肝膽投君能搜我胸中<lb/>
磊落之竒才我亦為君冩我抑鬱之幽懷<lb/>
　元好問<lb/>
　　緱山置酒<lb/>
靈宫肅清曉細栢含古春人言王子喬馭鶴此上賓白<lb/>
<pb n="KR4h0114_WYG_001-17a"/>
雲山蒼蒼平田木欣欣登高覽元化浩蕩融心神西望<lb/>
洛陽城大路通平津行人細如蟻擾擾爭紅塵蓬萊風<lb/>
濤深鬢毛日夜新殷勤一杯酒愧爾雲間人<lb/>
　　光武臺<lb/>
漢南地上遊荆楚兵四衝遊子十月來登高送長鴻當<lb/>
年赤帝孫提劍起蒿蓬一顧<graphic n="KR1267" url="https://raw.githubusercontent.com/kanripo/KR-Gaiji/master/images/KR1267.png" mimeType="image/png"/>水斷再顧新都空雷霆<lb/>
萬萬古青天看飛龍巋然此遺臺落日荒烟重誰見經<lb/>
綸初指揮走羣雄白水日夜東石鱗幾秋風空餘廣武<lb/>
<pb n="KR4h0114_WYG_001-17b"/>
歎無復雲臺功<lb/>
　　出京<lb/>
從宦非所堪長告欣得請驅馬出國門白日觸隆景半<lb/>
生無根著飄轉如斷梗一昨隨牒來六月阻歸省城居<lb/>
苦湫隘羣動日蛙黽慚愧山中人團茅遂幽屏塵泥免<lb/>
相涴夢寐見清潁矯首孤飛雲西南路何永<lb/>
　　示姪孫伯安<lb/>
伯安入小學穎悟非凡兒屬句有夙性説字驚老師見<lb/>
<pb n="KR4h0114_WYG_001-18a"/>
汝挾書歸憶我青衿時青衿昨日耳齒髮忽如兹讀書<lb/>
誤人多濶疎亦天資元無倚天劍可斷扶桑枝倚梯望<lb/>
青㝠愚者知笑之壯事巳無取老謀欲何施幸此掌中<lb/>
孫未染如素絲就令好紙筆門户誰當支我有商於田<lb/>
爾壯可耘耔便當學種樹未用城南詩<lb/>
　　雜詩<lb/>
世事如大弩人若材官然乘勢易發機非時勞控弦又<lb/>
如大水中置彼萬斛船雖有帆與檣亦須風動天不見<lb/>
<pb n="KR4h0114_WYG_001-18b"/>
周公瑾弱齡巳飛騫不見師尚父鷹揚在華顛彼非生<lb/>
而材此豈晚乃賢鎡基喻智慧要必有待焉嘆息狂馳<lb/>
子嘗為愚者憐<lb/>
　　五松坪<lb/>
竹港晨露白石門秋氣寒湍流落澗壑細路深茅菅江<lb/>
平白石出竟日沿清灣四顧不見人山鳥時間闗蒼崕<lb/>
入地底烟靄青漫漫力盡不能過却坐空長歎青天白<lb/>
雲間可望不可攀虛名竟何得行路乃爾難<lb/>
<pb n="KR4h0114_WYG_001-19a"/>
　　曉發石門渡湍水道中<lb/>
疎星澹秋明陰霞絢朝映積雨成坐愁晨光動幽興石<lb/>
門歸馭引湍浦漁舠並曠蕩萬景新歸藏四山靜平湖<lb/>
風漪緑逺㟁秋沙淨洋洋游鯈逝汎汎輕鷗泳隱顯乖<lb/>
夙心感遇見真性倦遊徒自悼違巳將安竟憂端從中<lb/>
來茫茫發孤詠<lb/>
　　放言<lb/>
韓非死孤憤虞卿著窮愁長沙一湘纍郊島兩詩囚人<lb/>
<pb n="KR4h0114_WYG_001-19b"/>
生定能幾肺肝日相讐井蛙奚足論袴蝨良足羞正有<lb/>
一朝樂不償百年憂古來帝王師或從赤松遊大笑人<lb/>
間世起滅真浮漚曾是萬户封不博一掉頭有來且當<lb/>
避未至吾何求悠悠復悠悠大川日東流紅顔不假惜<lb/>
素髮忽已稠我欲升嵩高揮杯勸浮丘因之兩黄鵠浩<lb/>
蕩觀齊州<lb/>
　　别李周卿<lb/>
城居日蛙黽局促復局促去作山中客放浪誰檢束溪<lb/>
<pb n="KR4h0114_WYG_001-20a"/>
光淡於氷山骨淨如玉懷我同心人團茅住深竹垂綸<lb/>
鮮可食種秫酒亦足石壇三萬丈醉眼天一粟安得萬<lb/>
里風相從兩黄鵠<lb/>
　　九日讀書山用陶詩露凄暄風急氣清天曠明韻<lb/>
行帳適南下居人跼庭户城中望青山一水不易渡今<lb/>
朝川涂靜偶得展衰步蕩如脱囚拘廣莫開四顧半生<lb/>
無根著筋力疲世故大似丁令威歸來歎墟墓鄉里喪<lb/>
亂久觸目異平素枌榆雖尚存歲晏多霜露<lb/>
<pb n="KR4h0114_WYG_001-20b"/>
今日復何日霜露倏已凄登高有佳招山中古招提翩<lb/>
翩劉公子王田重相携乾坤動詩興澗壑忘攀躋霍侯<lb/>
家甚貧劣有酒與雞城居厭鼙鼔移家此幽棲世網不<lb/>
易逃所向皆塵泥何以濯我纓林間有清溪<lb/>
山腰抱佛刹千里望家園亦有野人居層崕映柴門昔<lb/>
我東岩君曾此避塵喧林泉留杖履歲月歸琴樽翁今<lb/>
為飛仙過眼幾寒暄蒼蒼池上栁青衫見諸孫疎燈照<lb/>
茅屋新月入頺垣依然覽陳迹惻愴不能言<lb/>
<pb n="KR4h0114_WYG_001-21a"/>
霜氣一匽薄杳杳秋山空臨高望烟樹黄落雜青紅造<lb/>
物故放縱窮秋變春容錦帳三百里不盡臺山東粲粲<lb/>
黄金華羅生蒿艾叢野人不知貴幽香散秋風秋物自<lb/>
横陳顧揖苦不供誰能搖醉筆吐句凌清雄<lb/>
宇宙有此山閲世過鳥疾何人不此遊名姓寧復識兹<lb/>
辰世所重前代多盛集柴桑有故事二謝留俊筆併數<lb/>
孟與桓此外誰記憶人生百年内踏地皆陳迹獨惟我<lb/>
輩人興懷念今昔山林與皋壤自古長太息<lb/>
<pb n="KR4h0114_WYG_001-21b"/>
我在正大初作吏浙江邊山城官事少日放浙江船菊<lb/>
潭秋華滿紫稻釀寒泉甘腴入小苦幽光出清妍歸路<lb/>
踏明月醉袖風翩翩父老遮我留謂我欲登仙一别半<lb/>
山亭回頭餘十年江山不可越目斷西南天<lb/>
　　讀書山月夕<lb/>
層崕多古木細路深莓苔柴門開曉日雲際青山來靜<lb/>
中有真趣孤賞何悠哉<lb/>
久旱雨亦好既雨晴亦佳胡床對明月樹影含清華墻<lb/>
<pb n="KR4h0114_WYG_001-22a"/>
東有汚池欹枕聽鳴蛙<lb/>
　　送郝講師住崇福宫<lb/>
大方之家幾知津郝君七十老斵輪書文五車喙三尺<lb/>
劇談混沌今猶神太𤣥博士為絶倒君言夸矣天公嗔<lb/>
長安冠蓋羅青雲洛陽車馬爭紅塵怪君掉頭不肯住<lb/>
寂寞來作山東隣崧高維岳古所秩三十六帝有外臣<lb/>
𤣥都石壇待颷馭宫殿突兀松輪囷上界仙人登雲山<lb/>
洞天治所名司真蓬萊方丈去不逺明星玉女時相親<lb/>
<pb n="KR4h0114_WYG_001-22b"/>
瑤華可擷蘭可紉烟霞永隔塵中人黄鵠一去不復返<lb/>
白鷗萬里誰能馴為我殷勤謝鄧君玉華歲晚當平分<lb/>
　　范寛秦川圖<lb/>
亂山如馬爭欲前細路起伏蛇蜿蜒秦川之圖范寛筆<lb/>
來從米家書畫船變化開闔天機全濃淡覆露清而妍<lb/>
雲興霞蔚幾千里著我如在峩嵋巔西山盤盤天與連<lb/>
九㸃盡得齊州烟浮雲未清白日晚矯首四顧心茫然<lb/>
全秦天地一大物雲雨澒洞龍頭軒因山分勢合水力<lb/>
<pb n="KR4h0114_WYG_001-23a"/>
眼底廓廓無齊燕我知寛也不辦此渠寧有筆如修椽<lb/>
紫髯落落西溪君長劍倚天冠切雲望之見之不可親<lb/>
元龍未除湖海氣李白豈是蓬蒿人愛君恨不識君早<lb/>
乃今得子胸中秦作詩一笑君應聞<lb/>
　　赤壁圖<lb/>
馬蹄一蹴荆門空鼔聲怒與江流東曹瞞老去不解事<lb/>
誤認孫郎作阿琮孫郎矯矯人中龍顧盼叱咤生雲風<lb/>
疾雷破山出大火旗幟北捲天為紅至今圖畫見赤壁<lb/>
<pb n="KR4h0114_WYG_001-23b"/>
髣髴烟燼留餘蹤令人長憶眉山公載酒夜俯馮夷宫<lb/>
事殊興極憂思集天淡雲閒今古同得意江山在眼中<lb/>
凡今誰是出羣雄可憐當日周公瑾憔悴黄州一秃翁<lb/>
　　半山亭招仲梁飲<lb/>
孤城鬱鬱山四周外人乍見如纍囚半山亭前浙江水<lb/>
只可與君消百憂江山百年有此客雲樹六月生凉秋<lb/>
世上紅塵爭百日一丘一壑去來休<lb/>
　　鄧州城樓<lb/>
<pb n="KR4h0114_WYG_001-24a"/>
鄧州城下湍水流鄧州城隅多古丘隆中布衣不復見<lb/>
浮雲西北空悠悠長鯨駕空海波立老鶴呼月蒼烟愁<lb/>
自古江山感遊子今人誰解賦登樓<lb/>
　　太白獨酌圖<lb/>
謫仙去世三百年海中鯨魚𣺌翩翩豈知龍眠天馬筆<lb/>
忽有玉樹秋風前金鑾歸來身散仙世事悠悠白髮邊<lb/>
㑹稽賀老何處在千里名山入酒船清景巳隨詩句盡<lb/>
風流合向畫圖傳往時長安酒家眠焦遂不狂張不顛<lb/>
<pb n="KR4h0114_WYG_001-24b"/>
想得三更風露下醉和江月弄江烟<lb/>
　　劉逺筆<lb/>
老㕙力能舉玉杵文陣挽强猶百鈞惜哉變化太狡獪<lb/>
嚮也褐衣今虎文宣城諸葛寂無聞前後兩劉新冊勲<lb/>
謝郎神鋒恨太雋雖然豈不超人羣三錢雞毛吐皇墳<lb/>
尖奴定能張吾軍何時酌我百壺酒為汝醉草垂天雲<lb/>
　　劉時舉節制雲南<lb/>
雲南山高去天尺漢家弦聲雷破壁九州之外更九州<lb/>
<pb n="KR4h0114_WYG_001-25a"/>
海色澄清映南極幽并豪俠喜功名咄嗟顧盼風雲生<lb/>
今年肘後印如斗過眼巳覺烏蠻平諭蜀相如今老矣<lb/>
不妨銅柱有新名<lb/>
　　段志堅書龍為劉鄧州賦<lb/>
豬龍可豢亦可屠世人畫蛇復畫魚天飛忽入阿堅筆<lb/>
始覺衆史欺庸愚腥風萬里來白浪横江湖一麾走海<lb/>
若再顧失天吳浩蕩明河翻尾鬛慘不濡只愁紙上出<lb/>
雷火搏空大千如此珠天生神物與化俱滅没變見何<lb/>
<pb n="KR4h0114_WYG_001-25b"/>
所無逆鱗自古不受觸乃今縮頭隨巻舒怪得堂堂髯<lb/>
御史平生長有雨隨車<lb/>
　　湧金亭同遊諸君<lb/>
太行元氣老不死上與左界分山河有如巨鼇昻頭西<lb/>
入海突兀已過餘坡陁我從汾晉來山之面目腹背皆<lb/>
經過濟源盤谷非不佳烟景獨覺蘇門多湧金亭下百<lb/>
泉水海眼萬古流山阿觱沸濼水源奫淪晉溪波雲雷<lb/>
涵鬼物窟宅深蛟鼉水妃簸弄明月璣地藏發泄天不<lb/>
<pb n="KR4h0114_WYG_001-26a"/>
訶平湖油油碧於酒雲錦十里翻風荷我來適與風雨<lb/>
㑹世界三日漫兠羅小行不得山北望空長哦今朝一<lb/>
掃衆峰出千鬟萬髻高峩峩空青斷石壁微茫散烟蘿<lb/>
山陽十月未搖落翠𬎼雲旗相蕩摩雲烟故為出濃淡<lb/>
魚鳥似欲留婆娑石間仙人迹石爛迹不磨仙人去不<lb/>
返六龍忽蹉跎江山如此不一醉撫掌笑煞孫公和長<lb/>
安城頭烏頸訛并州少年夜枕戈舉杯為問謝安石蒼<lb/>
生今亦如卿何元子樂矣君其歌<lb/>
<pb n="KR4h0114_WYG_001-26b"/>
　　天門引<lb/>
秦王深居不得近從破衡成欲誰信白頭遊客困咸陽<lb/>
憔悴黄金百斤盡海中仙人黄鵠舉大笑人間爭腐鼠<lb/>
丈夫何意作蘇秦六印才堪驚兒女古來多為虚名老<lb/>
不見阿房淨如掃千年虎豹守天門一日牛羊卧秋草<lb/>
　　蛟龍引<lb/>
古劍咸陽墓中得抉開青雲見白日蛟龍地底氣如虹<lb/>
土花千年不敢蝕洪鑪烈焰初騰精横海已覺無長鯨<lb/>
<pb n="KR4h0114_WYG_001-27a"/>
世上元無倚天手匣中誰解不平鳴割城恨不逢相如<lb/>
佐酒恨不逢朱虛尚方未入朱雲請盟盤合與毛生俱<lb/>
誰念田文坐中客只將彈鋏嘆無魚<lb/>
　　芳華怨<lb/>
娃兒十八嬌可憐亭亭裊裊春風前天上仙人玉為骨<lb/>
人間畫工畫不出小小油壁車軋軋出東華金縷盤雙<lb/>
帯雲裾踏雁沙一片朝雲不成雨被風吹去落誰家少<lb/>
年豈無恩澤侯金鞍綉㡌亦風流不然典取鷫鸘裘四<lb/>
<pb n="KR4h0114_WYG_001-27b"/>
壁相如堪白頭金谷樓臺悄無主燕子不來花著雨只<lb/>
知環佩作離聲誰向琵琶得私語無情鸂鶒翡翠兒有<lb/>
情蜂雄蛺蝶雌勸君滿酌金屈巵明日無花空折枝<lb/>
　　征人怨<lb/>
瀚海風烟掃易空玉闗歸路幾時東塞垣可是秋寒早<lb/>
一夜清霜滿鏡中<lb/>
　　隋故宫行<lb/>
渭川楊栁先得春二月鶯啼百囀新長春宫中千樹錦<lb/>
<pb n="KR4h0114_WYG_001-28a"/>
暖日晴雲思煞人君王半醉唱吳歌綘仙起舞嚬翠蛾<lb/>
吳兒謾説曾行樂三十六宫能幾多千秋萬古金銀闕<lb/>
海没三山一毫髮繁華夢覺人不知留得寒螿泣秋月<lb/>
　　解劍行<lb/>
古劍黑於漆鬱鬱動星文摩挲二十年今日持贈君長<lb/>
鯨鼔浪三山没知君不是泥中物袖中一巻白猿書未<lb/>
分持刀賣黄犢壯懷風雲鬱沉沉慚愧漂母無千金長<lb/>
安侏儒飽欲死萬古不解天公心北風浩浩吹行客隴<lb/>
<pb n="KR4h0114_WYG_001-28b"/>
水無聲雪花白荆卿墓頭秋草乾擊筑行歌欲誰識君<lb/>
不見秦相五羖皮去時烹雞炊扊扅又不見敝裘蘇季<lb/>
子合從歸來印纍纍丈夫隨地自有萬里氣翕忽變化<lb/>
安能知大冠如箕望吾子富貴同生亦同死<lb/>
　　春風來<lb/>
春風來時瑤草芳緑池珠樹宿鴛鴦春風去後瑤草歇<lb/>
來鴻去燕遙相望鴛鴦不得雙燕鴻天一方娟娟愁眉<lb/>
色靜與遙山長錦衾覆羅薦夢語相思怨月明烏夜啼<lb/>
<pb n="KR4h0114_WYG_001-29a"/>
空閨淚如霰<lb/>
　　送登封張令西上<lb/>
罷縣人稱屈悠悠復此行渭城秋雁到秦嶺暮雲平道<lb/>
路衣從典風塵劍巳鳴山西多俠客莫説是書生<lb/>
　　孟州夾灘飲承之御史家<lb/>
美酒禁愁得芳梅發興饒紛紜聊且置磈磊故須澆雞<lb/>
黍成前約干戈有此宵平生楊大理惜不與佳招<lb/>
　　送曹吉甫兼及通甫<lb/>
<pb n="KR4h0114_WYG_001-29b"/>
意氣羡君豪憐君屈騎曹安能事筆硯且復混弓刀風<lb/>
雪貂裘暗闗山馬骨高南飛見鴻鴈應為惜哀勞<lb/>
　　落魄<lb/>
落魄宜多病艱危更百憂雨聲孤館夜草色故園秋行<lb/>
役魚頳尾歸期烏白頭中州遂南北殘息付悠悠<lb/>
　　酬中條李隱居邦彦<lb/>
州路限南北相逢今白頭蟲沙非故國人物自名流學<lb/>
道慚高步留詩惜暗投歸秦如有便終伴竹林遊<lb/>
<pb n="KR4h0114_WYG_001-30a"/>
　　京兆漕司官居<lb/>
符節推通貴江山入勝遊名園隨地改高棟與雲浮簿<lb/>
領歸閒暇鶯花接獻酬不知秋夜月何似庾公樓<lb/>
　　横波亭<lb/>
孤亭宇兀揷飛流氣壓元龍百尺樓萬里風濤接瀛海<lb/>
千年豪傑壯山丘疎星淡月魚龍夜老木清霜鴻鴈秋<lb/>
倚劍長歌一杯酒浮雲西北是神州<lb/>
　　度太白巔住昆陽<lb/>
<pb n="KR4h0114_WYG_001-30b"/>
斷崖絶壁裂蒼巔竟日長林窈窕間舊許烟霞歸白髮<lb/>
悔隨塵土出青山饑蠶濈濈催人老野鶴昻昻羡汝閒<lb/>
畏景方隆路方永南風迴首暮雲還<lb/>
　　昆陽<lb/>
古木荒烟集暮鴉高城落日隱悲笳并州倦客初投迹<lb/>
楚澤寒梅又過花滿眼旌旗驚世路閉門風雪羡山家<lb/>
忘憂只有清樽在暫為紅塵拂鬢華<lb/>
　　中山寒食<lb/>
<pb n="KR4h0114_WYG_001-31a"/>
小雨班班浥曙烟平林簇簇㸃晴川清明寒食連三月<lb/>
潁水崧山又一年樂事漸隨花共減歸心長與鴈相先<lb/>
平生最有登臨興百感中來只慨然<lb/>
　　除夜<lb/>
一燈明暗夜如何夢寐衡門在澗阿物外烟霞玉華逺<lb/>
花時車馬洛陽多折腰真有陶潛興扣角空傳寗戚歌<lb/>
三十七年今日過可憐出處兩蹉跎<lb/>
　　劉光甫内鄉新居<lb/>
<pb n="KR4h0114_WYG_001-31b"/>
豸冠平日凛秋霜老去聲名只閉藏父老漸來同保社<lb/>
兒童久已愛文章蔬隨隙地皆成圃竹放新梢欲過墻<lb/>
為向長安舊遊道世間無有北窗凉<lb/>
　　秋夜<lb/>
九死餘生氣息存蕭條門巷似荒村春雷謾説驚坯户<lb/>
皎日何曾入覆盆濟水有情添别淚吳雲無夢寄歸魂<lb/>
百年世事兼身事樽酒何人與細論<lb/>
　　送輔之仲庸還大梁<lb/>
<pb n="KR4h0114_WYG_001-32a"/>
驊騮爭道𣺌翩翩誰遣風塵失少年四壁舊聞懸磬宅<lb/>
一囊今有賣書錢淋浪别酒青燈夜滅没孤舟落照邊<lb/>
想得還家過春半故山喬木滿蒼烟<lb/>
　　鎮州與文舉百一飲<lb/>
翁仲遺墟草棘秋蒼龍雙闕記神州只知終老歸唐主<lb/>
忽漫相看是楚囚日月盡隨天北轉古今誰見海西流<lb/>
眼中二老風流在一醉從教萬事休<lb/>
　　衞州感事<lb/>
<pb n="KR4h0114_WYG_001-32b"/>
神龍失水似蜉蝣一舸蒼皇入宋州紫氣已沉牛斗夜<lb/>
白雲空望帝鄉秋刦前寶地三千界夢裏瓊枝十二樓<lb/>
欲就長河問遺事悠悠東注不還流<lb/>
　　桐川與仁卿飲<lb/>
瀟瀟茅屋繞清灣四面雲開碧玉環已分故人成死別<lb/>
寧知尊酒對生還風流豈落正始後詩巻長留天地間<lb/>
海内斯文君未老不須辛苦賦囚山<lb/>
　　十二月十六日還冠氏十六日夜雪<lb/>
<pb n="KR4h0114_WYG_001-33a"/>
少日鶱飛掣臂鷹只今癡鈍似秋蠅躭書業力貧猶在<lb/>
涉世筋骸老不勝千里闗河高骨馬四更風雪短檠燈<lb/>
一缾一鉢平生了慚愧南窗打睡僧<lb/>
　　寄楊飛卿<lb/>
客夢悠悠信轉蓬紙窗殷殷動晨鐘西風白髮三千丈<lb/>
故國青山一萬重沙水有情留過鴈乾坤多事泣秋蟲<lb/>
三間老屋知何處慚愧雲間陸士龍<lb/>
　　隱亭同麻知幾賦<lb/>
<pb n="KR4h0114_WYG_001-33b"/>
零落棲遲復此遊一尊聊得散羇愁天圍平野滿無際<lb/>
水遶孤城閒不流栁意漸迴淮浦暖鴈聲仍帯塞門秋<lb/>
登高望逺令人起欲買烟波無釣舟<lb/>
　　感興<lb/>
倚梯從昔望雲霄七葉何人竟珥貂道路常教車厯鹿<lb/>
功名惟有鬢飄蕭勤如韓子初無補晚似馮公豈見招<lb/>
五十三年等閒裏一窗風葉雨瀟瀟<lb/>
　　春寒<lb/>
<pb n="KR4h0114_WYG_001-34a"/>
草木荒城屋數椽春寒閭巷益蕭然僮奴樵㸑頭如葆<lb/>
稚女跳梁履又穿白石鯉魚空半尺朱門食客自三千<lb/>
松枝麈尾山中滿去去南華有内篇<lb/>
　　即事<hi>商師國器見免從軍</hi>
逋客如今不屬官住山盟在未應寒書生本自無燕頷<lb/>
造物何嘗戱鼠肝㑹最指天容我懶鴟夷盛酒盡君歡<lb/>
到家慈母應相問為説將軍禮數寛<lb/>
　　出都<lb/>
<pb n="KR4h0114_WYG_001-34b"/>
漢宫曾動伯鸞歌事去英雄不奈何但見觚稜上金爵<lb/>
豈知荆棘卧銅駝神仙不到秋風客富貴空悲春夢婆<lb/>
行過盧溝重迴首鳯城平日五雲多<lb/>
　　吕國材家醉飲<lb/>
世事悠悠殊未涯七年回首一長嗟虚傳庾信凌雲筆<lb/>
無復張騫犯斗槎去國衣冠有今日春風桃李是誰家<lb/>
螺臺剩有如川酒暫為紅塵拂鬢華<lb/>
　　别周卿弟<lb/>
<pb n="KR4h0114_WYG_001-35a"/>
晚歲論詩辱見收相從許久重相留苦心亦有孟東野<lb/>
真賞誰如高蜀州萬疊寒雲度歸鴈孤洲春水澹沙鷗<lb/>
荒城後日思君處風色蕭蕭人白頭<lb/>
　　寄叔<lb/>
星斗龍門姓字新豈知書劍老風塵郎君未省曾開閣<lb/>
王翰何縁得買隣銀燭對談詞館夜雪梅同醉浙江春<lb/>
祗應千里東州月處處相逢即故人<lb/>
　　夜宿秋香亭有懷本菴英上人<lb/>
<pb n="KR4h0114_WYG_001-35b"/>
兄弟論交四十年相從旬日却無縁去程氷雪詩仍在<lb/>
晚節風塵私自憐蓮社舊容元亮酒藤溪多負子猷船<lb/>
茅齋一夕愁多少窗竹瀟瀟耿不眠<lb/>
　　哭樊帥<lb/>
自倚沉寃有舌存爭教無路叩天閽傾囊已竭千金賜<lb/>
絶幕誰招萬里魂東道謾悲梁苑客南園多負壽張孫<lb/>
春風花落歌聲在夢裏能來共酒尊<lb/>
　　送樊順之<lb/>
<pb n="KR4h0114_WYG_001-36a"/>
弓刀十驛岳連州渭水秦山得意秋王粲從軍正年少<lb/>
庾郎入幕更風流寒鄉况味真雞肋清鏡功名屬虎頭<lb/>
寄謝溪風亭上月老夫乘興欲西遊<lb/>
　　大名贈荅張柬之<lb/>
營平豪宕變溫文所見今知勝所聞只道生涯無長物<lb/>
爭教詩壘有奇勲伐薪未敗煩名士載酒能來過子雲<lb/>
後日山陽養衰疾藥籠仙品正須君<lb/>
　　栁亭雨夕與高御史夜話<lb/>
<pb n="KR4h0114_WYG_001-36b"/>
闗塞無縁笑語同偶然情話此從容青天蜀道不得過<lb/>
山色歸心空自濃九日茱萸藍澗酒十年朝馬景陽鐘<lb/>
三間老屋知何處惆悵雲間陸士龍<lb/>
　　贈蕭漢傑<lb/>
射虎將軍右北平短衣憔悴宿長亭雷轟寶劍無留迹<lb/>
火借青囊為乞靈四壁不知貧作祟一瓢誰識醉中醒<lb/>
相逢莫話榰機石自省枯槎是客星<lb/>
　　送曹幹臣<lb/>
<pb n="KR4h0114_WYG_001-37a"/>
和林音驛日懷思燕市歌歡有此時老我真成鐵爐步<lb/>
感君時送草堂貲黄楊舊厄三年閏赤驥非無干里姿<lb/>
平地烟霄付公等不妨閒和鳯池詩<lb/>
　　杏花雜詩<lb/>
暖日園林可散愁毎逢花處儘遲留青旗知是誰家酒<lb/>
一片春風出樹頭<lb/>
小橋南北夢幽尋殘醉瞢騰不易禁一樹杏花春寂寞<lb/>
惡風吹折五更心<lb/>
<pb n="KR4h0114_WYG_001-37b"/>
楚客離魂不易招野春平碧水迢迢垂楊也被多情惱<lb/>
瘦損春風十萬條<lb/>
　　惠崇蘆鴈<lb/>
江湖牢落太愁人同是天涯萬里身不似畫屛金孔雀<lb/>
離離花影淡生春<lb/>
　　步虚詞<lb/>
閬苑仙人白錦袍海山宫闕醉蟠桃三更月底鸞聲急<lb/>
萬里風頭鶴背高<lb/>
<pb n="KR4h0114_WYG_001-38a"/>
萬神朝罷出通明和氣歡聲滿玉京見説人間有新異<lb/>
緑章封事謝昇平<lb/>
琪樹明霞碧落宫歌音嫋嫋度泠風人間聽得霓裳慣<lb/>
猶恐鈞天是夢中<lb/>
　　劉鄧州家聚鴨圖<lb/>
沙浦空明洲景微枯荷折葦淡相依若為化作江鷗去<lb/>
拍拍隨君貼水飛<lb/>
　　無題<lb/>
<pb n="KR4h0114_WYG_001-38b"/>
春風也解惜多才嫁與桃花不用媒死恨天台老劉阮<lb/>
人間何戀却歸來<lb/>
　　雜著<lb/>
天上河源地上流黄金浮世等閒休埋愁不著重泉底<lb/>
儘向人間種白頭<lb/>
昨日東周今日秦咸陽烟火洛陽塵百年蟻穴蜂衙裏<lb/>
笑煞崑崙頂上人<lb/>
半紙虛名百戰身轉頭高塚卧麒麟山間曾見漁樵説<lb/>
<pb n="KR4h0114_WYG_001-39a"/>
辛苦凌烟閣上人<lb/>
　　登珂山寺<lb/>
淡淡長空白鳥迴江山都入妙高臺六鼇只解翻溟渤<lb/>
不見東南日觀來<lb/>
　　奉酬子京禪師見贈<lb/>
舊遊重憶故人詩一㸃青燈兩鬢絲不似戒壇明月夜<lb/>
杏花香裏唱歌時<lb/>
　　聊城寒食<lb/>
<pb n="KR4h0114_WYG_001-39b"/>
輕陰何負探花期白髮於春自不宜城外杏園人去盡<lb/>
煮茶聲裏獨支頥<lb/>
　　南闗<lb/>
風裏秋蓬不自由一生幾度過隆州無情團栢闗前水<lb/>
流盡朱顔到白頭<lb/>
　　太一蓮舟圖<lb/>
太一青藜出漢年明窗開巻一欣然憑君莫問題詩客<lb/>
不是韓駒第二篇<lb/>
<pb n="KR4h0114_WYG_001-40a"/>
　　黄華峪<lb/>
團團石甕琢青瑤仰面看雲覺動搖誰著天瓢灑飛雨<lb/>
半空翻轉玉龍腰<lb/>
　　峽口食鯿魚有感<lb/>
無奈微雲疎雨何孟公詩律費研磨憑君莫愛襄陽好<lb/>
縮項鯿魚刺更多<lb/>
　　三鄉雜詩<lb/>
夢寐滄洲爛漫游西風安得釣魚舟薄雲樓閣兀烘暑<lb/>
<pb n="KR4h0114_WYG_001-40b"/>
細雨林塘已帯秋<lb/>
　　王子文琴齋<lb/>
天上秋風月底霜求凰一曲鬢絲長相如四壁消何物<lb/>
直要文君典鷫鸘<lb/>
　　留贈丹陽王煉師<lb/>
信得人間比夢間一巵芳酒且開顔當時笑伴今誰在<lb/>
詩客凄凉飯顆山<lb/>
敝盡貂裘白髮新京華旅食記前身仙翁相見休相笑<lb/>
<pb n="KR4h0114_WYG_001-41a"/>
同是邯鄲枕上人<lb/>
　　梁園春<lb/>
雙鳯簫聲隔綵霞宫鶯催賞玉谿花誰憐麗澤門邊栁<lb/>
瘦倚東風望翠華<lb/>
　　西樓曲<lb/>
游絲落絮春漫漫西樓晚晴花作團樓中小婦弄瑤瑟<lb/>
一曲未終坐長嘆去年與君西入闗春風浩蕩隨金鞍<lb/>
今年匹馬妾東還零落芙蓉秋色寒并刀不剪東流水<lb/>
<pb n="KR4h0114_WYG_001-41b"/>
湘竹年年泪㾗紫海枯石爛兩鴛鴦只今雙飛便雙死<lb/>
重城車馬紅塵起乾鵲無端為誰喜鏡中獨語人不知<lb/>
欲挿花枝泪如洗<lb/>
　王庭筠<lb/>
　　黄華山絶句<lb/>
帝遣名山䕶此邦千家瑟瑟嵌西窗山僧乞與山前地<lb/>
招客先開四十雙<hi>瑟瑟寶名山色似之故曰嵌舊唐書南詔以田四畆為一雙</hi>
挂鏡臺西挂玉龍半山飛雪舞天風寒雲直上三千尺<lb/>
<pb n="KR4h0114_WYG_001-42a"/>
人道高歡避暑宫<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0114_WYG_001-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元藝圃集巻一<lb/>
</p>
<p>
</p>
  </div>
<div>
<head>元藝圃集巻二</head> <lb/>
    <p>
<pb n="KR4h0114_WYG_002-1a"/>
欽定四庫全書<lb/>
　元藝圃集巻二<lb/>
　　　　　　　　　　　　　明　李蓘　編<lb/>
　趙孟頫<lb/>
　　溪上<lb/>
溪上春風吹栁花溪頭春水淨無沙白鷗自信無機事<lb/>
𤣥鳥猶知有歲華錦䌫牙檣非昨夢鳯笙龍管是誰家<lb/>
令人苦憶東陵子擬向田園學種𤓰<lb/>
<pb n="KR4h0114_WYG_002-1b"/>
　　過岳王墓<lb/>
岳王墳上草離離秋日荒凉石獸危南渡君臣輕社稷<lb/>
中原父老望旌旗英雄已死嗟何及天下中分遂不支<lb/>
莫向西湖歌此曲水光山色不勝悲<lb/>
　　和子敬秋懷<lb/>
吳宫烟冷水空流惨淡風雲萬里秋禾黍故基曾駐輦<lb/>
芙蓉高閣㢠添愁綉楹錦柱蛟龍泣金沓瑤階鹿豕遊<lb/>
宋玉平生最蕭瑟欲將九辨賦離憂<lb/>
<pb n="KR4h0114_WYG_002-2a"/>
　　絶句<lb/>
春寒惻惻掩重門金鴨香殘火尚溫燕子不來花又落<lb/>
一庭風雨自黄昏<lb/>
梅花開盡雪飄零楊栁青青春水生一夜東風吹鴈過<lb/>
江南江北故鄉情<lb/>
　　見章得一詩因次其韻<lb/>
水色清漣日色黄棃花淡白栁花香即看時節催人事<lb/>
更覺春愁惱客腸無酒難供陶令飲從人皆笑酈生狂<lb/>
<pb n="KR4h0114_WYG_002-2b"/>
城南風暖遊人少自在晴絲百尺長<lb/>
　　奉和帥初雨中見贈<lb/>
正坐清談與世違交情如子定應稀圖書跌宕心猶在<lb/>
裘馬清狂意巳非黄鶴未知何日返飢烏故作傍人飛<lb/>
谿南流水清如玉終擬歸休理釣磯<lb/>
　　東陽八詠樓<lb/>
山城秋色淨朝暉極目登臨未擬歸羽士曾聞遼鶴語<lb/>
征人又見塞鴻飛西流二水玻瓈合南去千峰紫翠圍<lb/>
<pb n="KR4h0114_WYG_002-3a"/>
如此山中良不惡休文何事不勝衣<lb/>
　　蛾眉亭<lb/>
天門日湧大江來牛渚風生萬壑哀青眼故人携酒共<lb/>
兩眉今日為君開蒼崕直下蛟龍吼白浪横空鵝鸛廻<lb/>
南眺青山懷李白沙頭官渡自相催<hi>時與劉伯宣尚書同登</hi>
　　趵突泉<lb/>
濼水發源天下無平地湧出白玉壺谷虛久恐元氣泄<lb/>
歲旱不愁東海枯雲霧潤蒸華不注波濤聲震大明湖<lb/>
<pb n="KR4h0114_WYG_002-3b"/>
時來泉上濯塵土氷雪滿懷清興孤<lb/>
　　題范蠡五湖杜陵浣花<lb/>
春色醺人苦不禁蹇驢䭾醉晚駸駸江花江草詩千首<lb/>
老盡平生用世心<lb/>
　　題孫登長嘯圖<lb/>
在澗幽人樂考槃南山白石夜漫漫空林無風萬籟寂<lb/>
長嘯一聲山月寒<lb/>
　　題羣仙壁<lb/>
<pb n="KR4h0114_WYG_002-4a"/>
羣仙來㑹蘂珠宫花滿瓊山翠滿空環珮珊珊五雲際<lb/>
半天鸞鶴舞春風<lb/>
　　題王子慶所藏大年墨鴈<lb/>
鴻鴈栖栖遵渚黄蘆索索鳴秋羡殺承平公子筆端萬<lb/>
里滄洲<lb/>
　馬祖常<lb/>
　　擬古<lb/>
崇臺拂繁雲阿閣蔭廣路上有彈琴女文彩被烟霧玉<lb/>
<pb n="KR4h0114_WYG_002-4b"/>
食薦翠盤渴飲瓊草露鄙薄貧士妻終歲弄機杼<lb/>
　　春雲<lb/>
高雲起城闕流離度庭樹依風拂廻塘波纈光彩注荒<lb/>
林帯疎烟照日亂縈縷婉孌連浮陽空明映凄霧嵐翠<lb/>
含玉暉景采滿嵓嶼逍遙幽賞諧緬邈世娛阻<lb/>
　　雜詩<lb/>
四時更代謝物化常隨之春華曾幾何歲月忽如兹嚴<lb/>
風動高林百草俱已萎人生况有役憂患乃其宜棄捐<lb/>
<pb n="KR4h0114_WYG_002-5a"/>
勿復念出入由化機安得松喬術邈與世相違<lb/>
　　題李伯時元祐内廐五馬圖黄太史書其齒毛<lb/>
五馬何翩翩瀟洒秋風前君王不好武芻粟飽豐年朝<lb/>
入閶闔門莫秣十二閑雄姿耀朝日滅没走飛烟顧盻<lb/>
增意氣羣龍戲芝田駿骨不得朽託兹書畫傳誇哉昭<lb/>
陵石歲久當頽然<lb/>
　　慶壽僧舎即事<lb/>
白雨暎青松蕭颯洒朱閣稍覺暑氣消微凉度疎箔客<lb/>
<pb n="KR4h0114_WYG_002-5b"/>
居秋寺古心跡俱寂寞夕蟲鳴階砌孤螢炯叢薄展轉<lb/>
懷故鄉時聞風鳴鐸<lb/>
　　題先天觀<lb/>
對此山水詠使人塵慮銷况兹構真館燕坐逺煩囂青<lb/>
林蔭户牖素雲冠山椒松風和澗泉雜佩響瓊瑤焚香<lb/>
玉女降長齋百靈朝仙道本不逺清都亦非遙自嗟衰<lb/>
莫年頗費猿鶴招安得生羽翰從子以消搖<lb/>
　　偶記舊詩一首在德清別業時作<lb/>
<pb n="KR4h0114_WYG_002-6a"/>
春情浩無端野興欣有矚山光艷桃李澗影㵼松竹古<lb/>
來巖穴士白駒在空谷幽鳥何處來啼破林烟緑<lb/>
　　贈恢上人<lb/>
晨坐古松下有僧來叩扉松花落金粉細細㸃春衣折<lb/>
松當麈尾相對澹忘機湯休不可作政索解人稀<lb/>
　　贈相士<lb/>
我昔放浪江湖間舉頭開眼看青山安知世故不相舎<lb/>
坐受塵土凋朱顔髭鬚已黄行且白亦知人生不滿百<lb/>
<pb n="KR4h0114_WYG_002-6b"/>
功名富貴非我事但願有酒呼好客錢塘江邊逢少年<lb/>
兩眼善相口談天封侯食肉骨法異慎勿置我諸公前<lb/>
江南春暖水生烟何日投閒苕水邊買經相牛亦不惡<lb/>
還與老農治廢田<lb/>
　　贈相者<lb/>
吾聞伯樂善相馬一顧千金長高價何人倜儻買權竒<lb/>
滿眼駑駘居櫪下張君年少目有神走半江湖多閲人<lb/>
我生瘦愞乏駿骨浪許騰驤防未真連朝春雨今始晴<lb/>
<pb n="KR4h0114_WYG_002-7a"/>
花枝照眼生春情樓前山色横翠靄湖上栁黄飛亂鸎<lb/>
便須沽酒與君飲醉倒花前且高枕懶從唐舉問流年<lb/>
欲向德翁謀小隱<lb/>
　　題額森特穆爾開府宅壁畫山水歌<lb/>
大山崒嵂摩青天小山平逺通雲烟商侯胸中有邱壑<lb/>
信手落筆分清妍閬風𤣥圃元不逺粲爛金碧流潺湲<lb/>
參差澗谷樓觀起縈紆石路朱橋連松風颼飀響虚閣<lb/>
棋聲剝啄來羣仙漁歌樵唱𣺌何許綸巾羽扇清溪邊<lb/>
<pb n="KR4h0114_WYG_002-7b"/>
高情自有泉石趣凉意不受塵埃纒世間書畫亦豈少<lb/>
誰能真賞如公賢華堂風日不到處絶勝綉幙空高懸<lb/>
舉觴酌酒為公壽眼明對此三千年<lb/>
　　題商德符學士桃源春曉<lb/>
宿雲初散青山濕落紅繽紛溪水急桃花園裏得春多<lb/>
洞口春烟搖緑蘿緑蘿搖烟掛絶壁飛流淙下三千尺<lb/>
瑤草離離滿澗阿長松落落凌空碧雞鳴犬吠自成村<lb/>
居人至老不相識瀛洲仙客知仙路㸃染丹青寄輕素<lb/>
<pb n="KR4h0114_WYG_002-8a"/>
何處有山如此圖移家欲向山中住<lb/>
　　贈張彦古<lb/>
秋雨新已風日清忽聞剝啄敲門聲出逢麻衣老僊伯<lb/>
身長七尺雙瞳明平生學道幾半世一見灑灑心為傾<lb/>
大道無為返爾朴自然有路通長生我今素髮颯以白<lb/>
宦途久矣思歸耕吳興山水况清絶白雲滿領堪怡情<lb/>
老仙何當從我去小築茅屋依崢嶸還丹已就蓬島近<lb/>
笑指塵海尋方平<lb/>
<pb n="KR4h0114_WYG_002-8b"/>
　　燕脂驄圖歌<lb/>
騏驎騕褭世常有伯樂不生淹棧豆歘見此圖神自王<lb/>
權竒磊落龍為友隅目晶熒生紫光錦毛錯落䝉清霜<lb/>
霜蹄蹙踏寒玉響霧鬛振動秋風凉朝浴扶桑騰浩蕩<lb/>
莫秣崑崙超象罔雄姿似隘六合小盛氣欲薾浮雲上<lb/>
嗅塵一歕驚肉飛奮迅不受人間鞿豈惟萬馬羞欲死<lb/>
直與八駿爭先馳只今相者多舉肥歎息此圖誰復知<lb/>
君不見王處仲半生隱德真成癡<lb/>
<pb n="KR4h0114_WYG_002-9a"/>
　　偶成<lb/>
竹林深處小亭開白鶴徐行啄紫苔羽扇不搖紗㡌側<lb/>
晚凉青鳥忽飛來<lb/>
　　浮玉山<lb/>
玉湖流水清且閒中有浮玉之名山千帆過盡莫天碧<lb/>
惟見白雲時往還<lb/>
　　金山<lb/>
江水西來接太空中流突兀湧鼇宫妙高臺上一廻首<lb/>
<pb n="KR4h0114_WYG_002-9b"/>
看盡世途風浪中<lb/>
　　和黄景杜雪中即事<lb/>
君説江南苦未歸香橙新酒蟹螯肥何當與子扁舟去<lb/>
共挽清溪浣客衣<lb/>
當年臨水照春衫浮玉山前水似藍歸計未成羇思惡<lb/>
為君飛夢到城南<lb/>
　　幽獨<lb/>
獨坐不自聊披草尋微逕夕陽在高林籬落有餘映依<lb/>
<pb n="KR4h0114_WYG_002-10a"/>
依增逺想厯厯生晚聽凉蟬軋鳴筝候蟲擊清磬大小<lb/>
皆有從雄雌各相應沉吟復躊躇忽覺西山暝<lb/>
　　松澗詩贈丁師善<lb/>
青松上參天下有幽澗泉高人居其間萬慮不至前讀<lb/>
書得妙趣視世等浮烟胡為舎此去杖策走日邊要當<lb/>
陳忠益民瘼㑹有痊却歸弄泉石靜聽松風眠<lb/>
　　兵部廳事前枯栢<lb/>
庭前枯栢生意盡枝葉乾禽掫木病黄風白日吹沙塵<lb/>
<pb n="KR4h0114_WYG_002-10b"/>
鼔動哀音亂人聽嗟哉爾有歲寒姿受命於地獨以正<lb/>
雨露雖濡心自苦鳯鳥不來誰與盛豈無松檟在山阿<lb/>
只有蓬蒿没人脛我生愧乏梁棟材浪逐時賢繆從政<lb/>
清晨騎馬到官舎長日苦飢食還併簿書幸簡不得休<lb/>
坐對枯槎引孤興人生何為貴適意樹木託根彷先性<lb/>
幾時歸去卧雲林萬壑松風韻笙磬<lb/>
　　初至都下即事<lb/>
盡日車塵馬足間偶來臨水照愁顔故鄉兄弟應相憶<lb/>
<pb n="KR4h0114_WYG_002-11a"/>
同看溪南栁外山<lb/>
　　登都北神山醉中題壁<lb/>
過溪踏瑶瓊入山採蒼翠仙宫名神山下負六鰲背<lb/>
我來訪丹藥羽人已千歲清嘯響山谷幽姿媚松檜<lb/>
白水從北來南與衆川㑹開忩目沃野千峰儼相對<lb/>
自是山林樂何但官爵貴買田釀清泉里社日相慰<lb/>
詩成悵如失天風逼衣袂東望鄒衍廟盃酒可逺酹<lb/>
談天劇當時古屋尚粉繪騎驢獨歸去人世空一喟<lb/>
<pb n="KR4h0114_WYG_002-11b"/>
　　息齋風竹圖道士華山隠得之命予賦之<lb/>
往年家住篔簹谷丹鸞之實美如粟𤣥雲翻空下深<lb/>
靚昆吾寶劍削秋玉石衣清錦侵書光風㣲粉墮生<lb/>
細香琳館瑶臺九天近夜寒笙磬聲鏘鏘萬斛蒼烟<lb/>
鬱江雨二妃彈瑟瀟湘浦郫筩蜀酒亦堪沽蟠石雙<lb/>
杖令誰取河朔歲晏氷為梁羣木鱗皴臨雪霜遲汝<lb/>
狂颷莫吹裂截管他年侑帝觴<lb/>
　　李夫人<lb/>
<pb n="KR4h0114_WYG_002-12a"/>
未央天子香醺骨美人不貯黄金屋水銅無光澁秋<lb/>
月留得當年舊蛾緑瑶䑓夜佩聲闌珊沉雲呌鴈沙<lb/>
泉寒二十五弦彈鳯凰玉釵小燕飛春山<lb/>
　　祝丹陽祠武當<lb/>
東窺禹穴西龍門狎虎豹兮觀魚龍中有武當神所<lb/>
宫捫摩光景慿雲風旁礴頫入厚地裂環視百鎮真<lb/>
叢叢延祐天子聖明主萬歲千秋作風雨<lb/>
　　蔡州妓趙氏墜崖以死自誓作詩諷俗<lb/>
<pb n="KR4h0114_WYG_002-12b"/>
鱗鱗汝水氷碧光汝之左右百草芳紅蘭紫桂媚長晝<lb/>
鉤輈鳥子回銀塘茭蒲無數菱葉小西家鞦韆屬年少<lb/>
燕泥霽雨風景酣簾幙依稀有歌笑趙氏女子邯鄲娼<lb/>
綵絲繡履踏春陽心思宛轉縈雲縷羞對兒郎唱鳯凰<lb/>
樂山嵯峨石生雨鄉人迎神奏歌舞婆娑起向神祠前<lb/>
祝願生身事針組野風吹目雙淚零泉聲松韻相泠泠<lb/>
諸言女子親愛癖誓死命輕如鳥翎鳥翎飛上合歡樹<lb/>
開花夜夜無愁苦秋香不斷相思浦玉釵斷股埋黄土<lb/>
<pb n="KR4h0114_WYG_002-13a"/>
　　題簡天碧畫山水<lb/>
西江隱君簡天碧醉來畫水復畫石春山秋樹緑更紅<lb/>
木橋野屋横且直烟雲蓊鬱風雨交元氣淋漓障猶濕<lb/>
雪篷夜宿魚尾舠晴蓑曉掛牛角帙岷闗巫峽冬氣清<lb/>
猿啼鳥嘯天一尺老來看畫眼苦澁便擬買田溪水側<lb/>
脱去賜帯繫芒履著書五車刻苔壁<lb/>
　　春行南郊<lb/>
緑樹連城合蒼藤入澗懸作橋分野路取竹縛溪船載<lb/>
<pb n="KR4h0114_WYG_002-13b"/>
酒誰留客㸔花我欲顛歌詩諧故老笑語屬神仙自鑿<lb/>
蒲萄井人開苜蓿田㗸櫻黄鳥弄窺藻白鷗翩狎坐欣<lb/>
時俊隨行喜少年山陰知寂寞春服且雲烟<lb/>
　劉辰翁<lb/>
　　春晴<lb/>
江栁長天草色齊新晴何物不芳菲無因化作千蝴蝶<lb/>
西蜀東吳欵欵歸<lb/>
新燕池塘綠雨肥初晴未暖日光微角巾猶帯花梢濕<lb/>
<pb n="KR4h0114_WYG_002-14a"/>
纔倚闌干見絮飛<lb/>
　鮮于樞<lb/>
　　湖上曲<lb/>
湖邊蕩槳誰家女綠慘紅愁問無語低回忍淚並人船<lb/>
貪得纒頭强歌舞玉壺美酒不消憂魚腹熊蟠棄如土<lb/>
陽臺夢短匆匆去鴛鎻生寒愁日暮安得義士擲千金<lb/>
坐令桑濮歌行路<lb/>
　楊奐<lb/>
<pb n="KR4h0114_WYG_002-14b"/>
　　録汴梁宫人語<lb/>
一入深宫裏經今十五年長因批帖子呼到御床前<lb/>
殿前輪直罷偷去賭金釵怕見黄昏月殷勤上玉階<lb/>
人間多棗栗不到九重天長被黄衫吏花攤月賜錢<lb/>
邊奏行臺急東華夜啟封内人催步輦不候景陽鐘<lb/>
駕前雙白鶴日日候朝回自送鑾輿去經年更不來<lb/>
陡覺文書靜相將立夕陽傷心寧福位無復夜薫香<lb/>
別殿弓刀響倉黄接鄭王尚愁宫正怒含淚强添粧<lb/>
<pb n="KR4h0114_WYG_002-15a"/>
一向傳宣喚誰知不復還來時舊針線記得在窗間<lb/>
　　晚至青口<lb/>
長年困行役短髮易飄零世事驚春夢交親散曉星燒<lb/>
㾗侵路黑栁色夾堤青落日明霞底原情動<graphic n="KR1799" url="https://raw.githubusercontent.com/kanripo/KR-Gaiji/master/images/KR1799.png" mimeType="image/png"/>鴒<lb/>
　　得邳大用書復寄<lb/>
百年真夢寐萬國久風塵老去偏相憶書來恨不頻季<lb/>
鷹猶在洛王粲未歸秦谷口知何似他時願卜隣<lb/>
　　次答伯直侍郎<lb/>
<pb n="KR4h0114_WYG_002-15b"/>
家貧餘四壁地勝接三鄉才賦狂司馬形容老遂良畫<lb/>
眉從爾闊舞袖為誰長生死交情在書紳示不忘<lb/>
　　有懷梁仲經父<lb/>
美人熒熒在何處海濶天低隔烟霧珊瑚零落芙蓉空<lb/>
咫尺相望迷逺路翠輦金輿雙鳯凰風吹環珮聲琅琅<lb/>
壺觴狼藉事已往一日萬里愁茫茫劉郎竟是誰家客<lb/>
歲晚霜華林葉赤美人熒熒在何處鴨緑江頭江月白<lb/>
　　浮生懷裕之<lb/>
<pb n="KR4h0114_WYG_002-16a"/>
漢節飛雲外秦城落照邊浮生空自老歸計定何年淚<lb/>
滿陳蕃榻心遙祖逖鞭短詩聊遣興羞向故人傳<lb/>
　吳訥<lb/>
　　李將軍歌<lb/>
太倉積粟皆紅腐羣猫晝眠鼠變虎前鋒不見李將軍<lb/>
何人為發千鈞弩去年我從昱嶺來匹馬馳突三闗開<lb/>
北平未入衞青幙郭隗獨上燕昭臺近聞西府羅俊彦<lb/>
人人自謂能酣戰誰似當年背水軍赤幟纔臨趙城變<lb/>
<pb n="KR4h0114_WYG_002-16b"/>
英雄報國如等閒馬革裹屍銅柱間明朝按劍收中山<lb/>
謗書慎勿回天顔<lb/>
　　鐵崖仙人歌為楊亷夫先生作<lb/>
鐵崖山中鐵笛仙落花滿身花底眠兩龍携來東西語<lb/>
蟠桃一醉三千年偷桃更有東方子拍手一笑天門裏<lb/>
眼中九㸃齊州烟案上小兒不如蟻歸來跳入壺中天<lb/>
鐵仙亦在蓬萊巔回首樓船問瑤草水弱雲深秋月老<lb/>
<hi>先生有雙鐵笛名之曰大鐵龍君小鐵龍君</hi>
<pb n="KR4h0114_WYG_002-17a"/>
　汪莊<lb/>
　　寄友<lb/>
覺來一悵望幽興知有期炊烟出深竹暮雨鳴清池翩<lb/>
翩歸林翮澹澹遙山姿行吟偶成詠奉以寄所思未足<lb/>
道平素聊慰别經時<lb/>
　　休寧縣斷崖<lb/>
青山欲盡兩崖開白鳥飛邊一水迴逺聽歌聲何處發<lb/>
荒烟落日釣船來<lb/>
<pb n="KR4h0114_WYG_002-17b"/>
　范椁<lb/>
　　贈廣居查尊師逺遊<lb/>
查君學道戀名山廬結東南紫翠間更憶皇州春色好<lb/>
却辭仙館曙光閒千年城郭逐人去八月星河奉使還<lb/>
莫謂崑崙無覔處早將詩賦動江闗<lb/>
　　十月十八日至懷安縣是夕入福州城<lb/>
山城列障駐餘霞水與長空逺映沙芍藥省中人望幸<lb/>
荔枝林外客思家遙遙徐市三神櫂𣺌𣺌張騫八月槎<lb/>
<pb n="KR4h0114_WYG_002-18a"/>
蚤歲學遊今白髮不應猶戀棗如𤓰<lb/>
　　平臺晚懷<lb/>
落日微風生晚凉平臺西上萬山蒼佳人獨不生同世<lb/>
樂土乃知是異方海岳雲霞千古意鄉闗道路九回腸<lb/>
丹青不冩歸田賦猶以虚名累霍光<lb/>
　　送別周儀之推官赴錢塘并簡李四秘書<lb/>
武帝龍飛第一春京華相送各沾巾詎知邂逅文身地<lb/>
總是棲遲皓首人山驛蛟眠星滿涸水鄉鴈起月迷津<lb/>
<pb n="KR4h0114_WYG_002-18b"/>
若逢李洞南天竺謂是前書感謝頻<lb/>
　　寄朱鍊師<lb/>
仙人江上館帝子閣前村一去無消息三年廢討論雲<lb/>
深燒藥塢水近種花源惟有清風至時時為掃門<lb/>
　　京下思歸<lb/>
黄落薊門秋飄飄任逺遊不眠聞戍鼓多病憶歸舟疎<lb/>
雨從昏過繁星達曙流卿非徐孺子萬口薄南州<lb/>
　　八月十五日夜<lb/>
<pb n="KR4h0114_WYG_002-19a"/>
城上初聞柝天邊獨倚樓可憐今夜月還照異鄉秋燭<lb/>
暗頻移席簾垂不動鈎迴文機錦字冩得大刀頭<lb/>
　　題黄君秋江釣月圖<lb/>
舊識先生隱者流偶因圖畫想滄洲斷雲滿路碧牕晚<lb/>
明月何年青嶂秋世故風塵雙短屐生涯天地一孤舟<lb/>
何由白石空磯畔招得人間萬户侯<lb/>
　　題先天觀山水圖<lb/>
學仙之人與山為徒往往在匡廬之奥湖江之區張公<lb/>
<pb n="KR4h0114_WYG_002-19b"/>
錬丹作龍虎丹成御氣遊六虚後來作者絶代無復有<lb/>
逸人任元都元都之壇角井孤上摩萬里之黄鵠下伏<lb/>
千尺之飢鼯陰森檜筠自大古斬種力與開闢俱扶桑<lb/>
朝日挂絶壁坐見樓觀青糢糊擘厓控絃㵼哀壑秋雲<lb/>
春露芝田腴我亦人間山澤臞偶隨䕫龍賓唐虞有時<lb/>
一醉黄公壚震風三日撼不蘇折花不得度弱水揮手<lb/>
始識仙凡殊玉堂學士危與吳遺我兹山之畫圖尋山<lb/>
數户久歎息無縁置我雙樗蒲獨行幽人不受呼掃葉<lb/>
<pb n="KR4h0114_WYG_002-20a"/>
青澗聽啼烏日莫羅徑相縈紆相縈紆向何處明朝為<lb/>
借麻姑鵬我亦騎之上天去<lb/>
　　王氏能逺樓<lb/>
遊莫羡天池鵬歸莫問遼東鶴人生萬事須自為跬步<lb/>
江山即寥廓請君得酒勿少留為我痛酌能逺之高樓<lb/>
醉捧勾吳匣中劍斫斷千秋萬古愁滄溟朝旭射燕甸<lb/>
桑枝正搭虛窗面崑崙池上碧桃花舞盡東風千萬片<lb/>
千萬片落誰家願傾海水溢流霞寄謝尊前望鄉客底<lb/>
<pb n="KR4h0114_WYG_002-20b"/>
須惆悵惜天涯<lb/>
　　日晏<lb/>
昨日相期早出邨今朝日晏未開門可人一夜東風雨<lb/>
綠遍天街舊草痕<lb/>
　　院中夜直<lb/>
此身只似到南州莎草寒雞一片秋後夜玉堂誰上直<lb/>
料應少睡更多愁<lb/>
　　離揚州<lb/>
<pb n="KR4h0114_WYG_002-21a"/>
孤篷如磨遶汀沙葉滿平湖藕未花回首竹西亭漸逺<lb/>
一江煙雨酒旗斜<lb/>
　　過三合驛<lb/>
一春歸計又蹉跎窮粤風光奈病何總有青山千萬疊<lb/>
行人長少鷓鴣多<lb/>
　　江上古祠<lb/>
老樹昂藏倚岸隈祠靈經歲鎖蒼苔豚蹄巵酒能多少<lb/>
但有羣鴉旦莫來<lb/>
<pb n="KR4h0114_WYG_002-21b"/>
　　湖面<lb/>
湖面春深煖氣匀青蕪未隕<hi>一作損</hi>已知春沙灣散駐張魚<lb/>
客葦室時驚射鴈人<lb/>
　　北山谷中老父<lb/>
無多林屋冠青山長子成孫鬢未斑問我鄉原何處是<lb/>
半生江海未知還<lb/>
　　渡端州峽<lb/>
櫂郎得便泝清流忽報舟前曉霧収蠻語酬人翻自苦<lb/>
<pb n="KR4h0114_WYG_002-22a"/>
好山不敢問何州<lb/>
　　正月二十四日至寶圭驛是北流縣自此遵陸指<lb/>
　　鬰林矣<lb/>
逺辭京闕碧雲端泝盡夷江未到官回鴈峰南更千里<lb/>
是行誰為報平安<lb/>
　　水樂洞<lb/>
石林求路轉聱牙來訪香嚴大士家雨過門前生薤葉<lb/>
風行隴上落松花懸厓滴水鳴金磬激澗流泉走玉沙<lb/>
<pb n="KR4h0114_WYG_002-22b"/>
欲適山林去城市久知寂寞勝紛華<lb/>
　　老君臺玩月<lb/>
老君臺上凉如水卧看氷輪轉二更大地山河微有影<lb/>
九天風露寂無聲龍蛇並起承金榜鸞鳯雙飛載玉笙<lb/>
不信弱流三萬里此身今夕到蓬瀛<lb/>
　　錢塘懷古<lb/>
西湖清濁自天開鴻雁鳬鷖日往來黄道星辰懷太乙<lb/>
紫微宫殿擁蓬萊能文競奏王褒頌獻壽深傾阿母盃<lb/>
<pb n="KR4h0114_WYG_002-23a"/>
九域輿圖今混一百年耆舊獨興哀<lb/>
化城宫闕被層阿棟宇高低若湧波翠石文章題日月<lb/>
寳珠光焰燭山河空桑説法黄龍聽貝葉翻經白馬馱<lb/>
誰道一無超衆有祗今塵土重來過<lb/>
　虞集<lb/>
　　月出古城東<lb/>
月出古城東海氣浮空濛車騎各巳息宮闕何穹窿牧<lb/>
馬草上露吹笳沙際風帳中忽聞鴈傳令彀雕弓<lb/>
<pb n="KR4h0114_WYG_002-23b"/>
　　賦水木清華亭<lb/>
中流泛蘭枻望彼嘉樹林落日蕩野水浮雲生夕陰游<lb/>
魚戀芳藻好鳥鳴幽岑為樂空易老吾將脱朝簪<lb/>
　　退直同柯敬仲博士賦<lb/>
月下白玉階露生黄金井踈條栖鵲寒衰蕙流螢冷戀<lb/>
闕感時康懷歸覺宵永晨鐘禁中來白髮聊自整<lb/>
　　于仲元舎賦紅梅<lb/>
白雪不成夜丹霞遂崇朝妙質承日映飛英向風飄醉<lb/>
<pb n="KR4h0114_WYG_002-24a"/>
來紅袖近歌罷綵雲消揚州問何遜何似董嬌嬈<lb/>
　　寄題新冶亭<lb/>
窈窕冶亭莫蕭條江南秋泛覽山河外張樂鳯凰丘公<lb/>
子飛翠蓋美人回綵舟從兹至黄髪樂哉以忘憂<lb/>
　　日出行<lb/>
日出上城府日莫當蚤歸城門巳擊柝出郭何焉依下<lb/>
馬投館人空垣月當扉凉風振庭樹巢鳥屢驚飛起坐<lb/>
搔白髮忽如霜草稀周公不復夢仲尼故沾衣老萊有<lb/>
<pb n="KR4h0114_WYG_002-24b"/>
孺色傳聞惟食薇求之事已晚徘徊行道微<lb/>
　　贈鐵菴道者<lb/>
昔遊雲臺觀山色上衣青松花春雨落栢葉秋霜零飢<lb/>
來煮白石睡起看黄庭人間忽已老莫問少微星<lb/>
　　寄陳衆仲助教上都作<lb/>
學省足清晝詞垣驚早秋美人隔河漢落月在高樓持<lb/>
衣未成曲吹笛不勝愁還趍鳷鵲觀别製鷫鸘裘<lb/>
　　吹笛圖<lb/>
<pb n="KR4h0114_WYG_002-25a"/>
白雲悠悠去長松被高丘匡坐吹笛人似是馬都郵飛<lb/>
鴻遺哀響幽泉發春流女樂亦何有逍遙以忘憂<lb/>
　　題高彦敬尚書趙子昻承㫖共畫一軸為户部楊<lb/>
　　　侍郎作<lb/>
不見湖州三百年高公尚書生古燕西湖醉歸冩古木<lb/>
吳興為補幽篁妍國朝名筆誰第一尚書醉後妙無敵<lb/>
老蛟欲起風雨來星墮天河化為石趙公自是真天人<lb/>
獨與尚書情最親高懷古誼兩相得慘淡酬酢皆天真<lb/>
<pb n="KR4h0114_WYG_002-25b"/>
侍郎得此自京國使我觀之三歎息今人何必非古人<lb/>
淪落文章付陳迹<lb/>
　　題楊友直檢校所藏李營丘枮木圖<lb/>
老龍出海蒼髯鬚營丘古木天下無回枝屈鐵墮崖雲<lb/>
澗底應拾青珊瑚明堂清廟要梁棟朔風吹沙澤腹凍<lb/>
老身不用嘆遲莫按圖來求萬鈞重<lb/>
　　送袁伯長扈從上京<lb/>
日色蒼凉映赭袍時廵毋乃聖躬勞天連閣道晨留輦<lb/>
<pb n="KR4h0114_WYG_002-26a"/>
星散周廬夜屬櫜白馬錦韀來窈窕紫駝銀甕出葡萄<lb/>
從官車騎多如雨祗有揚雄賦最高<lb/>
　　題江南秋思圖<lb/>
三年别却釣魚磯晝看新圖夜夢歸石壁蒼松含爽氣<lb/>
江沙翠竹弄晴暉西瞻雪嶺家何在東入天台路轉微<lb/>
賀監若䝉湖曲賜遍翔千仞振塵衣<lb/>
　　題南野亭<lb/>
門外烟塵接帝扃坐中春色自幽亭雲横北極知天近<lb/>
<pb n="KR4h0114_WYG_002-26b"/>
日轉東華覺地靈前澗魚遊留客釣上林鶯囀把杯聽<lb/>
莫嗟韋曲花無賴留擅終南雨後青<lb/>
　　贈趙生<lb/>
天門一日觀黄榜茅屋三年掩素扉緗帙蠧魚春雨潤<lb/>
練囊螢火夜光微夢遊朔雪留鴻跡思入南山望鶴飛<lb/>
㑹倚宫墻看射策上林初日炫朝衣<lb/>
　　訪李真人不遇<lb/>
退朝花底佩珊珊去訪真人曉出闗芳草欲迷行徑古<lb/>
<pb n="KR4h0114_WYG_002-27a"/>
長松深䕶步廊閒蒼龍挾雨得瑤簡白鹿穿雲致玉環<lb/>
如到天壇看月影定知清露滿人間<lb/>
　　賦壺洲<lb/>
傳聞海上有𤣥洲曾是安期舊所遊千頃白雲都種玉<lb/>
一杯弱水不勝舟魚龍夜䕶黄金鼎鸞鵠晨朝紫綺裘<lb/>
波浪不驚星斗近步虚聲裏度清秋<lb/>
　　次韻朱本初訪李溉之學士不遇<lb/>
城南城北暖塵飛伐木相求苦未歸吟到碧桃還細雨<lb/>
<pb n="KR4h0114_WYG_002-27b"/>
行尋芳草又斜暉綺牕綵筆題詩徧斗帳沉香入袖微<lb/>
共載小車勝上馬重遊莫待曉紅稀<lb/>
　　寄趙子敬平章<lb/>
聞道乗閒入翠微猶愁嵐氣濕人衣道傍野樹飛花盡<lb/>
溪上春雲作雨歸故舊釣絲輕在手仙人棋局靜忘機<lb/>
赤松曾許同千載儗向高秋傍鶴飛<lb/>
　　寄句曲外史張伯雨<lb/>
獨抱長鑱管白雲琴心誰錄内篇文清齋三日秋仍瘦<lb/>
<pb n="KR4h0114_WYG_002-28a"/>
徧禮羣真夜每分石記恐妨塵外事山經聊許世人聞<lb/>
已從司馬求真籙更為通章九老君<lb/>
　　送劉宗師歸茅山<lb/>
長松落落千峰雪碧漢寥寥一鶴風十月暫離句曲洞<lb/>
早春還謁大明宫君王舊識蒼龍劍圖畫新傳白髪翁<lb/>
欲把紫芝歌隱德三茅應聽月明中<lb/>
　　次韻楊友直<lb/>
真館能容客避囂深簾飛絮晝寥寥數枝芍藥誰相贈<lb/>
<pb n="KR4h0114_WYG_002-28b"/>
一束生芻故可招坐定驚雷經席上酒闌纎月在林標<lb/>
何由長共陶𢎞景聽取松風作鳯韶<lb/>
　　寄海南故將軍<lb/>
海上風來五月秋晚凉聽上木蘭舟金盤丹荔生南國<lb/>
玉椀清氷出北州狂客醉時花作陣美人歌罷月如鈎<lb/>
期門舊識將軍面從獵還被翠羽裘<lb/>
　　次韻宋誠甫學士城南訪病莫歸<lb/>
騎馬城南覔舊題飄蕭席㡌碧雲低東風花栁過韋曲<lb/>
<pb n="KR4h0114_WYG_002-29a"/>
落日兒童唱大堤繡閣豈無和玉髓錦囊還有鑄金蹄<lb/>
歸來吟轉樓頭月池冷芙蓉翡翠栖<lb/>
　　聽雨<lb/>
屛風圍坐鬢毿毿綘蠟搖光照暮酣京國多年情盡改<lb/>
忽聽春雨憶江南<lb/>
　　題陳衆仲助教送人之官南平序後<lb/>
我憶錦溪最上原春雲為雨日行天何時獨上溪邊閣<lb/>
不待泠風已洒然<lb/>
<pb n="KR4h0114_WYG_002-29b"/>
　　酬書巢送棕帚<lb/>
積雨蒼苔路不分松華盡日落紛紛塵埃滿袖歸來晚<lb/>
誰與柴門掃白雲<lb/>
　　送戴真人歸越<lb/>
戴先生日飲五斗醉不得再飲一石不肯眠昨從桃源<lb/>
來兩袖携風烟長安道上小兒女拍手攔道呼神仙馬<lb/>
如遊龍花如雨蹴踏春秋作朝暮東方不作窗間戯上<lb/>
帝還令海邊去海邊玉虹夜不收貝宫珠闕皆蛟虯芝<lb/>
<pb n="KR4h0114_WYG_002-30a"/>
田玉樹久相待天上老仙那肯留戴先生鑑湖之水三<lb/>
千丈不可以鑑可以釀明朝亦脱錦袍去與爾酣歌釣<lb/>
船上<lb/>
　　九日寄興<lb/>
黄菊香殘夜雨烏紗醉客秋風回首十年舊事亂雲流<lb/>
水西東<lb/>
　　青山白雲圖<lb/>
獨向山中訪隱君行窮干澗水沄沄仙家更在空青外<lb/>
<pb n="KR4h0114_WYG_002-30b"/>
只許人間禮白雲<lb/>
　　題子昻蘭石<lb/>
汀草離離石老蒼行吟何處樂清狂江中遺佩相思久<lb/>
莫待明年春蕨長<lb/>
　　題王母圖<lb/>
瑤草春深晝日閒靈芝清露自怡顔雙成吹徹參差玉<lb/>
八駿人間去不還<lb/>
　　八月八日有感題視草堂壁<lb/>
<pb n="KR4h0114_WYG_002-31a"/>
載筆趍芸閣探囊索緼袍坐消秋日盡心折夜風高識<lb/>
字頭先白謀生計轉勞文園多病渇常想賜葡萄<lb/>
　　雲岩樓觀<lb/>
高閣丹青起中天紫翠分窗當太白雪門俯九疑雲伐<lb/>
木山人去吹簫帝子聞塵中歸未得春思轉紛紛<lb/>
　　子昻墨竹<lb/>
吳興畫竹不欲工腕指所至生秋風古來篆籕法已絶<lb/>
止有木葉雕蠶蟲黄金錯刀交屈鐵太陰作雨山石裂<lb/>
<pb n="KR4h0114_WYG_002-31b"/>
蛟龍起陸真宰愁雲暗蒼梧泣湘血吳興之竹乃非竹<lb/>
吳興昔年面如玉波濤浩蕩江海空落月年年照秋屋<lb/>
　　題柯博士畫<lb/>
磯頭風急潮水長蒹葭蒼蒼繫魚榜青山一髪是江南<lb/>
白頭不歸神獨往幽篁繞屋茅覆簷木葉脱落秋滿簾<lb/>
買魚沽酒待明月應是黄州蘇子瞻子瞻文章世希有<lb/>
謫向江波動星斗夜投斷岸發清嘯栖鶻驚飛怒蛟吼<lb/>
圖中風景偶相似欣然揮灑春雲開子瞻應是念鄉里<lb/>
<pb n="KR4h0114_WYG_002-32a"/>
化作江東孤鶴來<lb/>
　　費無隱丹室<lb/>
碧雲雙引樹重重除却丹經户牖空一徑綠陰三月雨<lb/>
數聲啼鳥百花風年深不記栽桃客夜靜長留賣藥翁<lb/>
幾度到來渾不語獨依秋色數歸鴻<lb/>
　　挽文山丞相<lb/>
徒把金戈挽落暉南冠無奈北風吹子房本為韓仇出<lb/>
諸葛寧知漢祚移雲暗鼎湖龍去逺月明華表鶴歸遲<lb/>
<pb n="KR4h0114_WYG_002-32b"/>
不須更上新亭望大不如前洒淚時<lb/>
　　贈道士<lb/>
神室誰開自洞微紫烟為户玉為扉春容淡薄胎仙舞<lb/>
夜景虚明脉望飛繞指風雷龍睡醒滿囊雲錦虎馱歸<lb/>
猶嫌長物煩聞見更上高臺一振衣<lb/>
　　玉華山<lb/>
何處清江擁玉華手提名榜寄仙家光凝石殿千年雪<lb/>
影動銀河八月槎藏藥寶函騰玉氣説詩瑤席散天葩<lb/>
<pb n="KR4h0114_WYG_002-33a"/>
奎章閣吏無能賦得似新宫蔡少霞<lb/>
　　送人歸揚州<lb/>
揚子江頭水拍天人家種栁住江邊吳娃蕩槳潮生浦<lb/>
楚客吹簫月滿船錦纜憶曾遊此地瓊花聞不似當年<lb/>
竹西池館多紅藥日日題詩舞袖前<lb/>
　　過池陽與周南翁同知<lb/>
使過池陽聞上日好懷浩蕩為君開江干維楫車馬集<lb/>
亭上持杯風雨來通夜魚龍聽語竟明年鵷鷺憶朝回<lb/>
<pb n="KR4h0114_WYG_002-33b"/>
九華秋色翠可食為問謫仙安在哉<lb/>
　　遊仙遊山<lb/>
遊仙亭子北門東雲樹烟霞野逕通秋淨華峰干仞表<lb/>
春濃仙縣百花中昔人黄鶴何年去九日清樽此意同<lb/>
醉挿菊枝歸路晚莫令狂客惱衰翁<lb/>
　　題秋山圖<lb/>
峰逈留深隱天清襲素袍棲身斷人蹟游目送鴻毛樹<lb/>
挂栖厓鷙藤懸飲子猱龍眠石澗冷虎撼樹根牢木客<lb/>
<pb n="KR4h0114_WYG_002-34a"/>
吟時共山樵奕處遭浮雲過水盡木葉挾霜高羽使來<lb/>
三島胎仙舞九皋左招玉斧飲右攬赤松遨空色收寥<lb/>
廓虛聲起繹騷彈琴遺古散載酒掉輕舠遂向圖中見<lb/>
誰能世外逃乗槎幾月至一泛九秋濤<lb/>
　　宣和墨竹寒雀<lb/>
洒墨冩琅玕深宫春晝閒蕭條數枝雪不似紇干山<lb/>
　掲徯斯<lb/>
　　憶昨<lb/>
<pb n="KR4h0114_WYG_002-34b"/>
宫草葱茸禁樹齊日趨延顥對凝暉朝迎步輦花間立<lb/>
莫送回鸞栁下歸碧殿東臨瓊島近金河背引玉泉肥<lb/>
幾回宏慶門前路春雨濛濛欲濕衣<lb/>
　　夢武昌<lb/>
黄鶴樓前鸚鵡洲夢中渾似昔時遊蒼山斜入三湘路<lb/>
落日平鋪七澤流鼓角沉雄遙動地帆檣高下亂維舟<lb/>
故人雖在多分散獨向南池看白鷗<lb/>
　　送道士薛元卿歸江東<lb/>
<pb n="KR4h0114_WYG_002-35a"/>
知君此去漸難招只在人間已廓寥市上有時逢賣藥<lb/>
山中何處覔吹簫仙岩花落溪流滿鬼谷雲開樹影遙<lb/>
未必故山安隱逸海天凉月夜蕭蕭<lb/>
　　送詹宗師還廬山<lb/>
香爐峰色紫生烟一入京華路窅然雲碓秋閒舂藥水<lb/>
雨犁春卧種芝田書憑海鶴來時寄劍自潭蛟去後懸<lb/>
忽報歸期驚倦客獨淹微禄負中年<lb/>
　　送王留守宣慰荆湖<lb/>
<pb n="KR4h0114_WYG_002-35b"/>
舟楫連檣出薊丘弓刀千騎入荆州歌翻郢雪寒暄變<lb/>
思逐岷江日夜流雲雨暝連神女宅山川晴繞仲宣樓<lb/>
豈無賢士堪招隱應向鹿門深處求<lb/>
　　贈王郎<lb/>
王郎楚狂士意氣飛秋霜讀書破萬巻下筆數千行富<lb/>
貴視浮雲况肯矜文章十五耻閭里掉臂辭故鄉夜宿<lb/>
東海月朝買西州航瞋目王公前結客少年場一飲或<lb/>
一石一醉或十觴寧揖屠狗人不與俗士當千金不易<lb/>
<pb n="KR4h0114_WYG_002-36a"/>
笑歲暮單衣裳阮籍在窮途英聲連四方鸞鵠有時鎩<lb/>
反愧燕雀翔世無劇孟交不及青樓倡燕趙如花人翠<lb/>
袂黄金璫不識豪俊士空媚癡與狂王郎逺過我坐我<lb/>
枯藜床終夕無酒飲撫髀歌慨慷平明別我去極目空<lb/>
茫茫<lb/>
　　高郵城<lb/>
高郵城城何長城上種麥城下種桑昔日鐡不如今為<lb/>
耕種場但願千萬年盡四海外為封疆桑陰陰麥茫茫<lb/>
<pb n="KR4h0114_WYG_002-36b"/>
終古不用城與隍<lb/>
　　飲張氏别墅<lb/>
楚國多才俊張家好弟兄出門湖水碧留客野堂清微<lb/>
雨鳴疎竹寒烟覆古城園人隔畦語歲暮此中行<lb/>
　　山莊晚有懷舎姪督穫臨川<lb/>
䔩䔩黄桑葉蒼蒼白竹峰居門爭野碓歸客背村鐘路<lb/>
暗縁溪濕山寒著霧濃阿咸收稻未辛苦缺相從<lb/>
　　寄劉師魯<lb/>
<pb n="KR4h0114_WYG_002-37a"/>
想君遊宦處正直洞庭湖落日波濤壯晴天島嶼孤舟<lb/>
航通漢沔風物覽衡巫天下文章弊非君孰起予<lb/>
　　贈胡汲古<lb/>
野客何蕭散長年暫出遊風塵惟短褐江海自扁舟有<lb/>
跡能來往無心任去留才名今藉甚屈指到枚鄒<lb/>
　　送徐義父入京<lb/>
幽燕向日邊裘馬去翩翩磧逈沙如雪河窮浪入天上<lb/>
書雙闕下待詔五門前壯節當竒遇無煩愧往賢<lb/>
<pb n="KR4h0114_WYG_002-37b"/>
　　題花鳥圖<lb/>
吳中女兒顔色好洗面看花花為悄調朱弄粉不自施<lb/>
冩作窗間雪衣鳥緑窗沈沈春晝遲半生心事花鳥知<lb/>
花殘鳥去人不歸細雨梅酸愁畫眉<lb/>
　　秦淮<lb/>
秦淮江上送飛鴻秦淮水流西復東六朝人物已寂寞<lb/>
萬古雲山空疊重明日還沽采石酒昨朝猶聽廣陵鐘<lb/>
人生不似寒潮水去去來來有定蹤<lb/>
<pb n="KR4h0114_WYG_002-38a"/>
　滕賓<lb/>
　　感遇<lb/>
吾愛李太白玩世如遊龍自知天上謫何必人間容海<lb/>
風吹緑髮蕭蕭卧雲松我昔夢見之遺以金芙蓉清輝<lb/>
恍在眼月落蛾眉峰<lb/>
　　吟人<lb/>
吟人瘦倚玉闌干酒醒香消午夢殘燕子不來春事過<lb/>
半簾疎雨杏花寒<lb/>
<pb n="KR4h0114_WYG_002-38b"/>
　　贈弓秋蟾<lb/>
瓊花十里小樓紅醉吞牛斗眠長虹十年四海分萍蓬<lb/>
一笑邂逅滕王洪床頭回首黄金空但見耿耿盤心胸<lb/>
問蟾何不歸蟾宫自有老月留身中誰受一粒金丹紅<lb/>
學得紙上畫黑龍白晝呼吸風雲從頃刻霧暗天濛濛<lb/>
妙處巧奪造化工不復知有陳所翁君不見金陵壁上<lb/>
不㸃瞳㸃瞳霹靂驚江東我欲煩君具毫楮畫一小龍<lb/>
回顧母普令天下生孝心不向江湖長騐雨<lb/>
<pb n="KR4h0114_WYG_002-39a"/>
　　訪隱<lb/>
西風短褐飛黄埃何不從我遊蓬萊狂歌醉舞下山去<lb/>
後夜月明騎鶴來<lb/>
　黄溍<lb/>
　　北山紀遊<lb/>
却問仙山去幾程白雲如簇近相迎直須不脱登山屐<lb/>
行盡松聲與水聲<lb/>
　　開元宫<lb/>
<pb n="KR4h0114_WYG_002-39b"/>
誰使藏舟一夕移紅樓翠幕未全非曾聞帝子乗鸞去<lb/>
疑有仙人化鶴歸烟逕月明瑤草歇石壇露冷碧桃稀<lb/>
赤䦨橋畔多時立閒看揚花作雪飛<lb/>
　　龍潭山<lb/>
二月清江照眼明避風舟檝滿迴汀斷雲挾雨時時黑<lb/>
密葉藏花樹樹青習隱未成陶令賦行歌聊共屈原醒<lb/>
碧潭光景無消息坐看遊魚㸃翠萍<lb/>
　　送覺上人遊金華<lb/>
<pb n="KR4h0114_WYG_002-40a"/>
憶同夜上妙高臺坐聽泉聲響怒雷久別烟霞如夢寐<lb/>
舊遊岩石長莓苔挂冠方厭人間事飛錫俄從世外來<lb/>
何處深春可遊客金華山色紫崔嵬<lb/>
　　憶友人<lb/>
無復高談慰索居壯心零落竟何如人間漫有金臺夢<lb/>
身後誰傳玉枕書半畆蒼苔埋璧地一聲白雪斷絃初<lb/>
芙蓉峰下聞吹笛淚滴春天草木疎<lb/>
　　題雪竇妙高臺<lb/>
<pb n="KR4h0114_WYG_002-40b"/>
偶為清遊宿梵宫凌晨試上最高峰水翻雪色寒猶落<lb/>
雲掩丹光逺更重舊有一僧能跨虎近聞三洞盡藏龍<lb/>
下方車馬應難到烟際唯聽日暮鐘<lb/>
　　送張秀才歸里<lb/>
青陽河畔杜鵑啼歸路如弦定不迷應到故山叢桂裏<lb/>
笑人騎馬聽朝雞<lb/>
　　北山紀遊<lb/>
坐愛春泉響翠微玉花吹濕薜蘿衣何由著我氷壺洞<lb/>
<pb n="KR4h0114_WYG_002-41a"/>
卧看青天白練飛<lb/>
　　題丁文苑同年哀詞後<lb/>
自别瓊林雨露邊江湖目斷綉衣前禹門尚想龍初化<lb/>
遼海驚聞鶴已仙烈日秋霜空耿耿重山宿草正芊芊<lb/>
不才死後知何用坐對諸郎獨泫然<lb/>
　　劉蕡祠堂<lb/>
劉君古遺直祠堂在丘園嗟此豪俠窟文雄倏孤鶱平<lb/>
生二三䇿匪邀明主恩𤨏𤨏談得失無乃市井言憑高<lb/>
<pb n="KR4h0114_WYG_002-41b"/>
一長望若厭車馬喧微風過疎雨青山滿前軒陰晴欻<lb/>
異態浮雲實無根悠悠千載心去去無復論<lb/>
　傅若金<lb/>
　　宿崇仁峽<lb/>
扁舟夜宿魚龍窟久客長懷虎豹闗歲暮思家成白髮<lb/>
天涯持酒看青山張騫浪喜葡萄入馬援終嫌薏苡還<lb/>
天子只今勞遣使將軍何日遂平蠻<lb/>
　　駕發<lb/>
<pb n="KR4h0114_WYG_002-42a"/>
天門曉啟黄金鎻路馬遙翻碧玉蹄銀燭熒熒花外出<lb/>
翠蕤冉冉栁邊迷千官劍佩屯雲合五衞旌旗擁日齊<lb/>
後夜龍沙駐清蹕侍臣不寢聽晨雞<lb/>
　　仇工部古松歌<lb/>
蒼松在山自奇古灌木翳之人不驚忽然圖向堂上壁<lb/>
滿座歎息長風生交柯崛走森晝晦其下將疑鬼神㑹<lb/>
霧雨寒霏虎豹毛雷霆怒坼蛟龍背乃知巨筆老且神<lb/>
力斡造化雄千鈞皇天不夭棟梁具后土潛回霜雪春<lb/>
<pb n="KR4h0114_WYG_002-42b"/>
爾松已為人愛惜見爾為爾生顔色山中豈無材木倚<lb/>
絶壁未逢匠石嗟何益<lb/>
　　常寧劉百户園林<lb/>
少壯從戎事歸休遂野情鶡冠時自著龍劍夜猶鳴竹<lb/>
下思羊仲𤓰前感邵平知君縱幽賞心已薄浮名<lb/>
　　和危山臞寄弟<lb/>
故園兄弟總相思久客懷歸屢失期司馬却慚題柱早<lb/>
東方翻恨上書遲都門栁暗愁中見鄉國花繁别後知<lb/>
<pb n="KR4h0114_WYG_002-43a"/>
昨日南橋放春水望雲回首獨多時<lb/>
　　題書船入蜀圖送蔓州教黄尚質<lb/>
楚客之官泛蜀船畫圖盈尺見山川九江樹色瀟湘外<lb/>
三峽猿聲灧澦前方譯漸通巴俗語國書新絶漢人傳<lb/>
豈無好事能携酒問字時時集講筵<lb/>
　　王氏師山庒<lb/>
相師之山雲杳㝠千巗萬壑倚空青上方雷雨藏天井<lb/>
南極風烟落洞庭溪客去迷花藹藹野人居愛竹泠泠<lb/>
<pb n="KR4h0114_WYG_002-43b"/>
何時遂買登山屐乗興還來叩石扄<lb/>
　　龍翔寺<lb/>
梵王宫殿倚青㝠先帝旌旛擁百靈寶網自鳴空裏樂<lb/>
琅函時出賜來經近山鳯去花仍碧遙海龍歸樹獨青<lb/>
玉輦宸遊竟寥廓行人揮淚讀新銘<lb/>
　　秋興<lb/>
天上旌旗捲暮寒人間鼓角送悲酸瑤池落日迴青鳥<lb/>
月殿浮雲掩素鸞楊栁漸稀風瑟瑟芙蓉已老露溥溥<lb/>
<pb n="KR4h0114_WYG_002-44a"/>
砧聲苦近南隣客寥落羇懷强自寛<lb/>
　甘立<lb/>
　　吳王納凉圖<lb/>
六月長洲水殿凉酒酣揮袖倚新粧芙蓉露冷秋雲薄<lb/>
迥首西風響屧廊<lb/>
　　題柯博士墨竹<lb/>
嶰谷春深落粉香拂雲和露倚蒼蒼月明後夜吹簫過<lb/>
應是伶倫學鳯凰<lb/>
<pb n="KR4h0114_WYG_002-44b"/>
　　春日有懷柯博士<lb/>
闔閭城外亂鶯啼笠澤春深水滿陂好買扁舟載圖畫<lb/>
布㠶東下若耶溪<lb/>
聞説新來白髮稠茂陵多病不勝愁吟成定似張公子<lb/>
癡絶真成顧虎頭<lb/>
　　賈治安騎驢圖<lb/>
西風烏㡌髩毿毿拂袖長吟倚暮酣得句不衝京兆尹<lb/>
蹇驢行遍大江南<lb/>
<pb n="KR4h0114_WYG_002-45a"/>
　　古長信秋詞<lb/>
缺月流光入綺疏金壺傳箭夢迴初秦臺彩鳯無消息<lb/>
桂影空閒十二除<lb/>
輦路青苔雨後深銅魚雙鑰晝沉沉詞臣還有相如在<lb/>
不得當時買賦金<lb/>
　　昆明池歌樂<lb/>
彩鷁齊飛簇畫旗甲光如水入雲低長楊五柞遙相望<lb/>
笳鼔歸來日毎西<lb/>
<pb n="KR4h0114_WYG_002-45b"/>
博望封侯萬里還血流赤海骨如山將軍新賜樓船印<lb/>
錦纜牙檣杳靄間<lb/>
　<lb/>
　<lb/>
　<lb/>
　<lb/>
　<lb/>
　元藝圃集巻二<lb/>
</p>
<p>
</p>
  </div>
<div>
<head>元藝圃集巻三</head> <lb/>
    <p>
<pb n="KR4h0114_WYG_003-1a"/>
欽定四庫全書<lb/>
　元藝圃集巻三<lb/>
　　　　　　　　　　　　　明　李蓘　編<lb/>
　倪瓚<lb/>
　　送張伯雨遊張公洞<lb/>
荆溪山水閟靈宫子晉鸞笙下碧峯午夜月明風滿嶂<lb/>
千巖人靜鶴眠松縁知瑶草春來長應有仙人洞口逢<lb/>
莫為青騾翁久住歸來騎取葛陂龍<lb/>
<pb n="KR4h0114_WYG_003-1b"/>
　　送李徴士過荆溪訪王司丞<lb/>
何處尋狂客故人王子猷花落庭前樹風吹溪上舟紫<lb/>
筍生春雨緑蘋滿芳洲心隨酒船發悵望不能休<lb/>
　　寄忻笑隠<lb/>
江南隠者人不識一日聲名動九重地濕厭聞天竺雨<lb/>
月明來聴景陽鐘衲衣香暖留春麝石鉢雲寒卧夜龍<lb/>
何日相從陪杖屨秋風江上採芙蓉<lb/>
　　次韻送柳先生貫東歸<lb/>
<pb n="KR4h0114_WYG_003-2a"/>
賦詩南澗冩烏絲靄靄停雲去後思鄉國動成經歲別<lb/>
江湖復與故人辭溪船斫鱠雲生柁松室聞猿月滿枝<lb/>
他日重尋吾子宅詠謌猶及暮春時<lb/>
　　春日雲林齋居<lb/>
臨池春流駛掃地夕隂滿正襟味道言超遥坐溪館嵐<lb/>
嶺當書榻煩襟一舒散靡靡松花黄逐逐雲氣暖石梁<lb/>
青苔合於焉人跡斷故非與世疎㝠栖遂忘返<lb/>
　王永年<lb/>
<pb n="KR4h0114_WYG_003-2b"/>
　　題墨竹<lb/>
泛泛湘水春依依渭川曲勝地不再逢於焉見叢緑碧<lb/>
幹冒餘烟晴梢媚涼旭恍然碧雲中可玩不可掬人閒<lb/>
白日靜風定層漪渌此君信佳人悟悦何由足<lb/>
　楊果<lb/>
　　洛陽懷古<lb/>
洛陽雲樹鬱崔嵬落日雲深首重回山勢忽從平地起<lb/>
河聲偏到故宫哀五噫擬逐梁鴻去六印休驚季子來<lb/>
<pb n="KR4h0114_WYG_003-3a"/>
惆悵青槐舊時路年年無數野棠開<lb/>
　李京<lb/>
　　留別成都諸公<lb/>
蒼龍雙闕鬱岧嶤曽侍鵷鸞趂早朝往事已隨塵滚滚<lb/>
虚名贏得鬂蕭蕭長林豐草空相憶瘴雨蠻煙若見招<lb/>
借問都門門外栁為誰留著最長條<lb/>
　李源道<lb/>
　　燕中懷古<lb/>
<pb n="KR4h0114_WYG_003-3b"/>
荆卿墓上草離離郭隗䑓邊對落暉戰國山川秋氣壯<lb/>
中原豪傑晚星稀乾坤納納無人識南北年年有雁飛<lb/>
説似蘆溝橋畔栁安排青眼送將歸<lb/>
　馬易之<lb/>
　　宿赤城館<lb/>
休駕赤城館憑軒望前山飛雨西北來亂洒石壁間風<lb/>
寒樹凄凄木落沙班班牛羊盡歸村微燈掩松闗野老<lb/>
頗留客及此農事閒傾筐出山果濁酒聊慰顔移尊對<lb/>
<pb n="KR4h0114_WYG_003-4a"/>
金閣靈宫鬱孱顔安得吹簫人乘鸞月中還<lb/>
　劉汶<lb/>
　　贈劉禹玉<lb/>
劉郎方朔徒游戲紫泥海千年華表非惟有寸心在向<lb/>
來浙水西雄辨吞虹蜺手携九節杖東入蓬萊棲我時<lb/>
探禹穴同看山隂雪千人萬人中怪子獨超越朝騎白<lb/>
鼻騧暮逐油壁車得錢即付酒携妓顔如花踏翻豪俠<lb/>
窟醉狎山人家或嘲狂處士或誚報恩子從渠立名多<lb/>
<pb n="KR4h0114_WYG_003-4b"/>
詎識子竒偉一朝去鄉國北上爭吹嘘家無十金産袖<lb/>
有萬言書所陳果何事為國非自計寧遭丞相嗔肯負<lb/>
丈夫志蹉跎十數秋甘與黃冠儔善藏倚天劍未暇摩<lb/>
斗牛幡然走山東隠跡隨壺公還尋岱宗去絶壑凌天<lb/>
風雞鳴上日觀眼亂扶桑紅窺臨事未巳逸氣橫萬里<lb/>
行歌齊魯間興為廬山起廬山秀可飡怡此氷雪顔揮<lb/>
毫洒瀑布五老開雲闗逺公拍手笑喜見遺民還乃知<lb/>
士不偶正可遊名山去年卧衡岳聊憇四海脚猒垂君<lb/>
<pb n="KR4h0114_WYG_003-5a"/>
平簾懶賣伯休藥却呼魏夫人共把流霞酌今年與山<lb/>
辭下走湘水湄臨風弔賈傅酹月招湘纍文章本疎蕩<lb/>
强忍終技癢光怪不可收倐忽又千丈有時遇知音朗<lb/>
咏山中吟復恐兒軰覺不得容山林兹辰忽聚首慰我<lb/>
別來久辛勤四十霜所獲竟何有却懐居東時勇以功<lb/>
名期焉知尚漂泊筋力供路岐舉杯置往念此去安所<lb/>
之南窺古雲陽更了山川竒山川固娛目慎勿過幽獨<lb/>
奈何白雲歌再送劉十六乾坤眇蒼茫回首眷空谷我<lb/>
<pb n="KR4h0114_WYG_003-5b"/>
將秣其駒乃不受羈束願子無遐心歸哉返初服<lb/>
　彭炳<lb/>
　　明簪<lb/>
明簪倚脩筠撫擥自清絶明河夜無聲茅亭四檐月露<lb/>
寒鶴夢醒山花落香雪白雲雖無心今宵倘怡悦持杯<lb/>
欲問之忘言楚天碧𣺌然思美人芙蓉似顔色乘鸞月<lb/>
明中青霞擁鸞翼苒苒別離時吹簫苦幽咽<lb/>
　　楚山<lb/>
<pb n="KR4h0114_WYG_003-6a"/>
楚山琢青玉斗酒浮漢江叩舷歌明月慷慨過楚邦亡<lb/>
國非所䘏鹿門思老龎此心出萬物富貴焉可䧏卧龍<lb/>
拜床下髙風古無雙<lb/>
　　懐彦肅<lb/>
二年不見瓊花樹脩竹長松獨倚樓一片白雲東海上<lb/>
又隨春雨過揚州<lb/>
　　絶句<lb/>
坦坦黄金道蛾眉坐瑶車莫隨雙燕子容易落人家<lb/>
<pb n="KR4h0114_WYG_003-6b"/>
　李冶<lb/>
　　瀟湘夜雨<lb/>
逺寺孤舟墮𣺌茫雨聲一夜滿瀟湘黄陵渡口風波暗<lb/>
多少征人説故鄉<lb/>
　李昶<lb/>
　　寄王總管<lb/>
華陽東下古梁州五馬旌旗擁上游腸斷寒江衣帶水<lb/>
令人空望鎮南樓<lb/>
<pb n="KR4h0114_WYG_003-7a"/>
　　過故縣埧<lb/>
憲宗皇帝射䑓髙氣壓蠻江萬丈濤玉輦不歸岩樹冷<lb/>
白雲何處醉蟠桃<lb/>
　張惟中<lb/>
　　月梅<lb/>
南屏山下一枝開西子湖頭幾度來惆悵無人重放鶴<lb/>
酒船空棹月明回<lb/>
　丁守忠<lb/>
<pb n="KR4h0114_WYG_003-7b"/>
　　贈𤣥莫錬師<lb/>
神仙中人毛外史方瞳深碧虬髯紫了知大道本無為<lb/>
况是谷神元不死偶因救旱驅𤣥溟倒㵼銀漢如建瓴<lb/>
功成不居拂衣去洞庭𣺌𣺌君山青<lb/>
　張昱<lb/>
　　壽光宫訪道士不遇留題<lb/>
髙阜臨大溪激流喧衆石中藏壽光宫年深翳金碧儼<lb/>
然天人尊羽衛何赫奕回廊䕃古木苔蘚少行跡傳昔<lb/>
<pb n="KR4h0114_WYG_003-8a"/>
丹霞士於斯錬金液徘徊長松下瞻望雲氣白不見種<lb/>
桃人惆悵理還策<lb/>
　周馳<lb/>
　　懐郭安道<lb/>
江南江北路茫茫明月髙樓各異鄉旅雁叫雲天似水<lb/>
故人今夜泊瀟湘<lb/>
　　和郭安道韻<lb/>
西風吹起白頭波半夜扁舟掠岸過不向長橋酤一醉<lb/>
<pb n="KR4h0114_WYG_003-8b"/>
滿天明月奈秋何<lb/>
　　雜興<lb/>
凉氣潜侵玉女窗井梧一葉下銀床離情有似東流水<lb/>
一夜相思歸夢長<lb/>
楊栁青青麥吐芽壺觴來就野人家可憐廢井荒畦畔<lb/>
狼藉東風一逕花<lb/>
　巴延子中<lb/>
　　春日<lb/>
<pb n="KR4h0114_WYG_003-9a"/>
幾片殘紅㸃客衣小溪流水鱖魚肥畫橋盡日無人過<lb/>
楊柳青青燕子飛<lb/>
　姚燧<lb/>
　　輿病髙崖道中作<lb/>
役役乾坤逺栖栖道路頻五年三入蜀十夢九歸秦瘧<lb/>
鬼偏凌客山英定笑人無勞問前渡秖覺白頭新<lb/>
　　舟達黃溪<lb/>
草木隨寒暑殊方榮悴同葦華兼露白檉葉未霜紅日<lb/>
<pb n="KR4h0114_WYG_003-9b"/>
月雙飛鳥江湖一病翁晚來沙嶼上愁坐獨書空<lb/>
　李繼本<lb/>
　　寄思温尹<lb/>
長松過雨碧蕭森凉籟吹香滿素襟泉落空潭秋洒洒<lb/>
雲生虚室晝隂隂塵埃書劍千山路風雨江湖萬里心<lb/>
客散衡門更清絶月明誰聴紫瓊琴<lb/>
　陳孚<lb/>
　　鄂渚晚眺<lb/>
<pb n="KR4h0114_WYG_003-10a"/>
黃鶴樓前木葉黃白雲飛盡岸茫茫櫓聲揺月歸巫峽<lb/>
燈影隨潮過漢陽庾令有塵汙簡冊禰衡無土葢文章<lb/>
䦨干只有當年柳留與行人記武昌<lb/>
　　交趾使還<lb/>
少年偶此請長纓命落南州一羽輕萬里上林無雁到<lb/>
三更函谷有雞鳴金戈影裏丹心苦銅皷聲中白髪生<lb/>
已喜歸來身健在夢回猶覺瘴魂驚<lb/>
　　燕山除夕簡唐張二文友<lb/>
<pb n="KR4h0114_WYG_003-10b"/>
萬井笙歌徹曉聞千官待漏夜紛紛奴星有柳祠窮鬼<lb/>
臣朔無柑遺細君長樂鐘聲敲碧漢廣寒簾影捲紅雲<lb/>
自知報國無他技賴有詩書可策勲<lb/>
　　出門別親友<lb/>
停君漢水浮鴨之翠杓聴我嶧山栖鸞之緑桐男兒拂<lb/>
衣出門去龍泉三尺光如虹君不見磻溪鶴髪釣魚者<lb/>
偶擲漁竿來牧野白旄麾開炮烙烟桓圭朱芾侯青社<lb/>
又不見南陽卧龍人不識一朝佐漢坐狼石羽扇輕揺<lb/>
<pb n="KR4h0114_WYG_003-11a"/>
蛇鳥驚火精焰焰天西極旗亭四月柳如藍紫騮嘶風<lb/>
黃金驂豈無叩牛歌亦有捫虱談天生巉岩崒嵂骨蒿<lb/>
萊槁死誰能甘我欲登泰山扶笻欵天闗東溟弱水如<lb/>
可攀手弄白日青雲間我欲渡黄河赤脚凌秋波水仙<lb/>
樓閣髙嵯峨徑叱海若笞蛟鼉<lb/>
　　銅雀臺<lb/>
古臺百尺生野蒿昔誰築此當涂髙上有三千金步揺<lb/>
滿陵松栢圍鳳綃西飛燕子東伯勞塵間泉下路迢迢<lb/>
<pb n="KR4h0114_WYG_003-11b"/>
龍帳銀箏紫檀槽怨入漳河翻夜濤人生過眼草上露<lb/>
白骨何由見歌舞獨不念漢家長陵一抔土玉匣珠襦<lb/>
鎖秋雨<lb/>
　　吳宫子夜歌<lb/>
紫貝樓闕鬱金香暖雲七十紅鴛鴦玉蟾笑擁霞綃裳<lb/>
星河不墮宫漏長緑樽灧灧麟髓泣露重花寒秋不濕<lb/>
歈歌一聲起雪濤海龍夾陛如人立誰知淺顰蛾半掃<lb/>
中有踈螢滿秋沼越兵曉踏西風來碧波一夜芙蓉老<lb/>
<pb n="KR4h0114_WYG_003-12a"/>
　　太液秋風<lb/>
一鏡拭開秋萬頃碧天倒浸琉璃影寒飈夜捲雪波去<lb/>
貝闕珠宫黛光冷三千歌棹揺緑烟濕鬟吹墮黄金蟬<lb/>
琪樹颼颼紅鯉躍衮龍正宴瑶池仙<lb/>
　　瓊花春隂<lb/>
一峯亭亭湧寒玉露花不墜瑶草緑珠樓千尺漢星間<lb/>
天風吹下笙韶曲萬年枝上槲葉滿小鸞倀倀遶龍管<lb/>
金根曉御翠華來三十六宫碧雲暖<lb/>
<pb n="KR4h0114_WYG_003-12b"/>
　　居庸疊翠<lb/>
斷崖萬仭如削鐵鳥飛不渡蒼石裂嵯岈枯木無碧柯<lb/>
六月太隂飛急雪寒沙茫茫出闗道駱駝夜吼黄雲老<lb/>
征雁一聲起長空風吹草低山月小<lb/>
　　西山晴雪<lb/>
凍雀無聲庭檜響氷花洒簷大如掌平明起視岩壑間<lb/>
插天瓊瑶一千丈夕陽微漏光嵯峨倚欄更覺爽氣多<lb/>
雲間落葉有徑否想見樵叟猶青蓑<lb/>
<pb n="KR4h0114_WYG_003-13a"/>
　　玉泉垂虹<lb/>
雪波碧擁千崖髙落花㸃㸃浮寒瑶日斜忽有五彩氣<lb/>
飛上太空横作橋古寺殘鐘荅鈴語回首前村猶急雨<lb/>
輕綃欲翦一幅秋又逐西風過南浦<lb/>
　　薊門飛雨<lb/>
黑雲如鴉漲川谷雲湧電躍風折木半天萬㸃捲海來<lb/>
森森映地如銀竹鳳城無數笙歌樓珠簾半捲西山秋<lb/>
誰知羈客家萬里一燈正擁寒衾愁<lb/>
<pb n="KR4h0114_WYG_003-13b"/>
　　湖上感舊<lb/>
西日朱樓擁翠鈿女牆猶在草芊芊東風第六橋邊柳<lb/>
不見黄鸝見杜鵑<lb/>
　李溉之<lb/>
　　我本山人素志邱壑獲歸名山為願畢矣爰以四<lb/>
　　月十一日離京師是夜抵潞陽慨然賦詩還慰匡<lb/>
　　廬隠者并以寄金門諸公為一噱云<lb/>
野馬脱羈鞅倐疑天地寛臨風一長鳴風吹散入青㝠<lb/>
<pb n="KR4h0114_WYG_003-14a"/>
間頗如魯仲連到海不復還又如安期生長留一舄令<lb/>
人看江南浩蕩忽如海落日照耀浮雲闗既不能低眉<lb/>
伏氣摧心顔詭遇特達驚𠖇頑又不能抱書挾策干萬<lb/>
乘調笑日月相迴盤匡廬迢迢接仙山仙翁泛若秋雲<lb/>
閒長松之隂引孤鶴望我不見空長歎采鉛天池津飲<lb/>
渌桃花灣蒼梧倒影三湘寒赤城霞氣生微瀾鯨鯢翻<lb/>
空海波赤曉色欲上扶桑難人間之樂兮誠不足恃何<lb/>
如歸卧棲岩巒棲岩巒卧岩穴夜半天風吹酒醒猶有<lb/>
<pb n="KR4h0114_WYG_003-14b"/>
西溪萬年月<lb/>
　　題漢陽郎官湖<lb/>
山翁薄暮醉酒歸杖藜迷却髙陽池清風吹花緑隂倒<lb/>
我笑謂是秋雲移還乘貫月槎夜過郎官湖崢嶸星斗<lb/>
如江漢蕩漾槎影如鯨魚九華之真人邀我倒玉壺麒<lb/>
麟擘脯供行厨依稀仙樂在空際碧山西映寒蟾孤舉<lb/>
酒酌寒蟾明月下飲姮娥居霓裳拂雲錦萬荷露㵼瓊<lb/>
瑶珠麾幢晻靄羅烟空乃有玉皇所授之玉童風前飄<lb/>
<pb n="KR4h0114_WYG_003-15a"/>
飄曳廣帶對立十二秋芙蓉清香九曲銀河通真人緑<lb/>
髪披春風錦袍玉雪照天地口説姓字安南公是公多<lb/>
逸氣略與古昔賢豪同時能掃月色延我石室烟蘿中<lb/>
又言昔同張謂所遊地長嘯一覆丹霞鐘風吹仙樂度<lb/>
溪去我已醉卧香爐峯<lb/>
　沈原禮<lb/>
　　題蘇小小墓<lb/>
歌聲引迴波舞衣散秋影斷夢别青樓千秋香骨冷青銅<lb/>
<pb n="KR4h0114_WYG_003-15b"/>
鏡破霓飛鸞飢烏弔月啼鉤欄風吹碧火火不滅山妖<lb/>
哭入狐狸穴西陵墓下錢塘潮潮來潮去夕復朝墓前<lb/>
楊柳不堪折春風自綰同心結<lb/>
　劉致<lb/>
　　淮南歌<lb/>
甓社湖中出明月斯須千山萬山白燭龍馳影不敢眠<lb/>
淮土風烟黯無色鼪鼯起啼鰍鱔舞荷風驚濤戰南浦<lb/>
湖天無光湖水立夜半行空洒飛雨東方揺揺天欲曙<lb/>
<pb n="KR4h0114_WYG_003-16a"/>
畢逋啼老扶桑樹淮天幽幽澹空素老蚌潜輝寂無處<lb/>
　　望夫磯<lb/>
望夫山頭日欲頽望夫山下江聲哀山頭日日風雨惡<lb/>
江上不見行人迴空山亭亭幾朝暮猶記行人去時路<lb/>
知君渡河長不歸恨不當年逐君去此身化石千仭磯<lb/>
石猶可懸心不移長江水涸黃埃飛行人應有歸來時<lb/>
　　秋雨吟<lb/>
濕螢閃光飛不起八尺風漪夜如水仙姝不眠肌骨清<lb/>
<pb n="KR4h0114_WYG_003-16b"/>
起馳夜凉吹玉笙曲中忽作孤鳳鳴天地感泣秋雨零<lb/>
旱龍渇死嗟不及坐見扶桑落葉濕前溪水髙龍夜吟<lb/>
不管西郊老農泣<lb/>
　李鵬<lb/>
　　三尺水劍歌<lb/>
龍侯手提三尺水清晨訪我古獄裏直愁雲氣感星辰<lb/>
滿目寒光素濤起𤣥氷凝結揺空青芙蓉白日生精熒<lb/>
為君拂拭開寳匣烱若積雪涵疎星起看天地雲㝠㝠<lb/>
<pb n="KR4h0114_WYG_003-17a"/>
誰其麾叱走六丁為擊風雨驅雷霆蕩滌氛祲萬國寧<lb/>
上頭銘字侯所作辭嚴義正發炳靈憐君少年負才氣<lb/>
每能仗義討不廷側身北望空馳情君不見燕丹夙夕<lb/>
得荆軻尊前擊筑揚悲歌咸陽西入萬狼虎白虹貫日<lb/>
横秋河英雄事去一朝異奈此古來憂憤多憂憤多<lb/>
向誰語我有髙懐亘千古黄金不用買功名失勢因之<lb/>
虎為䑕嗚呼腰間寳劍棄如土為爾更歌公莫舞<lb/>
　　鬼首法刀歌<lb/>
<pb n="KR4h0114_WYG_003-17b"/>
犴狴雲黑風怒號古栢下䕃青天髙白頭獄卒氣如虎<lb/>
示我鬼首之法刀刀光閃閃展秋練朱髪蒼髯颯青面<lb/>
𤣥㝠使者為䕶持一夕蟠空起雷電雷公霹靂電火微<lb/>
恨血漠漠青燐飛妖狐跳梁天狗吠北斗白日無晶輝<lb/>
君不見東南羣盗方馳突黄牛峽西更倉卒酒酣激烈<lb/>
風火生我欲持刀待明發青燈熒熒古獄中起來搔首<lb/>
亂飛蓬還君此刀淚沾臆嗚呼壯士今沈鬱<lb/>
　黄真仲<lb/>
<pb n="KR4h0114_WYG_003-18a"/>
　　麻姑山<lb/>
麻姑山前江接天女兒浦口好泊船船頭鷗鷺不相識<lb/>
飛上釣魚竿上眠<lb/>
　　草堂張燈宴集分題賦清夜游曲<lb/>
鰲山宴罷紅塵隔壁月猶貪醉春色笙謌不放彩燈閒<lb/>
更向花朝作元夕水晶簾底珊瑚枝綵虹亂掣金蛇飛<lb/>
紅蕖縮水開瑶洞寳鴨嘘雲結綉幃朱宫十六天魔女<lb/>
手撚天花散香雨玉鉤笑裏暗藏春翠黛愁邊偷換羽<lb/>
<pb n="KR4h0114_WYG_003-18b"/>
何人截竹吹凉州玉兎飛入銀河流安得箋天乞長夜<lb/>
夜夜花開作勝遊<lb/>
　李孝光<lb/>
　　寄朱希顔<lb/>
江邊鴻鴈下年年客子何由兩鬂𤣥七十二灘秋月白<lb/>
荻花風落釣魚船<lb/>
　　大星<lb/>
大星在天小星落城頭嗚嗚吹畫角津吏擊皷河上船<lb/>
<pb n="KR4h0114_WYG_003-19a"/>
行人草草居人憐男兒墮地弧矢願南北東西君莫怨<lb/>
　　江山圖<lb/>
元氣菌蠢生蛟龍銀河倒挿金芙蓉九疑正在九州外<lb/>
碧樹悄悄連丹楓上有萬古不死之明月下有掀天巨<lb/>
浪之長江有客有客陸龜蒙徃來江南成老翁天地無<lb/>
家屢回首放船去踏江上峯船頭十日懸青雨風拔銀<lb/>
河映東户山隨没鶻落中原水作巴虵走全楚向來英<lb/>
雄定黄土空遺絹素流今古天地一合如金甌萬歲千<lb/>
<pb n="KR4h0114_WYG_003-19b"/>
秋奉明主<lb/>
　　題太一蓮舟圖<lb/>
銀河跨西海秋至天為白一片玉芙蓉洗出明月魄太<lb/>
一真人挾兩龍脱巾大笑眠其中鳳麟洲西與天通扶<lb/>
桑迺在碧海東手把緑雲有兩童掣嬲二鳥開金籠<lb/>
　雅勒呼<lb/>
　　留別彦香學士<lb/>
十年帝里共鳴珂別後悲歡事幾多汗竹有編歸太史<lb/>
<pb n="KR4h0114_WYG_003-20a"/>
雨花無迹染維摩湘江夜雨生青草淮海秋風起白波<lb/>
明日扁舟又南去天涯相望更如何<lb/>
　　京師元夜<lb/>
華月澄澄宿霧收萬家燈火見皇州天閽虎豹依霄漢<lb/>
人海魚龍混斗牛公子錦韀嗚玉勒内家珠箔控銀鈎<lb/>
道旁亦有揚雄宅寂寞芸窓冷似秋<lb/>
　　汴梁懷古<lb/>
花石岡前麋鹿過中原秋色動闗河欲詢故國傷心事<lb/>
<pb n="KR4h0114_WYG_003-20b"/>
忍聴前朝皓齒歌蔓草有風嘶石馬荆榛無月泣銅駝<lb/>
人間富貴皆如夢不獨興亡感慨多<lb/>
　張翥<lb/>
　　重賦明山歌送胥式有儀還武昌<lb/>
盱母城南隠居者一生耕鑿盱南野何年移入明山來<lb/>
築樓山顛雲在下環山小塢三十六中有清池映桑竹<lb/>
日髙塢口煙霧消稍見行人出深谷池頭古井穿石空<lb/>
池底暗與江流通井中鯉魚長尺半人不敢取疑蛟龍<lb/>
<pb n="KR4h0114_WYG_003-21a"/>
隠居何人曽子白誰其從者胥生式先生喜與山為徒<lb/>
意不在仙在樓居胥也來讀山中書溪翁野老時時一<lb/>
相過有筐盛蕨兮有酒盛壺興酣題詩滿青壁墨痕入<lb/>
石青糢糊華葢浮邱石門麻姑隣峯近壑可遊衍中山<lb/>
之樂足以遄吾軀生今掉頭不肯住京塵茫茫歲云莫<lb/>
豈知卬亦愛山人未辦山貲得歸去曽先生幾時把袂<lb/>
明山行洒掃樓上聴松聲黄精飽啖一千日飛上丹梯<lb/>
朝玉京<lb/>
<pb n="KR4h0114_WYG_003-21b"/>
　　送鄭喧宣伯赴竒納克實山大鄂爾多儒學授教<lb/>
野散千軍帳雲横萬里川寒多雨是雪日近海為天黑<lb/>
黍甘供釀黄羊飽割鮮廣文年少客寧慮坐無氊<lb/>
　　寄韓伯清<lb/>
淫雨俄如此能傷稼穡無積隂霾日月愁色滿江湖老<lb/>
大心空壯艱難道愈孤美人秋水外不寄錦襜褕<lb/>
　　七月六夜對月<lb/>
星㑹黄姑夕天回白帝秋明河初左界大火漸西流晚<lb/>
<pb n="KR4h0114_WYG_003-22a"/>
景逢多故寒心集百憂山林莽寥落何處覔丹丘<lb/>
　　中秋對月時張外史有約以醉不赴<lb/>
明月中天雲霧消酒醒凉思正飄飄星河不動秋空闊<lb/>
鐘皷無聲夜寂寥露下逺山皆落木風來滄海欲生潮<lb/>
仙家玩事無縁到虛負璚樓聴玉簫<lb/>
　　梅雪齊為茅山楊道士賦<lb/>
雲樹生香滿佩巾紫霄最上集仙真苔荒鶴跡渾無路<lb/>
花暗笙聲不見人瑶圃月寒通白曉丹䑓雲暖駐長春<lb/>
<pb n="KR4h0114_WYG_003-22b"/>
莫敎流水山前去恐似桃花客問津<lb/>
　　遊鳳凰山故宫至髙禖䑓鴻鴈池<lb/>
衰草寒烟老木風南朝佳氣落秋空璧來山鬼遮秦使<lb/>
盤泣銅仙別漢宫壞埓尚傳祠乙鳥荒池曽見射飛鴻<lb/>
騷人自古多荆思長在登臨感慨中<lb/>
　　送劉彦基奉宗師命訪求道徳經註<lb/>
北風吹散日㝠㝠送子南歸出廣庭上國幾年陪賜履<lb/>
名山隨處訪藏經藜光照夜時燃火龍氣衝寒直射星<lb/>
<pb n="KR4h0114_WYG_003-23a"/>
却憶冲虚觀前路豫章雙樹更青青<lb/>
　　上京秋日<lb/>
逺山平野浩茫茫曽是當年古戰場飲馬水乾沙窟白<lb/>
射鵰塵起磧雲黄中郎節在仍歸漢校尉城空罷䕶羌<lb/>
今日車書逢混一不辭垂老看氊鄉<lb/>
　　螢苑曲<lb/>
楊花吹春一千里獸艦如雲錦㠶起咸洛山河真帝邦<lb/>
君王自愛揚州死軍裝小隊皆美人畫龍韀汗金麒麟<lb/>
<pb n="KR4h0114_WYG_003-23b"/>
香風揺蕩夜遊處二十四橋珠翠塵騎行不用燒紅燭<lb/>
萬㸃飛螢炫川谷金釵歌度苑中來寳帳香迷樓上宿<lb/>
醉魂貪作野花荒肯信劒㦸生宫墻爛斑古苔洗秋露<lb/>
尚疑怨血凝晶光至今落日行人路鬼火狐鳴隔烟樹<lb/>
腐草無情亦有情年年為照雷塘暮<lb/>
　　舟發淛江夜泊廟山驛<lb/>
風帆東上浪㝠㝠鐘鼓山前近驛亭江漢秋生河漢白<lb/>
魚龍夜沒水雲青誰從三島求仙藥自信孤槎伴客星<lb/>
<pb n="KR4h0114_WYG_003-24a"/>
好喚吳兒叩舷起浩歌呼酒月中聴<lb/>
　施鈞<lb/>
　　武昌南樓<lb/>
鸚鵡洲邊艤客舟憲君邀我上南樓胡床老子三更月<lb/>
鐵笛仙人一曲秋流水白雲來夏口西風黃鶴上磯頭<lb/>
如今只屬王孫草添得江南幾許愁<lb/>
　　偶書<lb/>
薄宦他鄉是楚囚不堪孤倚夕陽樓東山別後薔薇老<lb/>
<pb n="KR4h0114_WYG_003-24b"/>
南國歸來薏苡愁風月吟身清似鶴江湖生事拙如鳩<lb/>
鏡中秋老蓴鱸美欲買烟波一釣舟<lb/>
　王惲<lb/>
　　登熙春閣<lb/>
封丘門外故宫傍天閣空餘内苑荒瀛海夣空三島沒<lb/>
帝城烟慘五雲蒼石鯨照水鱗猶動金鳳凌雲勢欲翔<lb/>
竒貨梁園當日盡為誰留在閱興亡<lb/>
　　哀故宫<lb/>
<pb n="KR4h0114_WYG_003-25a"/>
掖庭依約粉垣丹行入荒宫重黯然華表忽驚人世換<lb/>
昆明重見刼灰寒石龍委地埋秋草湖玉臨池倚暮煙<lb/>
滿目悲風吹酒醒東華門外淚䦨干<lb/>
　徐履方<lb/>
　　秦女巻衣曲<lb/>
莫光續朝光朝莫巻衣裳朝朝莫莫如年長長年不久<lb/>
留紅芳巻衣裳衣裳中有雙鴛鴦含情拂鴛鴦不敢熱<lb/>
中腸上方寳鏡湛秋水解后對之肝膽張當時不照邯<lb/>
<pb n="KR4h0114_WYG_003-25b"/>
鄲娼<lb/>
　　楊白華詞<lb/>
楊白華飄零楚江曲江頭日莫春草齊日短心遥泪相<lb/>
續飛飛乳燕歸不歸庭樹西風換新緑<lb/>
　杜瑛<lb/>
　　弔故宫<lb/>
月上觚稜椒壁濕飢烏啄碎琅玕石刼火飛盡海揚塵<lb/>
廢殿荒䑓土花碧洛陽書生汴梁客一夜秋風頭欲白<lb/>
<pb n="KR4h0114_WYG_003-26a"/>
尊中賴有酒如泉醉倚寒窓破愁寂<lb/>
　李材<lb/>
　　泊舟湘岸<lb/>
長沙今在眼青草舊知名二月風檣疾三湘雪浪平藤<lb/>
深帝子廟花發定王城莫艤江南岸啼䳌處處聲<lb/>
　　都門春日<lb/>
紫陌香塵逐玉珂彤樓花暗弄雲和光風已轉瀛洲草<lb/>
細雨微生太液波月榭管絃鳴曙早水亭簾幙受風多<lb/>
<pb n="KR4h0114_WYG_003-26b"/>
少年易感傷春思喚取青娥對酒歌<lb/>
　　禁城秋夕<lb/>
絳宫星淡海無波九陌猶聞動玉珂閶闔微雲藏夕漏<lb/>
建章明月掛秋河此身天地流萍逺故國闗山落木多<lb/>
欲聴鈞天塵夢隔紫簫吹盡桂婆娑<lb/>
　　元日賀裴都事朝回<lb/>
海上瓊樓接五城人間歌吹近蓬瀛雲移豹尾旌旗動<lb/>
日射螭頭劒佩明拜舞盡隨仙仗入退歸遥認玉珂鳴<lb/>
<pb n="KR4h0114_WYG_003-27a"/>
欣欣百草含春意得傍東君暖處生<lb/>
　　送省郎楊耀卿使雲南<lb/>
飄颻使節出金閨郭隗臺前暫解擕天入五溪無鴈到<lb/>
地經三峽有猿啼子雲舊里風煙在太尉家聲日月齊<lb/>
後夜客槎何處望秋河迢逓碧雲低<lb/>
　葉景南<lb/>
　　山居即事<lb/>
吟榻障松屏巖扉䕶竹亭臨風梳白髪對月讀黄庭洞<lb/>
<pb n="KR4h0114_WYG_003-27b"/>
古千尋碧峰竒萬疊青彈琴坐雲石頻惹鶴來聴<lb/>
　陳子貞<lb/>
　　笠澤漁隠<lb/>
方塘如鑑石如峯落葉平蕪覆一重雲作晚隂低薜荔<lb/>
水涵秋色亂芙蓉黄冠道士松間過白雪漁舟月下逢<lb/>
尚想天隨無俗伴應擕茶竈與從容<lb/>
　李凖<lb/>
　　汴梁朝元宫留宿<lb/>
<pb n="KR4h0114_WYG_003-28a"/>
宋家天子朝元閣南内宫中太乙壇五夜星辰金榜動<lb/>
九天風露玉堦寒朱衣魚鬛迎笙鶴絳節龍光引佩鸞<lb/>
八駿不歸遼海駕步虛空繞紫雲端<lb/>
　　送危太樸還京<lb/>
九重閶闔啓朱扉宫樹隂隂晝漏稀東觀日華浮象闕<lb/>
上方雲影動龍旂平明玉殿傳宣入薄暮金門待詔歸<lb/>
最説相如才調逸賦成三署有光輝<lb/>
　　送鏡上人住廬山<lb/>
<pb n="KR4h0114_WYG_003-28b"/>
雲滿袈裟月滿船匡廬何處定安禪屏風九疊啼猿裏<lb/>
瀑布千尋度鳥邊林下翻經依寳樹花間洗鉢踏金蓮<lb/>
虎溪若見陶居士不説髙僧惠逺賢<lb/>
　　登汴梁城<lb/>
天上曽聞玉輦過金城千里帶黄河鳳凰一去蓬萊苑<lb/>
鴈鶩羣飛太液波燈火樓臺空市井風雲冠葢盡丘阿<lb/>
惟餘畫角聲中調猶是流沙磧裏歌<lb/>
　　學士草堂<lb/>
<pb n="KR4h0114_WYG_003-29a"/>
名山自昔伏龍岡勝地今為卧鹿場無復仙人飛羽駕<lb/>
還聞學士結茅堂晴嵐蔽日雲當户隂瀑泠風雪滿床<lb/>
已喜閒居近紫葢不妨幽夢隔奎章<lb/>
　沈貞<lb/>
　　湖上<lb/>
野水晴山湖上村柳花飛雪擁柴門魚吹浪沫翻萍葉<lb/>
鳥浴沙堤糝草根獨老一區楊子宅誰争三里謝公墩<lb/>
清吟冷館無聊賴皓首空招楚客魂<lb/>
<pb n="KR4h0114_WYG_003-29b"/>
　龍仁夫<lb/>
　　陳平章席上題琵琶亭<lb/>
老大嫦娥負所天忍將離恨寄哀絃江心正好看秋月<lb/>
却抱琵琶過別船<lb/>
　薩都拉<lb/>
　　三茅寧壽觀<lb/>
楊子江頭春水漲三茅觀裏碧桃開道人不問天南北<lb/>
夜半月髙騎鶴來<lb/>
<pb n="KR4h0114_WYG_003-30a"/>
　　贈丁野鶴<lb/>
不見遼東丁令威舊遊城郭昔人非鏡中人去青鸞老<lb/>
華表山空白鶴歸石竹泪乾斑雨在玉簫聲斷彩雲飛<lb/>
洞門花落無人到獨坐蒼苔補道衣<lb/>
　　過嘉興<lb/>
三山雲海幾千里十幅蒲㠶掛秋水吳中過客莫思家<lb/>
江南畫船如屋裏蘆茅短短穿碧沙船頭鯉魚吹浪花<lb/>
吳姬盪槳入湖去細雨小寒生緑紗我歌水調無人續<lb/>
<pb n="KR4h0114_WYG_003-30b"/>
江上月凉吹紫竹春風一曲鷓鴣辭花落鶯啼滿城緑<lb/>
　　元統乙亥歲余除閩憲知事未行立春十日㕘政<lb/>
　　許可用惠茶寄詩以謝<lb/>
春到人間纔十日東風先過玉川家紫薇書寄斜封印<lb/>
黄閣香分上賜茶秋露有聲浮薤葉夜窓無夢到梅花<lb/>
清風兩腋歸何處直上三山看海霞<lb/>
　　送僧歸廬山<lb/>
楊子江頭木葉風上人歸興白雲重淨瓶滿貯蓬萊水<lb/>
<pb n="KR4h0114_WYG_003-31a"/>
客舫遥聴精舍鐘到家自笑門前鶴洗鉢不驚潭底龍<lb/>
珎重匡廬山畔路逢人應問舊栽松<lb/>
　　題舒真人仙山樓觀圖<lb/>
瑶花琪樹間霓旌十二朱樓接五城臺上吹簫秦弄玉<lb/>
雲邊度曲許飛瓊光流漢殿青鸞舞霞擁函闗紫氣明<lb/>
方丈蓬萊俱咫尺不須東望問長生<lb/>
　　寄句曲外史<lb/>
霞佩翩翩出洞天當時彷彿見<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>仙幾年海上張公子<lb/>
<pb n="KR4h0114_WYG_003-31b"/>
今日山中葛稚川滄海塵飛丹已熟玉堂人去榻空懸<lb/>
林間載酒來相覔乞冩丹經與世傳<lb/>
　　招隠首山分韻得生字<lb/>
龍飛鳳隠知何處今日空餘黄鵠名千古江山圍故國<lb/>
五更風雨入空城猿啼洞府暮雲合花落祠堂春草生<lb/>
何日結茅向青壁抱琴坐石聴泉聲<lb/>
　　遊竹林寺<lb/>
野人一過竹林寺無數竹林生白烟江左玉龍埋碧草<lb/>
<pb n="KR4h0114_WYG_003-32a"/>
月明黄鶴下青田樹銜宿雨藏山鷓花落春風老杜鵑<lb/>
何日來分雲半榻故人不用買山錢<lb/>
　　夢登髙山得詩<lb/>
登髙逺望四山齊何處風流杜牧之白苧曽聴松下唱<lb/>
紫簫還向月中吹野雲雨後無行跡芳草春深有斷碑<lb/>
夢裏勝遊閒記得翠微髙上冩烏絲<lb/>
　　酬張伯雨寄茅山志<lb/>
恨余未識茅君面喜得茅山道士書燈外雨聲那厭聴<lb/>
<pb n="KR4h0114_WYG_003-32b"/>
風前石髪豈堪梳碧窓雲氣寒生楮清室丹珠夜繞厨<lb/>
夢到層臺夜披巻桂林風動月踈踈<lb/>
　　七日後一夜樂陵臺上倚梧桐樹望月有懐御史<lb/>
　　李公藝<lb/>
凉風吹動梧桐葉㵼下泠泠露華白樂陵臺上悄無人<lb/>
獨倚梧桐看秋月日髙當午桐影直不覺衣沾露華濕<lb/>
此時却憶金陵人酒醒江樓聴吹笛<lb/>
　　偕卞敬之遊吳山駞峯紫陽洞<lb/>
<pb n="KR4h0114_WYG_003-33a"/>
天風吹我登駞峯大山小山石玲瓏赤霞日射紫瑪瑙<lb/>
白露夜滴青芙蓉飄颻雲氣穿石室石上凉風吹紫竹<lb/>
掛冠何日賦歸來掃石篝燈洞中宿<lb/>
　　夜泊釣臺<lb/>
雙崖屹立幾千仭下有一葉之孤舟繁星亂垂光曄曄<lb/>
長藤古木風颼颼荒祠幽黒山鬼集怪石如人水邊立<lb/>
錦峯繡嶺雲氣深萬壑千岩露華滴山僧對語夜未央<lb/>
不知風露滿衣裳唤船振錫渡江去林黒無由歸上方<lb/>
<pb n="KR4h0114_WYG_003-33b"/>
髙寒宇宙無人語亂石灘聲洒飛雨欲從嚴子借羊裘<lb/>
坐待船頭山月吐<lb/>
　　峨眉雲謝照磨李伯貞遺白石<lb/>
仙人李太白俊逸天下聞芙蓉宫錦袍袖有峨眉雲峨<lb/>
眉山髙劍門隔化為太古一片雪南州北越行相從赤<lb/>
日炎風消不得今年東海逢故人海波灧灧蒲萄春酒<lb/>
酣拂袖墮秋水但覺滿座光嶙峋夜深酒醒伴狂客玉<lb/>
井蓮開華峰白海天落月掛石林坐卧猶疑見顔色秃<lb/>
<pb n="KR4h0114_WYG_003-34a"/>
兎謾吐峨眉雲何以報荅雙南金古人契義重金石此<lb/>
物歲寒氷雪心<lb/>
　　題陳所翁墨龍<lb/>
畫龍天下稱所翁秃筆光射驪珠宫長廊白日走雲氣<lb/>
大厦六月生寒風興來一飲酒一石手提𤣥兎槌霹靂<lb/>
漲天烟霧晴不收頭角崢嶸出牆壁全形具體得者稀<lb/>
今日海邊親見之滿堂光焰動鱗甲倒挾海水空中飛<lb/>
凌風直上九天去天下蒼生望霖雨太平天子居九重<lb/>
<pb n="KR4h0114_WYG_003-34b"/>
黍稷穣穰千萬古<lb/>
　　題夀監司所藏瘦馬圖<lb/>
沙塲日暮春草肥瘦馬不受黄金羈天生神駿天所愛<lb/>
豈容過事無人知郎官病坐芙蓉幙喜見馬圖天上落<lb/>
人生相遇貴相知孰謂世間無伯樂<lb/>
　　和題吳閑閑京館王本中醉作竹石壁上<lb/>
硯屏花落丹水香步虛白日聲琅琅江南道士愛瀟洒<lb/>
新粉素壁如秋霜王郎酒後衫袖濕醉眼朦朧電光急<lb/>
<pb n="KR4h0114_WYG_003-35a"/>
黑龍雲重雨脚斜白兎秋髙月中泣倦遊借榻日觀東<lb/>
恍惚舊夢三湘中鷓鴣聲斷江路逺青松雨暗春濛濛<lb/>
　　髙唐劉侯定齋野𤣥亭<lb/>
淮隂季年韓將軍狡兔已死走狗烹沛中白髪周將軍<lb/>
碧色已滿細栁營何如髙唐劉將軍太平不許矢石勲<lb/>
掉頭青海無傳箭天山掛却烏脚巾歸來買地築小亭<lb/>
漯水為鏡山為屏樵人溪叟日相過野歌村舞醉復醒<lb/>
去年偶爾劍㦸鳴潼闗馬過戰血腥白頭老子如不聞<lb/>
<pb n="KR4h0114_WYG_003-35b"/>
牛背一笑千山青<lb/>
　　補闕歌<lb/>
錢塘三日風雨急古銅夜光飛霹靂知是神物出人間<lb/>
猶帶吳宫土花碧玉橋素練懸銀河支機女兒飛鳳梭<lb/>
蝦鬚風軟亂纎影春水日晴生潮波破窓冷硯留不得<lb/>
零落江南酒家客狂歌索酒仰面歇誤擊紅籌唾壺裂<lb/>
何人進入蓬萊宫銀屏碧幙珠簾重此身補闕亦何用<lb/>
玉龍㵼水流芙蓉<lb/>
<pb n="KR4h0114_WYG_003-36a"/>
　　贈別鷲峯上人并引<lb/>
　　　予遷官出閩過建陽㑹同年邀予至其家因登<lb/>
　　　溪閣俄聞茂林脩竹間有絃誦之聲詢世文乃<lb/>
　　　靈山上人也頃之相㑹閣上臞然如鶴悠然如<lb/>
　　　閒雲出所作詩一帙蕭然有林下風也予南出<lb/>
　　　閩世文亦將赴官編脩鷲峯送予溪上徘徊顧<lb/>
　　　望有不忍別意鷲峯湖南人本姓歐陽靈其釋<lb/>
　　　名鷲峯其自號乃座主翰林侍讀歐陽之族也<lb/>
<pb n="KR4h0114_WYG_003-36b"/>
建溪秋髙山水清溪邊偶識衡陽僧臨水洗鉢掛溪閣<lb/>
夜訪校書天祿燈聖經佛偈通宵讀苜蓿堆盤勝食肉<lb/>
回雁峯南難寄書武夷洞前堪煮粥西風獵獵吹水寒<lb/>
相送郎官南出闗校書公子玉京出衡陽上人何日還<lb/>
手中玉杖春雨緑母乃湘君廟前竹胡不截作雙鳳簫<lb/>
吹作來儀舜庭曲古曲雅以淡天髙難上聞不如且拄<lb/>
杖頭月歸卧祝融峯畔雲<lb/>
　　題郭元二公畫壁<lb/>
<pb n="KR4h0114_WYG_003-37a"/>
兩山出沒如虎頭爭竒角怪不肯休一山如龍入雲去<lb/>
一山化作長江流崚嶒相雄不相下欲向人間索髙價<lb/>
塵中有客語如狂龍者可先江者亞一笑上馬歸醉眠<lb/>
麯生使我多妄言酒醒忽記夜來語先者姓郭亞者元<lb/>
　　送友人之金陵<lb/>
陳郎買舟上金陵寒江水落風浪小飛㠶逺掛蔣山青<lb/>
空城畫角秦淮曉白門酒美香滿城吳姬唤客客不行<lb/>
樓中子弟盡年少玉奴行酒吹鸞笙陳郎不聴黄金縷<lb/>
<pb n="KR4h0114_WYG_003-37b"/>
朝走東吳暮走楚半生落魄一布袍感慨長歌弔千古<lb/>
六朝遺跡生暮烟故家荒塚迷花鈿鳳凰臺上酹李白<lb/>
何人知子囊無錢<lb/>
　　雪霽訪馮道士不遇<lb/>
道人已跨龍潭鶴童子能烹雀舌茶一夜山中滿林雪<lb/>
客來無處覔梅花<lb/>
　　宫詞<lb/>
楊柳樓心月滿床錦屏繡褥夜生香不知門外春多少<lb/>
<pb n="KR4h0114_WYG_003-38a"/>
半醉移燈看海棠<lb/>
　　秋詞<lb/>
清夜宫車出建章紫衣小隊兩三行石䦨干外銀鐙過<lb/>
照見芙蓉葉上霜<lb/>
　　西宫即事<lb/>
九重五色金銀闕冠帶將軍盡羽林白髪儒臣方進講<lb/>
西宫午漏隔花深<lb/>
　　贈道士陳華隠<lb/>
<pb n="KR4h0114_WYG_003-38b"/>
早年濯足東海水去卧華峯頂上雲收得九秋仙掌露<lb/>
歸來酌獻武夷君<lb/>
　　過髙郵射陽湖<lb/>
飄蕭樹稍風浙瀝湖上雨不見打魚人菰蒲鴈相語<lb/>
　　西湖絶句<hi>六首</hi>
湧金門外上湖船狂客風流憶徃年十八女兒揺艇子<lb/>
隔船笑擲買花錢<lb/>
少年豪飲醉忘歸不覺湖船旋旋移水面夜凉銀燭小<lb/>
<pb n="KR4h0114_WYG_003-39a"/>
越娘低唱月生眉<lb/>
紫騮嬌踏落花泥二月江城雨過時拂曉市河春水滿<lb/>
小船多半載吳姬<lb/>
惜春曽向湖船宿酒渴吳姬夜破橙驀聴郎君呼小字<lb/>
轉頭含笑背銀燈<lb/>
待得郎君半醉時笑將紈扇索題詩小紅簾捲春波緑<lb/>
渡水楊花落硯池<lb/>
垂栁隂隂蘇小家滿湖飛燕趂楊花繁華一去風波減<lb/>
<pb n="KR4h0114_WYG_003-39b"/>
今日橫堤幾樹鴉<lb/>
　黄清老<lb/>
　　登岸書所見寄魏亨道<lb/>
紫霞揺日花滿川漁翁不歸鷗在舩白雲悠然渡水去<lb/>
平野秋色青連天<lb/>
　　寄劉鳳溪時有麻源之約不果徃<lb/>
南國家人髪欲絲仙壇孤負杏花期多情惟有東橋水<lb/>
流到𤓰州月上時<lb/>
<pb n="KR4h0114_WYG_003-40a"/>
　　留別<lb/>
相尋復相別把酒意如何雲石有時合風湍無定波此<lb/>
行迷出處一笑對嵯峨長揖下山去暮烟浮女蘿<lb/>
　　夜晏友入席有懐照磨<lb/>
青山林下啼班鳩緑楊門前嘶紫騮落花成陣作春雨<lb/>
東風淡淡雲悠悠美人捲簾日在手蝴蝶飛上珊瑚鈎<lb/>
南溪不見筍成竹擬約滄波同倚樓<lb/>
　　送王君冕歸陜西<lb/>
<pb n="KR4h0114_WYG_003-40b"/>
狂風巻茅屋遥見溪上山人生有遇合離別何足歎黄<lb/>
鵠將西歸臨水振羽翰我有雙明珠置之青雲端朝朝<lb/>
復暮暮照君千里還<lb/>
　　訪子威都事不遇<lb/>
清曉抱緑綺來就夫君彈夫君久已出野水流花間石<lb/>
澗渡微雨秋生湖上山松隂坐永日心與雲俱閒人事<lb/>
有離合白鷗聊共還<lb/>
　　送楊信夫歸臨江<lb/>
<pb n="KR4h0114_WYG_003-41a"/>
自別武夷君海水落幾丈當年尊俎地顛倒疊横嶂君<lb/>
從山中來應見桃花開秦人笑相語愧我非仙才茫茫<lb/>
八極中雲月秋徘徊苦吟不出户孤負黄金罍劃然西<lb/>
風生拂我琴邊埃願從雙白鶴去去不復回<lb/>
　　番易舟中聞友人消息因贈<lb/>
岧嶤九天門玉署青瑣闥老我烟霞心參商坐寥闊十<lb/>
年望春雲不忍鑷白髪鴻鴈逺塞來頻頻附書札江湖<lb/>
秋水淺舟楫苦不達不知南山陽梅花為誰發<lb/>
<pb n="KR4h0114_WYG_003-41b"/>
　　贈汪玉成<lb/>
千里還家獨抱琴象山杳在白雲林曉寒莫厭江東路<lb/>
人倚梅花雪意深<lb/>
　　自勉<lb/>
東風一笑可人心旋瀝新醅對栢斟山色未勻春意淺<lb/>
梅花已老白雲深半軒依竹閒聴雨千里懐人欲抱琴<lb/>
試問樵溪隔年意碧波東注𣺌難尋<lb/>
　　送三山張國寳府掾美歸<lb/>
<pb n="KR4h0114_WYG_003-42a"/>
三山星斗髙貼天三山潮汐走百川張公平生飲中仙<lb/>
襟度脱落神飄然三山神人不敢友天風吹度金鰲巔<lb/>
掃清案牘待明月平鋪緑水栽紅蓮公庭無人山色落<lb/>
時有雙燕歸簾前樵溪夜雨深一尺城外明朝翠如織<lb/>
春歸草木不可遮黯淡已作離別色離別兮奈何若有<lb/>
人兮佩女蘿公不顧兮山之阿滄海𣺌𣺌浮雲多<lb/>
　　友人擬古樂府因題絶句<hi>五首</hi>
采荇歸來午花梢日轉廊緑隂凉似水不用洗紅粧<lb/>
<pb n="KR4h0114_WYG_003-42b"/>
生愛東隣女蛾眉畫不如近來機杼廢臨得右軍書<lb/>
漫道從軍樂風霜只獨居三年遼水上不得一行書<lb/>
海上扶桑景清光日見君秖愁風雨夜西北有浮雲<lb/>
今夜中秋月含情獨上樓辰星三兩㸃偏照玉簾鈎<lb/>
　宋无<lb/>
　　公莫舞<lb/>
公莫舞公莫舞鴻門王氣歸真主何人睚眦赤龍子手<lb/>
循玉玦目相語令公莫舞公楚舞劒光射日白虹吐人<lb/>
<pb n="KR4h0114_WYG_003-43a"/>
發殺機天不與撞斗帳中笑亞夫覇業明朝棄如土<lb/>
　　烏夜啼<lb/>
露花洗天天墮水燭光燒雲半空紫西施夜醉芙蓉洲<lb/>
金絲玉簧咽清秋鼙鼓鞭月行春雷洞房花霧酣不回<lb/>
宫中夜夜啼栖烏美人日日歌吳歈吳王國破歌聲絶<lb/>
鬼火青熒生碧血千年壞塜穴狐兔鳥銜紙錢掛枯樹<lb/>
髑髏無語滿眼泥曽見吳王歌舞時烏夜啼啼為誰身<lb/>
前歡樂身後悲空留琴怨傳相思烏夜啼啼別離<lb/>
<pb n="KR4h0114_WYG_003-43b"/>
　　妾薄命<lb/>
雲母屏琢春氷鮫女織綃蟬翼輕比妾妾薄命比君君<lb/>
薄情紅綿拭鏡照膽明還疑妾貌非傾城傾城從來有<lb/>
人妬况復君心不如故故人心尚峯九疑新妾那能無<lb/>
故時補天天不髙填海海不深不食蓮菂不知妾心<lb/>
　　寄征衣<lb/>
征衣須早寄遥憶藁砧寒莫訝啼痕少相思淚正乾<lb/>
　孫華<lb/>
<pb n="KR4h0114_WYG_003-44a"/>
　　商人婦<lb/>
妾年將及笄嫁與東家兒東家兒販江西夫婦五年三<lb/>
別離江西娼家花滿蹊不知今年歸不歸春來還為作<lb/>
春衣滿院楊花雙燕飛<lb/>
　　楓橋夜泊<lb/>
畫船夜泊寒山寺不信江風有客愁二八娥眉雙鳳吹<lb/>
滿天明月按凉州<lb/>
　貫雲石<lb/>
<pb n="KR4h0114_WYG_003-44b"/>
　　君山行<lb/>
北溟魚背幾千里負我大夢遊弱水蓬萊隔眼不盈攀<lb/>
碧落香銷吹不起茜褐女兒懐逺遊逺人不歸明月羞<lb/>
寳釵綰髻翠欲流風鬟十二照暮秋女媧煉石補天手<lb/>
手拙石開露天醜瓊樓玉宇亦人間直指示君君見否<lb/>
斯須魚去夢亦還白雲與我遊君山<lb/>
　<lb/>
　元藝圃集巻三<lb/>
</p>
<p>
</p>
  </div>
<div>
<head>元藝圃集巻四</head> <lb/>
    <p>
<pb n="KR4h0114_WYG_004-1a"/>
欽定四庫全書<lb/>
　元藝圃集巻四<lb/>
　　　　　　　　　　　　　明　李蓘　編<lb/>
　楊鵬翼<lb/>
　　頴亭<lb/>
懸厓髙築此亭孤落日登臨酒十壺雲破九山開疊嶂<lb/>
天低三楚入平蕪斷碑黄絹空塵迹逺水白鷗如畫圖<lb/>
對此風煙已蕭灑扁舟何必到西湖<lb/>
<pb n="KR4h0114_WYG_004-1b"/>
　　送真善卿歸秦中<lb/>
少年錦帶佩吳鈎曾伴秦陵俠士逰沙苑草青春試馬<lb/>
岳蓮雲浄晚登樓十年為客少青眼一事不成空白頭<lb/>
此去何時重相見一樽聊與故人留<lb/>
　陳茂卿<lb/>
　　花石行<lb/>
鉷聲一發千鵰舞汴水黎童泣<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>皷千年廢圃墮空荒<lb/>
蒼壁化為圊下土江南壯士鐵衣寒落日驅車望靈武<lb/>
<pb n="KR4h0114_WYG_004-2a"/>
瑶官飛墮黑山顛淚洒江花作紅雨天南羈鳥歸不歸<lb/>
故園草荒陵樹稀<lb/>
　趙茂原<lb/>
　　曉寒曲<lb/>
曲欄亷纖杏花雨博山煙飛裊晴縷夢回金帳春融融<lb/>
鸚鵡驚寒隔窻語美人曉粧雲滿梳栁風吹香入氍毹<lb/>
翠鬟嫋嫋綰不斷寳釵壓鬢紅珊瑚丫鬟捲簾採桃葉<lb/>
驚起一雙黄蛺蝶<lb/>
<pb n="KR4h0114_WYG_004-2b"/>
　　秋霄吟<lb/>
平林薄暮風淅瀝黄金滿地秋狼藉新月出嶺光欲流<lb/>
萬籟無聲夜寥閴誰家美人吹鳳簫彩鸞對舞摩青霄<lb/>
䦨干縹緲碧雲逺天風入骨涼蕭蕭銅壺水寒銀箭澁<lb/>
玉露滴空衣袂濕缸花落盡爐煙收幽懐耿耿生新愁<lb/>
寒螿啼碎人間秋<lb/>
　成廷珪<lb/>
　　述懐<lb/>
<pb n="KR4h0114_WYG_004-3a"/>
讀書不干萬乘君挾䇿豈傍諸侯門千金未易買駿骨<lb/>
一飯何足哀王孫放歌蘇臺暮山碧濯足大湖秋水渾<lb/>
風塵拂袖且歸去髙卧武陵烟水村<lb/>
　　清泉寺<lb/>
何人泉上記春㳺茶具横陳晚未收木葉盡隨風掃去<lb/>
萬山青立寺門秋<lb/>
　　閏正月廿日聞泗洲盱眙同失守<lb/>
野塞蒼茫落照中東征三載未成功黄金似土供兒戲<lb/>
<pb n="KR4h0114_WYG_004-3b"/>
白骨如山泣鬼雄天狗星沉軍府動水犀軍散弩臺空<lb/>
于今人力消磨盡誰念東南府庫窮<lb/>
　　同張仲舉夜宿寒橋<lb/>
柔櫓聲乾破寂寥青山磯下宿寒橋乾坤萬事雙蓬髩<lb/>
風雨孤舟半夜潮丹鳳不來秋又老玉人何處水空遥<lb/>
幾時重醉秦淮酒細聴漁樵話六朝<lb/>
　　曉出錢塘門<lb/>
出城聊適意草樹碧紛紛一雨破清曉四山生白雲僧<lb/>
<pb n="KR4h0114_WYG_004-4a"/>
樓縁嶺出樵徑過橋分明日重㩦酒來澆和靖墳<lb/>
　薛宗海<lb/>
　　鄭應奉雜詩<lb/>
當年東山翁笑傲聊永日弓旌一朝下萬里赴星驛回<lb/>
頭故舊友十見秋栢實峨峨東觀中大書黑如漆想見<lb/>
日暮歸沙輕馬蹄疾<lb/>
淳風散已久青黄陋窪樽婉孌爭媚好役智空自昏豈<lb/>
知葛天民無言道彌敦我有白雲操泠泠寄桐孫調古<lb/>
<pb n="KR4h0114_WYG_004-4b"/>
識者寡幽探萬化源<lb/>
驅車涉逺道日晏不知疲一見嵩華髙始覺岑樓卑吾<lb/>
道麗天壤昭昭匪難知千金買刀圭但為方士欺贏糧<lb/>
往問道去結汗澷期<lb/>
志士方盛時危冠怒衝髪猛心石為開壯氣山可拔安<lb/>
知横江鯨中路螻蟻狎所以巢居子商歌竟不輟歌竟<lb/>
寂無言坐聴天籟發<lb/>
　　夜歸<lb/>
<pb n="KR4h0114_WYG_004-5a"/>
有客有客胡未歸長安三見秋葉飛警霜老鶴夜不寐<lb/>
弔月孤鴈寒無依紛紛北里厭梁肉落落西山甘蕨薇<lb/>
人生窮達各有命何須終夜泣牛衣<lb/>
　程煜<lb/>
　　過太湖<lb/>
擊楫中流去西風客思催地吞南極盡波撼北溟回蛟<lb/>
館懸秋月龍宫起夜雷濯纓人不見長嘯倒金罍<lb/>
　韓中村<lb/>
<pb n="KR4h0114_WYG_004-5b"/>
　　岳王墓<lb/>
妖星墮地芒角赤龍劍悲吼風蕭瑟中原王氣挽不回<lb/>
將軍一死鴻光擲秦家小兒真戯劇播弄造化揺樞極<lb/>
指讐為親忠且逆隻手上遮天眼力九闗茫茫隔天日<lb/>
無由下燭臣愚直臣愚萬死不足惜國恥未湔猶憤激<lb/>
古墳埋寃血空碧風雨年年土花蝕我恐精忠埋不得<lb/>
白日英魂土中泣請將衰骨斵出荒苔痕獻作吾皇補<lb/>
天石<lb/>
<pb n="KR4h0114_WYG_004-6a"/>
　陳小庭<lb/>
　　大孤山至湖口<lb/>
大孤大孤何渺茫小孤誰説嫁彭郎鞋山對面四十里<lb/>
屹立宛在湖中央行轉清江過湖口波濤如此今何有<lb/>
天公助我半帆風江神勸汝一盃酒<lb/>
　楊信可<lb/>
　　奉别存初郎中臨湘月下汎舟<lb/>
天風吹老白蘋洲天上朗星月下逰過鴈影沉湘水碧<lb/>
<pb n="KR4h0114_WYG_004-6b"/>
斷猿聲入楚山秋歌翻白紵猗蘭泣夢落黄陵帝子愁<lb/>
夜半鍾聲天曉角猶疑身在鳳池頭<lb/>
　　望池州作<lb/>
黄蘆瑟瑟草油油樓閣參差瞰碧流萬里長江秋色逺<lb/>
一帆斜月過池州<lb/>
　㳺子敬<lb/>
　　次吳博士道人韻<lb/>
行色春將暮江流日復深艱危今古恨飄泊嵗時心江<lb/>
<pb n="KR4h0114_WYG_004-7a"/>
燕時相語山猿夜獨吟客愁渾未減雲樹晚沉沉<lb/>
　　答吳彦真見訪<lb/>
茅屋秋江上畦蔬亂水中鴟猿號暮雨粳稲熟秋風好<lb/>
客詩能寄貧家酒不空干戈與衰謝此日意無窮<lb/>
　　答劉巨川<lb/>
殺氣騰邊郡風雲㑹禁闈艱難雙髩改牢落寸心違暮<lb/>
雨悲笳急秋空過鴈稀故人將避世何事摠戎幾<lb/>
　　秋興<lb/>
<pb n="KR4h0114_WYG_004-7b"/>
野曠天髙露氣浮月明烟冷水空流愁連皷角雙蓬鬂<lb/>
秋滿江湖一釣舟緑酒難逢陶令醉蒼生無復謝公憂<lb/>
百年世事塵埃裏黙黙含情獨倚樓<lb/>
　蘇大年<lb/>
　　長橋<lb/>
緑隂髙樹映清潭一舸夷猶酒半酣最愛西城城下路<lb/>
長橋烟雨似江南<lb/>
　　江城即事<lb/>
<pb n="KR4h0114_WYG_004-8a"/>
江城十日九風雨騎馬出門行紫苔春草緑時長作客<lb/>
雲山多處忽登臺青青野竹題詩去小小吳姬喚酒來<lb/>
漠漠候車乘早發城東昨夜杏花開<lb/>
　　送李盤中真人代祀江南三名山<lb/>
弱水回風不受帆三山只在大江南使槎直帶秋星濕<lb/>
仙掌遥分夕露甘瑄玉禮神通景氣寳香隨地結晴嵐<lb/>
泰壇建論昭靈貺老我猶能效史談<lb/>
　　送趙子期使交趾<lb/>
<pb n="KR4h0114_WYG_004-8b"/>
曉日承恩柴殿深都門祖道馬駸駸上書不奏唐䝉䇿<lb/>
歸槖寧將陸賈金露入珠盤鮫室白雲生銅柱象崕隂<lb/>
為君臨水歌黄鵠天北天南萬里心<lb/>
　余闕<lb/>
　　白馬誰家子<lb/>
白馬誰家子緑轡縵胡纓腰間雙寳劒璀璨雪花明甫<lb/>
出金華省還過五鳳城君王賜顔色七寳奉威聲夜入<lb/>
瓊樓飲金鐏滿綉楹燕姬陳屢舞楚女奏鳴筝慷慨顧<lb/>
<pb n="KR4h0114_WYG_004-9a"/>
賔從英風四座生一朝富貴盡不如秋草榮黔婁固貧<lb/>
賤千載有餘名<lb/>
　　吕公亭<lb/>
鄂渚江漢㑹兹亭宅其幽我來窺石鏡兼得眺芳洲逺<lb/>
岫雲中沒春江雨外流何如乘白鶴吹笛過南樓<lb/>
　　龍丘長吟贈程子正<lb/>
戰龍起新室羣鳥亦翩翩偉哉龍丘生抱琴歸故山仰<lb/>
視天際鴻俯弄席上弦清音發疏越逸響遺澗泉悠悠<lb/>
<pb n="KR4h0114_WYG_004-9b"/>
鳳翔漢婉婉虬媚川清風自千古何用能草𤣥<lb/>
　　題黄河清良岑幽居<lb/>
大明照四海之子乃陸沉逺絶仁義絆結宇幽藪隂薈<lb/>
翳谷中路嶄崱北山岑窻鸎響初䕃隴月頽夕林時憑<lb/>
曲水几蕭散發長吟委化諒為達滯樂恐遂淫援琴鼓<lb/>
招隠念子為薰心<lb/>
　　安慶郡庠後亭讌董僉事<lb/>
鯨鯢起襄漢郡邑盡燒殘此城獨完好使者一開顔省<lb/>
<pb n="KR4h0114_WYG_004-10a"/>
風降文囿弭節遵曲干雙池夾行徑累榭在雲間天淨<lb/>
羣峰出地逈滄江環霞生射蛟臺鴈沒逢龍山開罇華<lb/>
堂上命酌頫危闌主人送瑶爵但云嘉㑹難豈為杯酒<lb/>
讙樂此罷民安魄淵無恒彩清川有急瀾明晨起驂服<lb/>
相望阻重闗<lb/>
　　賦得蛾眉亭送王徳常御史赴南臺<lb/>
江亭望華崿望望似脩眉掃黛偏能巧含顰知為誰娟<lb/>
娟微雨裏脈脈夕陽時千里乘驄去因之傷别離<lb/>
<pb n="KR4h0114_WYG_004-10b"/>
　陳旅<lb/>
　　南山<lb/>
江左羣山囿仙丘倚太霞上清分亢爽南谷抱谽谺臺<lb/>
觀黄瓊宅林巒赤斧家天池開寳鑑日井射金沙桂霣<lb/>
秋岩粟桃烘曉岸葩泉香通美竹雲液漱靈芽俯澗松<lb/>
偏潤縁崖逕自斜幽亭宜水遶晴閤受嵐遮神舄丹扄<lb/>
秘闗門紫氣賖石橋留月色銀浦渺星華願解延陵劍<lb/>
終乘博望槎臨風一邂逅食我棗如𤓰<lb/>
<pb n="KR4h0114_WYG_004-11a"/>
　　送彭大年真人祀東海東嶽東鎮<lb/>
國典崇常祀名山仰岱宗聖皇欽所遣使者肅惟恭禮<lb/>
自唐虞秩神知造化鍾天門開<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嶫日觀上巃嵸零雨<lb/>
行清道浮雲起盪胷宿齊分鶴帳朝享發鯨鍾吹溢安<lb/>
歌進靈來衛仗從御香分晻靄佩玉響瑽瑢美薦懐椒<lb/>
糈精誠奠壁琮東流瞻鉅海列鎮到諸峰瀛島遥相望<lb/>
仙人或此逢岳祇調虎豹水怪帖魚龍星墜祠光白烟<lb/>
涵瑞氣濃振衣臨濬壑飛葢拂長松庶物消餘沴洪河<lb/>
<pb n="KR4h0114_WYG_004-11b"/>
復故蹤年祥報齊魯地寳出雷雍嘉澤羣方洽明時百<lb/>
職供回車宜訪問弭節可從容世祚祈干億𤣥功賛九<lb/>
重禁庭歸福處有待頌東封<lb/>
　辛好禮<lb/>
　　贈仙壇胡尊師<lb/>
一鶴晚隨青玉杖雙龍秋佩紫荷衣月明何處聞吹笛<lb/>
百丈山前賣藥歸<lb/>
　　登梅山觀<lb/>
<pb n="KR4h0114_WYG_004-12a"/>
蓬萊縹緲青山上海客初晴駐錦袍萬竹蛟龍森窟宅<lb/>
中天樓閣擁波濤清秋近見銀河落入夜平看北斗髙<lb/>
銷盡半生塵土夢玉笙此處醉金桃<lb/>
　　贈道者方丘生<lb/>
龍翔鳳翥丹臺字曾向神清挹紫霞每共野人聨石鼎<lb/>
更從勾漏問丹砂金精月落逢騎虎銀漢秋髙欲上槎<lb/>
惜别臨風一揮手他年應寄棗如𤓰<lb/>
　　宿龍鳥寺<lb/>
<pb n="KR4h0114_WYG_004-12b"/>
髙人久矣念離羣來向山中禮白雲龍送雨過留客住<lb/>
鹿啣花至與僧分疎星出竹昏時見流水鳴渠靜夜聞<lb/>
却憶故人江海上題詩誰似鮑參軍<lb/>
　　宿洞陽觀<lb/>
洞陽觀裏看明月雲霧軒窻挂六鰲五月蛟龍吹海上<lb/>
四更星斗去人髙山隂羽客黄庭字太白神仙宫錦袍<lb/>
遥望長空意無限九霄何處醉仙桃<lb/>
　定子靜<lb/>
<pb n="KR4h0114_WYG_004-13a"/>
　　經過太平宫舊址<lb/>
開元皇帝太平宫棨㦸重臨玉殿空龍虎氣收仙井上<lb/>
風雷隂䕶石幢中秋清雪瀑千尋落雲際天梯九疊通<lb/>
安得香爐峰色裏更看飛觀紫㝠濛<lb/>
　王繼學<lb/>
　　和馬伯庸寄袁士<lb/>
白雪賡歌少朱絃咏嘆長天池鵾獨運霧谷豹深藏舊<lb/>
地收華㦸新田買石房閒情齊綺皓時論佇班揚瑚璉<lb/>
<pb n="KR4h0114_WYG_004-13b"/>
登周廟宗彛畫舜裳西昆分顥氣南斗避寒芒六月灤<lb/>
陽扇三秋鏡水航彈琴無俗曲辟榖有仙方玉海羞麟<lb/>
脯金莖饋露漿書空忘咄咄文障擁堂堂翰府聨芳逺<lb/>
樞庭奕乘光名山留史䇿上國售詩章節擬芝田鶴音<lb/>
諧律管凰冩經醻道士立塔禮空王籍艸連裾碧分觵<lb/>
注酒黄竹床吟几小紗幘鬂絲涼離别三生夢歸依一<lb/>
瓣香升堂乖笑語在野愧才良雲擁鄞山雨潮生定海<lb/>
洋何時宣室召駟馬驟康莊<lb/>
<pb n="KR4h0114_WYG_004-14a"/>
　　虞祕監山林小像<lb/>
棧閣通秦鳳蓬山壓海鰲石泉當壑折琪樹出雲髙夜<lb/>
月青笻杖秋風白道袍長吟趍谷口獨往下亭皋偃蹇<lb/>
三峰卧逍遥八表遨竹深時宿鶴溪淺不容舠經席天<lb/>
顔喜村居世網逃神全勞畫史才美擅時髦憩迹推松<lb/>
樾充飢有澗毛滄浪誰唱曲華屋意蕭騷<lb/>
　　題扇<lb/>
横波清淺露平洲沙暖鴛鴦得意㳺一夜西風吹雨過<lb/>
<pb n="KR4h0114_WYG_004-14b"/>
有人獨上木蘭舟<lb/>
銀河秋早露華新碧樹雲收月半輪庭外西風聞鴈過<lb/>
畫樓應有斷膓人<lb/>
　　送王在中代祀秦蜀山川<lb/>
太華雲連蜀棧低栁花三月紫騮嘶香浮曉露金匳濕<lb/>
旛拂春烟絳節齊䇿牘當年登桂苑詞林後夜趍芝泥<lb/>
長安逰客應無數誰共王褒頌碧雞<lb/>
　　題鮮于伯幾與仇亷訪帖<lb/>
<pb n="KR4h0114_WYG_004-15a"/>
三生文采趙公子四海聲名仇使君彈琴不作廣陵散<lb/>
焚香遥駐博山雲玉樹春來鶯謾語繡衣人去鴈空聞<lb/>
龍蛇兩紙真如玉即是安西與右軍<lb/>
　　上京次伯庸學士韻<lb/>
侍臣催講御階西雲靜觚稜曉色低天闢神州卑兩漢<lb/>
地連碣石轉三齊含香晝永閒青鎖視草堂幽濕紫泥<lb/>
最憶東山老松樹秋風應有鶴來棲<lb/>
　髙克恭<lb/>
<pb n="KR4h0114_WYG_004-15b"/>
　　即事<lb/>
古木隂中生白烟忽從石上見流泉閒隨屈曲尋源去<lb/>
直到人家竹塢邊<lb/>
　王景初<lb/>
　　南湖道中<lb/>
漠漠烟中小艇回芙蓉花外有軒臺平湖一日三千頃<lb/>
髙卧南風看雨來<lb/>
　鄧徳良<lb/>
<pb n="KR4h0114_WYG_004-16a"/>
　　中秋憶家<lb/>
千里星河一鏡圓杜陵兒女隔秋烟遥憐此夕柴門裏<lb/>
相對青樽説去年<lb/>
　潘純<lb/>
　　題趙子固書蘭<lb/>
江上青山日欲晡幽花小紙墨糢糊華清宫殿生秋草<lb/>
零落滕王蛺蝶圖<lb/>
　　岳王墓<lb/>
<pb n="KR4h0114_WYG_004-16b"/>
湖水春來自緑波空林人跡少經過夜寒石馬嘶風雨<lb/>
日落山精泣薜蘿江左長城真自壊鄴中明鏡為誰歌<lb/>
空餘滿地萇𢎞血芳草年深碧更多<lb/>
海門寒日澹無輝偃月堂深晝漏遲萬竈貔貅江上老<lb/>
兩宫環珮梦中歸内園羯皷催花發小殿珠簾看雪飛<lb/>
不道帳前胡旋舞有人行酒着青衣<lb/>
　王尚志<lb/>
　　同鎮陽李先輩登臨川擬峴臺<lb/>
<pb n="KR4h0114_WYG_004-17a"/>
楚塞蕭條客復來已無秋渚藕花開西風曠野孤城出<lb/>
落日西江白浪迴山似襄陽非故國地連吳㑹有髙臺<lb/>
南歸萬里頻回首潦倒徒傷賈傅才<lb/>
　楊叔倫<lb/>
　　送季上人歸金華山<lb/>
南村十月花草稀白鷗半兼鴻鴈飛夕陽在野雨初散<lb/>
秋葉滿林僧獨歸空中聴法花委地海上洗鉢雲生衣<lb/>
去來飄忽無定迹回首青山深翠微<lb/>
<pb n="KR4h0114_WYG_004-17b"/>
　黄君瑞<lb/>
　　暮春雜咏寄友人<lb/>
緑漪池沼燕交飛深院重門客到稀栁絮不如春去盡<lb/>
尚隨風起㸃人衣<lb/>
　翁徳元<lb/>
　　題柯敬仲墨竹<lb/>
湘江何處弔湘妃極目愁雲是九疑欲寄所思秋水隔<lb/>
鳳簫吹徹玉參差<lb/>
<pb n="KR4h0114_WYG_004-18a"/>
　馮淵如<lb/>
　　墨梅<lb/>
一枝竹外夢春酣零落綃裳舞翠嵐天澹水平山月小<lb/>
有人吹笛過江南<lb/>
　葉衡<lb/>
　　上京雜詠<lb/>
玉階天近露華流夜久涼風入鳳樓曾把翠雲裘進否<lb/>
上京六月冷於秋<lb/>
<pb n="KR4h0114_WYG_004-18b"/>
夜宿榆林月滿天青帘紅燭喚<graphic n="KR1553" url="https://raw.githubusercontent.com/kanripo/KR-Gaiji/master/images/KR1553.png" mimeType="image/png"/>船相逢莫問兒家姓<lb/>
醉裏空留白玉鞭<lb/>
　丁鶴年<lb/>
　　題蕪湖辛順中西圃巻<lb/>
坐閲桑田變歸為菽水謀聊從西圃隠少慰北堂憂汲<lb/>
月滄江曉鋤雲沃野秋新蔬和雨摘碩果帶霜收嘉樹<lb/>
巢烏鳥閒庭下白鷗管寧金不顧季路米應求千載誰<lb/>
同調東陵有故侯<lb/>
<pb n="KR4h0114_WYG_004-19a"/>
　　題畫<lb/>
江樹青紅江草黄好山不斷楚天長雲中樓觀無人住<lb/>
只有秋聲送夕陽<lb/>
　　將歸武昌題長江萬里圖<lb/>
長江千萬里何處是儂鄉忽見晴川樹依稀認漢陽<lb/>
　楊烈<lb/>
　　姑蘇臺<lb/>
百花洲上姑蘇臺吳王宴時花正開半空畫燭西子醉<lb/>
<pb n="KR4h0114_WYG_004-19b"/>
三更鐵甲東門來吳波渺渺吳山簇不見嬌顰倚䦨曲<lb/>
丹楓落月怨啼烏碧草東風驚走鹿闔廬丘墓相連處<lb/>
應恨夫差迷不悟斷指千年血未乾㳺魂夜哭臺前路<lb/>
　　黄金臺<lb/>
昭王鋭志移青社築土懸金奉賢者四方劒佩集强燕<lb/>
千里强燕空駿馬郭君自舉先羣豪樂生獨歩超凡曹<lb/>
酬恩一雪伯國恥建功並倚雲天髙君臣意氣千年少<lb/>
落日荒墟沒秋草黄金買貴滿長安惆悵英雄布衣老<lb/>
<pb n="KR4h0114_WYG_004-20a"/>
　　銅雀臺<lb/>
半空髙棟翔金雀玉扆繐帷塵漠漠西陵老樹暝色寒<lb/>
建安殘妓春情薄曲終紅袖辭尊前簷傾斷甓飛人間<lb/>
分香淚老恨不滅秋風吹入桃花班漢家一片如膏土<lb/>
肯為奸雄載歌舞銷盡曹瞞萬古魂落日漳河咽寒雨<lb/>
　　鳳凰臺<lb/>
金陵王氣飛祥雲鳳凰臺上聲和鳴鳳來春風花㝠㝠<lb/>
鳳去秋風荒草生嬌娥舞散髙城暮青山迥隔丹丘路<lb/>
<pb n="KR4h0114_WYG_004-20b"/>
斜陽門巷語烏衣細雨汀洲飛白鷺江空天闊鳳影遥<lb/>
謫仙吟斷誰能招六朝宫闕煙蕭蕭月明夜半人吹簫<lb/>
　　秋懐<lb/>
江南木葉飛江北百草黄花煙澹莽蒼悵望川途長寒<lb/>
魚聚其羣鴻鴈忽成行俛仰念時物索居耿淒涼昔我<lb/>
二三友敦好攻文章漂零轉相失尺素不得將人生四<lb/>
方志企爾揚聲光登山豈無車涉水亦有航真誠諒不<lb/>
隔離别庸何傷<lb/>
<pb n="KR4h0114_WYG_004-21a"/>
忽忽意不懌獨步登髙丘羣山紛虬蟠前當大河流八<lb/>
月草木凋萬里風雲愁寒晶蕩白日孤鴻去悠悠鴻飛<lb/>
不可極其下禹九州古來英雄事百戰横戈矛念我當<lb/>
壯年弗獲兹地㳺豈無干時略欲往誰見收君看天馬<lb/>
駒失足羞氂牛<lb/>
　薛𤣥卿<lb/>
　　送黄元深㳺淛<lb/>
南宫朝殿鎖蓬萊芳草春深夢不迴只有海門青一㸃<lb/>
<pb n="KR4h0114_WYG_004-21b"/>
月明猶送舊潮來<lb/>
　　春盡北行留别吳大修撰<lb/>
萬栁干花拂酒旗南陵北苑草離離居庸闗下泉嗚咽<lb/>
又是東風欲去時<lb/>
　　髙逺堂<lb/>
數椽茅屋雲中出一抹青山坐上看讀罷黄庭春雨後<lb/>
刺桐花落鳥聲寒<lb/>
　　贈聶尊師<lb/>
<pb n="KR4h0114_WYG_004-22a"/>
青山寂寂雨瀟瀟一箇長松翠欲飄白髪道人年八十<lb/>
小樓閒坐説前朝<lb/>
　危琴樂<lb/>
　　送芳潤葉道士<lb/>
二十四岩淩紫清琪花瑶草日初晴抱琴曾侍羣仙宴<lb/>
記得鈞天一兩聲<lb/>
　盧挈<lb/>
　　淵明歸來圖<lb/>
<pb n="KR4h0114_WYG_004-22b"/>
留侯晚嵗逰赤松武侯早嵗稱卧龍亡秦扶漢聲隆隆<lb/>
淵明初非避俗翁兩侯大節將無同陽春特書晉甲子<lb/>
辭鋒時露長沙雄王𢎞何幸奉吾足督郵能芥平生胸<lb/>
門前五栁春濛濛落絮不與江波東環堵蕭然吾未窮<lb/>
北窻儘有羲皇風畫圖不盡千古意詩成一笑浮雲空<lb/>
　劉叔逺<lb/>
　　寄黄士謙<lb/>
放歌出東林思弄川上雪清風吹湖波驚散波上月美<lb/>
<pb n="KR4h0114_WYG_004-23a"/>
人載美酒舉棹揺秋霜把酒勸青天青天忽盈觴揚帆<lb/>
掛白雲鷗鷺同飛揚歌罷一長笑忽然江水長懐君不<lb/>
可見流恨滿瀟湘<lb/>
　貢師泰<lb/>
　　題淵明小像<lb/>
竹杖芒鞋白鹿裘山中甲子幾春秋呼童㸃檢門前栁<lb/>
莫放飛花過石頭<lb/>
　商挺<lb/>
<pb n="KR4h0114_WYG_004-23b"/>
　　水僊花<lb/>
海上三山璧月明人間誰識許飛瓊秋風吹上青鸞背<lb/>
來散天香與素英<lb/>
　泰兼善<lb/>
　　絶句<lb/>
綉簾鈎月夜生涼花霧隂隂入畫堂吹徹玉簫人未寢<lb/>
更添新火試沉香<lb/>
　　送王奏差調福州<lb/>
<pb n="KR4h0114_WYG_004-24a"/>
春水溶溶滿鑑湖蘭舟長護錦屠蘇可憐走馬閩山道<lb/>
榕葉月中聴鷓鴣<lb/>
　　題祈真人異香巻<lb/>
金閣芙蓉罨畫山天香縹緲碧雲閒夜深放鶴三花樹<lb/>
自把黄庭月下看<lb/>
　唐温如<lb/>
　　過洞庭<lb/>
西風吹老洞庭波一夜湘君白髪多醉後不知天在水<lb/>
<pb n="KR4h0114_WYG_004-24b"/>
滿船清夢壓星河<lb/>
　　墨蘭<lb/>
瑶階夢結翠宜男誤墮仙人紫玉簮鶴帳有春留不得<lb/>
碧雲扶影下湘南<lb/>
　鍾安期<lb/>
　　春雨雜興次韻<lb/>
誰向春風吹洞簫蕩舟女子畫雙橈不愁沾濕鴉頭襪<lb/>
愁殺螺江兩度潮<lb/>
<pb n="KR4h0114_WYG_004-25a"/>
别院笙歌深復深美人何處冩琴心尋芳休怯春泥滑<lb/>
明日池塘長緑隂<lb/>
　董良史<lb/>
　　絶句<lb/>
東風細雨濕窻紗日宴黄蜂未報衙芳草滿庭隨意緑<lb/>
時時吹落碧桃花<lb/>
　徐伯通<lb/>
　　聴張靜山吹簫<lb/>
<pb n="KR4h0114_WYG_004-25b"/>
張仙一曲御街行吹徹千秋萬古情二十四橋明月夜<lb/>
不妨騎鶴上瑶京<lb/>
　江彦章<lb/>
　　寳相石佛寺<lb/>
數間茅屋野人家雞犬聲中日又斜春色可人籬落外<lb/>
暖風開盡紫荆花<lb/>
　楊維楨<lb/>
　　泛湖望洞庭<lb/>
<pb n="KR4h0114_WYG_004-26a"/>
明月灣前白浪流毛公壇下釣魚舟東包西包金色湧<lb/>
大雷小雷龍氣浮便路擬從天石覲秘書仍向夏王求<lb/>
蓬萊未到惟東向七十二峰生逺愁<lb/>
　　賣鹽婦<lb/>
賣鹽婦百結青裙走風雨雨花灑鹽鹽作鹵背負空筐<lb/>
淚如縷三日破鐺無粟煮老姑飢寒更愁苦道旁行人<lb/>
因問之拭淚吞聲為君語妾身家本住山東夫家名在<lb/>
兵籍中荷戈﨑嶇戍閩越妾亦萬里來相從年來海上<lb/>
<pb n="KR4h0114_WYG_004-26b"/>
風塵起樓船百戰秋濤裏良人賈勇身先死白骨誰知<lb/>
填海水前年大兒征饒州饒州未復軍尚留去年小兒<lb/>
攻髙郵可憐血作淮河流中原封裝音信絶官倉不開<lb/>
口糧闕宫營木落煙火稀夜雨殘燈泣嗚咽東隣西舍<lb/>
夫不歸今年嫁作商人妻繡羅裁衣春日低落花飛絮<lb/>
愁深閨妾心如水甘貧賤辛苦賣鹽終不怨得錢糴米<lb/>
供老姑泉下無慚見夫面君不見繡衣使者淛河東采<lb/>
詩正欲觀民風莫棄吾儂賣鹽婦歸朝先奏明光宫<lb/>
<pb n="KR4h0114_WYG_004-27a"/>
　　崔小燕嫁詞<lb/>
闔閭城中三月春流鶯水邊啼向人崔家姊妹雙燕子<lb/>
踏春小靴紅鶴觜飛花和雨着衣裳早裝小娣嫁文央<lb/>
離歌苦惜春光好去去輕舟隔江島東人西人相合離<lb/>
為君懽樂為君悲<lb/>
　　主家詞<lb/>
主家宴新客内屋深羅幃貴戚金與史長者陶與猗美<lb/>
人間中坐玉質縷金衣歌聲上碧落不放青雲飛杯行<lb/>
<pb n="KR4h0114_WYG_004-27b"/>
白蓮掌酒飲黄桐脂門下有書客彈鋏歌朝飢<lb/>
　　虞美人歌<lb/>
拔山將軍氣如虎神騅如龍蹋天下<hi>叶户</hi>將軍戰敗歌楚<lb/>
歌美人一死能自許蒼皇伏劍荅危主不同野雉隨仇<lb/>
虜江邊碧血吹青雨化作春芳悲漢土<lb/>
　　鴻門宴<lb/>
天迷闗地迷户東龍白日西龍雨撞鍾飲酒愁海翻碧<lb/>
火吹巢雙猰㺄照天萬古無二烏長庚破月來天隅坐<lb/>
<pb n="KR4h0114_WYG_004-28a"/>
中有客天子氣左股七十二子聨明珠軍聲十萬震屋<lb/>
瓦拔劍當人面如赭將軍下馬力拔山氣捲黄河酒如<lb/>
㵼劍光上天寒彗殘明朝畫地分河山將軍呼龍客將<lb/>
走石破青天撞玉斗<lb/>
　　毛女<lb/>
沙丘腥風吹腐龍華隂毛女藏雙魚<hi>叶農</hi>宫中雨露不可<lb/>
食飡松啖柏留春容桃花流水迷紅霧十二峰頭度朝<lb/>
暮自是嬋娟有仙骨入海徐郎豈知故衣沐雨鬟櫛風<lb/>
<pb n="KR4h0114_WYG_004-28b"/>
槲葉楚楚山花紅秦樓舊鏡掩明月咸陽目送雙飛鴻<lb/>
　　送日本僧<lb/>
山為城海為池龍伯有國東海陲我皇仁風被八極其<lb/>
王錫貢多珍竒樗社子雪獅獼跨海來拜天人師神鰲<lb/>
皷濤雪山白浪花作雨青天低龍驤何啻萬斛重大風<lb/>
開帆秋葉飛手提雙履葱嶺西七條掛在扶葉枝城頭<lb/>
皷響城下馬嘶人從大唐國裏歸<lb/>
　　荆釵曲<lb/>
<pb n="KR4h0114_WYG_004-29a"/>
扶風女行如有㜪貌如鍾離春三十不肯嫁獨識五噫<lb/>
君荆釵服終身井臼操必親舉按上食如大賔如何㑹<lb/>
稽守糟糠告去如市人<lb/>
　　題青蓮㞐士像<lb/>
天人騎龍飛上天一念下謫三千年長庚文章光照地<lb/>
在古無上今無前天台道人一傾倒有如大鵬遇鷽鳥<lb/>
烏紗白紵登闕庭天子見之如綺皓萬言倚馬真天材<lb/>
酒酣誤觸玻瓈杯忠誠白日不照鑑洗天風雨何時來<lb/>
<pb n="KR4h0114_WYG_004-29b"/>
七寳宫床不為泰夜郎之天豈為隘八極揮斤列缺鞭<lb/>
泰山培塿風雷噫人言捉月采石江豈知騎兔長庚傍<lb/>
自非廣寒玉虚貯神彩桂殿何處人間涼周郎尺素間<lb/>
清揚皦如白月射屋梁千金好事摹七字安得筆光千<lb/>
丈强<lb/>
　　賦海渉<lb/>
海風吹沙潮欲來青蝦亂跳凝紫苔初疑長劒斫出老<lb/>
蛟血又疑霹靂擊破妖龍胎蟹湯微泣瑪瑙髓蜀錦亂<lb/>
<pb n="KR4h0114_WYG_004-30a"/>
把并刀裁紅冰嚼碎齒不冷丹霞入腹鳴飢雷坐令海<lb/>
水化作蒲萄醅我當大嚼一飲三百盃<lb/>
　　長洲曲<lb/>
長洲水引東江潮潮生暮暮還朝朝只見潮頭起郎柂<lb/>
不見潮尾回郎橈昨夜西溪買雙鯉恐有郎緘寄連理<lb/>
金刀剖腹不忍食尺素無憑膾還委西溪之水到長洲<lb/>
明日啼紅臨上頭<lb/>
　　沙堤行<lb/>
<pb n="KR4h0114_WYG_004-30b"/>
神州和羮連五城沙堤新築太階平正月一日太陽明<lb/>
殿前兩相水金星天王垂衣珠箔捲太史新書五雲見<lb/>
火城千枝花外轉道逢吳牛問牛喘左謀右斷天子前<lb/>
手持五色補青天南人不敢吹巢火中國堂堂相司馬<lb/>
　　履霜操<lb/>
霜鮮鮮兮草戔戔兒獨履兮兒宿野田衣荷之葉兮葉<lb/>
易穿採楟花以為食兮食不下咽嗟兒天父兮天胡有<lb/>
偏我不父順兮寧不兒憐履晨霜兮泣吾天<lb/>
<pb n="KR4h0114_WYG_004-31a"/>
　　湘靈操<lb/>
湘之水兮九支湘之山兮九疑皇一去兮何時歸攀龍<lb/>
髯兮逐龍飛生同宫死同穴招黄衣兮復皇轍九疑水<lb/>
九疑山九疑轍迹在其間望飛龍兮未來還湘之淚兮成<lb/>
水湘之石兮成斑<lb/>
　　箕山操<lb/>
箕之山兮可耕而樵箕之水兮可飲而㳺牽牛何來兮<lb/>
飲吾上流彼以天下讓兮我以之逃世豈無堯兮應堯<lb/>
<pb n="KR4h0114_WYG_004-31b"/>
之求吾與堯友兮不與堯憂<lb/>
　　大人詞<lb/>
有大人曰銕牛絳縣甲子不能記曾識庖犧獸尾而蓬頭<lb/>
見煉石之女補天漏涿鹿之帝殺蚩尤上與伊周相幼<lb/>
主下與孔門逰列侯衣不異糧不休男女欲不絶黄白<lb/>
術不修其身備萬物成春秋故能後天不老揮斤八極隘<lb/>
九州太上君西化人自謂出無始刼蕩乎宇宙如虚舟<lb/>
其生為浮死為休安知大人自消息天子不能子王公<lb/>
<pb n="KR4h0114_WYG_004-32a"/>
不能儔下顧二子真蜉蝣<lb/>
　無名氏<lb/>
　　雪花曲<lb/>
苦篁獵獵吹北風黄河水流凝不通天孫手持白鷺尾<lb/>
笑掃琪花飛碧空崑山玉碎璚樓裂老龍起舞驚明月<lb/>
夢覺逰魂不覺寒醉吟紙帳春雲熱東家嬌娘厭桃李<lb/>
學綉宫花瑣窻裏冷袖驚來欲細觀隔簾火氣催成水<lb/>
　釋來復<lb/>
<pb n="KR4h0114_WYG_004-32b"/>
　　奉柬彦明中丞兼寄伯防工部<lb/>
荆楊烽火接南徐郡邑頻年戰伐餘諭蜀謾傳司馬檄<lb/>
平蠻誰賜尉佗書公私征歛多乖治民庶流移少定居<lb/>
憂國早知心獨善秋風兩鬂雪霜如<lb/>
　　奉柬周伯温左丞鄔本初樞宻<lb/>
别來鄞海重相思滿目兵塵猒亂離寒製緑荷聊禦臈<lb/>
晨炊黄獨謾充飢廬山誰問東林社嶽麓新傳北海碑<lb/>
多謝髙文賁泉石虹光白日走蛟螭<lb/>
<pb n="KR4h0114_WYG_004-33a"/>
　　送胡文善之官海南文昌縣<lb/>
瓊州南去海㝠㝠婺女重光應地靈洞入朱耶瀧水白<lb/>
山蟠黎母瘴烟青郵炊每食桄榔麵蠻賦多輸翡翠翎<lb/>
定有逺人歌善治風謡紀徳重鐫銘<lb/>
　　送錢子輿調官還越中<lb/>
修髯如雪面如丹芰製新成野服寛擬訪季真期卜宅<lb/>
却從靈徹話休官霜紅柿葉尊前冩月白荷花鏡裏看<lb/>
有約沃洲騎鶴去卧雲不畏碧山寒<lb/>
<pb n="KR4h0114_WYG_004-33b"/>
　　次韻趙子將提舉秋興<lb/>
絶漠風髙雨土沙五雲何處望京華南征尚阻勤王貢<lb/>
北泛頻勞奉使槎藩將戈船遥蔽海國人弓馬舊為家<lb/>
洗兵㑹有承平日社稷安危不用嗟<lb/>
　　次韻奉謝芝軒中丞<lb/>
辭官不住越山隂慷慨常懐濟世心諫草舊聞通紫禁<lb/>
宫花曾憶讌瓊林傳家喜有春秋筆儲槖知無暮夜金<lb/>
此日東逰真汗漫滄洲明月聽龍吟<lb/>
<pb n="KR4h0114_WYG_004-34a"/>
　　寄察士安亷使時留閩新除侍御史<lb/>
曾憶乘潮過淛東蛟門南别苦匆匆舟行越水荷花白<lb/>
馬度閩山荔子紅闕下有人傳諌草天邊無使問飄蓬<lb/>
湛恩新拜烏臺召只尺蓬來雨露通<lb/>
　　送榮首座還日本<lb/>
揚帆八月駕長風直遡扶桑碧海東雪窟潮翻銀甕白<lb/>
天門日擁火車紅蝦夷覔偈迎沙島龍伯分齋候水宫<lb/>
應有國人來問訊散花圍座聴談空<lb/>
<pb n="KR4h0114_WYG_004-34b"/>
　　贈嵩陽邢道士善音律<lb/>
嵩陽道士氣如虹飛斾翻翻過淛東醮斗有靈封緑檢<lb/>
步虛無譜按黄鍾金壺爛醉瓊花月鐵笛横吹玉樹風<lb/>
一曲霓裳空解聽仙逰誰到廣寒宫<lb/>
　　雲谷為朝天宫湯道士賦<lb/>
冶城仙館淨無氛煉魄閒棲谷裏雲氣挾風雷通窈窕<lb/>
香隨芝术散氤氲傳書鶴去山長暝採藥童歸路不分<lb/>
遥覔張公種棃處石門深鎖白紛紛<lb/>
<pb n="KR4h0114_WYG_004-35a"/>
　　逰石湖蘭若<lb/>
五龍之峰雲作屏雙岸削出芙蓉青何人磵裏拾瑶草<lb/>
有客松間尋茯苓林風不驚虎卧石山雨忽來龍聽經<lb/>
吳王臺榭今寂寞秋香薜荔花㝠㝠<lb/>
　　趙子固水仙<lb/>
淩波仙子白霓裳霧鬂風鬟試曉粧水殿宴歸春似海<lb/>
一簾香露濕鳴璫<lb/>
　　題扇贈史餘可<lb/>
<pb n="KR4h0114_WYG_004-35b"/>
明月湖西越相家蓬萊三島隔烟霞水晶簾捲人如玉<lb/>
吟遍芙蓉十丈花<lb/>
　　趙仲穆春山曉思圖<lb/>
樹色蒼涼曉欲迷石門初日鷓鴣啼桃花不隔秦人路<lb/>
流出紅雲水漲溪<lb/>
　　紫霞山房為南昌魏晦初道士題<lb/>
樹林深杳隔洪厓五色霞屛映日開錯認桃花源上路<lb/>
不知真館是蓬萊<lb/>
<pb n="KR4h0114_WYG_004-36a"/>
　　溪山歸棹圖<lb/>
西風吹鴈楚天長兩岸青山木葉黄絶似洞庭湖上見<lb/>
一帆秋色過衡陽<lb/>
　　春江白鷺圖贈方仲温時遇金陵<lb/>
歌别秦淮折栁枝蘼蕪春水緑生漪閒心一片滄浪月<lb/>
只許沙頭白鷺知<lb/>
　　同朝天宫道士朝回口號<lb/>
午隂初轉御橋灣齋退從容出九闗天上好風重送喜<lb/>
<pb n="KR4h0114_WYG_004-36b"/>
鑾輿明日幸鍾山<lb/>
　　西湖絶句<lb/>
芙蓉灣口緑隂斜吹笛何人隔彩霞驚起沙頭雙翠羽<lb/>
啣魚飛上刺桐花<lb/>
流觴亭子鳳山阿都護行春小隊過笑擲金錢花下醉<lb/>
玉箏彈出白翎歌<lb/>
寳網金幢變刼灰瞿曇寺裏盡蒿萊鳥巢無樹山䕫泣<lb/>
不見談禪太傅來<lb/>
<pb n="KR4h0114_WYG_004-37a"/>
西陵橋下水生烟属玉飛來近釣船荒盡梅花三百樹<lb/>
孤山何處訪逋仙<lb/>
　戴表元<lb/>
　　湖上贈歌者<lb/>
牡丹紅紫艷陽天檀板朱絲錦瑟箋頭白江南一尊酒<lb/>
無人知是李龜年<lb/>
　聶古柏<lb/>
　　過采石<lb/>
<pb n="KR4h0114_WYG_004-37b"/>
采石江頭秋月白蛾眉亭下灘聲咽繡衣玉斧曉霜寒<lb/>
同是天涯苦行客酒仙一去海生塵青山三尺理衣巾<lb/>
清江白鳥自今古岸草汀花秋復春我欲御風逰八表<lb/>
醉裏髙情覔三島閶闔雲深不可攀回首江南數峰小<lb/>
　黄子嬴<lb/>
　　候張伯陽州判不至奉寄<lb/>
海風吹散樵山雪洒向瑶臺照明月因之欲訪三蓬萊<lb/>
望斷雙鸞翠烟滅且持寳劒窮南溟片帆飛度遥山青<lb/>
<pb n="KR4h0114_WYG_004-38a"/>
幽尋丹碧采芝草松風竹露春泠泠江邊忽遇蟾宫客<lb/>
江草江花盡相識東風一笑訪驂鸞三十六峰總春色<lb/>
峰顛孤鶴飛且鳴徘徊似欲難為情雲深林暝杳莫辨<lb/>
時時照影臨溪清我時感此生幽趣笑折瑶華寄仙子<lb/>
白鶴飛去猶未來門掩青山正風雨<lb/>
　夏<graphic n="KR3526" url="https://raw.githubusercontent.com/kanripo/KR-Gaiji/master/images/KR3526.png" mimeType="image/png"/>
　　題杞上人所藏小畫<lb/>
太隂慘澹雷雨泣懸厓老樹蒼蛟立亂山鱗鬛雲氣寒<lb/>
<pb n="KR4h0114_WYG_004-38b"/>
石火迸出金流汁君不見老禪好畫如好色尺寸須酬<lb/>
萬金直何如天台看蒼石<lb/>
　林公慶<lb/>
　　賦明月樓贈孫伯融<lb/>
兩溪合流涵太虚白龍簸弄摩尼珠玉娥捧盤不敢去<lb/>
孚尹教入仙人居仙人乘雲逰汗漫瓊簫寥寥度銀漢<lb/>
斟酌北斗依上台玉宇珠宫露如霰鳳臺神馭不可留<lb/>
春風花開帝王州芙蓉峰前舊時月夜夜長照溪上樓<lb/>
<pb n="KR4h0114_WYG_004-39a"/>
　李孟昭<lb/>
　　西湖夜宿<lb/>
蹇驢衝雪岸烏紗夜醉西湖賣酒家十六吳姬吹鳳管<lb/>
捲簾燒竹看梅花<lb/>
　陳雝<lb/>
　　葛嶺懐古<lb/>
山上樓臺湖上船平章醉酒嬾朝天羽書莫報樊城急<lb/>
新得蛾眉正少年<lb/>
<pb n="KR4h0114_WYG_004-39b"/>
　俞行之<lb/>
　　西湖<lb/>
西湖湖上可憐春烟栁風花最惱人羅袖泪乾無好思<lb/>
畫船歌舞為誰新<lb/>
秋來碧水湛平湖荷葉菱花取次枯唯有斷堤楊栁樹<lb/>
淡烟猶鎖亂啼烏<lb/>
　陸孟昭<lb/>
　　初夏逰西湖諸山<lb/>
<pb n="KR4h0114_WYG_004-40a"/>
山寺迢迢湖水東樓臺髙處翠微中自慚投社非陶令<lb/>
却羡能詩有逺公花氣煖浮千嶂雨松聲涼洒一䦨風<lb/>
穿林怪底多麋鹿十里平坡碧草豐<lb/>
　白珽<lb/>
　　湖居雜興<lb/>
御舟初出賞春菲傳是諸王與后妃香霧漸深簾幙暗<lb/>
日斜惟見淡黄衣<lb/>
脈脈吹香屋角梅北風移燭小簾開鳳城幾日元宵近<lb/>
<pb n="KR4h0114_WYG_004-40b"/>
一片簫聲水上來<lb/>
相國平泉水竹居吳中花石世間無逰人馬上休回首<lb/>
一半春風在裏湖<lb/>
雨後林塘夏亦秋一葫蘆酒在船頭醉來深入荷花去<lb/>
卧看青天飛白鷗<lb/>
　郭奎<lb/>
　　紀夢<lb/>
忽忽頽芳年揺揺寄行役寢興勞形神鬂髪𤣥已白驚<lb/>
<pb n="KR4h0114_WYG_004-41a"/>
風響庭樹憂思日常積夢魂清夜歸彷彿舊鄉邑青松<lb/>
在園田桑柘䕃廬室飛鳥雲際還牛羊下來夕澄湖澹<lb/>
微波秋山有佳色雞犬雜比隣墟烟靄阡陌怡怡兄弟<lb/>
情凄凄丘隴側伐木逢行歌僕夫候馬立臨流濯長纓<lb/>
挂冠坐盤石似慰平生歡覺來異疇昔百年如轉蓬萬<lb/>
物乃遺舄天命良在兹勿復云得失<lb/>
　　春日行<lb/>
春風爾來何無情忽然吹我華髪生淮南三月花滿城<lb/>
<pb n="KR4h0114_WYG_004-41b"/>
金尊海錯羅雕楹美人對坐彈鳴筝酒酣起奏升天行<lb/>
當年歡樂不復得白日為照心未平心未平發長嘯我<lb/>
曹豈是閭閻兒齊東魯連頗同調<lb/>
　　新豐市<lb/>
過新豐待沽酒雪花當空大如手斷橋荒店無人烟獨<lb/>
有寒梅伴踈栁憶昔江東未搆兵我亦曾經此地行東<lb/>
家槌牛出新釀西家開宴還吹笙春風步障千花錦當<lb/>
壚美人勸客飲形勢雖非漢祖為彷彿咸陽舊陵寢停<lb/>
<pb n="KR4h0114_WYG_004-42a"/>
驂慷慨懐馬周我欲濯髪臨清流斗酒不可得髙興良<lb/>
難酬着鞭遥指敬亭路孤雲日暮心悠悠<lb/>
　　送孫良玉還同安<lb/>
送君江上去山路雨初晴落日平淮樹春潮帶皖城酒<lb/>
因今日醉人是故鄉情莫説王孫怨芳洲緑草生<lb/>
　　嵗暮<lb/>
寒月出在户江春鴈獨飛愁人不能寐鄉淚忽沾衣丘<lb/>
壠十年别星霜兩鬂稀為言叢桂老嵗莫澹忘歸<lb/>
<pb n="KR4h0114_WYG_004-42b"/>
　　郡齋秋日次韻<lb/>
幕府簡書靜一官清自閒秋聲在東壁爽氣滿西山叢<lb/>
菊可延夀芳尊聊解顔當軒兩嘉樹好鳥暮知還<lb/>
　　與黄本和同舟<lb/>
宜春臺下瀨輕棹疾如帆人物同黄憲風流似阮咸寒<lb/>
花猶覆石飛翠忽沾衫出峽頻回首蒼茫日半啣<lb/>
　　人日<lb/>
新年人日至殊覺客愁多故國音書杳南天物氣和城<lb/>
<pb n="KR4h0114_WYG_004-43a"/>
春偏雨雪江暝足風波無限扁舟意吾將詠棹歌<lb/>
　　留水西寺貽季潭上人<lb/>
上方禪寂地瀟洒似天宫誰刻蓮花漏因知晉逺公雲<lb/>
衣留卧内松拂掛溪東已悟浮生理吾將杖錫同<lb/>
潭影澹禪心髙牕雲更深偶陪林下賞兼聴丘中琴清<lb/>
梵間隂壑香厨下午禽客懐倦炎暑賴此泄煩襟<lb/>
　　過富州贈權柏文<lb/>
章江寒夜汎舟初岸曲沙平月色虛兵氣未銷吳楚分<lb/>
<pb n="KR4h0114_WYG_004-43b"/>
劒光猶射斗牛墟明公偶國專封拜使者交隣奉簡書<lb/>
為喜豐城知己在别來懐抱定何如<lb/>
　　送吳師程山長還宣城<lb/>
君歸鄉國我淹留寳劍長歌不盡愁此日髙城尋第宅<lb/>
故家喬木在林丘將軍豈識千金子丞相曾封萬户侯<lb/>
别後相思重回首白雲飛散敬亭秋<lb/>
　　贈白紵山庵道人楊𤣥中<lb/>
四望亭前姑孰溪道人種玉住山西古松數株秋滿屋<lb/>
<pb n="KR4h0114_WYG_004-44a"/>
青鳥月明時一啼<lb/>
　僧西齋<lb/>
　　和九日閒居<lb/>
閒居愛重九使我念陶生但取杯中物不貪身後名季<lb/>
秋霜始降向晚月初明草際亂蟲語林稍殘葉聲踈籬<lb/>
采叢菊小嚼扶衰齡美酒既滿樽一吟還一傾田園自<lb/>
可樂圭衮何足榮貴賤各有志好惡吾無情所以君子<lb/>
懐悠悠嵗功成<lb/>
<pb n="KR4h0114_WYG_004-44b"/>
　　居秦川正月初追念疇昔和逰斜川詩<lb/>
日月更出入何時得畨休古人厭長夜常欲秉燭逰散<lb/>
亂北歸翼蒼茫東逰流輕颵拂海霧逺景分沙鷗適野<lb/>
見樵漁杖藜赴林丘羣松何錯落乃與雜蔓儔譬彼丈<lb/>
夫雄兒女互相醻却立冰雪間爾曹無媿不陽春降徳<lb/>
澤草木觧隂憂但事食與眠其他非我求<lb/>
　　廣戍阻風和庚子嵗五月中從都還阻風桂林<lb/>
自古嘆行役我今始知之山川一何曠巽坎難與期崩<lb/>
<pb n="KR4h0114_WYG_004-45a"/>
浪聒天響長風無息時久逰戀所生如何淹在兹靜念<lb/>
園林好人間良可辭當年誰有幾縱心復何疑<lb/>
　歐陽𤣥<lb/>
　　漫題<lb/>
鈴索無聲玉漏稀青綾夜直月侵扉五更一覺梅花夢<lb/>
催得江南學士歸<lb/>
　　吳西村雪霽圖<lb/>
鄭䖍能畫又能詩獨立經營雪霽時曾向湘江挐釣艇<lb/>
<pb n="KR4h0114_WYG_004-45b"/>
賣鮮沽酒髪如絲<lb/>
　　雜詠<lb/>
鰲山晏罷月溶溶太液池邊湛露濃不用金蓮送歸院<lb/>
水晶宫出玉芙蓉<lb/>
　　永清寺白巖<lb/>
上人燕坐白巖阿巖上皚皚白石多曾到補陀南海岸<lb/>
白花無數擁盤陀<lb/>
白巖山下俯清池花有清香水有漪幾度收經看月上<lb/>
<pb n="KR4h0114_WYG_004-46a"/>
分明水底見摩尼<lb/>
　　逢江易藝芳干賦芳洲<lb/>
楊栁垂垂拂釣磯平沙雨過緑生衣王孫鬭草歸來晚<lb/>
撲漉鴛鴦帶水飛<lb/>
　　東山春景<lb/>
春光澹澹日遲遲正是名園撲蝶時却憶小橋流水過<lb/>
東山春色在桃枝<lb/>
　許有壬<lb/>
<pb n="KR4h0114_WYG_004-46b"/>
　　神山<lb/>
田塍晚獨䇿及此時雨晴東畦與西疃泱泱流水聲豐<lb/>
年已足歡清風復多情歸來藉草坐濁酒還自傾不用<lb/>
澆磈磊我懐無不平<lb/>
落日照我影頎然溪水中涼飈動絺衣勢欲淩虚空顧<lb/>
之一大笑與爾將無同昔也爾何達兹焉爾何窮莫道<lb/>
山林陋乃有黄虞風<lb/>
靜念少日事躁中劇揠苗欲令千載淳反之在一朝斥<lb/>
<pb n="KR4h0114_WYG_004-47a"/>
鷃不自量上欲搏扶揺世怒任盲俗林譏愧清謡傲骨<lb/>
日已長及辰事逍遥<lb/>
淵明昔歸休開嵗纔五十我雖年近似我道慙什百兼<lb/>
金與尺璧敢取儕瓦礫緬焉動真想迅徃孰誘掖庶幾<lb/>
歸田園千載可同迹<lb/>
　　中書久病得請將歸吳閑閑大宗師亦有疾以其<lb/>
　　象為贈云代彼陪行焚香對之作此以謝<lb/>
鄙人本是山澤臞涉世政坐飢寒敺五年黄閣事何補<lb/>
<pb n="KR4h0114_WYG_004-47b"/>
種作老病樷孱軀灤京歸來十浹日藥裹不可離須臾<lb/>
平生結客半寰宇未免操瑟從齊竽可人底事期不來<lb/>
承慶堂深誰敢呼邇來亦復詩作祟清減益見風標孤<lb/>
杜門却掃難折簡豈意惠然來畫圖相看一笑但臆對<lb/>
妙契未許巵言㪺清水寒玉照林表和氣春風生坐隅<lb/>
齋居頓覺俗氛逺髙致已逼沉痾蘇我方歸思劇迅矢<lb/>
公自有分居方壺過從此去計必少夢中道路多縈紆<lb/>
便當巻奉江湖去願得始終如蟨驉<lb/>
<pb n="KR4h0114_WYG_004-48a"/>
　　小樓對閑閑宗師象因次舊韻寄之<lb/>
鼎食不觧肥我臞多病亦為山林敺巾車孤舟任所適<lb/>
何徃不可容微軀莫言五十未為老縱有七十來須臾<lb/>
今年兩耳得差勝飽聽萬籟吹笙竽閒人多事迫詩債<lb/>
野老敗興時招呼小樓今日好風色目斷天末㝠鴻孤<lb/>
一時幽興豈容負况對蓬島神仙圖篆煙凝坐共心賞<lb/>
盡醉更把空尊㪺懐人未免有芥蔕處世已覺無亷隅<lb/>
分江小鼎煮粟粒誅茅别墅營屠蘇逺山但藉一枝杖<lb/>
<pb n="KR4h0114_WYG_004-48b"/>
中流誰辨千金壺菊籬秋香晚未減松窻月色寒相紆<lb/>
我行不武分歛迹安得甘草資蛩驉<lb/>
　　田家對雪<lb/>
野老能留客柴門更反闗落梅㸃衣上飛雪墮杯間地<lb/>
僻偏宜竹窻幽更對山自憐真野逸瓶罄不知還<lb/>
　　神仙雨<lb/>
山中日日雨松竹早知秋清響自深夜逸人無逺愁窻<lb/>
虚聞落葉林暗見螢流對景因懐杜江村事事幽<lb/>
<pb n="KR4h0114_WYG_004-49a"/>
　　題趙幹江樓風雨圖<lb/>
人間蕞爾東南陬金陵李家無逺謀詞華欲繼後庭曲<lb/>
不見東風空小樓當時百事尚纎麗况在畫工專末技<lb/>
洪河喬嶽昧平生曲䦨幽檻窮清致石頭城下無重闗<lb/>
甲馬營中有佳氣九天飛墜曹將軍畫巻版圖充上計<lb/>
小兒造化吁可憐乾坤又到宣和年君王揺毫自塗抹<lb/>
片紙落世人爭傳坐看南北又分裂遂使兩家同一天<lb/>
偶從素縑閲小景慨念興亡豈天定而今蕩蕩混一圖<lb/>
<pb n="KR4h0114_WYG_004-49b"/>
但少儂歸理釣艇<lb/>
　僧圓至<lb/>
　　寒食<lb/>
月暗花明掩竹房輕寒脈脈透衣裳清明院落無燈火<lb/>
獨遶迴廊禮夜香<lb/>
　　曉過西湖<lb/>
水光山色四無人清曉誰看第一春紅日漸髙絃管動<lb/>
半湖烟霧是游塵<lb/>
<pb n="KR4h0114_WYG_004-50a"/>
　　送人<lb/>
送子江頭水亦悲更能隨我定何時垂楊但為秋來瘦<lb/>
不為秋來有别離<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0114_WYG_004-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元藝圃集巻四<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>龍洲集</head>
    <p>
<pb n="KR4d0304_WYG_000-1a"/>
欽定四庫全書　　　　　集部四<lb/>
　龍洲集　　　　　　　　别集類三<hi>宋</hi>
　　提要<lb/>
　　　　<hi>臣</hi>等謹按龍洲集十四巻宋劉過撰過字改<lb/>
　　　　之廬陵人當宋光宗寧宗時以詩遊謁江湖<lb/>
　　　　韓侂胄當國時嘗欲官之出使金國而輕率<lb/>
　　　　漏言卒以窮死葢亦陳亮之流而跅弛更甚<lb/>
　　　　者也當其叩閽上書請光宗過宫頗得抗直<lb/>
<pb n="KR4d0304_WYG_000-1b"/>
　　　　聲然其時在廷諸臣已交章論奏非廊廟不<lb/>
　　　　言待於草野言之者何必屋上架屋為此嘵<lb/>
　　　　嘵特巧於博名耳又屢陳恢復大計謂中原<lb/>
　　　　可不戰而取更不過附合時局大言以倖功<lb/>
　　　　名北伐之役後竟何如耶楊維楨弔其墓詩<lb/>
　　　　云讀君舊日伏闕疏喚起開禧無限愁文人<lb/>
　　　　標榜之詞非篤論也其詩文亦多粗豪亢厲<lb/>
　　　　不甚協於雅音特以跌宕縦横才氣坌溢要<lb/>
<pb n="KR4d0304_WYG_000-2a"/>
　　　　非齷齪者所及故今猶傳焉集凡十四巻後<lb/>
　　　　附宋以來諸人所題詩文二巻合十六巻岳<lb/>
　　　　珂桯史記過始末頗詳稱其開禧乙丑過京<lb/>
　　　　口相與摭竒弔古多見於詩其多景樓一篇<lb/>
　　　　廣漢章以初升為之大書詞翰俱卓犖可喜<lb/>
　　　　屬為刻樓上㑹兵起不果云云今集中詩以<lb/>
　　　　此篇為冠葢由於此然伏闕一疏今竟不載<lb/>
　　　　於集中其尚有佚篇歟至蔣子正山房随筆<lb/>
<pb n="KR4d0304_WYG_000-2b"/>
　　　　載其辛棄疾席上賦羊腰腎羮絶句及為張<lb/>
　　　　栻作張浚挽詩以集中不載為遺珠之憾核<lb/>
　　　　以岳珂桯史葢小説之附㑹非脱漏也乾隆<lb/>
　　　　四十三年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官<hi>臣</hi>陸費墀<lb/>
<pb n="KR4d0304_WYG_000-3a"/>
龍洲集原序<lb/>
古人以詩名家者衆矣予兄改之晚出每有作輙伸尺<lb/>
紙以為藁筆法遒縱隨為好事者所拾故無鈔集詩章<lb/>
散漫人間無從㑹稡澥嘗游江浙渉淮甸得詩詞表啟<lb/>
賦序於所交游中纔成帙多為同儕取去嵗月乆淹應<lb/>
酬㡬不能給或以是而獲謗吁上而李杜韓栁近而歐<lb/>
蘇陳黄大篇巨帙爛如星日絢如綺組膏澤流於無窮<lb/>
於此何足秘哉用是鋟木以廣其傳每得名賢序䟦詩<lb/>
<pb n="KR4d0304_WYG_000-3b"/>
文亦多嘗陸續以刻少有舛闕不敢輕易竄易或収善<lb/>
本能一賜㕘對至願峕端平紀元六月望日劉澥謹題<lb/>
</p>
<p>
</p>
  </div>
</body>
</text>
</TEI>
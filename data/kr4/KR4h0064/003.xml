<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>増注唐策巻三</head> <lb/>
    <p>
<pb n="KR4h0064_WYG_003-1a"/>
欽定四庫全書<lb/>
　増注唐策巻三<lb/>
　　論<lb/>
　　　李百藥封建論<hi>本傳貞觀二年朝廷議將封建諸侯乃建論諌之此篇新史不</hi>
　　　　<hi>載今按舊史附入</hi>
臣聞經國庇民王者之常制尊主安上人情之大方然<lb/>
命厯有賖促之殊邦家有治亂之異遐觀載籍論之詳<lb/>
矣咸云周過其數秦不及期<hi>漢諸侯王表注應劭曰武王克啇卜世三十卜年八</hi>
<pb n="KR4h0064_WYG_003-1b"/>
<hi>百今乃三十六世八百六十七載此謂過其厯者也秦以諡法少恐後世相襲自稱始皇子曰二世欲以二迄</hi>
<hi>萬今至子而亡此之謂秦不及期也左傳成王定鼎於郟鄏卜世三十卜年七百</hi>存亡之理在<lb/>
於郡國周氏以鑒夏殷之長久遵黄唐之並建維城磐<lb/>
石深根固本雖王綱弛廢而枝榦相持故使逆節不生<lb/>
宗祀不絶秦氏背師古之訓棄先王之道踐華恃險罷<lb/>
侯置守子弟無尺土之邑兆庶罕共理之憂故一夫號<lb/>
澤七廟隳祀<hi>崇曰始皇紀丞相綰等言諸侯初破燕齊荆地逺不置王毋以鎮之請立諸子始皇</hi>
<hi>下其議於羣臣廷尉李斯曰周文武所封子弟同姓甚衆後屬疏逺更相誅伐今海内皆為郡縣諸子功臣重</hi>
<pb n="KR4h0064_WYG_003-2a"/>
<hi>賞賜之甚足易制置諸侯不便始皇從其議分天下為三十六郡李斯又曰今諸生不師今而學古以非當世</hi>
<hi>臣請史官非秦記皆燒之敢有藏詩書百家語者悉雜燒之偶語詩書棄市制可又營作朝宫渭南上林苑中</hi>
<hi>先作前殿阿房東西五百歩南北五十丈表南山之顛以為闕自阿房渡渭屬之咸陽賈誼過秦曰踐葉為城</hi>
<hi>因河為津天下以定自以關中之固金城千里子孫帝王萬世之業也秦王沒山東豪傑並起而亡秦一夫作</hi>
<hi>難而七廟隳身死人手為天下笑</hi>然則得失成敗各有由焉而著述之<lb/>
家多守常轍莫不情忘今古理蔽澆淳欲以百王之季行<lb/>
三代之法天下五服之内盡封諸侯王畿千里之間俱為<lb/>
采地是以結繩之化行虞夏之朝<hi>崇曰易繫上古結繩而治後世聖人易之</hi>
<pb n="KR4h0064_WYG_003-2b"/>
<hi>以書契書序疏結繩為約大事大其繩小事小其繩</hi>用象刑之典治劉曹之末<hi>崇曰</hi>
<hi>書舜典象以典刑白虎通云畫象者其衣服象五刑也犯墨者蒙巾犯劓者以赭著其衣犯髕者以墨蒙其髕</hi>
<hi>象而畫之犯宫者屝犯大辟者布衣無領</hi>鍥船求劒未見其可<hi>崇曰吕氏春秋楚人有</hi>
<hi>渉江者其劒自舟中墜於水遽鍥其舟曰是吾劒所從墜也舟已行而劒不行若此求劒不亦惑乎</hi>徒知<lb/>
問鼎請隧有懼霸王之師<hi>崇曰左宣三年楚子觀兵於周疆定王使王孫滿勞楚子</hi>
<hi>楚子問鼎之大小輕重對曰在徳不在鼎僖二十五年晉侯朝王王享醴命之宥請隧弗許曰王章也未有代</hi>
<hi>徳而有二王亦叔父之所惡也</hi>白馬素車<hi>史記秦紀沛公至灞上子嬰係頸以組白馬素車奉天子</hi>
<hi>璽符降於軹道旁</hi>無復藩籬之援不悟望夷之釁<hi>史記秦紀二世三年丞相</hi>
<pb n="KR4h0064_WYG_003-3a"/>
<hi>趙高殺二世於望夷宫</hi>未甚羿浞之灾<hi>崇曰左襄四年魏絳曰昔有夏之方衰也后羿自鉏</hi>
<hi>遷於窮石因夏民以代夏政恃其射也不修民事而淫於原獸棄武羅而用寒浞浞行媚於内而施賂於外愚</hi>
<hi>弄其民而娱羿於田取其國家羿歸自田家衆殺而烹之</hi>乃欽明昏亂自革安危固<lb/>
非守宰公侯以成興廢陛下握紀御天膺期啓聖救億<lb/>
兆之焚溺掃氛祲於寰區創業垂統配二儀以立徳發<lb/>
號施令妙萬物而為言獨照宸衷永懐前古將復五等<lb/>
而修舊制建萬國以親諸侯愛敬蒸蒸勞而不倦大舜<lb/>
之孝也<hi>崇曰書舜典克諧以孝蒸蒸乂不格姦</hi>訪安内䜿親嘗御膳文王<lb/>
<pb n="KR4h0064_WYG_003-3b"/>
之徳也<hi>崇曰記文王世子篇文王之為世子朝於王季日三雞初鳴而衣服至於寢門外問内豎之御</hi>
<hi>者曰今日安否何如内豎曰安文王乃喜及日中又至亦如之及莫又至亦如之食上必在視寒煖之節食下</hi>
<hi>問所膳</hi>每憲司讞罪尚書奏獄大小必察枉直減申舉斷<lb/>
趾之法易大辟之刑仁心隠惻貫徹幽顯大禹之泣辜<lb/>
也<hi>崇曰劉向説苑禹見罪人下車泣而問之</hi>正色直言虚心受納不簡鄙訥<lb/>
無棄芻蕘堯之求諌也<hi>崇曰書大禹謨稽于衆舍巳從人</hi>𢎞奬名教勸<lb/>
勵學徒既擢明經於青紫將升碩儒於卿相聖人之善<lb/>
誘也<hi>崇曰語夫子循循然善誘人</hi>每旦視朝聴受無倦智用於萬物<lb/>
<pb n="KR4h0064_WYG_003-4a"/>
道濟於天下罷朝之後引進名臣討論是非備盡肝膈<lb/>
唯及政事更無異辭纔及日昃命才學之士賜以清閒<lb/>
髙談典籍雜以文詠間以𤣥言乙夜忘疲終宵不寐此<lb/>
之四道獨邁往初斯實生民以來一人而已𢎞兹風化<lb/>
昭示四方信可以朞月之間彌綸天壤而淳粹尚阻浮<lb/>
詭未移此由習之永乆難以卒變請待斵雕成朴以質<lb/>
代文刑措之教一行登封之禮云畢然後定疆理之制<lb/>
議山河之賞未為晚焉<hi>太宗竟從其議</hi>
<pb n="KR4h0064_WYG_003-4b"/>
　　　徐彦伯樞機論<hi>本傳武后時王公卿士多以言語不慎密為酷吏所陷乃著論</hi>
　　　　<hi>曰</hi>
言語者君子之樞機也樞機發則物應物應則得失之見<lb/>
也<hi>王崇曰易繫云言行君子之樞機樞機之發榮辱之主也</hi>得之者江海比隣失之者<lb/>
肝膽楚越然後知否泰榮辱繫於言乎夫言者徳之柄<lb/>
也行之主也志之端也身之文也既可以濟身亦可以<lb/>
覆身故中庸鏤其心<hi>楊曰記中庸云庸言之謹言顧行行顧言又曰君子言而世為天下</hi>
<hi>則君子不言而信</hi>右階銘其背<hi>崇曰家語云孔子入后稷之廟其堂右階之前有金人焉三緘</hi>
<pb n="KR4h0064_WYG_003-5a"/>
<hi>其口而銘其背曰古之慎言人也戒之哉無多言多言多敗無多事多事多患安樂必戒無行所悔</hi>南容<lb/>
復於白圭<hi>楊曰南容三復白圭詩云白圭之玷尚可磨也斯言之玷不可為也</hi>箕子疇於<lb/>
洪範<hi>楊曰二五事二曰言言曰從從曰乂</hi>良有以也孔子曰予欲無言又<lb/>
言終身為善一言敗之是也老子云多言數窮又云聰<lb/>
明深察而近於死者議人者也何聖人之深思積慮杜<lb/>
漸防萌之至乎夫不可言而言者曰狂可言而不言者<lb/>
曰隠鉗口拱黙曷通彼此之懐結囊而處孰啓謨明之<lb/>
訓則上言者下聴也下言者上用也睿喆之言猶天地<lb/>
<pb n="KR4h0064_WYG_003-5b"/>
也人覆幬而生焉大雅之言猶鐘鼔也人考撃而樂焉<lb/>
作以龜鑑周公之言也<hi>楊曰周公作無逸篇曰王其監於兹唐宋璟常手寫無逸一篇</hi>
<hi>繪之以獻崔植曰望陛下以無逸為元龜</hi>立而不朽臧孫之言也<hi>崇曰左襄二十四年</hi>
<hi>穆叔如晉范宣子逆之問曰古人有言曰死而不朽何謂也穆叔曰魯有先大夫曰臧文仲既沒其言立雖久</hi>
<hi>不廢此之謂不朽</hi>是謂徳音諧我宗極滿于天下貽厥後昆但<lb/>
懋探大猷克念丕訓審思而應精慮而動謀其心以後<lb/>
發擇其交以後談不蹙趨於非黨不屏營於詭遇非先<lb/>
王之至徳不敢行非先王之法言不敢道剪其諜諜之<lb/>
<pb n="KR4h0064_WYG_003-6a"/>
緒撲其炎炎之勢自然介爾景福錫兹純嘏則悔吝何<lb/>
由而生怨惡何由而至哉孔子曰終日行不遺巳患終<lb/>
日言不遺巳憂此迺可以言戒之哉戒之哉<lb/>
　　　盧藏用析滯論<hi>本傳神龍中以俗多違忌有乖至理乃著論以暢其事云</hi>
客曰天道𤣥微神理幽化聖人所以法象衆庶由其運<lb/>
行是故大撓造甲子容成著律厯<hi>崇曰後律厯志記稱大撓作甲子注吕氏</hi>
<hi>春秋曰黄帝師大撓博物記曰容成氏造厯黄帝臣也月令章句大撓探五行之情占斗罡所建於是始作甲</hi>
<hi>乙以名日謂之榦作子丑以名日謂之枝枝榦相配以成六旬</hi>黄公裁變𤣥女啓謨從<lb/>
<pb n="KR4h0064_WYG_003-6b"/>
之者則兵强國富違之者則輔弱朝危有同影響若合<lb/>
符契先生亦嘗聞之乎主人曰子所謂曲學偏方之説<lb/>
易曰先天不違<hi>崇曰乾卦先天而天弗違</hi>傳稱人神之主<hi>崇曰左桓六年季梁</hi>
<hi>曰民神之主也是以聖王先成民而後致力於神</hi>範圍不過三才所以虚中<hi>崇曰</hi>
<hi>易繫範圍天地之化而不過</hi>進退非邪百王所以無外<hi>崇曰乾卦上下无常非為邪也</hi>
<hi>進退无恒非離羣也</hi>故曰國之將興聴於人將亡聴於神<hi>崇曰左莊三十</hi>
<hi>二年有神降於莘虢公使祝應宗區史嚚享焉神賜之土田史嚚曰虢其亡乎吾聞之國將興聴於民將亡聴</hi>
<hi>於神神聰明正直而一者也依人而行虢多凉徳其何土之能得</hi>又曰禍福無門唯<lb/>
<pb n="KR4h0064_WYG_003-7a"/>
人所召<hi>崇曰左襄二十三年閔子馬云云</hi>人無釁焉妖不自作由是言<lb/>
之得喪興亡並闗人事吉凶悔吝無渉天時且皇天無<lb/>
親惟徳是輔<hi>崇曰書蔡仲之命篇云</hi>為不善者天降之殃<hi>崇曰書伊訓惟</hi>
<hi>上帝不常作善降之百祥作不善降之百殃</hi>髙宗修徳桑榖以變<hi>崇曰史殷紀太戊立</hi>
<hi>伊陟為相毫有祥桑穀共生於朝一暮大拱懼問伊陟陟曰妖不勝徳帝之政其有闕與帝其修徳從之而祥</hi>
<hi>桑枯死</hi>宋君引過法星退舍<hi>崇曰史宋世家景公時焚惑守心子韋曰可移於相公曰</hi>
<hi>相吾股肱曰可移於民公曰君者代民曰可移於嵗公曰嵗饑民困子韋曰君有君人之言三熒惑宜有動果</hi>
<hi>徙三度</hi>此天道所以從人者也古之為政者刑獄不濫則<lb/>
<pb n="KR4h0064_WYG_003-7b"/>
人夀賦斂蠲省則人富法令有常則國静賞罰得中則<lb/>
兵强所以禮者士之所歸賞者士之所死禮賞不倦則<lb/>
士争先苟違此途雖卜時行刑擇日出令必無成功矣<lb/>
自叔代遷訛俗多徼倖競稱怪力争誦詭言屈政教而<lb/>
就孤虚棄信賞而從推步附㑹前史變易舊經依託空<lb/>
文以為徴據覆軍敗將者則隠秘無聞偶同幸中者則<lb/>
共相文飾豈惟徳之増惑亦乃學人自是嗚呼習俗訛<lb/>
謬一至此焉昔者甲子興師非成功之日<hi>崇曰書武成甲子昧爽受</hi>
<pb n="KR4h0064_WYG_003-8a"/>
<hi>率其旅若林㑹於牧野㒺有敵於我師前徒倒戈攻於後以北血流漂杵一戎衣天下大定</hi>往亡用<lb/>
事異制勝之辰<hi>鄭曰唐李愬將攻呉房諸將曰今日往亡愬曰吾兵少不足戰且出其不意彼</hi>
<hi>以往亡不吾虞正可擊也遂往克其外城斬首千餘級</hi>人事苟修何徃不濟故曰<lb/>
任賢使能則不時日而事利明法審令故不卜筮而事<lb/>
吉養勞貴功則不禱祠而得福此謂天時不如地利地<lb/>
利不如人和若以並資厭勝不事良圖則長平盡坑固<lb/>
須恒濟<hi>崇曰史白起遷為武安君秦攻趙趙使趙括將兵擊秦秦軍射殺括括軍敗卒四十萬人降武</hi>
<hi>安君盡坑殺之</hi>襄城無噍亦可常保<hi>崇曰前髙祖紀項羽嘗攻襄城襄城無噍類如淳注</hi>
<pb n="KR4h0064_WYG_003-8b"/>
<hi>噍祚笑反無復有活而噍食者也青州俗呼無孑遺為無噍類</hi>是知拘而多忌終喪大<lb/>
功百姓與能必遺小數仁逺乎哉詎宜滯執客乃蹙然<lb/>
避席曰鄙人困䝉不階至道請事斯語歸於正途而今<lb/>
而後方焚蓍龜毁律厯廢六合斥五行浩然清慮則將<lb/>
奚若荅曰此所謂過猶不及也夫甲子所以配日月律<lb/>
厯所以通嵗時金木所以備法象蓍龜所以筮吉凶聖<lb/>
人以此神明徳行輔助謀猷存之則恊賛成功執之則<lb/>
疑滯於物消息之義其在兹乎客於是循墻匍匐帖然<lb/>
<pb n="KR4h0064_WYG_003-9a"/>
無氣口怯心醉不知所以荅矣<lb/>
　　　劉禹錫學校論<hi>本傳憲宗元和中嘗嘆天下學校廢乃奏記宰相云</hi>
言者謂天下少士而不知養材之道欝堙不揚非天不<lb/>
生材也是不耕而歎廪庾之無餘可乎貞觀時學舍千<lb/>
二百區生徒三千餘外遣子弟入附者五國<hi>崇曰儒學傳廣學舍</hi>
<hi>千二百區三學益生員並置書筭二學皆有博士大抵諸生員至三千二百自𤣥武屯營飛騎皆給博士受經</hi>
<hi>能通一經者聴入貢限新羅髙昌百濟吐蕃髙麗羣酋長並遣子弟入學鼔筍踵堂者凡八千餘人</hi>今室<lb/>
廬圯廢生徒衰少非學官不振病無貲以給也凡學官<lb/>
<pb n="KR4h0064_WYG_003-9b"/>
春秋釋奠於先師斯止辟雍頖宫非及天下今州縣咸<lb/>
以春秋上丁有事孔子廟其禮不應古甚非孔子意漢<lb/>
初羣臣起屠販故孝恵髙后間署原廟於郡國逮元帝<lb/>
時韋𤣥成遂議罷之<hi>崇曰𤣥成傳初髙祖時令諸侯王都皆立太上皇廟至恵帝尊髙帝</hi>
<hi>廟為太祖廟景帝尊孝文廟為太宗廟行所嘗幸郡國各立太祖太宗廟至宣帝本始二年復尊孝武廟為世</hi>
<hi>宗廟行所巡狩亦立焉至元帝時貢禹奏言宜毁専景廟天子是其議禹卒𤣥成等請罷郡國廟</hi>夫子<lb/>
孫尚不敢違禮饗其祖况後學師先聖道而欲違之傳<lb/>
曰祭不欲數<hi>崇曰記祭義云</hi>又曰祭神如神在<hi>崇曰語云祭如在祭神如神在</hi>
<pb n="KR4h0064_WYG_003-10a"/>
<hi>曰吾不與祭如不祭</hi>與其煩於薦饗孰若行其教令教頽靡而以<lb/>
非禮之祀媚之儒者所宜疾今䕫四縣嵗釋奠費十六<lb/>
萬舉天下州縣嵗凡費四千萬適資三獻官飾衣裳飴<lb/>
妻子於學無補也請下禮官博士議罷天下州縣牲牢<lb/>
衣幣春秋祭如開元時藉其資半畀所𨽻州使増學校<lb/>
營學室具器用豐𧃊食<hi>董曰𧃊土巻反飲食也亦作饌</hi>増掌故儒官各<lb/>
加稍食<hi>稱所教反</hi>州縣進士皆立程督則貞觀之風粲然可<lb/>
復<lb/>
<pb n="KR4h0064_WYG_003-10b"/>
　　議<lb/>
　　　元結時議<hi>本傳開寳中舉進士㑹天下亂浮沈人才肅宗時蘇源明薦其可用上時</hi>
　　　　<hi>議三篇云</hi>
一曰議者問陛下徃年逆賊狼扈在四方者幾百萬當<lb/>
時之禍可謂劇而人心危矣天子獨以匹馬至靈武合<lb/>
弱旅鎮彊寇曽不踰時摧銳攘凶復兩京收河南州縣<lb/>
何其易邪乃今河北姦逆數犯州縣百姓轉徙不絶將<lb/>
士臨敵而奔賢人君子遁逃不出陛下往在靈武鳳翔<lb/>
<pb n="KR4h0064_WYG_003-11a"/>
無今日勝兵而能殺敵無今日檢禁而無亡命無今日<lb/>
威令而盜賊不作無今日財用而百姓不流無今日爵<lb/>
賞而士不散無今日朝廷而賢者思仕何哉將天子能<lb/>
以危為安而忍以未安忘危邪對曰前日天子恨愧陵<lb/>
廟為羯逆傷汙憤悵上皇南幸巴蜀隠悼宗戚見誅側<lb/>
身勤勞不憚親撫士卒與人權位信而不疑渇聞忠直<lb/>
過弗諱改此以弱制强以危取安之繇也今天子重城<lb/>
深宫燕和而居凝冕大昕<hi>董曰許斤切明也</hi>纓佩而朝太官具<lb/>
<pb n="KR4h0064_WYG_003-11b"/>
味視時而獻太常備樂和聲以薦國機軍務參籌乃敢<lb/>
進百姓疾苦時有不聞廐芻良馬宫籍美女輿服禮物<lb/>
休符瑞牒日月充備朝廷歌頌盛徳大業聴而不厭四<lb/>
方貢賦争上尤異諧臣顐官怡愉天顔<hi>史炤曰顐五困切弄言也</hi>文<lb/>
武大臣至於庶官皆權賞踰望此所以不能以彊制弱<lb/>
以未安忘危若陛下視今日之安能如靈武時何寇盜<lb/>
彊弱可言哉二曰議者曰吾聞士人共自謀昔我奉天<lb/>
子拒凶逆勝則家國兩全不勝則兩亡故生死決於戰<lb/>
<pb n="KR4h0064_WYG_003-12a"/>
是非極於諌今吾名位重財貨足爵賞厚外無仇讎害<lb/>
我内無窮賤迫我何苦當鋒刃以近死忤人主以近禍<lb/>
乎又聞吾州里有病父老母孤兄寡婦皆力役乞丐凍<lb/>
餒不足況於死者人誰哀之又聞曰天下殘破蒼生危<lb/>
窘受賦與役者皆寡弱貧獨流亡死徙悲憂道路蓋亦<lb/>
極矣天下安我等豈無畎畂自處若不安我不復以忠<lb/>
義仁信方直死矣對曰國家非欲其然蓋失於太明太<lb/>
信耳太明則見其内情將藏内情則㒺惑生下能令必<lb/>
<pb n="KR4h0064_WYG_003-12b"/>
信信可必矣而太信之中至姦尤惡之如此遂使朝廷<lb/>
亡公直天下失忠信蒼生益寃結將欲治之能無端由<lb/>
吾等議於野又何所及三曰議者曰陛下思安蒼生滅<lb/>
姦逆圖太平勞心悉精於今四年說者異之何哉對曰<lb/>
如天子所思説者所異非不知之凡有詔令丁寜事皆<lb/>
不行空言一再頗類諧戯今有仁卹之令憂勤之誥人<lb/>
皆族立黨語指而議之天子不知其然以為言雖不行<lb/>
猶足以勸彼但勸在乎明審均當而必行也天子能行<lb/>
<pb n="KR4h0064_WYG_003-13a"/>
巳言之令必將來之法雜徭弊制拘忌煩令一切蠲蕩<lb/>
任賢士斥小人推仁信威令謹行不惑此帝王常道何<lb/>
為不及<hi>書上帝恱曰卿能破朕憂</hi>
　　　杜佑省官議<hi>本傳徳宗建中初河朔兵戰民困賦無所出佑以為救弊莫若省用</hi>
　　　　<hi>省用莫若省官乃上云議入不省</hi>
漢光武建武中廢縣四百吏率十署一魏太和時分遣<lb/>
使者省吏員<hi>北史後魏孝文帝</hi>正始時并郡縣<hi>宣武帝</hi>晉太元省<lb/>
官七百<hi>東晉武帝</hi>隋開皇廢郡五百<hi>文帝</hi>貞觀初省内官六百<lb/>
<pb n="KR4h0064_WYG_003-13b"/>
員<hi>太宗</hi>設官之本以治衆庻故古者計人置吏不肯虚設<lb/>
自漢至唐征戰艱難以省吏員者誠救弊之切也昔咎<lb/>
繇作士今刑部尚書大理寺卿則二咎繇也垂作共工<lb/>
今工部尚書將作監則二垂也契作司徒今司徒户部<lb/>
尚書則二契也伯夷為秩宗今禮部尚書禮儀使則二<lb/>
伯夷也伯益為虞今虞部郎中都水使者則二伯益也<lb/>
伯冏為太僕今太僕卿駕部郎中尚輦奉御閑廐使<lb/>
則四伯冏也古天子有六軍漢前後左右將軍四人今<lb/>
<pb n="KR4h0064_WYG_003-14a"/>
十二衛神策八軍凡將軍六十員舊名不廢新資日加<lb/>
且漢置别駕隨刺史巡察猶今觀察使之有副也參軍<lb/>
者參其府軍事猶今節度判官也官名職務直遷易不<lb/>
同爾詎有事實哉誠宜斟酌繁省欲致治者先正名神<lb/>
龍中<hi>中宗</hi>官紀蕩然有司大集選者既無闕員則置員外<lb/>
官二千人自是以為常當開元天寶中<hi>並𤣥宗</hi>四方無虞<lb/>
編户九百餘萬帑藏豐溢雖有浮費不足為憂今黎苖<lb/>
凋瘵天下户百三十萬陛下詔使者按比纔得三百萬<lb/>
<pb n="KR4h0064_WYG_003-14b"/>
比天寳三分之一就中浮寄又五之二出賦者已耗而<lb/>
食之者如舊安可不革議者以天下尚有跋扈不廷一<lb/>
省官吏被罷者皆往託焉此常情之說類非至論且才<lb/>
者薦用不才者何患其亡又況顧姻戚家産哉建武時<lb/>
公孫述隗囂未滅太和正始太元時吳蜀鼎立開皇時<lb/>
陳尚割據皆羅取俊乂猶不慮失人以資敵今田恱輩<lb/>
繁刑暴賦惟軍是卹遇士人如奴固無范雎業秦賈季<lb/>
彊狄之患若以習久不可以遽改且應權省别駕參軍<lb/>
<pb n="KR4h0064_WYG_003-15a"/>
司馬州縣額内官約户置尉當罷者有行義在所以聞<lb/>
不如状舉者當坐不為人舉者任參常調亦何患哉如<lb/>
魏置柱國當時宿徳盛業者居之貴寵第一周隋間授<lb/>
受巳多國家以為勲級纔得地三十頃耳又開府儀同<lb/>
三司光禄大夫亦官名以其太多囘作階級隨時立制<lb/>
遇弊則變何必因循憚改作邪<lb/>
　　書<lb/>
　　　于志寧諌承乾太子書<hi>本傳貞觀三年太子以農時造曲室累月不止</hi>
<pb n="KR4h0064_WYG_003-15b"/>
　　　　<hi>又音樂過度志寧諌之云太子不納此篇新史頗略今附入舊史</hi>
克儉節用實𢎞道之原崇侈恣情乃敗徳之本是以峻<lb/>
宇雕牆夏書以之作誡<hi>崇曰書五子之歌其二曰訓有之甘酒嗜音峻宇雕牆有一於</hi>
<hi>此未或不亡</hi>今所居東宫隋日營建覩之者尚譏其侈見之<lb/>
者猶歎其華財帛日費土木不停窮斤斧之工極磨礱<lb/>
之妙且丁匠官奴入内比者曽無復監此等或兄犯國<lb/>
章或弟罹正法往來御苑出入禁闥鉗鑿縁其身槌杵<lb/>
在其手監門本防非慮宿衛以備不虞直長既自不知<lb/>
<pb n="KR4h0064_WYG_003-16a"/>
千牛又復不見爪牙在外厮役在内一不可也陛下向平<lb/>
東都曽觀廣殿皆撤毁之天下翕然一口頌歌豈初惡侈<lb/>
靡而後好雕麗哉二不可也陛下每言巡幸者不急之<lb/>
務徒焉虚費今國儲無兼年又興别都之役以産怨讟<lb/>
三不可也百姓承亂離之後財賦殫空雖蒙更生意未<lb/>
完定奈何營未幸之都重耗其力四不可也漢祖將都<lb/>
洛陽婁敬一言即日西駕非不知地土中道里所均但<lb/>
形勝不及闗内弗敢康也<hi>崇曰前髙祖五年婁敬説上曰陛下取天下與周異而都</hi>
<pb n="KR4h0064_WYG_003-16b"/>
<hi>雒陽不便不如入關據秦之固上以問張良良因勸上是日車駕西都長安</hi>伏惟陛下化凋<lb/>
弊之俗為日尚淺詎可東巡以揺人心五不可也臣嘗<lb/>
見隋家造殿伐木於豫章二千人挽一材以鐵為轂行<lb/>
不數里轂輙壊别數百人賫轂自隨終日行不三十里<lb/>
一材之費巳數十萬工揆其餘可知己昔阿房成秦人<lb/>
散<hi>崇曰史本紀三十五年營作朝宫渭南上林苑中先作前殿阿房東西五百步南北五十丈周馳為閣道</hi>
<hi>自殿下直抵南山</hi>章華就楚衆離<hi>崇曰史楚世家靈王七年内就章華臺下令内亡人實之</hi>
乾陽畢工隋人解體<hi>楊億曰本紀大業四年夏起乾陽殿</hi>今民力未及隋<lb/>
<pb n="KR4h0064_WYG_003-17a"/>
日而役殘創之人襲亡國弊臣恐陛下之過甚於煬帝<lb/>
　　　張𤣥素諌承乾太子書<hi>本傳太宗時以數財正太子擢銀青光禄大夫</hi>
　　　　<hi>行左庶子既而太子醜徳日聞𤣥素不能巳上書云云書入太子怒</hi>
周武帝平山東庳官陋食以安海内<hi>崇曰北史本紀建徳元年冬幸道㑹</hi>
<hi>苑以上善殿壯麗遂焚之四年秋召大將軍曰自親覽萬幾便圖東討惡衣菲食繕甲練兵</hi>而太子<lb/>
贇有穢徳烏丸軌以聞帝慈仁不忍廢及踐阼狂暴日<lb/>
熾宗祀以亡隋文所代是也<hi>崇曰本紀宣皇帝諱贇武帝長子也武帝崩太子嗣</hi>
<hi>位奢欲在殯曽無戚容即通亂先帝宫人嗣位之初彌復驕奢帝每杖人以百三十為度名曰天杖</hi>文帝<lb/>
<pb n="KR4h0064_WYG_003-17b"/>
因周襄藉女資<hi>崇曰本紀襲爵隋國公周武帝聘其長女為皇太子妃</hi>雖無大功<lb/>
於人然布徳行恵上下安賴勇為太子驕肆敗度今宫<lb/>
中山池殿下所親見者也當是時自謂有泰山之安詎<lb/>
知壬臣敢進其說哉向使動静有常進止有度親君子<lb/>
踈小人黜浮華守恭儉雖有離間烏能致慈父之隙哉<lb/>
蓋積徳弗純令問不著一遭讒遂成其禍<hi>崇曰李綱傳綱事隋為太</hi>
<hi>子洗馬太子勇宴宫臣左庶子唐令則奏琵琶又歌娬媚娘曲綱曰令則官調䕶乃自比倡優進淫聲惑視聴</hi>
<hi>誠使上聞之豈不為殿下累乎臣請正其罪勇曰置之我欲為樂耳後勇廢文帝切讓官屬無敢對綱曰陛下</hi>
<pb n="KR4h0064_WYG_003-18a"/>
<hi>不素教故太子至此</hi>今上以殿下父子親故所資用不為限節然<lb/>
未六旬而用踰七萬驕奢亡藝孰有過此龍樓望苑為<lb/>
工匠之肆既闕侍膳問安之宜又無恱學好道之實上<lb/>
違君父慈訓之方下有因縁戮辱之罪所施與者不游<lb/>
手雜色則圖畫雕鏤之人外所瞻仰此失己暴内隠宻<lb/>
者尚可勝計哉右庶子趙𢎞智經明行修臣謂宜數進<lb/>
召以廣徽美今反猜嫌謂妄相推引從善若流尚恐不<lb/>
逮飾非拒諫禍可既乎<lb/>
<pb n="KR4h0064_WYG_003-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　増注唐䇿巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>増注唐策巻九</head> <lb/>
    <p>
<pb n="KR4h0064_WYG_009-1a"/>
欽定四庫全書<lb/>
　増注唐策巻九<lb/>
　　策<lb/>
　　　陸贄請對羣臣論事狀<hi>本傳徳宗問贄事切於今者贄勸羣臣參日極</hi>
　　　　<hi>言得失聴納無倦因是極諫言</hi>
竊謂天子之道與天同方天不以地有惡木而廢發生<lb/>
天子不以時有小人而廢聴納帝王之盛莫盛於堯雖<lb/>
四凶在朝而僉議靡輟故曰惟天為大惟堯則之是知<lb/>
<pb n="KR4h0064_WYG_009-1b"/>
人有邪直賢愚在處之各得其所而已必不可以忠良<lb/>
者少而闕於詢謀獻納之道也<hi>崇曰以上並奏議文</hi>昔人有因噎<lb/>
而廢食者<hi>竇曰噎一結切食窒</hi>又有懼溺而自沈者其為防患不<lb/>
亦過哉<hi>崇曰奏議云其為矯枉防患之慮豈不過哉</hi>願陛下鑒之毋以小虞<lb/>
而妨大道也臣聞人之所助在信信之所本在誠<hi>崇曰奏議此下</hi>
<hi>云循誠於中然後俾衆無惑存信於已可以教人不欺</hi>一不誠心莫之保一不信<lb/>
言莫之行故聖人重焉傳曰誠者物之終始不誠無物<lb/>
<hi>崇曰記中庸云</hi>物者事也言不誠則無所事矣匹夫不誠無復<lb/>
<pb n="KR4h0064_WYG_009-2a"/>
有事況王者賴人之誠以自固而可不誠於人乎陛下<lb/>
所謂誠信以致害者臣竊非之孔子曰可與言而不與<lb/>
之言失人不可與言而與之言失言智者不失人亦不<lb/>
失言陛下可審其言而不可不信可慎其所與而不可<lb/>
不誠<hi>崇曰奏議此下云海禽至微猶識情偽含靈之類固必難誣</hi>所謂民者至愚而<lb/>
神夫蚩蚩之倫或昬或鄙此似於愚也然上之得失靡<lb/>
不辨好惡靡不知所祕靡不傳所為靡不效馭以智則<lb/>
詐示以疑則偷接不以禮則其徇義輕撫不以恩則其<lb/>
<pb n="KR4h0064_WYG_009-2b"/>
效忠薄上行之則下從之上施之則下報之若影附形<lb/>
若響應聲故曰唯天下至誠為能盡其性能盡其性則<lb/>
能盡人之性<hi>崇曰記中庸云</hi>不盡於已而責盡於人不誠於前<lb/>
而望誠於後必疑而不信矣今方鎮有不誠於國者陛<lb/>
下興師伐之臣有不信於上者陛下下令誅之有司奉<lb/>
命而不敢赦者以陛下所有責彼所無也<hi>崇曰奏議此下云向若陛</hi>
<hi>下不誠於物不信於人人將有辭何以致討</hi>故誠與信不可斯須去已願陛<lb/>
下慎守而力行之恐非所以為悔也傳曰人誰無過過<lb/>
<pb n="KR4h0064_WYG_009-3a"/>
而能改善莫大焉<hi>張曰左襄二十年云</hi>仲虺歌成湯之徳曰改過<lb/>
不吝吉甫美宣王之功曰衮職有闕仲山甫補之<hi>張曰烝民</hi>
<hi>詩云</hi>夫成湯聖君也仲虺聖輔也以聖人賛聖君不稱其<lb/>
無過而稱其改過周宣中興賢王也吉甫文武賢臣也<lb/>
歌誦其主不美其無闕而美其補闕則聖賢之意較然<lb/>
著明葢過差者上智下愚所不免惟智者能改而之善<lb/>
愚者恥惡而之非也中古以降<hi>崇曰奏議此下云淳風浸微</hi>其臣尚諛<lb/>
其君自聖掩盛徳行小道乃有入則造膝出則詭辭姦<lb/>
<pb n="KR4h0064_WYG_009-3b"/>
由此滋善由此沮天子意由此惑争臣罪由此生媚道<lb/>
行而害斯甚矣太宗有文武仁義之徳治致太平之功<lb/>
可謂盛矣<hi>崇曰奏議云挺秀千古清明在躬再恢聖謨一變流弊以虚受為理本以直言為國華有</hi>
<hi>面折廷争者必為霽雷霆之威而明言奬納有上封獻議者必為黜心意之欲而手勅褒揚故得有過必知知</hi>
<hi>而必改存致雍熈之化没齊堯舜之名向若太宗徇中主之常情滯習俗之凡見聞過則羞已之短納諫又畏</hi>
<hi>人之知雖有求理之心必無濟理之效雖有悔過之意必無從諌之名此則聴納之實不殊隠見之情小異其</hi>
<hi>於損益之際已有若此相懸又況不及中才師心自用肆于人上以遂非拒諫孰有不危者乎且以太宗有經</hi>
<hi>緯天地之文有底定禍亂之武有躬行仁義之徳有斬致太平之功其為休烈耿光可謂盛極矣</hi>然而<lb/>
<pb n="KR4h0064_WYG_009-4a"/>
人到于今以從諫改過為稱首是知諫而能從過而能<lb/>
改帝王之大烈也<hi>崇曰奏議云帝王之美莫大於斯</hi>陛下謂諫官論事<lb/>
引善自予歸過於上者信非其美然盛徳未有虧焉納<lb/>
而不違傳之適足増美拒而違之又安能禁之勿傳<hi>崇曰</hi>
<hi>奏議此下云願以貞觀故事為揩模使太宗風烈重光於聖代</hi>不宜以此梗塞進言之<lb/>
路也<hi>崇曰奏議此下云虞舜察邇言故能成聖化晉文聴輿誦故能恢霸功是則聖賢為理務詢衆心</hi>
聖人不忽細微不侮鰥寡奓言無驗不必用<hi>董曰奓陟加切張也</hi>
<hi>崇曰奏議奓作侈</hi>質言當理不必違遜於志者不必然逆於心<lb/>
<pb n="KR4h0064_WYG_009-4b"/>
者不必否異於人者不必是同於衆者不必非辭拙而<lb/>
效迂者不必愚言甘而利重者不必智考之以實唯善<lb/>
所在則可以盡天下之心矣夫人情蔽於所信阻於所<lb/>
疑忽於所輕溺於所欲信偏則聴言不盡其實故有過<lb/>
當之言疑甚則雖實不聴其言故有失實之聴輕其人<lb/>
則遺可重之事欲其事則存可棄之人苟縱所私不考<lb/>
其實則是失天下之心矣故恒情之所輕聖人之所重<lb/>
不必慕髙而好異也陛下又以雷同道説加質則窮臣<lb/>
<pb n="KR4h0064_WYG_009-5a"/>
謂陛下雖窮其辭而未窮其理能服其口而未服其心<lb/>
且下之情莫不願達於上上之情莫不求知於下然而<lb/>
下恒苦上之難達上恒苦下之難知若是者何九弊不<lb/>
去也所謂九弊者上有六下有三好勝人恥聞過騁辨<lb/>
給衒聰明厲威嚴恣彊愎上之弊也諂諛顧望畏愞下<lb/>
之弊也好勝而耻過必甘佞辭忌直言則諂諛者進而<lb/>
忠實之語不聞矣騁辨而眩明必折人以言虞人以詐<lb/>
則下顧望者自便而切磨之益不盡矣厲威恣愎必不<lb/>
<pb n="KR4h0064_WYG_009-5b"/>
能降情接物引咎在已則畏愞者至而情理之説不申<lb/>
矣<hi>崇曰奏議此下云以區域之廣大生靈之衆多宫闕之重深髙卑之限隔自黎獻而上獲覩至尊之光景</hi>
<hi>者踰億兆而無一焉就獲覩之中得接言議者又千萬不一幸而得接者猶有九弊居其間則上下之情所通</hi>
<hi>鮮矣昔龍逢誅而夏亡比干剖而殷滅宫竒去而虞敗屈原放而楚衰臣謂夏殷虞楚之君若知四子之盡忠</hi>
<hi>必不勦棄若知四子之可用必不拒違所以至於忍害而捨絶者葢謂其言不足行心不足保故也四子既去</hi>
<hi>四君亦危然則言之固難聴亦不易趙武呐呐而為晉賢臣絳侯木訥而為漢元輔公孫𢎞上書論事帝使難</hi>
<hi>𢎞以十策𢎞不得其一及為宰相卒有能名周昌進諫其君病吃不能對詔乃曰臣口雖不能言心知其不可</hi>
<hi>然則口給者事或非信辭屈者理或未窮</hi>人之難知堯舜所病胡可以一酬<lb/>
<pb n="KR4h0064_WYG_009-6a"/>
一詰而謂盡其能哉<hi>崇曰奏議此下云天生烝人合以為國人之有口不能無言人之有</hi>
<hi>心不能無欲言不宣於上則怨讟於下欲不歸於善則湊集於邪聖人知衆之不可以力制也故植謗木陳諌</hi>
<hi>皷列争臣之位置采詩之官以宣其言尊禮義安誠信厚賢能之賞廣功利之途以歸其欲使上不至於亢下</hi>
<hi>不至於窮則人心安得而離亂兆何從而起古之無為而理者其率用此與苟有理之之意而不知其方苟知</hi>
<hi>其方而心守不一則得失相半天下之理亂未可知也其又違道以師心棄人而任已謂欲可逞謂衆可誣謂</hi>
<hi>專㫁無傷謂詢謀無益謂諛悦為忠順謂獻替為妄愚謂進善為比周謂嫉惡為嫌忌謂多疑為御下之術謂</hi>
<hi>深察為照物之明理道全乖國家之顛危可立待也</hi>夫欲治天下而不務得人心<lb/>
則固不治矣務得人心而不勤接下則心固不得矣務<lb/>
<pb n="KR4h0064_WYG_009-6b"/>
勤接下而不辨君子小人則下固不可接矣務辨君子<lb/>
小人而惡直嗜諛則君子小人固不可辨矣趣和求媚<lb/>
人之甚利存焉犯顔冐禍人之甚害存焉居上者易其<lb/>
言而以美利利之猶懼忠告之不暨況踈隔而諱忌者<lb/>
乎<lb/>
　　　陸贄論尊號狀<hi>本傳徳宗議益大號贄謂今乘輿播越大憝未去不宜益美名</hi>
　　　　<hi>以累謙徳帝曰卿言固善要小有變革為朕計之新史頗畧今並載奏議</hi>
徳合天者謂之皇徳合地者謂之帝徳合人者謂之<lb/>
<pb n="KR4h0064_WYG_009-7a"/>
王父天母地以養人理物各得其宜者謂之天子是<lb/>
皆至尊之殊號極美之大名雖欲變更無踰於此故<lb/>
伏羲神農黄帝堯舜自生人已來君徳之最神聖者<lb/>
天下尊之美之亦已至矣而其指以為號者或曰皇<lb/>
或曰帝唯自一字且猶不兼禹湯繼興莫非大聖尚<lb/>
自菲薄降號為王嬴秦徳衰於殷周而名切於羲皡<lb/>
兼皇與帝始總稱之流及後代昏僻之君乃有聖劉<lb/>
天元之號<hi>崇曰前哀帝紀建平二年夏詔漢興二百載歴數開元皇天降非材之佑漢國再獲</hi>
<pb n="KR4h0064_WYG_009-7b"/>
<hi>受命之符朕曷敢不通夫基事之元命必與天下自新以建平二年為太初元年號曰陳聖劉太平</hi>
<hi>皇帝</hi>是知人主輕重不在名稱崇其號無補於徽猷<lb/>
損其名不傷於徳美然而損之有謙光稽古之善<lb/>
崇之獲矜能納諂之譏得失不侔居然可辨況今<lb/>
時遭屯否事屬艱難尤宜懼思以自貶抑必以俯<lb/>
稽術數須有變更與其増美稱而失人心不若黜<lb/>
舊號以祗天戒天時人事理必相扶人既好謙天<lb/>
亦助順陛下誠能斷自宸鑒渙發徳音引咎降名<lb/>
<pb n="KR4h0064_WYG_009-8a"/>
深自刻責惟謙與順一舉而二美從之外可以收<lb/>
物情内可以應𤣥運上可以髙徳於夐古外可以<lb/>
垂法於無窮興廢典矯舊失至明也損虚飾收美<lb/>
利至智也前聖之所以永保鴻名常為稱首者達<lb/>
於兹義而已矣陛下何恡而不革反欲加冗號以<lb/>
受其實患哉<hi>從之</hi>
　　　陸贄論赦書亊條狀<hi>本傳興元赦令方具帝以藁付䞇使商其詳贄知帝</hi>
　　　　<hi>執徳不固欲激之即建言云云新史頗畧今附入奏議</hi>
<pb n="KR4h0064_WYG_009-8b"/>
履非常之危者不可以常道安解非常之紛者不可以<lb/>
常語諭自陛下嗣承大寳志壹中區窮用甲兵竭取財<lb/>
賦甿庶未達於暫勞之㫖而怨咨已深昊穹不假以悔<lb/>
過之期而患難繼起復以刑謫太峻禁防傷嚴上下不<lb/>
親情志多壅乃至變生都輦盜據宫闈九廟鞠陷於匪<lb/>
人六師出次於郊邑奔逼憂厄言之痛心自古禍亂所<lb/>
鍾罕有若此之暴今重圍雖解逋寇尚存裂土假王者<lb/>
四凶滔天僭帝者二豎其它顧瞻懐貳不可悉數皇輿<lb/>
<pb n="KR4h0064_WYG_009-9a"/>
未復國柄未歸勞者未獲休功者未及賞困窮者未暇<lb/>
恤滯抑者未克申將欲紓多難而收羣心唯在赦令而<lb/>
已動人以言所感已淺言又不切人誰肯懐故誠不至<lb/>
者物不感損不極者益不臻今兹徳音亦類於是悔過<lb/>
之意不得不深引咎之辭不得不盡招延不可不廣潤<lb/>
澤不可不𢎞宣暢鬱堙不可不洞開襟抱洗刷疵垢不<lb/>
可不盪去瘢痕使天下聞之廓然一變若披重昬而覩<lb/>
朗曜人人得其所欲則何有不從者乎其須改革科條<lb/>
<pb n="KR4h0064_WYG_009-9b"/>
已别封上竊以知過非難改之為難言善非難行之為<lb/>
難易曰聖人感人心而天下和平<hi>崇曰易咸卦云</hi>夫感者誠發<lb/>
於心而形於事事或未諭故宣之於言言必顧心心必<lb/>
副亊三者相合乃可求感惟陛下先斷厥志以施其辭<lb/>
度可行者而宣之不可者措之無苟於言以重取悔<lb/>
　　　陸贄請罷瓊林大盈二庫狀<hi>本傳徳宗時貢奉稍至二庫别盛貢</hi>
　　　　<hi>物贄諌以為於古無傳</hi>
示人以義其患猶私示人以私患必難弭故聖人之立<lb/>
<pb n="KR4h0064_WYG_009-10a"/>
教也賤貨而尊讓逺利而尚㢘天子不問有無諸侯不<lb/>
言多少百乘之室不畜聚斂之臣夫豈皆忘其欲賄之<lb/>
心哉誠懼賄之生人心而開禍端傷風教而亂邦家耳<lb/>
是以務鳩斂而厚其帑櫝之積者匹夫之富也務散發<lb/>
而收其兆庶之心者天子之富也天子所作與天同方<lb/>
生之長之而不恃其為成之收之而不私其有付物以<lb/>
道混然忘情取之不為貪散之不為費以言乎體則博<lb/>
大以言乎術則精微亦何必撓廢公方崇聚私貨降至<lb/>
<pb n="KR4h0064_WYG_009-10b"/>
尊而代有司之守辱萬乘以效匹夫之藏哉<hi>崇曰以上並奏議文</hi>
今之瓊林大盈於古無傳舊老皆言開元時貴臣飾巧<lb/>
以求媚建言郡邑税賦當委有司以制經用其貢獻悉<lb/>
歸私有之蕩心侈欲亦終以弭寇今師旅方殷創痛呻<lb/>
吟之聲未息<hi>崇曰奏議此下云忠敬職守之效賞賚未行</hi>遽以珍貢私别庫<lb/>
恐羣下有所觖望<hi>崇曰以上參入新史文</hi>頃者六師初降百物無<lb/>
儲外扞兇徒内防危堞今者攻圍已解衣食已豐而謡<lb/>
讟方興軍情稍阻豈不以勇夫恒性嗜貨矜功其患難<lb/>
<pb n="KR4h0064_WYG_009-11a"/>
既與之同憂而好樂不與之同利苟異恬黙能無怨咨<lb/>
此理之常固不足怪夫國家作事以公共為心者人必<lb/>
樂而從之以私奉為心者人必咈而叛之今兹二庫珍<lb/>
弊所歸不領度支是行私也不給經費非宣利也物情<lb/>
離怨不亦宜乎智者因危而建安明者矯失而成得陛<lb/>
下誠能近想重圍之殷憂追戒平居之専欲器用取給<lb/>
不在過豐衣食所安必以分下凡在二庫貨賄盡令出<lb/>
賜有功坦然布懐與衆同欲是後納貢必歸有司毎獲<lb/>
<pb n="KR4h0064_WYG_009-11b"/>
珍華先給軍賞瓌異纎麗一無上供推赤心於其腹中<lb/>
降殊恩於其望外將卒慕陛下必信之賞人思建功兆<lb/>
庶悦陛下改過之誠孰不歸徳如此則亂必靖賊必平<lb/>
<hi>崇曰以上並奏議文</hi>是乃散小儲成大儲損小寳固大寳也<hi>崇曰以上</hi>
<hi>參入新史文</hi>
　　　陸贄論進𤓰果人擬官狀<lb/>
信賞必罰霸王之資也輕爵䙝刑衰亂之漸也非功而<lb/>
獲爵則輕非罪而肆刑則䙝<hi>崇曰奏議此下云爵賞刑罰國之大綱一綱或棼萬</hi>
<pb n="KR4h0064_WYG_009-12a"/>
<hi>目皆弛</hi>天寳之季嬖倖傾國爵以情授賞以寵加紀綱始<lb/>
壊矣羯胡乘之遂亂中夏<hi>崇曰奏議此下云遣戍嵗増策勲日廣</hi>財賦不<lb/>
足以供賜而職官之賞興焉職員不足以容功而散試<lb/>
之號行焉<hi>崇曰奏議此下云青朱雜沓於胥徒金紫普施於輿皁</hi>當今所病者在<lb/>
爵輕也設法貴之猶恐不重若又自棄將何勸焉陛下<lb/>
謂試官為虚名豈思之未熟邪夫立國惟義與權誘人<lb/>
惟名與利<hi>崇曰奏議云立國之道惟義與權誘人之方惟名與利</hi>名近虛於教為<lb/>
重利近實於徳為輕凡所以裁是非立法制則存乎其<lb/>
<pb n="KR4h0064_WYG_009-12b"/>
義參虚實揣輕重<hi>崇曰奏議此下云並行而不傷迭用而不悖因衆之欲度時之宜消息盈</hi>
<hi>虚使人不倦者</hi>則存乎權専實利而不濟之以虚則物有匱耗<lb/>
而不給矣専虚名而不副之以實則情有誕謾而不趨<lb/>
矣故錫貨財列廩秩以彰實也差品列異服章以飾虚<lb/>
也居上者<hi>崇曰奏議此下云必明其義</hi>達其變相須以為表裏<hi>崇曰奏議</hi>
<hi>此下云使人日用而不知</hi>則為國之權得矣按甲令有職事官有<lb/>
散官有勲官有爵號其賦事受奉者唯職事一官以序<lb/>
才能以位勲徳所謂施實利而寓虚名者也勲散爵號<lb/>
<pb n="KR4h0064_WYG_009-13a"/>
止於服色資䕃以馭崇貴以甄功勞所謂假虚名佐實<lb/>
利者也<hi>崇曰奏議此下云虚實交相養故人不瀆賞輕重互相制故國不廢權</hi>今員外試<lb/>
官與勲散爵號同然而突銛鋒排禍難者以是酬之其<lb/>
為用也可為重矣今獻𤓰一器果一盛則受之彼忘軀<lb/>
命者有以相謂矣曰吾之軀命乃同於𤓰果𤓰果草木<lb/>
也若草木然人何勸哉<hi>崇曰奏議此下云且員外試官無俸祿之資無攝官之柄</hi>
<hi>無見敬之貴無免役之優唯假空名以籠浮俗所以若存若亡而未甚厭棄者徒以上之所惜耳今陛下</hi>
<hi>若又輕用之以為便捷於事人晤斯旨復何賴焉後之立功曷用為賞陛下若欲賞之以職事則官員有</hi>
<pb n="KR4h0064_WYG_009-13b"/>
<hi>限而勲伐無窮固不勝其用矣陛下若欲賞之以貨財則人力已殫而帑藏皆匱固不充其費矣既不本實利</hi>
<hi>以敦勸又不重虚名而濫施人無藉焉何以為國</hi>夫田父野人必欲得其懽心<lb/>
厚賜之可也<lb/>
　　　陸贄論賜渾瑊詔書取散失内人等狀<lb/>
大難始平<hi>崇曰奏議此下云法駕將返</hi>而百役疲瘵之甿重傷殘廢<lb/>
之卒皆忍死扶病<hi>崇曰奏議此下云傾耳竦肩</hi>想聞徳音<hi>崇曰奏議此下云翹</hi>
<hi>望聖澤陛下固當感上天降福之眷荷烈祖垂裕之休念將士鋒刃之殃愍黎元塗炭之酷損之又損艱之惟</hi>
<hi>艱所以荅慶賴之心副惟新之望也</hi>蓋事有先後義有輕重重者宜先輕<lb/>
<pb n="KR4h0064_WYG_009-14a"/>
者宜後昔武王克殷有未及下車而為之者有下車而<lb/>
為之者<hi>崇曰書武成惟一月癸已王朝步自周于征伐商底商之罪告于皇天后土所過名山大川惟</hi>
<hi>爾有神尚克相予以濟兆民戊午師逾孟津癸亥陳于商郊甲子昧爽受率其旅若林㑹于牧野罔有敵于我</hi>
<hi>師前徒倒戈攻于後以北一戎衣天下大定釋箕子囚封比干墓式商容閭散鹿臺之財發鉅橋之粟大賚于</hi>
<hi>四海而萬姓悦服厥四月哉生明王來自商至于豐乃偃武修文反商政政由舊列爵惟五分土惟三建官惟</hi>
<hi>賢位事惟能重民五教惟食䘮祭惇信明義崇徳報功垂拱而天下治</hi>當今所務謂宜以<lb/>
大臣馳傳迎復神主修飭郊丘展禋享之禮申告謝之<lb/>
意弔死義犒有功崇進忠直優問耆耄安反側寛脅從<lb/>
<pb n="KR4h0064_WYG_009-14b"/>
官失職復廢業是皆宜先不可後也葺宫室治服玩耳<lb/>
目之娯巾櫛之侍是皆宜後不可先也且内人當離潰<lb/>
之後或為將士所私昔人掩絶纓飲盜馬者豈忘其愛<lb/>
邪知為君之體然也天下固多䙝人何必獨此<hi>崇曰奏議此下</hi>
<hi>云昔衞獻出奔久而復國大夫迎於境者執其手而與之言迎於門頷之而已言其驕怠之易生也齊桓將圖</hi>
<hi>伯功管仲戒之以無忘在莒懼其情志之易變也今臣在亦願陛下企思危固國如不及懲亡亂喪國如探湯以</hi>
<hi>莒為書紳之規以衰衞為覆車之鑒則徳為帝範理致時雍與夫貪逸欲而踐禍機其利害亦云逺矣</hi>
　　　陸贄請許臺省長官薦屬吏狀<lb/>
<pb n="KR4h0064_WYG_009-15a"/>
昔周以伯冏為太僕命之曰慎簡乃僚國朝之制庶官<lb/>
五品已上制勅命之六品已下則並㫖授制勅所命者<lb/>
葢宰相商議奏可而除拜之也㫖授者葢吏部銓材署<lb/>
職然後上言詔㫖但畫聞以從之而不可否者也開元<lb/>
中吏部注擬選人奏置循資格限自起居遺補及御史<lb/>
等官猶並列於選曹銓綜之例著在格令至今不刋未<lb/>
聞常參之官悉委宰臣選擇此近亊之明驗也其後舊<lb/>
典失序倖臣専朝捨僉議而重已權廢公舉而行私惠<lb/>
<pb n="KR4h0064_WYG_009-15b"/>
是使周行庶品苟不出時宰之意者則莫致焉<hi>崇曰以上係奏</hi>
<hi>議文</hi>昔齊桓公問管仲害霸對曰得賢不能任害霸也任<lb/>
賢不能固害霸也固始而不終害霸也與賢人謀事而<lb/>
小人議之害霸也所謂小人者非悉懐險詖以覆邦家<lb/>
也葢趣向狹促以沮議為出衆自異為不羣趨近利昧<lb/>
逺圖效小信傷大道爾所謂臺省長官僕射尚書丞郎<lb/>
御史大夫中丞是也陛下擇輔相多亦出其中<hi>崇曰奏議云今</hi>
<hi>之宰相則往日臺省長官也今之臺省長官乃將來之宰臣也職各暫異</hi>行舉不能頓殊也<lb/>
<pb n="KR4h0064_WYG_009-16a"/>
今乃謂不能舉一二屬吏豈後位宰相則可擇天下材<lb/>
乎夫求才者貴廣考課者貴精<hi>崇曰奏議云求不廣則下位罕進用常乏人考</hi>
<hi>不精則能否無别砥礪漸衰</hi>往武后收人心務拔擢非徒人得薦士<lb/>
亦許自舉其才豈不易哉然而課責嚴進退速<hi>崇曰奏議云不</hi>
<hi>肖者旋黜才能者驟升</hi>故當世稱知人之明累朝賴多士之用陛<lb/>
下好賢之心有踰前哲而得人之盛未逮往時葢由賞<lb/>
鑒獨任難於公舉有登延之路無練覈之方武后以易<lb/>
得人陛下以精失士<hi>崇曰奏云是知雖易於求材而不易於苟容則所易者適足廣得人</hi>
<pb n="KR4h0064_WYG_009-16b"/>
<hi>之資不為害也不精於法制而務精於選才則所精者適足梗進賢之途</hi>今擇宰相以重於<lb/>
庶品選長官以逾於下流及宰相獻言長吏薦士則又<lb/>
納横議廢始謀是任以重者輕其言待以輕者重其事<lb/>
也<lb/>
　　　陸贄論緣邊守備事宜狀<lb/>
自禄山搆亂肅宗始撤邊備以靖中邦借外威寜内難<lb/>
於是吐蕃乘釁回紇矜功中國不振四十餘年率傷耗<lb/>
之民竭力以事西輸賄贈北償馬資尚不足滿其意於<lb/>
<pb n="KR4h0064_WYG_009-17a"/>
是調斂四方以屯疆陲又不能遏其侵故小入則驅略<lb/>
深入則戒嚴于時議安邊者皆務所難忽所易勉所短<lb/>
略所長行之而要不精圖之而功靡就夫勢有難易事<lb/>
有先後力大而敵脆則先所難是謂奪人之心也力寡而<lb/>
敵堅則先所易是謂觀釁而動也今財匱於中人勞未<lb/>
瘳而欲發師徒以犯獵寇境復其侵疆攻其堅城前有<lb/>
勝負未必之虞後有餽運不繼之患萬一撓敗適所以<lb/>
啟戎心挫國威也以此安邊可謂不量勢而務所難矣<lb/>
<pb n="KR4h0064_WYG_009-17b"/>
天之授有分地之産有宜是以五方之俗長短各殊勉<lb/>
所短而敵長者殆用所長而乘短者彊且以水草為居<lb/>
射獵為生便於馳突不恥敗亡此戎狄所長中國之短<lb/>
也而欲益兵蒐乘争驅角力交鋒原野之上決命尋常<lb/>
之間以此禦冦可謂勉所短而校其長矣務所難勉所<lb/>
短勞費百倍終無成功雖果成之不挫則廢誠以越天<lb/>
授違地産虧時勢以反物宜者也胡不守所易用所長<lb/>
乎若乃擇將吏脩紀律訓齊師徒耀徳以佐威能邇以<lb/>
<pb n="KR4h0064_WYG_009-18a"/>
示遐禁侵暴以彰吾信抑攻取以昭吾仁彼求和則善<lb/>
之而勿與盟彼為寇則備之而不報復此當今所易也賤<lb/>
力貴智好生惡殺輕利重人忍小全大安其居而動俟<lb/>
其時後行脩封疆守要害蹊塹隧列屯營謹禁防明斥<lb/>
候務農足食非萬全不謀非百克不鬬寇小至則遏其<lb/>
入寇大至則邀其歸據險以乘之多方以誤之使其勇<lb/>
無所加衆無所用掠則靡獲攻則不能進有腹背支敵<lb/>
之虞退有首尾不相救之患是謂乘其弊不戰而屈人<lb/>
<pb n="KR4h0064_WYG_009-18b"/>
兵此中國之長也我之所長戎狄之短也我之所易戎<lb/>
狄之難也以長制短則用力寡而見功多以易敵難則<lb/>
財不匱而事速成捨此不務而反為所乘斯謂倒持戈<lb/>
矛以鐏授寇者也今皆務之矣尚且守封未固寇戎未<lb/>
懲者何邪病在謀無定用衆無適從任者不必才才者<lb/>
不必任聞不必實實不必聞所信不必誠所誠不必信<lb/>
行不必當當不必行又有六失焉措置乖方一失也課<lb/>
責虧度二失也財匱於兵衆三失也力分於將多四失<lb/>
<pb n="KR4h0064_WYG_009-19a"/>
也怨生於不均五失也機失於遥制六失也臣愚謂宜<lb/>
罷四方之防秋者以其數析而三之其一責本道節度<lb/>
募壯士願屯邊者徙焉其一則第以本道衣廩責闗内<lb/>
河東募用蕃夏子弟願傳軍者給焉其一以所輸資糧<lb/>
給應募者以安其業既息調發之煩又無幸免之弊出<lb/>
則人自為戰處則家自為耕與夫暫屯遽罷豈同日論<lb/>
哉然後建文武大臣一人為隴右元帥自涇隴鳯翔薄<lb/>
長武城盡山南西道凡節度府之兵皆屬焉又詔一人<lb/>
<pb n="KR4h0064_WYG_009-19b"/>
為朔方元帥由鄜坊邠寧通靈夏凡節度府之兵屬焉各<lb/>
以臨邊要州為治所所部州若府遴東良吏為刺史外<lb/>
奉軍興内課農桑慎守中國所長謹行當今所易則八<lb/>
利可致六失可去矣<lb/>
　　奏<lb/>
　　　陳子昻奏八科<hi>本傳武后時召見使對為政之要適時不便者子昻乃奏八科</hi>
一措刑二官人三知賢四去疑五招諫六勸賞七息兵八<lb/>
安宗子其大指謂今百度已備但刑急網密非為政之<lb/>
<pb n="KR4h0064_WYG_009-20a"/>
要凡大人初制天下必有凶亂叛逆之人為我驅除以<lb/>
明天誅凶叛已滅則順人情赦過宥罪盖刑以禁亂亂静<lb/>
而刑息不為承平設也太平之人樂徳而惡刑刑之所<lb/>
加人必慘怛故聖人貴措刑也比大赦澡蕩羣罪天下<lb/>
蒙慶咸得自新近日詔獄稍滋鉤捕支黨株蔓推窮葢<lb/>
獄吏不識天意以抵慘刻宜廣愷悌之道勅法慎罰省<lb/>
白誣寃此太平安人之務也官人惟賢政所以治也然<lb/>
君子小人各尚其類若陛下好賢而不任任而不能信<lb/>
<pb n="KR4h0064_WYG_009-20b"/>
信而不能終終而不賞雖有賢人終不肯至又不肯勸<lb/>
反是則天下之賢集矣議者乃云賢不可知人不易識<lb/>
臣以為固易知固易識夫尚徳行者無凶險務公正者<lb/>
無邪朋廉者憎貪信者疾偽智不為愚者謀勇不為怯<lb/>
者死猶鸞隼不接翼薫蕕不共器其理自然何者以徳<lb/>
並凶勢不相入以正攻佞勢不相利以廉勸貪勢不相<lb/>
售以信質偽勢不相和智者尚謀愚者所不聴勇者徇<lb/>
死怯者所不從此趣向之反也賢人未嘗不思效用顧<lb/>
<pb n="KR4h0064_WYG_009-21a"/>
無其類則難進是以湮汨于時誠能信任俊良知左右<lb/>
有灼然賢行者賜之尊爵厚禄使以類相舉則天下之<lb/>
理得矣陛下知得賢須任今未能者葢以常信任者不<lb/>
效如裴炎劉禕之周思茂騫味道固蒙用矣皆孤恩前<lb/>
死以是陛下疑於信賢臣固不然昔人有以噎得病乃<lb/>
絶食不知食絶而身殞賢人於國猶食在人人不可以<lb/>
一噎而止飱國不可以謬一賢而逺正士此神鑒所知<lb/>
也聖人大徳在能納諫太宗徳參三王而能容魏徵之<lb/>
<pb n="KR4h0064_WYG_009-21b"/>
直今誠有敢諫骨鯁之臣陛下廣延順納以新盛徳則<lb/>
萬世有述臣聞勞臣不賞不可勸功死士不賞不可勸<lb/>
勇今或勤勞死難名爵不及偷榮尸禄寵秩妄加甚非<lb/>
所以表庸勵行者也願表顯徇節勵勉百僚古之賞一<lb/>
人千萬人悦者葢云當也今事之最大者患兵甲嵗<lb/>
興賦役不省興師十萬則百萬之家不得安業自有事<lb/>
北邊于今十年不聞中國之勝以庸將御冗兵徭役日<lb/>
廣兵甲日敝願審量損益計利害勢有不可毋虚出兵<lb/>
<pb n="KR4h0064_WYG_009-22a"/>
則人安矣虺賊干紀自取屠滅罪止魁逆無復緣坐宗<lb/>
室子弟皆得更生然臣願陛下重曉慰之使明知天子<lb/>
慈仁下得自安臣聞人情不能自明則疑疑則懼懼則<lb/>
罪生惟賜愷悌之徳使居無過之地<lb/>
　　對<lb/>
　　　陳子昻對三事<hi>本傳武后時召見賜筆札中書省令條上利害子昻對三事云</hi>
其一言九道出大使巡按天下申黜陟求人瘼臣謂計<lb/>
有未盡也且陛下發使必欲使百姓知天子夙夜憂勤<lb/>
<pb n="KR4h0064_WYG_009-22b"/>
之也羣臣知考績而任之也姦暴不逞知將除之也則<lb/>
莫如擇仁可以恤孤與可以振滯剛不避彊禦智足以<lb/>
照姦者然後以為使故輶軒未動<hi>董曰輶夷周切輕車也</hi>而天下<lb/>
翹然待之矣今使且未出道路之人皆已指笑欲望進<lb/>
賢下不肖豈可得邪宰相奉詔書有遣使之名無任賢<lb/>
之實使愈出天下愈弊徒令百姓治道路送迎往來不<lb/>
見其益也臣願陛下更選有威重風㮣為衆推者因御<lb/>
前殿以使者之禮禮之諄諄戒勅所以出使之意乃授<lb/>
<pb n="KR4h0064_WYG_009-23a"/>
以節自京師及州縣登拔才良求人瘼宣布上意令若<lb/>
家見而户曉昔堯舜不下席而化天下葢黜陟幽明能<lb/>
折衷者<hi>崇曰書舜典三載考績三考黜陟幽明</hi>陛下知難得人則不如少<lb/>
出使彼煩數而無益於化是烹小鮮而數撓之矣<hi>崇曰老子</hi>
<hi>大國章治大國若烹小鮮</hi>其二言刺史縣令政教之首陛下布徳澤<lb/>
下詔書必待刺史縣令謹而奉行之不得其人則委棄<lb/>
有司掛牆屋耳百姓安得知之一州得才刺史十萬戸<lb/>
賴其福得不才刺史十萬戸受其困國家興衰在此職<lb/>
<pb n="KR4h0064_WYG_009-23b"/>
也今吏部調縣令如補一尉但計資考不求賢良有如<lb/>
不次用人則天下囂然相謗矣狃于常而不變也故庸<lb/>
人皆任縣令教化之陵遲顧不甚哉其三言天下有危<lb/>
機禍福因之而生機静則有福動則有禍百姓安則樂<lb/>
生不安則輕生者是也今軍旅之弊夫妻不得安父子<lb/>
不相養五六年來自劒南盡河隴山東由青徐曹汴河<lb/>
北舉滄瀛趙魏或困水旱或頓兵役叛亡流離略盡尚<lb/>
賴陛下憫其失職凡兵戍調發一切罷之使人得妻子<lb/>
<pb n="KR4h0064_WYG_009-24a"/>
相見父兄相保可謂能静其機也然臣恐將相有貪邊<lb/>
境利以廣地彊武説陛下者欲動其機機動則禍構宜<lb/>
脩文徳去刑罰勸農桑以息疲民蠻夷知中國有聖王<lb/>
必累譯至矣<hi>崇曰賈誼云累數譯而不能相通</hi>
　　諫<lb/>
　　　朱敬則羅織獄諫<hi>本傳武后稱制開告宻羅織之路興大獄誅將相大臣故</hi>
　　　　<hi>諫云云后善其言</hi>
李斯之相秦也行申商之法重刑名之家杜私門張公<lb/>
<pb n="KR4h0064_WYG_009-24b"/>
室棄無用之費損不急之官惜日愛功亟戰疾耕既富<lb/>
而庶遂屠諸侯此救弊之術也<hi>崇曰史斯上書云孝公用商鞅之法國以富强</hi>
<hi>諸侯親服又昭王得范雎廢穣侯逐華陽强公室杜私門蠶食諸侯使秦成帝業秦卒用其計以斯為丞相</hi>
故曰刻薄可施於進趨變詐可陳於攻戰天下已平故<lb/>
可易之以寛簡潤之以淳和秦乃不然淫虐滋甚往而<lb/>
不反卒至土崩此不知變之禍也<hi>崇曰史始皇紀始皇為人天性剛戾自用</hi>
<hi>以刑殺為威天下畏罪持禄莫敢盡忠前徐樂上書云陳涉起窮巷奮棘矜偏袒大呼天下從風其故何也由</hi>
<hi>民困而上不恤下怨而上不知俗已亂而政不修此三者陳涉之所以為資也此之謂土崩</hi>陸賈叔<lb/>
<pb n="KR4h0064_WYG_009-25a"/>
孫通事漢祖當滎陽成臯間糧餉窮智勇困未甞敢開<lb/>
一説效一竒唯進豪猾貪暴之人<hi>崇曰通降漢從弟子百十人然無所進專</hi>
<hi>言諸故羣盜壯士進之弟子曰事先生數年今不進臣等專言大猾何也通曰漢王方蒙矢石争天下諸生寜</hi>
<hi>能鬬乎故先言斬將搴旗之士諸生且待我我不忘矣漢王拜通為博士帝悉去秦儀法為簡易羣臣飲争功</hi>
<hi>醉或妄呼按劒擊柱通曰儒者難與進取可與守成願徵魯諸生與臣弟子共起朝儀上曰試為之於是與弟</hi>
<hi>子百餘人為緜蕞野外習之</hi>及區宇適定乃陳詩書説禮樂開王道<lb/>
髙帝忿然曰吾以馬上得之安事詩書對曰馬上得之<lb/>
可馬上治之乎帝黙然於是賈著新語通定禮儀此知<lb/>
<pb n="KR4h0064_WYG_009-25b"/>
變之善也<hi>崇曰漢書帝謂賈曰試為我著秦所以失天下吾所以得之者及古成敗之國賈凡著十</hi>
<hi>二篇毎奏一篇帝未嘗不稱善稱其書曰新語</hi>若髙帝斥二子置詩書重攻戰<lb/>
尊首級則復道争功拔劔擊柱晷漏之不保何十二帝<lb/>
二百年乎<hi>崇曰西漢十二帝紀髙祖元年乙未盡王莽地皇四年癸未合二百二十九年</hi>故曰<lb/>
仁義者聖人之蘧廬<hi>崇曰莊天運篇仁義先王之蘧蘆也止可以一宿而不可以乆處注</hi>
<hi>蘧廬猶傳舍也</hi>禮者先王之陳迹祠祝畢芻狗捐<hi>崇曰夫芻狗之未陳也盛</hi>
<hi>以篋衍巾以文繡尸祝齋戒以將之及其已陳也行者踐其首脊蘇者取而爨之而已將復取而盛以篋衍巾</hi>
<hi>以文繡遊居寢于其下使不得夢必且數昧焉同上</hi>淳精流糟粕棄仁義尚爾況<lb/>
<pb n="KR4h0064_WYG_009-26a"/>
其輕乎國家自文明以來<hi>武后初</hi>天地草昧内則流言外<lb/>
則構難故不設鈎距無以順人<hi>崇曰前趙廣漢善為鈎距以得事情鈎距者設</hi>
<hi>欲知馬賈則先問狗已問羊又問牛然後及馬參任其賈以類相擬則知馬之貴賤不失實矣</hi>不切刑<lb/>
罰無以息暴於是置神器開告端故能不出房闈而天<lb/>
下晏然易主矣臣聞急趨者無善迹促柱者無和聲拯<lb/>
溺不規行療饑不鼎食即向時祕策今之芻狗也願鑒<lb/>
秦漢之失考時事之宜毁蘧廬遺糟粕下寛大之令流<lb/>
曠蕩之澤去萋斐之角牙<hi>崇曰詩巷伯刺幽王也寺人傷於讒故作是詩也萋兮斐</hi>
<pb n="KR4h0064_WYG_009-26b"/>
<hi>兮成是貝錦彼譛人者亦已太甚</hi>頓姦險之芒刄塞羅織之妄源掃朋<lb/>
黨之險迹曠然使天下更始豈不樂哉<lb/>
　　　薛登諫絶四夷質子<hi>本傳武后時四夷質子多在京師見中國法度還並</hi>
　　　　<hi>為邊害乃諫云云武后不納</hi>
戎夏不雜古所戒也故斥居塞外有時朝謁已事則歸<lb/>
三王之法也漢魏以來革襲衣冠築室京師不令歸國<lb/>
較其利害三王是而漢魏非拒邊長而質子短昔晉郭<lb/>
欽江統以邊人處中夏必為變武帝不納卒有永嘉之<lb/>
<pb n="KR4h0064_WYG_009-27a"/>
亂<hi>崇曰漢魏以來羌胡鮮卑降者多處塞内諸郡其後漸為民害郭欽上䟽曰戎狄彊獷歴古為患今雖服</hi>
<hi>從若百年之後有風塵之警北地西河太原馮翊安定上郡盡為邊庭矣宜漸徙内郡雜胡於逺地峻四夷出</hi>
<hi>入之防此萬世之長策也帝不聴時闗隴屢為氐羌所擾統深惟四夷亂華宜杜其萌乃作徙戎論云云文多</hi>
<hi>不載帝不能用未及十年而五戎亂華時服其深識懐帝永嘉五年帝蒙塵於平陽劉聰以帝為㑹稽公七年</hi>
<hi>春正月聰大㑹使帝著青衣行酒侍中庾珉號哭聰惡之帝遇弑</hi>伏見突厥吐蕃契丹<lb/>
往因入侍並被奬遇官戎秩步黌門服改氊罽語習楚<lb/>
夏窺圖史成敗熟山川險易國家雖有冠帶之名而狼<lb/>
子孤恩患必在後昔申公奔晉使子狐庸為呉行人教<lb/>
<pb n="KR4h0064_WYG_009-27b"/>
呉戰陣使之叛楚<hi>崇曰史呉世家王夀夢二年楚之亡大夫申公巫臣怨楚將子反奔晉自</hi>
<hi>晉使呉教呉用兵乗車令其子為呉行人呉於是始通於中國</hi>漢遷五部匈奴於汾晉卒<lb/>
以劉石作難<hi>崇曰晉載記序云漢宣帝初納呼韓居之亭鄣委以候望始寛戎狄光武亦以南庭</hi>
<hi>數萬徙入西河後亦轉至五原連延七郡董卓之亂則汾晉之郊蕭然矣郭欽騰牋於武帝江統獻策於惠皇</hi>
<hi>皆以為魏處戎夷緝居都鄙請移涉塞之表定一殷周之服統則憂諸并部欽則慮在盟津言猶自口元海已</hi>
<hi>至元海以惠帝永興元年據離石稱漢後九年石勒據㐮國稱趙龍旌帝服建社開邦或篡通都之鄉或擁數</hi>
<hi>州之地其為戰國者一百三十六載抑元海為之禍首云</hi>竊計秦并天下及劉項用<lb/>
兵人士凋散以冒頓之盛乘中國之虚而髙祖困危平<lb/>
<pb n="KR4h0064_WYG_009-28a"/>
城<hi>崇曰髙祖紀七年冬上自將擊韓王信於銅鞮信亡走匈奴與匃奴共拒漢上至平城為匃奴所圍七日</hi>
匃奴卒不入中國者以其生長磧漠謂穹廬賢於城郭<lb/>
氊罽美於章紱既安所習是以無窺中國心不樂漢故<lb/>
也元海五部散亡之餘而能自振者少居内地明習漢<lb/>
法鄙單于之陋竊帝王之稱使其未嘗内徙不過刼邊<lb/>
人繒綵麴糵歸隂山而已<hi>見上注</hi>今皇風所覃含識革面<lb/>
方由余效忠<hi>崇曰史秦紀繆公三十四年戎王使由余入秦繆公曰由余賢寡人之害内史廖曰</hi>
<hi>留而莫遣以失其期戎王必疑君臣有間乃可虜也繆公曰善乃歸由余繆公使人間要由余由余降秦</hi>日<lb/>
<pb n="KR4h0064_WYG_009-28b"/>
磾盡節<hi>崇曰前金日磾本匈奴休屠王太子也降漢漢封為列侯武帝疾屬霍光以輔少主光讓日磾</hi>
<hi>日磾遂為光副賛曰日磾以忠信自著世名忠孝七世内侍</hi>然臣慮備豫不謹則戎<lb/>
狄稱兵不在方外非貽謀之道臣謂願充侍子可一切<lb/>
禁絶先在國者不使歸蕃則夷人保疆邊邑無事<lb/>
　<lb/>
　<lb/>
　<lb/>
　增注唐策巻九<lb/>
</p>
<p>
</p>
  </div>
</body>
</text>
</TEI>
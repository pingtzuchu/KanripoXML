<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>增注唐策巻七</head> <lb/>
    <p>
<pb n="KR4h0064_WYG_007-1a"/>
欽定四庫全書<lb/>
　增注唐策巻七<lb/>
　　疏<lb/>
　　　呉兢勸聴諫疏<hi>本傳𤣥宗初立收還權網羣臣畏伏兢慮果而不及精乃上疏</hi>
　　　　<hi>云云</hi>
自古人臣不諫則國危諫則身危臣愚食陛下祿不敢<lb/>
避身危之禍比見上封事者言有可采但賜束帛而巳<lb/>
未嘗蒙召見被拔擢其忤旨則明堂決杖傳送本州或<lb/>
<pb n="KR4h0064_WYG_007-1b"/>
死於流貶由是臣下不敢進諫古者設誹謗木欲聞<lb/>
己過今封事謗木比也<hi>崇曰前文帝詔古之治天下朝有進善之旌誹謗之木所以通</hi>
<hi>治道而來諫者也注謂堯也</hi>使所言是有益於國使所言非無累於<lb/>
朝陛下何遽加斥逐以杜塞直言道路流傳相視怪愕<lb/>
夫漢髙帝赦周昌桀紂之對<hi>崇曰周昌嘗燕入奏事帝方擁戚姬昌還走帝逐得</hi>
<hi>騎昌項問曰我如何主昌仰曰陛下即桀紂之主也上笑之</hi>晉武帝受劉毅桓靈之<lb/>
譏<hi>崇曰帝嘗問毅曰卿以朕方漢何帝對曰可方桓靈帝曰吾雖徳不及古人尤克巳為政又平呉㑹混一</hi>
<hi>天下方之桓靈其己甚乎對曰栢靈賣官錢入官庫陛下賣官錢入私門以此言之殆不如也帝大笑</hi>
<pb n="KR4h0064_WYG_007-2a"/>
况陛下豁達大度不能容此忠直耶夫人主居尊極之<lb/>
位專生殺之權其為威嚴峻矣開情抱納諫諍下猶懼<lb/>
不敢盡奈何以為罪且上有所失下必知之故鄭人毁<lb/>
鄉校而子産不聴也<hi>崇曰左襄三十一年鄭人遊于鄉校以論執政然明謂子産曰毁鄉</hi>
<hi>校如何子産曰夫人朝夕退而游焉以議執政之善否善者吾則行之惡者改之是吾師也</hi>陛下初<lb/>
即位猶有褚無量張廷珪韓思復辛替否柳澤袁楚客<lb/>
等數上疏爭時政得失自頃上封事往往得罪諫者頓<lb/>
少是鵲巢覆而鳳不至理之然也臣誠恐天下骨鯁士<lb/>
<pb n="KR4h0064_WYG_007-2b"/>
以讜言為戒撓直就曲斵方為刓<hi>董曰刓五丸切員削也</hi>偷合苟<lb/>
容不復能盡節忘身納君於道矣夫帝王之徳莫盛於<lb/>
納諫故曰木從繩則正后從諫則聖<hi>崇曰書説命篇云</hi>又曰朝<lb/>
有諷諫猶髪之有梳猛虎在山林藜藿為之不采<hi>崇曰前鄭</hi>
<hi>昌訟盖寛饒曰山有猛獸藜藿為之不采國有忠臣姦邪為之不起</hi>忠諫之有益如此自<lb/>
古上聖之君恐不聞己過故堯設諫鼓<hi>崇曰後張晧疏堯舜立敢諫之</hi>
<hi>鼔樹誹謗之木</hi>禹拜昌言<hi>崇曰書大禹謨篇益賛于禹曰云云禹拜昌言曰俞</hi>不肖之主<lb/>
自謂聖智拒諫害忠桀殺闗龍逢而滅於湯<hi>崇曰桀迷惑妹喜不</hi>
<pb n="KR4h0064_WYG_007-3a"/>
<hi>撫其民民心積怨龍逢引黄圖進諫曰古之人君躬行禮義愛民節用故國安而身夀今君用財若無窮殺人</hi>
<hi>若恐弗勝天殃必降而誅必至立而不去桀於是焚黄圖殺龍逢</hi>紂殺王子比干而滅<lb/>
於周<hi>崇曰史殷紀紂亂不止比干迺强誎紂紂怒曰吾聞聖人心有七竅剖比干觀其心</hi>此其驗<lb/>
也夫與治同道㒺不興與亂同道罔不亡<hi>崇曰書太甲下</hi>人將<lb/>
疾必先不甘魚肉之味國將亡必先不甘忠諫之説嗚<lb/>
呼惟陛下深監于兹哉隋煬帝驕矜自負以為堯舜莫<lb/>
已若而諱亡憎諫乃曰有諫我者當時不殺後必殺之<lb/>
大臣蘇威欲開一言不敢發因五月五日獻古文尚書<lb/>
<pb n="KR4h0064_WYG_007-3b"/>
帝以為訕己即除名蕭瑀諫無伐遼出為河西郡守董<lb/>
純諫無幸江都就獄賜死自是蹇諤之士去而不顧外<lb/>
雖有變朝臣鉗口帝不知也身死人手子孫勦絶為天<lb/>
下笑太宗皇帝好悦至言時有魏徵王珪虞世南李大<lb/>
亮岑文本劉洎馬周禇遂良杜正倫髙季輔咸以切諫<lb/>
引居要職嘗謂宰相曰自知者為難如文人巧工自謂<lb/>
己長若使達者大匠詆訶商略則蕪辭拙跡見矣天下<lb/>
萬幾一人聴斷雖甚憂勞不能盡善今魏徵隨事諫正多<lb/>
<pb n="KR4h0064_WYG_007-4a"/>
中朕失如明鑑照形美惡畢見當是時有上書益於政<lb/>
者皆黏寢殿之壁坐望臥觀雖狂瞽逆意終不以為忤<lb/>
故外事必聞刑戮㡬措禮義大行陛下何不遵此道與<lb/>
聖祖繼美乎夫以一人之意綜萬方之政明有所不燭<lb/>
智有所不周上心未諭於下下情未達於上伏惟以虚<lb/>
受人博覽兼聴使深者不隠逺者不塞所謂闢四門明<lb/>
四目也其能直言正諫不避死亡之誅者特加寵榮待<lb/>
以不次則失之東隅冀得之桑榆矣<hi>崇曰後馮異傳光武璽書勞曰可謂</hi>
<pb n="KR4h0064_WYG_007-4b"/>
<hi>失之束隅收之桑榆矣</hi>
　　　張廷珪大旱疏<hi>本傳開元初大旱闕中饑詔求直言珪上疏言</hi>
古者多難興國殷憂啓聖盖事危則志鋭情苦則慮深<lb/>
故能轉禍為福也景龍先天間<hi>景龍中宗先天睿宗</hi>凶黨搆亂陛<lb/>
下神武汎掃氛垢日月所燭無不濡澤明明上帝宜錫<lb/>
介福頃隂陽愆候九穀失稔闗輔尤劇臣思天意殆以<lb/>
陛下春秋鼎盛不崇朝有大功輕堯舜而不法思秦漢<lb/>
以自髙故昭見咎異<hi>見賢遍反</hi>欲日慎一日永保慶和是皇<lb/>
<pb n="KR4h0064_WYG_007-5a"/>
天於陛下睠顧深矣陛下得不奉若休旨而寅畏哉誠<lb/>
願約心削志考前王之書敦素樸之道登端士放佞人<lb/>
屏後宫減外廏場無蹴鞠之玩野絶從禽之樂促逺境<lb/>
罷縣戍矜惠惸獨蠲薄徭賦去淫巧捐珠璧不見可<lb/>
欲使心不亂<hi>張曰老子書</hi>或謂天戒不足畏而上帝馮怒風<lb/>
雨違錯荒饉日甚則無以濟下矣或謂人窮不足恤而<lb/>
億兆攜離愁苦昬墊則無以奉上矣斯安危所繫禍福<lb/>
之源奈何不察今受命伊始華夷百姓傾耳以聴刮目<lb/>
<pb n="KR4h0064_WYG_007-5b"/>
以視冀有聞見何遽孤其望哉<lb/>
　　　于休烈論金城公主請文籍疏<hi>本傳開元十八年公主請文籍</hi>
　　　　<hi>四種詔秘書冩賜上疏曰</hi>
戎狄國之寇也經籍國之典也戎之生心不可以無備<lb/>
<hi>崇曰舊史此下云典有恒制不可以假人傳曰裔不謀夏夷不亂華革其非心在乎有備無患</hi>昔東平<lb/>
王入朝求史記諸子漢不與之以史記多兵謀諸子雜<lb/>
詭術也東平漢之懿戚尚不示征戰之書今西戎國之<lb/>
寇讎安可貽以經典且吐蕃之性慓悍果決<hi>崇曰舊史此下云敏</hi>
<pb n="KR4h0064_WYG_007-6a"/>
<hi>情持鋭</hi>善學不囘若達於書則知戰深於詩則知武夫有<lb/>
師干之試<hi>崇曰采芑詩其車三千師干之試</hi>深於禮則知月令有廢興<lb/>
之兵<hi>崇曰記月令孟春之月不可以稱兵稱兵必天殃兵戎不起不可従我始孟秋之月天子乃命將帥</hi>
<hi>選士厲兵簡練桀俊專任有功以征不義詰誅暴慢以明好惡</hi>深於春秋則知用師多<lb/>
詭詐之計深於文則知往來有書檄之制<hi>崇曰舊史云深於文選</hi>
此何異假寇兵資盜糧也臣聞魯秉周禮齊不加兵<hi>崇曰</hi>
<hi>左閔元年齊仲孫湫來省難仲孫歸公曰魯可取乎對曰不可猶秉周禮周禮所以本也魯不棄周禮未可動</hi>
<hi>也</hi>呉獲乘車楚屢奔命<hi>崇曰史呉世家王夀夢二年楚之上大夫申公巫臣怨楚將子</hi>
<pb n="KR4h0064_WYG_007-6b"/>
<hi>反而奔晉自晉使呉敎呉用兵乗車令其子為呉行人呉於是始通於中國呉伐楚</hi>喪法亂邦<hi>崇曰</hi>
<hi>舊史云一以守典存國一以喪法危邦</hi>可取鑒也公主下嫁異國當用夷<lb/>
禮<hi>崇曰舊史云合務夷禮</hi>而反求良書恐非主本意殆有姦人勸導<lb/>
其中<hi>崇曰舊史此下云慮有奔比之類勸敎於中</hi>若陛下慮失其情<hi>崇曰舊史此下</hi>
<hi>云以備國信</hi>必不得己請去春秋夫春秋當周徳既衰諸侯<lb/>
盛彊征伐競興情偽於是乎生變詐於是乎起有以臣<lb/>
召君之事取威定霸之事<hi>李清臣曰左僖四年齊侯伐楚楚子使與師言曰君處北</hi>
<hi>海寡君處南海唯是風馬牛不相及也不虞君之涉吾地也何故管仲對曰昔召康公命我先君太公曰五侯</hi>
<pb n="KR4h0064_WYG_007-7a"/>
<hi>九伯女實征之以夾輔周室賜我先君履東至于海西至于河南至于穆陵北至于無棣爾貢包茅不入王祭</hi>
<hi>不共無以縮酒寡人是徵昭王南征不復寡人是問對曰貢之不入寡君之罪也敢不共給昭王之不復君其</hi>
<hi>問諸水濵春秋僖二十八年天王狩于河陽左曰是㑹也晉侯召王以諸侯見且使王狩仲尼曰以臣召君不</hi>
<hi>可以訓故書曰天王狩于河陽言非其地也且明徳也</hi>誠與之國之患也狄固貪<lb/>
婪貴貨易上正可錫以錦綵厚以金玉無足所求以智<lb/>
其智<hi>裴光庭遂言曰休烈但見情偽變詐不知忠信節義在遂與之</hi>
　　　張九齡重守令疏<hi>本傳𤣥宗時張九齡上言云云</hi>
乖政之氣發為水旱天道雖逺其應甚邇昔東海枉殺<lb/>
<pb n="KR4h0064_WYG_007-7b"/>
孝婦天旱乆之<hi>崇曰前于定國父于公決獄平東海有孝婦少寡亡子養姑甚謹姑欲嫁之終</hi>
<hi>不肯姑謂鄰人曰孝婦事我勤苦哀其亡子守寡我老乆絫丁壯其後自經死姑女告吏婦殺我母吏捕孝婦</hi>
<hi>孝婦辭不殺吏驗治孝婦自誣服具獄上府于公以此婦養姑以孝聞必不殺也太守不聽竟論殺郡中枯旱</hi>
<hi>三年後太守至卜自祭孝婦冡因表其墓天立大雨嵗熟</hi>一吏不明匹婦非命則天<lb/>
昭其寃况六合元元之衆縣命於縣令宅生於刺史陛<lb/>
下所與共治尤親於人者乎若非其任水旱之繇豈唯<lb/>
一婦而己今刺史京輔雄望之郡猶少擇之江淮隴蜀<lb/>
三河大府之外稍非其人繇京官出者或身有累或政<lb/>
<pb n="KR4h0064_WYG_007-8a"/>
無狀用牧守之任為斥逐之地或因附㑹以叅髙位及<lb/>
勢衰謂之不稱京職出以為州武夫流外積資而得不<lb/>
計於才刺史乃爾縣令尚可言哉甿庶國家之本務本<lb/>
之職乃為好進者所輕承弊之民遭不肖所擾聖化従<lb/>
此銷鬱繇不選親人以成其敝也古者刺史入為三公<lb/>
郎官出宰百里<hi>崇曰前黄霸為揚州刺史又為頴川太守䄮比二千石後代丙吉為丞相後明</hi>
<hi>帝時館陶公主為子求郎不許而賜錢十萬謂羣臣曰郎官上應列宿出宰百里有非其人則民受其殃是以</hi>
<hi>難之</hi>今朝廷士入而不出其於計私甚自得也京師衣冠<lb/>
<pb n="KR4h0064_WYG_007-8b"/>
所聚身名所出從容附㑹不勤而成是大利在於内而<lb/>
不在於外也智能之士欲利之心安肯復出為刺史縣<lb/>
令哉國家賴智能以治而常無親人者陛下不革以法<lb/>
故也臣愚謂欲治之本莫若重守令守令既重則能者<lb/>
可行宜遂科定其資凡不歴都督刺史雖有髙第不得<lb/>
任侍郎列卿不歴縣令雖有善政不得任臺郎給舍都<lb/>
督守令雖逺者使無十年任外如不為此而救其失恐<lb/>
天下猶未治也<lb/>
<pb n="KR4h0064_WYG_007-9a"/>
　　　張九齡又言選士疏<lb/>
古之選士惟取稱職是以士脩素行而不為徼幸姦偽<lb/>
自止流品不雜今天下不必治於上古而事務日倍於<lb/>
前誠以不正其本而設巧於末也所謂末者吏部條章<lb/>
舉贏千百刀筆之人溺於文墨<hi>崇曰前蕭曹賛何參皆起秦刀筆吏顔注</hi>
<hi>刀所以削書也古者用簡牒故吏皆以刀筆自隨也</hi>巧吏猾徒緣姦而奮臣以為<lb/>
始造簿書備遺忘耳今反求精於案牘而忽於人才是<lb/>
所謂遺劒中流鍥舟以記者也凡稱吏部能者則曰自<lb/>
<pb n="KR4h0064_WYG_007-9b"/>
尉與主簿繇主簿與丞此執文而知官次者也乃不論<lb/>
其賢不肖豈不謬哉夫吏部尚書侍郎以賢而授者也<lb/>
豈不能知人如知之難拔十得五斯可矣今膠以格條<lb/>
據資配職為官擇人初無此意故時人有平配之誚官<lb/>
曹無得賢之實臣謂選部之法敝於不變今若守令精<lb/>
覈其人則管内嵗當選者使考才行可入流品然後送<lb/>
臺又加擇焉以所用衆寡為州縣殿最則州縣慎所舉<lb/>
可官之才多吏部因其成無庸人之繁矣今嵗選乃萬<lb/>
<pb n="KR4h0064_WYG_007-10a"/>
計京師米物為耗豈多士哉盖冐濫抵此爾方以一詩<lb/>
一判官其是非適使賢人遺逸此明代之闕政也天下<lb/>
雖廣朝廷雖衆必使毁譽相亂聴受不明事則已矣如<lb/>
知其賢能各有品第毎一官缺不以次用之豈不可乎<lb/>
如諸司要官以下等叨進是議無髙卑唯得與不爾故<lb/>
清議不立而名節不修善士守志而後時中人進求而<lb/>
易操也朝廷能以令名進人士亦以修名獲利利之出<lb/>
衆之趨也不如此則小者得於苟求一變而至阿私大<lb/>
<pb n="KR4h0064_WYG_007-10b"/>
者許以分義再變而成朋黨矣故於用人不可不第其<lb/>
髙下髙下有次則不可以妄干天下之士必刻意脩飾<lb/>
而刑政自清此興衰之大端也<lb/>
　　　柳澤言復斜封官疏<hi>本傳初姚宋知政事奏停斜封官太平公主盡奏復</hi>
　　　　<hi>之詣闕上疏云</hi>
藥不毒不可以蠲疾詞不切不可以補過是以習甘旨<lb/>
者非攝養之方邇諛佞者非治安之宜<hi>崇曰舊史云即危治之本</hi>臣<lb/>
竊見神龍以來中宗綱紀大壞内寵專命外嬖制權<hi>崇曰</hi>
<pb n="KR4h0064_WYG_007-11a"/>
<hi>舊史制作擅</hi>因貴憑寵賣官粥爵<hi>崇曰舊史此下云朱紫之榮出於僕妾之口賞罰之</hi>
<hi>命乖於章程之典</hi>妃主之門同商賈舉選之署若闤闠<hi>董曰闤胡官切</hi>
<hi>市垣也闠胡對切市門也</hi>屠販者由邪忝官廢黜者因姦冐進天下<lb/>
溷亂<hi>竇曰溷胡困切亂也</hi>㡬危社稷賴陛下聰明神武拯溺舉墜<lb/>
耳目所親豈可忘鑒誡哉<hi>崇曰舊史此下云作法於理猶恐其亂作法於亂誰能救</hi>
<hi>之</hi>且斜封官者皆僕妾私謁迷謬先帝豈盡先帝意邪<lb/>
陛下即位之初用姚元崇等計悉以停廢今又收用之<lb/>
若斜封之人不可棄邪韋月將燕欽融不應褒贈李多<lb/>
<pb n="KR4h0064_WYG_007-11b"/>
祚鄭克義不容盪雪也陛下何不能忍於此而能忍於<lb/>
彼使善惡混并反覆相攻<hi>崇曰舊史此下云為邪者獲利為正者衘寃</hi>道人<lb/>
以非勸人以僻<hi>崇曰舊史此下云將何以懲風俗將何以正姦邪</hi>今天下咸稱<lb/>
太平公主與胡僧慧範以此誤陛下故語曰姚宋為相<lb/>
邪不如正太平用事正不如邪臣恐流近致逺積小為<lb/>
大累微起髙勿謂無傷其禍將長勿謂無害其禍將大<lb/>
<hi>崇曰舊史此下云又賞罰之典紀綱不謬天秩有禮君爵有功不可因怒以妄誅不可因喜以妄賞</hi>又<lb/>
言尚毉奉御彭君慶以巫覡小伎<hi>董曰覡刑狄切男巫也</hi>超授三<lb/>
<pb n="KR4h0064_WYG_007-12a"/>
品奈何輕用名器加非其人臣聞賞一人而千萬人悦<lb/>
者賞之罰一人而千萬人勸者罰之惟陛下裁察<lb/>
　　　獨孤及陳政疏<hi>本傳代宗時以左拾遺召既至上疏言曰</hi>
陛下屢發徳音使左右侍臣得直言極諫壬辰詔書召<lb/>
裴冕等十有三人集賢殿待制以備詢問此五帝盛徳<lb/>
也然頃者陛下雖容其直而不錄其言所上封皆寢不<lb/>
報有容下之名無聴諫之實遂使諫者稍稍自鉗口飽<lb/>
食相招為祿仕此忠鯁之人所以竊嘆而臣亦恥之十<lb/>
<pb n="KR4h0064_WYG_007-12b"/>
室之邑必有忠信况朝廷之大卿大夫之衆陛下選授<lb/>
之精與假令不能如文王之多士其中豈不有温故知<lb/>
新可懋陳政要而億則屢中者陛下議政之際曾不採<lb/>
其一説堯之疇咨禹之昌言豈若是耶堯設謗木於五<lb/>
達之衢<hi>崇曰前漢文帝紀詔古人之治天下朝有進善之旌誹謗之木應劭注旌旗也堯設之五達之</hi>
<hi>道令民進善也木謂橋梁梁邊板所以書政治之愆失也</hi>孔子曰以能問於不能以<lb/>
多問於寡然則多聞闕疑不恥下問聖人之心也願陛<lb/>
下以堯孔心為心日降清問其不可者罷之可者議於<lb/>
<pb n="KR4h0064_WYG_007-13a"/>
朝與執事者共之使知之必言言之必行行之必公則<lb/>
君臣無私論朝廷無私政陛下以此辨可否於獻替而<lb/>
建太平之階可也師興不息十年矣人之生産空於杼<lb/>
軸擁兵者第館亘街陌奴婢厭酒肉而貧人羸餓就役<lb/>
剝膚及髓長安城中白晝椎剽吏不敢詰官亂職廢將<lb/>
墮卒暴百揆隳刺如沸粥紛麻民不敢訴於有司有司<lb/>
不敢聞陛下茹毒飲痛窮而無告今其心顒顒獨恃於<lb/>
麥麥不登則易子齩骨矣<hi>董曰齩五巧切齧也</hi>陛下不以此時勵<lb/>
<pb n="KR4h0064_WYG_007-13b"/>
精更始思所以救之之術忍令宗廟有累卵之危萬姓<lb/>
悼心失圖臣實懼焉去年十一月丁已夜星隕如雨昨<lb/>
清明降霜三月苦熱錯繆顛倒沴莫大焉<hi>竇曰沴郎計切水不利</hi>
此下陵上替怨讟之氣取之也天意丁寧譴戒以警陛<lb/>
下宜反躬罪已旁求賢良者而師友之黜貪佞不肖者<lb/>
下哀痛之詔去天下疾苦廢無用之官罷不急之費禁<lb/>
止暴兵節用愛人兢兢乾乾以徼福于上下必能使天<lb/>
感神應反妖災為和氣矣又言減江淮山南諸道兵以<lb/>
<pb n="KR4h0064_WYG_007-14a"/>
贍國用陛下初不以臣言為愚然許即施行及今未有<lb/>
沛然之詔臣竊遲之今天下唯朔方隴西有吐蕃僕固<lb/>
之虞邠涇鳳翔兵足以當之矣自此而往東洎海南至<lb/>
畨禺<hi>董曰畨普安切南海縣名</hi>西盡巴蜀無鼠竊之盜而兵不為解<lb/>
傾天下之貨竭天下之穀以給不用之軍為無端之費<lb/>
臣不知其故假令居安思危以備不虞自可阨害之地<lb/>
俾置屯禦悉休其餘以糧儲屝屨之資充疲人貢賦嵗<lb/>
可以減國租半陛下豈遲疑於改作逡巡於舊貫使大<lb/>
<pb n="KR4h0064_WYG_007-14b"/>
議有所壅而率土之患日甚一日是益其弊而厚其疾<lb/>
也夫療癰者必決之使潰今兵之為患猶癰也不以漸<lb/>
戢之其害滋大大而圖之必力倍而功寡豈易不俟終<lb/>
日之義耶<lb/>
　　　陸䞇請釐革賦税弊疏<lb/>
一曰國家賦役之法曰租調庸其取法逺其斂財均其<lb/>
域人固有田則有租有家則有調有身則有庸天下法<lb/>
制均壹雖轉徙莫容其姦故人無容心天寳之季海内<lb/>
<pb n="KR4h0064_WYG_007-15a"/>
波蕩版圖隳於避地賦法壤於奉軍賦役舊法行之百<lb/>
年人以為便兵興供億不常誅求隳制此時弊非法弊<lb/>
也時有弊而未理法無弊而己更兩税新制竭耗編甿<lb/>
日月滋甚陛下初即位宜損上益下嗇用節財而摘郡<lb/>
邑驗簿書州取大厯中一年科率多者為兩税定法此<lb/>
總無名之暴賦而立常規也願詔有司與宰相量年支<lb/>
有不急者罷之廣費者節之軍興加税諸道權宜所増<lb/>
皆可停税物估價宜視月平至京與色樣符者不得虚<lb/>
<pb n="KR4h0064_WYG_007-15b"/>
稱折估有濫惡罪官吏勿督百姓毎道以知兩税判官<lb/>
一人與度支參計户數量上地沃瘠物産多少為二等<lb/>
州率下者配錢少髙者配錢多不變法而逋逃漸息矣<lb/>
二曰播殖非力不成故先王定賦以布麻繒纊百穀勉<lb/>
人功也又懼物失貴賤之平交易難凖乃定貨泉以節<lb/>
輕重盖為國之利權守之在官不以任下然則穀帛人<lb/>
所為也錢貨官所為也人所為者租税取焉官所為者<lb/>
賦斂捨焉國朝著令税出穀庸出絹調出繒纊布麻曷<lb/>
<pb n="KR4h0064_WYG_007-16a"/>
嘗禁人鑄錢而以錢為賦今兩税效筭緡之末法估資<lb/>
産為差以錢穀定税折供雜物嵗目頗殊所供非所業<lb/>
所業非所供増價以市所無減價以貨所有耕織之力<lb/>
有限而物價貴賤無常初定兩税萬錢為絹三匹價貴<lb/>
而數不多及給軍裝計數不計價此税少國用不充也<lb/>
近者萬錢為絹六匹價賤而數加計之蠶織不殊而所<lb/>
輸殊此供税多人力不給也宜令有司覆初定兩税之<lb/>
嵗絹布定估為布帛之數復庸調舊制隨土所宜各修<lb/>
<pb n="KR4h0064_WYG_007-16b"/>
家技物甚賤所出不加物甚貴所入不減且經費所資<lb/>
在錢者獨月俸資課以錢數多少給布廣鑄而禁用銅<lb/>
器則錢不乏有糴鹽以入直𣙜酒以納資何慮無所給<lb/>
哉三曰㢘使奏吏之能者有四科曰户口増加田野墾<lb/>
闢税錢長數徵辦先期夫貴户口増加詭情以誘姦浮<lb/>
苛法以析親族所誘者将議薄征則遽散所析者不勝<lb/>
重税而亡有州縣破傷之病貴田野墾闢率民殖荒田<lb/>
限年免租新畝雖闢舊畬蕪矣人以免租年滿復為汚<lb/>
<pb n="KR4h0064_WYG_007-17a"/>
萊有稼穡不増之病貴税錢長數重困疲羸捶骨濯髓<lb/>
苟媚聚斂之司有不恤人之病貴徵辦先期作威殘人<lb/>
絲不容織粟不暇舂貧者奔迸有不恕物之病四病繇<lb/>
考覈不切事情之過宜命有司詳考課績州税有定徭<lb/>
役有等覆實然後報户部若人益阜實税額有餘據户<lb/>
均減十三為上課減二次之減一又次之若流亡多加<lb/>
税見户者殿亦如之民納租以去嵗輸數為常罷據額<lb/>
所徵者増闢勿益租廢耕不降數定户之際視雜産以<lb/>
<pb n="KR4h0064_WYG_007-17b"/>
校之田既有常租則不宜復入兩税如此不督課而人<lb/>
人樂耕矣四曰明君不厚所資而害所養故先人事而<lb/>
借其暇力家給然後斂餘財今督收迫促蠶事方興而<lb/>
輸縑農功未艾而斂穀有者急賣而耗半直無者求假<lb/>
費倍定兩税之初期約未詳屬征役多故率先限以收<lb/>
宜定税期隨風俗時候務於紓人五曰頃師旅亟興官<lb/>
司所儲唯給軍食凶荒不遑賑救人小乏則取息利大<lb/>
乏則鬻田廬斂穫始畢執契行貸饑嵗室家相棄乞為<lb/>
<pb n="KR4h0064_WYG_007-18a"/>
奴僕猶莫之售或縊死道途天災流行四方代有税茶<lb/>
錢積户部者宜計諸道户口均之穀麥熟則平糴亦以<lb/>
義倉為名主以巡院時稔傷農則優價廣糴穀貴而止<lb/>
小歉則借貸循環斂散使聚穀幸災者無以牟大利六<lb/>
曰古者百畝地號一夫盖一夫授田不得過百畝欲使<lb/>
人不廢業田無曠耕今富者萬畝貧者無容足之居依<lb/>
託彊家為其私屬終嵗服勞常患不充有田之家坐食<lb/>
租税京畿田畝税五升而私家收租畝一石官取一私<lb/>
<pb n="KR4h0064_WYG_007-18b"/>
取十穡者安得足食宜為占田條限裁租價損有餘優<lb/>
不足此安富恤窮之善經不可捨也<lb/>
　　　杜佑論討蕃疏<hi>本傳憲宗時吐蕃為亂諸將邀功請討之乃上疏云云帝嘉納之</hi>
昔周宣中興獫狁為害追之太原及境而止<hi>崇曰六月詩薄伐玁</hi>
<hi>狁至于太原</hi>不欲敝中國怒逺夷也秦恃兵力北拒匈奴西<lb/>
逐諸羌<hi>崇曰史始皇紀三十二年始皇巡北邊盧生奏錄圖書曰亡秦者胡也始皇乃使蒙恬北擊胡</hi>
<hi>畧取河南地三十三年畧取百粤地為桂林象郡南海適遣戍西北斥逐匈奴自榆中並河以東屬之隂山以</hi>
<hi>為三十四縣城河上為塞</hi>結怨階亂實生謫戍<hi>崇曰二世元年七月戍卒陳勝等反故荆</hi>
<pb n="KR4h0064_WYG_007-19a"/>
<hi>地為張楚勝自立為楚王居陳遣諸將徇地山東同上</hi>盖聖王之治天下惟欲綏<lb/>
静生人西被于流沙東漸于海至北與南止存聲敎<hi>崇曰</hi>
<hi>書禹貢東漸于海西被于流沙朔南暨聲敎</hi>豈疲内而事外耶昔馮奉世矯<lb/>
詔發兵斬莎車王傳首京師威震西域宣帝議加爵土<lb/>
蕭望之獨謂矯制違命雖有功不可為法恐後奉使者<lb/>
為國家生事夷狄<hi>崇曰前本傳莎車遣使言北道諸國巳屬匈奴従鄯善以西皆絶不通奉</hi>
<hi>世計以為不亟擊之則莎車日彊其勢難制必危西域遂以節諭告諸國因發其兵進擊莎車攻拔其城莎車</hi>
<hi>王自殺傳其首詣長安諸國悉平威震西域宣帝甚説下議封奉世丞相將軍皆曰宜加爵土之賞少府蕭望</hi>
<pb n="KR4h0064_WYG_007-19b"/>
<hi>之獨以奉世雖有功不可為後法即封奉世開後使者利争逐發兵要功萬里之外為國生事於夷狄漸不可</hi>
<hi>長不宜受封上善望之議以奉世為光祿大夫</hi>比突厥黙啜冦害中國開元初<lb/>
郝靈佺捕斬之自謂功莫與二宋璟慮邊臣由此邀功<lb/>
但授郎將而己<hi>崇曰宋璟傳突厥黙啜負其彊數窺邊侵九姓拔曳固負勝輕出為其徂擊斬</hi>
<hi>之入蕃使郝靈佺傳其首京師靈佺自謂還必厚見賞璟顧天子方少恐後于寵蹈利者夸威武為國生事故</hi>
<hi>抑之踰年纔授右武衛郎將靈佺恚憤死</hi>繇是訖開元之盛不復議邊中國<lb/>
遂安此成敗鑒戒之不逺也党項小蕃與中國雜處間<lb/>
者邊將侵刻利其善馬子女徵斂徭役遂致叛亡與北<lb/>
<pb n="KR4h0064_WYG_007-20a"/>
狄西戎相誘盜邊傳曰逺人不服則修文徳以來之管<lb/>
仲有言國家無使勇猛者為邊境此誠聖哲識微知著<lb/>
之畧也今戎醜方强邊備未實誠宜慎擇良守使之完<lb/>
輯禁絶誅求示以信誠來則懲禦去則謹備彼當懷柔<lb/>
革其姦謀何必亟興師役坐取勞費哉<lb/>
　　　元稹諫諍疏<hi>元和中自以職諌不得數召見上疏云</hi>
治亂之始各有萌象容直言廣視聴躬勤庶務委信大<lb/>
臣使左右近習不得蔽疏逺之人此治象也大臣不親<lb/>
<pb n="KR4h0064_WYG_007-20b"/>
直言不進抵忌諱者殺犯左右者刑與一二近習決事<lb/>
深宫中羣臣莫得與此亂萌也人君始即位萌象未見<lb/>
必有狂直敢言者上或激而進之則天下君子望風曰<lb/>
彼狂而容於上其欲來天下士乎吾之道可以行矣其<lb/>
小人則竦利曰彼之直得幸於上吾將直言以徼利乎<lb/>
由是天下賢不肖各以所忠貢於上上下之志霈然而<lb/>
通合天下之智治萬物之心人人樂得其所戴其上如<lb/>
赤子之親慈母也雖欲誘之為亂可得乎及夫進計者<lb/>
<pb n="KR4h0064_WYG_007-21a"/>
入而直言者戮則天下君子内謀曰與其言不用而身<lb/>
為戮吾寧危行言遜以得其終乎其小人則擇利曰吾<lb/>
君所惡者拂心逆耳吾將苟順是非以事之由是進見者<lb/>
革而不内言事者寢而不聞若此則十步之事不得見<lb/>
况天下四方之逺乎故曰聾瞽之君非無耳目左右前<lb/>
後者屏蔽之不使視聴欲不亂可得哉太宗初即位天<lb/>
下莫有言者孫伏伽以小事特諫厚賜以勉之<hi>崇曰魏徵傳陛</hi>
<hi>下初即位論元律師死孫伏伽諌以為法不當死陛下賜以蘭陵公主園直百萬或曰賞太厚答曰朕即位未</hi>
<pb n="KR4h0064_WYG_007-21b"/>
<hi>有諌者所以賞之此導人使諫也</hi>自是論事者唯懼言不直諫不極不<lb/>
能邀上之盛意曽不以忌諱為虞於是房杜王魏議可<lb/>
否於前<hi>崇曰房杜賛王魏善諫而房杜讓其直</hi>四方言得失於外數年大<lb/>
治<hi>崇曰魏徵傳帝即位四年嵗㫁死二十九㡬至刑措米斗三錢帝謂羣臣曰此徵勸我行仁義既效矣</hi>
豈文皇獨運聰明於上哉盖下盡其言以宣揚發暢之<lb/>
也夫樂生全惡戮辱古今情一也豈獨貞觀之人輕犯忌<lb/>
諱而好戮辱哉盖上激而進之也喜順從怒謇犯亦古<lb/>
今情一也豈獨文皇甘逆耳怒從心哉盖以順従之利<lb/>
<pb n="KR4h0064_WYG_007-22a"/>
輕而危亡之禍大思為子孫建永安之計也為後嗣者<lb/>
其可順一朝意而蔑文皇之天下乎陛下即位己一嵗<lb/>
百辟卿士天下四方之人曽未有獻一計進一言而受<lb/>
賞者左右前後拾遺補闕亦未有奏封執諫而蒙勸者<lb/>
設諫鼓置匭函曽未聞雪寃決滯事明察幽之意者以陛<lb/>
下睿博洪深勵精求治豈言而不用哉盖下不能有所<lb/>
發者耳承顧問者獨一二執政對不及斯須而罷豈暇陳<lb/>
治安議教化哉它有司或時召見僅能奉簿書計錢穀<lb/>
<pb n="KR4h0064_WYG_007-22b"/>
登降耳以陛下之政視貞觀何如哉貞觀時尚有房杜<lb/>
王魏輔翊之智日有獻可替否者今陛下當致治之初<lb/>
而言事進計者嵗無一人豈非羣下因循竊位之罪乎<lb/>
輙昧死條上十事一敎太子正邦本二封諸王固磐石<lb/>
三出宫人四嫁宗女五時召宰相講庶政六次對羣臣<lb/>
廣聰明七復正衙奏事八許方幅糾彈九禁非時貢獻<lb/>
十省出畋游<lb/>
　増注唐策巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>増注唐策巻五</head> <lb/>
    <p>
<pb n="KR4h0064_WYG_005-1a"/>
欽定四庫全書<lb/>
　増注唐策巻五<lb/>
　　疏<lb/>
　　　馬周上疏<hi>本傳貞觀五年詔百官言得失常何武人不學周為修二十餘事太宗問</hi>
　　　　<hi>何何具對帝即召之後奉使稱㫖賜帛三百匹周上疏云云帝善其言除侍御史</hi>
臣每讀前史見賢者忠孝事臣未嘗不廢巻長想思履<lb/>
其迹臣不幸早失父母犬馬之養巳無所施顧來事可<lb/>
為者唯忠義而已是以徒步二千里歸于陛下陛下擢<lb/>
<pb n="KR4h0064_WYG_005-1b"/>
臣不次自惟論報輒竭區區伏見大安宫在宫城右牆<lb/>
宇門闕方紫極為卑小東宫皇太子居之而在内大安<lb/>
乃至尊居之反在外太上皇雖志清儉陛下不敢違<hi>崇曰</hi>
<hi>舊史云遊心道素志存清儉陛下不敢重違慈㫖愛惜民力</hi>而蕃夷朝見四方觀聽<lb/>
<hi>崇曰舊史聽作者</hi>有不足焉臣願營築雉堞門觀務從髙顯以<lb/>
稱萬方之望則大孝昭矣<hi>崇曰舊史作昭乎天下矣</hi>臣伏讀明詔以<lb/>
二月幸九成宫竊惟太上皇春秋髙陛下宜朝夕視膳<lb/>
今所幸宫去京三百里非能旦發暮至也萬一太上皇<lb/>
<pb n="KR4h0064_WYG_005-2a"/>
思感欲即見陛下何以逮之<hi>崇曰舊史逮作赴</hi>今兹本為避暑<lb/>
行也太上皇留熱處而陛下走凉處温清之道臣所未<lb/>
安然詔書既下業不中止願示還期以開衆惑臣伏見<lb/>
詔今宗室功臣悉就藩國遂貽子孫世守其政竊惟陛<lb/>
下之意誠愛之重之欲其裔緒承守與國無疆也臣謂<lb/>
必如詔書者陛下宜思所以安存之富貴之何必使世<lb/>
官也且堯舜之父有朱均之子若令有不肖子襲封嗣<lb/>
職兆庶被殃國家䝉患臣謂宜賦以茅土疇以户邑必<lb/>
<pb n="KR4h0064_WYG_005-2b"/>
有材行隨器而授則雖翰翮非彊亦可以免累漢光武<lb/>
不任功臣以吏事所以終全其世者良得其術也<hi>崇曰本紀</hi>
<hi>曰退功臣而進文吏二十八將論光武鑒前事之違存矯枉之志雖冦鄧之髙勲耿弇之鴻烈分土不過大縣</hi>
<hi>數四所加特進朝請而已</hi>願陛下深思其事使得奉大恩而子孫終<lb/>
其福禄也臣聞聖人之化天下莫不以孝為本<hi>崇曰舊史本作</hi>
<hi>基</hi>故孝莫大於嚴父嚴父莫大於配天國之大事在祀<lb/>
與戎孔子亦言吾不與祭如不祭是聖人之重祭祀也<lb/>
自陛下踐阼宗廟之享未嘗親事竊惟聖情以乗輿一<lb/>
<pb n="KR4h0064_WYG_005-3a"/>
出所費無藝<hi>崇曰舊史云勞費稍多</hi>故忍孝思以便百姓而一代<lb/>
史官不書皇帝入廟將何以貽厥孫謀示來葉邪<hi>崇曰舊史</hi>
<hi>云垂則來葉</hi>臣知大孝誠不在俎豆之間然聖人訓人必以<lb/>
巳先之示不忘本也臣聞致化之道在求賢審官<hi>崇曰舊史</hi>
<hi>此下云立政之源必在揚清激濁</hi>孔子曰唯名與器不可以假人<hi>崇曰左成</hi>
<hi>公二年新築人仲叔于奚救孫桓子桓子是以免既衞人賞之以邑辭請曲縣繁纓以朝許之仲尼聞之曰惜</hi>
<hi>也不如多與之邑唯器與名不可以假人君之所司也</hi>是言慎舉之為重也臣伏<lb/>
見王長通白明達本自樂工輿皂雜類韋槃提斛斯正<lb/>
<pb n="KR4h0064_WYG_005-3b"/>
無他材獨解調馬雖術踰等夷<hi>崇曰舊史云縦使術逾儕輩能有可取</hi>可<lb/>
厚賜金帛以富其家今超授髙爵遂與外廷朝㑹趣豎<lb/>
倡子鳴玉曳履臣竊恥之若朝命不可追改尚宜不使<lb/>
在列與士大夫為伍<lb/>
　　　馬周又疏<hi>貞觀十一年又上疏云云太宗稱善</hi>
臣歴觀夏殷周漢之有天下傳祚相繼多者八百餘年<lb/>
<hi>崇曰皇甫謐云周凡三十七主八百六十七年</hi>少者猶四五百年<hi>崇曰汲冡紀年云従禹至</hi>
<hi>桀十七君十四世有王與亡王用嵗四百七十一年譙周云殷凡三十一世六百餘年</hi>皆積徳累<lb/>
<pb n="KR4h0064_WYG_005-4a"/>
業結恩於人心豈無辟王賴前哲以免自魏晉逮周隋<lb/>
多者不過五六十年少者三二十年而亡<hi>崇曰魏五主四十八年西</hi>
<hi>晉四主五十四年東晉十一主一百四年後周五主二十五年隋三主三十八年</hi>良由創業之<lb/>
君不務仁化<hi>崇曰舊史仁化作廣恩</hi>當時僅能自守後無遺徳可<lb/>
思故傳嗣之主其政少衰一夫大呼<hi>火故反</hi>天下土崩矣<lb/>
<hi>崇曰前徐樂書天下之患在土崩何謂土崩秦之末世是也</hi>今陛下雖以大功定天<lb/>
下而積徳日淺固當隆禹湯文武之道<hi>崇曰舊史此下云廣施徳化</hi>
使恩有餘地為子孫立萬世之基豈特當年而已然自<lb/>
<pb n="KR4h0064_WYG_005-4b"/>
古明王聖主雖因人設教<hi>崇曰舊史此下云寛猛隨時</hi>而大要節儉<lb/>
於身恩加於人故其下愛之如父母仰之如日月畏之<lb/>
如雷霆卜祚延長而禍亂不作也今百姓承䘮亂之後<lb/>
比於隋時纔十分而一徭役相望兄去弟還逺者往來五<lb/>
六千里春秋冬夏略無休時陛下雖詔減省而有司不<lb/>
得廢作徒行文書役之如故四五年來百姓頗嗟怨以<lb/>
為陛下不存養之堯之茅茨土階<hi>崇曰司馬談云堯舜堂髙三尺土階三等</hi>
<hi>茅茨不翦舊史堯之作唐虞</hi>夏禹之惡衣菲食<hi>崇曰語菲飲食而致孝乎鬼神惡衣服而</hi>
<pb n="KR4h0064_WYG_005-5a"/>
<hi>致美乎黻冕</hi>臣知不可復行於今漢文帝惜百金之費而罷<lb/>
露臺<hi>崇曰前本賛嘗欲作露臺召匠計之直百金上曰百金中人十家之産也吾奉先帝宫室常恐羞之</hi>
<hi>何以臺為身衣弋綈所幸慎夫人衣不曳地</hi>集上書囊以為殿帷<hi>東方朔傳云</hi>所<lb/>
幸慎夫人衣不曳地景帝亦以錦綉纂組妨害女功特<lb/>
詔除之<hi>崇曰本紀詔雕文刻鏤傷農事者也錦繡纂組害女紅者也注紅讀曰功</hi>所以百姓<lb/>
安樂至武帝雖窮奢極侈而承文景遺徳故人心不搖<lb/>
向使髙祖之後即值武帝天下必不能全今荆州及益<lb/>
州諸處營造供奉器物并諸王妃主服飾皆過靡麗臣<lb/>
<pb n="KR4h0064_WYG_005-5b"/>
聞昧旦丕顯後世猶怠作法於治其弊猶亂陛下少處<lb/>
人間知百姓辛苦前代成敗目所親見尚猶如此而皇<lb/>
太子生長深宫不更外事即萬歳後聖慮之所當憂也<lb/>
臣竊尋自古黎庶怨叛聚為盜賊其國無不即滅人主<lb/>
雖悔未有重能安全者凡修政教當修於可修之時若<lb/>
事變一起而後悔之無益者也故人主每見前代之亡<lb/>
則知其政教之所由喪而不知其身之失故紂笑桀之<lb/>
亡而幽厲笑紂之亡隋煬帝又笑齊魏之失國也今之<lb/>
<pb n="KR4h0064_WYG_005-6a"/>
視煬帝猶煬帝之視齊魏也<hi>崇曰舊史此下云京房謂元帝臣恐後之視今猶今</hi>
<hi>之視古此言不可不信也</hi>往貞觀初率土霜儉一匹絹纔易米斗而<lb/>
天下帖然者百姓知陛下憂憐之故人人自安曽無<lb/>
謗讟也<hi>竇曰讟徒谷反謗毁也</hi>五六年來頻歳豐稔一匹絹易<lb/>
粟十餘斛<hi>崇曰舊史斛作石</hi>而百姓咸怨以為陛下不憂憐<lb/>
之何則今營為者多不急之務故也自古以來國之<lb/>
興亡不由積蓄多少在百姓苦樂也且以近事驗之<lb/>
隋貯洛口倉而李宻因之積布帛東都而王世充據<lb/>
<pb n="KR4h0064_WYG_005-6b"/>
之西京府庫亦為國家之用向使洛口東都無粟帛<lb/>
王世充李宻未能必聚大衆但貯積者固有國之常<lb/>
要當人有餘力而後收之豈人勞而强斂之以資寇<lb/>
邪夫儉以息人貞觀初陛下已躬為之今行之不難<lb/>
也為之一日則天下知之式歌且舞矣若人既勞而<lb/>
用之不息萬一中國水旱而邊方有風塵之警狂狡竊<lb/>
發非徒旰食晏寢而已古語云動人以行不以言應天<lb/>
以實不以文以陛下之明誠欲厲精為政不煩逺采上<lb/>
<pb n="KR4h0064_WYG_005-7a"/>
古但及貞觀初則天下幸甚昔賈誼謂漢文帝云可痛<lb/>
哭及長歎息者言當韓信王楚彭越王梁英布王淮南<lb/>
之時使文帝即天子位必不能安又言賴諸王年少傅<lb/>
相制之長大之後必生禍亂後世皆以誼言為是臣竊<lb/>
觀今諸將功臣陛下所與定天下無威略震主如韓彭<lb/>
者而諸王年竝幼少縱其長大陛下之日必無他心然<lb/>
則萬代之後不可不慮漢晉以來亂天下者何嘗不在<lb/>
諸王皆由樹置失宜不預為節制以至滅亡人主豈不<lb/>
<pb n="KR4h0064_WYG_005-7b"/>
知其然溺於私愛爾故使前車既覆而後車不改轍也<lb/>
今天下百姓尚少而諸王已多其寵遇之恩過厚者臣<lb/>
愚慮之不特恃恩驕矜也昔魏武帝寵陳思王文帝即<lb/>
位防守禁閉同獄囚焉何則先帝加恩太多故嗣王疑<lb/>
而畏之也此適所以苦之也且帝子身食大國何患不<lb/>
富而歳别優賜曽無限極里語曰貧不學儉富不學奢<lb/>
言自然也今大聖創業豈唯處置見子弟而已當制長<lb/>
久之法使萬代奉行臣聞臨天下者以人為本必使百<lb/>
<pb n="KR4h0064_WYG_005-8a"/>
姓安樂在刺史縣令爾縣令既衆不必皆賢但州得良<lb/>
刺史可矣天下刺史得人陛下端拱巖廊之上夫復何<lb/>
為古者郡守縣令皆選賢徳欲有所用必先試以臨人<lb/>
或由二千石髙第入為宰相今獨重内官縣令刺史頗<lb/>
輕其選又刺史多武夫勲人或京官不稱職始出補外<lb/>
折衝果毅身力强者先入為中郎將其次乃補邊州而<lb/>
以徳行才術擢者十不能一所以百姓未安殆在于此<lb/>
　　　魏徵陳時政得失疏四首<hi>本傳字𤣥成魏州曲成人太宗時拜特進</hi>
<pb n="KR4h0064_WYG_005-8b"/>
　　　　<hi>仍知門下事時上疏不納</hi>
　　　刑賞䟽<lb/>
書稱明徳慎罰<hi>崇曰康誥克明徳慎罰舊史稱作曰</hi>惟刑之恤<hi>崇曰舜典欽哉欽哉</hi>
<hi>惟刑之恤哉舊史作惟刑恤哉</hi>禮曰為上易事為下易知則刑不煩<hi>崇曰</hi>
<hi>記緇衣篇子言之曰為上易事也為下易知也則刑不煩矣舊史煩字下亦有矣字</hi>上多疑則百<lb/>
姓惑下難知則君長勞<hi>崇曰子曰上人疑則百姓惑下難知則君長勞同上舊史勞字</hi>
<hi>下有矣字</hi>夫上易事下易知君長不勞百姓不惑故君有一<lb/>
徳臣無二心<hi>崇曰舊史此下云上播忠厚之誠下竭股肱之力然後太平之基不墜康哉之詠斯</hi>
<pb n="KR4h0064_WYG_005-9a"/>
<hi>起當今道被華夷功髙宇宙無思不服無逺不臻然言尚於簡大志在於明察刑賞之用有所未盡</hi>夫刑<lb/>
賞之本在乎勸善而懲惡帝王所與天下畫一不以親<lb/>
疎貴賤而輕重者也<hi>崇曰舊史作帝王之所以與天下為畫一</hi>今之刑賞或<lb/>
由喜怒或出好惡<hi>崇曰舊史云今之刑賞未必盡善或申屈在乎好惡輕重由乎喜怒</hi>喜<lb/>
則矜刑於法中怒則求罪於律外好則鑚皮出羽惡則<lb/>
洗垢索瘢<hi>薄官反崇曰舊史云遇喜則矜其刑於法中逢怒則求其罪於事外所好則鑚皮出其毛</hi>
<hi>羽所惡則洗垢求其瘢痕瘢㾗可求則刑斯濫矣毛羽可出則賞固謬矣</hi>刑濫則小人道長<lb/>
賞謬則君子道消小人之惡不懲君子之善不勸而望<lb/>
<pb n="KR4h0064_WYG_005-9b"/>
治安刑措非所聞也且暇豫而言皆敦尚孔老至於威<lb/>
怒則專法申韓故道徳之㫖未𢎞而鍥薄之風先搖<hi>董曰</hi>
<hi>鍥口結反刻也○崇曰舊史云暇豫清談皆敦尚於孔老威怒所至則取法於申韓直道而行非無三黜危亡</hi>
<hi>自安葢亦多矣故道徳之㫖未𢎞刻薄之風已扇夫上風既扇則下生百端人競趨時則憲章不一稽之王度</hi>
<hi>實虧君道</hi>昔州犂上下其手而楚法以敝張湯輕重其心而<lb/>
漢刑以謬況人君而自髙下乎<hi>崇曰左僖二十六年伯州犂上下其手以道囚</hi>
<hi>意前湯傳所治即上意所欲辠予監吏深刻者即上意所欲釋予監吏輕平者所治即豪必舞文巧詆即下户</hi>
<hi>羸弱舊史云州犂上下其手楚國之法遂差張湯輕重其心漢朝之刑以弊人臣之頗僻猶莫能申其欺罔況</hi>
<pb n="KR4h0064_WYG_005-10a"/>
<hi>人君之髙下將何措其手足乎</hi>頃者罰人或以供帳不贍或不能從欲<lb/>
皆非致治之急也夫貴不與驕期而驕自至富不與奢<lb/>
期而奢自至非徒語也且我之所代實在有隋以隋府<lb/>
藏况今之資儲以隋甲兵況今之士馬以隋之户口況今<lb/>
之百姓挈長度大<hi>度達各反</hi>曽何等級焉然隋以富彊而喪<lb/>
動之也我以貧寡而安靜之也<hi>崇曰舊史云隋氏亂亡之源聖明之所臨照以隋氏之</hi>
<hi>甲兵況當今之士馬以隋之府藏譬今日之資儲以隋氏之户口校今時之百姓度長計大曽何等級然隋氏</hi>
<hi>之富强而喪敗動之也我以貧寡而安寜静之也</hi>静之則安動之則亂人皆知<lb/>
<pb n="KR4h0064_WYG_005-10b"/>
之非隠而難見微而難察也不蹈平易之塗而遵覆車<lb/>
之轍何哉安不思危治不念亂存不慮亡也方隋未亂<lb/>
自謂必無亂未亡自謂必不亡所以甲兵屢動徭役不<lb/>
息以至戮辱而不悟滅亡之所由也豈不哀哉夫鑒形<lb/>
之美惡必就止水鑒政之安危必取亡國詩曰殷鑒不<lb/>
逺在夏后之世臣願當今之動静思隋氏以為鑒則存<lb/>
亡治亂可得而知思所以危則安矣思所以亂則治矣<lb/>
思所以亡則存矣<hi>崇曰舊史思字下皆有其字</hi>存亡之所在在節嗜<lb/>
<pb n="KR4h0064_WYG_005-11a"/>
慾省遊畋息靡麗罷不急慎偏聽近忠厚逺便佞而巳<lb/>
<hi>崇曰舊史此下云杜悦耳之邪説聽苦口之忠言去易進之人賤難得之貨採堯舜之誹謗追禹湯之罪已惜</hi>
<hi>十家之産順百姓之心近取諸身恕以待物思勞謙以受益不自滿以招損有動則庶類以和出言而千里斯</hi>
<hi>應超上徳於前載樹風聲於後昆此聖哲之宏模帝王之盛業能事斯畢在乎慎守而巳</hi>夫守之則<lb/>
易得之實難既得其所難豈不能保其所易保之不固<lb/>
驕奢淫佚有以動之也<hi>崇曰舊史此下云慎終如始可不勉歟易云君子安不忘危存</hi>
<hi>不忘亡治不忘亂是以身安而國家可保誠哉斯言不可以不深察也伏惟陛下欲善之志不減於昔時聞過</hi>
<hi>必改少虧於曩日若能以當今之無事行疇昔之恭儉則盡美盡善固無得而稱焉</hi>
<pb n="KR4h0064_WYG_005-11b"/>
　　　諫作飛山宫疏<lb/>
隋有天下三十餘年<hi>崇曰舊史云隋統一寰宇甲兵强盛四十餘年</hi>風行萬里<lb/>
威憺殊俗<hi>董曰憺杜覽反安也○崇曰舊史憺作動</hi>一旦舉而棄之彼煬帝<lb/>
者豈惡治安喜滅亡哉恃其富强不虞後患也驅天下<lb/>
役萬物以自奉養子女玉帛是求宫宇臺榭是飾徭役<lb/>
無時干戈不休外示威重内行險忌讒邪者進忠正者<lb/>
退上下相䝉人不堪命以致殞匹夫之手為天下笑聖<lb/>
哲乗機拯其危溺今宫觀臺榭盡居之矣竒珍異物盡<lb/>
<pb n="KR4h0064_WYG_005-12a"/>
收之矣姬姜淑媛盡侍於側矣四海九州盡為臣妾矣<lb/>
若能鑒彼所以亡念我所以得焚寳衣毁廣殿安處卑<lb/>
宫徳之上也若成功不廢即仍其舊除其不急徳之次<lb/>
也不惟王業之艱難謂天命可恃因基増舊甘心侈靡<lb/>
使人不見徳而勞役是聞斯為下矣<lb/>
　　　陳事疏<lb/>
臣聞為國基於徳禮保於誠信國之大綱不可斯須廢<lb/>
也傳曰君使臣以禮臣事君以忠自古皆有死人無信不<lb/>
<pb n="KR4h0064_WYG_005-12b"/>
立不信之言不誠之令君子弗為也自王道休明緜十餘<lb/>
載倉廩愈積土地益廣然而道徳不日博仁義不日厚何<lb/>
哉由待下之情未盡誠信雖有善始之勤而無克終之美<lb/>
故便佞之徒得肆其巧謂同心為朋黨告訐為至公彊直<lb/>
為擅權忠讜為誹謗謂之朋黨雖忠信可疑謂之至公雖<lb/>
矯偽無咎彊直者畏擅權而不得盡忠讜者慮誹謗而不<lb/>
敢與之爭熒惑視聽鬱於大道妨化損徳無斯甚者今將<lb/>
致治則委之君子得失或訪諸小人<hi>崇曰舊史此下云其待君子也則敬而踈</hi>
<pb n="KR4h0064_WYG_005-13a"/>
<hi>遇小人也必輕而狎狎則言無不盡踈則情或不通</hi>是譽毁常在小人而督責常加<lb/>
君子也<hi>崇曰舊史云刑罰加于君子</hi>夫中智之人豈無小慧然慮不及<lb/>
逺雖使竭力盡誠猶未免傾敗況内懷姦利承顔順㫖乎<lb/>
故孔子曰君子而不仁者有矣未有小人而仁者然則君<lb/>
子不能無小惡惡不積無害於正<hi>崇曰舊史云無妨於正道</hi>小人時有<lb/>
小善善不積不足以忠今謂之善人矣復慮其不信何異<lb/>
立直木而疑其景之曲乎故上不信則無以使下下不信<lb/>
則無以事上信之為義大矣哉昔齊桓公問管仲曰吾欲<lb/>
<pb n="KR4h0064_WYG_005-13b"/>
使酒腐於爵肉腐於俎得無害霸乎管仲曰此固非其善<lb/>
者然無害霸也公曰何如而害霸曰不能知人害霸也知<lb/>
而不能用害霸也用而不能任害霸也任而不能信害霸<lb/>
也既信而又使小人參之害霸也晉中行穆伯攻鼓經年<lb/>
而不能下醜間倫曰鼓之嗇夫間倫知之請無疲士大夫<lb/>
而鼓可得穆伯不應左右曰不折一㦸不傷一卒而鼓可<lb/>
得君奚為不取穆伯曰間倫之為人也佞而不仁若使間<lb/>
倫下之吾不可以不賞若賞之是賞佞人也佞人得志<lb/>
<pb n="KR4h0064_WYG_005-14a"/>
是使晉國捨仁而為佞雖得鼓安用之夫穆伯列國大夫<lb/>
管仲霸者之佐猶慎於信任逺避佞人<hi>崇曰舊史此下云況乎為四海之大君應</hi>
<hi>千齡之上聖而使巍巍之盛徳復將有所問然乎</hi>況陛下之上聖乎故欲君子小<lb/>
人是非不雜必懷之以徳待之以信厲之以義節之以禮<lb/>
然後善善而惡惡審罰而明賞<hi>崇曰舊史此下云則小人絶其佞邪君子自强不息</hi>
無為之化何逺之有善善而不能進惡惡而不能去罰<lb/>
不及有罪賞不加有功則危亡之期或未可保<lb/>
　　　十漸疏<lb/>
<pb n="KR4h0064_WYG_005-14b"/>
臣侍帷幄十餘年陛下許臣以仁義之道守而不失儉<lb/>
約朴素終始弗渝徳音在耳不敢忘也頃年以來<hi>崇曰司馬</hi>
<hi>光通鑑頃作比</hi>寖不克終陛下貞觀初清浄寡欲化被荒外今<lb/>
萬里遣使市索駿馬<hi>崇曰通鑑無索字</hi>并訪恠珍<hi>崇曰通鑑無并字</hi>昔<lb/>
漢文帝却千里馬<hi>崇曰前賈捐之傳文帝時有獻千里馬詔還馬與道里費</hi>晉武帝<lb/>
焚雉頭裘<hi>崇曰本紀咸寜四年十二月辛巳大醫司馬程據獻雉頭裘帝以竒技異服典禮所禁焚</hi>
<hi>之于殿前</hi>陛下居常論議逺希堯舜今所為更欲處漢文晉<lb/>
武下乎此不克終一漸也子貢問治人孔子曰懔乎若<lb/>
<pb n="KR4h0064_WYG_005-15a"/>
朽索之馭六馬子貢曰何畏哉對曰不以道導之則吾<lb/>
讎也若何不畏<hi>楊億曰事見家語弟子解</hi>陛下貞觀初護民之勞喣<lb/>
之若子<hi>董曰喣以羽反吹也</hi>不輕營為頃既奢肆思用人力乃曰<lb/>
百姓無事則易驕勞役則易使自古未有百姓逸樂而<lb/>
致傾敗者何有逆畏其驕而為勞役哉此不克終二漸<lb/>
也陛下貞觀初役已以利物比來縱欲以勞人雖憂人<lb/>
之言不絶於口而樂身之事實切諸心無慮營構輒曰<lb/>
弗為此不便我身推之人情誰敢復爭此不克終三漸<lb/>
<pb n="KR4h0064_WYG_005-15b"/>
也貞觀初親君子斥小人比來輕䙝小人禮重君子重<lb/>
君子也恭而逺之<hi>逺于萬反</hi>輕小人也狎而近之近之莫見<lb/>
其非逺之莫見其是莫見其是則不待間而疏<hi>間居莧反</hi>莫<lb/>
見其非則有時而昵<hi>竇曰昵女乙反近也</hi>昵小人疏君子而欲致<lb/>
治非所聞也此不克終四漸也貞觀初不貴異物不作<lb/>
無益而今難得之貨雜然並進玩好之作無時而息上<lb/>
奢靡而望下樸素力役廣而冀農業興不可得已此不<lb/>
克終五漸也貞觀初求士如渴賢者所舉即信而任之<lb/>
<pb n="KR4h0064_WYG_005-16a"/>
取其所長常恐不及比來由心好惡以衆賢舉而用以<lb/>
一人毁而棄雖積年任而信或一朝疑而斥夫行有素<lb/>
履<hi>行下孟反</hi>事有成迹一人之毁未必可信積年之行不應<lb/>
頓虧陛下不察其原以為臧否使讒佞得行守道疏間<lb/>
<hi>居莧反</hi>此不克終六漸也貞觀初髙居深拱無田獵畢弋<lb/>
之好數年之後志不克固鷹犬之貢逺及四夷晨出夕<lb/>
返馳騁為樂變起不測其及救乎此不克終七漸也貞<lb/>
觀初遇下有禮羣情上達今外官奏事顔色不接間因<lb/>
<pb n="KR4h0064_WYG_005-16b"/>
所短詰其細過雖有忠欵而不得申此不克終八漸也<lb/>
貞觀初孜孜治道常若不足比恃功業之大負聖智之<lb/>
明長慠縱欲<hi>長丁丈反慠魚到反</hi>無事興兵問罪逺裔親狎者阿<lb/>
㫖不肯諫踈逺者畏威不敢言積而不已所損非細此<lb/>
不克終九漸也貞觀初頻年霜旱畿内户口並就闗外<lb/>
攜老扶幼來往數年卒無一户亡去此由陛下矜育撫<lb/>
寧故死不攜二也比者疲於徭役闗中之人勞弊尤甚<lb/>
雜匠當下顧而不遣正兵畨上復别驅任市物襁属於<lb/>
<pb n="KR4h0064_WYG_005-17a"/>
㕓<hi>董曰襁居兩反錢貫</hi>遞子背望於道脱有一穀不收百姓之心<lb/>
恐不能如前日之帖泰<hi>竇坤曰帖託協反静也</hi>此不克終十漸也<lb/>
夫禍福無門惟人所召<hi>崇曰左襄公二十三年</hi>人無釁焉妖不妄<lb/>
作今旱熯之灾逺被郡國凶醜之孽起於轂下此上天<lb/>
所戒乃陛下恐懼憂勤之日也千載休期時難再得明<lb/>
主可為而不為臣所以鬱結長歎者也<lb/>
　　　魏徴十思九徳疏<hi>新史本傳不載今將舊史附入</hi>
求木之長者必固其根本欲流之逺者必浚其泉源思<lb/>
<pb n="KR4h0064_WYG_005-17b"/>
國之安者必積其徳義源不深而望流之逺根不固而<lb/>
求木之長徳不厚而思國之治雖在下愚知其不可而<lb/>
況於明哲者乎人君當神器之重居域中之大將崇極<lb/>
天之峻永保無疆之休不念於居安思危戒貪以儉徳<lb/>
不處其厚情不勝其欲斯亦伐根以求木茂塞源而欲<lb/>
流長者也凡百元首承天景命莫不殷憂而道著功成<lb/>
而徳厚有善始者實繁能克終者蓋寡豈不取之易而<lb/>
守之難乎昔取之而有餘今守之而不足何也夫在殷<lb/>
<pb n="KR4h0064_WYG_005-18a"/>
憂必竭誠以待下既得志則縱情以傲物竭誠則胡越<lb/>
為一體傲物則骨肉為行路雖董之以嚴刑終苟免而<lb/>
不懷仁怨不在大可畏惟人載舟覆舟所宜深慎<hi>崇曰荀王</hi>
<hi>制云君者舟也庶人者水也水則載舟水則覆舟</hi>奔車朽索其可忽乎<hi>崇曰書五子之</hi>
<hi>歌云予臨兆民懔乎若朽索之御六馬為人上者奈何不敬</hi>有君人者誠能見可欲<lb/>
則思知足以自戒將有所作則思知止以安人念髙危<lb/>
則思謙沖而自牧懼滿溢則思江海而下百川樂盤遊<lb/>
則思三驅以為度恐懈怠則思慎始而敬終慮壅蔽則<lb/>
<pb n="KR4h0064_WYG_005-18b"/>
思虚心以納下想讒邪則思正身以黜惡恩所加則思<lb/>
無因喜以謬賞罰所及則思無因怒而濫刑總是十思<lb/>
𢎞兹九徳簡能而任之擇善而從之則智者盡其謀勇<lb/>
者竭其力仁者播其惠信者效其忠文武爭馳君臣無<lb/>
事可以盡豫遊之樂可以養松喬之壽<hi>崇曰前王吉曰體有喬松之壽</hi>
<hi>顔注喬松仙人伯喬及赤松子也</hi>鳴琴垂拱不言而化何必勞神苦思<lb/>
代下司職役聰明之耳目虧無為之大道哉<lb/>
　増注唐策巻五<lb/>
</p>
<p>
</p>
  </div>
</body>
</text>
</TEI>
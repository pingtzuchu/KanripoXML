<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>增注唐䇿卷六</head> <lb/>
    <p>
<pb n="KR4h0064_WYG_006-1a"/>
欽定四庫全書<lb/>
　增注唐䇿卷六<lb/>
　　疏<lb/>
　　　魏𤣥同選舉疏<hi>本傳髙宗時擢進士遷吏部侍郎永淳元年上疏言選舉法弊</hi>
　　　　<hi>云云不納</hi>
方今人不加富盜賊未衰獄訟未清禮義寖薄者<hi>王崇曰舊</hi>
<hi>史寖薄作猶闕</hi>下吏不稱職庶官非其才取人之道有所未盡<lb/>
也<hi>崇曰舊史此下云秦并天下罷侯置守漢氏因之有沿有革諸侯得自置吏四百石以下其傅相大官則</hi>
<pb n="KR4h0064_WYG_006-1b"/>
<hi>漢為置之州郡掾吏督郵従事悉任之於牧守爰自魏晉始歸吏部逓相祖襲以迄於今用刀筆以量才按簿</hi>
<hi>書而察行法令之弊其來日久盖君子重因循而憚改作有不得巳者亦當運獨見之明定卓然之議如今選</hi>
<hi>司所行者非上皇之令典乃近代之權道所宜遷革實為至要夫尺丈之量所及者盖短鍾庾之器所積者寧</hi>
<hi>多非其所及焉能度之非其所受何以容之况天下之大士人之衆而可委之數人之手乎假使平如權衡明</hi>
<hi>如水鏡力有所極照有所窮銓綜既多紊失斯廣又以比居地任時有非人豈直媿彼清通昧於甄索亦將竭</hi>
<hi>其庸妄糅彼茅絲情故既行何所不至贓私一啓以及萬端至乃為人擇官為身懌利顧親疎而下筆看勢要</hi>
<hi>而措情悠悠風塵此焉奔競擾擾遊宦同乎市井加以厚貌深衷險如溪壑擇言觀行猶懼不周今使百行九</hi>
<hi>能折之於一面羣僚庶品専斷於一司不亦難矣且魏人應運所據者乃三分晉氏播遷所臨者非一統迨乎</hi>
<pb n="KR4h0064_WYG_006-2a"/>
<hi>齊朱以及周隋戰爭之日多安泰之時少𤓰分瓦裂各任一方隋氏平陳十餘年耳接以兵禍繼以饑饉既徳</hi>
<hi>業之不逮或時事所未遑非謂是今非古也</hi>武德貞觀庶事草創人物固乏<lb/>
天祚大聖享國永年異人間出諸色入流嵗以千計官<lb/>
有常員人無定限選集猥至十不收一<hi>崇曰舊史云選集之始霧集雲</hi>
<hi>屯擢叙於終十不收一淄澠雜混玉石難分用舍去留得失相半</hi>取舎淆紊夏殷已前<lb/>
制度多闕至周煥然可觀諸侯之臣不皆命於天子王<lb/>
朝庶官亦不專一職穆王以伯煚為大僕正<hi>煚問字古永切</hi>命<lb/>
曰慎簡乃僚此乃自擇下吏之言也太僕正特中大夫<lb/>
<pb n="KR4h0064_WYG_006-2b"/>
耳尚以僚屬委之則三公九卿亦當然也故太宰内史<lb/>
並掌爵祿廢置司徒司馬别掌興賢詔事是分任羣司<lb/>
而統以數職王命其大者而自擇其小者<hi>崇曰舊史此下云裴子野</hi>
<hi>曰官人之難先王言之尚矣居家視其孝友鄉黨服其誠信出入觀其志義憂難取其智謀賴之以事以觀其</hi>
<hi>能臨之以利以察其㢘周禮始於學校論之州里吿諸六事而後貢之王庭其在漢家尚猶然矣州郡積其功</hi>
<hi>能然後為五府所辟五府舉其掾屬而升于朝三公叅得除署尚書奏之天子一人之身所闗者衆一士之進</hi>
<hi>其謀也詳故官得其人鮮有敗事魏晉反是所失𢎞多</hi>漢制諸侯自置吏四百石<lb/>
以下其傅相大臣則漢為置之州郡掾史督郵従事悉<lb/>
<pb n="KR4h0064_WYG_006-3a"/>
任之牧守魏晉以後始歸吏部以刀筆量才薄書察行<lb/>
法與世弊其來久矣尺丈之量鍾庾之器非所及則不<lb/>
能度非所受則无以容况天下士類之衆可委數人手<lb/>
乎又尸厥任者間非其選至為人擇官為身擇利下筆<lb/>
繫親疏措情觀勢要悠悠風塵此焉奔競使百行折之<lb/>
一面九能㫁之數言不亦難乎臣聞在官者不可无學<lb/>
今貴戚子弟一皆早仕程較既淺技能亦薄而門閥有<lb/>
素資望自髙所謂胄子者必裁諸學少則受業長而入<lb/>
<pb n="KR4h0064_WYG_006-3b"/>
官然後移家事國謂之徳進夫少仕則不務學輕試則<lb/>
無才又勲官三衞流外之屬不待州縣之舉直取書判<lb/>
非先徳後言之誼臣聞國之用人如人用財貧者止糟<lb/>
糠富者餘粱肉衰弊乏才則磨策巧鈍以馭之太平多<lb/>
士則遴柬髦俊而使之今選者猥多宜以簡練為急竊<lb/>
見詔書三品至九品並得薦士此誠側席旁求意也但<lb/>
褒貶不明故上不憂黜責下不盡搜揚且惟賢知賢聖<lb/>
人篤論臯陶既舉不仁者逺身苟濫進庸及知人不擇<lb/>
<pb n="KR4h0064_WYG_006-4a"/>
舉者之賢而責所舉之濫不可得已願少遵周漢之規<lb/>
以分吏部選即所用詳所失鮮矣<lb/>
　　　劉祥道選舉六事疏<hi>本傳髙宗顯慶中遷吏部黄門侍郎知選事既世職</hi>
　　　　<hi>乃釐補敝闕上疏云云</hi>
一曰今取士多且濫入流嵗千四百多也雜色入流未<lb/>
始銓汰濫也故共務者善人少惡人多臣謂應雜色進<lb/>
者切責有司試判為四等第一付吏部二付兵部三付<lb/>
主爵四付司勲若坐負當責雖經赦仍配三司不者還<lb/>
<pb n="KR4h0064_WYG_006-4b"/>
本貫則官不雜矣二曰内外官一品至九品萬三千四<lb/>
百六十五員大抵三十而仕六十而退取其中數不三<lb/>
十年存者略盡若嵗入流五百人則三十年自相充補<lb/>
况三十年外在官猶多不慮其少今入流嵗千四百其<lb/>
倍兩之又停選六七千人復年别新加其類寖廣殆非<lb/>
經乆之制古者為官擇人不聞取人多而官少也三曰<lb/>
永徽以來年髙者或以善政擢論事者或以單言進而<lb/>
庠序諸生未聞甄異是奬勸之道未周也四曰唐有天<lb/>
<pb n="KR4h0064_WYG_006-5a"/>
下四十年未有舉秀才者請自六品以下至草野審加<lb/>
搜訪无令赫赫之辰斯學遂絶五曰唐虞三載考績黜<lb/>
陟幽明<hi>崇曰書舜典三載考績三考黜陟幽明</hi>二漢用人亦乆其職<hi>崇曰前食</hi>
<hi>貨志為吏者長子孫居官者以為姓後朱浮疏大漢之興亦累功效吏皆積乆而間者守宰數見换易迎新相</hi>
<hi>代疲勞道路帝然之</hi>今任官率四考罷官知秩滿則懷去就民知<lb/>
遷徙則苟且以去就之官臨苟且之民欲移風而振俗<lb/>
烏可得乎請四考進階八考聴選以息迎新送故之弊<lb/>
六曰三省都事主事主書比選補皆取流外有刀筆者<lb/>
<pb n="KR4h0064_WYG_006-5b"/>
雖欲參用士流率以儔類為恥前後相沿遂成故事且<lb/>
掖省崇峻王言秘宻尚書政本人物所歸專責曹史理<lb/>
有未盡宜稍革之以清其選<lb/>
　　　陳子昻勸興明堂太學疏<hi>本傳武后垂拱初詔問羣臣調元氣當以</hi>
　　　　<hi>何道乃上言云</hi>
聞之師曰元氣天地之始萬物之祖王政之大端也天<lb/>
地莫大於隂陽萬物莫靈於人王政莫先於安人故人安則<lb/>
隂陽和隂陽和則天地平天地平則元氣正先王以人<lb/>
<pb n="KR4h0064_WYG_006-6a"/>
之通於天也於是養成羣生順若天徳使人樂其業甘其<lb/>
食美其服然後天瑞降地符升風雨時草木茂遂故顓<lb/>
頊唐虞不敢荒寧其書曰百姓昭明協和萬邦黎民於<lb/>
變時雍乃命羲和欽若昊天厯象日月星辰敬授人時<lb/>
和之得也夏商之衰桀紂昏暴隂陽乖行天地震怒山<lb/>
川鬼神發妖見災疾疫大興終以滅亡和之失也迨周<lb/>
文武創業誠信忠厚加于百姓<hi>崇曰詩行葦忠厚也周家忠厚仁及草木故能</hi>
<hi>親睦九族外尊事黄耉養老乞言以成其福祿焉</hi>故成康刑措四十餘年<hi>崇曰史周</hi>
<pb n="KR4h0064_WYG_006-6b"/>
<hi>紀成康之際天下安寧刑措四十餘年不用</hi>天人方和而幽厲亂常苛慝暴<lb/>
虐詬黷天地川冡沸崩人用愁怨<hi>崇曰十月之交詩燁燁震電不寧不令百</hi>
<hi>川沸騰山冡崒崩髙岸為谷深谷為陵哀今之人胡憯莫懲</hi>其詩曰昊天不惠降此<lb/>
大戾<hi>節南山詩云</hi>不先不後為虐為瘵顧不哀哉近煬帝恃<lb/>
四海之富鑿渠決河自伊洛屬之揚州疲生人之力洩<lb/>
天地之藏中國之難起<hi>崇曰大業元年命尚書右丞皇甫議發河南淮北諸郡民前後</hi>
<hi>百餘萬開通濟渠自西苑引導洛水達于河復自涿郡引河歴滎澤入汴又自大梁之陳引汴水入泗達于淮</hi>
<hi>又遣淮南民十餘萬開邗溝自山陽至揚子入江渠廣四十步旁皆築御道樹以柳</hi>故身死人手<lb/>
<pb n="KR4h0064_WYG_006-7a"/>
宗廟為墟<hi>崇曰帝為太上皇恭帝義寧二年三月帝在江都為宇文化及所弑</hi>逆元氣之<lb/>
理也臣觀禍亂之動天人之際先師之訓昭然著明不<lb/>
可欺也陛下含天地之徳日月之明眇然逺思欲求太<lb/>
和此伏羲氏所以為三王首也昔者天皇大帝攬元符<lb/>
東封泰山<hi>崇曰髙宗乾封元年正月戊辰封于泰山庚午禪于社首上元元年八月壬辰皇帝稱天</hi>
<hi>皇皇后稱天后</hi>然未建明堂享上帝使萬世鴻業闕而不昭殆<lb/>
留此盛德以發揮陛下哉臣謂和元氣睦人倫捨此則<lb/>
无以為也昔黄帝合宫有虞緫章堯衢室<hi>崇曰文中子問易篇黄帝</hi>
<pb n="KR4h0064_WYG_006-7b"/>
<hi>有合宫之聴堯有衢室之問舜有總章之訪皆明堂也</hi>夏世室<hi>崇曰禮冬官匠人云夏后氏世室殷</hi>
<hi>人重屋周人明堂</hi>皆所以調元氣治隂陽也臣聞明堂有天地<lb/>
之制隂陽之統二十四氣八風十二月四時五行二十<lb/>
八宿莫不率備<hi>崇曰後禮儀志注新論云天稱明命故曰明堂上員法天下方法地八窻法八</hi>
<hi>風四達法四時九室法九州十二坐法十二月三十六於户法三十六雨七十二牖法七十二風又二十八柱列</hi>
<hi>四方亦七宿之象也</hi>王者政失則災政順則祥臣願陛下為唐恢<lb/>
萬世之業相國南郊建明堂與天下更始按周禮月令<lb/>
而成之乃月孟春乘鸞輅駕蒼龍朝三公九卿大夫於<lb/>
<pb n="KR4h0064_WYG_006-8a"/>
青陽左个負斧扆馮玉几聴天下之政躬藉田親蠶以<lb/>
勸農桑<hi>崇曰記孟春之月天子居青陽左个乗鸞輅駕蒼龍載青旂乃擇元辰天子親載耒耜帥三公</hi>
<hi>九卿諸侯大夫躬耕帝耤</hi>養三老五更以教孝悌明訟恤獄以息淫<lb/>
刑修文德以止干戈察孝㢘以除貪吏後宫非妃嬪御<lb/>
女者出之珠玉錦繡雕琢伎巧无益者棄之巫鬼淫祀<lb/>
熒惑於人者禁之臣謂不數朞且見太平又言陛下方<lb/>
興大化而太學乆廢堂皇埃蕪詩書不聞明詔尚未及<lb/>
之愚臣所以私恨也太學者政敎之地也君臣上下之<lb/>
<pb n="KR4h0064_WYG_006-8b"/>
取則也俎豆揖讓之所興也天子于此得賢臣焉今委<lb/>
而不論雖欲睦人倫興治綱失之本而求之末不可得<lb/>
也君子三年不為禮禮必壞三年不為樂樂必崩奈何<lb/>
為天下而輕禮樂哉願引胄子使歸太學國家大務不<lb/>
可廢己<lb/>
　　　薛登選舉疏<hi>本傳武后天授中遷登補闕時選舉濫甚上疏云</hi>
古之取士考素行之原詢鄉邑之譽崇禮讓明節義以<lb/>
敦朴為先雕文為後故人崇勸讓士去輕浮以計貢䝨<lb/>
<pb n="KR4h0064_WYG_006-9a"/>
愚為州之榮辱昔李陵降而隴西慙<hi>崇曰前李陵降匈奴上於是族陵家</hi>
<hi>母弟妻子皆伏誅隴西士大夫以李氏為愧</hi>干木隠而西河美<hi>崇曰孟滕文公下古者不</hi>
<hi>為臣不見段干木踰垣而辟之火魏世家文侯禮干木過其門未嘗不軾也</hi>名勝於利則偷<lb/>
競日銷利勝於名則貪暴滋煽冀缺以禮讓升而晉人<lb/>
知禮<hi>崇曰左僖三十三年臼季使過冀見冀缺耨其妻饁之敬相待如賓與之歸言諸文公曰敬德之聚</hi>
<hi>也能敬必有徳徳以治民君請用之文公以為下軍大夫</hi>文翁以經術敎而蜀士<lb/>
多儒<hi>崇曰前循吏傳文翁為蜀郡守見蜀地辟陋有蠻夷風乃修起學宫於成都市中繇是大化蜀地學</hi>
<hi>於京師者比齊魯焉</hi>漢世求士必觀其行故士有自修為閭里推<lb/>
<pb n="KR4h0064_WYG_006-9b"/>
舉然後府寺交辟魏取放達晉先門閥梁陳薦士特尚<lb/>
詞賦隋文納李諤之言詔禁浮詞<hi>崇曰諤以屬文之家體尚輕薄流實忘反</hi>
<hi>上書曰魏之三祖更尚文詞江左齊梁其敝彌甚大隋受命聖道聿興屏黜輕浮遏止華偽</hi>煬帝始<lb/>
置進士等科後生馳競赴速取時緝綴小文名曰策<lb/>
學不指實為本而以浮虚為貴方今舉士尤乖其本<lb/>
明詔方下驅馳府寺之廷出入公王之第陳篇希恩<lb/>
奏記誓報故俗號舉人皆稱覓舉覓者自求也非彼<lb/>
知之義是以耿介之士羞於自拔循常之人棄疎取<lb/>
<pb n="KR4h0064_WYG_006-10a"/>
附願陛下降明制頒峻科斷無當之游言收實用之<lb/>
良策文試效官武閲守禦昔呉起將戰左右進劍呉<lb/>
子辭之諸葛亮臨陣不親戎服盖不取弓劒之用也<lb/>
漢武帝聞司馬相如之文恨不與同時及其至也終<lb/>
不處以公卿之位非所任故也漢法所舉之主終身<lb/>
保任楊雄之坐田儀成子之得魏相賞罰之令行則<lb/>
請謁之心絶退讓之義著則貪競之路銷請寛年限<lb/>
以容簡汰不實免官得人加賞自然見賢不隠貪禄<lb/>
<pb n="KR4h0064_WYG_006-10b"/>
不専矣<lb/>
　　　蘇安恒救魏元忠疏<hi>本傳武后末元忠為二張所構獄方急安恒疏申救</hi>
　　　　<hi>曰</hi>
王者有容天下之量故濟其心能進天下之善故除其<lb/>
惡不然則鬼神慿怒隂陽紛舛陛下始革命勤秉政樞<lb/>
博採謀猷天下以為明主暮年厭怠讒佞熾結水火相<lb/>
災百姓不親五品不遜天下以為暗君邪正糅進<hi>竇曰糅女</hi>
<hi>救切雜飯也</hi>獄訟寃劇何昔是而今非邪居安忘危之失也<lb/>
<pb n="KR4h0064_WYG_006-11a"/>
竊見元忠㢘直有名位宰相履忠正邪佞之徒嫉之若<lb/>
讎易之兄弟無功無徳但以馮附不閲數朞位勢隆極<lb/>
指馬獻蒲先害善良自元忠下獄人人耦語謂易之交<lb/>
亂且及四國烈士撫髀忠臣鉗口懼易之之權恐先諫<lb/>
受戮虚死無名况虜賊方彊賦斂重困而自縱讒慝搖<lb/>
變遐邇臣恐四夷低目窺覘為邊鄙患百姓託義以清<lb/>
君側逐鹿之人叩門而至陛衞左右從中以應爭鋒朱<lb/>
雀之門問鼎大明之宫陛下何以謝之臣今計者莫若<lb/>
<pb n="KR4h0064_WYG_006-11b"/>
收雷電之威解恢恢之網復爵還位君臣如初則天下<lb/>
幸甚陛下縱不能斬佞臣塞人望且當抑奪榮寵翦其<lb/>
羽翼無使驕横為社稷之憂<hi>疏奏易之等大怒遺刺客殺之桓彦範營解乃免</hi>
　　　盧懷慎時政疏<hi>本傳中宗景德中遷右御史臺中丞上疏陳時政云云疏奏不</hi>
　　　　<hi>報其原不塞為蠧斯甚</hi>
善人為邦百年可以勝殘去殺<hi>崇曰舊史此上云其一曰</hi>又曰苟有<lb/>
用我者朞月而己三年有成故書云三載考績三考黜<lb/>
陟幽明<hi>崇曰舊史考績下云校其功也</hi>昔子産相鄭更法令布刑書一<lb/>
<pb n="KR4h0064_WYG_006-12a"/>
年人怨思殺之三年人德而歌之子産賢者也其為政<lb/>
尚累年而後成况常材乎<hi>崇曰左襄三十年子産為政使都鄙有章上下有服田有</hi>
<hi>封洫廬井有伍大人之忠儉者從而與之泰侈者因而斃之從政三年輿人誦之曰取我衣冠而禇之取我田</hi>
<hi>疇而伍之孰殺子産吾其與之及三年又誦之曰我有子弟子産誨之我有田疇子産殖之子産而死誰其嗣</hi>
<hi>之</hi>比州牧上佐兩畿令或一二嵗或三五月即遷曽不<lb/>
論以課最使未遷者傾耳以聴企踵以望冐進亡廉亦<lb/>
何暇為陛下宣風恤人哉<hi>崇曰舊史云下車布政罕終四考在任多者一二年少者</hi>
<hi>三五月遽即遷除不論殊最或有歴時未改便傾耳而聴企踵而望爭求陞進不惜廉恥亦何暇而為下宣風</hi>
<pb n="KR4h0064_WYG_006-12b"/>
<hi>布化求瘼恤人哉</hi>禮義不能興户口益以流散倉庫愈匱百姓<lb/>
日敝職為此耳人知吏之不乆則不従其敎吏知遷之<lb/>
不遙則不究其力<hi>崇曰舊史究作盡</hi>偷處爵位以養資望<hi>崇曰舊史云偷</hi>
<hi>安爵祿但養資望</hi>雖明主有勤天下之志然僥倖路啟上下相<lb/>
蒙<hi>崇曰舊史此下云共為苟且而巳</hi>寧盡至公乎此國病也賈誼所謂<lb/>
<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盭乃小小者耳<hi>崇曰治安策云天下之勢方病夫瘇一脛之大㡬如腰一指之大幾如股</hi>
<hi>平居不可屈信一二指搐身慮亡聊失今不治必為錮疾後雖有扁鵲不能為巳病非徒瘇也又苦<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盭古注</hi>
<hi>
                        <graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>古蹠字足下曰蹠今所謂掌脚是也</hi>此而不革臣恐雖和緩將不能為<lb/>
<pb n="KR4h0064_WYG_006-13a"/>
<hi>崇曰舊史云臣恐為膏肓雖和緩不能療豈<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盭而己哉</hi>漢宣帝綜覈名實<hi>崇曰本賛覈作移</hi>
興理致化黄霸良二千石也加秩賜金就旌其能終不<lb/>
肯遷故古之為吏至長子孫<hi>崇曰舊史云古之為吏者長子孫倉氏庾氏即其後</hi>
<hi>也前食貨志為吏者長子孫居官者以為姓號如淳注貨殖傳倉氏庾氏是也</hi>臣請都督刺史<lb/>
上佐畿令任未四考不得遷若治有尤異或加賜車裘<lb/>
祿秩降使臨問璽書慰勉須公卿闕則擢之以勵能者<lb/>
其下職或貪暴免歸田里以明聖朝賞罰之倍<hi>崇曰舊史此係</hi>
<hi>第一篇</hi>昔唐虞稽古建官惟百<hi>崇曰舊史此下云其二曰</hi>夏商官倍亦<lb/>
<pb n="KR4h0064_WYG_006-13b"/>
克用乂<hi>崇曰上文並書周官篇云</hi>此省官也故曰官不必備惟其人<lb/>
無曠庶官天工人其代之此擇人也<hi>崇曰舊史云此為官擇人之義也</hi>
今京諸司員外官數十倍近古未有謂不必備則為有<lb/>
餘求其代工多不理務而奉廩之費嵗巨億萬徒竭府<lb/>
藏豈致治意哉今民力敝極河渭廣漕不給京師公私<lb/>
耗損邊隅未靜<hi>崇曰舊史云今倉庫空虚百姓凋弊河渭漕輓不給京師公私損耗不可勝紀</hi>
<hi>况邊隅未静兵革猶興節用愛人正在今日増官廣費豈曰其時</hi>儻炎暵成沴租賦減<lb/>
入<hi>崇曰舊史此下云水衡無貫朽之蓄京庾闕流衍之儲</hi>疆埸有守賑救無年何<lb/>
<pb n="KR4h0064_WYG_006-14a"/>
以濟之毋輕人事惟難毋安厥位惟危此慎微也原員<lb/>
外之官<hi>崇曰舊史此下云或簪裾雅望或臺閣舊人或明習憲章或諳閑政要</hi>皆一時良<lb/>
幹擢以才不申其用尊以名不任其力自昔用人豈其<lb/>
然歟臣請才堪牧宰上佐並以遷授使宣力四方責以<lb/>
治狀有老病若不任職者一廢省之使賢不肖確然殊<lb/>
貫此切務也<hi>崇曰舊史云此濟時之務也係第二篇</hi>夫冐于寵賂侮于鰥<lb/>
寡為政之蠧也<hi>崇曰舊史此上云其三曰</hi>竊見内外官有賕餉狼籍<lb/>
劓剥蒸人雖坐流黜俄而遷復還為牧宰任以江淮嶺<lb/>
<pb n="KR4h0064_WYG_006-14b"/>
磧粗示懲貶内懐自棄徇貨掊貲訖無悛心<hi>崇曰舊史此下云而</hi>
<hi>徇財黷貨罕能悛革委以共理俟河之清</hi>明主於萬物平分而無偏施以罪<lb/>
吏牧遐方是謂惠姦而遺逺逺州陬邑何負聖化而獨<lb/>
受其惡政乎<hi>崇曰舊史此下云昔孟嘗廉明方臨合浦隠之清潔乃值番禺郅都之鎮靜朔方耿</hi>
<hi>恭之緝寧疎勒地則遐僻必擇賢良務以寧濟為懐豈以遐荒見隔</hi>邊徼之地夷夏雜處<lb/>
憑險恃逺易擾而難安官非其才則黎庶流亡起為盜<lb/>
賊由此言之不可用凡材况猾吏乎臣請以贓論廢者<lb/>
削迹不數十年不賜收齒<hi>崇曰舊史云不許齒錄</hi>書曰旌别淑慝<lb/>
<pb n="KR4h0064_WYG_006-15a"/>
即其誼也<hi>崇曰舊史此下云若不循此道去邪有疑善政能官甄奬或未之徧擔賦負賄僥倖或即</hi>
<hi>蒙升則賞罰無章沮勸安寄浮競之風轉扇廉恥之行奚責</hi>
　　　韋嗣立諫營寺建官疏<hi>本傳中宗景龍中拜兵部尚書時崇飾寺觀恩</hi>
　　　　<hi>倖食邑者衆嗣立言云</hi>
伏見營造寺觀累年不絶鴻侈繁麗務相矜勝大扺費常<lb/>
千萬以上<hi>崇曰舊史云其數極多皆務取宏博競崇瓌麗大則廢三十萬小尚用三五萬餘略計都用資</hi>
<hi>財動至千萬以上</hi>轉運木石廢功害農地藏開發蟄蟲傷露上<lb/>
聖仁慈理必不然準之道法則乖質之生人則損陛下<lb/>
<pb n="KR4h0064_WYG_006-15b"/>
豈不是思又食邑之家日月猥衆凡用户部丁六十萬<lb/>
人課二絹則固一百二十萬臣見太府嵗調絹纔百萬<lb/>
匹少則十之三有所貸免曾不半在比諸封家所入已<lb/>
寡國初功臣其定天下食封不三十家今横䝉特賜家<lb/>
至百四十以上天下租賦在公不足而私有餘又封家<lb/>
徵求各遣奴皁凌突侵漁百姓怨嘆或貿易斷道誅責<lb/>
紛紜曾無少息下民窶乏何以堪命臣願以下課一送<lb/>
太府封家詣左藏仰給禁止自徵以息重困<hi>崇曰舊史云且𤣥理</hi>
<pb n="KR4h0064_WYG_006-16a"/>
<hi>微妙歸於空寂苟非調心定慧諸法皆涉有為至如瓦木彫刻等務唯是殫竭人力但覺相誇壯麗豈聞降伏</hi>
<hi>身心且凡所與功皆自掘鑿蟄虫種類實多毎月殺傷動即萬計連年如此損害可知聖人慈悲為心豈有須</hi>
<hi>行此事不然之理皎在目前在俗衆僧未通其㫖不慮府庫空竭不思聖人憂勞謂廣樹福田即是増修法慧</hi>
<hi>儻水旱為災人至饑餒邊境作變兵無資糧陛下雖有龍象如伽藍豈能使之理萬分之一救元元之苦哉於</hi>
<hi>道法既已有乖在生人極以為損陛下豈可不深思之</hi>臣聞設官建吏本於治人<lb/>
而務安之也<hi>崇曰舊史治作理</hi>明官得其人而天下治<hi>崇曰舊史云而</hi>
<hi>上下自理矣</hi>古者取士先鄉曲之譽然後辟於州州己試然<lb/>
後辟五府五府著聞乃升諸朝得不謂所擇悉而所歴<lb/>
<pb n="KR4h0064_WYG_006-16b"/>
深乎今之取之未試而遽遷務進徼倖比肩係踵故文<lb/>
者治官則回邪贓汙武者治軍則庸懦怯弱補授亡限<lb/>
員外置官吏困供承官竭資奉國家大事豈甚於此<hi>崇曰</hi>
<hi>舊史云夫趨競者人之常情僥倖者人之所趍而今務進不避僥倖者接踵比肩布於文武之列有文者用理</hi>
<hi>内外則有囘邪贓汙上下敗亂之憂有武者用將軍戎則有庸懦怯弱師旅喪亡之患補受無限員闕不供遂</hi>
<hi>至員外置官數倍正闕曹署典史困於祗承府庫倉儲竭於資奉</hi>古者設爵待士才者<lb/>
有之不才者進則有才之路塞賢人據正逺僥倖之門<lb/>
僥倖開則賢者隠矣賢者隠則人不安人不安國將危<lb/>
<pb n="KR4h0064_WYG_006-17a"/>
矣刺史縣令治人之首比年不加簡擇京官坐負及聲<lb/>
稱下者乃典州吏部年髙不善刀筆者乃擬縣朝輕用<lb/>
人何以治國願下有司精加汰擇凡諸曹侍郎兩省三<lb/>
臺及五品以上清望官當先選用刺史縣令所冀守宰<lb/>
稱職以興太平<lb/>
　　　辛替否論濫爵營寺疏<hi>本傳中宗時置公主府官屬安樂府補授尤濫</hi>
　　　　<hi>盛興佛寺替否上疏云云帝不省</hi>
古之建官不必備九卿有位而闕其選<hi>王崇曰書周官立太師太傳太</hi>
<pb n="KR4h0064_WYG_006-17b"/>
<hi>保兹推三公論道經邦燮理隂陽官不必備惟其人少師少傅少保曰三孤冢宰司<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>宗伯司馬司寇司空六</hi>
<hi>卿分職各率其屬</hi>故賞不僣官不濫士有完行家有廉節朝廷<lb/>
餘奉<hi>扶用切</hi>百姓餘食下忠於上上禮於下夫事有惕耳<lb/>
目動心慮作不師古以行於今臣得言之陛下倍百行<lb/>
賞倍十増官金銀不供於印束帛不充於錫何所愧於<lb/>
無用之臣無力之士哉且公王陛下愛子也選賢嫁之<lb/>
設官輔之傾府庫以賜之壯第觀以居之廣池籞以嬉<lb/>
之<hi>籞偶許切</hi>然用不合古義行不根人心將變愛成憎轉福<lb/>
<pb n="KR4h0064_WYG_006-18a"/>
為禍何者竭人之力費人之財奪人之家怨也愛一女<lb/>
取三怨使邊疆士不盡力朝廷士不盡忠愛何所恃臣<lb/>
聞君以人為本本固則邦寧今疆埸危駭倉廩空虚卒<lb/>
輸不充士賞不及而大建寺宇廣造第宅伐木空山不<lb/>
給棟梁運土塞路不充牆壁<hi>崇曰舊史此下云論古耀今逾章越制百寮鉗口四</hi>
<hi>海傷心夫釋敎者以清淨為本慈悲為主故常體道以濟物不為私欲以損人故恒去已以全真不為榮身以</hi>
<hi>害敎</hi>所謂佛者清淨慈悲體道以濟物不欲利以損人不<lb/>
榮身以害敎今三時之月掘山穿地損命也殫府虛帑<lb/>
<pb n="KR4h0064_WYG_006-18b"/>
損人也廣殿長廊榮身也損命則不慈悲損人則不濟<lb/>
物榮身則不清淨寧佛者之心乎<hi>崇曰舊史云豈大聖大神之心乎</hi>夏<lb/>
二十餘世而商受之商二十餘世而受之周三十餘世<lb/>
而漢受之由漢而後歴代可知己咸有道之長無道之<lb/>
短豈窮金玉修塔廟享久長之祚乎<hi>崇曰舊史此下云臣以為非佛意違</hi>
<hi>人心自象王西下佛敎東傳青騾不入於周前曰馬方行於漢後風流雨散干帝百王飾彌盛而國彌空保彌</hi>
<hi>重而禍彌大覆車繼軌曽不改途晉臣以佞佛取嗤梁王以舍身搆隙若以造寺必為其理體養人不足以經</hi>
<hi>邦則殷周己往皆暗亂漢魏己降皆聖明殷周己往為不長漢魏己降為不短</hi>臣以為减彫琢<lb/>
<pb n="KR4h0064_WYG_006-19a"/>
之費以賑不足<hi>崇曰舊史作貧人</hi>是有佛之徳息穿掘之苦以<lb/>
全昆蟲是有佛之仁<hi>崇曰舊史佛皆作如來字</hi>罷營構之直以給邊<lb/>
陲是有湯武之功囘不急之祿以購廉清是有唐虞之<lb/>
治陛下緩其所急急其所緩親未來而疎見在失真實<lb/>
冀虚無重俗人之所為輕天子之業臣竊痛之今出財<lb/>
依勢避役亡命類度為沙門其未窮者窮民善人耳<hi>崇曰</hi>
<hi>舊史此下云以為出家者捨塵俗離朋黨無私愛今殖貨營生非捨塵俗</hi>拔親樹知豈離朋<lb/>
黨畜妻養孥非無私愛是致人毁道非廣道求人也陛<lb/>
<pb n="KR4h0064_WYG_006-19b"/>
下尚欲填池壍損苑囿以賑貧人今天下之寺無數一<lb/>
寺當陛下一宫壯麗用度尚或過之十分天下之財而<lb/>
佛有七八陛下何有之矣雖役不食之人不衣之士猶<lb/>
尚不給况必待天生地養風動雨潤而後得之乎今計<lb/>
倉廩度府庫百寮共給萬事用度臣恐不能卒嵗假如<lb/>
兵旱則沙門不能擐甲胄寺塔不足穰饑饉矣<lb/>
　　　辛替否論斜封營觀疏<hi>本傳睿宗立罷斜封官職詔復之方營金遷玉</hi>
　　　　<hi>真觀上疏云云帝不能納</hi>
<pb n="KR4h0064_WYG_006-20a"/>
古之用度不時爵賞不當國破家亡者口説不若身逢<lb/>
耳聞不若目見臣請以有唐治道得失陛下所及見者<lb/>
言之太宗陛下之祖撥亂立極得至治之體省官清吏<lb/>
舉天下職司無虚授用天下財帛無枉費賞必待功官<lb/>
必得才為無不成征無不服不多寺觀而福祿至不度<lb/>
僧尼而咎殃滅隂陽不愆五穀遂成粟腐帛爛萬里貢<lb/>
賦百蠻歸款享國久長多歴年所陛下何憚而不法之<lb/>
中宗陛下之兄居先帝之業忽先帝之化不聴賢臣之<lb/>
<pb n="KR4h0064_WYG_006-20b"/>
言而悦子女之意虛食祿者數千人妄食土者百餘戸<lb/>
造寺蠧財數百億度人免租庸數千萬是故國家所出<lb/>
日加所入日减倉乏半嵗之儲庫無一時之帛所惡者<lb/>
逐逐必忠良所愛者賞賞皆讒慝朋佞喋喋交相傾動<lb/>
奪百姓之食以養殘凶剝萬人之衣以塗土木人怨神<lb/>
怒親忿衆離水旱疾疫六年之間二禍為變享國不永<lb/>
受終於凶婦取譏萬代貽笑四夷陛下所見也若法太<lb/>
宗治國太宗之安可致也法中宗治國累卵之危亦可<lb/>
<pb n="KR4h0064_WYG_006-21a"/>
致也頃淫雨不解穀荒于壠麥爛于場入秋亢旱霜損<lb/>
蟲暴草木枯黄下人咨嗟未知所措而營造寺觀日繼<lb/>
于時道路流言計用緡錢百餘萬陛下知倉有㡬嵗儲<lb/>
庫有㡬嵗帛百姓何所活三邊何所輸民散兵亂職此<lb/>
由也而以百萬構無用之觀受天下之怨陛下忍棄太<lb/>
宗之治本不忍棄中宗之亂階忍棄太宗久長之謀<hi>鄭厚</hi>
<hi>曰太宗貞觀盡二十三年</hi>不忍棄中宗短促之計<hi>鄭曰中宗神龍三年景龍四年</hi>何<lb/>
以繼祖宗觀萬國耶陛下在韋氏時切齒羣凶今貴為<lb/>
<pb n="KR4h0064_WYG_006-21b"/>
天子不改其事恐復有切齒於陛下者往見明勅一用<lb/>
貞觀故事且貞觀有營寺觀加浮屠黄老無益之官行<lb/>
不急之務者乎惟陛下停二觀以須豐年以所費之財<lb/>
給貧窮填府庫則公主福無窮矣<lb/>
　<lb/>
　<lb/>
　<lb/>
　増注唐策巻六<lb/>
</p>
<p>
</p>
  </div>
</body>
</text>
</TEI>
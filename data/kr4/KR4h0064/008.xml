<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>増注唐策巻八</head> <lb/>
    <p>
<pb n="KR4h0064_WYG_008-1a"/>
欽定四庫全書<lb/>
　増注唐策巻八<lb/>
　　表<lb/>
　　　房𤣥齡諫伐髙麗表<hi>本傳太宗伐遼上意巳決羣臣莫敢諫遂上疏云云</hi>
　　　　<hi>帝得疏曰是已危惙尚能憂吾國事乎</hi>
上古所不臣者陛下皆臣之所不制者陛下皆制之矣<lb/>
<hi>崇曰舊史云兵惡不戢武貴止戈當今聖化所覃无逺不届洎上古所不臣者陛下皆能臣之所不制者皆能</hi>
<hi>制之</hi>為中國患無如突厥<hi>崇曰舊史此下云遂能坐運神策不下殿堂</hi>而大小<lb/>
<pb n="KR4h0064_WYG_008-1b"/>
可汗相次束手弛辮握刀分典禁衞<hi>竇曰辮傳泫切交也</hi>延陀鐵<lb/>
勒披致州縣高昌吐渾偏師掃除惟髙麗歴代逋命莫<lb/>
克窮討陛下責其弑逆身自將六軍征荒裔不旬日拔<lb/>
遼東虜獲數十萬<hi>崇曰舊史此下云分配諸州無處不滿雪往代之宿恥掩崤陵之枯骨比</hi>
<hi>功校徳萬倍前王陛下仁風被於率土孝徳彰於配天覩醜類之將亡則指期數嵗授將帥之節度則決機萬</hi>
<hi>里屈指而候塵視景而望書符應若神算無遺策擢將於行伍之中取士於凡庸之末箭穿七札弓貫六鈞加</hi>
<hi>以留情墳典屬意篇什筆邁鍾張詞窮班馬文鋒既振則管磬自諧輕翰蹔飛則花<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>競發撫萬姓以慈遇羣</hi>
<hi>臣以禮褒秋毫之善解吞舟之網逆耳之誎必聴膚受之訴斯絶好生之徳禁障塞於江湖惡殺之仁息鼔刀</hi>
<pb n="KR4h0064_WYG_008-2a"/>
<hi>於屠肆鳬鶴荷稻糧之恵犬馬蒙惟盖之恩降乘吮思摩之瘡登堂臨魏徵之柩哭戰亡之卒則哀動六軍負</hi>
<hi>填道之薪則精感天地重黔黎之大命時盡心於庶獄兼衆美而有之為陛下惜之重之愛之寳之</hi>易曰<lb/>
知進退存亡而不失其正者其唯聖人乎<hi>乾卦云</hi>盖進<lb/>
有退之義存有亡之機得有喪之理為陛下惜者此<lb/>
也傳曰知足不辱知止不殆<hi>老子云</hi>陛下威名功德既<lb/>
云足矣拓地開疆亦可止矣邊夷醜種不足待以仁<lb/>
義責以常禮古者以禽魚畜之必絶其類恐獸窮則<lb/>
搏苟救其命且陛下毎決死罪必三覆五奏進疏食<lb/>
<pb n="KR4h0064_WYG_008-2b"/>
停音樂以人命之重為感動也<hi>崇曰舊史云盖以人命所重感動聖慈也</hi>
今士無一罪驅之行陣之間委之鋒鏑之下使肝腦<lb/>
塗地老父孤子寡妻慈母望轊車<hi>竇曰轊于劌切小棺</hi>抱枯骨<lb/>
椎心掩泣<hi>崇曰舊史云望轊車而掩泣抱枯骨而椎心</hi>其所以變動隂陽<lb/>
害傷和氣實天下之痛也使髙麗違失臣節誅之可<lb/>
也侵擾百姓滅之可也能為後世患夷之可也無是<lb/>
三者而坐敝中國為舊王雪恥新羅報讐非所存小<lb/>
所損大乎臣願下沛然之詔<hi>崇曰舊史云願陛下發沛然之恩降寛大之詔</hi>
<pb n="KR4h0064_WYG_008-3a"/>
<hi>順陽春以布澤</hi>許髙麗以自新焚陵波之船罷應募之衆即臣<lb/>
死且不朽<lb/>
　　　敬暉請降諸武封爵表<hi>武后時以誅二張功進封齊國長安二年表請</hi>
　　　　<hi>諸武王者宜悉降封○此篇新史不載今將舊史附入</hi>
神器者天下之至公必歸乎有徳皇極者域中之大寳<lb/>
必順乎天命歴考前古詳觀帝業皆不並興莫不更王<lb/>
故三皇氏没而五帝氏興夏殷氏衰而周漢氏作何則<lb/>
帝王之厯數必應乎五行水盛則火衰木衰則金盛天<lb/>
<pb n="KR4h0064_WYG_008-3b"/>
地之運也<hi>崇曰前律厯志太昊首徳始於木曰包犧氏炎帝以火承木曰神農氏黄帝火生土為土</hi>
<hi>徳曰軒轅氏少昊土生金為金徳曰金天民顓頊金生水為水徳曰髙陽氏帝嚳水生木為木徳曰髙辛氏</hi>
<hi>唐帝木生火為火徳曰陶唐氏虞帝火生土為土徳曰有虞氏禹土生金為金德曰夏后氏湯金生水為水德</hi>
<hi>曰商武王水生木為木徳曰周漢髙帝繼周木生火為火徳曰漢</hi>必合乎四時春往則<lb/>
夏來暑退則寒集則知五行之數帝王不可違之違之<lb/>
則宗社不安人生不理四時之序天地不能變變之則<lb/>
霜露不均水旱交錯自有隋失御海内崩離天厯之重<lb/>
歸于唐室萬方樂業荷撥亂之功三聖重光布生成之<lb/>
<pb n="KR4h0064_WYG_008-4a"/>
德可謂有功於四海有德於蒸人自𢎞道遏密生靈降<lb/>
禍百姓哀號如喪考妣則天皇帝臨御帝圖<hi>崇曰髙宗上元元年</hi>
<hi>稱天皇后稱天后</hi>明目達聰躬親庶績則有讒邪凶孽誣惑睿<lb/>
徳搆害宗枝誅夷殆盡英藩賢戚百不一存餘類在者<lb/>
投竄荒裔寃酷人神感傷天地忠臣義士實所痛心自<lb/>
天授之際僣稱改革武家子姪咸樹封建十餘年間實<lb/>
亦榮極時唐室藩屏豈得並封故知事有升降時使然<lb/>
也今則天皇帝猒倦萬務神器大寳重歸陛下百姓謳<lb/>
<pb n="KR4h0064_WYG_008-4b"/>
歌欣復唐業上至卿士下及蒼生黄髮之倫童兒之輩<lb/>
莫不歡欣舞抃<hi>竇曰音卞推手也</hi>有如見父母豈不以唐家恩<lb/>
徳感幽祇之心陛下仁明順天下之望令皇業重構聖<lb/>
祚中興神祇之道有助于先德矣黎人之誠無負於陛<lb/>
下矣又聞業不兩盛事不兩大故天無二日土無二王<lb/>
前聖之格言先哲之明誡<hi>崇曰坊記天無二日土無二王家無二主尊無二上示民</hi>
<hi>有君臣之别也</hi>自皇明反正天命惟新武家諸王封建依舊生<lb/>
者既加茅土死者仍追賦邑萬姓失望卿士寒心何則<lb/>
<pb n="KR4h0064_WYG_008-5a"/>
開闢巳來罕有斯理帝王之道實無此法陛下縦欲開<lb/>
恩以行私惠豈可違五行厯數乎乖四時寒暑乎又海<lb/>
内衆情朝廷竊議為武氏諸王身計適將有損何則處<lb/>
之未得其所居之實恐不安陛下雖欲罷之翻乃陷之<lb/>
不遵古典故也且唐厯有歸周命已去<hi>崇曰武后紀天授元年改國號</hi>
<hi>周長安五年張柬之等率兵討亂皇帝復位徙天后于上陽宫</hi>爵重則難保祿薄則易<lb/>
全又則天帝親政之時武氏諸王亦分外職今並居京<lb/>
輦不降舊封天下之心竊將不可陛下縱欲崇外戚曲<lb/>
<pb n="KR4h0064_WYG_008-5b"/>
流恩貸奈宗廟社稷之計何奈卿士黎人之議何伏願<lb/>
陛下為社稷之逺圖割私情之小愛内崇經邦之要外<lb/>
順遐邇之心豈不固宗社之本允神靈之願則陛下巍<lb/>
巍之業貫三光而洞九泉親親之義上有倫而下有序<lb/>
　　　韓愈佛骨表<hi>本傳憲宗時遷刑部侍郎遣使者往鳳翔迎佛骨入禁中愈上表云</hi>
佛者夷狄之一法耳自後漢時流入中國<hi>孝祥曰唐史作始入中國</hi>
<hi>洪曰表云自後漢時流入中國又詩云佛法入中國邇來六百年按後漢西域傳云明帝時入中國而梁劉孝</hi>
<hi>標注世説新語引劉向列仙傳序曰歴觀百家之中以相檢驗得仙者百四十六人其七十四人己在佛經即</hi>
<pb n="KR4h0064_WYG_008-6a"/>
<hi>如此説則漢成哀之間已有經矣漢武故事曰昆邪王殺休屠以其衆來降得其國人之神上遣之甘泉宫人</hi>
<hi>身皆長丈餘其祭不用牛羊唯燒香禮拜上使依其國俗祀之此神全類於佛盖當漢武時其經未行於中土</hi>
<hi>直以神明事之耳又開皇歴代三寳記文平帝世劉向稱余覽典籍往見有經將知周時乆流釋典秦雖爇除</hi>
<hi>漢興復出也又漢武作昆明掘地得黑灰東方朔云可問西域道人西域道人佛之徒也又真誥云裴真人有</hi>
<hi>三十四人弟子十八人學佛道餘者學禪道陶隠居謂長安中已乆已有佛裴君即是其事以此言之中國之</hi>
<hi>有佛尚矣退之所云據正史也</hi>上古未嘗有也昔者黄帝在位一百年<lb/>
年一百十嵗少昊在位八十年年一百嵗顓頊在位七<lb/>
十九年年九十八嵗帝嚳<hi>竇評曰音酷髙辛氏禮記禘黄帝而郊嚳史記高辛氏立</hi>
<pb n="KR4h0064_WYG_008-6b"/>
<hi>為帝嚳</hi>在位七十年年一百五嵗帝堯在位九十八年年<lb/>
一百一十八嵗帝舜及禹年皆百嵗此時天下太平百<lb/>
姓安樂夀考然而此時中國未有佛也其後殷湯亦年<lb/>
百嵗湯孫大戊在位七十五年武丁在位五十九年書<lb/>
史不言其年夀所極盖亦俱年不減百嵗周文王年九<lb/>
十七嵗武王年九十嵗穆王在位百年此時佛法亦<lb/>
未至中國非因事佛而致然也漢明帝時始有佛法明<lb/>
帝在位纔十八年耳其後亂亡相繼運祚不長宋齊梁<lb/>
<pb n="KR4h0064_WYG_008-7a"/>
陳元魏已下事佛漸謹年代尤促惟梁武帝在位四十<lb/>
九<hi>唐史作八</hi>年前後三度捨身施佛宗廟之祭不用牲牢晝<lb/>
日一食止於菜果其後竟為侯景所逼餓死臺城國亦<lb/>
尋滅事佛求福反更得禍由此觀之佛不足信事亦可<lb/>
知矣髙祖始受隋禪則議除之當時羣臣材識見不逺<lb/>
不能深知先王之道古今之宜推闡明聖以救斯弊其<lb/>
事遂止臣常恨焉伏惟睿聖文武皇帝陛下神聖英武<lb/>
數千百年已來未有倫比即位之初不許度人為僧尼<lb/>
<pb n="KR4h0064_WYG_008-7b"/>
道士又不許創立寺觀臣常以為髙祖之志必行於陛<lb/>
下之手今縱未能即行豈可恣之轉令盛也今聞陛下<lb/>
令羣僧迎佛骨於鳯翔御樓以觀舁入大内<hi>舁音輿</hi>又令<lb/>
諸寺遞迎供養臣雖至愚必知陛下不惑於佛作此崇<lb/>
奉以祈福祥也直以年豐人樂徇人之心為京都士庶<lb/>
設詭異之觀戲翫之具耳安有聖明若此而肯信此等<lb/>
事哉然百姓愚㝠易惑難曉苟見陛下如此將謂真心<lb/>
事佛皆云天子大聖猶一心敬信百姓何人豈宜更惜身<lb/>
<pb n="KR4h0064_WYG_008-8a"/>
命以至焚頂燒指十百為羣解衣散錢自朝至暮轉相<lb/>
倣效惟恐後時老少奔波棄其業次若不即加禁遏更<lb/>
歴諸寺必有斷臂臠身<hi>臠力兖切</hi>以為供養者傷風敗俗傳<lb/>
笑四方非細事也夫佛本夷狄之人與中國言語不通<lb/>
衣服殊製口不言先王之法言身不服先王之法服不<lb/>
知君臣之義父子之情假如其身至今尚在奉其國命<lb/>
來朝京師陛下容而接之不過宣政一見賔禮一設賜<lb/>
衣一襲衞而出境不令惑衆也况其身死已久枯朽之<lb/>
<pb n="KR4h0064_WYG_008-8b"/>
骨凶穢之餘豈宜令入宫禁孔子曰敬鬼神而逺之<lb/>
古之諸侯行弔於其國尚令巫祝先以桃茢<hi>胡瑗曰音列禮記君</hi>
<hi>臨臣喪以巫祝桃茢執戈惡之也注桃鬼所惡茢韋苕可掃不祥左氏乃使巫以桃列先袚殯後同</hi>祓除<lb/>
不祥然後進弔今無故取朽穢之物親臨視之巫祝不<lb/>
先桃茢不用羣臣不言其非御史不舉其失臣實恥之<lb/>
乞以此骨付有司投之水火永絶根本斷天下之疑絶<lb/>
後代之惑使天下之人知大聖人之所作為出於尋常<lb/>
萬萬也豈不盛哉豈不快哉佛如有靈能作禍祟凡有<lb/>
<pb n="KR4h0064_WYG_008-9a"/>
災咎宜加臣身上天鑒臨臣不怨悔無任感激懇悃之<lb/>
至<hi>表入帝大怒將抵以死裴度曰愈言内懷至忠願少寛假乃貶潮州刺史</hi>
　　　韓愈潮州謝表<hi>本傳被貶既至潮州以表謝曰</hi>
臣某以今月二十五日到州上訖與官吏百姓等相見<lb/>
具言朝廷治平天子神聖威武慈仁子養億兆人庶無<lb/>
百親疎逺邇雖在萬里之外嶺南之陬視之一如畿甸<lb/>
之間輦轂之下有善必聞有惡必見早朝晚罷兢兢業<lb/>
業惟恐四海之内天地之中一物不得其所故遣刺史<lb/>
<pb n="KR4h0064_WYG_008-9b"/>
面<hi>一作親</hi>問百姓疾苦苟有不便得以上陳國家憲章完<lb/>
具為治日乆守令承奉詔條違犯者鮮雖在蠻夷無不<lb/>
安泰聞臣所稱聖徳惟知鼓舞讙呼不勞施為坐以無<lb/>
事臣某誠惶誠恐頓首頓首臣所領州在廣府極東界<lb/>
其去廣府雖云纔二千里來往動皆經月過海口下惡<lb/>
水濤瀧壯猛<hi>瀧問江切</hi>難計程期颶風鱷魚<hi>颶其魚切鱷五各切</hi>患禍<lb/>
不測州南近界<hi>一作州之南境</hi>漲海連天毒霧瘴氛<hi>敷文切</hi>日夕<lb/>
發作臣少多病年纔五十髪白齒落理不乆長加以罪<lb/>
<pb n="KR4h0064_WYG_008-10a"/>
犯至重所處又極逺惡憂惶慙悸<hi>其季切</hi>死亡無日單立<lb/>
一身朝無親黨居蠻夷之地與魑魅為羣<hi>魑抽知切魅明祕切</hi>苟<lb/>
非陛下哀而念之誰肯為臣言者臣受性愚陋人事多<lb/>
所不通惟酷好學問文章未嘗一日暫廢實為時輩所<lb/>
見推表<hi>一作許</hi>臣於當時之文亦未有過人者至於論述<lb/>
陛下功德與詩書相表裏作為歌詩薦之郊廟祀泰山<lb/>
之封鏤白玉之牒<hi>鏤音漏</hi>鋪張對天之閎休揚厲無前之<lb/>
偉績編之乎詩書之策而無愧措之乎天地之間而無<lb/>
<pb n="KR4h0064_WYG_008-10b"/>
虧縱使古人復生臣亦未肯多讓伏以大唐受命有天<lb/>
下四海之内莫不臣妾南北東西地各萬里自天寳之<lb/>
後政治少懈文致未優武尅不剛嬖<hi>一作倖</hi>臣姦隷蠧居<lb/>
棊處淫毒自防外順内悖父死子代以祖以<hi>一作繼</hi>孫如<lb/>
古諸侯自擅其地不貢不朝六七十年四聖傳序以至<lb/>
陛下陛下即位以來躬親聴斷旋乾轉坤闗機闔開雷<lb/>
厲風飛日月所照天戈所麾莫不寧順大宇之下生息<lb/>
理極髙祖創制天下其功大矣而治未太平也太宗太<lb/>
<pb n="KR4h0064_WYG_008-11a"/>
平矣而大功所立咸在髙祖之代非如陛下承天寳之<lb/>
後接因循之餘六七十年之外赫然興起南面指麾而<lb/>
致此巍巍之功治<hi>一作治功</hi>也宜定樂章以告神明巡泰山<lb/>
奏功皇天具著顯庸明示得意使永永年代<hi>一作萬年</hi>服我<lb/>
威烈當此之時所謂千載一時萬<hi>一作不</hi>可逢之嘉㑹<hi>帝得</hi>
<hi>表頗感悔欲復用之皇甫鎛素忌愈改袁州刺史</hi>
　　狀<lb/>
　　　陸䞇闗中事宜狀<hi>本傳德宗時以書判拔萃補南陽尉時上言云云帝不納</hi>
<pb n="KR4h0064_WYG_008-11b"/>
　　　　<hi>○此篇新史頗略今載舊史</hi>
夫君人之柄在明其德威立國之權在審其輕重徳與<lb/>
威不可偏廢也輕與重不可倒持也蓄威以昭徳偏廢<lb/>
則危居重以馭輕倒持則悖恃威則德喪於身取敗<lb/>
之道也失重則輕移諸已啟禍之門也陛下天賜勇智<lb/>
志期削平忿兹昏迷整旅奮伐海内震疊莫敢寧居此<lb/>
誠英主撥亂拯物不得已而用之然威武四加非謂蓄<lb/>
美所可兢兢保惜慎守而不失者唯居重馭輕之權耳<lb/>
<pb n="KR4h0064_WYG_008-12a"/>
陛下又果於成務急於應機竭國以奉軍傾中以資外<lb/>
倒持之勢今又似焉臣聞國家之立也本大而末小是<lb/>
以能固理天下者若身之使臂臂之使指則小大適稱<lb/>
而不悖焉身所以能使臂者身大於臂故也臂所以能<lb/>
使指者臂大於指故也王畿者四方之本也京邑者又<lb/>
王畿之本也其勢當令京邑如身王畿如臂四方如指<lb/>
故用即不悖處則不危斯乃居重馭輕天子之大權也<lb/>
非獨為御諸夏而已抑又有鎮撫戎狄之術焉是以前<lb/>
<pb n="KR4h0064_WYG_008-12b"/>
代之制轉天下租税委之京師徙郡縣豪傑處之陵邑<lb/>
選四方壯勇實之邊城其賦役則輕近而重逺也其惠<lb/>
化則悦近以來逺也太宗既定大業萬方底乂猶務戎<lb/>
備不忘慮危列置府兵分𨽻禁衞大凡諸府八百餘所<lb/>
而在闗中者殆五百焉<hi>崇曰新史兵志太宗貞觀十年更號諸府總曰折衝府凡天下</hi>
<hi>十道置府六百三十四皆有名號而闗中二百六十有一皆以𨽻諸衞</hi>舉天下不敵闗中<lb/>
則居重馭輕之意明矣承平漸乆武備浸微雖府衞具<lb/>
存而卒乗罕習故祿山竊倒持之柄乗外重之資一舉<lb/>
<pb n="KR4h0064_WYG_008-13a"/>
滔天兩京不守尚賴經制頗存典刑彊本之意則忘緣<lb/>
邊之備猶在加以諸牧有馬每州有糧故肅宗得以為<lb/>
資中復興運乾元之後大憝初夷繼有外虞悉師東討<lb/>
邊備既弛禁戍亦空吐蕃乗虚深入為冦故先皇帝莫<lb/>
與為禦避之東遊是皆失居重馭輕之權忘深根固柢<lb/>
之慮<hi>崇曰兵志𤣥宗開元六年詔折衝府兵六嵗一簡自髙宗武后時天下久不用兵府兵之法浸壞畨</hi>
<hi>役更代多不以時衛士稍稍亡匿至是益耗散宿衞不能給宰相張説請募士宿衞明年更號曰彍騎自是諸</hi>
<hi>府士益多不補天寳以後彍騎之法又稍變廢士皆失拊循八載折衝諸府至無兵可校而六宫宿衞皆市人</hi>
<pb n="KR4h0064_WYG_008-13b"/>
<hi>祿山反皆不能受甲矣天下之兵弱不能抗遂陷兩京肅宗起靈武而諸鎮之兵共起誅賊號九節度大盜既</hi>
<hi>滅而武士戰卒以功皆除節度使由是方鎮相望於内地父死子代徼命於朝天子力不能禁則忍恥含垢因</hi>
<hi>而撫之謂之姑息之政</hi>陛下追想及此豈不為之寒心哉尚賴宗<lb/>
社威靈先皇仁聖攘却醜類再安宸居城邑具全宗廟<lb/>
無霣<hi>為閔切</hi>足以見天意之於皇家保佑深矣故示大儆<lb/>
將𢎞永圖陛下誠宜上副𤣥心下察時變逺考前代成<lb/>
敗近鑒國朝盛衰垂無疆之休建不拔之業今則勢可<lb/>
危慮又甚於前先皇帝還自陜郛懲艾往事稍益禁衞<lb/>
<pb n="KR4h0064_WYG_008-14a"/>
漸修邊防是時闗中有朔方涇原隴右三帥以扞西戎<lb/>
河東有太原全軍以控北敵此四軍者皆聲勢雄盛士<lb/>
馬精彊又徵諸道戍兵毎嵗乗秋備塞尚不能保固封<lb/>
守遏其奔衝京師戒嚴比比而有陛下嗣膺寳位威攝<lb/>
殊鄰蠢兹昆夷猶肆毒蠚<hi>黑各切</hi>舉國來冦志吞岷梁貪<lb/>
冐既深覆亡㡬盡遂求通好少息交侵盖緣馬喪兵疲<lb/>
務以計謀相緩固殊畏威懷德必欲守信結和所以歴<lb/>
年優柔竟未堅定要約息兵稍久育馬漸蕃必假小事<lb/>
<pb n="KR4h0064_WYG_008-14b"/>
忿爭因復大肆侵掠借如吐蕃實和囘紇無憾戎狄貪<lb/>
詐乃其常情苟有便利可窺豈肯端然自守今朔方太<lb/>
原之衆逺在山東神策六軍之兵繼出闗外儻有賊臣<lb/>
啗祋<hi>丁外切</hi>黠虜覷邊伺隙乗虚微犯亭障未審陛下何<lb/>
以禦之側聞伐叛之初議者多易其事僉謂有征無戰<lb/>
役不逾時計兵未甚多度費未甚廣於事為無擾於人<lb/>
為不勞曾不料兵連禍挐變故難測曰引月長漸乖始圖<lb/>
故前志以兵為凶器戰為危事至戒至慎不敢輕用之<lb/>
<pb n="KR4h0064_WYG_008-15a"/>
者盖為此也<hi>崇曰前主父偃傳怒者逆徳也兵者凶器也戰者末節也古之人君一怒必伏尸流</hi>
<hi>血故聖王重行之</hi>當勝而反敗當安而倒危變亡而為存化小<lb/>
而成大在覆掌之間耳何可不畏而重之乎往嵗為天<lb/>
下所患咸謂除之則可致昇平者李正已李寳臣梁崇<lb/>
義田悦是也往嵗為國家所信咸謂任之則可除禍亂<lb/>
者朱滔李希烈是也既而正已死李納繼之寳臣死惟<lb/>
岳繼之崇義卒希烈叛惟岳戮朱滔攜然則往嵗之所<lb/>
患者四去而三矣而患竟不衰往嵗之所信者今則自<lb/>
<pb n="KR4h0064_WYG_008-15b"/>
叛矣而又難保是知立國之安危在勢任事之濟否在<lb/>
人勢苟安則異類同心也勢苟危則舟中敵國也陛下<lb/>
豈可不追鑒往事惟新令圖循偏廢之柄以靖人復倒<lb/>
持之權以固國而乃孜孜汲汲極思勞神徇無已之求<lb/>
望難必之效其於為人除害之意則已至矣其為宗社<lb/>
自重之計恐未至焉自頃將帥徂征久未盡敵苟以藉<lb/>
口則請濟師陛下乃為之輟邊軍缺環衞虚内廏之馬<lb/>
竭武庫之兵占將家之子以益師賦私養之畜以増騎<lb/>
<pb n="KR4h0064_WYG_008-16a"/>
猶且未戰則曰乏財陛下又為之算室廬貸商賈傾司<lb/>
府之幣設請𣙜之科<hi>崇曰食貨志趙贊言諸道律㑹置吏閲啇賈錢毎緡税二十竹木茶</hi>
<hi>漆税十之一徳宗納其策贊復請税間深算除陌而民益愁怨</hi>闗輔之間徵發已甚宫<lb/>
苑之内備衞不全萬一有如朱滔希烈負固邊壘竊發<lb/>
郊畿敢犯城闕復何以備之且今之闗中即古者邦畿<lb/>
千里之地也王業根本于是在焉豪勇之在闗中者與<lb/>
籍於營衞不殊<hi>崇曰新史豪勇作豪傑</hi>車乗之在闗中者與列於<lb/>
廏牧不殊財用之在闗中者與貯於帑藏不殊有急而<lb/>
<pb n="KR4h0064_WYG_008-16b"/>
須一朝可取今執事者先拔其本棄重取輕所謂倒持<lb/>
太阿授人以柄議制置則彊幹弱枝之術反語綏懷則<lb/>
悦近來逺之道乖陛下幸聴愚計使芃援東洛懷光救<lb/>
襄城希烈必退遣神䇿及將家子東行應援者悉可追<lb/>
還其京城及畿縣所税間架𣙜酒抽貫貸商㸃召之令<lb/>
一切停之則端本整棼之術也<lb/>
　　　陸贄論叙遷幸之由<hi>贄從狩奉天徳宗倉卒變故毎自刻責䞇曰陛下引</hi>
　　　　<hi>咎堯舜意也然致冦者乃羣臣罪贄意指盧杞等帝䕶杞因曰卿不忍歸過朕有是言哉</hi>
<pb n="KR4h0064_WYG_008-17a"/>
　　　　<hi>然自古興衰其亦有天命陸贄乃上書云</hi>
自安史之亂朝廷因循涵養<hi>崇曰奏議云乆務容養事多僣越禮闕㑹朝</hi>陛<lb/>
下將一區宇乃命將興師以討四方一人征行十室資<lb/>
奉居者疲饋轉行者苦鋒鏑<hi>崇曰奏議云居者有餽送之苦行者有鋒刃之憂</hi>
去留騷然而閭里不寧矣聚兵日衆供費曰博常賦不給<lb/>
乃議促限而加斂焉加斂既殫乃别配之别配不足於是𣙜<lb/>
算之科設率貸之法興禁防滋章吏不堪命<hi>崇曰奏議此下云人</hi>
<hi>不助命</hi>農桑廢于追呼膏血竭于笞捶兆庶嗷然而郡邑<lb/>
<pb n="KR4h0064_WYG_008-17b"/>
不寧矣邊陲之戍以保封疆禁衞之旅以備巡警邦之<lb/>
大防也陛下悉而東征邊備空屈又搜私牧責將家以<lb/>
出兵籍馬夫私牧者元勲貴戚之門也將家者統帥岳<lb/>
牧之後也其復除征徭舊矣今奪其畜牧事其子孫丐<lb/>
假以給資裝破産以營卒乗<hi>崇曰奏議此下云道路悽憫部曲感傷</hi>元臣<lb/>
貴位孰不解體方且税侯王之廬算禆販之緡<hi>崇曰奏議云加</hi>
<hi>以聚斂之法轂下尤嚴邸第侯王咸輸屋税禆販夫婦畢算絹錢</hi>貴不見優近不見異<lb/>
羣情嚻然而闗畿不寧矣陛下又謂百度弛廢則持義<lb/>
<pb n="KR4h0064_WYG_008-18a"/>
以掩恩任法以成理斷失於太速察傷於太精㫁速則<lb/>
寡恕于人而疑似不容辨也察精則多猜于物而億度<lb/>
未必然也寡恕而不懼禍故反側之釁生多猜而不防<lb/>
嫌故苟且之患作由是叛亂繼生忿讟並興非常之虞<lb/>
惟人主獨不聞兇鼓卒行白晝犯闕重門無結草之禦<lb/>
環衛無誰何之人陛下雖有股肱之臣耳目之佐<hi>崇曰奏議</hi>
<hi>此下云有諫諍之列有備衛之司</hi>見危不能竭誠臨難不能效死是則<lb/>
羣臣之罪也陛下方以興衰諉之天命亦過矣書曰天<lb/>
<pb n="KR4h0064_WYG_008-18b"/>
視自我人視天聴自我人聴<hi>崇曰泰誓篇人並作民</hi>則天所視聴<lb/>
皆因于人非人事外自有天命也<hi>崇曰奏議云非於人事之外别有天命也</hi>
紂之辭曰我生不有命在天<hi>崇曰書西伯戡黎篇云</hi>此捨人事推<lb/>
天命必不可之理也易曰自天祐之仲尼以為祐者助<lb/>
也天之所助者順也人之所助者信也履信思乎順是<lb/>
以祐之易論天人祐助之際必先履行而吉凶之報象<lb/>
焉此天命在人盖昭昭矣人事治而天降亂未之有也<lb/>
人事亂而天降康亦未之有也尚恐有可疑者請以近<lb/>
<pb n="KR4h0064_WYG_008-19a"/>
事信之自比丘興物力竭耗人心驚疑如風濤然洶洶<lb/>
靡定族黨聚議謂必有變則京師之人固非悉通占術<lb/>
曉天命也則致冦之由豈運當然夫治或生亂亂或資<lb/>
治也無難而失者忽萬㡬之重而忘憂畏也多難而興<lb/>
者涉庶事之艱而知敕慎也今生亂失守之事及資治<lb/>
興邦之業在刻勵而謹修之當至危之機得其道則興<lb/>
失則廢其間不容復有所悔也惟勤思而熟計之捨已<lb/>
以従衆違欲以從道逺憸佞親忠直推至誠去逆詐<hi>崇曰</hi>
<pb n="KR4h0064_WYG_008-19b"/>
<hi>奏議此下云杜讒沮之路廣諫諍之門焉去求利之法務息人之術焉錄片善片能以盡羣材焉忘小瑕少怨</hi>
<hi>俾無棄物焉</hi>斯道甚易知甚易行不耗神不劬力第約之於<lb/>
心耳<hi>崇曰奏議此下云斯道夕誓之於心則可以感神明動天地朝施之於事則可以服庶類懷萬方</hi>
何憂乎亂人何畏乎厄運何患乎不寧哉<hi>崇曰奏議此下云願悔前</hi>
<hi>禍以合天戒新聖化以承天休勿謂時踵厄運而自疑勿謂事不由人而自解勤力不息足致升平豈止盪滌</hi>
<hi>祅氛旋復宫闕而已</hi>
　<lb/>
　增注唐策巻八<lb/>
</p>
<p>
</p>
  </div>
</body>
</text>
</TEI>
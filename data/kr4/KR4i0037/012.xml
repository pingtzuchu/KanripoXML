<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後村詩話巻十二</head> <lb/>
    <p>
<pb n="KR4i0037_WYG_012-1a"/>
欽定四庫全書<lb/>
　後村詩話巻十二<lb/>
　　　　　　　　　　　　　宋　劉克莊　編<lb/>
張祜金山寺云僧歸夜船月龍出曉堂雲樹影中流見<lb/>
鐘聲兩岸聞孤山寺云斷橋荒蘚合空院落花深孟浩<lb/>
然宅云孟簡雖持節襄陽屬浩然送人嶺南云珠繁楊<lb/>
氏果翠耀孔家禽别甥云偶作魏舒别聊為殷浩吟靈<lb/>
隱師上人云貧知交道薄老信釋門空題惠山寺云潭<lb/>
<pb n="KR4i0037_WYG_012-1b"/>
黒龍應在巢空鶴未還又云中擘亭前棗教郎見赤心<lb/>
又云青雲舊李白憔悴為酒客贈内人云斜㧞玉釵燈<lb/>
影畔剔開紅艷救飛蛾退宮人云開元皇帝掌中憐流<lb/>
落人間二十年長說承天門上宴百官樓上拾金錢<hi>劉屏</hi>
<hi>山不見金錢打著人之句本此</hi>勸飲酒云燒得硫黄漫學仙未如長付<lb/>
酒家錢竇君不吃齊推藥却在人間八十年邠王小管云<lb/>
虢國潛行韓國隨宜春深院映花枝金輿逺幸無人見<lb/>
偷把邠王小管吹又云虢國夫人承主恩平明騎馬入<lb/>
<pb n="KR4i0037_WYG_012-2a"/>
宫門却嫌脂粉汚顔色淡掃蛾眉朝至尊張祐崔涯同<lb/>
時齊名同客淮南時海内承平揚州繁華為天下第一<lb/>
兩生以風流自命所謂十二紅樓名姝角妓得其一盼<lb/>
聲價為重祐詩有天下三分明月夜二分無頼是揚州<lb/>
及人生只合揚州死禪智山崗好墓田之句其放浪如此<lb/>
然五言如斷橋荒蘚空院落花之語林和靖有妙入神<lb/>
之褒同時杜牧亦云誰人得似張公子千首詩輕萬户<lb/>
侯今祜詩存者僅四巻爾然則散落多矣涯詩未之見<lb/>
<pb n="KR4i0037_WYG_012-2b"/>
當攷<lb/>
錢起海州云山城仙島出海日印堂開又云春泉洗藥<lb/>
暖晴日度花遲又云入雲投館僻采碧過㠶遲又云漢<lb/>
幟逺成霞胡馬來如蟻又云竹壇秋月冷山殿夜鐘清<lb/>
又云海潮連月上舟火度煙來又云曲終人不見江上<lb/>
數峯青<hi>不犯詩題一字而意在言外</hi>又云求仲應難見殘陽且掩關<lb/>
又云秋入并州路黄榆落故關孤城吹角罷數騎射鵰<lb/>
還帳幕遥臨水牛羊自下山征人正垂淚烽火起雲間<lb/>
<pb n="KR4i0037_WYG_012-3a"/>
又七言云溪雲雜雨來茅屋山雀將雛過藥欄春郊云<lb/>
東風好作陽和使逢草逢花報發生題焦道士云綵雲<lb/>
不散燒丹竈白鹿時藏種玉田病鶴云獨鶴聲哀已摧<lb/>
折沙頭一㸃留殘雪驚羣各畏野人機誰肯相將霞外<lb/>
飛不及川鳬長比翼隨波雙泛復雙歸碧海滄江深且<lb/>
廣目盡天倪安得往雲山隔路不隔心宛頸和鳴長在<lb/>
想何時白霧巻青天接影追飛太液前<lb/>
郎士元送李騎曹云河來當塞曲山逺與沙平寄源公<lb/>
<pb n="KR4i0037_WYG_012-3b"/>
云罷磬風枝動懸燈雪屋明謁傳大士云此方今示<lb/>
滅何國更分身贈韋司直云客來吳地星霜乆家在平<lb/>
陵音信疎題精舍寺云月在上方諸品靜僧持半偈萬<lb/>
緣空江南尉問俗云避地衣冠盡向南錢起與郎士元<lb/>
同時齊名人謂之錢郎二人詩骨體弱而力量輕然警<lb/>
句膾炙人口者不可泯没錢古詩如病鶴篇亦有意味<lb/>
郎七言多新意余選絶句錢取五言十一首郎取五七<lb/>
言各一首余記唐人雜書載士元常對客有馬令無茶<lb/>
<pb n="KR4i0037_WYG_012-4a"/>
分之戯北平王一日飯客士元預焉坐間北平醉飽設<lb/>
茗供連沃數椀士元老不能禁即席吐利交下滿坐大<lb/>
笑今不憶出處當攷<lb/>
孟郊五言云試妾與君淚兩處滳池水㸔取芙蓉花今<lb/>
年為誰死長安春草云乃知田家春不入五侯宅又云<lb/>
萱草女兒花不觧壯士憂又云野客雲作心高僧月為<lb/>
性又云風葉亂辭木雪猿清叫山又云借車載家具家<lb/>
具少于車又云盧仝歸洛船崔嵬但載書又云閒似獨<lb/>
<pb n="KR4i0037_WYG_012-4b"/>
鶴心大于髙松年又云拾月鯨口邉又云天津橋下冰<lb/>
初結洛陽陌上行人絶榆栁蕭疎樓閣閒月明直見嵩<lb/>
山雪<lb/>
賈島五言云飬雛成大鶴種子作髙松又云白石通宵<lb/>
煮寒泉盡日春又云竹籠拾山果瓦瓶担石泉又云馬<lb/>
曾金鏃中身有寳刀瘢又云山尋樵徑上人到雪房遲<lb/>
又云寒草煙藏虎高松月照鵰又云石磬疎寒韻銅瓶<lb/>
結夜澌乂云疎衣蕉縷細爽味茗芽新又云鳥歸山有<lb/>
<pb n="KR4i0037_WYG_012-5a"/>
跡㠶過浪無痕又云鳥宿池中樹僧敲月下門又云汲<lb/>
井甞泉味聽鐘問寺名又云髙頂白雲盡前山黄葉多<lb/>
又云白髮無心鑷青山去意多又云秋風吹渭水落葉<lb/>
滿長安禹留䟽鑿跡舜在寂寥祠又云秋月離喧見寒<lb/>
泉出定聞又云木深猶積雪又云一日不作詩心<lb/>
源如廢井又云落日恐行人又云詩隨過海船七言云<lb/>
古來隱者多能卜欲就先生問丙丁又云霜覆鶴身松<lb/>
子落月分螢影石房開唐詩人以島配郊又有島寒郊<lb/>
<pb n="KR4i0037_WYG_012-5b"/>
瘦之評余謂未然郊集中忽作老蒼苦硬語禪家所謂<lb/>
一句撞倒墻者退之崛强亦推讓之島尤敬畏有自從<lb/>
東野先生死側近雲山得散行之句以賈配孟是師與<lb/>
弟子並行也賈五言有晩唐詩人不能道<lb/>
姚合五言云水氣詩書軟嵐煙筆硯濃又云尋山屐費<lb/>
齒書石筆無鋒又云夜猿啼户外瀑水落厨中又云映<lb/>
竹窺猿劇尋雲採鶴情又云愛異嫌山淺尋幽喜徑生<lb/>
又云鷦<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>王居士顚狂不稱時棄嫌官似夢珍重酒如<lb/>
<pb n="KR4i0037_WYG_012-6a"/>
師又云無竹栽蘆㸔思山疊石為靜窻留客話古寺覔<lb/>
僧碁唯應尋阮籍心事遠相知又云研露題詩潔消冰<lb/>
煮茗香又云野客嫌知印家人笑買琴又云冩方多識<lb/>
藥失譜廢彈琴又云酒熟聽琴酌詩成削樹題又云古<lb/>
㕔眠昜魘老吏語多虛又云教僕認書簽又云畫壁半<lb/>
陳隋送邵州使君云驛路算程多是水蠻州管地少于<lb/>
山惜别云似把剪刀裁别恨兩人分得一般愁寄白傅<lb/>
云詩中得意應千首海内嫌官只一人亡友趙紫芝選<lb/>
<pb n="KR4i0037_WYG_012-6b"/>
姚合賈島詩為二妙集其詩語徃往有與姚賈相犯者<lb/>
按賈太雕鐫姚差律熟去韋桞尚爭等級<lb/>
温飛卿五言云雞聲茅店月人迹板橋霜又云菓落見<lb/>
猿過葉乾聞鹿行又云牧羊燒外鳴林果雨中拾又云<lb/>
拾萍萍無根採蓮蓮有子不作浮萍生寧為藕花死俠<lb/>
客行云欲出鴻都門隂雲蔽城闕寳劍黯如水㣲紅濕<lb/>
餘血白馬夜頻驚三更㶚陵雪七言云槿籬芳楥近樵<lb/>
家壠麥青青一逕斜寂寞遊人寒食後夜來風雨送梨<lb/>
<pb n="KR4i0037_WYG_012-7a"/>
花又云宜男漫作後庭草不似櫻桃千子紅又云悠悠<lb/>
楚水流如馬恨紫愁紅滿平野野土千年怨不平至今<lb/>
燒作鴛鴦瓦又云𢷬麝成塵香不滅抝蓮作寸絲難絶<lb/>
金陵云花庭忽作青蕪國謝公墅歌云朱雀航南繞香<lb/>
陌謝郎東墅連春碧鳩眠髙栁日方融綺榭飄颻紫庭<lb/>
客文揪方罫花參差心陣未成星滿池四座無喧梧竹<lb/>
靜金蟬玉柄俱持頥對局含嚬見千里都成巳得長蛇<lb/>
尾江南王氣繫踈襟未許苻堅過淮水蔡中郎墳云古<lb/>
<pb n="KR4i0037_WYG_012-7b"/>
墳零落野花春聞說中郎有後身今日愛才非昔日莫<lb/>
抛心力作詞人過陳琳墓云曾於青史見遺文今日飄<lb/>
蓬過此墳詞客有靈應識我霸才無主亦憐君石麟埋<lb/>
没藏春草銅雀荒凉對暮雲莫怪臨風倍惆悵欲將弓<lb/>
劍學從軍秘書省有賀監草題詩作云越溪漁客賀知<lb/>
章任逹憐才愛酒狂鸂鶒葦花隨釣艇蛤蜊菰菜夢横<lb/>
塘出籠鸞鶴歸遼海落筆龍蛇滿壊墻李白死來無醉<lb/>
客可憐神彩弔殘陽<lb/>
<pb n="KR4i0037_WYG_012-8a"/>
李義山西掖翫月五言云露索秦宫井風絃漢殿筝歸<lb/>
墅云渠獨村舂急旗髙社酒香蟬云五更疎欲斷一樹<lb/>
碧無情煩君最相警我亦舉家清哭著明寄飛卿云何<lb/>
因攜庾信同去哭徐陵陳後宫云茂苑城如畫閶門瓦<lb/>
欲流還依水光殿更起月華樓侵夜鸞開鏡迎冬雉獻<lb/>
裘從臣皆半醉天子正無愁楚宫云歌成猶未唱秦火<lb/>
入夷陵公子云歸應衝鼔半去不待笙調子初金溪作<lb/>
云戰蒲知雁唼皺月覺魚來越鷰云去應逢阿母來莫<lb/>
<pb n="KR4i0037_WYG_012-8b"/>
害皇孫無題云錦長書鄭重眉細恨分明月云姮娥無<lb/>
粉黛只是逞嬋娟壽安主出降云事等和殊族恩殊睦<lb/>
本枝四郊多壘在此禮恐無時公主嫁田承嗣之子承<lb/>
嗣握兵而驕詩意歎唐朝之姑息與嫁冒頓烏孫無異<lb/>
末句言諸節鎭皆有子皆欲尚主何以待之昭肅挽詩<lb/>
云海迷求藥使雪隔獻桃人哭劉蕡云空聞遷賈誼不<lb/>
待相孫𢎞裴明府居云試墨書新竹張琴和古松陳後<lb/>
宫云渚蓮參法駕沙鳥犯鈎陳鄭大有隠居云石梁髙<lb/>
<pb n="KR4i0037_WYG_012-9a"/>
㵼月樵路細侵雲題李謩壁舊著思𤣥賦新編雜擬詩<lb/>
撰彭陽公誌云敢伐不加㸃尤當無媿辭詠懐寄舊僚<lb/>
云僕馭嫌夫懦孩童笑叔癡小男方嗜栗㓜女漫憂葵<lb/>
聖女祠七言云一春夢雨常飄瓦盡日靈風不<lb/>
滿旗又曽題淮西碑云㸃竄堯典舜典字塗改<lb/>
清廟生民詩公之斯文若元氣先時已入人肝脾<lb/>
寄令狐學士云賡歌太液翻黄鵠從獵陳倉獲碧<lb/>
雞杜工部蜀中離席云雪嶺未歸天外使松州猶駐殿<lb/>
<pb n="KR4i0037_WYG_012-9b"/>
前軍楚宫云已聞佩響知腰細更辨絃聲覺指纎無題<lb/>
云扇裁月魄羞難掩車走雷聲語未通井絡云堪教故<lb/>
君成杜宇可能先主是眞龍北齊云小蓮玉體横陳夜<lb/>
已報周師入晉陽寄令狐郎中云休問梁園舊賔客茂<lb/>
陵秋雨病相如過李家園云惟有夢中相近分卧來無<lb/>
睡欲何如嫦娥云嫦娥應悔偷靈藥碧海青天夜夜心<lb/>
隋宫云紫泉宫殿鎖烟霞欲取蕪城作帝家玉璽不緣<lb/>
歸日角錦㠶應是到天涯於今腐草無螢火終古垂楊<lb/>
<pb n="KR4i0037_WYG_012-10a"/>
有暮鴉地下若逄陳後主豈宜重問後庭花籌筆驛云<lb/>
魚鳥猶疑畏簡書風雲長為䕶儲胥徒令上將揮神筆<lb/>
終見降王走傳車管樂有才眞不忝關張無命欲何如<lb/>
七夕云由來碧落銀河畔可要金風玉露時馬嵬云此<lb/>
日六軍同駐馬當時七夕笑牽牛如何四紀為天子不<lb/>
及盧家有莫愁九日云曾共山公把酒時霜天白菊繞<lb/>
堦墀十年泉下無消息九日樽前有所思不學漢臣栽<lb/>
苜蓿空教楚客詠江蘺郎君官貴施行馬東閣無因得<lb/>
<pb n="KR4i0037_WYG_012-10b"/>
再窺錦瑟云莊生曉夢迷蝴蝶望帝春心託杜鵑滄海<lb/>
月明珠有淚藍田日煖玉生煙相傳瑟有適怨清和四<lb/>
音于此二聨見之或云乃令狐楚家青衣名渾河中云<lb/>
九廟無塵八馬迴奉天城壘長春苔咸陽原上英雄骨<lb/>
半向君家飬馬來無題云春風自共何人笑枉破陽城<lb/>
十萬家絶句云臨卭不見馬相如更欲南行問酒壚行<lb/>
到巴西覔譙秀巴西惟是有寒蕪宫妓云珠箔輕明拂<lb/>
玉墀披香新殿鬬腰支不須㸔盡魚龍戯終遣君王怒<lb/>
<pb n="KR4i0037_WYG_012-11a"/>
偃師夕陽樓云花明桞暗繞天愁上盡重城更上樓欲<lb/>
問孤鴻向何處不知身世自悠悠吴宫云龍檻沉沉水<lb/>
殿清禁門深掩斷人聲吳王宴罷滿宫醉日暮水漂花<lb/>
出城鈞天云上帝鈞天㑹衆靈昔人因夢到青冥伶倫<lb/>
吹裂孤生竹却為知音不得聽庭筠與商隱同時齊名<lb/>
時號温李二人詩記覧精博才思流麗其浮艷者類徐<lb/>
庾其切近者類姚賈義山之作尤鍜鍊精粹探索幽微<lb/>
不可草草㸔世傳飛卿傲婦翁亦可見其不拘<lb/>
<pb n="KR4i0037_WYG_012-11b"/>
鄭谷五言云春隂妨栁絮月黑見梨花又云粥蔬貧潔<lb/>
淨中酒病風流又云染岸蒼苔古翹沙白鳥鳴又云潮<lb/>
來無别浦木落見他山夕陽云長天急遠鴻潯陽縣㕔<lb/>
云野泉當案落汀鷺入衙飛又云縣官清且儉深谷有<lb/>
人家一徑入寒竹小橋穿野花碓喧春澗滿梯倚綠桑<lb/>
斜自說年來稔前村酒可賖七言云愛僧不愛紫衣僧<lb/>
又云酒醒蘚砌花隂轉病起漁舟鷺跡多又云夜深雨<lb/>
絶松堂靜一㸃山螢照寂寥又雪云亂飄僧舍茶煙濕<lb/>
<pb n="KR4i0037_WYG_012-12a"/>
宻洒歌樓酒力微江上晩來堪畫處漁人披得一簔歸<lb/>
秋扇云汗流浹背曾施手氣爽中宵便負心七祖院小<lb/>
山云峨嵋咫尺無人去却向僧窻㸔假山海棠云穠麗<lb/>
最宜新著雨嬌嬈全在欲開時鷓鴣雨昏青草湖邉過<lb/>
花落黄陵廟裏啼遊子乍聞征袖濕佳人纔唱翠眉低<lb/>
讀李白集云何事文星與酒星一時鍾在李先生髙吟<lb/>
大醉三千首留著人間伴月明燕云低飛綠岸和梅雨<lb/>
亂入紅樓揀杏梁閒几硯中闚水淺落花徑裡得泥香<lb/>
<pb n="KR4i0037_WYG_012-12b"/>
千言萬語無人㑹又逐流鶯過短墻谷集名雲䑓編有<lb/>
詩三百五七言多警聨今錄其尤者于編谷詩自好然<lb/>
集中所作若歩趨薛能者讀能集云李白欺前軰陶潛<lb/>
仰後塵太白視谷斐然小子淵明人物髙勝何至仰能<lb/>
軰後塵哉然余所錄以意義為主不可以人廢言薛能<lb/>
春日寓懐七言云青春背我堂堂去白髪欺人故故生<lb/>
獻僕射云朝廷有道青春好門館無私白日閒楊栁云<lb/>
隋家力盡虛栽得無限春風屬聖朝閒題云舊將已成<lb/>
<pb n="KR4i0037_WYG_012-13a"/>
三僕射老身猶是六尚書漢南春望云㡬處松筠燒後<lb/>
死誰家桃李亂中開自古浮雲蔽白石洗又風雨㡬時<lb/>
來老僧云清瘦形容八十餘瓠懸籬落似村居勸師莫<lb/>
羡人間有幸是元無免破除能詩十巻僅數百首絶句<lb/>
佳者巳入選其未入選者姑摘出一聨或一二句又答<lb/>
寄茶七言云麤官乞與眞抛却頼有詩情今得常今此<lb/>
一聨不在集中殊不可曉鄭谷師若人詩安得髙<lb/>
秦系五言云掃地青牛卧栽松白鶴栖又云漚苧成魚<lb/>
<pb n="KR4i0037_WYG_012-13b"/>
網刳椰作酒巵又云上簾疑晩景卧簟覺新秋又云謝<lb/>
安無箇事忽起為蒼生李尊師山居云洗藥每臨新瀑<lb/>
水歩虛時上最髙峰系詩僅百餘首趣尚清修然自天<lb/>
寳至正元先隠剡川後徙南安九日山又客丹陽壽八<lb/>
十餘不應賦詠寂寥簡短如此必有遺軼者世傳系晩<lb/>
與妻仳離當是送妻歸丹陽耳韋蘇州與系詩知掩山<lb/>
扉三十秋魚鬚翠碧棄墻頭莫道謝公方在郡五言今<lb/>
日為君休韋公五言獨歩一世而憐才下士如此薛能<lb/>
<pb n="KR4i0037_WYG_012-14a"/>
軰纔道得一聨半句便妄自尊大矣<lb/>
方干五言云落葉憑風掃香粇倩水舂贈喻鳬云纔吟<lb/>
五字句又白㡬莖髭又云吟成五字句用破一生心又<lb/>
云坐月何曾夜聽松不似晴又云獵者聞疎磬知師入<lb/>
定迴又云樹影搜凉臥苔光破碧行又云踈磬白雲寺<lb/>
孤砧紅葉村寄清越上人云窻接停猿樹巖飛浴鶴泉<lb/>
鄉叟云青山前代業老樹此身移七言云鶴盤逺勢投<lb/>
孤嶼蟬曳殘聲過别枝哭喻鳬云撰碑縱託登龍伴營<lb/>
<pb n="KR4i0037_WYG_012-14b"/>
奠應支賣鶴錢贈崔明府云壓酒曬書猶檢㸃修琴取<lb/>
藥似交關與鍳休上人云山夜獵徒多信犬雨天村舍<lb/>
未催蠶送王霖赴舉云北闕上書衝雪早西陵中酒趂<lb/>
潮遲寄陳端公云雲島採茶常失路雪龕中酒不關扉<lb/>
送永嘉王令云浮客若容開荻地釣翁應免稅苔田廢<lb/>
宅云樵叟和　巢伐桃李牧童兼草踏蘭蓀東陽道<lb/>
中云醉醒已在他人界猶憶東陽昨夜鐘過姚監故居<lb/>
云不敢要君徴亦起致君全得似唐虞讜言昨嘆離天<lb/>
<pb n="KR4i0037_WYG_012-15a"/>
聽新塚今聞入縣圖琴瑣壊窻風自觸鶴歸喬木夜難<lb/>
呼學書弟子何人在檢㸃猶逢諫草無哭陳陶云巢父<lb/>
少客兒方干字雄飛新定人貌寢兎缺始見姚合合卑<lb/>
之及覧其詩駭目變容賓散館之登山臨水必預焉㑹<lb/>
稽太守王龜以其亢直宜在諫署薦之㑹王薨事寢卒<lb/>
光啓文徳間臨終語其子曰吾詩人自知之誌吾墓者<lb/>
紀其歳月而已其詩髙處在晩唐諸公之上<lb/>
韓偓火蛾云陽光不照臨積隂生此類非無惜死心柰<lb/>
<pb n="KR4i0037_WYG_012-15b"/>
有賊明意幽窻云手香江橘嫩齒軟越梅酸又云和裙<lb/>
穿玉鐙隔袖抱金鞭又云强語戱同伴圖郎聞笑聲召<lb/>
對歸本院云坐乆忽疑槎犯斗歸來兼恐海生桑如今<lb/>
冷笑東方朔唯用詼諧侍漢皇錫宴云不敢通宵離禁<lb/>
直晩來殘醉入銀䑓苑中云外使調鷹初得按中官過<lb/>
馬不教嘶笙歌錦繡雲霄裏獨許詞臣醉似泥湖南少<lb/>
含桃有感云苦筍恐難同象七酪漿無復寳蠙蛛<hi>每歳初進</hi>
<hi>先賜學士</hi>欲明云岳僧互乞新詩去酒保頻徴舊債來贈隠<lb/>
<pb n="KR4i0037_WYG_012-16a"/>
逸云蜂彈窻紙塵侵硯鳥鬬庭花露滴琴寄隠者云長<lb/>
松夜落釵千股小巷春添水半腰失鶴云㡬時翔集來<lb/>
華表每日沉吟㸔畫屏安貧云謀身拙為安蛇足報國<lb/>
危曾捋虎鬚殘春云樹頭蜂抱花鬚落池面魚吹栁絮<lb/>
行八月六日云御衣空惜侍中血國璽㡬危皇后身倚<lb/>
醉云分明窻下聞裁剪<graphic n="KR1201" url="https://raw.githubusercontent.com/kanripo/KR-Gaiji/master/images/KR1201.png" mimeType="image/png"/>遍欄干喚不譍醉著云漁翁<lb/>
醉著無人喚過午醒來雪滿船寄道侣云夜來雪壓前<lb/>
村竹剰見溪南㡬尺山暮春云四時最好是三月一去<lb/>
<pb n="KR4i0037_WYG_012-16b"/>
不迴惟少年亂後野塘云世亂他鄉見落梅野塘晴暖<lb/>
獨徘徊船衝水鳥飛還住袖拂楊花去却來季重舊逰<lb/>
多䘮逝子山新賦極悲哀眼㸔朝市成陵谷始信昆明<lb/>
是刼灰翠碧鳥云天長水遠網羅稀保得重重翠碧衣<lb/>
挾彈少年多害物勸君莫近五陵飛哭花云曾愁香結<lb/>
破顔遲今見妖紅委地時若是有情爭不哭夜來風雨<lb/>
葬西施<hi>羙成詞云葬楚宫傾國本此</hi>鬆髻云髻根鬆慢玉釵垂指㸃<lb/>
花枝又過時坐乆暗生惆悵事映人勻却淚胭脂韓偓<lb/>
<pb n="KR4i0037_WYG_012-17a"/>
與吳融同時為詞臣偓忠于唐為朱三面斥貶責不悔<lb/>
如捋虎鬚之句人未嘗誦似為香奩所掩及朱三簒弑<lb/>
偓羈旅于閩時王氏割據偓詩文只稱唐朝官職與淵<lb/>
明稱晉甲子異世同符余讀其集而壯其志録其警聨<lb/>
于編内三數篇自述其玉堂遭遇唐季非復承平舊觀<lb/>
而待詞臣之禮猶然存之以補金鸞記之闕<lb/>
吳融和李學士秋夕禁直偶雪云硯冰憂詔急燈燼惜<lb/>
更殘重陽日荆州云舊國莫歸戎馬亂故人何在塞鴻<lb/>
<pb n="KR4i0037_WYG_012-17b"/>
來丹陽云山帶梁朝陵路斷水連劉尹宅基平岐下聞<lb/>
子規云但有花知啼血處更無猿替斷腸哀還俗尼云<lb/>
三峽却為行雨客九天曾是散花人兵後經汴云金鏃<lb/>
有苔人拾得蘆花無土鳥䘖將過九成宫云魏公碑字<lb/>
封蒼蘚文帝泉聲落野田<hi>碑乃歐陽率更書豈魏公有别碑乎</hi>宋玉宅云<lb/>
巳懐湘浦招魂事更憶髙唐說夢時杏花云獨照影時<lb/>
臨水畔最含情處出墻頭裴公洛居云門前立使修書<lb/>
懶花下留賓壓酒忙過鄧城縣云未知堯桀誰非是可<lb/>
<pb n="KR4i0037_WYG_012-18a"/>
使彭殤有短長楊花云百花長恨風吹落惟有楊花獨<lb/>
愛風潮云暮去朝來無定期桑田長被此聲移蓬萊若<lb/>
探人間事一日還應兩度知山僧云石臼山頭有一僧<lb/>
朝無香積夜無燈近嫌俗客知蹤跡擬向中方斷石層<lb/>
廢宅云風飄碧瓦雨摧垣却有隣人為鏁門㡬樹好花<lb/>
空白晝滿庭荒草易黄昏放魚池涸蛙爭聚栖燕梁空<lb/>
雀自喧不獨凄凉眼前事咸陽一火便成原題湖城縣<lb/>
西槐樹云零落欹斜北路中盛時曾識太平風晩迷天<lb/>
<pb n="KR4i0037_WYG_012-18b"/>
仗歸春苑暮送鸞旗指洛宫一自煙塵生薊北更無消<lb/>
息幸關東而今只有孤根在鳥啄䖝穿沒亂蓬吳子華<lb/>
詩五言合作絶少七言佳者不減致光致光以忤朱三<lb/>
貶竄子華詩有南遷七絶未知所坐何罪徃徃坐致光<lb/>
之黨<lb/>
羅隠題方干詩云九霄無鶴板雙鬢老漁舟懐孟夷庚<lb/>
云中原正兵馬相見是何時菊云千歳白衣酒一生青<lb/>
女霜臺城云兵來吾有計金井玉构欄歳除夜云厭寒<lb/>
<pb n="KR4i0037_WYG_012-19a"/>
思暖律畏老惜殘更兒童不諳事歌吹待天明寄顧紹<lb/>
宗云青山無路入白髪滿頭生鶯聲云金屋夢初覺玉<lb/>
關人未歸牡丹云若敎觧語應傾國任是無情亦動人<lb/>
黄河云觧通銀漢應須曲纔出崑崙便不清又云三十<lb/>
年後知誰在何必勞君見太平遊禪智寺云思量只合<lb/>
騰騰醉煮海平陳一夢中江令宅云還有徃年金甃井<lb/>
牧童樵叟等閒窺籌筆驛云時來天地皆同力運去英<lb/>
雄不自由建康云庾舅已能窺帝室王郎還是預人家<lb/>
<pb n="KR4i0037_WYG_012-19b"/>
又云欲起九原㸔一遍秦淮聲急日西斜夏州胡常侍<lb/>
云仍聞隴蜀猶多事深喜將軍未白頭魏令公附巻索<lb/>
句云馬上固慚銷脾肉幄中尤羡愈頭風送梅處士云<lb/>
亂離且喜身俱在存没那堪耳更聞題張逸人所居云<lb/>
芳樹文君機上錦遠山孫壽鏡中眉詠史云徐陵筆硯<lb/>
珊瑚架趙勝賓朋玳瑁簮中元夜泊淮口云錦㠶天子<lb/>
狂魂魄應過揚州㸔月明寄竇常侍云噴香瑞獻金三<lb/>
尺舞雪佳人玉一圍早發云酷憐一覺平明睡長被雞<lb/>
<pb n="KR4i0037_WYG_012-20a"/>
聲惡破除鄴城云英雄亦到分香處能共常人校㡬多<lb/>
西施云西施若觧傾吳國越國亡來又是誰故都云至<lb/>
竟不如隋煬帝破家猶得到揚州嚴陵灘云世祖昇遐<lb/>
夫子死原陵不及釣臺髙<hi>范公雲䑓不及釣䑓髙之句本此</hi>詠月云蟾<lb/>
向靜中矜爪距兎隈明處弄精神嫦娥老大應惆悵倚<lb/>
泣蒼蒼桂一輪關臺春望云越信功夫髙似狗裴王氣<lb/>
力大于牛未知至竟將何用渭水涇川一向流題潤州<lb/>
妙善寺前石羊云<hi>孫權劉備常㑹于此</hi>紫髯蒼葢此沉吟狠石猶存<lb/>
<pb n="KR4i0037_WYG_012-20b"/>
事可尋漢鼎未分聊把手楚醪雖羙肯同心始皇陵云<lb/>
荒堆無草樹無枝懶向行人問昔時六國英雄漫多事<lb/>
到頭徐福是男兒鸚鵡云莫恨雕籠翠羽殘江南地暖<lb/>
隴西寒勸君不用分明語語得分明出轉難曲江云别<lb/>
愁如瘧避還來隠字昭諫新城人唐季有詩名膾炙人<lb/>
口有江東集十巻其詩自光啓以後廣明以前海内亂<lb/>
離乗輿播遷艱難險阻之事多見之賦詠時魏府節度<lb/>
使王智興學隠詩自號詩巻為偷江東集<lb/>
<pb n="KR4i0037_WYG_012-21a"/>
劉义自問云自問彭城子何人接汝顚酒腸寛似海詩<lb/>
胆大如天入蜀云峽色侵天去江聲衮地來逢盧仝云<lb/>
上樓腰脚徤懐土眼睛穿勸姚合酒云何曾見天上著<lb/>
得劉安宅答孟東野云酸寒孟夫子苦愛老义詩生澁<lb/>
有百篇謂是瓊瑶辭嘲荆卿云白虹千里氣血頸一劍<lb/>
義報恩不到頭徒作輕生士姚秀才愛予小劍因贈云<lb/>
一條古時水向我手中流臨行㵼贈君勿薄細碎讐乂<lb/>
少為俠行因酒殺人亡命㑹赦出折節讀書能詩聞韓<lb/>
<pb n="KR4i0037_WYG_012-21b"/>
愈接天下士步歸之作冰柱雪車二詩出盧仝孟郊右後<lb/>
以爭語不能下賓客持愈金數斤去曰此諛墓中人得<lb/>
耳不若與劉君為壽愈不能止歸齊魯不知所終<lb/>
　<lb/>
　<lb/>
　<lb/>
　<lb/>
　後村詩話巻十二<lb/>
</p>
<p>
</p>
  </div>
</body>
</text>
</TEI>
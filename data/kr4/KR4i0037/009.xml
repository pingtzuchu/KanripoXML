<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後村詩話巻九</head> <lb/>
    <p>
<pb n="KR4i0037_WYG_009-1a"/>
欽定四庫全書<lb/>
　後村詩話巻九<lb/>
　　　　　　　　　　　　宋　劉克莊　編<lb/>
陳拾遺感遇詩云微月生西海幽陽始代昇圓光正東<lb/>
滿隂魄已朝凝太極生天地三元更廢興至精諒斯在<lb/>
三五誰能徴又云蘭若生春夏芊蔚何青青幽獨空林<lb/>
色朱蕤冒紫莖遲遲白日晚嫋嫋秋風生嵗華盡揺<lb/>
落芳意竟何成又云蒼蒼丁零塞古今緬荒途亭堠何<lb/>
<pb n="KR4i0037_WYG_009-1b"/>
摧兀暴骨無全軀黄沙暮南起白日隠西隅漢中三十<lb/>
萬曽以事匈奴但見沙場死誰憐塞上孤又云樂羊為<lb/>
魏將食子殉軍功骨肉且相薄他人安得忠吾聞中山<lb/>
相乃屬放麑翁獸猶不忍殺况以奉君終又云市人矜巧<lb/>
智于道若童䝉傾奪相夸侈不知身所終曷見𤣥冥子<lb/>
觀世玉壺中杳然遺大地乘化入無窮又云吾觀龍變<lb/>
化乃知至陽精石林何冥密幽洞無留行古之得仙道<lb/>
信與元化并𤣥感非象識誰能測淪冥世人拘目見酣<lb/>
<pb n="KR4i0037_WYG_009-2a"/>
酒笑丹經崑崙有瑶樹安得采其英又云白日毎不<lb/>
歸青陽時暮矣茫茫吾何思林卧觀無始衆芳委時晦<lb/>
鶗鴂悲鳴耳鴻荒古已頹誰識巢居子又云吾觀崑崙<lb/>
化日月淪洞冥精魄相交構天壤以羅生仲尼推太極<lb/>
老耼貴窈冥西方金仙子崇議乃無明空色皆寂滅業<lb/>
縁定何成名教信紛藉死生俱未停又云聖人秘元命<lb/>
懼世亂其真如何嵩公輩詼譎誤時人先天誠為美階<lb/>
亂禍誰因長城備邊冦嬴禍發其親赤精既迷漢子牟<lb/>
<pb n="KR4i0037_WYG_009-2b"/>
何救秦去去桃李花多言死如麻又云深居觀元化悱<lb/>
然争朶頥羣動相啖食利害紛㘈㘈便便夸毗子榮耀<lb/>
更相持務光讓天下商賈競刀錐已矣行采芝萬世同<lb/>
一時又云吾愛鬼谷子青谿無垢氛囊括經世道遺身<lb/>
在白雲七雄方龍鬬天下久無君浮榮不足貴遵養晦<lb/>
時文舒可彌宇宙巻之不盈分豈徒山木壽空與麋鹿<lb/>
羣又云呦呦南山鹿離罟以媒和招揺青桂樹幽蠧亦<lb/>
成科世情甘近習榮耀紛如何怨憎未相復親愛生禍<lb/>
<pb n="KR4i0037_WYG_009-3a"/>
羅瑶䑓傾巧笑玉杯殞雙娥誰見孤城樹青青成斧柯<lb/>
又云林居病時久水木澹孤清閒卧觀物化悠悠念無<lb/>
生青春始萌逹朱火已滿盈殂落方自此感歎何時平<lb/>
又云臨岐泣世道天命良悠悠昔日殷王子玉馬遂朝<lb/>
周寳鼎淪伊榖瑶臺成古丘西山傷遺老東陵有故侯<lb/>
又云貴人難得意賞愛在須臾莫以心如玉採他明月<lb/>
珠昔稱夭桃子今為舂市徒鴟鴞悲東國麋鹿泣姑蘓<lb/>
誰見鴟夷子扁舟去五湖又云聖人去已久公道緬良<lb/>
<pb n="KR4i0037_WYG_009-3b"/>
難蚩蚩夸毗子堯禹以為謾驕榮貴工巧勢利迭相干<lb/>
燕王尊樂毅分國願同歡魯連讓齊爵遺組去邯鄲伊<lb/>
人信往矣感激為誰歎又云幽居觀大運悠悠念羣生<lb/>
終古代興没豪聖莫能爭三季論周赧七雄滅秦嬴復<lb/>
聞赤精子提劍入咸京炎光既無象晉虜復縱横堯禹<lb/>
道已昧昏虐勢方行豈無當世雄天道與胡兵咄咄安<lb/>
可言時醉而未醒仲尼溺東魯伯陽遁西溟大運自古<lb/>
來旅人胡歎哉又云逶迤世已久骨鯁道斯窮豈無感<lb/>
<pb n="KR4i0037_WYG_009-4a"/>
激者時俗頽此風灌園何其鄙皎皎於陵子世道不相<lb/>
容嗟嗟張良公又云聖人不利已憂濟在元元黄屋非<lb/>
堯意瑶臺安可論吾聞西方化清净道彌敦柰何窮金<lb/>
玉彫刻以為尊雲構山林盡瑶圖珠翠煩鬼工尚未可<lb/>
人力安能存夸愚適増累矜智道逾昏又云𤣥天幽且<lb/>
黙羣議曷嗤嗤聖人教猶在世運久陵夷一繩將何繫<lb/>
憂醉不能持去去行采芝勿為塵所欺又云蜻蛉逰天<lb/>
地與世本無患飛飛未能止黄雀來相干穰侯富秦寵<lb/>
<pb n="KR4i0037_WYG_009-4b"/>
金石比交歡出入咸陽裏諸侯莫敢言寧知山東客激<lb/>
怒秦王肝布衣取丞相千載為辛酸又云微霜知嵗宴<lb/>
斧柯始青青况乃金天夕浩露霑羣英登山望宇宙白<lb/>
日已西暝雲海方蕩潏孤鱗安得寧又云翡翠巢南海<lb/>
雄雌珠樹林何如美人意驕愛比黄金殺身炎洲裏委<lb/>
羽玉堂隂旖旎光首飾葳蕤爛錦衾豈不在遐逺虞羅<lb/>
忽見尋多材信為累歎息此珍禽又云挈瓶者誰子妖<lb/>
服當青春三五明月滿盈盈不自珍髙堂委金玉微縷<lb/>
<pb n="KR4i0037_WYG_009-5a"/>
懸千鈞如何負公鼎被奪笑時人又云𤣥蟬號白露<lb/>
茲嵗已蹉跎羣物從大化孤英將奈何瑶臺有青鳥逺<lb/>
食玉山禾崑崙見𤣥鳯豈復虞雲羅又云荒哉穆天子<lb/>
好與白雲期宫女多怨曠層城閉蛾眉日耽瑶臺樂豈<lb/>
傷桃李時青苔空萎絶白髪生羅惟又云朝發宜都渚<lb/>
浩然思故鄉故鄉不可見路隔巫山陽巫山綵雲没髙<lb/>
丘正微茫佇立望已久涕淚沾衣裳豈茲越鄉感憶昔<lb/>
楚襄王朝雲無處所荆國亦淪亡又云昔日章華宴荆<lb/>
<pb n="KR4i0037_WYG_009-5b"/>
王樂荒滛霓旌翠羽盖射兕雲夢林朅來髙唐觀悵望<lb/>
雲陽岑雄圖今何在黄雀空哀吟又云丁亥嵗云暮西<lb/>
山事甲兵贏糧匝卭道荷㦸争羌城嚴冬隂風勁窮岫<lb/>
泄雲生昬曀無晝夜羽檄復相驚拳跼競萬仭崩危走<lb/>
九㝠籍籍峰壑裏哀哀冰雪行聖人御宇宙聞道泰階<lb/>
平肉食謀何失葵霍緬縱横又云可憐瑶臺樹灼灼佳<lb/>
人姿碧華映朱實攀折青春時豈不盛光寵榮君白玉<lb/>
墀但恨紅芳歇凋傷感所思又云朅來豪逰子勢利禍<lb/>
<pb n="KR4i0037_WYG_009-6a"/>
之門如何蘭膏歎感激自生寃衆趨明所避時棄道猶<lb/>
存雲淵既已失羅網與誰論箕山有髙節湘水有清源<lb/>
唯應白鷗鳥可為洗心言又云索居猶幾日炎夏忽然<lb/>
衰陽彩皆隂翳親友各暌違登山望不見涕泣久漣而<lb/>
宿昔感顔色若與白雲期世中驕豪子驅逐正嗤嗤蜀<lb/>
山與楚水攜手在何時又云金鼎合神丹世人將見欺<lb/>
飛飛騎羊子胡乃在蛾眉羣化固幽類芳菲能㡬時疲<lb/>
疴苦淪世憂悔日侵淄眷然顧幽獨白雲空涕洟又云<lb/>
<pb n="KR4i0037_WYG_009-6b"/>
朔風吹海樹蕭條邊已秋亭上誰家子哀哀明月樓<lb/>
自言幽燕客結髮事逺遊赤丸殺公吏白刃報私讐<lb/>
避讎至海上被役此邊州故鄉三千里遼水復悠悠每<lb/>
憤胡兵入常為漢國羞如何七十戰白首未封侯又云<lb/>
本為貴公子平生實愛才感時思報國拔劒起蒿萊西<lb/>
馳丁零塞北上單于臺登山見千里懐古心悠哉誰言<lb/>
未忘禍磨滅成塵埃又云浩然坐何暮吾蜀有蛾眉念<lb/>
與楚狂子悠悠白雲期時哉悲不㑹涕泣久漣洏夢登<lb/>
<pb n="KR4i0037_WYG_009-7a"/>
綏山穴南采巫江芝探元觀時化遺世從雲螭婉孌羣<lb/>
永矣感悟不見之又云朝入雲中郡北望單于臺胡秦<lb/>
何密邇沙朔氣雄哉藉藉天驕子猖狂巳復來塞垣無<lb/>
名將亭堠空崔嵬咄嗟吾何歎邊人塗草萊又云仲尼<lb/>
探元化幽鴻順陽和大運自盈縮春秋遞來過盲飇忽<lb/>
號怒萬物相紛劘溟海皆震蕩孤鳯其如何編詩自唐<lb/>
人有李杜泛浩浩韓栁摩蒼蒼之句余既以此四君子<lb/>
冠篇首然以輩行嵗月較之則陳拾遺在四君子之上<lb/>
<pb n="KR4i0037_WYG_009-7b"/>
感遇之作雖朱文公命世大儒亦澟然起敬昔摘數聨<lb/>
今全錄于此<lb/>
杜子美墓誌云娶𢎞農楊氏司農少卿怡之女四十九<lb/>
而終子宗武至死不克𦵏其子嗣其業後四十餘年乃<lb/>
克𦵏于首陽山前長子宗文者傳記乃不言其終豈竟<lb/>
失學遂無聞歟如樹鷄栅之類必非精文選者太白後<lb/>
序云娶許生一女二男女曰明月未嫁而卒繼劉次金<lb/>
次魯生子頗黎終娶宗凡四娶又云攜駿馬美妾所適<lb/>
<pb n="KR4i0037_WYG_009-8a"/>
二千石郊迎飲數斗世號李東山余記白子名伯禽今<lb/>
新舊唐史皆不載新史載其二孫女嫁為民妻進止有<lb/>
風範謂觀察使范傳正言先祖志在青山𦵏東麓非其<lb/>
志傳正為改𦵏青山又欲使二女改妻士族辭以命也<lb/>
不願更嫁傳正復其夫徭役頗黎豈伯禽之小字歟史<lb/>
逸其事當考<hi>白與宗十六詩云晚娶宗序訛為宋</hi>
世傳退之有題子美墳七言一首末章有三賢所歸同<lb/>
一水之句此篇出入平仄數韻累三十六句其辭鄙淺<lb/>
<pb n="KR4i0037_WYG_009-8b"/>
無一字是韓筆韓集李漢所編亦無此篇<lb/>
元微之作子美墓誌及銘皆髙古如云子美上薄風騷<lb/>
下該沈宋言奪蘇李氣吞曹劉掩顔謝之孤高雜徐庾<lb/>
之流麗盡古今之體製兼文人之所獨真説得出其評<lb/>
李杜謂太白壯浪縱恣擺去拘束摸冩物象及樂府歌<lb/>
詩誠亦差肩子美矣至若鋪陳終始排比聲韻大或千言<lb/>
次猶數百詞氣豪邁屬對律切李尚不能歴其藩翰况堂<lb/>
奥乎則抑揚太甚<lb/>
<pb n="KR4i0037_WYG_009-9a"/>
國初盛稱二何之文苦不多見其序杜詩云公詩支為<lb/>
六家孟郊得其氣焰張籍得其簡麗姚合得其清雅賈<lb/>
島得其竒僻杜牧薛能得其豪健陸龜蒙得其贍博此<lb/>
數語亦近似但郊謂之得杜氣骨可也烏有所謂熖哉<lb/>
能詩非牧比不可並稱龜蒙非甚贍博亦道不著余謂<lb/>
善評杜詩無出半山吾觀少陵詩謂與元氣侔之篇萬<lb/>
世不易之論王逢原云雕鐫物象三千首照耀乾坤四<lb/>
百春雖面前語他人亦不能道<lb/>
<pb n="KR4i0037_WYG_009-9b"/>
楊大年歐陽公皆不喜杜子美詩王介甫不喜太白詩<lb/>
殊不可曉介甫之説云白詩十句九句説婦人酒耳獨<lb/>
不思命高將軍脱靴識郭汾陽于貧賤時比開元貴妃<lb/>
于飛燕豈説婦人酒者所能為耶晦翁亦云近時詩人<lb/>
未曾夢見太白脚後板<lb/>
故人陳伯霆憺郎中讀北征詩戲語余云子美善謔如<lb/>
云粉黛亦解苞狼籍畫眉濶雖妻女亦不恕余云公知<lb/>
其一爾别詩云清輝玉臂寒則閨中之膚色玉耀可見<lb/>
<pb n="KR4i0037_WYG_009-10a"/>
又云何時倚虛幌雙照淚痕乾其篤于伉儷如此伯霆<lb/>
大笑<lb/>
李白與裴長史詩云蜀中友人吴指南死于洞庭之上<lb/>
白<graphic n="KR0941" url="https://raw.githubusercontent.com/kanripo/KR-Gaiji/master/images/KR0941.png" mimeType="image/png"/>服慟哭若喪天倫炎月伏屍泣盡繼之以血權殯<lb/>
湖側自金陵歸數年遺骸猶在白飲泣裹骨徒步負之<lb/>
而趨丐貸營𦵏于鄂城之東其自序如此史亦不書<lb/>
史言明皇欲官太白為妃所沮余觀飛燕在昭陽之語<lb/>
不足深憾雪讒詩自叙甚詳略云漢祖吕氏食其在旁<lb/>
<pb n="KR4i0037_WYG_009-10b"/>
秦皇太后毐亦婬荒時妃以禄山為兒史云宫中有醜<lb/>
聲而白肆言無忌如此唐人于玉環事多微婉其辭如<lb/>
云養在深宫人未識又云薛王沈醉夀王醒又云不從<lb/>
金輿惟夀王白獨昌言之可見剛稜嫉惡故坡公疑其<lb/>
所以召怨力士因借此以報脱靴之辱豈飛燕之句能<lb/>
為祟哉<lb/>
李郭皆唐名將臨淮馭軍嚴士不敢仰視汾陽頗寛大<lb/>
故子美新安吏㸃兵詩云送行勿泣血僕射如父兄<lb/>
<pb n="KR4i0037_WYG_009-11a"/>
岳陽樓云昔聞洞庭水今上岳陽樓吴楚東南坼乾坤<lb/>
日夜浮親朋無一字老病有孤舟戎馬闗山北慿軒涕<lb/>
泗流岳陽樓賦詠多矣須還此篇獨步非孟浩然輩所及<lb/>
千秋節云寳鏡羣臣得金吾萬國迴衢樽不重飲白首<lb/>
獨餘哀按子美在天寳間雖獻三賦未嘗一用不過扈<lb/>
駕入蜀暫為諫官而追懐開元于十九年之後寳鏡羣<lb/>
臣得金吾萬國迴之句言羣臣皆賜鏡而金吾仗衛萬<lb/>
里還京獨嘗艱阻末云衢樽不重飲白首獨餘哀公于<lb/>
<pb n="KR4i0037_WYG_009-11b"/>
唐朝諸公中最踈逺而一念不忘忠愛比陳希烈張垍<lb/>
張均兄弟極富極貴乃為唐賊罪不容誅矣<lb/>
本朝詩僧道濳自號參寥然太白有贈參寥子一篇云<lb/>
白鶴飛天書南荆訪髙士五雲在峴山果得參寥子骯<lb/>
髒辭故園昂藏入君門天子分玉帛百官接話言長<lb/>
揖不受官拂衣歸林巒此一僧一道士皆號參寥以先<lb/>
後言則濳為頂冒聊記之以發一笑<lb/>
新安吏潼闗吏石壕吏新婚别垂老别無家别諸篇其<lb/>
<pb n="KR4i0037_WYG_009-12a"/>
述男女怨曠室家離别父子夫婦不相保之意與東山<lb/>
采薇出車杕杜數詩相為表裏唐自中葉以徭役調發<lb/>
為常至于亡國肅代而後非復貞觀開元之唐矣新舊<lb/>
唐史不載者略見杜詩<lb/>
太白百憂萬憤二篇百憂上崔相國圓者云台星再朗<lb/>
天網重恢屈法伸恩棄瑕取材卒賴圓力北歸萬憤投<lb/>
魏郎中不知魏何人乃儕之崔相之列此篇云樹榛拔<lb/>
桂囚鸞寵鷄語甚新又言兄弟妻子離隔有一門骨肉<lb/>
<pb n="KR4i0037_WYG_009-12b"/>
散百草遭難不復相提攜之句魏必是一志義之士能<lb/>
恤人患難者當攷<lb/>
八哀詩如張曲江云仙鶴下人間獨立霜毛整上君白<lb/>
玉堂倚君金華省如李北海云古人不可見前輩復誰<lb/>
繼又云碑版照四裔又云豐屋珊瑚鈎騏驎織成罽紫<lb/>
騮隨劍几義取無虚嵗又云獨步四十年風聴九臯唳<lb/>
子美惟于此二公尤尊且敬如李臨淮云平生白羽<lb/>
扇零落蛟龍匣極悲壯又云青蠅紛營管風雨秋一葉<lb/>
<pb n="KR4i0037_WYG_009-13a"/>
内省未入朝死淚終映睫其形容臨淮憂讒畏譏不敢<lb/>
入朝之意説得出餘人如鄭䖍之類非無可説但每篇<lb/>
多蕪辭累句或為韻所拘殊欠條鬯不如飲中八仙之<lb/>
警策盖八仙篇毎人只三兩句八哀詩或累二三十韻<lb/>
以此知繁不如簡大手筆亦然<lb/>
太白求白鷴詩云照影玉潭裏刷毛琪樹間夜淒寒月<lb/>
静朝步落花閒唐人詠白鷴者極少本朝歐梅皆有此<lb/>
作當更求鷴詩以補遺<lb/>
<pb n="KR4i0037_WYG_009-13b"/>
醉答丁十八云黄鶴髙樓已搥碎黄鶴仙人無所依黄<lb/>
鶴上天訴玉帝却放黄鶴江南歸神明太守再雕飾新<lb/>
圖粉壁還芳菲一州笑我為狂客少年往往來相譏君<lb/>
平簾下誰家子云是遼東丁令威作詩調我驚逸興白<lb/>
雲遶筆窻前飛待取明朝酒醒罷與君爛漫尋春暉丁<lb/>
十八不知為何人敢與謫仙挑戰豈非任棠之流乎<lb/>
贈岑徴君云岑公相門子雅望歸安石奕世皆夔龍中<lb/>
台有三折雖登洛陽殿不屈巢由身余亦謝明主今稱<lb/>
<pb n="KR4i0037_WYG_009-14a"/>
偃蹇臣登髙覽萬古思與廣成鄰西來一揺扇共拂元<lb/>
規塵此篇清拔不書徴君名豈非與子美同為遺補者<lb/>
乎按京兆杜確序岑參詩言參曽大父文本大父長倩<lb/>
伯父羲皆至台輔則徵君只是此人無可疑者但序云<lb/>
參天寳三載進士髙第歴官至右補闕起居郎入為郎<lb/>
出為京西判官嘉州刺史不言其嘗被徵召豈偶遺忘<lb/>
耶<lb/>
别宗十六云我非東牀人令姊忝齊眉浪迹未出世空<lb/>
<pb n="KR4i0037_WYG_009-14b"/>
名動京師適遭雲羅解翻作夜郎悲拙妻莫邪劍及此<lb/>
二龍隨慙君湍波若千里逺從之白帝曉猿斷黄牛過<lb/>
客遲遙瞻明月峽西去益相思妻與其兄從至夜郎與<lb/>
集序終娶于宗之説合註家或以宋為宗或以宗為宋<lb/>
但當以白詩為正<lb/>
江陵送馬卿云天意髙難問人情老易悲恵子云皇天<lb/>
無老眼空谷滯斯人唐人送山人處士五言多矣此二<lb/>
聫劉隨州鮑溶輩精思不能逮<lb/>
<pb n="KR4i0037_WYG_009-15a"/>
小寒食舟中云春水船如天上坐老年花似霧中看此<lb/>
聫在目前而古今人所未發<lb/>
天育驃騎歌云伊昔太僕張景順監牧攻駒閲清峻遂<lb/>
令大奴守天育<hi>天育監中所謂大奴指王毛仲</hi>别養驥子憐神俊當時<lb/>
四十萬匹馬張生歎其材盡下故獨寫真傳世人見之<lb/>
座右久更新年多物化空形影嗚呼健步無由騁如今<lb/>
豈無騕褭與驊騮時無王良伯樂死即休又題韋偃馬<lb/>
云韋侯别我有所適知我憐君畫無敵戲拈禿筆掃驊<lb/>
<pb n="KR4i0037_WYG_009-15b"/>
騮歘見麒麟出東壁一匹齕草一匹嘶坐看千里當霜<lb/>
蹄時危安得真致此與人同生亦同死少陵馬詩多矣<lb/>
此二篇及曹霸丹青引尤老蒼一洗萬古<lb/>
杜鵑行云寄巢生子不自啄羣鳥至今與哺雛雖同君<lb/>
臣有舊禮骨肉滿眼身羇孤此篇似謂車駕幸蜀六宮<lb/>
莫從萬官竄伏奔問行在者絶少又義鶻行云飄蕭覺<lb/>
素髪凜欲衝儒冠又云永激壯士肝似謂當時有權位<lb/>
而不救人之急脱人于難者<lb/>
<pb n="KR4i0037_WYG_009-16a"/>
前出塞云君已富土境開邊一何多棄絶父母恩吞聲<lb/>
行負戈又云生死向前去不勞吏怒嗔路逢相識人附書<lb/>
與六親哀哉已訣絶不復同苦卒又云軍中異苦樂主<lb/>
將寧盡聞又云殺人亦有限列國自有疆茍能制侵陵<lb/>
豈在多殺傷又云驅馬天雨雪軍行入髙山逕危抱寒<lb/>
石指落層氷間已去漢月逺何時築城還後出塞云千<lb/>
金買馬鞍百金裝刀頭又云漁陽豪俠地擊鼓吹笙竽<lb/>
雲帆轉遼海粳稻來東吳越羅與楚練照耀輿臺軀主<lb/>
<pb n="KR4i0037_WYG_009-16b"/>
將位益崇氣驕凌上都邊人不敢議議者死通衢又云中<lb/>
夜間道歸故里俱空村惡名幸脱免窮老無兒孫<hi>謂逃禄山</hi>
<hi>之難者</hi>此十四篇筆力與文選中擬古十九首並驅<lb/>
太白擬古十三首感興六首文義或不相屬與集中五<lb/>
言古詩絶不類豈貫休之徒效顰耶<lb/>
望鸚鵡洲云魏帝營八極蟻觀一禰衡黄祖斗筲人殺<lb/>
之受惡名鷙鶚啄孤鳯千春傷我情至今芳洲上蘭蕙<lb/>
不忍生此篇有無窮之悲<lb/>
<pb n="KR4i0037_WYG_009-17a"/>
永王東巡歌内一絶云三川北虜亂如麻四海南奔似<lb/>
永嘉但用東山謝安石為君談笑静胡沙按永王辟客<lb/>
如孔巢父亦在其間白其一爾此篇所謂謝安石不知<lb/>
屬誰可見自負不淺然十篇只目王為帝子受命東廵<lb/>
與王衍阮籍勸進者不同<lb/>
姑孰十詠前輩疑非白作信然<lb/>
越中覽古云越王勾踐破吳歸義士還家盡錦衣宫女<lb/>
如花滿春殿只今惟有鷓鴣飛蘓臺覽古云舊苑荒臺<lb/>
<pb n="KR4i0037_WYG_009-17b"/>
楊栁新菱歌清唱不勝春只今惟有西江月曽照吳王<lb/>
宫裏人二首可入七言絶句<lb/>
上皇西巡歌云栁色未饒秦地綠花光不減上林紅又<lb/>
云地轉錦江成渭水天迴玉壘作長安末云少帝長安<lb/>
開紫極雙懸日月照乾坤時上皇播遷于蜀非欲留蜀<lb/>
者今盛稱錦江玉壘無異渭水長安又謂雙懸日月照<lb/>
乾坤若為少帝諱不力請囘鑾者此所以上皇有乞我<lb/>
劒南一道之歎歟<lb/>
<pb n="KR4i0037_WYG_009-18a"/>
秋浦十七首云秋浦長似秋蕭條使人愁遥傳一掬淚<lb/>
為我達揚州又云秋浦錦駞鳥人間天上稀山雞羞緑<lb/>
水不敢照毛衣又云山川如剡縣風日似長沙又云兩<lb/>
鬢入秋浦一朝颯已衰猿聲催白髪長短盡成絲雖五<lb/>
言然多佳句<lb/>
玉壺吟云西施宜笑復宜嚬醜女效之徒害身君王雖<lb/>
愛蛾眉好無奈宫中妬殺人則妃常沮白信而有徵奈<lb/>
笑歌行悲歌行太淺易欠豪放前輩疑非白作<lb/>
<pb n="KR4i0037_WYG_009-18b"/>
韋偃雙松圖云天下㡬人畫古松畢宏巳老韋偃少絶<lb/>
筆長風起纎末滿堂動色嗟神妙兩株慘裂苔蘚皮屈<lb/>
鐵交錯迴高枝白摧朽骨龍虎死黒入太隂雷雨垂松<lb/>
根胡僧起寂寞龎眉皓首無住著偏袒右肩露雙脚葉<lb/>
裏松子僧前落韋侯韋侯數相見我有一匹好東絹重<lb/>
之不減錦繡段已令拂拭光凌亂請公放筆為直榦韋<lb/>
畢之畫今皆不存賴詩以傳内白摧朽骨龍虎死黒<lb/>
入太陰雷雨垂天造險語盡古松竒怪之狀李尊師松障<lb/>
<pb n="KR4i0037_WYG_009-19a"/>
歌云更覺良工心獨苦前輩多稱此句<lb/>
張舎人遺縟段云開緘風濤湧中有掉尾鯨空堂魑魅<lb/>
走髙枕形神清領客珍重意顧我非公卿服飾定尊卑<lb/>
大哉萬古程今我一賤老短褐更無營煌煌珠宫物寢<lb/>
處禍所嬰昔聞黄金多坐見悔吝生柰何田舎翁舎此<lb/>
厚貺情錦鯨巻還客始覺心和平可見子美一介不取<lb/>
之意<lb/>
病栢云有栢生崇岡童童狀車盖偃蹇龍虎姿生當風<lb/>
<pb n="KR4i0037_WYG_009-19b"/>
雲㑹豈知千年根中路顏色壊出非不得地蟠據亦髙<lb/>
大嵗寒忽無憑日夜柯葉改丹鳯領九雛哀鳴翔其外<lb/>
鴟鴞志意滿養子穿穴内客從何鄉來竚立久吁怪唐<lb/>
自閹者力士輔國士良朝恩㺯權怙寵元勲老將如汾<lb/>
陽臨淮西平北平皆凜凜不自安此篇辭不迫切而意<lb/>
獨至<lb/>
病橘之作傷微物失所至于困瘁内云常聞蓬萊殿羅<lb/>
列瀟湘姿此物嵗不稔玉食失光輝冦盜尚慿陵當君<lb/>
<pb n="KR4i0037_WYG_009-20a"/>
減膳時汝病是天意吾諗罪有司言此果每進奉玉<lb/>
食今以病見廢咎有司失包貢反不若南海荔支嵗馳<lb/>
至長安爾<lb/>
枯椶篇云蜀門多椶櫚髙者十八九其皮割剥甚雖衆<lb/>
亦易朽交横集斧斤凋喪先蒲栁傷時苦軍乏一物官<lb/>
盡取嗟爾江漢人生成亦何有有同枯椶木使我沈嘆<lb/>
久死者即已休生者何自守註云蜀人取椶皮以充用<lb/>
如邊吏誅求江漢民力以供軍必至于刮剥盡而後已<lb/>
<pb n="KR4i0037_WYG_009-20b"/>
枯柟篇云楩楠枯峥嶸鄉黨皆莫記不知㡬百嵗慘慘<lb/>
無生意上枝摩皇天下根蟠厚地巨圍雷霆拆萬孔蟲<lb/>
蟻萃白鵠遂不來天鷄為愁思猶含棟梁具無復霄漢<lb/>
志良工古昔少識者出涕淚種榆水中央成長何容易<lb/>
截成金露盤裊裊不自畏以榆本承露盤是以輕承重<lb/>
豈不裊裊可畏乎註言天材不用而柔脆嵬瑣之材反<lb/>
居重任<lb/>
東山吟云攜妓東山去悵然悲謝安我妓今朝如花月<lb/>
<pb n="KR4i0037_WYG_009-21a"/>
他妓古墳荒草寒白鷄夢後三百嵗灑酒澆君同所懽<lb/>
酣來自作青海舞秋風吹落紫綺冠彼亦一時此亦一<lb/>
時浩浩洪荒髙詠何必竒晉至今且千嵗皆以謝公為<lb/>
風流之宗雖半山崛强金陵諸詩篇篇起敬惟謫仙子<lb/>
視謝公與之對壘無所推讓時人號為李東山固以李<lb/>
配謝矣<lb/>
草書歌云墨池飛出北溟魚筆鋒殺盡中山兔八月九<lb/>
月天氣涼酒徒詞客滿髙堂須臾掃盡數千張飄風驟<lb/>
<pb n="KR4i0037_WYG_009-21b"/>
雨驚颯颯落花飛雪何茫茫起來向壁不停手一行數<lb/>
字大如斗怳怳如聞鬼神驚時時只見龍蛇走左盤右<lb/>
蹙如驚電狀同楚漢相攻戰王逸少張伯英古來㡬許<lb/>
浪得名張顛老死不足數我師此技不師古古來萬事<lb/>
貴天生何必要公孫大娘渾脱舞自有草書以來未有<lb/>
能形容此妙者椘漢數語真可以破鬼膽<lb/>
遊太山云清曉騎白鹿直上天門山山際逢羽人方瞳<lb/>
好容顔捫蘿欲就語却掩青雲闗遺我鳥迹書飄然落<lb/>
<pb n="KR4i0037_WYG_009-22a"/>
巖間其字乃上古讀之了不閑感此三歎息從師方未<lb/>
還又云平明登日觀舉手開雲闗精神四飛揚如出天<lb/>
地間黄河從西來窈窕入逺山凭崕覽八極目盡長空<lb/>
閒偶然值青童綠髪雙雲鬟笑我晚學仙蹉跎凋朱顔<lb/>
躊躇忽不見浩蕩難追攀又云舉手弄清淺誤攀織女<lb/>
機明晨坐相失但見五雲飛此六首皆仙人語非學仙<lb/>
人語亦非任棠輩所敢擬倫丁十八輩所敢挑戰者<lb/>
嘲魯儒云魯叟談五經白髮死章句問以經濟策茫如<lb/>
<pb n="KR4i0037_WYG_009-22b"/>
墮煙霧足著逺遊履首戴方山巾緩步從直道未行先<lb/>
起塵秦家丞相府不重褒衣人君非叔孫通與我本殊<lb/>
倫時事且未達歸耕汶水濱此篇㡬于以儒為戲然秦<lb/>
家丞相府不重褒衣人非謫仙不能道<lb/>
過彭蠡云謝公入彭蠡因此遊松門余方窺古鏡兼得<lb/>
窮江源而欲繼風雅豈惟清心䰟雲海方助興波濤何<lb/>
足論水碧或可採金膏秘莫言余將振衣去羽化出囂<lb/>
煩此篇有陶謝意<lb/>
<pb n="KR4i0037_WYG_009-23a"/>
與道者談𤣥云茫茫大夢中惟我獨先覺騰轉風火來<lb/>
假合作容貌滅除昏疑盡領略入精要朗悟前後際始<lb/>
知金仙妙公詩多説仙惟此篇兼説金仙<lb/>
題薛少保畫鶴云薛公十一鶴皆寫青田真低昂各有<lb/>
意磊落如長人佳此志氣逺豈惟粉墨新赤霄有真骨<lb/>
豈飲洿池津冥冥任所往脱畧誰能馴又角鷹歌云楚<lb/>
公畫鷹鷹帶角殺氣森森到幽朔觀者貪愁掣臂飛畫<lb/>
師不是無心學此鷹寫真在左綿却嗟真骨遂虚傳梁<lb/>
<pb n="KR4i0037_WYG_009-23b"/>
間燕雀休驚怕亦未摶空上九天此鶴此鷹賴詩而傳<lb/>
則詩夀于畫矣赤霄有真骨豈飲洿池津之句羽類無<lb/>
敢當者時人不識角鷹本色而以左綿畫本為真雖梁<lb/>
間燕雀亦驚怕故卒章有亦未摶空上九天之句<lb/>
前打魚篇于衆魚中獨云赤鯉騰出如有神又云魴魚<lb/>
肥美知第一而徐州秃尾漢陰槎頭皆不足數又云既<lb/>
飽歡娛亦蕭瑟末云君不見朝來割素鬐咫尺波濤永<lb/>
相失後打魚云小魚脱漏不可記半死半生猶戢戢大<lb/>
<pb n="KR4i0037_WYG_009-24a"/>
魚傷損皆垂頭屈强沙泥有時立東津觀魚已再來主<lb/>
人罷鱠還傾盃日暮蛟龍改窟穴山根鱣鮪隨雲雷干<lb/>
戈兵革鬭未已鳯凰麒麟安在哉吾徒胡為縱此樂暴<lb/>
殄天物聖所哀兩篇未句皆不忍暴殄之意公詩深得<lb/>
風人之義<lb/>
催宗文樹鷄栅篇押十八韻頗竒澁欠瀏亮然宗文能<lb/>
領㑹非若阿買之不識字<lb/>
摘蒼耳篇云江山秋已分林中瘴猶劇畦丁告勞苦無<lb/>
<pb n="KR4i0037_WYG_009-24b"/>
以供日夕巻耳况療風童兒且時摘侵星驅之去爛漫<lb/>
任逺適放筐亭午際洗剥相蒙羃登牀半生熟下筯還<lb/>
小益亂世誅求急黎民糠籺窄飽食復何心荒哉膏粱<lb/>
客富家厨肉臭戰地骸骨白公雖羈旅奔竄一飲啄間<lb/>
不忍自求温飽侵星驅出採摘者不知是畦丁或蒼頭<lb/>
詩但云童兒往往是宗文兄弟爾<lb/>
負薪行言䕫州俗坐男而立女有四十五十無夫家者<lb/>
未云若道巫山女麤醜何得此有昭君村最能行云峽<lb/>
<pb n="KR4i0037_WYG_009-25a"/>
中丈夫絶輕死少在公門多在水小兒學問止論語大<lb/>
兒結束隨商旅此鄉之人氣量窄悞競南風疎北客若<lb/>
道土無英俊才何得山有屈原宅始言䕫峽二邦之陋<lb/>
末以昭君屈原勉勵其土俗公詩篇篇忠厚如此<lb/>
舞劍器行世所膾炙絶妙好辭也内云先帝侍女八千<lb/>
人公孫劍器初第一五十年間似反掌風塵澒洞昏<lb/>
王室梨園弟子散如烟女樂餘姿映寒日金粟堆南木巳<lb/>
拱瞿塘石城草蕭瑟玳筵急管曲復終樂極哀來月東<lb/>
<pb n="KR4i0037_WYG_009-25b"/>
出余謂此篇與琵琶行一如壯士軒昻赴敵塲一如兒<lb/>
女恩怨相爾汝杜有建安黄初氣骨白未脱長慶體爾<lb/>
代内云寳刀截流水無有斷絶時妾意逐君行纒綿亦<lb/>
如之又云妾似井底桃開花向誰笑君如天上月不肯<lb/>
一迴照又云窺鏡不自識别多憔悴深安得秦吉了為<lb/>
人道寸心在潯陽非所寄内云多君同蔡琰流淚請曹公<lb/>
諸篇可入五七言絶句<lb/>
長門怨云天迴北斗挂西樓金屋無人螢火流月光欲<lb/>
<pb n="KR4i0037_WYG_009-26a"/>
到長門殿别作深深一段愁此篇雖只二十八字然婉<lb/>
而成章哀而不怨勝長門賦<lb/>
扶風豪士歌云原常春陵六國時開心露膽君所知堂<lb/>
中各有三千士明日報恩知是誰四公子之客多鷄鳴<lb/>
狗吠之徒豈能一一報恩哉羅隱云思量郭隗平生事<lb/>
不殉昭王是負心郭隗能致樂毅劇辛以報燕昭朱亥<lb/>
輩恐未能辦<lb/>
訪范居士失道落蒼耳中見范置酒摘蒼耳云他筵不<lb/>
<pb n="KR4i0037_WYG_009-26b"/>
下筯此席忘朝饑果茹之品多矣蒼耳微物而李杜皆<lb/>
形之賦詠物之遭遇亦有時耶<lb/>
題元丹丘五言三篇云松風清襟袖石潭洗心耳又云<lb/>
忽遺蒼生望獨與洪崕郡元丹丘不知何人而白稱之<lb/>
如此丹丘二字觀之恐是天台鴈蕩人然山居在潁陽<lb/>
不可曉當攷<lb/>
謫仙詩如古風六十三首及樂府諸篇又古律詩舉世<lb/>
誦習者不録今所採録或一篇或三數句各有意義覽<lb/>
<pb n="KR4i0037_WYG_009-27a"/>
者詳之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0037_WYG_009-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後村詩話巻九<lb/>
</p>
<p>
</p>
  </div>
</body>
</text>
</TEI>
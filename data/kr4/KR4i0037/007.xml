<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後村詩話巻七</head> <lb/>
    <p>
<pb n="KR4i0037_WYG_007-1a"/>
欽定四庫全書<lb/>
　後村詩話巻七<lb/>
　　　　　　　　　　　　宋　劉克莊　編<lb/>
放翁詩云藥來賊境靈何益米出胡奴死不炊上句用<lb/>
栁公綽事公綽節度山南東道有道士獻丹藥問所從<lb/>
來曰自薊門時朱克融方叛公綽曰藥自賊境來雖驗<lb/>
何益棄藥而逐道士殆天為下句設此竒句<hi>甲子七年讀唐書記</hi>
<hi>時年七十八</hi>
<pb n="KR4i0037_WYG_007-1b"/>
揚雄集六巻四十三篇劇秦美新之作在焉法言末云<lb/>
自周公以來未有漢公之懿又曰其勤勞則過于阿衡<lb/>
此時莽猶未篡此語不過如今人稱頌權貴人功徳爾<lb/>
及莽既篡雄縱不能如許由洗耳魯連蹈海然與龔勝<lb/>
同時莽使使者以印綬强起勝勝稱病篤卧以手推去<lb/>
印綬勝兩子及門人進説云云勝曰吾受漢家厚恩今<lb/>
年老旦暮入地豈以一身事二姓下見故君乎不食而<lb/>
死雄亦仕漢者莽篡不能去視勝可愧死矣美新之篇<lb/>
<pb n="KR4i0037_WYG_007-2a"/>
方且盛稱皇帝陛下配五帝冠三王開闢以來未聞宜<lb/>
命賢哲作帝典一篇襲舊二為三以示罔極又自言有<lb/>
顛眴病恐先犬馬填溝壑長恨黄泉故作此篇以獻余<lb/>
謂寧顛眴病死此文豈可作哉朱氏書莽大夫揚雄卒<lb/>
當其罪矣而昌黎公荆公涑水公皆推重或以配孟子<lb/>
何也<lb/>
元后誄畧云天之所廢人不敢支又云皇天眷命黄虞<lb/>
之孫歴世運移屬在新聖又云漢廟黜廢移安定公凡<lb/>
<pb n="KR4i0037_WYG_007-2b"/>
累百韻按元后雖莽之姑然擲傳國璽缺其角聞翟義<lb/>
起兵以為是見漢宗廟毀壊有怨言人心之公不可磨<lb/>
滅如此雄士人也顧以賊莽為新聖以漢廟黜廢為天<lb/>
之所壊乎<lb/>
劉子政集二巻有九歎用騷體末有杖銘云歴危乗險<lb/>
匪杖不行年耆力竭匪杖不强有杖不任顛跌誰怨有<lb/>
士不用害何足言藷蔗雖甘殆不可杖佞人悦已亦不<lb/>
可相杖必取任不必用味士必任賢何必取貴語簡而<lb/>
<pb n="KR4i0037_WYG_007-3a"/>
有味<lb/>
文君眉色如望逺山臉際常若芙蓉十八而寡悦長卿<lb/>
之才而越禮焉長卿死文君為誄傳于世<lb/>
揚雄夢吐鳳凰而作太𤣥經仲舒夢蛟龍入懷而作春<lb/>
秋繁露<lb/>
公孫𢎞食故人髙賀以脱粟飯覆以布衾賀告人曰𢎞<lb/>
内服貂蟬外衣麻枲内㕑五鼎外膳一肴于是朝廷疑<lb/>
其矯焉𢎞嘆曰寧逢惡賓勿逢故人<lb/>
<pb n="KR4i0037_WYG_007-3b"/>
吳章為王莽所殺弟子皆更易姓名以從他師惟司徒<lb/>
掾平陵曹敞亦吳章弟子收𦵏其尸<lb/>
目瞤得酒食燈火花得錢財乾鵲噪而行人至蜘蛛集<lb/>
而百事喜故目瞤則呪之火花則拜之鵲噪則餧之蜘<lb/>
蛛集則放之<lb/>
枚臯文章敏疾長卿制作淹遲而長卿首尾温麗枚臯<lb/>
時有累句揚子雲曰軍旅之際戎馬之間飛書走檄用<lb/>
枚臯廊廟之下朝廷之中髙文大典用相如<lb/>
<pb n="KR4i0037_WYG_007-4a"/>
安定嵩真𤣥菟曹元理並明算術成帝時人真自算其<lb/>
夀七十三綏和元年正月二十五日晡時死書壁記之<lb/>
至二十四日晡時死其妻曰見其筭時長下一筭慮脱<lb/>
有㫖不敢告今果校一日真又曰北邙青隴上孤檟西<lb/>
四丈所鑿之入五尺吾欲𦵏此地及死往掘得古時空<lb/>
槨遂以𦵏焉元理常從其友人陳廣漢廣漢曰吾有二<lb/>
囷米忘其石數子為計之元理以食箸十餘轉曰東囷<lb/>
七百四十九石八升七合又十餘轉曰西囷六百九十<lb/>
<pb n="KR4i0037_WYG_007-4b"/>
七石八斗遂大書囷門後出米西囷六百九十七石七<lb/>
斗九升有一鼠大堪一升東囷不差圭合元理後復過<lb/>
廣漢告以米數元理以手擊牀曰遂不知鼠之殊米不<lb/>
如剥面皮矣廣漢為取酒鹿脯數片元理復筭曰藷蔗<lb/>
二十五區收一千五百三十六枚蹲鴟三十七畝收六<lb/>
百七十三石千牛産二百犢萬雞將五萬雛羊豕鵝鴨<lb/>
皆道其數果蓏肴簌悉知其所曰資業之廣何供饋之<lb/>
褊廣漢慙曰有倉卒客無倉卒主人元理曰爼上蒸㹠<lb/>
<pb n="KR4i0037_WYG_007-5a"/>
一頭厨中荔枝一柈皆可為設廣漢再拜謝罪自取之<lb/>
盡日為歡公孫𢎞為國士所推上為賢良國人鄒長倩<lb/>
以其貧解衣裳衣之擇所著冠屨與之又贈以生芻一<lb/>
束素絲一襚撲滿一枚書遺之曰撲滿者以土為器以<lb/>
畜錢具有入竅而無出竅滿則撲之士有聚斂而不能<lb/>
散者將有撲滿之敗可不誡歟𢎞為髙賀鄒長倩兩故<lb/>
人所輕如此豈非曲學阿世有以納侮歟<lb/>
梁孝王遊於忘憂之館集諸游士使各為賦枚乗為栁<lb/>
<pb n="KR4i0037_WYG_007-5b"/>
賦路喬如為鶴賦公孫詭為文鹿賦公孫乗為月賦羊<lb/>
勝為屏風賦韓安國作几賦不成鄒陽代作鄒陽安國<lb/>
罰酒三升賜枚乗路喬如絹各五匹<lb/>
自揚雄夢吐鳳以下皆見西京雜記葛洪所集也未云<lb/>
洪家有劉子駿漢書一百巻無首尾題目但以甲乙丙<lb/>
丁紀其巻數歆欲撰漢書編録漢事未詮次而亡故書<lb/>
無定本雜記而已後好事者以意次第之始甲終癸為<lb/>
十帙帙十巻合為百巻試以此記較班固所作殆是全<lb/>
<pb n="KR4i0037_WYG_007-6a"/>
取劉書有小異同耳固所不取不過二萬餘言今抄<lb/>
出為二巻名曰西京雜記以裨漢書之闕爾後洪家遭<lb/>
火書籍多盡此兩卷在洪巾箱中故得猶在劉歆所記<lb/>
世人希有縱復有者多不備足恐年代稍久歆所撰遂<lb/>
沒并洪家此書二巻不知出所故序之云耳<lb/>
尹少稷詩若淡泊而有義味其庸醫行云南街醫工門<lb/>
如市爭傳和扁生後世膏肓可為死可起瓦屑蓬根盡<lb/>
珍劑嵗月轉久術轉疎十醫九死一活無北市醫工色<lb/>
<pb n="KR4i0037_WYG_007-6b"/>
潛動大字書牌要驚衆偏收棄藥與遺方羽客神丹亦<lb/>
無用實者為虚熱為寒幾因顛倒能全安君不見形神<lb/>
枵然卧一室醫方爭工藥無必左手檢方右顧金兩手<lb/>
雖殊皆劍㦸似諷當時主和戰者聞逆亮入冦律詩云<lb/>
本來饑飽非同鼎安得沉浮自一舟又云異日是非憂<lb/>
史謬終身寒餓羡錢愚詞不迫切而意獨至矣少稷及<lb/>
接吕居仁曾吉甫議論在山中讀書二十年名論極重<lb/>
晩為大坡因符離之敗攻張魏公父子以附和議遂為<lb/>
<pb n="KR4i0037_WYG_007-7a"/>
公議所貶甚可惜也頃故人陶木仁父宰上饒余託仁<lb/>
父傳其集四冊詩居其一<lb/>
漢益州刺史朱公叔卒門人陳季圭議所諡宜曰忠文<lb/>
子陳留蔡邕議曰按古之以子配諡者魯之季文孟懿<lb/>
子衛之孫文公叔文皆諸侯之臣也至于王室之卿大<lb/>
夫其尊與諸侯同故以公配春秋曰劉巻卒𦵏劉文公<lb/>
公羊傳曰劉巻者何天子大夫也經文曰王子虎卒左<lb/>
傳曰王叔文公卒而如同盟禮也此皆天子大夫得稱<lb/>
<pb n="KR4i0037_WYG_007-7b"/>
公其禮與同盟諸侯敵之文明也又禮縁情臣子咸欲<lb/>
尊其君父故雖侯伯子男之臣自稱其君咸得曰公及<lb/>
其卒異國之人稱之亦然是以邾子許男稱公以𦵏春秋<lb/>
之正義也以例言之則府君王室亞卿也有王叔劉氏<lb/>
之比以臣子之辭言之則有邾許稱公之文雖無土而<lb/>
其位是也今曰公猶可若稱子則降等多矣懼禮廢日<lb/>
久將詭時聴周有仲山甫伯陽嘉父吉父賢老之稱也<lb/>
宋有正考父魯有尼父配諡之稱也春秋曰孔父禮曰<lb/>
<pb n="KR4i0037_WYG_007-8a"/>
伯其父異亡之稱也父雖非爵號與公同禮天子諸侯<lb/>
咸用優賢異亡順乎門人臣子所稱之宜可於公父之<lb/>
中擇一處焉斯不稱子而已邕此議佳甚韓栁歐曽不<lb/>
能加也邕集十巻大半為人作碑版如橋𤣥楊秉楊賜<lb/>
皆名臣如朱公叔陳仲弓郭林宗范史雲姜肱皆名士<lb/>
至于劉表胡廣之碑豈得無愧辭乎又有袁滿來胡根<lb/>
二銘滿來太尉之孫司徒之子年十五死根陳留太守<lb/>
之子七嵗死二銘甚美幾於諛墓矣<lb/>
<pb n="KR4i0037_WYG_007-8b"/>
周勰字巨勝汝南人再舉孝廉皆委之去梁冀專國前<lb/>
後三辟不至後太尉司徒各再辟司空三辟察賢良方<lb/>
正州舉茂才又公車特徵託疾杜門里巷無人跡外庭<lb/>
生蓬蒿至延熹二年梁氏滅誅而勰卒圂典字叔則探<lb/>
綜厯數剖纎入冥州郡禮命舉至孝莫之能起李休字<lb/>
子材南陽宛人綜七經精羣緯翫辭察變獨見前識古<lb/>
今疑義錯謬前人所希論後學所不學休盡割判剥散<lb/>
幽闇昭爛郡署五官掾司空胡廣以禮優請不至<hi>以上三人</hi>
<pb n="KR4i0037_WYG_007-9a"/>
<hi>史逸其事見邕集</hi>
光和元年七月十日詔書尺一召光禄大夫楊賜諌議<lb/>
大夫馬日磾議郎張華蔡邕太史令單颺詣金商門引<lb/>
入崇徳殿門惟中設都座中常侍育陽侯曹節冠軍侯<lb/>
王甫從東省出就都座劉寵龎訓北面陽公南面日磾<lb/>
華邕颺西南面受詔書各一道尺一木板草兩常侍又<lb/>
諭㫖以朝廷焦心聞灾恐懼每訪羣公卿士而各括囊<lb/>
莫肯盡忠規補闕故特密問勿依違生疑諱皆再拜受<lb/>
<pb n="KR4i0037_WYG_007-9b"/>
詔起就坐五人各一處給筆札邕對蜺墮雞化皆婦人<lb/>
干政所致乳母趙嬈貲富侔于帑藏丘墓踰于園陵兩<lb/>
子受封兄弟典郡永樂門史崔玉依阻城社大為奸禍<lb/>
暗昧已成非外臣所能審處近者不治無以正逺又言<lb/>
廷尉郭禧國之老成光禄大夫橋𤣥方直前太尉劉寵<lb/>
忠實宜為謀主數見訪問邕立朝持論可謂有所補益<lb/>
然詔問之時兩常侍在都座之側乃不敢指言漢寺人<lb/>
亦大横矣<lb/>
<pb n="KR4i0037_WYG_007-10a"/>
為曹公祠橋𤣥之使持節丞相兾州牧魏王操謹譴掾<lb/>
再拜敬祠故太尉橋公公以懿徳泛愛博容國念明訓<lb/>
士思令模靈幽體翳邈哉睎矣㓜以頑鄙之質為大君<lb/>
子所顧猶仲尼之稱顔淵李生之歎賈復士死知巳懐<lb/>
此無忘又承從容要誓言徂逝之後路有由徑不以斗<lb/>
酒隻雞過相沃酹車過三步腹痛勿怪雖戲笑之言非<lb/>
至親篤好夫何肯如此辭懐舊雅顧潸然悽愴奉命東<lb/>
征屯次鄉里北望貴土乃心陵墓則致薄祠公其尚享<lb/>
<pb n="KR4i0037_WYG_007-10b"/>
董卓上書辭疾乞就國土羣臣表卓上解國家播遷之<lb/>
厄下救兆民塗炭之禍黜廢頑凶援立聖哲謹案漢書<lb/>
蕭何以相國金印緑綬位在公卿之上卓功績誠鉅勲<lb/>
侔伊霍宜以卓為相國位在太傅上帶履上殿入朝不<lb/>
趨此表邕筆也然其罪薄于子雲<lb/>
<hi>缺</hi>　子賀周益公致仕啓云清朝無事元老辭榮謂七十致<lb/>
仕當守禮經之常故再三上疏不為文具之語天子重違其<lb/>
意孤傅以華其歸喜見顔間甚於掇患去之日身居物外忘其<lb/>
<pb n="KR4i0037_WYG_007-11a"/>
為三公之尊解后遂得初心毫髪畧無遺恨恭惟某官<lb/>
棲遲盛福俯仰太平開閣求賢留作國家之用銜盃樂<lb/>
聖退全明哲之身甫念禮在于懸輿已聞冠掛于神武<lb/>
雖是翁矍鑠皆意其復相使此老婆娑是負其平生二<lb/>
者豈可得兼萬事知其皆足是關學力難與婦謀昔蜀<lb/>
公年未至而居貞潞公耄巳及而當國從其所好匪道<lb/>
之常又豈仕止合聖人之時出處全君子之致方尋同<lb/>
社共樂餘年玩象戯于橘中焉知老至作龜巢于蓮上<lb/>
<pb n="KR4i0037_WYG_007-11b"/>
但見花開某夙仰髙風驚聞盛舉觀終始之一節知夀<lb/>
考之百年昔嗟林下之無人今喜山中之有相凉臺燠<lb/>
館益知緑野之清閒角扇長壺雅願洪崖之灑掃云云<lb/>
此作佳甚然為詩名所掩故不甚流傳著有竹隱集十<lb/>
一巻多其舊作暮年詩無棗本諸詩如見石湖放翁誠<lb/>
齋一輩人又才氣飄逸記聞精博警句巧對天造地設略不<lb/>
㦸人喉舌費人心思品在姜堯章諸人之上集中及晩<lb/>
作尤佳者昔已入絶句詩選今摘其警句于後曉梵魚出聽<lb/>
<pb n="KR4i0037_WYG_007-12a"/>
夜禪石㸃頭<hi>贈于進夫</hi>胷中著雲夢皮裏有陽秋　自作先<lb/>
生傳誰為故吏碑<hi>挽錢觀</hi>　鬲上村坊酒眉尖野店茶<lb/>
肩成山聳因尋句眼作花昏為勘碑<hi>陳宣子求碑</hi>　天寒不<lb/>
知翠袖薄日煖但覺玉煙生<hi>水仙花</hi>　黄四娘花空朶朶<lb/>
謝三郎鬢巳蒼蒼<hi>燕坐</hi>　索醉寧傾問字酒忍饑不取作<lb/>
碑錢　駒入隙來元不礙蠅鑚紐出定何妨<hi>紙閤</hi>　化成<lb/>
銀地佛應喜移下玉樓天不知<hi>雪</hi>　北風萬籟自宫徵<lb/>
南日一軒真袴襦<hi>南日</hi>　但欲有衣存妓妾不愁無帳列<lb/>
<pb n="KR4i0037_WYG_007-12b"/>
生徒<hi>明簾</hi>　劉顯貴為天子友退之窮作相君書<hi>王士頴以布衣</hi>
<hi>自命</hi>　我本田家子驅來作長官政雖無小異民却自相<lb/>
安静或焚香坐閒因展畫看庸人擾之耳只道太和難<lb/>
巢餘太古雪人有正始風頭如雪絮白面作春桃紅<hi>題雪</hi>
<hi>巢</hi>　一鞭加爾膚萬刃劃吾腹就令猛于虎何忍食子<lb/>
肉世無冷鑊湯邑盡活地獄<hi>装太和米綱</hi>　老覺此身無一<lb/>
堪尚牽詩課撚衰髯亦知庭院西風惡直為秋香不下<lb/>
簾<hi>秋日</hi>　一瓶儲粟一囊錢兒欲箕裘女紡塼更買小丘<lb/>
<pb n="KR4i0037_WYG_007-13a"/>
吾事畢勘書評畫了殘年　可憐玉雪不供愁似<hi>缺</hi>
　　　　　　此君雖强項嵗寒相對却風流<hi>瓶中梅竹</hi>
　以<hi>缺</hi>鼇笑螻蟻冠山戴粒合逍遙<hi>范石湖</hi>　不識廬山<lb/>
孤負目不食螃蠏孤負腹亦知二者古難兼行到九江<lb/>
吾事足　巾墊雨佩飛霞<hi>缺</hi>　　嘲攻墨守墨　通明<lb/>
殿不夜城<hi>雪</hi>　三雅六經<hi>趙徳莊送酒注劉表有酒爵三大伯雅次仲雅小季雅</hi>
<hi>侯鯖録陶人為酒器有酒經晉安人餉人以酒書云酒一經或二經至五經它境人不逢聞餞五經束帶迎門</hi>
<hi>方知是酒也</hi>　大官連檣十萬艘小官僅得一葉如漁舠其<lb/>
<pb n="KR4i0037_WYG_007-13b"/>
中何所有白髪翁媪并兒曹赤脚婢三後執㸑蒼頭奴<lb/>
二前操篙𤣥真筆牀間茶竈吏部酒盃兼蟹鰲書緘一<lb/>
箱半魚蠧一束百軸成牛腰平鋪藁桔薦猫犬䞉買棗<lb/>
栗供猿猱新花鬱屈作萎木清酒蕩搖成濁醪篷低日<lb/>
覺巾角折竈近時聞釡羮轑髙驤正難望鷁首緩進豈<lb/>
敢争龍標全家窘拘嘆踡跼長物屏當隨週遭桑樞駟<lb/>
馬各是累猪肝薇蕨俱成饕不須彼此更相笑未必鬱<lb/>
林之石賢胡椒<hi>舟行</hi>
<pb n="KR4i0037_WYG_007-14a"/>
斷貪鞅解見縛壊想宅絶迷道摧慢幢拔感箭撤睡盖<lb/>
裂愛網上彌勒佛讃善財告諸人者此長者子為被四<lb/>
流漂泊者造大法船為被見泥沒溺者立大法橋為被<lb/>
癡暗昏迷者然大智燈為行生死曠野者開示聖道為<lb/>
嬰煩惱重病者調和法藥為遭生老死苦者飲以甘露<lb/>
令其安穏為入貪恚癡火者沃以定水使得清涼又云<lb/>
何為菩薩究竟施佛子此菩薩假使有無量衆生或有<lb/>
無眼或有無耳或無鼻舌手足來至其所告菩薩言我<lb/>
<pb n="KR4i0037_WYG_007-14b"/>
身薄佑諸根殘缺惟願仁慈以善方便捨已所有令我<lb/>
具足菩薩聞之即便施與假使由此經阿僧秪刼諸根<lb/>
不具亦不心生一念悔惜但自觀身從初入胎不浄微<lb/>
形胞段諸根生老病死又觀此身無有真實無有慚愧<lb/>
非賢聖物臭穢不潔骨節相持血肉所塗九死常流人<lb/>
所惡賤作是觀已不生一念愛著之心復作是念此身<lb/>
危脆無有堅固我今云何而生戀著應以施彼充滿其<lb/>
願如我所依以此開導一切衆生令於身心不生貪愛<lb/>
<pb n="KR4i0037_WYG_007-15a"/>
悉得成就一切知身是名究竟施<hi>施箴</hi>譬如乗船欲入大<lb/>
海未至於海多用功力若至海矣但隨風去不假人力<lb/>
以至大海一日所行比於未至其未至時設經百嵗亦<lb/>
不能及　至微細罪生大怖畏　以忿恨風吹心識火<lb/>
熾然不息凡所作業皆顚倒相　解脫長者告善財善<lb/>
男子應以善法扶助自心應以法水潤澤自心應以境<lb/>
界浄治自心應以精進堅固自心應以忍辱坦蕩自心<lb/>
應以智證潔白自心應以智慧明利自心應以佛自在<lb/>
<pb n="KR4i0037_WYG_007-15b"/>
開發自心應以佛平等廣大自心應以物十力照察自<lb/>
心<hi>以上見華嚴經</hi>
李格非字文叔濟南人詩文四十五巻文高雅條鬯有<lb/>
義味在晁秦之上詩稍不違元祐末為博士紹聖始為<lb/>
禮部郎有挽蔡相確詩云邴吉勲勞猶未報衞公精爽<lb/>
僅能歸豈蔡常汲引之乎挽魯直五言八句首云魯直<lb/>
今已矣云云以下所作六句亦無褒文叔與蘓門諸人<lb/>
尤厚其歿也文潜至其墓獨於山谷在日以詩往還而<lb/>
<pb n="KR4i0037_WYG_007-16a"/>
此詞如此良不可曉其過臨淄絶句云擊鼓吹竽七百年臨<lb/>
淄城闕尚依然如今只有耕耘者曾得當時九府錢試院五<lb/>
言云斗暄成小疾亦稍敗吾勤定是朱衣吏乗時欲舞文<lb/>
亦佳作文叔李易安父也文潜誌云長女能詩嫁趙明誠<lb/>
文叔祭淇水文云惟先生自詩書以來載籍所記歴代<lb/>
治亂及九流百氏凡一過目確不能忘其發為文章<lb/>
則泛而汪洋密而精緻修然髙爽斂然沉毅驟肆而<lb/>
穏忽紛而治絶馳者無遺影適淡者有餘味如金玉<lb/>
<pb n="KR4i0037_WYG_007-16b"/>
之就雕章湖海之失涯涘雲煙之變化春物之穠<lb/>
麗見之者不能定名學之者不能髣髴筆勢畧與淇<lb/>
水相頡頏<hi>缺</hi>　　　詩深精可諷味初至象郡五言<lb/>
云裨海環<hi>缺</hi>　　　　國世人<hi>缺</hi>兩足遽欲窮畛域<lb/>
心知禹分土未盡舜所陟吾遷桂<hi>缺</hi>　仰<hi>缺</hi>見斗極<lb/>
升髙臨大路郵傳數南北山川來<hi>缺</hi>草樹畧已識拔<lb/>
狀歸夢長鄉時行歴歴又云去日有近逺寒暑乃<lb/>
不同手捉而喙飲嗜欲南北通是邦亦洙泗人可牛與<lb/>
<pb n="KR4i0037_WYG_007-17a"/>
弓良知盡虛市妙質老耕農彼時張曲江此時余襄公<lb/>
二子稍脱穎一洗凡馬空斯文隔裔土後生昩華風閩<lb/>
<hi>缺</hi>要常衮劍外須文翁又云秦扁不南游醫方畧嵐瘴<lb/>
茅黄秋雨淫與瘧盖同狀呪師烏能神適市半扶杖吾<lb/>
欲養黄婆母壯子亦王妙藥只眼前乞汝保無恙又云<lb/>
居近城南樓歩月時散策小市早収燈空山晩吹笛兒<lb/>
呼翁可歸恐我意慘戚從來堅道念老去倦形役蒼天<lb/>
卒相予體以南荒謫宴坐及此時聊觀鼻端白絶句云<lb/>
<pb n="KR4i0037_WYG_007-17b"/>
歩屧江村霧雨寒竹間門巷擊黄圑尤嫌骯髒驚魚鳥<lb/>
父老相呼擁道㸔八尺方牀織白籐含風漪裏睡瞢騰若<lb/>
無萬里還鄉夢便是三湘退院僧南遷後四六比向來兩<lb/>
制尤髙簡精妙<hi>缺</hi>　曰狄仁傑何如曰粗覧經史薄閑<lb/>
文筆箴規切諫<hi>缺</hi>　　風晩有錢癖和嶠之徒<lb/>
魏元忠文武雙闕名實兩空外示貞剛内懐趨附<lb/>
李嶠有三戾性好榮遷憎人升進性好肥鮮綺羅斷人<lb/>
食肉衣錦性好行房憎人畜聲色<lb/>
<pb n="KR4i0037_WYG_007-18a"/>
唐儉事太宗甚䝉寵遇每食非儉至不飡數年後特憎<lb/>
之遣謂之曰更不須相見見即欲殺隋文帝重高熲初<lb/>
甚愛後不願見見之則怒<lb/>
薛師有巧性常入宫闈補闕王求禮上表曰太宗時羅<lb/>
黒能弹琵琶遂閹為給使以教宫人今陛下要懐義入<lb/>
内臣請閹之宫闈不亂表寢不出<lb/>
少府監裴匪舒奏賣苑中官馬糞嵗得錢二十萬貫劉<lb/>
仁軌曰恐後代稱唐家賣馬糞遂寢<lb/>
<pb n="KR4i0037_WYG_007-18b"/>
宗楚客諂薛師釋迦重出觀音再生<lb/>
尚書左丞張庻亷子利渉為懐州參軍刺史鄧惲曰名<lb/>
父出如此物<lb/>
楊炯為文好以古人姓名聨用號為㸃鬼簿駱賓王文<lb/>
好以數對號為筭博士盧生之文古今粲粲文質彬彬<lb/>
惜哉不幸有冉耕之疾為幽憂子以釋憤焉<lb/>
李詳初為劍南一尉言刺史書考不平又曰請考使即<lb/>
下筆曰怯斷大事好勾小稽自既不清疑人總濁考中下<lb/>
<pb n="KR4i0037_WYG_007-19a"/>
張易之昌宗目不識字手不解書謝表及和御製皆附<lb/>
者為之所進三教珠英乃崔融張悦輩之作而易之竊<lb/>
名為首<lb/>
逆韋詩什並上官昭容所製昭容上官儀孫女博渉經<lb/>
史研精文筆班媫妤左嬪無以加<lb/>
賀蘭敏之為封東岳碑張昌齡所作也劉子書咸以為<lb/>
劉勰所撰乃渤海劉晝所製晝無榮位博學有才故取<lb/>
其名人莫知也<lb/>
<pb n="KR4i0037_WYG_007-19b"/>
進士章𢎞知詩君為河畔草逢春心剰生妾如臺上鏡<lb/>
得照始分明同房常定宗改始字為轉字遂争此詩皆<lb/>
云我作博士羅道琮判云昔五字定表以理切稱可今<lb/>
一言競詩取詞多為主詩歸𢎞知轉還定宗張狗兒愛<lb/>
偷文章時為之語曰活剥王昌齡生吞郭正一<lb/>
駱賔王帝京篇倏忽摶風生羽翼須臾失浪委泥沙冉<lb/>
閔殺胡人髙鼻者横死董卓誅閹人無鬚者枉戮梁武<lb/>
帝使喚搕頭師帝方與人棋欲下一段子應聲曰殺却<lb/>
<pb n="KR4i0037_WYG_007-20a"/>
使出斬之棋罷喚師入使曰陛下令殺却臣已殺却訖<lb/>
帝嘆師臨死何言曰師云貧道前生為沙彌以鍫剗地<lb/>
誤斷一曲蟮今此報也帝流涕無及<lb/>
民部尚書唐儉與太宗棋争道上大怒出為潭州蓄怒<lb/>
未洩謂尉遲敬徳曰唐儉輕我我欲殺之卿為我證諗<lb/>
有怒言指斥敬徳唯唯明日對仗云云敬徳頓首臣實<lb/>
不聞頻問確定不移上怒碎玉珽於地奮衣入良久索<lb/>
食引三品以上皆入宴上曰敬徳今日利益者各有三<lb/>
<pb n="KR4i0037_WYG_007-20b"/>
唐儉免枉死朕免枉殺敬徳免曲從三利也朕有恕過<lb/>
之美儉有再生之幸敬徳有忠直之譽三益也賞敬徳<lb/>
一千段羣臣皆稱萬嵗<lb/>
魏元忠忤二張出為端州髙要尉二張誅入為兵部尚<lb/>
書中書令左右僕射不能復直言古人有言妻子具則孝<lb/>
衰爵禄厚則忠衰<lb/>
三狗俱用覺魏祚之陵夷五侯並封知漢圖之圯缺周<lb/>
公孔子請伏殺人伯夷叔齊求承行刼牽牛付虎未有<lb/>
<pb n="KR4i0037_WYG_007-21a"/>
出期縛鼠與猫終無脫日<hi>酷吏見以上二十二則並  朝野僉載</hi>
左思白髪賦云星星白髪生於鬢垂雖非青蠅穢我<lb/>
光儀䇿名觀國以此見疵將拔將鑷好爵是縻白髪<lb/>
將拔惄然自訴禀命不幸值君年莫偪迫秋霜生而<lb/>
皓素始覧明鏡惕然見惡朝生晝拔何罪之故予觀橘<lb/>
柚一皜一昱貴其素華匪尚緑葉願戢子之手攝子之<lb/>
鑷咨爾白髪觀世之途靡不追榮貴華賤枯赫赫閶闔<lb/>
藹藹紫廬弱冠求仕童髫獻謨甘羅乗軫子可剖符<lb/>
<pb n="KR4i0037_WYG_007-21b"/>
英英終賈髙輪雲衢拔白就黒此自在吾白髪臨拔瞋<lb/>
目號呼何我之寃何子之娯甘羅自以辯慧見稱不以<lb/>
髪黒而名著賈生自以良才見異不以烏髪而後舉聞之<lb/>
先民國用老成二老歸周周道肅清四皓佐漢漢徳光明<lb/>
何必去我然後要榮咨爾白髪事故有以爾之所言非不<lb/>
有理曩重耄老今薄舊齒皤皤榮期皓首田里雖有二<lb/>
毛河清難俟隨時之變見嘆孔子髪乃辭盡誓以固窮<lb/>
昔臨玉顔今從飛蓬髪膚至昵尚不克終聊用擬辭<lb/>
<pb n="KR4i0037_WYG_007-22a"/>
比之國風<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0037_WYG_007-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後村詩話巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後村詩話巻十三</head> <lb/>
    <p>
<pb n="KR4i0037_WYG_013-1a"/>
欽定四庫全書<lb/>
　後村詩話巻十三<lb/>
　　　　　　　　　　　　宋　劉克莊　編<lb/>
韓愈古賦云一色之水可走而違天下湯湯曷其而歸<lb/>
五言云晴雲如擘絮新月似磨鎌和席八十二韻云多<lb/>
情懐酒伴餘事作詩人秋懐云犀首空好飲㢘頗尚能<lb/>
飯又云歛退就新懦趨營悼前猛又云有如乗風船一<lb/>
縱不可纜哭楊兵曹凝陸歙州參云人皆期七十纔半<lb/>
<pb n="KR4i0037_WYG_013-1b"/>
豈蹉跎數出知已淚自然白髪多晨興為誰慟還坐久<lb/>
滂沱論文與晤論已矣兩如何送石處士云長把種樹<lb/>
書人云避世士忽騎將軍馬自號報恩子風雲入壯懐<lb/>
泉石别幽耳鉅鹿師欲老常山險猶恃豈惟彼相憂固<lb/>
是吾徒耻去去事方急酒行可以起岐山下云丹穴五<lb/>
色羽其名為鳳凰昔周有盛徳此鳥鳴髙崗和聲隨祥<lb/>
風窈窕相飄揚聞者亦何事但知時俗康自從姬旦死<lb/>
千載閟其光吾君亦勤理遲爾一來翔路傍堠云堆堆<lb/>
<pb n="KR4i0037_WYG_013-2a"/>
路傍堠一雙復一隻迎我出秦闗送我入楚澤千以髙<lb/>
山遮萬以逺水隔何當迎送歸縁路髙厯厯雜詩云朝<lb/>
蠅不須驅暮蚊不可拍得時能㡬時與汝恣啖咋涼風<lb/>
九月到掃地無蹤跡從仕云居閒食未足從仕力難任兩<lb/>
事皆害性一生恒苦心黄昏歸私室惆悵起嘆音棄置<lb/>
人間世古來非獨今醉贈張秘書云君書多態度藹藹<lb/>
春空雲東野動驚俗夭葩吐竒芬張籍學古淡軒昂避<lb/>
鷄羣又云長安衆富兒盤饌羅羶葷不觧文字飲惟能醉<lb/>
<pb n="KR4i0037_WYG_013-2b"/>
紅裙送靈師云佛法入中國爾來六百年齊民逃賦役<lb/>
髙士著幽禪韓公稱士友雖李翺湜籍不過三數篇或<lb/>
發于記序書尺惟與僧詩多四十餘韻或三四十韻其<lb/>
間多謔浪笑傲之語而緇流不悟往往欲附名集中以<lb/>
為榮寵可發千載一笑薦士云有窮者孟效愛材實雄<lb/>
驁冥觀洞古今象外逐幽好横空盤硬語妥帖力排奡<lb/>
敷柔肆紆餘奮猛巻海潦榮華肖天秀捷疾愈響報行<lb/>
身踐規矩甘辱耻媚竈孟軻分邪正眸子看瞭眊杳然<lb/>
<pb n="KR4i0037_WYG_013-3a"/>
粹而精可以鎮浮躁魯侯國至小廟鼎猶納郜幸當擇<lb/>
珉玉寕有棄珪瑁此篇四十韻錄十韻于此孟東野失<lb/>
子云失子將何尤吾將上尤天汝實主下人與奪一何<lb/>
偏彼于汝何有乃令蕃且延此獨何罪辜生死旬日間<lb/>
上呼無時聞滴地淚到泉地祗為之悲瑟縮不得安乃<lb/>
呼大靈龜騎雲欵天門問天生下人薄厚胡不均天曰<lb/>
天地人由來不相闗吾懸日與月吾繫星與辰日月相<lb/>
噬齧星辰踣而顛吾不汝之罪知非汝由縁且物各有<lb/>
<pb n="KR4i0037_WYG_013-3b"/>
分孰能使之然有子與無子禍福未可原魚子滿母腹<lb/>
一一欲誰憐細腰不自乳舉族長孤懸鴟梟喙母腦母<lb/>
死子始蕃蝮蛇生子時坼裂腸與肝好子雖云好未還<lb/>
恩與勤惡子不可説鴟梟蝮蛇然有子且勿喜無子固<lb/>
勿嘆上聖不待教賢聞語而遷下愚聞語惑雖教無由<lb/>
悛大靈頓頭受即日以命還地祗謂大靈汝往告其人<lb/>
東野夜得夢有夫𤣥衣巾闖然入其户三稱天之言再<lb/>
拜謝𤣥夫收悲以歡忻此篇甚竒古非樊宗師盧仝輩<lb/>
<pb n="KR4i0037_WYG_013-4a"/>
所能道寄崔立之云傲兀坐試席深叢見孤羆四座各<lb/>
低面不敢捩眼窺升階揖侍郎歸舍日未欹佳句喧衆<lb/>
口考官敢瑕疵老婦願嫁女不約論財貲老翁不量分<lb/>
累月笞其兒歡華不滿眼咎責塞兩儀寄崔立之五十<lb/>
餘韻其述崔丞塲屋才敏舉人之所喜誦押寛韻易押<lb/>
險韻難寛韻雖累至百有甚工緻孟先生云孟生江海<lb/>
士古貌又古心騎驢到京國欲和薫風琴豈識天子居<lb/>
九重鬱沉沉一門百夫守無籍不可尋誰憐松桂性競<lb/>
<pb n="KR4i0037_WYG_013-4b"/>
愛桃李隂顧我多慷慨窮簷時見臨清宵静相對髪白<lb/>
聆苦吟荅孟郊云朝餐動及午夜諷恒至卯齒落云語<lb/>
訛黙固好嚼廢軟還美余晩䘮明歐陽公權秘書勸余<lb/>
閉目勿視援此二句頗有義味病中贈張十八云夜䦨<lb/>
縱捭闔哆口踈眉龎勢侔髙陽翁坐約齊横降荅瀧吏<lb/>
篇不以風土之惡弱鱷魚之暴横為憂而一篇三致意<lb/>
負罪引慝于身而無一語歸怨于上惟韓杜二公為然<lb/>
雙鳥詩舊注為佛老二氏作内云天公怪兩鳥各捉一<lb/>
<pb n="KR4i0037_WYG_013-5a"/>
處囚若將火其書廬其居人其人矣然末云還當三千<lb/>
秋更起鳴相酬則二氏其陷溺人心深矣猛虎行云猛<lb/>
虎雖云惡亦各有匹儕羣行深谷間百獸望風低身食<lb/>
黄熊父子食赤豹麛擇肉于熊豹肯視兎與貍正晝當<lb/>
谷眠眼有百歩威自矜無當對氣性縱以乖朝怒殺其<lb/>
子暮還食其妃匹儕四㪚走猛虎還孤棲狐鳴門兩旁<lb/>
烏鵲從噪之出逐猴入居虎不知所歸誰云猛虎惡中<lb/>
路正悲啼豹來衘其尾熊來攫其頥猛虎死不辭但慙<lb/>
<pb n="KR4i0037_WYG_013-5b"/>
前所為虎坐無助死况如汝細微故當結以信親當結<lb/>
以私親故且不保人誰信汝為韓杜二公五言有至百<lb/>
韻者但韓喜押窄韻杜喜押寛韻以余觀之窄韻尤難<lb/>
如乂魚詩押三蕭字十八韻語多警䇿精衞衘石填海<lb/>
云何慙刺客傳不著報讐名李員外寄紙筆云兎尖針<lb/>
莫並繭净雪難如晩泊江口云二女竹上淚孤臣水底<lb/>
魂順宗皇后挽歌詞鳯飛終不返劍化會相從送鄭尚<lb/>
書赴南海云葢海旗幢出連天觀閣開衙時龍户集上<lb/>
<pb n="KR4i0037_WYG_013-6a"/>
日馬人來風静鶢鶋去官亷蚌蛤回退之五言云曽經<lb/>
聖人手議論安敢到然石鼔歌云陋儒編詩不收入二<lb/>
雅褊迫無委蛇孔子西行不到秦掎摭星宿遺羲娥秀<lb/>
才家無頭腦如此贈候喜云暫動還休未可期蝦行蛭<lb/>
渡似皆疑舉竿引線忽有得一寸纔分鱗與鬐君欲釣<lb/>
魚須逺去大魚豈肯居沮洳記夢詩注家以為公左遷<lb/>
右庶子作時李逢吉當國公有和候喜筍詩二十六韻<lb/>
用事託意信如注家所言贈崔羣云何人有酒身無事<lb/>
<pb n="KR4i0037_WYG_013-6b"/>
誰家多竹門可欵記夢云夜夢神官與我言羅縷道妙<lb/>
角與根我聽其言未云足捨我先度横山腹側身上視<lb/>
谿谷盲杖撞玉版聲彭<graphic n="KR1553" url="https://raw.githubusercontent.com/kanripo/KR-Gaiji/master/images/KR1553.png" mimeType="image/png"/>神官見我開顔笑前對一人<lb/>
壯非少壯非少者哦七言六字常語一字難我以指撮<lb/>
白玉丹行且咀嚼行詰盤口前截㫁第二句綽虐顧我<lb/>
顔不歡乃知仙人未賢聖䕶短憑愚邀我敬我寕屈曲<lb/>
自世間安能從汝巢神山公南遷因論佛骨忤憲宗意<lb/>
然丞相度及貴戚皆論救此詩所謂我寧屈曲自世間<lb/>
<pb n="KR4i0037_WYG_013-7a"/>
安能從汝巢神山可見宗閔怙權植黨公崛強不屈意<lb/>
赤藤杖歌云赤藤為杖世未窺臺郎始攜自滇池滇王<lb/>
掃宮邀使者跪進再拜語嗢咿繩橋拄過免傾墮性命<lb/>
造次䝉扶持途經百國皆莫識君臣聚觀逐旌麾共傳<lb/>
滇神出水獻赤龍㧞鬚血淋漓又云羲和操火鞭暝到<lb/>
面極陲所遺㡬重包裹自題署不以珍怪誇荒夷歸來<lb/>
捧贈同舍子浮光照手欲把疑空堂晝眠倚牖户飛電<lb/>
著壁搜蛟螭玉川子月蝕詩一千六百七十一字韓公<lb/>
<pb n="KR4i0037_WYG_013-7b"/>
病其繁省去千餘字然題為效玉川子作退之豈效人<lb/>
體者謙辭也醉留東野云昔年因讀李白杜甫詩長恨<lb/>
二人不相從吾與東野生並世如何復躡二子蹤東野<lb/>
不得官白首誇龍鍾韓子稍姦黠自慙青蒿倚長松仾<lb/>
頭拜東野願得終始如駏蛩東野不迴頭有如寸筳撞<lb/>
鉅鍾吾願身為雲東野變為龍四方上下逐東野雖有<lb/>
離别無由逢藍闗示湘云一封朝奏九重天夕貶潮陽<lb/>
路八千欲為聖朝除弊事豈將衰朽惜殘年雲横秦嶺<lb/>
<pb n="KR4i0037_WYG_013-8a"/>
家何在雪擁藍闗馬不前知汝逺來應有意好収吾骨<lb/>
瘴江邊余常謂選古今詩先正惟歐韓曽范大儒惟周<lb/>
程張卲及近世朱張吕葉不可以詩論然諸老先生之<lb/>
集具存或未常深考而細味之或畏其名盛而不敢輕<lb/>
下注脚自唐以來李杜之後便到韓栁詩沉著痛快可<lb/>
以配杜但以氣為之直截者多雋永者少白詩云退之<lb/>
服硫黄一病竟不痊按退之作李干墓誌力抵其服餌<lb/>
金丹之謬其卒北歸之役常以病滿百日求免官張籍<lb/>
<pb n="KR4i0037_WYG_013-8b"/>
祭詩具言其病有孺人侍藥之句初無服硫黄之説世<lb/>
傳公臨終呼諸僧語之云汝詳視吾手足無出外誑人<lb/>
云韓愈病癩死公達生如此安肯服剛劑求活徵之鍊<lb/>
秋石亦未詳所出<lb/>
栁宗元五言云豈知千仞墜秪為一毫差又云引泉開<lb/>
故竇䕶藥揷新笆又海俗衣猶卉山夷髻不鬟又危根<lb/>
一以振齊斧來相尋又靈壽木不知為何物以栁氏詩<lb/>
攷之云柔條乍反植勁節常對生循玩足忘疲稍覺歩<lb/>
<pb n="KR4i0037_WYG_013-9a"/>
武輕安能事翦伐持用資徒行詠荆軻云千金奉短計<lb/>
匕首荆卿趨造端何其鋭臨事竟趦趄慈父㫁子首狂<lb/>
走無容軀夷城芟七族臺觀皆焚汚始期憂患弭卒動<lb/>
災禍樞秦皇本詐力事與桓公殊奈何効曹子實謂勇<lb/>
且愚世傳故多謬太史徴無且詠荆軻者多矣此篇勇<lb/>
且愚之評與淵明惜哉劍術疎之語同一意脉陶栁詩<lb/>
率含蓄不盡韋使君黄溪祈雨見召云驕陽愆歲事良<lb/>
牧念菑畬列騎低殘月鳴笳度碧虛稍窮樵客路遥駐<lb/>
<pb n="KR4i0037_WYG_013-9b"/>
野人居谷口寒流净叢祠古木疎焚香秋霧濕奠玉曉<lb/>
光初肸蠁巫言報精誠禮物餘惠風仍偃草靈雨㑹隨<lb/>
車俟罪非真吏翻慚奉簡書晨詣超師院讀禪經云道<lb/>
人庭宇靜苔色連深竹日出霧露餘青松如膏沐贈江<lb/>
華長老云室空無侍者巾屨唯挂壁又云風窻疎竹響<lb/>
露井寒松滴道傍孤松往來斫以為明好事者編竹成<lb/>
籬感而賦詩云孤松停翠蓋託根臨廣路不以險自防<lb/>
遂為明所誤幸逢仁惠意重此藩籬護猶有半心存時<lb/>
<pb n="KR4i0037_WYG_013-10a"/>
將承雨露又田家云籬落隔煙火農談四隣夕庭際秋<lb/>
虫吟疎麻方寂厯蠶絲盡輸稅機杼空倚壁里胥夜經<lb/>
過雞黍事筵席各言官長峻文字多督責東郷後租期<lb/>
車轂陷泥澤公門少推恕鞭扑恣狼籍努力慎經營肌<lb/>
膚真可惜又云古道饒蒺藜縈迴古城曲蓼花被堤岸<lb/>
陂水寒更緑是時収穫竟落日多樵牧風髙榆栁疎霜<lb/>
重梨栗熟行人迷去住野鳥競棲宿田翁笑相念昏黑<lb/>
慎原陸掩役夫張進骸云生死悠悠爾一氣聚㪚之偶<lb/>
<pb n="KR4i0037_WYG_013-10b"/>
來紛喜怒奄忽已復辭為役孰賤辱為貴非神奇一朝<lb/>
纊息定枯朽無妍媸生平勤皂櫪剉秣不告疲既死給<lb/>
轊櫝葬之東山基奈何值崩湍蕩析臨路垂髐然暴百<lb/>
體散亂不復支從者幸告余睠之涓然悲猫虎獲迎祭<lb/>
犬馬有葢帷佇立唁爾魂豈復識此為畚鍤載埋瘞溝<lb/>
瀆䕶其危我心得所安不謂爾有知掩骼著春令兹焉<lb/>
適其時及物非吾軰聊且顧爾私又南磵云秋氣集南<lb/>
磵獨遊亭午時迴風一蕭瑟林影久參差始至若有得<lb/>
<pb n="KR4i0037_WYG_013-11a"/>
稍深遂忘疲羈禽響幽谷寒藻舞淪漪去國魂已逺懐<lb/>
人淚空垂孤生易為感失路少所宜索寞竟何事徘徊<lb/>
祗自知誰為後來者當與此心期又簡吳武陵云理世<lb/>
固輕士棄捐湘之湄陽光競四溟敲石安所施鎩羽集<lb/>
枯幹低昂互鳴悲朔雲吐風寒寂厯窮秋時君子尚容<lb/>
與小人守兢危慘悽日相視離憂坐自滋樽酒聊可酌<lb/>
放歌諒徒為惜無協律者窈𦕈絃吾詩七言云盛時一<lb/>
去貴反賤桃笙葵扇安可常乂漁翁夜傍西巖宿曉汲<lb/>
<pb n="KR4i0037_WYG_013-11b"/>
清湘燃楚竹煙銷日出不見人欵乃一聲山水綠嶺南<lb/>
江行云瘴江南去入雲煙望盡黄茒是海邊山腹雨晴<lb/>
添象跡潭心日暖長蛟涎射工巧伺遊人影颶母偏驚<lb/>
旅客船從此憂來非一事豈容華髪待流年栁州峒岷<lb/>
云郡城南下接通津異服殊音不可親青箬裹塩歸洞<lb/>
客緑荷包飯趂虛人鵝毛禦臘縫山罽雞骨占年拜水<lb/>
神哭吕衡州云衡岳新摧天柱峯士林顦顇泣相逢秪<lb/>
令文字傳青簡不使功名上景鐘三畆空留懸磬室九<lb/>
<pb n="KR4i0037_WYG_013-12a"/>
原猶寄若堂封遥想荆州人物論㡬迴中夜惜元龍跂<lb/>
烏詞云城上日出羣烏飛鵶鵶爭赴朝陽枝刷毛伸翼<lb/>
和且樂爾獨落魄今何為無乃慕髙近白日三足妬爾<lb/>
令爾疾無乃飢啼走路傍貪鮮攫肉人所傷翹肖獨足<lb/>
下叢薄口䘖低枝始能躍還顧泥塗備螻蟻仰看棟梁<lb/>
防燕雀左右六翮利如刀踊身失勢不得髙支離無趾<lb/>
猶自免努力低飛逃後患韓栁齊名然栁乃本色詩人<lb/>
自淵明沒雅道俱熄當一世競作唐詩之時獨為古體<lb/>
<pb n="KR4i0037_WYG_013-12b"/>
以矯之未嘗學陶和陶集中五言凢十數篇雜之陶集<lb/>
有未易辨者其幽微者可翫而味其感慨者可悲而泣<lb/>
也其七言五十六字尤工五七言絶句已别選退之作<lb/>
羅池廟碑云侯常語部曲歐陽翼等曰明年吾死死而<lb/>
為神後三年降于州之後堂歐陽翼等見而拜之又云<lb/>
生能澤其民死能驚動禍福之又云過客李儀醉酒慢<lb/>
侮扶出即死恐非不語神怪之義王初寮詩云子厚文<lb/>
章百世師尋常稽首望羅池雷霆不碎韓詩板醉侮何<lb/>
<pb n="KR4i0037_WYG_013-13a"/>
心怒李儀若為子厚分疏者<lb/>
劉禹錫八陣圖云㑹有知兵者臨流指是非寄嚴司空云歡<lb/>
謡開竹棧拜舞擲桑弓早發云寒樹鳥初動霜橋人未行早<lb/>
秋集賢院云蕙草香書殿槐花㸃御溝又云問卜安冥數看<lb/>
方理病源送客云神林社日鼓茅屋午時雞和微之云櫪嘶<lb/>
無價馬庭發有名花又云昨宵鳯池客今日雀羅門又云興<lb/>
情逄酒在筋力上樓知又云遊魚將婢縱野雉見媒驚<lb/>
又云殘兵疑鶴唳空壘辨烏聲詠史云賈生明王道衞<lb/>
<pb n="KR4i0037_WYG_013-13b"/>
綰工車戲同遇漢文時何人居貴位初至長安云每行<lb/>
經舊處却想似前身不改南山色其餘事事新揷田歌<lb/>
云計吏語田夫長安真大處省門髙軻峨儂入無度數<lb/>
昨來補衛士唯用筒竹布君看二三年我作官人去羅<lb/>
浮云夜宿最髙峰瞻空浩無隣海黑天宇曠星辰來逼<lb/>
人是時當朏魄隂物恣騰振日光吐鯨背劍影開龍鱗<lb/>
倐若萬馬馳旌旗聳奫淪又如廣樂奏金石含悲辛疑<lb/>
其有巨靈怪物盡來賓隂陽迭用事乃俾夜作晨咿喔<lb/>
<pb n="KR4i0037_WYG_013-14a"/>
天雞鳴扶桑色昕昕赤波千萬里踴出黄金輪下視生<lb/>
物息霏如隙中塵醯雞仰甕口亦謂雲漢津世人信耳<lb/>
目方寸度大鈞安知視聽外怪愕不可陳搗衣曲云爽<lb/>
砧應秋律繁杵含凄風一一逺相續家家音不同戸庭<lb/>
凝露清伴侣明月中長裾委襞積輕佩垂璁瓏汗餘衫<lb/>
更馥細移麝半空報寒驚邊鴈促思聞候蟲天狼正芒<lb/>
角虎落定相攻盈篋寄何處征人如轉蓬古㪚調詞云<lb/>
讀得𤣥女符生當事邊時往來長秋間能帯雙鞬馳崩<lb/>
<pb n="KR4i0037_WYG_013-14b"/>
騰天寶末塵暗燕南陲爟火入咸陽詔徴神武師是時<lb/>
占軍募揷羽揚金羈萬夫列轅門觀射中㦸支中宵倚<lb/>
長劍起視蚩尤旗隂風獵白草旗槊光參差曽擒白馬<lb/>
將虜騎不敢追貴臣上戰功名姓隨意移終歲肌骨苦<lb/>
他人印纍纍謁者既清宫諸侯各罷戱上將賜甲第門<lb/>
㦸不可窺眥血下沾襟天髙問無期却尋故鄉路孤影<lb/>
空相隨遊桃源云姹女飛丹砂青童䕶金液寶氣浮鼎<lb/>
耳神光生劍脊春望云田中牧竪燒芻狗陌上行人看<lb/>
<pb n="KR4i0037_WYG_013-15a"/>
石麟澧州云梅蘂覆階鈴閣煗雪峯當户㦸枝寒水亭避<lb/>
暑云琥珀琖烘疑漏酒水晶簾瑩更通風碁云鴈行布<lb/>
陣衆未曉虎穴得子人皆驚送僧云猿狖窺齋林葉動<lb/>
蛟龍聞呪浪花低寄令狐相公云少有一身兼將相更<lb/>
能四面占文章與歌者米嘉榮云近來時世輕先軰好<lb/>
染髭鬚事後生江陵道中云行到南朝征戰地古來名<lb/>
將盡為神又云氊裘君長迎風懼錦領酋豪蹋雪驕又<lb/>
云離别苦多相見少一生心事在書題又云隔簾惟見<lb/>
<pb n="KR4i0037_WYG_013-15b"/>
中庭草一樹山榴依舊開又云階蟻相逢如偶語園蜂<lb/>
急去恐違程荆門道懐古云南國山川舊帝畿宋臺梁<lb/>
館尚依稀馬嘶古樹行人歇麥秀空城澤雉飛風吹落<lb/>
葉填宫井火入荒林化寶衣徒使詞臣庾開府咸陽終<lb/>
日苦思歸平齊行云開元皇帝東封時百神受職爭奔<lb/>
馳千鈞猛簴順流下洪波涵淡浮熊羆侍臣燕公秉文<lb/>
筆玉撿告天無愧詞當今叡孫承聖祖岳神望幸河宗<lb/>
舞青門大道屬車塵共侍葳蕤翠華舉墻隂歌云白日<lb/>
<pb n="KR4i0037_WYG_013-16a"/>
左右浮天潢朝晡影入東西墻昔為兒童在隂戯當時<lb/>
意小覺日長東鄰侯家吹笙簧隨隂促促移象牀西隣<lb/>
田舍乏糟糠就影汲汲舂黄梁因思九州四海外家家<lb/>
只占墻隂内莫言墻隂數尺間老卻主人如等閒西塞<lb/>
山云西晉樓船下益州金陵王氣漠然収千尋鐡鎖沉<lb/>
江底一片降幡出石頭夣得德宗朝已為郎官御史坐<lb/>
任文黨久斥于外晩與樂天皆為午橋賓客累官至侍<lb/>
從然八十餘矣既沒㣲之有五言云併失鴛鴦侣空餘<lb/>
<pb n="KR4i0037_WYG_013-16b"/>
麋鹿身只應嵩少下長作獨遊人<lb/>
杜牧五言云韓彭不再生英雄皆為鬼又云少陵鯨海<lb/>
動翰苑鶴天寒又云大熱去酷吏清風來故人又云㣲<lb/>
雨池塘見好風襟䄂知又云圓疑竊龍頷色已奪雞冠<lb/>
又云青漢龍髯絶蒼山馬鬛悲又云㣲雨秋栽竹孤燈<lb/>
夜讀書又云蓬蒿三畆居寛于一天下又云自嫌如匹<lb/>
素刀尺不由身又云誰知病太守猶得作茶仙又云四<lb/>
百年炎漢三十代宗周二三里遺堵八九所高丘又云<lb/>
<pb n="KR4i0037_WYG_013-17a"/>
偃蹇松公老森嚴竹陣齊小蓮娃欲語幽笋稚相攜杜<lb/>
秋娘云京江水清滑生女白如脂其間杜秋娘不勞朱<lb/>
粉施老濞即山鑄後庭千蛾眉秋持玉斝醉與唱金縷<lb/>
衣濞既白首叛秋亦紅淚滋吴江落日渡灞岸緑楊垂<lb/>
聨裾見天子倩盼獨依依椒壁懸錦幕鏡奩蟠蛟螭仾<lb/>
鬟認新寵窈裊復融怡月上白璧門桂影凉參差金階<lb/>
露新重閒捻紫簫吹莓苔夾城路南苑鴈初飛紅粉羽<lb/>
林仗獨賜辟邪旗歸來煮豹胎饜飫不能飴咸池昇日<lb/>
<pb n="KR4i0037_WYG_013-17b"/>
慶銅雀分香悲雷音後車逺事往落花時燕禖得皇子<lb/>
壯髪綠緌緌畫堂授傅姆夫人親捧持虎睛珠絡褓金<lb/>
盤犀鎮帷長楊射熊羆武帳弄啞咿漸抛竹馬劇稍出<lb/>
舞雞奇嶄嶄整冠佩侍宴坐瑶池眉宇儼圖畫神秀射<lb/>
朝暉一尺桐偶人江充知自欺王幽茅土削秋放故鄉<lb/>
歸觚稜拂斗極迴首尚遲遲四朝三十載似夢復疑非<lb/>
潼闗識故吏吏髪已如絲却喚呉江渡舟人那得知歸<lb/>
來四隣改茂苑草菲菲清血洒不盡仰天知問誰寒衣<lb/>
<pb n="KR4i0037_WYG_013-18a"/>
一疋素夜借隣人機我昨金陵過聞之為歔欷自古皆<lb/>
一貫變化安能推夏姫滅兩國逃作巫臣妻西子下姑<lb/>
蘇一舸逐鴟夷織室魏豹俘作漢太平基誤置代籍中<lb/>
兩朝尊母儀光武紹髙祖本係生唐兒珊瑚破髙齊作<lb/>
婢舂黄糜蕭后去楊州突厥為閼氏女子固不定士林<lb/>
亦難期射鉤後呼父釣翁王者師無國要孟子有人毁<lb/>
仲尼秦因逐客令柄歸丞相斯安知魏齊首見㫁簀中<lb/>
屍給䘮蹷張輩廊廟冠峩危珥貂七葉貴何妨拒郅支<lb/>
<pb n="KR4i0037_WYG_013-18b"/>
蘇武却生返鄧通終死饑主張既難測翻覆亦其宜地<lb/>
盡有何物天外復何之指何為而捉足何為而馳耳何<lb/>
為而聽目何為而窺己身不自曉此外何思維因傾一<lb/>
樽酒題作杜秋詩愁來獨長詠聊可以自怡杜秋娘詩<lb/>
蕭后去楊州突厥為閼氏按唐書蕭后國破沒於竇建<lb/>
德突厥處羅可汗遣使要之建德不敢㽞遂入于敵庭<lb/>
正觀四年太宗滅突厥以禮迎后至京師既入敵庭則<lb/>
為閼氏必矣寄小姪阿冝云小姪名阿冝未得三尺長頭<lb/>
<pb n="KR4i0037_WYG_013-19a"/>
圓筋骨𦂳兩臉明且光去年學官人竹馬遶四廊指揮<lb/>
羣兒輩意氣何堅剛去歳冬至日拜我立我傍祝爾願<lb/>
爾貴仍且夀命長今年我江外今日生一陽憶爾不可<lb/>
見祝爾傾一觴陽德比君子初生至㣲茫排隂出九地<lb/>
萬物隨開張一似小兒學日就復月將勤勤不自己二<lb/>
十能文章我家公相家劍佩嘗玎璫舊第開朱門長安<lb/>
城中央第中無一物萬巻書滿堂家集二百編上下馳<lb/>
皇王多是撫州冩今來五紀強尚可與爾讀助爾為賢<lb/>
<pb n="KR4i0037_WYG_013-19b"/>
良經書括根本史書閲興亡髙摘屈宋艶濃薫班馬香<lb/>
李杜泛浩浩韓桞摩蒼蒼近者四君子與古爭強梁願<lb/>
爾一祝後讀書日日忙一日讀十紙一月讀一箱朝廷<lb/>
用文治大開官職場願爾出門去取官如驅羊大明帝<lb/>
宫闕杜曲我池塘我若是潦倒㸔汝爭翺翔縂語諸小<lb/>
道此詩不可忘少年行云官為駿馬監職帥羽林兒兩<lb/>
綬藏不見落花何處期獵敲白玉鐙怒袖紫金槌田竇<lb/>
長㽞醉蘇辛曲讓岐豪持出塞節笑别逺山眉㨗報雲<lb/>
<pb n="KR4i0037_WYG_013-20a"/>
臺賀公卿拜夀巵七言云南朝四百八十寺多少樓臺<lb/>
烟雨中又云蕭條市邑如蜂尾早晚干戈識虎皮又云<lb/>
四海一家無一事將軍携鏡泣霜毛又云九原可作<lb/>
吾誰與師友瑯琊邴曼容又云秋山春雨閒吟處倚遍<lb/>
江南寺寺樓又云杜詩韓筆愁來讀似倩麻姑癢處爬<lb/>
又云商女不知亡國恨隔江猶唱後庭花又云自說江<lb/>
湖不歸事阻風中酒過年年乂云公道世間惟白髪貴<lb/>
人頭上不曽饒班竹簟云分明知道湘妃泣何忍將身<lb/>
<pb n="KR4i0037_WYG_013-20b"/>
卧淚痕又云無端有寄閒消息背揷金釵笑向人宫人<lb/>
塚云少年入内教歌舞不識君王到死時别家云初嵗<lb/>
嬌兒不識爺别爺不拜手吒义拊頭一别三千里何日<lb/>
迎門却到家贈獵射云已落雙鵰血尚新鳴鞭走馬又<lb/>
翻身憑君莫射南來鴈恐有家書寄逺人河湟云元載<lb/>
相公曽借筯憲宗皇帝亦㽞神旋見衣冠就東市忽遺<lb/>
弓劍不西巡牧羊驅馬雖戎服白髪丹心盡漢臣惟有<lb/>
凉州歌舞曲流傳天下樂閒人絶句云玉子紋楸一路<lb/>
<pb n="KR4i0037_WYG_013-21a"/>
饒最宜簷雨竹蕭蕭得年七十更萬日與子期於局上<lb/>
銷故洛城云錮黨豈能留漢鼎清談空解識胡兒千燒<lb/>
萬戰坤靈死慘慘終年鳥雀悲九日齊山登髙云江涵<lb/>
秋影鴈初飛與客攜壺上翠微塵世難逢開口笑菊花<lb/>
須插滿頭歸但將酩酊酬佳節不用登臨歎落暉古往<lb/>
今來只如此牛山何必更沾衣横江館云孫家兄弟晉<lb/>
龍驤馳騁功名業帝王至竟江山誰是主苔磯空屬釣<lb/>
魚郎又云鏡中絲髮悲來慣衣上塵痕拂漸難惆悵<lb/>
<pb n="KR4i0037_WYG_013-21b"/>
江湖釣竿手却遮西日向長安按牧之門户貴盛文章<lb/>
獨歩一時其詩機鋒凑泊如秋月春山挹之無盡少時<lb/>
不羈有書記平安之謗及住廿四橋頭猶有緑葉成隂<lb/>
子滿枝之恨若未忘情於色界者晚節自誌其墓臺卿<lb/>
自誌與淵明自挽何異非世之怖死懼化者所可及也頃<lb/>
見考亭稱牧行草書能不愧於詩有頡頏李杜之目乃<lb/>
知文公亦愛其才<lb/>
　後村詩話巻十三<lb/>
</p>
<p>
</p>
  </div>
</body>
</text>
</TEI>
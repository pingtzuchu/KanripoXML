<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後村詩話巻十</head> <lb/>
    <p>
<pb n="KR4i0037_WYG_010-1a"/>
欽定四庫全書<lb/>
　後村詩話巻十<lb/>
　　　　　　　　　　　　宋　劉克莊　編<lb/>
　此一巻專為杜陵補遺<lb/>
陳拾遺故宅詩至比之郭元振唐人敬重拾遺如此文<lb/>
上人上方云庭前猛虎臥遂得文公廬吾師雨花外不<lb/>
下十年餘長者自布金禪龕只晏如又云王侯與螻蟻<lb/>
同盡遂丘墟願聞第一義回向心地初此僧不知何人<lb/>
<pb n="KR4i0037_WYG_010-1b"/>
必深于内典者<lb/>
莫相疑行男兒生無所成頭皓白牙齒欲落真可惜憶<lb/>
昨獻賦蓬萊宫自怪一日聲輝赫集賢學士如堵墻觀<lb/>
我落筆中書堂徃時文彩動人主此日饑寒趨路傍晩<lb/>
將末契托年少當面輸心背面笑寄謝悠悠世上兒不<lb/>
争好惡莫相疑他人于當面輸心背後笑之下文必有<lb/>
餘怨公卒章優㳺閒暇了無忿<graphic n="KR1264" url="https://raw.githubusercontent.com/kanripo/KR-Gaiji/master/images/KR1264.png" mimeType="image/png"/>
閬州絶句云殿前兵馬雖驍雄縱暴略與羌渾同聞道<lb/>
<pb n="KR4i0037_WYG_010-2a"/>
殺人漢水上婦女多在官軍中當時殿前兵無紀律如<lb/>
此别篇云二十一家同入蜀惟殘一人出駱谷必是子<lb/>
美自謂柟木為風雨所拔云倚江柟樹草堂前故老相<lb/>
傳二百年誅茅卜居總為此五月髣髴聞寒蟬東南飄<lb/>
風動地至江翻石走流雲氣滄波老樹性所愛浦上童<lb/>
童一青盖虎倒龍顛委榛棘淚痕血㸃垂胷臆我有新<lb/>
詩何處吟草堂自此無顔色茅屋為秋風所破歌云八<lb/>
月秋髙風怒號巻我屋上三重茅南村羣童欺我老無<lb/>
<pb n="KR4i0037_WYG_010-2b"/>
力忍能對面為盗賊公然抱茅入竹去脣焦口燥呼不<lb/>
得秋天漠漠向昏黒布衾多年冷似鐵嬌兒惡卧踏裏<lb/>
裂牀牀屋漏無乾處雨脚如麻未斷絶安得廣厦千萬<lb/>
間大庇天下寒士俱歡顔風雨不動安如山嗚呼何時<lb/>
眼前突兀見此屋吾廬獨破受凍死亦足溪柟屋茅為<lb/>
風所拔不以草堂茅屋飄颻為憂方有惜古木庇寒士<lb/>
之意其迂濶如此<lb/>
天邉行云九度将書向洛陽十年骨肉無消息大麥行<lb/>
<pb n="KR4i0037_WYG_010-3a"/>
云大麥乾枯小麥黄婦女行泣夫走藏問誰腰鐮胡<lb/>
與羌苦戰行云苦戰身死馬将軍云是伏波之子孫注<lb/>
馬璘也去秋行云去秋涪江木落時臂搶走馬誰家兒<lb/>
到今不知白骨處部曲有去皆無歸戰塲寃魂毎夜哭<lb/>
空令野營猛士悲此数篇皆可補史之缺文但遂州白<lb/>
骨不歸者失其姓名當考<lb/>
草堂云弧矢暗江海難為逰五湖不忍竟舍此復來薙<lb/>
榛蕪天下尚未寕健兒勝腐儒此篇嘆還呉未可重值<lb/>
<pb n="KR4i0037_WYG_010-3b"/>
浣花榛蕪四松萬竹無恙隣里大官賓客喜歸可見隨<lb/>
寓而安之意于時天下未寕固有健兒勝腐儒之句卒<lb/>
章云飄颻風塵地何地置老夫飲啄愧殘生食薇不敢<lb/>
餘其語意雍容閒暇有雅人之深致<lb/>
牽牛織女篇云牽牛出河西織女處其東萬古永相望<lb/>
七夕誰見同神光竟難候此事終朦朧颯然精靈合何<lb/>
必秋遂通前人詠牛女所未及<lb/>
壯逰詩押五十六韻在五言古風中尤多悲壯語如云<lb/>
<pb n="KR4i0037_WYG_010-4a"/>
徃者十四五出逰翰墨塲斯文崔魏徒以我似班揚又<lb/>
云脫畧小時軰結交皆老蒼東下姑蘇臺已具浮海航<lb/>
到今有遺恨不得窮扶桑又云上感九廟焚下憫萬<lb/>
民瘡小臣議論絶老病客殊方雖荆卿之歌雍門之琴<lb/>
髙漸離之筑音調節奏不如是之跌蕩豪放也<lb/>
二角鷹篇云惡鳥飛飛啄金屋安得爾軰空其羣驅出<lb/>
六合梟鸞分子美前有左綿畫角鷹詩此二鷹乃真<lb/>
本非左綿畫本也<lb/>
<pb n="KR4i0037_WYG_010-4b"/>
冩懐篇云禍首燧人氏厲階董狐筆君看燈燭張轉使<lb/>
飛蛾密注云燧人火化而争欲之心生董狐直筆而是非<lb/>
之端起其説甚新<lb/>
可嘆篇云天上浮雲如白衣斯須改變如蒼狗古徃今<lb/>
來共一時人生萬事無不有丈夫正色動引經酆城客<lb/>
子王季友貧窮老叟家賣屐好事就之為攜酒豫章太<lb/>
守髙帝孫引為賓客敬頗乆聞道三年未曽語小心恐<lb/>
懼閉其口太守得之更不疑人生反覆看亦醜時危可<lb/>
<pb n="KR4i0037_WYG_010-5a"/>
仗真豪俊二人得置君側否詩言王季友誠賢士但為<lb/>
太守客當有獄市薤水之規今三年恐懼不出口何也<lb/>
謂今且如此使其在明君側豈能補衮職之闕哉非以<lb/>
嘿求容若以嘿為賢恐非篤論然子美終以羲和禹事<lb/>
業望王李殊不可曉末云吾軰碌碌飽飯行風后力牧<lb/>
長回首乃知子美以風后力牧自期其抱負尤不淺矣<lb/>
醉為馬墜云騎馬忽憶少年時散蹄迸落瞿塘石白帝<lb/>
城門水雲外低身直下八千尺向來皓首驚萬人自倚<lb/>
<pb n="KR4i0037_WYG_010-5b"/>
紅顔能騎射不虞一蹶終損傷人生快意多所辱朋知<lb/>
來問靦我顔杖藜强起依僮僕語盡還成開口笑提攜<lb/>
别掃清溪曲共指西日不相貸喧呼且覆杯中渌此篇<lb/>
可見壮老健衰之異末云何必走馬來為問君不見嵇<lb/>
康養生遭殺戮南華云魯有單豹者巖居水飲七十有<lb/>
童孺之色不幸而遇餓虎殺而食之有張毅者高門縣<lb/>
薄無不走也四十而有内熱之病以死豹養其内而虎<lb/>
食其外毅養其外而病攻其内乃公卒章之意<lb/>
<pb n="KR4i0037_WYG_010-6a"/>
遣懐篇云梁孝王都邑之盛及追懐與高適李白同吹<lb/>
臺末有撫孤之句公飄颻一覉旅而葛帔練裙之念如<lb/>
此高李豈無厚禄故人聞之得無愧乎<lb/>
大覺蘭若云一老猶鳴日暮鐘諸僧尚乞齋時飯可見<lb/>
寺小僧貧之狀<lb/>
折檻行云嗚呼房魏不復見秦王學士時難羡千載少<lb/>
似朱雲人至今折檻空嶙峋婁公不語宋公語尚憶先<lb/>
皇容直臣此必子美追懐諫省時論事不合傷今思古<lb/>
<pb n="KR4i0037_WYG_010-6b"/>
而作<lb/>
朱鳯行云君不見瀟湘之山衡山髙山巔朱鳯聲嗷嗷<lb/>
側身長顧求其羣翅垂口噤心甚勞下愍百鳥在網羅<lb/>
黄雀最小猶難逃願分竹實及螻蟻盡使鴟鴞相怒號<lb/>
衡嶽有朱鳥峯此篇言朱鳥孤立無助栖托雖高不忍<lb/>
自求飽必欲百鳥如黄雀之類在網羅者皆分竹實以<lb/>
及之不暇計鴟鴞輩怒號矣<lb/>
遣遇篇云石間采蕨女鬻菜輸官曹丈夫死百役暮返<lb/>
<pb n="KR4i0037_WYG_010-7a"/>
空村號聞見事略同刻剥及錐刀貴人豈不仁視爾如<lb/>
莠蒿夫死于役僅存女婦采蕨鬻菜以輸官夫民之窮<lb/>
甚矣而官吏刻剝尤甚于錐刀此不獨指里胥亭長軰<lb/>
内自租庸使外自觀察使不得不受其責故有貴人豈<lb/>
不仁視汝如莠蒿之句録之以告居大位者<lb/>
望嶽云南嶽配朱鳥禮秩自百王歘吸領地靈澒洞半<lb/>
炎方邦家用祀典在徳非馨香廵守何寂寥有虞今則<lb/>
亡祝融五峯尊峯峯次低昻紫蓋獨不朝争長嶪相望<lb/>
<pb n="KR4i0037_WYG_010-7b"/>
恭聞魏夫人羣仙夾翺翔望嶽之作多矣余行役過焉<lb/>
款靈霄坐恱亭宿勝業寺累日嶽令與山中人謂余為<lb/>
向道者将以昧爽登絶頂夕忽大雪余猶攀縁而上望<lb/>
上封咫尺雪泥沒膝不可行然耳目之睹記公詩真此<lb/>
圖經也<lb/>
謁𤣥元廟次昭陵二詩俱嚴麗駿壯為千古五言律詩<lb/>
典則其歸美開基責望守成傷今思古有無窮忠愛之<lb/>
義<lb/>
<pb n="KR4i0037_WYG_010-8a"/>
與韋左丞五言二篇當以古風為勝左丞名濟又與韋<lb/>
左相律詩二十韻頗稱其相業此韋公名見素<lb/>
與張卿二十韻張卿名垍說子均弟弟兄貴盛遭漁陽之<lb/>
變合門殉難未足以報唐家今相率北面而臣賊垍帝<lb/>
壻也故明皇欲致之死訖全要領可謂失刑<lb/>
寄髙書記云歎息髙生老新詩曰又多美名人不及佳句法<lb/>
如何主將收才子崆峒足凱歌聞君已朱紱且得慰蹉跎憶<lb/>
李白云不見李生久徉狂真可哀世人皆欲殺吾意獨<lb/>
<pb n="KR4i0037_WYG_010-8b"/>
憐才敏捷詩千首飄零酒一盃匡山讀書處頭白早歸<lb/>
來此二篇非髙李不敢當非子美不能道<lb/>
逰何将軍山林前十首後半之如云鮮鯽銀絲鱠香芹<lb/>
碧澗羮又云萬里戎王子何年别月支漢使徒空到神<lb/>
農竟不知注云何将軍常征西域禽其王子歸傳其地<lb/>
花草數種又云花妥鸎捎蝶溪喧獺趂魚又云手自移<lb/>
蒲桞家纔足稻粱何将軍舊注莫詳其人公詩有将軍<lb/>
不好武稚子總能文之句必勲貴中之好事者<lb/>
<pb n="KR4i0037_WYG_010-9a"/>
遣興云驥子好男兒前年學語時問知人客姓誦得老<lb/>
夫詩世亂憐渠小家貧仰母慈鹿門攜不遂鴈足繫<lb/>
難期天地軍麾滿山河戰角悲儻歸免相失見日敢辭<lb/>
遲驥子宗武小名公稱之如此公以其知客姓誦翁詩<lb/>
為喜又别篇云驥子春猶隔又云驥子最憐渠鍾情㓜<lb/>
子如此而無一字及熊兒故余疑宗文失學<lb/>
憶弟云䘮亂同吾弟饑寒傍濟州人稀書不到兵在見<lb/>
何由又云百戰今誰在三年望汝歸又元日寄妺云近<lb/>
<pb n="KR4i0037_WYG_010-9b"/>
聞韋氏妹近在漢鍾離春城迴北斗郢樹發南枝不見<lb/>
朝正使啼痕滿面垂公流落顛沛而一念不忘弟妺内<lb/>
云百戰今誰在三年望汝歸又云不見朝正使啼痕滿<lb/>
面垂讀之感慨不但隆友愛而厚倫紀其怨離亂而思<lb/>
承平以不見朝正使為恨言四方表章未逹行在恐未<lb/>
有見妺之期耳<lb/>
聞官軍臨賊篇二十韵多佳句如云泰山當警蹕漢苑<lb/>
入旌旄路濕羊腸險雲横雉尾高可見﨑嶇巴蜀播遷<lb/>
<pb n="KR4i0037_WYG_010-10a"/>
梁益乗輿危迫之狀元帥歸龍種司空握豹韜注云廣<lb/>
平王為元帥郭汾陽副之前軍蘇武節左将吕䖍刀其<lb/>
叙時事甚悲壯老健未云家家賣釵釧只待獻春醪寕<lb/>
賣釵釧以易香醪可見時人厭亂之極贈嚴閣老云客<lb/>
禮容疎放官曹可接聮新詩句句好應任老夫傳嚴武<lb/>
雖跌蕩不覊然能客杜陵亦豪傑之士其詩徃徃附見<lb/>
杜集所謂句句好之評亦非過情之譽<lb/>
送郭中丞云箭入昭陽殿笳吟細栁營内人紅袖泣王<lb/>
<pb n="KR4i0037_WYG_010-10b"/>
子白衣行詳此二聮必是述代宗幸陜之事<lb/>
春宿左省云不寢聼金鑰因風想玉珂明朝有封事數<lb/>
問夜如何岑參寄左省杜拾遺篇云聯歩趨丹陛分曹<lb/>
限紫薇曉隨天仗入暮惹御香歸白髪悲花落青雲羨<lb/>
鳥飛聖朝無闕事自覺諫書稀岑杜同在諫省時兩宫<lb/>
蒙塵時事可言者多矣杜云有封事問夜如何岑云聖<lb/>
朝無闕事自覺諫書稀岑有愧于杜多矣<lb/>
秦州五言二十首内云州圖領同谷驛道出流沙降虜<lb/>
<pb n="KR4i0037_WYG_010-11a"/>
兼千帳居人有萬家馬驕珠汗落胡舞白蹄斜古注白<lb/>
蹄胡名又云鼓角縁邉郡川原欲夜時萬方聲一槩吾<lb/>
道竟何之又云傳道東柯谷深藏數十家瘦地翻冝粟<lb/>
陽坡可種𤓰又詩云萬古仇池穴潜通小有天何時一<lb/>
茅屋送老白雲邉唐人逰邉之作數十篇中間有三數<lb/>
篇一篇中間有一二聯可采若此二十篇山川城郭之<lb/>
異土地風氣所宜開巻一覧盡在是矣網山送蘄帥云<lb/>
杜陵詩巻是圖經豈不信然鼓角篇云萬方聲一㮣吾<lb/>
<pb n="KR4i0037_WYG_010-11b"/>
道竟何之聽角者多矣孰知此言之悲哉<lb/>
示姪佐云嗣宗諸子姪早覺仲容賢舊注佐草堂在東<lb/>
柯谷又三首内云白露黄粱熟分張素有期又云甚聞<lb/>
霜薤白重惠意如何佐别業有黄粱又有霜薤分遺尊<lb/>
老其生理必小康者<lb/>
阮隠居致薤云盈筐承露薤不待致書求束比青芻色<lb/>
圓齊玉筯頭衰年闗鬲冷味煖腹無憂公轉側兵火間<lb/>
饑寒襤縷以詩考之如薇如蕨如<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>如笋如薤如蒼耳<lb/>
<pb n="KR4i0037_WYG_010-12a"/>
如萵苣皆入賦詠真成一菜肚老人矣然公于菜中尤<lb/>
重薤有味煖腹無憂之句非嗜生冷者貴人日費萬錢<lb/>
或一生食萬羊子美晩途以耒陽令饋白酒牛肉暴卒<lb/>
豈若常蔬茹乎客至云舍南舍北皆春水但見羣鷗日<lb/>
日來花徑不曽縁客掃蓬門今始為君開盤飱市逺無<lb/>
兼味樽酒家貧只舊醅肯與隣翁相對飲隔籬呼取盡<lb/>
餘盃此篇若戲效元白體者嚴武答杜二云卧向巴山<lb/>
落月時兩鄉千里夣相思可但歩兵偏愛酒也知光禄<lb/>
<pb n="KR4i0037_WYG_010-12b"/>
最能詩江頭赤葉楓愁客籬外黄花菊對誰跂馬望君<lb/>
非一度冷猿秋鴈不勝悲嚴公詩亦佳作豈近朱者赤<lb/>
耶杜有别嚴公五言云江村獨歸去寂寞養殘生可見<lb/>
子美潔于去就之際<lb/>
懐舊云地下蘇司業親情獨有君那因䘮亂後便有死<lb/>
生分老罷知明鏡悲來望白雲自從失詞伯不復更論<lb/>
文源明得卒章十字可以不朽矣<lb/>
題𤣥武禪師屋壁云錫飛常近鶴杯渡不驚鷗𤣥武師未<lb/>
<pb n="KR4i0037_WYG_010-13a"/>
詳<lb/>
贈李白云豈有青精飯使我顔色好若乏大藥資山林<lb/>
跡如掃李侯金閨彦脫身事幽討亦有梁宋逰相期拾<lb/>
瑶草公與岑參髙適詩皆人情世法惟與謫仙唱和皆<lb/>
世外一種説話<lb/>
别房太尉墓云對碁陪謝傅把劍覔徐君用事極精切<lb/>
自閬赴蜀云棧懸斜避石橋㫁却尋溪山館云山鬼吹<lb/>
燈滅時人語夜䦨蜀道荒僻如此<lb/>
<pb n="KR4i0037_WYG_010-13b"/>
呈嚴公云胡為來幕下祇合在舟中又云老妻憂坐痺<lb/>
㓜女問頭風又云寛容存性拙翦拂念途窮又云曉入<lb/>
朱扉啟昏歸畫角終此篇曲盡幕府賓主情誼春日江<lb/>
村云赤管隨王命銀章付老翁豈知牙齒落名在薦賢<lb/>
中注漢官儀丞郎月給赤管大筆一雙公時以虞部參<lb/>
謀服緋故其辭如此卒章未免有周南留滯之歎然㣲<lb/>
而婉<lb/>
江上值水云為人性僻耽佳句語不驚人死不休焉得思<lb/>
<pb n="KR4i0037_WYG_010-14a"/>
如陶謝手令渠述作與同逰前兩句自負不淺卒章乃推<lb/>
尊陶謝可見前哲服善不争名之意<lb/>
寄杜位云逐客雖皆萬里去悲君已是十年流玉壘題<lb/>
書心緒亂何時更得曲江逰此篇言位近聞寛法離新<lb/>
州注云位京中宅近西按新州今屬廣東去京師逺卒<lb/>
章思與位復逰曲江則非京師之新州矣當詳攷<lb/>
登髙云無邉落木蕭蕭下不盡長江滚滚來萬里悲秋<lb/>
常作客百年多病獨登臺二聮不用故事自然髙妙在<lb/>
<pb n="KR4i0037_WYG_010-14b"/>
樊川齊山九日七言之上<lb/>
十二月一日雲安縣云一聲何處送書鴈百丈誰家上<lb/>
瀬船又云負鹽出井此溪女打鼓發船何郡郎此二聮<lb/>
縣圖也<lb/>
哭鄭司户蘇少監云豪傑誰人在文章掃地無此篇二<lb/>
十韻録一聨于此<lb/>
聞河北節度入朝口號云喧喧道路多歌謡河北将軍<lb/>
盡入朝始是乾坤王室正却教江漢客魂銷又云北道<lb/>
<pb n="KR4i0037_WYG_010-15a"/>
諸公無表來茫然庶事遣人猜又云燕趙休矜出佳麗<lb/>
宫闈不擬選才人讀杜集至三十巻多厭<hi>缺</hi>
　　　　　亂離憤嫉跋扈之作此口號十二篇以河北<lb/>
節将入朝為喜以北道無表為猜欲漁陽突騎邯鄲兒<lb/>
之歸闕欲主上如周宣漢武欲諸公為孝子忠臣真一<lb/>
飯不忘君者天寳禍亂自燕趙始今安史巳無噍類燕<lb/>
趙佳麗可開選色之塲矣子美方有宫闈不擬選才人<lb/>
之句所謂舉筆不忘規諫者耶<lb/>
<pb n="KR4i0037_WYG_010-15b"/>
終明府水樓云絶壁過雲開錦繡疎松隔水奏笙簧此<lb/>
聨未經人道<lb/>
别李八秘書云反氣凌雲在妖星下直廬又云不才同<lb/>
補衮奉詔許牽裾又云御鞍金騕褭宫硯玉蟾蜍此篇<lb/>
三十韵叙舊頗詳祕書不書名必是與公同扈從入蜀<lb/>
者觀不才同補衮奉詔許牽裾之句似與公同諫省金<lb/>
騕褭玉蟾蜍近臣方有此賜史失其名當攷<lb/>
孤鴈云孤鴈不飲啄飛鳴聲念羣誰憐一片影相失<lb/>
<pb n="KR4i0037_WYG_010-16a"/>
萬重雲望盡似猶見哀多如更聞野鵶無意緒鳴噪自<lb/>
紛紛讀此篇便見得鮑常軰止是小家數<lb/>
吾宗篇云吾宗老孫子質朴古人風耕鑿安時論衣冠<lb/>
與世同昔温公約康節服深衣答云如今人只服今衣<lb/>
温公不能强<lb/>
溪上云塞俗人無井山田飯有沙瀼西土風<lb/>
八月十六夜云河漢近人流絶佳<lb/>
秋興云聞道長安似奕碁百年世事不勝悲王侯第宅<lb/>
<pb n="KR4i0037_WYG_010-16b"/>
皆新主文武衣冠異昔時直北闗山金鼓振征西車馬<lb/>
羽書遲魚龍寂寞秋江冷故國平居有所思公詩叙亂<lb/>
離多百韻或五十韻或三四十韻惟此篇簡而切<lb/>
社日云今日江南老他時渭北童又云鵷鷺廻金闕誰<lb/>
憐病峽中覉旅懐故鄉老大憶髫年人之至情也公生<lb/>
長韋杜老逢社日百官朝天公獨病臥峽中情見乎辭<lb/>
如此<lb/>
詠懐古跡内先主孔明廟云古廟杉松巢水鶴嵗時伏<lb/>
<pb n="KR4i0037_WYG_010-17a"/>
臘走村翁武侯祠屋長隣近一體君臣祭祀同又云萬<lb/>
古雲霄一羽毛又云伯仲之間見伊吕卧龍公没已千<lb/>
載而有志世道者皆以三代之佐許之如云萬古雲霄<lb/>
一羽毛如儕之伊吕伯仲間而以蕭曹為不足道此論<lb/>
皆自子美發之考亭南軒近世大儒不能發也<lb/>
昭君村云畫圖省識春風面環佩空歸月夜魂亦佳句<lb/>
諸将篇云獨使至尊憂社稷諸君何以答昇平其責望<lb/>
諸将深矣此篇謂張仁亶築三城本欲掃平吐蕃豈知<lb/>
<pb n="KR4i0037_WYG_010-17b"/>
乃用以捄朔方<lb/>
宗武生日云詩是吾家事又云覔句新知律乃翁稱之<lb/>
如此而宗武詩無一字存者不若蘇叔黨有集行世<lb/>
有感云諸侯春不貢使者日相望又云不過行儉徳盗<lb/>
賊本王臣又云領郡輒無色之官皆有詞願聞哀痛詔<lb/>
端拱問瘡痍此三數聨畧見當日時事使者相望而不<lb/>
貢自若必是内租庸外觀察諸使符牒督賦急于星火<lb/>
領郡之官者皆憚行與至于欲以儉徳化盗賊為王臣<lb/>
<pb n="KR4i0037_WYG_010-18a"/>
又欲下哀痛詔以問瘡痍唐人惟元結陽城有此意公<lb/>
于舂陵行至比之華星秋月不刋之言也<lb/>
東屯云築場憐蟻穴拾穗許村童可見民胞物與之意<lb/>
栁司馬至云有使歸三峽相過問兩京函闗猶出将渭<lb/>
水更屯兵設備邯郸道和親邏些城幽燕唯鳥去商洛<lb/>
少人行公去國萬里逢人輒問兩京此數聨是大厯間<lb/>
事<lb/>
元日示宗武云汝啼吾手戰吾笑汝身長前有明年共<lb/>
<pb n="KR4i0037_WYG_010-18b"/>
我長之語此又云吾笑汝身長見愛子長成而喜憶江<lb/>
東弟不見而悲其慈愛如此<lb/>
放船出峽四十韻按公天寳十五載入蜀凡十三年覉<lb/>
旅非一處而在䕫最乆至大厯三年始出陜之江陵又<lb/>
二年卒于耒陽蜀中諸詩惟䕫最多四十韻反復曲折<lb/>
若不忍去雲安者<lb/>
贈起居田舍人澄詩云舍人退食収封事宫女開函近<lb/>
御筵唐以舍人給事中書匭事又云宫女開函以所投<lb/>
<pb n="KR4i0037_WYG_010-19a"/>
封事奏御义云晴窻㸃檢白雲篇注云謂武帝秋風詞<lb/>
别韋左丞詩云常擬報一飯况懷辭大臣若甚徳韋公<lb/>
者然末句云白鷗没浩蕩萬里誰能馴公自植立毎如<lb/>
此<lb/>
不意青草湖扁舟落吾手中原消息㫁黄屋今安否去<lb/>
蜀之吳楚身與妻子弟妹未知逃生之所而以中原消<lb/>
息斷黄屋安否為憂此山谷所以有長使詩人拜畫圖<lb/>
煎膠續絃千古無之歎<lb/>
<pb n="KR4i0037_WYG_010-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後村詩話巻十<lb/>
</p>
<p>
</p>
  </div>
</body>
</text>
</TEI>
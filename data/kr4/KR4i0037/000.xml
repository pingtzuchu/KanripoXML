<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後村詩話</head>
    <p>
<pb n="KR4i0037_WYG_000-1a"/>
欽定四庫全書　　　　　集部九<lb/>
　後村詩話　　　　　　　詩文評類<lb/>
　　提要<lb/>
　　　　<hi>臣</hi>等謹案後村詩話前集二巻後集二巻續<lb/>
　　　　集四巻新集六巻宋劉克莊撰克莊有後村<lb/>
　　　　集已著録所撰詩話惟前集有本别行其餘<lb/>
　　　　皆編入文集中共十四巻末有自䟦稱前後<lb/>
　　　　二集為六十至七十歲時所作續集四巻為<lb/>
<pb n="KR4i0037_WYG_000-1b"/>
　　　　八十歲時所作新集六巻則八十二歲時所<lb/>
　　　　作也克莊晩節頹唐詩亦漸趨潦倒如髪脱<lb/>
　　　　詩之論為城旦寧非恕度作沙彌亦自佳老<lb/>
　　　　吏詩之只恐閻羅難抺過鐵鞭他日鬼臀紅<lb/>
　　　　殆足資笑噱然論詩則具有條理真德秀作<lb/>
　　　　文章正宗以詩歌一門屬之克莊克莊所取<lb/>
　　　　如漢武帝秋風詞及三謝之類德秀多刪之<lb/>
　　　　克莊意不謂然其説今載前集第一巻中盖<lb/>
<pb n="KR4i0037_WYG_000-2a"/>
　　　　克莊於詩為專門而德秀于詩則未能深解<lb/>
　　　　宜其方枘而圓鑿也前集後集續集統論漢<lb/>
　　　　魏以下而唐宋人詩為多新集六巻則詳論<lb/>
　　　　唐人之詩皆採摘精華品題優劣往往連録<lb/>
　　　　全篇較他家詩話兼渉考證者為例稍殊盖<lb/>
　　　　用唐詩紀事之例所載宋代諸詩其集不傳<lb/>
　　　　於今者十之五六亦皆頼是書以傳可稱善<lb/>
　　　　本其中如韓詩外傳西京雜記朝野僉載諸<lb/>
<pb n="KR4i0037_WYG_000-2b"/>
　　　　書往往連篇抄録至一二十條不止以至沈<lb/>
　　　　既濟駁武后本紀之類泛及史事皆與詩無<lb/>
　　　　渉殊為例不純又如謂杜牧兄弟分黨牛李<lb/>
　　　　以為高義而不知為門户之私謂吳融韓偓<lb/>
　　　　國蹙主辱絶無感時傷事之作似但據唐英<lb/>
　　　　歌詩香奩集而於韓内翰集則殊未詳閲持<lb/>
　　　　論亦或偶踈至于既詆玉臺新詠為淫哇而<lb/>
　　　　又詳録其續集既稱歐陽修厭薄楊劉又稱<lb/>
<pb n="KR4i0037_WYG_000-3a"/>
　　　　其推重楊劉尤自相矛盾然要其大㫖則精<lb/>
　　　　核者多固逈在南宋諸家詩話上也乾隆四<lb/>
　　　　十六年十二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後村詩話卷十四</head> <lb/>
    <p>
<pb n="KR4i0037_WYG_014-1a"/>
欽定四庫全書<lb/>
　後村詩話卷十四<lb/>
　　　　　　　　　　　　宋　劉克莊　編<lb/>
白居易原上草云野火燒不盡春風吹又生清明云留<lb/>
餳和冷粥出火煑新茶扇云引秋生手裏藏月入懐中<lb/>
太湖石云峰駢仙掌出罅坼劍門開又云常恐國史上<lb/>
但記鳯與麟又云昨日延英對今日崖州去又云所恨<lb/>
薄命身嫁遲别日迫又云為君一日恩悞妾百年身又<lb/>
<pb n="KR4i0037_WYG_014-1b"/>
云我無縮地術君非馭風仙又云行年三十九嵗暮<lb/>
日斜時讀靈運詩大必籠天海細不遺草樹又云未得<lb/>
無生心白頭亦為夭又云戀月夜同宿愛山晴共㸔江<lb/>
州云野水多于地人煙半在船又云老色日上面歡悰<lb/>
時去心今既不如昔後當不如今又云欲識徃來頻青<lb/>
蕪成白路又云笑勸狂伶酒閒吟短李詩又云犬吠村<lb/>
胥閙蟬鳴織婦忙又云成人男作草事鬼女為巫又云<lb/>
吏徴魚户税人納火田租又曰醉曽衝宰相驕不揖金<lb/>
<pb n="KR4i0037_WYG_014-2a"/>
吾又云散吏閒如客貧州冷似村又云憂方知酒聖貧<lb/>
始覺錢神又云雞鳴一覺睡不博早朝人又云量大嫌<lb/>
甜酒才髙笑小詩又云性靈閒似鶴顔狀古于松又云<lb/>
若不為松喬即須作臯䕫又云微月初三夜新蟬第一聲<lb/>
又云病聞和藥氣渇聽碾茶聲又云小巢織巧婦新葉<lb/>
長慈姑又云玉柄鶴翎扇銀甖雲母漿又云秋風滿衫<lb/>
淚泉下故人多又云佛容為弟子天許作閒人又云鬭<lb/>
閒僧尚閙較痩鶴為肥又云不能留姹女争免作衰翁<lb/>
<pb n="KR4i0037_WYG_014-2b"/>
又云婢能尋本草犬不吠醫人又云同時六學士五相<lb/>
一漁翁又云園葵烹佐飯林葉掃添薪又云有一燕趙<lb/>
士言貌甚竒瓌日日酒家去脱衣典數杯問君何落拓<lb/>
云僕生草萊地寒命且薄君門乏良媒亦有同門生先<lb/>
升青雲梯貴賤交道絶朱門扣不開及歸種禾黍三嵗<lb/>
旱為災入山燒黄白一旦化為灰處處去不得却歸酒<lb/>
中來陶詩云夷齊各一身窮餓未為難先生有五男與之同<lb/>
饑寒同此意又云三年典郡歸所得非金帛天竺石兩片<lb/>
<pb n="KR4i0037_WYG_014-3a"/>
華亭鶴一隻還就無塵坊仍求有水宅豈獨為身謀安<lb/>
吾鶴與石又云榮名與壯齒相避如朝暮時命始欲來<lb/>
顔色已先去又云泥壇方合矩鑄鼎圓中規鑪槖一以<lb/>
動瑞氣紅輝輝二物正訢合厥狀何恠竒綢繆夫婦體<lb/>
狎獵魚龍姿又云試問池䑓主多為將相官終身不曽<lb/>
到惟展宅圖㸔又云昔作少學士圖形入集賢今為老<lb/>
居士冩貌寄香山鶴毳變𤣥髪雞膚換朱顔前形與後<lb/>
貌相去三十年七言云一叢暗淡將何比淺碧籠裙襯<lb/>
<pb n="KR4i0037_WYG_014-3b"/>
紫巾又云藥圃茶園為産業野麋林鶴是交游又云<lb/>
失寵故姬歸院夜沒畨老將上樓時照他㡬許人腸斷<lb/>
玉兎銀蟾逺不知又云曽犯龍鱗容不死欲騎鶴背覔<lb/>
長生又云毎被老元偷格律苦敎短李伏歌行又云猶<lb/>
嫌小户長先醒不得多時住醉鄉又云洛陽女兒靣似<lb/>
花河南大尹頭如雪又云琴書何必求生産與女猶勝<lb/>
與外人又云綺羅二八圍寳榻組練三千夾將壇又云<lb/>
争得大裘長萬丈與君都葢洛陽城又云大有髙門鏁<lb/>
<pb n="KR4i0037_WYG_014-4a"/>
空宅主人到老不曽歸又云貧添莊舄吟聲苦病欠韓<lb/>
康藥債多又云柘枝紫袖敎丸藥羯鼓蒼頭遣種蔬又<lb/>
云直應人世無風月始是心中忘却時又云冷落若為<lb/>
留客住冰池霜竹雪髯翁又云漢容黄綺為逋客堯放<lb/>
巢由作外臣哭劉夢得云盃酒英雄君與操文章㣲婉<lb/>
我知丘賢豪雖歿精靈在應共㣲之地下逰又蟭螟殺<lb/>
敵蚊巢上蠻觸交争蝸角中應似諸天觀下界一㣲塵<lb/>
内鬭英雄又云秦磨利刀斬李斯齊燒沸鼎烹酈其可<lb/>
<pb n="KR4i0037_WYG_014-4b"/>
憐黄綺入商洛閒卧白雲歌紫芝彼為葅醢几上盡此<lb/>
作鸞凰天外飛去者逍遥來者死乃知禍福非天為又<lb/>
云禍福茫茫不可期大都早退以先知當君白首同歸<lb/>
日是我青山獨往時顧索素琴應不暇憶牽黄犬定難<lb/>
追麒麟作脯龍為醢何似泥中曳尾龜新豐折臂翁云<lb/>
新豐老人八十八頭鬢眉鬚皆似雪元孫扶向店前<lb/>
行左臂慿肩右臂折問翁臂折來㡬年兼問致折何因<lb/>
縁翁云貫屬新豐縣生逢聖代無征戰慣聽梨園歌管<lb/>
<pb n="KR4i0037_WYG_014-5a"/>
聲不識旗槍與弓箭無何天寳大徴兵户有三丁㸃一<lb/>
丁㸃得驅將何處去五月萬里雲南行聞道雲南有瀘<lb/>
水椒花落時瘴烟起大軍徒渉水如湯未過十人二三<lb/>
死村南村北哭聲哀兒别爺娘夫别妻皆云前後征蠻<lb/>
者千萬人行無一迴是時翁年二十四兵部牒中有名<lb/>
字夜深不敢使人知偷將大石鎚折臂張弓簸旗俱不<lb/>
堪從茲始免征雲南骨碎筋傷非不苦且圖㨂退歸鄉<lb/>
土此臂折來六十年一肢雖廢一身全至今風雨隂寒<lb/>
<pb n="KR4i0037_WYG_014-5b"/>
夜直到天明痛不眼痛不眠終不悔且喜老人今獨<lb/>
在不然當時瀘水頭身死魂飛骨不收應作雲南望鄉<lb/>
鬼萬人塜上哭呦呦老人言君聽取君不聞開元宰相<lb/>
宋開府不賞邊功防黷武又不聞天寳宰相楊國忠欲<lb/>
求恩幸立邊功邊功未立生人怨請問新豐折臂翁八<lb/>
駿圗云穆王八駿天馬駒後人愛之冩為圗日行萬里<lb/>
速如飛穆王獨乗何所之四荒八極踏欲遍三十二蹄<lb/>
無歇時屬車軸折追不及黄屋草生棄若遺瑶池西赴<lb/>
<pb n="KR4i0037_WYG_014-6a"/>
王母宴七廟經年不親薦璧䑓南與盛姬逰明堂不復<lb/>
朝諸侯白雲黄竹歌聲動一人荒樂萬人愁至今此物<lb/>
世稱珍不知房星之精下為祲賣炭翁云賣炭翁伐薪<lb/>
燒炭南山中滿靣塵灰烟火色兩鬢蒼蒼十指黒賣炭<lb/>
得錢何所營身上衣裳口中食可憐身上衣正單心憂<lb/>
炭賤願天寒夜來城外一尺雪曉駕炭車輾氷轍牛困<lb/>
人饑日已髙市南門外泥中歇翩翩兩騎來是誰黄衣<lb/>
使者白衫兒手把文書口稱勅迴車叱牛牽向北一車<lb/>
<pb n="KR4i0037_WYG_014-6b"/>
炭千餘斤宫使驅將惜不得半疋紅紗一丈綾繫向牛<lb/>
頭充炭直官牛云官牛官牛駕君車滻水崖邊搬載沙<lb/>
一石沙㡬斤重朝載暮載將何用載向五門官道西緑<lb/>
槐隂下鋪沙堤昨來新拜右丞相恐怕泥塗汙馬蹄右<lb/>
丞相馬蹄踏沙雖浄潔牛領牽車欲流血右丞相但能<lb/>
濟人治國調隂陽官牛領穿亦無妨鹽商婦云鹽商婦多<lb/>
金帛不事田農與蠺績南北東西不失家風水為鄉船作<lb/>
宅本是揚州小家女嫁得西江大商客緑鬟富去金釵多皓<lb/>
<pb n="KR4i0037_WYG_014-7a"/>
腕肥來銀釧窄前呼蒼頭後叱婢問爾因何得如此婿<lb/>
作鹽商十五年不屬州縣屬天子毎年鹽利入官時少<lb/>
入官家多入私官家利薄私家厚鹽鐡尚書逺不知何<lb/>
况江頭魚米賤紅鱠黄橙香稻飯飽食濃粧倚柂樓兩<lb/>
朶紅顋花欲綻鹽商婦有幸嫁鹽商終朝美飯食終嵗<lb/>
美衣裳好衣美食有來處亦須慙愧桑𢎞羊桑𢎞羊死<lb/>
已久不獨漢時今亦有<lb/>
元稹榴花五言云委作金爐焰飄成玉砌瑕憲宗挽歌<lb/>
<pb n="KR4i0037_WYG_014-7b"/>
云狼星如要射猶有鼎湖弓又云俊鶻度海食應龍昇<lb/>
天行又云漸恐鯨鯤大波濤及九州又云新笋踴犀株<lb/>
落梅翻蝶翅又云筝絃玉指調粉汗紅綃拭又云綵縷<lb/>
碧筠糭香秔白玉團又云佞存真妾婦諫死是男兒又<lb/>
云义魚江火合喚客谷神應又云花態繁于綺閨情軟<lb/>
似綿又云勁芟鼇足斷精貫虱心穿又云望夫身化石<lb/>
為伯首如蓬又云不如元不識俱作路人行又云乗我<lb/>
䍧牱馬蒙茸大如羝又云亭亭巧于削一一大如拱槎<lb/>
<pb n="KR4i0037_WYG_014-8a"/>
枒矛㦸合屹仡龍蛇動風朝竽籟過雨夜鬼神恐蜘蛛<lb/>
云縈纒傷竹栢吞噬及虫蛾為送佳人喜珠櫳無奈何<lb/>
小兒云亂騎殘爆竹爭唾小旋風罵雨愁妨走呵氷喜<lb/>
旋融估客樂云估客無住著有利身即行一觧市頭語<lb/>
便無鄉里情子本頻蕃息貨販日兼并求珠駕滄海採<lb/>
玉上荆衡北買党項馬西擒吐畨鷹越婢脂肉滑奚僮<lb/>
眉眼明經逰天下徧却到長安城先問十常侍次求百<lb/>
公卿侯家與主第㸃綴無不精歸來始安坐富與王者<lb/>
<pb n="KR4i0037_WYG_014-8b"/>
勍大兒販材木巧識梁棟形小兒販鹽鹵不入州縣征<lb/>
一身偃市利突若截海鯨七言云他時定𦵏燒缸地賣<lb/>
與人家得酒盛又云初過寒時一百六店舍無烟空樹<lb/>
緑又云四五年前作拾遺諫書不宻丞相知夢上天云<lb/>
來時畏有他人上截斷龍胡斬鵬翼越州云星河似向<lb/>
簷前落鼔角驚從地底迴我是玉皇香案吏謫居猶得<lb/>
住蓬萊夫逺征云趙卒四十萬盡為坑中鬼趙王未信<lb/>
趙母言猶㸃新兵更填死阬中之鬼妻在營髽麻帶絰<lb/>
<pb n="KR4i0037_WYG_014-9a"/>
鵞鴈鳴送夫之婦又行哭哭聲送死非送行夫逺行<lb/>
逺行不必戍長城出門便不知死生元白皆唐詩<lb/>
大家余觀古作者必以艱深文淺近必以尖新革塵腐<lb/>
二公獨不然世傳其有賦詠元語多犯白固有偷格律<lb/>
之嘲白遇賦詠必使老嫗聞而曉解者兩長慶集部帙<lb/>
數倍韓柳其間大篇如連昌宫辭琵琶行之類不可勝<lb/>
書姑録其尤警䇿者于編元初與仇士良爭驛劾嚴厲<lb/>
苛歛忤時相意賴李絳崔羣論救其詩有佞存真妾婦<lb/>
<pb n="KR4i0037_WYG_014-9b"/>
諫死是男兒之句初節甚髙及為學士有上眷中人爭<lb/>
與之交遂黨中人以沮裴度非復昔日微之矣其卒甫<lb/>
五十三故白哀詩云因知早貴兼才子不得多時在世<lb/>
間白天資近道多稱人之善然當君白首同歸日是我<lb/>
青山獨往時之句不哀彼之寃而幸我之免文饒不存<lb/>
輩行不分雅俗但欲以浙西觀察臨蘓州刺史道眼觀<lb/>
之只堪一笑集中數絶余常疑好事者為之香山未必<lb/>
有此作也<lb/>
<pb n="KR4i0037_WYG_014-10a"/>
李賀感諷云合浦無明珠龍洲無木奴足知造化力不<lb/>
給使君須越婦未織作吳蠶始蠕蠕縣官騎馬來獰色<lb/>
虬紫鬚懐中一方板板上數行書不因使君怒焉得詣<lb/>
爾廬越婦拜縣官桑芽今尚小㑹待春日宴絲車方擲<lb/>
掉越婦通言語小姑具黄粱縣官踏飡去簿吏復登堂<lb/>
又云都門賈生墓青蠅久斷絶寒食揺揚天墳景長肅<lb/>
殺皇漢十二帝惟帝稱睿哲一夕信豎兒文明永淪歇<lb/>
秦王飲酒云酒酣喝月使倒行沙路曲云帝前動笏移<lb/>
<pb n="KR4i0037_WYG_014-10b"/>
南山秋來云秋墳鬼唱鮑家詩恨血千年土中碧夢登天<lb/>
云黄塵清水三山下更變千年如走馬遥望齊州九㸃<lb/>
烟一泓海水杯中㵼秦宫詩云飛忩複道傳觴飲十夜<lb/>
銅盤膩燭黄又云斫桂燒金待曉筵白鹿清蘓夜半煑<lb/>
美人梳頭歌云雙鸞開鏡秋水光解鬟臨鏡立象牀一<lb/>
編香絲雲撒地玉釵落處無聲膩纎手却盤老鵶色翠<lb/>
滑寳釵簮不得又云背人不語向何處下堦自折櫻桃<lb/>
花雁門太守行云黒雲壓城城欲摧甲光向日金鱗開<lb/>
<pb n="KR4i0037_WYG_014-11a"/>
角聲滿天秋色裏塞上燕脂凝夜紫半捲紅旗臨易水<lb/>
霜重鼓寒聲不起報君黄金䑓上意提攜玉龍為君死<lb/>
金銅仙人辭漢歌云茂陵劉郎秋風客夜聞馬嘶曉<lb/>
無跡畫欄桂樹懸秋香三十六宫土花碧魏宫牽車指<lb/>
千里東闗酸風射眸子空將漢月出宫門憶君清淚如<lb/>
鉛水衰蘭送客咸陽道天若有情天亦老攜盤獨出月<lb/>
荒凉渭城已逺波聲小吕將軍歌云吕將軍騎赤兔獨<lb/>
攜大膽出秦闗金粟堆邊哭陵樹北方逆氣汚青天劍<lb/>
<pb n="KR4i0037_WYG_014-11b"/>
龍夜叫將軍閒將軍振袖揮劍鍔玉闕朱城有門閣榼<lb/>
榼銀龜揺白馬傅粉女郎火旗下恒山鐡騎請金槍遥<lb/>
聞箙中花箭香西郊寒篷葉如刺皇天親載養神驥廐<lb/>
中髙桁排蹇蹄飽食青芻飲白水圓蒼低迷葢張地九<lb/>
州人事皆如此苦篁調嘯引云請説軒轅在時事伶倫<lb/>
採竹二十四伶倫採之自崑丘軒轅詔遣中分作十二<lb/>
伶倫以之正音律軒轅以之調元氣當時黄帝上天時<lb/>
二十三管咸相隨惟留一管人間吹無德不能得此管<lb/>
<pb n="KR4i0037_WYG_014-12a"/>
此管沉埋虞舜祠箜篌引云吳絲蜀桐張髙秋空白凝雲<lb/>
頺不流江娥啼竹素女愁李慿中國彈箜篌崑山玉碎<lb/>
鳯凰叫芙蓉泣露香蘭笑十二門前融冷光二十三絲<lb/>
動紫皇女媧鍊石補天處石破天驚逗秋雨夢入神山<lb/>
教神嫗老魚跳波痩蛟舞吳質不眠倚桂樹露脚斜飛<lb/>
濕寒兔長吉歌行新意險語自有蒼生以來所無樊川云<lb/>
極騷人墨客筆力盡古人文章變態非長吉不足以當<lb/>
之髙軒過乃其緫角時所作若宿搆者然其母曰是兒<lb/>
<pb n="KR4i0037_WYG_014-12b"/>
欲嘔出心乃已知子莫若母豈非苦吟而得者歟唐雜<lb/>
記云賀性傲忽其詩為母中表投之溷中故傳于世者<lb/>
絶少悲夫使吾有中表如賀當濯薔薇水薫玉㽔香方<lb/>
敢開巻此中表豈鼻塞不知香臭者歟<lb/>
戴叔倫贈李山人唐云栁條將白髮相對共垂絲汝南别董校<lb/>
書云擾擾倦行役相逢陳蔡間何為百年内不見一人閒對酒<lb/>
惜餘景問程愁亂山秋風萬里至又出穆陵關贈康老<lb/>
人洽云一篇飛入九重門樂府喧喧聞至尊宫中美人<lb/>
<pb n="KR4i0037_WYG_014-13a"/>
皆唱得七貴因云盡相識不脱弊裘輕錦綺長吟佳句<lb/>
掩笙歌賢王貴主於我厚駿馬蒼頭如已有暗將心事<lb/>
隔風塵盡擲年光逐杯酒青門㡬度見春歸折柳尋花<lb/>
送落暉叔倫仕至容管觀察使半山選其詩凡四十七<lb/>
首五七言絶句已入選今摘出集中平淡可翫味者瀏<lb/>
亮切事情者趙南塘題天台戴式之詩藁云台嶺散仙<lb/>
人詩家小叔倫式之由此名重有石屏集南塘為選取<lb/>
若干首<lb/>
<pb n="KR4i0037_WYG_014-13b"/>
楊巨源獻聖夀云爐烟添栁重宫漏出花遲老將云功成封寵<lb/>
將力盡到貧鄉聖恩洗雪鎮州寄獻裴相公云天借春光洗緑<lb/>
林戰塵收盡見花隂好生本是君王徳忍死何妨壯士心曽賀<lb/>
截雲翻柵逺仍聞斸凍下營深井陘昨日雙旗入蕭相無言淚<lb/>
濕襟<hi>此謂田布知魏兵必叛殺身以自明</hi>楊公勇去之節退之一序萬古不朽内<lb/>
云國子司業楊公方以能詩訓後進按夔以九徳教胄子周以<lb/>
德行道藝造士未聞以能詩訓後進者唐人或以一聫<lb/>
擅終身之貴然楊公可敬初不在詩丞相愛惜不能留<lb/>
<pb n="KR4i0037_WYG_014-14a"/>
童子釣逰不敢棄可以為人師矣世傳楊公苦吟常掉其<lb/>
頭至老雖未嘗吟而掉頭自若所作尤圓熟然其間忠<lb/>
憤悲慨如聖恩洗雪鎮州獻裴相之篇可補唐史之闕<lb/>
皇甫冉張公洞五言云何時種桃核㡬度看桑田寄僧<lb/>
云一入春山裏千峰不可尋長安路云結束趨平樂聫<lb/>
翩抵狹斜温湯云丞相金錢賜平陽玉輦過魯儒求一<lb/>
謁無路獨如何傷美人云專房獨見寵傾國衆皆聞宿<lb/>
嚴維宅送包七云嵗儲無别墅寒服羨鄰機出塞云吹<lb/>
<pb n="KR4i0037_WYG_014-14b"/>
角出塞門前瞻即胡地三軍盡囬首皆洒望鄉淚轉念<lb/>
闗山長行㸔風景異由來征戍客各負輕生義故齊王贈<lb/>
承天皇帝挽歌云禮盛追崇日人知友悌恩舊居從代<lb/>
邸新壠入文園鴻寳仙書祕龍旂帝服尊蒼蒼松裏月<lb/>
萬古此髙原送魏十六還蘓州云秋夜深深此送君隂<lb/>
蟲切切不堪聞歸舟明日毗陵道迴首姑蘓是白雲<lb/>
皇甫曽送人徃荆州云㠶影連三峽猿聲近四鄰送李<lb/>
中丞云闗河三晉路賔從五原人兩皇甫詩昔常畧評<lb/>
<pb n="KR4i0037_WYG_014-15a"/>
之補闕詩尤多御史所作絶少然亦多佳句<lb/>
陸龜䝉五言云汀州歲晚弋籬落露寒舂出户手先笻<lb/>
見人頭未帽七言云終須揀取幽棲處老檜雙成便作<lb/>
門<lb/>
皮日休旅舍除夜云挑燈猶故嵗聽角已新年陪江西<lb/>
裴公逰襄州延慶寺云不著前驅驚野鳥唯將後乗載<lb/>
詩人襄州春逰云映柳認人多錯誤透花窺鳥最分明<lb/>
岑年單絞何曽著莫道猖狂似禰衡過雲居院𤣥福上<lb/>
<pb n="KR4i0037_WYG_014-15b"/>
人舊居云重到雲居獨悄然隔簾窺影尚疑禪不逢野<lb/>
老來聽法猶見隣僧為引泉龕上已生新石耳壁間空<lb/>
帶舊茶烟南宗弟子時時到泣把山花奠几筵皮陸皆<lb/>
唐季詩客陸隠于江湖皮咸通八年登第二人素友善<lb/>
倡和尤多昔之和詩者和意而已惟皮陸必和韻有絫<lb/>
至百韻者皮有七愛詩為房杜李西平盧鴻元魯山李<lb/>
太白白居易七人而作以嵩山處士令次三大臣李翰林<lb/>
白少傳名位不輕列于處士縣令之下其髙致卓識如<lb/>
<pb n="KR4i0037_WYG_014-16a"/>
此<lb/>
杜荀鶴春宫怨云風暖鳥聲碎日髙花影重經賈島墓<lb/>
云山根三尺墓人口數聫詩弔李翰林云誰移耒陽冢<lb/>
來此作吟鄰感遇云海枯終見底人死不知心雪云江<lb/>
湖不見飛禽影嵓谷唯聞折竹聲擁袍公子莫言冷中<lb/>
有樵夫跣足行哭貝韜云交朋來哭我來歌喜傍山家<lb/>
𦵏薜蘿四海十年人事變似君埋少不埋多溪興云山<lb/>
雨溪風捲釣絲瓦甌蓬底獨斟時醉來睡著無人喚流<lb/>
<pb n="KR4i0037_WYG_014-16b"/>
下前溪也不知題覺禪和云少見脩行得似師茅堂佛<lb/>
像亦隨時禪衣衲後雲藏線臘火熏來雪印眉耕地誡侵<lb/>
連塚土伐薪敎䕶帶巢枝有時問著經中事却道山僧<lb/>
總不知荀鶴詩在羅隠方干之下半山選唐詩只取四<lb/>
首其五言最多然失之容易七言差勝<lb/>
李渉山中無奈何云無奈落葉何紛紛滿衰草疾來無<lb/>
氣力擁户不能掃欲訪雲外人都迷上山道又無奈澗<lb/>
水何喧喧夜鳴石踈林透斜月散亂金光滴欲訪澗底人<lb/>
<pb n="KR4i0037_WYG_014-17a"/>
路窮澗水碧又無奈牧童何牧牛喫我竹隔林呼不應<lb/>
叫笑如生鹿欲報田舎翁更深不歸屋逰鶴林寺云野<lb/>
寺尋春花已遲背嵓惟有兩三枝平明攜酒猶堪醉<lb/>
為報春風且莫吹渉詩見於半山詩選者三十餘首其絶<lb/>
句已别選古體三篇鶴林一絶皆有意味存之以備一家<lb/>
顧非熊送樸處士歸新羅云少年離本國今去已成翁<lb/>
客夢孤舟裏鄉山積水東鼇沉崩巨岸龍鬬出遥空學<lb/>
得中朝語將歸誰與同非熊况之愛子况詩云老人喪愛<lb/>
<pb n="KR4i0037_WYG_014-17b"/>
子日暮泣成血老人年七十不作多時别非熊亦有詩<lb/>
名今存者僅百餘篇<lb/>
朱慶餘上江州李使君云得在朝廷少還因諫諍多杭<lb/>
州送蕭校書云别君猶有淚學道漫經年又云粧罷低<lb/>
聲問夫壻畫眉深淺入時無絕句為籍所稱然他作皆<lb/>
不如此<lb/>
韓翃寄武陵李少府云楚歌催晩醉蠻語入新詩翃寒<lb/>
食絶句為德宗嘉奬擢知制誥有與翃同名者時相審<lb/>
<pb n="KR4i0037_WYG_014-18a"/>
之御批云日暮漢宫傳蠟燭輕烟散入五侯家以此韓<lb/>
翃唐人尤重徳宗詩有聞説徳宗曽到此吟詩不見倚<lb/>
䦨干之句又云曽唱正元供奉曲又嘲宋濟為惡詩唐<lb/>
諸帝中當以帝詩為第一翃所作皆善今集中警句可<lb/>
摘出者殊寂寥簡短恐有散軼者<lb/>
嚴維酬劉員外云栁塘春水慢花塢夕陽遲維嘗與皇<lb/>
甫冉劉長卿唱和然前輩惟稱其柳塘花塢一聨<lb/>
曹松送方干云汲水疑山動揚帆覺岸行商山野叟云木弓<lb/>
<pb n="KR4i0037_WYG_014-18b"/>
未得長離手猶與官家射麝香南海旅次云南國正當無雁<lb/>
處故園誰道有書來松詩半山選十四篇摘三聨於此<lb/>
劉希夷代白頭翁云年年嵗嵗花相似嵗嵗年年人不<lb/>
同又云此翁白頭真可憐伊昔紅顔美少年希夷詩雖<lb/>
則天時人然格律漸有天寶以後之風矣<lb/>
盧象雜詩云家居五原上征戰是平生獨負山西勇誰<lb/>
當塞上名死生遼海戰雨雪薊門行諸將封侯盡論功<lb/>
獨不成象詩入半山選者十首姑摘出其一<lb/>
<pb n="KR4i0037_WYG_014-19a"/>
鮑溶五言云豈惟親賔散鳥䑕移巢窠又云楚老㡬代<lb/>
人種田煬帝宫零落池䑓勢髙低禾黍中又云雪壯氷<lb/>
亦堅凍澗如平地幽人毛褐暖笑就糟牀醉喚人空谷<lb/>
應開火寒猿至拾薪煮新栗㸔鼎古書字忽憶南澗僧<lb/>
衣巾多雲氣露脚尋逸人諮量意中事又云北風送微寒<lb/>
行旅動逺程憂人席不暖殘月馬上明飄飄歧路間長<lb/>
見月初生重嶂曉色淺踈猿寒啼清感此長嘆息百<lb/>
年何所營駙馬宅云閒遣青琴飛小雪自㸔碧玉破甘<lb/>
<pb n="KR4i0037_WYG_014-19b"/>
𤓰又云襄陽太守沉碑意身後身前㡬年事湘江千嵗<lb/>
未為陵水底魚龍應識字鮑防雜感云漢家海内承平<lb/>
久萬國戎王皆稽首天馬常衘苜蓿花胡人特獻葡萄<lb/>
酒五月荔枝初破顔朝離象郡夕函闗雁飛不到桂陽<lb/>
嶺馬走皆從林邑山甘泉御果垂仙閣日暮無人花<lb/>
自落逺物皆重近皆輕雞雖有德不如鶴觀諸書經南<lb/>
豐序引者皆不刋之言鮑溶詩清約謹嚴違理者少之<lb/>
評惟深于詩者知之世謂子固不能詩謬矣唐時有鮑<lb/>
<pb n="KR4i0037_WYG_014-20a"/>
防者亦有詩名唐文粹載二鮑詩防稍開拓今録其雜<lb/>
感篇于此<lb/>
司空圖山中云川明虹照雨樹宻鳥衝人又云坡暖冬<lb/>
生笋松凉夏健人又云夜短猿悲減風和鵲喜虛又云<lb/>
孤螢出荒池落葉穿破屋雜言云烏飛飛兔蹶蹶朝來<lb/>
暮去催時節女媧只解補青天不解煎膠黏日月唐自<lb/>
朱三跋扈以來黠者隂賛問鼎之謀悖者明獻改物之<lb/>
説奉璽六臣皆喬木世臣子孫于時間闗亂世挺然自<lb/>
<pb n="KR4i0037_WYG_014-20b"/>
立不踐二姓之庭惟司空表聖韓致光二士而已致光<lb/>
大節為香奩所累不若表聖賦詠多雅人莊士之言舊<lb/>
有其集曽摘數聨餘不能悉記<lb/>
項斯送華隂隱者云世人空識面弟子莫知年欲别云歸期無嵗<lb/>
月客路有風濤隱者云養龍於淺水寄鶴在髙枝寄坐夏僧云<lb/>
多因束帶熱更憶剃頭凉贈道者云自説身輕徤今年<lb/>
數夢飛哭南流人云官庫空收劍蠻僧共起墳知名人<lb/>
尚少誰為録遺文日東病僧云雲水絶歸路來時風送<lb/>
<pb n="KR4i0037_WYG_014-21a"/>
船不言身後事猶坐病中禪深壁藏燈影疎窓出艾烟<lb/>
已無香土信起塔寺門前舊宫人七言云自出先皇玉<lb/>
殿中衣裳不更染深紅宫釵折盡垂空鬢内扇穿多減<lb/>
半風桃熟亦曽君手賜酒䦨猶候妾歌終如今還寄城邊<lb/>
住御水東流意不通斯詩在方干秦系之間少而工<lb/>
儲光羲野田黄雀云嘖嘖野田雀不知軀體㣲窮老一頺<lb/>
舍棗多桑樹稀無棗猶可食無桑何以衣蕭條空蒼暮<lb/>
相引時來歸邪路豈不捷渚田豈不肥水長路且夐惻<lb/>
<pb n="KR4i0037_WYG_014-21b"/>
惻與心違<lb/>
崔國輔對酒吟云行行日將夕荒村古塚無人跡蒙籠<lb/>
荆棘一鳥飛屢唱提壺沽酒喫古人不逢酒不足遺恨<lb/>
精靈傳此曲寄言世上諸少年平生且盡杯中醁<lb/>
楊衡哭李象云黄雞白犬不將來寂寞空餘𦵏時路草死花<lb/>
開年復年後人知是何人墓<lb/>
李端贈康洽云同時獻賦人皆盡共壁題詩君獨在<lb/>
于武陵過王第云不知彈鋏客何處感新恩<lb/>
<pb n="KR4i0037_WYG_014-22a"/>
劉商醉後口號云春草秋風老此身一瓢長醉任家貧<lb/>
醉來還愛浮萍草漂寄官河不屬人<lb/>
羊士諤酬蕭使君出妓夜讌云玉顔紅燭忽驚春微歩<lb/>
凌波拂暗塵自是當歌斂眉黛不應惆悵為行人余選<lb/>
晚唐數家詩既盡又雜取儲光羲崔國輔楊衡李端于<lb/>
武陵劉商羊士諤七人一聯半句以附益之七人非晩<lb/>
唐體<lb/>
　<lb/>
<pb n="KR4i0037_WYG_014-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後村詩話巻十四<lb/>
</p>
<p>
</p>
  </div>
</body>
</text>
</TEI>
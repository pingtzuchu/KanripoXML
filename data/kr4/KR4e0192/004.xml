<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>瑤石山人稿巻四</head> <lb/>
    <p>
<pb n="KR4e0192_WYG_004-1a"/>
欽定四庫全書<lb/>
　瑤石山人稿巻四<lb/>
　　　　　　　　　　　　明　黎民表　撰<lb/>
　七言古詩<lb/>
　　中宿山歌<lb/>
中宿之山如積鐵兩岸臨江不容笮迴波撇漩恐行人<lb/>
峭石驚湍難桂席土風雖惡山水竒丹檐絳宇横江湄<lb/>
福庭七十傳孔記犧尊千載經秦時猿猴喜客擲山果<lb/>
<pb n="KR4e0192_WYG_004-1b"/>
木魅窺人攅翠眉陽開隂閉在頃刻神凄氣凜令心悲<lb/>
我遊萬里常經此嵗月崩奔逾四紀寳玉應留沈宋詩<lb/>
黄鍾不見軒轅子矯首塵蹤欲卧逰此山安得軒窻裏<lb/>
　　梁園歌<lb/>
我從淮陽來十日苦風雨訪古登平臺蒼茫見齊魯平<lb/>
臺昔日孝王園儀衛還同萬乗尊周廬延閣通珍館脩<lb/>
竹青池帶國門四方賔客皆麕至枚叔鄒陽最稱美明<lb/>
月西堂作賦成嚴霜曲榭稱詩起榮枯翻覆那可常左<lb/>
<pb n="KR4e0192_WYG_004-2a"/>
右謀臣忽中傷日暮杵聲停故苑秋風葵藿下睢陽驕<lb/>
奢豈辨當時事惟有憐才解人意門館荒凉誰曳裾川<lb/>
原曠望聊停騎吁嗟行路良悠悠白日經天河漢流朱<lb/>
輪自古多傾覆黄金底用如山丘<lb/>
　　答戴常伯<lb/>
我昔浮沈卧金馬傾蓋當時盡騷雅戴逵遇我情最深<lb/>
一月新詩常滿把鴒原回首忽霑衣魏闕無媒此道非<lb/>
已甘伏櫪同雞皁争謂彈冠謁紫微長安騎馬希相識<lb/>
<pb n="KR4e0192_WYG_004-2b"/>
朔風吹人少顔色窮途尚典鷫鸘裘泥蟠未有應龍翼<lb/>
憐君結駟慰吾愁霜腴雪韭庖人羞劇談銅狄今誰在<lb/>
遥指蒼梧望不流知君日下多恩顧奉輿執靶瑶池御<lb/>
載酒須尋仲蔚居功成却倚將軍樹<lb/>
　　鯉魚圖為大司徒三川劉公賦<lb/>
誰剪生綃畫神鯉黄金作鱗丹砂尾大者矯健凌飛濤<lb/>
小者唼喋隨波起赤日簸弄扶桑潮此魚有意排青霄<lb/>
氣連海岱成膚寸勢挽天河注沃焦良工畫此有深意<lb/>
<pb n="KR4e0192_WYG_004-3a"/>
不獨研機在山水君臣遇合將無同龍變雲蒸亦如此<lb/>
燕市何人購此圗寳之不減雙璠璵持歸華屋生烟霧<lb/>
倐爾滄洲落五湖是日天髙秋瑟瑟賔客滿堂皆動色<lb/>
朱絃喜奏鳯將雛瑶階更叶蘭生日知是禎符不偶然<lb/>
麒麟事業舊青氊佩刀王氏元名徳經術𤣥成本象賢<lb/>
腐儒亦解知英物看爾扶揺上九天<lb/>
　　運丁行<lb/>
黄河運卒何艱苦不值泥塗即風雨千里常行半載餘<lb/>
<pb n="KR4e0192_WYG_004-3b"/>
得到京城半為土大車小車輸上倉官家却用大斛量<lb/>
揀成顆粒明如玉復以風輪揚去糠倉中鼠雀盡張喙<lb/>
片言不合輒笞捶入口沙泥尚不充掩骭单衣豈成睡<lb/>
潛辭甲長暫逃歸忍使丁年坐顦顇人言自古從軍樂<lb/>
豈知從軍亦太惡不如大賈浮江湖明珠滿載無官逋<lb/>
　　思歸引<lb/>
平生任性無羈束蹋翼塵途成碌碌年時提槧隠閒曹<lb/>
此日之官領錢榖秖謂朝㕘逺國門豈知束帶無朝昏<lb/>
<pb n="KR4e0192_WYG_004-4a"/>
問之幾馬不能對上林圈獸都無言以兹筋力轉駑緩<lb/>
安能驅逐隨車輪吁嗟叔夜無深識邴原辭俸過六百<lb/>
我今蹭蹬胡為哉况乃形容轉衰白聞道故園初罷兵<lb/>
薄田數畆可歸耕揚舲稍待桃花水䇿杖須尋漉酒生<lb/>
　　夏仲昭萬竿烟雨圖為劉仲恭題<lb/>
洋州墨竹曽傳譜東吴夏卿亦其伍常掃風枝及雨葉<lb/>
世人往往傾貲取此幅離竒動萬竿烟嵐滅没蛟龍蟠<lb/>
碧鮮下拂彪池淺翠葆隂生洞壑寒天籟刁騷忽然起<lb/>
<pb n="KR4e0192_WYG_004-4b"/>
水意山情落棐几忩前作賦戞金聲林下揮觴助𤣥理<lb/>
煩襟俗狀借解紛始知不可無此君寫真已足輕尺璧<lb/>
何况溪邊十畆雲願君寳之勿輕擲城南僦舍勝泉石<lb/>
藉苔瀹茗時展觀洗予骯髒風塵色<lb/>
　　感舊篇答蘇子川<lb/>
識君憶自公車日傾蓋論心若膠漆長楊羽獵揮毫賦<lb/>
上蘭歌舞聮鑣出自餘風月甞邀致興来每過蘇端室<lb/>
華陽駿骨知在否樂生髙臺未蕭瑟先帝乗龍去不返<lb/>
<pb n="KR4e0192_WYG_004-5a"/>
小臣江漢扶衰疾君亦南浮入㑹稽欲尋台嶺營芝术<lb/>
當時席上幾才人世路艱虞各相失羅裳鈿翠為誰驕<lb/>
隣笛哀傷事非一豈知日月重昭洗明堂再覩成周禮<lb/>
更衣正叶鳴雞奏趨朝不待銅龍啓頗聞瀕海銷鋒鏑<lb/>
復傳宫中罷角抵否往泰来理則然感時撫事空流涕<lb/>
管鮑交情今已無驪黄過眼終難眯憐君日侍上方羞<lb/>
笑余累索長安米風雲騰踏當奈何火色鳶肩猶旅邸<lb/>
　　五岳山人歌贈陳玉叔之淮陽<lb/>
<pb n="KR4e0192_WYG_004-5b"/>
君不見有虞受禪封名山五岳盤錯天地間金堂玉霤<lb/>
雖迥絶便門徑路堪追攀真形混沌翕元氣竊之可以<lb/>
超人寰恒宗風雨舜不到蓬莱波浪秦引還蜀嚴尚平<lb/>
爾何者裹足乃欲窮孱顔龍伯大人顧而笑夸父僵走<lb/>
誠可歎丹牀一秘幾千載側身長望阻且艱好竒獨有<lb/>
陳夫子妙年歴落金閨士胸中雲夢吞八九周逰名勝<lb/>
無難理虎頭盤囊穏繫身直鞭天上黄麟起手排閶闔<lb/>
揮浮雲過都歴國尋常耳崑崘五城反在下焦原倒足<lb/>
<pb n="KR4e0192_WYG_004-6a"/>
愁胥靡玉階歴上帝謂之齊州烟塵待綱紀握節朝辭<lb/>
金馬門單車夜到淮隂市東呉綺縞輸幾軸洞庭橘柚<lb/>
來包匭徐闗白沙河瀰瀰須君治之平若砥食粱刺肥<lb/>
差可喜丈夫功名要磈磥卧遊不出軒忩裏<lb/>
　　肖甫送至天雄故城因觀宋大觀五禮碑同賦<lb/>
風吹古城勢欲倒征車北指燕山道道傍穹碑十丈餘<lb/>
雨剥霜封卧青草我行拂拭開塵沙良工獨苦咸咨嗟<lb/>
婉麗似出虞祕監廓落正類顔瑯琊金薤離披立蛟鵠<lb/>
<pb n="KR4e0192_WYG_004-6b"/>
赤手欲掣生龍蛇誰其能此宋令主千載重操黑帝矩<lb/>
宫中才人捧硯立殿前常侍登牀取白麻宣詔賜天雄<lb/>
署銜紙尾紛華蟲琱鐫琬琰勒黄絹典雅尚有承平風<lb/>
可惜龜螭半斑剥牧童燒焚牛礪角銅仙何日去咸陽<lb/>
花石無蹤尋艮嶽停驂啜古不勝悲况是郵亭把手時<lb/>
闗門令尹逢迎處更說羊公曽過之<lb/>
　　遇張元春<lb/>
侠斜日暮紅塵裏揚鞭識是張公子春風大道控驊騮<lb/>
<pb n="KR4e0192_WYG_004-7a"/>
明月西園醉桃李琅玕玉樹媚眉姿步上黄金未足竒<lb/>
諸生解作東山詠才子邀吟輞口詩長裾懶作侯門客<lb/>
掛帆歸訪専諸宅淋漓青壁滿題名牛衣勝卧長安陌<lb/>
　　送洪山人從周謁張觀察塞上<lb/>
雌伏長安市時人嗤瓠落一朝烽塵起褰衣赴戎幕楞<lb/>
伽刹宇近邊庭槍壘風雲護井陘行拜將軍金鵲印還<lb/>
披壯士曼胡纓自言白猿傳劍學匣裏青龍時出躍蠻<lb/>
府娵隅解賦詩轅門烏鳥能占角韜鈐本自用才人况<lb/>
<pb n="KR4e0192_WYG_004-7b"/>
爾風流入幕賔蒲類即看登計簿烏孫不久作藩臣陸<lb/>
沈笑我栖金馬心期豈是悠悠者不辭酒肉似邱陵櫜<lb/>
鞬共醉垂楊下<lb/>
　　送韓子成補三衢太守<lb/>
君不見鳯凰羽翼何襹<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>丹霄掣曳誰能羈丈夫磊落<lb/>
負才氣遇合風雲自有時江左韓生稱國俊射䇿君門<lb/>
名益振下筆偏窺左史書劇談合綰蘇君印曹郎待次<lb/>
拂衣回管樂心情付酒杯十載幽憂纏橘市兩朝仙馭<lb/>
<pb n="KR4e0192_WYG_004-8a"/>
上瑶臺疇昔論交幾人在一麾君亦思江海錢塘江水<lb/>
日生潮嚴灘明月何曽改掛帆信宿且經過予亦青山<lb/>
夢斧柯蘭隂之水葡萄渌襄陽小兒銅鞮歌腐儒豈辨<lb/>
一生事黄金到手須快意揚雄禄位誠足輕相如肯與<lb/>
公卿議濁水清塵自不同貧賤之交莫相棄<lb/>
　　劉觀察仲脩酒後出芝杯飲客作短歌<lb/>
劉侯喜客開華堂正逢三五明月光酒酣起舞欲為夀<lb/>
夜深更出𤣥芝觴此芝何年入君手古色蒼紋如篆籀<lb/>
<pb n="KR4e0192_WYG_004-8b"/>
金環覓得寜論直玉髓凝来不曽久纖手雕盤照顔色<lb/>
滿座傳觀駭未識肯辭舉釂為君歡百年有幾開胸臆<lb/>
劉侯玉署曽奮身早年骯髒辭風塵異物来作長生供<lb/>
憐汝本是餐霞人窮途遇君顔色好析膽傾肝争草草<lb/>
交懽婁護豈足誇不飲公榮堪絶倒衰遲且欲息微軀<lb/>
水宿風飡借一盂杖藜更擬擕籠去烟雨雷平正可鋤<lb/>
　　西王母圖歌為陳侍御道袠母太夫人夀<lb/>
瑶池渺何許蕩漾連龜臺琳宫貝闕相逶迤旭日倒射<lb/>
<pb n="KR4e0192_WYG_004-9a"/>
輝蓬莱宫中之人衣綘衣左攜青童右瑶姬鸞匏鳯簫<lb/>
儼先導天花萬片飄瓊蕤娥眉蕭颯三千嵗翠軿下頫<lb/>
人間世青萃長瑣丹臺藉紫元曽授金璫祕朅来覽輝<lb/>
南海遥雲林仙姥還相邀在傍笑者東方朔履上星辰<lb/>
侍玉霄黄封屢給天㕑醴錦綺親裁織女綃一上太行<lb/>
停節斾幾回蜀坂住征軺兹日烽烟銷南斗斑斕起舞<lb/>
尊前夀幔亭曽孫今幾代潯陽江潮清淺否椷書青鳥<lb/>
更飛来年年勸進長生酒<lb/>
<pb n="KR4e0192_WYG_004-9b"/>
　　唐寅仲卜居英州不遂竟歸作此慰之<lb/>
唐生宿有耽書癖早嵗下帷窮鐡摘賦就還稱八斗才<lb/>
劒成自倚千人敵豈知明月翻暗投不覺青春易抛擲<lb/>
去年辭我逰湞陽南山水石為生色芒屨行經碧落天<lb/>
墨痕漬在雲華壁山中未具郄卿槖道傍争避朱公席<lb/>
君有騰驤八尺身何為蹩躠羈風塵爾非廣栁車中客<lb/>
亦豈臯橋廡下人勸君歸来且莫嗔城南萬雉連通津<lb/>
青翰翠被堪娱日栁眼桃心競發春割角誰輕王粲少<lb/>
<pb n="KR4e0192_WYG_004-10a"/>
曝衣難笑阮家貧舊時彩筆休輕擲此日河東賦頌新<lb/>
　　同黄全之梁思立黄公紹陳忠甫訪安期生石室<lb/>
白雲山下棲真室松逕何人訪黄石芳草猶尋舊日盟<lb/>
棄繻千載曽書生野禪顧我忻而笑𤣥鶴鼓翅鏘然鳴<lb/>
林間木榻且安坐江上浮雲隂復晴岩前散髮者誰子<lb/>
劃然長嘯為鸞聲興來枕藉向天地何暇坎壈較不平<lb/>
﨑嶇石路且迴車白日未落歡有餘登山臨水不盡醉<lb/>
枉作髙陽一豎儒<lb/>
<pb n="KR4e0192_WYG_004-10b"/>
　　陳忠甫以卭竹杖遺予戲作短歌<lb/>
卭竹傳竒西夏日腫節瘦莖如鶴膝天竺髙僧屢護持<lb/>
尚方靈夀差其匹陳君好事偶得之入手鏗然知古物<lb/>
指麾銅柱開烟霏柱石羅浮看日出朅來載笠訪安期<lb/>
怪石欹厓恐顛躓提擕似有蒼精翊閃爍應愁山鬼泣<lb/>
偷視刀環未敢言笑爾青藜落吾室感君把贈意已多<lb/>
置之座右勤摩娑只今滄海揚洪波馮夷出沒翻蛟鼉<lb/>
微閭聚窟渺在望金堂玉霤空嵯峨杖乎杖乎奈爾何<lb/>
<pb n="KR4e0192_WYG_004-11a"/>
　　畫菊為孫舍人以道賦<lb/>
九月嚴霜風槭槭籬下黄花紛五色千枝結束艷明霞<lb/>
一片叢生媚幽石略施粉黛人已驚浄洗鉛華誰解識<lb/>
孤根獨立已後時嵗晩馨香堪自惜柴桑三徑未曽栽<lb/>
孤山萬樹長相憶舍人寓直披此圗棐几芸忩時拂拭<lb/>
嫣然空谷迴春姿莫道佳人難再得<lb/>
　　為邵長孺夀戚將軍<lb/>
將軍昔佩金虎符洗滌閩浙清寰區上書不肯羈南越<lb/>
<pb n="KR4e0192_WYG_004-11b"/>
撫劍直欲鳴伊吾廟堂宵衣思頗牧詔移内地衛神都<lb/>
薊門坐鎮今幾載能使沙塲成陸海投箠朝澄𤣥菟波<lb/>
銜枚夜奪烏孫壘旌旂整暇號令嚴士馬懽騰氣逾倍<lb/>
椎牛釃酒日從容翠釡黄封下九重邊庭數米知軍實<lb/>
幕府程書上國功將兵不獨如王翦好士兼聞似孔融<lb/>
只今行年才五十冰雪肌膚髮如漆喜氣遥從海上來<lb/>
明星炯向營前出仙籍青華紀筭多功名麟閣圖形畢<lb/>
頗聞戲下盛才良借筯今誰是子房腐儒不識征西府<lb/>
<pb n="KR4e0192_WYG_004-12a"/>
留滯空愧尚書郎願徯函谷封泥後劍履重看入未央<lb/>
　　贈瞿生<lb/>
齊安瞿生風骨殊騰驤七尺非凡駒十齡下筆薄史漢<lb/>
握中往往靈蛇珠而翁頃者遭羈絏裹足灑淚来燕都<lb/>
九闗峨峨森虎豹白日朗照明區區肉刑末減逢漢主<lb/>
檻車薰沐收夷吾豈為能言識黄雀亦是精誠感白烏<lb/>
嗟哉瞿生孝且賢珊瑚碧樹誰不憐琅琊小令人倫鑑<lb/>
倒屣為賦長離篇我苦十旬始休暇不能羅致心茫然<lb/>
<pb n="KR4e0192_WYG_004-12b"/>
采衣持節即逺道青雲干吕隨行船匣中蓮花光煜然<lb/>
韜而不試神乃全用少正及中興年聳身玉立當雲天<lb/>
遭逢不孤名下士帝師當時亦孺子<lb/>
　　古墨齋歌<lb/>
鍾王妙蹟世希有典型一代存仙手碑版當時走四裔<lb/>
豈知摧折成枯朽負荷雖堪柱石才沈埋未免塵沙垢<lb/>
英雄困頓亦如此石闕何知但箝口誰其眄睞施㫋椎<lb/>
李侯無迺其華胄松煤雪繭相映光春蚓秋蛇互蟠虯<lb/>
<pb n="KR4e0192_WYG_004-13a"/>
團圓隂魄如頑鐵錯落星辰餘北斗平生半世看墨本<lb/>
灑淚臨風一回首沖騰紫氣初發硎匣之恐作蛟龍吼<lb/>
所嗟指腕不相隨習氣平生今在否李侯瑰磊能攻詩<lb/>
亦復解髮狂濡酒操筆應留紙尾書不覺神明頓還舊<lb/>
願君寳此勿棄捐敗繒敝箒人爭售<lb/>
　　書五嶽真形圗後遺朱汝脩<lb/>
蘆灰一殺鴻水怒渾沌𤓰分奠中土搆形太素誰能知<lb/>
西王竊之遺漢武龍拏螭泊真離竒鵠畫螺書安足數<lb/>
<pb n="KR4e0192_WYG_004-13b"/>
封珪錫號徒紛紜崇侈無乃宋道君苔文尚留日觀頂<lb/>
野火不共秦碑焚金門吏隱桃椎子早學丹砂悟𤣥㫖<lb/>
玉笈青囊穏繫身水懾蛟龍陸虎兕雲外天行自兹始<lb/>
醯雞井鮒胡為爾<lb/>
　　題黄山谷書黄龍禪師開堂疏<lb/>
鍾陵行押稱第一早嵗已入蘭亭室轉運應知腕有神<lb/>
掣顫尤工老来筆學詩唯許杜少陵翰墨黄州迺其匹<lb/>
宋人豈解識真龍天廏驊騮縦奔逸藉名黨錮疾如仇<lb/>
<pb n="KR4e0192_WYG_004-14a"/>
白首黔陽作繫囚平生正得㕘禪力萬里危途百不憂<lb/>
黄龍老宿爾何子槁目曽識東家丘相酬妙語千金直<lb/>
能使芳名萬古流擘窠何人勒翠琰野火不肯焚銀鈎<lb/>
何年榻本来燕市慘澹無人知滿字金門久客逢休澣<lb/>
北牖臨風自粘綴髮短誰知心尚長側釐尚望君王賜<lb/>
　　乾上人以鐵如意遺余作歌答之<lb/>
吾聞壯夫一吷昆吾折大半精光猶未滅鍊為如意堅<lb/>
且强鏤作盤螭頗殊絶宛若寒空千丈電泠如隂山太<lb/>
<pb n="KR4e0192_WYG_004-14b"/>
古雪何年却入髙僧手魍魎見之應却走有時舉向蓮<lb/>
花座人天萬衆俱回首羡師根塵久已除身外尤物徒<lb/>
區區知予頗解鴻都學相招為署阿蘭居空中一擲偶<lb/>
稱意倒匣不吝牟尼珠塵昏幸借指授力攬結願與行<lb/>
藏俱用之可代巨鼇足小試肯碎珊瑚株吁嗟人生電<lb/>
露真須臾滿堂金玉非良圖壊衣瓦鐵堪為供綺障轉<lb/>
覺羞吾徒<lb/>
　　神鼎歌為任㕘軍賦<lb/>
<pb n="KR4e0192_WYG_004-15a"/>
神鼎何年出荆土三趾龍文形製古丹砂水碧紛斕斑<lb/>
款識縱横尚堪覩就中星羅六十字讀之箝口不能數<lb/>
王在寒師命太史對揚王休周仲父戈鋋矛㦸森開張<lb/>
蛟螭離竒忽奔舞嗟爾神物胡為來中興撫運重明開<lb/>
兩宫鼎食備厚養萬方玉鉉多良材千夫操畚築城下<lb/>
富媪有意呈竒瑰琅函將發出紫氣石窌大吼如驚雷<lb/>
牧臣盱眵詫靈異貯之為築中天臺衡霍呵衛驅罔兩<lb/>
江漢洗滌傾尊罍予生好竒頗識字荒僻安能逢盛事<lb/>
<pb n="KR4e0192_WYG_004-15b"/>
搦管爭傳王太令得寳况是任公子空勤棗木勒千言<lb/>
尚乏赫蹏遺一紙逡巡聞未獻明堂金薤靈篇尚祕藏<lb/>
且罷山中采黄獨期君蚤晩發瀟湘<lb/>
　　送本空上人西遊<lb/>
圓師亦是吾鄉士少小出逰迷處所尋師忽遇清涼山<lb/>
裹足不踏長安路持咒經禪閱幾霜知有慈親在故鄉<lb/>
錫挂一袍迅飛鳥身輕千里不賫糧白髪相逢不相識<lb/>
雨泣含凄愬胸臆難將恩愛等尋常惟有無生堪報徳<lb/>
<pb n="KR4e0192_WYG_004-16a"/>
欲留橘井與比隣小築茅龕結勝因魔王瓔珞空持贈<lb/>
長者黄金不貸貧白雲又指蒼梧道三月瘴江多毒草<lb/>
鉢裏濳龍應避蹤水底鮫人争獻寳機鋒妙說倒王公<lb/>
登壇振鐸演宗風勿謂道安逢鑿齒須知𤣥度待支公<lb/>
　<lb/>
　<lb/>
　<lb/>
　<lb/>
<pb n="KR4e0192_WYG_004-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　瑶石山人稿巻四<lb/>
</p>
<p>
</p>
  </div>
</body>
</text>
</TEI>
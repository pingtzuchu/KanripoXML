<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>瑶石山人稿巻二</head> <lb/>
    <p>
<pb n="KR4e0192_WYG_002-1a"/>
欽定四庫全書<lb/>
　瑶石山人稿巻二<lb/>
　　　　　　　　　　　　明　黎民表　撰<lb/>
　五言古詩<lb/>
　　和陶徴君飲酒<lb/>
　　　僕自垂髫操翰渉于强仕之年六上京師迄于<lb/>
　　　空返蹇劣之效斯已彰矣甲寅嵗言歸故山始<lb/>
　　　營隱居之所暇日覽陶靖節集有飲酒詩二十<lb/>
<pb n="KR4e0192_WYG_002-1b"/>
　　　首輒依其韻為之意率詞俚取諸胸臆觀者幸<lb/>
　　　畧其辭而原其心焉<lb/>
天路何遼廓吾生從所之致身苦不早奄忽非少時迷<lb/>
途幸非逺囘駕方自兹但當飲美酒任性勿復疑有客<lb/>
款蓬廬一觴欣共持<lb/>
禽慶逰五岳仲長之邙山鵬鷃各有適大小安足言委<lb/>
運屬壯齒建功慙暮年所貴能遺形豈願竹帛傳<lb/>
羲唐去世久緬然傷吾情營營當途子所徇利與名喬<lb/>
<pb n="KR4e0192_WYG_002-2a"/>
松歴千載蜉蝣無久生念此修短殊徒令心骨驚有酒<lb/>
且斟酌驅馳竟何成<lb/>
有烏具五色乘雲以翻飛毛羽何摧頺日夜鳴聲悲竹<lb/>
花久不實饑寒無所依髙松生南嶽嵗晏當來歸仲尼<lb/>
欲浮海楚狂譏徳衰戢翼守寒賤無令兹願違<lb/>
髙臺架林麓眺聽忘俗喧頗愜曠士懐孰謂兹遊偏輕<lb/>
烟起平陸夕陽頺西山衆鳥赴喬林吾亦念歸旋無悶<lb/>
徴在昔銘骨事此言<lb/>
<pb n="KR4e0192_WYG_002-2b"/>
愴然感昨非方知今為是白璧混青蠅荆玉遭讒毁田<lb/>
疆困二桃論功固當爾弋人亦何為吾將尋園綺<lb/>
秋風被庭緑粲然擢孤英變化每如此底用惜其情開<lb/>
軒盼流景倐忽西南傾携壺就花間有鳥向我鳴兹懽<lb/>
信可畢擾擾勞吾生<lb/>
翩翩繁華子灼灼桃李姿桃李雖不言霜風摧其枝榮<lb/>
期老帶索李廣逢數竒坎壈良足念天命不可為安歩<lb/>
聊復爾詎用乘金羈<lb/>
<pb n="KR4e0192_WYG_002-3a"/>
衡門晝常閉好客每為開謂我當逺遊故居不可懐明<lb/>
當偕子行永與人徒乖逰必崑華期止當廬霍棲應龍<lb/>
志天飛胡為樂蟠泥感君吐中膓素心固所諧蹇裳自<lb/>
兹去徑路了不迷逍遥無何鄉千年方來囘<lb/>
我昔遊燕趙覽古登城隅囘風振槁葉雨雪泥中塗慘<lb/>
戚遊子顔歲晏坐馳驅謀生一何拙衣襦豈無餘便當<lb/>
舍此去息影窮山居<lb/>
依依辭宻親悠悠涉長道十上竟無成廻車念將老所<lb/>
<pb n="KR4e0192_WYG_002-3b"/>
希恢令猷豈在憂枯槁冉冉𤣥運徂顔色無常好彭殤<lb/>
等歸盡金玉焉能寳吾將謝世人抗情烟蘿表<lb/>
吾年已强仕非復少壯時都無懐禄心尚躭古文辭其<lb/>
人雖已逺𤣥解或在兹欣與二三子披襟瑩前疑忘言<lb/>
誠未易莊惠不吾欺遵途有逸軌逍遥隨所之<lb/>
桑麻翳蓬門蕭然斷人境欣無耳目營既醉還復醒知<lb/>
我誠已希兹言貴深領髙矩謝夷齊清風挹箕潁天運<lb/>
固有常得喪吾當炳<lb/>
<pb n="KR4e0192_WYG_002-4a"/>
晦朔相環周良辰已復至開軒候良朋一斗徑先醉衣<lb/>
帶乘不理杯盤亂無次龍蠖自有時人豈能賤貴但願<lb/>
餔其醨獨醒豈知味<lb/>
炎洲負南海中有神仙宅我欲從之遊蒼烟杳無迹人<lb/>
生若驚電年壽豈踰百𤣥夜忽幾何晨曦將復白霞舉<lb/>
倘可期脱屣非所惜<lb/>
子雲不曉事白首窺𤣥經我昔弄柔翰竊禄翼其成豈<lb/>
謂兹道非年齒已屢更顧影守空堂枳棘塞中庭靈芝<lb/>
<pb n="KR4e0192_WYG_002-4b"/>
尚三秀鸑鷟待一鳴頼此慰遲暮可齊達者情<lb/>
芳蘭雜蕭艾頺俗散淳風咄嗟可柰何有酒時一中噤<lb/>
吟笑唐舉幽憂憐敬通真妄詎能辨荆人遺其弓<lb/>
世人營丹砂繫影無所得夸父為鄧林古來共稱惑頺<lb/>
波赴沃焦坏土安能塞願言乘虚舟往就不死國𤣥珠<lb/>
雖難求獲之在幽黙<lb/>
邴生長免歸於陵不求仕古之賢達士得失徇諸己念<lb/>
此媿平生屢進忘其恥不能守田廬胡為去鄉里雖云<lb/>
<pb n="KR4e0192_WYG_002-5a"/>
營斗儲力不任綱紀周任有遺訓吾行固當止蕣華不<lb/>
終朝達生或可恃<lb/>
余生素屯蹇頗復懐清真謬當盛明日再覩𤣥化淳人<lb/>
文固昭晰憲章亦已新豈起東蹈海會將西入秦征途<lb/>
不遑舍所逐埃與塵為䇿雖不就斯志良已勤奈何四<lb/>
海内棄絶寡所親朅來二十載皇皇尚迷津念之動中<lb/>
褱涕淚沾衣巾置此勿復言齊契在古人<lb/>
　　吳中三子詩<lb/>
<pb n="KR4e0192_WYG_002-5b"/>
文水濬靈源信國挺華胄才本埓機雲論豈殊向秀好<lb/>
客屢清言深衷轡携手壊林委丘壑長纓困馳驟曩聆<lb/>
古劔篇森羅燦星宿烽起吳江濆驟珠不可覯<lb/>
　　　　　　　　　　　　右文休承<lb/>
彭公隱吳市坦蕩無俗氛雄書邁魯國善誄比揚雲光<lb/>
彩戢鸞翮圓方摩鵠羣沉飲知杜機萬物從芸芸晤言<lb/>
杳闗河夣寐懐清芬何時覿璚樹良用慰悁懃<lb/>
　　　　　　　　　　　　右彭孔加<lb/>
<pb n="KR4e0192_WYG_002-6a"/>
周郎出江左朗朗散風標六籍潄芳液羣玉方采樵磬<lb/>
折見冲抱款言彌久要愴然念離夜携手在河橋緬余<lb/>
樗散姿謬倚英瓊瑶囘望具區雲心旌屢揺揺<lb/>
　　　　　　　　　　　　右周公瑕<lb/>
　　遊雲谷山<lb/>
朝從雲中遊暮投雲中宿烟嵐稍出没岡巒相迤屬層<lb/>
標下奔峭雙竇驚騰瀑朗月沉東峰殘暉在林木迢迢<lb/>
浮雲征寥寥天宇肅攬衣不遑寐良夜欣秉燭動極歸<lb/>
<pb n="KR4e0192_WYG_002-6b"/>
有靜吾以觀其復天鷄奏晨曦杖藜騁遐矚<lb/>
　　大科峰望日出<lb/>
炎洲孕靈秀海澚潛異蹤躋攀極巖險始窮七十峰却<lb/>
倚何睢盱競秀皆冲融駕肩朝羣帝蜿伏騰飛龍一氣<lb/>
混溟渤萬有開鴻濛驟陟憂鬢髪凝眄披心胸石<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>不<lb/>
可拾金沙或能逢終營菟裘居賞心兾來同<lb/>
　　謁白沙先生祠<lb/>
玉臺昔飛遯名山屢登踐泉壑閟霞蹤垣宫飾嘉薦兩<lb/>
<pb n="KR4e0192_WYG_002-7a"/>
楹委林麓四壁帶苔蘚斂形隨化逝神理將無變深衷<lb/>
懐若人山阿或遊衍淵機涵飛泳帝牖滅聞見執鞭予<lb/>
已後升堂迹方添茫然空所思浮雲沒遥巘<lb/>
　　天湖亭<lb/>
湖水何悠悠鯉魴何簁簁臨川無芳餌嘆息將奚為昔<lb/>
人思釣國凌霞搆重基風雲有消歇池館遂堙夷我行<lb/>
偶見此躑躅心為悲曠士懐鵲起霞舉當有期不能唼<lb/>
蘋藻泛泛隨鳬鷖<lb/>
<pb n="KR4e0192_WYG_002-7b"/>
　　軒轅試劔石<hi>羅浮襍詠</hi>
仙翁本劔俠逰戲龍衮前金盤射白鵲鶴髪換童年幻<lb/>
化乃能爾金石亮非堅神化終騰躍洪罏空燄烟<lb/>
　　通天嵓<lb/>
鬱羅隱蕭臺瓊扉不可扣耿耿閱幽灰迢迢歴星宿道<lb/>
逢猋輪客倐與青精覯相携毓華林行歌采三秀<lb/>
　　飛雲頂<lb/>
龜臺何岧嶤下臨西極天靈妃舞雲軺嬉遊携列仙鯨<lb/>
<pb n="KR4e0192_WYG_002-8a"/>
波忽簸蕩浮來知幾年至今三青鳥猶巢珠樹顛<lb/>
　　鳳凰谷<lb/>
翩翩五色鳥乘雲自丹穴覽輝千仞岡弄影寒潭潔飲<lb/>
啄豈不謀腥腐非所屑虞羅爾何施清冷坐怡恱<lb/>
　　野人廬<lb/>
黄野仙已去於菟守靈闗松風起萬壑時復乘鸞還朗<lb/>
吟梅花句清麗非人間被衣出磵户朗月沉空山<lb/>
　　單道開石室<lb/>
<pb n="KR4e0192_WYG_002-8b"/>
至人鍊真形冬夏常穴處細石伴瓊飴饑來自堪煮萬<lb/>
形等歸盡逍遥斂神去香火遺篏岩霞蹤杳何許<lb/>
　　中閣為陳公載賦<lb/>
飛雲帶積阻磴道多莓苔旃檀駕髙閣芳刹凌空開連<lb/>
峰入戸牖金銀混蓬萊焱梯杳難即天伎從風廻閣中<lb/>
餐霞子早隱蓮花臺神遊挾希有升降隨九垓蠛蠓俯<lb/>
濁世滄溟視浮杯金沙發五内足底興風雷笑入桃花<lb/>
源浮光軼塵埃鑱文記石壁千載方歸來<lb/>
<pb n="KR4e0192_WYG_002-9a"/>
　　同文壽承李伯承郭次父梁思伯集馮大叅汝言<lb/>
　　　官舍<lb/>
明月出西山餘輝偏城樓城隅多軒葢秉燭為夜遊清<lb/>
笳雜繁吹廓然銷人憂坐有白雲客髙談比琳璆意欲<lb/>
躡倒景遊戲崑崙丘頋我俗士駕安能驂雲虯開尊且<lb/>
命酌主拜賔復酬悄然嚴霜下褰裳不可留眷言兹夕<lb/>
懽荆璧獲所投<lb/>
　　歲暮懐梁園三子<lb/>
<pb n="KR4e0192_WYG_002-9b"/>
瑶林挺荆楚呉公秀無雙鴻逵振英響鷄舌備周行沈<lb/>
思運圓象補衮廻七襄猶龍不可縶歌鳳仍猖狂見客<lb/>
屢白眼何人得升堂再召異宣室憔悴同浮湘宇宙豈<lb/>
不廓斯人日摧藏梁園啜古淚蕭條灑烟霜寤言覿璚<lb/>
樹怨彼河曲長<lb/>
　　　　　　　　　　　　右呉明卿<lb/>
蜀都寔才窟銅梁奮天歩心源邁古濬氣㟁流俗迕屢<lb/>
遷宦不達四壁家仍窶虛舟爾何心蛾眉自生妬言念<lb/>
<pb n="KR4e0192_WYG_002-10a"/>
河朔遊亟蒙班石頋款闗倒衣裳胠篋見情愫夷門杳<lb/>
何許勞人走霜露羊腸方險澁鸞翮將焉鶩憂來變鬒<lb/>
髪良以思君故<lb/>
　　　　　　　　　　　　右張肖甫<lb/>
汝南重月評中郎冠時哲水鏡銓人倫珪璋映朝列瑋<lb/>
詞鑄心匠竒頴表天嶷將整扶揺翰倒覽金銀闕抵掌<lb/>
笑時流出走因婦舌遇我胸屢披下士食為輟銅街驂<lb/>
轡遊紫邏揮杯别懐材卧空谷下乘爭馳蹀思君阻寒<lb/>
<pb n="KR4e0192_WYG_002-10b"/>
水三花竟難折<lb/>
　　　　　　　　　　　　右張助甫<lb/>
　　五遊贈郭山人次甫<lb/>
乘屩之勞山三神鬱相距羡門駕吞舟凌波載遊女投<lb/>
珠赤水陽捐珮𤣥洲渚鱗裳雜星羅虬蓋隨雲舉寓目<lb/>
溟涬觀揮手蜉蝣羽若士寜足矜三光可為侣<lb/>
恒代秘珍符蓬蔂孕竒寳服食駐頽齡顔容美神娟息<lb/>
影事窮棲散髪卧絶島止渴漱𤣥泉療饑掇神草三尸<lb/>
<pb n="KR4e0192_WYG_002-11a"/>
去我身谷神自緜抱冥靈雖千秋不知我壽考<lb/>
璚枝列漲海若華散炎洲神魚運大壑巨浪排空浮雲<lb/>
帆倐飄舉恍見軒轅丘鸞歌自往來羽客乘烟流自非<lb/>
琴髙侣誰能駕扁舟一息騁萬里鵾鵬安足儔<lb/>
龍駟乘奔雷羲和不遑舍白露應秋零朱華隨年謝願<lb/>
因慶雲興層城彌猋駕飄登閬風巔三辰伏其下金臺<lb/>
異温凉玉瑩閱冬夏便姢多列僊娛遊使心奓<lb/>
天壇冠王屋神芝伏其隂永願排火粒掇食駐蓬心躡<lb/>
<pb n="KR4e0192_WYG_002-11b"/>
屩三臺阻息駕伊川潯道逢王子喬笙竽吹鳳音携手<lb/>
紫房裏匿影青雲岑世人不可見三華徒碧林<lb/>
　　送姚伯子還潤州舊隱<lb/>
久作燕臺客幾經秋月白秋月復春花年年故園隔手<lb/>
把嚴安書家儲無甔石却掃平津門垂翅長安陌昨夜<lb/>
夢歸來五湖荷花開楊帆從此去要路不須媒北固青<lb/>
山在長江流緑苔更尋江總宅相期中散杯浮雲爾何<lb/>
物壯志空摧頽余亦乘扁舟雷平披草萊<lb/>
<pb n="KR4e0192_WYG_002-12a"/>
　　十四夜月同姚元白歐楨伯作<lb/>
客心睠良遊秋月有華照霏烟斂天末灝氣澄霞杪素<lb/>
采雖未圓雲衢已光曜䆗窱舍朱宫奫淪薄蘭沼周除<lb/>
有近觀窮髪無遺瞭清暉雖可娛煩襟自縈繞坐俯蜻<lb/>
蛚吟仰聆哀鴻呌闗山限羈旅歲月苦奔峭褰裳暫徘<lb/>
徊揮杯共清嘯朗鑒應可期留悰展遐眺<lb/>
　　十五夜月<lb/>
纎雲屏氛翳圓景光逾爛澄輝溢層霄晶瑩靄平旦下<lb/>
<pb n="KR4e0192_WYG_002-12b"/>
見長安城金銀造天半甲第雜星羅雕甍蔚霞煥登臺<lb/>
翼神猋清規彌可玩飛觴展良遊促坐命華琯沈冥我<lb/>
思積負羈爾情惋朱華方葳蕤白露遽凌亂展轉長河<lb/>
翻勞歌南山矸攬環誓相於居諸復何歎<lb/>
　　十六夜月<lb/>
盛滿不恒居馳暉已復歇輪囷尚皎鏡朒朓漸成玦氣<lb/>
匠增蕭寥霜籟凝慘冽南樓俯岧嵉闗山不可越徂年<lb/>
值急景蜚猋凌暮節良晤復幾何登臨念乖别朱絲屢<lb/>
<pb n="KR4e0192_WYG_002-13a"/>
促柱金罍豈徒設倚伏遞相尋榮賤同一轍且終今夕<lb/>
娛冥心寄盈缺勞謙可久安珪璋俟明哲<lb/>
　　秋日集文壽承諸子得寒字<lb/>
翻翻雙飛鴻戢羽遊河干蹇予江海士託交青雲翰黄<lb/>
華屇秋序蕭爽可遊盤驩然逅纓弁聚此西掖坦長筵<lb/>
列絲竹中厨具盤餐光華盛朝闕幽貞賁林巒吐訊出<lb/>
金石漓文馥椒蘭潢汙非所貴明信良已殫片諾季布<lb/>
重盈虚翟公歡隙末申烱戒相期保歲寒<lb/>
<pb n="KR4e0192_WYG_002-13b"/>
　　贈大司馬蔡公移省留都<lb/>
洪河俟舟楫大翼假扶揺明公值休朗弱齡見英標剖<lb/>
符卧江海浪迹偕漁樵徒聞季布諾誰同貢公招朅來<lb/>
蓬池嘯躧歩凌丹霄秉珪入銅龍惠文綴金貂鴻思翊<lb/>
皇度具瞻肅羣寮姱容誰不企希音一何寥改服指舊<lb/>
邦乘流命歸橈亷公思用趙長孺願在朝望隆位非薄<lb/>
心邇迹豈遼永言樹勲伐慫慂慰楊苗<lb/>
　　觀舞<lb/>
<pb n="KR4e0192_WYG_002-14a"/>
曲房羅薦合華燭黼帷舒嘉賔出上國妙妓産名區合<lb/>
懽垂綺帶連理綴羅襦霞起當瑶㳫花生繞玉除粧成<lb/>
遥掩月體迅欲凌虚赴節偏容與應歌目疾徐圖雲開<lb/>
繡衩寫鳳曵長裾洛水驚鴻日吳城掩鶴餘凝情增盼<lb/>
睞囘態轉踟蹰靜女思貽琯芳華欲攬袪挂纓君未諒<lb/>
解珮持相於寄謝東隣子舍顰信不如<lb/>
　　同王元美詠窪尊<lb/>
昔賢寄沉冥遺迹表江岸刳中若紙臼青黄豈溝斷鼓<lb/>
<pb n="KR4e0192_WYG_002-14b"/>
缶歌如澠瓠落恣汗漫鯨飲聊止戈蠶頭剜柔翰豈惟<lb/>
勤小物庶用託遐觀盈虛有迭代壑舟乃廻換形模尚<lb/>
輪囷銘識已蕪漫明牧展曠筵臨盼起淵翫舉釂咸盡<lb/>
懽輟箸屢興嘆緬懐若旦暮偕遊等鵬鷃斡棄何足傷<lb/>
堅貞頼幽讃<lb/>
　　雪後同許計部過崔都水<lb/>
潞水背京邑簿書成陸沉况兹異鄉感復爾𤣥運侵疲<lb/>
驂何所適矌望就前林大陸𤣥雲合蒼龍逈且深綢繆<lb/>
<pb n="KR4e0192_WYG_002-15a"/>
頼君子芳訊吐中襟並坐䕃華榱醇酎時勸斟悲風振<lb/>
積霰頽光喧寒禽豫樂愜時序延覽諧夙心去晷良足<lb/>
念來懽猶可尋髙冥徯六羽結桂山之隂<lb/>
　　送蘇子川之金陵<lb/>
弱植窘修途衰齡奮徒歩愧匪璠璵姿遂令琱琢誤紫<lb/>
閣崇造天銅龍闢朝暮邂逅逐驂鑣殷勤展情愫桂枝<lb/>
屢扳援葛藟相依附金門我滯迹烏衣子遵路方嗤洴<lb/>
澼勞豈有纓緌慕秋草變芸黄客子踐霜露睽離屬思<lb/>
<pb n="KR4e0192_WYG_002-15b"/>
淺中情不能愬<lb/>
　　太霞洞為周象賢賦<lb/>
增城奠西趾靈景潛金方儀璘列兩曜川岳備五藏冲<lb/>
騰鬱劔氣䆗窱舍朱光乘屩恣逺討劃然見金堂陽烏<lb/>
翼我體丹霓為我裳仰掇毓華林俯吸瑶池漿形神永<lb/>
超軼千秋常恱康始知中區外還有不死鄉𤣥鑰頓能<lb/>
啟從君嬉紫房<lb/>
　　别潘象安<lb/>
<pb n="KR4e0192_WYG_002-16a"/>
　　　鄣郡潘子象安淮南李公之門生也象安能為<lb/>
　　　古文詞隱居黄山中李公延之閤下乃象安恬<lb/>
　　　愉不及世事客李公餘十年無所請猶蕭然布<lb/>
　　　衣也李公食必並席少别為之揮涕其見重如<lb/>
　　　此萬厯改元象安復以校藝至于京師有司不<lb/>
　　　見録以大夫人年髙亟請歸即當途欲邀致如<lb/>
　　　李公故事不能留也慨惟李公當朝守正不阿<lb/>
　　　以萋斐去國而象安亦濩落不偶不肖之再為<lb/>
<pb n="KR4e0192_WYG_002-16b"/>
　　　掌故也實出李公奬㧞顧窮途暮齒無所建明<lb/>
　　　以酧知己之遇兹復與象安别能不悲哉然象<lb/>
　　　安尚翩翩壯夫也必能收澠池之效於其行也<lb/>
　　　詩以慰焉<lb/>
紫閣崇造天劔佩聲相磨吐哺遘良宰招延竒士多伊<lb/>
人奮下國被髮行燕歌願以朱絲繩鏘然間雲和千金<lb/>
不受賞抱犢遵山阿流言㸃赤舄推轂轉蹉跎手中青<lb/>
琅玕斡棄同蓬科倚門俟舟楫旅服返江沱素交一以<lb/>
<pb n="KR4e0192_WYG_002-17a"/>
盡行路起揮戈嚴霜下宿莽悲風增微波强食以自愛<lb/>
啜泣將如何<lb/>
　　予告出京師貽同好諸子四首<lb/>
釋來趨闕庭潔身奉君子改服踐二京提槧餘十祀並<lb/>
轡參羣龍衰賤難𨽻齒倦翮思林臯逰鱗羡江汜干没<lb/>
今有期離憂自兹始君門日九重行子在萬里豈無衣<lb/>
與繻所念在桑梓攬蕙遵前途淚下不能止<lb/>
東閣多竒士林風邁前聞而我斥鷃羽安能鳳凰羣招<lb/>
<pb n="KR4e0192_WYG_002-17b"/>
延覯良宰翻飛荷明君攀援絶馬鄧論綴殊淵雲荏苒<lb/>
經歲時思樹尺一勳駑鈍未及展驅䇿誠已勤行將反<lb/>
初服沮溺同鋤耘撫已寔踰量所志慚食芹<lb/>
雙鳬戲中沚羽翼相因依眷言二三子疇昔同裳衣嬿<lb/>
婉未及終雲雨當乖離往嬰鴒原戚今懐機杼悲貞悔<lb/>
難具卜榮賤同一時衆人各有營疇能恤其私君子重<lb/>
明義申以皎日期采擷異葑菲以報瓊玖貽<lb/>
揚旌出三河引領望雙闕飲餞傾路岐纓緌盡朝列婉<lb/>
<pb n="KR4e0192_WYG_002-18a"/>
孌貽贈章光輝奪明月上有慎脩塗下有遄廻轍懿此<lb/>
同心言念之五情熱昔如形與影今為環與玦朽鈍誠<lb/>
已疲提携俟明哲<lb/>
　　紆勝園為張元易賦<lb/>
中條距芳甸丘壑亦未逺緬褱上世人於焉事嘉遁雲<lb/>
螭不弭駕霞蹤尚可踐䟽峯結綺搆臨流杭珍館盱䀭<lb/>
託幽遐魚鳬樂暄暖乘流罄洄沿習坎悟舒巻金門不<lb/>
可招佳期起深眷素苕雖未零朱華已堪蹇滯留豈不<lb/>
<pb n="KR4e0192_WYG_002-18b"/>
懽歲月易婉娩願囘苑洛轡丘中恣遊衍<lb/>
　　出京師貽同好<lb/>
弱植乘嘉運蹇歩備用行慶雲垂華渥草木共光榮提<lb/>
槧分已溢改玉心彌貞徳宣藉親交芳蘭間杜蘅雲雨<lb/>
當乖析燕婉不及并蕭晨起嚴駕攬涕沾我纓緬然阻<lb/>
川塗曠爾逖音形貞悔豈預期損益難具明弭怨即東<lb/>
路含涕望西京陳詞託歸鳥以愬我中情<lb/>
　　同陵州牧闗文學遊小西天<lb/>
<pb n="KR4e0192_WYG_002-19a"/>
陸海潛異珍竒觀在涿鹿積險希天門重深訝淵谷真<lb/>
人感下生神僧懼沉陸鑿空啓檀施鏤石藏梵牘委積<lb/>
彌年祀青苔尚可讀遥役詎能探飲河恒滿腹據槁日<lb/>
酣飲逺望蕩心目夕烏東南馳庭臯千里緑寤寐所思<lb/>
人往來山之曲<lb/>
　　登泰山作<lb/>
神臯表東海作鎮何窮窿氣匠搆萬有揮斤闢鴻濛頽<lb/>
然壓九野奔伏如遊龍飛梯倚立壁側足臨絶淙靈猋<lb/>
<pb n="KR4e0192_WYG_002-19b"/>
生兩腋乃造玉女宫仰視但蒼莽欲往階何從平生汗<lb/>
漫逰泠然感絶蹤海日連周觀悲風起秦松息影止岩<lb/>
下揺心尚忡忡<lb/>
　　畣李季常<lb/>
衡門絶塵鞅慨然撫今昔良朋千里至末契等金石枉<lb/>
駕追前蹤意愜從兹夕開襟出雕章往往叙離析蔬畦<lb/>
漸堪剪濁酒聊共適嗚蟬歇髙樹栖鳥投林隙為歡知<lb/>
幾何流火忽復易感君平生言重逾連城壁<lb/>
<pb n="KR4e0192_WYG_002-20a"/>
　　食荔枝貽李季常兼柬歐經季歐子耕<lb/>
火齊出南海纍纍䕃房櫳雖䝉側生誚移植甘泉中瓊<lb/>
漿一入口五内生泠風枳橘有常性氣味將無同君子<lb/>
幸見賞飽食寜傷中雖云悅顔色亦能熱丹宫密脾間<lb/>
清汲調燮乃見功神農疏草木爾雅詮魚蟲烹芼失其<lb/>
宜伐性兹無窮作詩貽北客細咽無匆匆<lb/>
　　别李季常<lb/>
擔簦越五嶺矯志仍丹丘攬桂凌石室晞髪登羅浮金<lb/>
<pb n="KR4e0192_WYG_002-20b"/>
沙杳難覿𤣥珠偕所求天長積逺思歲晏懐殷憂馳暉<lb/>
不可駐江介遲歸舟<lb/>
歸舟夙云邁操袂大江陲一為千里别晤言難重期余<lb/>
方憂鬒髪君自媚眉姿山川曠修阻安得長追隨𤣥素<lb/>
諒不暌臨路何足悲<lb/>
臨路何所陳䇿身苦不早良馬疲皁櫪應龍困泥淖刺<lb/>
繡難為工操瑟非予好懽誤未及營驅馳已衰老青黄<lb/>
信木災被褐懐其寳<lb/>
<pb n="KR4e0192_WYG_002-21a"/>
被褐守環堵舉目無相親汎覽窮鐵摘沉思鑄瑋言藜<lb/>
藿雖不充容色無比倫田疇洵竒士魯連稱達人君子<lb/>
慎末路榮名重千鈞<lb/>
　　虬峯精舍為謝尉賦<lb/>
匡山峙東南積阻帶晴霓蜿蜒三百里峰巒轉嶃絶屹<lb/>
立睨中原髙擎拄天闕下有藏真士散髪弄松雪時來<lb/>
起淵潛道味乃井渫薜蘿愜幽貞藂桂樹芳烈行藏豈<lb/>
不榮白黑因所説方追洪厓蹤距迷巨卿轍願言就松<lb/>
<pb n="KR4e0192_WYG_002-21b"/>
門揮杯共明月<lb/>
　　櫟園精舍為潘子朋賦<lb/>
矯志事幽棲結宇依空林豈無嘉樹枝息此散木隂達<lb/>
人守淵谷遁思常陸沉青黄豈不貴文繡非所任遊言<lb/>
翳蓬藋諧我忘世心班草話平生寓目託嶔岑飛潛理<lb/>
自足榮賤行相尋蕭寥答天籟葛天有遺音<lb/>
　<lb/>
　瑶石山人稿巻二<lb/>
</p>
<p>
</p>
  </div>
</body>
</text>
</TEI>
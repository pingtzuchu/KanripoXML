<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>瑶石山人稿巻十五</head> <lb/>
    <p>
<pb n="KR4e0192_WYG_015-1a"/>
欽定四庫全書<lb/>
　瑶石山人稿巻十五<lb/>
　　　　　　　　　　　　明　黎民表　撰<lb/>
　五言絶句<lb/>
　　别吳而待<lb/>
相逢各已壯努力愛前期不用投孤劔銜恩自有時<lb/>
戀闕心仍在還家路不迷凄凉弔古意疲馬入青齊<lb/>
　　江行<lb/>
<pb n="KR4e0192_WYG_015-1b"/>
風隠正揚舲帆流帶夜星殷勤不肯别似惜蔣山青<lb/>
袁郎清詠處月夜遇征西寂寞憐才意空江鳥自啼<lb/>
楚人菰米飯越女芰荷衣風土將相近家園猶未歸<lb/>
　　樵溪雜詠為黄廷賔<lb/>
衡門絶塵鞅隠几面青山兀坐非南郭㝠心萬象間<lb/>
玉笈朝朝啟琅函夜夜開甘泉多侍從應薦子雲才<lb/>
為愛花時好遥林載酒過曉鶯啼不徹芳緒坐来多<lb/>
銀浦流雲凈清輝獨映君夜来風露冷仙樂下方聞<lb/>
<pb n="KR4e0192_WYG_015-2a"/>
雲生青几上泉落素屏間若個堪招隠何須更買山<lb/>
　　秋雨集清泉精舍以唐人雨中山果落燈下草蟲<lb/>
　　　鳴為韻<lb/>
明月隠青厓髙樓曠延佇黄葉忽翻飛前山夜来雨<lb/>
松下坐来久起行山月中凉風吹衣帶挂罥青桂叢<lb/>
老去躭㝠寂秋来常閉闗還因送客遠夜出虎溪山<lb/>
石田已収秣野蘿垂結果盤餐雖無魚留客中夜坐<lb/>
芳樹日凋零為怨秋風薄唯有山中人無心任開落<lb/>
<pb n="KR4e0192_WYG_015-2b"/>
結曲花源路柴門復㡬層酒醒遊客散松杪出殘燈<lb/>
載酒涉花林周遊古城下暫爾惜塵勞明朝復驅馬<lb/>
樓北控青山是昔呼鸞道金輿終不来羅衣散秋草<lb/>
絶塞聞征鴈疎籬隠候蟲故園添白髪今夕又秋風<lb/>
舉火照山影山禽不住鳴幽人思千里兹夕夢難成<lb/>
　　送子與同次甫作<lb/>
落日登古臺垂楊拂闌干不見路傍草烟沙浩漫漫<lb/>
手摘巻葹草願傳雙飛翼車輪千里遥中心自不隔<lb/>
<pb n="KR4e0192_WYG_015-3a"/>
采桑南陌頭羅綺嬌青春使君停五馬不是冶遊人<lb/>
愁心貯折麻佳期怨采緑思君腸九廻何似黄河曲<lb/>
　隠園雜詠<lb/>
　　玉林<lb/>
一雙餘隙地種此青琅玕夜靜疑風雨蕭森萬籟寒<lb/>
　　茶泉<lb/>
鑿井得海眼清冷味如雪青絲轉轆轤下汲秦淮月<lb/>
　　中林堂<lb/>
<pb n="KR4e0192_WYG_015-3b"/>
夾林開綺構前對雨華臺倐忽烟嵐起庭中萬象来<lb/>
　　思𤣥室<lb/>
𤣥珠本難求得之在罔象囘照一室間萬形自霄壤<lb/>
　　春雨畦<lb/>
夜聽蕭疎響春畦長漸髙丈人方兀坐抱甕亦徒勞<lb/>
　　觀生處<lb/>
世故多歧路功名一聚塵觀生何處是半榻隠吾身<lb/>
　　容與臺<lb/>
<pb n="KR4e0192_WYG_015-4a"/>
六朝迹蒼莽長江流古今髙臺自風月不廢我登臨<lb/>
　　海月樓<lb/>
明月出海底倒影池上樓清輝不可攬白露濕衣裘<lb/>
　　鵞羣閣<lb/>
清池浴皓羽亂此罨畫影蘋末来清風葛巾自慵整<lb/>
　　鷗波<lb/>
白鷗日飛来止我茄下食不但無機心囘旋似相識<lb/>
　　柳浪堤<lb/>
<pb n="KR4e0192_WYG_015-4b"/>
金塘澹淡浮垂柳參差碧千里江南春移来君几席<lb/>
　　飛影亭<lb/>
太虛本無色止水亦長瑩如何桂輪中忽有山河影<lb/>
　　浮玉橋<lb/>
短橋流不去廻波相激鳴度我幽尋屐千花隔岸明<lb/>
　　芙蓉館<lb/>
何年移玉井開作滿池花白鳥凌波去青天裂片霞<lb/>
　　鶴徑<lb/>
<pb n="KR4e0192_WYG_015-5a"/>
曲徑不用車通行止孤鶴畏有紅塵蹤驚我巖花落<lb/>
　　萃止居<lb/>
睠然京華遊嵗暮心無已寄謝陶柴桑今朝真已矣<lb/>
　　借眠軒<lb/>
曽作秦淮夢篝燈對風雨客散春山空獨鶴向人語<lb/>
　　别次甫因憶子與<lb/>
疎雨過髙城流雲止雙闕隂晴千里外何處看明月<lb/>
風雨入夏凉林花開復謝深杯不共持奈此消閒夜<lb/>
<pb n="KR4e0192_WYG_015-5b"/>
鹵莽風塵者相逢總問津如何臨别酒重憶遠遊人<lb/>
　　賞菊<lb/>
不用嗟揺落春風在習家天山三丈雪猶作滿籬花<lb/>
疾風吹勁枝寒月照冷艶獨抱嵗寒心林深人不見<lb/>
　　列岫亭以忩中列遠岫為韻<lb/>
月與青山對開門玉作雙有時乘倒景簸弄石蠔忩<lb/>
端居不出户吟嘯此亭中石床留夜月桂樹摶秋風<lb/>
藥畦將菊徑整整方成列帶經日徘徊芳蕤露中折<lb/>
<pb n="KR4e0192_WYG_015-6a"/>
㑹心不在多一丘堪偃蹇始笑武陵人移住花源遠<lb/>
我本青山雲無心還出岫雖走塵埃中時時夢三秀<lb/>
　　種桃為汝和作<lb/>
誰種瑶池樹粧成漢苑春金門雖避世猶是武陵人<lb/>
　　題汝和石鼎寮<lb/>
思苦詩難就松忩月過餘可憐方外客不觧俗人書<lb/>
　　過雪舫試龍井茶同張𤣥超郭次甫作<lb/>
試將龍井茗瀹以玉河氷齋中幽賞客容易辨淄澠<lb/>
<pb n="KR4e0192_WYG_015-6b"/>
流塵息尸屨桂影上團圞一㰱清源味能令齒頰寒<lb/>
　　送署正請告還宜興<lb/>
雉意感尼父鴻冥説商山風塵誰不厭君早去人間<lb/>
暫解金門紱来窺玉女潭故人京路外瓊樹憶江南<lb/>
　　曾繕部省中夜再賦一絶<lb/>
竹下少行塵詩篇入夜新黄花雖滿徑不是倦遊人<lb/>
　　同鄒方伯繼甫遊羅浮<lb/>
架壑鐵橋跡飛空不著人煩君驅石去千古導迷津<lb/>
<pb n="KR4e0192_WYG_015-7a"/>
　　丹竈<lb/>
偃月秘真詮寒温無火候白鶴屢回旋知為仙掌守<lb/>
　　水簾洞<lb/>
瀑布望如何上與銀潢接噴薄雙飛龍褰裳不可涉<lb/>
　　石樓<lb/>
壯士圖麟閣仙人惜蕙樓洞門常反鎖惟待采真遊<lb/>
　　自贛石舟行數百里山水多可遊涉未能申獨往<lb/>
　　　之興記以八絶<lb/>
<pb n="KR4e0192_WYG_015-7b"/>
𤣥潭潄孤石青谿下雙練嵗月屢經遊功名慚擬峴<lb/>
曹溪傳去後白足老空山若論心是佛誰此置禪闗<lb/>
棟宇非長物弦歌有妙思畸人雖委蛻幼婦獨留碑<lb/>
瓣香丞相祠行舟時一駐隂風起松籟還作青螺雨<lb/>
時来據鼎足身後餘篇翰不見瀧岡碑文章薄秦漢<lb/>
羊裘無客星桐江尚名里下有清淺流亦似新安水<lb/>
心事俱已休名山尚留蹤芳湖清且淺曽照漢時容<lb/>
感激龍門誼凄凉下士風鴻㝠不可企江水自流東<lb/>
<pb n="KR4e0192_WYG_015-8a"/>
　　竹在亭四絶為貞吉賦<lb/>
髙節凌霜雪孤根有嵗年若論梁苑賦三徑是青氊<lb/>
深心探豪素蕭條無所欲臨池愛清風坐䕃數徑竹<lb/>
人閒不出户落葉任紛紛借與青鸞尾牕前掃白雲<lb/>
齋閣夜蕭寥風林散清影天籟忽刁騷幽人夢初醒<lb/>
　園居雜詠二十首為顧𤣥言作<lb/>
　　嶢崝閣<lb/>
小樓無結構勢與嶔崟敵雨雹縱横下恐有飛来石<lb/>
<pb n="KR4e0192_WYG_015-8b"/>
　　盧仙井<lb/>
碧甃草蒙茸仙人手自封莫教沉斷綆留得照清容<lb/>
　　古梅岡<lb/>
為愛凌霜幹開花千萬樹待我羅浮人同君㑹心處<lb/>
　　影澗磯<lb/>
有月色還空無風浪常靜如何假合中忽有山河影<lb/>
　　茶岕<lb/>
玉露漙清夜芳藂發舊谿無人知采摘山鳥為先啼<lb/>
<pb n="KR4e0192_WYG_015-9a"/>
　　清音亭<lb/>
汩汩寒流細烹茶取漫流有時来枕畔添作一絲愁<lb/>
　　顧令公祠<lb/>
桐鄉有遺愛瓣香日来往奕世揚清芬何慚太岳長<lb/>
　　龍谷闗<lb/>
抱石日沉吟都無寓世心不知猶出谷雲氣夜来深<lb/>
　　廻賞寮<lb/>
遥林山暝色返照入疎樹一與幽人期徘徊不能去<lb/>
<pb n="KR4e0192_WYG_015-9b"/>
　　蒼松障<lb/>
虯枝亂如織崇朝羃烟霧何人畫匡廬請君添瀑布<lb/>
　　沃亭<lb/>
紅蕖冒緑水秀色相凌亂漁人刺艇来恐斸荷根斷<lb/>
　　慧臺<lb/>
躧歩凌髙臺景氣非一狀明月本團圓不為山河障<lb/>
　　曲引<lb/>
林下翳猶在清溪澹不流江山閲人世惆悵昔賢遊<lb/>
<pb n="KR4e0192_WYG_015-10a"/>
　　脩竹圃<lb/>
蕭瑟萬琅玕清隂五月寒閒門原不鎖傖客任来看<lb/>
　　嘯齋<lb/>
蜩螳假翅鳴真人息以踵劃然空山裡萬壑泉俱涌<lb/>
　　石雪頼<lb/>
水石霜縈薄波濤日激撞平生多履險莫誤呂梁淙<lb/>
　　懐陸館<lb/>
著述傳畸士風流與後人一杯溪澗水猶想酹茶神<lb/>
<pb n="KR4e0192_WYG_015-10b"/>
　　丈室<lb/>
青山無隙地㑹景方卜築那知藩籬外隠予誠亦足<lb/>
　　圓照亭<lb/>
濾水斷来人圓泓媚幽寂應知澹泊心不受蓮花色<lb/>
　　石經幢<lb/>
一資龍象力孤標尚撑拄金薤無人識千年漬花雨<lb/>
　　雜畫為劉仲脩題<lb/>
古木帶廻溪来尋逕路迷莫驚春事盡花在野橋西<lb/>
<pb n="KR4e0192_WYG_015-11a"/>
溪上風欲来扁舟歸漸𦂳不暇問桃源頼是柴門近<lb/>
清溪漫飛絮䇿蹇疑無路不為探梅花誰肯衝寒去<lb/>
一片空濛色前山雨乍来荒村應可泊且棹酒船廻<lb/>
長風送棹歌得魚滿笭箵若逢朝市人道是江南景<lb/>
　吕氏心文友園亭雜詠十二首<lb/>
　　𤣥覽樓<lb/>
井幹何郭落高出萬象表縱目無涯觀㝠心破昏曉<lb/>
　　素心居<lb/>
<pb n="KR4e0192_WYG_015-11b"/>
中嵗躭禪寂勤心禮世尊天花羅萬夾圓悟本無言<lb/>
　　搴芳亭<lb/>
雜花滿芳樹四時不改色有酒須盡懽春風應可惜<lb/>
　　松月臺<lb/>
娟娟雲間月濯濯松上露杖䇿時一来神猋翼飛歩<lb/>
　　石丈<lb/>
嶔碕帶古髯瑰磊離俗態更無兒女腸須合整衣拜<lb/>
　　陽和洞<lb/>
<pb n="KR4e0192_WYG_015-12a"/>
忩外留書帶階前卧緑槍倦来抛素巻狼藉滿金床<lb/>
　　總芳徑<lb/>
人閒無俗累日與花為友惡客應不来琴尊落吾手<lb/>
　　石几<lb/>
昔人留曲几何似石貞堅鳥跡縱横遍安知後世傳<lb/>
　　長生池<lb/>
遊魚樂深池豈知肉登爼吾自貴吾生浮沉亦從汝<lb/>
　　友芳橋<lb/>
<pb n="KR4e0192_WYG_015-12b"/>
隔浦風煙暗桃花自不迷壺觴憐小阮時向竹林携<lb/>
　　溜石<lb/>
流泉自清泚片石激成瀧午憩留孤枕塵心此處降<lb/>
　　山礬障<lb/>
芳心自凌亂翠帯常綰結日暮望佳人璚蕤不堪折<lb/>
　　題芙蓉畫<lb/>
玉路試新粧盈盈照秋水不是芙蓉花顔色應相似<lb/>
　六言絶句<lb/>
<pb n="KR4e0192_WYG_015-13a"/>
　　旅感<lb/>
塞北江南迢逓春花夜月䦨珊送客無情芳草催人有<lb/>
意青山<lb/>
楊柳閨中寄恨梅花嶺下相思試問紅顔㡬度春風頻<lb/>
自傷離<lb/>
　<lb/>
　<lb/>
　<lb/>
<pb n="KR4e0192_WYG_015-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　瑶石山人稿巻十五<lb/>
</p>
<p>
</p>
  </div>
</body>
</text>
</TEI>
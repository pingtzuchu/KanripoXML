<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>瑶石山人稿巻三</head> <lb/>
    <p>
<pb n="KR4e0192_WYG_003-1a"/>
欽定四庫全書<lb/>
　瑶石山人稿巻三<lb/>
　　　　　　　　　　　　明　黎民表　撰<lb/>
　七言古詩<lb/>
　　木假山歌為鄺子乾作<lb/>
越城古檜青虬枝萬仞孤生滄海湄繁隂婀娜巢鵷鳯<lb/>
盤根偃蹇藏蛟螭明堂大厦應難致匠石揮斤㡬回棄<lb/>
礧砢已受風霜蝕崚<graphic n="KR1828" url="https://raw.githubusercontent.com/kanripo/KR-Gaiji/master/images/KR1828.png" mimeType="image/png"/>㑹有雲霄氣山人家在扶溪邊<lb/>
<pb n="KR4e0192_WYG_003-1b"/>
邂逅神物心欣然解驂推食豈足數移置此物當楹前<lb/>
旋開北堂上坐我幽壑中眼前突兀見青嶂繞室慘淡<lb/>
來悲風初疑天台雁蕩淩紫煙中有丹梯駕日相邅連<lb/>
又疑巨靈遠擘崐崘丘下有黄河萬𣲖噴薄之飛流隂<lb/>
陽為炭何年鑄至人徃徃能㝠搜迢迢紫沂海鬰鬰三<lb/>
神山崒嵂在何所無廼虛無間就中拳石足怡恱胡為<lb/>
跋踄凋朱顔不如阿堵裏更著黄綺翁絃琴坐白石散<lb/>
髪呼松風平泉良嶽知何在惟有緑樹揺青空<lb/>
<pb n="KR4e0192_WYG_003-2a"/>
　　飛花曲<lb/>
長安戚里競春陽桃李花開夾道傍遥裔鶴煙籠上苑<lb/>
丰茸鷄樹邇明光濯錦含霞非一色刻翠施紅映朝日<lb/>
同心竝蔕引鴛雛接葉交枝棲鳳翼西第東隣望不迷<lb/>
溶溶宛宛復凄凄歌殘玉樹飄成陣曲罷山薌踏作泥<lb/>
婉態柔情分綽約不與春光共銷鑠初拂交疏入綺窓<lb/>
徑度華池上青閣綺窓青閣盛佳人二八蛾眉不解嚬<lb/>
紅牙度曲梁塵起銀甲搊筝壁月新碧複雲屏畫不開<lb/>
<pb n="KR4e0192_WYG_003-2b"/>
鶯啼燕語空徘徊慵粧未進雕胡飯攬帶方臨玉鏡臺<lb/>
摘蕋扳條還自愛睡起曾無一枝在愔愔迸淚乍停機<lb/>
脉脉煎心翻解佩昔時爛漫空相惜今日凋零竟何益<lb/>
寜知嵗月損鉛華寜謂風光類彈射萬事相看成轉蓬<lb/>
朝居裀褥暮塵中安陵坐棄前魚泣長信恒悲團扇風<lb/>
富貴榮華須及時烹羊炮羔君莫辭清歌窈窕芙蓉帳<lb/>
羙酒蒲萄金屈巵高陽酒徒良不惡執㦸何如草𤣥樂<lb/>
誰肯低頭拜七貴誰能閉户窮三略莫歎飛花太薄情<lb/>
<pb n="KR4e0192_WYG_003-3a"/>
可憐全盛昜驕盈銅駝陌上荒荆棘金爵臺前漳水聲<lb/>
　　同闗中楊朂肖宋璫傳以忠呉暉王飬蒙西蜀鄧<lb/>
　　　合何采燕集<lb/>
朔風驅塵暗青草蟬聲夕滿燕山道豪貴相逢不揖鞭<lb/>
却走城南事幽討城南凈域敞青蓮悠悠鐘磬出人天<lb/>
緑水宛通秦苑樹繁花常帯漢陵烟寓目遊情無不有<lb/>
却典貂襜為沽酒紫綺初飄陌上桑銀鞍却繋門前栁<lb/>
座中豪士本三秦西蜀才人併足珍手攬雲霞揮日月<lb/>
<pb n="KR4e0192_WYG_003-3b"/>
律調霜雪變陽春不分勛名歸汗馬常思稱納上麒麟<lb/>
邇來索米長安市伏櫪悲鳴絶知已撃筑誰知高漸離<lb/>
鼓琴未遇鍾期子就來論交應最深莫比悠悠行路心<lb/>
孟公痛飲猶投轄季子窮途尚剖金邀懽未乆又傷離<lb/>
汎梗飄蓬無定期滄江白石揺歸興隴樹秦雲入夢思<lb/>
予亦翻飛向越城㡬回秋月向人明他年漢主隆詞賦<lb/>
應念雄文似長卿<lb/>
　　僊鶴花異植也青跗素蕚狀類胎禽即嵇含草木<lb/>
<pb n="KR4e0192_WYG_003-4a"/>
　　　記所謂鶴草也觀自隨時山人余因命舍弟為<lb/>
　　　圗系以此作<lb/>
青蹊窈窕連雲上芝草琅玕萃森爽玉蕋飄飄間藥開<lb/>
璚蕤的的縁溪長何年華表舞胎仙縞翼霜毫勢宛然<lb/>
秀方薝蔔深能淺馥儷優羅色更鮮五鳥枝頭羞綽約<lb/>
三花樹裏鬭嫣妍駢素含香在遥巘㡬度春風落如霰<lb/>
舞蝶縈枝乍可尋來禽隔水紛難見空谷幽人覔紫芝<lb/>
静聞芳氣遠相隨暫移僊種歸𤣥圃思植靈根在赤墀<lb/>
<pb n="KR4e0192_WYG_003-4b"/>
月滿空林露未銷碧海青天思寂寥倘遇緱山王子晉<lb/>
願隨風馭聴鸞簫<lb/>
　　天台山障歌為上舍歐載卿賦<lb/>
僊閭五嶽𤣥風逈福地三山眞氣孤烟雲襍沓見青嶂<lb/>
知是何處夐絶之清都披圗驗往牒無廼天台山東南<lb/>
屹地軸灑落重溟間張生東呉號痴絶十年蹤迹窮追<lb/>
攀胸中盡吞雲夢澤筆下横掃淩荆闗經營滄海赤岸<lb/>
萬里之𤣥濤意匠縹緲真宰號忽從波中涌寳地稍向<lb/>
<pb n="KR4e0192_WYG_003-5a"/>
浦溆分漁舠又寫風烟之九曲古樹聮綿走平陸高人<lb/>
夜雪廻扁舟初日鶯啼上修竹青蹊此去入雲林扣舷<lb/>
時聞樵采音碧桃花落紛如霧家住秦人深復深探奇<lb/>
厯險恣窈窕却在雲中躡層嶠石梁倒駕垂蒼虬霞標<lb/>
直上干朱鳥廻流飛瀑何泠泠逺視但見銀為城巉壁<lb/>
莓苔經日月崇祠桐柏剥丹青金支翠旗颯羽衞斑麟<lb/>
白虎紛相迎飄飄雲氣似可即我欲散髪呼僊童起來<lb/>
行歎復坐思不覺惻惻令心悲狂遊汗漫竟何有黄塵<lb/>
<pb n="KR4e0192_WYG_003-5b"/>
汚衣眼迷津秋霜夜夜凋𤣥草春雨年年長白芝山澤<lb/>
之儒知在無我今結束胡為乎盤嚢絲絡蒼精劒玉京<lb/>
𣺌𣺌從雙鳬謝康樂孫興公精靈往來空山中文采風<lb/>
流今已矣汲泉採藥行當逢夜登天壇見海日朝驅列<lb/>
缺從罡風陽烏顧兎反在下笑駕樓船弱水東<lb/>
　　秋風三疊<lb/>
秋風嫋嫋流清啇朱華零落緑草黄明月委隙廻素光<lb/>
寒螿夜啼候鴈翔膏爐沉燎朱火揚空房獨宿私自傷<lb/>
<pb n="KR4e0192_WYG_003-6a"/>
凝思闗山繞羊腸杳難致之雙明璫䕷蕪昜莠菊昜芳<lb/>
君何遠遊長相望<lb/>
秋風淅淅𤣥夜狙黼帷高張華燭孤嚴霜被野鳴蟪蛄<lb/>
塞鴻沙鴇相喧呼慘慘白露棲庭蕪廻身悃閣愁且旴<lb/>
不覺涕泗沾衣裾白雲在天丘陵紆杳難致之紅羅𥜗<lb/>
梁間夕鳥猶相於别長㑹促誰與須<lb/>
秋風凄凄霜霏霏薄寒夜透琉璃扉𤣥蟬抱枝露氣微<lb/>
疎燈耿耿流黄機中房淚下如綆縻金方路遥消息稀<lb/>
<pb n="KR4e0192_WYG_003-6b"/>
杳難致之雙明璣三星煌煌承夜輝何為淹留憶忘歸<lb/>
　　劉明遠松石圗為鄺子乾作<lb/>
劉生善畵兼能書材力却與凢工殊千金為夀不一顧<lb/>
下筆頗獲驪龍珠凡花俗卉豈足竒貌此千仞磊落之<lb/>
雄姿左盤右蹙勢爭長崩厓巨石相撑搘皴皮剥盡風<lb/>
雨榦勁鐡屈作珊瑚枝蒼厓縞皓灑飛雪晴空夭糾奔<lb/>
鸞螭太隂冥冥氣熛怒疑是巨靈揮斤之所為鄺君高<lb/>
堂懸此障階下迸泉倐排蕩四旁觀者寂不言頓覺丹<lb/>
<pb n="KR4e0192_WYG_003-7a"/>
青色凋䘮我生好古悲已遲五羊從前多畫師林良待<lb/>
詔金鑾殿劉也奔騰真數竒欲遣巫陽不可招抱膝對<lb/>
爾興長謡秦封禹貢何𤨏𤨏㸔爾直榦凌烟霄<lb/>
　　答歐楨伯長歌見懷之作<lb/>
天風木葉落江南應早秋故人何處住夢想在沙洲沙<lb/>
洲曠望彌芳渚桂檝棠舟自容與零露朝漙五色芝輕<lb/>
霜秋熟千頭樹憐君幽尚結精廬抱膝躬耕讀道書龍<lb/>
頟何年封李廣狗監猶未識相如翻飛本謂雲中鵠垂<lb/>
<pb n="KR4e0192_WYG_003-7b"/>
耳今為轅下駒憶我别君顔色乆去去天涯屢回首𤣥<lb/>
朔風高豺虎驕黄河日落蛟鼉吼金門上書不得意落<lb/>
魄風塵在人後摧眉折翼還歸來寥落寒山對窓牖結<lb/>
駟誰知環堵貧金貂應笑牛衣醜悠悠世事那復論秪<lb/>
合狂歌飲醇酒桃哀已死不復生見爾交情不相負琅<lb/>
玕贈我光陸離始知風雅未全衰垂名本是丈夫事莫<lb/>
謂揚雄壯不為<lb/>
　　碧桃花長句<lb/>
<pb n="KR4e0192_WYG_003-8a"/>
上林珍蘌競芳菲姑射幽悰本自持蘢䓤掩月瑶臺扇<lb/>
皎潔臨風玉樹枝露井寒輕鶯尚澁虹梁日暖燕初窺<lb/>
施𤣥似汙連城色結緑偏宜照夜姿不同隴首飄風早<lb/>
願言度索結芳遲美人詒贈方璚玖素影盈盈照窓牖<lb/>
摶成香霧睍難消㸃綴雲英瑩逾乆宛轉氷紈半入懷<lb/>
的皪霓衣小垂手繁艷朝窺北里墻輕霏夕灑臨卭酒<lb/>
輕霏繁艷正堪憐青蕚芳蕤簇絳烟都荔胡䋲慙酷烈<lb/>
蘭苕翡翠避相鮮秦人鷄犬曾迷姓方朔詼諧遂得仙<lb/>
<pb n="KR4e0192_WYG_003-8b"/>
别有深宫愁日暮二八年時坐虛度纎腰束素楚王憐<lb/>
廣額塗黄漢宫妬蜂鬚蝶翅芳緒闌蕙樓<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>閣羅衣單<lb/>
階前玉露生愁色鏡裏鉛華失舊懽<lb/>
　　白蓮長句和公實<lb/>
九春芳物已凋殘百舌聲中興轉闌東園有恨成蹊易<lb/>
南國無媒寄逺難成蹊寄逺空惆悵素蕚青跌忽揺漾<lb/>
嫋嫋金莖瑞霧通霏霏玉井香雲上玉井金莖不昜逢<lb/>
緑葉田田復㡬重鷺窺氷彩愁難定蝶繞檀心恨正濃<lb/>
<pb n="KR4e0192_WYG_003-9a"/>
鷺窺蝶繞疎華動幽香更倩廻風送輕綃似出鮫人織<lb/>
明珠乍見江婓㺯廻塘曲水日初長妖姫妷女自相將<lb/>
但識漢宫持作蓋寧知楚客製為裳照影競窺眉上緑<lb/>
凌波爭比額邉黄長裾蕩槳憐絲罥皓腕攀條畏刺傷<lb/>
直謂將心同白日始知行樂在青陽青陽白日去悠悠<lb/>
㡬度相思南陌頭嬌靨只矜如月滿繁華須念逐波流<lb/>
銀床寂寞翻清露紈扇凄凉及早秋年催已畏傾筐盡<lb/>
晝短何妨秉燭遊風撼銅鋪難獨守星廻金屋逈添愁<lb/>
<pb n="KR4e0192_WYG_003-9b"/>
願學漢臯能解佩還同河徼善操舟操舟解佩憐君乆<lb/>
棄置紅顔相憶否空持白璧誤投人為少黄金能取酒<lb/>
妾意頻驚桃李時君來已及芳菲後行路羞㸔陌上蓬<lb/>
連根願比池中藕采蓮日暮緑江深因君哀怨進謳吟<lb/>
鴻來不憚闗山遠菱唱還過越水潯<lb/>
　　僕窮居方丈之室覩時事有鬱抑於中者欲黙則<lb/>
　　　不能欲言則不可因作五歌以遣意兾軺軒之<lb/>
　　　使有聞焉<lb/>
<pb n="KR4e0192_WYG_003-10a"/>
沉珠浦前惡氣起𤣥甲朱裳附如蟻紅旗五丈畫蚩尤<lb/>
海艚掠盡行商死廟堂肉食運權謀刀尺紛紛搔獄市<lb/>
街衢横屍君不聞調爕安能輔天子<lb/>
去年斥鹵猶有苗今嵗膏塲若無草漁人雖收網罟功<lb/>
農夫夙夜憂不飽皇天旱潦自有時渾沌終傷鑿機巧<lb/>
出門語塞不得言仰視浮雲色枯稿<lb/>
買香南海千餘日昔日十家空九室惡風巨舶不復來<lb/>
官府懸金費要質已聞闗門閒斥堠復見宫中祠太乙<lb/>
<pb n="KR4e0192_WYG_003-10b"/>
君王蚤晩罷輪臺江湖私願從玆畢<lb/>
四方郡國皆太平唯有粤南多戰爭攻城刼藏無虛日<lb/>
曠野蕭蕭聞哭聲我軍纔出又獻捷椎牛釃酒霑冠纓<lb/>
沙塲本是征人死何用防秋苦募兵<lb/>
乘車戴笠何後先粤人重交從古然邇來雲雨成翻覆<lb/>
秪有萁豆相熬煎屈原反遭申蘭妬尼父空羞盗跖賢<lb/>
我生本是忘機者痛哭應慙賈少年<lb/>
　　送易居士還雲臺山<lb/>
<pb n="KR4e0192_WYG_003-11a"/>
瓢僊昔隠雲臺山懸峰側徑常追攀又從蒼梧泛溟海<lb/>
窮<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>始入羅浮間身上木皮常百結匣裏蓮花帶雙玦<lb/>
朱門豪貴眼曾經塵世功名口羞説逢予謂是餐霞人<lb/>
過款南窓動旬月伏火常思勾漏砂烹茶屢憶蛾眉雪<lb/>
有時半醉插雲烟代輿貟嶠當眼前神龍跋浪騰𤣥圃<lb/>
大鵬舉翼凌蒼天新縑偏掩籠鵝帖濁酒何須挂杖錢<lb/>
抵掌論心方未已海思江情倐然起玉舄朝翔庾嶺雲<lb/>
霓衣夜渡貪泉水把君衣袂還相憐㸔君神氣何凛然<lb/>
<pb n="KR4e0192_WYG_003-11b"/>
爰居豈樂鐘鼓響麒麟不受珊瑚鞭要窺龍漢經浩刼<lb/>
下視滄海猶桑田緱山一别堪惆悵華表歸來又㡬年<lb/>
　　贈寫真張山人孟易<lb/>
張君少小傳家學粉繪新詩何磊落初倣林良畫花鳥<lb/>
近日白描能間作精心苦藝誰得知下筆翩翩氣盤礴<lb/>
松煤雪繭相映光勢似流雲載飛鶴移床脱㡌當前楹<lb/>
倐見山姿在丘壑荷衣蕙帶翻從風細紋𤨏襭咸隠鋒<lb/>
英芝瑶草在階下兩旁古木皆巄嵷向前摩挲始覺異<lb/>
<pb n="KR4e0192_WYG_003-12a"/>
僧繇醉旭將無同爾今技成何所羡褰裳便欲翔燕甸<lb/>
黄金白璧意自輕凌烟擬為開生面曳裾擁篲過王侯<lb/>
琱盤錦席羅珍羞貂裘懶復事遊説白石空歌獨飯牛<lb/>
人生快意百不憂鴻㝠鵠舉君莫留魯人今日輕家丘<lb/>
余將獻賦長楊去為結鵾鵬萬里遊<lb/>
　　畣徐山人<lb/>
東風二月沙塵起旅邸相逢徐孺子敝裘短褐常不完<lb/>
素髪蕭蕭垂過耳往年書記雲中城五侯書幣來相迎<lb/>
<pb n="KR4e0192_WYG_003-12b"/>
聴葭不獨知風角聚米兼能畫地形擬使隂山無黠虜<lb/>
坐清沙漠報承明紈袴之徒何碌碌衛青本自興奴僕<lb/>
鸚鵡才高不受羈汗馬功多誰見録歸來環堵空蕭然<lb/>
萬巻丹書徒在腹天涯過我情更親勸予俛首甘風塵<lb/>
高冠大爵世豈乏何必文章能致身我謝君言良太苦<lb/>
九牛一毛何足數丹青本自圖岑鄧汗竹誰曾薄巢許<lb/>
幹旋造化由羣公蘇息蒼生賴明主石田茆屋可盤桓<lb/>
閣皂羅浮相對㸔緇塵汗衣且歸去秋風落盡青琅玕<lb/>
<pb n="KR4e0192_WYG_003-13a"/>
　　送鄺和仲之鬱林<lb/>
鄺君視我同門友廿載交情最相厚下筆翩翩掣鳳皇<lb/>
一代詞人盡回首少年折桂登皇畿黄金臺上傾珠璣<lb/>
直氣屢千星象表赤手欲補山龍衣綈袍旅邸無人薦<lb/>
金馬門前稀召見起家纔得中大夫出守遥臨舊京甸<lb/>
摧眉伏謁意所輕卧治烹鮮徒有名推轂不聞思魏尚<lb/>
催科誰復識陽城以兹修途還折翼世路羊腸堪嘆息<lb/>
白衣蒼狗在須㬰騏驥駑駘同一櫪嗟君宦拙誠足悲<lb/>
<pb n="KR4e0192_WYG_003-13b"/>
羡君有才何不宜朝廷側席思化理蒼生引領蘇瘡痍<lb/>
行部倘過勾漏洞啜古可讀羅池碑丈夫遭逢信不偶<lb/>
雌伏雄飛㑹有時我今風塵胡見羈效顰半額羞蛾眉<lb/>
江臯已緑王孫草烟雨欲折商顔芝慈親倚門待吾歸<lb/>
孤㠶破浪杳然去贈君萬里遥相思<lb/>
　　送羅山甫歸金壇<lb/>
君不見句曲之山横已字三峰巉巖勢相似金庭地肺<lb/>
杳莫窺上盤天文下地理前有大茆君後有楊長史膺<lb/>
<pb n="KR4e0192_WYG_003-14a"/>
圖受籙稱上真煉石燒丹求不死隠居之後𤨏𤨏爾十<lb/>
賚猶存九錫風清虛不救臺城恥翰墨長留天地間琅<lb/>
玕散落烟霞裡古柏槯殘元氣裂龍池可以洗君耳華<lb/>
陽㓜僊羅山甫早嵗飡芝思脱屣風流逺躡二子踪字<lb/>
藝之工亦其此三十無人是知己黄河之清詎能俟前<lb/>
年裹足遊帝京㡬度悲歌飲燕市布衣不得謁公卿詞<lb/>
塲唯許交徐李翻然更作出塞遊擬樹竒功報天子風<lb/>
塵蹩躠不可留劒氣談鋒徒碨磥上書羞蹈終南徑垂<lb/>
<pb n="KR4e0192_WYG_003-14b"/>
釣空思五湖水只今豺虎多啖争主持正賴周中興君<lb/>
期嵗暮探雲谷余亦秋風發廣陵海鵠沙鴻不可羈水<lb/>
逺山長無盡期他時肯覔朱明洞叩門一訪軒轅師<lb/>
　　經季子祠<lb/>
古木叢祠走狐兎南北行人往來路墳前松樹摧折枝<lb/>
猶是當時留劒處古來賢逹何紛紛生死交情只有君<lb/>
不獨片言輕尺璧能將千乘等浮雲可憐祠下東流水<lb/>
世事悠悠亦如此田竇相傾又一時寧保升沉不相棄<lb/>
<pb n="KR4e0192_WYG_003-15a"/>
失路狂生笑向天悲歌中夜思分子<lb/>
　　桂之樹行<lb/>
桂之樹枝葉一何紛披託根三山陽流輝南海湄隆冬<lb/>
霜露常不衰扳桂之枝仰母慈雲衣霓帶皇所綏榮光<lb/>
煒煜無休期丹穴之鳥將來儀桂之樹其實何離離惟<lb/>
母有子載以馳南覲上元西瑶池鳲鳩均平巢樹枝嶺<lb/>
海之氓飽而嬉非母之徳嗟何為猗桂樹夀無極長江<lb/>
如虹流不息踆烏之飛矯其翼何以夀母此其匹於萬<lb/>
<pb n="KR4e0192_WYG_003-15b"/>
斯年保貞吉<lb/>
　　送梁尚寳宣伯冊封還朝<lb/>
毅皇昔在承平曰廊廟幾人秉周禮文康玉立當青霄<lb/>
遇事引經持大體逆耳每叫巫陽閽薦賢屢有三公啟<lb/>
元氣當時頼斟酌蒼生至今無瘡痏手持璽紱迎代輿<lb/>
却早抽身辭楚醴榮枯翻覆那可常回首台階一流涕<lb/>
憐君傑出稱鳯毛少年聲價推詞曹丰儀磊落見孤鶴<lb/>
歩驟英賢遺佩刀只今銜命窺江湖虎符龍節藩王趨<lb/>
<pb n="KR4e0192_WYG_003-16a"/>
雕盤翠釡勸餐飯皓齒蛾眉喧坐隅麾金應羡楊夫子<lb/>
授簡何慚楚大夫三湘洞庭𣺌在望日暮歸心愁緑蕪<lb/>
翻飛更向黄金臺五雲垂采輝蓬萊霜前驛路牙旗轉<lb/>
海上樓船清吹哀人生快意有如此君恩未報胡為哉<lb/>
酒闌牽衣且徘徊中原羽檄飛塵埃宵衣正切河南地<lb/>
按劒直待諸侯來㸔君稱納麒麟殿不愧萬里騰驤材<lb/>
　　送梁思伯遊燕兼赴故人呉給事匡廬之約<lb/>
梁生倜儻非凡儔家世况廼平津侯前年束書走燕趙<lb/>
<pb n="KR4e0192_WYG_003-16b"/>
布衣屢作金門遊長安貴客競迎致生也拂袂仍丹丘<lb/>
歸來二頃無負郭茅屋秋風自蕭索壺觴誰過仲長園<lb/>
校讐空哂揚雲閣翻然更作江湖遊知有心期在廬岳<lb/>
出門大笑誰絶羣浮雲萬里忽相踰鴻鵠從來羞燕雀<lb/>
驊騮寧復顧轅駒江城貰酒與君别美人當筵歌一闋<lb/>
南陌衣冠聚似雲東園桃李飛成雪丈夫此去豈長貧<lb/>
嵂兀黄金可致身萬國星躔環紫禁五陵意氣驕青春<lb/>
徐樂公車相待久賦獻河東未白首羅浮應有倦逰人<lb/>
<pb n="KR4e0192_WYG_003-17a"/>
書來更道相思否<lb/>
　　鄒將軍平寇歌<lb/>
大羅之山莽回互石林岝㠋盤西楚懸梯織鐵難躋攀<lb/>
朝啼鼪鼯夜猛虎茆棚竹箐何縱横三峽黄昏怨行估<lb/>
上書無人扣北闕忍使蒼生茹荼苦丙辰之嵗尤跳梁<lb/>
羽檄交馳震霆怒樓船下瀨遄出師詔遣將軍持繡斧<lb/>
荆蠻象郡抽精鋭灕水湟川動鼙鼓隂厓殺氣廻長風<lb/>
白日精靈泣飛雨將軍功成振凱歸大旱為霖救焦土<lb/>
<pb n="KR4e0192_WYG_003-17b"/>
伏波銅柱安足誇崑崙之㨗可重覩問君謀畧何太竒<lb/>
昔日東呉遏倭虜丹書獸錦從天下大纛高牙自能取<lb/>
吁嗟四海今承平南粤再見烟塵清明珠貢篚嵗豈乏<lb/>
玉門斥堠無脩營更煩牛酒休軍士函谷封泥不用兵<lb/>
　　送親丈黄廷寅應貢北上<lb/>
孝宗之朝多俊賢金堂玉樹巢神僊中郎致身何坦蕩<lb/>
長離舉翼當雲天君臣契合在人耳更有子姓能聮翩<lb/>
季也森然見竒幹庭堦却立春風妍腹中萬巻何磅礴<lb/>
<pb n="KR4e0192_WYG_003-18a"/>
錦繡璣衡互參錯班嗣書多不借人相如劒成應恥學<lb/>
登臺自倚輕千金閉户那知困三畧青衫白首何足悲<lb/>
樹幟詞塲氣益竒賢良對榮公孫子側席英才正此時<lb/>
首夏辭家望京闕三江五湖坐超越桂樹秋風㡬自攀<lb/>
芳草天涯未應歇龍陽秀色滿鄉闗知爾承恩霄漢間<lb/>
玉河橋畔逢五弟為道㝠鴻戀碧山<lb/>
　　以李薊丘竹木荒寒圖贈潘少承<lb/>
大漠飛霜沒平野見此森然挺竒秀蒼苔剥落龍鱗粗<lb/>
<pb n="KR4e0192_WYG_003-18b"/>
翠篠蒙蘢石稜瘦野火燒殘霹靂餘爽氣高標颯回首<lb/>
佳人絶代卧空谷賢士羈孤成老醜何人貌此真苦心<lb/>
古法兼應存篆籕異代流傳李薊丘父子聲名在人口<lb/>
輕縑古墨兩相投粉繪丹青俱落後潘生好事偶見之<lb/>
以手摩挲嘆良久置身恍在顛厓間撝呵恐作蛟龍走<lb/>
錦標鈿軸裝重池持歸不用連城購潘生相就仍索詩<lb/>
為爾重増遇合悲杜陵桃竹或變化張公寳劒能雄雌<lb/>
千金敝帚登廊廟肯使瑰材委路歧<lb/>
<pb n="KR4e0192_WYG_003-19a"/>
　　題訶林異上人奇峰精舍<lb/>
城西古樹枝相樛云是神僧手所植青皮赤文十抱强<lb/>
虎攫虯奔人莫識幾度摩娑行樹底爽氣隂風振泉石<lb/>
頃来溽暑常伏枕悵望禪栖杳難即清晨剥喙聞扣門<lb/>
倐見磥砢懸素壁雪山靈草光照眼祗園寳花亂相射<lb/>
跏趺座上爾為誰龎眉電目仍霜髭楞伽萬遍口能誦<lb/>
毗邪丈室身不移白茆况邇訶林井大士曹溪曾灌頂<lb/>
勝地猶依龍象力清地屢照鸞凰影吾師日長繞百過<lb/>
<pb n="KR4e0192_WYG_003-19b"/>
雨折風披何碎𤨏香鑪仙樂知有無寳勝銖衣飄婀娜<lb/>
只今甲子旬五日種花誰見還成果予生苦遭塵網縳<lb/>
依止清凉無不可此圖此樹俱幻迹况渉言詞計應左<lb/>
披圖且謝門徒歸野客吟成山葉墮<lb/>
　　送李尚寳伯承弟仲連歸濮陽<lb/>
李侯芳譽騰青雲更有愛弟能攻文擔簦逺來遊上國<lb/>
歴塊丰神傾昔聞共着斑衣奉慈母滿挹黄封起為夀<lb/>
謝庭玉樹廼連枝𤣥圃靈芝競三秀兄也委身奉明主<lb/>
<pb n="KR4e0192_WYG_003-20a"/>
弟也翻飛向林藪誰肯咸陽作布衣却待燕臺收馬首<lb/>
兩情去住正堪憐歧路還逢雨雪天堯祠蒼莽望中斷<lb/>
濮水潺湲何處邉青門羣公争祖席知爾思歸留不得<lb/>
雲霄豪舉詎為難麟角鳳毛人共識池塘别後句應成<lb/>
寳月流輝在玉京倚門予獨勞歸夢鴻鴈南飛少寄聲<lb/>
　　僊人白鹿圖同高比部伯宗作<lb/>
長安日暮塵沙愁張鐙置酒客為留青山忽然在旅舍<lb/>
滿堂木葉風颼飀山下長松復崛强徑路逼側巗石幽<lb/>
<pb n="KR4e0192_WYG_003-20b"/>
黄冠似是僊人流控馭白鹿如龍虯神情森爽散氷雪<lb/>
紫芝照耀青雲裘琅函玉斧揷翠籠羽扇氷弦挂杖頭<lb/>
將凌三山窮五岳暫遊少别俱千秋白茆反𤨏守丹汞<lb/>
洞門欲去還夷猶吁嗟此圖僅盈尺能令坐客開胸臆<lb/>
散髪思攀嶺上雲枕流願得溪中石名羈利紲為何人<lb/>
羡爾霞蹤少拘迫我家行來嵗月久白鶴𤣥猿怨蕭索<lb/>
訶林實落虞翻苑金汋煙銷葛洪宅低頭<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>靣胡為乎<lb/>
瑶草琪花夢中隔逺討湏尋縮地方思歸終假排空翮<lb/>
<pb n="KR4e0192_WYG_003-21a"/>
　　送陳僉憲于舜之任浙中<lb/>
蜀西使君才且雄繡衣謁帝明光宫紫髯白靣驚左右<lb/>
劇談吐論回悲風金鍾翠釜世希有紫電掣曳凡馬空<lb/>
興來落筆滿毫素片片青天飛白虹朝廻遇我長安陌<lb/>
謂是夷門抱闗客亟呼羙酒登高樓蛾眉千金輕一擲<lb/>
是時春盡寒雲愁楊花糝糝縈芳洲金羈馳驟塵沙起<lb/>
萬里不見黄河流拔劒起舞君且留茫茫世事空百憂<lb/>
五陵豪俠散烟霧魏國平原今在否酒闌㸔君雙玉玦<lb/>
<pb n="KR4e0192_WYG_003-21b"/>
㑹稽茫茫不可越乘興還從剡曲舟相思空寄樟亭月<lb/>
樟亭月色滿荷花青山緑水擁鳴笳誰隣金馬羈棲客<lb/>
悵望銀河慱望槎<lb/>
　　送王生遊闗中兼赴喻中丞之招<lb/>
王生朅來厭湖海乗屫直入雲臺山雲臺峰高障白帝<lb/>
蓮花秀色開函闗秦封漢畤紛蟻垤龍争麟鬭如等閒<lb/>
叔孫禮樂不暇數賈誼過秦文最古婁生脱<graphic n="KR1966" url="https://raw.githubusercontent.com/kanripo/KR-Gaiji/master/images/KR1966.png" mimeType="image/png"/>從東來<lb/>
形勢興亡若目覩嗟哉二子曠世之雄奇生也磊落能<lb/>
<pb n="KR4e0192_WYG_003-22a"/>
當之文章少年薄騷雅行藏壯氣仍孤羈黄金臺前撃<lb/>
短筑少婦閨中賦扊扅星河可望不可即推轂雲霄知<lb/>
是誰西遊候吏能物色開府才人舊相識意氣偏輕范<lb/>
叔袍笑談肯恡虞卿璧請纓便可擊名王手彎繁弱揮<lb/>
天狼觧紛排難見胸臆功成不顧尚書郎平原之遊亟<lb/>
回首風光已緑蕪城柳祈連新塜生莓苔何似菱歌酌<lb/>
春酒<lb/>
　　秋夜過王庫部定甫觀元人趙原山水小幅因題<lb/>
<pb n="KR4e0192_WYG_003-22b"/>
　　　其後<lb/>
荆闗神妙世希有莒國山人亦名手意匠經營頗逼真<lb/>
水石山林氣森秀剡藤一幅纔盈咫萬穴千巖俱㸃就<lb/>
芙蓉開蕚迤太清星宿匯流款崇岫陂陀暎帶粘箴莎<lb/>
磵石縱横走泉溜日出初分意色濃秋高始脱烟霞瘦<lb/>
吮粉含丹無此流北苑營丘合回首王君好事偶得之<lb/>
棐几雲房頓覺竒况當燕市風塵日見此溪山罨畫姿<lb/>
泠然便覺心神披嚴霜撲人葉辭枝翠眉更進金屈巵<lb/>
<pb n="KR4e0192_WYG_003-23a"/>
白雲在天河漢移醉來騎馬忘南北桐葉分題賦小詩<lb/>
　　襍言題劉仲㳟少巖圖<lb/>
何雲霧之燦舊而苔蘚之爛斑劃層厓之中斷聞流水<lb/>
之潺湲長松蕭瑟散竽筑冷風載鶴而往還納長春之<lb/>
景耀駐日月於山間意蓬瀛之不可渉兮曰太行之<graphic n="KR2975" url="https://raw.githubusercontent.com/kanripo/KR-Gaiji/master/images/KR2975.png" mimeType="image/png"/>
巇走千里而開壺闗懸梯織鐵倚天璧金堂玉霤非塵<lb/>
寰帝令倐忽鑿渾沌豢龍之子來追攀靣岑青兮翠觀<lb/>
列蕙榜兮蘭室繞九光以怡顔錬五石而永日歩徙倚<lb/>
<pb n="KR4e0192_WYG_003-23b"/>
以忘歸撫榮觀其如失雖封珪與緤組終攖情乎兹術<lb/>
噫丹青之紛詭兮乃氣象之移人豈予見似而驚眙兮<lb/>
知久蹭蹬乎風塵君候千里騕䮍之身白環世業方嶙<lb/>
峋安能從黄石而脫屣望清溪而垂綸<lb/>
　　哀莆中王子世㢘俠士也愍閩嵪之亂作為此歌<lb/>
　　　予讀之泫然亦同作焉<lb/>
霜拂壺公無紫氣惡氛剪斷蘭陂水城中斗潦直千錢<lb/>
鐵壁重闗裂如紙兒啼女哭不得將十萬居人同日死<lb/>
<pb n="KR4e0192_WYG_003-24a"/>
虹蜺蔽日頽無光毒蠱含沙海霧黄官軍重入收餘燼<lb/>
士卒馮凌轉創傷吁嗟二百年來久海上烽烟從癸丑<lb/>
徽饒行賈多緍金漳泉篙師稱好手七國連謀敗晁錯<lb/>
百年為戎嘆辛有可憐枉死朱中丞束濕無功成禍首<lb/>
皇天厄運誠可悲翡翠琅玕亦殺機王恢失計真堪恨<lb/>
殷浩虛名徒爾為腐儒藿食憂誠拙借箸前籌亦未遲<lb/>
虎符急下潮陽戍三版孤城好出師<lb/>
　　送呉約卿西廵訊張助甫<lb/>
<pb n="KR4e0192_WYG_003-24b"/>
男兒不成名老當死蓬蒿一朝被遇風雲起躐登卿相<lb/>
如鴻毛僕也江湖淪落士抱闗竊伏長安市蔡澤甘為<lb/>
憔悴人穰侯却忌縱横子青雲之客誰相親九牛一毛<lb/>
何足齒荆南呉公才絶倫念我鹽車蹭蹬身春花秋月<lb/>
常邀致剖玉傾金不厭頻十月西行肅行李為購宛駒<lb/>
報天子錦節朝馳馬服山金笳夜渡黎陽水故人為郡<lb/>
在滏城千騎雙旌来送迎推轂無人思魏尚停驂今日<lb/>
挹侯嬴勞勞下馬傾尊處湏憶青藜卧漢京<lb/>
<pb n="KR4e0192_WYG_003-25a"/>
　　曽繕部以三招余過楨伯館以事不赴有詩見貽<lb/>
　　　因和畣之<lb/>
華陽高館向夜開嚴霜拂靣如飛埃愧我驅馳猶未息<lb/>
南陌東城復幾回水部梅花清興發招邀月下傾金罍<lb/>
可惜佳期竟虛度主人不樂為停盃城頭紞紞鼓聲下<lb/>
碧雲愁暮空徘徊風塵澒□誰憐才昭王駿骨成駑駘<lb/>
鮑叔分金憐管仲左桃忍死推羊哀今人結交不重義<lb/>
斯道棄之如草萊雲天高誼乃見爾以膠投漆差堪儗<lb/>
<pb n="KR4e0192_WYG_003-25b"/>
曽聞懷友出闗門轉見悲歌覔燕市明堂榱棟日經營<lb/>
華省移文要綱紀多暇猶能過我曹露膽傾肝向知己<lb/>
魚目難酬明月珠陽春却入巴人耳只今西北烽塵起<lb/>
四郊多壘國之恥摧眉伏櫪將何為手執龍淵報天子<lb/>
功成當看畫麒麟拂衣歸釣滄溟水<lb/>
　<lb/>
　<lb/>
　瑶石山人稿巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>瑶石山人稿巻五</head> <lb/>
    <p>
<pb n="KR4e0192_WYG_005-1a"/>
欽定四庫全書<lb/>
　瑶石山人稿巻五<lb/>
　　　　　　　　　　　　明　黎民表　撰<lb/>
　五言律詩<lb/>
　　送泰泉先生赴南都掌院<lb/>
舊跡紆皇覽稽謀藉老成位因推雋起國以用儒榮鳯<lb/>
閣綸為草龍門史作程所希調鼎鼐延首詠昇平<lb/>
　　粤臺山懐古四首<lb/>
<pb n="KR4e0192_WYG_005-1b"/>
銅狄栖荒棘珠衣沒古蒿山廻秦壘在雲出漢陵高大<lb/>
澤龍猶卧深春鳥自號雄圗將逝水誰與較蕭曹<lb/>
京臺聊暇日四望栁條春象郡元吞楚龍洲自隔秦英<lb/>
雄無窟宅戰伐有埃塵漢文寛大詔猶自感遺民<lb/>
冷露沾瑶磶凄風斷翠華中原曽掎鹿荒澤自鳴蛙澗<lb/>
古藏堯韭巗幽偃舜花隆坻聊永嘆林薄振清笳<lb/>
風急俯層城烏烏夜角鳴河湟千里草駱越十年兵孤<lb/>
劍時聞吼雄心鬱未平脩名何冉冉徒媿請長纓<lb/>
<pb n="KR4e0192_WYG_005-2a"/>
　　送陳公聘<lb/>
京華非逺地子去近明君曉辨龍池樹春翔象闕雲封<lb/>
章何日上旌斾此時分天末多佳句因風寄雁羣<lb/>
　　寄盛子才<lb/>
離鴻發五嶺比翼間雲涯春拂秦城栁秋乗漢渚槎風<lb/>
塵憐玉樹江海思瑶華憶女山亭夜空巖度落花<lb/>
　　題子乾雙鶴<lb/>
愛爾雙籠鶴昂昂在野堂孤標能自許獨立亦何妨素<lb/>
<pb n="KR4e0192_WYG_005-2b"/>
翮逢秋勁清聲入夜長雲羅知不礙莫遣羽毛傷<lb/>
　　神樂觀聽吳道士彈琴<lb/>
和風扇楊栁古殿肅輕隂釋我樊中慮諧君方外心鈞<lb/>
天疑度曲流水自成音恐别仙源去飄飄不可尋<lb/>
　　遊西山玉泉池<lb/>
圓渟知異脈方折紀靈蹤濯月金規滿含風石鏡融平<lb/>
湖隠作浪曲澗瀉為淙一入昆明去千秋照綺櫳<lb/>
　　香山寺<lb/>
<pb n="KR4e0192_WYG_005-3a"/>
却月横香閣祠星隠紺臺殿隨山勢轉池向水源開雙<lb/>
闕浮雲斂千林返照来鶴岑清絶處心賞信悠哉<lb/>
　　長門怨<lb/>
永巷疎恩幸長門絶履綦由来妾薄命詎是妬蛾眉夜<lb/>
雨銷蘭氣秋風落桂枝凝思君不見含態入羅幃<lb/>
　　聞大駕南巡恭賦<lb/>
君王遊幸地江漢本朝宗湘浦聆軒樂昭丘訊楚宫昔<lb/>
聞歡舊鎬今見入新豐徙倚看南極俄成五色龍<lb/>
<pb n="KR4e0192_WYG_005-3b"/>
黄道天行速瑶圖睿覽紆萬方歸貢篚四海混車書問<lb/>
道迴軒駕巡方奉舜輿非熊如入夢能載渭川漁<lb/>
鑿道通龍輦疏山轉鳯軺栁當旂外拂花度幰前飄地<lb/>
即橋山古津仍灤水遥皇情悲慟處松柏入青霄<lb/>
吉日行千里征途駐六飛周廬聞夜柝旅帳正宵衣御<lb/>
氣翔丹轂緋烟繞紫微祝融先儆路何敢褺皇威<lb/>
九廟神靈在鑾輿暇豫回徒勞賦黄竹祇見却龍媒鳯<lb/>
厯占千禩鴻私下九垓懸知歌吹入髙宴柏梁臺<lb/>
<pb n="KR4e0192_WYG_005-4a"/>
　　柬陳公聘兼懐盛子才<lb/>
聆爾金閨贈思余白石歌共看楊栁暮相隔海雲多采<lb/>
服依叢桂髙軒映薜蘿椒潭風日美倚棹一經過<lb/>
天南歸二鳥俱是鳯池羣獨立青冥外時来瑞聖君春<lb/>
風揺綵筆夜月理𤣥文惆悵初陽洞相思寄暮雲<lb/>
　　挽陳少謙<lb/>
定交憐鮑叔解劍憶徐君繐帳生秋色華池入暮雲濳<lb/>
夫空有論封禪竟無文他日山陽笛重逰不可聞<lb/>
<pb n="KR4e0192_WYG_005-4b"/>
　　除夕和惟鑒家兄<lb/>
雨色浄遥天華燈照四筵氣催殘臘日花發艷陽年冷<lb/>
蕋融殘雪疎枝帶暖烟春明好行樂莫忘棣華篇<lb/>
　　再遊西山<lb/>
爽氣朝仍在乗春偶獨過雨稀芳桂少山密夕陽多粤<lb/>
鳥愁燕土南冠賦楚歌憑軒無限意流涕滿巖阿<lb/>
　　出塞曲送陳公聘使邊<lb/>
騁望白狼間追兵大漠閑黄河通月窟青海入天山剖<lb/>
<pb n="KR4e0192_WYG_005-5a"/>
竹行秦壘封泥守漢闗豫知麟閣上先候䇿勲還<lb/>
鳴笳發隴首建節望河源莫以邊功重能令中國尊名<lb/>
王應膜拜渠帥㑹宵奔早獻安邊議歸來入薊門<lb/>
　　過儀真訪譚子羽留酌江霞館因贈<lb/>
榻下髙人宅飛觴夜向分門臨揚子渡忩隔蔣陵雲鸞<lb/>
嘯因風起漁歌送客聞江潭無限恨瓊樹思氤氲<lb/>
留滯周南久川程倚棹過江流經楚盡嶺樹入吴多興<lb/>
為悲秋發情如惜别何津亭明日路相望隔烟波<lb/>
<pb n="KR4e0192_WYG_005-5b"/>
　　留都<lb/>
鍾阜鬱岧嶤河山望不遥神宫侵日月輦路上烟霄弓<lb/>
與龍髯墮笙隨鶴馭飄金鳬知不滅絳節下朝朝<lb/>
六㝢神猷煥三垓睿覽存鑄金成九鼎剪葉建諸藩玉<lb/>
厯調元氣瓊枝䕃本根叨逢中興日不改舊乾坤<lb/>
成龍占王氣逰鳯記髙臺山色荆衡盡江源巴蜀来廟<lb/>
謨資一徳天險仗羣材壯觀今如此中流詎足哀<lb/>
銅爵標霞外金莖擢漢間祥基開白水御苑跨黄山殿<lb/>
<pb n="KR4e0192_WYG_005-6a"/>
古宵鐘徹花深委佩閑蒼蒼後湖月應載鳯逰還<lb/>
紫署招延地時髦盡逸羣鎬京陪湛露韶舞續卿雲秀<lb/>
抱江河潤光生草木文菁莪今日化慷慨憶殊勳<lb/>
伊昔風雲際誰依日月光鹿窮歸厯數龍變化侯王俎<lb/>
豆丹青裏江山劍㦸傍鉛刀思一騁流恨向宫墻<lb/>
水府荒南國江津控百蠻登秋来橘柚踰海貢琅玕嵗<lb/>
月龍編逺風烟鳥道寒朝宗真此地王㑹萬年看<lb/>
幽薊稱巖甸重襟亦在斯尚紆南顧䇿數費北門師霜<lb/>
<pb n="KR4e0192_WYG_005-6b"/>
悴青苖盡秋深赤羽馳誰能如賈誼流涕向明時<lb/>
　　登雞鳴寺<lb/>
寳地空香散金繩覺路賒樓髙礙白石軒密秘青霞緑<lb/>
泣臺城草紅悲辱井花江山今幾劫非獨有恒沙<lb/>
駐目憑虚閣神思迥欲飛雨驚黄葉散磴繞白雲微鐘<lb/>
簴千秋在豪華六代非曇花無住跡頓染客遊衣<lb/>
　　送李少階尹嘉興<lb/>
君向東吳去幽尋興不違水田青稻粒逰女緑荷衣問<lb/>
<pb n="KR4e0192_WYG_005-7a"/>
俗紆𤣥綬裁詩坐翠微趨朝須及早莫遣雁南飛<lb/>
製錦榮新秩還鄉是晝遊彩雲辭鳯闕僊蓋彌麟洲身<lb/>
繫蒼生望符分聖主憂江南民瘼甚應為達宸旒<lb/>
　　和子乾遊浮丘<lb/>
海上仙山改人間幻跡留鼎猶烹白石霞自媚丹丘瑶<lb/>
草期相拾璇房得並遊采芝人不見惟復桂巗幽<lb/>
　　夢中作<lb/>
春殿儆宵鐘千官步輦從中林親射鹿瑶水逺乗龍栁<lb/>
<pb n="KR4e0192_WYG_005-7b"/>
外笙歌發花間紫翠重周南留滯久何日待東封<lb/>
　　瑞雪<lb/>
午夜罄靈祈千官匝紫微望雲車蓋合度曲鳯凰飛皎<lb/>
潔隨紈扇凄清炫玉衣侍臣裁郢曲轉覺和人稀<lb/>
瑟密因風度嚴城迥不譁入林俱綴葉粧岫詎成花積<lb/>
氣浮瓊島流雲結素華盈車占上瑞持此報皇家<lb/>
　　題玉屏墨莊<lb/>
浄業臨丹壑髙居擁翠屏雲光過沼白山色入池青獨<lb/>
<pb n="KR4e0192_WYG_005-8a"/>
鶴將人静閒門共月扃安知灌園客不是少微星<lb/>
蘭沼碧沈沈微風生樹林遊魚避荇葉食鳥下蒲心徑<lb/>
狭牽衣袂巖虚應足音知君數来往應不倦幽尋<lb/>
隴蜀平分處風烟迥不迷斜陽褒谷口古樹漢壇西泉<lb/>
石經龍卧烟蘿拂鳯棲何時紆俗駕從爾問丹梯<lb/>
　　過盛子才館<lb/>
花林同載酒幽客重相尋春事連三月鄉愁攪寸心草<lb/>
青臨浦盡雲白到江深莫忘還家路緇塵易見侵<lb/>
<pb n="KR4e0192_WYG_005-8b"/>
擾擾復依依閒来此息機一驚春草緑再見杏花飛楚<lb/>
老懐瑜泣齊門抱瑟歸五陵珠玳美誰復念牛衣<lb/>
　　真州旅館小樓望江南<lb/>
江臯飛雨至羇客易澘然稍濕汀前草微生樹杪泉舟<lb/>
行移逺㟁帆過宿孤烟偶動鄉園念知忘課秫田<lb/>
　　同行諸公渡江予獨留真州<lb/>
飄蓬轉岐路歸夢繞丘園落日天邊盡孤雲海上翻汀<lb/>
蘭看漸歇徑菊别應繁誰念分儔侣殊方獨閉門<lb/>
<pb n="KR4e0192_WYG_005-9a"/>
　　答譚子羽<lb/>
三年書少至萬里興難乗暫爾忘乖别從前廢寢興夢<lb/>
回芳草積愁入夏雲蒸待爾金閨去思予卧茂陵<lb/>
　　延清館小集和子乾<lb/>
蓬徑初延賞空齋獨爾思酒深寒夜酌梅發早春枝浦<lb/>
外流雲裊城闉上月遲莫縁風共雨長負此幽期<lb/>
　　送何郡博遷信宜尹<lb/>
初散槐隂市還過嶺嶠東地應隣合浦人更美文翁縣<lb/>
<pb n="KR4e0192_WYG_005-9b"/>
靜山容媚官亷海錯豐雙鳬難久滯早見入丹楓<lb/>
　　長汀李大尹挽詞<lb/>
美政推榆次芳名擬峴山祇聞擕鶴去俄見泣麟還荒<lb/>
壠松楸古平原橘柚斑夜臺埋劍氣猶照斗牛間<lb/>
一從淹建水無復畫麟臺學有雕龍辨人非展驥才茂<lb/>
陵長卧病栗里竟歸来往事穹碑在松風起暮哀<lb/>
　　桐廬道中雜詠<lb/>
宿雨朝来歇山雲尚接連芙蓉亂越渚秔稻滿吳田有<lb/>
<pb n="KR4e0192_WYG_005-10a"/>
景拚為客無機任似禪鄉心雖强制猶廢夜中眠<lb/>
結宇荷為蓋編籬槿作扉野晴乾鵲噪沙暝水禽飛牽<lb/>
路縁青壁樵歌出翠微滯淫非客意山水自忘歸<lb/>
谷口條風改江中暮靄沈雲山招隠興京洛倦遊心緝<lb/>
芰香盈袂聽猨淚在襟客愁容易老星鬢莫相侵<lb/>
失路人争厭羇遊興獨緘已捐湘水玦還進赤亭帆水<lb/>
急流紋聚峰髙落日銜青山如可買来此卧松杉<lb/>
　　釣臺<lb/>
<pb n="KR4e0192_WYG_005-10b"/>
垂綸人去後樓閣緬縦横龍卧滄江晩鴻冥芳草生水<lb/>
猶喧野碓風自落柴荆物色真虚事知君不重名<lb/>
　　豫章江行<lb/>
緑篠迷荒㟁清溪下亂流可憐聽雨夜强半為花愁囊<lb/>
已無金錯衣猶擁黑裘翻悲生計拙不似釣魚舟<lb/>
千越通津處青山匝㟁多鷗来揺水鏡鴻去避雲羅釣<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>依蒲栁行舟觸芰荷本無浮海志乗醉且狂歌<lb/>
路已經吳越舟還溯豫章洪濤撞逺㟁獨鳥下危檣地<lb/>
<pb n="KR4e0192_WYG_005-11a"/>
近長沙濕山連粤嶠長所思非逺道猶復歎殊方<lb/>
　　吕仙福地<lb/>
烟霞千仞閉滄海幾回枯碧甃流丹汞瑶壇上緑蕪溪<lb/>
深人過少松暝鶴来孤願探琴心妙藏身向玉壺<lb/>
　　少壑為蔡山人賦<lb/>
林園無外事一榻類安禪翰墨塵悰少衣冠古制全市<lb/>
朝容大隠山澤儼儒僊更欲逃名去知成内外篇<lb/>
玉笥峰頭景還専一壑竒山巵隨鳥勸澗户有猨窺問<lb/>
<pb n="KR4e0192_WYG_005-11b"/>
字多擕酒尋僧不廢棋雲房招隠處誰共此幽期<lb/>
　　踰嶺<lb/>
蕭颯風塵鬢棲遑幾入闗蹊迴還有徑林盡轉多山無<lb/>
論鳴騶入欣隨望氣還不知縁厎事容易損紅顔<lb/>
　　彈子磯<lb/>
兹嶺何綿亘孤根下杳冥雲光盪鳥背水氣雜龍腥蜀<lb/>
道攅為閣廬山疊作屏定知人静後風雨語精靈<lb/>
　　香爐峽<lb/>
<pb n="KR4e0192_WYG_005-12a"/>
重林遥蔽日羣峭上摩天蜃氣何崷崒猨聲更接連雙<lb/>
娥行雨廟百丈上瀧船逺道應愁絶鄉園若箇邊<lb/>
　　久雨<lb/>
秋風吹暮雨蕭索滯空城忩隙應妨入簷虚不絶鳴稍<lb/>
侵書帙潤更益研池清一榻容身外浮雲未足營<lb/>
空齋長晝掩於世頗無機一雨野池溢千山黄葉飛林<lb/>
僧看竹少園客負樵稀試問浮生裏蘧蘧幾是非<lb/>
愁霖淹别墅朋舊解招擕竹偃侵花徑欄傾礙鶴棲苔<lb/>
<pb n="KR4e0192_WYG_005-12b"/>
生吟畔石蟲篆壁間題竚待晨曦至腰鎌課秫畦<lb/>
　　容菴黄公挽詞<lb/>
名髙魯單父孝掩漢黄香絶學箋蝌蚪清朝詠鳯凰乞<lb/>
身書太早憂國髩徒蒼賴有中郎筆新鐫古道旁<lb/>
省署捐華要山樊適性靈身齊漆園吏人授濟南經紫<lb/>
氣龍泉掩𤣥堂馬鬛扃年年椒糈奠圖象在丹青<lb/>
　　寄丁戊山人<lb/>
髙情憐愽奕幾度宿芙蓉瓊樹海雲隔瑶壇風露重晨<lb/>
<pb n="KR4e0192_WYG_005-13a"/>
餐憩危石旅服入深冬後夜聞笙處知從紫蓋峰<lb/>
　　玲瓏石<lb/>
險類天門鑿竒方日觀懸雲移根尚濕雨滴溜成穿偃<lb/>
壑知靈草窺窓有瑞烟可憐醒酒處樹木舊平泉<lb/>
　　八月兵入京師十月廣州始得平安消息<lb/>
京華愁獨坐蓬徑輟相期驚鳥南枝怨飛鴻北地思龍<lb/>
庭悲鼔角鳯野見旌旂此日江湖夢偏懸六月師<lb/>
揷羽喧邊郡遊氛薄帝京士皆輕死戰將祇重横行馬<lb/>
<pb n="KR4e0192_WYG_005-13b"/>
上青娥慘腰間寳玦明生靈爾何苦㑹見掃欃槍<lb/>
氣倍臨軒日風生授鉞時九邊森虎旅七萃起魚麗選<lb/>
士皆穿札徴兵盡死綏聖謨真不戰闗塞偃征旗<lb/>
幽薊襟喉地邊兵造次來雁門無李牧馬邑有王恢故<lb/>
壘秋隂澹清笳落日催勒銘麟閣上應待出羣才<lb/>
午夜聞班馬清朝遂解圍風塵雙目短消息萬方稀保<lb/>
障逾青海宸居正紫微柴門候逺使喜極倒裳衣<lb/>
　　同易道人過霈上人山居<lb/>
<pb n="KR4e0192_WYG_005-14a"/>
支公禪觀處密義許相酬白黒雖殊致𤣥無本一流經<lb/>
翻疎樹下茗宴曲池幽為問浮生裏何人得此遊<lb/>
師曽訪道去言至伏牛山殘雪經行苦深林乞食艱心<lb/>
花晴自湛身界老終閒一衲雲峰下秋来獨閉闗<lb/>
　　過鶴舒山人别館<lb/>
却掃元非病齋心欲斷縁殘年惟翰墨虚壁祗燈烟夕<lb/>
露滋團菊斜陽下冷蟬漢庭今重武誰好子雲𤣥<lb/>
　　泰峯為劉處士作<lb/>
<pb n="KR4e0192_WYG_005-14b"/>
習静空齋裏瞻竒仰泰峯白雲流絶壁黛色隱寒松寺<lb/>
與茅簷直門經竹崦重夜來清夢覺還得聽晨鐘<lb/>
　　從化山水六詠<lb/>
羽駕今何往丹梯迹尚存窌藏金粟暗書積紫苔昏秋<lb/>
水淪粧鏡春風掩洞門空山人不見白露濕蘭蓀　<hi>右</hi>
<hi>劉仙巖</hi>
片石横江滸危亭駕泬㵳山烟初冪樹溪水欲平橋遊<lb/>
女思捐佩佳期托采蕭登臨意無限猿狖響山椒　<hi>右</hi>
<pb n="KR4e0192_WYG_005-15a"/>
<hi>石鼔樓山</hi>
山色晩幽幽清溪獨放舟輕風低舞蝶急雨應鳴鳩雞<lb/>
犬桃花㟁人家杜若洲故園春服好應不厭經逰　<hi>右</hi>
<hi>曲江</hi>
為有雲房約來探不二門雨花臨近砌山翠落前軒讃<lb/>
佛還聽偈看心本息言未能超忍辱聊此滌煩喧　<hi>右</hi>
<hi>太平寺</hi>
側足應防險沈竿詎測深神珠浮沼面寳劒墜潭心草<lb/>
<pb n="KR4e0192_WYG_005-15b"/>
樹涵秋碧烟蘿翳夕隂欲知霖雨意膚寸起遥岑　<hi>右</hi>
<hi>龍潭</hi>
逺岫横丹穴危梯倚玉虚長生留秘訣清隠閱仙書舄<lb/>
本鳬飛後羊知石起餘滄桑那可測惟見化城墟　<hi>右</hi>
<hi>楊溪洞</hi>
　　嚴何二子約予與易居士㑹海珠不果有詩見詒<lb/>
　　　奉答<lb/>
靈氣方予愧真縁子獨深片雲凝野思明月寄遐心羅<lb/>
<pb n="KR4e0192_WYG_005-16a"/>
網鴻飛急烟霄鶴去沈瑶臺知不逺同爾一追尋<lb/>
　　丁戊山人再至予適泛海歸<lb/>
捨舟俄見面素髮忽相侵縱有逢君處知無住世心身<lb/>
將靈岳遍性入梵縁深莫動歸與興丹丘即故林<lb/>
　　童御史仲良謫官南海偕隠士劉安元来遊傾蓋<lb/>
　　　驛亭率爾貽贈<lb/>
已向青門隱欣從白社遊乾坤為一馬身世在虚舟海<lb/>
擬張融賦丹從葛令求肯憐離索意來訪桂巖幽<lb/>
<pb n="KR4e0192_WYG_005-16b"/>
槐里歸來後蒼生尚繫思史曽書直諫人久挹光儀踰<lb/>
嶺愁風熱擕家渡海遲想承前席問還在中興時<lb/>
　　五僊觀鐘樓次劉安元韻<lb/>
飛樓延倒景徙倚聽鸞笙樹並孤烟聳山當落日横滄<lb/>
波終不極天路此時平未論求仙去深杯且共傾<lb/>
　　十五夜同丁戊山人集泰泉先生宅分得深字<lb/>
行雲隠明月華燭散輕隂南國詞臣第東遊海客心坐<lb/>
憐寒漏短閒愛夜杯深更聽霜空鶴翩翩送好音<lb/>
<pb n="KR4e0192_WYG_005-17a"/>
　　同梁思伯訊陳貴吾卧病<lb/>
怪爾經旬卧疎燈對影孤藥曽因病識身豈為名拘歎<lb/>
逝從星鬢安貧任澤癯莫愁過往絶人自訪濳夫<lb/>
　　上丁日拜梁文康公祠<lb/>
畫閣春雲裏㕘天翠柏圍虹光留寳冊風雨動靈衣扈<lb/>
聖天心眷回鑾火徳輝留侯名冠古能託赤松歸<lb/>
　　聞梁公實得請南歸<lb/>
天地干戈滿風塵信息稀暫辭青瑣直遥望白雲歸種<lb/>
<pb n="KR4e0192_WYG_005-17b"/>
秫堪為酒紉蘭可作衣蹇予猶負米慚爾息塵機<lb/>
　　望思伯不至<lb/>
北闕書難上南荒路不通爾仍淹水宿吾已倦沙蓬夢<lb/>
寐風波外交親意氣中帝城知己絶何處託梁鴻<lb/>
　　同呉而待楊挺秋朝天宫萬嵗山登望<lb/>
陟勝縁芝嶺尋幽過竹房帝鄉雲冉冉闗路樹蒼蒼葉<lb/>
應空齋磬烟㕘畫閣香玉壺偏可狎何必淚沾裳<lb/>
　　吳舍人内子輓詞<lb/>
<pb n="KR4e0192_WYG_005-18a"/>
鸞鏡俄朝掩蘭閨遂夜扃路塵昏栁翣山雨泣松銘精<lb/>
衛魂終在潜英夢豈靈空餘潘岳賦惆悵不堪聽<lb/>
詎是朱顔改還悲白髮催未聞封石窌誰見返瑶臺瑟<lb/>
共湘靈鼓舟從易水迴江蘺應可薦詞客有餘哀<lb/>
　　秀林亭為王舍人桓賦<lb/>
風烟塵市隔花木俗情疎閒愛尋漁艇静宜看道書岱<lb/>
雲翻迥野泉水灌清渠羡爾髙齋客持觴常晏如<lb/>
　　秋雨夜過公實<lb/>
<pb n="KR4e0192_WYG_005-18b"/>
急雨驅殘暑蕭然夜掩闗秋聲過亂竹涼氣殷空山紫<lb/>
署君期入青門我暫還庭前桂花發曽憶幾人攀<lb/>
懶性過逢少襟期祇見君雄心頻說劍清夜且論文露<lb/>
早蟲偏切風髙雁數聞便應欹枕卧時事日紛紛<lb/>
隠几不成寐蕭條來朔風髙城翻落葉逺浦滯寒鴻意<lb/>
惬新涼後杯深永夜中因君愛疎散三徑數来同<lb/>
　　招梁彦國仲登二子<lb/>
江湖羣盜滿搔首歎離居舊好誰憐子新篇獨起予風<lb/>
<pb n="KR4e0192_WYG_005-19a"/>
前停野酌雨後剪春蔬不負山隂約柴門更掃除<lb/>
　　拙清樓聞笛<lb/>
窈窕邊城思隨風下隴頭數聲山石裂一曲暮雲流候<lb/>
雁霜前苦江楓露下愁庾公多逸興今夜在南樓<lb/>
　　歐楨伯招余過草堂不赴<lb/>
擬尋雞黍約逺赴故人招落葉千山暮孤村一水遥天<lb/>
寒收橘柚嵗晏罷漁樵未得同擕手新林過板橋<lb/>
　　和中閣山人守嵗<lb/>
<pb n="KR4e0192_WYG_005-19b"/>
寒雨轉霏霏更長燈燭微風塵孤劒在江海十年歸短<lb/>
計惟收秫清時屢食薇相看春色好花竹滿林扉<lb/>
列炬照前庭分題尚未成風烟稍欲斂河漢淡將傾短<lb/>
褐南山夢長纓北闕情行藏俱莫問披豁任吾生<lb/>
　　藥室六詠<lb/>
未暇浮滄海清思一室中餐霞歸絳府食柏變青童采<lb/>
藥幽禽導棲心静者同方知靈骨異飄舉欲乗風<lb/>
結搆緑蘿隂端居懐古今豈能隨橘性暫覺逺蓬心亞<lb/>
<pb n="KR4e0192_WYG_005-20a"/>
樹猿争果窺忩鶴應琴世途俱冥絶唯有羽人尋<lb/>
上士遺丹訣中年遣世情九光飛素鞅五岳煉真形緩<lb/>
步隨罡斗齋心禮太清自能超浩刼何必訪蓬瀛<lb/>
卜築雖方丈青谿合自然壺中乗倒景枕内叩靈篇龜<lb/>
腦方和藥龍胎定假年從來山澤裏别自有儒仙<lb/>
金門雖可羡雅志在𤣥虚身世了非我琴尊不願餘行<lb/>
吟朱實落散帙緑隂疎幽獨園居懶尋山或起予<lb/>
山林成獨往未覺興情孤作賦懐嘉侣忘言據槁梧冰<lb/>
<pb n="KR4e0192_WYG_005-20b"/>
肌仍綽約金液豈凋枯始信風塵外藏身有玉壺<lb/>
　　别黄㓜章南歸<lb/>
客程猶萬里旅服已三春倦馬風塵色離觴江漢人病<lb/>
兼吟落葉愁復泛長津白璧誰持贈還家慰所親<lb/>
　　贈王文純<lb/>
玩世吾應拙逃名爾更迂夷門人豈識燕市酒曽沽白<lb/>
首矜然諾黄金信有無歸来江海日能<hi>闕</hi>
<pb n="KR4e0192_WYG_005-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0192_WYG_005-21b"/>
　<lb/>
　<lb/>
　<lb/>
　<lb/>
　<lb/>
　　潞河風雨驟作<lb/>
自笑浮生拙飄飄信客槎波濤翻陸海風色慘平沙岸<lb/>
圻應防燕林昏不辨鴉江湖成穏卧無夢到京華<lb/>
<pb n="KR4e0192_WYG_005-22a"/>
　　黄子鋪<lb/>
京塵猶未逺野落自蕭騷田父頻驅雀居人半帶刀牛<lb/>
羊斜日下蓬堁朔風號苦憶南窓下壺觴只自操<lb/>
　　董子祠<lb/>
古廟丹青在幽人此重尋浮雲碣石外落日廣川隂壁<lb/>
尚藏書古庭猶積草深因憐不遇者此地倍沾襟<lb/>
　　狼口阻風<lb/>
斷岸悲風急停舟濁浪深千山低野日孤樹繋春心客<lb/>
<pb n="KR4e0192_WYG_005-22b"/>
邸頻炊玉行囊屢探金無能慰離索箕踞向秋隂<lb/>
　　同徐郎中吴給事訪李使君郡齋得雷字<lb/>
故人千里至落日一尊開天合孤城雨風驅大<hi>闕</hi>
<pb n="KR4e0192_WYG_005-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0192_WYG_005-23b"/>
　　　　　　　　　　　　　　　劍豈應孤<lb/>
　　歌風臺<lb/>
萬乗威靈逺千秋伏臘思古牆隂薜茘寒雨濕旌旂湯<lb/>
沐山河在光華日月垂豎儒逢世難流恨大風詞<lb/>
　　集姚元白市隠園<lb/>
江山餘故國水石到名園草色幽亭合雲光曲沼翻狂<lb/>
来猶說劍亂後此開尊一罷濠梁詠襟期誰共論<lb/>
　　題余伯祥河亭<lb/>
<pb n="KR4e0192_WYG_005-24a"/>
髙齋開白下疎樹倚青溪竹露秋逾滴山雲晩漸低漢<lb/>
京班氏學剡曲戴顒棲念爾風流在令予戀解擕<lb/>
　　過黄淳父旅寓<lb/>
烽火不堪論相逢但酒尊悲歌同易水長劍去吳門世<lb/>
事窮愁過貧交古誼存銷魂憐此别江路聽清猨<lb/>
　　姚園席上贈吳山人子充<lb/>
劇談修竹裏共指白雲期四海無家日千山獨往時故<lb/>
人蟬冕貴久客髩毛衰欲把吳鈎贈飄零念路歧<lb/>
<pb n="KR4e0192_WYG_005-24b"/>
　　永興寺訪吳僧福懋<lb/>
斂屨穿深竹牽蘿過石橋僧來經茂苑寺古記南朝暫<lb/>
住因烽火將歸駕海潮誰言縁易斷翻遣别魂銷<lb/>
　　同黄淳父登雨花臺<lb/>
髙座翻經處捫蘿試一登羣峰當暮斂萬象入秋澄樹<lb/>
色分蕭寺松風起漢陵傷心烽火日樓櫓在西興<lb/>
　　過陳時億兄弟留酌石亭先生之子<lb/>
江左應才窟三株獨出羣交情原白首器業自青雲萬<lb/>
<pb n="KR4e0192_WYG_005-25a"/>
事銜杯失千山把劍分龍門吾敢託生已後陳君<lb/>
　　避兵青陽將軍灘<lb/>
已是愁風景兵戈復路難髩毛今日變衣袖幾時乾山<lb/>
水還鄣郡奔亡自楚冠酒樓蕭索盡誰遣客愁寛<lb/>
　　送林元育之仙遊<lb/>
何氏乗龍處芳湖澹不流烟霞異人境鸞鶴下真遊扇<lb/>
枕黄香戀巖泉謝客留石牀須汛掃吾欲訪丹丘<lb/>
　　送蘇仁甫之永安<lb/>
<pb n="KR4e0192_WYG_005-25b"/>
君去延平郡傳經有舊蹤青山藏九島紫氣抱雙龍傲<lb/>
吏當清世閒曹擬素封裁詩多暇日能寄海雲重<lb/>
　　同思伯將逰石室山經石門作<lb/>
秋風揺落後水國掛帆逰壁壘成千古江山空四愁浦<lb/>
雲移逺樹汀月送行舟不用歌叢桂王孫自滯留<lb/>
　　泊靈洲寳陀寺<lb/>
荒亭圍樹色孤石攬雲根野水寒侵㟁漁舟夜到門霜<lb/>
楓閒共倚沙鳥静聞喧不寐看山月秋聲滿給園<lb/>
<pb n="KR4e0192_WYG_005-26a"/>
　　至三水江雨驟作<lb/>
雞犬依茅屋魚蝦集市門峽山髙浪隠桂水細流喧雨<lb/>
枕聽更卧江船把酒論丹梯知不遠飛夢躡崑崙<lb/>
　　渡峡<lb/>
滄江流正急山勢劃中開絶壁交青竹寒冰滴翠苔樹<lb/>
翻棲鶻動藤接飲猨哀不為耽形勝能無夜雪迴<lb/>
　　嵩臺<lb/>
景絶因江㑹樓髙更得名山迴到海色樹殷落潮聲日<lb/>
<pb n="KR4e0192_WYG_005-26b"/>
影朱旗直風含白㲲清憑䦨聊引睇誰悉古今情<lb/>
　　宗吕二牧宴於孝肅堂<lb/>
詞人今岳牧能吏豈閒曹象郡烽烟浄龍門氣色髙清<lb/>
尊開暮雨虚檻俯秋濤不共南樓夜誰知庾亮豪<lb/>
　　尹明府雨中邀飲<lb/>
漉酒能留客柴桑意緒多疎花明雨檻高棟隠星河簷<lb/>
雀窺尊喜城鴉接翅過不愁霑濕重餘潤入烟蘿<lb/>
　　宗吕二牧邀逰石室山<lb/>
<pb n="KR4e0192_WYG_005-27a"/>
錦石分瓊島蒼山轉碧流巖泉髙迸出雲木曲相樛棧<lb/>
絶應防馬崕懸穏繫舟謝公今在郡何似永嘉遊<lb/>
鶱飛心屢動迴複意空迷山勢移舟失雲光避席低黄<lb/>
花粘㟁細錦樹得霜齊風起長林暝清尊未解擕<lb/>
金牀何窈窕玉乳細堪捫苔蘚深題刻風雲出洞門幽<lb/>
仙閟絶景弱水斷孤根服食留真訣惟應静者論<lb/>
山水何来暮賔遊賴此同波濤恐謝傅風月醉山公竹<lb/>
日停深翠楓霜倚薄紅清笳莫更奏簫鼓出巗中<lb/>
<pb n="KR4e0192_WYG_005-27b"/>
　　宗吕二牧復飲餞於嵩臺書院<lb/>
誰言千里别復此一尊留意氣深投轄聲名起共舟風<lb/>
江宜晩泊雲嶠罷東遊一掩蓬蒿徑蕭條桂樹秋<lb/>
　　唐寅仲以李公麟瓦研見遺謝答<lb/>
一片陶泓質曽經洗玉池文章今日事模範古人師雨<lb/>
濯金星出苔侵玉筯欹連城何用假投贈比瓊枝<lb/>
　　風汎崇蘭圖<lb/>
在室偏同氣當門偶自防祇憐幽谷性莫歎後時芳作<lb/>
<pb n="KR4e0192_WYG_005-28a"/>
佩馨彌久裁書葉正長佳期頻悵望南國有微霜<lb/>
　　楊祠部宅送陳玉叔之淮安<lb/>
故人遥擁傳炫服且還鄉芳草經吳緑清淮入海黄離<lb/>
襟分夜月官燭照西堂祇益風塵夢隨君郢路長<lb/>
　<lb/>
　<lb/>
　<lb/>
　<lb/>
<pb n="KR4e0192_WYG_005-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　瑶石山人稿巻五<lb/>
</p>
<p>
</p>
  </div>
</body>
</text>
</TEI>
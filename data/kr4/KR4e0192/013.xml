<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>瑶石山人稿巻十三</head> <lb/>
    <p>
<pb n="KR4e0192_WYG_013-1a"/>
欽定四庫全書<lb/>
　瑶石山人稿巻十三<lb/>
　　　　　　　　　　　　明　黎民表　撰<lb/>
　七言律詩<lb/>
　　渡江别邵長孺李季常<lb/>
越客歸心望海雲銜杯猶自戀餘曛交情落寞從今始<lb/>
歧路風烟向此分雙棹正迷桃葉渡高城猶駐水犀軍<lb/>
懷人後夜江天逺多少新詞竹下聞<lb/>
<pb n="KR4e0192_WYG_013-1b"/>
　　朱子深招同朱貞吉遊爽臺<lb/>
踈才曾忝侍長楊敢謂交游盡老蒼千里思君來竹徑<lb/>
幾回明月夢西堂風前桂棹閒相並雨後青松濕不妨<lb/>
却歎陳琳今卧病誰能題札寄清漳<lb/>
　　朱宗良吉甫巍甫佳甫方士功趙修甫彭穉修招<lb/>
　　　飲<lb/>
梧竹成隂送晩凉可憐星聚在江鄉倦遊客己辭梁苑<lb/>
大雅名今起豫章歸棹琴樽堪作伴還家松菊未全荒<lb/>
<pb n="KR4e0192_WYG_013-2a"/>
懷人千里看明月偏照龍沙水一方<lb/>
　　謝廷尉招同方員外趙刺史集<lb/>
燕臺幾度逐青驄留滯那知在漢宫凉雨一尊開白社<lb/>
暮雲千里望丹楓卜鄰我已慙王翰髙卧人今憶謝公<lb/>
長袖燈前頻起舞不堪歧路復西東<lb/>
　　寄楊開府<hi>二首</hi>
借箸中原羡俊名牙旗遥鎭豫章城丹梯有路天庭近<lb/>
戰艦無波左蠡清盡日櫜弓休甲士至今縣榻待諸生<lb/>
<pb n="KR4e0192_WYG_013-2b"/>
謝公縱是諳戎略猶倩淮淝草木兵<lb/>
栢府稜稜畫㦸寒照人風采惠文冠斗牛下挾雙龍氣<lb/>
湖海還將一柱看略地昔曾收徼外佩符先已靖諸蠻<lb/>
掃門何處頭俱白矯首凌烟媿短翰<lb/>
　　宿冲虚觀<lb/>
陟磴攀蘿路幾尋飛雲影落萬峰隂仙壇蕪没銅龍出<lb/>
帝厯悠長玉簡深醉後石函忘㸃檢年餘星髮任相侵<lb/>
攲厓許卜朱明洞白鳥時來倘寄音<lb/>
<pb n="KR4e0192_WYG_013-3a"/>
　　尋葛洪東山菴故址<lb/>
勾漏西遊心不愜栖真雲搆在層巒梅花夢裏禽聲聒<lb/>
符竹隂中鳥篆殘仙吏時來玉局觀野樵留得紫金丹<lb/>
霓衣一去稀行跡始信人間脱屣難<lb/>
　　天華精舎小集贈龎太守<lb/>
青天雙瀑下階除十載漁樵此卜居桃谷風烟迷日月<lb/>
林光庭館是秦餘參苓旋摘新開醖猿鳥頻窺舊讀書<lb/>
清世抽身誰得似軒轅猶自待公車<lb/>
<pb n="KR4e0192_WYG_013-3b"/>
　　過黄幼章欣賞亭看梅花<lb/>
水竹清隂滿四鄰誰家池館似平津踈林冠絶穠華景<lb/>
小閣糚成澹泊春不用瑶臺攜佚女祗將姑射擬幽人<lb/>
金尊彩筆追隨地亦自風流繼後塵<lb/>
　　梅花堂陳山人過訪<lb/>
城裏青山舊卜鄰問奇時復過幽人庭無嘉樹堪留客<lb/>
園有梅花不當貧水石坐來忘嵗月烟霞行處著衣巾<lb/>
習池敢謂風流在亦自蕭閒逺世塵<lb/>
<pb n="KR4e0192_WYG_013-4a"/>
　　送惟節弟應貢北上<lb/>
挾䇿那知烟水勞紛紛白雪上征袍吾家自有駒千里<lb/>
名世誰看鳯一毛别後𤣥談踈竹徑夢回寒色在蓬蒿<lb/>
長風滿送飛帆去直指燕臺漢日髙<lb/>
　　除夕前攜兒玖姪璐璘瑱等閒步自玉山遂登觀<lb/>
　　　音閣<lb/>
十載抽身返卧園青溪林木故應存淮淝已息飛書警<lb/>
漲海猶聞戰艦諠寂歴人烟連浦樹蕭踈風雪静柴門<lb/>
<pb n="KR4e0192_WYG_013-4b"/>
椒花秫酒供殘嵗白首毋忘報漢恩<lb/>
　　贑石同陳南䧺羅平樂舟中小飲前夕同二君赴<lb/>
　　　戴贑州招遊鬱孤臺<lb/>
朔風吹浪勢仍迴舟楫初經灔澦堆譙火逺明花石戍<lb/>
柁樓纔轉鬱孤臺江城喜值雙龍合候吏仍驅五馬來<lb/>
寒色不須催日暮深杯還待月華開<lb/>
　　將至南浦先寄楊姚安懋功<lb/>
漢庭儒雅似中郎六詔山川擲郡章未論主恩憐薏苡<lb/>
<pb n="KR4e0192_WYG_013-5a"/>
秪縁詞客妒長楊兩湖日月開池籞九疊雲霞入草堂<lb/>
十載憶趨丞相府猶將衰鬢對柴桑<lb/>
　　大中丞潘公召飲於行臺别院<lb/>
散吏從容具緑尊南州風誼至今存韜鈐正待登樓賦<lb/>
水竹仍開樂志園白簡曾經飛漲海𤣥圭初錫自天門<lb/>
長安十載追趨地垂老難忘國士恩<lb/>
　　𤣥隠亭為方司寇士功賦<lb/>
衡門返鎖動經旬誰識西曹草奏臣散地一辭金馬詔<lb/>
<pb n="KR4e0192_WYG_013-5b"/>
文園容卧白雲身江山次第勞詮品鵬鷃逍遥任性真<lb/>
莫笑𤣥成無所用侯芭嵗晩得相親<lb/>
　　艤滕王閣逢朱公子枉詩見投次韻奉答<lb/>
楓林遥見一帆開騁望還登帝子臺干越人家江上盡<lb/>
咸陽王氣日邊來飛騰自有青雲翼邂逅能忘濁酒杯<lb/>
奕世聲華名不忝治安元待賈生才<lb/>
　　朱宗良用晦貞吉巍甫佳甫楊懋功方士功趙修<lb/>
　　　甫邀集東湖草堂<lb/>
<pb n="KR4e0192_WYG_013-6a"/>
豪游何似習家池爽氣西來晩共披一徑蘭苕鳴翡翠<lb/>
滿湖秋浪浴鳬鷖㣲名莫問青藜杖髙調仍多白雪詞<lb/>
若有片言能止輦桂藂吾敢負歸期<lb/>
　　東湖草堂為刺史趙修甫賦<lb/>
誰從天外羡鴻㝠浪迹湖邊一草亭風月自邀㩦鶴舫<lb/>
行藏惟檢種魚經省知朱紱非長物肯待青山更勒銘<lb/>
隣並况憐徐孺子不妨重有少㣲星<lb/>
　　途中聞歐楨伯補國子監<lb/>
<pb n="KR4e0192_WYG_013-6b"/>
三仕猶聞擁客氊四門經館亦堪憐人同曳履歌商日<lb/>
士慶弹冠入洛年尚有諸生求月俸更逢齋禁剰公錢<lb/>
三都紙價知何似奏御應從紫閣前<lb/>
　　答朱用晦<lb/>
秋色章門入望來豈能乗興棹舟囘登臨廬岳名山近<lb/>
亭沼芙蓉别業開昭代才名應繼起故人雞黍此重陪<lb/>
鄉園回首梅花隔猶自清塵憶楚臺<lb/>
　　抱膝軒為朱宗良賦<lb/>
<pb n="KR4e0192_WYG_013-7a"/>
五岳風期杖屨賖一軒青薜寄幽遐坐臨章水雙流玉<lb/>
忩落西山半靣霞書帶漸成階下草綵毫還作夢中花<lb/>
躬耕莫問南陽事千里名駒在帝家<lb/>
　　贈朱子深<lb/>
老來招隠興偏濃爽氣時時對五峰書似淮南傳内學<lb/>
人從河上挹𤣥蹤上尊屢拜中朝賜靈笈多於世外逢<lb/>
蒲栁自知凡骨異何能雲路待相從<lb/>
　　依隠亭為朱孔陽作<lb/>
<pb n="KR4e0192_WYG_013-7b"/>
卜築還將隠者同朱絃多在此亭中路從荷芰芳湖繞<lb/>
夢與烟蘿絶島通修竹曾經梁苑賦白茆何謝陸家風<lb/>
卧遊乆矣憐宗炳䇿杖何時到桂藂<lb/>
　　朱孔陽攜酒舟中因贈<lb/>
津亭欲别轉夷猶應有詞人攬桂留一片歸心懸暮雨<lb/>
數聲長笛起新秋著書誰授關門尹共載虛疑郭泰舟<lb/>
欲問前期何處是楚雲湘水共悠悠<lb/>
　　解維後方士功朱貞吉孔陽追送至龍沙龍光寺<lb/>
<pb n="KR4e0192_WYG_013-8a"/>
　　　小飲而别<lb/>
昏鐘山寺已棲鴉起踏長堤片日斜浦口風燈漁父棹<lb/>
雲中雞犬羽人家江流不盡心同折世事重逢鬢有華<lb/>
歧路蒼茫君自見青門元少故侯𤓰<lb/>
　　舒大參招飲卧龍寺<lb/>
獵獵寒風少雁行朱旗門外裂飛霜經禪握麈同髙座<lb/>
酒盞論交是故鄉帷幕功當歸圮上循良名自起河陽<lb/>
徐關正是安流日莫指青山古戰塲<lb/>
<pb n="KR4e0192_WYG_013-8b"/>
　　過慈仁丈室訪胡孟弢留酌<lb/>
匡山髙卧意如何逺興難忘在薜蘿偶過禪房成下榻<lb/>
相逢天路待鳴珂雙林風雪經春盡西嶺雲霞入暮多<lb/>
知是甘泉新有賦休將禪解問維摩<lb/>
　　沈純甫歐楨伯招同徐子與集李惟寅第<lb/>
一自歸耕下潠田豈知杯酒共談天正朝車馬春城裏<lb/>
右轄風流紫閣邊醉後和歌成白雪燈前看劍是龍淵<lb/>
故人漢殿今持槖肯借聲華照别筵<lb/>
<pb n="KR4e0192_WYG_013-9a"/>
　　方奉常李明府招同徐方伯歐博士集廣惠寺<lb/>
花時曾共醉長安漢殿威儀備從官蘭草每從西省握<lb/>
貝經頻對竺僧看重來冠盖人非昔一落江湖計轉難<lb/>
不是夷門賔客在風塵吾已倦彈冠<lb/>
　　程無過程虞仲招同歐博士楨伯陸山人華甫邵<lb/>
　　　文學長孺潘上舍子朋登廣濟寺藏經閣<hi>程楨伯門</hi>
　　　<hi>人</hi>
鷲嶺雙開小梵天香燈處處可隨縁娑羅影半侵書閣<lb/>
<pb n="KR4e0192_WYG_013-9b"/>
簷蔔花偏泥酒禪逺目正當春雁後鄉心多在海雲邊<lb/>
誰操杖履供遊興絳帳諸生有鄭𤣥<lb/>
　　送顧參軍擢守曲靖<lb/>
幕府官閒似馬曹三年越調自君操才情合占波千頃<lb/>
時論同歸鳯一毛泔水西行通竹箐箬溪春汎接香醪<lb/>
家聲自著循良傳詞客何須觧佩刀<lb/>
　　送張京兆孺覺歸省<lb/>
燕市勞歌頻對酒章臺垂栁拂征鞍中朝專席名家子<lb/>
<pb n="KR4e0192_WYG_013-10a"/>
三輔行春漢使冠芳草送人江路永烟蘿歸夢石牕寒<lb/>
彩衣舞罷庭闈日華省思君共握蘭<lb/>
　　端午日李明府招同沈刑部姚大名方計部歐博<lb/>
　　　士王太僕集顯靈道館得宫字<lb/>
琴酒誰將市隠同碧梧踈竹引離宫龍門謁客曾修刺<lb/>
緱嶺吹笙幾馭風雙璧並髙華省譽彩毫真有漢都雄<lb/>
天涯蕭艾空愁思歸路能無馬首東<lb/>
　　張林石几為吕心文賦<lb/>
<pb n="KR4e0192_WYG_013-10b"/>
琢成山骨似方諸隠座支頥自有餘不遇卞和誰證玉<lb/>
偶逢王令即留書紫藤過雨痕猶漬碧蘚經秋駮未踈<lb/>
松下尋仙應有待平泉醒酒待何如<lb/>
　　送姚叔卿移桂陽<lb/>
中朝執㦸早為郎豈意雲霄落羽傷一卧攝山迷藥草<lb/>
幾從江左擅文章明時不重懷沙賦逺播知無適越裝<lb/>
藉藉廣平聲績在御屛前已記循良<lb/>
　　送方計部子及還留都<lb/>
<pb n="KR4e0192_WYG_013-11a"/>
畫省三年報政成秋風吹客復南征佩魚湘水名猶在<lb/>
䇿駿燕臺坐盡傾西第歌鐘憐卜夜司農飛輓待趨程<lb/>
揺心花栁秦淮路曾是江東老步兵<lb/>
　　送舍甥黄公紹之山隂文學<lb/>
入越游吳不憚勞莫言湖海少綈袍長途豈墜青雲價<lb/>
下里寕知白雪操桂浦别來鄉夢斷梅梁經過海雲髙<lb/>
春風坐遍諸生日綵筆先傳曲水濤<lb/>
　　習儀後李臨淮史計部兄弟邀陪王使君敬美集<lb/>
<pb n="KR4e0192_WYG_013-11b"/>
　　　顯靈道院<lb/>
太清竟罷散鳴環梧竹蕭踈一徑間地主氷霜森武庫<lb/>
使君車騎自廬山流雲下拂罘罳影仙氣遥連虎豹關<lb/>
一别𤣥都知幾日對君雙鬢已成班<lb/>
　　聞王敬美談太華之勝同李惟寅賦<lb/>
立馬關門紫氣前丹梯無路可扳縁地形下見秦中盡<lb/>
鳥路翻從掌上懸西極千峰朝白帝黄河一線落髙天<lb/>
飡霞無復蕭臺女得馭茆龍亦可憐<lb/>
<pb n="KR4e0192_WYG_013-12a"/>
　　七夕同丁計部蔡刑部歐博士集沈刑部宅觀沈<lb/>
　　　石田山水得秋字<lb/>
長安木葉下新秋坐對雙星緩客愁明月漸収藏扇篋<lb/>
凉風偏在曝衣樓休文詞賦縁多病宗炳琴尊托卧遊<lb/>
誰道七襄難報贈才人先有夜光投<lb/>
　　丁計部蔡刑部沈刑部歐博士過山齋作<lb/>
秋風客賦不堪裁何意蓬蒿二仲來飛雨逺連雙闕暝<lb/>
殘花猶共一尊開長途意氣看君在髙步雲霄見爾才<lb/>
<pb n="KR4e0192_WYG_013-12b"/>
惡説習池騎馬去淹留須盡故人杯<lb/>
　　同丁計部沈刑部歐博士陸山人集蔡刑部宅觀<lb/>
　　　唐伯虎所臨蘭亭禊帖并圖書贈計部南還得<lb/>
　　　和字<lb/>
市烟宫樹晩相和三徑頻留白玉珂西掖新篇堪倚馬<lb/>
東吳狂墨亦籠鵞千秋破塚名逾重百衆登壇世不多<lb/>
日下山隂將理棹不知修禊近如何<lb/>
　　送潘子朋南還<lb/>
<pb n="KR4e0192_WYG_013-13a"/>
一攜經笥趨西學幾載琴尊共帝京詞藻世傳潘騎省<lb/>
園林人比蔣元卿心馳蘐草三春色行計梅花萬里程<lb/>
歸著子虛應謝客梯樓惟見日初生<lb/>
　　九日同歐博士顧鴻臚兄弟李明府鄭張二光禄<lb/>
　　　邵孝廉登廣濟寺藏經閣得陽字<lb/>
禁栁宫槐拂地黄雙林風日入重陽蓮花纔吐千燈燄<lb/>
白玉羞簪兩鬢霜畫手難忘金粟影禪栖為借贊公房<lb/>
茱萸滿地應相笑肯負東籬此日觴<lb/>
<pb n="KR4e0192_WYG_013-13b"/>
　　夀錢侍御父母<lb/>
星文遥夜聚江鄉籬菊催春入夀觴南岳寄書傳白鶴<lb/>
中朝新彩賜神羊玳筵分送黄封酒紫殿遥傳白簡霜<lb/>
莫倚太行頻極目蘭臺恩澤與天長<lb/>
　　大司馬曾公以予晋秩為喜招歐博士兄弟陸山<lb/>
　　　人於别館觴焉明日垂示佳篇念舊之情溢於<lb/>
　　　言外伏誦感激謹用探韻奉酬<lb/>
曾從蘭省挹風流别墅琴尊感昔遊白雪座中傳麗藻<lb/>
<pb n="KR4e0192_WYG_013-14a"/>
黄花籬下入新秋時名謬許同冠鶡人望於今重借籌<lb/>
衣馬長安心已倦五湖波浪有漁舟<lb/>
　　送董侍御出按關中<lb/>
单車曾識漢循良歸去仙闈攬舜裳關外霜威傳繡斧<lb/>
殿前風采冠神羊行逢暮雨崤函逺望入黄雲隴坂長<lb/>
萬里玉門無斥堠詞人何用羡長楊<lb/>
　　送歐博士季弟經季還南海<lb/>
共道聲名入洛時雙珠南海亦稱竒逢人自識宴鴻羽<lb/>
<pb n="KR4e0192_WYG_013-14b"/>
别路俄分玉樹枝楚澤蕙蘭収客泪秦封苔蘚與君期<lb/>
對牀莫訝青氊冷幾夜西堂有和詩<lb/>
　　送陸華甫<lb/>
心情野鶴共摧藏老去逢秋亦自傷澤畔羊裘千氣象<lb/>
匣中龍劍躍干將葑田莫問将歸計薪桂應愁乆客裝<lb/>
不學磻溪垂釣叟豈知顔駟尚為郎<lb/>
　　送江鳯岐參軍之塞上<lb/>
亭障東行烽堠少幕庭因得引文儒吹笳城上知風色<lb/>
<pb n="KR4e0192_WYG_013-15a"/>
聚米軍前識地圖翠鈿擁迴朱鬛馬金杯催勸紫駝酥<lb/>
才名不用輕投筆舊勒燕然尚在無<lb/>
　　過李臨淮白雲齋逢恩上人還金陵因贈<lb/>
老向江東獻賦慵攝山猶憶舊游蹤朱門客自開文苑<lb/>
白足人今是律宗隠處不離髙座寺中原亦有竺乾峰<lb/>
知君去住心無累秉燭尊前幾度逢<lb/>
　　送何仁甫還楚故司空吉陽之子<lb/>
登臺自許千金價滿座能傳入洛詩黄石授書吾已後<lb/>
<pb n="KR4e0192_WYG_013-15b"/>
相如成賦爾同時将歸不為求田計失路猶懷戀主私<lb/>
江漢風流今在否杖藜來話鹿門期<lb/>
　　寄夀錢叔寶<lb/>
問夀誰能知甲子髙風還似隠支硎年收秔秫堪娛老<lb/>
舊餌參苓可鍊形門客每從書白練羽人頻自與丹經<lb/>
欲尋海上桃花熟虚滯長安有嵗星<lb/>
　　答陳憲使道襄永平見寄<lb/>
乗障逺行孤竹國銜杯髙望薊門天尚方履自東齊賜<lb/>
<pb n="KR4e0192_WYG_013-16a"/>
大将旗從瀚海搴踠足豈能參上駟登壇今幸有諸賢<lb/>
書生早綰封侯印釃酒椎牛在九邊<lb/>
　　奉送大司馬王公還河東為李臨淮作<hi>二首</hi>
受鉞曾登大将壇九邊重借惠文冠受降城向山隂築<lb/>
峴首碑從上谷看步履暫違天北極山川不改晉王官<lb/>
鳯麟已在雲羅外應笑南征老據鞍<lb/>
典午中朝席屢虛殿頭頻上乞休書沈碑漢水當陽事<lb/>
揮涕東門疏傅車誰識倚峰臣節苦莫言前席主恩踈<lb/>
<pb n="KR4e0192_WYG_013-16b"/>
縱憐松菊饒歸興竹帛勲名在石渠<lb/>
　　送任别駕奉使還滇中<lb/>
燕臺春色釀餘寒花栁千門駐馬看乗傳尚為金馬使<lb/>
對君猶着鵕䴊冠樓船已見宣威逺蒟醬誰知入貢難<lb/>
莫道中朝推轂少姓名書在殿南端<lb/>
　　無題<lb/>
臨水看花萬恨并焱車應自枉飛瓊乍離舞鏡青鸞散<lb/>
一落雕籠翠羽驚望入桂宫求不死夢囘金屋可憐生<lb/>
<pb n="KR4e0192_WYG_013-17a"/>
愁心不與蓬根斷玉虎牽絲夜到明<lb/>
錦字魚箋挹泪裁橘雲無迹散瑶臺塵霾白日麒麟角<lb/>
霜老青桐鳯鳥哀暮雨不成虚蝶夢落花無賴笑鶯媒<lb/>
如何折得琅玕樹長向蓬山頂上栽<lb/>
　　送潘少逸還新安<lb/>
膺門聲價羡登龍囘首平津却掃慵紫閣風雲看尚咫<lb/>
梁園車騎散無踪栁條忍向殘春折杯酒難期後會逢<lb/>
雙鬢對君俱落寞豈能留滯待東封<lb/>
<pb n="KR4e0192_WYG_013-17b"/>
　　送沈尚寶<lb/>
侍臣如雨集蓬萊詞賦翩翩入詠才典璽名應髙兩省<lb/>
珥貂人已望三台蘼蕪春送王程去花栁晴連候館開<lb/>
若到秦淮占氣色五雲元自在燕臺<lb/>
　　送顧憲副益卿之滇中<lb/>
寒城白日下如飛臨路蒼茫一攬衣名自竹西傳雪賦<lb/>
人今滇海避霜威和戎豈盡謀臣得略地休言漢䇿非<lb/>
一騁壮圖猶黒髮不堪琴酒故人稀<lb/>
<pb n="KR4e0192_WYG_013-18a"/>
　　答張助甫塞上寄懷<lb/>
彩筆曾趨鳯沼東秋風飄怱散飛鴻路歧九折心仍在<lb/>
雲雨千秋事不同數出自應憐薄宦乆遊何意遽成翁<lb/>
將軍日送關門喜計畫誰収幕府功<lb/>
建節何年出武威玉關不斷羽書飛頗聞熊耳収金甲<lb/>
猶自天山卧鐡衣前席再承宣室召滯遊應待茂陵歸<lb/>
黄山白岳堪招隠不似長安有是非<lb/>
　　佛日范子宣朱汝修過齋中<lb/>
<pb n="KR4e0192_WYG_013-18b"/>
多病謬為趨府吏對君何異在家僧散朝微雨清丹地<lb/>
卧閣千峰擁翠層圖佛豈知成白首修心猶未到初乗<lb/>
宗雷舊似能相逐銷盡蓮花半夜燈<lb/>
　　送孫翰林以德使楚<lb/>
花外宫懸扣舜韶金函初捧下層霄絳河景氣多澄霽<lb/>
赤社風雲自動揺過里泥金榮賜第趨庭玉樹見清標<lb/>
石渠詞賦元供奉千載蘭臺未寂寥<lb/>
　　同李襲美過感應觀訪蔣少翼<lb/>
<pb n="KR4e0192_WYG_013-19a"/>
空谷少憐老俊才荷衣原不受塵埃閒邀海上青螺駕<lb/>
倒覧壺中白玉臺俠氣頓從雙鬢盡遊蹤曾記十年來<lb/>
種桃莫問𤣥都事避暑難逢竹下杯<lb/>
　　過李明府襲美書室同蔣少翼小酌<lb/>
畫簾初下據胡牀静境知無簿領忙琴酒已逢嵇叔夜<lb/>
功名休羨杜當陽夾城風遞寒更急滿座霄澄列宿光<lb/>
不是栽花能爛漫門前籠燭詎成行<lb/>
　　雨中同劉觀察李明府歐博士朱汝修諸子集李<lb/>
<pb n="KR4e0192_WYG_013-19b"/>
　　　臨淮第得風字<lb/>
籌䇿於今借幕中退朝尊酒未曾空浮雲亦自憐燕館<lb/>
白雪真能操楚風賔客人多逢冠鶡扁舟予擬逐飛鴻<lb/>
竹林肯厭過逢數瑶水年年曲宴同<lb/>
　　陳使君玉叔督餉至京師枉過旅館同歐楨伯作<lb/>
　　　得根字<lb/>
何時車騎去中原白社重來意氣存暮雨不妨淹使節<lb/>
秋花還共醉籬根文章浪說千年事虛薄真慚一飯恩<lb/>
<pb n="KR4e0192_WYG_013-20a"/>
惟待淮南招隠賦更從梅福老吳門<lb/>
　　陳玉叔事竣還南<lb/>
長淮無浪九河清入奏真能慰聖情卧閣舊髙循吏傳<lb/>
揮毫元重客卿名包茅貢已輸南國魚藻懽同燕鎬京<lb/>
自有廟謨酬顧問贈言東海媿王生<lb/>
　　九日同歐博士顧舎人南都禮上人過普恩寺訪<lb/>
　　　吕山人<lb/>
不共憑髙送雁羣禪房寂寞對爐熏髙僧杖錫還滄海<lb/>
<pb n="KR4e0192_WYG_013-20b"/>
倦客題詩寄白雲古塔風烟當坐隠長廊鐘梵隔花聞<lb/>
浮生聚散尋常事來嵗壺觴可對君<lb/>
　　送郭方伯之貴竹<lb/>
金馬遥天不盡悲白蓮髙㑹𣺌難期行逢峻坂應驅馬<lb/>
若到空門定賦詩郭泰同遊多勝客謝公重起在明時<lb/>
聖朝政重籌邊略暫遣褰帷到竹祠<lb/>
　　送劉山人子繼劉督府兄<lb/>
黄鵠㝠飛不可留自言家近岳陽樓漁樵未得干明主<lb/>
<pb n="KR4e0192_WYG_013-21a"/>
兄弟何妨盡列侯千里長齋雲子飯五陵空敝黒貂裘<lb/>
青山到處鑱名姓遲我金門賦逺遊<lb/>
　　送蒋少翼之雲中<lb/>
立馬關門不可留黄沙白草莽生愁天連𤣥岳雲中出<lb/>
河轉桑乾地底流蓬蔂應同仙客采貂裘還憶帝鄉遊<lb/>
蠻詩想在征西府肯羡長裙過五侯<lb/>
　　送秦舎人汝立歸無錫時補玉官不赴<lb/>
臺上黄金貯俊良尚書門第尚餘芳青藜儤直趨仙禁<lb/>
<pb n="KR4e0192_WYG_013-21b"/>
銀管分曹捧御牀一下雲霄驚落羽幾囬歧路歎亡羊<lb/>
東齊不是長沙逺一侍靈光亦不妨<lb/>
　　送陳士鵠補騰越州<lb/>
北闕秋風綰豫章单車人自識循良長途正渡滄瀾水<lb/>
清吏休論寳玉鄉行笥䕶衣無越艶碉房稽首有夷王<lb/>
漢家不事西南徼邛竹無勞獻上方<lb/>
　　送洪兵備之榆林<lb/>
舊日中朝典午才題詩曾共鳯凰臺揶揄莫笑三為郡<lb/>
<pb n="KR4e0192_WYG_013-22a"/>
邂逅何妨數舉杯建節西行仙掌近彎弧一望蹛林開<lb/>
封泥莫閉關門路大宛名駒入貢來<lb/>
　　送王舎人齎林端簡䘏典至閩中兼扶侍還瓊海<lb/>
一辭仙仗下皇闈乆直青藜許暫歸初拜金函持漢節<lb/>
旋裁宫錦作萊衣幔亭望入丹梯近瓊海行占紫電飛<lb/>
白首交情能不負鄭𤣥門下似君稀<lb/>
　　送沈純父<lb/>
早擬王褒頌碧雞南還無那入蠻夷曉行露草荒山外<lb/>
<pb n="KR4e0192_WYG_013-22b"/>
夜聽猿聲越水西粉署雲烟猶自媚銅駝花月使人迷<lb/>
君看車馬長安道何似青門手重攜<lb/>
　<lb/>
　<lb/>
　<lb/>
　<lb/>
　<lb/>
　瑶石山人稿巻十三<lb/>
</p>
<p>
</p>
  </div>
</body>
</text>
</TEI>
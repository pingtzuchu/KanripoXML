<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瑶石山人稿</head>
    <p>
<pb n="KR4e0192_WYG_000-1a"/>
欽定四庫全書　　　　　集部六<lb/>
　瑶石山人稿　　　　　　别集類五<hi>明</hi>
　　提要<lb/>
　　　　<hi>臣</hi>等謹案瑶石山人稿十六巻明黎民表撰<lb/>
　　　　民表字維敬從化人嘉靖甲午舉人授翰林<lb/>
　　　　院孔目遷吏部司務以能文用為制勅房中<lb/>
　　　　書後加官至參議明史文苑傳附見黄佐傳<lb/>
　　　　中史稱佐弟子多以行業自飭而梁有譽歐<lb/>
<pb n="KR4e0192_WYG_000-1b"/>
　　　　大任及民表詩名最著朱彜尊靜志居詩話<lb/>
　　　　謂民表詩讀之似質悶而實沉著堅韌王世<lb/>
　　　　貞所取續五子無愧大小雅材者僅此一人<lb/>
　　　　是集前有萬厯戊子陳文燭序稱民表請老<lb/>
　　　　以歸話别三山曾序其詩鎮江鍾太守刻焉<lb/>
　　　　又稱民表已下世其子吏部郎君華裒刻此<lb/>
　　　　集復屬以序葢民表詩凡再刻也其初刻今<lb/>
　　　　未見此刻冠以賦三首餘皆古近體詩雖錯<lb/>
<pb n="KR4e0192_WYG_000-2a"/>
　　　　采鏤金而風骨典重無綺靡塗飾之習葢與<lb/>
　　　　太倉歴下同源而派則稍異焉故雖與王道<lb/>
　　　　行石星朱多煃趙用賢同列為續五子而終<lb/>
　　　　非四人所可及焉乾隆四十六年閏五月恭<lb/>
　　　　校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4e0192_WYG_000-3a"/>
瑶石山人稿序<lb/>
嘉隆之際黎惟敬在祕書以著作供奉稱上意公卿憐<lb/>
才者往往推轂惟敬漢儒待詔金馬門持論白虎觀不<lb/>
是過也時與歴下東吳興國長興銅梁新蔡赫然號海<lb/>
内才士而惟敬晩交不佞在諸君子去國之後惟敬請<lb/>
老以歸話别三山余曾序其詩鎮江鍾太守刻焉大都<lb/>
謂惟敬與諸君子章昭代風雅之盛惟敬覽之報書曰<lb/>
往文徴仲以集相託也今尚負之異時全集序在吾子<lb/>
<pb n="KR4e0192_WYG_000-3b"/>
乎惟敬下世長公君華以吏部郎出叅江藩梓瑶石先<lb/>
生集復屬以序且曰先大夫之意也余卒業焉先生品<lb/>
流書畫徴仲之後一人耳乃問學文詩徴仲何可望焉<lb/>
先生少有異質過目成誦其父侍御公愛之甚學士黄<lb/>
才伯以文名雄宇内見先生奇之先生遂及其門無書<lb/>
不讀後詣公車優游中祕與諸君子倡和無虚日金匱<lb/>
石室之藏寒士未見者先生得以游目深山窮谷之碑<lb/>
達人未窺者先生取以賞心故駿發而機應覃思而意<lb/>
<pb n="KR4e0192_WYG_000-4a"/>
𢎞應制之作敏速若注射而骫骳有體書記之文蒼古<lb/>
若鼎彜而朗暢易曉賦不衍而麗子淵太冲之遺也古<lb/>
詩不雕而藻子建景陽之遺也歌行恢張而潤達夫嘉<lb/>
州之遺也七律沖澹而逺應物隨州之遺也五言清而<lb/>
逸排律整而潔浩然佺期之遺也萟林得先生猶麟羽<lb/>
有龍鳯音樂有琴笙矣瓊山博奥鐵橋髙古皆南海之<lb/>
竒也黄才伯與先生起而承之受授一道得其精華黄<lb/>
若大河而先生則砥柱之髙峻也黄若長江而先生則<lb/>
<pb n="KR4e0192_WYG_000-4b"/>
中泠之清絶也至廉介易親孝友好施粤中後起之士<lb/>
皆先生倡之即兹編也天壤俱敝安知後世不有相知<lb/>
定先生之言者乎不佞辱彦昇筆劄之託抱伯牙絶絃<lb/>
之感因道其概焉君華博雅好脩有父風萬厯戊子秋<lb/>
日五岳山人沔陳文燭玉叔序<lb/>
</p>
<p>
</p>
  </div>
</body>
</text>
</TEI>
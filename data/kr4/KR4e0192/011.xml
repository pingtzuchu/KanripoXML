<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>瑤石山人稿巻十一</head> <lb/>
    <p>
<pb n="KR4e0192_WYG_011-1a"/>
欽定四庫全書<lb/>
　瑤石山人稿巻十一<lb/>
　　　　　　　　　　　　明　黎民表　撰<lb/>
<hi>闕</hi>
<pb n="KR4e0192_WYG_011-2a"/>
温樹扶踈月轉明不眠烏鵲夜還驚天圍翠殿澄沙色<lb/>
氷合金塘墜葉聲虎旅喧傳屯甲帳龍輿深駐在西清<lb/>
九華燈影㣲㣲散碧落空歌半欲成<lb/>
　　慶成宴賜胙<lb/>
旭日流輝遍綺櫳九賔聲徹玉墀東笙鏞奏格青壇外<lb/>
衮冕廻瞻翠幄中牛酒賜酺霑萬戸虎鹽歸俎宴羣公<lb/>
㣲臣亦預晞暘澤割炙何湏比漢宮<lb/>
　　送郭給事冊封代府<lb/>
<pb n="KR4e0192_WYG_011-2b"/>
雲中關鎮地雄哉金冊親持逺道來諌草屢傳青𤨏闥<lb/>
使旌遥上白登臺九邊烽堠蓬飛㫁十月河氷馬蹴開<lb/>
蘭阪桂藂雖可詠陰山還待勒銘才<lb/>
　　萬壽節和吳舍人約卿<lb/>
珠旗翠纛引祥烟銀燭光沉欲曙天象舞萬方連玉陛<lb/>
雲韶千疊動金懸乘龍正向璿臺日鳴鳥應過洛邑年<lb/>
却羡枚皋能獻賦㡬回春酒醉宮筵<lb/>
銅龍初闢曙雲開彩仗分行劔寫來日月旂常輝象魏<lb/>
<pb n="KR4e0192_WYG_011-3a"/>
金銀樓殿駕蓬萊風前鳷鵲翻珠綴雲際仙人捧玉杯<lb/>
魚藻正懽周室頌栢梁休數漢庭才<lb/>
　　十六夜無月同助甫作<lb/>
悵望清光已不禁沉沉宮闕轉生陰雁鴻暗度千山色<lb/>
戎馬秋懸萬國心鄉思驟飛紅樹外佳期空隔碧雲深<lb/>
謝公不少南樓興凄㫁髙城此夜砧<lb/>
　　和舍弟惟和對雪作<lb/>
飄花千片下蓬萊瓊玖河山對面開曙色逺從銀磧合<lb/>
<pb n="KR4e0192_WYG_011-3b"/>
驚沙還向紫關來飛揚敢望青雲客歲月閒銷白玉杯<lb/>
喜有集靈傳勝事陽春多是郢中裁<lb/>
　　人日同舍弟惟和小飲<lb/>
塞烽銷盡薊門天秦甸初開萬井烟彤管風雲書正月<lb/>
紫宸車馬過新年窮愁桞色那堪折逺道梅花誰為傳<lb/>
應是揚雄躭寂寞經時猶未獻甘泉<lb/>
　　九日舍弟惟和自公署回共酌<lb/>
故國山川烟霧深東籬忽憶醉行吟遲迴畫省含香日<lb/>
<pb n="KR4e0192_WYG_011-4a"/>
悽切髙樓望逺心木落淮南空老大花開漢苑㡬登臨<lb/>
深杯已索廵簷笑金馬何湏嘆陸沉<lb/>
　　送客登毘盧閣<lb/>
凉颸漠漠上層臺四野風烟望轉開碣石浮雲從海㫁<lb/>
雪山晴色過關來病思鄉土依僧舍老向朝廷論將才<lb/>
十二碧䦨俱倚遍肯將搖落負深杯<lb/>
　　送崔元伯使楚便道省覲<lb/>
仙舟並載紫鸞書負弩爭迎使者車夢澤天寒蘭茝變<lb/>
<pb n="KR4e0192_WYG_011-4b"/>
衡陽霜落雁鴻疎舳艫千里來包匭甲馬三邊頼積儲<lb/>
庭畔斑衣雖可樂王程安得少踟蹰<lb/>
　　送思伯使金陵却回嶺南省覲<lb/>
燕臺芳樹接吳天却指鄉園路八千華省舊知綸綍貴<lb/>
青雲争識世家賢庾關曉度梅迎雪楚岸春生筍入船<lb/>
喻蜀未須誇父老題詩還醉竹林邊<lb/>
　　大享<lb/>
宮槐飄葉露初繁紫禁風來出絳幡池上仙班隨玉步<lb/>
<pb n="KR4e0192_WYG_011-5a"/>
月中仙樂道金根九秋報禮皇家重三殿靈祈泰乙尊<lb/>
遙想六龍回輦處百神深穆駐寒門<lb/>
　　送吳進士子沐使遼左兼歸揭陽省覲<lb/>
銅柱家山薄海氛歸心悽㫁鳯樓雲飛芻逺向𤣥莵郡<lb/>
按轡宵勤細桞軍白璧許身應不沗黄金招駿可能羣<lb/>
風塵併舉傷春目斗酒那堪逺送君<lb/>
　　雪夜同伯宗集繕部張肖甫宅得林字<lb/>
北闕寒雲結瞑陰龍山飛度正森沉可憐西第歌鐘滿<lb/>
<pb n="KR4e0192_WYG_011-5b"/>
共把東曹酒琖深桞絮忽邀詞客賦椒花應折故園心<lb/>
宵衣更從鳴珂去玉樹青葱指上林<lb/>
　　祈穀齋居<lb/>
鈴索無聲樹色寒集靈臺上拜千官旌旗夜繞長楊陌<lb/>
燈火春祠泰乙壇煖入芳郊陽氣淺月臨青閣曙光殘<lb/>
揚雄白首𤣥經在誰捧雲中玉露盤<lb/>
　　同陳公載吳而待重遊朝天宮<lb/>
松栝陰陰禁蘌連樓居髙築佇神仙入門觧識金銀氣<lb/>
<pb n="KR4e0192_WYG_011-6a"/>
披荔還開日月天白髪飄零猶昨日丹砂成就是何年<lb/>
弱流自隔人間世重到華胥亦可憐<lb/>
　　歲除前一日同舍弟惟和過助甫<lb/>
濁酒辛盤笑共㸔天涯應念此宵殘握蘭共接中朝彦<lb/>
含菽無如故國懽挾樹風霜隨臘盡步簷星斗向人寒<lb/>
陸沉正可甘吾拙莫更裁書擬治安<lb/>
　　贈洪山人從周<lb/>
仙藥靈苗手自栽乗風新向沃洲來白紈細㸃鵞羣帖<lb/>
<pb n="KR4e0192_WYG_011-6b"/>
青眼相㸔竹徑杯旅服乆從京洛化籬花秋隔故園開<lb/>
黄金不在燕昭館千載休論國士才<lb/>
　　從周移寓真如寺同張肖甫吳約卿過訪<lb/>
懶曳長裾見五侯竹林尊酒日同遊净縁乆託維摩詰<lb/>
佳句兼酬帛道猷簷下鷄棲翻夕照竹間蟬響度清秋<lb/>
出門浩浩烟沙色悔别松風過虎丘<lb/>
　　送許舍人稚幹使趙兼榮侍還靈寳<lb/>
寒氷欲盡渡滹沱千里梅花擁傳過内史聲華髙紫禁<lb/>
<pb n="KR4e0192_WYG_011-7a"/>
才人詞賦滿漳河莖臺北望烟花繞關路西連金皷多<lb/>
莫向故園貪彩服鳯皇池上待鳴珂<lb/>
　　旅邸葺小齋作<lb/>
欲卧滄江始願違禁城新築類郊扉衰遲通籍猶青𤨏<lb/>
多病貧居合翠㣲靈藥長苖留客飯野蘿垂蔓掛朝衣<lb/>
莵裘更在雲山外三徑將蕪可未歸<lb/>
　　徐叅軍邀遊天壇徐道士館<lb/>
青谿載酒共追尋雲氣寥寥别院深花覆緑蘿三徑轉<lb/>
<pb n="KR4e0192_WYG_011-7b"/>
日移珠樹萬行隂玉壺自隔人間世白石同追物外吟<lb/>
欲觧朝簮猶未得冷風聊借一披襟<lb/>
　　清明日同肖甫郊遊<lb/>
十里塵飛白玉堤烟花何處使人迷樓臺霽色宜春外<lb/>
蘭蕙風光曲水西鳴鏑草中驚雉落引杯湖上聽鶯啼<lb/>
青雲開閤憐遲暮丹壑憑髙欲杖藜<lb/>
　　送王元静之建安幕<hi>元静履吉之子</hi>
楊花飛盡撫春醪擊筑相逢意自豪官似潘安才未拙<lb/>
<pb n="KR4e0192_WYG_011-8a"/>
賦傳枚叔調元髙行趣蠻府初丹荔天入連江正雪濤<lb/>
歸到竹林如借問風塵吾已倦青袍<lb/>
　　鍾戸曹邀遊鄭園同肖甫作<lb/>
鄭谷東連禁苑開文園多暇數能來夾池浪繞檀欒去<lb/>
到岸風牽紫翠廻細栁烽烟猶駐馬上蘭歌舞且銜杯<lb/>
陽春此日歸華省曲水新詞不易裁<lb/>
　　同陳使君于舜酌肖甫宅<lb/>
寂寂疎簾過雪餘寒燈相對省郎居紫貂可貰燕臺酒<lb/>
<pb n="KR4e0192_WYG_011-8b"/>
紅燭仍停使者車霜落禁中隨鴈㫁夜䦨星斗揷簷虚<lb/>
清歌緩舞休辭醉江海憐君畏簡書<lb/>
　　送姊夫黄廷寅任上饒文學<lb/>
初拂塵冠拜玉除青雲迢逓十年餘循良世業黄公傳<lb/>
經學儒林戴氏書璧水衣襟争奉席金臺風雪正驅車<lb/>
錦嚢佳句休輕擲漢室詞人薦子虚<lb/>
　　答張肖甫訊余卧病<lb/>
落木寒砧不可聞山川蕭索夜平分故人顔色㸔明月<lb/>
<pb n="KR4e0192_WYG_011-9a"/>
倦客心情在白雲滄海終懐鴻雁計赤霄新起鳯凰羣<lb/>
何人不奏甘泉賦寂寞蓬蒿始見君<lb/>
　　送張助甫之南都<lb/>
拜手朝辭畫省香朱衣持節下南方雲中舊隱三花樹<lb/>
臺上今栖兩鳯凰詞賦寧知園令薄金貂還接上公行<lb/>
離心不共江流逺矯首青雲總未央<lb/>
當年龍變起輿圖弓劍千秋在鼎湖玉座春風花自落<lb/>
鐡衣明月夜常趍九闗烽火連魚鑰七萃戎臣盡虎符<lb/>
<pb n="KR4e0192_WYG_011-9b"/>
何事南方勞旰食丈夫還憶射桑弧<lb/>
朝來委佩下彤墀鵠沼麟園席更移江上歌聲翻玉樹<lb/>
湖中雲氣導金支六朝壁壘猶天險萬里梯航自聖時<lb/>
舉目風烟情併切一尊岐路罄吾私<lb/>
腰褭千金獨上臺衣冠今有洛陽才三都文賦誰争長<lb/>
六代豪華爾復開草閣青春鳴翡翠滄江白日鬬風雷<lb/>
誰論月夜征西將曽與袁郎共載廻<lb/>
　　送張肖甫謫陳州<lb/>
<pb n="KR4e0192_WYG_011-10a"/>
車騎西遊不可攀送君明日大行山宦情骯髒風塵外<lb/>
交態悲凉反覆間書巻空留青𤨏闥履聲初下紫宸班<lb/>
報恩亦有夷門客莫擬梁鴻出漢關<lb/>
花時携手鳯凰樓半醉曽披紫綺裘詞賦肯縁楊得意<lb/>
俠遊争倚大長秋蛾眉自有傍人妬駿馬今無國士求<lb/>
不獨送君悲謫宦拂衣吾欲卧滄洲<lb/>
三年執㦸已磋跎形勝能無雪涕過二室烟花朝紫禁<lb/>
五陵襟帶繞黄河相如賦豈遊梁倦平子愁從拙宦多<lb/>
<pb n="KR4e0192_WYG_011-10b"/>
江海一麾良足慰勒名麟閣待如何<lb/>
清秋搖珮下蓬萊背指黄金萬里臺嵩洛山川原墨食<lb/>
北邙歌舞化塵埃衣冠不少青雲客州縣何勞白雪才<lb/>
淪落古今同一嘆賈生祠下獨興哀<lb/>
　　答吳明卿登梁城見寄<lb/>
梁園風日值髙秋楚客心悲獨上樓逺道莫傳青玉案<lb/>
故人偏觧紫貂裘層城畫角塵沙起四野清砧草木愁<lb/>
何事馬卿遊已倦只縁詞賦尚淹留<lb/>
<pb n="KR4e0192_WYG_011-11a"/>
　　和張肖甫夜宿蘇門山同雪簑道人夜談<lb/>
清秋形勝百泉開不是湘潭楚客來日抱黄河明九曲<lb/>
星從中岳動三台山前夜色留真侶谷口天晴出怒雷<lb/>
不見孫登長嘯處浮雲今古意堪哀<lb/>
　　同文壽承李伯承郭次甫吳約卿夜集思伯館得<lb/>
　　　陽字<lb/>
竹逕縈縈霞石光短檠分照薜蘿長飲中草聖惟吳苑<lb/>
坐上才人擬栢梁玉手持觴娛永夜黄花留艶過重陽<lb/>
<pb n="KR4e0192_WYG_011-11b"/>
風塵自有滄洲興不嘆飄蓬在異鄉<lb/>
　　郭次甫移寓姚元白館過訊<lb/>
手把青藜誦逺游薜蘿為帶鹿為裘别來天姥山中雪<lb/>
歸去安期海上舟關外千言猶可授桑間三宿為誰留<lb/>
金陵市隱元相逐好向長安作醉侯<lb/>
　　徐子與至都下同梁思伯過訪得寒字<lb/>
綈袍猶接故人懽尊酒同揮雨雪寒草積射堂初觧郡<lb/>
花明燕闕復彈冠交游漸覺青雲盡世路從知白首難<lb/>
<pb n="KR4e0192_WYG_011-12a"/>
畫省願君還並入烽塵今已静桑乾<lb/>
　　臘後同次甫思伯過子與得來字<lb/>
烽烟何意故人來握手同登郭隗臺北闕風雲雙劍在<lb/>
西山蒼翠兩眸開待攀玉樹成詞賦且對椒花頌酒杯<lb/>
聞道賜金多計吏周南留滯獨稱才<lb/>
　　祗事闕下逢李伯承有作<lb/>
東風吹雪净芳塵丹地相逢有故人寒壓苑墻霞綺散<lb/>
氣浮宮樹霽華新中朝綴履多竒士兩省分曹實近臣<lb/>
<pb n="KR4e0192_WYG_011-12b"/>
日影漸移封事少叨從西掖聽陽春<lb/>
　　殘臘同姚元白郭次甫梁思伯顧汝和過子與<lb/>
北來裘馬苦風塵一卧長安值早春垂趐雲霄成倦客<lb/>
淹情丘壑羡時人梅花逺道心應折濁酒他鄉意倍真<lb/>
白髪過逢知不厭栢梁歌頌幾回新<lb/>
　　立春後五日同元白次甫思伯汝和過子與得車<lb/>
　　　字<lb/>
星廻燕闕此停車尊酒相携散直廬銀燭淹留迷夜雪<lb/>
<pb n="KR4e0192_WYG_011-13a"/>
玉盤真率剪春蔬烟花萬國元正㑹雲物重臺太史書<lb/>
寂寞相如猶卧病抽毫誰奉紫宸居<lb/>
　　省中對雪<lb/>
燭龍銜景照神京佳氣籠葱拂五城色混瓊波沉太液<lb/>
爽分銀闕入西清漢宮彩勝裁花就楚客幽蘭擬賦成<lb/>
華省追趍慙筆札㡬回消渴望金莖<lb/>
　　雪後省中聽簷溜作<lb/>
建章宮沼已流澌氷柱初消滴漸㣲臺上虛搖神女佩<lb/>
<pb n="KR4e0192_WYG_011-13b"/>
苑邊輕濕侍臣衣金銀色近臨仙掌宮羽聲長出鳯闈<lb/>
三載鈞天聽舜樂只疑身在竹間扉<lb/>
　　送陸大理使江北暫還洛中<lb/>
雙旌指日入河陽嵩洛雲山是故鄉郎署遭逢身未晩<lb/>
江湖風雪髩徒蒼恩加繡斧光輝逺醉别黄花驛路長<lb/>
藂桂莫淹淮水騎聖明垂意在南方<lb/>
　　送徐子與補汝南太守<lb/>
鳴笳伐鼓渡桑乾不是關山叱馭難明月共懸金虎去<lb/>
<pb n="KR4e0192_WYG_011-14a"/>
春風猶射紫貂寒中原回首分龍劍河曲裁詩隔露盤<lb/>
寄謝夷門車騎客陸沉方朔在長安<lb/>
新鸎南陌酒初携明日梁園又杖藜芳草喚愁千里隔<lb/>
楊花如雪五陵迷漸經河岳寒星斗忽漫乾坤入鼓鼙<lb/>
三月風光人共惜與君揮手鳯樓西<lb/>
　　送魏順甫補濟南太守<lb/>
單車東去入齊州虎竹新承帝命優百二山河元壯觀<lb/>
五陵冠盖昔豪遊關心遼左登陴日騁望瑯琊縱獵秋<lb/>
<pb n="KR4e0192_WYG_011-14b"/>
却愧繞朝無所贈前籌深待富民侯<lb/>
　　佛日擬遊西山不果次甫竟申獨往賦此寄之<lb/>
三山曽記手曽携步壑穿林自不迷茗椀香花隨佛供<lb/>
白雲流水問禪棲氣㝠瀚海千岩暮天入中原萬象低<lb/>
丹屐十年遊歴遍錦㠶龍舸夢湖西<lb/>
懸梯千仭俯層巒松栝陰森夏亦寒𤣥岳烟塵浮大陸<lb/>
玉泉流水散桑乾罡風上擊飛鳬逺丹壑重臨借杖難<lb/>
岩下陰書終可遇一龕燈火待來㸔<lb/>
<pb n="KR4e0192_WYG_011-15a"/>
　　和顧汝和玉河見白燕<lb/>
杏花桃葉盡芳菲曲水春風半掩扉玉羽乍窺池上影<lb/>
霓裳如舞月中衣畫梁多是無心繞金屋誰同作伴飛<lb/>
回首鳯笙雲路杳雕籠爭道不如歸<lb/>
曽是烏衣國裏身玉樓瓊榭換丰神雙飛剪出機中素<lb/>
獨立妝成掌上人月下步搖花有態氷邊飄動襪生塵<lb/>
梁園詞客難成賦洛浦相逢總未真<lb/>
　　送内姪梁少熈萬戸南歸<lb/>
<pb n="KR4e0192_WYG_011-15b"/>
相門千載尚稱良况復清標接鴈行恩澤舊封存虎觀<lb/>
樓船新渥拜龍驤斑衣且遂南枝暖駿足先馳北海霜<lb/>
海上風烟煩一箭薦言争借老馮唐<lb/>
　　送陳師孔姻丈大叅蜀藩<lb/>
萬里驅馳戀闕情璽書重下鳯皇城明時好布青雲澤<lb/>
逺海先傳白雪聲星斾影搖金馬去江花秋擁玉麟行<lb/>
徴求正賴前籌日賢頌能兼化蜀名<lb/>
　　朱大行仲南招飲茹氏園得星字<lb/>
<pb n="KR4e0192_WYG_011-16a"/>
碧梧藂菊晩熒熒别有風光在曲亭醉後徴歌憐白雪<lb/>
燈前邀客㸔青萍髙城夜色翻霜樹西掖寒雲隱曙星<lb/>
詞客當筵俱郢調不知王粲感飄零<lb/>
　　送龎侍御少南按河南<lb/>
桃李吹香入夾城東風沽酒聼啼鶯豺狼逺遁都亭肅<lb/>
龍馬來遊洛水清上苑有書曽諌獵河湟多事要談兵<lb/>
雲山不是邀懽日難折三花一寄聲<lb/>
　　九日同顧内翰汝由兄弟登丹冲䑓<lb/>
<pb n="KR4e0192_WYG_011-16b"/>
雕䦨曲曲帶層城下有璚波百尺清芳桂逺搖粧鏡影<lb/>
紫苔深㫁屧廊聲驚心歲月三秋盡極目河山萬里平<lb/>
綵筆幾回誇羽獵登髙今日賦還成<lb/>
　　清虚殿<hi>元故宮前有監戒亭</hi>
珠樓翠殿刼灰餘山勢盤盤上碧虚洞壑曉生雲氣濕<lb/>
桂松秋滴露華疎銀河影落蒼龍沼金埓花迷紫鳯裾<lb/>
瑞靄輕烟摶不散祈靈方此駐鸞車<lb/>
　　同王儀甫酌醉後賦此<lb/>
<pb n="KR4e0192_WYG_011-17a"/>
紅塵踪跡自蕭疎風雪誰停過客車俠氣未能忘擊筑<lb/>
酒狂那復記尚書七言不數題詩列六百應慙賜俸餘<lb/>
同病王郎最相惜緑羅中夜舞長裾<lb/>
　　送朱從事之建寧兼訊吳明卿<lb/>
閩海風烟黯不收南行應借幕中籌五陵花栁臨歧别<lb/>
九曲溪山盡意遊阮瑀有才堪管記異公為政本風流<lb/>
揮毫想在幔亭裏好奏賔雲為我留<lb/>
　　春日同許元復顧汝由兄弟遊白雲觀<lb/>
<pb n="KR4e0192_WYG_011-17b"/>
萬行珠樹接丹丘白日曽傳駕彩虬鷄犬已隨金節去<lb/>
衣冠不見翠華遊人間陵谷成千載刼外乾坤自十洲<lb/>
行客只貪風景樂豈知芳草易生愁<lb/>
　　歐楨伯自嶺南至止宿借樹軒<lb/>
烽塵天外嘆離居握手驚㸔萬里餘步入梁園㸔雪日<lb/>
來逢宣室禮神初多情不厭尊前舞小摘應憐雨後蔬<lb/>
金馬陸沉吾自老漢皇停輦問相如<lb/>
　　和胡督學伯賢旅邸對月見寄<lb/>
<pb n="KR4e0192_WYG_011-18a"/>
車馬遙從宛洛來又携清賞上燕臺南溟烽火侵雲出<lb/>
北闕寒光冐雪開留滯金門慙報主艱危麟閣正湏才<lb/>
天涯欲寫思鄉恨清夜南樓許重陪<lb/>
　　吳侍御約卿訪楨伯留酌得書字<lb/>
故人逺道赴公車詞客相逢下直廬河朔烽烟頻對酒<lb/>
上林遊獵乆無書寒星近睇雙龍外羽檄頻驚萬里餘<lb/>
京洛過從誰健在夜䦨歌舞莫踟蹰<lb/>
　　楨伯以泰泉先生夢遊羅浮之作見示依韻寄上<lb/>
<pb n="KR4e0192_WYG_011-18b"/>
曽事蓬萊洞裏仙風塵回首隔鈞天燒丹竈冷殘金薤<lb/>
洗藥池荒長碧蓮潮水别來猶到海山庭歸去欲馳烟<lb/>
瑤臺東畔茆廬在小住桃花五百年<lb/>
　　送吳子充還金陵<lb/>
藜杖欲歸滄海上鄉心先繞白門前采芝未必終忘漢<lb/>
炊桂誰能乆客燕蓬徑壺觴携二仲春江花月剰千篇<lb/>
甘泉不是無人薦猿鶴驚心又一年<lb/>
　　送伯承之亳州<lb/>
<pb n="KR4e0192_WYG_011-19a"/>
紫垣朝夕侍龍旒濠上今為握節遊雙闕夢廻秦樹逺<lb/>
八公雲蓋楚山秋淮南卧治人稱屈宣室求賢爾最優<lb/>
此去遺蹤多吏隱桂枝岩畔且淹留<lb/>
　　送岑司理允穆之池州<lb/>
珂馬東風出漢關故人尊酒共追攀氷心夜繞雙龍闕<lb/>
黛色秋開九子山揮羽况憐烽火静登樓多是簿書閒<lb/>
𤣥成世業青雲上簮筆長楊待早還<lb/>
　　過范山人雙塔寺旅舍<lb/>
<pb n="KR4e0192_WYG_011-19b"/>
赤日風驅九陌塵禪房揮麈待幽人坐憐白鳥下雙樹<lb/>
不見繁華過一春燕酒味濃誇薏苡越鄉心㫁有鱸蓴<lb/>
榮途煩刼難除却何似雲門息此身<lb/>
　　同吳顧二僚長歐顧二文學過沈鴻臚宅觀牡丹<lb/>
春盡平陽戚里家風廻金埓故欹斜隋宮剪作千藂錦<lb/>
洛浦㸔成一片霞遊女明籹同拾翠侍臣沉醉幾攀花<lb/>
朦朧月色人歸去赤壁相逢俠路車<lb/>
　　省中芍藥<lb/>
<pb n="KR4e0192_WYG_011-20a"/>
綺檻藂花何日栽芬芳初逐艶陽廻塵銷戸閤雲承輦<lb/>
風静莖臺露滿杯唾碧恍疑天女散含香應待漢臣裁<lb/>
上林本自多竒樹扶荔誰移逺地來<lb/>
　　答傅山人木虚<lb/>
白鶴孤飛何處來封書猶憶朗陵杯衰遲我愧彈冠出<lb/>
烽火君能䇿杖回海上青騾迷去路天邊金粟斷層臺<lb/>
石田茆屋不歸去鳯管鸞笙亦可哀<lb/>
　　舍弟將使西粤鄭駕部携酒偕楨伯見過<lb/>
<pb n="KR4e0192_WYG_011-20b"/>
停雲欲賦意躊躇况復分襟萬里餘夢寐幾年搖碧海<lb/>
星辰三殿識金輿情多故舊能携酒心折風塵懶上書<lb/>
天路驅馳俱駿足莫因留滯念相如<lb/>
　　送胡兵憲伯賢赴滇中<lb/>
鳯起真從七洞天又持旌節向南滇才名宣室方前席<lb/>
籌䇿秦中未乏賢逺檄正迎金馬使清詞不賦夜郎篇<lb/>
莫愁萬里浮雲隔矯首扶桑是日邊<lb/>
　　寄呂肇慶仁甫<lb/>
<pb n="KR4e0192_WYG_011-21a"/>
李郭仙舟昔見同别來三度值秋鴻淹留冀北浮雲異<lb/>
夢想嵩臺落月空漲海幾回頻奏㨗將軍終自不言功<lb/>
丹砂早晩尋勾漏短榻相從擬蓋公<lb/>
　　和姚鴻臚得告志喜<lb/>
含香三載侍金鑾為憶鱸魚不蹔懽仙仗乍辭鵷鷺序<lb/>
主恩還着鵕䴊冠題詩舊滿垂蘿石載酒重尋種藥欄<lb/>
同是滯留君獨去綈袍能復念長安<lb/>
　　約卿宅同楨伯咏荷花得吟字<lb/>
<pb n="KR4e0192_WYG_011-21b"/>
消渴閑思過竹林碧雲依砌晝陰陰琳池寫出成雙影<lb/>
玉井移來有十尋倚曲似能翻翠袖臨風還觧助清吟<lb/>
當筵共是蓬山客肯嘆仙源隔水深<lb/>
　　壽王霸州待詔道甫之父<lb/>
襄漢風流勝習家歸來三徑始栽花雲中忽下青鸞使<lb/>
關外懽逢白鹿車新捧玉書從北闕逺擎金醴自東華<lb/>
芝蘭一一皆仙籍不羡方平燕絳霞<lb/>
　　送許右史殿卿之河南<lb/>
<pb n="KR4e0192_WYG_011-22a"/>
三年歸攬桂叢枝前席承恩再召時歴下書成人觧頌<lb/>
上林名重主偏知琴尊漸逺金莖色巾舄遙尋玉女祠<lb/>
不是關東勞旰食平臺吟望肯相思<lb/>
　　和殿卿留别韻<lb/>
凉風落葉大河濵送逺傷魂似暮春梁苑題詩為上客<lb/>
嵩山扶杖待幽人銅駝一别衣冠盛金馬重逢世事新<lb/>
君去曵裾還得計滯留俱是嘆緇塵<lb/>
　　秋日過吳侍御約卿同文壽承許殿卿集<lb/>
<pb n="KR4e0192_WYG_011-22b"/>
一滯長安未擬回蔣公三徑數能來殘花向客猶生色<lb/>
明月留人故舉杯清夜讌遊追鄴下髙秋雲氣滿蓬萊<lb/>
飄零騎省雖多思懐抱能無此日開<lb/>
　　戴金吾伯常招飲鄭園<lb/>
禁城秋色净無烟碧水澄波帶逺天十里樓臺通泰畤<lb/>
五陵花木有平泉風搖桞浪低紈扇日暮菱歌起釣船<lb/>
氷簟疎簾銷暑地流塵知不到尊前<lb/>
　　經南城飛虹橋<lb/>
<pb n="KR4e0192_WYG_011-23a"/>
萬樹繁花出苑墻彩雲如繞漢宮傍金塘漸落魚鳬水<lb/>
綺井先飛菡蓞霜銅雀望思連鳯闕白狼歸狩自龍荒<lb/>
翠華珠履曽遊地一半黄山下夕陽<lb/>
　　萬壽聖節肅事大髙𤣥殿恩賚白金文幣恭賦<lb/>
燎火香烟上紫㣲鬰羅天外敞瓊扉虹文夜抱芝壇下<lb/>
海水心從玉几歸宿雨乍消清禁蘌矞雲初散拂朝衣<lb/>
甘泉侍從何多幸三拜黄封出𤨏闈<lb/>
　　十七夜何太僕盧方伯歐文學袁節推過集<lb/>
<pb n="KR4e0192_WYG_011-23b"/>
江海離心已十霜銜杯那意在他鄉風塵不斷函關氣<lb/>
衣履頻趨漢殿香永夜星河臨桂浦髙城鐘漏隱長楊<lb/>
仙郎彩筆誰能似聞道卿雲有和章<lb/>
　　秋夜曹有卿余德甫劉仲恭吳約卿見過得樓字<lb/>
漢苑烟花望不迷停車還為訪幽棲秋殘河漢雙鴻㫁<lb/>
霜肅關山萬騎嘶露下金盤誰共倚尊前龍劍故相携<lb/>
江南封事頻頻上十載乾坤厭鼓鼙<lb/>
　　劉仲恭姚元白吳約卿毘盧閣送余德甫<lb/>
<pb n="KR4e0192_WYG_011-24a"/>
憶曽揮麈對雙峰尊酒還於此地逢漲海孤懸千里戍<lb/>
霜天晴落五陵鍾浮生轉覺空門是世事多因白髪慵<lb/>
芳草豈堪重戀賞故人為别暫從容<lb/>
　　九日同李給事馮吳二侍御歐文學登城南樓得<lb/>
　　　天字<lb/>
魚鑰重關鎮薊堧河山横在赤䦨前愁中白鴈經千里<lb/>
客邸丹楓有六年𤣥朔烽塵秋入塞紫垣宮闕上侵天<lb/>
凌雲更接詞人賦不數蘭臺白雪篇<lb/>
<pb n="KR4e0192_WYG_011-24b"/>
　　送黄定甫還廣陵<lb/>
未有詞人薄子虚拂衣歸待漢公車家園舊倚金銀閣<lb/>
文苑曽開水竹居送客蘼蕪經海盡避風鴻鴈入淮疎<lb/>
風塵悵望焦先洞能卜欹厓為結廬<lb/>
　　送朱侍御仲南使淮揚<lb/>
華菊秋燈照夜闌平明車騎發長安借籌實控徐關險<lb/>
轉餉還襟楚甸寛披瀝正煩鹽鐵議氷霜不愧惠文冠<lb/>
曲江更接賔遊盛樓閣金銀起壯觀<lb/>
<pb n="KR4e0192_WYG_011-25a"/>
　　奉答用晦<lb/>
三江晴色起飛鴻芳訊遙傳自楚宮紫氣獨㸔南斗外<lb/>
陽春多在郢樓中薄遊豈有裾堪曵上客多慙瑟未工<lb/>
湖海一身從此去澧蘭吟望思無窮<lb/>
　　送胡翰林懋中冊封襄府<lb/>
回望金莖雪色間南行旌節入昭關長楊羽獵停車待<lb/>
錦里江山䇿駟還風射紫貂憐逺道月臨青雀夢朝班<lb/>
詞人已在麟臺上招隱無勞賦小山<lb/>
<pb n="KR4e0192_WYG_011-25b"/>
　　癸亥十月書事<lb/>
遼陽碣石枕居庸天府元稱百二重豈少衣冠扶帝輦<lb/>
坐令城闕起邊烽投簮敢謂滄洲近鳴劍多慙白髪慵<lb/>
早晩單于須款塞玉門何用一丸封<lb/>
宵嚴羽衛聽宣麻細桞廵行衆不譁朔氣九關屯虎旅<lb/>
軍聲千里震龍沙河山自昔雄三輔吳越于今總一家<lb/>
何事受降仍未築白頭揮淚坐聞笳<lb/>
漢家本自惜天驕飲馬年來到渭橋五夜將星明玉帳<lb/>
<pb n="KR4e0192_WYG_011-26a"/>
七陵王氣上丹霄軍中選士皆穿札幕府謀臣盡賜貂<lb/>
扈閣儒生慙獻賦燕然終擬勒岧嶤<lb/>
甘泉羽檄似流星飛將威應震北庭蟣虱已聞生介胄<lb/>
貔貅猶未請灰釘中天日月懸雙闕三殿風雲擁萬靈<lb/>
属國淺才還一試豈能垂老事𤣥經<lb/>
　　寄懐曽工部以三直省<lb/>
憐君儤值度寒霄予亦嚴趨紫閣朝梁月共傳芳訊逺<lb/>
關城空掩玉人遙星從左掖臨青𤨏雲自西宮散綺寮<lb/>
<pb n="KR4e0192_WYG_011-26b"/>
誰道鳯池纔咫尺休文愁卧已魂銷<lb/>
　　送陳侍御道襄按閩中<lb/>
繡斧朝持出未央梅花東指客途長論交十載曽同舍<lb/>
把酒三秋忽異鄉離袂已搖燕市月按章先肅晋陵霜<lb/>
腐儒竊侍雲臺議願罷南征事朔方<lb/>
　　齋居後過楨伯旅館得何字<lb/>
晨趍建禮聽鳴珂又到幽居訪薜蘿鳯吹忽從雍畤下<lb/>
鴈聲還向露寒過省郎遇主年垂暮客舍逢辰恨轉多<lb/>
<pb n="KR4e0192_WYG_011-27a"/>
遙想侍臣扶玉几更衣應問夜如何<lb/>
　　寄輓傅木虚<lb/>
金液將成劍忽亡楚騷何處問蒼蒼病來𤣥晏書猶著<lb/>
歸後黔婁室盡荒空擬延陵題姓字誰將江左卜行藏<lb/>
浮生竟未忘情得目斷虹橋灑涙行<lb/>
　　送方憲使定之飭兵饒州<lb/>
百戰潢池未觧兵廟堂流涕問蒼生誰當漢將登壇日<lb/>
兼有文園作賦名巨舳近聨吳苪國髙牙遙帶豫章城<lb/>
<pb n="KR4e0192_WYG_011-27b"/>
樓船王氣依然在千載能忘擊楫情<lb/>
　　歲暮和文壽承<lb/>
歲盡飛鴻不到家尚將長鋏在天涯呼盧且醉咸陽酒<lb/>
騎馬頻㸔上苑花白首校讐成寂寞金門留滯愧清華<lb/>
廣文不道官如水彩筆分行奪錦霞<lb/>
　　除夕<lb/>
風雪寒宵欲變春短檠孤榻自相親乆辭滄海思垂釣<lb/>
一卧金門沗侍臣青玉燈烟遙拂曙銅駝衣馬暗生塵<lb/>
<pb n="KR4e0192_WYG_011-28a"/>
更䦨未敢停雙管漢殿迎年事事新<lb/>
　　甲子元旦早朝<lb/>
劍舄翩翩起玉塵相風㣲轉應芳辰璣衡共覩成文麗<lb/>
鳳鳥重經紀厯新鸞輅青旂回獻歲朱絃疏越奏陽春<lb/>
漢酺萬國皆懽慶瑤水年年預從臣<lb/>
　　答助甫<lb/>
楚客登樓賦不成四愁知爾有詩情才人乆未還宣室<lb/>
明主今猶問廣平風雪夜回千里棹鴈鴻春送五雲聲<lb/>
<pb n="KR4e0192_WYG_011-28b"/>
相思暫把蘼蕪草早晩瀟湘計去程<lb/>
　　頃以俚述投大司馬白石蔡公猥承見答次韻一<lb/>
　　　首<lb/>
十年華省夢清芬喜挹風流在五雲司馬舊曽傳諌草<lb/>
侯芭元自好𤣥文斗間一望雙龍氣臺上誰攀彩鳯羣<lb/>
莫擬北山招隱士更開東閣奉明君<lb/>
　　杜舍人從殷移居同約卿楨伯過訊<lb/>
青雲已沗同時彦不謂城南更卜鄰情似綈袍還借問<lb/>
<pb n="KR4e0192_WYG_011-29a"/>
興縁蘿薜故相親才名天禄誰中尉詞學樊川况舍人<lb/>
臺上早鳴燕騕褭漁樵吾欲乞閒身<lb/>
　　送光禄卿李廷守請告還縉雲省覲<lb/>
燕雪初融畫舫開青門相送酒頻催衣冠世及逢昭代<lb/>
劍佩班聨自上台綵服况持金虎節黄封偏在紫鸞杯<lb/>
白頭想問東方朔海上仙桃熟幾回<lb/>
　　送客憩萬福菴題雲山方丈壁<lb/>
花宮髙倚五雲邊觧帶來叅丈室禪趺坐祗留雙跡在<lb/>
<pb n="KR4e0192_WYG_011-29b"/>
入門誰續一燈傳春風漸着燕臺桞歸思深懸下潠田<lb/>
還與逺師成暫憩東林携手是何年<lb/>
　　曽都尉子澄自吳中至止近關以詩見寄奉答<lb/>
短服誰從灞上過楊花春暮一悲歌豈縁薏苡抛金印<lb/>
還逐鴟夷卧釣簔汝水觧歸憐許靖鴈門將老念廉頗<lb/>
漢庭執㦸慙虚簿手把瑤華奈爾何<lb/>
　　送林維承之邵陽<lb/>
秋風怨别在京華楚澤前期萬里賒落木遙臨洞庭水<lb/>
<pb n="KR4e0192_WYG_011-30a"/>
深山時有晋人家烽烟絡繹猶傳檄井邑蕭條可種花<lb/>
撫字故應煩令尹不同王粲滯天涯<lb/>
　　送吳太僕公路之留都<lb/>
金貂清切近三台招駿應煩楚甸來湯沐山川王氣在<lb/>
烟花樓閣大江開旌旗實重談兵地林壑偏宜作賦才<lb/>
諌獵有書明主識栢梁歸日肯遲回<lb/>
　　送楊叅軍允恭守曲靖<lb/>
冠盖中朝第一流佩符還入楚鄉遊銅駝夜月淹燕甸<lb/>
<pb n="KR4e0192_WYG_011-30b"/>
金馬春風夢益州槃木漫勞通貢篚碉房今喜息戈矛<lb/>
淮陽豈是煩長孺白羽曽叅幕府籌<lb/>
　　張司理羽王將之雷陽携酒見過招姚元白蘇子<lb/>
　　　川吳化卿歐楨伯黄定甫同集<lb/>
桂水飄零作賦才祇今東閣為誰開宦情肯厭蓮花府<lb/>
離思難禁竹葉杯青玉共㸔燎火近紫關猶阻㨗書來<lb/>
清歌戀賞俱詞客江海能無逺夢廻<lb/>
　　送别張羽王<lb/>
<pb n="KR4e0192_WYG_011-31a"/>
歲晏難為逺别心况逢霜雪易霑襟豪遊定有張融賦<lb/>
逺使非縁陸賈金傾盖風流成寂寞積薪時事任浮沉<lb/>
思君驛路梅花發能訪茆堂在漢陰<lb/>
　　答王亮卿<lb/>
谷口曽聞隱士名瑤華相憶在江城五陵車馬已削迹<lb/>
十岳排雲空寄情倦客乆思蓴菜羙滄洲終鬰紫芝榮<lb/>
關門正擬傳書去知爾排風羽翼成<lb/>
　　寄懐許僕丞元復<lb/>
<pb n="KR4e0192_WYG_011-31b"/>
作吏兼無簿領勞華陽仙掾夙稱豪捐金此日求龍種<lb/>
聨句誰能對馬曺蠟屐近尋幽谷賞木瓢遙取釀泉濤<lb/>
風塵愁絶難乘興雪滿長淮白浪髙<lb/>
　　同鄺别駕中伯蔡山人子畊㓜子邦理登九成臺<lb/>
芙蓉山色半晴陰影入空江百尺深紫閣倒垂星宿夜<lb/>
碧天吹落鳯鸞音烽塵正属談兵日雲路難為出世心<lb/>
風景故園猶想像丹梯吾肯倦登臨<lb/>
　　小歲劉觀察招飲籌逺堂<lb/>
<pb n="KR4e0192_WYG_011-32a"/>
桞營吹角過良宵雪袖還從席上飄南省詩名論水部<lb/>
北門勲業待嫖姚驚心歲月頻更燭回首鄉園一頌椒<lb/>
䇿馬揮戈憐此地佩環曽奉紫宸朝<lb/>
　　經韶石聞汝源報㨗志喜<lb/>
離家已是過新年夢裏山川尚儼然北闕烟花隨玉輦<lb/>
南溟波浪罷戈船人非陸賈曽遊説地有珠崖莫棄捐<lb/>
止輦上書勞聖主乞歸吾欲種春田<lb/>
　　九日謁舜廟<lb/>
<pb n="KR4e0192_WYG_011-32b"/>
仙馭曽留桂樹叢冠裳肅穆儼升中地盤五嶺朝衡岳<lb/>
城闕雙流遶閟宮蘋藻馨香猶楚俗山川淳樸有虞風<lb/>
嚴趨正憶羣龍㑹王氣燕臺倍鬰葱<lb/>
　　同姚元白吳化卿歐楨伯登毘盧閣<lb/>
禁城殘日漸棲烏傑閣髙慿見帝都霜外白榆連睥睨<lb/>
雲中金刹擁浮圖南來書札還㸔雁北望風塵欲射烏<lb/>
落葉可堪成聚散新豐那惜酒頻沽<lb/>
　　清明日謁孝陵<lb/>
<pb n="KR4e0192_WYG_011-33a"/>
燎烟午夜徹明樓玉佩追趨拜委裘白水河山留帝宅<lb/>
蒼梧雲氣想宸遊松枝下拂金鋪暝澗道深還碧殿流<lb/>
誰羡大風思猛士萬年豐芑戴詒謀<lb/>
　　遊靈谷寺<lb/>
門遶黄山路不賒青松廻匝見丹霞禪河六月猶飛雪<lb/>
空谷千年自雨花雲氣逺移金刹動竹陰清入畫廊斜<lb/>
十行賜札留初地老衲相逢説翠華<lb/>
　　春望<lb/>
<pb n="KR4e0192_WYG_011-33b"/>
廻鴈髙飛隔上林春城凝望欲霑襟黄塵趨走餘孤劍<lb/>
白首遭逢祇寸心淮海鶯花初爛熳長安車騎幾升沉<lb/>
章華逺道非遊豫早事春田下玉音<lb/>
　　少江為黄叅軍錫之作<lb/>
　　　少江者黄君叅軍錫之别號也嶺外諸水如湞<lb/>
　　　水湟川武溪貪泉皆名川匯衆流以入于海若<lb/>
　　　潯陽之九𣲖然越人名之為九江錫之尊人毅<lb/>
　　　齋公以名進士起家官至南京太常寺卿常居<lb/>
<pb n="KR4e0192_WYG_011-34a"/>
　　　其地比謝事歸築室以逸老且遺其後之人曰<lb/>
　　　吾之寢丘也鄉之人咸重公風節稱為九江公<lb/>
　　　云君克堂構屢試不偶乃貢入大學讀書論藝<lb/>
　　　其中朋好亦輒以少江稱君盖比之元方慈明<lb/>
　　　之流也君仕為建安叅軍雅非其好間以使事<lb/>
　　　至金陵属予為曺郎過從甚暱且言曰予仕不<lb/>
　　　得志有先人之敝廬在行歸于江上與漁樵為<lb/>
　　　侶時樹藝封植俾故業不隕墜足矣安能役役<lb/>
<pb n="KR4e0192_WYG_011-34b"/>
　　　徇人之耳目哉非子無知予心者予乆滯覊旅<lb/>
　　　即欲拂衣從君遊予慫慂不已為之賦此君獲<lb/>
　　　觧纓磅礴兹丘能以翠翰之舟相逆於滄浪之<lb/>
　　　上耶予固願從君遊矣<lb/>
仙源近與海潮通還有幽亭碧浪中謝客石門<hi>闕</hi>
<pb n="KR4e0192_WYG_011-35a"/>
</p>
<p>
<pb n="KR4e0192_WYG_011-36a"/>
黄金臺上見新詩傾盖相逢慰所思洛下才名誰並羙<lb/>
竹林風致似前時心懸北闕先春到書寄家鄉有鴈知<lb/>
寥落草堂虚月色梅花江路與君期<lb/>
　　牛首寺<lb/>
名山為闕幾千年楚蜀山川在目前珠火夜明蕭帝塔<lb/>
石林秋隱辟支禪花房却燭機纔息紫閣攀蘿意欲仙<lb/>
一下白雲心未已最憐身世在西天<lb/>
　　送李伯承還山<lb/>
<pb n="KR4e0192_WYG_011-36b"/>
黄塵拂衣歸去來酣歌撃筑相徘徊青山似惜敬亭别<lb/>
明月况有金陵杯煙中桞條折欲盡池上浮萍吹復開<lb/>
楚江渺然挂席去知爾萬里遊蓬萊<lb/>
秋風嫋嫋吹素襟别酒離情誰淺深黄金豈辦乆客計<lb/>
白日不照孤臣心吳姬送君桞花店越人自歌山木吟<lb/>
烟波回首一相失幾時瑤華能惠音<lb/>
　　東喬精舍為鄭于業賦<lb/>
谷口誰知隱士踪家聲猶是鄭司農心情乆已隨麋鹿<lb/>
<pb n="KR4e0192_WYG_011-37a"/>
名姓何湏擬卧龍北戸日髙無客款西林春暖有雲封<lb/>
青童白鶴相携處不遣閒人采藥逢<lb/>
　　同陳道襄憲使諸君集清泉精舍<lb/>
衡門還枕碧山栖溽暑初銷信杖藜天外白雲團作扇<lb/>
雨中黄葉下成蹊疎鐘入夜東林静逺樹生烟北垞迷<lb/>
不有風流同小阮玉壺誰為使君携<lb/>
　　冦退即事<lb/>
戰罷樓船日已曛城中不見㨗書聞誰家羌笛哀明月<lb/>
<pb n="KR4e0192_WYG_011-37b"/>
幾處漁歌散暮雲短服佯狂空説劍文身無頼豈能軍<lb/>
朱厓銅柱俱王土澒□年來盡海氛<lb/>
　　兵後同唐寅仲酌借讀軒因寄懐潘少承<lb/>
鸛鵝一夜起潢池江上人家避亂移橘柚豈能供井税<lb/>
蛟龍難遣怯舟師漢庭推轂今虚切閩海援兵事可疑<lb/>
風雨開尊重憶汝琴書何處逐鴟夷<lb/>
　　潘少承至同唐寅仲陳忠甫過訊留酌舟中<lb/>
故園兵後阻相酬乘興能來慰我愁花竹漸蕪因避地<lb/>
<pb n="KR4e0192_WYG_011-38a"/>
江山無恙復移舟赤䦨廻合垂楊暮白屋蕭條野水流<lb/>
諸將崑崙如早下持竿吾欲卧滄洲<lb/>
　　梁思伯自楚使回以故人徐子與張助甫詩帙見<lb/>
　　　示感賦<lb/>
曽從君王幸上林風塵回首隔同心燕臺自築黄金館<lb/>
郢國誰傳白雪音清世名髙翻見逐孤臣身逺莫霑襟<lb/>
扁舟不少江湖興應擬逢迎在漢陰<lb/>
　　答張叅知留别之作<lb/>
<pb n="KR4e0192_WYG_011-38b"/>
扁舟南下意遲遲忽復西遊嘆路歧乆客蠻中愁毒熱<lb/>
將還宣室有佳期交懽正憶風塵際戎馬深憐去住時<lb/>
此後音書倍難寄楚雲燕鴈各參差<lb/>
　　喜鄺中伯觧官東歸<lb/>
石門精舍喜新營為政應傳鄴下名楚醴初辭王傅日<lb/>
越吟終有故鄉情歸心正值黄花發世路那堪白髪生<lb/>
知是督郵君懶見相逢先問水雲程<lb/>
　瑤石山人稿巻十一<lb/>
</p>
<p>
</p>
  </div>
</body>
</text>
</TEI>
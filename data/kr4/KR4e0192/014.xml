<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>瑶石山人稿巻十四</head> <lb/>
    <p>
<pb n="KR4e0192_WYG_014-1a"/>
欽定四庫全書<lb/>
　瑶石山人稿巻十四<lb/>
　　　　　　　　　　　　明　黎民表　撰<lb/>
　七言律詩<lb/>
　　請告後沈刑部顧中舍張光禄秦參軍朱文學汪<lb/>
　　　茅二山人㩦酒過訊<lb/>
北闕停雲總繫情風期千里亦難并思鄉懐古不辭醉<lb/>
擊劒髙歌㡬送行雪色漸催殘夜曙燈花偏傍麗人生<lb/>
<pb n="KR4e0192_WYG_014-1b"/>
羅浮逺去丹霄隔惟待春鴻一寄聲<lb/>
　　在告慧乾慧永二上人過訪歐博士范鴻臚同至<lb/>
雪中扶䇿望層巒九陌烟花半已闌儼雅方袍來入座<lb/>
蕭條華髮不勝冠空齋作供羞梨栗禪藻相看得蕙蘭<lb/>
欲説塵心應自笑衰遲猶歎遇君難<lb/>
　　寄嘉齋宗侯<lb/>
迴鴈新傳尺素多登臨應為憶羊何琴尊長日閒朱邸<lb/>
書殿春風滿綠蘿白水飛龍猶故士楚人衰鳳自狂歌<lb/>
<pb n="KR4e0192_WYG_014-2a"/>
竹林聞有山公過憐爾才情滯玉河<hi>時與方吏部結社</hi>
　　寄子厚宗侯嘉齋之子<lb/>
頗憶淮南招隠士曾題尺牘到滄州西闗眀月㡬囘夜<lb/>
北闕風沙千里秋自信蛾眉能絶世誰吟白雪在髙樓<lb/>
上書一謝金門去青翰無因共傍舟<lb/>
　　送司馬曾公總憲南粤<lb/>
朱衣持節下長安奕奕威稜朔雪寒官品最髙三獨坐<lb/>
主恩新著九梁冠定林香火他年事淮水功名異代看<lb/>
<pb n="KR4e0192_WYG_014-2b"/>
賜履暫籌天塹險勿言江左有龍蟠<lb/>
典午聲華際盛時雲霄玉立見竒姿平羌屢獻西川㨗<lb/>
降敵重看上谷碑劔舄㡬囘依北闕簡書今日重南陲<lb/>
六朝襟帶江山在莫㤀登樓逺寄詩<lb/>
　　答歐楨伯除夕立春朝囘紀事用韻<lb/>
新傳綵勝出彤闈步履蹌蹌捧玉衣遼海㨗書連日夜<lb/>
漢廷歌頌有光輝身離天仗因多病夣繞家園欲奮飛<lb/>
上國鶯花偏爛漫江南庾信㡬時歸<lb/>
<pb n="KR4e0192_WYG_014-3a"/>
　　人日督府參軍盧周王三子見過<lb/>
買棹欲從滄海去因思聨句對參軍謝家池上憐芳草<lb/>
漢畤臺邉見白雲數為長齋開酒禁不縁狂墨换鵝羣<lb/>
正逢人日晴難得三徑風流待使君<lb/>
　　劉觀察李眀府邀同余翰林過晉陽庵慈上人方<lb/>
　　　丈<lb/>
多病已辭東閣履思歸猶阻玉河氷偶尋香火過蕭寺<lb/>
為證蓮花問竺僧燕雀晴依江閣暖烟霄春入漢宫層<lb/>
<pb n="KR4e0192_WYG_014-3b"/>
雲房寂寞知生色曽向龍門御李膺<lb/>
　　致政後呉鴻臚叔承自江都至過訪<lb/>
未央朝謁罷晨雞楊栁春風戀解攜倡和正思臨海嶠<lb/>
交逰多在竹枝西金門通籍沾新命皂帽逢人問舊溪<lb/>
曾是白蓮琴酒客莫將榮賤比雲泥<lb/>
　　焦山别陳玉叔犬參<lb/>
疎梧院落值秋風惜别那禁酒盞空潮水欲生淮浦月<lb/>
暮雲多在楚江楓平生澼絖千金拙客路烟沙兩鬢蓬<lb/>
<pb n="KR4e0192_WYG_014-4a"/>
縱是故人能引薦不令三詔到山中<lb/>
　　同鄔汝翼黄清甫汪公幹李季常集姚伯子園亭<lb/>
銅駝一别已參差邂逅名園倒接羅天外青山銜落日<lb/>
尊前秋水浸平池閒無埜老來爭席坐有幽人對詠詩<lb/>
招隠鶴林俱在眼㡬時攜杖更相期<lb/>
　　逰茅山<lb/>
絳節雲中下列真山椒宫闕鬪嶙岣烟霞半雜龍池氣<lb/>
芝术深連栁谷春天上投壺多玉女殿前持葢總才人<lb/>
<pb n="KR4e0192_WYG_014-4b"/>
十年曽奉金門詔不種桃花學避秦<lb/>
清磬疎鐘警夜遥夢迴偏憶紫宸朝雲移三島聨猋駕<lb/>
月冷千峰聞洞簫藥餌豈勞天府給弓旌誰待鶴書招<lb/>
攬衣一宿空山裏萬壑烟花坐寂寥<lb/>
髙躡罡風上翠微鸞驂相遇待晨歸金環委地無人拾<lb/>
毛節隨雲到處飛兄弟盡通仙籍少利名真覺畏途非<lb/>
朱門九錫應無分塵海冥冥悟息機<lb/>
玉晨宮觀起參差雲際三峰坐不移蕭帝恩深頒虎尾<lb/>
<pb n="KR4e0192_WYG_014-5a"/>
秦庭髙㑹閃龍旂衣藏荒塚香罏出碑卧長廊薤葉披<lb/>
浮世桑田共如此仙人騎氣欲何之<lb/>
　　送鍾潤州長卿入覲<lb/>
中朝水部最名流新領銅符握上㳺詞客登臨同海嶠<lb/>
仙人樓閣像瀛洲城邊暫謝兒童竹天上行參幕府籌<lb/>
前席想應承召對江南垂釣肯相求<lb/>
　　金閶訪沈嘉則旅館<lb/>
棠舟並艤越來干廡下何人識伯鸞買鶴俸錢誰為借<lb/>
<pb n="KR4e0192_WYG_014-5b"/>
籠鵞經巻手曽刋功名荏苒看雙鬢歧路奔忙誤一官<lb/>
紫氣東門長不㫁羅浮梯閣㡬囘看<lb/>
　　九日陳使君徳基招同李季常飲吕氏園亭得華<lb/>
　　　字<lb/>
秋風有路别京華猶滯呉江萬里槎刻燭共題三徑菊<lb/>
解貂曽對五陵花烟生竹嶼深停翠霜净楓林晩帶霞<lb/>
賴有使君能載酒籃輿來過埜人家<lb/>
　　同陳徳基胡進士李季常同集吕心文園亭<lb/>
<pb n="KR4e0192_WYG_014-6a"/>
黄塵車馬鬢成斑三月君能擲印還花下琴尊常遲客<lb/>
望中雲氣尚臨闗休論藜杖攜青𤨏好去丹砂錬玉顔<lb/>
萬里鷗波元浩蕩可無招隠五湖間<lb/>
　　同卓誠甫李季常黄公紹謁林和靖墓<lb/>
封禪無書上漢庭生平不負北山靈七言麗句傳書史<lb/>
千古清風賸草亭湖上秋風維客棹山前落日下南屏<lb/>
梅花白鶴無消息水自潺湲草自青<lb/>
　　寄潘司空<lb/>
<pb n="KR4e0192_WYG_014-6b"/>
行水司空舊擅名紫宸飛疏報功成揚旌五嶺烽初熄<lb/>
轉粟重溟浪不驚卧治未須論汲黯傳經終是待匡衡<lb/>
掃門無復窺東閣髙倚羅浮夢月卿<lb/>
　　同李季常泛呉江<lb/>
才名吾敢羡同舟五岳真成結伴逰笠澤菰蒲連楚望<lb/>
蕪城烟月夢揚州江邉霞氣多成雨驛路黄花併作秋<lb/>
名姓幸無津吏識罻羅髙鳥至今愁<lb/>
　　奉答李蟠峰司宼<lb/>
<pb n="KR4e0192_WYG_014-7a"/>
𤣥冕朱衣玉雪顔黄麻將下已還山千年合應龍沙䜟<lb/>
八座頻虚鳳闕班談笑已收黄石畧烽塵不動玉門闗<lb/>
江湖猶自干星象身在蕪城紫氣間<lb/>
　　送喻邦相之任蘭谿<lb/>
絶足當時見過都酒杯相聚復江湖浮生一笑莊周馬<lb/>
光寵仍飛葉縣鳬城外春流遥似瀫望中仙嶠盡如壺<lb/>
功名更奮青霄翼不負凌烟閣上圗<lb/>
　　楊懋功同朱巍甫佳甫攜酒過覧勝樓<lb/>
<pb n="KR4e0192_WYG_014-7b"/>
南浦從來傷别地髙樓吟望更霑襟千門月色漁榔静<lb/>
午夜風江酒盞深明燭却添逰女恨絶纓誰識楚臣心<lb/>
蕭條孺子湖邉路此去朱絃絶賞心<lb/>
　　用晦宗侯偕趙脩甫刺史過訪<lb/>
病後何人思越吟江樓尊酒愜追尋王孫麗句能千首<lb/>
豪客華筵直一金隔岸烽烟邀舉扇西山凉月照披襟<lb/>
文章千古應同調誰道交情異淺深<lb/>
　　爽臺為朱子深宗侯賦<lb/>
<pb n="KR4e0192_WYG_014-8a"/>
梅尉丹崖對面開更憐花竹夾池栽秋衣夜染星河燦<lb/>
曙色初浮沆瀣杯黄鵠醉來招不下紫芝歌罷首重囘<lb/>
是非已付浮雲外難㤀梁園詠雪才<lb/>
　　唐别駕惟良招同康山人蔣進士集郡齋<lb/>
一下青雲路萬重夢囘偏憶五陵鐘西曹起草名猶在<lb/>
北闕封書手自慵逺道欲歸逢暮雨客愁相對㸃干峰<lb/>
丹砂此去尋勾漏江海瑶華不易逢<lb/>
　　送康裕卿還東甌時赴唐别駕之招<lb/>
<pb n="KR4e0192_WYG_014-8b"/>
客心殘嵗兩相催故國東看斗柄逥一榻每依僧舍下<lb/>
五言多向郡齋裁灘聲隠坐常驚夢愁色連天獨上臺<lb/>
縱有梅花千萬樹豈能長鋏不歸來<lb/>
　　豫章逢王敬美入賀<lb/>
龍沙鼓吹引行騶不作平原十日逰下士敢因縣榻重<lb/>
故人寕為解衣留江霞欲變千峰雪籬菊初殘九月秋<lb/>
不是王程虚物色卿雲遥待郢歌酬<lb/>
　　寄曽以三大司馬<lb/>
<pb n="KR4e0192_WYG_014-9a"/>
郢中髙步有陽春納履頻年侍紫宸蓮座昔為同社客<lb/>
夷門今愧報恩人中朝禮數優專席四海昇平寄一身<lb/>
莫道雲泥今絶隔夢中猶得拜車塵<lb/>
　　經曲江寄懐黄清江<lb/>
芙蓉秋色雨中微㡬欲尋君始願違青史待書髙士傳<lb/>
滄波終避弋人機心如越鳥還争翥山是梅花本解飛<lb/>
為報曹溪禪宿在香林燈火定相依<lb/>
　　寄張肖甫中丞<lb/>
<pb n="KR4e0192_WYG_014-9b"/>
囘首風塵洺水杯感時思舊不堪裁山川險阨曽持節<lb/>
帷幄疇咨實藉才白首餘生甘伏櫪黄金無夢更登臺<lb/>
功名竹帛千年事惟願翹賢閣再開<lb/>
　　寄許石城太常<lb/>
芸閣休論青史在竹林應未覺途窮中朝月旦誰知己<lb/>
海内靈光獨數公著述尚聞傳頌酒衣冠何地復趣風<lb/>
揮金自是昇平樂却訝新亭事不同<lb/>
　　留餘堂為潘司馬賦<lb/>
<pb n="KR4e0192_WYG_014-10a"/>
華堂飛敞自留餘昭代爭誇奕葉舒共指王槐呈緑䕃<lb/>
偏令謝樹照清居窻開翡翠迎春靄簾巻烟雲灑碧虚<lb/>
自是承家名不忝韋𤣥勲譽可誰如<lb/>
青山曾擬卧龍居草閣仍留滿架書萬石家風元獨擅<lb/>
闗西經學定誰如鸞書每拜君王賜錦里重迎使者車<lb/>
豐草崇蘭皆雨露莫言三徑不留餘<lb/>
　　讀書堂<lb/>
昔賢曾選幽棲地小築還依此洞天二水逺從雲外落<lb/>
<pb n="KR4e0192_WYG_014-10b"/>
千山半向檻中懸流霞似䕶青編古綵筆猶傳白雪鮮<lb/>
未許閒居躭作賦鳯綸先下五雲邉<lb/>
　　芝林<lb/>
霅水毘山恰耐看春風僊麓五芝盤瑶光乍散藂氛紫<lb/>
玉暈初圍萬疊寒秀纈齊房誇盛美瑞含商嶺協扳歡<lb/>
知君惟有探竒興一曲應傳和者難<lb/>
　　毘山草堂<lb/>
湖上晴開萬巻樓清時誰解卜莵裘龍溪雙練雲邉合<lb/>
<pb n="KR4e0192_WYG_014-11a"/>
震澤千㠶雨外收抗疏㡬辭金馬詔題詩多在白蘋洲<lb/>
滄浪縱有乗槎興無奈中原正借籌<lb/>
　　逢姚山人<lb/>
結客長安興已孤寸心元自向吾徒誰從世外傳鴻寳<lb/>
惟羨僊家隠玉壺短褐尚能頻説劒明燈猶憶醉呼盧<lb/>
因君更問華陽事昔日金籠尚在無<lb/>
　　發樟亭寄卓澄甫<lb/>
不為除書始問津天涯消息㫁行塵家家爆竹新迎嵗<lb/>
<pb n="KR4e0192_WYG_014-11b"/>
處處郵籖轉泥人桑苧已收三徑紀綵花虛度五陵春<lb/>
來鴻往燕應相笑何事狂歌越水濵<lb/>
　　唐觀察招飲天書道院<lb/>
一出闗門馬首東豈知交在片言中浮沈莫問青藜杖<lb/>
身世行依紫極宮鳴玉昔聨南省步和歌真有郢人風<lb/>
青林鐃吹沈沈夜阮籍何須嘆路窮<lb/>
　　西莊耕雲堂新成陳太守同諸子過訪用韻<lb/>
三徑頻來藉碧苔一區吾豈草𤣥才旋呼白鶴為童子<lb/>
<pb n="KR4e0192_WYG_014-12a"/>
笑指春江是綠醅隔岸黄塵休舉扇西山晴色好登臺<lb/>
金門錯憶浮生事何似林中酒一杯<lb/>
謝家池館半蒿萊話舊重斟竹下杯漁艇夜隨雙磵入<lb/>
蓽門晴向五峰開求田計總輸秦客張樂人猶指漢臺<lb/>
不是北山迷出處煩君騎馬到蒼苔<lb/>
　　谷隠亭為鄭明府作<lb/>
三徑初開倚少城萬花中帶一池清傳家本擅司農學<lb/>
避世誰沽谷口名壁上苔生閒釣具竹間星亂有棋枰<lb/>
<pb n="KR4e0192_WYG_014-12b"/>
莫言神武抽簮早自是蓬蒿少送迎<lb/>
　　送梁孔適詣闕<lb/>
津亭過雨散炎埃畫舫青簾薄暮開太史定占鳬舄至<lb/>
清時争待鶴書來螭拗對奏遲髙歩龍井經逰想駿才<lb/>
曽是竹林琴酒客能無垂白望燕臺<lb/>
　　趙太史招逰浮丘山<lb/>
委佩朝來出漢宫暫將蹤跡托冥鴻掃門曽識登龍客<lb/>
採藥今為負局翁嶺外素琴隨一鶴斗間文劍化雙虹<lb/>
<pb n="KR4e0192_WYG_014-13a"/>
周南不用嗟留滯矯首燕臺氣鬱葱<lb/>
解印南歸問五湖昔逰風月未曽孤閒攜天禄青藜杖<lb/>
來坐僊人白玉壺碧海蓬萊今又淺丹砂勾漏豈全無<lb/>
前身恐是浮丘伯勝事重逢蔣大夫<lb/>
　　逰浮丘移酌心逺亭次陳公載韻<lb/>
郭外名山卜築新草堂花徑亦相鄰三休竟老王官谷<lb/>
四皓虚稱漢室臣金液方中迷日月桔橰機上偃絲綸<lb/>
五龍莫更誇髙卧恐有徵書到隠淪<lb/>
<pb n="KR4e0192_WYG_014-13b"/>
　　少參漆公太史趙公過浮丘<lb/>
負郭初開一徑荒丹丘雲氣尚微茫松間更有潮通井<lb/>
壇畔誰知石化羊太史探書經禹穴羣公持斧靖炎方<lb/>
疎才幸際昇平日不逐青螺去故鄉<lb/>
閣道丹梯駕泬寥青松飛盖影相交尊前共攬蒼精佩<lb/>
花下同趨絳節朝紫氣闗門仍不散赤松天路肯相邀<lb/>
樓船已息重溟浪䇿杖何時過野橋<lb/>
　　鄧君肅陳亮夫任夫林開先諸子招飲水竹居<lb/>
<pb n="KR4e0192_WYG_014-14a"/>
夜來新水到柴扉鳴雨空堦滴漸㣲詞客清尊開别墅<lb/>
佳人紈扇畫雙飛沙邊宿鳥聞歌起江上征㠶入暮歸<lb/>
車馬長安塵似海不如乗醉卧漁磯<lb/>
　　寄余徳甫觀察<lb/>
不向清時滯一官青山繞屋薜蘿寒蔬盤菜婦能供給<lb/>
𤣥草諸生許借看交態人今多側目賦才君莫羨登壇<lb/>
長途灑涙非兒女秪恐梅花驛路難<lb/>
　　寄貞湖瀑泉兼簡少𤣥黙菴<lb/>
<pb n="KR4e0192_WYG_014-14b"/>
片㠶南去過輕鴻百里龍沙一瞬中别後有心如白水<lb/>
尊前無樹不丹楓浪逰豈為營金槖罷秩何人丐玉龍<lb/>
一夜西堂應有賦扁舟明月賞心同<lb/>
　　秋日趙太史招集浮丘聽笙亭同祁羨仲鄧徳咸<lb/>
　　　林開先三孝亷賦得山字<lb/>
持節初營海上山金銀樓閣出人間僊衣七日乗風下<lb/>
玉管雙飛載月還濁酒休論身外事丹砂能駐鏡中顔<lb/>
采真恰遇瑶臺客後夜雲車未可扳<lb/>
<pb n="KR4e0192_WYG_014-15a"/>
　　夀黄明府六十一<lb/>
三徑歸來際盛時長生僊籙此初披尊前起舞多瓊樹<lb/>
林下徵歌半紫芝蕉鹿休論循史傳柴桑常赴野人期<lb/>
五羊城下春如海遥指蓬萊問楫師<lb/>
　　東莞楊明府義叔誕日<lb/>
星軺計日赴燕臺青鳥銜書海上來三禮才名髙鼎甲<lb/>
專城風采映中台璇房花發鳴琴處瑶水春深獻夀杯<lb/>
白首文園深屬望殿東持槖待雄裁<lb/>
<pb n="KR4e0192_WYG_014-15b"/>
　　送少參漆公還朝<lb/>
霜清木葉下庾闗却指金莖杳靄間官列𤨏闈知地重<lb/>
功收溟海見時艱僊山多暇方聨步宣室無端又召還<lb/>
北闕恩深猶未報因君長夢紫宸班<lb/>
　　送梁貢元北上<lb/>
青袍何事滯蒿萊雨世談經有俊才手托驪珠堪自惜<lb/>
篋攜龍劒待誰開逰蹤暫𤨏崧臺月客路先探庾嶺梅<lb/>
東閣至今猶薦士明堂三禮待新裁<lb/>
<pb n="KR4e0192_WYG_014-16a"/>
　　送趙太史還蘭谿<lb/>
朱衣銜命下金鑾到處人傾執法冠瘴海烽烟臣節苦<lb/>
文園休沐主恩難歸裝應折梅花去闗吏頻將紫氣看<lb/>
一榻羲皇清夢醒依依紅日近長安<lb/>
　　寄唐惟良<lb/>
莫道分符不暫閒五更無吏唤追班尊前嶺樹連宫閣<lb/>
門外春濤噴雪山萬里身為遷播客㡬人名在是非間<lb/>
長楊羽獵還今日應遣詞臣入漢闗<lb/>
<pb n="KR4e0192_WYG_014-16b"/>
　　十六夜同黄幼章鄧徳咸林開先飲梁少嘉鏡林<lb/>
何事良宵與願違林塘春色𤨏柴扉烟花金谷成寥落<lb/>
車馬長安有是非明月避人深隠霧緒風無賴更吹衣<lb/>
此身已在雲羅外猶羨冥鴻縱意飛<lb/>
　　雨中過浮丘懐太史<lb/>
蒼茫佳氣望中收想像僊人駕彩虬獨鶴不知春事晩<lb/>
清溪長共白雲流塵途已息莊周馬物外誰追葛令逰<lb/>
惆悵王孫歸去後鸕鷀鸂鶒滿汀州<lb/>
<pb n="KR4e0192_WYG_014-17a"/>
　　夀何明府母八十一<lb/>
海上誰開獻夀巵北堂髙宴起參差飛鸞毎逐雲軿下<lb/>
舞鶴還同彩袖垂舉案豈能㤀舊節弹琴今更有佳兒<lb/>
春風正是芳菲日開遍桃花第一枝<lb/>
　　送王用吾觀察之貴竹<lb/>
伏波銅柱早登壇新命仍加執法冠千里風聲傳木夾<lb/>
三年氷雪寄珠官人從益部占星入雨過碉房倚馬看<lb/>
莫道殊方頻厯試循良先著御屏端<lb/>
<pb n="KR4e0192_WYG_014-17b"/>
　　寄陸六亭憲使<lb/>
京洛蒼茫攬客裘風前長嘯拂呉鈎馬卿車騎辭梁苑<lb/>
杜甫詩情在閬州暮雨㡬經沽酒肆江花猶滿著書樓<lb/>
杖藜便擬從君去不恨相逢是故侯<lb/>
　　故人李季常汪公幹自維揚來訪志喜用季常韻<lb/>
中原迢逓阻山河蓬徑誰知二仲過江路正憐新漲滿<lb/>
風期遥指白雲多塵中舊恨千杯失篋底新詩㡬字譌<lb/>
何事冥鴻招不下肯來千里問烟蘿<lb/>
<pb n="KR4e0192_WYG_014-18a"/>
竹下翻然念友生炎方應不惮征行㠶前韻石盤千磴<lb/>
海上金銀望五城薏苡錬來堪却老鷓鴣啼處若為情<lb/>
知君汗漫心無已肯以羊裘客帝京<lb/>
　　送郭郡牧還閩中<lb/>
江干經嵗罷垂綸應為羅浮入夢頻烽火故園雙别淚<lb/>
鶯花千里獨吟身長途健步猶存馬末路卑飛總畏人<lb/>
九曲風烟青雀舫不知何處有迷津<lb/>
　　送李比部伯任使閩中<lb/>
<pb n="KR4e0192_WYG_014-18b"/>
桂樹藂中共酒杯又逢持節故鄉來金閨通籍三株秀<lb/>
白社題詩八斗才離席暫因歌舞緩王程争待簡書催<lb/>
漢廷不為淮南事願播薫絃向九垓<lb/>
　　中秋傅遜之見過小樓<lb/>
短榻疎燈對濁醪朱絃切切為君操銅龍細咽孤城思<lb/>
銀漢晴翻萬里濤鴻鴈將歸書懶寄芙蓉銷落興無聊<lb/>
佳人白苧休相怨共倚南樓看月髙<lb/>
　　送汪公幹還新安<lb/>
<pb n="KR4e0192_WYG_014-19a"/>
天涯雙璧喜相投不為金裝萬里逰丹荔夢囘千嶂雨<lb/>
白魚歸及五湖秋明珠滿載鮫人淚虹月偏隨估客舟<lb/>
玉舄未留滄海上能無懸榻待南州<lb/>
　　答李季常新秋寓海西社寄懐<lb/>
䇿杖初從石室迴暮雲相望海西臺穿針樓上新停燭<lb/>
避暑林中共舉杯風土橘州差可隠山川炎嶠㡬能來<lb/>
雞壇近日無争長盡道青蓮有俊才<lb/>
　　七星巖<lb/>
<pb n="KR4e0192_WYG_014-19b"/>
白玉樓中貯列僊浮來滄海是何年風雲半出窓前地<lb/>
日月雙懸袖裏天苔雜雨花侵坐榻澗含春溜入平田<lb/>
輕舟欲采芙蓉去觸散芳湖九㸃烟<lb/>
　　玉虛宫<lb/>
蓬萊千仭削孤根玉座遥曕黑帝尊細草繁花秋滴露<lb/>
彤雲紫霧畫當門天河近向懐中㵼鰲極遥從掌上翻<lb/>
知駕麟車何處去滿山凉月嘯清猿<lb/>
　　流霞島<lb/>
<pb n="KR4e0192_WYG_014-20a"/>
一徑纔通鳥道微千峰元氣此中歸天傾西北誰曽補<lb/>
山近蓬萊亦解飛石鏡看為隂洞月紫蘿化作白雲衣<lb/>
卧龍不省人間事風雨時來濯釣磯<lb/>
　　端州<lb/>
桂嶺西來是上㳺堅城笳皷鎮雄州將軍舊擁樓船下<lb/>
使者曽乗錦石逰短筏半多輸竹户長裾亦有采蓮舟<lb/>
風流江漢何如此不為無魚嘆蒯緱<lb/>
　　即事<hi>時有曇陽異記</hi>
<pb n="KR4e0192_WYG_014-20b"/>
姑射僊人玉雪肌九華天上遇靈妃錬成金骨能輕舉<lb/>
飛去瑶臺竟不歸一代詞臣争㸃筆千年華表定沾衣<lb/>
人間轉覺滄桑異不信乗鸞有是非<lb/>
　　石室山寄沈純甫<lb/>
石室經竒乆未迴因思許靖向南來刺桐花擁蠻姬醉<lb/>
白芷歌傳逐客哀灕水半黄遥入海楚山將暮一登臺<lb/>
羊何舊好雖能賦不共流霞竹下杯<lb/>
　　逰石室山歸區用孺過訪<hi>區端州人</hi>
<pb n="KR4e0192_WYG_014-21a"/>
玉洞金壺氣象分歸來真詫遇僊羣誰能開徑遲羊仲<lb/>
便欲移家似少文丹檢旋開添石乳山圗初展析青雲<lb/>
蒼龍知待新宫賦寂寞金牀不共君<lb/>
　　樓居新成<lb/>
江上黄塵不可逰中林小築勝丹丘北城隠地聞鐘鼓<lb/>
西塔横空掛斗牛萬里己歸餘皂帽一枝差足慰莵裘<lb/>
春鴻知爾深延佇王氣常依翡翠樓<hi>時琰兒在銓部</hi>
嶺嶠氷霜嵗少逢北窓猶自敞深冬烟花迤邐開千井<lb/>
<pb n="KR4e0192_WYG_014-21b"/>
鐘梵蕭寥落半峰紺石東行秦尉築金沙西注葛侯封<lb/>
多慙長者囘車轍累月扳雲少定蹤<lb/>
雲氣朝來海上青緒風吹夢酒初醒臨池小奏雕蟲技<lb/>
探笥惟留相鶴經星象天邉低析木江湖嵗晩散浮萍<lb/>
梅花最起髙樓思不是闗山笛裏聽<lb/>
十載追趨捧禁闈翻然歸興落漁磯詩餘對御初裁草<lb/>
篋有薫香舊賜衣緑酒易狂猶强制金丹雖老不言非<lb/>
海門東去扶桑近黄鵠冥冥何處飛<lb/>
<pb n="KR4e0192_WYG_014-22a"/>
　　送陸參藩<lb/>
白簡當年侍帝除英英氷玉更誰如乗槎逺問珠官俗<lb/>
望闕仍驅節使車翠幄懽承瑶水宴皂囊人識上林書<lb/>
長安貴安如相問滄海依然舊釣魚<lb/>
　　送舍甥林開先㑹試<lb/>
長楊羽獵賦初成又奉籃輿入漢京身似麒麟行萬里<lb/>
心同藜藿仰重明征㠶細雨遲遲去離思春雲冉冉生<lb/>
到日天門占氣色泥金先慰竹林情<lb/>
<pb n="KR4e0192_WYG_014-22b"/>
　　送闗婿北上<lb/>
翩翩旅雁下江沱矯首黄金氣色多操筆豈慚鸚鵡賦<lb/>
出門休論扊扅歌長途芳草依單騎南國春風滿緑蘿<lb/>
花底鳴珂須記憶故園吾已卧魚蓑<lb/>
　　送玖兒北上并示琰兒<lb/>
朝來東海氣成霞想見千官候物華綵筆欲成三殿賦<lb/>
青袍貪看五陵花中朝諫獵傳司馬别墅圍棋憶謝家<lb/>
雲路奮飛堪自惜勿論吾種邵平𤓰<lb/>
<pb n="KR4e0192_WYG_014-23a"/>
白石清泉未盡貧蓬蒿今喜卜居新不求絣絖千金技<lb/>
又見騰驤八尺身桑柘暫違南國暖鶯花深駐帝城春<lb/>
衰遲未有酬恩處跂爾追班入<hi>闕</hi>
　　荅張王屋<lb/>
平子歸田賦已成尚栽花木寄閒情授經門下侯芭在<lb/>
采藥林間許掾清祗有烟霞供枕藉尚思塵土笑逢迎<lb/>
槎頭縮項應須釣共泛滄溟看日生<lb/>
　　黄公紹城西草堂同袁文學鄧山人賦<lb/>
<pb n="KR4e0192_WYG_014-23b"/>
紅槿編籬竹作橋堤邊應可繫蘭橈已無絲竹相縈聒<lb/>
惟有琴書伴寂寥沙鳥下窺花散陣逰魚出泳水生潮<lb/>
路人知是濠梁客不用雄文為解嘲<lb/>
　　秋夜過陳伯求同鄧君肅張儀仲鍾㑹貞小飲<lb/>
磯邊泛灧水平池百堞凉雲静不移白練醉書逢大令<lb/>
朱絃新調有鍾期風淪魚藻千重錦月寫菱花一曲眉<lb/>
自是仙源難得到阮郎歸去莫相思<lb/>
　　答張儀仲陳伯求過北園草亭<lb/>
<pb n="KR4e0192_WYG_014-24a"/>
野客歸來問舊谿遥林應與北山齊滄溟雨氣垂天際<lb/>
越井風光在竹西過客長留門外履新詩多滿壁間題<lb/>
辟疆自有田園興花下壺觴屢為攜<lb/>
　　秋夜與張儀仲陳伯求黄仲孝攜張合卿過小樓<lb/>
千里相期興不虚林塘猶是落花餘雲問明月頻更燭<lb/>
雨後新荷急濺珠玉樹風流吾獨倚碧雲襟韻更誰如<lb/>
蓬蒿寂寞青谿裏賴爾能來問隠居<lb/>
　　偶述<lb/>
<pb n="KR4e0192_WYG_014-24b"/>
少不如人豈獨今偶因雲雨遂飛沈三朝異典曽沾命<lb/>
一世爰書不在心筆札㡬承天表側履聲初下玉墀隂<lb/>
閒來檢㸃人間事五岳名山未盡尋<lb/>
　　十六夜對月<lb/>
蟋蟀梧桐秋滿庭浮雲散盡自疎星仙人修月渾無跡<lb/>
使客乗槎自有靈一道銀河通碧落三更白露下青㝠<lb/>
西風忽起吹黄鶴夢㫁瑶池酒未醒<lb/>
　　寄題匡山讀書處為胡孟弢賦<lb/>
<pb n="KR4e0192_WYG_014-25a"/>
抱犢無心管送迎含毫初賦子虛成雲山指㸃知名姓<lb/>
澗水沿迴識淺清白鹿解銜堦下草丹砂能㫁世間情<lb/>
梅花逺道傳消息一嘯蓬萊海日生<lb/>
　七言排律<lb/>
　　和李季常同汪公幹過予新居錫爾樓用季常韻<lb/>
首夏清和叶舜薫梯樓還得共論文沈珠浦上鵬風起<lb/>
越井岡前鴈趐分三徑逢迎多散客一時交誼總憐君<lb/>
籠鵞舊帖傳青李辟蠧殘編拂緑芸白社比來増氣色<lb/>
<pb n="KR4e0192_WYG_014-25b"/>
潢池今喜息妖氛賔筵倒屣迎王粲海嶠題書似陸雲<lb/>
蒲爼自應殊臭味荼槍還欲鬪竒芬巡簷淅瀝詩初就<lb/>
下筯稀疎酒半醺行旅莫深流落感竹西詞客本同羣<lb/>
　　浮丘用前韻<lb/>
葛僊壇上轉南薫日莫登樓見霽文錦繡山河形四塞<lb/>
金銀宫闕氣平分藝蘭舊事聊隨俗刻竹髙談屢對君<lb/>
魯酒半傾花上露楚香頻擷澗邉芸聽笙稍見來天仗<lb/>
舉扇誰能障海氛丹銚棄來猶偃月紫荷飛後尚蒸雲<lb/>
<pb n="KR4e0192_WYG_014-26a"/>
鳥窺歌席成清韻草藉行衣帶異芬但可淹流延夕景<lb/>
不妨嘲笑倚微醺欲從溟海看朝日須向浮丘借鶴羣<lb/>
　　浮丘用公幹韻<lb/>
清池泛灧雨中開涌出蓮花似五臺倚檻影如窺獨鶴<lb/>
過橋聲半隠輕雷花殘恨不邀春住客好何妨結伴來<lb/>
不信化羝原是幻從知鳴雁亦非才風前屢挹浮丘袂<lb/>
水上初投越井杯勾漏移家還此地天涯雙舄未須囘<lb/>
　　郭東皋郡牧至自閩中招季常公幹同集<lb/>
<pb n="KR4e0192_WYG_014-26b"/>
生平懐抱為誰開失喜相逢趙尉臺人訝仙舟同李郭<lb/>
坐稱禅客是宗雷江濤忽湧雙龍至風馭重驅九鯉來<lb/>
百嵗光隂成過客一時廊廟㡬憐才寒暄欲敘頻更燭<lb/>
鷄黍淹留未盡杯千里山川徒極目暮潮猶得送君囘<lb/>
　<lb/>
　<lb/>
　<lb/>
　瑶石山人稿巻十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>瑶石山人稿巻十六</head> <lb/>
    <p>
<pb n="KR4e0192_WYG_016-1a"/>
欽定四庫全書<lb/>
　瑶石山人稿巻十六<lb/>
　　　　　　　　　　　　明　黎民表　撰<lb/>
　七言絶句<lb/>
　　楊溪洞四時歌<lb/>
十年蹤迹愧名山一入松扉竟未還偶記桃華歸去後<lb/>
遂傳春色到人間<lb/>
長松落落䕃丹霄䇿杖看花過野橋更有薰風生澗底<lb/>
<pb n="KR4e0192_WYG_016-1b"/>
入雲清切間蕭韶<lb/>
我夢霓衣歴紫宫瑶華如雨散西風偶逢子晉曽相約<lb/>
後夜乘鸞向月中<lb/>
四序廻環騐落花巖扉苔徑足煙霞青山不用頻招隠<lb/>
自有寒松共嵗華<lb/>
　　和子乾舟行<lb/>
溪流東去水雲深十載青山負夙心今日停舟聊一望<lb/>
㡬時携鶴住楓林<lb/>
<pb n="KR4e0192_WYG_016-2a"/>
兩岸清沙映落紅溪頭知有夜来風扁舟却恨尋春晩<lb/>
不見桃花二月中<lb/>
　　姑蘇曲<lb/>
寳帶橋西柳作花吳王宫殿冷棲鴉蛾眉邀得旁人顧<lb/>
日暮江邊自浣紗<lb/>
横塘清淺映紅妝摘葉攀花持贈郎浮萍飄泊無根蔕<lb/>
不似芙蓉到死香<lb/>
　　卧芝山房為傳木虛弟木剡作<lb/>
<pb n="KR4e0192_WYG_016-2b"/>
茆盈兄弟昔餐霞囘首松門㡬度花留得玉芝逾橘井<lb/>
煉成金骨勝丹砂<lb/>
新種龍仙葉葉長春風吹作辟邪香那能白日驂鸞去<lb/>
手把璚枝獻紫皇<lb/>
髙卧深山抱玉書商歌一曲意何如只愁四海雲羅宻<lb/>
又出人間䕶漢儲<lb/>
閉門日日草𤣥文階下熏成五色雲靈藥不將雞犬試<lb/>
仙壇今已候王君<lb/>
<pb n="KR4e0192_WYG_016-3a"/>
　　元夜曲<lb/>
束素施𤣥紺髪光暗塵偏逐越羅香内庭不放金蓮炬<lb/>
只恐蛾眉妬艶籹<lb/>
蕭史乘鸞下帝臺參差仙盖拂雲來分明禁苑春先到<lb/>
萬朶芙蓉月下開<lb/>
　　宫詞<lb/>
漢主離宫太液傍舞臺籹榭映垂楊林穿翡翠渾無色<lb/>
花拂瓊蕤併是香<lb/>
<pb n="KR4e0192_WYG_016-3b"/>
寳月團圓開素波宫娥前隊引笙歌白雲鄉遠應難到<lb/>
爭似琳池樂更多<lb/>
金屋無人奉屬車君王初誦上青書日長不用教歌舞<lb/>
自繞琪壇學步虛<lb/>
未央樓殿敞秋風芝火煌煌徹夜紅知是驂鸞朝太乙<lb/>
旌幢斜出五雲中<lb/>
祥鴉飛散曙光微魚鑰沉沉晝漏稀唯見玉闗馳露布<lb/>
不聞金殿坐霄衣<lb/>
<pb n="KR4e0192_WYG_016-4a"/>
曾属良家在禁城巻衣新得侍雲屏同来女伴無消息<lb/>
唯記宫監舊姓名<lb/>
立殘銀漏未更衣聞道龍池駐翠騑衛士夜深傳畫燭<lb/>
御街塵起侍臣歸<lb/>
　　聞捷報<lb/>
鐃歌横吹遏彤雲天子明堂議戰勲金帛未應酬死士<lb/>
麒麟先畫霍將軍<lb/>
翩翩朔氣引戎旌囘望隂山斥堠平用盡黄金餉邊塞<lb/>
<pb n="KR4e0192_WYG_016-4b"/>
㡬人曾為取龍城<lb/>
　　聞杜鵑<lb/>
咽月聲寒露氣㣲三聲濕盡楚人衣從来北土殊棲息<lb/>
何事南中乆未歸<lb/>
　　午日同諸親友泛越江作<lb/>
水滿金塘鳬鴈飛吳姬雙漿逆潮歸只愁楊柳絲難繫<lb/>
不畏芙蓉露濕衣<lb/>
越瑟當壚發浩倡門前初繫紫遊韁銀糟酒潑流霞色<lb/>
<pb n="KR4e0192_WYG_016-5a"/>
不羡宜城九醖香<lb/>
魚龍曼衍戯江波天吳起舞翻蛟鼉連天白浪愁無那<lb/>
誰勸公歸莫渡河<lb/>
珠海東連黄木灣化成樓閣水雲間秋花錦石行疎日<lb/>
五月潮生噴雪山<lb/>
　　題畫美人<lb/>
花落苔青永巷幽羅衣一侍㡬經秋長門縱有葳蕤鎖<lb/>
爭奈閒情逐水流<lb/>
<pb n="KR4e0192_WYG_016-5b"/>
曲江絲柳漾春風侍女開元結束同籹罷臨池人似鳯<lb/>
紫騮飛入玉宸宫<lb/>
　　夜聽洞簫同子乾作<lb/>
天外飛聲逐紫凰響隨寒葉繞空廊曲終盡作行雲去<lb/>
月落闗城㡬樹霜<lb/>
　　沛上<lb/>
手提三尺定咸京黄屋東歸父老迎今日豐碑荒草沒<lb/>
行人猶記沛鄉名<lb/>
<pb n="KR4e0192_WYG_016-6a"/>
　　豫章江行<lb/>
赤岸斜臨溪水隂亂峰髙下寄禪林新流到海三千里<lb/>
不似歸舟一夜心<lb/>
山磴﨑嶇猿夜號溪流如沸石如刀刺桐花下思歸客<lb/>
待得天明有二毛<lb/>
　　聞馬市講和諸邊晏然識喜<lb/>
隴北遼陽揔乞和盡驅龍種度黄河一時内廏三千隊<lb/>
應費東吳萬匹羅<lb/>
<pb n="KR4e0192_WYG_016-6b"/>
長堤一望盡如雲沙苑秋開牧馬羣黄竹漫勞行萬里<lb/>
柳營從此息三軍<lb/>
敵騎翩翩起朔風朶顔三衛亦梟雄藳街不是稽傳首<lb/>
應念當年靖難功<lb/>
㡬年宵旰在關門今日垂衣拱至尊檢玉不須升岱岳<lb/>
泥金應合畣𤣥元<lb/>
　　荅徐汀洲<lb/>
君向淮陽承主恩予亦扁舟歸故園金陵花月何曾<lb/>
<pb n="KR4e0192_WYG_016-7a"/>
見殺氣西街白下門<lb/>
胡床坐嘯海風秋明月闗山滿戍樓麟閣何人誇彩筆<lb/>
功名應合佩吳鈎<lb/>
青山霜落九溪濆齋閣風流有使君褰帷欲指金臺路<lb/>
玉女先開五色雲<lb/>
燕京飛雪正漫漫十二樓空鐵鳯寒白首書生隨計吏<lb/>
共邀明月醉長安<lb/>
　　寄題潘少承西樵山房<lb/>
<pb n="KR4e0192_WYG_016-7b"/>
新營丹室鐵泉山千樹梅花不共攀夜夜京華成短夢<lb/>
白雲紅葉屋三間<lb/>
　　送吳而待守歸州<lb/>
洞庭西上蜀江深兩岸青楓映竹林楚舞已歌隨使節<lb/>
猿聲何處更霑襟<lb/>
衰草寒煙過楚宫荒臺猶起大王風風流宋玉應同調<lb/>
白雪髙吟郢國中<lb/>
十月江清露冕遊鷓鴣啼處楚雲流如花笑倚黄陵廟<lb/>
<pb n="KR4e0192_WYG_016-8a"/>
日逐長安客自愁<lb/>
斑竹岡前烟霧開京臺髙築望蓬莱論才却是馮唐老<lb/>
使酒誰招季布来<lb/>
　　苦熱行<lb/>
火雲髙擁太行間飛雪峩峩不可攀翠栢蒼松枯欲死<lb/>
清凉空説五臺山<lb/>
雲裡樓臺白玉京龍綃飄動引飛瓊凉風更奏哀蟬曲<lb/>
十里荷花碧浪生<lb/>
<pb n="KR4e0192_WYG_016-8b"/>
月殿星宫望拜勞絪緼蘭麝涌金鼇仙人自有𤣥霜散<lb/>
任爾陽烏十丈髙<lb/>
索米長安少俸錢無何安得醉花前渴羌自有封侯相<lb/>
拜舞君王賜酒泉<lb/>
擬古溪堂半畆隂瓦甌磁缶足怡心如何病渴朱門客<lb/>
欲吸鯨波萬丈深<lb/>
　　送吳明卿再謫睢陽司理<lb/>
逐客新從澤畔来悲歌還上孝王臺掉頭不顧千金價<lb/>
<pb n="KR4e0192_WYG_016-9a"/>
東閣雲霄祗自開<lb/>
濟中還復枉帆過急景停觴柰爾何陌上春花逢李白<lb/>
故人西指薊門多<lb/>
睢水無聲下急湍古園修竹半摧殘問君領郡因何事<lb/>
此地曾飛白雪寒<lb/>
笙鶴常過嵩少山知君蹤迹在其間科頭醉卧三花月<lb/>
不與長安貴客攀<lb/>
出闗曾賦五噫歌鳴鳥相求意氣多携手燕京明月色<lb/>
<pb n="KR4e0192_WYG_016-9b"/>
隨君千里渡黄河<lb/>
　　送徐中丞廵撫畿内<lb/>
繡斧朱旗出未央北門開府鎮漁陽雪山萬里無烽火<lb/>
析木髙垂鳯闕光<lb/>
海内衣冠望不孤笑談樽爼解兵符將軍肯羡祈連冡<lb/>
壯士休乘大宛駒<lb/>
古北黄花勢接連墩臺何日息狼烟留屯計䇿應先定<lb/>
上苑曾傳諫獵篇<lb/>
<pb n="KR4e0192_WYG_016-10a"/>
伐皷撞鐘樹羽旗六驘沙漠遁歸時已磨上谷山頭石<lb/>
刻作中興破陣碑<lb/>
　　題顧汝和所作寒影圖<lb/>
澗底青枝接鳯鸞梅花相並重琅玕虎頭畫手風流在<lb/>
能向西忩寫嵗寒<lb/>
　　汝甫過宿軒中同𤣥超子野賦<lb/>
黄金臺下日西飛野客相逢又解衣半醉不知塵世事<lb/>
白雲和夢到山扉<lb/>
<pb n="KR4e0192_WYG_016-10b"/>
　　燕臺駿骨圖為陳侍御道襄賦<lb/>
千金增價在燕都電目蘭筋骨法殊細柳營中方按轡<lb/>
大宛何用獻龍駒<lb/>
　　寒鴉圖<lb/>
寒山寂歴野蒼蒼繞樹驚飛不斷行畫角一聲天欲曙<lb/>
金河翻落滿城霜<lb/>
　　過沈山人懋學旅舍<lb/>
烟花聨騎走燕都十載相逢又酒壚金谷園中非舊主<lb/>
<pb n="KR4e0192_WYG_016-11a"/>
長安明月可曾孤<lb/>
　　送王儀甫之蓬莱縣<lb/>
紫馬東溟路轉賒杖藜予亦苦思家後期記取青門酒<lb/>
滿地垂楊罥落花<lb/>
蓬莱髙閣坐朝暉宫錦猶披舊賜衣招手列仙朝綘闕<lb/>
六鼇揺動海濤飛<lb/>
　　雨後經天壇沙河口占<lb/>
平沙雨濕草茸茸白玉髙壇紫翠重馬上行人看不厭<lb/>
<pb n="KR4e0192_WYG_016-11b"/>
石廊流水繞疎松<lb/>
　　玉河堤畔聞歌<lb/>
一曲新聲起鳯樓他鄉明月易生愁凉風嫋嫋吹難去<lb/>
併作寒波出御溝<lb/>
　　月夜過楨伯旅館<lb/>
破鏡雲間照寂寥愁將寒影對良宵闗山一一征鴻去<lb/>
似逐梅花出麗譙<lb/>
　　雨後餓姚元白還金陵召歌者蒒成侑酌醉後賦<lb/>
<pb n="KR4e0192_WYG_016-12a"/>
　　　此為别<lb/>
楓江凉雨夢歸吳囘首長安紫氣孤君見金陵舊花月<lb/>
清歌能似此間無<lb/>
鼓柁瀟湘未有期尊前同醉把花枝豪逰縱有青雲客<lb/>
子夜吳歌我獨知<lb/>
北闕秋深雨不開翠眉紅燭夜相催浮雲世事應難料<lb/>
明月看山誰共来<lb/>
　　送王宅松補邵武府太守<lb/>
<pb n="KR4e0192_WYG_016-12b"/>
虎竹初分出鳯樓嶺雲關月莫生愁幔亭舊接烟霄路<lb/>
不是仙人不浪遊<lb/>
　　詠懐濠上古跡寄李伯承<lb/>
西過流沙道逾尊空餘紫氣在闗門金函玉檢無人識<lb/>
留與龍孫細討論<lb/>
泉咽風鳴釣籟閒千年秋水秘𤣥闗君家濮上相隣近<lb/>
不厭婆娑一樹間<lb/>
雲臺峰上五龍仙吏部才人亦好𤣥雙劍精靈成寂寞<lb/>
<pb n="KR4e0192_WYG_016-13a"/>
解頥還有李青蓮<lb/>
　　送陳金吾祭王屋山<lb/>
飛轡千峰躡紫霞沐蘭還宿太清家金芝歸獻長生節<lb/>
笙鶴難淹二室花<lb/>
露氣初髙曙色寒蓬莱宫闕正東看金泥奏罷神君答<lb/>
松栢蕭森白石壇<lb/>
　　同梁鍾二曹長過劉山人旅館看菊花作<lb/>
下馬銅街日已斜北風衣袂滿塵沙秋光却在閒門巷<lb/>
<pb n="KR4e0192_WYG_016-13b"/>
深鎖忘憂一樹花<lb/>
却立西風舞翠茵一枝枝似拂梁塵漢宫最妒塗黄額<lb/>
莫遣霜娥見麗人<lb/>
重九花開已自遲雪中猶褭最繁枝金門白首悲詞客<lb/>
似爾飄零過嵗時<lb/>
　　雨中撥悶<lb/>
愁見飛花委緑蘿習家池上急經過明籹艶粉相携奪<lb/>
看到開殘較㡬多<lb/>
<pb n="KR4e0192_WYG_016-14a"/>
日日傷春到水頭摧頽還擁黒貂裘夢回不識邯鄲路<lb/>
老去真思廣武遊<lb/>
風雨秦淮花事稀春光强半在蔷薇蛾眉已自愁金屋<lb/>
更遣臨春舞畫衣<lb/>
　　栢子潭<hi>瑯琊山雜詠</hi>
玉輦當時擁萬靈手扶千栢尚青青石廊紅葉圍山寺<lb/>
一曲寒波倒日星<lb/>
　　庶子泉<lb/>
<pb n="KR4e0192_WYG_016-14b"/>
李公妙迹已千年零落荒山何處邉世人祗重鵞羣字<lb/>
過落空迷鳥篆篇<lb/>
　　歐陽公二亭<lb/>
林壑山公去後寒鶯花又過㡬春殘風流自合傳千古<lb/>
試覔徐陵片石看<lb/>
　　瑯琊寺<lb/>
山木千重嵐霧低紗燈猶照晉招提楞伽不益身前事<lb/>
聽盡泉聲日又西<lb/>
<pb n="KR4e0192_WYG_016-15a"/>
　　龍泉寺<lb/>
落葉連山寺不開夜深騎馬踏荒苔殘僧對客吹蘆管<lb/>
風雨龍池颯沓来<lb/>
　　題畫為李宫詹子蕃<lb/>
玉露漙漙緑葉披花開金粟影離離仙禽欲下棲難定<lb/>
誰為華林借一枝<lb/>
武龍清齋太乙宫上林舞處不春風遥知絳節隨王母<lb/>
青鳥飛来御苑中<lb/>
<pb n="KR4e0192_WYG_016-15b"/>
　　雲中曲<lb/>
小袖紅粧學内家檀槽髙撥走龍沙將軍只道邊城樂<lb/>
不見燕桃二月花<lb/>
莫嘆明妃墮塞塵臙支亦是可憐人蔥河迷却闗山路<lb/>
玉帳前頭立繡裀<lb/>
　　題廬山瀑布圖送黄觀察之鄱陽<lb/>
香爐千嶂霽生雲遥接天門紫氣分湖海烽烟今汛掃<lb/>
不妨停盖謁匡君<lb/>
<pb n="KR4e0192_WYG_016-16a"/>
濛濛雨氣濕丹臺萬壑濤聲送薄雷一片瓊花吹不散<lb/>
仙人長駕白龍来<lb/>
　　五日同盛仲交屠田叔小飲各以事散去明日復<lb/>
　　　㑹於雙塔寺<lb/>
已過端陽一日来亟思塵夢理殘杯庭前㡬樹葵榴在<lb/>
有酒愁花不再開<lb/>
傭書五載老燕闗君亦陳情解印還<hi>時田叔告終養</hi>留取風沙<lb/>
雙病眼鄮州明日共看山<lb/>
<pb n="KR4e0192_WYG_016-16b"/>
　　題畫馬贈黄幼章南歸<lb/>
沙塞風髙萬馬馳五花雲錦散瑶池九真亦有麒麟種<lb/>
不是長安果下騎<lb/>
躡電追風不受韁千金有意待孫陽君王駕馭多竒駿<lb/>
肯使天閑老乘黄<lb/>
　　伏暑經桐廬道中<lb/>
清淺無如七里灣層崕飛瀑下潺潺子陵不為南陽起<lb/>
頼是清源有此山<lb/>
<pb n="KR4e0192_WYG_016-17a"/>
丹霄回首夢魂驚避暑還催奏賦成滄池何處堪停蹕<lb/>
笑指荷花放舸行<lb/>
草爛松枯太劇晴轉多煩熱是舟行驚湍夜入還家夢<lb/>
疑是青林風雨生<lb/>
玉盤盛水貯甘𤓰蟬鬢迎風翠袖斜氷水如山供坐客<lb/>
驕陽不入五侯家<lb/>
　　張元易飲紫菊二首<lb/>
誰倚名園鬭麗華霜風披拂似晴霞不如開落空山裡<lb/>
<pb n="KR4e0192_WYG_016-17b"/>
淺白輕黄靖節家<lb/>
叢桂秋風若有期一生鉛粉不曾施如何偃蹇東籬下<lb/>
猶學長安半額眉<lb/>
　　送李春卿文學之博羅<lb/>
鼓篋諸生待絳紗不同勾漏逺移家天雞喚醒遊仙夢<lb/>
倒覽扶桑五色霞<lb/>
　　送傳成之文學之閩中<lb/>
日射蓬莱氣色髙無諸城下海生濤賦成應有凌雲氣<lb/>
<pb n="KR4e0192_WYG_016-18a"/>
臺倚仙人舊釣鼇<lb/>
　　命家僮於庭前雜蒔花木戱為九絶<lb/>
南陌東城無限花竹籬藤架任欹斜柴門亦有閒風景<lb/>
不道歸期已過𤓰<lb/>
金谷園中墮繡裀一枝憔悴可憐春但將酩酊酬髙格<lb/>
不與鉛華作後塵<lb/>
騎馬長安日㡬囘梅黄已過麥秋来蔫紅縱好非春色<lb/>
憑仗東風㡬日開<lb/>
<pb n="KR4e0192_WYG_016-18b"/>
遊蜂舞蝶太匆匆爭較繁華一瞬中縱使花開能爛漫<lb/>
不知榮落總成空<lb/>
㣲雨初睛蓓蕾開更教長袖夜深囘開時正好留連看<lb/>
待到飄零㡬客來<lb/>
古木長藤半斧痕霜藂猶自宿籬根煩君着意防風雨<lb/>
待到深秋發滿園<lb/>
揷槿編籬費討量此生窮達任蒼蒼若教小草看成徑<lb/>
緑竹抽梢已過墻<lb/>
<pb n="KR4e0192_WYG_016-19a"/>
强半光隂在直廬鶯花笑我太相疎故園亦詫忘歸去<lb/>
不寄長安五月書<lb/>
小隊紅籹結束新妖嬈偏泥遠遊人縱饒頓遜杯中物<lb/>
不似銅駝陌上春<lb/>
　　送張光祿元易使邊兼還河東展省<lb/>
翠釡黄封勞外臣關門乘傳遣詞人燕支拜舞君王賜<lb/>
一曲琵琶絶塞春<lb/>
三休亭上狎樵漁愛子持觴問起居不似東山輸别墅<lb/>
<pb n="KR4e0192_WYG_016-19b"/>
願從黄石授兵書<lb/>
單于内屬已銷兵瀚海天山夜不驚玉節盡驅龍種至<lb/>
大宛何必墮重城<lb/>
馬上㣲吟更擊鮮齊州囘望入青烟綵毫奏技明光日<lb/>
不羡封侯到酒泉<lb/>
貂裘日貰酒壚家夜半籠燈上日華馬湩金杯休醉客<lb/>
春風思對五陵花<lb/>
　　送陳汝信<lb/>
<pb n="KR4e0192_WYG_016-20a"/>
揚㠶萬里楚江行君是無機亦有情千樹梅花如問訊<lb/>
羅浮同看日初生<lb/>
　　題天長館壁<lb/>
日色曉殘野草花行人觸熱轉堪嗟仙缾自汲清泠水<lb/>
誰解鸘裘付酒家<lb/>
尊酒文園㑹不稀五陵豪客自輕肥荒雞唤醒山郵夢<lb/>
猶憶更衣入瑣闈<lb/>
　　鄧君肅以菊花見貽口占五絶奉荅<lb/>
<pb n="KR4e0192_WYG_016-20b"/>
燕臺㡬見此花開急管繁絃處處催籬下白衣雖寂寞<lb/>
儘教明月照深杯<lb/>
重溟天氣煖如春霜後繁花作意新桃李園中相映發<lb/>
却將穠艶趂芳塵<lb/>
山人老作灌園翁手插疎籬玉滿叢莫道看花容易得<lb/>
長年多雨更兼風<lb/>
篁竹烽烟起戰旗西風迸淚對花枝柴桑便合抽簮去<lb/>
難得閒田種紫芝<lb/>
<pb n="KR4e0192_WYG_016-21a"/>
零落西園萬片霞顛狂呼酒醉隣家鵕䴊冠上雖簮却<lb/>
絶世元稱隐士花<lb/>
　　隔墻桃花戯作<lb/>
十日春光偏泥酒雨中猶見隔墻花丈人已自無機事<lb/>
莫道東隣是宋家<lb/>
　　同君肅少仲公紹開先諸子飲舍弟惟仁宅贈歌<lb/>
　　　者<lb/>
故園杯酒肯辭頻今夜雲間月色新不信清歌能醉客<lb/>
<pb n="KR4e0192_WYG_016-21b"/>
鶯花曾見五陵春<lb/>
　　和端州太守王君宗魯七星巖二十景詩<lb/>
　　石室龍床<lb/>
紫氣冥冥䕶白龍玉鱗千載尚留蹤天門一去成霖雨<lb/>
閒却金梯十二重<lb/>
　　瀝湖漁棹<lb/>
款乃漁歌逺近聞青油晴巻瀝湖雲蓮舟蕩漾歸来晩<lb/>
籠燭城邊候使君<lb/>
<pb n="KR4e0192_WYG_016-22a"/>
　　虹橋雪浪<lb/>
牛女相望一水中神人驅石便成虹奔雲噴雪三千丈<lb/>
不是靈槎豈易通<lb/>
　　天閣晴嵐<lb/>
赤闌曲曲繞層臺風蕩嵐光水倒廻一片青天涵石鏡<lb/>
菱歌原未有人来<lb/>
　　金闕朝陽<lb/>
珠旗掣曵七星文萬壑朝暾射紫雲清漏一聲猶未歇<lb/>
<pb n="KR4e0192_WYG_016-22b"/>
星妃如雨導神君<lb/>
　　寳陀夜月<lb/>
西方初月吐嬋娟湖上輕風罷釣船遥想水晶宫殿裡<lb/>
蓮花燈下一僧禪<lb/>
　　星亭擁翠<lb/>
隨波上下似蓬壺白玉樓臺天下無惟見七星浮水面<lb/>
不聞詞客賦仙都<hi>岩即古仙都山</hi>
　　霞島飛璚<lb/>
<pb n="KR4e0192_WYG_016-23a"/>
丹霞為闕石為扉玉溜淙淙欲濕衣湖上只開雙玉鏡<lb/>
飛璚乘月㡬時歸<lb/>
　　樹徳松濤<lb/>
幽人伏枕興無聊何處翻江作怒潮夜半天雞驚夢醒<lb/>
萬川明月照空寥<lb/>
　　栖雲榕隂<lb/>
栽花種柳滿溪潯太守風流苦費心後人指㸃甘棠樹<lb/>
宻葉曾遮十畆隂<lb/>
<pb n="KR4e0192_WYG_016-23b"/>
　　紫洞禪房<lb/>
一半禪栖出翠微蒼苔石滑到天稀西天絃管休囘首<lb/>
只合山門老衲衣<lb/>
　　蓬壺仙徑<lb/>
白石參差徑路斜玉壺終日秘青霞紫芝滿地無人采<lb/>
十里風吹古桂花<lb/>
　　臨壑荷香<lb/>
桂棹沿廻一水香秋風吹冷芰荷裳洛神邀得陳王賦<lb/>
<pb n="KR4e0192_WYG_016-24a"/>
故向瑶池試曉粧<lb/>
　　方塘魚躍<lb/>
千頃澄波溢作池為君添作豢魚陂江湖老去應忘我<lb/>
只是臨流少惠施<lb/>
　　杯峰浮玉<lb/>
菱葉荷花素錦鋪中流一㸃落星孤扁舟曾逐𤣥真子<lb/>
呼酒狂歌碧浪湖<hi>吳興碧浪湖有浮玉山</hi>
　　天柱浮虹<lb/>
<pb n="KR4e0192_WYG_016-24b"/>
玉筆髙簮黛色濃海門長日駐髙舂世情盡逐頽波去<lb/>
誰住羅浮四百峰<lb/>
　　仙掌春風<lb/>
五夜吹班鳯沼東亭亭仙掌立春風蓬蒿寂寞文園裡<lb/>
錯憶金盤出漢宫<lb/>
　　閬巖夕照<lb/>
秋作千峰翠作陵松間織鳥挂寒藤道人半醉斜陽酒<lb/>
指㸃金銀最上層<lb/>
<pb n="KR4e0192_WYG_016-25a"/>
　　河波泉湧<lb/>
翠壁千重玉斧開中間一道出風雷若逢李白香爐上<lb/>
定取銀河入酒杯<lb/>
　　石洞雲封<lb/>
人間日月易飛奔浪水桃花自一村怕有漁樵来往路<lb/>
白雲長積掩柴門<lb/>
　　送梁少嘉内姪北上<lb/>
鵠沼麟園望不迷丈夫何事戀卑栖豪遊曾結長安客<lb/>
<pb n="KR4e0192_WYG_016-25b"/>
千里人知碧玉蹄<lb/>
海子荷花十丈開龍舟避暑未應廻無媒亦有江南樹<lb/>
扶荔宫中着意栽<lb/>
　　一葦所如為何太僕作<lb/>
肘後黄金亦可憐身閒羸卧五湖烟人間縱有瞿塘險<lb/>
不到蘆花釣渚邊<lb/>
三徑誰尋仲蔚家秋風㡬度桂松花卧遊想到蓬莱闕<lb/>
一片山忩落海霞<lb/>
<pb n="KR4e0192_WYG_016-26a"/>
　　送歐公孫遊南雍兼寄其祖虞部公<lb/>
金陵花月不曾空粽汁曽經飲楮公伏暑夢廻茅屋底<lb/>
何人酤酒話江東<lb/>
江夏童年已拜郎殿前扶侍有輝光冶城髙㑹羣公在<lb/>
白首山林引目長<lb/>
　<lb/>
　<lb/>
　<lb/>
<pb n="KR4e0192_WYG_016-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　瑶石山人稿巻十六<lb/>
</p>
<p>
</p>
  </div>
</body>
</text>
</TEI>
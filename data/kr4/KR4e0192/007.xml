<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>瑶石山人稿巻七</head> <lb/>
    <p>
<pb n="KR4e0192_WYG_007-1a"/>
欽定四庫全書<lb/>
　瑶石山人稿巻七<lb/>
　　　　　　　　　　　　明　黎民表　撰<lb/>
　五言律詩<lb/>
　　元美改席于浮玉山同作<lb/>
青山行不盡轉入道塲幽孤塔雲相拄雙溪水合流舟<lb/>
移石不礙星落影還浮俯仰看今古能無憶醉逰<lb/>
　　雨中留宿張幼千家<lb/>
<pb n="KR4e0192_WYG_007-1b"/>
秉燭坐清夜攤書共草堂疎砧秋思早微雨客衾凉雞<lb/>
黍成良晤風波忽異鄉覊愁稍披豁觸目見琳琅<lb/>
不為愁風雨還因戀解携途長思老馬夢短怯晨雞離<lb/>
思中年惡音書後夜題片㠶何處落䢴水易東西<lb/>
　　廣陵旅舍歐楨伯陸華甫黄定甫過訪<lb/>
草草簇蔬盤還追燕市歡雲停髙閣暮雨過大江寒貧<lb/>
賤交情在風塵昭語難行裝戒前路誰問客衣單<lb/>
　　同定甫遊李鳴卿園亭<lb/>
<pb n="KR4e0192_WYG_007-2a"/>
世事足悠悠因君復漫遊行隨脩徑轉坐占小亭幽艷<lb/>
蕋晴堪摘清池夏不流詩情餘白首雲卧恣丹丘<lb/>
　　謁董子祠<lb/>
英風憐馬上間世覩人文𤣥冕加繁露青衿仰慶雲詩<lb/>
書維漢鼎柱石奠淮濆東閣多竒士寥寥竟不聞<lb/>
　　銅瓦廂謁大禹廟<lb/>
徳水千年在誰能忘禹功金隄非舊迹銅瓦見新宫野<lb/>
著滄凉日林交慘淡風路岐何用感王氣滿關東<lb/>
<pb n="KR4e0192_WYG_007-2b"/>
　　冬夜過許計部官舍<lb/>
壯心憐嵗月濁酒話平生古院踈槐影髙樓畫角聲孤<lb/>
蹤懸北闕倦翮思南征惟有無衣客同君獨夜情<lb/>
　　趨順義縣<lb/>
使者正乘軺東行上郡遥闗門臨井口城堡落山腰岸<lb/>
遠沙如雪風悲水似潮客愁何處著寒月助蕭蕭<lb/>
内園停使節地主敞華筵釃酒黄粱薄登盤紫芡圓軍<lb/>
聲飛鳥外鄉思捲蘆邉向夕無探騎平沙直際天<lb/>
<pb n="KR4e0192_WYG_007-3a"/>
　　洪勝寺<lb/>
野寺逢人少殘僧乞食遲古墻花不發叢薄鳥兼悲沙<lb/>
聚看塵刼天長立暝時伊吾慚撫劍剜草讀唐碑<lb/>
　　峪口<lb/>
翠削龎峰峻髙蟠鳥道孤東西分幕府沙草滿平蕪牧<lb/>
馬閑千匹當闗用一夫傳聞漢諸將猶議塞飛狐<lb/>
　　過真如寺乾上人訪蔡文學子畊<lb/>
霞蹤成海客休暇愜相尋累刼空彈指千言是說心當<lb/>
<pb n="KR4e0192_WYG_007-3b"/>
門官樹直隠座佛燈深階雪方盈尺何人候少林<lb/>
　　杜比部遣惠瓶酒白魚<lb/>
碧酒雙絲絡銀盤小白魚味全勝冷炙情獨重春蔬凍<lb/>
瓦封霜後晴簷曝日餘賴君能好事難並太𤣥書<lb/>
　　答陸山人本仁<lb/>
三年無一字夢想落滄洲不遂金門謁還從廡下遊春<lb/>
生瓊樹館天遠洞庭舟薄劣風塵裏空慙駿馬求<lb/>
　　紫荆關<lb/>
<pb n="KR4e0192_WYG_007-4a"/>
徑轉蛇盤險雲連鳥去長山桃㣲著紫沙栁不成黄重<lb/>
鎮臨天府神功劃大荒金城誰獻議老作尚書郎<lb/>
　　宿關城公署<lb/>
深院静松筠喧喧鳥雀羣窻明猶瞰雪榻冷半侵雲入<lb/>
夜風聲異邉闗氣色分更長夢猿鶴不解賦從軍<lb/>
　　飯銀釵嶺館舍<lb/>
雲蔵千仭壁日落數家村節冷無煙火沙乾乏水源山<lb/>
家供麥飯野邏具醪尊稍喜臨邉静垂鞭出此門<lb/>
<pb n="KR4e0192_WYG_007-4b"/>
　　戧風嶺<lb/>
沙泥拆雨岸細路轉堪憎去馬衝風色征衣掛石稜疲<lb/>
兵時偃卧古堠更陵乘賴有銷愁地雲中岳色層<lb/>
　　至王家莊風沙驟作<lb/>
知是山隂近風威特地寒驚沙鳴索索落葉聚團團鐵<lb/>
笥腰間重戎衣馬上難章臺冶遊子不向塞垣看<lb/>
　　渡桑乾河<lb/>
古渡是桑乾征人曉渉寒鳴笳喧聚落帶劍擁材官霜<lb/>
<pb n="KR4e0192_WYG_007-5a"/>
雪經行盡煙花出塞殘春衣猶未寄空倚月輪看<lb/>
　　西行詠懐古<graphic n="KR0932" url="https://raw.githubusercontent.com/kanripo/KR-Gaiji/master/images/KR0932.png" mimeType="image/png"/>
神龍困泥淖燕雀反見咍如何赤帝子遇窘白登臺謀<lb/>
臣雖幸中魚服㡬殆哉不見芒碭氣隂風千里来<lb/>
　　右平城<lb/>
佳兵古所忌竒智人不親武靈何倜儻變服詫强秦禍<lb/>
機起牀笫興亡由一身惟有邯鄲道千秋狐兎塵<lb/>
　　右靈丘<lb/>
<pb n="KR4e0192_WYG_007-5b"/>
傳道荊軻里町疃皆故丘隴樹無西指易水猶東流賢<lb/>
愚等共盡爾獨報君讐叔孫何首䑕詭對乃封侯<lb/>
　　右荆軻宅<lb/>
　　懸空寺與北岳相接<lb/>
隠壁金繩起依山翠殿安兩崖分岳色百丈下風湍雲<lb/>
狹牽衣過天長仰面看石樓遥似畫歸去濯金盤<lb/>
　　大雲寺在靈丘縣門對太白峰<lb/>
誰知沙塞裏亦自稱禪棲雪漲晴沙合山欹晩堞低多<lb/>
<pb n="KR4e0192_WYG_007-6a"/>
歧分客路一宿憩招提纔有安心處闗門又聽雞<lb/>
　　同翟孝㢘廷楠宿北岳頂<lb/>
貪竒猶未巳<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>被宿諸峰入夜驚栖鶴知君是卧龍投<lb/>
杯臨瀑水卧簟展青松自覺非人世煙霞衣袖重<lb/>
　　横翠樓元將張柔所建<lb/>
髙樓當絶塞春望轉氤氲百戰全燕地千重大漠雲控<lb/>
弦無敵騎飲羽憶將軍老去親戎馬悲笳向夕聞<lb/>
　　答栢山人<lb/>
<pb n="KR4e0192_WYG_007-6b"/>
邂逅夷門客懸燈共和詩竹齋鳴雨歇卧簟曉凉披肝<lb/>
膽平生是風塵此晤宜夜闌渾不寐五岳起予思<lb/>
　　秋夜楊懋功宅同王敬美諸子集得春字<lb/>
白露沾衣重凉風送酒頻二京多賦客<hi>王楊二君與予俱曽官南省</hi>
七夕㑹佳人月隠長河色花餘小苑春合併良不易留<lb/>
滯任緇塵<lb/>
　　七夕别張羽王得平字<lb/>
隠樹風初起臨堦月乍明故人千里别仙媛隔年情爽<lb/>
<pb n="KR4e0192_WYG_007-7a"/>
氣侵鸞扇輕隂下鳯城惜無雙寳劍濁酒見生平<lb/>
　　祝樓張封君挽詩<lb/>
老萊堅隠操襄漢接衡門徑竹餘千畆籬花具一尊氣<lb/>
俄金馬淡星竟少㣲昏萬里生芻淚遥遥寄楚猨<lb/>
　　遂初堂為尤茂先作<lb/>
何年遺邸第軒豁水雲鄉玉乳斜分溜青谿曲抱堂虹<lb/>
流奎畫在日曬竹書光欲榜遊吳楫名園偶辟疆<lb/>
　　别舍弟惟仁南歸<lb/>
<pb n="KR4e0192_WYG_007-7b"/>
聯牀初引興<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>皷忽驚心售玉空燕市思家祇越吟㣲<lb/>
名人競老古調獨何深失路唯堪念先予到故林<lb/>
　　送王百榖還吳<lb/>
才名天亦妬連蹇似君稀得病因成賦還家憶授衣秋<lb/>
蛩吟共苦霜月影同依舊識平津邸無嗟此道非<lb/>
　　送管建初<lb/>
十上貂裘敝誰能老漢關祇應巖下客長望日邉還獵<lb/>
火明秋塞河流直故山身閑且歸去名姓在人間<lb/>
<pb n="KR4e0192_WYG_007-8a"/>
　　寄吳惟善陸本仁二君<lb/>
五湖秋望遠懐古意徒深爾逐闗門吏猶懸魏闕心相<lb/>
思如夢寐得句動沉吟愁絶荆溪上菱歌不易尋<lb/>
　　黄定父自維揚至過訪旅寓<lb/>
古誼惟君獨征途訪我遥夢来淮水月棹發廣陵潮脱<lb/>
粟期同飯村醪為解貂羈心正愁絶賴有桂叢招<lb/>
　　送華文學之留都<lb/>
載書初詣闕沿牒復歸吳經笥諸生學章縫魯國儒軒<lb/>
<pb n="KR4e0192_WYG_007-8b"/>
車榮故里雨雪戒長途白虎羣賢在還来賦論都<lb/>
　　何山人以詩過謁答之<lb/>
同旅誰相問新詩獨見投校書非馬廏為客任貂裘世<lb/>
事慿雙璧君才老一丘陸雲書儘好須作鄮中遊<lb/>
　　送陳垣卿之臨川文學<lb/>
遠宦憐鄉土名山稱賞心松蘿勝絳帳乳洞洽青襟兵<lb/>
已銷篁竹書堪奏上林逍遥<hi>樓名</hi>還引望雲氣五陵深<lb/>
　　送大庾僧遊五臺山<lb/>
<pb n="KR4e0192_WYG_007-9a"/>
離却梅花國西遊復渡河風沙僧律苦湖海梵緣多遠<lb/>
聚投人住殘年避雪過媿予塵想在頻夜夢煙蘿<lb/>
　　送梁持伯奉使南還<lb/>
房杜千秋後諸昆復象賢侍晨辭魏闕把詔下江天細<lb/>
草縈花綬輕雲翼錦韀髙堂稱慶畢相待日華邉<lb/>
　　送何介卿明府之任融邑<lb/>
北闕方沿牒西遊復過家非緣尋碧栁應喜得丹砂暑<lb/>
月纔衣葛王程正及𤓰遠方知納欵一為報京華<lb/>
<pb n="KR4e0192_WYG_007-9b"/>
　　端午賜扇綵樓<lb/>
分直從芸省霑恩自鳯闈織成千縷細裁就一輪輝爽<lb/>
氣㣲生握霞紋半入衣山龍無寸補徒自濫雲飛<lb/>
　　獻俘禮成頒賜金幣<lb/>
玉關初送款漢殿正垂裳恩出兼金重功㣲尺組長禮<lb/>
成霑綺饌喜極舉瑶觴王㑹千秋盛無勞事朔方<lb/>
　　白雪山房為李惟寅典禁賦<lb/>
郢曲無人和南音每自操青雲今少達玉樹轉孤髙兵<lb/>
<pb n="KR4e0192_WYG_007-10a"/>
偃閑金甲林棲接緼袍雖懸雙鵲印未敵飲春醪<lb/>
　　送梁幼希之興國文學<lb/>
抱玉無嗟屈談經自感恩相門韋氏在儒行魯人尊暮<lb/>
雨過章水停雲近故園賢良紛論難遲爾侍金門<lb/>
　　送李少芬之新城文學<lb/>
此去蘓湖近千秋見典刑風流看帶印青紫起談經漁<lb/>
浦開官閣嚴灘問草亭壯遊應不負鼇釣掣滄溟<lb/>
　　送方進士季隣之烏程<lb/>
<pb n="KR4e0192_WYG_007-10b"/>
新恩多出宰羡爾獨遊吳官閣傍連寺春城半入湖山<lb/>
川良具美井邑未全蘇誰觧陳封事翩翩待玉鳬<lb/>
　　送蔣氏兄弟還南中<lb/>
北地霜風勁南中二妙歸雲間連彩翮堂上待斑衣三<lb/>
徑蓬蒿在千山道路㣲睠然臺省客玉樹夢音徽<lb/>
　　送何子還嶺南<lb/>
一雨驅殘暑長安花漸稀諸憐雙玉羽不共鳯城飛客<lb/>
邸嗟燃桂鄉心畏搗衣阮家兄弟好遲醉竹林扉<lb/>
<pb n="KR4e0192_WYG_007-11a"/>
　　潘少承移居同里間過小飲<lb/>
僦居同里閈休假得經過旅客親燈火閒門掩薜蘿風<lb/>
沙銅狄近雲氣日華多試問王孫草歸来興若何<lb/>
　　司徒俞公挽歌<lb/>
淮甸曽專席邉庭舊倚烽勞深蘇屬國名重鄭司農末<lb/>
路収竒駿中原失卧龍感恩門下客絮酒阻扶笻<lb/>
臺中俄解印海上托求仙樞筦逢明主金貂起暮年<lb/>
途長孤劍在恩重一一身捐不藉麒麟畫千秋月旦傳<lb/>
<pb n="KR4e0192_WYG_007-11b"/>
　　丘民部謙之招遊崇善寺得湖字<lb/>
遠近皆消意清遊自不孤塵途淹嵗月客思𣺌江湖麗<lb/>
句裁芳蕙清齋供野蒲一龕饒水竹端合老潛夫<lb/>
　　至日子鳴再過<lb/>
頭戴小烏巾閒遊逐市塵到門風雪暮劇飲性情真坐<lb/>
久因行炙羮稀秪憶蓴君卿觧唇舌得似好𤣥人<lb/>
　　安茂卿過訪因贈<lb/>
蓬扉餘夕照疲馬倦寒氷割炙逢王粲登龍媿李膺清<lb/>
<pb n="KR4e0192_WYG_007-12a"/>
言心已醉文賦爾兼能未論青萍色連城價轉増<lb/>
　　鄭伯良携趙子昂宋克温真蹟見示<lb/>
翰墨前賢在懸金不易求登壇稱二妙破塜閲千秋雅<lb/>
好憐昌歜窮途哂敝裘櫝還雖可恨已勝夜光投<lb/>
　　遣力還家<lb/>
阿段南歸去能攜尺素書世途同草莽行槖易蕭疎故<lb/>
國新羣豕殘經老蠧魚因聲寄松桂東海欲移居<lb/>
　　聞海冦入髙凉陷屬邑悵然有作<lb/>
<pb n="KR4e0192_WYG_007-12b"/>
軍中飛檄迅天外跕鳶遥料敵書生短平時將士驕百<lb/>
城連赤羽一嵗少青苗縱有明珠在無緣獻聖朝<lb/>
　　春日集思伯宅<lb/>
春色燕山淺芳菲已不禁雪飛猶作熊雲起欲成隂無<lb/>
計投簮紱相携就竹林樂遊原上客能服少年心<lb/>
　　寒食前同童子鳴安茂卿僧普紀遊郊外<lb/>
懶出東郊路因逢日稍暄暮雲低古堞流水避山門麥<lb/>
飯澆中野尊醪貰近村因思故園夢黄犢繞平原<lb/>
<pb n="KR4e0192_WYG_007-13a"/>
　　郊遊後同潘光禄孫上林童安二山人過朱在明<lb/>
　　　宅小飲<lb/>
踏徧荒郊路歸同促膝歡入春衣漸減經節食猶寒野<lb/>
態銜杯出新詩秉燭看雙童吹小管明月下堦殘<lb/>
　　寄胡元瑞讀書真如寺<lb/>
雙林成獨往蘿徑阻同攀詩巻叅蓮座經禪息樹間餘<lb/>
寒猶擁衲長日不開關若漸天池羽脩心起雪山<lb/>
　　真如寺訪胡元瑞不遇<lb/>
<pb n="KR4e0192_WYG_007-13b"/>
芳菲能㡬日屢騎到閒門流水過經院春風鎖給園履<lb/>
聲稀户外棋局置松根那得逃空去佳期獨負言<lb/>
　　望湖亭遲童安二子不至<lb/>
野亭將日暮湖水蕩空廻松塢明千塔雲山辨五臺聴<lb/>
鶯欹客枕摘蕋送春杯何處雙飛鶴翩翩不共来<lb/>
　　下山别在明徵甫<lb/>
青山不忍别况與故人違水上俄生霧松間漸落暉宿<lb/>
雲君借榻渉澗我褰衣莫逐桃花去聽雞入瑣闈<lb/>
<pb n="KR4e0192_WYG_007-14a"/>
　　王亮卿將之塞上以詩見投賦答<lb/>
徵書還出谷為有故人憐手版趨西府心期在北燕聚<lb/>
沙規塞外測漏報軍前不受風塵色人今似魯連<lb/>
　　同潘少承陳忠甫過康裕卿訪童子鳴<lb/>
已向桐廬卧還從燕市遊雲山携蠟屐風雪攬貂裘名<lb/>
以新篇重心緣古俠投黄花亦爛漫為照草堂幽<lb/>
　　春夜同子鳴集少承館<lb/>
向夕衡門掩吳中客子来長河翻月上斷栁逐風廻小<lb/>
<pb n="KR4e0192_WYG_007-14b"/>
飲憐春盡繁花受晩開漢關吾欲去刻燭更徘徊<lb/>
　　送孫少府之沁水<lb/>
旅邸獨相親寧辭載酒頻貂裘為客乆黄綬出關新綿<lb/>
上煙猶冷西河俗舊淳訟庭閒坐嘯亦勝走風塵<lb/>
　　朱在明阻凍返棹暫泊都門輒詩往訊<lb/>
十丈滹沱雪凝寒轉不禁遥憐廻客棹猶似戀朋簮髙<lb/>
枕懸歸夢層城隔醉吟誰知倦游者一倍故人心<lb/>
　　玉河泛舟别童子鳴<lb/>
<pb n="KR4e0192_WYG_007-15a"/>
越客理歸裝春風思北梁風花渡水遠菱荇入船香落<lb/>
日催停騎清波寫靚妝燕山青未了相送意俱長<lb/>
　　送吳孝父還真州<lb/>
来往亦何求風塵自薄遊為文千賦熟行路寸心投木<lb/>
葉淮南暮家山白岳秋驚心解携易不共五湖舟<lb/>
　　送何孝㢘南歸<lb/>
未獻長楊賦能髙洛下名不嫌薪桂盡還戀采衣輕江<lb/>
路蘼蕪緑家園橘柚榮東林吾舊社囘首問柴荆<lb/>
<pb n="KR4e0192_WYG_007-15b"/>
　　王仲諧邀看芍藥<lb/>
姚魏元同品開時亦未殘動揺因翠袖扶植借朱闌静<lb/>
影燈前落流雲席上看夜来風雨至應恐越羅單<lb/>
　　李惟寅集諸子貝葉齋予以病不赴<lb/>
朱門成小築蕭散似清溪水石凌棐几香煙襲錦綈拈<lb/>
花憐昨夢藉草得新題絃管驚心處長安更向西<lb/>
　　汝脩諸君見過<lb/>
乆客依人懶西行借草堂物情堪俯仰吾意在耕桑鈴<lb/>
<pb n="KR4e0192_WYG_007-16a"/>
閣棲鴉近禪鐙落鴈光酒壚應可覔須恕阮家狂<lb/>
　　喬啓仁後園丁香花盛開遲過同賞<lb/>
君是含香吏花能作意開折来方玉蕋植下向瑶臺淡<lb/>
薄勻春色飄零入酒杯芳菲雖可惜不是故園梅<lb/>
　　同邵長孺宿榆河<lb/>
八千鄉路遠北上轉成遥暮雨停驂處山陵秉節朝館<lb/>
人羞野蕨行竈拾枯樵半百多羈旅關情獨此宵<lb/>
　　曽太常召同張羽王邵長孺小集<lb/>
<pb n="KR4e0192_WYG_007-16b"/>
凉風吹日暮曲水抱簷廻玉醴祠官送華筵海客陪卜<lb/>
鄰傷往事推轂冠時才花下頻傾寫誰言觸熱来<lb/>
　　王敬美以遊京口諸山篇詠見示<lb/>
謝公山水癖名勝往来經篋裏蕪城賦㠶前瘞鶴銘餘<lb/>
酣窮落日遠興盡滄溟太息屠門客風塵兩髩星<lb/>
故人招隠處蹤跡繼焦君<hi>郭次甫隠焦山</hi>樹色銜青閣江津帶<lb/>
白雲飲猿垂澗接别鶴入山聞不是逢王烈誰能辨鳥<lb/>
文<lb/>
<pb n="KR4e0192_WYG_007-17a"/>
　　同李陽榖袁進士暨兒琰夜集得峰字<lb/>
萍水惬相逢春杯入夜濃宫雲流五色城雪擁千峰花<lb/>
月留飛舄才名得卧龍殷勤此携手霞外覔行蹤<lb/>
　　送董生還海寧時欲以春秋疏上不果<lb/>
草屩来燕市縫衣返故鄉呌閽心力盡垂槖路途長著<lb/>
論名堪老為園計未荒吾謀非不用君自愛滄浪<lb/>
　　盛仲交自金陵至集于喬舍人小園<lb/>
坐䕃凉雲好輕衣未覺寒月臨花樹午春逼鳥聲殘滿<lb/>
<pb n="KR4e0192_WYG_007-17b"/>
酌秦淮酒新彈貢禹冠栁條時拂拭渾作故人看<lb/>
　　榮昭徳妃輓歌<lb/>
名冠椒風日恩深桂殿前盛筐惟卒禮辭輦宿稱賢玉<lb/>
盌留朝奠珠襦秘夜泉華容雖寂寞龍綍表新阡<lb/>
女徳輝彤管嬪儀肅桂宫瑶池雲自出湘水路應窮宿<lb/>
草霑晨露疎楊切暝風鳯棲遺澤在能慰九泉中<lb/>
素車遵廣陌丹旐轉墳園爵秩三宫貴威儀九御存苔<lb/>
堦凝古色松隧鎖黄昏秪有齊紈扇猶餘篋笥恩<lb/>
<pb n="KR4e0192_WYG_007-18a"/>
祖道鳴笳引行塵疊鼓聲椒塗非昔日象服儼平生誄<lb/>
册陳金印靈輀餙翠旌婉儀將舊徳青史尚垂名<lb/>
　　過田叔<lb/>
促膝懽能㡬還家路漸分我思湟水月君倚大行雲折<lb/>
簡開新醖探書得古文人倫吾豈敢惟喜過黄君<lb/>
　　人日屠田叔邀同盧西臺張明府屠光禄張孝㢘<lb/>
　　　董山人小集<lb/>
人日欣同賞禪棲七客来殘書留雪暎髙興待花催燕<lb/>
<pb n="KR4e0192_WYG_007-18b"/>
越星方聚風霜鴈未廻淹留對紅燭便是百年杯<lb/>
　　送彭稚脩還南浦<lb/>
相逢滿坐傾人知衛玠清諸孫連帝胄五字占時名草<lb/>
緑還家路花傷滯客情詞人如物色寳劍在豐城<lb/>
　　送田叔<lb/>
暫下白雲曹趨庭有鳯毛行多携梵夾醉可讀離騷銅<lb/>
柱風煙逈梅梁海氣髙驚心成去住能念舊綈袍<lb/>
　　同梁公智過靈濟道院訪陳忠甫<lb/>
<pb n="KR4e0192_WYG_007-19a"/>
一身經徼外千里渉殊庭暫憩登山屐閒携相鶴經水<lb/>
衣生敗壁書帶拂虛櫺但適沉冥興何妨笑獨醒<lb/>
　　從張羽王借鬱林觀碑本碑在海州<lb/>
謫君餘習氣翰墨尚留心輟食經淮海看碑到鬱林登<lb/>
臨應堕淚行坐每沉吟可惜咸陽市徒捐一字金<lb/>
　　同莫公遠張羽王梁公智過道院訪陳忠甫<lb/>
一探壺中隠居然離俗塵石幢隂過午花院晩留春俠<lb/>
烈心相許蕭閒興是真抽簮吾已老羡爾白雲人<lb/>
<pb n="KR4e0192_WYG_007-19b"/>
　　書陶貞白十賚文贈田叔系以小詩<lb/>
知從京口渡還禮華陽雲紫氣三茒館真言十賚文參<lb/>
苓誰觧給鸞鶴可為羣豈是抽簮日歸朝萬石君<lb/>
　　同張羽王梁公智歩雙河菴堤上<lb/>
憑眺非無地偏尋一徑幽風花過凈院蘆荻滿汀洲月<lb/>
漸中宵減人嗟兩鬢秋負羈將謫宧俱厭五陵遊<lb/>
　　送歙僧大海真了遊五臺<lb/>
結伴西遊去靈山似竺乾錫飛千嶂頂燈現五峰前辛<lb/>
<pb n="KR4e0192_WYG_007-20a"/>
苦頭陀行平生佛國緣若論心印在還問海南禪<lb/>
　　吾兼亭為丘謙之賦<hi>亭舊有空同少谷二先生留題</hi>
儤直常經此為園亦在兹隠偏金馬籍地即縉雲司苑<lb/>
樹常分色宫鶯或借枝秪應蘭省客来往洽襟期<lb/>
詎意風塵裏還將一壑看浮沉操案牘懶慢著衣冠長<lb/>
嘯應懐古端憂更倚闌耽竒吾亦爾不是戀㣲官<lb/>
宻竹千莖翠幽花一徑迷閉門初散吏倚樹更分題賴<lb/>
是官曹簡能將物我齊杜陵多遣興長釣浣花溪<lb/>
<pb n="KR4e0192_WYG_007-20b"/>
當代文章伯裁詩畫省中風流今不見丘壑得無同翰<lb/>
墨虛留壁蘭苕失舊叢憐才惟郢客灑淚此亭中<lb/>
　　送梁公智移官吉州<lb/>
懐祿非吾願移官肯歎嗟鷺洲迎解佩螺水憶乘槎夢<lb/>
寐銷丹地行蔵問酒家拏音一回首紅發滿溪花<lb/>
握手平生好青雲㡬客途馬空疲皂櫪人漸老屠沽詞<lb/>
賦名何益絃歌計捴蕪飄零壯心在龍劍未全孤<lb/>
　　應妙寺即白塔寺僧慧乾居之<lb/>
<pb n="KR4e0192_WYG_007-21a"/>
杖鉢携来久香燈靜院偏栽花成野徑接竹引春泉支<lb/>
遁逍遥論天台止觀禪坐来忘妙說塔影掛窻前<lb/>
　　䕶國寺以居僧之使遠國者中有趙文敏碑<lb/>
漢家勤絶國檀施表竒觀梵品從天竺真僧是法蘭護<lb/>
碑龍首缺巢棟燕泥乾不見金繒出闗門用一丸<lb/>
　　雙塔寺興隆寺别院有金党元英碑今廢為内教<lb/>
　　　塲<lb/>
長安開甲第舍衛接王城古佛旃檀閣將軍細栁營燈<lb/>
<pb n="KR4e0192_WYG_007-21b"/>
殘留說偈碑半減題名此是紅塵地輪蹄終日行<lb/>
　　能仁寺舊蔵有樺皮梵經字甚精鑿<lb/>
遊人方舍俗釋子復開闗白拂支頥久清言酌茗閒書<lb/>
難窺豹管墨是出雞山若杜毘邪口誰傳出世間<lb/>
　　洪慶寺馬尾松<lb/>
亭亭垂翠葢趺坐一僧来梁棟非吾事青黄是木災枝<lb/>
連拂衣石凉䕃譯經臺樗散拚人棄摩挲媿汝才<lb/>
　　法𢎞寺建新城時闗地有僧湼槃龕中其形如生<lb/>
<pb n="KR4e0192_WYG_007-22a"/>
　　　即寺僧也<lb/>
浩刼知何代長林過客迷不知今壁壘猶是昔招提定<lb/>
裏人長寂花間鳥自啼醉来惟荷鍤岐路任東西<lb/>
　　天寧寺有舍利塔僧道衍曾隠此<lb/>
青青千栢林隋唐留至今佛光時隠現塔影半晴隂草<lb/>
細經遊鹿庭閒演戲禽機心刋落久那復異人尋<lb/>
　　發長清縣<lb/>
丹梯初引興愁絶赴前期未蠟登山屐先題望岳詩停<lb/>
<pb n="KR4e0192_WYG_007-22b"/>
車松日下觧帶麥風吹萬里遊今始抽簮恨苦遲<lb/>
　　蘇公亭<lb/>
謀生本業屨豈意學逃名千金兼束帛無乃故人情鑿<lb/>
湖從此遁蓬門空自扄潮中有蘭芷爼豆共芳馨<lb/>
　　遊顧𤣥言二泉山亭二首<lb/>
塵土夢初醒招尋得此亭泉分雙井練樓入四山青倚<lb/>
樹方成偈烹茶舊續經異時雞黍約風竹細来聽<lb/>
誰觧捐塵網煙霞共一欣引杯承竹露展簟接山雲丘<lb/>
<pb n="KR4e0192_WYG_007-23a"/>
壑應忘我魚鳬正屬君扁舟從此去漁釣幸相聞<lb/>
　　朱明洞<lb/>
乘蹻入清都居然景氣殊泉聲迷逺近松籟荅虛無神<lb/>
室留丹火仙家閟玉壺冲騰已遲暮物色待潜夫<lb/>
　　青霞谷<lb/>
霞外昔沉冥松篁尚匝青橋邉逢洗鉢石上記繙經一<lb/>
壑専名勝千秋更典刑偶来忘絮酒長揖謝山靈<lb/>
　　黄龍洞<lb/>
<pb n="KR4e0192_WYG_007-23b"/>
秀甲朱明外何年闢草莱懸蘿千磴暝飛瀑二樓開采<lb/>
藥應迷屐翻經尚有臺相期看日出雲氣在蓬莱<lb/>
　　飛雲頂<lb/>
飛歩上㠝岏星辰漸可捫一山浮海至五嶺此峰尊元<lb/>
氣廻隂洞丹霞闢妙門從来塵刼外别自有乾坤<lb/>
　　答鄒方伯<lb/>
共賦燕臺月佳期得重尋劇談當世事推轂昔賢心畫<lb/>
省開文苑青衿列道林時艱思共濟吾待拂朝簮<lb/>
<pb n="KR4e0192_WYG_007-24a"/>
　　答孫觀察<lb/>
入幕吾何敢寒宵重有期披雲占藻思零雨見新詩弭<lb/>
棹滄江外懐人落日時歸鴻如報客春在萬年枝<lb/>
　　冬日楳華堂開社招君肅寅仲公補少仲仲登公<lb/>
　　　紹開先諸子<lb/>
北郭曾招隠深留水石蹤蓬蒿憐二仲文史入三冬霜<lb/>
徑初封橘寒畦晩摘菘故山吾不負琴酒許相從<lb/>
　　潘子遷過梅華堂待月梁士哲繼至<lb/>
<pb n="KR4e0192_WYG_007-24b"/>
三徑蓬蒿在風流二子過狂来忘我懶坐久覺情多竹<lb/>
下黄花酒風前白雪歌徘徊還秉燭明月待羊何<lb/>
　　朱貞吉孔陽昆玉以予校刻復古編有詩見訊奉<lb/>
　　　答<lb/>
天祿歸来日誰知四壁空技應憐刻鵠文不悔雕蟲副<lb/>
墨名山在餘生雅尚同何時捉談塵披寫對興公<lb/>
　　萬里乗風巻送友人北上<lb/>
握手念將别清尊尚未空離心懸嶺樹客路值秋風鵬<lb/>
<pb n="KR4e0192_WYG_007-25a"/>
翮搏南海鴻儀㑹澤宫甘泉多侍從誰為薦揚雄<lb/>
　　夀黄母六十一初度<lb/>
喜際嘉平月竒齡六秩開萱花凌綺樹慈竹映春杯絳<lb/>
節排雲下金書附鶴廻潯陽正清淺紅日莫相催<lb/>
　　潘子携酒同歐氏諸子過清泉山中出吳箋索余<lb/>
　　　拙書因留夜坐<lb/>
通家稱孔李聯騎問幽居性洽髙陽酒名慚大令書行<lb/>
吟隨一鶴風雨待三魚十載塵纓觧煙霞禮法疎<lb/>
<pb n="KR4e0192_WYG_007-25b"/>
　　澹臺子羽墓<lb/>
臨河聞返駕髙第乃南浮行徑無芳躅松楸餘故丘山<lb/>
川良不改吾道日悠悠誰憐卑薄地千古有麟遊<lb/>
　　友人惠菊夜至<lb/>
柴桑雖久卧三徑未曾栽海上封書至籬根帶雨来繁<lb/>
霜吹短鬢紅燼落蒼苔縱是相逢晩猶勝二月開<lb/>
　　七夕同陳任夫髙正甫麥仲張林開先舍弟惟仁<lb/>
　　　姪璘集清居得燕字<lb/>
<pb n="KR4e0192_WYG_007-26a"/>
閣道雙星過虛堂暮雨懸清歌聞激楚寳劍憶遊燕雁<lb/>
下沉秋色螢流入野烟詞人方接席應不恨華年<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0192_WYG_007-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　瑶石山人稿卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>抱犢山房集</head>
    <p>
<pb n="KR4f0028_WYG_000-1a"/>
欽定四庫全書　　　　　集部七<lb/>
　抱犢山房集　　　　　　别集類六　<hi>國朝</hi>
　　提要<lb/>
　　　　<hi>臣</hi>等謹案抱犢山房集六巻<lb/>
　　　國朝嵇永仁撰永仁字留山别號抱犢山農無<lb/>
　　　　錫人康熙十三年耿精忠作亂永仁在總督<lb/>
　　　　范承謨幕同被拘繫承謨遇害永仁亦死難<lb/>
　　　　四十一年追贈國子監助教是集前三巻曰<lb/>
<pb n="KR4f0028_WYG_000-1b"/>
　　　　吉吉吟百苦吟皆其陷獄時與承謨及同諸<lb/>
　　　　人唱和詩曰和淚譜則為同難諸人所作小<lb/>
　　　　傳也第四巻曰葭秋集第五巻曰竹林集乃<lb/>
　　　　其舊刻第六巻附録同難㑹稽王龍光華亭<lb/>
　　　　沈天成二人之詩文雍正中其子曽筠編次<lb/>
　　　　付梓永仁以諸生佐幕尚未授官而抗節殞<lb/>
　　　　身義不從逆其所為詩文皆縷述當時實事<lb/>
　　　　獄中不得筆墨以炭屑畫於四壁閩人重其<lb/>
<pb n="KR4f0028_WYG_000-2a"/>
　　　　人品録而傳之得存於世令誦其詞奕奕然<lb/>
　　　　猶有生氣與范承謨畫壁諸詩同為忠臣孝<lb/>
　　　　子之言不但以文章論矣乾隆四十六年十<lb/>
　　　　二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4f0028_WYG_000-3a"/>
　　嵇留山先生傳　　　　　　　　姜　垐<lb/>
　　先生諱永仁字留山别號抱犢山農晉侍中紹之<lb/>
　　後祖居虞山父中書公以官居金陵先生嘗遊梁<lb/>
　　谿樂其山水家焉年十六補博士弟子員未幾食<lb/>
　　餼居家恂恂孝友生平無書不讀制舉而外雅好<lb/>
　　詩古文詞下筆千言立就顧數竒屢躓塲屋鬱鬱<lb/>
　　不得志先生以父母年老出就館榖尤精於醫所<lb/>
　　至活人無算殆將安貧養志藏器以終身矣范忠<lb/>
<pb n="KR4f0028_WYG_000-3b"/>
　　貞公諱承謨者太傅文肅公仲子也中書公與太<lb/>
　　傅有舊忠貞公撫浙時雅聞先生名思折節下之<lb/>
　　先生乃以故人子進謁公一見深許有國士之目<lb/>
　　適奉命督閩延入記室邑侯吳公置酒為餞酒酣<lb/>
　　賦踏莎行詞多戚語先生心不欲往中書公曰中<lb/>
　　丞以國士相待揖汝為上客讀書所學何事顧不<lb/>
　　為知已用耶且太傅舊誼何可忘促之行先生室<lb/>
　　楊氏抱二子曾筠右丹送至吳門止外家之紅橋<lb/>
<pb n="KR4f0028_WYG_000-4a"/>
　　莊外是日天色甫明薄霧漫水面送者佇立河千<lb/>
　　淚涔涔下若不勝慘切生離之狀先生曰嚴父命<lb/>
　　敢不往顧念兩大人年過七旬汝歸善事堂上撫<lb/>
　　吾子吾行思所以報知已無為我戚戚也遂鼓棹<lb/>
　　而去入閩過仙霞嶺謁關夫子廟禱於神曰余此<lb/>
　　行佐范公救民也若萌利欲心必奪我嗣聞者震<lb/>
　　悚咸知先生志不苟矣甲寅春逆藩耿精忠將叛<lb/>
　　先生請於范公曰事迫矣與為忠臣寜為良臣盍<lb/>
<pb n="KR4f0028_WYG_000-4b"/>
　　早為備因為公畫策請撥協餉補緑旗額兵安插<lb/>
　　逃弁酌議屯田冀收拾人心殺賊勢又請假巡海<lb/>
　　之名提輕兵駐上游制賊方是時㑹城文武大吏<lb/>
　　及公麾下士皆預中賊餌公號令格不行先生嘆<lb/>
　　曰吾輩不知死所矣有間賊偽張筵宴公先生誡<lb/>
　　勿往公曰吾大臣以死報國將安逃乎挺身往賊<lb/>
　　果誘公閉宻室隨下先生及同事者於獄被逮時<lb/>
　　獰卒數十張弓矢執白刃驅之若就西市先生了<lb/>
<pb n="KR4f0028_WYG_000-5a"/>
　　無怖色謂同難王生龍光曰予兩人氣誼頗同死<lb/>
　　之日願魂魄聚一處王生亦應聲許諾義形於面<lb/>
　　是刻天光慘淡日氣昏濁先生處亂屍血窪中俄<lb/>
　　迫至逆邸脅之降不從促草安民檄不從誘以官<lb/>
　　又不從賊怒甚欲置先生死地乃假章奏事令鞠<lb/>
　　者窮詰指為禍首先生毫不置辨曰死何足惜但<lb/>
　　願一見范制府得瞑目耳賊無如何乃命錮之先<lb/>
　　生在獄蓬首垢面械鎖鋃鐺寒暑燥濕蟣蝨蚊蚋<lb/>
<pb n="KR4f0028_WYG_000-5b"/>
　　攢嘬之苦靡不徧嘗方之文信國之坐小樓其苦<lb/>
　　什百也因作百苦吟忠貞公與同難諸君子俱屬<lb/>
　　而和之先生工詩尤善填詞少所作遊戲三昧一<lb/>
　　種膾炙人口至是悲思憤鬱所作皆極淋漓沈痛<lb/>
　　不堪卒讀賊甚惡之防範嚴宻禁絶楮墨乃燒桴<lb/>
　　存炭圗著作於四壁入夜隂房鬼火照見壊牆字<lb/>
　　跡熒熒飛舞先生擊節而歌羽聲悽愴聞者唏嘘<lb/>
　　泣下范公寄語先生曰死吾分也君何自苦為先<lb/>
<pb n="KR4f0028_WYG_000-6a"/>
　　生曰死於忠與死於義一也各宜努力幸勿為念<lb/>
　　幽繫凡二年於康熈丙辰九月十七日范公遇害<lb/>
　　先生聞之仰天痛哭曰所不即死者欲從公有為<lb/>
　　也今已矣遂自縊死同死者紹興王龍光松江沈<lb/>
　　天成瀋陽范承譜三人次年<lb/>
王師進勦福建平制府上其事部議以先生係諸生無<lb/>
　　贈銜例令所在給優䘏銀若干兩先是賊以殉難<lb/>
　　諸人屍骨毁棄郊野三山林子能任覓先生骸骨<lb/>
<pb n="KR4f0028_WYG_000-6b"/>
　　製棺殮之至是先生之僕程治得扶櫬歸方先生<lb/>
　　之殉節也室楊氏僅二十七嵗聞之水漿不入口<lb/>
　　誓以身殉後以舅姑老子幼忍死守節仰事俯育<lb/>
　　茹荼集蓼凡二十八年次子早夭卒撫其長者成<lb/>
　　立壬午曽筠舉孝廉楊氏以節婦建坊表閭而范<lb/>
　　公之子時崇開府廣東念先生之忠且義力請於<lb/>
朝得以諸生<lb/>
贈官國子助教崇祀范公祠盖異數也丙戍曾筠成進<lb/>
<pb n="KR4f0028_WYG_000-7a"/>
　　士讀中秘書<lb/>
天子稔其家世每<lb/>
禁試咨賞者再丁酉擢置<lb/>
講帷<lb/>
特授山右學使者曾筠清廉有守所得皆寒畯晉人士<lb/>
　　稱祝之人咸謂天之報施忠節不爽云<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>青霞集卷五</head> <lb/>
    <p>
<pb n="KR4e0197_WYG_005-1a"/>
欽定四庫全書<lb/>
　青霞集卷五<lb/>
　　　　　　　　　　　　　明　沈鍊　撰<lb/>
　歌<lb/>
　　題東方朔圖<lb/>
我即是東方朔王母蟠桃手曾摘三千年開花結實不<lb/>
為遲銀箭壺中方一刻黄金白玉夢境迷世間那有偷<lb/>
桃客<lb/>
<pb n="KR4e0197_WYG_005-1b"/>
　　偶成<lb/>
淮陰小兒欺韓信跨出市中不自禁須臾西馳謁相公<lb/>
築壇拜將生威風千金相召輕薄子膝行蒲伏驚欲死<lb/>
昔何倨傲今何恭將軍顔色非不同世態悠悠久自知<lb/>
天下多少淮陰兒<lb/>
　　長相思<lb/>
思君祇欲見君面君在天涯那得見可恨東風入畫堂<lb/>
捲簾惟有雙飛燕愁雲溟溟晝不開孤月娟娟夜長怨<lb/>
<pb n="KR4e0197_WYG_005-2a"/>
日暮無端飛雪霰消落梅花不盈片對此長題尺素書<lb/>
何因得借春鴻便<lb/>
　　題鵞山小像<lb/>
嗟余本是茹芝客見君芳華婉若蘭石交非因斗酒結<lb/>
寸心那用尺書殫意氣相歡綰雲霧白日奉以朱絃彈<lb/>
知音㑹賞陽春曲寡鵠誰舒萬里翰知君四海意相鄰<lb/>
見君畫像情亦親緗素披觀本遊戲丹青貌出猶風神<lb/>
龍章鳳姿意夭矯虎頭燕頷生殊倫長康正喜傳瞳子<lb/>
<pb n="KR4e0197_WYG_005-2b"/>
元亮何妨頂葛巾詎憐風骨比雲霞自羨高才盛五車<lb/>
手校六經心獨醉神遊八極氣偏賒更將餘事工詞翰<lb/>
猶使聲名冠永嘉長握明珠歸合浦恨持寶劍隔張華<lb/>
人生窮達豈能期弦望從來自有時伏櫪應知心不已<lb/>
封侯那得數偏奇獻策十回曾遇合揚鑣九折在驅馳<lb/>
莫信今日書生相麟閣圖形未可知<lb/>
　　送張玉亭慮囚淮陽<lb/>
今代張衡屬省郎三年粉署盛輝光入曹永日花侵篆<lb/>
<pb n="KR4e0197_WYG_005-3a"/>
劍佩飄揺坐未央晝習文書承禁漏夜開墳典炷名香<lb/>
寳刀久久生星宿綵筆時時詠鳳凰既逢鵷鷺承清切<lb/>
復道芝蘭比芳潔草書寫罷落飛雲奇畫題成舞流雪<lb/>
聲華世重為八龍藝苑人稱讓三絶當世誰先鄭廣文<lb/>
生前恐是王摩詰方傳麗藻盛西京又秉旌麾出鳯城<lb/>
使節從來天上發公車疑自日邊行將垂訊伐先揚命<lb/>
欲效馳驅敢問程滿月漸隨征葢去海雲正逐鼔鼙生<lb/>
競識諸卿車馬過共臨祖道振鳴珂十行布席花如錦<lb/>
<pb n="KR4e0197_WYG_005-3b"/>
百處傾壺酒似河誰羨陽阿為楚舞必宣大雅入驪歌<lb/>
郎官出按征夫盛才子將行送者多嗟余本是同鄉郡<lb/>
蜿蜒山河心彌近十年為宰世所嗤累日驅車獨相問<lb/>
人生所貴心相知斗酒綢繆永投分臨岐不必嘆分飛<lb/>
赤霄羽翮時能奮<lb/>
　　送張甌江符卿<lb/>
張公子佩玉環意氣凌雲體自閒玉環連蜷若明月盈<lb/>
盈三五無虧缺衣邊結響勝鳴璫劍裏回容輕佩玦半<lb/>
<pb n="KR4e0197_WYG_005-4a"/>
面初辭鈎弋宫全身正奉咸陽闕婉婉規中度悠悠象<lb/>
外懸玉以銘文徳環以喻周旋丈夫纓組横九州心似<lb/>
明珠爛不收璇璣斗宿光常滿鍾鼎江河意欲流九蓬<lb/>
遼叟乗風轉韋約西門繞指柔非是馳情懐尺璧直因<lb/>
托意在千秋<lb/>
　　送吕子出逰宣大<lb/>
吕子生來有竒氣結髮讀書恒念邊千金覓劍星文動<lb/>
百金買馬生骨全陰符一卷手自注闗山片月心常懸<lb/>
<pb n="KR4e0197_WYG_005-4b"/>
五陵豪傑盡傾葢談笑驚座如流泉朅來仗策逰燕京<lb/>
黄閣鉅公知姓名吐哺走迎談世務指揮如意煙雲生<lb/>
抵掌伊吾坐揮霍出門擁盾思河朔夢想龍沙白骨迴<lb/>
黄塵萬里難遥度慷慨登塗若舊逰風沙颯颯近邊秋<lb/>
弦歌不似聽刁斗飲酒心思血敵酋誰羨今宵意氣雄<lb/>
明朝走馬學飛鴻隴邊弱草疑天外塞上閒花隔世中<lb/>
朔漠懸心雲半黒長安迴首日偏紅羽檄曽傳鐵騎多<lb/>
胡沙連箭入黄河將軍盡日愁披甲戰士經春出荷戈<lb/>
<pb n="KR4e0197_WYG_005-5a"/>
曹郎度支籌不足指大憂懸在心腹樞臣按籍欲徵兵<lb/>
天子宵衣願推轂自識中朝有申甫詎言四海無頗牧<lb/>
余亦滄江學劍人十年為吏在風塵請纓自羨凌雲客<lb/>
投筆曾無出塞辰聞君將發意婉娩手握軍書夜舒卷<lb/>
非是羌戎善騎兵自因邊塞無闗鍵道勝魚龍或可馴<lb/>
令深虎豹猶堪偃奇功正好斬樓蘭名馬行能徵大宛<lb/>
人將筆硯薄書生世以麒麟驅赤坂去去雙旌已及秋<lb/>
行行六轡毋令晩男兒㑹自策勲名詎識不為班定逺<lb/>
<pb n="KR4e0197_WYG_005-5b"/>
　古樂府<lb/>
　　聖人出<lb/>
聖人出應運期黄河水清丹鳯儀五星連珠光聚奎鐵<lb/>
樹璀璨花紛披五雲扶日中天垂山谷發祥金陸離陰<lb/>
黍不待陽管吹龍蛇夭矯熙盛時熙盛時聖道昌手育<lb/>
黎庶登泰康仁聲義聞八表揚奸軌震疊濳消藏金石<lb/>
絲竹調文章聖人出禮樂興櫜弓矢陳六經<lb/>
　　上之回<lb/>
<pb n="KR4e0197_WYG_005-6a"/>
上之回馭六龍雲霞布日當中敬日躋予心恫展徳澤<lb/>
揚仁風穆以愉麗寰區露為馬雷為車林有鳥河無魚<lb/>
憂與樂惟所須光旦旦玉燭爛常明明禮樂燦上之回<lb/>
所中閨靡出入亘九垓<lb/>
　　戰城南<lb/>
戰城南傷乎悲將軍隻手安可支豺虎當路人饑疲雖<lb/>
則饑疲朝廷恩安可虧海宇茫茫誰惟思我為忠臣人<lb/>
不知忠臣死時心轉足力盡筋衰堪瞑目聲名非是身<lb/>
<pb n="KR4e0197_WYG_005-6b"/>
外傳人心動處神靈宣光明可以耀日月九原何處非<lb/>
青天血肉之軀何足憐捫心念之安得眠<lb/>
　　長門怨<lb/>
玉殿疑天上珠鈿在鏡中怨多偏望月恩斷不隨風細<lb/>
草留承輦飛花送出宫若心倘回轉妾貌尚丰容<lb/>
　　天馬歌<lb/>
天馬權竒禀靈骨横空萬里思超忽赤驃本是房星精<lb/>
飲水由來經月窟天馬嘶鳴心膽雄山驚虎豹海躍龍<lb/>
<pb n="KR4e0197_WYG_005-7a"/>
吸風嘘霧不受秣意氣常欲吞溟濛天馬復天馬獨立<lb/>
襄陵野過都厯塊安足為世間未有齊驅者<lb/>
　　箜篌引<lb/>
公乎公乎聽我言河流洶湧波瀾翻斂身收足莫西渡<lb/>
渡河而死誰煩寃河流何太濁發源高山邊山崩川竭<lb/>
等閒事渡河死者真狂顛<lb/>
　　青草歌<lb/>
草青青兮春意多牛羊下兮思若何哀薄世兮涕滂沱<lb/>
<pb n="KR4e0197_WYG_005-7b"/>
壯士憤兮摧江河雨不澤兮風不波年嵗逝兮成蹉跎<lb/>
望夷門兮日來過嘗有客兮居山阿<lb/>
　　天涯曲<lb/>
來牛去馬運方興兮天涯草昧誰平定兮盡節盡忠臣<lb/>
道貞兮一匡天下垂令名兮時哉難得秉元精兮<lb/>
　　邯鄲少年行<lb/>
邯鄲城中俠少年從來意氣凌雲烟拂拭琴樽擬文士<lb/>
飄揚劍珮比神仙交逰洛下三千客詎念城南二頃田<lb/>
<pb n="KR4e0197_WYG_005-8a"/>
心知象緯時常玩手展龍韜夜自研曾習春秋魚麗陣<lb/>
兼通風后握機篇未能報國心先許不遇輕生意已捐<lb/>
黄金祗為酬知已赤驥將來獵酒泉席上弦歌教出塞<lb/>
室中圖畫盡三邊鳴笳每憤邊戎入折㦸常輕漢將權<lb/>
安得一懸金印出長驅萬里勒燕然<lb/>
　　報國吟<lb/>
長安近兮我所思決壯猷兮日孜孜龍有翼兮鳳有文<lb/>
驥悲嗚兮思其羣世路隘兮誰當闢撫長劍兮凌青雲<lb/>
<pb n="KR4e0197_WYG_005-8b"/>
　　火燃曲<lb/>
火光煌煌從中起烟塵直達重營裏班超奮臂鄯善愁<lb/>
誰令定逺不封侯<lb/>
　　將進酒<lb/>
將進酒一飲千鍾未停手豪華倜儻傲公卿酣歌擊筑<lb/>
衝牛斗我不是高陽舊酒徒亦不肯買醉黄公壚劉毅<lb/>
家無卓椎地何用袒跣而呼盧仲尼大聖飲酒無量哺<lb/>
糟六籍生風雲醉裏乾坤何曠蕩玉壺金爵雅容禮樂<lb/>
<pb n="KR4e0197_WYG_005-9a"/>
門牆桃李發陽春道上魚龍起瀺灂正君臣序父子萬<lb/>
世人心原不死絃歌一曲雅鄭分五色文章辨朱紫世<lb/>
人皆醉我獨醒醉醒詎在樽罍裏君不見董卓專權築<lb/>
郿塢黄金積多賤於土王允濳謀結布兒一朝事成如<lb/>
縛虎又不見寵臣禄山入帝閽九齡識相輸忠言直至<lb/>
天子幸蜀後方有詔令思文園又不見韓家亭榭連天<lb/>
起賓寮獻納如流水宵分秘計出内庭虎臣拉殺輕如<lb/>
鬼眼中富貴如春夢萬古綱常華岳重折腰俛眉事權<lb/>
<pb n="KR4e0197_WYG_005-9b"/>
貴不如美酒當筵送<lb/>
　　劉生<lb/>
劉生尚遊俠結束似從軍綠酒通宵飲黃金對客分驅<lb/>
車遊五岳秉燭讀三墳帷有不平氣時時干白雲<lb/>
　　出自薊北門行<lb/>
髙秋宛馬肥鐵騎犯邊陲披甲挽弓矢大半漢中兒擾<lb/>
田擁雙騎攻堡挾長錐揚言今歲入定欲冦京畿將軍<lb/>
既傳檄士卒亦聞知李牧急收保從古有良規然聞仁<lb/>
<pb n="KR4e0197_WYG_005-10a"/>
義士救患不踰時禦强能設險以寡在懸竒亦言將帥<lb/>
勇不憂行伍疲孫武教宫嬪一朝能死綏何為坐偃蹇<lb/>
終嵗不出師寶劍匣中泣無乃久精思<lb/>
　　君子有所思行<lb/>
匡坐百日晏遨逰風物遷一朝丹疏入六載常在邊中<lb/>
心不自分生世寧有偏患無經濟才食禄何足專養馬<lb/>
念馳逐按劍思握權心若醉六籍目若營八埏射書聊<lb/>
城將問策安期仙推食不充饑解衣難覆寒君子有所<lb/>
<pb n="KR4e0197_WYG_005-10b"/>
思所思在仁賢<lb/>
　　五蛇吟<lb/>
五蛇從龍晉葉昌乗車跨馬逰四方知機決策心所藏<lb/>
日引月長生明光念兹夙夜不可㤀<lb/>
　　傷歌行<lb/>
淡淡浮雲生颯颯秋風來客子坐愁思抱劍久徘徊中<lb/>
朝授官爵本以恤民災時俗競繁華棄置不復懐朝逰<lb/>
過上苑夕宴登高臺絃歌滿堂下㫖酒盈樽罍富貴豈<lb/>
<pb n="KR4e0197_WYG_005-11a"/>
不樂貧賤多渇饑以言推所欲均半育羣黎<lb/>
　　將苑謡<lb/>
將苑琅琅編簡多自憂邊塞沒銅駝三闗兩鎮思經過<lb/>
匡時濟世義不頗金聲玉節流江河<lb/>
　　升天行<lb/>
劉郎本是神仙客鍊就金丹生羽翼雲水千重恣逺逰<lb/>
洞文霞笈流篇籍洪厓拍肩赤松笑𤣥素二女呈窈窕<lb/>
才輕九宇未足奇道洽三真始為妙不離平地已升天<lb/>
<pb n="KR4e0197_WYG_005-11b"/>
日月星辰齊照耀<lb/>
　　白馬篇<lb/>
白馬青絲轡寳刀束馬頭朱衣錦繡裾意氣若雲浮經<lb/>
過鬬雞陌出入凌雲樓跨馬意何如男兒舊學書聞說<lb/>
君臣義仗節欲征誅虎豹蹲九闗豺狼叅兩隅生民何<lb/>
擾擾諸將復籧籧東方水流血西土還報捷匡世缺雄<lb/>
才欺君有心訣馬首奮如龍噴沫立竒功馬蹄輕似鳥<lb/>
八面振威風人馬兩相宜何如八駿馳行空九萬里躍<lb/>
<pb n="KR4e0197_WYG_005-12a"/>
馬定邉陲<lb/>
　　寄懐<lb/>
蛾眉將駿骨總是千金姿難教雙麗絶并取一朝隨躊<lb/>
蹰心所重慷慨淚横垂歡愛倘再得功名去莫追<lb/>
　　結客少年場<lb/>
寄身燕趙間服食駐朱顔琴書室中滿車馬門外還送<lb/>
客復迎客投壺兼對奕飲酒不論觥看山來着屐葛巾<lb/>
文六角珠履雲五色論道洽伊周談兵恥韓白門下客<lb/>
<pb n="KR4e0197_WYG_005-12b"/>
三千一朝去衝敵<lb/>
　　自君之出矣<lb/>
自君之出矣不復理容粧思君如寶鏡耿耿照空房<lb/>
自君之出矣蟾光幾盈缺思君若連環綿綿不可絶<lb/>
自君之出矣車馬無回聲思君若春草除去復還生<lb/>
　　射虎行<lb/>
問君何為好射虎虎能食人人受苦人家積粟養牛羊<lb/>
牛羊食粟喂虎狼食羊猶尚可食人愁殺我牙爪夾妖<lb/>
<pb n="KR4e0197_WYG_005-13a"/>
魔貪嗔急於火人失智虎有威說着射虎人驚疑有客<lb/>
驅車過山麓力高卞孟心機足張弧挾矢設網羅虎亦<lb/>
聞之生觳觫嗟哉嗟哉虎本愚天帝念之為愁吁虎若<lb/>
不食人客亦無所嗔<lb/>
　　古從軍行<lb/>
從軍本為報國恩跨馬出逰古塞門召募三河忠義士<lb/>
一日團結如雲屯男兒從來通六藝不分塵沙雜邊騎<lb/>
劍磨流出射斗光賦成常有凌雲氣軍中多少豪俠徒<lb/>
<pb n="KR4e0197_WYG_005-13b"/>
相共飲酒歌且呼寳刀金甲披掛就萬里長驅西破胡<lb/>
　古塞上曲七首<lb/>
　　其一<lb/>
胡笳𣺌𣺌度闗門旅鴈飄飄過古村獨有蘇卿愁至骨<lb/>
一聲哭盡九邊魂<lb/>
　　其二<lb/>
土營沙寨半荒塘漠漠平川暗夕陽笑殺公孫為布被<lb/>
有何繡幕障邊疆<lb/>
<pb n="KR4e0197_WYG_005-14a"/>
　　其三<lb/>
漢軍大半懶征行零落軍書不記名昨夜邊人傳鐵騎<lb/>
依稀又到古龍城<lb/>
　　其四<lb/>
都䕶將軍性氣和葡萄美酒奏弦歌折衝樽俎非無謂<lb/>
遮莫沙村走駱駝<lb/>
　　其五<lb/>
紫禁昭君生入胡琵琶千嵗唱蘼蕪向來北去紅顔婦<lb/>
<pb n="KR4e0197_WYG_005-14b"/>
多少良工作畫圖<lb/>
　　其六<lb/>
摩笄山頭烽火紅須臾照見數營空賊來不解傳刁斗<lb/>
何况雲臺論戰功<lb/>
　　其七<lb/>
古來大將運機謀指畫軍符夜未休可怪紅粧連甲隊<lb/>
欲將歌舞覓封侯<lb/>
　長安道三首<lb/>
<pb n="KR4e0197_WYG_005-15a"/>
　　其一<lb/>
來往都城道探知朝士心若聞身世事定肯却黄金<lb/>
　　其二<lb/>
一日再三往奔馳十二時郊原芳草意惟有馬蹄知<lb/>
　　其三<lb/>
長安九門路車馬不曾閒借問驅馳者何人謁帝闗<lb/>
　江南曲二首<lb/>
　　其一<lb/>
<pb n="KR4e0197_WYG_005-15b"/>
江南好風物猶似舊時不春雲回塞鴈不帶漢川流<lb/>
　　其二<lb/>
一去數千里詎知行逺近道上有征人怕問江南信<lb/>
　塞下曲五首<lb/>
　　其一<lb/>
沙色上侵天匈奴數犯邊將軍好歌舞不肯勒燕然<lb/>
　　其二<lb/>
居鄉愁敵騎入郭怕官軍商量何所定愁坐日斜曛<lb/>
<pb n="KR4e0197_WYG_005-16a"/>
　　其三<lb/>
無錢難倚市有酒且傾巵邊塞窮通事惟慿天意為<lb/>
　　其四<lb/>
昨日聞弦管今朝是土堆人生不如葉猶得趂風回<lb/>
　　其五<lb/>
野老談時嵗何時見太平生來知日月不肯暗中行<lb/>
　五雜俎<lb/>
　　其一<lb/>
<pb n="KR4e0197_WYG_005-16b"/>
五雜俎天上雲往復還紅日曛不得已諫周君<lb/>
　　其二<lb/>
五雜俎綺繡裳往復還明月光不得已誅王郎<lb/>
　　其三<lb/>
五雜俎秋漢星往復還春夜螢不得已脩六經<lb/>
　　去邪蒿曲<lb/>
博士邢恃名光北史六經淵源授太子㕑人但知進甘<lb/>
㫖邪蒿滋味只如此名惡物必賤何用奉玉齒至哉邢<lb/>
<pb n="KR4e0197_WYG_005-17a"/>
子心弼亮以終始珍饌不進不休邪蒿不去不止<lb/>
　楊柳枝詞四首<lb/>
　　其一<lb/>
楊柳嫋嫋任風吹心要欺風風不知引得塵沙滿堤岸<lb/>
朝來壓折柳條枝<lb/>
　　其二<lb/>
生憎楊柳性柔邪纔見東風舞未涯土長根生何太易<lb/>
豫章七嵗始萌芽<lb/>
<pb n="KR4e0197_WYG_005-17b"/>
　　其三<lb/>
楊柳夾帶杏花開妸娜鮮妍不自裁絮落水中飛不起<lb/>
烟迷岸上坐徘徊<lb/>
　　其四<lb/>
斬楊植柏是生涯列映樓臺帝子家萬嵗千秋垂古色<lb/>
春風曉日繡雲霞<lb/>
　　古離别<lb/>
江月湛清夜皎日當及晨陰暉復陽曜照見離别人借<lb/>
<pb n="KR4e0197_WYG_005-18a"/>
問逺行客何為輕青春答云有所以邊塞多風塵男兒<lb/>
急君父時世良苦辛心高悲俗緣義重辭所親佳人收<lb/>
淚拜脱釵致慇勤功名千古義情昵一日新君行為邦國<lb/>
何須戀妾身<lb/>
　　出塞曲<lb/>
邊塞苦殺傷將軍多怯懦天驕迅電馳宛馬流星過借<lb/>
問食肉徒何人貽此禍翩翩逰俠子仗劍出閭里忠貞<lb/>
白日懸機闗當時起挽弓不在强騎馬不在良所貴寸<lb/>
<pb n="KR4e0197_WYG_005-18b"/>
心白烈烈如秋霜我生知有死生死皆前定何用苦低<lb/>
徊從人學邪佞<lb/>
　古風<lb/>
　詠懐三十首<lb/>
　　其一<lb/>
麒麟不踐生鳳凰百鳥依乃知聖人出蒸庶同所歸濟<lb/>
世寰海服營已妻孥違明徳麗日月燭照通萬微齋居<lb/>
含淳質九牧生光輝逢饑願推食遇寒思解衣禮周本<lb/>
<pb n="KR4e0197_WYG_005-19a"/>
由智恩洽還重威有如龍變化一日乗雲飛<lb/>
　　其二<lb/>
天地疑彈丸日月烏兎飛一氣渾且噩運轉無停機大<lb/>
聖觀元化端冕垂裳衣神融通萬方精理識九圍三才<lb/>
一以貫六合同其歸名教本自然有無兩無依誰哉語<lb/>
至道釋然分是非<lb/>
　　其三<lb/>
淅瀝西風生素秋團白露中天淡輕雲金波皎蟾兔客<lb/>
<pb n="KR4e0197_WYG_005-19b"/>
子理裳衣循堦旋矩步秉燭開芝房展書闔朱户緬想<lb/>
百代雄矯首屬欣慕延思緝長懷達觀披廣度精微自<lb/>
心得談辭非所厝<lb/>
　　其四<lb/>
　<lb/>
　<lb/>
　<lb/>
　　其五<lb/>
<pb n="KR4e0197_WYG_005-20a"/>
浩浩穹壤内一氣常感通山河獻靈秀生有百代雄龍<lb/>
蟠抱三辰虎踞經八戎風雲隨指顧日月回掌中手提<lb/>
屬鏤劍目送塞上鴻豈無聲色資慚愧海宇空男兒不<lb/>
命世何用懸朱弓<lb/>
　　其六<lb/>
　<lb/>
　<lb/>
　<lb/>
<pb n="KR4e0197_WYG_005-20b"/>
　　其七<lb/>
大道運廢興機緘密於網聰明憲天文妙用在指掌正<lb/>
邪各相勝陰陽互來往炎劉本籍羽光武還資莽陰曀<lb/>
不晦㝠陽靈何由晃升沉理固然鏡燭非外奬<lb/>
　　其八<lb/>
始吾七齡時宴息思天道精慮入窈㝠𤣥夜漫浩浩因<lb/>
念死生情劃焉動中懆人生既有終神仙詎私好所期<lb/>
訪真訣煉藥駐玉貌焉知五十秋未得展懐抱彈劒將<lb/>
<pb n="KR4e0197_WYG_005-21a"/>
逺逰沉憂徹蒼昊<lb/>
　　其九<lb/>
伏義畫八卦軒帝調宫商聖心造人倫一日萬世長運<lb/>
精超無始含思垂未央蕩蕩寰宇内寸衷俱藴藏彼哉<lb/>
夸毗子營已淆圓方雕琢混沌竅以為食肉腸家國既<lb/>
坎壈爾身亦淪亾<lb/>
　　其十<lb/>
吾在大方内流觀𤣥化初天地本一竅日月雙流珠清<lb/>
<pb n="KR4e0197_WYG_005-21b"/>
濁分山河五緯不並居大象極虚靈萬物燦焉殊中有<lb/>
聖人立神明為其徒包絡無内外精明超有無元理所<lb/>
不釋誓將規輿圖<lb/>
　　其十一<lb/>
形成别上下貴賤理自然所以成萬物惟在君臣權大<lb/>
道既陵夷叔季彞倫愆毫髮一為差倒置躋天淵堯舜<lb/>
不可作湯武亦已偏大哉管夷吾匡世日月懸仲尼春<lb/>
秋書秉筆以精研<lb/>
<pb n="KR4e0197_WYG_005-22a"/>
　　其十二<lb/>
川流赴東海涓涓無止息君子秉明義夙夜常警惕道<lb/>
在日用間變化非可測神龍乗雲翔精理亦綿厯顔回<lb/>
雖生知學履復純密功業道所生聰明心自得<lb/>
　　其十三<lb/>
大舜居東夷耕稼承二親傲弟不為咈中心但安仁一<lb/>
朝遘王厯得之河水濱天命既有赫覃思安萬民四岳<lb/>
一以舉鳴珮為王臣敷言共光被純徳無緇磷委順同<lb/>
<pb n="KR4e0197_WYG_005-22b"/>
大化千古稱其真<lb/>
　　其十四<lb/>
昔余夢仲尼提耳命我言王道莫蓁蕪行義貴達權河<lb/>
海儼聖容千載誰可諠謭劣秉遺訓匡坐求其源中嵗<lb/>
遭嶮巇世道為籠樊淳風倘未凋心意哀元元<lb/>
　　其十五<lb/>
大海無擇流春林無委枝明徳包宇宙逆順皆善辭君<lb/>
子抱宏畧俯仰祈良規責已有餘暇與人無怨思箴銘<lb/>
<pb n="KR4e0197_WYG_005-23a"/>
古人誼吾獨求輕肥<lb/>
　　其十六<lb/>
大言人所怖小言人所嗤所念唇齒劣不能為朱絲蘭<lb/>
蕙雖馨香因風吹庭幃哲人秉明志啟口多微辭衷情<lb/>
倘未和誰能沃心脾<lb/>
　　其十七<lb/>
玉沉當自見珠去有時還劉曜乃何人隠居管涔山童<lb/>
子持寶劍再拜揚玉顔致辭且敬獻留珮聲潺潺一嵗<lb/>
<pb n="KR4e0197_WYG_005-23b"/>
換五色三尺當重闗寄物不虚得亦復排羣蠻<lb/>
　　其十八<lb/>
越客逰燕趙嵗久若故鄉被服多氊裘挾彈戎馬行顰<lb/>
眉憂國難揮涕悲民殃有酒非不飲所適非豆觴展書<lb/>
自低回撫劍多慨慷終焉奮羽翼六合為鷹揚<lb/>
　　其十九<lb/>
浩浩北風起邊聲颯已聞蕭條轉幽谷慘淡生黄雲敵<lb/>
騎三五輩突至如驚麕豈無塞上卒什伍曾不分王猷<lb/>
<pb n="KR4e0197_WYG_005-24a"/>
先訓練六籍皆兵文鄰鄰比閭士誰謂非三軍何不作<lb/>
内政安居已策勲<lb/>
　　其二十<lb/>
天道生混沌一氣妙萬方廢興理所定誰能易其常造<lb/>
化本無言賢聖持天綱孔明不㤀漢仁傑還造唐日月<lb/>
暫薄蝕倐忽回重光神靈䕶明哲小人物所戕彼哉莽<lb/>
卓徒澌㓕何由長<lb/>
　　其二十一<lb/>
<pb n="KR4e0197_WYG_005-24b"/>
藹藹珪璋士特達懐内方步趨出矩矱蘭蕙生馨香華<lb/>
心仰芳躅一徳超衆行如何松柏資委質桃李場陽春<lb/>
不自保嚴霜折其光宛轉入邪徑黽勉遊曲梁哀哉繞<lb/>
指柔無復百煉剛<lb/>
　　其二十二<lb/>
混沌薄元化大道生廢興五運相終始人倫有分并灝<lb/>
氣迴日月山岳以峙凝大哉天地機乃在一念精伏羲<lb/>
畫八卦妙契萬物靈聖哲神所啟時俗誰能攖<lb/>
<pb n="KR4e0197_WYG_005-25a"/>
　　其二十三<lb/>
人心包天地私意安所容區區營身術咫尺生劍鋒方<lb/>
其拘攣時一介不可通忤心當路排合意千里逢一人<lb/>
未成仇萬千憎其風譬如蒸沙粒何由覩成功<lb/>
　　其二十四<lb/>
門牆啟尤釁人心生冦仇上下本同根身世非兩謀如<lb/>
何全軀士肉食㤀所憂黄金充私槖白役破公州徒營<lb/>
一家計横使萬姓愁羌戎覘人國狐兔經荒丘誰哉召<lb/>
<pb n="KR4e0197_WYG_005-25b"/>
其侮晨夕空誅求及至謀身日終亦非嘉謀<lb/>
　　其二十五<lb/>
時俗藉津梁英雄自依據倘執禮義權縱横有何懼白日<lb/>
泛陽波六龍誰能御流沙逝西沉扶桑莫東駐天命無<lb/>
短長人心有來去<lb/>
　　其二十六<lb/>
姑射有神人氷骨為其姿被服天機錦玉屑充渴饑窈<lb/>
窕處金閨蘭蕙方葳蕤孤操凛霜雪抱瑟含微辭獨立<lb/>
<pb n="KR4e0197_WYG_005-26a"/>
萬物表恥與姬姜隨視世若塵土擇對安足為<lb/>
　　其二十七<lb/>
仙子悟長生鍊元積真道一氣含太虛寶鼎手能造衣<lb/>
裳翳白雲雞犬嗚丹竈玉帝校尺籍紫書方命召韓衆<lb/>
擕竹冠盧敖奉金誥濟世有丹砂冲舉何足好<lb/>
　　其二十八<lb/>
𤣥女蓬其首感悟軒轅辭降世示兵訣精微誰能知糟<lb/>
粕遺六韜孫子何支離天地有妙畧黄石非吾師冲虚<lb/>
<pb n="KR4e0197_WYG_005-26b"/>
契真際車馬八極馳大道自底定嘈嘈徒爾為<lb/>
　　其二十九<lb/>
伊尹昔幽沉遺世在莘野負犂帶雨耕懸釣垂雲把諷<lb/>
書味三謨展詩研大雅詠歌合匏弦達觀何瀟灑終焉<lb/>
膺三聘為世驅六馬左相位不卑先覺道應寡一朝居<lb/>
阿衡四海憂患寫因知畎畝中詎是㤀情者<lb/>
　　其三十<lb/>
孟軻本吾師輔世逰齊梁談辭霏玉屑曠蕩仁義場一<lb/>
<pb n="KR4e0197_WYG_005-27a"/>
言已有餘千言猶未央借問此何為楊墨充四方邪說<lb/>
塞皇猷詖行成梯航禽獸食人肉世道兩以喪君子心<lb/>
不忍齒舌流否臧為道立赤幟照灼日月光是非以析<lb/>
然邪偽安所藏多言鬼所嫉無言安能詳<lb/>
　　任節婦吟<lb/>
白楊多悲風蕭瑟生曲房二十解簪珥白首謝容妝兩<lb/>
髦若日月矢死抱輝光嗟彼陌上燕嵗嵗棲我梁君子<lb/>
奉高葢駕言逝何方哀怨比琴箏絃促柱以傷君命一<lb/>
<pb n="KR4e0197_WYG_005-27b"/>
何短妾命一何長願以妾贖君君在不可望祗因斑采<lb/>
衣緝君珠珮裳<lb/>
　　孫同府以不得迎養母夫人為繪像事之因賦白<lb/>
　　雲篇贈之<lb/>
白雲何靡靡瞻望在故鄉迢逓越萬里云何别高堂婉<lb/>
戀慈母歡伊鬱不可㤀歌彼陟岵詩㫖酒盈我觴達道<lb/>
莫能致沉思迫衷腸托之丹彩箋寫兹明月光日夕承<lb/>
髙隅髣髴流珮裳庶言結遐思耿耿明徳旁<lb/>
<pb n="KR4e0197_WYG_005-28a"/>
　　寄岑匡阜山人<lb/>
蘭舟日行邁河闗多苦辛逺與親交别曠望立風塵是<lb/>
時春向暮冉冉柔條新余行獨逶迤留滯京洛濱千里<lb/>
困長道十載為羈臣駑馬厭驅策委葢愁逡巡惟是心<lb/>
慮煩未能釋朱輪鉛刀雖黽勉豈無一割勤綺琴中自<lb/>
理詎念知音人寄言同心客屈曲聊以陳<lb/>
　　送海濱公八十詩<lb/>
佳日湛清俎北堂弦管多侍子奉鳩杖國老意皤皤冠<lb/>
<pb n="KR4e0197_WYG_005-28b"/>
葢溢街衢尊俎四座羅列帛等丘山傾酒若江河齊童<lb/>
三五行挾瑟振安歌流雲轉長袂陳舞屢婆娑俯仰凌<lb/>
七盤飄揺切陽阿歌舞詎云畢髙宴方嵯峨凉秋白露<lb/>
垂芳飈動池荷矚此帝城隅甲第馳鳴珂皇路穆清塵<lb/>
庶僚願如何玉樹齊萬年千秋沐恩波<lb/>
　　奉和春崗翁怡椿軒韻<lb/>
朱軒赫𢎞敞珍木鬱葳蕤芳條厯年祀手澤猶未衰緬<lb/>
想趨庭日冠珮肅容儀文侍陽景邁朝植玉露滋楨榦<lb/>
<pb n="KR4e0197_WYG_005-29a"/>
方石起柔葉漸雲披端知嵗華改飄揺芝葢移奕世登<lb/>
榮峻章服正差池清階既克類嘉樹仍在斯徘徊感疇<lb/>
昔睇盼適今兹物色固常競奇名亦永垂<lb/>
　　臧烈婦詩<lb/>
白楊當隴間落葉萎以黄君子弭髙葢中道多徬徨自<lb/>
悲妾命薄不如鳳與凰雙棲不及年飄揺獨先翔君命<lb/>
若秋露不能晞初陽妾命非春華安得隨風揚腃懐連<lb/>
理木並蒂在髙岡但願同心死不願異域芳縱妾愛賤<lb/>
<pb n="KR4e0197_WYG_005-29b"/>
軀為誰飾容妝及時整衣帶臨逝結鳴璫慷慨就泉路<lb/>
從容辭曲房身將蔓草萎名與蘭蕙香光明燭八埏日<lb/>
月為披攘<lb/>
　五言排律<lb/>
　四戒示諸生<lb/>
　　戒博奕<lb/>
余作四箴言偏攻博奕門人財那可得已禄已先奔一<lb/>
擲能傾産千呼㑹爽魂嗔痴尋苦業貪欲是迷根外負<lb/>
<pb n="KR4e0197_WYG_005-30a"/>
鄉閭誚中傷父母恩黄金孤注盡白晝五時昏禮樂妨<lb/>
綜理詩書廢討論何如謝徒輩吾道凛然尊<lb/>
　　戒鬬狠<lb/>
軻書規不孝鬬狠有明條克讓惟堯頌温恭是舜謡負<lb/>
荆登第宅納履在圯橋遜弟從來有乖離竟所招禮儀<lb/>
恒不密血氣更難調暴横聞千里危亾起一朝災殃遺<lb/>
父母喪亂及朋僚自反修仁術爭心早已銷<lb/>
　　戒逸逰<lb/>
<pb n="KR4e0197_WYG_005-30b"/>
獨有衣冠士偏宜戒逸遊一朝輕失足終嵗起包羞敗<lb/>
徳疇人賤傾貲智者憂狎山多餌虎玩水必翻舟妲己<lb/>
興危亂妺姬結釁讐瓊臺今作市金谷已成丘色相為<lb/>
空戒歡娛是水漚勸君升孔室無復向秦樓<lb/>
　　戒飲酒<lb/>
衞公陳抑戒小子作箴文飲酒無明徳修身有令聞酣<lb/>
宫猶反道醉市更非羣麯孽偏傷性壺觴不立勲千鍾<lb/>
王業喪一旦霸圖分阮籍何須羡劉伶不足云清風行<lb/>
<pb n="KR4e0197_WYG_005-31a"/>
處散白日坐來曛請謝杯中物還圖閣上雲<lb/>
　　送田叅將<lb/>
中原持節士誰不識田郎啓口嗔權貴捫心議廟堂復<lb/>
官新破例出塞舊開疆志吞三峽水氣逼九秋霜五星<lb/>
占驗熟六甲陣圖詳我亦留濡客聞君意慨慷<lb/>
　步虚詞二十三章<lb/>
　　其一<lb/>
青簡鳥傳來金書花共開悟真融碧落探妙上瑶臺浮<lb/>
<pb n="KR4e0197_WYG_005-31b"/>
名念裏盡樂意靜中回𤣥漠明如電沉深響若雷春風<lb/>
行折柳太極坐觀梅遊戲三千界懸知上聖才<lb/>
　　其二<lb/>
曾上青天極能驅白日輪目中輕世界足下蹵星辰元<lb/>
氣回千古真風亘八垠青牛披綠甲白馬滚紅塵待掃<lb/>
欃槍去方知億萬春<lb/>
　　其三<lb/>
瑶天迴不極杲日麗常懸道器知宗本心機㑹轉旋吸<lb/>
<pb n="KR4e0197_WYG_005-32a"/>
精蟬飲露換骨鶴凌烟空法聲聞悟金心色相宣五神<lb/>
融五嶽三脉配三川一入長生路慈航理白筌<lb/>
　　其四<lb/>
五福宗洪範三靈㑹洛書璿璣迴氣馬華葢轉雲車法<lb/>
象臻𤣥理神光合太虚陽春生螮蝀陰魄長蟾蜍精衞<lb/>
知填海奸雄㑹剥盧星官垂劍術按法早行誅<lb/>
　　其五<lb/>
大言驚宇宙小隠適山林觀世壺中靜知機象外深洞<lb/>
<pb n="KR4e0197_WYG_005-32b"/>
文開萬卷絳嶺厯千尋雄心沉白水銳氣煉黄金謁聖<lb/>
𤣥宫裏尋仙蒼木陰未能揮寶劍聊用撫瑶琴<lb/>
　　其六<lb/>
浩浩虚無裏巍巍象帝先玉臺凌萬丈琪樹厯千年已<lb/>
識龍車邁還逢鶴駕翩凌神逰桂嶺當夕下芝田嘯月<lb/>
開書坐乗雲抱笛眠歡情饒物外本為世中憐<lb/>
　　其七<lb/>
曾跨青霄鶴來聽碧樹雞蓮花從火發桂葉與雲齊目<lb/>
<pb n="KR4e0197_WYG_005-33a"/>
曠乾坤小身高日月低壺中雙鳯隠劍外六龍迷藥性<lb/>
因明啓丹功自敬躋崆峒何用訪於此識端倪<lb/>
　　其八<lb/>
懺悔從心起修持自道生七籖書日展六甲義時明伏<lb/>
虎風常寂降龍電自横金箱圖北嶽玉局運南征造化<lb/>
壺中轉星辰掌上行神仙無所語一曲頌升平<lb/>
　　其九<lb/>
道士鍊真文天機隠白雲神兵朱火出聖化玉泉分鑄<lb/>
<pb n="KR4e0197_WYG_005-33b"/>
鍊昆吾劍驅馳太乙軍四蹄齊馬隊兩翼奮鵝羣靈氣<lb/>
千秋震威名萬里聞旄頭星氣薄雉尾日華曛祕法叅<lb/>
𤣥妙誰能獻聖君<lb/>
　　其十<lb/>
一法齊王化千靈肅聖筵莊嚴安宇宙變化轉山川𤣥<lb/>
圃人間闢神洲陸地旋玉麟心出世丹鳯氣冲天藥自<lb/>
𤣥中得兵從象外傳足摩三島窟手拂五雲鞭八極逰<lb/>
無碍縱横狎水仙<lb/>
<pb n="KR4e0197_WYG_005-34a"/>
　　其十一<lb/>
道自心靈悟機因物象生𤣥風流日用妙理在常行神<lb/>
氣超無極精微合有情玉藏山自潤珠在水還明松子<lb/>
非難學王喬本易成何人寄丹訣白日試飛昇<lb/>
　　其十二<lb/>
非無金鼎訣自少碧山逰韓生騎白鹿老子跨青牛余<lb/>
亦邀𤣥鶴相將訪十洲遐哉尋玉洞邈矣度丹丘因笑<lb/>
陶貞白何須不下樓<lb/>
<pb n="KR4e0197_WYG_005-34b"/>
　　其十三<lb/>
大聖摛言密神仙立意高明心神不變知命意先豪要<lb/>
領叅麟角精微入兔毛三才披道奥六籍悟真韜世泰<lb/>
登金馬時危命寶刀文章藏石室不必著離騷<lb/>
　　其十四<lb/>
軒黄方好道我本列仙才每過蓬萊島曽上凌雲臺非<lb/>
無逺逰意自多塵世哀眷風迴玉管夜月隠金罍將軍<lb/>
營細柳宰相調鹽梅丹砂即經濟寳鼎誰能開<lb/>
<pb n="KR4e0197_WYG_005-35a"/>
　　其十五<lb/>
將門應學道仙法自通兵寳劍神靈授真符虎豹行仁<lb/>
風隨後殿浩氣是先聲義動三光合機深五嶽傾本心<lb/>
期濟世誰羨列侯名<lb/>
　　其十六<lb/>
神仙應治世輔弼自須才玉殿重門啟丹宫複道開三<lb/>
花明户席八桂隠樽罍堯讓夔龍入軒聰后牧來知人<lb/>
千載備得一萬方回南極星光見遥知接上台<lb/>
<pb n="KR4e0197_WYG_005-35b"/>
　　其十七<lb/>
九州通水府八寶麗金華洞門飛紫氣此是上仙家濟<lb/>
世皆真訣安民即道葩琴書消日月衣帶結烟霞蕭史<lb/>
堪乗鳯張騫久泛槎年年飡玉粒幾日發三花<lb/>
　　其十八<lb/>
龍馭皆英傑麟驂即大賢訪丹先得道問藥可成仙敬<lb/>
士開雲館迎賓敞日筵二桃非祕術五鼎是長年元聖<lb/>
寧無徳垂情渭水邊<lb/>
<pb n="KR4e0197_WYG_005-36a"/>
　　其十九<lb/>
神藻生常識𤣥機即邇言聽聰通四耳懸解徹三門畫<lb/>
璧圖仙史彤簫折道論真風平地起妙理匹夫存野鴿<lb/>
猶傳法遊魚亦訊諠音從萬象起觀世得心源<lb/>
　　其二十<lb/>
上界非無事中天亦有人一元通大象萬品不離塵馭世<lb/>
多龍女璇璣並斗身法華開玉樹心鏡轉金輪何用求<lb/>
方外惟須念玉真<lb/>
<pb n="KR4e0197_WYG_005-36b"/>
　　其二十一<lb/>
誰誦洞靈文朱篇綠字芬龍蛇象外隠科斗畫中分蒼<lb/>
頡精研得軒轅睿思聞殺機天地發祗用建人羣<lb/>
　　其二十二<lb/>
𤣥化垂真訣仙機在席端至人心洞達妙道日盤桓應<lb/>
世神無碍調身理自安冲虚神氣守澹蕩百靈歡變處<lb/>
風雲起開來宇宙寛凌霄持一劍誰為辟邪難<lb/>
　　其二十三<lb/>
<pb n="KR4e0197_WYG_005-37a"/>
真人怡寢息灝氣日流行萬方心不挂一貫理真明宇<lb/>
宙機偏合烟霞夢不驚道摩疴自去服食骨先輕寳鼎<lb/>
風烟正金壺滴漏清華山曾羽化留得五龍名<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0197_WYG_005-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　青霞集卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>青霞集巻七</head> <lb/>
    <p>
<pb n="KR4e0197_WYG_007-1a"/>
欽定四庫全書<lb/>
　青霞集巻七<lb/>
　　　　　　　　　　　　　明　沈鍊　撰<lb/>
　舊稿<lb/>
　　感懐<lb/>
夢闕心猶在懐鄉意已賒月光明萬里空自照京華<lb/>
　　寄張符卿<lb/>
别離非不有薄宦更悲辛不共尊中夜徒逢馬上春彈<lb/>
<pb n="KR4e0197_WYG_007-1b"/>
冠投世務仗節謝交親誰念飄零客無書信最頻<lb/>
　　遊巖屋<lb/>
烟霞洞口聴樵歌欲待青春長薜蘿借問長安朱紫客<lb/>
一生車馬㡬迴過<lb/>
　　送蕭别駕赴雲中<lb/>
馬上相逢道别離據鞍抽筆一題詩總令萬里滇南去<lb/>
只記連鑣薊北時<lb/>
　　送袁明府北上<lb/>
<pb n="KR4e0197_WYG_007-2a"/>
冉冉青雲客來驂五馬䧺訟庭懸日月賔館春清風魏<lb/>
闕非天上青山在鏡中還題羽獵賦馳獻鳯凰宮<lb/>
　　北上<lb/>
帝鄉紅日近冠葢白雲遊心似黄河水朝宗日夜流<lb/>
　　乙巳赴京師留别諸親友<lb/>
一宵春雨送行舟花滿千秋霽色浮乍解薜蘿趨北闕<lb/>
試聴簫鼓急中流十年江海逃名地萬里雲霄奮翮秋<lb/>
欲報君恩輕逺别不勝清涙憶松楸<lb/>
<pb n="KR4e0197_WYG_007-2b"/>
　　千金裝桂楫<lb/>
千金裝桂楫來徃五湖濵寄謝長安客空勞車馬塵<lb/>
　　送蘆洲李君還燕京<lb/>
無復黄金可贈君但將斗酒叙殷勤天涯故舊知難别<lb/>
長憶茅亭一片雲<lb/>
　　其二<lb/>
薄遊驚見客鄉人一别河橋又隔春那似阿翁扶上馬<lb/>
揮鞭己望屬車塵<lb/>
<pb n="KR4e0197_WYG_007-3a"/>
　　次徐時亨贈行韻一首<lb/>
一杯春酒故情牽江溆花枝照别筵身上紫霄攀日月<lb/>
語傳黄鳥各風烟栁條欲折韶光暮雨脚初收霽色鮮<lb/>
慚愧呉山相送逺不知歸棹是何年<lb/>
　　宫詞<lb/>
未得䝉恩最苦辛朱顔嵗嵗惜陽春何須乆望鑾輿幸<lb/>
但看昭陽失寵人<lb/>
　　春日<lb/>
<pb n="KR4e0197_WYG_007-3b"/>
春日湖容麗天髙雨氣舂逢時多感慨獨睡萬山中<lb/>
　　恭聞東宫殿下初冠出閣開講之報書此志喜<lb/>
鳯輦朝看出紫宸加冠遥慰萬方臣千秋定繼無為治<lb/>
十葉真稱有道孫春殿氣和雷出震夜廷天皎月重輪<lb/>
不須祗羡長安近教養應將賈疏陳<lb/>
　　偶書寄張子中<lb/>
湖海闗心慵跨馬塵寰失淚暗沾巾誰知終日昏昏者<lb/>
不是雲臺打睡人<lb/>
<pb n="KR4e0197_WYG_007-4a"/>
　　輓吕徴君<lb/>
徴君嗟已老當卜少㣲躔鳯鳥悲人世龍蛇入嵗年清<lb/>
笳空外咽丹旐夢中懸誰為書彤管風詩永世傳<lb/>
　　得髙省菴消息<lb/>
離别向漳臺秋風恨莫裁暫因春夢歇何苦寄書來<lb/>
　　題鹿圗夀火紹峯<lb/>
閒花盡與青禽去幽草生憐白鹿來乞取神仙飡玉訣<lb/>
他年騎爾共徘徊<lb/>
<pb n="KR4e0197_WYG_007-4b"/>
　　漫興<lb/>
學道自將周孔擬題詩未許孟髙齊雲裝羽服桃林下<lb/>
風落綸巾杏塢西<lb/>
　　為王陽史司丞賦得玉女潭詩七首<lb/>
　　　盤玉嶺<lb/>
遥憐盤玉嶺應是玉人行日月旋瑶島雲霞轉赤城劍<lb/>
含秋浦色琴和石泉聲趺坐蓮花發千年卜道成<lb/>
　　　玉女潭<lb/>
<pb n="KR4e0197_WYG_007-5a"/>
澄潭宛輕氷鬱拂凄露重委蛇淑女姿素絲揚五縱下<lb/>
有青蓮玉容成手能種舒藻鳯鳥回沉精魚龍恐曜日<lb/>
自光靈為霖本神用明發藉風雲膏流八埏共<lb/>
　　　玉陽山房<lb/>
方嶠縁丹壑雲房結綺里户牖隠星辰琴瑟麗文梓披<lb/>
紛燭六龍朱閤瞻弧矢奉日本懸心枕泉非洗耳朝躋<lb/>
睇八荒夕宴歌皇矣風光九道生雲霧從中起明月升<lb/>
簾櫳疊嶂陳朱几方契千載期被髮虛皇裏<lb/>
<pb n="KR4e0197_WYG_007-5b"/>
　　　梅竹隩<lb/>
鬱伊北山阿雲木自披朗映日文彌昭因風氣逾爽芳<lb/>
馨潛金罍重隂幕朱幌鼎實方藉兹佩玉懸和響天桃<lb/>
徒艷陽文杏那能彷比徳取平觀㑹心成獨往<lb/>
　　　虬鼉峽<lb/>
磐磐象石分靈物來稽首陸離潛精英蜿蜒成並偶雲<lb/>
氣應時生流泉噴其口連巻若九回映帶雙懸瀏日月<lb/>
并光曜雷霆鞭不走元氣結於斯天地固同朽<lb/>
<pb n="KR4e0197_WYG_007-6a"/>
　　　玉樹湍<lb/>
琪樹生澗壑流湍布涯涘芳華繞雲霓朱葉亦繁止百<lb/>
尺振柯條千齡拓元始先民詠風詩彤管輝太史秀色<lb/>
飡神仙拍袂洪厓子飛葢相追隨清觴復伊邇謝彼桃<lb/>
李顔抱琴來就此翺翔以永年振衣崇燕喜<lb/>
　　　玉陽洞<lb/>
伊鬱北山阿階庭氣色多畫欄雲物近芳榭月明過搗<lb/>
藥依巖洞題書䕃薜蘿不須尋石室緱嶺聴笙歌<lb/>
<pb n="KR4e0197_WYG_007-6b"/>
　　簡友人病起<lb/>
憶昨藤床抱病幽短籬蕭瑟不勝愁復憐雲樹留青眼<lb/>
不恨江山對白頭新製道衣仍侣伴舊盟耶水有孤舟<lb/>
更增藥餌開藜杖春日春風恣逺遊<lb/>
　　送鮑元英太學北上二首<lb/>
平生鮑子最相知無奈河梁送别時臨水慇勤説不盡<lb/>
明朝斗酒共相持<lb/>
　　其二<lb/>
<pb n="KR4e0197_WYG_007-7a"/>
北去京華路㡬千憐君獨上木蘭船逢人早寄平安信<lb/>
莫使離心對月懸<lb/>
　　題畫贈王太醫<lb/>
飛花作埒石牀安身在烟霞夢亦閒多少白頭車馬客<lb/>
不如髙卧駐朱顔<lb/>
　　贈葛儀封堤成二首<lb/>
為政一年馴鳥雀築堤千里障魚龍他年傳説儀封令<lb/>
只有淮陽葛長公<lb/>
<pb n="KR4e0197_WYG_007-7b"/>
　　其二<lb/>
鄭國渠成千里完葛公堤就萬人歡魚驚淺浪穿花度<lb/>
鳥羨㣲波隔葉看<lb/>
　　送趙少府<lb/>
莫以才䧺騎從偏驅馳隨地䇿風烟丈夫自要報明主<lb/>
何用黄金鑄馬鞭<lb/>
　　呉中春興<lb/>
江雲漠漠低沙樹山雨霏霏集苑樓入夜圗書看燭坐<lb/>
<pb n="KR4e0197_WYG_007-8a"/>
逢春尊俎傍花愁<lb/>
　　孫明府自命有春山之篇屬余次韻<lb/>
南國名山福地真煙花長發四時春東隅采日方鳴鳯<lb/>
温谷條風為襲人蘭蕙平林還結珮雲霞滿地即成茵<lb/>
㑹憐仙客披襟處和氣氤氲拂紫宸<lb/>
　　送施敬之還武昌<lb/>
扁舟初發若耶溪歸夢先能到浙西行李惟餘一吟巻<lb/>
經過山水盡留題<lb/>
<pb n="KR4e0197_WYG_007-8b"/>
　　昭君怨<lb/>
琵琶清影月中迴彈盡宫商恨不開漢苑笙歌今夜别<lb/>
番城車馬㡬時來<lb/>
　　春夜懐張平山<lb/>
仲春正值桃花節夜憶仙郎谷口居耿耿明河瞻氣色<lb/>
悠悠旅鴈隔音書<lb/>
　　遊五泄山五首<lb/>
流泉五道吐竒芬秀色遥憐少室雲名境未能逢一賞<lb/>
<pb n="KR4e0197_WYG_007-9a"/>
何須夜夜隠星文<lb/>
　　其二<lb/>
七十二峯雲外重削成片片似芙蓉山靈自愛多標格<lb/>
容與青山碧漢中<lb/>
　　其三<lb/>
巖明島秀並回芳何羨天台有石梁神氣自多懐藴結<lb/>
白雲悠處發輝光<lb/>
　　其四<lb/>
<pb n="KR4e0197_WYG_007-9b"/>
巖壑盤旋萬仭餘金樓玉户並仙居不教俗士迴塵駕<lb/>
祇借髙人著道書<lb/>
　　其五<lb/>
珍木千章與世殊瑶花一半近精廬方今金馬多才雋<lb/>
好向名山結隠居<lb/>
　　濟北甄文學有䧺才自題名號數十為書問余余<lb/>
　　定以一鶴歸之因作一鶴吟二首<lb/>
山河百道擁亭臺獨對仙禽夜舉杯解説繁音崇縹緲<lb/>
<pb n="KR4e0197_WYG_007-10a"/>
不如清影共徘徊<lb/>
　　其二<lb/>
調鶴鳴琴意出羣此身長自伴孤雲若非騎馬咸陽道<lb/>
那遣華亭唳不聞<lb/>
　　題李進士扇圗<lb/>
千巻自於花下發一尊時向竹邉開門前車馬如流水<lb/>
别有髙人䇿杖來<lb/>
　　勸民歌<lb/>
<pb n="KR4e0197_WYG_007-10b"/>
爾我心髙氣岸浮自誇伎倆舌如流天公早已安排定<lb/>
用盡機関不到頭<lb/>
　　子仁子漸兄弟載酒逺來愧以疎庸相廢遂用憮<lb/>
　　然祗今東還復有日月之别又以旅泊無將以詩<lb/>
　　贈焉<lb/>
楊郎鼓棹出江城江日江波紫霧明細雨欲霑行處濕<lb/>
長風應解别離情<lb/>
　　其二<lb/>
<pb n="KR4e0197_WYG_007-11a"/>
孤舟曉向三呉發白㡌宵從五泄分飽浴江山俱是學<lb/>
坐摛雲霧總成文<lb/>
　　其三<lb/>
江鷗沙鷺乆無疑可是談經愧爾師秖説江雲可相贈<lb/>
白頭青眼對前期<lb/>
　　其四<lb/>
青樓細雨玉簫生聞道諸郎下楚城我有憂心憑慰藉<lb/>
短簑何日更江亭<lb/>
<pb n="KR4e0197_WYG_007-11b"/>
　　其五<lb/>
暨陽山水總流傳越女呉姬濯錦邉便從五泄攀竒勝<lb/>
須向楊家泊酒船<lb/>
　　班婕妤<lb/>
莫以容顔麗偏忘明主恩當年不召幸辛苦在長門<lb/>
　　贈祝古峯新第<lb/>
城作屏風水作簾更多雲霧結為簷君家第宅佳如此<lb/>
誰遣停盃日未淹<lb/>
<pb n="KR4e0197_WYG_007-12a"/>
　　送趙子敷母<lb/>
芳筵羅綺夜初成山閣逶迤絃管清既是白頭同日老<lb/>
猶懸髙月照人明<lb/>
　　送劉子臣<lb/>
年少披裘隠中野月光正射茅簷下照見懐中五色毫<lb/>
能圗百戰蒲捎馬<lb/>
　　送門人鄭子英還浦陽<lb/>
蘭舟六月蕩南征道上炎風苦未平我有離琴單鳯軫<lb/>
<pb n="KR4e0197_WYG_007-12b"/>
為君彈出玉壺氷<lb/>
　　宿浦陽戴氏九靈山房<lb/>
青樓伊鬱白雲隈曲巘重巒四面開水石自多塵外景<lb/>
烟霞猶向夢中來<lb/>
　　遊洞壑山莊<lb/>
㡬處山川近世中向來車馬不曾通今宵攬轡烟霞裏<lb/>
何異神仙馭玉龍<lb/>
　　過茀複嶺<lb/>
<pb n="KR4e0197_WYG_007-13a"/>
山川歴亂五雲鄉磴道盤旋萬樹行只恐愁來看不得<lb/>
分明曲似九迴腸<lb/>
　　春景感遇<lb/>
碧栁青松並道迴千林桃李一時開熳爛裁成五色錦<lb/>
春風疑是蜀江來<lb/>
　　出塞曲五首寄季彭山郡侯<lb/>
黄雲千里雜邉塵今嵗悲笳更犯春一片菱花猶未結<lb/>
青青愁殺隴頭人<lb/>
<pb n="KR4e0197_WYG_007-13b"/>
　　其二<lb/>
征人刁斗在龍堆校尉初傳瑪瑙杯若遣官軍長結束<lb/>
何憂不報捷書來<lb/>
　　其三<lb/>
獷騎陵城氣若風兵機那取寳刀䧺君看韓信囊沙日<lb/>
百萬貔貅在掌中<lb/>
　　其四<lb/>
朝朝暮暮檄書聞嵗嵗年年度隴雲莫道邉城兵馬怯<lb/>
<pb n="KR4e0197_WYG_007-14a"/>
懸知只少霍將軍<lb/>
　　其五<lb/>
鴈門太守今隠居桃李春風自結廬藩墻㡬處留彤管<lb/>
那能不著定邉書<lb/>
　　贈桞文學<lb/>
只今並棹訪庭闈秋日揚鞭達帝畿遥知早佩黄金印<lb/>
終然不脱芰荷衣<lb/>
　　其二<lb/>
<pb n="KR4e0197_WYG_007-14b"/>
若為楚曲凌辰發猶抱音塵向明月人言窈窕非玉鳬<lb/>
公自徘徊結羅襪<lb/>
　　其三<lb/>
嗟余亦作燕山遊懐公意氣如清秋狂歌未足為公贈<lb/>
貌出蘆花江上愁<lb/>
　　其四<lb/>
遥憶春風數千里祇啜江亭一杯水山隂父老溪畔來<lb/>
未見使君清若此<lb/>
<pb n="KR4e0197_WYG_007-15a"/>
　　贈栁文學新居<lb/>
卜築新城大道邉樓居何必讓神仙知君綵筆充廷宇<lb/>
莫學楊䧺只草𤣥<lb/>
　　飲童氏山樓<lb/>
芳筵歌舞夜徘徊莫厭慇勤勸酒杯滿目江山君試數<lb/>
㡬家絃管在樓臺<lb/>
　　和張有功聞馬孟河中禮闈消息<lb/>
十上封書事始成杏花園裏最馳名還知馬上看春日<lb/>
<pb n="KR4e0197_WYG_007-15b"/>
應有新詞和鳯鳴<lb/>
　　賦得著論准過秦作賦擬子虚<lb/>
芸閣臨芳苑韶光屬令辰三餘珍日月七畧謝風塵鴻<lb/>
藻能齊漢䧺詞解屈秦含毫方子夜流曜在千春<lb/>
　　送李使君考績之京<lb/>
三年佐郡節旄䧺四海聲名在鏡中今日驅車就岐路<lb/>
何人不奏管絃風<lb/>
　　渡江<lb/>
<pb n="KR4e0197_WYG_007-16a"/>
江上春風暖復輕春雲淡淡碧波平海門日湧蛟龍動<lb/>
城上山連劍㦸明飛鷺巧迎帆影疾鳴鼉遥答棹歌清<lb/>
中流獨有中原志莫遣勲名愧祖生<lb/>
　　其二<lb/>
一卧江東已十年重聴笳鼓泛樓船春潮聲細江流穏<lb/>
夜雨痕多栁色鮮佛寺午鐘驚鶴起神州逺岫見龍纒<lb/>
䧺圗王氣俱堪賦釃酒臨風思𣺌然<lb/>
　　過髙郵<lb/>
<pb n="KR4e0197_WYG_007-16b"/>
宛轉舟行逐岸斜短篷細雨正思家春湖𣺌𣺌春蒲緑<lb/>
兩兩鴛鴦戲淺沙<lb/>
　　送呉刑曹出淮陽<lb/>
方秋金氣肅主上遣曹郎仗䇿臨䧺郡驅車出漢疆草<lb/>
承魚蕳白花入隼旟黄祖帳祥雲動兹行憲節光<lb/>
　　其二<lb/>
白雲飛皂葢正值帝鄉秋劍珮離郎署驂騑駐陌頭誰<lb/>
將吏作隠自藉宦為遊弭節蘭臯上還經芳杜洲<lb/>
<pb n="KR4e0197_WYG_007-17a"/>
　　晩軒詞為蘇山人題<lb/>
莫厭回軒敞暮雲且將絃管醉斜曛長安甲第青霄客<lb/>
白首飄揺未及君<lb/>
　　遇陸竹石御醫父子<lb/>
燕土三年别相逢楚水潯絲蘿元石友橋梓總蘭心倚<lb/>
葢春風裏維舟古木隂慇勤不忍去望望夕烟深<lb/>
　　任節婦歌<lb/>
古往今來不盡年一人旌節萬人憐曩時孟婦呉中怨<lb/>
<pb n="KR4e0197_WYG_007-17b"/>
今日任姬越上傳<lb/>
　　其二<lb/>
閨中此意誰解知遥憶秋山連理枝孤鸞别鶴雲中操<lb/>
躡鳯攀龍未是竒<lb/>
　　其三<lb/>
獨抱幽蘭八十秋遺孤此日賸孫謀百年清節開藜杖<lb/>
一寸丹心映白頭<lb/>
　　其四<lb/>
<pb n="KR4e0197_WYG_007-18a"/>
舊事連翩接㑹稽他年典録著芳菲身看王母庭花結<lb/>
名與曹娥廟樹齊<lb/>
　　沈𤣥齋贈劍以詩酬之<lb/>
寳劍相持贈闗河意氣多題書懸日月開匣隠星河學<lb/>
武心先壯談邉色未和因君奉韜畧揚臂願麾戈<lb/>
　　題青谷巻贈姚道士<lb/>
谷口青枝縈石雲雜花交綺藹晴芬潯陽道士幽棲處<lb/>
蘿月松雲長念君<lb/>
<pb n="KR4e0197_WYG_007-18b"/>
　　又<lb/>
月閟霞宫綵雲回羽客文谷青蘿樹合沙白澗泉分山<lb/>
僻欹猿嘯天深下鶴羣遥見春葩結丹成獨有君<lb/>
　　寄文司徒<lb/>
京國看揺落芳條此地新非能不折贈但恐坐傷春戀<lb/>
禄頻飡水懐交强謝鄰自知書斷絶翻覺苦干人<lb/>
　　和劉春岡侍御怡椿軒<lb/>
綺榭長榮玉樹春光輝奕世自怡神朝攀濯露枝偏舊<lb/>
<pb n="KR4e0197_WYG_007-19a"/>
夕對流雲葉併新天上襲香薰委珮日中重采映垂紳<lb/>
北堂南殿恩俱切莫遣揮毫賦詠頻<lb/>
　　送張刑曹奉使䘏刑<lb/>
漢庭鴻藻屬鄒枚丹筆還教握憲臺却見洛陽乗傳出<lb/>
何如博望泛槎回城邉候氣知流昴馬上題詩問棄灰<lb/>
若遣河東多覆奏揮毫更展掞天才<lb/>
　　賦得柳亭篇贈葉内翰<lb/>
柏梁侍臣花滿纓却向烟霞懐柳亭應憐宫苑千年樹<lb/>
<pb n="KR4e0197_WYG_007-19b"/>
詎念江湖萬里萍朝回騮馬知曽繫春入黄鸝許縱聽<lb/>
何懼綵毫無獻納永瞻日月耀光靈<lb/>
　　送屠直翁赴南都工部尚書<lb/>
司空冠葢映海濱南望金陵併作春𤣥綬拂林花氣發<lb/>
隼旟接岸栁條新中朝餞别千官出夾道絃歌九敘陳<lb/>
珍重留都根本地只今水土是經綸<lb/>
　　送翁夢山拊循四川<lb/>
結髪交逰今壯年相逢朱葢只依然並探禹穴非無棹<lb/>
<pb n="KR4e0197_WYG_007-20a"/>
一眺津亭别有筵歡意自憐花鳥近歸心徒畏簡書傳<lb/>
使君且莫停車騎蜀國山河已在邉<lb/>
　　贈答張心厓<lb/>
江離幽郁滿城阿之子臨風雜佩過寳劍獨懸秋氣肅<lb/>
綺園時集野芳多不教明月分光采更有清風出詠歌<lb/>
今日相逢君記取他時勲業在山河<lb/>
　　送張大綱受職之京<lb/>
公子文才出將門賦詩長日坐江村青雲曉合三軍策<lb/>
<pb n="KR4e0197_WYG_007-20b"/>
華月晴開萬里樽長路闗山贍北極壯逰江漢問真源<lb/>
憐君早佩封侯印玉帳題書入故園<lb/>
　　簡弟子京<lb/>
北征冬盡下揚州積雪疎花散石樓此日飄零遥憶汝<lb/>
長江浩蕩不勝愁倉皇鄉土殊相慰潦倒風塵總未休<lb/>
安得萬山深隱處披雲倚壑共冥搜<lb/>
　　寄駱容山<lb/>
江樹浹辰歡奉覯江簔轉棹逐人哀君今獨嘯王郎宅<lb/>
<pb n="KR4e0197_WYG_007-21a"/>
我亦長歌伯禹臺世上風雲誰可擬山中物色盡興猜<lb/>
祇令共結蘭亭社醉倒花前白玉杯<lb/>
　　山逰㑹周張二大尹同宴飛來山得峯字<lb/>
交逰時節幸過逢更有仙臺碧樹重地迥不厭傾斗酒<lb/>
眼眀偏是見髙峯雲移隔浦開千嶂人倚青天似二龍<lb/>
聞道縣庭公事簡暫教軒葢一從容<lb/>
　　贈馮子哲五十<lb/>
仙客看花五十春玳筵星發燕佳辰玉杯斟酌長生酒<lb/>
<pb n="KR4e0197_WYG_007-21b"/>
錦席昭回上徳珍舞近南山同獻夀歌隨夜月總娛賓<lb/>
願君手植千章柏記取年年祝頌新<lb/>
　　賀岑山人新居<lb/>
匡阜山居卜築新石樓雲館抱陽春南州物色逢徐孺<lb/>
谷口桃花對子真馭氣乗風元得駕揮金吐玉底言貧<lb/>
蜀都幸有揚雄賦即遣朱車並日輪<lb/>
　　贈袁定山明府北上<lb/>
羽騎登途本抜羣朱絃那用惜離分三秋佐郡懸明月<lb/>
<pb n="KR4e0197_WYG_007-22a"/>
千里趨庭奉白雲宛戀壺漿陳祖道飄揺劍珮出河濆<lb/>
祇令草就長楊賦青瑣遥持獻聖君<lb/>
　　送葉子肅文學遊廣陵<lb/>
臨分握手且躇躕雪驛寒暉尚未舒君仗才名客吳地<lb/>
好迎春律向江都斗間氣合雙龍劍夢裏神符五嶽書<lb/>
别後瑶琴疎古調可堪凉月夜堂虚<lb/>
　　題越望亭呈篤齋湯郡侯<lb/>
重巒鬱嵂俯崇城綺榭初依巘道明珠翼依空雙鳯起<lb/>
<pb n="KR4e0197_WYG_007-22b"/>
玉螭承露九華生上游日月攀將近四面山河削不成<lb/>
幸得歡遊陪燕賞秖將歌咏頌昇平<lb/>
　新稿<lb/>
　　夜坐<lb/>
冬夜銀河永清光入座頻遥知經絶域不為照離人<lb/>
　　聞角<lb/>
寳劍連星礪龍韜帶月尋數聲清角裏多少塞垣心<lb/>
　　淮隂<lb/>
<pb n="KR4e0197_WYG_007-23a"/>
哀飢曽進沙邉飯伏跨還輸市上豪舉足重輕因戀漢<lb/>
區區榮辱等秋毫<lb/>
　　題孫君月池巻<lb/>
明月照池邉澄平夕景連山人臨泛處不異鏡中仙<lb/>
　　詠司馬文正積徳之什兼弔菲泉憲伯<lb/>
佩符元祐日弭節中興年司馬多竒服攀龍不異天傳<lb/>
家文未墜省墓劍常懸方駕成俱往臨雲一愴然<lb/>
　　輓錢子道<lb/>
<pb n="KR4e0197_WYG_007-23b"/>
仙翁回鶴駕一日馭風歸為息人間轡還忘月上機上<lb/>
賔冠劍釋郎尹羽旄飛盛徳烏棲樹清光月照扉獨憐<lb/>
逰子恨還濕老萊衣<lb/>
　題沃洲吕侍御畫四首<lb/>
　　江山嵗晩<lb/>
北風翻送鴈南翔辛苦時時一望鄉莫為無書逺相憶<lb/>
已將髙節徹氷霜<lb/>
　　春江垂釣<lb/>
<pb n="KR4e0197_WYG_007-24a"/>
春渚垂綸日出餘落花流水濺衣裾吕公既入非熊兆<lb/>
猶向滄江憶釣魚<lb/>
　　溪塘秋晩<lb/>
溪水泠泠玉露天笛中聲泛木蘭船莫教吹出陽闗曲<lb/>
不為悲秋已黯然<lb/>
　　輞川積雨<lb/>
王維習静更能詩興在空林積雨時不厭苦吟生白髪<lb/>
自教隂木囀黄鸝<lb/>
<pb n="KR4e0197_WYG_007-24b"/>
　　寄張有功十六首<lb/>
五花騮馬出龍城一葉蘭舟獨自行誰道維揚江上月<lb/>
清光翻對水波平<lb/>
　　其二<lb/>
君今騎鶴上揚州我是從軍出隴頭何異濟川河曲水<lb/>
一時南北各分流<lb/>
　　其三<lb/>
明月娟娟横玉鈎御河西畔不勝秋本因楊栁牽風動<lb/>
<pb n="KR4e0197_WYG_007-25a"/>
誤遣桃花逐水流<lb/>
　　其四<lb/>
支機織女渡河難獨有張騫去復還近日乗槎河漢否<lb/>
好傳消息到人間<lb/>
　　其五<lb/>
朝看玉魄繞枝柔暮對清光傍葉流何事樓頭楊栁月<lb/>
長年只在保安州<lb/>
　　其六<lb/>
<pb n="KR4e0197_WYG_007-25b"/>
何人見謫九江城病裏劉郎入骨驚燈影徘徊心欲折<lb/>
不堪風雨夜來聲<lb/>
　　其七<lb/>
與君同作逐臣行宣室終當召賈生我似夜郎流李白<lb/>
何時吹笛過江城<lb/>
　　其八<lb/>
解道秋風隔岸吹早先吹斷藕中絲不曽看得郎騎馬<lb/>
何事能題驄馬嘶<lb/>
<pb n="KR4e0197_WYG_007-26a"/>
　　其九<lb/>
邉城楊栁路傍垂折取長條欲贈誰不若寄將明鏡去<lb/>
為曾照我鬢如絲<lb/>
　　其十<lb/>
桑乾河曲水潺潺好送征人雙淚還帶葉隨風千里去<lb/>
又愁隔斷萬重山<lb/>
　　其十一<lb/>
五鳯樓邉一疏來含香抱玉夜徘徊自甘書記還題竹<lb/>
<pb n="KR4e0197_WYG_007-26b"/>
誰道司丞去詠梅<lb/>
　　其十二<lb/>
平生膽畧好封侯夜讀隂符曉未休為問張華龍劍在<lb/>
借余一斬月氐頭<lb/>
　　其十三<lb/>
閣老宅中花樹盛㑹同河上酒巵香歡逰已共烟霞謝<lb/>
意氣知隨山水長<lb/>
　　其十四<lb/>
<pb n="KR4e0197_WYG_007-27a"/>
三嵗歡娛曾不足一朝離别己傷多海棠花畔聴絲竹<lb/>
無奈風光入眼何<lb/>
　　其十五<lb/>
自君之出不鳴琴流水髙山萬里心復道思君若流水<lb/>
隴頭嗚咽到如今<lb/>
　　其十六<lb/>
阮籍驅車空放達賈生揺筆已滂沱芙蓉枝上傾珠露<lb/>
不是仙郎涕淚多<lb/>
<pb n="KR4e0197_WYG_007-27b"/>
　　書懐二首<lb/>
山城六月草青青萬里羈人正獨行壯士不歸頭漸白<lb/>
四方戈㦸㡬時平<lb/>
秦闗百二岸成池旋轉乾坤在此時方叔壯猷元老卧<lb/>
何人早賦中興詩<lb/>
　　送朱子南還<lb/>
十年辛苦在京華夢裏何時不見家一到若耶溪畔月<lb/>
始知楊栁隔天涯<lb/>
<pb n="KR4e0197_WYG_007-28a"/>
　　送張汝道<lb/>
曽為縣令氣難馴一卧豐城幾樹春今日幸逢張僕射<lb/>
肯將寳劍贈他人<lb/>
　　春日<lb/>
風光二月栁垂絲秖愛簾櫳日影遲寄語海棠休亂發<lb/>
看花不是少年時<lb/>
　　賦得濯足萬里流贈謝憲伯<lb/>
長江淼淼接銀河仙客乘秋濯素波回首風烟如夢裏<lb/>
<pb n="KR4e0197_WYG_007-28b"/>
只教明月照漁簔<lb/>
　　聞角<lb/>
誰將清角月中吹格調分明出塞回莫遣征人聞此曲<lb/>
翻嫌邉騎不窮追<lb/>
　　感懐<lb/>
割生獻馘古來無解道功成萬骨枯白草黄沙風雨夜<lb/>
寃魂多少覔頭顱<lb/>
　　邉詞<lb/>
<pb n="KR4e0197_WYG_007-29a"/>
烽火何曾不暫驚人民安堵太無情鴛鴦繡出全無様<lb/>
要與他家帖畫屏<lb/>
　　其二<lb/>
十面埋兵擒項籍三分割據憤曹操忠臣報國心無盡<lb/>
肯為家貧賣寳刀<lb/>
　　其三<lb/>
塞上烟塵一萬重霍家營陣自從容健兒夜半偷胡馬<lb/>
留作秋來奪獲功<lb/>
<pb n="KR4e0197_WYG_007-29b"/>
　　其四<lb/>
鐵甲將軍奮臂呼一時箭鏃滿頭顱羌戎不是偏梟勇<lb/>
知道無人捄郭都<lb/>
　　其五<lb/>
垂老軍人髪墜肩焚香夜夜告蒼天願留守將多年嵗<lb/>
省得重科見面錢<lb/>
　　其六<lb/>
邉陲本是宰臣庄漫道年年散俸糧但使將軍科罰少<lb/>
<pb n="KR4e0197_WYG_007-30a"/>
儘留衣食養兒郎<lb/>
　　休貪百姓錢<lb/>
世上江河流日下官人索錢勢可怕吏兵二部日夜開<lb/>
手裏無錢口無話權門賄賂已成渠算來到底為癡愚<lb/>
削皮喫血人受苦瘦國肥家彼自如聰眀男子不愛錢<lb/>
天生地化福無邉請君但看燃臍報可是黄金塢内填<lb/>
　　莫割平人首<lb/>
邉塵浩浩風吹急塞上遷臣長淚滴毛頭星明太白髙<lb/>
<pb n="KR4e0197_WYG_007-30b"/>
朝來又報羌兵入羌兵入來猶云可漢兵殺人愁殺我<lb/>
借問官軍羞不羞口裏誇功心裏憂魂驚魄懼夢像惡<lb/>
只為貪心强割頭曽不見荆軻義借於期首猶死秦廷<lb/>
血迸流<lb/>
　　塞上曲<lb/>
萬里風雲入虎牙千金生縳夜鳴笳誰知大將輕竒術<lb/>
只是摳衣一左車<lb/>
　　其二<lb/>
<pb n="KR4e0197_WYG_007-31a"/>
匈奴百萬未須憂斬將搴旗在運籌束髪由來憎李廣<lb/>
不將辛苦覔封侯<lb/>
　　其三<lb/>
龍争虎鬭海波翻燕息干戈只一言曹操小兒何足數<lb/>
敢將輕騎獵中原<lb/>
　　賦得駕馭必英雄<lb/>
漢髙神武沛中興大沛風雲欲上蒸劍發赤精蕭相舉<lb/>
書留黄石子房升<lb/>
<pb n="KR4e0197_WYG_007-31b"/>
　　送任子入都城<lb/>
君去逢人在帝京道余辛苦二毛生夢中不覺為遷客<lb/>
猶抱封書入鳯城<lb/>
　　漫興三首<lb/>
雪葉霜花二月天春風知不到三邉寒威直射重裘裏<lb/>
白髪征人未拆綿<lb/>
　　其二<lb/>
彗星夜見卜何祥寳劍磨成雜耿光不分匈奴長犯塞<lb/>
<pb n="KR4e0197_WYG_007-32a"/>
誓心擒滅左賢王<lb/>
　　其三<lb/>
丹心戀主嵗華驚鏡裏飄颻白髪生誰為畫成憂國恨<lb/>
闗西一片月長明<lb/>
　　寄陸道菴<lb/>
雲樹烟花隔水南仙人羽服坐龍龕丹書昨到斜陽裏<lb/>
正憶衡山陸道菴<lb/>
　　題金門候對圖贈濟川蔡進士<lb/>
<pb n="KR4e0197_WYG_007-32b"/>
蔡澤應知晩出身終當躍馬走西秦畫工不是毛延夀<lb/>
肯遣娥眉錯嫁人<lb/>
　　憶髙伯函<lb/>
刀州一夢十年强搔首闗河淚㡬行知已從來無覔處<lb/>
天涯更欲斷人腸<lb/>
　　憶于山人<lb/>
知已難逢最易分朝來一片嶺頭雲雖然書札時常有<lb/>
猶向衡陽憶鴈羣<lb/>
<pb n="KR4e0197_WYG_007-33a"/>
　　逰子吟<lb/>
堂上老親垂白髪天涯逰子淚斑衣何人解道山河險<lb/>
夢裏猶能夜夜歸<lb/>
　　憶昔<lb/>
河洲客夢思氤氲畫角聲中曉色分回首春風將十載<lb/>
至今啼鴈不堪聞<lb/>
　　出塞曲<lb/>
中年曾作羽林郎誰怕横飛塞上霜自羡當年班定逺<lb/>
<pb n="KR4e0197_WYG_007-33b"/>
能將十騎斬賢王<lb/>
　　其二<lb/>
生懸寳劍報君恩自許青萍氣不凡若遣海波清未得<lb/>
玉顔何用立乾坤<lb/>
　　逰仙詩<lb/>
曠世棲靈岳希心躡大羅手中元氣合足下白雲多洞<lb/>
口留丹色巖深隠薜蘿猶聞塵世上金鼓雜鐃歌<lb/>
　　其二<lb/>
<pb n="KR4e0197_WYG_007-34a"/>
好生明帝徳兼濟是丹心辟惡懸軒鏡調風鼓舜琴皇<lb/>
天憎白髪大地足黄金聖智參𤣥化精研萬古深<lb/>
　　其三<lb/>
玉液生真宰金丹本緝熈聖人悲獨往大化有真知寳<lb/>
劍龍雙合瑶琴鳯九儀髙臺延綺燭恒恐朔風吹<lb/>
　　其四<lb/>
時哉聖所寳氣化錯毫釐真訣乾坤應隂符日月隨壺<lb/>
中元化轉鼎上八風吹惟有修真客精誠永不移<lb/>
<pb n="KR4e0197_WYG_007-34b"/>
　　其五<lb/>
采薇西山客即是紫芝仙觀世心不忍入山身自然大<lb/>
還周八極小隠亦千年誰云饑餓死本以薄閎顛<lb/>
　　其六<lb/>
巍巍秋梁子靈氣在人間混世安金鼎和光駐玉顔鳯<lb/>
驂誰與並龍駕詎能攀擬落周唐際真能煉九還<lb/>
　　其七<lb/>
延生非寳鼎濟世是金仙煉就壺中藥遨遊物外天一<lb/>
<pb n="KR4e0197_WYG_007-35a"/>
身通宇宙萬化合人烟區區龜鶴算何足羡長年<lb/>
　　其八<lb/>
寳劍神仙製寰中灝氣多雙飛齊日月一意斬妖魔國<lb/>
紀乾坤正軍威將士和從來太阿出瀚海湛無波<lb/>
　　其九<lb/>
領得真靈訣剛風掃世氛嚴威凌萬仞正氣肅三軍有<lb/>
道威時鳯無心出岫雲中虚純一徳渺渺似離羣<lb/>
　　其十<lb/>
<pb n="KR4e0197_WYG_007-35b"/>
明自虚無谷光生篤實天壺中懸大象鏡外麗長川堯<lb/>
舜非無術伊周即是仙雍熈調玉燭和氣正芊妍<lb/>
　　憂懐詩<hi>其間専指嚴氏也</hi>
北風烈烈動征旗南國悠悠感我思屬玉宫中香氣滿<lb/>
黄金臺畔漏聲遲舊從丹闕陳書疏憶向金吾别帝畿<lb/>
遷謫已無王國相薄遊猶有習家池肝腸最苦人難識<lb/>
名姓空為衆所知馬援去家長作客少陵生已不逢時<lb/>
近聞邸報頻搔首又遇邉聲早着眉虎帳兜鍪懸未得<lb/>
<pb n="KR4e0197_WYG_007-36a"/>
栁營笳管夢堪疑將軍掛印空如斗節制談兵正似碁<lb/>
骯髒征夫心不分凄凉士卒色常飢鐵衣自苦飄揺恨<lb/>
綵繒誰爭獻納儀馬骨清髙踰水岸弓弦斷絶挂林塒<lb/>
狼烟已作匈奴堠鳥道斜張漢將旗幕府報功誰氏首<lb/>
衰衣空泣道旁碑平生所學知何事一日當塗迺爾為<lb/>
心畏權門蹲谷虎意輕朝命薄霜枝敗兵南詔翻稱捷<lb/>
失節東隅倒是竒總為人臣輕節義遂令世道缺綱維<lb/>
懐姦自忍忘恩澤結黨何須及叛離甲第熒煌分苑樹<lb/>
<pb n="KR4e0197_WYG_007-36b"/>
登歌杳裊雜宫詞南曹北館皆門下東賈西商盡指頥<lb/>
大内交游親似水禁中消息密於絲心希董卓黄金塢<lb/>
手受留侯白玉巵尹氏世卿門赫奕田蚡吏禄路逶迤<lb/>
揣摩㡬事惟林甫竊弄威權傲李斯新進郎君榮曲宴<lb/>
舊游將帥秉旌麾曹瞞為計如狐豕司馬之心在路歧<lb/>
曾受清朝三載祿不甘邪黨一毫欺春秋討賊宣尼筆<lb/>
宋室誅姦石介詩安得當朝忠義士早除君側九層危<lb/>
　　山遊<lb/>
<pb n="KR4e0197_WYG_007-37a"/>
石如懸磬四邉成泉似流珠萬壑生若遣孫郎清嘯發<lb/>
中天併作鳯皇聲<lb/>
　　明妃曲<lb/>
平生矜艷色不得侍君王獨為黄金客凋零白玉粧出<lb/>
宫多夜月上馬盡秋霜一奏琵琶曲征人總斷腸<lb/>
　　又<lb/>
愁聞邉塞近不厭馬行遲賤妾徒多怨君王豈得知南<lb/>
看非寢殿北望是旌旗寄謝丹青使黄金有盡時<lb/>
<pb n="KR4e0197_WYG_007-37b"/>
　　把劍憶諸生陳松山<lb/>
陳生贈我劍今復㡬春秋眉目隔河隴恩情在枕頭<lb/>
　　戲咏鸚鵡<lb/>
不妨籠檻裏緑羽且蹉跎稍待能言日機闗更覺多<lb/>
　　送張使君考績之京<lb/>
嗟余還印組三嵗别方城每憤諸邉動長懐萬里行聞<lb/>
君將上計愁望不勝情<lb/>
　青霞集巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>青霞集巻十二<lb/>
                </head>
    <p>
<pb n="KR4e0197_WYG_012-1a"/>
欽定四庫全書巻<lb/>
　青霞集巻十二<lb/>
　　　　　　　　　　　　　門人王元敬編<lb/>
　年譜<lb/>
　沈青霞公諱鍊字純甫先世處州麗水縣人明初祖<lb/>
　祥二公從太祖起兵遂編籍為紹興衛人曽祖諱伯<lb/>
　才祖諱慶父素菴公諱璧世居㑹稽之東郭里<lb/>
正徳二年丁卯<hi>先生始生</hi>
<pb n="KR4e0197_WYG_012-1b"/>
　初𦵏大父慶有二虎臨窆吼震林木占者主得貴子<lb/>
　後二年丁卯九月初八日母俞夫人實誕先生先生<lb/>
　少岐㠜有異質儁悟絶人始齔讀易過目成誦<lb/>
嘉靖元年壬午<hi>先生十六嵗</hi>
　是年先生補弟子貟有聲學宫<lb/>
嘉靖三年甲申<hi>先生十八嵗</hi>
　是年仲春先生親迎於徐處閨閫相敬如賓<lb/>
嘉靖五年丙戌<hi>先生二十嵗</hi>
<pb n="KR4e0197_WYG_012-2a"/>
　時督學汪公文盛閱先生文竒之曰異者是且以氣<lb/>
　節顯擢第一<lb/>
嘉靖八年己丑<hi>先生二十三嵗</hi>
　時漁人獲白龜甚巨獻於守欲殺之疑不決曰沈生<lb/>
　博物盍問之先生曰是當還於河殺之有水害放之<lb/>
　後他郡竟殺是龜果驟大水守聞而驚嘆以為先生<lb/>
　果博物也<lb/>
嘉靖十年辛卯<hi>先生二十五歲</hi>
<pb n="KR4e0197_WYG_012-2b"/>
　是年先生舉於鄊素菴公先以不樂家居傾産貿數<lb/>
　百金賈遊京師落魄陸沈乆不歸先生是嵗得覲父<lb/>
嘉靖十一年壬辰<hi>先生二十六嵗</hi>
　先生春闈下第百計哀泣請父歸故園素菴公幡然<lb/>
　曰吾兒孝如此吾復何憂可以歸矣及歸家窶甚先<lb/>
　生事之極甘脆内外具得其驩<lb/>
嘉靖十二年癸巳<hi>先生二十七嵗</hi>
　是年春俞夫人疾先生晝夜侍湯藥衣不解帶者三<lb/>
<pb n="KR4e0197_WYG_012-3a"/>
　月焚香籲天願以身代病尋愈鄊黨咸謂孝誠所感<lb/>
　云<lb/>
嘉靖十七年戊戌<hi>先生三十二嵗</hi>
　是年先生成進士授溧陽令溧陽故多豪梗先生政<lb/>
　尚嚴明事每持正不阿忤臺史意<lb/>
嘉靖二十二年癸卯<hi>先生三十七嵗</hi>
　是年論調茌平數月訟簡民和邑人士為之語曰沈<lb/>
　茌平如鏡明如水清不賞民勸不怒令行居亡何以<lb/>
<pb n="KR4e0197_WYG_012-3b"/>
　父憂歸<lb/>
嘉靖二十六年丁未<hi>先生四十一嵗</hi>
　是年服除補清豐令愈自刻勵勤民有恵愛聲時錦<lb/>
　衣多疑讞當事者推先生亢直遂請得先生為經歴<lb/>
　先生三為縣皆得民去之日吏民扳轅慟哭遮留不<lb/>
　可得所在繪像尸祝之<lb/>
嘉靖二十八年己酉<hi>先生四十三嵗</hi>
　先生至京邸一日飲賔於庭有道人因謁者進持一<lb/>
<pb n="KR4e0197_WYG_012-4a"/>
　利劍贈先生先生把玩喜而問曰劍值當幾何道人<lb/>
　曰非百金不可得然大人烈丈夫也故攜此贈勿願<lb/>
　金也遂長揖去出門忽不見盖仙云先生大喜不自<lb/>
　禁以為得上方斬馬劍君側之奸可除矣既而拔劍<lb/>
　起舞有黃布如盖從空飛來又有隻鶴來自南長鳴<lb/>
　數聲北向而飛與劍舞相上下舞罷鶴乃棲於庭畔<lb/>
　累月迨先生抗疏直詆嚴氏後遂戛然飛鳴而去<lb/>
嘉靖二十九年庚戌<hi>先生四十四歲</hi>
<pb n="KR4e0197_WYG_012-4b"/>
　是年十月諳達掠近郊時都門閉村民百萬求入不<lb/>
　得哭聲震野當事者莫敢發䇿先生急謂陸公勿閉<lb/>
　門閉門予敵民矣陸公為言於上而許之所入男女<lb/>
　以巨萬計後數日敵獲御馬監中官牓其背令入報<lb/>
　曰幸貢不則且肆掠大宗伯徐公階請上臨朝詔文<lb/>
　武羣臣議檢討毛公起言許之便司業趙公貞吉叱<lb/>
　起言不許便先生曰諳達犯順至城下許其貢掠不<lb/>
　許亦掠京營將士乆襲承平兵鈍甲朽難以應卒今<lb/>
<pb n="KR4e0197_WYG_012-5a"/>
　且令禮部與語汝等逺來求貢未測聖意不敢遽奏<lb/>
　必欲貢當備列誠欵為汝奏請如是遷延以緩其勢<lb/>
　隂為戰計乘怠而襲之彼可擒也是時奸相嚴嵩怪<lb/>
　而問其黨太宰夏邦謨遽承望呵曰若何小吏多談<lb/>
　乃爾先生目攝之曰大吏噤不言故小吏言胡怪也<lb/>
　且不曰主辱臣死耶次日上視朝詔有計破敵者得<lb/>
　盡言先生既上疏請兵萬人一則䕶衛陵寢俾主上<lb/>
　無北顧憂一則防守通州盧溝以通餉道嚴飭將吏<lb/>
<pb n="KR4e0197_WYG_012-5b"/>
　奮勇設竒大創强敵詔下兵部議是夕天發震雷大<lb/>
　雨如注敵乃宵遁未幾仇鸞議馬市嚴氏實主之先<lb/>
　生廷諍以為不可詞直慨激切衆皆愕然退而氣不<lb/>
　平者累日一日先生與尚寳司丞張君遜業飲嘆曰<lb/>
　前日敵在城下使謀國有人豈令蹂躪至此乎綱紀<lb/>
　大壊賄賂公行四海民窮九邊政廢實嵩父子罪也<lb/>
　大奸不去他事未有可議者<lb/>
嘉靖三十年辛亥<hi>先生四十五嵗</hi>
<pb n="KR4e0197_WYG_012-6a"/>
　是年正月先生遂抗疏言相嵩父子翼虎社鼠誤國<lb/>
　大計請誅之以謝天下詔下大學士擬上㫖云沈鍊<lb/>
　去嵗諠譁朝堂無人臣禮今復誣詆大臣以自為名<lb/>
　廷杖之四十謫田保安州先生當田保安倉卒寄妻<lb/>
　子廣柳車未有舍而州人賈某者傍睨先生曰公非<lb/>
　上書請誅嚴氏人耶揖之入徙家而家先生先生始<lb/>
　有家矣乆之以講授自給諭諸生忠孝大義且目覩<lb/>
　邊事日壊憂憤至忘寢食往往發之詩歌文章譏切<lb/>
<pb n="KR4e0197_WYG_012-6b"/>
　當世大抵多歸罪於嚴氏者<lb/>
嘉靖三十三年甲寅<hi>先生四十八嵗</hi>
　是年宣府大同諸郡邑大祲斗米六十銖邊民死者<lb/>
　相枕籍暴骸不掩先生買地而瘞之又傾槖装作粥<lb/>
　粥饑者復為疏勸富家大賈相繼賑濟活男婦巨萬<lb/>
　後麥稍收民尤不聊生先生建議鳩工脩濬城濠是<lb/>
　年秋大水驟至從北山直衝保安新城頽西北隅數<lb/>
　十丈幸壕深水就其道而民居無恙士庻歡呼感戴<lb/>
<pb n="KR4e0197_WYG_012-7a"/>
　相率而為生祠祀先生時張逰擊從西入衛遇敵血<lb/>
　戰全軍覆沒東軍十餘萬屯聚坐視將佐環堵不救<lb/>
　撫按欲掩其事先生奠哭於沙塲語侵當事者當事<lb/>
　者聞而憾之又塞上人骯髒多戅時時耳相嵩則爭<lb/>
　詈嵩以為快其諸生至為偶人三象唐相林甫宋相<lb/>
　檜及相嵩先生亦時有所扼腕作蹶張狀而射之語<lb/>
　稍稍聞嚴氏父子銜恨切骨思有以報先生矣<lb/>
嘉靖三十六年丁巳<hi>先生五十一嵗</hi>
<pb n="KR4e0197_WYG_012-7b"/>
　嚴相以楊順總督宣大軍務是歳諳達大入破應州<lb/>
　堡寨四十餘殺傷萬計而帥府以下束手閉壘以恣<lb/>
　敵之出沒不及飛一鏃以相抗甚且及敵之退則割<lb/>
　中土之戰沒者野行者之馘以為功而父哭其子妻<lb/>
　哭其夫兄哭其弟者往往而是無所控籲先生傷之<lb/>
　作詩曰割生獻馘古來無解道功成萬骨枯白草黄<lb/>
　沙風雨夜寃魂多少覓頭顱語籍籍布聞一夕隣女<lb/>
　哭甚哀訪之女母氏寡居垂二十年止一子出郭外<lb/>
<pb n="KR4e0197_WYG_012-8a"/>
　為順家丁割首去其母訴於督府復被笞斃先生聞<lb/>
　之不勝憤懣飛書直指其事人㦯謂先生遷人非有<lb/>
　言責毋為爾先生曰今日割猶少後日割且多縱不<lb/>
　割我首割民傷如何澘然流涕曰我昔非言官今非<lb/>
　啞子若輩欺君以要賞吾誓不與共天當舍此身以<lb/>
　報主上恩救萬民荼毒之苦聞者嘆服自是諳達攻<lb/>
　掠邊堡無虛日先生復致書順勸出兵奮擊勉以赤<lb/>
　心為國家計又作籌邊賦以抒方畧且曰必不發兵<lb/>
<pb n="KR4e0197_WYG_012-8b"/>
　當聞之朝廷順深懼而憾之乃遣心腹指揮羅鎧經<lb/>
　歴金紹魯宻報嵩子世蕃所曰是夫也結死士擊劍<lb/>
　習射以間而取若父子世蕃曰吾固知之即以屬巡<lb/>
　按御史李鳳毛鳳毛謬為謝曰有之竊隂已解散其<lb/>
　黨矣鳳毛得代歸遷光禄少卿而御史路楷來楷又<lb/>
　嵩客也世蕃為酒夀楷而使謂順曰幸為我除瘍事<lb/>
　成大者侯小者卿順乃與楷合䇿捕諸白蓮教通畨<lb/>
　者連及先生僉事許用中㕘議朱天俸三招皆不及<lb/>
<pb n="KR4e0197_WYG_012-9a"/>
　先生順凡三駁之既用中天俸以先生名入而獄遂<lb/>
　成順楷具列先生謀反狀奏遂置先生極刑籍其家<lb/>
　先生臨難罵曰順楷奸賊賣國殃民無復人理反嫉<lb/>
　吾言為嚴氏作奴狗搏噬人我肝腦不惜塗地以報<lb/>
　効朝廷豈無天日鑒照我心宜置我目百尺竿上不<lb/>
　乆視羣䑕赴西市磔矣乃口自吟曰宋室忠臣死吾<lb/>
　應是後身誰知今將相還是姓秦人遂就戮為丁巳<lb/>
　嵗十月十七日也是晨西北有大星光芒射人墮地<lb/>
<pb n="KR4e0197_WYG_012-9b"/>
　如斗宣鎮士庻至今談及先生事者涕横流不已先<lb/>
　生既死籍其家而予順一子錦衣千戸楷陞五品京<lb/>
　堂順尤怏怏曰丞相負我薄我賞猶有所不足乎謀<lb/>
　之楷取先生二子杖殺之而移檄越逮先生長子諸<lb/>
　生襄當是時先生門人栗鋐梁子健俱宣府諸生也<lb/>
　痛先生不得其死號哭於市路楷縛而罵之二子曰<lb/>
　某等當死但沈氏非董卓某等非蔡邕也兩道為解<lb/>
　而釋襄初被械至宣府二子潜見襄獄中掩喉以陳<lb/>
<pb n="KR4e0197_WYG_012-10a"/>
　先生始末嘆曰君此來無生理矣吾當殺此二賊以<lb/>
　雪萬世之恨時同患難者不可指數若二子者憤激<lb/>
　於衷不避艱險真義士也順楷既籍沒先生家罄先<lb/>
　生篋留故帙并燬無遺又恐諸弟子留藏副本復牓<lb/>
　於市凡匿沈氏遺稿片紙隻字者按捕同罪於是諸<lb/>
　弟子相錯愕恐怖投諸水火獨武崇文者亦欲火之<lb/>
　意不決腸若刃刺俄仆地隕絶不知所為頃之見先<lb/>
　生緋衣而劍叱曰子亦欲燬我遺文以媚若輩乎遂<lb/>
<pb n="KR4e0197_WYG_012-10b"/>
　驚寤不敢乃於後圃掘地埋之昭雪之後武生引先<lb/>
　生子襄入後圃出而授之襄初見順順曰汝父今日<lb/>
　尚能罵人耶榜三十至見楷復痛榜四十逮繫圜中<lb/>
　煩寃苦渇幾斃矣夢寐恍忽間見武安王闗神衣緑<lb/>
　袍慿空而下左手持瓜右手持刀呼襄曰爾忠臣子<lb/>
　也後當必昌遂剖𤓰食襄因得不死及甦口吻猶有<lb/>
　𤓰涎時盖冬月非𤓰時也楷既榜繫襄命獄吏限三<lb/>
　日盆死同獄囚皆為襄悲傷襄亦自分必死特恨寃<lb/>
<pb n="KR4e0197_WYG_012-11a"/>
　亡以白讐亡以伸欲宻冩先生寃事結蒼頭衣帶中<lb/>
　寄同鄊老人忽筆端有異香須臾遍獄室諸囚驚異<lb/>
　更相慰曰君死必為神矣爭進酒食生酬之至四鼓<lb/>
　獄吏馳賀曰沈君生矣朝中官校來收楊路矣是時<lb/>
　給事中吳公時來劾順楷冒功誤國大罪并白先生<lb/>
　之寃世宗皇帝詔捕順楷下司寇獄嚴氏援之順戍<lb/>
　代州楷僅貶官襄在獄歲餘巡按御史欒公尚約知<lb/>
　其寃欲釋之而畏嚴氏之威發戍遼東<lb/>
<pb n="KR4e0197_WYG_012-11b"/>
嘉靖四十一年壬戌<hi>先生卒六年</hi>
　御史鄒公應龍劾世蕃父子奸狀世宗皇帝震怒詔<lb/>
　放嵩還鄊世蕃戍雷州襄走京師訟父寃詔下廵按<lb/>
　御史胡公維新申論楊順前曲殺先生罪并上襄無<lb/>
　他罪狀詔許襄復保安學生得負先生遺骼歸越<lb/>
嘉靖四十三年甲子<hi>先生卒八年</hi>
　是年冬御史林公潤亷得世蕃逆跡奏之詔捕世蕃<lb/>
　下法司論死戮西市<lb/>
<pb n="KR4e0197_WYG_012-12a"/>
嘉靖四十五年丙寅<hi>先生卒十年</hi>
　世宗皇帝遺詔録言事諸臣後<lb/>
隆慶元年丁卯<hi>先生卒十一年</hi>
　穆宗皇帝改元首詔下諸司議復先生原官加贈奉<lb/>
　議大夫光禄寺少卿遣官諭祭錄一子入國學襄以<lb/>
　貢舉上春官伏闕上書極言總督順巡按楷殺人奸<lb/>
　黨狀而給事中陳公瓚魏公時亮各上疏請正順楷<lb/>
　曲殺先生之罪詔下法司收捕順楷論扺罪許用中<lb/>
<pb n="KR4e0197_WYG_012-12b"/>
　朱天俸末減戍邊<lb/>
萬厯九年辛巳<hi>先生卒二十五年</hi>
　是年春屯田直指王公國巡歴駐天津晏寢署中夢<lb/>
　門吏持刺入報曰一道人來拜其人修髯廣額精爽<lb/>
　不羣自稱沈鍊言其生平及㝠中事甚具既而儀衛<lb/>
　侍從滿前擬於王者王公怪而問之先生曰吾受上<lb/>
　帝命主宰北天適㣲服而來者恐見訝耳遂服冕旒<lb/>
　衣裳乘輿駕空而去鼓吹之聲嫋嫋不絶王公驚寤<lb/>
<pb n="KR4e0197_WYG_012-13a"/>
　進霸州天津兩道問之相與愕然先一夕俱夢先生<lb/>
　投刺先生豈神邪王公乃捐俸為先生搆祠津門焉<lb/>
　嗚呼古今以諫死者多矣未有横及典刑者而焦山<lb/>
　楊公死於市既而先生死於戍死雖異其為嚴相曲<lb/>
　殺則一也嚴相之殺先生自謂足以蔽天下之口矣<lb/>
　抑孰知正所以甚神人之憤而激其怒邪先生生而<lb/>
　厚重秀目長髯雖燕處必正衣冠坐立不失矩度天<lb/>
　性忠鯁恒以天下事自任言不違衷行不違道事父<lb/>
<pb n="KR4e0197_WYG_012-13b"/>
　母兄弟至孝友好學博觀手不釋巻始從新建公游<lb/>
　一再與語即竒之嘗語人曰吾與沈子論事種種超<lb/>
　卓真用世之才也先生年五十有一配徐氏誥封太<lb/>
　宜人子四長襄歴仕姚安知府以太宜人垂白乞歸<lb/>
　終飬次衮次褒皆死於難中次袠僅以稚免<lb/>
萬歴三十四年丙午<hi>先生卒五十年</hi>
　襄子存徳以先生䕃授太僕寺主簿能讀遺書長於<lb/>
　詞賦盖翩翩鳳毛云是年十二月存徳上疏為先生<lb/>
<pb n="KR4e0197_WYG_012-14a"/>
　請諡奉㫖下大宗伯議<lb/>
萬厯三十七年己酉<hi>先生卒五十三年</hi>
　公擬忠愍上請奉聖㫖依<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0197_WYG_012-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　青霞集巻十二<lb/>
</p>
<p>
</p>
  </div>
</body>
</text>
</TEI>
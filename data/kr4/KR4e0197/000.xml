<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>青霞集目録</head>
    <p>
<pb n="KR4e0197_WYG_000-1a"/>
欽定四庫全書　　　　　　集部六<lb/>
　青霞集目録　　　　　　别集類五<hi>明</hi>
　　巻一<lb/>
　　　文集<hi>上</hi>
　　巻二<lb/>
　　　文集<hi>中</hi>
　　巻三<lb/>
　　　文集<hi>下</hi>
<pb n="KR4e0197_WYG_000-1b"/>
　　巻四<lb/>
　　　賦<lb/>
　　巻五<lb/>
　　　詩集<hi>上</hi>
　　巻六<lb/>
　　　詩集<hi>中</hi>
　　巻七<lb/>
　　　詩集<hi>下</hi>
<pb n="KR4e0197_WYG_000-2a"/>
　　巻八<lb/>
　　　論草<lb/>
　　巻九<lb/>
　　　兵說<lb/>
　　巻十<lb/>
　　　尺牘<hi>上</hi>
　　巻十一<lb/>
　　　尺牘<hi>下</hi>
<pb n="KR4e0197_WYG_000-2b"/>
　　巻十二<lb/>
　　　年譜<lb/>
　　　　臣等謹按青霞集十一巻年譜一巻明沈錬<lb/>
　　　　撰鍊字純甫㑹稽人嘉靖十七年進士除溧<lb/>
　　　　陽知縣後官錦衣衛經厯疏論邊事並劾嚴<lb/>
　　　　嵩廷杖謫戍復為嵩黨路楷搆入蔚州妖人<lb/>
　　　　閆浩案中棄市天下寃之隆慶初贈光禄少<lb/>
　　　　卿萬厯中追謚忠愍是編本十六巻前為詩<lb/>
<pb n="KR4e0197_WYG_000-3a"/>
　　　　文後附年譜事紀祠集鍊子襄有刻集紀原<lb/>
　　　　言方鍊被禍時籍其家燬其著述又榜禁毋<lb/>
　　　　許藏匿副本是編葢襄所口誦而心記者然<lb/>
　　　　僅什之一二後復得武崇文所藏本始編次成<lb/>
　　　　集其文章勁健有氣詩亦鬰勃磊落肖其為<lb/>
　　　　人以詞藻論雖不及鈐山堂之工然嵩集至<lb/>
　　　　使天下不欲讀當時為作序者如湛若水崔<lb/>
　　　　銑諸人至以為文章之玷而誦鍊集者至今<lb/>
<pb n="KR4e0197_WYG_000-3b"/>
　　　　肅然起敬此則流芳遺臭視其自為人心是<lb/>
　　　　非之公有不知然而然者矣今録其原集十<lb/>
　　　　一巻而以年譜一巻附之至錬之事迹彰彰<lb/>
　　　　史冊日月争光不假後人之表章其事紀祠<lb/>
　　　　集所載賛頌諸作則槩從删薙焉乾隆四十<lb/>
　　　　五年九月恭校上<lb/>
　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR4e0197_WYG_000-4a"/>
青霞集原序<lb/>
青霞沈君由錦衣經厯上書詆宰執宰執深嫉之方力<lb/>
搆其罪頼明天子仁聖特薄其譴徙之塞上當是時君<lb/>
之直諌之名滿天下已而君累然携妻子出家塞上㑹<lb/>
宣大數告警而帥府以下束手閉壘以恣冦之出沒不<lb/>
及飛一鏃以相抗甚且及冦之退則割中土之戰沒者<lb/>
野行者之馘以為功而父之哭其子妻之哭其夫兄之<lb/>
哭其弟者往往而是無所控籲君既上憤疆塲之日弛<lb/>
<pb n="KR4e0197_WYG_000-4b"/>
而下痛諸將士之日管刈我人民以䝉國家也數嗚咽<lb/>
欷㱆而以其所飲鬱發之於詩歌文章以泄其懷即集<lb/>
中所載諸什是也君故以直諌為重於時而其所著為<lb/>
詩歌文章又多所譏刺稍稍傳播上下震恐始出死力<lb/>
相煽搆而君之禍作矣君既沒而中朝之士雖不敢訟<lb/>
言其事而一時閫寄所相與讒君者尋且坐罪罷去又<lb/>
未㡬故宰執之讎君者亦報罷而君之故人俞君於是<lb/>
裒輯其平生所著若干巻刻而傳之而其子襄來請余<lb/>
<pb n="KR4e0197_WYG_000-5a"/>
序之首簡茅子受讀而題之曰若君者非古之志士之<lb/>
遺乎哉孔子刪詩而小弁之怨親巷伯之刺讒而下其<lb/>
間忠臣寡婦幽人懟士之什並列之為風疏之為雅不<lb/>
可勝數豈皆古之中聲也哉然孔子不遽遺之者特憫<lb/>
其人矜其志猶曰發乎情止乎禮義言之者無罪聞之<lb/>
者足以為戒焉耳予嘗按次春秋以來屈原之騷疑於<lb/>
怨伍胥之諫疑於脅賈誼之疏疑於激叔夜之詩疑於<lb/>
憤劉蕡之對疑於亢然推孔子刪詩之㫖而裒次之當<lb/>
<pb n="KR4e0197_WYG_000-5b"/>
亦未必無録之者君既沒而海内之薦紳大夫至今言<lb/>
及君無不酸鼻而流涕嗚呼集中所載鳴劍籌邊諸什<lb/>
試令後之人讀之其足以寒賊臣之膽而躍塞垣戰士<lb/>
之馬而作之愾也固矣他日國家采風者之使出而覽<lb/>
觀焉其能遺之也乎予謹識之至於文詞之工不工及<lb/>
當古作者之㫖與否非所以論君之大者也予故不著<lb/>
嘉靖癸亥孟春望日歸安茅坤拜手序<lb/>
</p>
<p>
</p>
  </div>
</body>
</text>
</TEI>
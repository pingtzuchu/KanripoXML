<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>青霞集巻十一<lb/>
                </head>
    <p>
<pb n="KR4e0197_WYG_011-1a"/>
欽定四庫全書巻<lb/>
　青霞集巻十一<lb/>
　　　　　　　　　　　　　明　沈鍊　撰<lb/>
　　史王陽書<lb/>
獻歲孫生往遊玉女潭之勝曾奉尺書想達記室矣頃<lb/>
吳中人過此每頌令徳發倉廩以賑饑窮不獨邑人懐<lb/>
戴而感烈雖逺方聞者莫不舉手讚翼天生賢哲以濟<lb/>
斯民如公之徽懿海内豈多見耶<lb/>
<pb n="KR4e0197_WYG_011-1b"/>
　　答陸宫保書<lb/>
自包生還被荷手書并以寵錫感服至今然不敢數奉<lb/>
啟狀者因無可托又不欲以空文冒凟尊嚴也頃承來<lb/>
諭極切感激但今日時事之急燃眉不足為喻矣鍊雖<lb/>
竊伏草茅而曠望風塵之末但知邪正之趨一欣一戚<lb/>
展轉於懷何時云釋鍊惟天下之日壞者只在尋常尺<lb/>
寸之間而不在於顯融之際尋常尺寸是士大夫以為<lb/>
當然而不察者而不知天下之事日已趨於壊矣山崩<lb/>
<pb n="KR4e0197_WYG_011-2a"/>
川竭龍蛇起陸邊疆多故事勢日危薦撫臣用邉將不<lb/>
聞超㧞傑特謀猷之士猶襲常躡格以狥己私然則必<lb/>
待天地反覆而後為變耶國家之患莫大於飬兵飬兵<lb/>
則斂散之際為弊不勝而不知所以愛民故野荒民散<lb/>
山川易位豈一日之積乎今邊塞討馬乞糧名為軍旅<lb/>
究其心有一毫為國家實用者哉使歸謹勒手狀奉謝<lb/>
情悃縷縷未盡展布外連珠一帙幸賜采擇之不勝悚<lb/>
息<lb/>
<pb n="KR4e0197_WYG_011-2b"/>
　　連珠<hi>止存七首</hi>
盖聞花本無心遇陽春而自發仙須有道能不老而長<lb/>
年是以呼吸玉和導摩金骨黄庭内境待琴心三疊之<lb/>
調白晝中天因鼎氣八成之運<lb/>
盖聞仙道通靈誰應無窮之變聖機入玅自生有穆之<lb/>
光是以河上仙公望青霄而鳳舉關門令尹觀紫氣而<lb/>
鸞翔超軼九埏嘘呵八極<lb/>
盖聞道由悟入理絶言筌造化神機顯示金丹之奥旨<lb/>
<pb n="KR4e0197_WYG_011-3a"/>
乾坤妙用黙流玉液之𤣥符是以得道真仙撫塵寰而<lb/>
拍手知㣲老子對世景而忘心<lb/>
盖聞蓬萊隔弱水三千非飛仙不可到𤣥圃在東溟萬<lb/>
里必羽化始能登是以方朔偷桃終離漢王之席安期<lb/>
啖棗偶經項籍之宫一舉而黄鵠髙翔冄逰而桑田已<lb/>
變<lb/>
盖聞嚴青異骨終合成仙子晉髙才自應學道是以忠<lb/>
孝本飛㫒之質聰明為羽化之姿林甫欺君最犯道家<lb/>
<pb n="KR4e0197_WYG_011-3b"/>
之忌嵇康傲世亦無仙客之縁<lb/>
盖聞身上紫霄自解塵寰之阨骨凝𤣥水定超凡界之<lb/>
迷光滿福堂香生夀域是以接輿嘆鳳及漢世而未衰<lb/>
李耳猶龍在堯天而已見<lb/>
盖聞天上長春花鳥徹四時而并麗山中不夜香燈連<lb/>
五緯以爭光是以賢聖希𤣥神仙愛道超魔拔難自開<lb/>
雲笈之書掃惡祛邪常吸日宫之蘂<lb/>
　　寄袁元峯書<lb/>
<pb n="KR4e0197_WYG_011-4a"/>
曩歲辱令親攜書劄并以嘉貺慰存遷客於幽谷隂崖<lb/>
之中道詣懇篤至於今感之然知旌斾往來桑梓翺翔<lb/>
闕庭其視投荒之人綿邈萬里者何如也僕抱憂憤之<lb/>
疾已入膏肓而世路晨光又更蹙之往往感慨長號而<lb/>
不能已也士大夫誨我以譎隐道我以周旋鍊以為丈夫生世<lb/>
當盡忠伏義置此軀於六尺之外何所不可乃泯泯黙<lb/>
黙束小人之態以乞哀於人耶况人生所志不同而死<lb/>
生貴賤之有命乎夫楊李諸公此心無愧於天地特自<lb/>
<pb n="KR4e0197_WYG_011-4b"/>
其命之所遭如此縉紳先生未可相視為戒而直懐此<lb/>
凜凜耳人心若可冺滅則天地將已窮乎吾惟竭臣子<lb/>
之心委順而已他遑慮哉風便附去手狀奉訊起居鴈<lb/>
翼北來時望徳音闗山愁寂無任戀戀<lb/>
　　寄張兵憲書<lb/>
昨因王家堡曽道一言於牛指揮以告下執事然此其<lb/>
一端僕之區區則望羣公執事於此之時褰裳撟褐運<lb/>
尺寸之規而恢萬里之度改尋常之轍而就千載之功<lb/>
<pb n="KR4e0197_WYG_011-5a"/>
也鍊不佞自上疏以來夙夜砥礪未嘗一飯而忘君恩<lb/>
今邊境洶洶一髪之引千鈞不足為喻矣人言責不在<lb/>
汝何庸汝言似未足以解區區之憂者何則君父之難<lb/>
切於肘腋而人臣回翔容與便已而後發其若此心何<lb/>
哉伏惟下執事敦厚瑰梧秉心忠亮深惟國家之急精<lb/>
白光明萬夫瞻仰此又僕之所傾心而向往者則區區<lb/>
之言縱欲不告於下執事而不可得也今天下極弊大<lb/>
壊仰觀天文俯察人事非獨外患之殷而内憂方切錢<lb/>
<pb n="KR4e0197_WYG_011-5b"/>
榖甲兵銷鑠己盡人心紀綱敗壊難言當此之時必非<lb/>
拘攣常調所能轉移之者軍伍壊而後有家丁之設若<lb/>
家丁之害又有甚於軍伍者倚勢恃强奪人田土侵人<lb/>
財貨至有白晝淫人之妻女而莫知禁者頃生割百姓<lb/>
之首以報膚功實此輩為之况今給飬之費數倍於軍<lb/>
伍則何必虛設此名以重地方之荼毒乎此其弊起於<lb/>
文臣急功希賞弄機械以欺朝廷所冝亟去早除以寛<lb/>
生民者去此而欲練兵選士莫如因土著之民行屯田<lb/>
<pb n="KR4e0197_WYG_011-6a"/>
之政僕常以其說聞於龍崗公此不可不告於下執事<lb/>
者夫後世之患在於兵農之分今日正坐受其弊矣苟<lb/>
執常泥故以為成法之不可變則相胥以溺莫有恢復<lb/>
之時矣可勝嘆哉夫有土則有民無土而民不可使也<lb/>
有民則有兵無民而兵不可為也莫非民則莫非兵何<lb/>
有兵少之憂莫非土則莫非民何有兵驕之患易曰君<lb/>
子以容民畜衆而軒轅之為井田管子之作内政盖皆<lb/>
此意今不必奪彼與此又取紛紛但有田者捐其租無<lb/>
<pb n="KR4e0197_WYG_011-6b"/>
田者給與之閑田况百姓之心畏家丁之害甚於强敵<lb/>
常曰我輩居長邊方且知行伍能去此家丁寧自備衣<lb/>
糧以為戰守下執事何不於民心之所欲為者下令以<lb/>
約束之就其中選才力者立為首領各令防守本土惟<lb/>
鄰近者有應援之義教以金鼓旌旗之節坐作進退之<lb/>
方一以統十十以統百百以統千此自然之制也有鞍<lb/>
馬能戰陳者則多増田土以為賞其遷叙也亦千而百<lb/>
百而十十而一其不忠力者則奪之田土以為罰上之<lb/>
<pb n="KR4e0197_WYG_011-7a"/>
使下下之事上各循其理而定矣此所謂義兵也或曰<lb/>
安得若是閑田而與之又有田而勿征其稅此得為義<lb/>
乎鍊以為邊塞之事與中原不同宣大之牧馬草場其<lb/>
地以數萬頃計今皆荒蕪不使民得耕耨總副叅遊而<lb/>
下所占以數萬頃計捐其子粒即為義兵矣宣大連年<lb/>
所壊堡寨以數千計其所遺田土亦以數萬頃計此皆<lb/>
可捐而與也且祖宗之法以宣大為邊陲原無上供之<lb/>
稅胥吏之流專意舞文坐收其利何嘗不捐也况捐租<lb/>
<pb n="KR4e0197_WYG_011-7b"/>
之法獨行於邊陲而不行於中土曷為非義乎又曰今<lb/>
敵騎日夕窺伺欲農民運畚鍤收穀粟而復為之兵不<lb/>
已迂乎余曰民心樂種植而惡催科之擾憤凌蠧而懐<lb/>
擁䕶之心此其大情也乃若散家丁而不調則無作踐<lb/>
之苦且省供給之煩又捐其稅糧増以田土償其舊所<lb/>
借貸必大歡恱寇至而勒兵拒戰彼自為身家計矣奚<lb/>
俟迫促之乎故令未下而衆恱從兵不勞而食自足何<lb/>
者先得其心故也昔荀卿論用兵之要莫先於附民趙<lb/>
<pb n="KR4e0197_WYG_011-8a"/>
充國破先零以屯田為務此人情物理之至聖人復起<lb/>
而不能易者道在邇而求諸逺事在易而求諸難非此<lb/>
之謂與富戸買糧納草有官司奪其值而不償者萬口<lb/>
嗷嗷莫可云喻今任其所便急以閒田償之亦權事之<lb/>
冝也不然彼等將欲逃匿更何以處之譬如家事為不<lb/>
肖子弟所共分裂有克家者出而扶植之非獨振其家<lb/>
聲亦可以䕶持弟兄之過咎也其為徳業豈淺淺哉乃<lb/>
若沈吟猶豫拘文法而樂因循今日不發明日不行則土<lb/>
<pb n="KR4e0197_WYG_011-8b"/>
崩之患已在目前矣謹承使便敬勒手狀奉謝髙情伏<lb/>
惟左右察其悃誠恕其戅直幸甚幸甚<lb/>
　　寄唐荆川書<lb/>
憶疇昔辱遊於陽羨之墅省記㣲㫖教以挽弓當其時<lb/>
不識也别後幾二十年末由一晤而世路坎壈不出公<lb/>
之所議緬想英槩時時於夢中見之顧僕出闗以來目<lb/>
覩世變大有傷心者恨不能㑹并於數千里之外與兄<lb/>
握手傾此緒談也頃燕峯使者之便敬脩手狀奉訊外<lb/>
<pb n="KR4e0197_WYG_011-9a"/>
鄙作一帙幸賜覽削之<lb/>
　　寄華鴻山先生書<lb/>
往歲程侍御曽屬人轉致手書并以腆賜南向肅拜祇<lb/>
承數千里曠蕩之恩况在師門詎能不感激馳戀時即<lb/>
具啟委謝不審曾入記室否自頃海宇多故數從人問<lb/>
訊台居然未有指陳邇聞蕩口舊業己倣北人築為堡<lb/>
落嗟乎此可以觀世變矣鍊從出塞更為留意覽觀於<lb/>
治亂興衰之際只在人心人心流轉即天道之所著也<lb/>
<pb n="KR4e0197_WYG_011-9b"/>
然紆迴而考之天道其有定乎奸邪不乆而覆矣夫子<lb/>
何憂焉往歲漫為拙稿一帙輒貢上乞賜筆以㣲㫖使<lb/>
放臣逐客猶得䝉大道之餘將以授北方之學者無任<lb/>
瞻佇<lb/>
　　寄馬孟河書<lb/>
曩歲辱賜手翰龍蛇夭矯暉映山谷此時以邊塞之地<lb/>
楮素不莊不得即具啟奉謝嗣得發則髙君已行矣三<lb/>
月間小徒梅天俊應貢入都城曽附致區區不知已達<lb/>
<pb n="KR4e0197_WYG_011-10a"/>
記室未也昨又聞軒車將還此意云何於潔身之義髙<lb/>
矣但念為國無人此重可嘆也不肖投荒以來竊憂海<lb/>
内多故兼以强敵乆覘中原日夕環伺長鈎巨索設計<lb/>
非細當事之人雖亦吁嗟愁結然束手無為而制禦之<lb/>
策邈乎其不聞也其在下執事盖必籌之稔矣不識何<lb/>
以解僕之憂心乎風便附此并馳上鳴劍集一冊碧玉<lb/>
環一雙引區區諸惟亮原之<lb/>
　　寄張白河兵憲書<lb/>
<pb n="KR4e0197_WYG_011-10b"/>
七月十一日敵騎入川離保安不一舍守偹不在掌印<lb/>
無為城中之人莫不惶怖僕不得已率諸生數十百人<lb/>
同鄊中父老列行伍執器械巡守城上晝夜不眠者九<lb/>
日此非宣大諸公之地方耶敵騎方退家丁四出殺人<lb/>
報功希賞其害生靈傷國體甚矣此所謂有忠邪而無<lb/>
貴賤之時也今强敵憑陵之後又不聞當路藁𦵏撫揗<lb/>
而急拘無罪之良民為此施行其知緩急之序乎僕荷<lb/>
下執事之明徳居常感念之今日之言乃家謀而國計<lb/>
<pb n="KR4e0197_WYG_011-11a"/>
實不得己耳是故君子作福於未萌銷禍於未形且惡<lb/>
不可長罪不可縱僕自讀書至今未聞割人首領以報<lb/>
膚功者僕雖謭薄曩以言事而投竄邊陲䝉朝廷待以<lb/>
不死縱不欲為社禝之憂而身家之慮殆有不可己者<lb/>
春首中路攻者四十八堡殺傷男女萬計今新城又壊<lb/>
十三堡矣敵騎雖為暫退坐謀擇肉環視無己况其鈎<lb/>
索梯衡之具無所不備而中國無一可恃者又兼有家<lb/>
丁之内亂切恐禍患不在於外侮而在於蕭墻也伏惟<lb/>
<pb n="KR4e0197_WYG_011-11b"/>
下執事忠智絶流不為外議之所牽制轉禍以為福因<lb/>
敗以為功罪其渠魁剪其羽翼更能深謀逺筭以滅此<lb/>
强敵竒正變化飈舉而電發動於九天之上藏於九地<lb/>
之下使彼來不得以縱掠去不得以全歸非下執事其<lb/>
誰望之鍊也懐抱樸忠投荒待罪不能被髪入窮谷採<lb/>
薇而長往又豈忍坐視斯世哉所以目注視而耳傾聽<lb/>
無非此念也倘下執事見為迂談加以姑息不重懲此<lb/>
腹心之害敵若冄來人民不防外患而防家丁地方不<lb/>
<pb n="KR4e0197_WYG_011-12a"/>
戰而自破矣此所謂助敵以自滅可不為之深慮乎下<lb/>
執事憂國家而勤社稷者必不憎僕之僭言也千萬亮<lb/>
察<lb/>
　　又<lb/>
僕負罪於下執事乆矣然自維此心以為愛下執事者<lb/>
莫小子若也疇曩小兒在宣城又過辱盼睞之恩且非<lb/>
獨小兒也僕雖謭劣非不知隠黙為髙而喋喋取人之<lb/>
憎惡顧時勢倒置已甚而權臣䝉蔽萬端私結黨羽而<lb/>
<pb n="KR4e0197_WYG_011-12b"/>
潛消國脉逆惡隱奸人所共覩然依阿者趨其勢容回<lb/>
者箝其舌紆延時日不惜綱常僕也落職投荒不量其<lb/>
力指明天地之大義以存民彞不效鮑焦負石投河此<lb/>
生尚在當烈烈轟轟以盡臣子之心不為依阿腼腆束<lb/>
兒女子之態以邀富貴者况死生窮達之有命乎今使<lb/>
君之光明俊譽為門下之所汚染多矣鍊叨年誼之雅<lb/>
承骨肉之愛實不容以不言之下執事何不如韓延夀<lb/>
之故事斬邪魔於肘腋決贅疣於項領去舊更新以昭<lb/>
<pb n="KR4e0197_WYG_011-13a"/>
至誠則日月之光明如故矣頃里中應襲馮世勲一罹<lb/>
於枉法贓贖不完飲食不接彼其母子兄弟舉家五口<lb/>
皆溺於井鍊聞而痛悼捐金以救免之使君明照覆盆<lb/>
之下寧當有此况有僕之所難言者乎今懐來之民被<lb/>
家丁之害籲天無路寃沈骨髓幸我明使君垂察草野<lb/>
之言深慮而熟圖之鍊誠癡愚不肯惜一身以為萬民<lb/>
請命者小兒在雲中旦夕還即令走役於門下疏草初<lb/>
就筆削之鑒原之無任幸甚<lb/>
<pb n="KR4e0197_WYG_011-13b"/>
　　寄李兵憲書<lb/>
曩者軒車出新城不能追送念於今歉然深維明徳盛<lb/>
誼佩服何已頃知旌麾已到陽和非惟慰答蒼生之望<lb/>
其不佞彌益忻忭數年以來鍊也不自揆量抱負杞人<lb/>
之憂語黙動靜頗闗世故以其愚億屢陳當塗反為忤<lb/>
已然此是過信聖賢之罪實非矯佞至於人不相諒亦<lb/>
是所見不同時命不與付之自然何所怨尤乎今天人<lb/>
示譴内外艱危區區之言復稍有驗為今之計惟有鞠<lb/>
<pb n="KR4e0197_WYG_011-14a"/>
躬盡瘁共圗其後以報效朝廷其諸瑣瑣俱不足談所<lb/>
望下執事恢𢎞謨畧轉禍為福則鍊雖謭薄願聆徳音<lb/>
故人之子邵某其父子皆夙有壯猷非獨為椒房紈綺<lb/>
子弟而已左右試垂察之則知其中之所存非僕之為<lb/>
佞也邊鄙楮劄不恭伏祈亮察<lb/>
　　寄周子書<lb/>
日者辱恵手劄長篇累幅詞㫖緣縟非篤誼至情何以<lb/>
有此服誦感荷至今靡諠不審即辰起居何似僕之懐<lb/>
<pb n="KR4e0197_WYG_011-14b"/>
想丰采非得會并不能為慰也僕自三月離保安入五<lb/>
臺愛其山川景物之勝聊寄跡以娛歲月所望髙明不<lb/>
遺荒野仗劍來遊言叙夙昔如何如何頃聞諳達窺覦<lb/>
闗内節鉞諸臣皆駐馬居庸未聞有長驅直搗之計以<lb/>
安廟社者鍊不勝憂憤風便慢啟附訊即令小僮進京<lb/>
當顓致悃悰不盡<lb/>
　　寄蕭柱山書<lb/>
客歲辱手書慰諭綢繆知念我之不忘也尋具啟答謝<lb/>
<pb n="KR4e0197_WYG_011-15a"/>
想已入覽觀疇昔與兄之憂於海上者今一一有之良<lb/>
可為慮也自我朝開拓以來登萊至浙沿海築五十九<lb/>
城以為守設衛置所間以烽堠大率規模有類九邊之<lb/>
制今承平日乆應廢而不存矣故倭寇之來竟無阻隔<lb/>
長驅深入殘害生民為今之計莫若練土著之兵使之<lb/>
各相戰守然始練不可以應卒而調兵不可以持乆事<lb/>
急則調之勢緩則練之若調之者終不如練之者可乆<lb/>
也且調兵一而當練兵之費百飬調兵一而當土著之<lb/>
<pb n="KR4e0197_WYG_011-15b"/>
兵其費十練愈乆則兵益精在上無調遣之煩調愈簡<lb/>
則費益省在下無供給之累以其所費者而練兵何弗<lb/>
强也以其所省者而充費何弗贍也此法僕曽告邊鎮<lb/>
諸公盖嘗行之至今稱為便益不知江南之縉紳大夫<lb/>
亦計及此否耶夫地有南北法無定擬因時變通存乎<lb/>
人焉小兒歸令奉訊起居千里闗山應同戀戀<lb/>
　　寄歐陽總兵書<lb/>
日者辱軒車枉臨自顧菲薄無所效尺寸於麾下旦夕<lb/>
<pb n="KR4e0197_WYG_011-16a"/>
聞東西馳報風塵之警不息未嘗不發憤悲歌仗劍自<lb/>
誓欲滅此朝食以報朝廷若伏櫪之馬志在千里輒向<lb/>
風而長鳴也僕以為士大夫見目前世事坎壈動為掣<lb/>
肘遂惑於運會之說因循畏縮不欲深圗逺算竭忠盡<lb/>
瘁以先國家之急是豈臣子之心哉伏惟將軍瑰瑋絶<lb/>
倫忠勇冠世邊塞之士莫不伏軾而讃翼况不肖齒數<lb/>
於冠裳之末而素被盼睞之光者其思布誠悃於麾下<lb/>
良以乆矣會僕乆有山中之遊不得勒寸楮以致區區<lb/>
<pb n="KR4e0197_WYG_011-16b"/>
至於今懐歉也邇來敵人之勢有衝突而無止息士卒<lb/>
之弊多疲弱而少精强况兵不練而欲其勇敵不制而<lb/>
欲其怯萬無是理也曩敵進懐來時連絡二百餘里時<lb/>
守備缺貟城無主者僕因父老之哀告乃率諸生與閭<lb/>
閻之民列隊守城靜觀於麗譙之上夜至三鼓連營寂<lb/>
然但見牧馬嘶鳴野燒隠隠彼時誠得勇敢之士數十<lb/>
百人持鳴笳挾飛砲執器械受約束銜枚疾走潛入其<lb/>
營四散攻擊之城頭鳴金鼓以震聲勢况賊營布列廣<lb/>
<pb n="KR4e0197_WYG_011-17a"/>
逺擊首則尾不能顧擊尾則首不能援出其不意砲聲<lb/>
四起掩伏如令彼必自相蹂殺此不世之竒㨗也諸節<lb/>
鉞者計不出此拘泥成法不敢掉背而促步按數萬甲<lb/>
兵坐視此輩連住十餘日曽不發一矢以警之及其槖<lb/>
載而歸徒爾追送僕不能不憤鬱而扼腕也昔漢景帝<lb/>
時匈奴冦鴈門上郡李廣為上郡守嘗從百騎出遇匈<lb/>
奴數千騎衆騎欲馳還廣曰吾去大軍數十里今走匈<lb/>
奴追射我立盡今我留匈奴必以我為大軍之誘不敢<lb/>
<pb n="KR4e0197_WYG_011-17b"/>
擊令諸騎前未到匈奴二里陣所皆下馬解鞍以示不<lb/>
走匈奴有白馬將出䕶其兵廣上馬與十餘騎奔射殺<lb/>
之而還解鞍令士皆縱馬卧會暮敵兵終恠之不敢擊<lb/>
夜引而去余觀古名將如李廣亦已竒矣以廣百騎遇<lb/>
匈奴之數千騎何啻不敵乎廣卒以其謀計令不敢擊<lb/>
而今之言兵者卒言敵人盛强非中國之師所能抗僕<lb/>
於李廣固歔欷而太息焉將軍誠肯設計以用竒不在<lb/>
兵之多寡也究古人之用心察敵人之形勢隨機而變<lb/>
<pb n="KR4e0197_WYG_011-18a"/>
化之使勲業茂著於當時功名昭爛於簡册僕知今日<lb/>
之聲稱不獨擅於李廣而擅於將軍矣<lb/>
　　答髙子俊書<lb/>
羈旅之人漂泊闗河故人相念如君者海内所存其能<lb/>
幾何曩時董生出訪曽獲手劄并以腆貺頃季子用來<lb/>
又勞屬念且道足下髙情懿誼僕何以當之顧濁世風<lb/>
塵相迫殊甚重辱詢問邊陲之事僕豈忍言之哉今邊<lb/>
事之壊自人心之壊始矣當事者不能務宣教化倡忠<lb/>
<pb n="KR4e0197_WYG_011-18b"/>
義以回人心吾不知其危亡之日也縉紳大夫至於市<lb/>
井黎庻各有成說定論膠固於心不可復解其端起於<lb/>
不知先王之訓耳目所聞見互相漸習至於如此故世<lb/>
之人不復論是非而專言利害僕謂其不明於利害之<lb/>
極也如欲宣敎化倡忠義則莫先於利害之實導之矣<lb/>
導之以利害之實是矣而棕核太過察見淵魚則近於<lb/>
刑名操切孔明之所以不能興漢也何者風俗雖薄而<lb/>
此心之不可冺也故曰君子之徳風小人之徳草草上<lb/>
<pb n="KR4e0197_WYG_011-19a"/>
之風必偃在上者導之以利在下者必以利而歸之凡<lb/>
有利於己者何弗為也在上者導之以義在下者必以<lb/>
義而歸之凡有義於己者何弗至也今為人上而導引<lb/>
之弗端欲人之回心嚮道也難矣不先根本而務枝葉<lb/>
具文塞責玩愒時日未見其能澄流而清源者此言雖<lb/>
見謂迂濶足下其潛思之不特邊鄙之當務而凡存心<lb/>
於家國者外此不能以致治平之化也風便漫附小啟<lb/>
遐荒乏物無所逺將外奉去十三經註疏二篋用酬夙<lb/>
<pb n="KR4e0197_WYG_011-19b"/>
諾如得命駕千里之外一為傾倒此其感激又何殫言<lb/>
哉<lb/>
　　答劉㕘將書<lb/>
日者行李過龍門辱車從枉恵勤篤匆匆據鞍别去不<lb/>
得一為致謝感愧之私耿耿至今自後即有北路之警<lb/>
傳言令弟率衆當先奮臂馳擊彼遂遁走僕聞而嘆之<lb/>
真男子也孰謂敵人猖獗而不可制乎將軍有親兵若<lb/>
此何慮邊塵之不凈而勳業之不立耶雖然僕所嬰心<lb/>
<pb n="KR4e0197_WYG_011-20a"/>
蚤夜不能釋然者為敵人環視中原狡詐百出覬覦之<lb/>
心無時而休今日殺人明日攻堡羽檄交馳歲無寧日<lb/>
今左右任孤城之險當北面之衝與敵為隣時相戰鬭<lb/>
不可謂宴安無事矣况邊事敗壊已極不可旦夕理料<lb/>
當此之時有官守者縱欲解冠裳辭爵位髙飛逺走以<lb/>
避禍亂殆不可得也况我等蒙荷朝廷曠蕩之恩不容<lb/>
一日而㤀保䕶家國之計不可一時而怠此盖臣子之<lb/>
心也伏惟將軍之忠勇追於古人計算超於疇等待人<lb/>
<pb n="KR4e0197_WYG_011-20b"/>
禮士氣意慨然守領諸校樂於為用誠僕所願為之依<lb/>
歸傾心而向往者竊恐左右戎事之倥偬不若僕燕觀<lb/>
之審也又承左右一日之愛苟有區區敢不為將軍陳<lb/>
之邊鎮之兵素號雄强以宣大而較之獨石今尤稱首<lb/>
但乆失選練之道大都廢弛原額兵馬一萬有竒及今<lb/>
逃亡老死者應過其半軍雖缺而糧不除名雖存而實<lb/>
則廢執事及時汰其老弱取其壯强者以訓練之五人<lb/>
為伍五伍成行分隊列長時為宣諭使各相練習而為<lb/>
<pb n="KR4e0197_WYG_011-21a"/>
聫屬之勢至於號令之時一人有功則五人俱賞而欲<lb/>
其同心一人失事則五人同罰而為之連坐務令其一<lb/>
心一力以成戰守之功紀律嚴明而賞罰信訓練精當<lb/>
而調度神勝在我矣老弱者令守城堡俱不可棄以原<lb/>
額缺貟之糧加於選練之兵㦯為犒賞之費則士卒莫<lb/>
不奮勇而效戰感恩而樂死矣北路邊廣地荒去京不<lb/>
逺敵騎旦發而夕至不乘此草枯水涸之時訓練蒐狩<lb/>
共成堵截之勢一時不戒而入於京師則傾覆之禍悔<lb/>
<pb n="KR4e0197_WYG_011-21b"/>
無及矣日前僕熟視長城雖有舊址然修補之故事近<lb/>
已俱廢髙山一眺千里目前敵騎長驅竟無阻隔烽堠<lb/>
不明邊方大患士卒不練束手難為更不預備早圗雖<lb/>
有善守而慣戰者恐措置之不及而決勝之無由也然<lb/>
城壘雖淹溝塹尚在能用竒設伏以計之猶勝長城之<lb/>
為限耳僕自還至山中每憶邊民之苦時時為之嗚咽<lb/>
彼中光景淒然蕭條萬狀黄沙連於漢壘弱草入於窮<lb/>
荒山無所産地無所生十里五里雖存堡落人跡稀少<lb/>
<pb n="KR4e0197_WYG_011-22a"/>
車馬㫁絶且彍騎成羣隱伏道左乘間而劫殺人民伺<lb/>
隙而搶掠牛馬經過公役人人自危此盖宣大要衢一<lb/>
旦若此日侵月削患害何如不肖醉思而夢想不能不深<lb/>
深憂而長嘆也頃以使旋謹附手狀奉謝髙情并舒此<lb/>
悃愊幸惟左右採其蒭蕘㕘以謀畫試而為之未必非<lb/>
勝中之一算濟時之少助也外馳去新詞四首古劍一<lb/>
匣希麾頓之不盡<lb/>
　　寄邵大㕘書<lb/>
<pb n="KR4e0197_WYG_011-22b"/>
日者辱華劄逺存兼以腆貺感念髙誼如何可諠伏審<lb/>
即辰道履清安為慰頃大同人過此具言西路又喪將<lb/>
官并失堡落不可勝計世事可謂岌岌矣聞之嗚咽為<lb/>
之短氣記憶執事疇曩之論時時奉服不榖雖淪於草<lb/>
野顧此心此義未嘗羮墻忘於朝廷憂時慨世之心展<lb/>
轉於懐惟有焚香籲天而已所冀髙明賢哲不忘祖宗<lb/>
百九十年涵濡之恩共竭驅馳之力天下事未必不可<lb/>
為也矯首雲中有懐鬱結然不知何時奉晤以叙夙昔<lb/>
<pb n="KR4e0197_WYG_011-23a"/>
備寫野人之懐耳使者行急率爾具狀種種悃私嗣當<lb/>
顓布<lb/>
　　答江總制書<lb/>
鍊也幽憂孤憤之士荷被明徳之光待之以賔御厚幣<lb/>
卑禮猥屈於衡廬而又温顔和辭延訪再三使草莽之<lb/>
士遂忘其貧賤吐露情實鍊也謭劣鄙陋何足以知邊<lb/>
事哉雖然嘗聞諸塞上老人之言也今日時事大壊極<lb/>
弊若欲一一條貫而施行之如理亂絲未有頭緒况强<lb/>
<pb n="KR4e0197_WYG_011-23b"/>
敵已盤據内地刦掠城堡危亡旦夕設或秋髙馬肥一<lb/>
日望風長驅士大夫雖欲優游樽俎之間以飬縉紳之<lb/>
雅望何可復得危乎哉危乎哉厝火積薪之下曽不足<lb/>
以喻其急矣當此至急之時而官府有餘閒士卒有餘<lb/>
力田野有餘智混淆風聲掩飾大害此自斃之道也記<lb/>
曰議論詳審則利害之機決憲令嚴肅則戰守之道明<lb/>
今之卒伍非但疲弱貪夫庸將薰染成風其心術大壊<lb/>
譬如牙胥之不可責其亷潔倡家之不可導以死節也<lb/>
<pb n="KR4e0197_WYG_011-24a"/>
誠能一朝議成著為憲令舉明忠義之道風於四方示<lb/>
之以利害道之以悃誠使諸節俠慷慨輕生敢鬭之士<lb/>
朝至者朝入夕至者夕入投牒於幕府其有富民大賈<lb/>
能自備衣糧車馬者度其才能假以權職有十家之産<lb/>
者則為十夫之長有百家之産者則為百家之長用其<lb/>
人不煩其役量其力不竭其才此所謂土著之兵忠義<lb/>
之士也義兵者以義救其鄊以義救其國因使明智勇<lb/>
敢之人朝夕訓練務導以亷恥誘掖奬勸俾貪夫庸將<lb/>
<pb n="KR4e0197_WYG_011-24b"/>
亦有所奮發而興起若張巡許逺食盡羅雀徒以忠義<lb/>
激發士卒之心猶能抗强胡於旬月之間况今日百姓<lb/>
之心皆知邊陲之患猖獗而不可遏士卒之疲疾固而<lb/>
不可回痛心切齒欲制挺以撻南向之鋒不可得也為<lb/>
上者誠有以倡率而利導之誰不回心嚮應易趨樂從<lb/>
然有陳牒願自效者非必盡為忠憤激烈類多狥利而<lb/>
動不可拒之也稱其才之大小各有所用使之聞風而<lb/>
希冀焉俟兵成勢洽而後決擇嚴其禁令無使擾害於<lb/>
<pb n="KR4e0197_WYG_011-25a"/>
地方或有恃强凌弱假勢欺衆者重懲以示標凖否則<lb/>
復若家丁之為害矣更亦何益乃今不招徠之他䇿無<lb/>
可議者今日邊陲之事在下執事之指掌向來諸公往<lb/>
往牽制謂運㑹之衰不得自由也此皆非英豪傑特之<lb/>
言運㑹非臣子所知惟鞠躬盡瘁而已他復何慮吾懸<lb/>
權三鎮之中苟明目張膽勵精王國盡臣子之分誰能<lb/>
訾之者惟忠誠之不烈故邪佞得牽焉每以為不得自<lb/>
由所以徘徊顧望冀於一朝遷徙而脫其禍此衆人之<lb/>
<pb n="KR4e0197_WYG_011-25b"/>
心也士大夫相視嗤嗤武夫戰卒不知性命之理顧瞻<lb/>
利害而躬自蹈之此何理哉假令我六尺之軀當已長<lb/>
生不死吾自愛之然身履不忠不孝而牽制於權奸未<lb/>
有能獲福於天者今下執事不鄙於草野之人諄諄下<lb/>
問知超越於羣公乆矣然此理之不照察亦未有能成<lb/>
今日之事者不肖之必為此言亦誠有所不得已也不<lb/>
然今日事之難行我則曰内閣之由他日羌戎内侵邊<lb/>
事掣肘禍之既及彼則曰總督之罪也張李諸公得以<lb/>
<pb n="KR4e0197_WYG_011-26a"/>
不免哉彼非慷慨激烈之士而至於此則牽制之道果<lb/>
不足由矣鄭把總還謹勒手狀奉展區區附上兵說八<lb/>
十一首下執事不妨燕閒幸賜覽之或者一得之愚可<lb/>
採焉意切言戅不知狂妄之為罪也<lb/>
　<lb/>
　<lb/>
　<lb/>
　<lb/>
<pb n="KR4e0197_WYG_011-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　青霞集巻十一<lb/>
</p>
<p>
</p>
  </div>
</body>
</text>
</TEI>
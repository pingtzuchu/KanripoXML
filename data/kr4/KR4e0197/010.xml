<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>青霞集卷十</head> <lb/>
    <p>
<pb n="KR4e0197_WYG_010-1a"/>
欽定四庫全書<lb/>
　青霞集卷十<lb/>
　　　　　　　　　　　　　明　沈鍊　撰<lb/>
　塞鴻尺牘<lb/>
　　與毛侍御書<lb/>
昨者辱使遠存匆匆修謝不莊且感且愧鍊也竄伏以<lb/>
來春秋五易經按於兹土者蓋四三公未有如明使君<lb/>
之賢也頃如羣寮儀物奉將皆麾而不納是知下執事<lb/>
<pb n="KR4e0197_WYG_010-1b"/>
超越於羣公多矣且今權臣竊弄威柄以其姦邪貪墨<lb/>
之為風動四方縉紳士大夫皆化而不覺棄置朝廷之<lb/>
恩澤不啻路人畏懼奸邪之權勢甚於雷電故皆茍且<lb/>
乾沒與時浮沈若明使君者風義凛凛抑揚予奪具中<lb/>
紀綱攬轡埋輪之節誠光前而絶後矣乃鍊復有言者<lb/>
何也誠見世路岌岌在一髮千鈞之際又聞主上求賢<lb/>
搗穴之心形於詞㫖不知臣子亦有惻然動心思褰裳<lb/>
而濡足者哉朝廷惠養元元徳澤深厚君臣大義不可<lb/>
<pb n="KR4e0197_WYG_010-2a"/>
須㬰少解而士大夫内外相黨不怵於權勢之塗則惑<lb/>
於運數之說甚至有希心於權奸者矣權奸心事暴著<lb/>
於楊員外之一疏使斯人之言不驗則天下之幸也斯<lb/>
人之言而驗人臣可但已乎設若人言謂其不為大奸<lb/>
今南夷北狄交侵并寇主上震驚而權奸之心怡然自<lb/>
若此其為計何如也今節制諸將之所為又有不可曉<lb/>
者自秋徂夏閉門不出一戰而坐受賞賚之爵不思報<lb/>
稱此豈復有廉恥忠義之存於中耶此日犯邊殺掠而<lb/>
<pb n="KR4e0197_WYG_010-2b"/>
彼日通使求和假以剏制丘富為名而惟暗輸錢幣數<lb/>
月之間破壤堡寨殺傷人民不可勝數而將校猶以首<lb/>
功欺執事此寧可復信之耶百姓横罹鋒刃而復使之<lb/>
身首横分報功幕府有人心者必所不為而懷忠藎者<lb/>
烏忍見之哉今保安鷄鳴之側埋骨如山皆此類也始<lb/>
作俑者僅已去職罪豈容赦鍊雖淪落草野而發憤抗<lb/>
疏之心猶耿耿不能忘焉况使君身任邊郵之寄當此<lb/>
之時羽檄交馳文武失策下執事其能恝然不為之所<lb/>
<pb n="KR4e0197_WYG_010-3a"/>
乎敬勒手狀陳露狂瞽鍊也非不知與時俱晦誠感主<lb/>
上之深恩而戀使君之明徳雖欲無言自不能已耳伏<lb/>
惟左右亮察之無任懇仄<lb/>
　　寄華余溪<lb/>
頃得奉手書知玉體違和時時戀念邇聞傳言者云公<lb/>
迎醫尚在潞河益増悵望不識近已得髙醫否齋疾君<lb/>
子所慎然必杜絶世事除却妄想寛意以頤之若藥餌<lb/>
之投顧乃順陰陽調血脉至於五臟受病之原皆由吾<lb/>
<pb n="KR4e0197_WYG_010-3b"/>
心而致之也所以病能自養其愈尤速適萬楓潭之便<lb/>
得附手狀萬惟順時調攝不盡<lb/>
　　寄張甌江司丞<lb/>
僕辱左右骨肉之愛未可以指數而札記别來懷抱匆<lb/>
匆不佳又不能具尺書修布似非人情然衷曲亦未易<lb/>
為左右告也邑中事亦已粗辦鄙性率易不能結知當<lb/>
路奉合之期未知何日想戀光儀不任悽愴伏審即日<lb/>
動履清暢為慰弟此來獨受東華使君之睠顧乃公之<lb/>
<pb n="KR4e0197_WYG_010-4a"/>
諳練持操真不可及令人嘆服鹿門讀兄含情遍繫長<lb/>
途柳為政應開滿縣花之句再三擊節傳誦適吕給舍<lb/>
之便謹修短楮奉訊旦夕遣小吏將行不盡不盡<lb/>
　　寄周使君<lb/>
頃在都城得附於軒蓋之末朝夕承侍徳音燕好綢繆<lb/>
情若琴瑟感服之至良不可言伏想執事以竒才明畧<lb/>
震迅方域之内兼以體貌魁梧篤生異表直當覩公手<lb/>
握兵符建侯萬里之外如僕者駑劣之資不足策勵然<lb/>
<pb n="KR4e0197_WYG_010-4b"/>
亦欲托附以馳驅恐左右不諒僕向慕之誠輙自輸寫<lb/>
耳如何如何頃知旌麾將詣紫荆謹遣候騎賫手狀馳<lb/>
上魚腸劍一匣虎鈴經一部奉展區區惟亮之不盡<lb/>
　　與鮑憲副書<lb/>
客歲旌騎臨發會匆匆不得遠將至今懷歉伏審按節<lb/>
江南展攄鴻藻之潤布揚駿明之畧剛柔並建威惠雙<lb/>
馳風聲所及其在别藩鄰壤之民猶知戀慕况親被其<lb/>
徳澤者乎欽嘆欽嘆僕自惟謭劣謬辱光輝惟有樸忠<lb/>
<pb n="KR4e0197_WYG_010-5a"/>
所願以身徇國竭其區區欲無負知已之雅不審采風<lb/>
之餘肯誨導其不及否耶未緣會晤寸楮布懷耿耿情<lb/>
私統惟亮察<lb/>
　　寄吕潭西<lb/>
不肖未能長往林壑竊禄兹土自念淺薄不足以負荷<lb/>
庶政惟賴明公開襟誨導使不得罪於百姓磨朽礪鈍<lb/>
得少追步於循良之末左右之惠我多矣日者京邸辱<lb/>
賜照察周旋無已徽音淑貺載在肺腑云何能忘雖輙<lb/>
<pb n="KR4e0197_WYG_010-5b"/>
嘗造門候從者薄致區區然此心耿耿萬千未能一展<lb/>
也頃因范黄門風便敬勒手狀布謝種種情私嗣當顓<lb/>
致<lb/>
　　寄陸宫保書<lb/>
不肖駑劣承乏下邑有年矣荷被㧞擢得從事於麾下<lb/>
喜忭欣躍不勝慶幸伏承明徳屈已撝謙親遣使者枉<lb/>
臨於千里之外更辱盼睞周旋恩勤千萬渥以帡幪之<lb/>
惠錫以金玉之音禮敎絶於等倫輝光矚於畿甸曷勝<lb/>
<pb n="KR4e0197_WYG_010-6a"/>
感激昔平原降節於侯生陳思折簡於吳質其在前史<lb/>
以為美談竊惟明公秉躬明哲兼資文武英才振世盛<lb/>
徳寡倫擁旌雙闕之間鷹揚百服之表使袨服荷㦸者<lb/>
魄奪而濳消環列侍衞者交臂而受事海内人士莫不<lb/>
談誦聲名傾心向往而乃下察簿書之材垂情珥筆之<lb/>
吏其於平原陳思何啻過之是周公握髮以致白屋之<lb/>
賢而僕非其人也僕本樗櫟之資自甘委棄沈伏州縣<lb/>
殆踰十年頃得受命於庭階奔走於末屬已為過望况<lb/>
<pb n="KR4e0197_WYG_010-6b"/>
復遭逢殊遇感結腑心不勝跼踧所期勵竭駑鈍矢心<lb/>
精白期報朝廷以贊揚仁風不敢背負謹遣縣屬裴衣<lb/>
先賫啟記一通伏謝於門下僕已本月二日領劄付所<lb/>
有倉庫文書即今交代卜於十一日起程赴任伏惟台<lb/>
慈照原<lb/>
　　答楊兵憲書<lb/>
僕辱左右光照踰邁等倫而軒騎之發缺為追送其歉<lb/>
恨鬱如雲霧何可殫言頃使者來詢問起居知旌干旦<lb/>
<pb n="KR4e0197_WYG_010-7a"/>
夕有北上之行且辱手書枉存腆惠重疊感激當何如<lb/>
來諭極切邊務所謂將材之難者今時正苦於此然安<lb/>
邊保國之道帷選將為急將不得人則法制廢將得其<lb/>
人則法制行然則選將者固法制之要領也夫將不在<lb/>
梟勇而在於權謀猶之卒不貴於狡黠而貴於顓愚也<lb/>
有勇者未必有謀有謀者則必有勇謀而不知勇非能<lb/>
謀者也夫謀非神祕非有鬼藏得之人心者也盡權謀<lb/>
之道可以為將矣故上明天時下明地理周知人情兼<lb/>
<pb n="KR4e0197_WYG_010-7b"/>
曉物故通於古法達於今宜天時者風雨寒暑非孤虚<lb/>
之謂也地理者山川險阻非生死之謂也至於人情物<lb/>
故古法今宜又非可以口授而指數今之將知此者其<lb/>
或寡矣乎然察將之道甚難微權妙道不可以言語而<lb/>
得髙節宏度不可以細行而知深藏固守不可以聞譽<lb/>
而取雖然是不可泥也善觀人者亦惟探其端耳是故<lb/>
訪問者知名之路也延攬者引士之門也論議者呈才<lb/>
之會也任使者試功之地也其上求之縉紳其次求之<lb/>
<pb n="KR4e0197_WYG_010-8a"/>
山澤其下求之甲胄夫挽弓試馬不可以為能小道邪<lb/>
說不可以為畧心疎氣揚者不可與成功襲常蹈故者<lb/>
不可以言法空談不學者不足以論才嗚呼不重賞而<lb/>
薄罰之不可也故古者之於將也懸之以髙爵示之以<lb/>
厚禄其有罪過者詰問之而已夫調度廣者不可禁之<lb/>
以財志量𢎞者不可抑之以位勞効厚而賞賚薄則功<lb/>
名之士不勸責任重而禮遇輕則道徳之士不至此又<lb/>
任將者之所擇也使旋率爾奉布幸惟亮之<lb/>
<pb n="KR4e0197_WYG_010-8b"/>
　　答戴錦衣書<lb/>
公篤志於大道沈濳獨往僕心竊慕之然不能時時詣<lb/>
造奉服琢磨之益此為恨也僕不自量度誠慨然有憂<lb/>
世之心焉曩為憤懣不平一獻言而抵罪遂竄伏草野<lb/>
然荷被主上之恩待以不死犬馬圖報之心何能自己<lb/>
夫濟天下之謂道窮萬物之謂學人心之體何所不包<lb/>
何所不有而世之人横私其身至於壞天下而不顧背<lb/>
君父而自忍此僕之所以扼腕而長嘆傷心而雪涕者<lb/>
<pb n="KR4e0197_WYG_010-9a"/>
也然亦有學道君子周旋容與於其間自負為知幾明<lb/>
哲黙以取容而不知事日壞而道日喪時已去而義未<lb/>
伸生民社稷將何賴乎孔子豈不知幾哉然而至於作<lb/>
春秋討陳恒獨立一世而不顧此又何耶聖人之所知<lb/>
者義也其所以不憂不懼者命也語曰不知命無以為<lb/>
君子今之君子所以若此者豈非不知命故耶辱諭守<lb/>
宣大方畧大發蒙昧然今宣大之邊事非獨士大夫所<lb/>
不得聞亦有僕之所不忍言者固國不以山谿之險乃<lb/>
<pb n="KR4e0197_WYG_010-9b"/>
今知孟氏之言不余欺也得其人而守之誠反掌矣何<lb/>
必宣大哉豚兒過辱枉厚感激不勝昔承命述作奉揚<lb/>
太夫人之光烈今撰得髙節堂賦一首詞義淺末殊不<lb/>
足觀幸賜採擇之<lb/>
　　與長兒襄書<lb/>
聞南來倭寇消息不祥吾每念祖父墳墓及宗族親友<lb/>
往往傷心而泣下也汝既在家誠能建立議論但導人<lb/>
心竭忠致孝以成匡救之策則我願足矣汝等讀書幼<lb/>
<pb n="KR4e0197_WYG_010-10a"/>
學壯行樹功立業正此時也范仲淹做秀才時即以天<lb/>
下事自任况今南倭北敵旱魃連年天變人災四方迭<lb/>
見當此之時不可為無事矣汝等不能出一言道一策<lb/>
以為朝廷國家只知尋摘章句雍容於禮度之間嘗謂<lb/>
責任不在於我因循歲月時至而不為事失而胥溺則<lb/>
汝等平生之所學者更亦何益南方風氣秀㧞豈無雄<lb/>
俊才傑之士耶吾願汝親之敬之其阿庸無識之徒願<lb/>
汝疎之遠之天降烈禍殿廷灰燼旬月之内宫厰繼燒<lb/>
<pb n="KR4e0197_WYG_010-10b"/>
此乃賊臣擅權肆惡以致陰陽失節而禍固起於朝廷<lb/>
土木大興而害則延於百姓矣宣大臣寮與敵通和私<lb/>
相納賄無復人理吾以忠心耿鬱每事必直言於當道<lb/>
彼等亦稍畏縮但廟堂之中欺君之計通行而鬻官之<lb/>
聲大震不能不動汝父之憂耳外朱雲折檻詞一闋寄<lb/>
汝視之<lb/>
　　答田副總兵書<lb/>
曩者辱賜書貺雅重感不勝也嗣即遣下走問候而軒<lb/>
<pb n="KR4e0197_WYG_010-11a"/>
斾已北發矣瞻戀之私日月並積有如懸旌何由可忘<lb/>
頃復承華札遠存乃知朝廷寵渥荐至欣慶如何苐不<lb/>
穀荒菲無以為賀良用為媿僕居山中旬月縉紳先生<lb/>
過此咸停車而叩闗屢問左右之動履莫不贊揚將軍<lb/>
昔日之英畧而言今日麾下之兵甚梟健也遷謫荒鄙<lb/>
之人深為欣慶雖然善馭勇者不如尚謀之必勝能循<lb/>
正者不如用竒之多功孔子曰可與立未可與權夫權<lb/>
之為言天道聖人之妙用而兵家之竒算也後世以詐<lb/>
<pb n="KR4e0197_WYG_010-11b"/>
術當之豈不謬甚矣哉故夫權者舉一而當百也是故<lb/>
舜選一臯陶而不仁者遠湯選一伊尹而不仁者遠此<lb/>
所謂權也伏惟將軍忠亮絶匹議論風生𤣥機遁法人<lb/>
所不及然一已之智有限而集衆善之功無窮誠肯訪<lb/>
擇髙賢俊傑任為謀主諮其策而用其竒此蓋致勝之<lb/>
要務而運籌之大權也昔韓信破趙區區求一亡士李<lb/>
左車而師之詢之謀議遂下齊七十餘城今左右定之<lb/>
以謀猷而指縱其勇士運之於帷幄而決勝於千里是<lb/>
<pb n="KR4e0197_WYG_010-12a"/>
古人竒偉之功必復建於今日矣且宣大之事大壞極<lb/>
弊將軍操五路之兵懸萬人之命毛舉細故日亦不足<lb/>
何暇紛紛任大事者舉其所當舉用其所當用一一而<lb/>
持循之賢傑之士勃然興起而効用於我邊務兵機操<lb/>
縱之無難矣將軍之卒雖稱雄强不過三千餘人少馬<lb/>
缺糧動輙有礙此不得深謀遠識之士與之圖之將軍<lb/>
必不能以寡而敵衆空拳而擊賊也若以僕為迂談今<lb/>
日條陳而討馬明日上疏以乞糧縱與糧馬而糧無運<lb/>
<pb n="KR4e0197_WYG_010-12b"/>
輸馬無芻粟將焉用之焦心勞思終無成績憂深而不<lb/>
可解禍結而不可去將如之何哉使旋布此希亮納之<lb/>
幸甚<lb/>
　　寄文衡山書<lb/>
足下負大雅之才抱至貞之徳退處湖海白首彌尊今<lb/>
方内人士依附聲名者猶足以激昻青霄之上况親炙<lb/>
光儀者哉不穀遷謫邊郵深為潦倒雖切睠慕無由會<lb/>
并瞻望雲樹耿耿無任每以交游中得承翰墨之貺不<lb/>
<pb n="KR4e0197_WYG_010-13a"/>
勝欣慰古人云寸楮尺璧一字千金惟足下當之矣盥<lb/>
露而奉對鑿室而珍藏何以喻兹惟足下不惜殘膏餘<lb/>
馥當有以流潤千里也如何如何不審即辰動履何似<lb/>
敬遣牛馬賫手狀并馳上小詩一帙幸改敎之<lb/>
　　答趙總兵書<lb/>
不佞辱知於麾下有年矣然年愈久情愈篤此與世俗<lb/>
之交隨聲逐勢者豈可並日而語哉感念知已情何能<lb/>
忘每側望旌旗聞駐節龍門遣役再三云暫來輒去不<lb/>
<pb n="KR4e0197_WYG_010-13b"/>
及一致小啟又聞東路之報連綿不絶失去堡寨二十<lb/>
餘處不審此語的否僕自出闗以來熟思而靜觀邊鄙<lb/>
之事猶人之有羸病精竭神憊特形面之未仆耳使不<lb/>
急醫未有能久延歲月者今之宣大財乏而用彌奢民<lb/>
窮而差愈重軍中所賞者非其功所罰者非其罪或賞<lb/>
濫而功不勸罰輕而罪不威令下而不循惠施而不感<lb/>
官肆貪而法廢事取具而實亡將軍操萬隊之權握一<lb/>
鎮之命僕曩經過麾下不見謀士如雲戰士如雨惟聞<lb/>
<pb n="KR4e0197_WYG_010-14a"/>
管絃之聲雜奏於廷内當此之時敵侵削而不休兵疲<lb/>
弱而不振將軍之所處如此僕實莫測執事之竒謀矣<lb/>
雖然已往者不必追矣執事能轉機以就事因失以為<lb/>
謀則邊事之壞可復恢也夫古告人之道三積以誠者<lb/>
要其信也動以容者要其感也示以利害者要其聽而<lb/>
奮也僕昨聞警報夜乃焚香執筆而就書可謂誠矣每<lb/>
與左右論事不敢不盡心鞠躬以指陳可謂容矣使人<lb/>
民安堵而無邊塵之警三軍精練而懷欲戰之心此執<lb/>
<pb n="KR4e0197_WYG_010-14b"/>
事之利也堡落攻燒而怨恨及於主帥蕃部連轡而一<lb/>
旦入於京師此執事之害也前敵進青邊口而居民生<lb/>
縛渠魁將軍反無寸箭之功攻破小榆林而男婦殺傷<lb/>
巨萬麾下之士卒不出一救今日論功劾罪利害昭昭<lb/>
又豈待僕之言哉不肖喋喋之言固不足以為經時濟<lb/>
事之策然執事肯諒區區之意而悟舉焉未必非目前<lb/>
之利也夫將之用人以才而戰則用人以力執事之士<lb/>
卒不患無力與技也患不得才智之人而任之耳欲求<lb/>
<pb n="KR4e0197_WYG_010-15a"/>
全才世固鮮有得一偏一能者俱可酌而用之毋以勢<lb/>
分限其進毋以浮偽溷其真毋以譛言蔽其實毋以小<lb/>
失遺其長千而薦之百百而薦之十爾我各舉其能彼<lb/>
此互陳其屬抑倖用能表强勵怯重其人廣其路不惟<lb/>
可得軍中之才而四方之士聞風嚮應將畢集於麾下<lb/>
矣夫本强者能制末技備預者能應卒變用才者本也<lb/>
訓練者備也三軍領馬給糧必由賄賂而後得行陣守<lb/>
操多應故事而無補充營備數毫無實績緩急之際孰<lb/>
<pb n="KR4e0197_WYG_010-15b"/>
可仗乎今將軍閉門而自娛士卒倚戈而不練當燃眉<lb/>
濡髮之時而惟坐待其憊非計之得也勇不自奮作之<lb/>
斯興技非自能習之斯熟執事所統之兵非不可用在<lb/>
選練之不得其道指縱之不得其術耳僕未足以知兵<lb/>
旅之事但窺今日之勢不盡心力而圖之將不可為矣<lb/>
又何異羸人之不庸於醫乎伏惟執事當國重任國家<lb/>
安危繫焉蚤夜圖維以滅此朝食朝廷幸甚生民幸甚<lb/>
僕辱執事之夙愛不敢以䛕辭奉承激切之言諒必不<lb/>
<pb n="KR4e0197_WYG_010-16a"/>
深罪也<lb/>
　　寄莫憲伯書<lb/>
京國歡娛已成歲月門前横蓋馬首垂鞭光景依依僕<lb/>
雖潦倒風塵未嘗不夢想於招提之側也况樽俎綢繆<lb/>
而風詩之凄愴乎感戀意氣泣下霑襟嗟乎嗟乎士遇<lb/>
知已良為難矣又未得會幷於千里之外悵恨如何僕<lb/>
自遷謫以來委伏草野日覩邊塞之變大有傷心者債<lb/>
帥粟官蠧民竊禄哨探至而震驚城堡破而不報欺玩<lb/>
<pb n="KR4e0197_WYG_010-16b"/>
成風以敗為捷恐泄泄之久將守之無人而避之無地<lb/>
矣不審髙明何以敎我耶吕君使者還便謹啓奉訊南<lb/>
望凄然不盡耿耿<lb/>
　　答揚叅戎書<lb/>
日者辱軒蓋枉臨於山中執手睠戀厚於金石也匆匆<lb/>
頓息行李未遑修謝復承仙札飛墜草野之人過承懿<lb/>
誼奉服感懷益增晤嘆所命丹書旦夕尋録邊鄙多事<lb/>
之時左右馳驅王事誠能報効朝廷剪滅戎患置國家<lb/>
<pb n="KR4e0197_WYG_010-17a"/>
於磐石而解蒸黎於倒懸樹功當世而勒名鼎彞此大<lb/>
藥延年之秘訣也不知髙明以為如何使旋先此奉復<lb/>
餘情種種續當敬致區區也<lb/>
　　寄汪啓初書<lb/>
憶在武林聚首歲時每懷髙雅耿耿不能忘久以南北<lb/>
馳驅卒不得遇便風缺相問也不審比來進修如何執<lb/>
事氣質純厚更加精厲何遠不到不敏入京即以言事<lb/>
投竄於重闗之外言念故人恍在夢中宣大諸邉侵擾<lb/>
<pb n="KR4e0197_WYG_010-17b"/>
日甚一日法大壞而事日敝不知竟何底止也白鴈飛<lb/>
鳴黄雲縹緲益動遷客之懷耳頃杜君任貴邑少尹之<lb/>
便附訊起居舊帙奉覽焉<lb/>
　　答蘇節制書<lb/>
鍊也投竄之人躑躅闗河無由持奉菽水一侍老親而<lb/>
罪亦彌於丘山不自殞滅禍先及之不忠不孝慚負天<lb/>
地念欲即死以其魂魄匍匐先人之左右而男兒生世<lb/>
懷抱未攄奄然冺沒上無以報聖主下無以顯老親於<lb/>
<pb n="KR4e0197_WYG_010-18a"/>
沒世乃復忍哀茹苦延兹喘息詎知下執事恤其流離<lb/>
垂仁㷀獨珍禮腆貺儼然辱而臨之鍊也俯伏哀感交<lb/>
并舉聲長號精爽越於霄漢此情此徳何以報之哉稽<lb/>
顙使塵委謝無已尋復抽念下執事於軍旅倥偬之際<lb/>
垂矜草莽豈非古人所謂軾怒蛙而買馬骨之意乎鍊<lb/>
也自許不敢後於常人平居切齒憤後世之為士大夫<lb/>
者不肯以身殉國周營宻算惟其已私而已今世道日<lb/>
朘月削以至於壞殊可痛悼頃鄉先生遺書云倭寇舉<lb/>
<pb n="KR4e0197_WYG_010-18b"/>
國東侵浙之東西俱被其毒今宣大又見告突中原内<lb/>
虛盜賊縱横齊魯燕趙之際水潦大作都城南北築而<lb/>
復圯流離餓莩充塞道路嗚呼此其時何時也而為之<lb/>
臣子者不思褰裳濡足以救之亦太不仁矣昔范文正<lb/>
公居憂而上宰相之書識者韙之彼其時雖有西夏小<lb/>
警猶號承平無事而憂世者不得已焉况今日乎鍊聞<lb/>
欲建非常之功者必有非常之畧欲知非常之畧者必<lb/>
得非常之人古之君子必盡心於此焉所謂非常者不<lb/>
<pb n="KR4e0197_WYG_010-19a"/>
謂其立異貴難茍然以矯世絶俗為竒也司馬子長所<lb/>
謂博學深思通知其意者此固世俗之所稀然而成事<lb/>
立功非其人不能焉伏惟左右魁梧琦瑋道誼文章巍<lb/>
然當天下之望又聞幕府清嚴憂切黎庶未明而求衣<lb/>
當食而慨嘆延訪通於海宇諮諏及於下寮心事同於<lb/>
古人而與後世之為士大夫者異矣然而功有所未立<lb/>
事有所未遂者何也凡以時勢難為而下執事之心亦<lb/>
或有所未盡耳且今之勢可謂倒懸矣然而為臣子者<lb/>
<pb n="KR4e0197_WYG_010-19b"/>
無坐視之理也今之事可謂掣肘矣然而為臣子者無<lb/>
稅駕之心也不曰今之事勢難為者非也不曰臣子之<lb/>
心有所未盡者亦非也書曰后克艱厥后臣克艱厥臣<lb/>
易曰艱貞吉非今之時乎夫已往者不可得而追矣及<lb/>
今而猶不為之所天下事尚可道耶孫子曰未戰而廟<lb/>
算勝者得算多也未戰而廟算不勝者得算少也多算<lb/>
勝少算不勝而况於無算乎夫算不同有全算有竒算<lb/>
全算者安身而後動制勝於無形兵穀交足大備無患<lb/>
<pb n="KR4e0197_WYG_010-20a"/>
若李牧之守代邊趙充國之禦罕羌是也竒算者變生<lb/>
於倉卒禍起於須㬰而能轉禍為福易危為安若周瑜<lb/>
之破曹操謝𤣥之敗苻堅是也譬之和扁之於醫彼其<lb/>
血氣衰微而無異常之疾則以良藥投之參苓昌陽而<lb/>
見功效若癰痬之發則有刮骨浣腸卒病卒愈之效此<lb/>
非通於神明者烏能與於此今不得萬全之畧而又不<lb/>
豫應卒之謀誠未見其可也然則在下執事又安得不<lb/>
亟求彼有道而無方通微而多算者與之朝議而夕圖<lb/>
<pb n="KR4e0197_WYG_010-20b"/>
之以救元元之急哉故韓信非不智也而求李左車為<lb/>
輔田忌非無能也而置孫臏為師若此者誠見利害之<lb/>
極而審乎取舍之機也故夫多算者能審取舍而已拳<lb/>
犍梟勇可以充搴旗之卒而非所以為將帥之材也星<lb/>
辰宫算可以備已疑之術而非所以為通方之畧也且<lb/>
今時之所患者豈非將不能而兵不足財不充而險不<lb/>
備乎僕以為將不患其不能貴於能訓迪之而已兵不<lb/>
患其不足貴於能選練之而已財不患其不充貴於能<lb/>
<pb n="KR4e0197_WYG_010-21a"/>
斟酌之而已險不患其不備貴於能守禦之而已此固<lb/>
取舍之道也何者今之債帥粟官非不衆也乃其始也<lb/>
由於敎化不明風俗敗壞而又本於轉移無術吾於其<lb/>
賢能自奮者必庸之貪冒不改者必去之若孫武之斬<lb/>
宫嬪而諸姬肅世宗斬樊何而三軍恐宋太宗之賜劍<lb/>
於曹彬曰偏裨而下不用命者斬之今雖不可斬獨不<lb/>
可疏之乎彼城狐社鼠必有所依然我亦安能以其身<lb/>
名之辱而易權貴之交哉下令諄諄必以忠義節烈國<lb/>
<pb n="KR4e0197_WYG_010-21b"/>
恩難負為訓且置能吏於兩闗有通書賄者時奪而治<lb/>
之以示標的彼兩闗者非余之所節制哉故多方為畧<lb/>
以鼓舞之時下敎令以訓諭之引古名將以激昻之故<lb/>
古名將必有勝算於心而後臨敵今敵將至其為勝算<lb/>
幾何矣人之精微則不能宣之於口至於大畧可講而<lb/>
知何不於開府之日悉延使臣將校陳列時事相與磨<lb/>
研論議務求長策於以施行夫人不辨難則不足以詰<lb/>
其短不輸寫不足以形其長故非獨知事亦已知人矣<lb/>
<pb n="KR4e0197_WYG_010-22a"/>
於衆言之淆亂而折衷之則易為力以一人之聰明而<lb/>
窮索之則難為功是以夫人皆有偏長之能而不必有<lb/>
周全之慮惟聖人兼聽博觀而裁之以獨見故其勝算<lb/>
無窮今欲求勝算而不資於人心此又烏得為知算者<lb/>
乎試若校官子弟抱材器者有矣而茍以章句不録羈<lb/>
人巷戸歴變故者多矣而以微賤不容抑如人之抱竒<lb/>
疾而為草澤之醫恥服其藥寧殺身而不悔也豈不可<lb/>
惜矣哉今下執事試省其所用之人我求之於人者乎<lb/>
<pb n="KR4e0197_WYG_010-22b"/>
人求之於我者乎若我求之於人者則十得其六七若<lb/>
人求之於我者則十不能二三彼為功名之計而來則<lb/>
所輔於我者皆功名之事矣彼為富貴之計而來則所<lb/>
輔於我者皆富貴之事矣茍皆富貴之人則忠讜之言<lb/>
不聞正直之士不至取資於其身而貽禍於我饑而為<lb/>
用飽而颺去豈可勝道也哉是故人云中原之不勝外<lb/>
患也非不能勝也是不欲勝也我欲勝而勝矣今公卿<lb/>
大夫所為之事是欲勝外患者耶欲用三軍之力而上<lb/>
<pb n="KR4e0197_WYG_010-23a"/>
下交征皆於三軍中給之使三軍者誠皆聖賢之材亦<lb/>
不堪命欲用其死力而不與之生恩欲取其憂勞而不<lb/>
與之逸樂世寧有是理乎今或下令令各城守備專求<lb/>
智謀勇敢之士時以名聞叅伍以其所知召而問之則<lb/>
草莽之人奮矣故榮辱者治人之大機也擔夫羈婦寧<lb/>
死而榮毋生而辱立為三等之法而上下之其最者㮄<lb/>
其名字顯其身家以寵榮之以風示遠近夫此一人也<lb/>
上之人賞焉下之人稱焉雖有不勇敢者寡矣官府摧<lb/>
<pb n="KR4e0197_WYG_010-23b"/>
折焉妻孥怨謫焉雖有不退縮者寡矣今進死者無榮<lb/>
退生者無辱弱强勇怯雷同一律何所為選練乎人或<lb/>
言財之不足而用不充是尤不然歴年以來但見兵馬<lb/>
之消而不聞蒭糧之減但見民舍之乏而不見官家之<lb/>
窮誠得忠力之士如劉宴之流規而理之財且不可勝<lb/>
用也而况於不足乎故夫兵之用不過乎攻守堅壁清<lb/>
野所以為守也馳車驟馬所以為攻也今天雨霖潦城<lb/>
堡傾頺中國之所恃者僅有此耳又復壞而不修一日<lb/>
<pb n="KR4e0197_WYG_010-24a"/>
敵騎奄至撫掌大笑擇肉而食之豈有既乎禍未至則<lb/>
因循而不虞禍既至則倉卒而失措此中人之恒患也<lb/>
何不蚤夜督促亟成之縱無大補猶足壯三軍之氣而<lb/>
消敵人之心先一日則有一日之益累一分則有一分<lb/>
之功今天霽以匝月而毁垣如故也夫噬臍而悔何為<lb/>
哉三軍固以進戰為功退縮為敗而變化之機轉移萬<lb/>
端故進亦有算退亦有算因敵而動宻於秋毫故減竈<lb/>
以示怯卸鞍以止來免胄以奪氣舞女以移情誠有以<lb/>
<pb n="KR4e0197_WYG_010-24b"/>
揣摩敵心而研練物理之至也昔蘇秦發篋得陰符讀<lb/>
之三年為之簡練揣摩是以游說列國百發而不窮誠<lb/>
得絶識之士而與揣摩敵人之行止瞭然若觀明燭矣<lb/>
夫敵强盛者不當迎其鋒而當乗其倦鬬衆大者不當<lb/>
值其廣平而當邀其險阨蓋藉形容而損其强設精微<lb/>
而破其銳固有道者之所必為智士之權衡也是以王<lb/>
顯乗雨而破契丹班超因夜而攻鄯善李愬冒雪而取<lb/>
元濟張彦澤逆風而戰陽城皆算成而令熟濳運而黙<lb/>
<pb n="KR4e0197_WYG_010-25a"/>
移無不應也故今不慮克敵之難而切慮用衆之難也<lb/>
若進而不由其進退而不由其退欲東而不能使之東<lb/>
欲西而不能使之西衆且不可用而况於克敵乎故節<lb/>
俠之士必有誓死之交智能之將必有敢死之卒何者<lb/>
以其恩信結於其心而不可解也今之將帥縻衣解食<lb/>
得敢死之士幾何人矣三軍之士望風股栗而不敢戰<lb/>
匹夫匹婦幽憤激烈蹈白刃而不辭此非發於其中心<lb/>
者然耶其初心未嘗敢戰而强驅之使戰此其敗亡固<lb/>
<pb n="KR4e0197_WYG_010-25b"/>
不在交綏之際矣故勝敗之數不必占於星緯而卜於<lb/>
蓍龜將智而士勇勝矣將不智而士不勇敗矣以今言<lb/>
之固無必勝之形矣無暇遠論即以近日深林之事觀<lb/>
之亦已明甚記曰前事之約結後事之機權也故忠臣<lb/>
不變節以徇時賢將不息謀而僨事懲前敗者圖後功<lb/>
追往失者計來效軍敗矣而處敗有道則勝必生事失<lb/>
矣而居失不昧則功旋著於今日處變之無道而知來<lb/>
日致勝之無機也獻䛕者方且以為塗抹之巧錐琢之<lb/>
<pb n="KR4e0197_WYG_010-26a"/>
能而不知其培禍基而重罪胎也亦已甚矣孟子曰仁<lb/>
義而已矣何必曰利今為人上者大率曉然示人以趨<lb/>
利避害之情而一旦責之輕生敢鬬萬萬無是理也古<lb/>
之名將所以不爐不蓋卻金辭第忘身而損己者豈得<lb/>
已哉誠以風諭三軍使之囘心向道而訓迪之至也管<lb/>
子曰龍蛇得水而神可立也虎豹托幽而威可載也風<lb/>
雨無向而怨怒不及也如或以不附之心而兼之以可<lb/>
測之勢偏恩所授有之而非無心之感誰在而三軍効<lb/>
<pb n="KR4e0197_WYG_010-26b"/>
力乎何也士大夫不能以身任天下之重故也夫匹夫<lb/>
而有憂天下之心若伊尹王通范仲淹之流而海内之<lb/>
安危本於京師之輕重京師之輕重懸於宣大明府君<lb/>
雖欲不以天下之重為任豈可得乎昔者劉晏之在江<lb/>
淮也其言曰見一水不通願荷插以先往見一粒不運<lb/>
願負米以先趨焦心苦體期報明主彼以運漕為任如<lb/>
此若下執事之任則比劉晏為重矣今二酋不滅縱使<lb/>
宣大秋毫無犯而京師有匹馬隻矢之警下執事不得<lb/>
<pb n="KR4e0197_WYG_010-27a"/>
髙枕而卧也况不必然乎此宜亟宣壯猷展竒畧挽千<lb/>
鈞於一髮所謂持大兵如擎盤水一致蹉跌求止不可<lb/>
得矣邇節鉞駐宣府是也東西南北取道適中而將校<lb/>
諸官麾使良便進可以為京師之聲援退不失兩鎮之<lb/>
控制使望風而來者得有所向焉今日之事惟在委任<lb/>
得人若頻數往來亦不無廢時之患下執事之圖惟宜<lb/>
日之不足而繼之以夜此不可謂之燎眉之時矣乎乃<lb/>
輒因使人之便敬以書上蓋野人芹曝之心感激而動<lb/>
<pb n="KR4e0197_WYG_010-27b"/>
者下執事恕其狂察其隠憂而不以書生之言視之則<lb/>
不勝幸甚矣<lb/>
　　寄張司丞書<lb/>
離隔光儀自春徂夏日月不居二毛叢生言念知己顧<lb/>
我如何伏想君子履道髙明金玉其心不以外補而忘<lb/>
内憂維揚襟轄之地博㕘廣覽曠焉𢎞度何獨不為美<lb/>
觀壯遊而置欣戚哉僕本落魄之人竄逐荒野惟有惓<lb/>
惓舊知每一南望恍然為懷何日會并握手交歡以罄<lb/>
<pb n="KR4e0197_WYG_010-28a"/>
區區耳諸生任子行托其奉詢起居外奉去海天晴望<lb/>
圖一卷賦詩廿首聊寄寸心千里雲山與情長佇<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0197_WYG_010-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　青霞集巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>青霞集巻三</head> <lb/>
    <p>
<pb n="KR4e0197_WYG_003-1a"/>
欽定四庫全書<lb/>
　青霞集巻三<lb/>
　　　　　　　　　　　　　明　沈鍊　撰<lb/>
　雜著<lb/>
　　慎徵君墓誌銘<lb/>
徵君姓慎氏諱祐字元助自號橘坂居士云其先慎到<lb/>
為韓大夫著書稱慎子氏族散於人間史牒不經見有<lb/>
鴻臚卿知禮者顯於宋其子從吉仕天禧中復為光禄<lb/>
<pb n="KR4e0197_WYG_003-1b"/>
卿家三衢自是世有纓組不絶最後有名鏞者守吳興<lb/>
郡遂築田舍家於歸安為潞溪慎氏曾大父文總大父<lb/>
端父經皆以孝弟力田不墜其家世母吳氏生二子長<lb/>
禎次祥君生有氣槩軼羣束髪事父兄甚謹為藩衞禦<lb/>
其外侮慎氏遂以豪義長雄於鄉里而君意顧好涉獵<lb/>
墳典揖讓賢士大夫若余鄉之徐來夫諸子相皆慕其<lb/>
聲名束帛延致之而余以猥𤨏亦獲交焉時時遣其二<lb/>
子從逰聿成俊髦此足觀其色澤矣湖之人率稱君為<lb/>
<pb n="KR4e0197_WYG_003-2a"/>
婦翁償逋負數百金無吝色乃君之輕施已有重積固<lb/>
郡邑所稀也而此足多嵗戊子羣盜刦其家君從容語<lb/>
曰若曹利吾財耳非讐我也恣其掠而去之既而盜者<lb/>
罪暴露顧肆衊於君而君慷慨執辨卒以昭明其强義<lb/>
洞達固如此至於營先喪棺斂哀毁必崇於禮晩節益<lb/>
懋方圖斥田宅廣之未及成而卒嘉靖二十二年六月<lb/>
八日也距生𢎞治元年七月二十六日年享五十有八<lb/>
配馮氏子長頤縣學生娶某縣令張君之女次復太學<lb/>
<pb n="KR4e0197_WYG_003-2b"/>
生娶某道御史沈君之女女一適太學張大幅孫男一<lb/>
名爾樞孫女四某二子卜以某年某月葬於某里某原<lb/>
遵君之遺命請銘於余余不辭而銘之銘曰<lb/>
　吁嗟漠漠明有徵士葬於兹原其人特達靡爵而貴<lb/>
　以有芳芬其先卿胄其後世澤鬱其如雲光於窀穸<lb/>
　松柏翳之爰秩芝菌千嵗而下陵谷遷改余之斯銘<lb/>
　久逺而在<lb/>
　　送洪西淙先生入覲詞并序<lb/>
<pb n="KR4e0197_WYG_003-3a"/>
伏以玉珮朝天萬里兢營之報朱書獻課三年撫字之<lb/>
心魏闕雲高虚懐五馬江湖夢邇拜首雙旌嵗暮治行<lb/>
雲霧動攀龍之想征夫命駕星辰見補衮之期閶闔天<lb/>
開萬象春回於玉簡瀛洲日麗單車暮集於金門恭惟<lb/>
大人先生道涵溟海徳粹珪璋流仁成波積異盈石傷<lb/>
心赤子文移間架之錢接袵青衿化洽宫牆之詠新詞<lb/>
振俗誰誇北海之能古藝徽猷絶見南山之雅幽巖之<lb/>
草木咸輝陽春無盡短巷之雞烏盡舞佛子重來風謡<lb/>
<pb n="KR4e0197_WYG_003-3b"/>
滿野雜史氏之陳詩清白在朝蚤太常之虚佇銓衡報<lb/>
上上之試幾日政成草莽懐嵗嵗之私一朝侯去良辰<lb/>
吉日拂衣於清白之泉水逺山遥發軔於西陵之渡楚<lb/>
屏朝輟秦望雲迷魯酒夕傾蓬萊月迥山僧合掌長留<lb/>
蘇子之衣父老擕錢莫挽劉公之袂葢别離其既逺雖<lb/>
惆悵其何從某等稷下諸生彀中新士含恩㒺極受教<lb/>
彌深翁歸伏地慚非文武之才昌伯在朝兼荷君師之<lb/>
徳屢數甄陶之典意出瓊瑶提擕啓廸之言情深屺岵<lb/>
<pb n="KR4e0197_WYG_003-4a"/>
巨鰲磐石自知頂戴之難丹鳯翔雲漸覺瞻依之逺無<lb/>
地迴車遮留渤海有山作餞逺送荆州積夜雪於行軒<lb/>
何勝繾綣列春風於祖帳不盡遲迴半生宦轍須懐故<lb/>
物之憐一夕師門猶有長年之感况兹逺贐豈曰無言<lb/>
薄展多私總懐南金之贈下情無任少舒北土之思酌<lb/>
樽罍於越水惟以獻芹企冠葢於燕雲永言傾藿承筐<lb/>
意倒織錦詞成詞曰<lb/>
　江上煙波曉玉笛飛聲杳霜花照水錦帆開珠珮繞<lb/>
<pb n="KR4e0197_WYG_003-4b"/>
　正長風千里幾日長安道看丹心無盡直上芙蓉杪<lb/>
　容易别三山辭五老不教空賸白雲深明月好聽陽<lb/>
　闗一曲苦願歸來早恐帝鄉日近駑劣相逢少<lb/>
　　虚白篇<lb/>
沈子閒居喟然而嘆曰天下攘攘皆為利往天下孶孳<lb/>
皆為利來世與道交相喪也久矣呈之以靡曼之色揚<lb/>
之以窈渺之聲進之以甘脆之味希之以婌媛之名有<lb/>
不輾然而起霍然而迎者也是以取舍相拏神明内閼<lb/>
<pb n="KR4e0197_WYG_003-5a"/>
𤣥黄雜見純粹乃裂噫嘻朱襄混沌之不載於斯世也<lb/>
夫混沌不死七竅未鑿浮華去之復見𤣥樸𤣥之又𤣥<lb/>
大道之門寥兮廓兮獨立長存故曰内外不闔明之至<lb/>
也動靜相周公之至也終始無方渾淪之至也視之不<lb/>
見聽之不聞茫然忽乎大象將往此亦妙道之極也孰<lb/>
能相與入於無窮之門出於廣漠之野息於泱莽之區<lb/>
飲於清泠之淵杜子劃然而報曰無窮者無終無情者無<lb/>
紀泱漭者不來清冷者有泚吾將逰虛白之室以覿於<lb/>
<pb n="KR4e0197_WYG_003-5b"/>
巢居之始若是者可與乎沈子曰逖哉遊乎此誠道之<lb/>
所讐而徳之所似也虚白已哉莊周曰虛室生白吉祥<lb/>
止止老子曰致虚極守靜篤知其白守其黑其吾子之<lb/>
謂也道一而不分名散而無二幽之為希夷見之為朱<lb/>
英深之為㒺象合之為𤣥冥昭之為虛白混之為太清<lb/>
始得之有象而終入於無形其無所析矣是故松喬不<lb/>
長於殤子龍伯無異於僬僥王公不尊於匹夫堯舜不<lb/>
賢於桀紂固羣靈之本具而道士之獨昭也心不運於<lb/>
<pb n="KR4e0197_WYG_003-6a"/>
嗜欲故其精全志不滑於趣舍故其神守意不勞於馳<lb/>
騖故其氣藏性不離於得喪故其形固顔子得之心齋<lb/>
軒轅得之華胥禦冦得之以乗風傅說得之以胥靡故<lb/>
曰其清其覆其寧其載日月與明四敘為泰列星為輿<lb/>
鬼神為徒朝騁乎流沙之渚夕駕乎崑崙之墟飲沆瀣<lb/>
於元和之窟舞霓裳於朱陵之居若是者亦虚白之大<lb/>
觀也由是方駕羣言經緯庶猷揮斥六合秼馬丹丘是<lb/>
故徳昭乎同趾功及於異域道洽乎當年言垂乎來世<lb/>
<pb n="KR4e0197_WYG_003-6b"/>
長短相糾身名兩榮此亦豪雋之方而英士之所擇也<lb/>
乃若挾訓詁之說習披靡之詞躡尺寸之華持廹促之<lb/>
規拘孿矩矱俯仰一時雖儒雅之常其大於聲色邇矣<lb/>
杜子曰噫吁戲遐哉吾將索之離朱探之墨楮横觀宇<lb/>
内仰覿𤣥始馳騁無為之方囁嚅希有之㫖頡頏羣豪<lb/>
翔翺諸子俾有無同方内外相彰大器中琢宏業表揚<lb/>
然後棲遲若木頓轡扶桑相與嘘吸乎古今蜉蝣乎天<lb/>
地<lb/>
<pb n="KR4e0197_WYG_003-7a"/>
　　贈陶子行樂圖贊<hi>并序</hi>
陶子少出華胄壯逰江漢明君作宰駕子安之英轍楚<lb/>
客拏舟騁陸生之殊軌於是經三湘度七澤躡梅嶺過<lb/>
桂城結旄百貴轉棹千里控金羈於名苑藉草流觴撫<lb/>
玉環於豪使攀花列綺呈逸足而不爽端致奮俠駕而<lb/>
兼以雅才故能悲芳華之易歇嘆古往之莫及乃裂豪<lb/>
素繪采兹圖傳散人之高狀烟霞滿容寫良月之美景<lb/>
風雲殊態將以披高軒置廣座開豁襟抱流連儀宇可<lb/>
<pb n="KR4e0197_WYG_003-7b"/>
謂風人之逸想勝士之遐標也已某忝戚里之葭莩兼<lb/>
式好之塤竹欣覩兹事為之贊篇詞曰<lb/>
　采色像逰丹青托意寄神洛浦結思湘水八駿非真<lb/>
　寸楮非偽英英令儀淑體芳致屬筆探微假情道子<lb/>
　鴻㝠鵠舉轉軸千里逸翮盤迴高蹤徙倚愧余菲辭<lb/>
　莫綴斯美<lb/>
　　贈劉處士壽篇<lb/>
天地流而福格昭神明之紀著矣騶虞惠於不殺而綱<lb/>
<pb n="KR4e0197_WYG_003-8a"/>
罟辟鸑鷟翔於徳義而年壽長至於杞梓蘭房之性淑<lb/>
矣羣物之較也不亦粲乎剛柔相獵好慝以分形聲相<lb/>
靡妍醜以别利害相屈善否離晰善也者民物之衡天<lb/>
之相弼而百福之宗也日月之所經明以虚水澤之所<lb/>
射注以下雨露之所膏沐以柔天地之所篤厚以善是<lb/>
故勤儉者積饒之餘也賢才者顯明之餌也博厚者耄<lb/>
耋之徵也三者合而介福周與居而不能享則金穀以<lb/>
為殃榮華而無所守則刺繡以為妄夫善之所招莫大<lb/>
<pb n="KR4e0197_WYG_003-8b"/>
乎永年矣天紀列星地道嘉養鬼神司度百物奏禎生<lb/>
於物者物亦生之彭殤之致莫不信然回之於跖也春<lb/>
秋之衰也耶以今觀於劉處士之賢其執天道也若左<lb/>
劵然則為善者可以稽矣夫道不貴於雄竒徳不羨於<lb/>
昭灼名不必於敡厯善不在於博文人情莫不舍近而<lb/>
獵逺厭平而喜高故往往遺世掉俗高談而絶與不知<lb/>
古人期忠信於十室之邑覩芝草於百步之内如處士<lb/>
之積義稱善寛裕而好禮亦觀風者以為屢嘆鄉之所<lb/>
<pb n="KR4e0197_WYG_003-9a"/>
必選也處士於越為著姓於里為名第而未嘗有泰容<lb/>
施色以軒舉下上挹其貌循循乎其若璠璵而不厲耳<lb/>
其言恂恂乎其若磬石而無蹇連覿其行事于于乎其<lb/>
容與而知所止是故厚積而不爭輕交而靡奪可以觀義<lb/>
矣宗族相助而無睥眤子孫邕邕習於愷悌可以觀穆<lb/>
矣義而穆與物安焉是故豪吏莫陵而伍黨交愉可以<lb/>
觀順矣思噩哉其猶有邃古之質乎何其篤而醇温而<lb/>
縵比義而不煩也夫山林之有朴茂田野之有夷逸城<lb/>
<pb n="KR4e0197_WYG_003-9b"/>
郭之有周雅此自古招之矣何必綠衣襲履深文縟藻<lb/>
以横翔於步武之末然後為士哉故夫處士之善徵矣<lb/>
處士於今初度而厚餐鶴立渥顔豐頤僅如壯强人内<lb/>
抱愉穆之性外躡康强之履偕老洽歡以享福厚而宴<lb/>
子孫自數竒綿祐之人覬其偏薄而不可得而處士并<lb/>
合之可謂無徵乎援一以訊百者謂之理諧按今以擬<lb/>
古者謂之時合一觀之處士而天地日月草木昆蟲之<lb/>
故齊矣是故處士既夀矣於今懸弧之辰合諸黨之好<lb/>
<pb n="KR4e0197_WYG_003-10a"/>
猶莫不雅願欣欣結儀援祝焉豈非人情也哉某於公<lb/>
辱姻婭之故將葭莩之未重其徳則思俾其福契其子<lb/>
孫則思敬其尊人緣衆而祝之亦古之道也祝以效忱<lb/>
幣以布好酒以介徳歌以合辭吾且往歌矣徳莫一於<lb/>
善善莫勸於天合天合莫嘉於夀考是故歌南山以贊<lb/>
義歌棠棣以贊穆歌湛露以贊順歌蓼蕭以頌歌天保<lb/>
以祝歌用協天歌用愉人歌之春酒以侑稱觴義以揚<lb/>
之歌以昌之酒以將之祝以成之而福善昭矣夫福善<lb/>
<pb n="KR4e0197_WYG_003-10b"/>
昭而天人定稽之來者夀考之多而子孫之興在處士<lb/>
亦無容祝矣祝以備吾黨之禮焉<lb/>
　　賀陳夫人四十壽篇<lb/>
余讀詩至雞鳴之際葢撫几而躊躇世有明君必有良<lb/>
臣為之外世有君子必有哲婦為之内其輔翊宣昭潤<lb/>
澤而光輝之者若琴瑟然宫唱焉而商不應則單立而<lb/>
不成音也文亂焉而武不終則寥廓而不成章也君子<lb/>
環珮衣冠翺翔方域之内容與人倫之表其風聲足以<lb/>
<pb n="KR4e0197_WYG_003-11a"/>
廣樹而光耀著明此豈偶然哉必有内順而後可以外<lb/>
成必有陰教而後陽徳布也然而令音嘉色獨藴崇於<lb/>
君子而懿美不及焉迺其故又何也豈不以閨闥之風<lb/>
不越輜軿之容靡展綢繆之服自結而方玉之響希與<lb/>
余與海樵君結髪交逰垂二十載每日月過從談文說<lb/>
劍則坐為達曙君之夫人潔籩豆精酒殽芬馨動於几<lb/>
席肪澤充於方圓條置而列成未嘗倦弛余每太息之<lb/>
君亦每為余言方君弱冠多病纏綿枕簟之際夫人結<lb/>
<pb n="KR4e0197_WYG_003-11b"/>
衣帶晝夜攬藥石躬視更幾春秋未嘗異一朝一夕也<lb/>
余葢知海樵君之所以賢君才跌蕩横視一世其交逰<lb/>
盡海内英賢其意氣薄於霄漢述作滿於山川聲名垂<lb/>
於金石其内順之相副彬彬也有如家室機杼之憂之<lb/>
不足而暇於弧矢之間乎柏松之峻茂也非有女蘿之<lb/>
緣附則秀色不揚園林之芳也非有蘭杜則馨香不達<lb/>
於逺君得夫人而志氣遂夫人得君而名譽彰今其年<lb/>
四十其誕辰也君之交逰賓客驅車馬相率而為君壽<lb/>
<pb n="KR4e0197_WYG_003-12a"/>
君子曰四十非壽也四十而令徳昭成壽考之道也夀<lb/>
四十非古也因夫子之賢而述其内助之美祝頌之情<lb/>
也琴瑟相調而曲用成衆聲之和之也豈以四時哉為<lb/>
歌雞鳴之章令往奉觴焉<lb/>
　　贈謝雲門迺翁壽言<lb/>
鬱鬱乎美哉謝大夫之稱夀也被朱而帶𤣥黄揮金而<lb/>
躍馬此足以稱於賢豪間而迺有令徳寵名嗣子之聲<lb/>
光足以奮揚其駿烈古之所謂重徽累懿者非耶余昔<lb/>
<pb n="KR4e0197_WYG_003-12b"/>
與雲門君差池章甫躡逰校庠之上雖非杯酒交歡然<lb/>
意氣相重已迺君舉於鄉魁多士遂登進士第敡厯内<lb/>
外其聲稱日以炫爚而大夫亦稍稍離丘園逰帝鄉釋<lb/>
褐解劍仕宦為執金吾余時初授組在選部往往馳騎<lb/>
過從親狎其光儀追隨歌舞之樂敘鄉曲之好念離别<lb/>
之苦敦殷勤之義而不厭也今大夫以逸老還邑里翺<lb/>
翔桑梓之間容與禽魚之際而雲門君方珮二千石之<lb/>
印擁朱車盤旋五馬取道覲省奉觴而上壽邑中之縉<lb/>
<pb n="KR4e0197_WYG_003-13a"/>
紳逢掖相與咨嗟慨嘆大夫之賢雲門君之孝則為結<lb/>
羔鴈之令文將玉帛以成禮籍鐘鼓之和聲登堦庭而<lb/>
稱慶也而又屬辭於余余唯芝蘭之秀也不惟其芬芳<lb/>
而又有馨香足以逺徵大夫之有雲門君也非明徳之<lb/>
馨耶詩曰瑟彼玉瓚黄流在中愷悌君子福禄攸降然<lb/>
則忠信者夀考之基也廣裕者昌明之本也不見夫金<lb/>
石乎劍㦸之利而不可以貫水澤之浸淫而不能入也<lb/>
然後厯四時之久而不變經乎風雨雪霜而不朽大夫<lb/>
<pb n="KR4e0197_WYG_003-13b"/>
之忠信而廣裕昭矣余猶得親炙之况里閈之流傳也<lb/>
不以其道而遇之者幸也所樂文成者天與人之交得<lb/>
也藉令文成以非道而得寵禄則雖被之晝錦之榮鼓<lb/>
之以無方之樂薦之以三牲之養進之以萬年之觴將<lb/>
不得為樂乎而吾黨烏又敢鳴鐘和瑟雝雝裳珮之間<lb/>
乎<lb/>
　　重修溧陽縣鳳凰橋記<lb/>
鳳凰橋者邑大夫史吏部郎之所建也大夫休告還邑<lb/>
<pb n="KR4e0197_WYG_003-14a"/>
適余同年友王子令溧陽倡其事施行之比余至遂觀<lb/>
厥成大夫之屬余曰昔者繆先生則嘗記之矣葢碑而<lb/>
銘之也余惟古昔先王之以道濟天下也固因民而利<lb/>
通乎本實者也紀綱條章布矣乃有衣服輿馬符璽鞭<lb/>
扑為之旌别書契號令期㑹約誓為之徵信嵗月朔晦<lb/>
時日卯酉為之程度宫室城郭道路闗梁為之適居如<lb/>
此而法制備乃若先王之心則惟濟民以為利無敝廢<lb/>
而已矣逮乎後世語政理者不通乎本實郊野外荒而<lb/>
<pb n="KR4e0197_WYG_003-14b"/>
内議軍國閭里之不問而先廟廊之憂則夫匡植黎庶<lb/>
令出入㳺居得所者謂卑近而不言也而縉紳先生則<lb/>
又巻而懐之不大行以法其道不知君子以法先王也<lb/>
順時而澤物措地而安人觀諸其未備凡可以藉力而<lb/>
為之有所不廢也故嘉謀勝算不登乎廊廟匡時惠衆<lb/>
不在乎倚衡豐烈茂勲不在乎斧鉞銘功刻徳不必乎<lb/>
鼎彞道人者道也得人者徳也仁也者人也義也者宜<lb/>
也勢不存則度權以施澤權不存則因勢以善時權位<lb/>
<pb n="KR4e0197_WYG_003-15a"/>
奪則隠徳以匡世故君子濟物之心無已也故徳盛而<lb/>
功積名懐而身榮君子之道廣矣闗梁者固先王之所<lb/>
以通濟天下者也古者横木為度而闗梁之制興至後<lb/>
世而法備大夫之創斯橋倣古制而備之瓌然鉅觀固<lb/>
濟物之博誼也大夫其久隠乎使當時後世之厯斯橋<lb/>
而懐慕其人之徳不可以無銘已銘曰<lb/>
　溧澤之里奕其新梁誰與剏者惟邦之英鬱哉山川<lb/>
　休有耿光千載而下視兹不㤀<lb/>
<pb n="KR4e0197_WYG_003-15b"/>
　　送菊坡鄧先生致政還河南小詞并序<lb/>
竊以名高遯世士林揚闔户之光義重歸田宦海曠鑿<lb/>
阫之度豈不以人情薄於霜葉遇炎燄而輙飄俗慮淺<lb/>
於涔蹄涉寸分而不察好官須做誰聞笑罵之聲奇貨<lb/>
可居費盡鑽研之力自佞邪之竊據致蒸庶之流離兩<lb/>
府鬻官三闗騰價認人作父布兒無亷恥之心賣國營<lb/>
私檜賊是穿窬之類百寮已半為其黨多士或私附其<lb/>
風我菊坡先生識高海内笑彼氷山幾炳物先恥聞銅<lb/>
<pb n="KR4e0197_WYG_003-16a"/>
臭鐵石為姿風霜作骨辭官彭澤堂堂乎烈士之操罵<lb/>
賊睢陽諤諤乎丈夫之氣作歌詩以喻志何減離騷倡<lb/>
大義以登城欲追巡逺使奸䛕之黨未死而魂先消謟<lb/>
偽之徒欲言而容已赧解組而山川失色挂冠而日月<lb/>
濳光知世道之興衰係賢人之出處羣梟鼔翼而鸞鳯<lb/>
藏衆豻蹌踉而麒麟隠矣某也托僑札之分贈縞非難<lb/>
拜巢許之風望瓢知恨一聲長嘯難消許國之誠萬里<lb/>
題詞最重還鄉之節名留跡去曲短情長詞曰<lb/>
<pb n="KR4e0197_WYG_003-16b"/>
　世路悲凉朱衣客化為豺虎心毒狠輕財薄道文章<lb/>
　如土權計濳將羽檄招奸謀暗把衷情吐大丈夫名<lb/>
　行重丘山當如許　俺心事生的古他意思由來苦<lb/>
　那有箇蕙蘭香肯共邪蒿為伍豪傑塲中麾劍㦸英<lb/>
　雄隊裏爭旗鼓謾行來浩氣滿天壤誰能侮<hi>右調滿江紅</hi>
　　重修徳化寺碑銘<lb/>
道也者自動自靜自闔自闢孰得而思惟之能思惟其<lb/>
所不能思惟則通乎道矣故道有盈虚有消息陰陽之<lb/>
<pb n="KR4e0197_WYG_003-17a"/>
義也儒佛之論興而道益以晦道未嘗晦而人見之晦<lb/>
也夫道何嘗無儒與佛亦何嘗有儒與佛謂儒為盡道<lb/>
非也謂佛為非道亦非也世教之盛則道緣於儒世教<lb/>
之衰則道緣於佛故道無所不緣豈惟緣佛緣於衆庶<lb/>
緣於小人道也者天也天之將滅小人耶則稔其惡矣<lb/>
小人之惡不稔則聖人之徳不昌故霜霰積而陽春生<lb/>
矣西極晦而東方明矣今之時世非耶保安新城東上<lb/>
徳化寺天順間有僧天然創之其徒圓達繼之而圓達<lb/>
<pb n="KR4e0197_WYG_003-17b"/>
之徒徳鑛復建天王鐘樓并碑亭三座徳鑛性淳實有<lb/>
佛行始余謫遷即卧病其中謂余有忠義大節朝夕顧<lb/>
視為切至而余宗子應璧業儒是燕趙名士率諸弟子<lb/>
數十人讀書於其精舍因屬余為碑文記其大畧予曰<lb/>
兹非鑛所思惟者此道將緣佛而興儒者之化使余得<lb/>
推明聖人之意以警將滅之小人豈不有自然者哉故<lb/>
不辭而文於其碑而且銘銘曰<lb/>
　燕趙之際秦郡上谷州為保安漯陽是躅己巳構變<lb/>
<pb n="KR4e0197_WYG_003-18a"/>
　辛未發足五百之年神貺其輻雞鳴翹首八寳濳育<lb/>
　山川盤旋㑹於坤腹佛舍曜祥神宫展籙儒行光明<lb/>
　章甫雲簇寄跡雙林揚聲九牧大悲救難小隠巷曲<lb/>
　車行彭彭馬亦何跼擒彼六賊惟神之屬吾斯銘斯<lb/>
　非鑛也獨<lb/>
　　書沈孝子碑銘<lb/>
余祖籍浙之麗水然本歸安遷去余以言事謫保安遘<lb/>
遇别駕君太學上舍兩君者奇雋之士也余既以重之<lb/>
<pb n="KR4e0197_WYG_003-18b"/>
又詢其先世不啻同鄉遂綢繆為金右交兩君道其先<lb/>
君子之篤孝余覽其碑記而嗚咽久之觀蘇使君之文<lb/>
固遒然使天下後世有如余之事其父母不至讀之而<lb/>
永愧於心者真碩戒也<lb/>
　　壽氏仙跡傳<lb/>
余束髪好神仙獲鴻寶袐書之流往往藏枕中竊讀之<lb/>
世之人不能深思博見以為六籍有所不載列聖有所<lb/>
不為聞羽化升舉呼吸雲霞服食金丹之事輒撫掌詆<lb/>
<pb n="KR4e0197_WYG_003-19a"/>
訶見謂迂誕此殆不然矣夫造化陰陽變化而精微披<lb/>
陳六合之内流浪千載之間懸殊擬於分置工巧近於<lb/>
削成而精麗疑於夙搆此豈不足怪耶而人情安於日<lb/>
見習焉而不知獨於神仙怖聞之所謂夏蟲之疑氷陰<lb/>
禽之怨日者又非耶不察仙人道士非有神奇可以絶<lb/>
人希有可以超世惟其聰明敏肅窮理之至探𤣥而入<lb/>
微足以奪造化之機極生生之道飛神馭氣控六龍以<lb/>
周旋是故塞危亡之險路拒恥辱之禍門據不死之妙機<lb/>
<pb n="KR4e0197_WYG_003-19b"/>
駕長年之永轍可以翺翔於九有容與於八埏譬如嶺<lb/>
島秀不凋之木園林植長榮之草龜以息氣能存鶴以<lb/>
神藻逺舉皆物之自然烏在其為無有哉迺余聞暨陽<lb/>
壽氏春峯君之事異焉余嘗與春峯君逰知其被服忠<lb/>
信而率履行善道平生敦義尚禮慷慨竒節可書竹帛<lb/>
者如數霄星不可指而舉也君過山中知余好神仙為<lb/>
余道其禱祠吕仙公甚精而仙公翩然降臨於君家者<lb/>
累日其與君酬酢響應而擬好若有平生者為君作存<lb/>
<pb n="KR4e0197_WYG_003-20a"/>
心堂之記春峯之賦抽筆對楮素揮豪若飛其他篇什<lb/>
川湧而雲出風烟之異狀殆不勝諷覽焉然皆語君心<lb/>
行意造而獨知之善而濳徳之幽光詎可無信哉又為<lb/>
君先君圖畫遺像已委逝十年而形容肖似不爽於毫<lb/>
髪至有意象縱横丹青之□曜有智力之所不能窮研<lb/>
而巧工之所不能濡染者此其故又何也夫傳記所載<lb/>
如安期㑹於項羽之門洪厓見於旌陽之側伯陽經於<lb/>
闗君之市麻姑降於蔡經之家故往往有之假令神仙<lb/>
<pb n="KR4e0197_WYG_003-20b"/>
為浮誕道氣不飛騰而真人不羽化安得感應迅於雷<lb/>
電踪跡顯於人間若是之昭明暴著哉由春峯君之事<lb/>
觀之則神仙之必有也明矣雖然君有二子俱甚雋其<lb/>
伯鄉進士其季尚符篆郎皆與禱兹事此非其禮義之<lb/>
積習充於室家而馨香達於神明則仙人不降焉夫神<lb/>
不藻㵸則形骸不修氣不冲虚則真宰不集功積行累<lb/>
而後變化之道備神仙之有無既以昭晰矣而好善之<lb/>
家詎非長生之本與<lb/>
<pb n="KR4e0197_WYG_003-21a"/>
　　金處士傳<lb/>
余覽古傳記至獨行君子為㱆欷而不已世之道横流<lb/>
人心噴溢貲賢而屈能鸞鳳見妖而鴟鴞以為祥又烏<lb/>
覩夫獨行者哉及今世固有屏華茹實履幽貞而不曜<lb/>
者余得無綣焉處士名通字時中徽之休寧人也其先<lb/>
居白茅里曽大父琥生吾吾生笛笛生處士遷居璫居<lb/>
里少博綜墳典習為儒弱冠喪父遂棄去時販鹺於淮<lb/>
顧平生仗義未嘗與人較錙銖而色於面既壯喪母哭<lb/>
<pb n="KR4e0197_WYG_003-21b"/>
踊踰節訓其子以經傳朝夕洒掃館舍延禮師賓甚篤<lb/>
其居身接物樸然其言不華而其衣冠不徇於俗若脂<lb/>
韋媕婀以求容恱之流其視之如木偶也如飲酒能多<lb/>
而不醉出入宴見若祭祀賓客未嘗惰慢容體而錯陳<lb/>
其俎豆至人所贈遺尺帛無苟受者嘗與其子曰吾與<lb/>
汝母平生未嘗行一不義以累若等若等有不肖者必<lb/>
毋曰我父母之遺殃也其所以導子若孫語率此類所<lb/>
謂吐辭馨香而置身矩矱者非此其人耶謂獨行君子<lb/>
<pb n="KR4e0197_WYG_003-22a"/>
是耶非耶年七十有六卒娶汪氏徳實儷之生子三瑶<lb/>
珤璜瑶在黌序時已魁然振文藻既乃以選貢於庭授<lb/>
官為丞操猷並偉而士民懐之至今與余善<lb/>
　　書章直翁夀圖<lb/>
余同年友水部君乗傳還邑里几杖儼然日侍其尊君<lb/>
質直翁而翁且彌壽登齒以七十於是水部君將偵其<lb/>
初度之辰率内外諸族屬與其懿親厚交聨翩冠葢奉<lb/>
壺觴以祝之且召良史繪為圖而又屬余說其意余固<lb/>
<pb n="KR4e0197_WYG_003-22b"/>
嘉翁之惠慈以有訓而又羨君之孝思勤篤也洋洋乎<lb/>
父子之間非夫令徳之□曜吾何以觀之哉余觀古圖<lb/>
畫至君臣朋友之相感合未嘗不低回太息之夫堂陛<lb/>
之都俞樽俎之燕好方其意得氣傾山岳與俱豈值水<lb/>
魚之相投而膠漆之固哉然賞愛出於須㬰荆棘生於<lb/>
轉盼及其嫌至隙開胡秦係之矣乃若父與子相安而<lb/>
且又有福澤壽考衣冠聚於堂室之際鐘鼔鳴於庭闈<lb/>
之間奉觴而上夀萬舞以承顔九獻以靡厭五色以怡<lb/>
<pb n="KR4e0197_WYG_003-23a"/>
愉一氣和同而四時交得此亦有生之至樂而人倫之<lb/>
極歡也故曰廟堂之揖讓不如桑梓之攸宜也氣誼之<lb/>
相恱不如骨肉之無窮也質直翁享黄耉之年履無疆<lb/>
之福此不足為難而有水部君翺翔雲漢之上焴爚羔<lb/>
羊之節馳車旋軾被服輝煌名聲光昭容與於高堂而<lb/>
獻之酒醴歌聲振於金石恱懌動於山川此世之所謂<lb/>
難得者非耶詩曰為此春酒以介眉壽言至足也傳之<lb/>
以繪畫詠之以風詩慈與孝之道昭著矣質直翁平生<lb/>
<pb n="KR4e0197_WYG_003-23b"/>
無邊幅衣冠樸然有古君子之風葢予往往見之此其<lb/>
所以生水部君者歟<lb/>
　　題武穆岳王祠<lb/>
大哉武穆禀受元極君臣之義萬世不易心懸日月手<lb/>
扶社稷巍巍堂堂盡忠報國春秋在我矧彼陳跡一劍<lb/>
霜横嗚呼檜賊<lb/>
　　化糧施粥勸諭文<lb/>
竊以天地功深惟仁義可以感格君親徳厚非忠孝不<lb/>
<pb n="KR4e0197_WYG_003-24a"/>
能報酬故先師孔聖之言必明教化諸佛菩薩之行總<lb/>
在慈悲人人有路可登仙須積陰功八百日日無縁堪學<lb/>
道空生世界三千况我等居住邊城遭逢歉嵗兵戈出<lb/>
沒民不安生大水漂流家無寧室粗飡隔日糠覈難尋<lb/>
斗米六錢荒村莫買官司幾處誰悲凍餓之人道路相<lb/>
逢盡是流離之子民納無收之稅日苦催徵軍丢有分<lb/>
之糧嵗難存活人將相食亂從此生某一介寒儒他鄉<lb/>
孤客從容啟處難㤀主上之恩勉强修為恐負先人之<lb/>
<pb n="KR4e0197_WYG_003-24b"/>
訓耳聞東西之冦盜日夜為憂目擊逺近之艱危出入<lb/>
自懼同居合里共命連根若民生既以不安在身家豈<lb/>
能相保一行搶奪便有殺傷貧以愈貧富難獨富只今<lb/>
殘臘已極荒年欲到來秋尚饒半載若不預先救䕶必<lb/>
知久後難為幸朝廷下令以招徠許富民出粟而旌奨<lb/>
功借一時者有數保安四境者無窮豐年算本利而還<lb/>
償通融何害神道計功程而福祐隂隲最多且當轉告<lb/>
官司具呈闕下或給有名之禄或免應得之差人心既<lb/>
<pb n="KR4e0197_WYG_003-25a"/>
公天理必報鄉黨稱善碑碣題名化盗賊為良民解干<lb/>
戈於不闘太平早卜禍亂潛銷誠濟世之良圖救民之<lb/>
上䇿也為此敢書勸諭共結良緣凡有作善人家積徳<lb/>
君子共成盛事各發仁心小不計於斗升大不拘於擔<lb/>
石將多就寡以有濟無存彼一日之殘生勝造千層之寳<lb/>
塔譬如賊人之刦掠不免棄捐亦有官府之營求空然<lb/>
費用何如正名正理濟世濟人大丈夫聰明豁達何惜<lb/>
餘財善男子正直慈祥須行美事天生天化捨去還來<lb/>
<pb n="KR4e0197_WYG_003-25b"/>
命好官低苦留不得天堂若有為善必登地獄非無造<lb/>
惡終入豈不見鄧通田連千頃終為餓死之窮夫元振<lb/>
日施萬錢還作太平之宰相機闗用盡難逃分定之災<lb/>
大量行來到有無邊之福儻然聽察决不負心須至勸<lb/>
諭者<lb/>
　　姜氏像贊<lb/>
白華鄂不<hi>音跗</hi>高堂永徂一日難延千金易圖粲粲孝子<lb/>
姜詩為比明發有懐光儀逺矣攀號莫從刻木難工依<lb/>
<pb n="KR4e0197_WYG_003-26a"/>
託丹青俎豆有容貌則靡降心則靡雙耿介夙夜靈之<lb/>
憧憧冠服有翩言臨几筵君恩既昭備物告䖍朱户光<lb/>
明琴瑟有聲進退周旋儼然若生孝思維新時見二人<lb/>
詎必形似乃為至親借曰惟育視之藐藐其與他人又<lb/>
復奚較生而盡孝歿而盡思室逺人邇子孫寳之<lb/>
　　錦衣衞新置經厯司私宅㕔壁記<lb/>
聖人之作也其有極深研幾之道乎則自天象始矣故<lb/>
仰而觀於三垣之際勾陳之外營衞一十五縱列而旋<lb/>
<pb n="KR4e0197_WYG_003-26b"/>
繞之公師不與焉於是知禁衞之為重也天子之威靈<lb/>
湛肅如神明之不可測而後海内之人嘿然畏服斂手<lb/>
而從化故禁衞者百司之首而萬事之管轄也昔者周<lb/>
公之制禮於宫伯宫正而致意焉士大夫服其職而稽<lb/>
察竒袤法令尊矣漢之制以北軍為禁衞光祿勲之設<lb/>
以為經緯也觸瑟之仆其猶有古之防乎乃若七校之<lb/>
班列愈疎矣唐有執金吾千牛備身之目宋有殿前鶴<lb/>
駕虞候之數其稱名也雜其取類也猥周公之意其不<lb/>
<pb n="KR4e0197_WYG_003-27a"/>
可見乎我國家之興也以為錦衣衞府衞之制若踵於<lb/>
近世而錦衣之名爵等威稱為親軍百司莫先焉至於<lb/>
次簿鹵刺出入肅禁令察非常與周官之宫正宫伯相<lb/>
表裏此豈非聖人法天象而為之者與是知我國家之<lb/>
文章熙熙乎盛矣諸衞皆設經厯司以掌文書之出入<lb/>
猶近世所謂叅軍主簿記室之官則一衞之喉舌司焉<lb/>
而錦衣之經厯司與諸司皆無官舍今柱國東湖公蒞<lb/>
衞事文武忠孝光明服於四海見鍊之至官力不能具<lb/>
<pb n="KR4e0197_WYG_003-27b"/>
舍也慨然嘆曰隨時而創制者經事之則也因政而安<lb/>
人者服逺之規也即是而俾若官之有舍也不亦可乎<lb/>
於是捐府金若干為之命千户趙虎百户王瑀董正之<lb/>
舍成於紅井里去衞司若干步為屋四重君子曰推公<lb/>
之心使天下之安居可也鍊也再拜率妻子而入之進<lb/>
而之於司退而之於舍夙夜惴惴不敢念私焉公命鍊<lb/>
曰子必記之令後之人過之曰錦衣衞之有經厯司私<lb/>
宅自沈鍊始也<lb/>
<pb n="KR4e0197_WYG_003-28a"/>
　　高節堂賦<lb/>
何兹堂之䆗窱兮標高節以為顔維淑美之淳懿兮麗<lb/>
光曜於不刋昔三后之鴻化兮有内則之昭宣悲二妃<lb/>
之越湘川兮繄聞母之映塗山嗟姜氏之脫簮珥兮則<lb/>
宣王以致中興將玁狁之孔熾兮孰非陰教之夷陵余<lb/>
覽劉向之述傳兮曾廢書而哀嘆葢念宗國之嶮巇兮<lb/>
憂民生之多艱彼王氏之擅權兮夫孰非内寵之為患<lb/>
乃發憤以抽筆兮罄慷慨以陳詞豈徒靡麗之是躭兮<lb/>
<pb n="KR4e0197_WYG_003-28b"/>
藉雕蟲而見之余昔宦逰於京邑兮逢戴伯之温醇懐<lb/>
抱瑾瑜廓落其無隅兮造川流而日新余望見顏色而<lb/>
知敬兮豈云以其冠葢彼得志而猖披兮余直以為蕭<lb/>
艾伯懐忠而履孝兮哀母氏之劬勞嘅所天之早逝兮<lb/>
執矩矱而自韜母惟秉輜軿以為車兮恒被服其寳刀<lb/>
飡荼蘖以充腸兮嚼氷霜以勵操曰女結髪以從夫兮<lb/>
臣出身而事主孰懐擕而貳心兮曾不念上帝之臨汝<lb/>
設家道之中零兮又孰云非余之辜余既承夫君之委<lb/>
<pb n="KR4e0197_WYG_003-29a"/>
托兮曷不蚤夜以儀圖母精白以承令徳兮亦終受夫<lb/>
之榮華身與心其並愉兮暢嫓美於厥家母何為兮貞<lb/>
良伊何為兮謬誤譬鴟鴞之啄人兮將先委夫衢路羡<lb/>
哲人之誠哲兮哀愚人之誠愚洵君子之樂道兮美女<lb/>
氏之匡廬名有隠而愈光兮節有約而愈高維風人之<lb/>
攸美兮齊春秋之所褒雖夫人之夙駕兮儼華屋之常<lb/>
存欂櫨臬之尋丈兮曜□燭於天門雲霓横其氣勢兮<lb/>
日月並其光明慧孛長星莫不隠而滅兮况敢屬其欃<lb/>
<pb n="KR4e0197_WYG_003-29b"/>
槍亂曰嫫母載塗兮毛嬙為妍䝟貐食人兮騶虞稱焉<lb/>
堂與名俱高兮垂千萬年忽伊人兮長自憐羌采風兮<lb/>
舌以巻<lb/>
　　贈牛總戎膺御史臺嘉奨歌詞一首并序<lb/>
竊以職事不分於文武有道則崇聲名靡間於公私稱<lb/>
情斯美譬之竒蘭樹圃因風而香氣流美玉在庭映日<lb/>
而光輝發物理非逺人情則那兹惟百川牛總戎介胄<lb/>
名門箕裘世緒風骨挺竒於燕頷藝材逞異於魚腸説<lb/>
<pb n="KR4e0197_WYG_003-30a"/>
禮樂而敦詩書有希卻縠之志談孫吳而總韜畧無讓<lb/>
衞公之能解劍從師將明嵗學投醪養士欲報國恩嗟<lb/>
髀肉之復生恨匈奴之未滅枕戈待旦何况聞雞按劍<lb/>
横秋祗須躍馬是以虎林服乂烏臺知名寵踰一字之<lb/>
褒惠過千金之貺光生逢掖響應轅門載道歡騰專城<lb/>
耀色羽商競奏遥傳下里之歌鼓吹横陳早作中軍之<lb/>
凱詞曰<lb/>
　邊城畫角風沙起鐵騎千羣環列壯士悲歌三爵後<lb/>
<pb n="KR4e0197_WYG_003-30b"/>
　慷慨徵聲激烈紫閣情深黄金分淺誰敢輕臣節赤<lb/>
　心為國當今幾箇豪傑　巵酒還勸將軍男兒須不<lb/>
　負誓心忠潔虎畧龍韜指揮間便把邊塵消滅鼔翻<lb/>
　海霧旗捲陰山雪麒麟閣上更看名字竒絶<hi>右調念奴嬌</hi>
　　贈蔣元戎膺奬歌詞一首并序<lb/>
葢聞軍法以先聲取勝人才以振譽成功譬諸雷鼓而<lb/>
六氣調鐘鳴而九韻應理固如此人何不然迺者蔣總<lb/>
戎束髪入官印符早佩專城為將鈐轄兼通連弩雙開<lb/>
<pb n="KR4e0197_WYG_003-31a"/>
人道射鵰之手輕鑣獨發自多探虎之心所以徳惠日<lb/>
新令名風動誓清斥堠誰能知奉檄之懐聲達當塗安<lb/>
識非築壇之兆吾黨相逢異數念切同舟田章以鐵籠<lb/>
得全人心自附仁貴以白衣威敵國勢攸尊所願仗劍<lb/>
持忠散金結士匈奴未滅難攄許國之忠邊塞獲寧豈<lb/>
盡為臣之節孟嘗榮顯籍用諸賓韓信威名詢謀降卒<lb/>
惟不㤀乎赤子是所望於將軍詞曰<lb/>
　太平人世笙歌寳劍都向煙花燼羌戎接境諸營按<lb/>
<pb n="KR4e0197_WYG_003-31b"/>
　壘還憂啟釁我本書生哀憐赤子長歌氣盡算男兒<lb/>
　忠義心腸總是龍蛇窟堪成陣　聞道將軍驍勇脫<lb/>
　兜鍪千夫莫近孫郎年少种師警敏一時聲震要秉<lb/>
　忠良諳通韜畧奮身前進待從頭整頓三邊事了掛<lb/>
　封侯印<hi>右調水龍吟</hi>
　　送陳藍田赴贛州幕府序<lb/>
余固喜功名見人仕宦無小大皆為之盱衡動色樂其<lb/>
驅馳乎王路而役事於公庭也夫士生斯世豈能人人<lb/>
<pb n="KR4e0197_WYG_003-32a"/>
䇿足要津而動履乎卿相也哉故不易時而黽勉者憂<lb/>
勤之士也不擇官而從事者志義之人也古之人樂道<lb/>
無悶不歆羨於榮華不厭斁於枯槁當闗奉職飲水而<lb/>
服官然而未嘗不布徳當年揚聲於後世若老𣆀為柱<lb/>
下之官䝉莊傲漆園之吏而孔子居乗田之職此皆聖<lb/>
賢而不免奔走於末路沉伏下寮然而其光輝譬若寳<lb/>
玉之在山林不能掩抑也乃若抗高爵以凌人都大官<lb/>
以振世組綬眩於雲霞車行若水馬馳若龍可謂赫奕<lb/>
<pb n="KR4e0197_WYG_003-32b"/>
萬里矣藉令功業無稱焉君子豈肯以此易彼哉故絲<lb/>
竹之有音聲不必於登歌騏驥之能馳不必峻阪也余<lb/>
故人胡常伯吳㑹間高士余固伏軾焉時時為余道藍<lb/>
田君之賢余以是得逢君於京邑察君之氣貌耿然敏<lb/>
事願䇿功名於當世而不為人後者也始以例充符璽<lb/>
郎補内庫史時時與中貴人頡頏蒞事不為媕婀徙倚<lb/>
操管鑰甚嚴監司當路者知其能恒檄以攝諸他事無<lb/>
不束帶以禀令摳衣而贊職秩既滿猶睠矚焉學士大<lb/>
<pb n="KR4e0197_WYG_003-33a"/>
夫固交臂而重之談道不置豈亦非古之所謂賢豪君<lb/>
子起刀筆而隠筦庫者之流耶於是更除贛州府知事<lb/>
夫能薄者名日隘而事就寡能鉅者位日進而事愈多<lb/>
贛近五嶺之間東西相距往往有弄兵潢池跳梁而躑<lb/>
躅者而知事為府幕官葢古叅軍掌記之流其秩崇於<lb/>
抱闗又不啻有分職而已烽□連雲而起羽檄之交馳<lb/>
軍書委積而王事鞅掌為幕府者常欲珥筆而綜覽褰<lb/>
帷而并發以君之能仗䇿而往操之知其俾太守坐嘯<lb/>
<pb n="KR4e0197_WYG_003-33b"/>
而治郡士卒卷甲而滅賊功名之地不離尺籍而機㑹<lb/>
不出於庭宇何必羡氣燄於巨寮而嗟彼尋丈哉記曰<lb/>
秋風之殞木葉也不如入於山林漁者之善釣也不如<lb/>
臨於藪澤今君之兹行也余且以為遭逢期㑹矣詎得<lb/>
無黽勉焉<lb/>
　　保安玉皇閣住持碑記<lb/>
㑹稽青霞居士在八寳山前白雲精舍究諸聖之精奥<lb/>
顯本地之𤣥微於一毫端放出相光照滿三千大千世<lb/>
<pb n="KR4e0197_WYG_003-34a"/>
界上首弟子曹子健五體投地合掌稽首而白佛言宰<lb/>
官馮北橋氏從玉田縣束帶纓冠仕宦於保安新城一<lb/>
向焚香頂禮諸佛起慈悲心哀憫衆生是有緣種者當<lb/>
其時諳逹持戈刃犯城有三四白衣見賊恐怖自投于<lb/>
井北橋氏聞說即跨馬往捄得去見饑餓者每日粥五<lb/>
斗米施之往見城北闉闍上有玉皇閣八面瞻仰而閣<lb/>
居中于是寫金像延禮比丘清朗朝夕焚修誦法華經<lb/>
保䕶十方善男信女䝉福免禍其比丘年七十餘日持<lb/>
<pb n="KR4e0197_WYG_003-34b"/>
一齋不食鹽醬諸葷專一化度世人是有道者于是感<lb/>
動城中信官周海念宰官布施之徳及比丘精䖍無有<lb/>
文字標識恐後人無聞知乃敢祈佛授記鎸刻碑碣樹<lb/>
于道旁示不磨滅居士囅然微露玉齒而說法曰善哉<lb/>
善哉心從法華轉非是轉法華聖賢大士但具慈悲實相<lb/>
雖一微塵未嘗非心未嘗非法釋家專一談空語寂未<lb/>
為契道若能於一微塵中生大智慧生大慈悲乃至於<lb/>
包絡天地光明日月順序四時成就萬物譬如桃杏花<lb/>
<pb n="KR4e0197_WYG_003-35a"/>
只開一朶結成果實能使流傳充滿普遍八極究其原<lb/>
始只是一花故未可謂一微塵不具足三千大千世界<lb/>
也况如弟子稱設宰官比丘善已不細又能充滿豈不<lb/>
具足今世界浮蕩文武官寮不明因果大起塵勞妄想<lb/>
一味貪嗔分别人我譬如割肉充腸自殘自害沉入苦<lb/>
海不肯回頭余念念痛悼衆生業障深重不能超脫每<lb/>
與吾子襄言其說曹子健使刻諸石此即甚深微妙法<lb/>
如來真實義者若子健埋胔濟貧是能超三界者歟余<lb/>
<pb n="KR4e0197_WYG_003-35b"/>
乃次第其言而說偈曰<lb/>
　　世人修行者　但觀自本身　愛身若寳樹<lb/>
　　不能愛它人　若人自遮迷　大道明於火<lb/>
　　貪嗔結禍胎　慈悲生福果　誰有彌天量<lb/>
　　彌天原屬我　一朶桃杏花　生出千萬朶<lb/>
　　花實本一體　化生無不可　恒沙世界中<lb/>
　　天地即果蓏<lb/>
　青霞集巻三<lb/>
</p>
<p>
</p>
  </div>
</body>
</text>
</TEI>
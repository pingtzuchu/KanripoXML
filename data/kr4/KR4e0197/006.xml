<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>青霞集巻六</head> <lb/>
    <p>
<pb n="KR4e0197_WYG_006-1a"/>
欽定四庫全書<lb/>
　青霞集巻六<lb/>
　　　　　　　　　　　　　明　沈鍊　撰<lb/>
　七言排律<lb/>
　　寄奉陸宫保<lb/>
將相兼權屬上公華夷交臂憶英䧺金吾邸第開新府<lb/>
虎衛韜鈐邁古風手握綱常為大孝心存社稷是元功<lb/>
指揮士馬收河北悵望烟塵到海東不分曹瞞為逆賊<lb/>
<pb n="KR4e0197_WYG_006-1b"/>
耻從魏絳學和戎知時詎怕薰天勢仗義偏懐貫日忠<lb/>
恩洽彤庭忻附鳯慶過清渭兆非熊淹該誼與探囊並<lb/>
敏捷機將破竹同氣作星辰長拱極思如流水必朝宗<lb/>
不辭𤣥葉千莖素秖抱葵花一㸃紅宣父尊周文未䘮<lb/>
孔明輔漢意無窮道髙日月三靈上名在乾坤萬古中<lb/>
一劍上方曾借得擎天八柱倚崆峒<lb/>
　五言律<lb/>
　　同馮比部集賢膳部草堂得心字<lb/>
<pb n="KR4e0197_WYG_006-2a"/>
蘭館樽初集金門漏欲沉清風七子賦明月二難心契<lb/>
好過逢數歡娯燕笑深馬嘶芳草地人醉落花隂<lb/>
　　闗山月<lb/>
明月東方出闗山正在西愁聞蟾兎滿偏是照迴溪玉<lb/>
露含光重金風帶影低詎令秋氣爽翻使戍心迷<lb/>
　　俠客行<lb/>
從來好遊俠寳劍不曾離白馬馳長道黄金報所知風<lb/>
流傾斗酒調笑折花枝唯有燕雲念平生未肯移<lb/>
<pb n="KR4e0197_WYG_006-2b"/>
　　集賢膳部草堂得荷字<lb/>
秉燭過逢偶乘閒引興多笛中傳岸栁香外泛池荷道<lb/>
合簮偏聚時清酒易酡明朝問花事風雨夜如何<lb/>
　　過謝四溟山房得香字<lb/>
佳處景難忘相逢再舉觴鳥疑曾識面花已慣聞香送<lb/>
目烟霞外論心翰墨塲但教歡賞洽隨地有滄浪<lb/>
　　集孫子長草堂得園字<lb/>
易遇雙文玉難逢一笑言所嗟人似月千里共黄昏酌<lb/>
<pb n="KR4e0197_WYG_006-3a"/>
酒依金谷題詩擬兎園深歡不能别翻覺重銷魂<lb/>
　　飲張水部園中得琴字<lb/>
靄靄辟疆心言棲五畆隂秋風行倚劍曉月坐調琴啼<lb/>
鳥歌偏劇飛花舞不禁從來臺館樂未必勝園林<lb/>
　　同呉膳部諸公㑹集草堂得周字<lb/>
清人居水曲明徳象分流世事多岐路人心有道周飲<lb/>
瓢懐耿潔撃楫抱殷憂直恐風波滿誰能傷凛秋<lb/>
　　又得歌字<lb/>
<pb n="KR4e0197_WYG_006-3b"/>
春色移庭樹知余繫馬多相逢復不飲其奈落花何曠<lb/>
達輕歡燕流連發浩欹况同知已在杯到詎蹉跎<lb/>
　　詠圍碁<lb/>
自將碁作世誰為世如碁日月枰中轉山河掌上移雁<lb/>
飛教作陣龍躍引成麾滿席天花墜知余得意時<lb/>
　　六橋堤上看美人走馬<lb/>
妖姬馳駿馬佳麗本相同玉腕光揺轡羅衣色映驄汗<lb/>
流成膩露塵起是香風為借春光去將心送落紅<lb/>
<pb n="KR4e0197_WYG_006-4a"/>
　　贈鄭一陽太醫<lb/>
鄭公居谷口煉藥一陽成劍外星辰迥琴中山水生門<lb/>
多三楚客身在五湖行為解探囊術難逃世上名<lb/>
　　送陳子先補增<lb/>
陳琳試髙等章甫共興歌入夜猶吟誦升堂事講磨析<lb/>
疑觀日月聞善决江河嗟余迷學願因子悟盈科<lb/>
　　輓劉孺人<lb/>
孺人懐令徳内助有輝光奕葉青袍貴階庭玉樹芳百<lb/>
<pb n="KR4e0197_WYG_006-4b"/>
年歸夜室五屬奠春漿積善流餘慶諸孫不可忘<lb/>
　　寄樂昌王殿下<lb/>
遷客滯邉州回經萬里秋感時頻仗劍望逺欲登樓露<lb/>
下芙蓉濕風生桂子浮淮王池館近何日幸同遊<lb/>
　　從軍行<lb/>
從軍非必苦遊俠更為雄七寳成雙劍三年造一弓殺<lb/>
人沉海日走馬逐邉風意氣懐明主誰論萬里功<lb/>
　　寄萬鹿園總戎二首<lb/>
<pb n="KR4e0197_WYG_006-5a"/>
玉帳東風入春歸細栁營將軍披羽服揮塵坐談兵旗<lb/>
定轅門肅香銷燕室清封侯非所願但遣四方平<lb/>
　　其二<lb/>
樓船横漢水五月渡天津絶域回龍騎清朝識虎臣營<lb/>
中時校射帳裏夜邀賔吹出梁州曲還悲塞上人<lb/>
　　送施武陵之鹽官丞<lb/>
世皆卑道拙余獨嘆才難珥筆開千巻摳衣博一官戒<lb/>
行車騎急餞别酒盃寛呉㑹多山水題詩好寄㸔<lb/>
<pb n="KR4e0197_WYG_006-5b"/>
　　送朱縣博赴武寧<lb/>
余嘗讀功令知重校官才升堂鳴鷺鼓釋奠洗雲罍獻<lb/>
賦嗟䧺等明經是鼎來諸生方引領驅馬莫徘徊<lb/>
　　送馬節推之慶逺<lb/>
莫以炎荒郡非承明主恩節旄千里重軒葢百城尊飲<lb/>
氷懐古道仗劍出都門白首心逾壯知君是馬援<lb/>
　　題楊進士小像<lb/>
識面尚云易知心良獨難誰能負竒氣長自被儒冠麗<lb/>
<pb n="KR4e0197_WYG_006-6a"/>
藻凌雲出清光逼斗看虎頭應不偶辛苦且加飡<lb/>
　　送丘少府之濬縣<lb/>
綰綬佐専城為郎已不輕但能持節操何懼少聲名折<lb/>
栁詎勝贈看花在此行憐君是知己相許慰平生<lb/>
　　息馬論道<lb/>
誰道驅馳地翻為講授筵解鞍還作席投轡别為弦逺<lb/>
馭輕千里空行歴九天始知祠闕裏總勝勒燕然<lb/>
　　賦得澹泉篇贈顧院使<lb/>
<pb n="KR4e0197_WYG_006-6b"/>
本為金馬客却賞竹林泉共説甘如醴誰知淡是𤣥洗<lb/>
心懸浩蕩潄齒嚙雲烟世味余方苦逢君意洒然<lb/>
　　送朱提學赴閩中<lb/>
選署掄才重維藩典學尊皇文今日麗師道㡬人存正<lb/>
色登三事髙名著五言知君行萬里不負大夫軒<lb/>
　　送李直夫還越<lb/>
知子樂絃誦從余陳蔡間自因萱北發將及雁南還昔<lb/>
詠杯中月今題馬上山知音已輕别抱曲不須彈<lb/>
<pb n="KR4e0197_WYG_006-7a"/>
　　昭君怨<lb/>
賤妾羅衣薄君王寢殿深何須矜艷色不自用黄金馬<lb/>
上千行淚宮中一片心琵琶彈不盡總向玉闗尋<lb/>
　　俠客行<lb/>
北里新名俠門多隐者車問人尋寳劍留客註丹書七<lb/>
貴空聞姓三公欲造廬寧甘布衣老不肯曵長裾<lb/>
　　賦得林中啼鳥<lb/>
幽鳥園林迥飛鳴本自珍天機枝上曉風韻葉邉春日<lb/>
<pb n="KR4e0197_WYG_006-7b"/>
暖和千㺯霜凄切一嚬感時啼不歇應有解言人<lb/>
　　初夏同莫膳部過呉比部草堂論詩得中字<lb/>
二仲既相逢知余馬首東誰望千里外還聚一堂中對<lb/>
酒邀山月論詩入國風同聲自相和寧復嘆飛蓬<lb/>
　　五日遊將軍射林莫子良後至以詩嘲之<lb/>
相約出郊坻兼逢重五時世人皆賞節吾黨屬題詩射<lb/>
桞逢塲暇看花恨日遲如何張孺子偏後老人期<lb/>
　　槐隂堂為沈開府賦<lb/>
<pb n="KR4e0197_WYG_006-8a"/>
幕府近西墉雙槐夾院叢檻垂浮葉外簾捲落花中舞<lb/>
處猶籠月歌邉不礙風一樽從共飲能折九邉衝<lb/>
　　送毛比部出守端州<lb/>
毛公忻奉檄詎是為専城典郡懐明牧分曹本碩卿氷<lb/>
壺預為政風月餞將行千里䝉恩澤一樽何厭傾<lb/>
　　送周武選外補廣東大叅<lb/>
珥筆中郎署知君意氣䧺坐移芳桂月叅馭紫薇風鼓<lb/>
枻三江外看花百粤中太平官事簡慎勿立竒功<lb/>
<pb n="KR4e0197_WYG_006-8b"/>
　　送袁客曹定山犒師<lb/>
鬱鬱三呉彦名髙屬省臣一為持節使多少折梅人行<lb/>
李圗書出鳴騶譯象陳還將懐逺誼薦作八方珍<lb/>
　　送張提學赴廣東<lb/>
虎觀崇文日鴻儒校士年應知百粤地不異五雲天栁<lb/>
借春風折杯將北斗懸送君臨絳帳吾道已恢然<lb/>
　　送茌平縣徐幕<lb/>
我昔為兹縣君今是幕曹相過新劍服猶憶舊旌旄要<lb/>
<pb n="KR4e0197_WYG_006-9a"/>
路迎逢劇疲民撫字勞但教持節苦不用羡官髙<lb/>
　　送張少府俵馬還縣<lb/>
秋風起京國何以送離人最苦衣冠客長驅道路塵出<lb/>
門車馬敝還縣簿書新莫厭樽中酒明朝潞水濵<lb/>
　　謝山人呉比部重集草堂得青字<lb/>
節序驚余老壺樽對客醒鬢看今嵗白眼向㡬人青樂<lb/>
飲非河朔悲歌是小星揚䧺草𤣥處何日燕然銘<lb/>
　　送王明府赴靈壁<lb/>
<pb n="KR4e0197_WYG_006-9b"/>
王子雙鳬舄新辭五鳯城暫迴抽筆興去作綰符行客<lb/>
路依星署官居學水清泗濵多磬石應和綺琴鳴<lb/>
　　送鄭郡幕赴興化<lb/>
山水推名郡清才副幕寮梅花知㡬樹應待朔風飄行<lb/>
李懸雙劍壺飡奉一瓢為官不厭苦所至有風標<lb/>
　　送黄博士赴曲江<lb/>
聞君嶺表去八桂動征鞍迢逓行千里辛勤為一官青<lb/>
雲流綺席杲日上朱紈奉檄非無喜功名在杏壇<lb/>
<pb n="KR4e0197_WYG_006-10a"/>
　　送徐縣博赴繁昌<lb/>
奉檄出河濵行看栁色新一官寧不貴五斗秖因貧絳<lb/>
帳樽中色青氊馬上塵故鄉雲樹近早晩望慈親<lb/>
　　端午諸同志集草堂得絲字<lb/>
帝里風光麗相逢屬令時地除三徑僻人比八龍竒蒲<lb/>
葉分傾酒榴花對賦詩秖應刻華燭何用續朱絲<lb/>
　　送陳戸曹赴南部<lb/>
年少異馮唐風流漢省郎金陵千里道粉署㡬枝香意<lb/>
<pb n="KR4e0197_WYG_006-10b"/>
氣壺漿集聲名歌吹長黄金知不顧贈子以干將<lb/>
　　送岑山人出塞<lb/>
黄雲馬首横仗劍赴邉城雖歌出塞曲詎謂從軍行炎<lb/>
夏征途壯河山旅望驚從來班定逺曾是一書生<lb/>
　　宴集南鎮山池<lb/>
桂席俯雲端山禽舞合歡羽觴流滿月仙館發幽蘭香<lb/>
醑花能釀清絲水共彈不知歌詠地猶作晋衣冠<lb/>
　　送張子良歸省<lb/>
<pb n="KR4e0197_WYG_006-11a"/>
才子趨朝日寧親亦暫還應將宫錦色去作舞衣斑馬<lb/>
上生歸夢樽中展别顔平生懐獻納未可滯鄉闗<lb/>
　　遊仙詩三首<lb/>
乾坤真鼎氣日月自爐錘一得調元手千秋正氣綏褊<lb/>
心虧曠達小智騁雕追誰識真仙道天然理自隨<lb/>
　　其二<lb/>
剛風千刦際妙法九華筵道外應無地心中自有天玉<lb/>
笙吹引鶴朱果㺯調猿駕馭英䧺畢驂鸞禮上𤣥<lb/>
<pb n="KR4e0197_WYG_006-11b"/>
　　其三<lb/>
上仙傳寳訣經世即長生夀域開黄道慈雲麗赤城琴<lb/>
中調造化奕裏運神兵功行三千滿應知頌太平<lb/>
　　夜坐觀張博士平邊疏章賦此寄之<lb/>
遷客不能寐吹簫度夜分因思前席事一讀賈生文豪<lb/>
士家臨水雄關陣入雲髙歌還達曙何日共垂勲<lb/>
　　寄劉副將<lb/>
邉塞一相逢憐君舊總戎名成五軍佐心是萬夫䧺虎<lb/>
<pb n="KR4e0197_WYG_006-12a"/>
節悲歌裏龍韜歡笑中别來猶感慨耿耿望長虹<lb/>
　　得應職方書以詩答之<lb/>
郎署飛符日題書問謫居自因鄉思到翻覺舊交疎塞<lb/>
月塵沙裏邉風鼓角餘誰知遷客夢夜夜繞鸞輿<lb/>
　　寄馮敬叔<lb/>
同作他鄉客嗟余更滯留闗山明月夜邉塞白雲秋漢<lb/>
闕孤臣夢霜笳萬里愁桑乾河水近知是憶并州<lb/>
　　賦得夢中携寳劍<lb/>
<pb n="KR4e0197_WYG_006-12b"/>
烈士壯心驚將過鐵勒城恩從愁裏結勇向夢中生神<lb/>
物千年隠竒文七字成匈奴猶未滅持此欲横行<lb/>
　　示襄衮二兒<lb/>
吾生當國難兩疏謫邉闗思親太行道憶主敬亭山風<lb/>
急吹𤣥鬢時危損玉顔爾曹俱努力戈㦸正珊珊<lb/>
　　贈呉仕賢<lb/>
本為珠履客聊寄玉壺仙經濟懸龍劍雄豪躍馬鞭題<lb/>
詩五綵筆寫恨七條絃邉塞多風誼因逢呉仕賢<lb/>
<pb n="KR4e0197_WYG_006-13a"/>
　　仲春㑹諸生賦<lb/>
羽檄邉聲急將軍出塞遲時危思講武日永笑彈碁白<lb/>
髪龍堆夢丹心韜畧知諸生各努力仗劍解重圍<lb/>
　　前山曲為李直夫賦<lb/>
本懐金馬調言對翠㣲居水竹流詞翰雲霞雜草書幽<lb/>
探踪跡秘髙卧姓名踈得意在丘壑他年升九衢<lb/>
　　古别離<lb/>
非闗岐路多君意自蹉跎拭淚攀楊栁將心托綺羅北<lb/>
<pb n="KR4e0197_WYG_006-13b"/>
風吹祖帳秋月照離歌斗酒今宵盡明朝奈爾何<lb/>
　　銅雀臺<lb/>
西陵鬱何近臺畔綺羅施蕙帳流明月光輝異昔時舞<lb/>
衣還拭淚歌曲總成悲妾願從君化長為陵樹枝<lb/>
　　劉生<lb/>
劉生懐寳劍結束願從戎指顧邉塵上遨遊燕市中淹<lb/>
留心似石談笑氣成虹斗酒悲知己誰令歡讌同<lb/>
　　夏日率諸生同遊紫陽洞<lb/>
<pb n="KR4e0197_WYG_006-14a"/>
朱夏洞天明仙宫敞玉京烟霞通一道歌管並諸生香<lb/>
氣因風度瑶華是石成從來躭羽化今日共霞征<lb/>
　　古意一首和童侍御<lb/>
西閣開羅薦東鄰出艷妝聴歌嬌欲轉看舞意先翔映<lb/>
日流珠鈿因風落珮香不知臺畔客俱是冶遊郎<lb/>
　　春晴<lb/>
白日雲相薄青樓樹作屏石枝零夜雨鶯語恰春晴湖<lb/>
水明新練山花散錦城可能開杖屨孤眺坐輕盈<lb/>
<pb n="KR4e0197_WYG_006-14b"/>
　　送袁節推考績<lb/>
平生識明府為吏郤黄金羅袖迴滄渚香飈出蕙林贈<lb/>
行嗟寳劍念别悵瑶琴難以一杯酒酌君千載心<lb/>
　　送周大尹入覲<lb/>
卻金為漢吏馬首氣何䧺將上河陽計先乘御史驄旌<lb/>
旗颺古節鼓吹奏民風今日山隂道方知在鏡中<lb/>
　　送山隂蘭博邑教授湖州<lb/>
奉檄是儒官驅車出上蘭壺觴追餞處桃李滿城看念<lb/>
<pb n="KR4e0197_WYG_006-15a"/>
别嗟雙劍隨身只一冠蘇湖得君往古道重波瀾<lb/>
　　送馮達甫北上<lb/>
江樹正含情維舟送逺征河梁南鴈起岐路北雲生劍<lb/>
氣冲牛斗簫聲達鳯城不知離别處斗酒為誰傾<lb/>
　　贈李寳山將軍<lb/>
將軍休劍甲日燕寳山居月散千林綺泉流萬壑珠香<lb/>
雲迷武騎花露滴軍書乘秋還校獵非是樂樵漁<lb/>
　　為童昌原母夀賦<lb/>
<pb n="KR4e0197_WYG_006-15b"/>
白髮垂堂日朱筵獻夀時能招萬里客來上百年巵黄<lb/>
竹歌偏逺斑斕舞未遲余為彤管賦千載列風詩<lb/>
　　送别南衡童侍御二首<lb/>
遷客懐文藻應知是謫仙徒云離殿闕猶得覽山川白<lb/>
簡經霜折丹心共日懸若過楚水上莫賦弔湘篇<lb/>
　　其二<lb/>
送别隨征葢那能向水濵共知今日酒不是故園春河<lb/>
栁驕行色巖花笑謫臣千金裝寳劍可以贈斯人<lb/>
<pb n="KR4e0197_WYG_006-16a"/>
　　贈望洋劉子<lb/>
日下劉公幹文成五色霞縱遊春苑馬沉醉夜䦨花寳<lb/>
劍光頻發瑶琴意獨賒時聞邉騎動往往泣悲笳<lb/>
　　三江<lb/>
飛梁跨浦口遥睇海山沉潮落空城暮雲低斷壑隂三<lb/>
山區外想億刦幻中心試問蓬萊水于今復㡬深<lb/>
　　寄張司丞<lb/>
十載為郎吏三時候選曹數竒才愈拙官冷氣偏豪嘆<lb/>
<pb n="KR4e0197_WYG_006-16b"/>
老持明鏡憂邉看寳刀若逢知己譽置我在臨洮<lb/>
　　贈張玉亭刑曹<lb/>
聞道張平子閒居賦四愁行吟過郎署坐嘯在皇州水<lb/>
石分亭榭烟霞入佩鈎還尋髙詠士騎馬共行遊<lb/>
　　得茅鹿門别駕廣平消息<lb/>
故人嗟逺道書是雁傳來不因遷客苦誰為寄江梅驛<lb/>
路長驅馬官亭獨舉杯懸知漢廷吏當識賈生才<lb/>
　　送胡二川為長山令<lb/>
<pb n="KR4e0197_WYG_006-17a"/>
莫厭郎官薄専城氣本奢符分𤣥圃竹綬結上林花啜<lb/>
水行時政鳴琴坐曉衙他年循吏傳誰數五侯家<lb/>
　　送宋承山作祁門令<lb/>
知君五鳯客亦復跨雙鳬宋玉名髙楚郎官宿應呉仁<lb/>
心琴裏發民事鏡中蘇送别無須酒陽春在路衢<lb/>
　　潞河作和張司丞二首<lb/>
近闕山河麗乘春景物明中流波作錦夾岸栁如城雲<lb/>
動飛帆影風迴雜鼓聲况逢張博望何異泛槎行<lb/>
<pb n="KR4e0197_WYG_006-17b"/>
　　其二<lb/>
玉珂知不並蘭棹幸同遊聴鶯堤畔樹送雁驛邉樓歌<lb/>
外風輕度杯中月暗浮徒知行役乆無復越鄉憂<lb/>
　　莫中江儀曹見過<lb/>
懶性妨冠葢君來更作歡聲名堪比鳯意氣重過蘭山<lb/>
水朱絃裏風雲綵筆端還因竹林賞一遣酒杯寛<lb/>
　　送朱梅泉赴東鄉博<lb/>
文學重朱雲傳經楚國聞仕官為博士垂老戀明君禮<lb/>
<pb n="KR4e0197_WYG_006-18a"/>
樂乘時曙齋宫達夜分丈夫懐氣節隨地䇿功勲<lb/>
　　擣衣<lb/>
堦庭木葉下是妾擣衣時秋風度紈素蕭瑟不勝悲淚<lb/>
垂雙杵落魂向百城馳妾意千重轉君心恐未知<lb/>
　　悼友父<lb/>
白首朱門客言從地下遊平生醉羅綺今夕卧松楸月<lb/>
照泉臺夜風生隴岸秋一嗟流水恨千載共悠悠<lb/>
　　送陳藍田<lb/>
<pb n="KR4e0197_WYG_006-18b"/>
藍茝詎為芬言棲隴畝雲色凌秋塢竹香帶曉堂芸霧<lb/>
捲千山出川迴匹練分琴書足投賞誰羡赤城文<lb/>
　　送丁君赴宜陽縣令<lb/>
名士宰方城驅車出漢京贈言多麗藻餞别有諸卿行<lb/>
李先隨鶴前驅早抗旌看君作循吏不負寳刀横<lb/>
　　送王龍阜給使廣西宗藩二首<lb/>
離别自多感况逢知己行黄金耻為贈白羽去何輕惜<lb/>
别芳樽滿臨岐寳劍横為君彈出塞慷慨獻平生<lb/>
<pb n="KR4e0197_WYG_006-19a"/>
　　其二<lb/>
侍臣將使節王命一何尊萬里踰荒徼渾如在掖垣藩<lb/>
臺應並服漁牧總攀軒珥筆驅皇路歸來獻納繁<lb/>
　　風雨往三江送鄭梧野還歙<lb/>
髙士懐名賞偏乘風雨來秋聲清鼓吹霽色映樓臺楊<lb/>
栁吹將折芙蓉潤欲開送君如浦水臨發更徘徊<lb/>
　　送章東偁江右憲伯<lb/>
憲卿持節鉞千里障元元不因飛白簡何以駕朱軒夜<lb/>
<pb n="KR4e0197_WYG_006-19b"/>
月清征斾秋風壯别樽知君歴荆楚所至有平反<lb/>
　　東溪曲贈趙大將軍<lb/>
仗劍事邉塞那言山水間自因心洞達所以樂潺湲日<lb/>
出蕩舟逺風輕垂釣閒誰知烟霧裏能距玉門闗<lb/>
　　送葛春谷<lb/>
我已苦為縣不堪行送君誰令一片月散作兩行雲楊<lb/>
栁堤邉折葡萄馬上分相思莫相問但遣令名聞<lb/>
　　蒲厓篇贈葉上舍<lb/>
<pb n="KR4e0197_WYG_006-20a"/>
本是青雲客言依緑水邉玉堂何用早蒲渚且悠然雨<lb/>
葉流書草烟花泊釣船棲遲意不淺勲業待施鞭<lb/>
　　暮夜懐袁定山儀曹<lb/>
不覺落花盡長懐飲餞時流光徒屈指辛苦有誰知夜<lb/>
月凄琴曲春風隔酒巵聞君消息到翻重别離悲<lb/>
　　奉酬王東華使君<lb/>
春夜抱琴㺯知君調獨髙但從心曲轉不厭指中勞慷<lb/>
慨揚朱斾低回看寳刀若非馳道路何以念同袍<lb/>
<pb n="KR4e0197_WYG_006-20b"/>
　　送王東華明府考績五首<lb/>
持節過魏郡三年氣色多清光如滿月耿耿照漳河馬<lb/>
瘦征人劇門閒隠者過將歸報明主行矣莫蹉跎<lb/>
　　其二<lb/>
行李河橋發清宵一劍懸鈴聲傳大道葢影入長川名<lb/>
重曾誇鳯官清不異仙誰能持節鉞匹馬去朝天<lb/>
　　其三<lb/>
符篆青春發公庭白日開自能輕巧宦何恨乏良媒行<lb/>
<pb n="KR4e0197_WYG_006-21a"/>
李書三篋壺飡水一杯徒聞薄楊震無復夜金來<lb/>
　　其四<lb/>
千里流恩澤應同漳水迴那逢持鉞使偏是牧人才令<lb/>
發陽春布寃清澍雨來懸知捧明月從此照燕臺<lb/>
　　其五<lb/>
揚斾邯鄲道蹁躚多栁條何因不攀折欲贈意先揺義<lb/>
勝鑾聲逺神清馬鬛驕空情托流水相送出河橋<lb/>
　　送皇甫水部赴荆州𣙜竹木<lb/>
<pb n="KR4e0197_WYG_006-21b"/>
使節遥臨楚湘雲上馬鞍客行千里路民愛一分寛𣙜<lb/>
處平看水閒時靜詠蘭惟應氷雪調持此稱冬官<lb/>
　　王先生抱道林壑别號養浩一日出巻命余賦之<lb/>
白首林中客青山物外居無憂仍進酒多靜只觀書枕<lb/>
石眠山氣飡霞飽太虚浩然忘老去宇宙復焉如<lb/>
　　偶成<lb/>
矯矯封侯客能為筆硯羈清狂非幼志浩嘯激幽思下<lb/>
里聴羣和髙山嘆獨知乆慚韓鄧笑咄咄自驚疑<lb/>
<pb n="KR4e0197_WYG_006-22a"/>
　　輓葛巵山大叅<lb/>
家世綰銀黄鳴鑣出建章官隨勲並轉名以節先揚寳<lb/>
劍人爭識遺弓子獨藏誰能書太史彤管有輝光<lb/>
　七言律<lb/>
　　山中寄鄒重文<lb/>
尋真訪道數經秋今日方成萬里遊玉洞秖疑天上坐<lb/>
金河不是世中流淵明嗜酒猶逢社徴伯躭書懶下樓<lb/>
賸欲過溪同一笑移文恐作北山羞<lb/>
<pb n="KR4e0197_WYG_006-22b"/>
　　送朱進士北上應試<lb/>
獵獵風吹呉市塵行人更復送行人洛陽三月君先到<lb/>
正值桃花上苑春酌酒勸歌多慷慨登途跨馬莫逡巡<lb/>
今宵仗劍遨遊客已是當庭獻納臣<lb/>
　　送張司丞有功北上<lb/>
北風吹動寳刀初短别江城念有餘知己不因長㑹面<lb/>
論心只欲屢題書征帆未及春先到鄉夢須教嵗併除<lb/>
君若逢人談姓字知余京國舊交踈<lb/>
<pb n="KR4e0197_WYG_006-23a"/>
　　感懐<lb/>
沙塞黄花帶雪開謫臣中酒坐徘徊睢陽罵賊心偏壯<lb/>
上國思君意未灰南北風塵常按劍乾坤氣序笑含杯<lb/>
醉醒數把春秋看還有程嬰救趙來<lb/>
　　春日泛湖<lb/>
春日湖容麗藻揚樓船臨泛在中央泉憐詞客留清響<lb/>
山對佳人學靚妝栁葉褰衣同作帳桃花過酒併生香<lb/>
共嗟此地無雙景莫厭堤邉遊冶郎<lb/>
<pb n="KR4e0197_WYG_006-23b"/>
　　贈李將軍<lb/>
當年海上揚塵日獨有將軍劍㦸馳刁斗只令諸校集<lb/>
羽書不使侍臣知時將落葉供書草自遣飛花入酒巵<lb/>
勳業定知長劍在徒嗟李廣未逢時<lb/>
　　寄諸生楊子中<lb/>
碧栁清霄怨暮春沙明水白更傷神娟娟野月當樓靜<lb/>
冉冉飛花入座頻海畔音書常阻絶山城瘦馬苦逡巡<lb/>
坐憐物色多惆悵欲覔芳洲綵句新<lb/>
<pb n="KR4e0197_WYG_006-24a"/>
　　秋懐<lb/>
風雨揺秋溼不開紛林殘葉逐人來寒雲作陣江闗瞑<lb/>
粉蝶遥傳鼓角哀直北朱旗真下淚淮隂氷色未登臺<lb/>
玉堂金閣雙龍管亂落梅花正舉杯<lb/>
　　夜月<lb/>
月華宵霽彩雲端天上遥傳白玉盤解道清光千里在<lb/>
不知今昔㡬人看髙樓自恨闗山逺短笛仍悲道路難<lb/>
碧水春風俱涕淚舉頭何日見長安<lb/>
<pb n="KR4e0197_WYG_006-24b"/>
　　春日試諸友偶成<lb/>
精舍㑹臨蘭若地春城初試管絃時日移雲影過書幌<lb/>
風送花香入硯池淑氣韶光皆中節幽花竒鳥總成詞<lb/>
承明正憶長楊賦莫遣揮毫待日遲<lb/>
　　送鄭明府之維揚<lb/>
東風初泛木蘭舟南去維揚復勝遊弱栁千條垂岸出<lb/>
飛泉百道傍河流開樽幸接黄金客鼓棹還經白鷺州<lb/>
斗酒相逢成一醉烟波莫遣使君愁<lb/>
<pb n="KR4e0197_WYG_006-25a"/>
　　秋夜感懐<lb/>
颯颯西風日夜吹將軍出塞又空回不知白骨堆沙岸<lb/>
猶自紅粧送酒杯諸葛已無籌筆驛李陵偏築望鄉臺<lb/>
悲歌莫厭傷心曲不是忠臣定不哀<lb/>
　　送蕭汝行下第南還<lb/>
遊子驅車出洛城臨岐執手涕俱横如何萬里青雲客<lb/>
獨把千金寳劍行歌調不能隨水逝酒巵直願與河傾<lb/>
君看一路垂楊色都是陽闗送别情<lb/>
<pb n="KR4e0197_WYG_006-25b"/>
　　哭楊椒山<lb/>
郎官抗䟽最知名玉簡霜毫海内驚氣作山河今即古<lb/>
光齊日月死猶生忠臣白骨千秋勁烈婦紅顔一旦傾<lb/>
萬里秖看遷客淚朔風寒雪共吞聲<lb/>
　　賦得周公握髮圗寄張明府<lb/>
辛苦中丞鎮五戎建旄傳節日倥偬身騎白馬先諸將<lb/>
手疏丹書達聖聰坐對桑乾惟飲水行吟紫塞自調弓<lb/>
清宵耿耿周公夢勲業知存握髪中<lb/>
<pb n="KR4e0197_WYG_006-26a"/>
　　詠懐二首寄徐太保<lb/>
中原消息近何如故舊無人問謫居報國惟懐三尺劍<lb/>
籌邉空作萬言書春秋首止曾題筆南北音塵已食魚<lb/>
一片苦心懸碧落風烟浩浩獨憐予<lb/>
　　其二<lb/>
七年為客在三邉壯志飄颻一劍懸取日虞淵光景切<lb/>
載書牛斗語言偏丹心種種齊春草白髮絲絲映野烟<lb/>
侵曉炷香還肅拜誓清寰海答皇天<lb/>
<pb n="KR4e0197_WYG_006-26b"/>
　　簡莫儀曹中江<lb/>
雲間才子似君稀文賦題成勝陸機海内著書傳姓字<lb/>
朝端珥筆讓光輝苦吟坐榻頻辭客多病趨朝只念歸<lb/>
還過敝廬成一醉不隨流騎繞朱扉<lb/>
　　送劉明府應詔之京<lb/>
承詔重欽明盛日出郊初值正陽時風和百曲彤簫發<lb/>
日從千花翠葢移雲物分明懸祖帳山河窈窕送征旗<lb/>
今看劍佩趨宫闕實有長楊侍鳯池<lb/>
<pb n="KR4e0197_WYG_006-27a"/>
　　秋懐<lb/>
八寳山前精舍開石床泉磴翠㣲隈煉丹自穴烟霞洞<lb/>
把巻常登草樹臺數夢攀天珠闕近暫歌出塞紫雲迴<lb/>
承明三疏心偏憶空有皇都白鴈來<lb/>
　　賦邉詩<lb/>
九邉烽火四方聞臣子憂勞為國分民部嵗賫供戰士<lb/>
勑書時下勵將軍莫將和議為籌䇿但以忠誠諭檄文<lb/>
廊廟訏謨心一定折鞭堪逐虎狼羣<lb/>
<pb n="KR4e0197_WYG_006-27b"/>
　　題問津圗送趙憲副<lb/>
憲府清華即近臣况逢邉塞羽旄頻題詩格調多追古<lb/>
為政風流欲愛人書絶中朝權貴客劍隨四海不羈身<lb/>
王程正是闗心切好學宣尼早問津<lb/>
　　送沈憲府赴湖湘<lb/>
十載専城筋骨疲白頭今得外臺推人生最苦投珠暗<lb/>
仕宦何妨執㦸遲客路同袍應勸酒江城匹馬好題詩<lb/>
知君仗劍安三楚不讓功名治郡時<lb/>
<pb n="KR4e0197_WYG_006-28a"/>
　　送曹明府赴括蒼<lb/>
相逢斗酒醉花前舞罷那知是别筵客路論心何可罄<lb/>
故人分手各凄然山城旅鴈時雙度江浦征帆正獨懸<lb/>
君去嶺梅應併發莫教消息到春傳<lb/>
　　贈諸生戴子雍還浦陽<lb/>
十年車葢舊交歡千里旌旗意未䦨往往共遊庭畔竹<lb/>
時時同賦苑中蘭論心自恨孤蓬轉念别重逢斗酒寛<lb/>
寳劍平生多所惜獨知貽子不為難<lb/>
<pb n="KR4e0197_WYG_006-28b"/>
　　送何生遊河南<lb/>
公子本多遊俠氣經過况是大梁城時時仗劍心先去<lb/>
往往揮毫意獨横過逢慷慨歌徒發戀别躊蹰酒盡傾<lb/>
若到夷門尋古道為余拭淚吊侯生<lb/>
　　贈趙將軍鎮遼篇<lb/>
遼海長城入塞中虎符單出逺臨戎不因邊騎千重突<lb/>
誰識將軍百戰功目數黄沙心不分手調白羽氣偏䧺<lb/>
漢廷復道無名將獨取書生校射宫<lb/>
<pb n="KR4e0197_WYG_006-29a"/>
　　送王龍阜給事北上<lb/>
給舍郎官應紫㣲况逢年少有光輝春城曉日頻回馬<lb/>
秋浦寒花欲照衣蘭棹去從仙里别寳刀翻指帝城歸<lb/>
即登青瑣時簮筆莫遣清朝諫疏稀<lb/>
　　送張光祿赴南都<lb/>
月卿征斾正臨秋祖席清光夜欲流楊栁堤邉三疊唱<lb/>
芙蓉江上一孤舟南中風物爭新詠北固山河入壯遊<lb/>
莫向樽前歌逺别鶯聲依舊屬皇州<lb/>
<pb n="KR4e0197_WYG_006-29b"/>
　　謁楚王祠<lb/>
祠廟蒼蒼古水濵英魂猶憶舊宫春江山萬里非無楚<lb/>
城闕千年别有秦戰罷秖令身伏劍歌殘空自淚沾巾<lb/>
不知夾壘多豪士本是將軍帳下人<lb/>
　　將軍射林同莫膳部呉比部散步各成一首<lb/>
羽衛閒花雜帳開香塵遥藉馬蹄來黄鸝迓客啼偏急<lb/>
綠樹叅雲影亂迴衣拂遊絲穿宻徑樽邀落日上層臺<lb/>
應知對草三都賦不讓穿楊百步才<lb/>
<pb n="KR4e0197_WYG_006-30a"/>
　　贈王侍郎乃兄七十夀篇<lb/>
白頭隠吏住清谿天畔烟霞思欲迷歌舞年華逢七十<lb/>
綺羅樓閣是雙棲諸賔上夀花當午逺道傳觴月正西<lb/>
借問長安書記發應從柱史府中題<lb/>
　　題趙清獻焚香圗送張兵憲<lb/>
憲府排牙按五兵身留闗輔作長城曾披鐵甲親衝陣<lb/>
新起青樓欲望京不分疆隅頻戰鬭生憐俠客事横行<lb/>
夜分細語焚香拜一㸃丹心本自明<lb/>
<pb n="KR4e0197_WYG_006-30b"/>
　　題張華受劍圗寄朱兵憲<lb/>
憲卿持節制龍沙萬里懸旌不顧家手捲軍書常出塞<lb/>
身披法服早開衙籌邉自結平原騎救世難迴下澤車<lb/>
雷煥不妨為縣令曾將寳劍贈張華<lb/>
　　答陳鳴野社友<lb/>
十年赤縣頻為吏一䟽中朝便落官勞寄音書知夢在<lb/>
細籌世路念歸難馬蹄最識邉沙苦鴈影猶驚塞月寒<lb/>
詞客幸能憐旅况玉門應為賦生還<lb/>
<pb n="KR4e0197_WYG_006-31a"/>
　　答朱允中<lb/>
塞上何人為寄書遷臣一往隔年餘中原不是無臺諫<lb/>
故國猶聞有敝廬剩水殘山偏入夢迴風積雪苦難居<lb/>
白頭自愛長沙謫及問蒼生意轉紆<lb/>
　　題桓公受胙圗寄史司丞<lb/>
中丞匡合作三軍佐國勤王海内聞家築方城懐擁䕶<lb/>
手提䧺劍滅妖氛黄金結客麾如土白馬防川去若雲<lb/>
覇業㑹看圗牒麗人臣萬里不忘君<lb/>
<pb n="KR4e0197_WYG_006-31b"/>
　　贈劉都憲<lb/>
大夫持節按元戎千里山河在掌中心似旌懸勞衆庶<lb/>
身如罄折攬英䧺㦸門夜絶黄金客甲隊秋髙白馬功<lb/>
擬斷天驕窺漢北時將書疏達天聰<lb/>
　　攬鏡見白髮<lb/>
五載邉陲便白頭一生忠義向誰酬老同劉備羞髀肉<lb/>
貧笑蘇秦嘆敝裘抗疏闕庭身萬死悲歌京國涙雙流<lb/>
乾坤許大闗心事難聴書生一筆勾<lb/>
<pb n="KR4e0197_WYG_006-32a"/>
　　秋興四首<lb/>
秋風曠蕩泛洪波客子悠悠思苦多鄉國别時饒景物<lb/>
帝閽隔處是闗河中原王氣占牛斗絶塞烟塵數槖駝<lb/>
憂世向來曾涕淚臨流誰復更滂沱<lb/>
　　其二<lb/>
八月西風商吕開玉闗流調切徘徊懐鄉萬里懸明月<lb/>
去國三秋怨落梅鐵馬金戈南北競珠簾綉闥禁庭迴<lb/>
石潭芳藻垂綸處應有沉淪濟世才<lb/>
<pb n="KR4e0197_WYG_006-32b"/>
　　其三<lb/>
秋髙日見鴈南飛草色猶青宛馬肥朝士㡬時稱北伐<lb/>
羈人且勿念東歸虎狼得意偏穿徑狐兎成羣正合圍<lb/>
金馬玉堂多意氣白頭還是擁朱衣<lb/>
　　其四<lb/>
荒城莽莽近邉陲道上風塵羽檄遲沙塞自懸千里鎮<lb/>
漢庭誰賦四愁詩闗心老馬嫌秋早送目征鴻訝夢遲<lb/>
宇宙漫漫堪一笑纓冠束帶欲何為<lb/>
<pb n="KR4e0197_WYG_006-33a"/>
　　寄黄縣沈少府<lb/>
分符花映海東川繋鴈書迴塞北天黄縣郎官清徹骨<lb/>
白頭遷客懶於仙宗家門第烟霞裏帝里樓臺日月邉<lb/>
同抱匡時千載恨何時投筆勒燕然<lb/>
　　遊金河寺賦此二首<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>嵂名山洞壑開千年杖屨我重來舊栽松栢今何處<lb/>
曾跨鸞凰去不回磵底流泉鳴玉磬峯頭落蘂結香臺<lb/>
為憐寰海多塵土欲訪巖阿濟世才<lb/>
<pb n="KR4e0197_WYG_006-33b"/>
　　其二<lb/>
山人學道隠名山來往盤陀水石間拄杖風塵隨地起<lb/>
講堂香氣共雲閒鉢羅樹老花仍在洞府仙遊鶴正還<lb/>
應煉丹砂飛九鼎藥成不為駐朱顔<lb/>
　　和李侍御行邉二首<lb/>
聖皇馭宇輿圗逺御史乘邉節鉞髙驄馬蹄分千里月<lb/>
繡衣帶映百城壕朝因獻納留霜簡野為巡行識羽毛<lb/>
知道赤心懸社稷好令諸將學龍韜<lb/>
<pb n="KR4e0197_WYG_006-34a"/>
　　其二<lb/>
匡扶意與東溟潤忠義齊名北斗髙崋岳千尋方設壘<lb/>
黄河萬里是臨壕盡聞沙草飛戈㦸幸喜山花映節旄<lb/>
明府若麾三尺劍野人當效六珠韜<lb/>
　　首夏偕劉望洋同訪傅侍御草堂初成欣然命酌<lb/>
柱史髙筵並日開仙郎結綺拂塵來穿簾燕子翻棋局<lb/>
隔岸桃花映酒杯詩就不殊鸚鵡賦樓成何讓鳯凰臺<lb/>
風光滿座憐長夏不用方宵刻燭催<lb/>
<pb n="KR4e0197_WYG_006-34b"/>
　　贈傅應臺中丞自江右移鎮闗中二首<lb/>
中丞仗鉞在荆揚重遣朱旗指朔方人望乖厓長守蜀<lb/>
帝知充國鋭凌羌先聲震疊凋鼙鼓勝氣飄揺入太常<lb/>
敬以一杯持逺餞㑹逢多士給壺漿<lb/>
　　其二<lb/>
秦中花鳥舊來那比嵗春風半入河陛下宵衣西顧切<lb/>
諸軍卧甲北征多應知赤舄能分陜不待樓船已伏波<lb/>
慎勿輕馳太原卒邉人乆唱隴西歌<lb/>
<pb n="KR4e0197_WYG_006-35a"/>
　　送徐古石考滿<lb/>
三年為宰在方城今日雙鳬赴北征父老擁庭爭獻納<lb/>
吏民馳傳願留行壺漿百道知恩在絃管千家是政成<lb/>
臨發不須懸奏計蜚聲早已動神京<lb/>
　　送張明府入覲<lb/>
秦時郡府漢時官珥筆驅車此地難獨有使君飛篆處<lb/>
不教郎吏竊符還江山直與風猷並魚鳥猶知徳澤寛<lb/>
能使聲名嫓劉寵千秋再選一錢看<lb/>
<pb n="KR4e0197_WYG_006-35b"/>
　　送程烟溪赴魯邸<lb/>
三年佐郡奏聲名今日離歌一劍横呉市門邉飛騎出<lb/>
若耶溪畔折花行掄材稱作長沙傅綰綬遥臨不夜城<lb/>
贈别未須傾斗酒寸心長逐片帆征<lb/>
　　嵋山世夀曲贈少嵋譚憲伯<lb/>
峨嵋山並極星懸長遣光輝甲第旋四序玉樽歡綵服<lb/>
一堂華髮映朱筵花邉舞影雙雙起葉畔歌聲疊疊連<lb/>
解道丹丘即此地何須拔宅羡飛仙<lb/>
<pb n="KR4e0197_WYG_006-36a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0197_WYG_006-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　青霞集巻六<lb/>
</p>
<p>
</p>
  </div>
</body>
</text>
</TEI>
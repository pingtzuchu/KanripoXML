<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>青霞集巻四</head> <lb/>
    <p>
<pb n="KR4e0197_WYG_004-1a"/>
欽定四庫全書<lb/>
　青霞集巻四<lb/>
　　　　　　　　　　　　　明　沈鍊　撰<lb/>
　賦<lb/>
　　籌邊賦<lb/>
粤有五陵遊客懐鳳翼之書挾魚腸之劍南步荆吳北<lb/>
登燕甸策馬居庸之闗方舟上谷之塹捧心如星營目<lb/>
若電於是造塞上老翁而問焉曰伊昔髙祖肇造區宇<lb/>
<pb n="KR4e0197_WYG_004-1b"/>
妥歡歸順縱其北處暨我文皇開拓土疆三犂鼠穴徑<lb/>
去銅梁此皆驅中土之人搗逺方之衆若六轡之馭馬<lb/>
孰違余之控縱迺若己巳之變則起侵凌之漸王振貪<lb/>
而中揺喜寧狡而外炫震驚土木之川彈壓清風之店<lb/>
然而郕王監國太傅提兵望翠華其既逺飛礟石以長<lb/>
征遂使驕子狼奔敵人鼠散慟哭成羣殺傷過半三千<lb/>
里外動覺無人五十年來不能窺漢此豈非今人之著<lb/>
聞往事之昭爛者哉𢎞治乙丑魚臺不守遊兵六千連<lb/>
<pb n="KR4e0197_WYG_004-2a"/>
臂而剖駸尋日警狡焉浸猛怍子屍淹沙泉骨冷草垜<lb/>
縱橫土棚不整誰生厲階至今為梗由此言之憑恃之<lb/>
勢不殊也昔何其衰而今何其盛戍守之人不削也昔<lb/>
何雄强而今何退聽願丈人熟慮而籌其宜劇談而究<lb/>
其竟僕將委心而從命矣老人越席而拜撫膺而嘆曰<lb/>
嗟乎嗟乎迺者學士束筆笑涉兵鈐縉紳緘口不言邊<lb/>
患何哉容身之趣卑而憂國之心誕也不知天之生人<lb/>
一體同氣性命之中萬物皆備是以黎庶有並生之仁<lb/>
<pb n="KR4e0197_WYG_004-2b"/>
宇宙皆當為之事乾坤等上下之交日月煥君臣之義<lb/>
普天均照有外有中率土胥歸無巨無細主憂臣辱上<lb/>
安下利一家則父子之心常齊同舟則胡越之人共濟<lb/>
故利有所不得獨專而害有所不得獨避唐虞師師九<lb/>
官交箴成周穆穆三后協心伯益升而夏烈傅說命而<lb/>
商霖一夫不獲則伊尹以為已罪六羽初獻則宣父書<lb/>
之至今故告老而請討陳恒之逆作經而數稱小白之<lb/>
功相魯而重揚夾谷之㑹獲麟而深嘆吾道之窮是以<lb/>
<pb n="KR4e0197_WYG_004-3a"/>
為生民立命為天地立極合中國於一人通萬古於一<lb/>
息古之君子曷嘗以閨閤之奉自崇血肉之軀結䇿嗟<lb/>
忠孝之道衰兮人懐私而自異視君父若途之人兮曾<lb/>
不滿夫一睇榮寵汝其何為兮蔑秋毫以介意想九重<lb/>
之皇皇兮念中夜而不寐彼藐藐方自營兮曰非余之<lb/>
所致冀上帝之察九土兮懐忠藎其有幾人嗟匹夫猶<lb/>
戀主兮况纓紱之在身幸髙位之難得兮日汲汲以謀<lb/>
貲感夫人之竭誠兮曾不顧百姓之流離有司斂財以<lb/>
<pb n="KR4e0197_WYG_004-3b"/>
結納兮三軍救死而不暇自官方之多錯兮雖嬰孺猶<lb/>
挾詐朝結託之有門兮夕遷轉之如響恒人不以為恥<lb/>
兮訴親交而欣賞將無心而血戰兮士無力而效死要<lb/>
豎子之不適謀兮何軍容之能盛客曰子其無論公卿<lb/>
之議而談將帥之畧無先廊廟之言而定邊陲之畫可<lb/>
乎老人曰事有本源物有紀綱不先知人何以安民不<lb/>
有内治何以外攘周公思而白狼貢虞舜讓而河鳳翔<lb/>
蕭何内調而淮陰之謀展魏相中協而充國之計揚亦<lb/>
<pb n="KR4e0197_WYG_004-4a"/>
有至難知人之哲齊威檻管仲而未諳五伯之材桓温<lb/>
遇王猛而猶憶三秦之傑倘忠亮之不行雖巖谷之影<lb/>
絶彼朝遊而夕叩顧辭卑而禮厚若夫人之髙翔等浮<lb/>
榮其若臭弓旌招之不來况肯穴其圭竇椒胡有窮黃<lb/>
河猶漏重益蹇連空增虚謬憑所薦則恩惠不由其門<lb/>
從所言則功名反出其右故千金而未罄衷情一言而<lb/>
輒生戮辱得路而組綬蟬嫣失勢而形容踡□寧使生<lb/>
靈被塗炭之苦無寧使門下隔當衢之軸寧使朝廷負<lb/>
<pb n="KR4e0197_WYG_004-4b"/>
四海之憂無寧使寒士享一朝之禄此其為病已成而<lb/>
為慮已熟矣雖有將帥之材邊陲之計何由而矚哉客<lb/>
曰鹽鐵論興文學議公卿之貴輪輿說成王侯屈野人<lb/>
之對子之言誠明矣然則今之為公卿者宜何如老人<lb/>
曰主上明聖承天恭命道極精微德循中正深惟社稷<lb/>
敬戒時行睠此小民憂心日競方聞備患之烽遂下求<lb/>
言之勅警爾三公諭爾百辟禁中揮洒雲漢昭回仗下<lb/>
傳宣雷霆赫奕誠濬發於九重迨風行於八極曰朕夜<lb/>
<pb n="KR4e0197_WYG_004-5a"/>
分而不寐展中心之規畫俾大小之盡言破羌戎於絶<lb/>
域孰髙居而端拱實睠戀於幽側臣子而敢欺君父日<lb/>
視朝其何益天語琅琅雲容厯厯萬姓攄心千官變色<lb/>
小臣聞之涕淚潛滴有君如此誰忍不力於是誅怙慝<lb/>
之臣開僨軍之赦搆大將之材較團營之射輸穀粟以<lb/>
東西選良材以日夜表率神明之風躬行𤣥黙之化恩<lb/>
不報而常施罪已形而常藉體帝堯之至仁在伯鯀其<lb/>
猶借暨九載而方殛詎一朝而報罷望庶幾其改之何<lb/>
<pb n="KR4e0197_WYG_004-5b"/>
螻蟻之足跨欲招俊傑且安韓信之邪志重循良豈昧<lb/>
王成之詐由此言之陛下不曾負人而人自負於陛下<lb/>
凡今公卿保傅之臣率彼文武臺郎之士同操厥心各<lb/>
礪其志夙夜孜孜有死無二苟有利於社稷吾何愛於<lb/>
髪膚苟有傷於百姓吾何畏於權貴聞一善則同聲而<lb/>
推見一惡則并力而擊扶持國是有如日月之明摘發<lb/>
羣邪不讓秋毫之析賢材進而流俗屏公道行而私交<lb/>
息如此者固陛下之所側席而思而百姓之所延頸而<lb/>
<pb n="KR4e0197_WYG_004-6a"/>
軾者也以父事君何所不恱以家視國何所不决竊有<lb/>
一言不踰四字科道者耳目之官吏兵者股肱之寄耳<lb/>
目達而羣枉昭股肱宣而百為治然後虎豹奔命而入<lb/>
林狐狸望風而投穴貿遷轉則鑽刺而無門售擠排則<lb/>
窺伺而無隙故許厯一言而破秦馮讙三計而安薛包<lb/>
胥慟哭以成名魯連匹夫而仗節豈有五等之風行而<lb/>
三軍之政闕哉將帥承指授而成功士卒感温醇而激<lb/>
烈若是而邊陲之地不守烽燧之患不息僕則受妄言<lb/>
<pb n="KR4e0197_WYG_004-6b"/>
之殛不知者謂其為老生之常談其知者以為聖人不<lb/>
能易且夫逐世議而衰興隨流風而披靡此其駁乎不<lb/>
足議已固有豪傑之材高明之調仰屋梁而竊嘆展往<lb/>
籍而悲嘯人士依其令聲海内望其芳蹈然後徘徊猶<lb/>
豫長慮却顧欲翺翔而斂翼幾高舉而促步葢黙成以<lb/>
濳處不顯著其名譽諒深衷之有為但恐年嵗之日去<lb/>
琴欲調則軫為之回病欲療則藥為之劑事荏苒其日<lb/>
生法轉展其滋弊强敵沃而不休蒸人渴而思濟此老<lb/>
<pb n="KR4e0197_WYG_004-7a"/>
人之所拭目以流盻傷心而雪涕者也客曰本源足而<lb/>
後枝葉生紀綱正而後法令行是則然矣乃若張良著<lb/>
軍令别為三教任宏校兵畧分為四種豈可以仁義而<lb/>
無節制恩威而無系統者哉角勇力則先技藝鬬智勇<lb/>
則尚謀猷與天則陰陽順與地則險阻修故風后撰握<lb/>
機之文太公垂金匱之鉤李靖演六花之陣趙徳算九<lb/>
宫之籌此雖近而莫廢又何深之不求老人曰適已言<lb/>
之詳矣世未嘗無技藝而不聞好技藝之士世未嘗無<lb/>
<pb n="KR4e0197_WYG_004-7b"/>
謀猷而不聞任謀猷之將迨忠孝之化流各興心而慕<lb/>
尚安得至公之言推擇有道之士築壇而重其名授鉞<lb/>
而隆其意有闗閫外之言悉聽將軍之制受命而行仰<lb/>
天而誓臣之此身既已許國有不竭忠何異為賊然後<lb/>
合賢豪以詢謀集參伍以宣令既三令而五申復周言<lb/>
而密訂將有欺於三軍軍有欺於百姓父不得而赦子愚<lb/>
不得以讓聖賞不負心誅不奉命削成亷礪何殊百鍊<lb/>
之鋼照破寒邪有若千年之鏡豺狼震疊甲帳星稀烏<lb/>
<pb n="KR4e0197_WYG_004-8a"/>
雀低回轅門風靜威行秋霜惠流春陽保之如子視之<lb/>
如傷中心貺之念投醪猶其外飾肝膈是布知挾纊幾<lb/>
於色莊君禄無窮請謝苞苴之客臣心可鑒那愁萋菲<lb/>
之郎惟愛人之一德無營已之多方欲得人之死力詎<lb/>
借生全之厚欲破敵之精微焉辭訓諭之詳法無時而<lb/>
不練令無往而不張仁至而後智全精專而後巧出矧<lb/>
神明之有機詎戰攻之無術往軒轅之殷憂感𤣥女之<lb/>
答述發揮至一之源推明變化之律從五人之初布積<lb/>
<pb n="KR4e0197_WYG_004-8b"/>
伍伍而漸舒象常山之蛇勢結首尾而同樞由教明而<lb/>
方定遂心合而志符起一元之精練極億兆而不殊云<lb/>
此道之非逺順自然以為居雖萬勝之無折亦一戰而<lb/>
有餘先聖運之而出竒後賢因之而作遁老氏演生三<lb/>
之文廣成操得一之論計然託越嶠而智恢孫武藉吳<lb/>
宫而謀奮鬼谷挾押闔而譊譊黄公持牝雌而悶悶雖<lb/>
孔門焉不學蓋猶存乎冉求之問不見日月之相盪乎<lb/>
月掩日而近恒以朔日掩月而逺恒以望故小人之攻<lb/>
<pb n="KR4e0197_WYG_004-9a"/>
君子也恒以力而凌君子之攻小人也恒以智而放君<lb/>
子之於小人猶鷹鸇之於鳥雀鳥雀之避鷹鸇以智而<lb/>
鷹鸇之勝鳥雀以力又不見人與虎之相競乎虎噬人<lb/>
以爪牙人搏虎以陷穽况六合之雄豪制方隅之死命<lb/>
譬一丸之在掌中誰復得而馳騁惟三代之盡善未嘗<lb/>
廢夫車戰駕駟牡之彭彭被介甲之彫焕肅先偏以後<lb/>
伍鬱魚麗而鵞鸛閱衞青之武剛訊馬隆之鹿角載輜<lb/>
重以不虞嚴周營而難薄相風雲而進退步原隰而前<lb/>
<pb n="KR4e0197_WYG_004-9b"/>
却隨險易而能驅稱大小而斟酌昔李賢之議戎贊斯<lb/>
藝之詳曲既揮霍其箭鋒又憑陵其馬足任彼勢之逺<lb/>
近由我軍之行止藏火器之煌煌鏬神鎗之齒齒縱以<lb/>
九龍之烟發以百鳥之矢上有無極之將軍下有纏綿<lb/>
之細子㳺兵翼出若九天之飛下伏兵濳發若九地之<lb/>
突起本中堅之純一密部伍之經紀納謀士之如雲驅<lb/>
勝兵之若水渾渾淪淪誰知八陣之門繩繩跿跿莫測<lb/>
五行之理人人為伍伍伍同行馬則同隊車則同廂步<lb/>
<pb n="KR4e0197_WYG_004-10a"/>
兵翕散各各為方車馬步以為三經奇正伏以為三緯<lb/>
星宿陰陽明天之時山水剛柔察地之軌望逺知微有<lb/>
間牒之所未詳隨機應變有圖書之所未紀此則懸於<lb/>
一將之權運於一心之妙參神氣之𤣥同齊臂指之相<lb/>
掉發之為機權之宜存之為仁義之要知二物之不明<lb/>
而後明先王之至道客曰此足以明戰爭之畧而未極<lb/>
夫攻守之常從變化之膠轕雖千言其靡央騁辨博則<lb/>
枉摩乎丘索競文詞則徒切夫宫商子何不於其制禦<lb/>
<pb n="KR4e0197_WYG_004-10b"/>
之恒理姑畧言其大綱老人曰善哉斯言僕若卷舌復<lb/>
將誰宣乃今積弊相尋法令不一究其深患則在於入<lb/>
粟而轉輸調軍而更出公有養軍之費而軍無受恩之<lb/>
實將有調兵之煩而兵無破敵之質所以致軍與民之<lb/>
交害而攻與守之兩失何為轉輸之弊飛輓千里憔悴<lb/>
萬夫出入之際吏緣為徂三十其鍾僅致一石樵蘇後<lb/>
㸑士有饑色迨臨邊而給散有無方之虧爛屯田子粒<lb/>
嵗破幾千軍士衣糧月銷過半稽勾則案驗難徵告訐<lb/>
<pb n="KR4e0197_WYG_004-11a"/>
則株連莫算又有公罰私科前催後呵備邊晨起防邊<lb/>
夜過賊何時了腹何時飽居為纍囚行為餓莩憂苦日<lb/>
多歡娯日少借問邊氓幾人能老何為更調之弊生長<lb/>
東塢驅馳西土一作軍夫長年愁苦恨别妻孥生離父<lb/>
母敵在何方戰在何所元日出征晦日歸處他鄉之亂<lb/>
我則何與暨其涉渡闗河經過州縣望門投止竊席休<lb/>
倦婉轉則主者不容慿凌則閭閻積怨官軍一過雞犬<lb/>
皆愁客糧支而恨少馬草散而還偷挾少婦而逼辱持<lb/>
<pb n="KR4e0197_WYG_004-11b"/>
弱肉而强留信地將臨中心愁懼筋力已疲誰不猶豫<lb/>
官軍正來敵兵正去况其生齒日煩生計日促彼名王<lb/>
之梟豪挾天驕之遺躅兼狼虎之雄强濟蜂蠆之螫毒<lb/>
多羅張拳畏吾頓足潛若蛇行突如羝觸結合諸部講<lb/>
和釋怨勢若風雲烏合鳥散重兵壓境險易偏知細作<lb/>
乗虚服色難辨東擾遼陽西侵寧夏南寇固靖北犯宣<lb/>
大而我東勝不收河套遺憂外脫朶顔内殘應州西北<lb/>
疲於戰鬬東南困於誅求致猖披於九鎮本沿邊之二<lb/>
<pb n="KR4e0197_WYG_004-12a"/>
仇累嵗築邊一捧可穿山林古木斬伐盡焉欹弓欲折<lb/>
羸馬不前形勢未合魂魄先捐選鋒向道本用漢兒相<lb/>
去五尺教使射馳何獨吾民片甲不施倉皇窘廪束手<lb/>
無為則彼衆何往而不勝我兵何恃而不疲哉為今之<lb/>
計莫若及今春融墾田勸農縁邊千里荒土無窮聽其<lb/>
開植任其播舂能興千頃之田者授以千夫之將能均<lb/>
一境之土者令當一面之衝小大參差逺近齊同效公<lb/>
瑾之省餽法李絳之置營規晁錯之募民塞下模重華<lb/>
<pb n="KR4e0197_WYG_004-12b"/>
之列徼西東民不改籍軍不授糧公不起稅私不别倉<lb/>
器甲自造車馬自將内連堡落外接邊疆漸穿溝洫増<lb/>
裨垣梁且耕且練行戰行防鄉鄰即其什伍耒耜即其<lb/>
劍鎗强寇者即其私門之盜邊城者即其私室之牆家<lb/>
有給足人有樂康妻孥連袂親戚合堂吹笙彈瑟烹牛<lb/>
庖羊貲産易戀恩義難㤀况有明訓忠孝結腸不同心<lb/>
而堵絶欲去此而何方人心既籍經制遂密千人合堡<lb/>
十堡聨柵夾以偃月之垣伏以井欄之宅聨絡不疎聲<lb/>
<pb n="KR4e0197_WYG_004-13a"/>
援相值魚出遊而並肩鳥將飛而比翼髙山之下隠以<lb/>
絶壑並土之傍多其閫域棧<graphic n="KR1761" url="https://raw.githubusercontent.com/kanripo/KR-Gaiji/master/images/KR1761.png" mimeType="image/png"/>石之嶔□培松榆而漸<lb/>
植既謹屬其烽火又多設其險阨一夫當闗萬夫莫敵<lb/>
土著成兵屯田成積民無怨嗟官無譴責此謂以子弟<lb/>
而守盗賊迺有附近之部舊為羈縻之屬欲精心而撫<lb/>
馭令羈靮之相逐棄其往日之非示以將來之福譬蒐<lb/>
人之養鷹飲食之而馴熟飽不致其飛揚饑不煩其蹢<lb/>
躅亦選擇其狡獧頗牢籠其機曲密調遣之差池善語<lb/>
<pb n="KR4e0197_WYG_004-13b"/>
言之翻覆就我術而不知窺彼奸其如燭散和好之日<lb/>
銷結怨讐而還讟故陳湯驅烏孫以滅郅支班超假北<lb/>
庭以凌西域奉世諭諸國以攻莎車耿弇連鄯善以摧<lb/>
河北彼衆心之易猜終猶豫而狐疑一豪首之或亂即<lb/>
部落之易離本依人而就食欲去此而難辭其有望風<lb/>
納欵叩關請和便煩省諭鬱絶來過必欲貢汝所有求<lb/>
汝所欲不用名馬不煩寳玉但生繫單于之頸反縳郅<lb/>
支之足臨徼塞而决胷向闗門而刳腹我則計首馘而<lb/>
<pb n="KR4e0197_WYG_004-14a"/>
給繒因功勞而致禄彼逺來而疾速我近出而遲迴彼<lb/>
狃勝而小翫我决戰而大摧下馬卸鞍臨風鼓瑟輕車<lb/>
突圍反幟攻壁金鼓雜聲旌旗亂色機以因生權由變<lb/>
得鎻鑰不開㳺刃常擊賊徒倒戈鳥巢自拆氣勢濳移<lb/>
風聲暗易種類凋零誰為我敵此謂以盜賊而攻盜賊<lb/>
由是天子建中和之極聖人垂參贊之功文章充蔚禮<lb/>
樂大同聲教訖於四海仁恩洽於九戎越裳之白狼盡<lb/>
入肅慎之□矢方窮太史作王㑹之圖史氏陳吉日之<lb/>
<pb n="KR4e0197_WYG_004-14b"/>
風極霜露之所墜放舟車之所通頌率土之浩蕩配麗<lb/>
天之穹崇太平之業固王者之化隆逰神華胥訪道崆<lb/>
峒抱元守一體妙思冲與二儀而並夀又何有乎喬松<lb/>
客乃援琴而歌曰涉塞上兮寒霜河氷流兮中央言連<lb/>
踡兮有極道杳渺兮無方鴻南飛兮以北鳳凰鳴兮淒<lb/>
惻睠日月兮行邁為夫君兮太息老人從而和之曰時<lb/>
不來兮安憂聊偃蹇兮河洲縱心志兮恬愉橫八極兮<lb/>
遨逰與鸞鶴兮為羣等富貴兮浮雲道之行兮有命寧<lb/>
<pb n="KR4e0197_WYG_004-15a"/>
惆悵兮夫君於是相與陟眺髙山盱衡積雪酌酒徘徊<lb/>
既醉而别<lb/>
　　文賦<lb/>
竊以綜學無方修文有術一篇既就應知陸子之才千<lb/>
賦難淹永愧揚雄之筆爾其援題布目託始造端析理<lb/>
則精微洞達遣詞則毫末俱完展器宣歌似瞽師之奏<lb/>
樂陳軍出令若大將之登壇運一心之精妙揚萬物之<lb/>
波瀾源流兼達首尾並攢算無遺䇿思有餘歡然後抽<lb/>
<pb n="KR4e0197_WYG_004-15b"/>
毫擬議揮翰沉吟循規按矩據律諧音結篇章則如雲<lb/>
如漢練句字則如玉如金單行如元氣之獨馭雙發如<lb/>
日月之並臨亦有三分象鼎足之列四通類駟馬之駸<lb/>
五馳六驟七縱八擒愈出愈竒禀生生以不息有源有<lb/>
委流渾渾以益深起而承之若珠就貫而不輟轉而合<lb/>
之若蛇顧首而還尋引援則因文以證義譬喻則即物<lb/>
以㑹心是以文必有為而作義必有益而箴或慨嘆於<lb/>
往古或諷切於當今苟不闗於世教曾何貴於詞林亦<lb/>
<pb n="KR4e0197_WYG_004-16a"/>
如天文以星辰顯象地理以山水成章華實相副名實<lb/>
並揚故能發揮理義比合宫商悲歌則聞之者凄切警<lb/>
策則聽之者慨慷剪截則整齊而不亂貫通則流轉而<lb/>
無疆精明則如四時之順序藻麗則如五色之煇煌沉<lb/>
雄則萬夫之勇典雅則三代之良稽之於度而長短不<lb/>
爽較之於量而多寡相當非夫悟出巧心習成妙手曠<lb/>
耳婁目錦腸繡口總流畧於百家徹精微於萬有徳富<lb/>
五㕑才踰八斗孰能闡妙理於無窮垂竒名於不朽嗟<lb/>
<pb n="KR4e0197_WYG_004-16b"/>
夫伏義觀馬圖而畫卦蒼頡察鳥跡以制文神農知醫<lb/>
於草木軒轅造陣於風雲既興丘索爰有典墳暨周官<lb/>
之列六職司馬之序三軍雅頌不作禮樂既分時有孔<lb/>
子大聖不羣亦有孟軻克振舊聞迺上追夫渾噩始一<lb/>
正乎紛紜三代既往六籍荒蕪雖焚燒於秦火亦淆亂<lb/>
於漢儒蟲雕虎觀鳥跡鴻都崔蔡才劣班馬道徂文章<lb/>
正於韓柳道術訂於歐蘇於是諸生斂袵而進張翼而<lb/>
趨曰聖不可作矣文不在兹乎君子遂撫膺而踧踖還<lb/>
<pb n="KR4e0197_WYG_004-17a"/>
掩巻而踟蹰<lb/>
　　𤣥武祠香賦<lb/>
欲通𤣥理必爇名香原夫兹香秀采結成竒材鑄出緘<lb/>
藏玉笥已苞雲物之精顯露金爐遂嫓日華之鬱丹心<lb/>
一㸃火熒熒灝氣千尋烟茀茀辟邪不分何讓通天之<lb/>
犀抱道自珍竊類河洲之橘但願感通紫極散滿青霄<lb/>
神垂善祉聖樹清標玉燭光華笑飛蛾之自滅金甌體<lb/>
正知磐石之難摇萬嵗千秋長祝堯王之夀三經五典<lb/>
<pb n="KR4e0197_WYG_004-17b"/>
大明軒后之朝<lb/>
　　祥蓮賦<lb/>
太嵗壬子𤣥冬季月宫保東湖陸公不遺荒野寄以書<lb/>
札乃得展和應之圖覩祥蓮之牒感念斯事為之賦列<lb/>
傳曰人無所不至惟天不容偽假令黄金千鎰能以彼<lb/>
人工羈致哉粤有鶴駕之圃龍驤之庭滙盆沼之敷采<lb/>
種荷花以發榮一幹下植三葩上成慨斯祥之殊絶超<lb/>
往記之醇精故蓮者花中之傑草中之英三者參連之<lb/>
<pb n="KR4e0197_WYG_004-18a"/>
象台鼎之形想其含和抱中融神㑹氣合日月之光靈<lb/>
符乾坤之秀異應昌運而挺生托名都以流寄翠質亭<lb/>
亭丹膚棣棣初發泥中菡萏分垂旋浮水上芙蓉錯麗<lb/>
仙掌削出其斗標天機織成其品字華嚴淨土尊如大<lb/>
士之居窈窕清宫粲若諸姬之醉風飄子夜香茀郁其<lb/>
川迴霞爛辰朝影翩妍其簇峙奇之又竒誰談般若之<lb/>
天妙而愈妙恐在方壺之地於是五官競覩七校驚傳<lb/>
相公臨賞寮寀肆筵都人奔而集市文士嘆以操篇考<lb/>
<pb n="KR4e0197_WYG_004-18b"/>
瑞慶之圖未聞前有索異名之境當作新編唐苑雙頭<lb/>
良愧合歡之頌華山千葉空慚羽化之仙道子牡丹之<lb/>
圖未能模其綽約風人芍藥之詠不足喻其芳妍惟古<lb/>
忠孝皆有美祥心與神合道隨福昌周公還而偃禾起<lb/>
張君惠而岐穗芳中林化白鵲之印洞室吐紫芝之房<lb/>
未若斯花驚世絶倫雲霞失艶黼黻非新音聲俱絶色<lb/>
相難陳造化搆巧𤣥靈吐真天上人間初逢此事桃源<lb/>
杏塢豈得長春楚客詞中永謝湘川之女陳王賦裏羞<lb/>
<pb n="KR4e0197_WYG_004-19a"/>
稱洛浦之神葢聞天有三辰人有三老道有三才物有<lb/>
三寳函三為一統運成元起一生三從子達卯時逢大<lb/>
雅玉泉發盛徳之華世際中興卉木舒太平之藻迺由<lb/>
君子禀才文武立節忠孝濳贊聖謨密襄王教精粹内<lb/>
融光輝外曜接武夔龍追蹤方召轉一心於法華協三<lb/>
后於同道所以感物而嘉生得天而明照不然禹貢洪<lb/>
都堯天燕㝢水澤萬方土膏千處雖有金蘂之祥何必<lb/>
錦衣之署過客投緘野人揮翰意切貞良辭謝雕焕念<lb/>
<pb n="KR4e0197_WYG_004-19b"/>
往昔之曾逰眩當今之有爛希瞽史之誦言備王臣之<lb/>
巡翫<lb/>
　<lb/>
　<lb/>
　<lb/>
　<lb/>
　<lb/>
　青霞集巻四<lb/>
</p>
<p>
</p>
  </div>
</body>
</text>
</TEI>
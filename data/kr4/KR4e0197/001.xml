<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>青霞集巻一</head> <lb/>
    <p>
<pb n="KR4e0197_WYG_001-1a"/>
欽定四庫全書<lb/>
　青霞集巻一<lb/>
　　　　　　　　　　　　　明　沈錬　撰<lb/>
　序<lb/>
　　贈蔣君冠帶序<lb/>
士民入粟而冠服制也邑之里蔣君實以是官而同黨<lb/>
咸榮之謂當有詞命所以嘉重事而揚光輝俾余述之<lb/>
夫冠服者名器之章也一命之爵懸於天憲被而服之<lb/>
<pb n="KR4e0197_WYG_001-1b"/>
既與韋布異矣不寵榮之可乎知其榮而已矣美衣裳<lb/>
而菲德義都名器而薄忠信瀆王之章而慢天憲焉是<lb/>
同黨之所辱也而何榮之有夫𤣥豹不飲而澤文章所<lb/>
以榮百獸也鳳凰之有羽毛所以異衆禽也無謂其爵<lb/>
微名器不殊焉負名器於其身則思寵榮知寵榮則思<lb/>
分守矜莊肅穆儼然而章采之以與忠信並美以重王<lb/>
官之黼黻以揚士民之德義以對鄉閭之嘉命以光昭<lb/>
明之法服然後其事嘉其輝長大夫以為能鄉黨以為<lb/>
<pb n="KR4e0197_WYG_001-2a"/>
榮動容而德尊可以弗辱矣詩曰彼其之子不稱其服<lb/>
言貴於副之也不然則衣裳弁冕緇素而𤣥黄之獨何<lb/>
以美焉而被服之為美豈其與童子之餙侏儒之戲等<lb/>
乎德足以副服則服以益光義足以思寵則寵以益揚<lb/>
故古之美德者象服以江河文章以雲漢言弗辱也今<lb/>
之君子服其服而駕焉愼弗辱而已矣<lb/>
　　贈東沙公拊揗四川序<hi>代作</hi>
世有名山大川則必有名公鉅卿其光輝符采足以相<lb/>
<pb n="KR4e0197_WYG_001-2b"/>
映發云記曰陜以東周公主之陜以西召公主之夫陜<lb/>
之東西與周召之豐跡豈不與日月並明哉海岱之雄<lb/>
於齊也則有太公管仲函谷之壯於秦也則有由余百<lb/>
里奚廼其明德茂功聲名之昭灼可以勒鼎彞而垂竹<lb/>
帛歌金石而舞之羽毛也然後其精氣發於星辰之上<lb/>
而芳華曜於岳瀆之間施及於當年而横流乎來世無<lb/>
紀極矣吾蜀古梁益之地而蠶叢魚鳬開自初古岷峩<lb/>
之崔嵬巴峽之潺湲與夫劍閣之固瞿塘之險而錦城<lb/>
<pb n="KR4e0197_WYG_001-3a"/>
之垣闕天下稱峻焉夫亦曰沃衍之府而金湯之奥區<lb/>
也而吾東沙公實秉節鉞往撫揗之公懷溟海之英而<lb/>
振九牧之表其衣裳之矩度帶珮之鈎衡足以羽儀百<lb/>
寮而剛柔之質應乎四時文武之材宜乎五土天下人<lb/>
士聞風聲而景慕談名號而悅者何可勝數以是明德<lb/>
而發之於文獻其起凋瘵之民而登之又服之地撫全<lb/>
蜀之衆還至仁之域所以輯綏土宇而震寧其山川延<lb/>
其永世之澤而不朽之鴻烈不與岷峨巫峽並峙於天<lb/>
<pb n="KR4e0197_WYG_001-3b"/>
壤不已也事有所感合而理有所相符巨闕莫邪天下<lb/>
之利器也則以之割犀兕而成威伐明月之珠夜光之<lb/>
璧世之所謂竒寳也則以之連城而照乘自古稱蜀之<lb/>
難治非漢之諸葛孔明宋之張忠定公則不能稱治蜀<lb/>
之功而與蜀並傳公之在今其名德何讓焉其名世之<lb/>
跡當與周召比隆而以私於吾蜀僕本蜀人也固願書<lb/>
之以貽從者<lb/>
　　贈兩松鄭君五十序<lb/>
<pb n="KR4e0197_WYG_001-4a"/>
歙兩松君彬彬然其可謂有德君子也家於邑之巖鎭<lb/>
里桑梓翳乎若縈雲烟子姓昆弟聯室而比居於是人<lb/>
稱鉅族矣挾數千金負劍馳良馬遨遊呉㑹間人且稱<lb/>
鉅商矣然而兩松君衣冠不殊有文雅之辭而無誇榮<lb/>
有揖讓温恭之行而無所毗麗處於韋布而不流交於<lb/>
縉紳先生而不隘又將其子若諸子宦遊而學處弦歌<lb/>
而吟諷日鏘鏘然盛於詩書矣今年且五十某月某日<lb/>
為其生之辰諸君子懷其德義樂其登年也則相與奉<lb/>
<pb n="KR4e0197_WYG_001-4b"/>
觴為壽而屬余辭以祝之余固獲與兩松君遊而兩松<lb/>
君之諸子則方挾䇿處於余之門余知兩松君之賢昭<lb/>
明矣余惟琴瑟無求而良工調焉為其有雅音也君子<lb/>
不言而衆好焉為其有明德也明德之光譬之於星辰<lb/>
而曜形無有定質故木不必其梁柱而後為良材玉不<lb/>
必其瑚璉而後為美器君子不必其黼黻也而後為明<lb/>
徳始余讀貨殖傳余有異於司馬氏之言以為君子服<lb/>
道而登庸被仁而處義以彼之程工計材豈所施於禮<lb/>
<pb n="KR4e0197_WYG_001-5a"/>
樂之際哉廼今觀之不然物各足其所受而英華發人<lb/>
各順其所能而懿美昭故敬仲交能於經國孫武展竒<lb/>
於論兵王爾奏巧於運斤白圭奮財於居積其為術不<lb/>
同而用則一也至陶朱公以處國則伯天下以處家則<lb/>
累千金又超然逺矣乃其盛節令文復不在於材技之<lb/>
間乎故夫兩松君之壽可以觴之矣夫樂其容止將贈<lb/>
之髪齒懷其聲音將不忘於其心故進之以㫖酒者所<lb/>
以俾永久流之以歌詠者所以洽燕和然則江湖之遊<lb/>
<pb n="KR4e0197_WYG_001-5b"/>
其廊廟之適而五十之齒百年之祥也族姓將日以蕃<lb/>
昌而子若諸子將日浚明使其衣冠車馬之盛聲華文<lb/>
物之羙里宅遨遊之樂黄耉鮐背之徴昭然若行日月<lb/>
而索星辰固明德之光曜也詩曰南山有臺北山有萊<lb/>
樂只君子邦家之基樂只君子萬壽無期又曰南山有<lb/>
枸北山有楰樂只君子遐不黃耉樂只君子保艾爾後<lb/>
諸君子之所以祝兩松君者將無是之言乎<lb/>
　　贈懷徳陳君六十序<lb/>
<pb n="KR4e0197_WYG_001-6a"/>
余與懷德君固有通家之誼云昔君之子子仁為邑弟<lb/>
子員負笈從余遊獨久其意氣恢恢也直欲薄於霄漢<lb/>
其行義輕金石也余至今懷思之其二季子中子寳亦<lb/>
因是歲時徃來叙殷勤不廢曩歲余驅車馬過君家飲<lb/>
酒連日夜樽罍引滿握手相與交歡余見君之顔貌豐<lb/>
澤風義之敦厚而嘆君之福履未艾也君外家之子戴<lb/>
子雍亦余之諸生愛且重之不讓子仁而戴生固請余<lb/>
文辭以為君壽雖然微戴子請余余亦為之矣夫丘壑<lb/>
<pb n="KR4e0197_WYG_001-6b"/>
之人之與廊廟之士其趣舍殊也韋布之澤之與冠葢<lb/>
之義不同也然而其德施均焉天之於有德若降嘉穀<lb/>
然既與之羙質又欲其峻茂而條成也則雨露以滋之<lb/>
風日以暄之於是種羙者則頴穗全徳厚者則福祕備<lb/>
詩曰瑟彼玉瓚黄流在中愷悌君子福禄攸降夫惟玉<lb/>
瓚之麗密而後黄流載之非君子愷悌福禄何以降之<lb/>
乎曁之流風率多以氣力相凌不因循於本實而惟其<lb/>
末流之為勝則自以為多智能矣而君獨不然雍容以<lb/>
<pb n="KR4e0197_WYG_001-7a"/>
寡言斂袵以退讓其容色温然若處子也人以非意見<lb/>
凌固安受之故君未嘗求勝於人而人亦莫能負之也<lb/>
君葢質成於自然所謂天之生嘉榖非耶記曰嘉榖之<lb/>
生則和氣成之矣懿德之鬯則福履盈之矣<lb/>
　　送鄭梧野序<lb/>
夫人之遨遊與其周覽也豈非達性命之理然乎世之<lb/>
齪齪者安土而重思吚嚶兒女之歡睠懷桑户之内至<lb/>
於老死而不離曁其委頓沉㝠復歸於無有則疇昔之<lb/>
<pb n="KR4e0197_WYG_001-7b"/>
宛戀而不能已者亦奚啻萬里哉故達人高士恒寄跡<lb/>
於山水托意魚鳥以攄其無窮之思誠識絶於塵俗而<lb/>
機見於隱微也廼若莊生濯纓於濠水之上子長振屣<lb/>
於齊魯之間向平肆武於五岳之巓鄭子抽筆於呉㑹<lb/>
之際斯可謂異世同遊殊地而合轍者矣始鄭子梧野<lb/>
自歙來伏讀典記好竒而貴博余一見伏其才氣所謂<lb/>
奔軼絶塵而不與世同其閫域者也既乃慨然感虎林<lb/>
龍井與吾㑹稽禹穴雲門若耶之異從其友望洋劉子<lb/>
<pb n="KR4e0197_WYG_001-8a"/>
海樵陳子上下巖谷徃來洲渚凡山名而水勝者必窮<lb/>
日而矚眺徘徊徬徨顧懷而不能去又恒必賦詩相與<lb/>
唱和酣歌以發其感慨而纏綿其悲嘯夫古之大夫取<lb/>
其登高能賦而懷古之士必於是稽之乃鄭子之賢達<lb/>
觀於萬物窮源於性命則有出於登高懷古之外者矣<lb/>
矧足喻其詞翰之羙乎雖然詞翰者所以見志也傳信<lb/>
者所以砭俗也彼齪齪者得是而詠之又烏覩其不浩<lb/>
浩者耶<lb/>
<pb n="KR4e0197_WYG_001-8b"/>
　　慶愼子得子序<lb/>
愼子之舉子也同黨之俊髦相與悅豫抱熊羆之豐兆<lb/>
持弧矢之棻器比圭璋之休德以薦幣帛之好以合慶<lb/>
辭於是沈子載爵而興曰愼子於是乎可以慶矣夫慶<lb/>
禮之重者三而冠昏不與焉得年而慶所以樂壽考也<lb/>
得爵而慶所以加志也得子而慶者所以重嗣續也道<lb/>
莫大乎嗣續簠簋不珍君子燕之故古者男子生而謁<lb/>
於廟陳俎豆之容歌生民之詩祭用少牢乃以男子升<lb/>
<pb n="KR4e0197_WYG_001-9a"/>
於席端食以粢盛被以遺衣以為嗣續成則蒸嘗無廢<lb/>
而以其宗嗣之故也其為宗族也以暨鄉黨朋友亦莫<lb/>
不宴且樂之宗族之樂者樂其孝也鄉黨之樂者樂其<lb/>
義也朋友之樂者樂其有仁也孝義而能仁可以有後<lb/>
矣慎子雍揚夷雅被禮義而佩詩書率以所響足以嫓<lb/>
是三德而又承以奕世之澤發以方升之光萃以川輿<lb/>
之秀綿以文理之緒如是而有子宜不廢慶而况嗣續<lb/>
之道古之所重者哉故慎子之燕不得為靡而諸髦士<lb/>
<pb n="KR4e0197_WYG_001-9b"/>
之薦不得為渝禮矣諸髦曰君子之言義則毖於鐘鼔<lb/>
而又奚以熊羆弧矢珪璋幣帛之為然加其始必懿其<lb/>
終要其福必彚其從揄揚之既卒也斯何以祝之於是<lb/>
沈子續生民而登歌曰擊鼔湯湯其泣喤喤鞠之育之<lb/>
其頎其康其頎其康穆哉蒸嘗再歌曰吉月良辰日維<lb/>
以生君子令德以莫不昌爾福禄之茀相考無疆卒歌<lb/>
曰吉事維熙其來孔多被羙好爵君子是縻又曰壽考<lb/>
燕樂如之何詡兮詡兮以莫不庶兮於是歌之三終舞<lb/>
<pb n="KR4e0197_WYG_001-10a"/>
之三成反爵致辭稱禮而後已焉<lb/>
　　贈戴將軍漕運序<lb/>
將軍被甲承胄率校士數十人卒三千餘擢樓船漕運<lb/>
軍儲粟米十餘萬斛由㑹通河直逹都城數千里而囷<lb/>
廩無狼戾之粒什伍罄壼漿之歡洋洋乎將協鼔吹而<lb/>
歌載金石而頌也豈不盛哉於是民部嘉其亷平督府<lb/>
紀其勞勣既其還也縉紳逢掖之士又相與揖讓而贊<lb/>
嘆之羙其尚文而服武處乎諏而懷遠猷也沈子曰古<lb/>
<pb n="KR4e0197_WYG_001-10b"/>
所謂將帥之明畧者豈獨矢石之間乎余於戴將軍徴<lb/>
之矣昔三代之選其育材也同方其舉士也齊術征伐<lb/>
禮樂無所分而至於兎罝之徒足以干城采樵之夫足<lb/>
以謀國豈其習成於妙算更事文墨之際乎其道貫則<lb/>
其機㑹足以相通其源本一則其枝流無二也余讀漢<lb/>
任宏所述兵法諸書喟然異之然未嘗不恨其說之延<lb/>
蔓博而寡要勞而少功夫揚威不在乎擊斷而服逺不<lb/>
在乎誅討設機不因乎戰陣成功不係乎凱旋折衝樽<lb/>
<pb n="KR4e0197_WYG_001-11a"/>
俎之間制勝帷幄之内何必梁麗然後攻城洞黄以當<lb/>
逺哉將軍囊槖典籍不採一錢此與古之將租不入幕<lb/>
府者併肩矣而威嚴不弛慈惠先之所謂一言被下而<lb/>
三軍懷挾纊之仁者非耶乃復甲士三千貫魚而受約<lb/>
樓船百斛駢踵而西馳嘉績茂昭而頌聲大作此其與<lb/>
將帥之成功又何以異者方今邊境驛騷套冦竊發詔<lb/>
書且數下求將帥矣夫寳劍以試縷然後可以割犀鳬<lb/>
矢以穿楊然後可以貫石以將軍之畧如此豈獨稱嘉<lb/>
<pb n="KR4e0197_WYG_001-11b"/>
米鹽之書紀勞飛輓之地乎二三執政行且運籌發䇿<lb/>
聖明天子奮斧鉞之誅封狼居之山繫賢王之頸以勒<lb/>
燕然之石乘時以立勲席運以章德者夫亦有恒軌哉<lb/>
將使聲名昭於鼎彞光華宣於竹帛固可立而候矣<lb/>
　　贈祝君新居序<lb/>
余緬想古巢居之世何寥廓也哉既以人文之交錯棟<lb/>
宇之制既備而臺榭之室煩興剖劂精於化工彫華縟<lb/>
於繪事於是土木文繡之譏發而匠作之禁行焉乃若<lb/>
<pb n="KR4e0197_WYG_001-12a"/>
人倫之揖讓衣冠几筵琴瑟之攸錯惟其欂櫓修而後<lb/>
登降舉則家室者是禮樂之所以成其何可廢之詩曰<lb/>
定之方中作于楚宫揆之以日作于楚室夫陰陽之𣺌<lb/>
而彼泉流也風人何取焉夫衛公之能振其光烈而禮<lb/>
樂之將興非耶余結姻於鳳山而鳳山暨古峯君為金<lb/>
石交余以是知古峯君之賢而君之父某君又賢於是<lb/>
率其諸子新營第宅親交賔黨將修辭令而往頌禱之<lb/>
此亦古之道也余髙古人之風見四方璠璵瑰瑋之士<lb/>
<pb n="KR4e0197_WYG_001-12b"/>
則願傾葢交歡之又往往於賔友間聞君倜儻精微容<lb/>
與於俊髦魁梧逢掖而其文藻之選邁有足稱其意氣<lb/>
余固時時願往候之而君亦不鄙余之固陋過從里閈<lb/>
語移日而不厭固知君心之所向往將頡頏雲霄之上<lb/>
揚厯燕秦之舊壘抽筆過乎三都慿軾經乎許下而不<lb/>
止於田舍之間也乃若楨幹之壯麗甍飛之崔嵬世之<lb/>
人猶然羡之而哲人高士亦固日憂俎豆之無所葢藏<lb/>
車馬之莫旋而不免乎崇飾斧斤恢𢎞其宅宇由是禮<lb/>
<pb n="KR4e0197_WYG_001-13a"/>
樂載興而玉帛弦頌交辟乎其中然後豪彦争馳於四<lb/>
域而聲名光昭惠澤逺施德成於天壤功勒於後世然<lb/>
則室家之修明豈獨在於桑弧蓬矢之後乎故夫君父<lb/>
子之心有光於衛公而諸君之頌禱亦庻㡬得風人之<lb/>
義矣余愧夫齪齪者以為懷居安土示熒熒於土木而<lb/>
不察夫鴻鵠之志者因是著篇焉<lb/>
　　壽火孺人六十頌并序<lb/>
余友李直夫客維揚余以是得聞文津君與其從子周<lb/>
<pb n="KR4e0197_WYG_001-13b"/>
卿元卿之賢余信直夫之重質且多藻才相從過頓丘<lb/>
直夫出盛大卿所謂火孺人壽篇屬余踵其意重為之<lb/>
頌火孺人周卿元卿之母氏而文峯君之配文峯君文<lb/>
津君之弟也余赴選部時道出維揚又間得與周卿元<lb/>
卿遊余詎能無言哉余讀劉向烈女傳至姜后之脫簮<lb/>
永巷以諫宣王也為撫巻而太息宣王中興之羙昭明<lb/>
乎日月至於車攻吉日方叔召虎之徒翺翔皇路而誕<lb/>
布於四海藹藹乎盛矣原其本始於房闥之間而閨帷<lb/>
<pb n="KR4e0197_WYG_001-14a"/>
之際也暨春秋以來若冀缺饁田致譽樂羊斷機成業<lb/>
薛宣挽車耀羙而梁鴻以舉案揚名皆有淑懿之婦愼<lb/>
修而翊贊之而後數君子之徳誼宣於閭里光輝著乎<lb/>
方域然後知室家者昭著之原也簮珥者冠纓之範也<lb/>
綢繆不飾則鞞琫不莊輜軿不矜則輅車不肅婦道之<lb/>
顯融譬之乎九鼎㡬其重矣而世有鴻筆鉅藻之士多<lb/>
揚勵乎外庭而率畧乎中饋摽明俊髦而希聲乎燕婉<lb/>
是以哲婦之風烈鮮聞焉余覽盛大卿之文夷考夫人<lb/>
<pb n="KR4e0197_WYG_001-14b"/>
之行而知火氏之所以興也其言夙夜兢兢之節昭矣<lb/>
其相文峯君砥礪文義而克昌乎家道母儀諸子皆明<lb/>
習詩禮而周卿元卿風義恢恢又能佐其伯父文津君<lb/>
章明其閥閲而火氏之聲光彌著謂非夫人之賢有以<lb/>
相助之於其先而表儀之於後其克然乎琴瑟之音不<lb/>
調則鐘鼔之聲不得宣越蘭蕙之芳不烈則荆棘不除<lb/>
物性固如此矣夫人踰春秋六十而率履若朝夕福祉<lb/>
榮乎晩節而華曜結於末路縉紳先生又為之發揚其<lb/>
<pb n="KR4e0197_WYG_001-15a"/>
盛羙而登諸黼黻將與古之淑妻賢媛克贊君子之義<lb/>
而章羙其家國者比潔而並傳藉令其德之不備而辭<lb/>
之不可繼也疇能為之哉然後知婦道之重而夫人之<lb/>
頌之不可已也頌曰蘭之榮矣其蕙其馨孰云哲婦而<lb/>
不成城閨閤濳曜庭宇孔芳抱質而老靡雪靡霜瞻彼<lb/>
日月其烈彌揚下壽臻矣上壽用將德之嬋嫣家室明<lb/>
光<lb/>
　　贈王龍山五十序<lb/>
<pb n="KR4e0197_WYG_001-15b"/>
王先生客遊京師數年既通籍於太醫氏比今年且五<lb/>
十若某月日是懸弧之辰所與同遊諸君子謀為之舉<lb/>
觴稱壽而徴言於余余惟王先生之意思忱忱乎賢哉<lb/>
固宜稱之壽云余固好賢居有才人賢士則聞流風而<lb/>
太息覩色澤而踟躕不遑飲食寢寐願與翺翔上下其<lb/>
間誠發於中心而不自知其故余夙知王先生之賢惟<lb/>
好之與之往來不下數十年既熟覩其為人而聞其論<lb/>
議彬彬乎是雅達君子也則又重為之太息而踟躕曰<lb/>
<pb n="KR4e0197_WYG_001-16a"/>
世有若人俾仕不通於其志位不稱於其才而徘徊蹇<lb/>
連不得脱迹於風雲之上豈獨是命乎哉若古昔賢豪<lb/>
瑰博之士懷志等於金石噴氣薄於江河精明貫於日<lb/>
月不遇知己﨑嶇於險阻沉寞於下等斂文抑華與流<lb/>
俗者伍誠何可勝數也乃於今悲之或曰王先生學不<lb/>
為章句仕不為榮達其客京師亦將遊觀都邑之羙厯<lb/>
覽文章之盛頗發其幽沉慷慨之㮣終京去而江海居<lb/>
何必金馬玉堂然後為適也余曰馬不為千里之馳而<lb/>
<pb n="KR4e0197_WYG_001-16b"/>
伯樂從之不釋玉不為珪璋之飾而和氏寳之不遺士<lb/>
不為必聞於人而知已者睠睠不已天之生美才令質<lb/>
固曰於世用之豈獨有輝光隱於昧奥聲嚮沉於淵泉<lb/>
已乎王先生非獨其賢之足尚固多材藝暇時流觀於<lb/>
典籍聆覽於篇圖至其所得與其憤憤之懷各精能於<lb/>
吟詠翰墨繪畫之間又非獨擅岐氏之業而已若兹者<lb/>
自當俾之驅馳王路輝飾盛時而一展其能猷既不為<lb/>
過而一太醫氏之職槩其羙可不太息於知賢好士者<lb/>
<pb n="KR4e0197_WYG_001-17a"/>
哉故子能發機於衛霍曼倩感慨於儀秦揚雄幽憤於<lb/>
𤣥經退之羡榮於二鳥是則用不用者才也遇不遇者<lb/>
命也知不知者人也於王先生誠何憾焉兹足以揚厯<lb/>
諸君子之雅矣諸君子曰古稱百金以為酬千金以為<lb/>
壽王先生之賢鬱鬱而子且耀之何以千金為榮吾且<lb/>
以吾子之言稱焉王先生名萬春字子久世居山陰之<lb/>
王家湗其尊君名榮字世榮雅尚於鄉邑乃其賢有自<lb/>
云<lb/>
<pb n="KR4e0197_WYG_001-17b"/>
　　送常州焦别駕考績歌詩序<lb/>
常别駕焦公將以考績上天官而郡邑之士大夫為歌<lb/>
詩贈之宜興進士湯君屬其事於余為序余入境觀常<lb/>
之風俗又讀諸大夫之歌詩而知公之績遒羙矣昔者<lb/>
商周之際乗軒車而仕者其時冠裳皆有成紀長貳叅<lb/>
輔皆有成職金穀師賔皆有成度歲月旬時咸有成要<lb/>
君子率皆守職因循奉憲掌職無所改轍施令以張羙<lb/>
姓號於四方以炫爚百氏之耳目以逞竒衺之跡而令<lb/>
<pb n="KR4e0197_WYG_001-18a"/>
德懿道不言而入於民心者無為而自然如雨露之膏<lb/>
於萬物也如喬木之蔭久而恩澤布矣於是乎有街衢<lb/>
之謡輿校之頌於其徃來征行之際又有大夫士贈送<lb/>
之什於是諸侯陳之天子采之而百官之令績章焉公<lb/>
之參於常見諸守其攝於宜興也無所改於其令而大<lb/>
夫士之頌羙咸輯焉知其不言而入於民之心者深也<lb/>
夫績也者假絲縷為言也考者徴諸其實行也故官師<lb/>
之績譬如絲縷然日積於民心然後為績乃若稽時日<lb/>
<pb n="KR4e0197_WYG_001-18b"/>
之程累米塩之數鈎朱墨之故計胥吏之言此具文矣<lb/>
乎不可以徴焉者也然則何徴徴諸其歌詩已矣夫民<lb/>
心之藴積動而為咨嗟形而為頌羙發而為歌詩傳而<lb/>
為金石乃今觀諸士大夫之歌詩洋洋乎濟濟乎皆嘉<lb/>
樹之咏羔羊之風義聲仁澤流被乎篇籍夫令譽不率<lb/>
成羙言不虚襲衆好不佞得嘉禮不妄招然則公之令<lb/>
績不懋著矣乎公為政之年無所受獨受諸大夫之歌<lb/>
詩嗚呼此其為歌詩徴矣<lb/>
<pb n="KR4e0197_WYG_001-19a"/>
　　送鍾少府赴黄陂序<lb/>
曩余令溧陽識未菴君余既改令他邑者再今又以薄<lb/>
宦遊京師君歲時訊問不絶知君之篤故舊不忘人倫<lb/>
也君舊以三舍生釋褐為長沙縣簿被服去服闋謁選<lb/>
補黄陂過從道别索余贈言余詎能無言贈之哉雖然<lb/>
余何以贈之余自惟束髪讀書以至於今未有聞者徃<lb/>
徃竊伏而思之以為人之生在義義當於人心則從義<lb/>
不當於人心則否夫吹竹彈絲敲金戞石非獨其宫商<lb/>
<pb n="KR4e0197_WYG_001-19b"/>
中音疾徐應節取適於耳也乃其憂苦悲思必有義存<lb/>
故能令聞者惕然動心而况其大者乎孔子曰君子之<lb/>
仕也行其義也夫君臣其大焉者乃其細故米鹽簿書<lb/>
拜迎鞭撻猥𤨏而齷齪又孰非義世之仕者大官則據<lb/>
高位而為邪小官則靡靡不振效為䑕竊其畏縮甚矣<lb/>
曷由明義而達道乎君之往為黄陂也無若是靡靡者<lb/>
君之篤故舊不忘於人倫其於義甚昭昭也其才足任<lb/>
然欲君之明其大者其在上者有好義者我則盡誠而<lb/>
<pb n="KR4e0197_WYG_001-20a"/>
事之竭股肱之力而奔走之其有所建立猶諸家之為<lb/>
之者我則樂之也有悖義而行者我不失其節免禍而<lb/>
已不能為之使也今之為郡縣者無㡬為上官之役徒<lb/>
矣為上者居然役之而不讓為下者甘心役之而無所<lb/>
辭夫為郡縣與之併肩而為王臣安能為之役哉記曰<lb/>
其驕大人也常以浩浩推此又其細可知矣非君之篤<lb/>
於義余曷為是推明之若榮華其辭説取適於人之耳<lb/>
目而不悅於心亦非贈言之義也<lb/>
<pb n="KR4e0197_WYG_001-20b"/>
　　送沈江村使君入覲序<lb/>
後世之學士大夫論南面之道者每發憤於古封建之<lb/>
難而茅土自紆也夫指掌論事至攘臂慷慨徒追軼先<lb/>
王之遺風若獵雲霧然豈不見謂迂濶不根者哉然世<lb/>
之守宰奉檄而為政對百姓若賔旅視官府如傳舍莫<lb/>
有矢心精白為朝廷當事者則以分土之寄不專而典<lb/>
籍不長也嗟乎使天下之為守宰者皆如使君之在郡<lb/>
則不封建何害焉夫國家之於官司百吏星區而林立<lb/>
<pb n="KR4e0197_WYG_001-21a"/>
各有分職焉分職盡而無覬覦之心則功校得而名譽<lb/>
章矣使君以刑曹郎受命而守兹土始至則延縉紳而<lb/>
布進於庭而問之繼之以思惟濟之以法令而校逢掖<lb/>
以文喻介胄以武未明而披衣夜分而解帶操符按牒<lb/>
日月其靡閒晏焉於是誠心内開而公道外布下車廓<lb/>
然久而彌昭百物叙其章程四境安其封樹而三農秩<lb/>
其黍稷天應以時雨地湧以流泉而民動以歌謡此其<lb/>
竭於職事大昭明顯融者乃若鞭朴之靡峻壼漿之不<lb/>
<pb n="KR4e0197_WYG_001-21b"/>
入於使君又何稱焉何哉以其心懸百姓而誠著乎國<lb/>
家也此豈不知分土之不專耶而矢心精白如此雖古<lb/>
之諸侯何以加之矣故曰天下之為守宰皆如使君則<lb/>
不封建可也今者入覲之期将束圖籍而就道予㑹之<lb/>
羣寮曰使君之行余黨不可以無言而屬余序其意如<lb/>
此嗟乎如使君者可以入覲矣<lb/>
　　送周橫山大尹考績序<lb/>
先民之言曰學於古訓所以有獲也至於懸令以從政<lb/>
<pb n="KR4e0197_WYG_001-22a"/>
葢不能廢典籍焉是以懷志負奇驅馳四方之士未嘗<lb/>
不枕席六藝衣被於百氏詠歌先王之風發憤經世之<lb/>
畧而遊覽八極之表蓄積而思微識深而慮逺然後以<lb/>
臨民出憲也若素錬而夙成取其懷抱而麾以與天下<lb/>
是故其光猷駿發而鴻業日新者固學術之流裔而德<lb/>
義之所昭爚也昔者子産布譽於南鄭言偃宣歌於武<lb/>
城文翁振言於蜀郡韓愈廣校於潮陽皆其英華鉅麗<lb/>
有以潤色於政事而發藻於元元文敎之大洽耳横山<lb/>
<pb n="KR4e0197_WYG_001-22b"/>
使君少有英聲奮起於三呉躬覽載籍俯仰宇宙之内<lb/>
彬彬鴻博之君子也登進士第出宰山陰山陰稱文物<lb/>
之邑山川之襟帶宇觀之縈組而章縫之士煥然以氣<lb/>
色相尚惟使君入按符篆董租賦出載圖籍與諸彦揖<lb/>
讓鬱然風聲之流四境争向其蒞事不煩而獄訟寖息<lb/>
鞭笞不行夫山陰本號易治而使君又綏之以文敎宣<lb/>
之以德義與古之賢豪相望於千載之上下豈非海内<lb/>
之名宰而循良之異等者哉於是知學之於政事要領<lb/>
<pb n="KR4e0197_WYG_001-23a"/>
矣使君之考績行余黨將屬言以送之然而計使君嘉<lb/>
績之不勝書也而敘其大意於此<lb/>
　　鄧玉亭文集前序<lb/>
玉亭公翩翩綰綬判吾越臨聽之暇則據案諷誦抽筆<lb/>
而歌詠有古君子之風焉其所著記序論歌詩殆十餘<lb/>
萬言邑博陳君率諸逢掖之士將摭次之而屬余說其<lb/>
意余於文辭之道固心嚮徃焉乃古之君子則非獨其<lb/>
言之崇飾也其心造乎道研究禮樂之精微感慨時事<lb/>
<pb n="KR4e0197_WYG_001-23b"/>
之得失考覽載記遊冶於風雅日月藴蒸而累積至於<lb/>
有所遭遇若水之波横流噴薄發揮於毫素之間此豈<lb/>
曜色澤於羙觀希聲於逖聽哉本夫義博而㫖深情徃<lb/>
意隨沛乎自然達之乎不得已形之乎論議而宣之乎<lb/>
詠歌由是著之竹帛則明白而光輝發之管弦則風流<lb/>
而洞達令聲布昭矣後世之學士詞人要領失據不明<lb/>
夫禮義之崇本而流連音響之末炫爚榮華之際苟以<lb/>
漁獵名字縈迴於耳目而已此於道術何取焉乃使篤<lb/>
<pb n="KR4e0197_WYG_001-24a"/>
厚之流以為比興之謭薄而鉛槧可廢而不知簡書之<lb/>
用固流並於山河辭命之發越而禮樂之所以興如之<lb/>
何其廢之故夫文辭非劣也謂其不出於道不可也余<lb/>
讀玉亭公之文大之泛濫乎千言小之飄揺乎數詞皆<lb/>
傷今思古生於其不得志而出於其隱憂至其温厚以<lb/>
為之風和平以為之節有若揖讓古人而㱆欷之者不<lb/>
煩於繩削而不踰於矩度有漢魏之流風者與流水之<lb/>
洋洋必有源泉鴻鵠高翔而獨舉其志意逺也謂公之<lb/>
<pb n="KR4e0197_WYG_001-24b"/>
有得於道非耶詩曰吉甫作頌穆如清風夫惟文武之<lb/>
吉甫而清風形於歌頌俾公之馳騖於文辭凋傷大雅<lb/>
而與學士争能則公之志意衰矣余獨以為有合於己<lb/>
而悲之故余厭世之繁縟葢徃徃思卧而於公之文獨<lb/>
諄諄焉<lb/>
　　送許近山使君考績序<lb/>
方今之時綰符而被綬仕宦為守令累日計時以至於<lb/>
三歲考績豈亦非難也哉余覽昔之官儀葢燦然可考<lb/>
<pb n="KR4e0197_WYG_001-25a"/>
焉漢興法制疏濶使者以六條按二千石而二千石得<lb/>
檢察縣令如是而已而其時風俗渾龎淳厚斵彫為樸<lb/>
民庶喁喁然有攀車擁道荷戴其官師之意是以為守<lb/>
宰者秉法以從政率其意而行之文篆不煩而檄書相<lb/>
諭夏革靡崇而租賦之鏹不絶也乃今不然監臨刺舉<lb/>
之司並馳而錯發官府煩於次舍法令密於秋荼昨是<lb/>
而今非甲行而乙改其孰從而信之甚者以屬寮為私<lb/>
黨以郡邑為下秩繩墨其壼漿道里以程勤惰有拂意<lb/>
<pb n="KR4e0197_WYG_001-25b"/>
者則曰若為官顧於我獨無禮耳於是憎惡起而謫譴<lb/>
行傳曰守令者民之師帥也師帥而或撓之可乎百姓<lb/>
見其然不知守令之尊固與當塗之卿矢心戮力並為<lb/>
王臣而云實有軒輊遂側目之有拂其意者則曰若為<lb/>
官顧於我獨無恩耳於是怨讟起而謗毁興矣如此則<lb/>
守令者不能以朝夕而况於三載乎近山使君射䇿高<lb/>
等與余為同年友出宰兹邑余一見信而喜之既乃攄<lb/>
以明哲之心布以忠信之德加之以操履之不貳而才<lb/>
<pb n="KR4e0197_WYG_001-26a"/>
藻殊倫上下之人喟然而稱服者彬彬矣然而有不信<lb/>
者若余所云二者之難為公亦無所奪也夫操守官職<lb/>
在我順辭逆令在人而君之瑰珸廣博處交錯澆漓之<lb/>
㑹偏迫之中而能自㧞於泥塗之上日月之表不為異<lb/>
同者之所動揺久而交信之豈非車異之賢軼羣之彦<lb/>
與古之循良者等耶乃今三載上計車馬陳矣大夫之<lb/>
艱難䟦履非一朝夕之憂而寮友縉紳韋布之心慨然<lb/>
其不置也於是㑹稽之士大夫相率送之屬余言贈之<lb/>
<pb n="KR4e0197_WYG_001-26b"/>
余歎息使君之賢而固重發憤於今之守令之難為也<lb/>
為之序<lb/>
　　贈袁節推考績序<lb/>
定山公之以考績行也總戎戴翔海君過余曰古之人<lb/>
言富者贈人以財仁者贈人以言如定山公者贈之以<lb/>
金則辭贈之以言則受余黨之德公也微君之言蔑以<lb/>
贈之矣嗟乎余之言何以贈之哉余惟公之不忘於兹<lb/>
土也夫君子之服官從政莫難於其筮仕之日釋褐而<lb/>
<pb n="KR4e0197_WYG_001-27a"/>
受之操牒而從之簿竹之委積而檄書横至耳目有所<lb/>
未嘗經與其平生所未嘗渉者固莫不欲中繩而應節<lb/>
履道而通俗將君子於是觀而小人於是望又况於地<lb/>
有交錯而時之有險難乎在越之風聲多覬利而自營<lb/>
縁物而遷轉惠之所及則懷法之所施則畏德之則馨<lb/>
香發怨之則荆棘生傷夫風俗之移人而私心爛然譬<lb/>
之於琴瑟必以道如商宫之弦錯置而並發其孰能調<lb/>
之而公以弱冠之年射䇿高等出掌刑獄之司以弼方<lb/>
<pb n="KR4e0197_WYG_001-27b"/>
牧之職吏之籍交馳援筆而斷若懸河而注之也靡不<lb/>
率服焉懸之以純白之守昭之以絶敏之才而公之持<lb/>
操葢未嘗不兢兢已所以俾圜土無滯囚胥吏無遺令<lb/>
而閭巷無寃民者豈有他術也哉以精㣲之思投劇難<lb/>
之中乘初試之時而成是休嘉之績其孰能忘之俾公<lb/>
之不忘之也其在他日為材御史為名卿為賢相固不<lb/>
必改弦而移轍奪規矩而易準繩天下之䝉福膺祉者<lb/>
衆矣何越之難為管敬仲願公之不忘帶鈎臣之不忘<lb/>
<pb n="KR4e0197_WYG_001-28a"/>
檻車也夫帶鈎之與檻車猶之其不忘而况於服官之<lb/>
土乎翔海君曰然哉越之不忘而又奚忘於余黨願書<lb/>
之以贈公從者<lb/>
　　送袁節推考績序<lb/>
士大夫剖符從政敡厯日月俾冠葢里巷田野之民争<lb/>
羡慕之而不忍忘者豈非其惠澤之昭著而明德之徴<lb/>
曜乎古之君子正襟以端已慎令以行之徒以不失人<lb/>
心以洋溢其教化光宣其令譽是以望其容儀而敬承<lb/>
<pb n="KR4e0197_WYG_001-28b"/>
之聞其聲名而歆艷之來則争迓之去則争送之此不<lb/>
能飾觀矯聽以阿逢其私好由其中心之懿羙而肝膈<lb/>
之感歟記曰士或遮道而願留攀轅而不釋或留犢以<lb/>
見愛或操表以從之然後足以軾嘉令而著逺猷否則<lb/>
嚴威以夏革峻文以鈎鉅非不儼然畏服及其去也若<lb/>
霜霰之遇風日渙然離析矣余郡推袁使君之蒞吾越<lb/>
束帶而視事庭宇肅然懷私望幸者股慄而退縮含寃<lb/>
茹苦者不言而昭露片辭發口而羣噪奪魄垂墨在牒<lb/>
<pb n="KR4e0197_WYG_001-29a"/>
而舞文之吏束筆也是以不出堂序而亷平之化布於<lb/>
窮谷使者争薦揚之以為啓事之榮縉紳先生争談頌<lb/>
之以相慶慰百姓争歌謡之以共嬉遊今使君之以上<lb/>
計行也莫不愁思争期出送之余親聞之士大夫之言<lb/>
曰仕宦而離兹土而人心翕然動揺若此者惟袁使君<lb/>
一人耳以此而比之古之君子是耶非耶余邑令君又<lb/>
以書來屬余曰余辱使君之清風以無負於兹百姓今<lb/>
使君之行其能釋然於車轍乎願為我一言以告從者<lb/>
<pb n="KR4e0197_WYG_001-29b"/>
乃余感於人心而著論之若此云<lb/>
　　送張石洲入覲序<lb/>
余邑令石洲使君之將入覲也余姻友胡仕東甫束書<lb/>
屬余曰使君之戒車馬也縉紳大夫餽玉帛以書致慇<lb/>
勤不敢達於外庭父老遮道攀援願遺一錢而不受然<lb/>
則䝉被恩澤不㡬無階以上答乎惟幸為余屬文辭以<lb/>
獻諸行李余考圖牒將論述徃代之與當今其有卓異<lb/>
之政德澤傳於遺老故事載於銘碣而名字並於山河<lb/>
<pb n="KR4e0197_WYG_001-30a"/>
葢如晨星然至㑹稽開邑自唐被組綬臨民者不知其<lb/>
㡬而循良之名映照千載惟李曾二人然而徃蹟茫然<lb/>
有如墜霧其所存於簡書者亦又㡬何余不知其德澤<lb/>
之於民其於今使君之為政何如也余歴五雲諸山棹<lb/>
出若耶溪上親聞之父老之言曰自生髪以來見惠政<lb/>
動於山川而仁澤加於愚民者惟今使君一人耳然則<lb/>
稱卓異之政章明於撰述上功於計府無踰於使君矣<lb/>
使君之為政非有科條之繁密而禁令之苛察視民如<lb/>
<pb n="KR4e0197_WYG_001-30b"/>
子援帶而撫摩之民憂之則憂民樂之則樂其心在於<lb/>
為民其道在於為己如是而已耳詩曰愷悌君子民之<lb/>
父母夫愷悌者豈人之所不能哉心營夫室家則志遺<lb/>
乎邦國意篤乎妻妾而恩奪於元元使君惟無私圖於<lb/>
已是以有誠愛於民羙功盛烈風動於海宇烏得不謂<lb/>
之卓異乎哉遂以是而復諸仕東甫東甫曰斯言也非<lb/>
但以獻諸使君之行李而已<lb/>
　　送周明府入覲序<lb/>
<pb n="KR4e0197_WYG_001-31a"/>
書之言允恭克讓昭明矣恭言允讓言克言以其篤誠<lb/>
之心而布光明之德洞達無内外也後世之以守令循<lb/>
良著聞於史牒者徃徃而是然率多皎皎潤色於廣庭<lb/>
之中修明簡牘之上而中心不然甚者澆偽日滋亷隅<lb/>
充斥算計沉密馳騖於利害毁譽之間而體國愛民之<lb/>
心茫然如渉烟霧飄揺而不切於是蒲鞭涕泣以示寛<lb/>
和敝車羸馬以徼亷潔薄故捐親以露公道鈎鉅設伏<lb/>
以見才明昭昭然真若揭日月而行星辰百姓亦莫不<lb/>
<pb n="KR4e0197_WYG_001-31b"/>
目覩而指數然而有道者恒竊疑之余於是低囘於今<lb/>
使君之為政軼於古之循良又多也其中心之深切優<lb/>
於彼文貌之繁縟故也詩曰愷悌君子民之父母管子<lb/>
曰聖人者貴夜行者也夫操心以自營而飾觀於白晝<lb/>
欺民如嬰兒而不顧國家之任托者此與盗賊何異焉<lb/>
使君則誠痛乎彼而快於此此其故何也使君非為爵<lb/>
禄而仕宦非為聲名而潔修受命以來則若重負之在<lb/>
肩背也其視百姓則若赤子也視逢掖之士則若其子<lb/>
<pb n="KR4e0197_WYG_001-32a"/>
弟也視縉紳寮位則若其昆弟朋友也其肫肫朝夕而<lb/>
圖維者惟其功之是飭而禍之是防惟其罪之是憂而<lb/>
善之是導若營家室然其勤民夙夜出於其性而行乎<lb/>
其不得已進不求譽退不避毁出不邀利入不防害其<lb/>
自為計則疎於秋林矣然而聲名以光昭而福履日崇<lb/>
所謂寛和而亷潔公道才明使君備之而使君不自知<lb/>
也風雨調於嘉榖山川效於俊民功烈載於道路而使<lb/>
君不自以為竒也可謂誠至而道篤矣此其為愷悌君<lb/>
<pb n="KR4e0197_WYG_001-32b"/>
子者非耶懸法以臨民者不為此而為彼又何也嗟乎<lb/>
此與古之稱述者殊矣使君將入覲諸生褚効良等屬<lb/>
於余願為一言以獻使君之行李也余曰子之義則然<lb/>
而余之言不謬可矣若崇禮以侈觀羙辭以徼衆又非<lb/>
使君之所樂聞者歟<lb/>
　　贈峯泉馬大夫還東魯序<lb/>
余少讀書於世道興衰及士大夫智愚賢不肖之際未<lb/>
嘗不留意覽觀深思其故云是以稍稍得其梗概雖心<lb/>
<pb n="KR4e0197_WYG_001-33a"/>
術之密微殆可以得之於千里之外矣今之汚壞世道<lb/>
者不過二三人而其流風餘習足以鼔盪一世其立心<lb/>
最薄而其操術為最邪也示之以奉諛之路道之以自<lb/>
便之私自中人以下少無骨鯁未有不雲從而霧靡者<lb/>
故其未事之時某人賢可以知其必去某人不肖可以<lb/>
知其必留以其心之有相違順意之有便不便故也然<lb/>
則余鄉之諸君子於峯泉大夫之行當以為榮不當以<lb/>
為辱大夫産中州發賢科魁梧碩大謇謇諤諤視當世<lb/>
<pb n="KR4e0197_WYG_001-33b"/>
之士鮮足以當其心者其始至郡進諸生而訓之曰若<lb/>
等為學從仕當以古之賢豪自期無若今之若人今之<lb/>
若人其所指斥皆當世之顯融宦達者於是當路之人<lb/>
切齒矣余獨聞而心壯之及為郡專事擊强刓弊以撫<lb/>
綏疲民不以一毫之財貨徇於當道况可自為其囊槖<lb/>
者余以為大夫之風誼當以夷齊比論其不能容於今<lb/>
之時必矣已而人竟擠之而去城守李君鄉大夫及太<lb/>
學生蘓葛諸生托於弟子李思得以書幣屬余為文贈<lb/>
<pb n="KR4e0197_WYG_001-34a"/>
之余曰大夫之行光明於日月而僕之文辭竊自比於<lb/>
春秋微諸君子之言僕且黽勉為之矣而况於嘉命乎<lb/>
序之如此云<lb/>
　　送别駕<graphic n="KR1267" url="https://raw.githubusercontent.com/kanripo/KR-Gaiji/master/images/KR1267.png" mimeType="image/png"/>濵劉君考績序<lb/>
記曰大司馬辨論官材書曰三載考績夫考績之與論<lb/>
官異矣論官語其心術之邪正考績記其功庸之多寡<lb/>
然惟有道者能知之自秦漢而下政理衰而官方敝學<lb/>
士大夫之出處莫有通於君臣之義其視詩書記載之<lb/>
<pb n="KR4e0197_WYG_001-34b"/>
言曾不比於絲竹之悦人耳也日夕之所持論皆不過<lb/>
全軀保妻子奉頭鼠竄者之所為極其所往遂至於欺<lb/>
君父若嬰兒殺生民如草菅僴然自以為得計而人莫<lb/>
予知也殊不知自高明者觀之譬若日月心術之壞至<lb/>
於糜爛天地凋落萬物有何功庸之有耶故夫有豪傑<lb/>
之士能奮然於百世之下以是而知<graphic n="KR1267" url="https://raw.githubusercontent.com/kanripo/KR-Gaiji/master/images/KR1267.png" mimeType="image/png"/>濵君之於考績<lb/>
之為難也余以言事謫邊陲且三載每闔户不欲見長<lb/>
官及聞<graphic n="KR1267" url="https://raw.githubusercontent.com/kanripo/KR-Gaiji/master/images/KR1267.png" mimeType="image/png"/>濵君之風烈所願握手論交而恐不得焉班<lb/>
<pb n="KR4e0197_WYG_001-35a"/>
孟堅曰痛乎風俗之移人也黄金之貴貴於泥沙松栢<lb/>
之貞貞於桃李言植之不易也君以僉判之官當錢榖<lb/>
之任而處於邊境驛騷之時固非不知流俗之遷轉而<lb/>
抱其體國憂民之具融雍而行之屹然如磐石縉紳先<lb/>
生語亷明之吏者非<graphic n="KR1267" url="https://raw.githubusercontent.com/kanripo/KR-Gaiji/master/images/KR1267.png" mimeType="image/png"/>濵君無稱云非其心術之正不<lb/>
可得而亂烏覩其難之若彼易之若此所謂豪傑之士<lb/>
奮然於百世之下者非耶故聞君之政不言而陰化者<lb/>
多矣此其為績豈特簿書米鹽之間而已哉叅軍毫水<lb/>
<pb n="KR4e0197_WYG_001-35b"/>
君與余為金石交因君之將以考績行而屬予文以為<lb/>
贈余固不辭而序之亦惟毫水君知余言之非諛也<lb/>
　　贈馮叅軍學道序<lb/>
青霞子之謫居於保安也進二三子而講學焉青霞子<lb/>
之言曰二三子之謂道也何居高明而覆者天也故知<lb/>
人之謂知博厚而載者地也故愛人之謂仁仁固周於<lb/>
天下而有等知故别於萬物而無方然則闇而不分者<lb/>
流於愚隘而不溥者陷於不肖其必小人為之也小人<lb/>
<pb n="KR4e0197_WYG_001-36a"/>
者之於天地逆矣君子順天地而與天地俱昌小人逆<lb/>
天地而自取滅亡使後世而有作也舍孔孟何之矣二<lb/>
三子既有聞於是學者日歸焉北橋子於叅軍繘井以<lb/>
救陷散粥以賑饑有愛人之仁二焉青霞子亟稱之於<lb/>
是北橋子贄而學道於青霞子二三子曰某子之賢也<lb/>
夫子之所珍也而又知來學不將揚勵之乎青霞子曰<lb/>
然今夫仕者之以為無用於學也其於上官也諂諛以<lb/>
為能其於下官也掊克以為事其聞人之為善也方且<lb/>
<pb n="KR4e0197_WYG_001-36b"/>
逌然笑之流汚下而習鄙俗聖賢之言益逺而無聞究<lb/>
其所往將日入於滅亡而不能返也豈不哀哉北橋子<lb/>
志定而氣和有學道之才質直而好義有學道之器居<lb/>
官而任職有學道之資故曰君子學道則愛人又曰一<lb/>
日克己復禮天下歸仁焉充北橋子之志日與就而月<lb/>
與將由是功立於當年名垂於後世而富貴壽考軼出<lb/>
於等倫其與今之仕者逺矣烏在其官卑而禄薄哉昔<lb/>
者老子仕於柱史而學慈儉莊子仕於園吏而學清虛<lb/>
<pb n="KR4e0197_WYG_001-37a"/>
荀卿仕於邑令而學王道故君子之仕也所以為學也<lb/>
非以章服也學也所以為仕也非以呫嗶也求仁而得<lb/>
仁天地照焉萬民服焉克念焉而已矣是故法象莫大<lb/>
乎天地立極莫大乎聖人垂訓莫明乎孔孟體道莫先<lb/>
於愛人愛人莫切於從仕從仕莫先於致知致知力行<lb/>
窮神知化莫大乎克念書曰克念作聖此之謂也<lb/>
　　陳氏族譜序<lb/>
余行方域之内見衣冠之士輙考問其世胄云夫昔君<lb/>
<pb n="KR4e0197_WYG_001-37b"/>
子之造家浚明基緒也莫不欲流布於奕世昭明於四<lb/>
海然使嗣續之弗振而典法不修聲名文物墜如雲霧<lb/>
將安所覽觀焉故家之譜牒等於國之記載所以標揚<lb/>
先業而垂信後裔譬之水道之源委紀之圖經將沿流<lb/>
而可得曾復漫漶離析之憂乎顧自周以來雖有氏族<lb/>
之志而其書不傳至唐中葉有之如敘述崔李諸族不<lb/>
過追其賜姓之源紀其著望之大者若所謂譜牒則往<lb/>
往又起於後世祖軼而為之其流滅而不傳者亦多矣<lb/>
<pb n="KR4e0197_WYG_001-38a"/>
豈不惜哉孔子曰文獻不足徴也乃余讀陳氏族譜而<lb/>
有感焉夫陳氏之先始於虞思而其後流散於天下其<lb/>
世系豈能具一二疏明之今之譜則自藎齋君據宣德<lb/>
舊草而增定之者乃其述金紫公療康妃之疾愈承恩<lb/>
賜宫扇事甚焴爚後世之子孫因遂刻木記之錢塘之<lb/>
陳氏實權輿於此矣故縉紳韋布里巷之人咸稱之曰<lb/>
陳木扇云葢以其近世擅專門之業其名譽光照而嗣<lb/>
續之賢又能修其典記故撰述之如此若自唐以前則<lb/>
<pb n="KR4e0197_WYG_001-38b"/>
藎齋君雖欲一二具疏明之有不可得也余嘗及見藎<lb/>
齋君其衣冠言貌彬彬然博雅君子也其醫術能奮九<lb/>
世之遺烈恢明廓大之著書見於諸家乃又為此譜什<lb/>
襲而藏之斯亦以竒矣昔子雲述揚侯之績孟氏紀豕<lb/>
韋之功而馬遷追周室之軼皆發明其先胄俾其姓字<lb/>
懸諸日月有不滅之光曜然則如藎齋君之推明宫扇<lb/>
以章鴻藻斯豈獨里黨之賢豪而已哉君以其子<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>賢<lb/>
命嗣守之而<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>從余遊余為序其大較如此<lb/>
<pb n="KR4e0197_WYG_001-39a"/>
　　刻五花判語序<lb/>
五花判語者山陰陸君子健之所撰次也觀古典禮於<lb/>
讀法之際詳矣大者以歲其次以時以日夫先王之心<lb/>
固昭昭象魏之設而孜孜於族黨之訓者何也非曰疏<lb/>
文以尚弼捐德義而任刑誅也所以敎導乎百姓者不<lb/>
可得而置與敎之以禮而俾民知從敎之以刑而俾民<lb/>
知禁世率疑晉鑄刑書而孔子譏之以為政理之本在<lb/>
寛而科條之未可廢不知聖人之意徒恐流辟滯於金<lb/>
<pb n="KR4e0197_WYG_001-39b"/>
石鞭笞束於文字而民不知變也然則學士詞人考覽<lb/>
於載籍而不通乎法律之意亦㡬於墻面矣隋唐以來<lb/>
置律學又斷獄者多為判辭以剖析疑獄決定名法而<lb/>
本朝乃以校士於是陸君採集諸髦俊之所作而撰以<lb/>
成篇夫學於政而入官習於法而知道余固以為得乎<lb/>
先王之遺言而有取焉乃若道以博成辭不以寡廢而<lb/>
况於示民乎故非引類不足以徴大義非比偶不足以<lb/>
成令辭非章法不足以蔽名罪觀於兹篇而三者備矣<lb/>
<pb n="KR4e0197_WYG_001-40a"/>
宜刻之以傳學者陸君子健名乾元博綜有才藻其聲<lb/>
稱著於黌校間暨余有姻連云<lb/>
　　送朱縣丞赴尤溪序<lb/>
余表弟北橋朱子候選曹者數年今得除為尤溪縣丞<lb/>
將行問計於余何以丞尤溪者余詎知尤溪之所以而<lb/>
告之其道乎哉昔人之言曰一年之計在於樹穀十年<lb/>
之計在於樹木終身之計在於樹人皆詡張其辭説以<lb/>
為名言讜論可以服行而有餘播流於無極余以為不<lb/>
<pb n="KR4e0197_WYG_001-40b"/>
然人皆貴自樹也夫托根蓁莽之間振起山林之表至<lb/>
於枝葉扶疏參青霄而蔽白日物莫能禦之者草木猶<lb/>
然而况於人乎故古之君子其生而飲食居處與百姓<lb/>
同及其久也德澤加於海内功名流於千載豈其夙行<lb/>
稟受若是哉其所以自樹於人者異也能自樹而後可<lb/>
以樹人不能自樹者人將仆之矣如之何其樹人也哉<lb/>
夫自布衣起家而為丞裒衣束帶矜莊堂序之上百里<lb/>
之民瞿然而望之此其於樹立必非碌碌者矣余知子<lb/>
<pb n="KR4e0197_WYG_001-41a"/>
之心不以其丞自足也則固不以官府為營家之資而<lb/>
汲汲於妻孥者國家張設官師以其赤子而付之撫摩<lb/>
之而人固惟其妻孥之是恤此其於中心忍乎哉然後<lb/>
上賤而下慢之矣上賤而下慢之則仆之者至矣然則<lb/>
非人仆之自仆之也君子固懼夫人之賤且慢乎我也<lb/>
而自尊且貴之自尊且貴之者則莫如不以家自營而<lb/>
盡其心於民事拒絶苞苴之門而垂意於鞭笞之際上<lb/>
下之人莫不凜然重之矣然後德澤流而功名章雖欲<lb/>
<pb n="KR4e0197_WYG_001-41b"/>
以丞自足豈可得乎此其為營家之道固有大於彼者<lb/>
故能自樹則抱關之徒榮於柱國不能自樹則公卿之<lb/>
貴不如匹夫朱子少窮經能達於世務者必以余言為<lb/>
可服也<lb/>
　　送朱梅泉赴東鄉縣博序<lb/>
太史公曰余讀功令至廣勵學官之路未嘗不廢書而<lb/>
嘆也葢余亦然夫學官博士官不至軒輿禄不踰百石<lb/>
周旋俎豆之際而躡足黌序之間其修明怠弛算効而<lb/>
<pb n="KR4e0197_WYG_001-42a"/>
計功離於民事遠矣而天子以陳諸詔令學士大夫之<lb/>
所以搤腕而太息者何哉夫人之薄識淺見謂學校之<lb/>
疎於郡縣官司之散於守令而章縫之士之不如耒耜<lb/>
之徒也而不知先王之意微農夫之在猷畝手足之胼<lb/>
胝而耳目之不精明也何以率導哉故學校者先王之<lb/>
所以導民之耳目也班固敘述儒林傳其所著記大率<lb/>
多明於經術居博士之官其時博士如髙堂生夏侯父<lb/>
子鄭𤣥孔安國之徒弟子率數千人鼔篋而問道用能<lb/>
<pb n="KR4e0197_WYG_001-42b"/>
至大官名秩建著勲業而諸公亦名聲垂於竹帛赫然<lb/>
至今可謂光榮矣何則庠序之尊而校官之分置重也<lb/>
梅泉先生余鄉之篤行有道君子也弱冠明春秋敎授<lb/>
於鄉四方之來學業者戸外之屨滿焉顧久不第以歲<lb/>
貢士赴京師迺領鄉薦乞恩為學職於是將赴東鄉也<lb/>
諸所遨遊縉紳冠帶之流相與出而餞之或為先生不<lb/>
滿余固惜先生之别而樂先生之有兹行也夫豫章之<lb/>
材不必以建明堂施宗廟然後能盡其用驊騮緑耳之<lb/>
<pb n="KR4e0197_WYG_001-43a"/>
馬不必厯險阻馳峻坂然後能致千里也士固有遇不<lb/>
遇然遇而驕凌不如不遇而震奮况未為非遇者哉弦<lb/>
琴而諷誦鋒鏑之端消弭於道路揖讓之雍容五官之<lb/>
政令從之而順序校官分置之重亦以昭明矣先生之<lb/>
往東鄉也諸弟子釋菜而後見鴈集魚貫朝而升諸堂<lb/>
序之間相與研六藝之指歸究三墳之大道極天人之<lb/>
分際顯皇王之正誼令典章而道業煥然光明如日月<lb/>
之在霄漢由是風敎行於諸俗羣材顯於大庭珪璋令<lb/>
<pb n="KR4e0197_WYG_001-43b"/>
猷而顯飾王路民事之要領孰大於此則先生之功名<lb/>
節槩固且與游夏並驅况孔安國之徒哉夫不易時而<lb/>
進德者志義之士也不越位而成名者通達之材也詩<lb/>
曰多士克生王國之楨惟先生㡬之矣<lb/>
　　壽趙孺人七十序<lb/>
詩言采蘋采蘩其詠婦人之德昭著矣夫蔓草之道不<lb/>
逺傾筐之職易為而歌謡之不置者風人何取焉淑媛<lb/>
之德不縟於典禮而閨門之化不出於里巷能勞於祭<lb/>
<pb n="KR4e0197_WYG_001-44a"/>
祀而勤於家室斯已矣故丈夫之業恒患其不足而婦<lb/>
人之操則患其有餘何也鐘鼓之音欲其響越而琴瑟<lb/>
之音不能及於外户令絲聲之踰於金革則聞者不已<lb/>
怪乎余讀劉向列女傳而疑之向所載如無鹽之事皆<lb/>
渉浮誕不近於矩度令後世簪珥珮玉者希艷於此是<lb/>
内外之道已離而王化之基壞也然則趙孺人之賢勤<lb/>
儉而慈愛與詩書之所稱何以異焉而古之人則傳今<lb/>
之人則否豈誠婦人之道有所炫爚而瑰琦如劉向之<lb/>
<pb n="KR4e0197_WYG_001-44b"/>
記述者哉孺人之德不言而喻於家室而黄髪鯢齒安<lb/>
有髦期之壽鮮衣羙食享其子孫之奉此誠非有竒異<lb/>
之名而術算之選固自然之徴應福履之所成也乃今<lb/>
年七十矣而某曰為其誕辰朝値婚姻黨里之家相率<lb/>
為束帛壽之余同年友禹衡陳君以書屬余曰孺人克<lb/>
相其夫簡齋君已有簪組於王國能訓其子其伯能飭<lb/>
其庭宇不墜其家聲其仲發藻儒林被薦為國家髦士<lb/>
斯以難矣宜托諸簡書以宣揚其光耀與余仲氏思渚<lb/>
<pb n="KR4e0197_WYG_001-45a"/>
君嘗遨遊余固心異其風標當翔萬里而立偉業於國<lb/>
家者不辭而為文以祝之如此云<lb/>
　　送文使君入覲序<lb/>
秦漢以來罷侯置守矣乃方域而授宰自春秋有之如<lb/>
宓子巫馬子阿之倫其輝光奕然昭爛於史牒若觀日<lb/>
月也至後世起官儀始易以令又易以尹名實與古之<lb/>
稱宰無異然則縣令之官其綰符被組古今不殊而今<lb/>
之宣猷布化得民甚難者何也兩漢書記敘述循良之<lb/>
<pb n="KR4e0197_WYG_001-45b"/>
傳率多二千石以令著者自魯恭卓茂之外不能一二指<lb/>
數豈固階級之未崇聲名散軼耶夫天下之金穀車馬<lb/>
期㑹簿書皆倚集於鄉里之民而當塗發憲者意恒與<lb/>
之殊異寧獨意之如此哉將法亦然矣租稅之供與犯<lb/>
科條者不能不治之鞭笞恩惠未崇而怨咨易集色康<lb/>
和燕壼漿而使之則威令不樹而姦軌生故曰良劍出<lb/>
於歐冶以試玉石如斷縷然至盤錯之處不能不紆徐<lb/>
而後入驥馬日千里追及風電遇羊腸之塗九折之坂<lb/>
<pb n="KR4e0197_WYG_001-46a"/>
葢垂轡而能進事固有難有易不可得而强也永寧之<lb/>
開縣自永樂以來至於今其昭明有顯跡者上下數百<lb/>
年而其人甚稀至使君為政下車不匝月而民風藹然<lb/>
頌德歌功如出一日夫得民從古難之而永寧處邊境<lb/>
之際兵荒相繼民悍差煩頗號難馴乃使君如此之易<lb/>
者又何也以其德意明而誠信著也夫聰明精於衡石<lb/>
亷潔嚴於干將愷悌温於尺帛不輊於下而亦不軒於<lb/>
上俾民不怨而又不犯雖欲不畏而懷之其可得乎然<lb/>
<pb n="KR4e0197_WYG_001-46b"/>
則使君之才利於良劍矣俾夫父老傳之史氏述之以<lb/>
與古之循良頡頏而上下於使君何愧焉於是使君之<lb/>
入覲也縉紳先生相率而送諸路岐蘓君與余善屬余<lb/>
為文以贈之余固序之如此云<lb/>
　　刻劉揮使詩藳序<lb/>
沈子曰藝文之與韜鈴豈逺也哉昔曹氏父子驅馳四<lb/>
方往往於鞍馬間横槊賦詩余嘗壯其氣槩彼雖非德<lb/>
義君子其才藻殊絶淹通廣騖亦足稱也其後有劉越<lb/>
<pb n="KR4e0197_WYG_001-47a"/>
石遭晉室倥傯之時慇勤險阨之間猶抽筆據鞍詠歌<lb/>
以見志乃其意氣博逺横於霄漢其呻吟調笑慷慨悲<lb/>
歌時時奮發於方簡之上比之書生學士揣摩聲韵之<lb/>
末流研練於章句者既自不同而後世專名之家亦復<lb/>
不能過余見今世武胄之士多不習於藝文以為被甲<lb/>
躍馬無事於鉛槧而不知典籍之不通則精微缺矣雖<lb/>
有方員牝牡亦安從究哉余友梅野君家世萬户侯生<lb/>
有雋氣力足以驅虎射足以中命及紓徐委蛇游意於<lb/>
<pb n="KR4e0197_WYG_001-47b"/>
翰墨工圖梅畫又好吟詠歩驟晉唐之風流余毎披觀<lb/>
之見其名章纍成而秀句疊出為之嘉歎不置此可謂<lb/>
超乎今世之俗而軼乎古人之風者令其效節邉塞擊<lb/>
刁斗珮印綬封侯萬里要亦非天幸耳今其詩且傳余<lb/>
為序其大意如此<lb/>
　　贈孫明府考績序<lb/>
夫豪雋之士處方域之中遨遊四海其所交遊簮紱當<lb/>
其離别之際嬰情於岐路徘徊眷戀古今豈有殊哉余<lb/>
<pb n="KR4e0197_WYG_001-48a"/>
見春秋大夫士相贈縞紵或陳詩以詠歌徃徃㱆欷伏<lb/>
軾而思之夫鄉閭里閈林立而丘聚有連屋比居不相<lb/>
往來而海内賢豪千里相望至相見則如塤箎之和而<lb/>
骨肉之好何哉其意氣同也余郡孫明府組綬臨吾土<lb/>
三歲其所頡頏揖讓珥葢而相接者如雲霞之興鬱然<lb/>
蒸於海甸而顧於余節齋君暨余之不肖益惓惓焉每<lb/>
時節過逢臨眺山水之際容與翰墨之間相與超焉寄<lb/>
言於八表若有㝠契焉者此非意氣之相感然耶夫君<lb/>
<pb n="KR4e0197_WYG_001-48b"/>
子之意氣非徒兒女之仁又非獨撫劍引觴相然諾而<lb/>
已懷志之士欲感㑹風雲鞠躬王事斥惡除奸澄清海<lb/>
宇立忠貞之節成不朽之功以與天壤並存故望旌旗<lb/>
則壯夫動色聞鐘鼓則義士沉吟而况同儔一志俱懷<lb/>
萬里者與公蒞政持操若金石而風猷卓然百姓發清<lb/>
明之謡當塗布亷平之譽逺近齊聲以為異等其所樹<lb/>
藝昭明矣余黨之所以響往者豈固當世之情而燕好<lb/>
之私乎然則今之行軒車翳然有離别之色亦非獨戀<lb/>
<pb n="KR4e0197_WYG_001-49a"/>
儔懷侣依依於色澤而已聚散之際而慷慨之義焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0197_WYG_001-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　青霞集巻一<lb/>
</p>
<p>
</p>
  </div>
</body>
</text>
</TEI>
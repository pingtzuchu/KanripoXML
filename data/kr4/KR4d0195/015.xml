<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0195_SBCK_015-1a"/>
東萊先生詩集卷第十五　吕本中居仁<lb/>
　　　再簡范信中兼呈張仲宗<lb/>
昨日之游樂不樂主人愛客亦<hi>客一作</hi>不惡梅花逺近<lb/>
遍川谷雨練<hi>凍一作</hi>風揉未全落明日之游復如何城<lb/>
南城北梅更多對酒我不飲把琖君當歌酒䏑雖勤<lb/>
主人費且幸吾黨頻相過梅花縱落君莫歎與君同<lb/>
住海南岸花開花落都幾時君醉我醒人得知相逢<lb/>
一笑俱有詩如何不飲令君嗤<lb/>
　　　寄晁恭道鄭徳成二漕<lb/>
二年住閩中不識建溪茶處處得殘杯顧未㥦齒牙<lb/>
飢腸擁滯氣病眼増昏花故人持節來憐我病有加<lb/>
<pb n="KR4d0195_SBCK_015-1b"/>
㑹當餉絶品不但分新芽蒼璧月墮曉寳胯金披沙<lb/>
一洗肝肺凈兀坐如還家隂雨乆不解天氣復未佳<lb/>
持詩寄兩公請爲交舊誇便續北苑譜即日定等差<lb/>
　　　連得夏三十一翇兄弟范十五仲容趙十七<lb/>
　　　潁達書相與甚勤作詩寄之<lb/>
閑居病亦侵世務每絶念猶憐二三子從我乆未厭<lb/>
書來不改昨意苦辭亦贍問我來何時期我早㑹面<lb/>
我行但謀食欲去復未便要當相就居同止山水縣<lb/>
讀我所傳書亦足滿素願開卷忽有得如飲醇酒釅<lb/>
吾聞古志士學也蓋有漸欲升夫子堂不摘屈宋豔<lb/>
倒籬望青天豈必在窺覘它時儻從容此語子可驗<lb/>
<pb n="KR4d0195_SBCK_015-2a"/>
　　　送錢子虚撫幹徃洪州赴新任二首<lb/>
君不求時用居然如病夫經過閲嵗月相伴走江湖<lb/>
白玉終無玷寒松保不枯同官多勝士緫爲致區區<lb/>
老矣吾無用歸歟子未冝端能出竒筞略爲濟斯時<lb/>
悶有書遮眼閑須笏拄頤西山有爽氣當報故人知<lb/>
　　　題晁恭道善境界圖<lb/>
疇昔相從三十年如今休去不逃禪知君參見法輪<lb/>
老始悟蒼蒼便是天<lb/>
境界本來無善惡人間何處有新圖欲知箇裏眞消<lb/>
息臘月寒松永不枯<lb/>
　　　簡乾元珪老<lb/>
<pb n="KR4d0195_SBCK_015-2b"/>
問訊乾元老江頭幾日囬還應艤船待不作御風來<lb/>
漫有經旬别頻思一笑開庭前荔子熟尚要著詩催<lb/>
　　　贈楊紹祖<lb/>
城東徃還者相近得楊卿處世如無事爲官不近名<lb/>
匣蔵防身劒案有讀書檠此外唯尊酒時時喚客傾<lb/>
　　　謝宇文漳州送茶<lb/>
暑氣侵人病逾劇虚堂坐調出入息漳州太守送茶<lb/>
來王圭小鳳俱無敵太守憐我病無語故遣此茶相<lb/>
勞苦千金一餅君未許百金一盞如潑乳其它鬬芽<lb/>
未足數下視紛紛等塵土病夫未飲病先愈坐覺爽<lb/>
氣生肺腑城中車馬閙如雨更有樂善如君否<lb/>
<pb n="KR4d0195_SBCK_015-3a"/>
　　　夏日<lb/>
暑雨遂經月客來因稍踈閉門觀易象反復看何如<lb/>
妙處元非畫微言不在書故山初未逺舉首是吾廬<lb/>
　　　過劉忠顯公郷縣作<lb/>
疾風知勁草世亂識忠臣自古有此語今代豈無人<lb/>
劉公生東南節義邁等倫時危出一死以捍胡馬塵<lb/>
遂令天驕子稍知吾道尊至今生氣在凛凛凌層雲<lb/>
我行崇安野瞻望彼髙墳流澤既未逺有子賢而文<lb/>
㑹當廣徳業早爲建殊勲此意茍不泯楚人生伍貟<lb/>
　　　夏日深居二首<lb/>
怱怱車馬未言還因病深居未得閑更爲故人留一<lb/>
<pb n="KR4d0195_SBCK_015-3b"/>
夏稍移行李過東山<lb/>
故人多住城東寺還許相過結淨縁海冦求䧏荔枝<lb/>
熟是中風月可忘年<lb/>
　　　乾元副寺欲還雲門<lb/>
子有四方志雲門尋舊游溪山往時夢江海向來秋<lb/>
物態隨髙下生涯任去留閑将問庵主如此是禪不<lb/>
　　　慶堯侍者以詩相贈偶成絶句謝之<lb/>
滿城車馬雜塵埃所至如雲撥不開只有西禪堯侍<lb/>
者肯衝劇暑送詩來<lb/>
　　　渴雨簡張仲宗二首<lb/>
強讀文書不補飢只今一飽尚難期薄雲未肯蘇禾<lb/>
<pb n="KR4d0195_SBCK_015-4a"/>
稼細雨才堪濕荔枝<lb/>
雨濕平林松桂香斷雲苒苒拂踈篁江山故自可人<lb/>
意從此歸休筞最長<lb/>
　　　謝楊紹祖惠玉友<lb/>
我來閩中居中熱乆斷酒端居苦無事神氣思内守<lb/>
故人憐我病小缸送玉友極知此不凡嶺海見未有<lb/>
感君意則重納約況自牖欣然洗盞甞不待捧素手<lb/>
空盃貯玉色一洗市沽醜坐令百疾去敢復望升斗<lb/>
從今破酒戒可以入道否<lb/>
　　　與李似宗别後奉寄<lb/>
昔者相過今幾時心期雖在事多疑滯留江海君先<lb/>
<pb n="KR4d0195_SBCK_015-4b"/>
病悵望雲山我欲歸老境猶存作詩苦故人多有食<lb/>
言肥漢隂老父如無事肯復逢人論是非<lb/>
　　　作雨不成旱暑愈甚未能就道<lb/>
三日隂風雨不成坐嫌衝暑作宵征敢因貧故累公<lb/>
子尚欲閑時尋友生兵甲未休心已醉詩書頗廢眼<lb/>
猶明便須凖擬庵居用拄杖繩牀折脚鐺<lb/>
　　　聞鵲<lb/>
一夏病如此它郷閑未囬踈簷聞鵲喜知有逺書來<lb/>
　　　荔子<lb/>
南征未苦厭關山荔子今年已厭餐時有野僧來獻<lb/>
供每煩佳士約同槃門前炎暑三伏旱坐上冰霜六<lb/>
<pb n="KR4d0195_SBCK_015-5a"/>
月寒它日一尊須念此中州傳買半棃乾<lb/>
　　　乾元眞歇數約它日同庵居<lb/>
與君俱自走天涯何處雲山不是家城市少留眞夢<lb/>
事林泉髙卧亦空花乆無佳句彫肝腎漫有微言到<lb/>
齒牙它日一庵如可必願分齋罷半甌茶<lb/>
　　　将發福唐<hi>一云别李叔易兼簡士珪</hi>
盡此一囊粟我行當有期涼風吹天涯増我别後思<lb/>
結束向行在問子還<hi>來一作</hi>何時初無濟時<hi>世一作</hi>筞處<lb/>
事多參差環視中所有無一施可冝形骸乆已病敢<lb/>
徼當世知不蒙朋友責定遭兒輩嗤矧此世外人勸<lb/>
歸常恐遲相尋有如日請盟吾此詩<lb/>
<pb n="KR4d0195_SBCK_015-5b"/>
　　　聽雨<lb/>
日數歸期似有期故園無語說相思芭蕉葉上三更<lb/>
雨正是愁人睡覺時<lb/>
　　　末利<lb/>
香如含笑全然勝韻比酴<graphic n="KR2573" url="https://raw.githubusercontent.com/kanripo/KR-Gaiji/master/images/KR2573.png" mimeType="image/png"/>更似髙所恨海濵出太<lb/>
逺初無名字入風騷<lb/>
　　　聞二弟召對<lb/>
晚來忽雨已如秋竹枕欹眠得自由忽報諸郎例升<lb/>
進頗容老子便歸休人傳胡虜三年旱勢合山河一<lb/>
戰收顧我迂踈最冝病秖應隨處是菟裘<lb/>
　　　夜涼早起尋李貽季陸慶長所惠詩有作<lb/>
<pb n="KR4d0195_SBCK_015-6a"/>
夜長忘隂晴忽聽簷雨滴空房閉重門涼氣通枕席<lb/>
欣然欲攬被如覓舊相識那知庚伏内得此睡通夕<lb/>
起尋兩君詩令我生氣力成蹊長桃李已自除荆棘<lb/>
逺游得數士舍此百無益挑燈視皮膚不顧蚊齩赤<lb/>
因之不復寐爲子増歎息<lb/>
　　　聞大倫與三曾二范聚學并寄夏三十一四首<lb/>
我思臨川居欲徃意未慊每懐二三子嵗月多荏苒<lb/>
後生<hi>名御</hi>所習正是絲在染未須極軒昂且須就收歛<lb/>
舉動思古人此志豈不逺才雖有髙下事亦要強勉<lb/>
願爲江海深莫作盆盎淺<lb/>
世人爭錙銖未語色已變居然面頸赤自處亦已賤<lb/>
<pb n="KR4d0195_SBCK_015-6b"/>
寧知烈士胷渠自有志願一介不妄取萬鍾吾亦倦<lb/>
古人有伯夷名冠太史傳<lb/>
見人輒有求所以百慮非但能守簞瓢何事不可爲<lb/>
愚夫飽欲死志士固長飢出門萬里塗其亦<hi>名御</hi>所之<lb/>
莫惜一日勤而忘終身憂農夫力耕作其必嵗有秋<lb/>
日前不鹵莽乆亦有倍收少年不努力長大復何求<lb/>
　　　别法一上人<lb/>
我有江浙役子能乗興來便同湯院浴卻爲故人囬<lb/>
此道恐遂絶後生良可哀試尋鑰匙子一一與重開<lb/>
　　　别後寄珪粹中<hi>一作鼔山</hi>
海上相逢兩過秋飄然乗興亦悠悠送行百里還歸<lb/>
<pb n="KR4d0195_SBCK_015-7a"/>
去同是江湖不繫舟<lb/>
　　　哭王元邁<lb/>
紛紛舉手爭毫未砥柱當河獨不流一夕便隨波浪<lb/>
没天涯黄葉更悲秋<lb/>
　　　别林氏兄弟<lb/>
二年住閩嶺所閲足青紫那知萬衆中得此數君子<lb/>
相從不我厭但覺嵗月駛髙論脱時俗如風濯煩暑<lb/>
出處雖未同氣味固相似人生有離合<hi>低昂一作</hi>所畏爲<lb/>
物使要當啜英華不必計柤滓它年肯相尋在彼不<lb/>
在此<lb/>
　　　本中欲謀它日復來福唐之東山林少潁請<lb/>
<pb n="KR4d0195_SBCK_015-7b"/>
　　　作詩以記因成兩絶<lb/>
老大馳驅百不冝敢將䈥力蹈危機它年更欲眠雲<lb/>
住同過東山甞荔枝<lb/>
更作東山住尋盟尚有詩看君騰踏去及我未歸時<lb/>
　　　謝人恵陳家紫<lb/>
煩君恵我陳家紫萬里漂流合得甞莫道聞名不相<lb/>
識舊隨籩實到吾郷<lb/>
　　　閑居感舊偶成十絶乗興有作不復詮次<lb/>
四海交游一信民後來情分更誰親可憐相伴谿堂<lb/>
老一去塵寰三十春<hi>汪信民謝無逸</hi>
一世聲名髙與關亦知不合住人間不令整頓乾坤<lb/>
<pb n="KR4d0195_SBCK_015-8a"/>
了虚逐松聲半夜還<hi>髙茂華秀實關沼止叔</hi>
璧老投冠去學禪堂堂一<hi>三一作</hi>鼔陣無前平生老伴<lb/>
唯均父馬病途窮不著鞭<hi>饒節徳操夏倪均父</hi>
屏醫卻藥病良已絶學捐書我又休卻到舊時行履<lb/>
處五湖煙水上漁舟<lb/>
萬里飄然不繫舟老來專憶舊交游西風日短中原<lb/>
路虚度江湖數十秋<lb/>
唐子直心絶可憐夏侯苦節更誰傳諸晁事業風流<lb/>
在各有殘詩數十篇<hi>之伯禹詠之之道貫之季一謂唐廣仁充之夏侯髦節夫晁載</hi>
<hi>之叔用之季此沖</hi>
平生親愛獨諸晁叔也相親共寂寥半日不來須折<lb/>
<pb n="KR4d0195_SBCK_015-8b"/>
簡暫時相逺定相招<hi>叔用</hi>
病夫長病合長飢豈復輕隨世上兒雲雨覆飜渠有<lb/>
分江湖潦倒我無知<lb/>
曾郎學行冠姻親趙子才能又絶倫仲弟故應同二<lb/>
妙一時先後委埃塵<hi>曽元似趙才仲及余仲弟也</hi>
便欲長休老未能爾來頻愧住庵僧直須棄盡人間<lb/>
事始見從來一㸃燈<lb/>
　　　温泉<hi>一作福州湯院</hi>
海上秋來早晩涼客愁蘇醒似還郷歸途尚欲撩瘡<lb/>
疥剰乞温泉一勺湯<lb/>
　　　將去福州<lb/>
<pb n="KR4d0195_SBCK_015-9a"/>
委曲隨人乆未甘翛然午枕睡方酣功名到此終無<lb/>
分身丗從來百不堪爲己工夫今粗曉住山活計舊<lb/>
相諳它時不用求三徑投老才須住一庵<lb/>
　　　初秋<lb/>
涼風驚木葉意欲作深秋客病渾如昨囊空却自由<lb/>
因閑得飲酒端坐勝封侯寄語平生友當能爲我謀<lb/>
　　　奉呈鼓山雲門二老<lb/>
汝水相逢今幾年只今同住海南偏月明本自無虧<lb/>
缺山色何甞有變遷它日㑹逢晜弟語一時驚散野<lb/>
狐禪儻因居士閑開口却作沖和二月天<lb/>
　　　從叔巽叔覓茶<lb/>
<pb n="KR4d0195_SBCK_015-9b"/>
疾病侵凌轉不堪時思一室奉清談嗣宗已餉兵厨<lb/>
酒當有新茶恵阿咸<lb/>
　　　福建界首寄福州親舊<lb/>
海上秋風吹客衣婁煩親舊送將歸今朝更入江東<lb/>
路便恐書來即漸稀<lb/>
　　　嚴州九日坐上贈胡明仲常子正<lb/>
今年得交舊九日㑹嚴州城角風雲暮天涯景色秋<lb/>
功名有長鋏行李付扁舟苦恨三年别聊因一笑留<lb/>
病添文字嬾老恥稻粱謀活國須公等吾生便可休<lb/>
　　　方允迪挽詞二首<lb/>
已矣儒林老今爲地下郎空山留几杖遺藁漫文章<lb/>
<pb n="KR4d0195_SBCK_015-10a"/>
徑狹風霜逺溪深草木長傷心釣臺路千載閟幽光<lb/>
惟君好兄弟少小共聲名豈止千人傑俱爲一代英<lb/>
云何卧丘壑不使至公卿慟哭松風逺悲雲咽莫聲<lb/>
　　　程伯禹母夫人挽詩二首<lb/>
乆矣閨門秀端如玉在淵相夫成令徳敎子作名賢<lb/>
遽逐秋色盡空令莫景遷傷心江左地松栢閉新阡<lb/>
舊隨賢子後每得熟嚴規未獲升堂拜空成相挽詩<lb/>
爵頻賜湯沐壽不至期頤它日家聲在流傳世未知<lb/>
　　　送范師厚宣諭四川<lb/>
老境侵尋乆廢詩送君寧復似當時虺隤病馬猶長<lb/>
路偃蹇寒松只舊枝想得山川瞻使節便令父老識<lb/>
<pb n="KR4d0195_SBCK_015-10b"/>
家規<hi>使成都忠宣公甞</hi>聖朝本意惟寛大網漏吞舟始合冝<lb/>
<hi>人人各言二千石長短和獨無言導問之和曰明公王導甞遣八部從事之部顧和在下傅還從事見導</hi>
<hi>聽風聞察察爲政導咨嗟其言爲政當使網漏吞舟之魚豈可採</hi>
　　　贈了老<lb/>
前年見公滄海上法㑹堂堂萬騎将今年見公浙河<lb/>
東猶是當時舊老翁送行更有天童老騏驥齊驅獵<lb/>
霜草野狐射干膽欲破不但獨噴羣馬倒我衰且病<lb/>
百念絶便得從公不爲早忘情遁跡亦未是言與不<lb/>
言俱一掃世人擾擾不歸家公行問渠有何好<lb/>
東萊先生詩集卷第十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0195_SBCK_016-1a"/>
東萊先生詩集卷第十六　吕本中居仁<lb/>
　　　送楊晨當時赴䕫漕<lb/>
楊侯從舊名籍籍呉中一見如舊識憐我衰頽病已<lb/>
侵怪我辛勤百無益今君遽作巴蜀行江頭宿昔春<lb/>
水生路經三峽不艱阻遍與疲氓問疾苦隨身長劒<lb/>
莫輕舞試伐蛟鼉斬豺虎北來人士衆如雨得君此<lb/>
行慰覉旅君但垂情一笑許勝使區區入州府百城<lb/>
因之遂安堵亦勝無事閑坐否<lb/>
　　　送徐林稚山赴江西漕<lb/>
緫角相從四十年如今衰病已華顛乆無耆老可訪<lb/>
事尚喜交游不乏賢未使從容持從橐却令辛苦上<lb/>
<pb n="KR4d0195_SBCK_016-1b"/>
江船百城編户皆疲瘵日望公來與息肩<lb/>
　　　將發金陵奉懐張彦實<lb/>
老矣君何徃翩然我欲歸文章晚未用嵗月事多違<lb/>
江接鄱陽路風吹游子衣不應蘧伯玉獨悟昔年非<lb/>
　　　初離建康<hi>一云鍾山寄范十四弟諸人</hi>
甞憶它年出舊京汴隄榆柳與船平寧知此日鍾山<lb/>
路亦是東行第一程<lb/>
紛紛車馬未言還我獨支離便得閑尚有同門二三<lb/>
子肯同今夜宿鍾山<lb/>
　　　寓㑹稽禹迹寺<lb/>
隂雨靜不出端居還自由客衣從短褐天氣已深秋<lb/>
<pb n="KR4d0195_SBCK_016-2a"/>
所在兵猶鬬中原亂不休廟堂如有意便與萬人謀<lb/>
　　　㑹稽初秋四首<lb/>
今來留滯浙河東想見閩山荔子紅雖有故人家在<lb/>
彼可無方便託西風<lb/>
張侯問舍復何時我亦留連去未期便欲爲君草堂<lb/>
客幾時先寄落成詩<lb/>
故園囬首但斜陽所至奔波避賊忙天下何曽有定<lb/>
處越南燕北是中央<lb/>
病來每有居山興老去初無住世心三尺枯桐無舊<lb/>
譜始知三歎有遺音<lb/>
　　　錢遜叔侍郎奉京師舊墳攺葬天柱謹成挽<lb/>
<pb n="KR4d0195_SBCK_016-2b"/>
　　　詩一首<lb/>
錢氏覇呉越功徳在斯民遜王早退居身退道益尊<lb/>
至今二百年盛事傳後昆文采震本朝豈惟光一門<lb/>
後來翰林公又以直聲聞累葉其外家家世悉殊勲<lb/>
善惡乆乃效其報於此分裔孫傑立者迎喪自中原<lb/>
遂令擾攘後得安乆旅魂依依天柱山不必京洛塵<lb/>
死者如有知當言吾有孫小人託末契所恨老不文<lb/>
睹此一時盛忍終無一言越水流不竭越山旱不昏<lb/>
孝子亦不匱錫類到仍雲<lb/>
　　　重陽日西興寄臨安親舊<lb/>
我來西興口君在龍山旁如何阻一水不共作重陽<lb/>
<pb n="KR4d0195_SBCK_016-3a"/>
别浦潮猶白深秋菊未黄遥知對杯酌不記是它郷<lb/>
　　　范伯言藥隱<hi>一云送范彦行歸西山</hi>
烈士故徇名中民但榮官寧知陋巷士堅坐有餘歡<lb/>
出從聖師游歸坐守一簞出門視天壤密邇心自寛<lb/>
范侯嬾仕宦決意歸西山西山有藥隱此地可盤桓<lb/>
誓將從古人上追孔與顔有田可以耕有屋可以安<lb/>
寧能伴兒曹日夜不得閑我亦倦游者世味更百難<lb/>
夢寐想君家父子兄弟間便當卜鄰居一生長徃還<lb/>
相依得情話出語清肺肝後生有郢質更爲斵其漫<lb/>
君行問安否此盟當未寒<lb/>
　　　題趙祖文盤谷圖<lb/>
<pb n="KR4d0195_SBCK_016-3b"/>
趙郎落筆冩盤谷正是太平無事時今日太行那有<lb/>
此滿山樵採盡胡兒<lb/>
　　　送胡明仲知永州<lb/>
君行西遊浮沅湘洞庭岳麓天一方嶽前老人望君<lb/>
乆嵗晚不嫌歸路長晴天萬里去鴻鵠韞玉未售猶<lb/>
深藏逺行固是君素願多畜竒謀羞自獻後生紛紛<lb/>
了目前大䇿定非凡所見簿書汩沒渠自忙道里﨑<lb/>
嶇吾不倦百川東下倒狂瀾要君嶷然如㫁山我老<lb/>
無用逢多艱敢復著脚塵埃間胷次偪塞良未寛日<lb/>
夜矯首須君還運斤成風君不難不使世人漫鼻端<lb/>
　　　孫肖之短堂<lb/>
<pb n="KR4d0195_SBCK_016-4a"/>
孫郎囊空意自滿自謂身長才則短以短名堂堂未<lb/>
成長短是非俱不管嚴州一見鬢蒼浪贈我新詩如<lb/>
夜光何時到君短堂上更話如今歸興長<lb/>
　　　贈孫肖之<lb/>
子窮非一時所歷固長乆自從太平時以至戎馬後<lb/>
今兹益窮甚所至但縮手遂令甑生塵不止衿見肘<lb/>
未能脫身去且作避地走金盤貯火齊熟視不一取<lb/>
溪船下濤江亦未逺南斗固知松栢生必不在培塿<lb/>
見我嚴州城丗事嬾到口念子抱竒才有節空自守<lb/>
簞瓢在陋巷丗亦如此不乖離勿重言寒甚且飲酒<lb/>
　　　朱成伯秀野堂<lb/>
<pb n="KR4d0195_SBCK_016-4b"/>
客愁固多岐我懐亦蕭散連年尋故人見子二水岸<lb/>
官居少閑暇嵗月忽已換有堂名秀野未入俗眼看<lb/>
得名自君子可當清淨觀未能藝桃李且自飽藜莧<lb/>
荒涼城一隅初不越門限脫身少年場念此已熟爛<lb/>
嗟予老病侵閲世蓋多難相逢黙無語自足洗憂患<lb/>
窮冬足雨雪近市乏薪炭時來上子堂尚得一笑粲<lb/>
　　　次秀亭韻二首<lb/>
忽見新亭起廢基暮雲踈雨兩霏霏慿欄一望長空<lb/>
逺鑿石新開小徑微治世從今可招隱至人何苦更<lb/>
藏輝使君不厭賔朋集正爲飄流到眼稀<lb/>
舟車來往閙回環今日陪公得暫閑漸喜著身人迹<lb/>
<pb n="KR4d0195_SBCK_016-5a"/>
外勝如隨衆馬蹄間縈䊸細數溪頭路蒼翠遥看雨<lb/>
後山正恐朝廷須舊物不容常此面孱顔<lb/>
　　　甘棠樓<lb/>
髙樓面面好舉目是溪山急水㵼湍瀨諸峯呈髻鬟<lb/>
聊爲半日出得伴使君閑作者風流在承平氣象還<lb/>
身雖住世網心已離塵寰未猒陪游數唯愁覔句慳<lb/>
髙風雖在望逸韻恐難攀咫尺蓬萊路惟公指顧間<lb/>
　　　師奴病化<lb/>
伴我閑中氣味長竹輿游歷徧諸方火邊每與人爭<lb/>
席睡起偏嫌犬近床能與兒童校幾許賢於臧獲便<lb/>
相忘他生尚欲隨吾在要奉香爐漉水囊<lb/>
<pb n="KR4d0195_SBCK_016-5b"/>
受戒不捕鼠聽經如欲譍誰知兩溪畔今日送亡僧<lb/>
　　　舟行至桐廬<lb/>
乗舟待潮發一日到桐廬物色寒初甚溪山畫不如<lb/>
往來眞是夢親舊不須書猶賸鴟夷在時容託後車<lb/>
　　　示兒<lb/>
忍窮吾有味雕句汝無功客舍囂塵裏春愁浩蕩中<lb/>
初無買山費眞與住庵同更想顔回宅簞瓢亦屢空<lb/>
　　　陳朝奉坐化<lb/>
東風吹雨欲飜盆杏樹前頭柳暗村試問老人何處<lb/>
去夜來新月又黄昏<lb/>
　　　嚴州春曉<lb/>
<pb n="KR4d0195_SBCK_016-6a"/>
居間病常嬰出郭春已老微隂淨新緑轉覺原野好<lb/>
故人各漂散頗恨來不早尚有壁間詩猶堪冩懐抱<lb/>
是月足隂晦暮春常苦寒閉門猶疾病春物豈相干<lb/>
堅坐客已少長貧心自安幽蘭有花在尚肯結餘歡<lb/>
　　　予将爲三衢之行下塔僧恵道求詩留題因<lb/>
　　　成絶句遺之<lb/>
欲過城東病不能飛檐髙棟想層層半年夢作嚴州<lb/>
住一首詩留塔下僧<lb/>
　　　將適三衢而七弟欲徃臨安臨行作詩奉送<lb/>
弟要題詩别人還勸我留如何南去路更送北行舟<lb/>
處事須逺略擇交當廣求秋風理歸棹爲我上衢州<lb/>
<pb n="KR4d0195_SBCK_016-6b"/>
　　　椿閣<lb/>
往時椿閣老盛徳傳郷閭至今風流在遺芳殊未踈<lb/>
有孫仁者靜逺近伏其賢定知建徳民祝令如翁年<lb/>
　　　弋陽魏令賞音亭<lb/>
髙亭已寂寞山水自清音主人去亦乆此意誰復尋<lb/>
夢囬還舊觀川上有微吟於焉繼前作因見平生心<lb/>
　　　建安熊述之爲令建徳不言而民治将適三<lb/>
　　　衢留詩羙之二首<lb/>
熊卿治建徳隱几心若水民肥吏乾枯亦不用笞箠<lb/>
問子何能然此豈力可使建安今多賢於子可見爾<lb/>
建安固多賢故人劉與胡山川古秀潤珠生崖不枯<lb/>
<pb n="KR4d0195_SBCK_016-7a"/>
我病日已懶觸事見迂踈行當脱身去一㕓從子居<lb/>
　　　擬古樂府<lb/>
髙堂陳八音同聽不同樂狂飈送鴻鵠萬里翔寥廓<lb/>
一去三十年事事非前約當時緑綺琴塵埃無處著<lb/>
時節非不乆此意但如昨<lb/>
　　　已未重陽<lb/>
病無佳思只深藏漫遶東籬菊未黄最是一年秋好<lb/>
處可能無酒過重陽<lb/>
　　　李珹拙軒<lb/>
念彼巧者勞知此拙者安拙者固無營一生長得閑<lb/>
子豈眞拙者託此以自完何甞曵長裾顧肯卑小官<lb/>
<pb n="KR4d0195_SBCK_016-7b"/>
世人極變態飜手覆手間子獨如不聞黙坐安如山<lb/>
九衢走紅塵本自不相干我老始見子古井乆不瀾<lb/>
贈子拙軒詩留子靜處看當蒙一笑許敢言愁肺肝<lb/>
　　　清<hi>名御</hi>軒<lb/>
清<hi>名御</hi>軒中一事無午䆫髙枕似吾廬世人稱意何須<lb/>
道乃祖風流正不踈<lb/>
　　　將徃城南觀音阻雨未果<lb/>
野寺它年别溪山浪作秋初涼頗冝出小雨故妨游<lb/>
僧老渾無念田荒近不收猶思五更懴清切勝蠻謳<lb/>
　　　余迪漫浪齋<lb/>
顔子在陋巷無一當其心日惟聖之學正自惜分隂<lb/>
<pb n="KR4d0195_SBCK_016-8a"/>
子生千載後此意尚能尋齋雖名漫浪迹豈計浮沉<lb/>
文字浩今古不受俗務侵端如貯美酒妙處當自斟<lb/>
臨卷忽有得如奉君親臨即此是聖域子行無滯淫<lb/>
　　　無題四首<lb/>
我病無能到處窮子才安得尚漂蓬如何共飲重陽<lb/>
酒相對無聊似乃翁<lb/>
重陽共采東籬菊却似乃翁年少時顧我無能甘老<lb/>
病相尋唯有向來詩<lb/>
聞鍾即起待天明客舍無聊坐五更何日長風破巨<lb/>
浪看渠萬里出門行<lb/>
平生隨我飯脫粟靜夜不眠尋細書可見烏衣諸子<lb/>
<pb n="KR4d0195_SBCK_016-8b"/>
弟從來志業不如渠<lb/>
　　　邊愁<lb/>
胡人吹短笛一半是離聲想得南飛鴈雲間亦猒聽<lb/>
愁聲晚來急邊塞乍寒時不似江南日愁多只自知<lb/>
　　　招范四弟<lb/>
涼風忽滿箑江漢有歸心顧我病如昨憐君窮至今<lb/>
苦嫌歸夢短不猒酒盃深試問玉川老何時許降臨<lb/>
　　　衢州路中<lb/>
今日衢州路師奴不共行阿童渾似汝只是太麤生<lb/>
　　　憶福州舊居菊花<lb/>
問訊堦前菊如今屬阿誰秪應風露底猶記摘殘枝<lb/>
<pb n="KR4d0195_SBCK_016-9a"/>
　　　求趙表之墨<lb/>
超然堂中墨如㦸支撑宗門渠有力參得諸方一味<lb/>
禪以此示人人不識病夫見之喜折屐便欲投詩恐<lb/>
無益主人不吝是家風㑹見琅琅送珪璧<lb/>
　　　陋巷<lb/>
陋巷客自稀短日寒未到感君時一來得以慰懐抱<lb/>
論文有根柢落筆清且奥如歌五弦琴促軫有餘操<lb/>
黄花開正繁薄酒可相勞請君尋此盟妙處同一造<lb/>
　　　示聞生<lb/>
形容落魄猶須酒疾病因循乆廢詩忽見聞郎七字<lb/>
句却如汪謝少年時<lb/>
<pb n="KR4d0195_SBCK_016-9b"/>
　　　簡何居厚<lb/>
我乏濟勝具子懐經世才寒䆫得一笑陋巷絶纎埃<lb/>
曰酒難充醉黄花只強開更憐無事日時有好詩來<lb/>
　　　謝人送酒<lb/>
它郷逢故人已覺意氣盛得君雙榼酒起我終日病<lb/>
清如兩龔潔氣出徐邈聖乃知無功郷欲徃有㨗徑<lb/>
一盃吾已足不必待歷聘扁舟下東陽此計或未定<lb/>
尚欲尋舊盟短拙恐未稱先生肯降臨時掃一室靜<lb/>
東萊先生詩集卷第十六<lb/>
</p>
<p>
</p>
  </div>
</body>
</text>
</TEI>
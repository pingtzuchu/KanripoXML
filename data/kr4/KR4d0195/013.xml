<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0195_SBCK_013-1a"/>
東萊先生詩集巻第十三　呂本中居仁<lb/>
　　　全州與解子中向伯恭相㑹<lb/>
五年流落判西東尚喜交游一再逢但得低頭拜東<lb/>
野不妨下卧見元龍中原極目山千叠徃事傷心酒<lb/>
一鍾如我支離乆無用敢因窮約廢過從<hi>相從一作費</hi>
　　　初至桂州二首<lb/>
連年走遐方所至若郵傳未論道艱阻先問米貴賤<lb/>
賊勢來未已行役我已倦解鞍憇空館敢歎此異縣<lb/>
清泉上短綆一洗塵垢面瘴癘非不深美醖良可戀<lb/>
胡沙乆衝突賊馬亦馳騖我行不得息終嵗在道路<lb/>
敢言更事多尚恐與時忤低頭訪殊俗何處可放步<lb/>
<pb n="KR4d0195_SBCK_013-1b"/>
江流下滄海日慘蛟鱷怒出門尋故人風雨已斷渡<lb/>
　　　桂林解后拜見仲古龍圖吉父學士别後得<lb/>
　　　兩詩書懐奉寄<lb/>
所至艱危裏如何更别離只看山似㦸巳合鬢如絲<lb/>
湯熨徒増病文章不療飢端居渴餘論苦語自成詩<lb/>
折老乆髙卧曽鄉仍倦游同為萬里走肯避數年留<lb/>
賊幟江湖晚嵐煙嶺嶠秋相逢得安穩乘興莫東流<lb/>
<hi>為廣東之行比聞二公皆欲</hi>
　　　次韻吉父見寄新句<lb/>
詞源乆矣多岐路句法相傳共一家良賈深藏冝有<lb/>
待大圭可寳在無瑕長江渺渺看秋注孤霧悠悠伴<lb/>
<pb n="KR4d0195_SBCK_013-2a"/>
落霞盛欲寄書商榷此嶺南不見鴈行斜<lb/>
　　　桂州水西<lb/>
隆隆而雷風乘之斷霓落日江東西江頭古寺頗岑<lb/>
寂僧簷正與南山齊我來端坐已寒暑終日看山黙<lb/>
無語盜賊連村那敢問藜莧充腸未為苦早禾已旱<lb/>
心所知正待前山<hi>山前一作</hi>一犁雨<lb/>
　　　斷橋<hi>三月中作</hi>
橋斷客逾少春深花已休閉門尤省事於世轉無求<lb/>
來徃只諸老相期非壯游欲知身所住同寓訾家洲<lb/>
<hi>夢貺數相過從也時獨范叔器季平裴</hi>
　　　贈嶺東陳秀才<lb/>
<pb n="KR4d0195_SBCK_013-2b"/>
風吹賀江浪如雪浮梁左右行人絶病夫坐穩懶出<lb/>
行破屋只愁吹瓦裂東縣陳卿忽叩門笑語驩然相<lb/>
暖熱怪我長貧走道路所至不安寜有説鄰州賊報<lb/>
又警急欲泛扁舟窮百粤如君長材亦未用獨守區<lb/>
區負竒節未能俯首効兒輩肯便出門探虎穴馬羣<lb/>
時致千里足烈士寜無一時傑我復何人敢言事一<lb/>
世摧頽甘短拙幸君無事時一過喜聽髙談徤其決<lb/>
瘴癘參差畏乆留嵗月崢嶸惜輕别<lb/>
　　　衡州逢解子中别後奉寄<lb/>
我來筠水陽君亦發章貢相逢瀟湘門及此兵未動<lb/>
卧聞羽書馳起已行者衆匆匆不及款尚辱苦語送<lb/>
<pb n="KR4d0195_SBCK_013-3a"/>
慨然念平生相從已如夢交游半生死所至多罅縫<lb/>
我衰學不入<hi>及一作</hi>君亦老未用孰知一世中有此九<lb/>
鼎重子賤則君子閔子言必中師門未遽絶斯文實<lb/>
天奉别離又幾日坐想發孤諷衡州逼南嶽湘水寒<lb/>
不凍頗傳江西擾盗賊已放縱徃從田蘇游此樂不<lb/>
得共<lb/>
　　　范縣丞惠雙鷄<lb/>
羸病不能除肉味每逢齋鉢愧餘生雙鷄未可為公<lb/>
饍留與山僧報五更<lb/>
　　　王撫幹失去毛裘<lb/>
王郎隨身一駝裘偷兒遽作壑失舟春初未免霜露<lb/>
<pb n="KR4d0195_SBCK_013-3b"/>
迫<hi>逼一作</hi>嵗晚可無遷徙憂客房夜坐薪當燭不怕近<lb/>
江風裂屋馬平編户更艱難君行莫忘民號寒<lb/>
　　　四十二弟將還賓州相過夜話<lb/>
兵戈乆未歇所至轉搶攘萬里逢吾弟三年走瘴鄉<lb/>
春風入古寺夜雨暗浮梁尚肯留連否僧廬可對牀<lb/>
　　　呈折仲古四首<lb/>
市酒酸甜乆絶沽濕薪熏眼坐僧爐尚憐諸老無機<lb/>
<hi>幾一作</hi>事不待愁人折簡呼<lb/>
龍閣老翁流落乆如今辛苦去朝天向來嶺海經行<lb/>
地分付蠻溪著釣船<lb/>
已無厚禄故人書尚有相尋長者車所至紛然兵火<lb/>
<pb n="KR4d0195_SBCK_013-4a"/>
裏不知從此更何如<lb/>
疾病侵凌百不能只今全是住庵僧謝安肯爲蒼生<lb/>
起早與吾君了中興<lb/>
　　　次韻王撫幹見惠<lb/>
新春忽忽到庭除短褐經<hi>輕一作</hi>寒病却蘇漫以詩書<lb/>
教兒子嬾將薪水倩童奴天涯每覺人情薄眼界何<lb/>
知風景殊萬里相逢君莫歎好山無數簇城隅<lb/>
　　　次韻王漕見贈并寄曽吉父二首<lb/>
前賢去則逺今代不無人小出巳無敵深藏恐未仁<lb/>
兩章知思苦一語見情親徑欲忘衰病知公筆有神<lb/>
曽子住南國端居無所思逃禪不用酒投筆謾成詩<lb/>
<pb n="KR4d0195_SBCK_013-4b"/>
敏捷忘千慮縱横又一竒於中有佳處莫待折肱醫<lb/>
　　　次韻折仲古見贈<lb/>
未有絲毫補縣官幾年流轉但求安江湖自稱嵇康<lb/>
嬾故舊空嗟范叔寒顧我初無食肉相喜公復著侍<lb/>
臣冠新詩不忘東山<hi>平戎一作</hi>志敢作尋常禁近看<lb/>
　　　再用前韻奉和<lb/>
自昔支離畏<hi>怕一作</hi>作官只今猶望一枝安飽知時態<lb/>
病良已心喜故人盟未寒所至軍書銷日月幾回戎<lb/>
馬汚衣冠公歸定有安邊筞不學愚夫靜處看<lb/>
　　　夜坐有感<lb/>
五更月落鷄未鳴小爐殘火猶晶熒道人强起理衰<lb/>
<pb n="KR4d0195_SBCK_013-5a"/>
疾不聞松聲聞雨聲跏趺坐穏百念去豈有宿夢令<lb/>
神驚平生於世萬事嬾況復今兹飽憂患中原北望<lb/>
四千里三年不見南飛鴈著身天涯未為逺所至風<lb/>
沙莫深歎時寒但<hi>可一作</hi>趂僧房火日暖可<hi>但一作</hi>赴鄰<lb/>
家飯嶺南無瘴便可老江頭有酒猶堪喚惜哉寗子<lb/>
不自休辛苦飯牛過夜半<lb/>
　　　送密上人歸江西<lb/>
輕舟君先行羸馬我繼徃湖山已在望南嶽行可仰<lb/>
不憂盗賊繁漸喜草木長密也負竒氣少已離塵網<lb/>
飽參諸方禪所至被稱賞獨留末後句未肯付吾黨<lb/>
經尋卓錐地更足以自養囊空脚頗徤體儉心甚廣<lb/>
<pb n="KR4d0195_SBCK_013-5b"/>
喜談江西勝妙處猶<hi>如一作</hi>指掌未見頻寄書悠然發<lb/>
遐想<lb/>
　　　送常子正赴召二首<lb/>
屬<hi>昔一作</hi>者居閑乆今來促召頻但能消黨論便足掃<lb/>
胡塵衆水同歸海殊塗必問津如何徒黠虜敢謂漢<lb/>
<hi>世一作</hi>無人<lb/>
疾病老逾劇交親窮轉踈惟公不改舊怪我未安居<lb/>
日月干戈裏江山瘴癘餘因行見李白亦莫問何如<lb/>
　　　頌送山上人游南華<lb/>
二浙三衢未說歸且從嶺路訪曹溪盧公若問南來<lb/>
事但道江湖盡鼓鼙<lb/>
<pb n="KR4d0195_SBCK_013-6a"/>
　　　山頌送譚師直歸湖南<lb/>
人事日飜覆昔同今不然於心茍有用與世自無縁<lb/>
剩結官田社飽參雲蓋禪已勝髙鳥盡徒泛五湖船<lb/>
　　　送能化主還法輪<lb/>
嶺外三年避賊忙法輪元不下禪牀君歸却説嶺南<lb/>
事瘴暑作時君自涼<lb/>
　　　送夏少曽兄弟<lb/>
處處人家避賊忙數因行李問舟航江横晚照鳬鷗<lb/>
亂春到空山草木香我未有縁離嶺嶠君今決筞下<lb/>
湖湘定知此去添貧病不及相從氣味長<lb/>
　　　本中將為江浙之行念當與夢貺逺别感嘆<lb/>
<pb n="KR4d0195_SBCK_013-6b"/>
　　　傷懐因成長韻奉呈<lb/>
客行已無聊況此憂慮集頽然念逺役未見勇可習<lb/>
虚庭覺氣潤逺視螢火濕故人不我厭踏雨相勞揖<lb/>
朝餐共飢飽夜語同坐立問我去此邦何用如此急<lb/>
干戈與瘴癘未見可出入何殊知二五而不知有十<lb/>
俛首謝勤意此非愚所及天涯重離别所至方嶪岌<lb/>
感懐平生舊忍效兒女泣胡沙蔽中原道路滿荆棘<lb/>
世事古則然臨分莫於邑<lb/>
　　　贈日者張直夫<lb/>
因循避世不求名潦倒江湖過一生賈誼定能尋季<lb/>
主子雲先已識君平獨行市肆口無語嬾踏權門身<lb/>
<pb n="KR4d0195_SBCK_013-7a"/>
自輕看甑生塵只堅坐世間<hi>似君一作</hi>寜有不平鳴<lb/>
　　　永州西亭<lb/>
舊聞西亭勝獨盛湖湘間山秀水亦好千里在憑欄<lb/>
今來乃不然眼境故未寛環城但濁水滿目唯荒山<lb/>
如何栁司馬肯為此解顔始知憂慮乆方覺所遇安<lb/>
我從避地來山水亦<hi>日一作</hi>飫觀初不厭嶺嶠況敢<hi>復一作</hi>
嫌荆蠻徘徊念昔人亦作故意看所慙二三子來不<lb/>
倦躋攀開軒納微涼共享一日閑説詩到雅頌論文<lb/>
參誥盤快若箭破的圓於珠在盤此樂固可樂此盟<lb/>
安得寒天暑畏道路時危安<hi>多一作</hi>阻艱相逢得少𣢾<lb/>
莫問何時還何須待杯酒始盡平生歡<lb/>
<pb n="KR4d0195_SBCK_013-7b"/>
　　　浯溪<lb/>
五月行人汗如雨意緒昏昏雜塵土浯溪一見中興<lb/>
碑便有清風濯煩暑中興之業誠艱難敢作漢武周<lb/>
宣看紛然大曆上元間文恬武嬉主則孱但知追咎<lb/>
一禄山袖手不作如旁觀天亦未使庸夫干故生李<lb/>
郭在人間一時節士張許顔其誰不知唐已安道州<lb/>
落筆風雨寒魯公大書鎮百蠻訶叱水怪摧神姦有<lb/>
臣若此世所歎而不能使君心還我來轉嶺逾千盤<lb/>
對此凛然清胏肝想見羣小遭譏彈爾曹何心猶誕<lb/>
謾至今怒髪常衝冠<lb/>
　　　送元上人歸禾山<lb/>
<pb n="KR4d0195_SBCK_013-8a"/>
長囂而寂方作而息如射破的初不以力子居深山<lb/>
又處絶頂避囂不作二事俱屏徃來臨川道里且千<lb/>
一見我喜如舊交然我欲屬子重於發言子請則堅<lb/>
之子之賢遍尋諸方不主先入唯是之從何拘何執<lb/>
惟昔善財我曹之師其心廣大誰能間之山髙海深<lb/>
德則不孤不深不髙培塿潢汚奚必深山惟静之守<lb/>
求寂念息以閲永乆<lb/>
　　　贈一上人<lb/>
偶從嶺嶠轉江東得向踈山見一公所至<hi>疇昔一作</hi>共游<lb/>
常草草爾來相遇更匆匆晁郎埋骨虚無裏璧老收<lb/>
聲<hi>身一作</hi>蒼莽<hi>莽蒼一作</hi>中二十餘年徃還事半隨秋鴈落<lb/>
<pb n="KR4d0195_SBCK_013-8b"/>
寒空<lb/>
　　　贈珪公杲公四首<lb/>
北歸住江西塵事日窘束兩公時踵門髙誼已絶俗<lb/>
空房擁殘火更許相就宿不嫌寒無氊肯厭飯脫粟<lb/>
杲公玉壷冰所至自清淨珪公出林鶴肯與鷄鶩競<lb/>
吾窮得兩公頗覺意氣盛未能出艱危猶足起衰病<lb/>
杲固昔所熟珪亦舊聞名江西一聚首遂寛南去程<lb/>
掃除文字習追尋香火盟期君向此道隱若一長城<lb/>
堂頭老居士我識蓋自早聲名從少年閉户今却掃<lb/>
公能為少留尚可慰枯槁欲知主人賢但看此二老<lb/>
　　　次韻錢遜叔清江圖後二首<lb/>
<pb n="KR4d0195_SBCK_013-9a"/>
公但一室堅坐我方萬里生還共作十年清夢同尋<lb/>
五嶺名山<lb/>
作清江三兩曲勝大厦千萬間若保此中安坐不必<lb/>
中原遽還<lb/>
　　　次韻錢遜叔獨鶴圖三首<lb/>
長頸踈身嬾不前此寜有望更騰騫懿公愛爾非無<lb/>
意要壓曹人三百軒<lb/>
粉墨半銷翎翅短正如衰髮不勝簪可憐少保功名<lb/>
悞寫此凌雲意不堪<lb/>
眼明見此出籠鶴似我北歸辭瘴嵐<hi>名御</hi>勿<hi>莫一作</hi>低頭<lb/>
待收養人間欣戚盡朝三<lb/>
<pb n="KR4d0195_SBCK_013-9b"/>
　　　次韻錢遜叔畫圖<lb/>
西風著人塵滿襟江山縱近難追尋當年冩此數幅<lb/>
妙坐使几案頻登臨斷雲黤慘出古寺逺岸杳靄連<lb/>
荒岑漁舟蕩漾江路晚煙雨濛籠山店隂已知落筆<lb/>
<hi>筆下一作</hi>氣象古一任世間消息沈最憐霜榦倚長石不<lb/>
待嵗乆成枯林知公此中興不淺此畫故能留意深<lb/>
只今燕坐一室裏尚費從來長短吟詩成掩卷坐秋<lb/>
晚一唱三歎求遺音<lb/>
　　　送一上人<lb/>
我齒乆已揺君髮日向白相逢不相笑共被老境迫<lb/>
周旋三十年近乃多間隔伊昔無事時日夕望顔色<lb/>
<pb n="KR4d0195_SBCK_013-10a"/>
此道要琢磨苦語費思索不能如宿心每負朋友責<lb/>
别我寜陵縣隨我昭德宅所期無二三可恨已千百<lb/>
交游太半死況值兵火厄舉首望八荒無乃天地窄<lb/>
涼風吹秋深江湖動行客誰能於此時<hi>際一作</hi>出語見<lb/>
肝膈胡塵蔽中原盗賊暗阡陌公其無遽行待我有<lb/>
良筞<lb/>
　　　錢遜叔諸公賦石鼓文請同作<lb/>
江頭羽書相續來城中草木凍不開腐儒坐視了無<lb/>
䇿但守寒爐吹死灰煩公送我石鼓文令我琢句要<lb/>
春回簸蕩風雲走<hi>冩一作</hi>蛟蜃百蟲乆蟄聞驚雷錢公<lb/>
自是力扛鼎持此浮游轉湖嶺漢碑秦篆已么麽況<lb/>
<pb n="KR4d0195_SBCK_013-10b"/>
復鍾王敢馳騁後來頗供兒女弄神物有知當逺屏<lb/>
石鼔之文公所知正是周室中興時庶幾我皇亦如<lb/>
此一掃狂虜隨風<hi>灰一作</hi>飛石鼔之文尚可讀小臣願<lb/>
繼車攻詩<lb/>
　　　和邢子堅韻<lb/>
萬里重歸舊秃翁笑談聊復與君同鷦鷯所願一枝<lb/>
足鼯鼠從來<hi>真成一作</hi>五技窮短髮自梳渾欲白殘爐因<lb/>
客尚能紅正須混迹師元亮未忍低頭學敬通<lb/>
東萊先生詩集巻第十三<lb/>
</p>
<p>
</p>
  </div>
</body>
</text>
</TEI>
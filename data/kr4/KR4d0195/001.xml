<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0195_SBCK_001-1a"/>
東萊先生詩集卷第一　吕夲中居仁<lb/>
　　　暮歩至江上<lb/>
客事乆輸鸚鵡盃春愁如接鳯凰臺樹隂不礙㠶影<lb/>
過雨氣却隨潮信來山似故人堪對飲花如遺恨不<lb/>
重開雪籬風榭年年事辜負風光取次囬<lb/>
　　　題張君墨竹<hi>崇寧五年宿州</hi>
張卿畫竹今成癖笑語揮毫不作難歘見髙標起蕭<lb/>
瑟坐令炎暑變荒寒筆頭似有千年韻胷次猶須萬<lb/>
斛寛歳晚雪霜君記取此君懷抱要重看<lb/>
　　　隂<lb/>
凉風森爽遽如許天氣蕭條殊未佳宻逕留隂鎻苔<lb/>
<pb n="KR4d0195_SBCK_001-1b"/>
竹敗畦藏雨鬪蛙蟇碧雲莫合人千里丹鳯愁看天<lb/>
一涯唯有雙叢庭下菊殷勤還作去年花<lb/>
　　　符離諸賢詩<lb/>
窮居日荒涼杜門與丗絶親故日夜踈詩書固冝缺<lb/>
符離雖陋邦賢士稍羅列德操青雲器議論輩前哲<lb/>
外貌發英華中心瑩冰雪介然特立士勁氣剛於鐵<lb/>
攘臂辨是非孰能逃區别信民粹而和名利誠難恱<lb/>
汨没稠人中獨抱雲松節偉哉二三子寔乃邦家傑<lb/>
我來從之遊内顧慙踈拙欣然對三益放懷歌數闋<lb/>
巳矣不須言渠當爲君說<lb/>
　　　德操充之皆約九月間見過今皆未至扶杖<lb/>
<pb n="KR4d0195_SBCK_001-2a"/>
　　　出門悠然有感<lb/>
病着文書懶出門偶扶藜杖看行雲屋頭日在轉花<lb/>
影水面風來散縠文不厭莫城千嶂合稍令明月萬<lb/>
家分小庭留得清秋在巳見霜紅未見君<lb/>
　　　游劉氏園<hi>大觀元年宿州</hi>
暖日温風破淺寒短青無數簇幽蘭三年止酒償春<lb/>
意可忍花梢戴面看<lb/>
　　　上元<lb/>
步屣荒園日巳昏呼兒當逕掃苔痕春愁不作遊人<lb/>
地細雨殘梅過上元<lb/>
　　　栁<lb/>
<pb n="KR4d0195_SBCK_001-2b"/>
含煙帶雨過平橋嫋嫋千絲復萬條張令當年成底<lb/>
事風流才似女兒腰<lb/>
　　　喜雨<lb/>
天乞幽人一夜涼故敎微雨送斜陽暝隂籠樹山更<lb/>
好爽氣侵人土自香多病不眠唯藥裹居閑長坐只<lb/>
繩床五年謬作江湖客幾對鱸魚憶故郷<lb/>
　　　舎東舊有花數百株自去歳大雨道路阻絶<lb/>
　　　不復可尋感歎成詩<lb/>
無數新花替舊叢兎葵髙卧占春風向來桃李成蹊<lb/>
處今在陂塘渺莽中<lb/>
　　　送文潜歸因成一絶奉寄<lb/>
<pb n="KR4d0195_SBCK_001-3a"/>
水天空濶片㠶開野岸蕭條送騎囬重到張公泊船<lb/>
處小亭春在鎻青苔<lb/>
　　　謝人送牡丹<lb/>
晚風初染嫰鵝黄小雨仍添百和香折與病夫元不<lb/>
稱玉瓶留待冶游郎<hi>作渾元一</hi>
　　　宿州初暑<lb/>
暑氣侵人始欲愁簞瓢窮巷不堪憂亂蟬泊雨林塘<lb/>
静密逕吹花草樹幽春盡茒簷深着燕日髙田水故<lb/>
飛鷗莫欺湫隘無餘地待借元龍百尺樓<lb/>
　　　夏日書事<lb/>
小行畏蛇蝎端坐困蚊蚋終日方丈間茫然但昏睡<lb/>
<pb n="KR4d0195_SBCK_001-3b"/>
豈唯供病本兼恐添藥費小園新雨餘𬞞畦共風味<lb/>
飽聞譍門栁清隂妙無對便思携杖徃行歌當遊戲<lb/>
千秋陶淵明此意渠亦㑹<lb/>
　　　寄吉州若谷叔<lb/>
念我江西老斵輪乆無漫鼻與揮斤千金莫買蛾眉<lb/>
笑留寄溪堂病主人<hi>窮甚而吉州俸稍増故有此語溪堂無逸所居也是時聞無逸</hi>
　　　寄汪信民<hi>時信民在京師有宗子愽士之除</hi>
萬里江南雨外船長腰秔米縮頭鯿廣文繫馬無由<lb/>
去更有何人贈酒錢<lb/>
　　　同諸子游城東園<lb/>
昔聞城東園欲徃常不欵今來天氣佳茶甌起衰懶<lb/>
<pb n="KR4d0195_SBCK_001-4a"/>
杖藜出門去如膜開病眼木葉犯新霜瓜田帶餘暖<lb/>
川源疑有無風雲遞舒卷不期魚鳥㑹偶逐鷗鷺逺<lb/>
淺水亂菰蒲荒亭半苔蘚青山近在望更悟秋意晚<lb/>
同行二三子詩語各蕭散不愁罰觴難苦恨白日短<lb/>
千秋髙陽池令人憶山簡<lb/>
　　　楊道孚墨竹歌<lb/>
君不見渭川之隂卧龍橫千秋皃取者誰文湖州十<lb/>
年筆意閉黃壤只今妙手唯楊侯楊侯畫竹盡眞跡<lb/>
功奪造化令人愁滿堂廻頭看下筆擾擾雲煙亂晴<lb/>
日大叢縱橫髙入雲斜風落葉秋紛紛小叢欹傾病<lb/>
無力旁水長根走蒼石門前車馬汗成川何得隂風<lb/>
<pb n="KR4d0195_SBCK_001-4b"/>
動髙壁楊侯嘻笑辭未工此意不與丹青同粉黛初<lb/>
無一錢費酒炙能使千家空韈材逺寄動盈屋我知<lb/>
子畫無由窮剡溪寒藤不難致須君放手爲雙叢須<lb/>
君放手為雙叢與我俱隠南山中<hi>黛一作繪</hi>
　　　謝無逸秦處度諸人皆許省試後見訪冬夜<lb/>
　　　有懷作此詩寄之<lb/>
八年去東都觸事無一好沉綿淹歳時憂虞滿懷抱<lb/>
欲歸故里閭稀復舊耆老悠悠歳欲盡忽忽身向老<lb/>
小堂佳有餘所恨來不早飢蟲語夜霜踈星亂衰草<lb/>
支撑壞壁髙側轉寒木小詩書乆弃置詞林迹如掃<lb/>
佳人何時來路逺音信少庭前冬開花扶杖起千繞<lb/>
<pb n="KR4d0195_SBCK_001-5a"/>
春風囬馬首清尊待君倒先期留酒錢仍須具梨棗<lb/>
　　　歳晚<lb/>
野竹新開徑踈籬自著行暮寒收雨雪落日散牛羊<lb/>
生事顔公拙才名謝弈狂藥囊無奈汝春到莫相妨<lb/>
<hi>作雲寒一</hi>
　　　晚步至江上<hi>大觀二年眞州</hi>
浦口生春緑未酣南山初見碧嶃巖風聲入樹翻歸<lb/>
鳥月影浮江倒客㠶破甑不堪充酒券短蓑眞欲換<lb/>
朝衫徃來泥雨城南路可見輕鷗定不凢<lb/>
　　　訪眺進道歸<lb/>
樹隂殘雪半成泥尚想狂花一尺圍小雨似酥黄草<lb/>
<pb n="KR4d0195_SBCK_001-5b"/>
盡澄江如練白鷗飛未辭酒炙爲公費政恐親知見<lb/>
面稀南市津頭行艓子無人識我醉中歸<lb/>
　　　怨歌行<lb/>
借君手中板爲君歌一辭辭中宛轉君不曉爲君說<lb/>
盡長相思輕霜夜度吳城暖楓葉蘆花秋意晚萬里<lb/>
春隨驛使歸十年夢逐佳人逺當時笑語似兒劇象<lb/>
牀玉手無消息古岸風江千里船咫尺春愁那得憐<lb/>
君不見信陵門下客侯嬴不用今頭白<lb/>
　　　雪盡<hi>大觀二年宿州</hi>
雪盡寒仍在園荒春欲歸晴空落鴈小古木聚鵶稀<lb/>
胏病猶堪酒囊空合典衣碧雲愁不見千里故山薇<lb/>
<pb n="KR4d0195_SBCK_001-6a"/>
　　　三月一日泊舟宿州城外因縱歩至城北遂<lb/>
　　　過天慶觀道士留飲乃歸<lb/>
水霜連暮春旣雨寒愈重扁舟纜荒亭淺水咽微凍<lb/>
今晨稍和柔始覺芳意動經旬厭拘束樂事須一縱<lb/>
籃輿無俗情鴟夷當賔從千花犯濃雲紅紫相餞送<lb/>
未知滕薛長乃若鄒魯閧娉婷北門柳别淚作凄痛<lb/>
陵陂少荒蕪亦未妨耕種道人喜我來清談破昏夢<lb/>
彈琴不須絃風林助吟諷嫰玉擣香秔浮蛆撥春甕<lb/>
嘉𬞞剪朝露竒果市新貢西鄰亦可人明䆫碾雙鳯<lb/>
人生一飽適此外更何用七年城北交事與朱阮共<lb/>
長詩不成篇臨行當三弄瓊瑶報木桃爲子末後供<lb/>
<pb n="KR4d0195_SBCK_001-6b"/>
　　　宿青陽驛<lb/>
燈火客㠶盡人煙村市幽晚風號古木髙岸束黃流<lb/>
物色淮山近春光霧雨愁棲遲舊游地來豁十年憂<lb/>
　　　游南山歸簡張嘉父愽士<lb/>
吾生復何徃樂身亦怱怱寶塔千㠶外春城萬壑中<lb/>
亂花縁側逕晚照落斜空坐想西倉老掀髯一笑同<lb/>
<hi>作岸逕一</hi>
　　　書懷<lb/>
柱腹文書未補飢積瘕潜塊不堪悲兒曹怪我踈愚<lb/>
甚不見田光盛壯時<lb/>
　　　客居書懷奉寄介然若谷才仲兼簡信民<lb/>
<pb n="KR4d0195_SBCK_001-7a"/>
客愁如長河浩蕩去不息未來巳相關千里在咫尺<lb/>
抱疾寄他郷終年守岑寂中虚耗神志内熱損䈥力<lb/>
長虞二竪嬰復有寒餒廹怪渠甑上煙愧尔囊中帛<lb/>
平生所讀書巳如不相識坐貽郷黨笑敢辭塵埃沒<lb/>
舊游今幾時轉眄忽陳迹死者不復見墓草春已碧<lb/>
生者天一涯未免陳蔡厄兒曹乳臭在瞑目紛黒白<lb/>
雖無未見書頗多雌黃筆出言輒周孔而不辨菽麥<lb/>
啾啾要酬和内顧頗牽率坐令懷抱惡更覺天宇窄<lb/>
忽忽十年事俯仰同戯劇從來胏腑親翻手胡與越<lb/>
獨餘二三子肝膽猶鐵石尚怪東郭貧亦訝懷祖黠<lb/>
西軒來何時簞瓢共飢渇念君不能已一飯再三歇<lb/>
<pb n="KR4d0195_SBCK_001-7b"/>
誰能明予心皎皎霜夜月<lb/>
　　　小園<lb/>
小園常在眼春事巳天涯雨暗堤前路苔深林外家<lb/>
曲池通小徑密樹隱殘花長愧隣翁酒囊空尚可賖<lb/>
　　　謁雍道士<hi>取去雍游貴人門甚熟雍有古畫甚衆盡爲郡掾</hi>
紛紛乾沒混泥沙暫遣塵言掛齒牙妙畫巳歸三語<lb/>
掾<hi>作妙手妙畫一</hi>壯游空記五侯家古壇背日藏芳草小樹<lb/>
留春放晚花能共山翁同活計隔林分聽一池蛙<hi>貽坐</hi>
<hi>遣一作不遣一作坐怜暫</hi>
　　　春日即事二首<lb/>
隱几虚堂俗客稀片心眞與道相宜風揺栁帶千絲<lb/>
<pb n="KR4d0195_SBCK_001-8a"/>
亂雨勒花心十日期瘦病才蘇休強酒良辰雖好少<lb/>
題詩賈生詞賦常流落歸去來兮在幾時<lb/>
病起多情白日遲強來庭下探花期雪消池館初春<lb/>
後人倚欄干欲暮時亂蝶狂蜂俱有意兎葵燕麥自<lb/>
無知池邊垂栁腰支活折盡長條爲寄誰<lb/>
　　　寄前鎮西楊法曹<lb/>
楊子文章老更新狂吟寡和過陽春雙聲疊韻俱難<lb/>
敵指物程形似有神畫馬巳無韓幹肉草書眞得伯<lb/>
英䈥可憐一首閑居賦解道連蜷能幾人<lb/>
　　　飲酒<lb/>
人生百歳能幾何顧我把酒胡不歌窮通大抵夢南<lb/>
<pb n="KR4d0195_SBCK_001-8b"/>
柯我復夢中多蹉跎自古英雄亦何有徃事紛紛不<lb/>
如酒嗟予眞得酒中趣幾度尊前揖星斗病起槐隂<lb/>
鸎巳老今日相逢還草草怱怱數日是行人且向尊<lb/>
前一傾倒人生樂事亦難并明月清風況都好<lb/>
　　　讀史<lb/>
陳壽謂諸葛將略非所長私恨寫青史千古何茫茫<lb/>
謗議終自破公論不可當是非儻可定青蠅果何傷<lb/>
　　　戯呈七十七叔<lb/>
大阮愛我詩謂我能詩矣我詩來無極愛之終不巳<lb/>
吾非聖者也但智慮多耳賜始可言詩吾智由商起<lb/>
　　　偶作<lb/>
<pb n="KR4d0195_SBCK_001-9a"/>
去年芳草又萋萋休歎王孫猶未歸更見春深送春<lb/>
鴈三三兩兩傍雲飛<lb/>
　　　謁陶朱公廟<lb/>
悠悠千載五湖心古廟無人鎻緑隂爲問功成肥遯<lb/>
後不知何術累千金<lb/>
　　　睡<lb/>
終日題詩詩不成融融午睡夢頻驚覺來心緒都無<lb/>
事牆外啼鶯一兩聲<lb/>
　　　夢<lb/>
夢入長安道萋萋盡春草覺來春已去一片池塘好<lb/>
　　　讀陶元亮傳<lb/>
<pb n="KR4d0195_SBCK_001-9b"/>
我愛陶彭澤解言歸去來醉眠猶遣客却使世人猜<lb/>
我愛陶彭澤不求絃上聲琴中如有趣曽遣幾人聽<lb/>
　　　寄璧上人<lb/>
出門厭交情袖手看世故紛紛駒過隙忽忽豹隠霧<lb/>
生平喜退縮未到心巳悟尚餘好事人相就討新句<lb/>
雖非琢肝腎終自費調護君看雪霜根豈受桃李妬<lb/>
胥䟽老支離骯髒舊賔傅何繇兩行纏逺泛一大瓠<lb/>
從君乞妙語一洗詩酒汚<lb/>
　　　寄璧公道友<lb/>
符離城裏相逢處酒肉如山放手空巳見神通過鶖<lb/>
子未應鮮徤勝龐公且尋扇子舊頭角一任杏花能<lb/>
<pb n="KR4d0195_SBCK_001-10a"/>
白紅破箬笠前江萬里無人曽識此家風<lb/>
　　　用前韻寄商老<lb/>
先生昔據道玄峰咳唾珠玉家爲空只今江西二三<lb/>
子可到元和六七公雙鬢只期它日白千花猶是去<lb/>
年紅須君吸盡西江水不假扶揺萬里風<hi>通玄扶揺道玄一作</hi>
<hi>鵬摶一作</hi>
　　　又寄無逸信民<lb/>
文字撑腸不療窮詩來想見左書空雖非問道賭狂<lb/>
屈<hi>子學道不進璧公數譏二</hi>猶勝遺書訪子公銀杯乆拚浮大白<lb/>
桃花且看舒小紅記取浮盃無剰語它年說似馬牛風<lb/>
　　　奉答璧公兼簡諸友<lb/>
<pb n="KR4d0195_SBCK_001-10b"/>
江山取别太怱怱對面難尋一段空顧我自無黄閤<lb/>
樣如君合是黒頭公客塵衮衮催前浪俗眼紛紛替<lb/>
舊紅炙日茅簷那接膝重來肯借一㠶風<lb/>
　　　得李去言詩次韻答之<lb/>
歌呼屢回曹相國牋書或似魏司空半生懷抱向餘<lb/>
子千載風流獨此公未用反身蔵白黒更須着眼辨<lb/>
青紅無人與助求田費雅稱謝家林下風<lb/>
　　　督山伯蕭逺和詩并示舎弟<lb/>
愛閑多病老封戎看子垂天上碧空懶墯未須攀此<lb/>
老典刑政尔賴諸公酒如震澤三春渌詩似芙蕖五<lb/>
月紅坐此逃襌天可恕不應獨許我乗風<lb/>
<pb n="KR4d0195_SBCK_001-11a"/>
　　　用寄璧上人韻寄范元實趙才仲及從叔知<lb/>
　　　止兼率山伯同賦<lb/>
故人瓶錫各西東吾道從來冀北空病去漸於文字<lb/>
懶南來猶覺歳時公江回夜雨千巖黒霜着髙林萬<lb/>
葉紅政好還家君未肯莫教慚愧北䆫風<hi>寔游蜀未是時范元</hi>
<hi>聞耗三子皆竒士故以北䆫風諷之歸知止得官穎州趙才仲在郢乆不</hi>
　　　夜作呈諸公<lb/>
風江舞暮㠶野樹散歸鳥寒燈上壁角踈星綴林杪<lb/>
歸來静無事獨坐搜黙藁放筆有新功無人與傾倒<lb/>
不知新恨多但覺舊愁少石鼎倚殘爐茶煙看清裊<lb/>
明朝尋酒錢折簡喚諸老<hi>作逺樹野樹一</hi>
<pb n="KR4d0195_SBCK_001-11b"/>
</p>
<p>
東萊先生詩集卷第一<lb/>
</p>
<p>
</p>
  </div>
</body>
</text>
</TEI>
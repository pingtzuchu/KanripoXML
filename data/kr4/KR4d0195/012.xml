<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0195_SBCK_012-1a"/>
東萊先生詩集巻第十二　呂本中居仁<lb/>
　　　浮梁道中見小松數寸者極多然皆與蓬蒿<lb/>
　　　雜出不能即長也余傷之作詩寄范四弟<lb/>
青松數寸根意出千丈外如何蓬蒿底此志乆未遂<lb/>
朝爲牛羊踐莫受塵土翳雖云嵗寒姿當此亦憔悴<lb/>
今年雖小出尚與凢草類㑹須扶其根與作梁棟計<lb/>
大厦千萬間匠石所睥睨世或未盡知<hi>名御</hi>勿傷汝志<lb/>
　　　自祈門至進賢路中懐舊二絶<lb/>
雨歇路踰滑山空鳥不飛却思無事日騎馬踏泥歸<lb/>
汴水夾榆栁今留胡馬蹤如何進賢路只是見青松<lb/>
　　　離洪州渡西江至翠微寺紫清宫<lb/>
<pb n="KR4d0195_SBCK_012-1b"/>
平明渡西江西山正崔嵬中流欲浪作細雨隨風回<lb/>
促櫂赴前浦頗為風雨催寒沙引細路人家山半隈<lb/>
密雲䕃脩竹乆旱無莓苔晚入翠微寺諸峯環抱來<lb/>
其西洪崖居百代所仰懐何年蛟龍怒更擊深山開<lb/>
縣瀑㵼洪井噴噫藏風雷客行少休息暫此得徘徊<lb/>
城中二三老咫尺不得陪豈無陵風翰邀致山中臺<lb/>
澗水清且寒可以當餘杯獨來不敢乆恐為神物猜<lb/>
　　　宿翠微寺<lb/>
西山今夜雨不為故人留泥滑淹行李風聲欲送<hi>作一</hi>
<hi>晚送</hi>秋中原且多事吾黨敢無憂明日經由地江南更<lb/>
幾州<lb/>
<pb n="KR4d0195_SBCK_012-2a"/>
　　　發翠微寺<lb/>
古殿突兀風有聲粥魚欲打鷄三鳴披衣起坐問行<lb/>
李㒒夫屢報天陰晴昨日路長頻雨阻今日東風得<lb/>
無苦杉松連山寒欲動橘柚隔籬香半吐却憶京城<lb/>
無事時人家打酒夜深歸醉裏不知妻子罵醒後肯<lb/>
顧兒啼飢如今流落長江上所至盜賊猶旌旗已憐<lb/>
異縣風俗僻況復中原消息稀<lb/>
　　　送宋仲安徃䖍州<lb/>
已流之水不可以復囬已徃之日不可以復來唯有<lb/>
野外籬邊之黄菊年年嵗嵗見花開君如此菊不我<lb/>
厭處處相逢同酒杯三年喪亂那可説君頭已白我<lb/>
<pb n="KR4d0195_SBCK_012-2b"/>
齒缺髙才抑塞乆未用坐守松檜凌霜雪君今又作<lb/>
章貢游我猶少忍住筠州破屋不憂遭鬼瞰端坐或<lb/>
恐貽<hi>爲一作</hi>神羞求田問舍古所歎敢有逺去惟身謀<lb/>
爲約嶺南三數子明年乗興欲<hi>却一作</hi>東流<lb/>
　　　與仲安别後奉寄<lb/>
出門送君時一步再徘徊雖云非逺别念與始謀乖<lb/>
欲求連牆居故作千里來君今不我待欲跨洪溝回<lb/>
我獨滯一方後㑹良未諧冬初風浪息蛟龍深蟄雷<lb/>
其如中原盗所至尚揚埃子行莫夷猶恐致狼虎猜<lb/>
胡人更逺適畏死投煙霾皇天乆助順似不及吾儕<lb/>
獨以智力免寜有此理哉因書寄苦語亦以謝不才<lb/>
<pb n="KR4d0195_SBCK_012-3a"/>
新春好天色指望妖氛開即當候歸艎取酒尋罇罍<lb/>
欣然得一笑便足禳千災豫章百里逺可以慰客懐<lb/>
須君起我病同上徐孺臺<lb/>
　　　題筠州僧房<lb/>
客來無語坐禪房共賞西䆫一榻涼山路雨餘新筍<lb/>
出江城春晚雜花香厨煙已逐鍾聲逺樹色初隨塔<lb/>
影長敢道閑居便安穩今年更欲下湖湘<lb/>
　　　離筠州<lb/>
舊日閑居日無悰已倦游如今避地走不復為山留<lb/>
淮甸初經夏江西復度秋今朝小亭望東北是筠州<lb/>
　　　題圜悟與惇兄法語<lb/>
<pb n="KR4d0195_SBCK_012-3b"/>
杲公昔踏胡馬塵城中草木凍不春胡兒却立不敢<lb/>
問其誰從之惇上人袖手歸來兩無語如今且向江<lb/>
南住雲居老人費精神送向髙安灘頭去<lb/>
　　　建城道中<lb/>
建城南路入袁州怪石縱横水亂流盡日衣冠在圖<lb/>
畫百年心跡付林丘中原未作重歸計胡馬能令此<lb/>
地憂浪跡江湖亦吾分運籌帷幄有留侯<lb/>
　　　行至醴陵寄故人<lb/>
淺溪沙磧寒月白樹影踈我行天一角所至尚躊躇<lb/>
偶逢勝絶地不異嵩潁居臨流遂忘歸黙坐數游魚<lb/>
寜知胡馬閙江縣巳丘墟故人亦未來一旬三寄書<lb/>
<pb n="KR4d0195_SBCK_012-4a"/>
不必問淺深但當膏子車新霜隨北風慘慘度重湖<lb/>
相尋近五嶺<hi>名御</hi>勿厭長途<lb/>
　　　將至南嶽先寄演公禪師善公華嚴<lb/>
胡馬揚塵烽燧作我行乃在天一角江西趼足過湖<lb/>
南本赴郴陽故人約中途群盗又蜂起所至徃徃為<lb/>
囊橐遲回改路心自笑隠忍畏事人所薄不因此去<lb/>
渡湘水更欲何時到南嶽山中況有二老人萬里同<lb/>
來且安樂遙瞻見我應大笑白鬚黒靣都如昨平生<lb/>
故舊幾人在不早從公老丘壑自經喪亂可過從每<lb/>
一思之懐抱惡請公更説因地初一解人間因慧縛<lb/>
　　　避冦南行<lb/>
<pb n="KR4d0195_SBCK_012-4b"/>
何處田園不是家儘扶衰病過天涯山村酒熟人人<lb/>
醉客路春濃處處花敢道嶺南無賊馬側聞江左尚<lb/>
胡沙囊空甑倒君休笑亦有新詩伴齒牙<lb/>
　　　貞女峽<lb/>
欲上貞女峽江險未敢行豈是畏江險愧此貞女名<lb/>
時經喪亂後世不聞堅貞烈士乆喪節丈夫多敗盟<lb/>
寜聞閨房秀感義不偷生窮荒禮法在尚此留佳聲<lb/>
時事有通塞江流無濁清欲行勿憚險為君先濯纓<lb/>
　　　山水圖<lb/>
君家茅屋低蓬蒿客來頗厭蛙蚓號何得有此山突<lb/>
兀氣壓太華陵嵩髙坐看逺澗受懸瀑似聽跬步鳴<lb/>
<pb n="KR4d0195_SBCK_012-5a"/>
秋濤槎牙老樹半枯死上倚絶壁縁飛猱我行日畏<lb/>
盗賊逼敢厭瘴癘同腥臊偶逢坐稳懶歸去豁達眼<lb/>
界無纎毫嶺南山水固多異恨無中州清淑氣對君<lb/>
圖障心怳然便如<hi>似一作</hi>太華嵩髙前君但對此能髙<lb/>
眠當有好句令君傳<lb/>
　　　連州陽山歸路三絶<lb/>
蒼黄避地出連州邃谷深巖懶轉頭歸路始知山水<lb/>
好少留村驛當閑游<lb/>
稍離煙瘴近湘潭疾病衰頽已不堪兒女不知來避<lb/>
地强言風物勝江南<lb/>
嶺外從來不識春青梅年後已甞新深山忽有殘花<lb/>
<pb n="KR4d0195_SBCK_012-5b"/>
在知與清明待北人<lb/>
　　　陽山道中遇大風雨暴寒有感<lb/>
嶺南二月春已盡百花委棄隨風吹山前山後緑隂<lb/>
滿已過中原初夏時不知何氣忽乖沴<hi>戾一作</hi>風雨夜<lb/>
作雷乘之鞭笞宇宙蔽日月萬象倒錯藏光輝巖傾<lb/>
澗絶水府現捕搏虎豹擒蛟螭百圍老樹不須說忍<lb/>
凍欲壓摧其枝崢嶸屋瓦走飛雹如戰初合麾旌旗<lb/>
我行避地更值此閉目但聴兒啼飢僕夫噤死者數<lb/>
輩牛馬懼不存毛皮長途三日斷還徃況有鳥雀凌<lb/>
雲飛只今胡塵暗江路盗賊徃徃乘餘威良民雖在<lb/>
困須索四海萬里皆瘡痍天公忍不一顧此反更震<lb/>
<pb n="KR4d0195_SBCK_012-6a"/>
動窮荒為此方亦是神所主我欲告訴心先疑明朝<lb/>
風定寒亦解收召魂魄尋歸期澗毛自可薦筐筥試<lb/>
出苦語令神知<lb/>
　　　答朱成伯見贈四首<lb/>
三年轉東南足跡不得息新霜未壓瘴已畏賊馬迫<lb/>
<hi>逼一作</hi>蒼黄度嶺去山路楓葉赤慨然念平生謬自有<lb/>
欣戚交游半鬼録在者費相憶朱卿早聞道一見如<lb/>
舊識新詩入要妙如射已破的我行囊貯空所至但<lb/>
四壁豈如投異縣忽枉和氏璧斯文得未喪豈不繫<lb/>
人力出門仰髙山此道如矢直<lb/>
我適蒼梧野君來洞庭岸相逢迫<hi>逼一作</hi>盜賊一笑未<lb/>
<pb n="KR4d0195_SBCK_012-6b"/>
得𣢾欣然望眉宇於我意自滿天寒道路長歳晩日<lb/>
晷短僧房肯再來晴䆫自妍暖<lb/>
入林恐不逺入山恐不深城市有深逺不必在山林<lb/>
隋珠不自寳豈在須淵沈斷絃得遺譜千載有知音<lb/>
昔在中朝時每從賢俊游酒酣握手歡預懐今日憂<lb/>
兩經嶺嶠春三度江湖秋朱卿抱竒節好語忽見收<lb/>
我無濟丗筞君有活國謀相尋不相笑夜光猶暗投<lb/>
道喪師友絶寜有民不偷風波極浩渺欲濟能無舟<lb/>
　　　連州行衙水閣望溪西諸山<lb/>
嶠南氣常昏終日如霧隔我來已經時初不辨山色<lb/>
紛紛翳犯眼黙黙悸動魄今晨忽晴快如語見肝膈<lb/>
<pb n="KR4d0195_SBCK_012-7a"/>
群峯挿天青野水恣意白深窺木杪靜細數鳥道窄<lb/>
天心豈無意直欲尉北客才經盜賊擾更脫瘴癘厄<lb/>
湖湘雖未定勢已初夏迫頗聞胡虜逺不復更追索<lb/>
我歸當何時俗事累千百便擬衡山前今年飽新麥<lb/>
憂慮則未已四海方偪仄群公獻納際或肯任此責<lb/>
先當肅區夏次用及蠻貊豈容胡虜暴嵗必有大獲<lb/>
天雖未悔禍世豈無良筞生<hi>主一作</hi>人茍未盡狐兎當<lb/>
有宅<lb/>
　　　贈歐陽處士<lb/>
愛君年少便知足今君雖老更<hi>轉一作</hi>無欲閉門不出<lb/>
動經時保此無窮清淨福黄衣弟子雜僧徒共守荒<lb/>
<pb n="KR4d0195_SBCK_012-7b"/>
郊數椽屋門前山水各有態君但踈籬對脩竹直如<lb/>
李路耻有聞清似之推不言禄坐看世事雲變化一<lb/>
任兒曹手翻覆　上皇龍飛三十春臨軒亦甞思異<lb/>
人詔書屢下廣搜索當時幾人能識真君時聲名動<lb/>
天子髙臥不起空逡巡謾收符籙養丹火一旦四海<lb/>
生風塵我來見君斛嶺下識君無營真靜者慇懃愛<lb/>
我莫遽行尚肯相從結茅舍時當喪亂足淹留豺狼<lb/>
恣横空山夜它年有意過匡廬<hi>廬山一作</hi>更許淵明入蓮社<lb/>
　　　嶺外懐宣城舊游<lb/>
中原未敢說歸期却憶宣城近别離疊嶂雨來如畫<lb/>
裏敬亭秋入勝花時每憎卑溼尤多病苦愛風光屢<lb/>
<pb n="KR4d0195_SBCK_012-8a"/>
有詩今日衰頽那可説鬚鬢經瘴揔成絲<lb/>
　　　余避地踰嶺寄書冝章孫氏賊去則盡失之<lb/>
　　　感歎有作<lb/>
賊馬縱横未説歸草間梁上借餘威布帆此去應無<lb/>
恙銀盌從來亦解飛世事只堪開口笑主人空有食<lb/>
言肥自慙學道工夫少坐覺文書到眼稀<lb/>
　　　過嶺將至江華先寄朱成伯二首<lb/>
自怪怱怱來徃忙又携兒女過湖湘敢言此地能安<lb/>
稳且道新年離瘴鄉<lb/>
嶺下微隂已自寒早行山路覺衣單故人見我應驚<lb/>
笑疾病衰頽怯據鞍<lb/>
<pb n="KR4d0195_SBCK_012-8b"/>
　　　端午日北還至斛嶺寄連州諸公<lb/>
嶺上逢端午隨家更北征隔村聞賊鬬通夕畏蛇行<lb/>
厭病初辭瘴衝泥却勝晴猶憐昌歜酒不與故人傾<lb/>
　　　山居素飯<lb/>
豆苗可瀹瓠可羮僧厨早飯蒸香粳道人得此清淨<lb/>
供下箸已勝肥羊烹平生為腹不為目偶逢一飽心<lb/>
自足晚菘早韭舊所知五鼎百牢未為福<lb/>
　　　寺居夜起<lb/>
山深夜無人竹密風露集長空新過雨尚覺星斗溼<lb/>
避地走天涯如何免拘縶朝憂粟囊盡暮恐賊報急<lb/>
荒城兵火後所至復未葺古寺半頽垣梟嘯鬼亦泣<lb/>
<pb n="KR4d0195_SBCK_012-9a"/>
感事念平生徘徊近階立<lb/>
　　　寺居即事三首<lb/>
瘴癘過庚伏庶幾其少瘳甘心忍殘暑指日是清秋<lb/>
汴水他年别郴江此日留如何理歸夢只見嶺南州<lb/>
因循過嶺表忽復到湖南氣力渾非舊情懐老不堪<lb/>
無錢供痛飲因病廢清談尚有尋書僻窮搜未免貪<lb/>
中原是何處敢道幾時回一夏無書讀經時畏賊來<lb/>
老松猶偃蹇病鶴乆摧頽莫怪論兵少吾今心已灰<lb/>
　　　贈夏庭别兄弟<lb/>
披沙簡金勤乃見讀書何止須百遍如君心期已不<lb/>
凢況有長兵可鏖戰一寒溼薪熏病目君但讀書聲<lb/>
<pb n="KR4d0195_SBCK_012-9b"/>
徹屋僧房夜永燈火足更肯襆被來同宿<lb/>
　　　墨梅<lb/>
嶺南十月春漸回妍暖先到前村梅問君何處識此<lb/>
妙一枝冷豔隨霜開長江凛凛欲崩岸乃見好事移<lb/>
牆隈初疑滲漉入瘴霧更恐寂寞埋煙煤微風不動<lb/>
暗香逺淡月入户空徘徊坐看粉黛化羶惡豈但桃<lb/>
李成輿臺我行萬里厭窮獨疾病未巳心先灰對此<lb/>
不覺三歎息恐是轉側同南來異鄉乆處少意緒破<lb/>
壁相對無根荄古來寒士每如此一世埋没隨蒿萊<lb/>
遁光藏徳老不燿肯與世俗相追陪輪囷離竒<hi>濩落一作</hi>
多見用犧尊青黃木為<hi>為一</hi>毫吮墨去顔色況<lb/>
<pb n="KR4d0195_SBCK_012-10a"/>
自不必須穿栽嵗窮路逺莫惆悵此去保無蜂蝶猜<lb/>
　　　賀州聞席大光陳去非諸公將至作詩迎之<lb/>
<hi>韻字一有次</hi>
五年避地走窮荒嶺海江湖半是鄉歡喜聞君俱趣<lb/>
召衰頽如我合深藏曉寒已靜千山瘴宿霧先吞萬<lb/>
瓦霜日日江頭望行李幾囬驅馬度浮梁<lb/>
　　　送周靈運入閩浙<lb/>
青松著塵市不辭塵土侵忍耻半桃李不言歸故林<lb/>
交游在賤貧始見平生心周侯客異縣屢蒙金玉音<lb/>
殷勤不我厭自昔以至今使其少富貴未必能相尋<lb/>
豈謂子誠然此風今則深子欲轉嶺海嵗暮足愁隂<lb/>
<pb n="KR4d0195_SBCK_012-10b"/>
路經盜賊窟徃徃未就擒加鞭䇿駑馬欲行無滯淫<lb/>
故人散天涯所在亦﨑嶔相尋倘見及道我病難任<lb/>
　　　次韻錢遜叔見寄<lb/>
異時文物漢庭臣公是中朝第一人忍使閑行犯山<lb/>
瘴不令疾去掃胡塵情懐縱老原非病時運方隆只<lb/>
暫屯顧我衰頽已無用尚煩新語訪沉淪<lb/>
　　　贈宗真上人<lb/>
到處相逢是偶然淛江湖嶺屢經年贈君頌子君休<lb/>
咲我已新來不問禪<lb/>
東萊先生詩集巻第十二<lb/>
</p>
<p>
</p>
  </div>
</body>
</text>
</TEI>
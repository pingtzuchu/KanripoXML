<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0195_SBCK_018-1a"/>
東萊先生詩集卷第十八　吕本中居仁<lb/>
　　　處暑<lb/>
平時遇處暑庭戸有餘涼一紀走南國炎天非故郷<lb/>
寥寥秋尚逺杳杳夜光長尚可留連否年豐秔稻香<lb/>
　　　教授鄭國材挽詞<lb/>
松桂在荆棘所趨故不同雖云被剪伐所至仰清風<lb/>
念子行古道簞瓢生婁空我來則已病不復能從容<lb/>
平生務躬行聖處乆收功堅坐想顔子欲徃吾其從<lb/>
丹旐忽已逺暮靄千山重論文一尊酒堅坐更誰逢<lb/>
　　　無題二首<lb/>
柴門羅雀懶頻開喜有新詩到眼來聞道繫舟城脚<lb/>
<pb n="KR4d0195_SBCK_018-1b"/>
底莫乗溪漲便輕回<lb/>
入秋多病渾無酒學道無成却讀書莫謂窮居便寂<lb/>
寞天涼猶枉故人車<lb/>
　　　潘義榮恵木犀二首<lb/>
年年無酒對新秋辜負涼天懶出游想得故人憐我<lb/>
病故分巖桂洗窮愁<lb/>
掃除炎暑脱氛埃色似菊花香似梅知是西風要清<lb/>
賞少留隂雨候晴開<lb/>
　　　次潘都尉冨季申冬日探梅韻二首<lb/>
暑退園林物物新過溪風好月初晨酒壺茶具偏冝<lb/>
坐細草殘花別是春但得主人令客醉不辭秋冷和<lb/>
<pb n="KR4d0195_SBCK_018-2a"/>
詩頻從來禮節生踈放見我狂歌意自親<lb/>
開府新從日下歸却尋山水對煙霏剰披詩律留花<lb/>
住不使親知到眼稀但見鯤鵬常逺舉應憐蜩鷃只<lb/>
卑飛此游尚恨還家早未許溪頭送落暉<lb/>
　　　次韻木犀二首<lb/>
折送幽花與做秋溪頭風物未重游已憐多病逢三<lb/>
益更喜成詩擬四愁<lb/>
洛陽車馬走塵埃一嵗顚狂自探梅還識此花風味<lb/>
否年年秋後兩畨開<lb/>
　　　謝潘義榮送菊二首<lb/>
經旬霖雨足莓苔忽喜雙盆送菊來已似風霜憔悴<lb/>
<pb n="KR4d0195_SBCK_018-2b"/>
損主人云是待晴開<lb/>
漸開粉白間微黄肯與新橙一例香送與衰翁元未<lb/>
稱且留青蘂作重陽<lb/>
　　　畜犬<lb/>
主人長年閑柴戸終日閉雖云伴我懶常有跋扈志<lb/>
端如在籠鶴又若伏櫪驥舉首望道路乆欲從此逝<lb/>
恨無陸探微寫此師子戯如何尚揺尾更作求食計<lb/>
　　　疥<lb/>
剌剌齪齪疥欲作今年去年只如昨人生縱病莫病<lb/>
此此病雖微更作悪寒䆫夜長燈燼落敗人禪觀妨<lb/>
人樂安得壯士挽天河盡洗此瘡閑處著<lb/>
<pb n="KR4d0195_SBCK_018-3a"/>
　　　潦倒<lb/>
潦倒心猶在衰遲分獨深如何一朝淚空費百年心<lb/>
好月思同歩清樽懶獨斟惜哉王子敬誰復歎人琴<lb/>
　　　贈人<lb/>
它年好兄弟見我嶠南時相對能忘病清言可療飢<lb/>
後生寧復有末俗漫相疑尚想閑居處踈燈守破帷<lb/>
　　　無題<lb/>
疾病侵凌我亦衰後生誰復更相知可憐日落長安<lb/>
路不見驊騮整轡時<lb/>
　　　寄京口使君<lb/>
使君鎭京口隱若一長城詩律有同社溪山聊主盟<lb/>
<pb n="KR4d0195_SBCK_018-3b"/>
囂塵不掛念鷗鳥自忘情曽記貧交否衰頹判此生<lb/>
　　　再贈<lb/>
婺女勝京口公來嵗已秋閑雲出山寺好月掛星樓<lb/>
徃事付情話故人多倦游十年浪奔走今日爲公留<lb/>
　　　贈友<lb/>
子來已冬深僅得數夕𣢾寒䆫聽談道未猒白日短<lb/>
從來不飲酒萬事付茗盌别去今幾日荒堦月猶滿<lb/>
　　　歳暮<lb/>
歳暮少懽愉况復嬰病苦閉門每猒客幸此連日雨<lb/>
寒爐火復熖乃若相媚嫵披衣坐壁角妙處時一睹<lb/>
風聲耿初夜有句或未吐還書問故人可復一笑許<lb/>
<pb n="KR4d0195_SBCK_018-4a"/>
　　　戲成二絶句<lb/>
老讀文書懶不前亦無餘地可逃禪閉門省事群囂<lb/>
逺唯有貍奴附日眠<lb/>
病犬虺隤唯附日懶猫藏縮尚逃寒寧知兩馬霜風<lb/>
下更有長途不道難<lb/>
　　　乆病二首<lb/>
乆病畏人事長閑増道心寧貪風日好不避雪霜侵<lb/>
跼蹐身猶在髙低手自斟酒盃休猒滿茗盌向來深<lb/>
未愈俱生疾空懐宿昔憂時因發孤笑尚足尉窮愁<lb/>
月落初無念花開不自由如何鴈南郷不共水東流<lb/>
　　　偶作二絶<lb/>
<pb n="KR4d0195_SBCK_018-4b"/>
不嫌羸病守繩床世念紛紛乆已降一夜月明如白<lb/>
日驟聞急雨打天䆫<lb/>
膏火從來只自焚何曽野鶴駐鷄群如何死亦無公<lb/>
論地下猶存衛府勲<lb/>
　　　謝滕尉送梅<lb/>
破帷冷落不禁風疾病深藏稱懶慵忽有梅花來陋<lb/>
巷喜聞春信出初冬未須趂雪争先睹尚恐衝寒不<lb/>
滿容㑹約君家好兄弟他年尊酒更相從<lb/>
　　　遊山<lb/>
世味日可猒兹游那得忘稻田䟽宿雨木葉犯新霜<lb/>
潦倒交游在追隨氣味長僧䆫有淨供茗盌侑爐香<lb/>
<pb n="KR4d0195_SBCK_018-5a"/>
　　　李丞相挽詞三首<lb/>
舊學邈難繼相期從少年初看驥伏櫪遽作鶴冲天<lb/>
烈所平生志髙名萬代傳如何事未濟此老下黄泉<lb/>
兄弟俱英妙聲名萃一門論才無不可於道獨爲尊<lb/>
未定千年䇿終嫌萬丈渾天乎乃如此不使拯乾坤<lb/>
事業懐蕭相胷襟識謝安流風有餘烈志士只長歎<lb/>
淮海他年竭冰霜此夜寒向來交友淚南望不曽乾<lb/>
　　　以一縑寄范四弟<lb/>
中原厭胡馬所至是賊窟念君室縣罄何以備倉卒<lb/>
窮冬霜雪繁欲救乃無術兒號君莫猒婢怨君莫恤<lb/>
平生師顔子於此見髣髴此縑君所知自我機杼出<lb/>
<pb n="KR4d0195_SBCK_018-5b"/>
　　　江梅<lb/>
江梅消息未眞傳微露芳心几杖前不信冰霜能作<lb/>
悪要令桃李便爭先斜枝似帶千峯雪冷艶偷回二<lb/>
月天凖擬從君出城去竹輿仍勝百花韀<lb/>
　　　鼔山頌法眼語在裏即求出云大家合眼跳<lb/>
　　　黄河戯成四韻奉答<lb/>
合眼跳黄河未有過得者豈惟不能過身亦湏判捨<lb/>
告君過河妙止要具船筏乗時等風去過此無别法<lb/>
　　　夜深歸家聞鄰家小兒讀書可喜有作<lb/>
還家更寒三鼔餘鄰卷小兒猶讀書侯王將相乃無<lb/>
種紈袴綺襦寧似渠北風颼颼霜被草聽汝讀書聲<lb/>
<pb n="KR4d0195_SBCK_018-6a"/>
轉好莫言翁媪惜膏油有兒如此可無憂<lb/>
　　　梅花<lb/>
野水依城竹映沙江梅開處又人家天晴徑欲花前<lb/>
醉只恐衰顔不稱花<lb/>
　　　無題二首<lb/>
徳盛不狎侮玄談多類俳居然少莊語無乃近齊諧<lb/>
恨此逹者趣猶乖壯士懐故當先復禮方得盡梯階<lb/>
聖學邈難繼斯文當望誰還能養志氣且務攝威儀<lb/>
曽子但三省子長徒愛竒從來要功處本不在多知<lb/>
　　　贈李元亮之子季子<lb/>
往時諸李在江都文采風流一代無每得清詩如鮑<lb/>
<pb n="KR4d0195_SBCK_018-6b"/>
謝已聞前輩許封胡好松乆已埋深澗老馬今猶憶<lb/>
舊途令子相逢初未識尚容衰晚見規摹<lb/>
　　　二月七日與群從遊陳氏園<lb/>
平居羸病每相妨今日尋春有底忙何似主人常不<lb/>
出看人衝雨度浮航<lb/>
橋北橋南花亂開小園和雨掃莓苔不嫌柱杖衝泥<lb/>
入更許乗閑着屐來<lb/>
　　　懐許子禮<lb/>
寒松猒庭院老馬倦維縶翛然出塵去粗免朝夕急<lb/>
我友隔湖嶺尚作一日葺平生學道心擇善有固執<lb/>
豈不在行路自逺霜露濕百川灌河來砥柱乃中立<lb/>
<pb n="KR4d0195_SBCK_018-7a"/>
何時一樽酒更與交舊集<lb/>
　　　雪<lb/>
窮巷無人對雪小詩自可逃禪看取一年三白喜歡<lb/>
共入新年<lb/>
堅坐正冝養病開門便當幽尋一夜雪深一尺與誰<lb/>
取酒同斟<lb/>
　　　報暉庵<lb/>
寸草仰生活春暉常照臨不知欲報徳何以見此心<lb/>
江漢有時竭此心無淺深魏氏有令徳傳家非獨今<lb/>
結庵在山阿日瞻松栢林仁風被逺邇猛獸不敢侵<lb/>
令子守直道意往無﨑<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>遂令此郷人得聞金玉音<lb/>
<pb n="KR4d0195_SBCK_018-7b"/>
我行時序晚囬望西山岑延頸長太息聊爲純孝吟<lb/>
　　　贈莊季𥙿<lb/>
老矣莊夫子居閑肯猒貧盛時更讀易憂道不無人<lb/>
記往詩猶在相逢意倍親尚期香火社文字約遺民<lb/>
　　　李尚書挽詞<lb/>
李氏三呉秀尚書一代英立朝惟直道守已但純誠<lb/>
報國心雖在憂時病已成人推四兄弟氣壓百公卿<lb/>
未就養生術獨収強諌名傷心舊遊地城郭漫溪聲<lb/>
　　　李器之履齋<lb/>
人履履險巇君履履平地平地信可履行穩居亦易<lb/>
責己不責人爲道不爲利熟視履險者豈不心有愧<lb/>
<pb n="KR4d0195_SBCK_018-8a"/>
君家天台守學固有餘味微言化子姪自足警一世<lb/>
初無舉足勞寧有半塗滯君能識其然我亦從子逝<lb/>
　　　野寺<lb/>
曉䆫日未融野寺雨欲作經旬少客到靜坐差可樂<lb/>
平生遭病擾今更不如昨囊空畏髙醫何以致良藥<lb/>
所幸秋已至所在身可着洗耳聽涼風不待一葉落<lb/>
　　　辛酉立春<lb/>
中原擾擾尚胡塵堅坐江南懶問津漫讀舊詩如昨<lb/>
夢都疑往事是前身子桑自了經時病原憲長甘一<lb/>
味貧剰忍雪寒君莫厭土牛花勝已迎春<lb/>
　　　雪夜<lb/>
<pb n="KR4d0195_SBCK_018-8b"/>
破屋除燈雪自明案頭無用讀書檠老慵已慣跏趺<lb/>
坐昬夢尤便松竹鳴知有故人來問道乆無佳句與<lb/>
尋盟明年更有閩山興但辨行纒莫計程<lb/>
　　　謝方倅惠炭<lb/>
寒壓新春雪不融布衾如鐵坐衰翁煩君又送南山<lb/>
炭更放殘爐一夜紅<lb/>
　　　即事四絶<lb/>
老來於世轉無求事業聲名種種休伴得鄰僧忍飢<lb/>
慣閉門無飯讀春秋<lb/>
怱怱和夢别星樓擾擾隨縁住信州尚笑長江少方<lb/>
便只教溪水暫西流<lb/>
<pb n="KR4d0195_SBCK_018-9a"/>
問柳尋花懶不知登山臨水病難爲日長客去松隂<lb/>
靜強課兒曹學和詩<lb/>
經旬却怕酒盃深野寺雖閑病至今莫謂閑居厭醫<lb/>
藥未妨隨證檢千金<lb/>
　　　贈人<lb/>
中表多離隔情親子獨賢心遊衆目外氣出萬夫前<lb/>
米賤猶堪飽官閑不記年春風上嚴瀬爲我略囬船<lb/>
　　　辛酉之冬周提宫埅惠行隔<lb/>
深冬坐窮閻未厭風日惡今晨起濃隂正恐雨雪作<lb/>
故人憐我寒垂意到丘壑虚堂排竹牖已覺煖勝昨<lb/>
初無穹窒勞漸有閑適樂我生甚易足所至況旅泊<lb/>
<pb n="KR4d0195_SBCK_018-9b"/>
不爲禦冬計敢復備隕籜偶蒙仁者念僻處未蕭索<lb/>
從今作新年對酒且斟酌<hi>作具計一</hi>
　　　寄張仲宗<lb/>
聞道張夫子今年已定居偶縁荔子債遂絶故人書<lb/>
嵗月足可惜溪山莫負渠它年得相近不必逺庖厨<lb/>
　　　周仲固尚論齋<lb/>
周侯不出何所爲閉門讀書心自知簞瓢陋巷君不<lb/>
厭讀書萬卷能忘飢上叅羲黄下秦漢采取英華幾<lb/>
脫腕是非榮辱姑置之忽若乗船到彼岸古人之學<lb/>
有傳授君生寂寞千載後問君何以識古人袖手無<lb/>
言坐清晝以此讀書爲尚友是事渺茫人信否人信<lb/>
<pb n="KR4d0195_SBCK_018-10a"/>
不信君不問松栢固難生培塿朝來落葉滿荒城青<lb/>
山照人溪水横往來車馬作塵土想君深夜讀書聲<lb/>
　　　吉州段秀才粟庵<lb/>
大千非有餘一粟豈不足湏彌納芥子豈復論盈縮<lb/>
今君住世網何以得此獨始知陋巷居已悟不逺復<lb/>
<hi>作此復一</hi>
　　　自如齋<lb/>
朝爲事所奪莫爲飢所驅不知六合間何人能自如<lb/>
永新段夫子屋小心有餘教子有家法逃禪猶作書<lb/>
　　　醉經堂<lb/>
紛紛入醉夢一語令渠醒段子閉門居云何猶醉經<lb/>
<pb n="KR4d0195_SBCK_018-10b"/>
其醉蓋非醉初無能解酲問經何所說明善故能誠<lb/>
　　　題焦寺丞詩冊三絶<lb/>
一世奔波在别離君家孝友獨天知已令好夢傳消<lb/>
息更有賔鴻効羽儀<lb/>
路旁來報定何人物理潜通自有神想得三衢相見<lb/>
地至今草木亦長春<lb/>
河朔家人墮渺茫江南風日正舒長已知原上鶺鴒<lb/>
處更入雲間鴻鴈行<lb/>
　　　暴物<lb/>
暴物看日景頃刻未甞停隨景移暴物日示令心驚<lb/>
寓此不停景乃復望長生忽忽駒過隙悠悠池汎萍<lb/>
<pb n="KR4d0195_SBCK_018-11a"/>
況兹兵火中而每疾病嬰野寺過毒暑旱氣浮髙城<lb/>
出門君莫厭宿昔已秋聲<lb/>
　　　次葉守喜雨<lb/>
群囂寂寞已収聲預怯秋房獨夜情忽聽僧簷鳴宿<lb/>
雨定知田舍舞安甿盡消積暑經時早不厭新涼數<lb/>
日晴更喜此邦賢太守樂爲詩頌教諸生<lb/>
　　　無題<lb/>
學詩漸老轉銷聲末路蒙公此日情尚有文章能起<lb/>
疾豈惟田里解蚩甿近郊秔稻成秋熟遶郭溪山入<lb/>
晚晴剰繞長廊和新句不知庭下薄寒生<lb/>
　　　次韻曽宏甫木犀<lb/>
<pb n="KR4d0195_SBCK_018-11b"/>
風吹旱暑未成秋辜負江村事事幽巖桂敢煩先折<lb/>
送好詩仍不待邀求自憐疾病常髙枕坐想風流換<lb/>
此州它日出門尋舊約未嫌踈嬾作人不<lb/>
　　　贈鄭侍郎二首<lb/>
便欲深居過一寒破䆫重覓舊蒲團莫年生活如何<lb/>
做子細煩公指示看<lb/>
幾時不過西禪寺直自初秋到晚秋聞道主人憐我<lb/>
病天寒酒未送新篘<lb/>
東萊先生詩集卷第十八<lb/>
</p>
<p>
</p>
  </div>
</body>
</text>
</TEI>
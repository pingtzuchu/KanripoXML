<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0195_SBCK_011-1a"/>
東萊先生詩集巻第十一　吕本中居仁<lb/>
　　　食筍<lb/>
窮鄉未寂寥五月冨筍茁近山新得雨此物晚亦發<lb/>
初看數寸出意有千尺抜長條不成鞭乃以美見伐<lb/>
錦綳罷駢頭玉指已不韈坐令藜藿口如受滫瀡滑<lb/>
連年江海病未免魚蟹罰甘津到齒頰恐此或未察<lb/>
居閑快一飽我已乆斷殺更莫厭比鄰時時聽羮戞<lb/>
　　　白鬚<lb/>
不作韓城住虚為河朔行白鬚鑷更出知為阿誰生<lb/>
　　　宿劉固寺佛殿下即劉伶墳也<lb/>
劉伶墳上土佛殿古崔嵬坐乆野僧出天寒飢鴈來<lb/>
<pb n="KR4d0195_SBCK_011-1b"/>
千年醉裏魄一臿死前灰未盡先生意空留數字回<lb/>
　　　懐衛道中寄京師諸友三首<lb/>
客舍冷如漿客夢甘如飴初無逺行念況有徂年悲<lb/>
平生好交遊太半走路歧不如亭前月所到長相隨<lb/>
何時脱身去共採西山芝有兒當似公尚能傳我詩<lb/>
直莫如兩王清莫如兩方孫謝豈不美乆滯尚書郎<lb/>
黎子老歸國只今鬚鬢蒼邵子住山雲欲出未肯忙<lb/>
髙子出林壑坐看天際翔<lb/>
人誰不小康李趙常窘束窮閻釁温火老未飽饘粥<lb/>
它長未遽數此事已絶俗為人死不厭自奉一米足<lb/>
　　　河堤<lb/>
<pb n="KR4d0195_SBCK_011-2a"/>
平田接長河眼界起突兀今日並堤行麥壠青已出<lb/>
客行不知晚但感此節物新霜被西山乆厭塵土没<lb/>
坐懐故人面於此見髣髴<lb/>
　　　寄濬州張掞<lb/>
張卿留客酒如澠我欲從之病不能憶過公家更東<lb/>
望斷崖髙樹雪層層<lb/>
　　　田家樂<lb/>
東家西家𧖟上簇南村北村麥白熟小兒腰鎌日早<lb/>
歸大兒去就田間宿斗酒相邀不為薄鄰翁相對且<lb/>
斟酌聖主當陽億萬年年年嵗嵗田家樂<lb/>
　　　梅<lb/>
<pb n="KR4d0195_SBCK_011-2b"/>
獨自不爭春都無一㸃塵忍將冰雪面所至媚游人<lb/>
　　　寄崔徳符<lb/>
江城昔還徃耆舊各能文暫别猶相憶雖忙亦見存<lb/>
好詩能愈疾濁酒不勝渾它日經行地相尋夜叩門<lb/>
　　　還家<lb/>
解鞍歇馬倦西游過眼文書且罷休薄酒向人殊有<lb/>
味長年於丗已無求常情未語溝中木俗眼能驚海<lb/>
上鷗何處雲山不堪隱更誰辛苦訪菟裘<lb/>
　　　即事<lb/>
晚菘早韭老不厭夜鯉晨鳬多見踈地僻難尋野僧<lb/>
飯路長時枉故人車青山出没塵埃裏白髮栽培疾<lb/>
<pb n="KR4d0195_SBCK_011-3a"/>
病餘更有腐儒窮事業夜䆫殘燭一編書<lb/>
　　　讀易<lb/>
春温瘡疥繁衣敝蟣蝨細頽然坐南軒讀易初有味<lb/>
初看象數殊忽此爻彖異紛紛者衆説行各半途滯<lb/>
大言累千百雜解記一二坐令天人分復以小大計<lb/>
或強出枝葉或自起旒贅孰能言語表能使意獨至<lb/>
空中本無華眼病因有翳沈思忽有得是則入精義<lb/>
吾生晚聞道嵗月今少憇遺經日在眼似足了一世<lb/>
臨流濯垢衣尚勿惜餘棄<lb/>
　　　復往大名三首<lb/>
復徃真無䇿兹行亦漫游塵埃走劇暑風雨占新秋<lb/>
<pb n="KR4d0195_SBCK_011-3b"/>
便欲還家去其誰為汝謀尚憐蘇季子虚敝黒貂裘<lb/>
我老不自得每為飢所敺漫抛青蒻笠空負白髭鬚<lb/>
見賊猶堪鬬逢人莫問途寰區足秀句山澤有臞儒<lb/>
地濕頻經水田荒亦未收斷雲催雨過漲水没橋流<lb/>
半世想髙卧十年悲逺游藜羮不用挾尚足誑飢喉<lb/>
　　　開德道中<lb/>
五更發荒村小憩草市北披衣度積水月落天正黒<lb/>
豆苗半委地野父厭匍匐我馬則已飢泥土汚覊勒<lb/>
翻思在家時一飯亦假貣小兒不解事笑語頗自得<lb/>
一官走道路此責乆未塞速行勿遲留有手須擊賊<lb/>
　　　陽翟道中<lb/>
<pb n="KR4d0195_SBCK_011-4a"/>
不為傷離别其如漸老何秖應從此去轉覺白鬚多<lb/>
　　　長葛道中遇周原仲<lb/>
羸馬衝寒驕不駚積雪殘冰雜泥滓長葛縣中日落<lb/>
時舉頭忽見周夫子下馬相看兩驚怪各喜南歸此<lb/>
身在僧房夜語乆不眠更摩枵腹償詩債子行四方<lb/>
尚謀食我亦年來倦行役櫪下驊騮世得知海底珊<lb/>
瑚人未識長安公卿冨貴客誰能日在子思側洛陽<lb/>
年少未冝輕看子重陳治安筞<lb/>
　　　簡叔易益謙兄弟<lb/>
秋來歸興復何如李范聲名更羡渠它日買田吾有<lb/>
䇿兩家兄弟要隣居<lb/>
<pb n="KR4d0195_SBCK_011-4b"/>
　　　贈益謙兄弟<lb/>
范郎走微官清固不絶俗家常四壁立腹有萬巻讀<lb/>
爾來所為文深若泉萬斛紆餘風過水宛轉蟲注木<lb/>
諸弟況可人不但好眉目丹穴固出鳯藍田自冝玉<lb/>
行扛九鼎重頓使一世伏聖朝急用士如子尚窮獨<lb/>
乃知德在躬不必冨潤屋我病拙文詞筆鈍如髮秃<lb/>
時逢子兄弟未語心已足長空絶纎埃何處著鳬鶩<lb/>
朝來秋氣清佇看飛鴻鵠<lb/>
　　　題蘆鴈扇<lb/>
鴈下秋已晚江天風雨微寜為聚沙立不作旁雲飛<lb/>
　　　遊西宫有感<lb/>
<pb n="KR4d0195_SBCK_011-5a"/>
種種不如意悠悠無復聴漫尋村路好似得片時醒<lb/>
水隱城拗白山來樹杪青晚田收襏襫殘日度笭箵<lb/>
興入山隂道詩如歷下亭荒原子胥廟千載想儀刑<lb/>
　　　送一書記杲公作天寧化士<lb/>
田家得米輸官倉一粒不得囊中藏天寧化士去如<lb/>
雨此亦未易能低昻因官乞取民始病況復妄邀檀<lb/>
越敬縱令不得半錢歸堂中聖僧應自知<lb/>
　　　京城圍閉之初天氣晴和軍士乘城不以為<lb/>
　　　難也因成四韻<lb/>
賊馬侵城急官軍報捷頻民心皆欲鬬天意已如春<lb/>
魏闕方佳氣王畿且戰塵不妨來徃路經月絶行人<lb/>
<pb n="KR4d0195_SBCK_011-5b"/>
　　　守城士<lb/>
北風且莫雪一雪三日寒不念守城士歳晚衣裳單<lb/>
衣單未爲苦隔壕聞戰鼔殺賊須長槍防城要強弩<lb/>
砲來大如席城頭且撑柱豈不知愛身<hi>君一作</hi>傾心報<lb/>
明主報主此其時一死吾亦冝未敢望爵賞且<hi>幸一作</hi>
令無事歸寄語守城士此言君所知<lb/>
　　　聞軍士求戰甚力作詩勉之<lb/>
今春賊來時軍士怖而走今冬賊來時決拾<hi>射一作</hi>揎<lb/>
兩肘憤然思出鬪不但要死守仰懐吾君仁愈覺戎<lb/>
虜醜欲以占天心於焉卜長乆暫勞何足道冨貴要<lb/>
力取行看斬賊頭金印大如斗<lb/>
<pb n="KR4d0195_SBCK_011-6a"/>
　　　丁未二月上旬四首<lb/>
丞相憂宗及編氓恐禍延乾坤正翻覆河洛倍腥羶<lb/>
報主悲無術傷時秖自憐遙知漢社稷别有中興年<lb/>
厄運雖云極群公莫自疑民心空有望天道夲無知<lb/>
野帳留黃屋青城挿皂旗燕雲舊耆老寜識漢官儀<lb/>
羽檄從天下于今乆未囬如何半年内不見一人來<lb/>
周室仍遭變宣王且遇災猶存九廟在咫尺得祈哀<lb/>
主辱臣當死時危命亦輕誰吞豫讓炭肯結仲由纓<lb/>
灑血瞻行殿傷心望虜營尚留儀衛否早晚復神京<lb/>
　　　兵亂寓小巷中作<lb/>
城北殺人聲徹天城南放火夜燒船江湖夢斷不得<lb/>
<pb n="KR4d0195_SBCK_011-6b"/>
徃問君此住何因<hi>寅一作</hi>縁竄身窮巷米如玉翁尋濕<lb/>
薪媪爨粥明日開門雪到簷隔牆更聽鄰家哭<lb/>
　　　圍城中故人多避冦在鄰巷者雪晴徃訪問<lb/>
　　　之坐語既久意亦暫適也<lb/>
雪泥春既融曉日初破霧出門尋故人來徃不數步<lb/>
共談江南勝閉眼想去路松風被茅屋稻壠立白鷺<lb/>
行看賊圍解春水即可渡先當上鍾山次弟入廬阜<lb/>
生平泉石念乆受塵土汚況今九死餘轉覺處事悞<lb/>
豫懐巖壑裏所至陪杖屨可行君莫辭行李我已具<lb/>
　　　城中紀事<lb/>
生平足艱窘可嘆不可言兩遭重城閉再因群盜奔<lb/>
<pb n="KR4d0195_SBCK_011-7a"/>
今兹所值遇我豈不與聞脱身保兒女恐辜明主恩<lb/>
傍徨不忍去敢計生理存昨者城破日賊燒東郭門<lb/>
中夜半天赤所憂驚至尊是時雪政作疾風飄大雲<lb/>
十室九經盗巨家多見焚至今馳道中但行胡馬群<lb/>
翠華乆不返魏闕連妖氛都人向天泣欲語聲復吞<lb/>
我病未即死爾來春既分剥牀供晨炊兩眼煙巳昏<lb/>
豈無好少年可與共殊勲志士或不恥有身期報君<lb/>
塞水須塞源伐木須伐根子莫笑短拙荆蠻生伍員<lb/>
　　　讀易<lb/>
江北江南公不歸人言公嬾笑公癡閉門端坐讀周<lb/>
易直過新春圍閉時<lb/>
<pb n="KR4d0195_SBCK_011-7b"/>
　　　無題<lb/>
胡虜安知鼎重輕禍胎元是漢公卿襄陽耆舊唯龐<lb/>
老受禪碑中無姓名<hi>禍胎一作指蹤</hi>
　　　懐京師<lb/>
北風作霜秋已寒長江浪生船去難客愁不斷若江<lb/>
水朝思莫思在長安長安外城髙十丈此地豈容胡<lb/>
馬傍親見去年城破時至今鐵馬黃河上小臣位下<lb/>
才則拙有謀未獻空惆悵漢家宗廟有神靈但語胡<lb/>
兒莫狂蕩<lb/>
　　　讀司馬公集解太玄<lb/>
京城半年圍道路三月病輕舟過江來所向復未定<lb/>
<pb n="KR4d0195_SBCK_011-8a"/>
客房夜涼冷氣體亦粗勝月穿䆫罅白風入桐葉勁<lb/>
挑燈讀太玄愛此頃刻靜物數極三甲此理本天命<lb/>
首賛則分行故未及世應古曆漢則亡易實更三聖<lb/>
哀哉楊子雲上與數子競雖云耗心力固自有捷徑<lb/>
後來司馬公獨歛衆説盛錙銖判訛謬一宗蒙是正<lb/>
讀玄則知易此實公所證如何少年子便欲獻譏評<lb/>
我老未知學讀此知不稱掩卷坐搔首一洗肝肺淨<lb/>
明朝尋故人此語殊未竟<lb/>
　　　黃池西阻風<lb/>
烏雲㘅日日不出驟雨飄風吼三日扁舟寸步不得<lb/>
行坐歎輕鷗如箭疾我行去家秋復冬故園回思春<lb/>
<pb n="KR4d0195_SBCK_011-8b"/>
夢中客愁茫茫若江水生計渺渺隨征鴻三年京城<lb/>
共憔悴一杯此地難從容長溪卷浪雪花碎逺山横<lb/>
空眉黛濃故人别我上江去亦有書來喚同住破屋<lb/>
數間君有餘太倉五升吾已具嚴霜未放鷹隼擊盤<lb/>
渦恐致蛟龍怒片帆欲掛任篙師君但徐行莫深懼<lb/>
　　　景德北䆫<lb/>
雲横樹隂濃雨漲溪水白故人喚我出已度蒸暑厄<lb/>
北䆫非不佳尚苦眼界窄小樓隱牀後自與塵霧隔<lb/>
更憐昭亭山相向有佳色君能具鷄黍略不厭須索<lb/>
我能知子窮子亦能愛客人生要如是一舉乃諷百<lb/>
我病思逺引未塞交友責便當約諸公歸耕作長䇿<lb/>
<pb n="KR4d0195_SBCK_011-9a"/>
囊無一錢贏歳晚㑹有獲<lb/>
　　　昭亭廣敎寺<lb/>
故人喚我去<hi>出一作</hi>乆雨值新晴草暗鼯鼠出山深鵯<lb/>
鵊鳴齋厨半孟粥草具一杯羮尚肯頻來否門前春<lb/>
筍生<lb/>
　　　昨日之熱一首贈趙彦強<lb/>
昨日之熱未爲熱涼風頗隨團扇發今日之熱不可<lb/>
言西山火炎塵障天髙樓堅坐若燔炙常恐秋到無<lb/>
寅縁與君相從今幾日欲度一日如長年憶昔京城<lb/>
值秋雨人家邂逅得細語不愁歸舍少薪米且喜尊<lb/>
前好賔主去年君自雲中歸隔巷尋君相勞苦是時<lb/>
<pb n="KR4d0195_SBCK_011-9b"/>
強虜<hi>弩一作</hi>在城下耳猶厭聽賊營鼓豈知喪亂到江<lb/>
南同向宣城過殘暑晚來一雨天遂涼便思約君來<lb/>
對牀牀前適有新酒熟君醉可舞吾能狂醉中談天<lb/>
亦未妨囬船呉中君勿忙<lb/>
　　　又贈<lb/>
日日住叠嶂君能同此游黑雲才映日白雨忽穿樓<lb/>
盜賊何時定溪山且自幽炎蒸不須厭俄頃是新秋<lb/>
　　　題涇縣水西<lb/>
江東住已厭又却<hi>復一作</hi>過江西急雨投涇縣窮秋渡<lb/>
賞溪稻田猶少水山路已多泥珍重髙僧意求詩索<lb/>
自題<lb/>
<pb n="KR4d0195_SBCK_011-10a"/>
　　　宿秋霜閣後方丈<lb/>
秋霜閣後山屈蟠<hi>盤一作</hi>行人衝泥脚未乾正是水西<lb/>
佳絶處不辭風雨夜深寒<lb/>
　　　水西與李彦恢相從余將取旌德趨徽州彦<lb/>
　　　恢先歸旌德相候彭元任亦自太平縣來相<lb/>
　　　送遇于三溪驛遂同過旌德道中呈二子三首<lb/>
水西投宿近秋霜起聽晨鍾厭<hi>促一作</hi>束裝尚惜故人<lb/>
輕作别亂山深處過重陽<lb/>
村場路僻多無酒野菊寒深亦未花底事中原歸不<lb/>
得又扶衰病過天涯<lb/>
白頭嬾入少年場二老追隨却味長預喜尊前聽清<lb/>
<pb n="KR4d0195_SBCK_011-10b"/>
話夜䆫相對一爐香<lb/>
　　　休寜縣與汪致道諸公别後晚宿黟縣界魚<lb/>
　　　亭驛二首<lb/>
竹密如雲不見天好山無數簇溪田秪應黟縣溪山<lb/>
勝盡在魚亭驛舍前<lb/>
故人相繼别休寜山路籃輿睡復醒所恨溪山正佳<lb/>
處不能同我到魚亭<lb/>
　　　寄宣城故舊<lb/>
宣城經嵗無它事尚喜交游不棄遺疊嶂樓頭納涼<lb/>
處宛陵堂下探梅時君今尚要一囊粟我去亦無三<lb/>
徑資歸卧雲山更深處因書頻報故人知<lb/>
<pb n="KR4d0195_SBCK_011-11a"/>
　　　祈門道中四首<lb/>
去程歸鴈兩悠悠行到荒山儘上頭試問中原何處<lb/>
是只言東北是宣州<lb/>
風落千山雨夜鳴時因歸夢識宣城欲知溪路行多<lb/>
少已過徽州第五程<lb/>
宣城人物未全衰四士風流世不<hi>未一作</hi>知别後略無<lb/>
佳語寄道中才有數篇詩<lb/>
詹郎逸氣今誰似李令清言乆不聞獨立共傳摩詰<lb/>
後隠居還見伯仁孫<lb/>
　　　桂林别珂首坐二首<lb/>
故人相望馬牛風世事波濤滉漾中灕水東邊兩年<lb/>
<pb n="KR4d0195_SBCK_011-11b"/>
住往還才有一珂公<lb/>
北歸我已辨行纏乆約相從却未然何處雲山堪著<lb/>
子亂松回首嶺南天<lb/>
　　　荅趙祖文陳夢授<lb/>
嶺海畏深入江湖成逺游猶懐不活怖少為故人留<lb/>
苦乏瓊琚報虚蒙札翰投因來問消息不必計沉浮<lb/>
　　　寄趙十一弟<lb/>
親朋雖近懶追尋湖嶺歸來病至今寄語洪州趙從<lb/>
事忍令無酒過冬深<lb/>
東萊先生詩集巻第十一<lb/>
</p>
<p>
</p>
  </div>
</body>
</text>
</TEI>
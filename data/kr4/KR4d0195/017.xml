<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0195_SBCK_017-1a"/>
東萊先生詩集卷第十七　吕本中居仁<lb/>
　　　聞蔡九弟十四弟到行在<lb/>
苦懐吾表弟別乆費相思愛客能忘酒長貧不廢詩<lb/>
每蒙髙士喜終少貴人知試問遊呉興何如在蜀時<lb/>
　　　贈蔡九弟十四弟<lb/>
年來疾病日衰頽忽報山中兩弟來徑欲相從營一<lb/>
醉未湏辛苦便輕囬<lb/>
　　　病中<lb/>
貸米供晨炊尚欠數束薪平生甘此味此去未爲貧<lb/>
新霜已嚴厲況我病經旬但守此心足無爲思古人<lb/>
　　　病中曾端伯見訪<lb/>
<pb n="KR4d0195_SBCK_017-1b"/>
不見倉曹十五年江城相遇各華顛何時更踐隣居<lb/>
約判斷諸方五味禪浮生擾擾亂初定乆病昏昏閑<lb/>
始便欲問小童尋大隗勝於猛將畫凌煙<lb/>
　　　無題<lb/>
一任衡門可雀羅時容欹枕聽懸河因君小試屠龍<lb/>
手要與午䆫䧏睡魔<lb/>
　　　送曾吉父<lb/>
吾道從來到處窮八珍常與一簞同子房故是青雲<lb/>
士圮上乃逢黄石翁聖學有傳爲可喜宦遊少味自<lb/>
無功亦知湖嶺如江淛盡在先生指顧中<lb/>
　　　次曾吉父蘭溪三絶<lb/>
<pb n="KR4d0195_SBCK_017-2a"/>
夜䆫相對不成眠苦爲離愁定不然政以蒼生未蘇<lb/>
息思君日夕望囬船<lb/>
春信先尋嶺上梅兩年零落待君開非關使節須重<lb/>
到自是溪山未遣囬<lb/>
乆覺藏身不猒深舊遊風物要追尋書來肯附銅魚<lb/>
使記我今年病不禁<lb/>
　　　窮臘有懐<lb/>
冰霜底窮臘伏枕乆亦倦思公如和風咫尺未得見<lb/>
人生無賢愚各自有志願但得所趣同公固不我賤<lb/>
何須肱九折始見金百鍊平安望中原棲息各異縣<lb/>
尚欲從公遊衰年保窮徤<lb/>
<pb n="KR4d0195_SBCK_017-2b"/>
　　　病中聞諸范日赴飲㑹<lb/>
諸公相隨日酣飲我病昏昏困衾枕人生苦樂故不<lb/>
同世味再尋如拾瀋良醫更在肱九折曾子從來日<lb/>
三省不離方丈走諸方萬事只如驢覷井<lb/>
　　　深居<lb/>
深居如山林初不逺城市塵凝喜事少犬吠知客至<lb/>
生涯付衰疾日力破昏睡欣然一笑足自省甘若薺<lb/>
収身當在早過是恐少味<lb/>
　　　慶大悲閣成<lb/>
自離閩嶺罷叅禪疾病深藏不計年尚得閑人相印<lb/>
可隔門惟有白衣仙<lb/>
<pb n="KR4d0195_SBCK_017-3a"/>
　　　贈人<lb/>
堅卧因循欲過冬故人無復馬牛風得君好句能忘<lb/>
病笑我長飢不諱窮清夢肯嫌齋舍冷破囊常伴酒<lb/>
盃空新正所願長窮徤剰作歌詩凖備公<lb/>
　　　送廣東漕范子儀<lb/>
我爲三衢居君作畨禺行君行我方病嵗序仍崢嶸<lb/>
嶺海未寂寞斯民則憔悴得君鎮臨之固可以卒嵗<lb/>
嗟君盛徳後窮獨與我同比年數見之長在寒苦中<lb/>
番禺盛賔僚莫如元帥賢君行問安否道我如昔然<lb/>
　　　夜聞諸生讀書因成寄趙十七姪<lb/>
紛紛藥裹了新正北望蘭溪不數程且喜諸生㑹勤<lb/>
<pb n="KR4d0195_SBCK_017-3b"/>
苦夜䆫如子讀書聲<lb/>
　　　夜坐<lb/>
所至留連不計程兩年堅卧猒南征荒城日短溪山<lb/>
靜野寺人稀鸛鶴鳴藥裹向人閑自好文書到眼病<lb/>
猶明較量定力差精進夜夜蒲團坐五更<lb/>
　　　簡李巽伯<lb/>
愛酒舊無敵能詩新有聲荒城時過我長句屢尋盟<lb/>
厭病時招客因行不計程秖應有餘暇未肯賦閑情<lb/>
<hi>三尺檠却憐陶靖節着意賦閑情一本後四句云往事十年夢生涯</hi>
　　　追記昔年正月十日宣城出城至廣教<lb/>
甞憶它年在宛陵好山松竹面層層江城氣候猶含<lb/>
<pb n="KR4d0195_SBCK_017-4a"/>
雪草市人家已掛燈每怪愁膓難貯酒時隨柱杖出<lb/>
尋僧如今轉覺衰頹甚病坐南䆫冷欲冰<lb/>
　　　病中上元<lb/>
病乆仍多事深居未識春慇懃今夜雨且爲阻遊人<lb/>
　　　三衢上元<lb/>
俗事紛紛避作煩夢中時猒雨聲喧但看閑客時來<lb/>
去勝說群兒手覆飜事業不同俱可笑形骸如此尚<lb/>
何言他年更有相逢話同是三衢過上元<lb/>
　　　贈人<lb/>
剰作閑官不計年得公相近轉翛然飽諳文字能生<lb/>
病始信虚空不住禪水澁船囬休進棹路長馬倦莫<lb/>
<pb n="KR4d0195_SBCK_017-4b"/>
加鞭漫成拙句爲公壽要作新正第一篇<lb/>
　　　官閑贈人<lb/>
自喜閑官不計貟月叨微禄勝歸田藥囊往往充詩<lb/>
藁米劵時時當酒錢忍病作勞吾不猒對人無語子<lb/>
差賢不湏更見盧溪老㑹得安心即是禪<lb/>
　　　正月十七日<lb/>
令節今安在晨鍾奉夙興空庭留素月廣殿有殘燈<lb/>
笑語已難記經遊如未曽吾衰得堅卧差勝住房僧<lb/>
　　　病中得舍弟信<lb/>
頻通婺女訊兼得㑹稽書嵗月呻吟裏文章困睡餘<lb/>
百年判憔悴萬事付迂踈尚欲身強徤相從得定居<lb/>
<pb n="KR4d0195_SBCK_017-5a"/>
　　　疥<lb/>
瘙痒撓膚無春冬爲害略與惡疾同只有瘡痂不相<lb/>
負夜䦨長滿寑衣中<lb/>
　　　正月十九日暴熱<lb/>
一夜飛蚊遶鬢鳴都忘時節是新正秖應朝暮須風<lb/>
雨便作踈簷㵼竹聲<lb/>
　　　即事<lb/>
十年不調張廷尉一字抜人山巨源萬事重尋已陳<lb/>
迹此公相對可忘言故人乆已音書絶古寺終嫌市<lb/>
井喧更欲移家近深僻漫留書冊教兒孫<lb/>
　　　送向仲告往江西<lb/>
<pb n="KR4d0195_SBCK_017-5b"/>
紛紛車馬閙如雲膏火煎熬秖自焚亦有故人來問<lb/>
疾苦無佳思與論文江湖老矣頻搔首毛髮翛然政<lb/>
似君它日卜鄰猶有約靜中風景要平分<lb/>
　　　寄臨川親舊十首意到輙書不復次序<lb/>
偶從行李轉江湖所至翛然一物無午枕乆拚閑事<lb/>
業夜䆫新有靜工夫<lb/>
少小交游不乏賢二三豪俊聚臨川自從老大飄零<lb/>
盡獨有殘詩數百篇<lb/>
屢試呉中千里蓴閩中荔子亦甞新獨遊每恨無佳<lb/>
思正好溪山少故人<lb/>
故人自失嵇中散疾病衰頹轉不堪猶喜閑居有賢<lb/>
<pb n="KR4d0195_SBCK_017-6a"/>
弟且隨長鋏住江南<hi>季平</hi>
張卿别後且郊居無復黄公舊酒壚試問今年有閑<lb/>
暇亦隨書劒入城無<hi>文叔</hi>
交遊疇昔住臨川愽士髙風世不傳饒謝得名三十<lb/>
載當時已道小汪賢<hi>叔野</hi>
故人子弟惟汪謝每一思之忘寑興莫道臨川便寂<lb/>
寞後來相繼有諸曾<lb/>
吏部聲名動一時中原人物未全衰低摧不用還歸<lb/>
去坐守遺經可療飢<hi>子禮</hi>
金谿比嵗復何如二董風流却未踈聞道移家逺城<lb/>
市欲携書籍更深居<hi>彦速彦先</hi>
<pb n="KR4d0195_SBCK_017-6b"/>
愛賢如渇呉夫子不染世間兒女塵老病不逢終不<lb/>
悔後生誰復記斯人<hi>呉迪吉</hi>
　　　奉懐季平范丈戯成兩絶句録呈<lb/>
形骸已病尤冝懶嵗月長貧屢有詩猶得深居少塵<lb/>
事只如同在嶺南時<lb/>
新年爲況復何如尚有心情打酒無只恐後生行樂<lb/>
處轉嫌吾輩白髭鬚<lb/>
　　　病中寄胡原仲劉致中<lb/>
累月不寄書我病亦在牀仰見出林鶴如覩二子翔<lb/>
冰壺貯秋月所至有輝光僻郡足風雨深春猶雪霜<lb/>
閩水逺而清閩山深且長何時一尊酒更復議行藏<lb/>
<pb n="KR4d0195_SBCK_017-7a"/>
　　　才元相過三衢偶成近體詩一首奉呈<lb/>
紛紛俗事起如毛病起南䆫猒作勞正欲往來求飯<lb/>
飽敢將辛苦治名髙長閑似稱三冬卧舊學虚蒙一<lb/>
字褒它日相逢有餘地尚容衰晚鬪堅牢<lb/>
　　　無題<lb/>
衾裯尚冷知春早意緒無聊覺病深夜半攺詩縁底<lb/>
事向來餘習正關心<lb/>
　　　寄人三首<lb/>
世乆無髙識斯人我獨知子行吾羡子雖病敢忘詩<lb/>
念昔無事日同升夫子堂江湖晚相見猶喜共行藏<lb/>
世乆趨浮末於時尔獨賢閑遊衆目外却立萬夫前<lb/>
<pb n="KR4d0195_SBCK_017-7b"/>
老驥空伏櫪長琴有斷弦傷心共隱地囬首更茫然<lb/>
　　　寄祁居士<lb/>
聞道祁居士抄書手未停艱難走異縣辛苦抱遺經<lb/>
野寺猶堪隱人言懶復聽十年事夫子今日得儀刑<lb/>
　　　贈人四首<lb/>
病欲相尋乆未能虎丘山下在家僧諸方本末湏君<lb/>
記拈出叢林舊葛藤<lb/>
昔年曽侍老姑旁誨我全身只退藏長恐風流便踈<lb/>
逺子猶它日及升堂<lb/>
跬歩無功已猒遲後生誰復肯從師無人識子閑居<lb/>
意手冷深藏只自知<lb/>
<pb n="KR4d0195_SBCK_017-8a"/>
三江古路更深居白首窮經一丈夫借問新年入城<lb/>
市亦曽頻到虎丘無<lb/>
　　　寄朱希真<lb/>
幕下諸侯老微言衆不聽秖應有餘論時復注前經<lb/>
郡古踈還往官閑任醉醒主人鵝可換更爲冩黄庭<lb/>
　　　寄向縣丞<lb/>
念子它時兩頰紅十年犇走變衰翁耐官丞相風流<lb/>
在坐守簞瓢不訴窮<lb/>
　　　病中<lb/>
藥裹關心老不冝只今筋力已全衰何由更得身無<lb/>
事却似它時把酒時<lb/>
<pb n="KR4d0195_SBCK_017-8b"/>
　　　山城<lb/>
山城雨雪繁春氣來不早思君如和風未見意已好<lb/>
時蒙枉車騎笑語得傾倒我能知子賢子亦憐我老<lb/>
舊交半鬼録在者迹已掃慨然念平生令人惡懐抱<lb/>
相從飽喫飯此計或未保東遊有前約預恐別草草<lb/>
豈無一言贈妙句冩黙藁出户仰髙山猶堪慰枯槁<lb/>
　　　病夫<lb/>
病夫坐穩嬾出門底事逢春作癯瘦故人相尋不憚<lb/>
逺欲以一盃爲我壽鋪張古昔引大義勸使忍窮如<lb/>
忍詬感君意氣但如昨顧我情懐已非舊平生甘作<lb/>
蟻旋磨萬事只如船放溜十年參差故郷夢一心守<lb/>
<pb n="KR4d0195_SBCK_017-9a"/>
待靈芝秀辱身竊比柳下恵疾惡幸逢朱伯厚它時<lb/>
城市望雲山嵗晚何由數相就<lb/>
　　　無題<lb/>
心廣體故胖意肅氣自屏頹然萬物表樂此一室靜<lb/>
念君乆安坐轉覺此味勝踈籬過野馬破牖行日景<lb/>
但令此意真不必費譏評想當溪山横更有松竹映<lb/>
隱几得晝眠此固可補病<lb/>
　　　偶成兩絶句奉寄文若庭列<lb/>
強欲馳驅老不冝故人雖在費相思秖應大府多還<lb/>
往職事雖忙不廢詩<lb/>
夏子經時不寄書十年犇走尚窮途不知自到髙安<lb/>
<pb n="KR4d0195_SBCK_017-9b"/>
縣亦有心情記我無<lb/>
　　　寄閩中親舊<lb/>
濃隂蔽烈日小院有餘涼頓覺枕簟好時聞芰荷香<lb/>
秋成今可必衰疾未相妨徑欲閩中去尋僧不裹糧<lb/>
　　　廖用中世綵堂<lb/>
廖氏居七閩土俗變齊魯子孫仁且壽每繼先父祖<lb/>
作堂名世綵此意天所予近者得矜式逺者快先覩<lb/>
今公懐直道邪正有區處還家上此堂父祖當笑許<lb/>
小人慕清風想像濯煩暑孰知少年場有此毛髪古<lb/>
何時望世綵得聽公笑語老松卧嵗寒亦以蔽風雨<lb/>
人或不予知亦莫予敢侮<lb/>
<pb n="KR4d0195_SBCK_017-10a"/>
　　　劇暑<lb/>
劇暑先庚伏經旬在炮燔今夕驟雨過我病亦少安<lb/>
涼風醒病骨好月上更䦨尚恐賊報急凌風無羽翰<lb/>
閩中故人書日夜望我還無車載家具欲往故不難<lb/>
所恨去已晚不及荔子丹家家有白酒自足解愁顔<lb/>
　　　即事<lb/>
經旬困炮煑今夕有微風市井囂塵外溪山嘯傲中<lb/>
涼秋亦不逺吾道恐終窮凖擬閩中士今年一笑同<lb/>
　　　秋日<lb/>
斟酒莫辭酒琖寛酒琖少寛令心安客遊無聊思舊<lb/>
歡舊歡新愁千萬端如何不飲空長歎歳云秋矣風<lb/>
<pb n="KR4d0195_SBCK_017-10b"/>
落山白露應節衣裳單南遊並海當不難雨雪欲下<lb/>
何時還<lb/>
　　　懐秋<lb/>
秋風日夜至念我少年時新涼喜欲舞至今心未衰<lb/>
心雖未遽衰老病則已甚頹然坐前堦乃若雨烏噤<lb/>
子病少則尔衰羸非獨今徘徊以傍徨何以異夙心<lb/>
死者各已死空費子百慮在者亦已老契闊少相遇<lb/>
洗心西方觀子復未肯然胡然競日力今年如去年<lb/>
　　　贈范十八<lb/>
君去留不得我窮前未聞如何出籠鶴更送離山雲<lb/>
嵗晚逢同志人稀莫離群肯思臨别語只用十年勤<lb/>
<pb n="KR4d0195_SBCK_017-11a"/>
　　　秋日<lb/>
少年固長貧長嵗復多疾閉門取堅坐到此多事日<lb/>
不嫌冷如漿所要甘似蜜舊書堆几案老眼厭塗乙<lb/>
不如壁角坐萬事付以實況今雨澤足已覺憂患失<lb/>
秋成日在望所至有梨栗賊報雖未衰一飽良可必<lb/>
　　　讀書<lb/>
老去有餘業讀書空作勞時聞夜蟲響每伴午雞號<lb/>
乆靜能忘病因行當出遨胡爲良自苦膏火自煎熬<lb/>
　　　宿昔<lb/>
宿昔尚煩暑平生悲逺遊長貧不貰酒雖徤嬾登樓<lb/>
晚節勞千慮經年走數州新涼事事好只是迫防秋<lb/>
<pb n="KR4d0195_SBCK_017-11b"/>
　　　謝人送詩<lb/>
堅坐少愉樂欲行還滯淫時蒙七字句可尉十年心<lb/>
嵗晚日晷短天寒霜雪侵主人不猒客敢辭酒盃深<lb/>
<hi>作避辭一</hi>
　　　水仙<hi>二絶</hi>
澹緑衣裳白玉膚近人香欲透衣襦不嫌破屋颼飀<lb/>
甚肯與寒梅作伴無<lb/>
破臘迎春開未遲十分香是苦寒時小瓶尚恐無佳<lb/>
對更乞江梅三四枝<lb/>
東萊先生詩集卷第十七<lb/>
</p>
<p>
</p>
  </div>
</body>
</text>
</TEI>
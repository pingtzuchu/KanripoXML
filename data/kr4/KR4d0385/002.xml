<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北遊集巻下</head> <lb/>
    <p>
<pb n="KR4d0385_WYG_002-1a"/>
欽定四庫全書<lb/>
　北遊集巻下<lb/>
　　附録<lb/>
　<hi>附</hi>杏山摭稿<lb/>
　　績溪縣學舍冬至開講<hi>丁丑十一月新學</hi>
邑庠既毁於㓂年餘未修近寓於西園西園蓋某先世<lb/>
諸老從故侯蘓文定公論文講學之地今因其屋之舊<lb/>
而粉飾之列為齋序召故學子相與摩習其中不以干<lb/>
<pb n="KR4d0385_WYG_002-1b"/>
戈未息久廢詩書禮樂之教也此令尹大夫之意博士<lb/>
奉以行之世變紛紜士失其職乃今簪紳朋來弦誦有<lb/>
地博士君以書來道多士之意欲俾某分臯比半席而<lb/>
質正所聞某草土餘生不得與於斯文而或謂講學與<lb/>
仕宦不同古人遭囏可以不仕未嘗可以不學朱文公<lb/>
遣其長子受之往金華從學時吕成公正在郎中公憂<lb/>
中成公不以此故納之然則烏乎不可某自華亭歸跧<lb/>
伏丘園無復斯世意遭時之艱勉強酬接亂定茍活己<lb/>
<pb n="KR4d0385_WYG_002-2a"/>
非故吾矣承友朋之不鄙其愚也欲起於倚廬以先正<lb/>
教子之事為勉然某終不能釋然而吾道不可使之晦<lb/>
諸君之盛意不可辜輒以易之復紬繹其說為講義一<lb/>
篇以納冀與諸君商確之以求無負於天地可也<lb/>
　　復其見天地之心乎<lb/>
天地之心何心也天地以生物為心者也天地以生物<lb/>
為心當於物正生時可見何獨於復見之蓋物正生時<lb/>
萬彚已盡發育百嘉己盡蕃茂天地生生之道發露在<lb/>
<pb n="KR4d0385_WYG_002-2b"/>
外人皆可見矣不必言其見也此正月三陽泰二月四<lb/>
陽大壯三月五陽夬四月六陽乾皆陽氣用事以生為<lb/>
職之時易不言其見天地之心此也至五月一陰生積<lb/>
而至於十月於卦為坤六陰極矣故其冰霜沍寒風雪<lb/>
淒凍草木黄落禽蟲藏蟄萬彚百嘉之類若盡息滅矣<lb/>
天地生物之心何由而可見乎雖然静極則動陰陽相<lb/>
乘之機無一息間斷古人於十月純陰之時謂之陽月<lb/>
以其一陽生五陰之下羣陰漸退一陽漸長於是沍寒<lb/>
<pb n="KR4d0385_WYG_002-3a"/>
者可煦淒凍者可融黄落者可萌甲藏蟄者可振動斯<lb/>
時也物雖未生而生之道已勃然不可禦此之謂復此<lb/>
之謂見天地之心夫純陰疑於无陽至此冬至陽囘如<lb/>
去而歸如失而得故謂之復天地之心不見於顯然之<lb/>
時而隱然見於殺氣之中此是生物之幾如俗所謂掉<lb/>
轉頭是也雖若不可見而實可見者也嗚呼天地生物<lb/>
之心於復可見天地以陰隲斯文為心不亦於吾道之<lb/>
復見之乎諸君徒傷世道之否宇宙閉塞賢人遯藏萬<lb/>
<pb n="KR4d0385_WYG_002-3b"/>
象蕭條鄙詩書如故紙唾禮樂為何物將謂四教可廢<lb/>
五常可泯六經可棄儒業擯於不用矣吾道剝蝕不殊<lb/>
窮冬吁天地以陰隲斯文為心豈欲世之亂至此極乎<lb/>
嘗考晉末衣冠陵夷儒者索然喪氣吾道剝蝕甚矣隋<lb/>
王仲淹教授河汾著書立言諸儒生受業者不一吾道<lb/>
亦如冬至之復矣唐興貞觀之治率其髙弟子為之然<lb/>
則當晉之季吾道剝蝕真如純陰用事物生己息而仲<lb/>
淹得以不死蓋碩果不食之象天地陰隲斯文之心亦<lb/>
<pb n="KR4d0385_WYG_002-4a"/>
可見也諸君毋謂時不尚文時未及學遽自以為吾道<lb/>
不振儒不足貴甘於自暴自棄也某竊謂吾道乃人生<lb/>
日用常行之道斯民共由之而不知者本無晦眀本無<lb/>
絶續時若晦矣而晦之中自有眀之幾時若絶矣而絶<lb/>
之中自有續之幾若於其幾見得分曉便足以見天地<lb/>
之幾既見得此幾是天地陰隲斯文之心便當於其若<lb/>
晦者眀之使愈眀若絶者續之使愈續以仰副天地生<lb/>
物之心則吾道將如冬至之復而春矣某又請論夫所<lb/>
<pb n="KR4d0385_WYG_002-4b"/>
謂吾道之晦而必使之明吾道之絶而必使之續又何<lb/>
為而可明何為而可續也蓋吾道非他所謂道勑天命<lb/>
紀民彛之謂道耳其目有五曰父子有親曰君臣有義<lb/>
曰夫婦有别曰長㓜有序曰朋友有信是五者天命之<lb/>
性民彛之理所謂勑者勑此而已所謂紀者紀此而已<lb/>
契為司徒敬敷五教者此也今也世事擾擾聖智未興<lb/>
孰主張之孰扶持之孰綱維之有不汨其父子之倫者<lb/>
乎然所謂有親者終不可汨也亦猶陰殺之中有陽復<lb/>
<pb n="KR4d0385_WYG_002-5a"/>
之幾一念才覺為子盡孝便足以見本心復矣有不汨<lb/>
其君臣之倫者乎然所謂有義者終不可汨也亦猶陰<lb/>
殺之中有陽生之幾一念才覺為臣盡忠便足以見本<lb/>
心復矣有不汨其夫婦長㓜朋友之倫者乎然所謂别<lb/>
序信者終不可汨也亦猶陰殺之中有陽生之幾一念<lb/>
夫義婦順長令幼從同門合志便可見本心復矣天命<lb/>
之性民彛之理一日喪失人類滅矣非天地生物之心<lb/>
也至此而復之乃天地之心也某於道未悉猶幸昔從<lb/>
<pb n="KR4d0385_WYG_002-5b"/>
當世賢哲習聞餘論佩服家教此心之最靈最虛者不<lb/>
敢以世變喪其本真如䕶寳珠如捧拱璧兢兢業業得<lb/>
以不墜今冉冉老矣所頼以眀之續之實後生者之責<lb/>
乃今承令尹博士君使與鄉之父兄子弟處習其舊聞<lb/>
聖賢於道死而後已之言復有感於世運之變故拳拳<lb/>
以勑天命紀民彛闡眀迓續斯道為諸君吿出治者治<lb/>
此而己令尹大夫事也司教者教此而已博士事也學<lb/>
者學此而已某與諸英事也其務勉以當天地之心<lb/>
<pb n="KR4d0385_WYG_002-6a"/>
　華亭縣九峯書院開講<lb/>
　　子曰古之學者為己今之學者為人<lb/>
人患不知學既知學矣又當知天理人欲之辯六經不<lb/>
言學字言學始於說命秦漢隋唐以來字義不明訓一<lb/>
學字極是舛錯近來所謂儒者之學不過讀書作文沽<lb/>
科第釣爵禄而已吁曾是可以言學此固非夫子所謂<lb/>
古之學亦非夫子所謂今之學且夫子之時尚無所謂<lb/>
讀書作文之弊而夫子已有為己為人之分何也朱子<lb/>
<pb n="KR4d0385_WYG_002-6b"/>
之説未著諸老先生訓童蒙解學字必曰學者學先王<lb/>
之道也何謂先王之道昔者帝舜使契為司徒敬敷五<lb/>
教曰父子有親君臣有義夫婦有别長幼有序朋友有<lb/>
信所謂道也所謂民性之本善者也學者學此而已夫<lb/>
子之時既無近世讀書作文之俗學何莫非學乎此者<lb/>
夫子何以又有為己為人之分然是五者莫非已也人<lb/>
當以此五事為己分上事一有未盡則己分未盡是故<lb/>
父子有親或有未親必求先覺所以有親者效而則之<lb/>
<pb n="KR4d0385_WYG_002-7a"/>
至於必有親矣亦己分合當為者耳君臣必有義或有<lb/>
未盡必求先覺所以有義者效而則之至於必有義矣<lb/>
亦已分合當為者耳夫婦長幼朋友亦然如使學為父<lb/>
子有親者不曰已分合如此有親而乃曰吾能如此有<lb/>
親則人知我能處父子也學君臣有義者不曰已分合<lb/>
如此有義而乃曰吾能如此有義則人知我能處君臣<lb/>
也推之夫婦長幼朋友莫不皆是欲見知於人以若所<lb/>
為皆似不干己事是之謂為人人於五者上著力把作<lb/>
<pb n="KR4d0385_WYG_002-7b"/>
已分合為便是為己纔把作求人知而後為便是為人<lb/>
為己便是天理為人便是人欲聖人教人直是如此分<lb/>
别毫釐有差便有理欲之判若使聖人見後世之學讀<lb/>
書作文専於沽科第釣爵禄又豈不大可哀哉夢斗不<lb/>
才辱雲臺部門不逺六七百里専使招致俾正臯比之<lb/>
席夫亦固以其家學之承可以相與發眀不知其中空<lb/>
空如此何以為説嘗聞先大父康範先生云天下事惟<lb/>
天理人欲兩塗出乎彼則入乎此人最患路頭之差今<lb/>
<pb n="KR4d0385_WYG_002-8a"/>
且發眀夫子所以為古今之學而致辯於理欲之分以<lb/>
先正其所由之塗過此以往無非可商量之日諸賢其<lb/>
尚勉之哉<lb/>
　　心<lb/>
心何物也雖人人有之而難言也亦不必言可也而又<lb/>
不容不言也世固有指血肉之包以為心又有誤以知<lb/>
覺作用處為心夫以血肉之包為心此是一等愚蒙㝠<lb/>
頑之人本不足責吾心方不運寸函宇宙貫古今悠然<lb/>
<pb n="KR4d0385_WYG_002-8b"/>
千萬里之逺無所不至寥乎千萬世之上無所不照若<lb/>
止一血肉之包則心亦一死物耳豈能如此孟子以後<lb/>
惟漢董仲舒唐韓愈畧識此心餘則以血肉之包為心<lb/>
耳猶未為心學病至於指知覺作用處為心特知心之<lb/>
發露處而心之本體元來未識也此佛氏言心之病而<lb/>
近世象山之學宗之愚謂心也者人之神眀具衆理而<lb/>
應萬變本虛靈不昧却是一个活物或時而哀樂生焉<lb/>
或時而喜怒生焉神者有時而不神眀者有時而不眀<lb/>
<pb n="KR4d0385_WYG_002-9a"/>
遂至於失其心蓋心本静有時不能不動人惟有以制<lb/>
其動其動也以天而不以人則虛靈不昧全體可以無<lb/>
失夢斗蚤聞先康範家庭之訓有云洙泗設教只從實<lb/>
事上用工夫論語言居處恭執事敬與人忠言忠信行<lb/>
篤敬出門如見大賔使民如承大祭非禮勿視聽言動<lb/>
何嘗先言心夫子非不言心也特不言心之本體為何<lb/>
物耳至孟子始言惻隠羞惡辭讓是非之心及性善之<lb/>
説仁人心之説要先識心之本體而後加防範涵養之<lb/>
<pb n="KR4d0385_WYG_002-9b"/>
功有所謂存心有所謂養心有所謂盡心有所謂求放<lb/>
心亦非故與夫子異也夫子之時道學未為不眀如劉<lb/>
康公民受天地之中以生等語見得此時人猶未至於<lb/>
不識本心故洙泗設教止是語人以防範涵養之功時<lb/>
至戰國道學不眀又甚於夫子之時人皆不識其本心<lb/>
孟子不得不如此説先康範謂象山之學止是得於佛<lb/>
之所謂心而文之以孟子之説我文公攻之是矣本朝<lb/>
濂洛諸先儒輩出更相發揮增光潤色孔孟之㫖道學<lb/>
<pb n="KR4d0385_WYG_002-10a"/>
大眀言心學非如漢唐之陋亦已無異端之偏正慮防<lb/>
範涵養之功有所未盡耳今日當如夫子從實事上加<lb/>
工夫不可如陸氏只以本心藉口漸言漸差近因漕使<lb/>
以真西山心經遍示本道諸學邑某作策舉一為問諸<lb/>
賢輩譁然一辭無非掇拾緒餘以應故事往往未得西<lb/>
山所以著書之意吾用惕然夢斗不才俾正臯比之席<lb/>
殊無所發眀願諸賢於本心上加防範涵養之功使虛<lb/>
靈不昧存之而勿失則藴之為徳行發之為事業當必<lb/>
<pb n="KR4d0385_WYG_002-10b"/>
有可觀者幸相與勉之<lb/>
　　天理人欲<hi>甲申五月朔紫陽書院講</hi>
夢斗少聞先大父康範家庭之訓有云天理人欲四字<lb/>
隨處體認自受用不盡某奉此於讀書行事間每見一<lb/>
言一事便分天理人欲兩途始自人生而静觀之渾然<lb/>
天理沖漠無朕萬善畢備無一毫人欲雜乎其中何惡<lb/>
可言及夫感物而動天理人欲兩途於此乎分所謂幾<lb/>
善惡是時人欲雖生天理未損所謂善惡二字最好看<lb/>
<pb n="KR4d0385_WYG_002-11a"/>
幾字正是理欲勝負分兩个路頭處去而之善固在此<lb/>
去而之惡亦在此然是時天理人欲方交戰於胷中勝<lb/>
負未分天理勝則本然之善固在不幸而人欲勝則下<lb/>
趨於惡本然之善始喪亡無餘矣某近日病中看得此<lb/>
話猶覺親切嘗作一圖分天理人欲宗孽二途以自警<lb/>
吁天下無獨必有對理與欲為對者也天下有獨無對<lb/>
天理是也正如天有陰陽陰陽迭運而成嵗功此無獨<lb/>
必有對也古人謂陽以成嵗為名而陰以助之故陽者<lb/>
<pb n="KR4d0385_WYG_002-11b"/>
有獨無對也天理屬陽人欲屬陰故亦如此凡善皆天<lb/>
理為剛為健為正大為光眀凡惡皆人欲為柔為順為<lb/>
邪曲為暗昧學者於此而慎其所趨則陽眀用事而陰<lb/>
濁不行此所謂能處置者也聖賢所謂修道所謂立命<lb/>
所謂存心所謂復性所謂求仁曰修曰立曰存曰復曰<lb/>
求此處置之説要不過使人克去人欲復還天理云爾<lb/>
此學者最急務也某向在雲閒義塾三年只以此説與<lb/>
友朋相切磋初時似迂闊及説到通透時行持體驗亦<lb/>
<pb n="KR4d0385_WYG_002-12a"/>
自有得處一日某舉子罕言利與命與仁問諸從遊曰<lb/>
聖人之教學者務在闡眀開剖此話分曉塞其所不可<lb/>
由之途必導其所可入之門今利固罕言而命與仁又<lb/>
罕言既窒之於彼又不闢之於此聖人之意何也此亦<lb/>
是一大議論時㑹下有一衛生答曰利是人欲命與仁<lb/>
是天理聖人固不以欲誘天下而亦不輕以此理瀆天<lb/>
下也當時劈一下直是使人稱快某臨歸時又為講姤<lb/>
復二卦姤復者天理人欲消長之幾也絶彼柔道牽是<lb/>
<pb n="KR4d0385_WYG_002-12b"/>
陰生而將盛當有以抑絶之閉關息商旅是陽生而猶<lb/>
微當有以保培之乃是於善惡交戰時作處置工夫此<lb/>
席實舉晦庵先生感興詩以為説衛生聽畢又拱手曰<lb/>
先生真是一摑一掌血某切謂學者必如此方為有益<lb/>
不特學者有益某又得以自信其謬見亦為有益某自<lb/>
離雲間以來聞衛生一向長進今某沗據臯比五載於<lb/>
兹亦常常以此語相切磋惟慮諸講而不聽聽而不思<lb/>
思而不行行而不力亦徒講耳聖賢説學必説知行互<lb/>
<pb n="KR4d0385_WYG_002-13a"/>
進某不勝區區之見輒以天理人欲消長勝負之説不<lb/>
嫌為迂闊而重吿焉前日周公甫所講君子食無求飽<lb/>
居無求安章摘出求之一字有説也夫人不食則饑而<lb/>
死固不能不食食以充饑足矣若求飽焉即有貪婪饕<lb/>
餮之意夫人木處而顛土處而病固不能不居居以蔽<lb/>
風雨足矣若求安焉即有縱肆之意此便是天理人欲<lb/>
之分食以充饑天理也求飽而流於貪婪饕餮人欲也<lb/>
居以蔽風雨天理也求安而蕩於縱肆人欲也以某推<lb/>
<pb n="KR4d0385_WYG_002-13b"/>
之却是如此先康範嘗言天理人欲兩塗本無難辯人<lb/>
誰不願存天理而去人欲然學者不患於分曉處差只<lb/>
患於近似處差紫之亂朱鄭聲之亂雅樂近似者最可<lb/>
患也張以洪所講貞而不諒一章正是此説夫貞出於<lb/>
天理諒出於人欲貞正固也有執之意諒非貞而亦有<lb/>
執之意諒之執所執者一貞之執所執者中人若以諒<lb/>
為善則是為近似乎貞者誤矣聖人故斷然曰君子貞<lb/>
而不諒雖然以洪之説得其意乃引而不發更有一説<lb/>
<pb n="KR4d0385_WYG_002-14a"/>
同一欲也而其實有不同如其欲逐逐將以求吾所大<lb/>
欲欲敗度欲速則不達皆是欲之惡者直謂之人欲是<lb/>
也至於我欲仁斯仁至矣從心所欲不踰矩可欲之謂善<lb/>
皆是欲之好者此欲正是善端謂之天理亦可也欲於<lb/>
此則可欲於彼則不可夫既欲於此又欲於彼則胷中<lb/>
無所主甚矣故當有處置之説生我所欲義我所欲兩<lb/>
欲字是一箇好一箇不好生我所欲出於人欲義我所<lb/>
欲出於天理到舎生取義便是去人欲而存天理此是<lb/>
<pb n="KR4d0385_WYG_002-14b"/>
善處置者然又有一字分為兩塗富與貴是人之所欲<lb/>
也不以其道得之不處也此一箇欲字兼該好與不好<lb/>
在中富貴人之所欲此欲字善惡未分不以其道得之<lb/>
而處則全向人欲邊去不以其道得之而不處則自向<lb/>
天理邊來前日呉吉甫所講此章亦已有得處連日聽<lb/>
諸賢講躍然自喜不可謂無益不知諸賢之聽者能思<lb/>
而擇擇而行行而力否耶吁人每患知而不行今説天<lb/>
理人欲消長勝負如此較眀理主於静渾然天理不雜<lb/>
<pb n="KR4d0385_WYG_002-15a"/>
人欲欲生於動動而復乎静其欲終歸於天理動而一<lb/>
向動更無静時其欲流於人欲而不返此是知一截話<lb/>
既知矣於静處則敬以涵養到動時則又須防閑不使<lb/>
動而為欲於静而歸於天理不使之動而無静而其欲<lb/>
流於人欲此是行一截話仲夏吿朔此為何時朱光遍<lb/>
炎宇微陰𦕈重淵是月也陰長而陽消善惡争勝負之<lb/>
際也某追念先訓方作此圖以自警夙興夜寐無沗所<lb/>
生自期他日可見先人於地下而連日諸賢所講適有<lb/>
<pb n="KR4d0385_WYG_002-15b"/>
關於此説故不敢自隠輒出此圖以致對時珍䕶之祝<lb/>
因得以發圖外未盡之意諸賢其勿以迂闊視之而相<lb/>
與懋勉之<lb/>
　<lb/>
　<lb/>
　<lb/>
　<lb/>
　北逰集卷下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_038-1a"/>
温國文正公文集卷第三十八<lb/>
　　章奏二十三<lb/>
　　　衙前劄子<lb/>
　　　橫山劄子<lb/>
　　　横山䟽<lb/>
　　　横山上殿劄子<lb/>
　　　論不得言赦前事劄子<lb/>
　　　張方平第一劄子<lb/>
　　　張方平第二劄子<lb/>
　　　受侍讀乞先上殿劄子<lb/>
　　　乞免翰林學士劄子<lb/>
　　　辭免館伴劄子<lb/>
<pb n="KR4d0040_SBCK_038-1b"/>
　　議謀殺巳傷案問欲舉自首狀<lb/>
　　　　衙前劄子<lb/>
臣伏見近者陛下特下詔書以州郡差使之煩使民<lb/>
無敢力田積榖求致厚産至有遺親背義自求安全<lb/>
者令中外臣庻條陳利害委官詳定以聞此誠堯舜<lb/>
之用心生民之盛福也臣竊見頃歲國家以民間苦<lb/>
里正之役廢罷里正置郷户衙前又以諸縣貧冨不<lb/>
同東郷上户家業千貫亦爲里正西郷上户家業百<lb/>
貫亦爲里正應副重難勞逸不均乃令立定衙前人<lb/>
數毎遇有闕於一縣諸郷中選物力最髙者一户補<lb/>
充行之到今巳逾十年民間貧困愈甚於舊議者以<lb/>
爲一州一縣利害各殊今一槩立法未能盡善又里<lb/>
<pb n="KR4d0040_SBCK_038-2a"/>
正止管催稅人所願爲衙前主管官物乃有破壞家<lb/>
産者然則民之所苦在於衙前不在里正今廢里正<lb/>
而存衙前是廢其所樂而存其所苦也又曏者毎郷<lb/>
止有里正一人借使有上等十户一户應役則九户<lb/>
休息可以晏然無事專意營生其所以勞逸不均蓋<lb/>
由衙前一槩差遣不以家業所直爲凖若使直千貫<lb/>
者應副十分重難直百貫者應副一分重難則自然<lb/>
均平今乃將一縣諸郷混同爲一選物力最髙者差<lb/>
充衙前如此則有物力人户常充重役自非家計淪<lb/>
落則永無休息之期矣有司但知選差冨户爲抑強<lb/>
扶弱寬假貧民殊不知冨者旣盡賦役不歸於貧者<lb/>
將安適矣借使今日家産直十萬者充衙前數年之<lb/>
<pb n="KR4d0040_SBCK_038-2b"/>
後十萬者盡則九萬者必當之矣九萬者盡則八萬<lb/>
者必當之矣自非磨滅消秏至於窮困而爲盗賊無<lb/>
所止矣故置郷戸衙前巳來民益困乏不敢營生冨<lb/>
者返不如貧貧者不敢求冨日削月朘有減無増以<lb/>
此爲冨民之術不亦踈乎臣甞行於村落見農民生<lb/>
具之微而問其故皆言不敢爲也今欲多種一桑多<lb/>
置一牛蓄二年之糧藏十匹之帛鄰里巳目爲冨室<lb/>
指使以爲衙前矣况敢益田疇葺廬舎乎臣聞其言<lb/>
惄焉傷心安有聖帝在上四方無事而立法使民不<lb/>
敢爲乆生之計乎凡爲國者患在見目前之利不思<lb/>
永乆之害故𥘉置郷户衙前之時人未見其患及今<lb/>
然後知之若因循不改日益乆則患益深矣臣愚欲<lb/>
<pb n="KR4d0040_SBCK_038-3a"/>
望聖慈特降指揮下諸路州縣相度上件里正衙前<lb/>
與郷户衙前各具利害奏聞隨其所便别立條法務<lb/>
令百姓敢營生計則家給人足庻幾可望矣取進止<lb/>
　　　　横山劄子<lb/>
臣竊聞陜西邊臣有上言欲招納趙諒祚國内人户<lb/>
漸圗進取者臣竊惟諒祚驕僣之罪冝伏天誅爲日<lb/>
固乆今國家新遭大憂陛下初承寶命公私困匱軍<lb/>
政未講恐征伐四夷之事未易輕議也况諒祚雖内<lb/>
懷桀驁而外存臣禮方遣使者奉表吊祭尚未還國<lb/>
而遽令邊臣誘納其亡叛之民臣恐未足以虧損諒<lb/>
祚而失王者之體多矣伏望陛下且以拊循百姓爲<lb/>
先以征伐四夷爲後速詔邊臣務敦大信勿納亡叛<lb/>
<pb n="KR4d0040_SBCK_038-3b"/>
專謹斥候防其侵軼而巳俟諒祚咎惡旣熟中國兵榖<lb/>
有餘然後奉辭伐罪不爲晚也取進止<lb/>
　　　　横山䟽<lb/>
九月二十四日具位臣光昧死再拜上䟽皇帝陛下<lb/>
臣聞王者之於戎狄或懷之以德或震之以威要在<lb/>
使之不犯邊境中國獲安則善矣不必以踰葱嶺誅<lb/>
大宛絶沙漠禽頡利然後爲快也竊聞有邊臣言趙<lb/>
諒祚部將輕泥　側欲以横山之衆攻取諒祚歸命<lb/>
聖徳朝廷巳有指揮許令招納臣近者雖曽論列以<lb/>
爲非冝尚懼語言踈略未盡夲末不敢不再爲陛下<lb/>
陳之入進謀者伹言其利不言其害臣請試言其害<lb/>
雖逆盛意願陛下勿遽加棄置略賜周覧與進謀者<lb/>
<pb n="KR4d0040_SBCK_038-4a"/>
參校其是非焉臣聞戎狄之俗自爲兒童則習騎射<lb/>
父子兄弟相與群處未甞講仁義禮樂之言也唯以<lb/>
詐謀攻戰相尚而巳故其民習旅用兵善忍飢渇能<lb/>
受辛苦樂闘死而恥病終此中國之民所不能爲也<lb/>
是以聖王與之校德則有天地之殊與之校力則未<lb/>
能保其必勝也以舜禹之明征三苗而三旬逆命商髙<lb/>
宗之賢伐鬼方三年乃克漢髙祖之雄傑爲冒頓所圍<lb/>
七日不火食國朝以太宗之英武比舉河東南取閩<lb/>
浙若拾地芥加之猛將如雲謀臣如雨天下新平民<lb/>
未忘戰當是之時継遷背誕太宗以鄭文寳爲陜西<lb/>
轉運使用其計䇿假之威權以討之十有餘年卒不<lb/>
能克發關中之民飛芻輓粟以饋靈州及清逺軍爲<lb/>
<pb n="KR4d0040_SBCK_038-4b"/>
虜所鈔略及經沙磧飢渇死者什七八白骨蔽野號<lb/>
哭滿道長老至今言之猶歔欷酸鼻及真宗即位㑹<lb/>
継遷爲羅潘支所殺真宗因洗滌其罪吊撫其孤賜<lb/>
之節鉞使長不毛之地訖于天聖明道四十餘年爲<lb/>
不侵不叛之臣關中户口滋息農桑豐冨由是觀之<lb/>
征伐之與懷柔利害易見矣及元昊背恩國家發兵<lb/>
調賦以供邊役關中旣竭延及四方東自海岱南踰<lb/>
江淮占籍之民無不蕭然苦於科歛自其始叛以至<lb/>
納欵纔五年耳天下困弊至今未復仁宗屈己賜以<lb/>
誓誥冊爲國主歳與之物凡二十五萬豈以其罪不<lb/>
足誅而功可賞哉計不得巳也曏者諒祚雖時有偃<lb/>
蹇禮節不備或誘熟户驚擾邊民然猶稱臣奉貢未<lb/>
<pb n="KR4d0040_SBCK_038-5a"/>
敢顯然自絶也今乃誘其叛臣以圗之縱使誠能梟<lb/>
諒祚之首復靈夏之土以王者之兵言之猶可恥也<lb/>
况其成敗未可知乎臣恐邊事之興生民之苦由此<lb/>
而始也王者之於諸侯叛則討之服則撫之是以諸<lb/>
侯懷德畏討莫不率從去歳諒祚攻大順城殺掠吏<lb/>
民今春朝貢之使不以時至當是時不能討也今朝<lb/>
廷旣赦其罪與其賜物受其使者納其貢獻又從而<lb/>
誘其叛臣激其忿心是常欲其叛而不欲其服也信<lb/>
義賞罰將安在乎議者或以爲彼誘我民我誘彼臣<lb/>
何爲不可是特閭閻小人之語非知國家之大體者<lb/>
也彼僻陋小羗竊誘我民以益其衆乃欲以天子億<lb/>
兆之冨而效其所爲邪譬如鄰人竊己之財巳以正<lb/>
<pb n="KR4d0040_SBCK_038-5b"/>
議責之可也豈可復竊彼之財以相報耶臣聞諒祚<lb/>
隂蓄姦謀爲日固乆招納不逞之人以爲謀主誘脅<lb/>
熟户以撤中國之藩籬常有據關中窺河東之心雖<lb/>
未必能然若縱其毒蠚亦足以爲亭鄣之患未可以<lb/>
小種之羗孱弱之人待之也國家不幸比遭大憂帑<lb/>
藏空竭關中之民自經西事以來仍苦鐵錢財力彫<lb/>
弊熟户屢經殺掠亡失太半縱其在者亦懷貳心非<lb/>
復得如景祐寳元之時也當此之際陛下深詔邊吏<lb/>
敦信誓保分界嚴守備明斥候以待之猶懼諒祚狼<lb/>
子野心不識恩義乗我釁隙侵噬疆場又况彼不動<lb/>
而擾之不來而召之乎臣又聞虜中間諜所在甚多<lb/>
中國動静毫髮皆知其　側自程戡在鄜廷時已有<lb/>
<pb n="KR4d0040_SBCK_038-6a"/>
<pb n="KR4d0040_SBCK_038-7a"/>
所附蓋欲自誇以求售耳未必然也借令實能舉兵<lb/>
以與諒祚爲敵戰而勝之則是滅一諒祚生一諒祚<lb/>
也若其不勝必引其餘衆南奔中國諒祚悉其境内<lb/>
之兵以追之怒氣直辭長驅入塞當是之時非口舌<lb/>
文移所能解也臣恐朝延不惟失信於　側也若<lb/>
側餘衆無幾猶可以縛而送之以緩諒祚之兵然形<lb/>
迹巳露諒祚必叛無疑也若　側餘衆尚多還北不<lb/>
可入南不受窮無所歸必不肯如山禺束手就死將<lb/>
突據邊城以救其命更爲中國之患未有涯也陛下<lb/>
不見景侯之事乎臣聞羽翼未成不可以髙飛近者<lb/>
未恱不可以來逺自堯舜禹湯文武之王下至齊<hi>淵聖御名</hi>
晉文之覇未有不先治其内而能立功於外者也故<lb/>
<pb n="KR4d0040_SBCK_038-7b"/>
孔子曰善人教民七年亦可以即戎矣又曰以不教<lb/>
民戰是謂棄之今陛下新即大位尚未逾年朝廷之<lb/>
政未盡修也封域之中未盡治也内郡無一年之蓄<lb/>
左帑無累月之財民間貧困十室九空小有水旱則<lb/>
化爲流殍承平日久戎事不講將帥乏人士卒驕惰<lb/>
上下姑息有如兒戯教閱稍頻則愠懟怨望給賜小<lb/>
稽則揚言不遜被甲行數十里則喘汗不進遇郷邑<lb/>
小盗則望塵奔北此乃衆人所共知非臣敢爲欺罔<lb/>
兵法曰知彼知己百戰不殆不知彼知己一勝一負<lb/>
不知彼不知己毎戰必殆陛下視今天下如此而欲<lb/>
謀境外之事起兵革之端挑陸梁之虜兾難立之功<lb/>
此臣所爲寒心者也爲今之計莫若収㧞賢俊隨材<lb/>
<pb n="KR4d0040_SBCK_038-8a"/>
受任以舉百職有功必賞有罪必罰以修庶政慎擇<lb/>
監司澄清守令以安百姓屏絶浮費沙汰冗食以實<lb/>
倉庫詢訪智略察驗武勇以選將帥申明階級翦戮<lb/>
桀黠以立軍法料簡驍銳罷去羸老以練士卒完整<lb/>
犀利變更苦窳以精器械俟百職旣舉庶政旣修百<lb/>
姓旣安倉庫旣實將帥旣選軍法旣立士卒旣練器<lb/>
械旣精然後惟陛下之所欲爲復靈夏取瓜沙平幽<lb/>
薊収蔚朔無不可也今八者未有其一而欲納邊臣<lb/>
之狂謀信黠虜之詭辭臣恐不能得其降者數百而<lb/>
虜騎大至覆軍殺將邊城晝閉朝廷乃爲之宵衣旰<lb/>
食焦心勞思興兵運財以救其急使天下愁困如康<lb/>
定慶曆之時而已卒無可柰何然後忍恥以招之卑<lb/>
<pb n="KR4d0040_SBCK_038-8b"/>
辭以諭之尊其名以恱之増其賂以求之其爲損也<lb/>
不亦多乎斯乃國之大事安危所繫非特邊境之憂<lb/>
而巳願陛下深留聖㤙勿爲後悔乃天下之福也彼<lb/>
進謀者皆非實能爲國家斬將搴旗拓土闢境建衛<lb/>
霍甘陳之功也伹以利口長舌虚辭大言一時誑惑<lb/>
聖聦欲盗陛下之官職耳他日國家有患不預其憂<lb/>
是豈可哉凡邊境有事則將帥遷宮士卒受賞無事<lb/>
則上下寂寂無因徼幸此乃人臣之利非國家之利<lb/>
願陛下不可不察也臣光昧死再拜以聞皇帝陛下<lb/>
　　　　橫山上殿劄子<lb/>
臣近曽上言趙諒祚即今稱臣奉貢朝廷不冝納其<lb/>
叛臣以興邊事未審聖意以爲如何臣之所言非謂諒<lb/>
<pb n="KR4d0040_SBCK_038-9a"/>
祚無罪不可討也又非能保其不叛也但以國家今<lb/>
日内政未修不可遽謀外事故也伏望陛下察臣所<lb/>
言八事舉百職修庻政安百姓實倉庫選將帥立軍<lb/>
法練士卒精器械然後觀四夷之釁亂者取之亡者<lb/>
侮之何患不能復大禹之故迹雪祖宗之宿憤也取<lb/>
進止<lb/>
　　　　論不得言赦前事劄子<lb/>
臣伏覩今月二十三日手詔應官吏黎庻犯罪在赦<lb/>
前者並依前後勑條施行内外言事按察官司更不<lb/>
得依前舉劾具案取旨如違並科違制之罪者臣竊<lb/>
惟按察之官以赦前事興起獄訟枉繋平民及以輕<lb/>
淺之罪奏乞不原聖恩禁之誠爲大善至於言事之<lb/>
<pb n="KR4d0040_SBCK_038-9b"/>
官事體稍異恐難以一例指揮何則御史之職夲以<lb/>
繩案百僚糾擿姦邪姦邪之狀固非一日所爲國家<lb/>
素尚寛仁數下赦令或一歳之間至于再三若赦前<lb/>
之事皆不得言則其可言者無幾矣萬一有姦邪之<lb/>
臣朝廷不知誤加進用御史欲言則違今日之詔若<lb/>
其不言則陛下何從知之臣恐因此言者得以藉口<lb/>
偷安姦邪得以放心不懼此乃人臣之至幸而非國<lb/>
家之長利也伏望聖慈追改前詔除去言事兩字勿<lb/>
使群臣得以壅蔽聦明也取進止<lb/>
　　　　張方平第一劄子<lb/>
臣伏見陛下用翰林學士承旨張方平參知政事方<lb/>
平文章之外更無所長姦邪貪猥衆所共知兩府大<lb/>
<pb n="KR4d0040_SBCK_038-10a"/>
臣繫國安危苟非其人爲害不細臣職在繩糾不敢<lb/>
塞嘿伏望聖慈追寢方平新命以恊輿論取進止<lb/>
　　　　張方平第二劄子<lb/>
臣近曽上言張方平參知政事不恊衆望臣識淺材<lb/>
下其言固不足采曏者仁宗時包拯最名公直與臺<lb/>
諌官共言方平姦邪貪猥事迹甚多陛下儻欲知方<lb/>
平爲賢爲不肖乞盡令檢取包拯等言方平章奏及<lb/>
開封府陳升之兩處推勘劉保衡公案并方平在奏<lb/>
州所奏邊上事冝狀即知臣所言非一人之私論也<lb/>
今所言之事尚未蒙施行㝷聞除臣翰林學士兼侍<lb/>
讀學士若臣所言果是則方平當罷政事若其非是<lb/>
則臣爲譛毀忠賢亦當逺貶今兩無所問而臣復遷<lb/>
<pb n="KR4d0040_SBCK_038-10b"/>
翰林仍加羙職臣誠愚懵未曉所謂㐲望聖慈察臣<lb/>
前言方平事爲是爲非早賜施行所有新命臣未敢<lb/>
祗受取進止<lb/>
　　　　受侍讀乞先上殿劄子<lb/>
臣累日前曽上殿論列張方平事後來續聞除臣翰<lb/>
林學士兼侍讀學士臣智識頑闇不逹聖心以爲朝<lb/>
廷大政必當辨是與非人臣事君不可辭難就易是<lb/>
以不勝狂狷復有奏陳今蒙聖恩曲賜手詔過加奬<lb/>
待諭以至意温宻纎悉提耳諄諄臣雖木石亦將開<lb/>
悟况含氣血得爲人類自咎愚迷九死難贖伏地流<lb/>
汗無所容入愧感之極涕泗滂沲誠冝即時奔赴闕<lb/>
庭祗受詔命然臣尚有私懇須當靣陳欲望聖㤙先<lb/>
<pb n="KR4d0040_SBCK_038-11a"/>
許上殿敷奏禀取聖旨然後遂授勑告不勝死生幸<lb/>
甚取進止<lb/>
　　　　乞免翰林學士劄子<lb/>
臣今日上殿曽有敷奏以聖旨令讀資治通鑑其書<lb/>
卷帙尚少湏日近接續編修史籍煩多恐難以應副<lb/>
禁林文字乞免翰林學士一職伏蒙聖㤙宣諭但令<lb/>
權免學士院文字臣退自惟念若取學士之名以自<lb/>
榮而不供學士之職竊位素餐孰甚於此在臣愚分<lb/>
深不自安况侍讀學士與翰林學士資序一同俸給<lb/>
仍優伏望聖慈俯賜矜察許臣只以侍讀學士專治<lb/>
資治通鑑如此則材噐稍冝職業無曠遂其私願粗<lb/>
免愧心不勝幸甚取進止<lb/>
<pb n="KR4d0040_SBCK_038-11b"/>
　　　　辭免館伴劄子<lb/>
臣近爲差館伴北朝人使曽進狀辭免今日蒙聖恩<lb/>
差中使宣諭以人使將至有合啇量事節令臣不得<lb/>
辭免早詣中書樞宻院看詳文字者臣竊惟館伴北<lb/>
使乃兩制常程差遣臣所以輙違詔旨再三固辭者<lb/>
非敢避事偷安誠以人之才性各有能否不可牽強陛<lb/>
下以臣講讀經史粗有可采而使之應對賔客此實<lb/>
非臣所長夫以鄭國區區將有諸侯之事猶使禆諶<lb/>
草創丗叔討論子羽修飾子産潤色然後接四方之<lb/>
賔客故鮮有敗事况聖朝包戈偃革專以文德懷撫<lb/>
北夷信使往来議論國事折衝禦侮呼吸成變一言<lb/>
差忒寔繫安危臣豈敢不自揣量妄居其任臣曏以<lb/>
<pb n="KR4d0040_SBCK_038-12a"/>
名犯北朝諱元不曽接伴亦不曽奉使兩朝事體正<lb/>
如墻面虜中情僞分毫不知加以禀性昏戅遇事𥚹<lb/>
直今若使之館伴恐語言之際必有遺忘差錯或漏<lb/>
泄機事或抵觸使人萬一如此以貽朝廷之憂雖加<lb/>
臣以重誅終無所益伏望聖慈矜察於兩制中别選<lb/>
差才敏之人館伴北使貴無闕誤取進止<lb/>
　　　議謀殺巳傷案問欲舉自首狀<lb/>
臣竊以爲凡議法者當先原立法之意然後可以断<lb/>
獄竊詳律文其於人損傷不在自首之例注云因犯<lb/>
殺傷而自首者得免所因之罪仍從故殺傷法所謂<lb/>
因犯殺傷者言因犯他罪夲無殺傷之意事不得已<lb/>
致有殺傷除爲盗之外如刼囚略賣人之類皆是也<lb/>
<pb n="KR4d0040_SBCK_038-12b"/>
律意蓋以於人損傷旣不得首恐有别因餘罪而殺<lb/>
傷人者有司執文并其餘罪亦不許首故特加申明<lb/>
云因犯殺傷而自首者得免所因之罪然殺傷之中<lb/>
自有兩等輕重不同其處心積慮巧詐百端掩人不<lb/>
備者則謂之謀直情徑行略無顧慮公然殺害者則<lb/>
謂之故謀者尤重故者差輕今此人因犯他罪致殺<lb/>
傷人他罪雖得首原殺傷不在首例若從謀殺則太<lb/>
重若從闘殺則太輕故酌中令從故殺傷法也其直<lb/>
犯殺傷更無他罪者惟未傷則可首伹係巳傷皆不<lb/>
可首也今許遵欲將謀之與殺分爲兩事按謀殺故<lb/>
殺皆是殺人若將謀之與殺分爲兩事則故之與殺<lb/>
亦是兩事也且律稱得免所因之罪故刼囚略人皆<lb/>
<pb n="KR4d0040_SBCK_038-13a"/>
是巳有所犯因而又殺傷人故刼略可首而殺傷不<lb/>
原若平常謀慮不爲殺人當有何罪可得首免以此<lb/>
知謀字止因殺字生文不得别爲所因之罪也若以<lb/>
刼闘與謀皆爲所因之罪從故殺傷法則是闘傷自<lb/>
首反得加罪一等也遵所引蘇州洪祚断例案律䟽<lb/>
云假有因盗故殺傷人而自首者盗罪得免故殺傷<lb/>
罪仍科䟽旣指言故殺傷人明是因盗謀殺傷人者<lb/>
自從謀法當時法官誤断不可用例破條遵又引編<lb/>
勑謀殺人傷與不傷罪不至死者並奏取勑裁以爲<lb/>
謀殺已傷而罪不至死者即是自首之人案尊長謀<lb/>
殺卑㓜之類皆是巳傷而罪不至死不必因首也遵<lb/>
又引律䟽問荅條云謀殺凡人乃云是舅又云謀殺<lb/>
<pb n="KR4d0040_SBCK_038-13b"/>
之罪首盡顯是謀殺許令自首案問皆謂謀而未傷<lb/>
方得首免若其巳傷何由可首凡議罪制刑當使重<lb/>
輕有叙今若使謀殺巳傷者得自首從故傷法假有<lb/>
甲乙二人甲因闘毆人鼻中血出旣而自首猶科杖<lb/>
六十罪乙有怨讎欲致其人於死地暮夜伺便推落<lb/>
河井偶得不死又不見血若來自首止科杖七十罪<lb/>
二人所犯絶殊而得罪相埒果然如此豈不長姦况<lb/>
阿云嫌夫醜陋親執腰刀就田野中因其睡寐斫近<lb/>
十刀斷其一指初不陳首至宫司執録將行拷捶勢不<lb/>
獲已方肯招承情理如此有何可憫朝廷貸命編管<lb/>
巳是寛恩而遵更稽留不斷爲之伸理欲令天下今<lb/>
後有似此之類並作减二等斷遣竊恐不足勸善而<lb/>
<pb n="KR4d0040_SBCK_038-14a"/>
無以懲惡開巧僞之路長賊殺之源姦邪得志良民<lb/>
受弊非法之善者也臣愚以爲大理寺刑部所定巳<lb/>
得允當難從許遵所奏作案問欲舉减等而科今來<lb/>
與王安石各有所見難以同共定奪伏乞朝廷特賜<lb/>
裁酌施行<lb/>
温國文正公文集卷第三十八<lb/>
</p>
<p>
</p>
  </div>
</body>
</text>
</TEI>
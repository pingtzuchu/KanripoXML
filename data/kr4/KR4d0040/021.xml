<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_021-1a"/>
温國文正公文集卷第二十一<lb/>
　　章奏六<lb/>
　　　論公主宅内臣狀<lb/>
　　　論皇城司巡察親事官劄子<lb/>
　　　論復置豐州劄子<lb/>
　　　論上元遊幸劄子<lb/>
　　　論以公使酒食遺人刑名狀<lb/>
　　　論諸科試官狀<lb/>
　　　論上元令婦人相撲狀<lb/>
　　　正家劄子<lb/>
　　　優老劄子<lb/>
　　　論湖南提刑張田狀<lb/>
<pb n="KR4d0040_SBCK_021-1b"/>
　　　論張田第二狀<lb/>
　　　論張方平第三狀<lb/>
　　　論李瑋知衛州狀<lb/>
　　　辭知制第一狀<lb/>
　　　第二狀<lb/>
　　　　論公主宅内臣狀<lb/>
右臣近聞有聖旨令召前管句兖國公主宅内臣二<lb/>
人復還本宅臣與楊畋龔鼎臣同有論列以爲非冝<lb/>
未蒙允納臣聞父之愛子敎以義方弗納於邪公主<lb/>
生於深宫年齒幼穉不更傳姆之嚴未知失得之理<lb/>
臣謂陛下冝導之以德約之以禮擇淑慎長年之人<lb/>
使侍左右朝夕教諭納諸善道其有恃恩任意非法<lb/>
<pb n="KR4d0040_SBCK_021-2a"/>
邀求當少加裁抑不可盡從然後慈愛之道於斯<lb/>
盡矣此二人嚮在主第罪惡山積當伏重誅陛下寛<lb/>
赦斥之外方中外之人議論方息今僅數月復令召還<lb/>
道路籍籍口語可畏殆非所以成公主肅雍之美<lb/>
彰陛下義方之訓也臣實憤悒爲陛下惜之伏望<lb/>
陛下察臣愚忠追止前命無使四方指目以爲過舉<lb/>
虧損盛德非細故也謹具狀奏聞<lb/>
　　　　論皇城司巡察親事官劄子<hi>十二月九日上有旨親事</hi>
<hi>官决杖配下軍</hi>
臣畋等伏聞皇城司親事官奏報有百姓殺人私用<lb/>
錢物休和事下開封府推鞫皆無事實欲乞元𥘉<lb/>
巡察人照勘其皇城司庇護不肯交付臣等竊以祖<lb/>
<pb n="KR4d0040_SBCK_021-2b"/>
宗開基之始人心未安恐有大姦隂謀無狀所以躬自<lb/>
選擇左右親信之人周流民間宻行伺察當是之時<lb/>
萬一有挾私誣抂者則斧鉞隨之是以此屬皆知畏<lb/>
懼莫敢爲非今海内承平已踰百年上下安固人無異<lb/>
望丗變風移冝有釐革而因循舊貫更成大弊乃至<lb/>
帝室姻親諸司倉庫悉委此屬㢘其過失廣作威<lb/>
福公受貨賂所愛則雖有大惡掩而不問所憎則舉動<lb/>
語言皆見揞摭臣等常病國家擇天下賢才以爲公<lb/>
卿百官而猶不可信顧任此厮役小人以爲耳目豈足<lb/>
恃哉今乃妄執平民加之死罪使人幽縶囹圄横罹<lb/>
楚毒幸而不自誣服僅能辨明若更不聽有司詰<lb/>
問元𥘉巡察之人少加懲戒臣恐此屬無復畏憚<lb/>
<pb n="KR4d0040_SBCK_021-3a"/>
愈加恣撗使京師吏民無所措其手足此豈合祖宗<lb/>
之意哉伏望朝廷指揮皇城司令送元𥘉巡察人下<lb/>
開封府推問本情或别有仇嫌或察訪鹵莾各隨其<lb/>
狀依法施行仍自今後永爲定制庶可以塞欺罔之<lb/>
源絶侵冤之門以全國家至公之道取進止<lb/>
　　　　論復置豊州劄子<lb/>
臣畋等伏見國家復修豊州故城仍差人知州此誠<lb/>
河西險要之地修之甚便然其地勢孤絶外迫冦境<lb/>
曏者王氏知州之時所部蕃族甚衆有永安來逺保<lb/>
寕三寨皆以蕃族守之慶暦𥘉拓跋元昊攻䧟州城<lb/>
州民及三寨蕃族盡爲所虜掃地無遺今州城之中<lb/>
但有丘墟瓦礫環城數十里皆草莾林麓而已若建<lb/>
<pb n="KR4d0040_SBCK_021-3b"/>
以爲州則須復設外寨備置官吏廣屯兵馬多積芻<lb/>
糧皆應調發内地之民以奉之勞費甚大此所謂徇<lb/>
虚名而受實弊也頃年朝廷欲修豊州城河東經略<lb/>
司嫌其單外廼於其南數十里築永寕堡其地窪下<lb/>
居兩山間䟽惡難守今旣修豊州則永寕堡深在腹<lb/>
内無所復用臣等以爲不若遷永寕堡於豊州故城<lb/>
其兵馬芻糧不更増益但擇使臣有材略者使守之<lb/>
不必假以知州之名仍召募蕃漢之民使墾闢近城<lb/>
之田俟民物繁庶皆如其舊然後升以爲州亦未晚<lb/>
也取進止<lb/>
　　　　論上元逰幸劄子<lb/>
臣畋等伏見今歲以祈榖改日之故車駕併以十三<lb/>
<pb n="KR4d0040_SBCK_021-4a"/>
十四日幸諸寺觀臣等竊惟上元觀燈本非典禮正<lb/>
以時和年豊欲與百姓同樂爲太平之榮觀而已去<lb/>
歲四方諸州多罹水旱鰥寡孤獨流離道路伏計陛<lb/>
下念此未甞去心竊恐有司不明大體務循故事無<lb/>
所減損不稱陛下子愛元元之意又連日遊幸在於<lb/>
聖體亦爲煩勞伏望陛下比之每歲特減遊觀之處<lb/>
以閔恤下民安養聖神天下幸甚取進止<lb/>
　　　　論以公使酒食遺人刑名狀<lb/>
臣聞聖王之教尚忠厚而貴愷悌故詩有鹿鳴伐木<lb/>
旣醉行葦宴好之相樂刺乾糇之失德禮有幣帛饔<lb/>
餼行於邦國贄獻飲酒施於郷黨是以風俗純和恊<lb/>
氣流通漢景帝詔曰吏受所監臨以飲食免重其更<lb/>
<pb n="KR4d0040_SBCK_021-4b"/>
議著令丞相廷尉議曰吏及諸有秩受其官屬所監<lb/>
所治所行所將飲食計償費勿論卓茂爲密令民有<lb/>
言部亭長受其米肉遣者茂曰凡人所以貴於禽獸<lb/>
者以有仁愛也鄰里饋遺此乃人道所以相親汝獨<lb/>
不欲修之寕能髙飛逺走不在人間邪民曰然則律<lb/>
何故禁之茂曰律設大法禮順人情今我以禮教汝<lb/>
汝必無怨惡以律治汝汝一門之内小者可刑大者<lb/>
可殺也近歲以來中外有司喜以微文刺舉苛細至<lb/>
於宴飲相從酒食相饋皆集累成過詆以峻法曏聞<lb/>
知鎮戎軍曹脩受鄰州所送公用酒巳而自首法官<lb/>
處以贓罪陜西都轉運使彭思永奏據宻院劄子賈<lb/>
漸起請除舊例送酒食外不得買置金帛作土風贈<lb/>
<pb n="KR4d0040_SBCK_021-5a"/>
遺并省司叅詳今後以公使錢置買珍異等物及見<lb/>
錢送與人者並從違制定断其收受人坐贓論其有<lb/>
公使錢人受還荅之物入己准盗論今曹脩因陳首<lb/>
雖免書罰尚負贓名使人疑惑乞明立條約朝廷命<lb/>
有司叅議至今未決臣竊詳舊條之意明許以酒食<lb/>
相遺其有公使錢人受還荅之物正謂珍異見錢今<lb/>
曹脩所受止於樽酒隨而自首巳爲刻薄法官又以<lb/>
贓罪加之剖析一條以爲二事不察人情不顧大體若<lb/>
朝廷因之遂爲著令臣恐忠厚之俗益衰媮薄之<lb/>
風遂長百司庶尹無所措其手足虧損聖朝堂堂<lb/>
之化非細故也臣今所言非爲曹脩除雪贓名欲望<lb/>
朝廷申明條應以公使錢及財物贈遺人及受者各坐<lb/>
<pb n="KR4d0040_SBCK_021-5b"/>
贓論其監臨之官受所監臨或因使於使所及經過處<lb/>
受取者並凖律文處分即贈遺人而受其還荅入己者<lb/>
凖盗論並須贓滿五匹以上方得科罪其不滿五<lb/>
匹及以飲食之物相饋餉者皆勿論如此則人情<lb/>
有以相接貪吏不能爲姦百司有所循守矣謹具<lb/>
狀奏聞伏候勑旨<lb/>
　　　　論諸科試官狀<lb/>
右臣伏見朝廷取勘諸處發解考試諸科官以所解<lb/>
之人到省九不十不者臣竊惟國家本設諸科以求<lb/>
通經之士有司專以上文下注爲問巳爲弊法竊聞<lb/>
去歳貢院出義題官更於弊法之中曲爲竒巧或離<lb/>
合句讀故相迷誤或取卷末經注字數以爲問目雖<lb/>
<pb n="KR4d0040_SBCK_021-6a"/>
有善記誦之人亦不能對其於設科本意不亦逺<lb/>
乎是則罪在貢院出義題官不在諸處發解官也<lb/>
今舉人𬒳黜巳非其理又并發解之官亦坐停替臣恐<lb/>
自此爲吏者益務竒巧從學者益弃本原殆非所以省<lb/>
刑罰隆經術也伏望朝廷更取本處解發上件諸科試<lb/>
卷委官覆考其通粗合格者特與免罪不合格者<lb/>
乃依法坐之仍勑貢院將來科埸選擇通經術暁大<lb/>
體之人充諸科出義官依條出義母得更如今來詭僻<lb/>
苛細至時如有十不九不之人然後取勘本處發解考<lb/>
試官依前後條貫施行如此則彼皆無辭于罰論<lb/>
者亦不以爲冤矣謹具狀奏聞伏候勑旨<lb/>
　　　　論上元令婦人相撲狀<lb/>
<pb n="KR4d0040_SBCK_021-6b"/>
右臣竊聞今月十八日聖駕御宣德門召諸色藝人<lb/>
令各進技藝賜與銀絹内有婦人相撲亦𬒳賞賚<lb/>
臣愚竊以宣德門者國家之象魏所以垂憲度布<lb/>
號令也今上有天子之尊下有萬民之衆后妃侍旁命<lb/>
婦縱觀而使婦人臝戲於前殆非所以隆禮法示四<lb/>
方也陛下聖德温恭動遵儀典而所司巧佞獻技以<lb/>
汚瀆聦明竊恐取議四逺愚臣區區實所重惜若<lb/>
舊例所有伏望陛下因此斥去仍詔有司嚴加禁約<lb/>
今後婦人不得於街市以此聚衆爲戲若今次上元<lb/>
始預百戲之列即乞取勘管句臣僚因何置在籍中<lb/>
或有臣僚援引奏聞因此宣召者並重行譴責庶使<lb/>
巧佞之臣有所誡懼不敢導上爲非禮也謹具狀奏聞<lb/>
<pb n="KR4d0040_SBCK_021-7a"/>
伏候勑旨<lb/>
　　　　正家劄子<lb/>
臣先曽上言爲前𬋩句兖國公主宅内臣等過惡至<lb/>
大乞不召還近聞傳宣入内内侍省令押上件内臣梁<lb/>
懷吉赴公主宅依舊句當外議諠譁無不駭異臣聞<lb/>
太宗皇帝時姚坦爲兖王宫翊善王有過失坦輙盡言<lb/>
諫正王及左右皆患之左右教王詐疾踰月不朝太宗甚<lb/>
憂之召王乳母入宫問王起居狀乳母曰王本無疾但<lb/>
以翊善姚坦檢束太嚴王舉動不得自由鬱鬱成<lb/>
疾耳太宗怒曰朕選端士爲王僚屬固欲導王爲<lb/>
善今旣不能納用規諌而又詐疾欲使朕逐去正<lb/>
人以求自便其可得乎且王年少不知出此皆汝輩<lb/>
<pb n="KR4d0040_SBCK_021-7b"/>
教之耳命捽至後園杖之數十召坦慰勉之太宗非<lb/>
不愛其子也誠以愛之則莫若納之於善若縱其所<lb/>
欲不忍譴訶適所以害之也齊國獻穆大長公主<lb/>
太宗皇帝之子真宗皇帝之妹陛下之姑於天下<lb/>
可謂貴矣然獻穆公主仁孝謙恭有如寒族奉李<lb/>
氏宗親備盡婦道愛重其夫無妬忌之行至今天下<lb/>
稱婦德者以獻穆公主爲首獻穆公主豈不自知<lb/>
其身之貴哉誠以貴而不驕然後能保其福禄全<lb/>
其令名故也臣謂陛下教子以義冝以太宗皇帝爲法<lb/>
公主事夫以禮冝以獻穆公主爲法則風化流於四方聲<lb/>
譽施於後丗今陛下曲徇公主之意不復裁以禮法<lb/>
使之無所畏憚䧟入於惡觸情任性以邀君父憎賤<lb/>
<pb n="KR4d0040_SBCK_021-8a"/>
其夫不執婦道將何以形四方之風垂來丗之則易<lb/>
曰家人嗃嗃悔厲吉婦子嘻嘻終吝此言家道尚<lb/>
嚴不可專用恩治也伏望陛下斥逐梁懷吉等復<lb/>
歸前來貶竄之處其公主左右之人欲使陛下召還梁<lb/>
懷吉等皆教導公主爲不善之人也悉冝治其罪而<lb/>
逐之别擇柔和謹愿者以𥙷其缺仍戒敕公主以法<lb/>
者天下之公器若屢違詔命不遵規矩雖天子之子<lb/>
亦不可得而私庶幾有所戒懼率循善道可以永<lb/>
保福禄不失美名不然衆人所云甚可畏也取進止<lb/>
　　　優老劄子<lb/>
臣聞古之聖王尊禮黄髮屬任以政者蓋以其更歷<lb/>
天下之事練習爲治之體故也昔鬻熊年九十見文<lb/>
<pb n="KR4d0040_SBCK_021-8b"/>
王文王曰老矣鬻熊曰君若使臣捕虎逐麋臣已老<lb/>
矣使臣坐而䇿國事臣年尚少也近歳以來大臣髙<lb/>
年者皆不敢自安其位言事者又欲以擊搏大臣爲<lb/>
名從而攻之此豈爲臣盡忠至公之道哉凡言事者當<lb/>
爲國家進賢退不肖使其人無可取雖少壯何爲果<lb/>
有益於時雖老何傷也臣竊見樞宻使張昪屢以<lb/>
老疾辤位臣平生與昪迹不相接無絲毫恩分然竊<lb/>
聞其爲人忠謹清直不可干以私臣不敢上避聖主<lb/>
之疑下畏丗俗之謗隱忠不言以利其身伏望陛下<lb/>
深念宥宻之地不可任非其人先以聖意揣度若未<lb/>
能得賢於昪者則使昪且居其位於事亦未有曠<lb/>
廢也若昪必不可留則願陛下慎選德望材器爲衆所<lb/>
<pb n="KR4d0040_SBCK_021-9a"/>
服知王體曉兵略者以代之不可以不擇其人之可<lb/>
否使循資累叙而爲之也取進止<lb/>
　　　　論張田湖南提刑狀<lb/>
右臣竊聞朝廷差屯田貟外郎張田充荆湖南路提<lb/>
點刑獄田之爲人傾邪險薄前知諌院唐介言之甚<lb/>
詳伏計朝廷已熟知之提點刑獄專按察之柄繋一<lb/>
方休戚今以傾邪險薄之人爲之誠未見其可况田<lb/>
曏者止自通判資序權發遣三司判官因罪左遷知<lb/>
蘄州議者巳謂之太優今到任未及三年遂作監司<lb/>
臣竊恐士大夫爭欲効田所爲以爲進取之捷徑不<lb/>
惟任使失人抑亦敗壞風俗伏望朝廷寢田新命更<lb/>
擇端士以代之實逺方吏民之幸謹具狀奏聞伏候<lb/>
<pb n="KR4d0040_SBCK_021-9b"/>
勑旨<lb/>
　　　　論張田第二狀<hi>二月三十日上田㝷移知湖州</hi>
右臣近曽上言張田不可充荆湖南路提點刑獄未<lb/>
蒙朝廷施行臣竊以吏者民之紀綱提刑獄吏之師<lb/>
帥苟不得其人則一方咸受其弊又凡今之朝士自<lb/>
常調進用者皆自此官爲始國家尤冝慎擇其人田<lb/>
資性險薄色厲内荏毀譽出其愛憎威福發於喜怒<lb/>
陵其可陵佞其可佞真小人之雄傑而時俗以爲賢<lb/>
才夫不善之人天下皆知其不善斯不足疾也惟衆<lb/>
人謂之賢而實不肖者君子疾之昔漢文帝欲以嗇<lb/>
夫爲上林令張釋之以爲嗇夫利口捷給恐天下隨<lb/>
風而靡唐太宗見進士等第怪其無張昌齡王公謹<lb/>
<pb n="KR4d0040_SBCK_021-10a"/>
名王師明白二人有文無行恐變陛下風雅今提點<lb/>
刑獄其爲輕重非特上林令與入等進士之比也臣<lb/>
願陛下必選忠厚方正實有治行者爲之其飾僞行<lb/>
險躁於進取如田比者皆不可用也臣今所言非專<lb/>
爲湖南之吏民亦爲國家重惜風俗伏惟陛下察其<lb/>
愚忠其荆湖南路提點刑獄乞别賜擇人謹具狀奏<lb/>
聞伏候勑旨<lb/>
　　　　論張方平第三狀<lb/>
右臣先曽上言秦鳯路經略安撫使張方平怯懦輕<lb/>
易乞更擇人至今未蒙朝廷施行臣竊聞拓拔亮祚<lb/>
年齒寖長猖狂好兵常分之外邀求無厭董氊凶悍<lb/>
狡獪超其父兄朝廷官爵不滿其意頗懷怨懟與契<lb/>
<pb n="KR4d0040_SBCK_021-10b"/>
丹結婚隂相表裏此朝廷所當旰食而憂也秦州居<lb/>
二虜之交爲陜西四路之首軍馬民夷最號繁冨而<lb/>
以怯懦輕易之人守之是委羔豚於虎狼之蹊也臣<lb/>
竊爲國家危之况方平其他材識素無所長止以文<lb/>
辤致位至此姦憸貪猥上論共知今不可使之守邊<lb/>
事狀昭然而朝廷掩覆其過曲加保全愛一人而失<lb/>
一方臣竊以爲過矣伏望陛下不以邊事爲細而忽<lb/>
之速治方平之罪嚴加譴謫更擇沉勇暁兵之人以<lb/>
代其任不然必待有烽燧之警然後易之則冦已深<lb/>
矣謹具狀奏聞伏候勑旨<lb/>
　　　　論李瑋知衛州狀<hi>二月二十八日上来月五日公主降封訢囯</hi>
右臣竊聞駙馬都尉李瑋出知衛州兖國公主入居<lb/>
<pb n="KR4d0040_SBCK_021-11a"/>
禁中瑋所生母楊氏歸瑋兄璋之宅其公主宅祗應<lb/>
人等悉令散遣外議籍籍無不怪愕伏以陛下始者<lb/>
追念章懿太后選瑋使之尚主欲以申固姻戚冨貴<lb/>
其家今以公主之故使李氏母子離析家事流落大<lb/>
小憂讋殆不聊生豈始所以結婚之意哉近者章懿<lb/>
太后忌日陛下閱奩中之故物思平生之居處獨能<lb/>
無雨露之感悽愴之心乎臣愚以爲陛下冝且留李<lb/>
瑋在京師其公主宅祗應人等除作過者逺加竄逐<lb/>
出外其餘並令仍舊儲歭什物皆安堵不移以俟歳<lb/>
月之間徐以義理曉諭公主庻幾回意易慮率德遵<lb/>
禮復歸本宅則中外之情無不釋然不然公主必無<lb/>
復歸李氏之志者則今日致此衆議紛紜煩瀆聖聽<lb/>
<pb n="KR4d0040_SBCK_021-11b"/>
皆由公主縱恣胷臆無所畏憚數違君父之命陵蔑<lb/>
夫家豈可李瑋獨蒙斥逐出外而公主爵邑請受全<lb/>
無貶損非所以示天下至公之道也謹具狀奏聞伏<lb/>
候勑旨<lb/>
　　　　辭知制誥第一狀<lb/>
右臣近蒙中書召試制誥竊聞聖恩巳除臣本官知<lb/>
制誥續又令兼侍講數日之間寵命相繼在人爲榮<lb/>
於臣甚懼竊以二職文士之髙選儒林之極致古之<lb/>
英儁尚或難兼况於微臣愚陋無比一身二任力所<lb/>
不堪豈敢冒居以取顚覆聞之震恐瞀憒失㩀臣自<lb/>
少及長章句之學粗甞從師至於文詞實爲鄙野曏<lb/>
者辭免修起居注非謂不能記録言動正恐循次而<lb/>
<pb n="KR4d0040_SBCK_021-12a"/>
進典掌誥命取嗤四方爲國大辱是以披心自歸至<lb/>
于四五誠慤不著不蒙開允惟黽勉就職而夙夜惶<lb/>
懼未甞少安近者𬒳召之日再欲具此奏陳又以比<lb/>
來朝廷擢用數人雖辭避懇至未甞得請而或者不<lb/>
諒其心以爲采名恐復虚發如前所爲是以躊躇彷<lb/>
徨不免赴試除名旣降強顔忍恥亦欲就職以俟疵<lb/>
吝布彰自當退黜今者竊聞天章閣侍講呂公著與<lb/>
臣同時𬒳召公著辭讓不至朝廷巳除公著天章閣<lb/>
待制兼侍講臣廼始自悔恨輙以愚心妄意朝廷當<lb/>
伏重詠臣雖無知若使廉讓有恥者棄置不収貪冐<lb/>
苟得者進受華顯不惟虧聖朝風化亦使微臣受四<lb/>
海之責將不得單斃其死所有除知制誥勅告臣未<lb/>
<pb n="KR4d0040_SBCK_021-12b"/>
敢祗受乞更擇文學兼荗與職業相稱之人以代臣<lb/>
庻幾克叶逺近之望寛愚臣之罪其侍講恩命臣更<lb/>
不敢辭謹具狀奏聞伏候勑旨<lb/>
　　　第二狀<lb/>
右臣今月十四日曽有奏陳以知制誥之職非臣所<lb/>
堪乞更擇人未蒙允許臣夙夜惶恐不知所措臣與<lb/>
吕公著同時召試公著固辭得請而臣獨就職是公<lb/>
著廉讓而臣無愧恥也臣雖甚愚誠不忍以身居下<lb/>
流蒙受衆惡爲丗汚澤雖獲羙官將何榮之有且公<lb/>
著沉厚淵懿士林推服文學行能非臣之比名位寵<lb/>
禄臣安敢先之昔施氏卜宰皇句湏吉施氏之宰有<lb/>
百室之邑與皇句湏邑使爲宰以讓鮑國而致邑焉<lb/>
<pb n="KR4d0040_SBCK_021-13a"/>
施孝叔曰子實吉對曰能與忠良吉孰大焉少室周<lb/>
爲趙簡子之右聞牛談有力請與之戯弗勝致右焉<lb/>
簡子許之臣今自知不材請釋羙官以授能者雖不<lb/>
足比迹大賢庻幾得從皇句湏少室周之後其榮多<lb/>
矣伏望朝廷察其區區特賜矜許其除知制誥勅告<lb/>
臣不敢祇受乞授公著或别擇人不勝大幸謹具狀<lb/>
奏聞伏候勑旨<lb/>
温國文正公文集卷第二十一<lb/>
<pb n="KR4d0040_SBCK_021-13b"/>
</p>
<p>
</p>
  </div>
</body>
</text>
</TEI>
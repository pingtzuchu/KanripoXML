<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_012-1a"/>
温國文正公文集卷第十二<lb/>
　　律詩七<lb/>
　　　遊瀍上劉氏園<lb/>
　　　題致仕李太傅園亭<lb/>
　　　早行<lb/>
　　　送羅郎中<hi>登</hi>管句玉局觀<lb/>
　　　酬終南閻諌議<hi>詢字議道</hi>見寄<lb/>
　　　寄成都呉龍圗同年<lb/>
　　　花庵獨坐<lb/>
　　　秋夜<lb/>
　　　花庵二首<lb/>
　　　和楊卿中秋月<lb/>
<pb n="KR4d0040_SBCK_012-1b"/>
　　　樂<lb/>
　　　和邵堯夫秋霽登石閣<lb/>
　　　和河陽王宣徽<hi>拱辰字君貺</hi>九日平嵩閣宴集<lb/>
　　　和任開叔觀福嚴院舊題名<lb/>
　　　柏梯寺<lb/>
　　　平日遊園常䇿笻杖秋來發篋復出貂褥二<lb/>
　　　　物皆景仁所貺賭物思人斐然成詩<lb/>
　　　雲<lb/>
　　　閑來　贈邵尭夫<lb/>
　　　花庵多牽牛清晨始開日出巳瘁花雖甚美<lb/>
　　　　而不堪留賞<lb/>
　　　送劉仲通赴京師<lb/>
<pb n="KR4d0040_SBCK_012-2a"/>
　　　送稻醴與子才<lb/>
　　　重過華下<lb/>
　　　和李君錫惠書及詩勉以早歸<lb/>
　　　和君錫雪後招探春<lb/>
　　　送祖擇之<lb/>
　　　和宋子才致仕後歳旦見贈<lb/>
　　　上元書懷<lb/>
　　　喜才元過洛小詩招飲<lb/>
　　　仲庻同年兄自成都移良安以詩寄賀<lb/>
　　　西臺詩二十四韻<lb/>
　　　和邵尭夫年老逢春<lb/>
　　　和范㬌仁謝寄西遊行記<lb/>
<pb n="KR4d0040_SBCK_012-2b"/>
　　　　又<lb/>
　　　　獨歩至洛濵<lb/>
　　　　又<lb/>
　　　　送酒與范尭夫<lb/>
　　　　再和尭夫年老逢春<lb/>
　　　　又和來韻<lb/>
　　　　邵尭夫許來石閣乆待不至<lb/>
　　　　石閣春望<lb/>
　　　　和邵尭夫安樂<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>中職事吟<lb/>
　　　　聞蟬　鎮<lb/>
　　　　和　光<lb/>
　　　　宿憇鶴寺　鎮<lb/>
<pb n="KR4d0040_SBCK_012-3a"/>
　　　　和　光<lb/>
　　　　遊噴玉潭<hi>其日大風</hi>光<lb/>
　　　　鎮和<lb/>
　　　　鎮<lb/>
　　　　光<lb/>
　　　　遊山呈景仁<hi>景仁六十三致仕</hi>光<lb/>
　　　　壽安　鎮<lb/>
　　　　和　光<lb/>
　　　　噴玉潭　光<lb/>
　　　　和　鎮<lb/>
　　　　疊石溪<hi>二首</hi>光<lb/>
　　　　和　鎮<lb/>
<pb n="KR4d0040_SBCK_012-3b"/>
　　　疊石溪鎮<lb/>
　　　和　光<lb/>
　　　應天院朝拜同呈景仁　光<lb/>
　　　明日相陪送客水北始次元韻奉呈君實鎮<lb/>
　　　鎮卜居許下雖未有涯先作五十六言奉寄<lb/>
　　　　子華相公持國端明玉汝待制<lb/>
　　　和景仁卜居許下<hi>景仁頃見許居洛今而倍之故詩中頗致其怨</hi>光<lb/>
　　　喜兩三首呈景仁侍郎兼獻大尹宣徽<lb/>
　　　和　鎮<lb/>
　　　亨𣏌下第作詩示之<lb/>
　　　景仁思歸雨未克行以詩留之<lb/>
　　　送景仁至丁正臣園寄主人<lb/>
<pb n="KR4d0040_SBCK_012-4a"/>
　　　和君貺老君廟姚黄牡丹<lb/>
　　　又和董氏東園檜屏石牀<lb/>
　　　　遊瀍上劉氏園<lb/>
日暖孤臺逈露濃幽徑微茅齋舉白飲沙溆踏青歸<lb/>
照水清滿眼穿林香濕衣莫言春尚淺巳有杏花飛<lb/>
　　　　題致仕李太傳園亭<lb/>
漢家飛將種氣槩耿清秋解去金貂貴來從洛社遊<lb/>
清啇擁髙宴華館帶長流可笑班超老﨑嶇萬里侯<lb/>
　　　　早行<lb/>
寒犬吠柴門荒雞鳴逺村河聲空自急月影不曽渾<lb/>
木末星猶白榛中露巳繁客心獨惆悵四顧與誰言<lb/>
　　　　送羅郎中<hi>登</hi>管勾玉局觀<lb/>
<pb n="KR4d0040_SBCK_012-4b"/>
官名爲玉局巳與俗塵踈鍾岀寒松逈香凝古殿虗<lb/>
郷閭非甚逺俸禄豈無餘誰道神仙樂神仙恐不如<lb/>
　　　　酬終南閻諫議<hi>詢字議道</hi>見寄<lb/>
閑官飬不才弊廬容嘯傲清洛伴歸來故友猶相念<lb/>
寒光生死灰<hi>疑闕</hi>
　　　　寄成都吴龍圗同年<lb/>
照席燭花煖隨車劒騎寒江山資秀句風月助清歡<lb/>
政簡坤維靜仁深井絡安行歌與獨酌豈得並閑官<lb/>
　　　　花庵獨坐<lb/>
荒園才一畝意足巳爲多雖不居丘壑常如隠薜蘿<lb/>
忘機林鳥下極目塞鴻過爲問市朝客紅塵深幾何<lb/>
　　　　秋夜<lb/>
<pb n="KR4d0040_SBCK_012-5a"/>
浮雲一消散星斗粲長天浩露灑翠柏清香生白蓮<lb/>
體凉猶衣葛耳靜巳無蟬坐乆群動息秋空唯寂然<lb/>
　　　　平日遊園常䇿笻杖秋來發篋復出貂褥<lb/>
　　　　二物皆景仁所貺睹物思人斐然成詩<lb/>
笻枝攜巳乆貂褥展猶新漸染岷山雪拂除京國塵<lb/>
危扶醉歸路穩稱病來身頼此齋中物時如見故人<lb/>
　　　　雲<lb/>
晴空碧於水那得片雲飛映日成丹凰隨風變白衣<lb/>
去來皆絶迹隠顯兩忘機天理誰能測終然何所歸<lb/>
　　　　閑來<lb/>
閑來觀萬物在處可逍遥魚爲貪鈎得蛾因赴火焦<lb/>
碧梧飢鸑鷟白粒飽鷦鷯帶索誰家子行歌復采樵<lb/>
<pb n="KR4d0040_SBCK_012-5b"/>
　　　　贈邵堯夫<lb/>
家雖在城闕蕭瑟似荒郊遠去名利窟自稱安樂巢<lb/>
雲歸白石洞鶴立碧松梢得喪非吾事何湏更解嘲<lb/>
　　　　花庵多牽牛清晨始開日出巳瘁花雖甚<lb/>
　　　　羙而不堪留賞<lb/>
望逺雲凝岫粧餘黛散鈿縹囊承曉露翠蓋拂秋煙<lb/>
嚮慕非葵比彫零在槿先才供少頃玩空廢日髙眠<lb/>
　　　　送劉仲通赴京師<lb/>
聖朝方考牧畨育寄才能屢別良可嘆閑遊不復曽<lb/>
行塵遵洛汭朝騎對觚稜瀍上秋臺逈歸來正好登<lb/>
　　　　送稻醴與子才<lb/>
昔賢尊道誼置醴待嘉賔今我樂閑放提壷餉故人<lb/>
<pb n="KR4d0040_SBCK_012-6a"/>
螘浮盃同白味撇甕頭醇何以助髙興籬邊菊蘂新<lb/>
　　　　花庵二首<lb/>
誰謂花庵小纔容三兩人君看賔席上經月有凝塵<lb/>
誰謂花庵陋徒爲見者嗤此中勝廣厦人自不能知<lb/>
　　　　和楊卿中秋月<lb/>
秋氣平分夜沈隂乍散天窺林𥘉淡薄照席怱孤圎<lb/>
冷入詩毫徤光浮醉弁偏韋賔勿輕去桂影正姢姢<lb/>
　　　　樂<lb/>
吾心自有樂丗俗豈能知不及老萊子多於榮啓期<lb/>
緼袍寛稱體脫粟飽隨冝乗興輙獨往携笻任所之<lb/>
　　　　和邵尭夫秋霽登石閣<lb/>
飛<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>危檻出林端王屋嵩丘咫尺間獨愛髙明遊佛<lb/>
<pb n="KR4d0040_SBCK_012-6b"/>
閣豈知憂喜滿塵寰目窮莾蒼纎毫盡身得逍遥萬<lb/>
象閑暇日登臨無厭數悲風殘葉巳珊珊<hi>先生冬夏俱不出</hi>
　　　　和河陽王宣徽<hi>拱辰字君貺</hi>九日平嵩閣宴集<lb/>
九日英僚集千秋勝賞同飛橋貫河渚危閣壓霜風<lb/>
金散黄花泛雷驚疊皷通百常髙鳥外萬里寸眸中<lb/>
檻底臨丹葉盃中倒碧嵩來雲仾拂座去鴈逺沈空<lb/>
吹帽陪遊阻揺旌結想叢風流免堙滅鄒湛倚羊公<lb/>
　　　　和任開叔觀福嚴院舊題名<lb/>
墨蹤塵淡鬢華新猶喜重來值故人二十二年如轉<lb/>
目洛陽不改舊時春<lb/>
　　　　柏梯寺<lb/>
鑿石開蹊峻登崖置閣危笑談空谷應歩武白雲隨<lb/>
<pb n="KR4d0040_SBCK_012-7a"/>
衆壑如翻浪鄰州若布棊何當遂棲隠身丗兩相遺<lb/>
　　　　重過華下<lb/>
昔辭蓮幕去三十四炎涼舊物三峯雪新悲一鑷霜<lb/>
雲低秦野闊木落渭川長欲問當時事無人獨歎傷<lb/>
　　　　和李君錫惠書及詩勉以早歸<lb/>
書意勤渠詩意新清如白雪煖如春西遊不盡谿山<lb/>
樂䇿馬歸來就故人<lb/>
　　　　和君錫雪後招探春<lb/>
莫嫌微雪壓梅牙巳有歸鴻泊浦沙天上詔來難乆<lb/>
駐直須早㸔洛陽花<lb/>
繁霙回夜色凌亂落春雲虚幌寒相襲華堂靜不聞<lb/>
玉巵深可敵銀燭近微分誰念牛衣客窮經白髮紛<lb/>
<pb n="KR4d0040_SBCK_012-7b"/>
　　　　送祖擇之<lb/>
人生榮與辱百變似浮雲自有窮通定徒勞得䘮分<lb/>
銷愁唯有酒娱意莫如文方寸常蕭散其餘何足云<lb/>
　　　　和宋子才致仕後歳且見贈<lb/>
閑官逢獻歳拜揖亦紛然須信家居日方爲己有年<lb/>
劬勞中外徧名迹始終全伯玉空搔首蹉跎愧在前<lb/>
　　　　上元書懷<lb/>
老去春無味年年覺病添酒因脾積断燈爲目痾嫌<lb/>
勢位非其好紛華乆巳厭唯餘讀書樂暖日坐前簷<lb/>
　　　　喜才元過洛小詩招飲<lb/>
素髪各垂領舊交相見稀不唯春物好况是錦衣歸<lb/>
洛社凍醪熟<hi>詩傳春酒凍醪也</hi>伊魴絲鱠肥<hi>唐人諺曰洛鯉伊魴貴於牛羊</hi>
<pb n="KR4d0040_SBCK_012-8a"/>
南軒巳灑掃命駕不須違<lb/>
　　　　仲庶同年兄自成都移長安以詩寄賀<lb/>
𧖟叢龜印解鶉野隼旟新借問錦江樂何如興慶春<lb/>
驪歌遮去轍竹馬望行塵惠政如膏雨遥知彼此均<lb/>
　　　　西臺詩二十四韻<lb/>
翰苑昔陪侍天光辱顧瞻寵雖承渙汗功不立毫纎<lb/>
山鹿纓頻頓鈆刀礪不銛拭花眸字缺撚雪頷<graphic n="KR2507" url="https://raw.githubusercontent.com/kanripo/KR-Gaiji/master/images/KR2507.png" mimeType="image/png"/>添<lb/>
跼影慙尸素胡顔處禁嚴辝盈唯免戾取少詎因廉<lb/>
定鼎分都異張官執法兼剡章愚懇盡出綍茂恩霑<lb/>
原憲非無粟胡威尚有縑求田近瀍洛買宅混閭閻<lb/>
地僻冝花卉兒勤付米塩倦逰良足悔居吉不煩占<lb/>
裘葛膚無見囷倉飯屬饜僧居閑可借野歩靜無嫌<lb/>
<pb n="KR4d0040_SBCK_012-8b"/>
行樂筇枝瘦延賔稻醴甜麥田泥試屐桑䕃帽低簷<lb/>
愛竹忙猶種貪書老未厭松煙溪石潤檀燼愽山尖<lb/>
牋啓來慵拆衣冠脫怕拈紫毫斜倚架黄卷宻垂籤<lb/>
涸轍猶蒙潤寒灰免附炎所憂資秩滿但願歳時淹<lb/>
自是散無用非爲智養恬聖朝英彦冨幸許一夫潜<lb/>
　　　　和邵堯夫年老逢春<lb/>
年老逢春春莫咍朱顔不肯似春回酒因多病無心<lb/>
醉花不解愁隨意開荒徑倦遊從碧草空庭慵掃自<lb/>
蒼苔相逢談笑猶能在坐待牽車陌上來<lb/>
　　　　和范景仁謝寄西遊行記<lb/>
洛川秦野鬱相望風物山河舊帝鄉澗底逢人問樵<lb/>
徑松間繫馬宿僧房恨無同好擕三雅共講前聞醉<lb/>
<pb n="KR4d0040_SBCK_012-9a"/>
百埸<hi>李白詩痛掃鸚鵡洲与君醉百埸</hi>歴徧勝遊翻悵望日邊回首<lb/>
逺煙蒼<lb/>
　　　　又<lb/>
八水三川路眇茫翠微深處白雲郷目　懶拭如松<lb/>
液領髮頻抓似栗房林壑不嫌無用物形骸難入少<lb/>
年埸縁苔躡蔓知多少千里歸來屐齒蒼<lb/>
　　　　獨歩至洛濵<lb/>
拜表歸來抵寺居解鞍縱馬罷傳呼紫衣金帶尽脫<lb/>
去便是林間一野夫<lb/>
　　　　又<lb/>
草軟波清沙徑微手持笻竹着深衣白鷗不信忘機<lb/>
乆見我猶穿岸柳飛<lb/>
<pb n="KR4d0040_SBCK_012-9b"/>
　　　　送酒與范堯夫<lb/>
紅櫻零落杏花開春物相催次苐來莫作林間獨醒<lb/>
客任從花笑玉山頽<lb/>
　　　　再和堯夫年老逢春<lb/>
年老逢春猶解狂行歌南陌上東岡晴雲髙鳥各自<lb/>
得白日遊絲相與長草色無情尽眼緑花林多思襲<lb/>
人香吾儕幸免簮裾累痛飲閑吟樂末央<lb/>
　　　　又和來韻<lb/>
年老逢春無用驚對花弄筆眼猶明不嫌貧舎舊來<lb/>
鷰喚起醉眠何處鶯一僕相隨幅巾出群童聚看小<lb/>
車行人間万事都捐去莫遣匈中氣不平<lb/>
　　　　邵堯夫許來石閣乆待不至<lb/>
<pb n="KR4d0040_SBCK_012-10a"/>
淡日濃雲合復開碧嵩清洛逺縈回林間髙閣望巳<lb/>
乆花外小車猶未來<lb/>
　　　　石閣春望<lb/>
極目千里外川原繡畫新方知平地上見不盡青春<lb/>
　　　　和邵堯夫安樂<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>中職事吟<lb/>
靈臺無事日休休安樂由來不外求細雨寒風冝獨<lb/>
坐暖天佳景即閑遊松篁亦足開青眼桃李何妨挿<lb/>
白頭我以著書爲職業爲君偷暇上髙樓<lb/>
　　　　聞蟬　鎭<lb/>
山中氣候別二月巳聞蟬乍到清涼景飜疑暑伏天<lb/>
此身多暇日何事更驚年雜溜漴漴響相和勝管絃<lb/>
　　　　和　光<lb/>
<pb n="KR4d0040_SBCK_012-10b"/>
春林滿巖緑誰信巳鳴蟬葉上正多露山中别有天<lb/>
心閑寧感物道合況忘年坐聽生秋思何須膝上絃<lb/>
　　　　宿憩鶴寺　鎭<lb/>
憩鶴山間憩竹輿宛然身丗住空虚地仙縱與天仙<lb/>
别明月清風也不踈<lb/>
　　　　和　光<lb/>
回廊複閣勢縈䊸四嶺中涵一氣虚最愛欣欣向榮<lb/>
木每來相見不相踈<lb/>
　　　　逰噴玉潭<hi>其日大風</hi>光<lb/>
驚風動地起逰客望山行若待佳辰去應無好事名<lb/>
萬木吼穹谷駑駘屹不前猶勝望塵客佇立九衢邊<lb/>
　　　　鎭和<lb/>
<pb n="KR4d0040_SBCK_012-11a"/>
畏風垂首立臨水側身行更拂懸崖壁援毫冩姓名<lb/>
一道來何處千尋正面前時時玉塵下紛泊䰅毛邊<lb/>
　　　　鎮<lb/>
大風吹沙髙翳天萬木簸蕩鳴空山夜來奥熱今斗<lb/>
寒下輿亂石﨑嶇間急著冒絮衣純綿兩邊荆棘難<lb/>
躋攀行到君實所詫處却坐拂拭塵土顔千尺瀑布<lb/>
才㳙㳙深潭寂寞神龍跧此來好事愼勿傳乞得性<lb/>
命成生還<lb/>
　　　　光<lb/>
昨朝景氣如暑天僮僕流汗衣裘單安知向暁暴風<lb/>
作一變陽春成大寒此時結友㝷名山伶俜徒歩水<lb/>
石間棘刺罥衣行路難枯藤壽栢同攀援驚沙擊眼<lb/>
<pb n="KR4d0040_SBCK_012-11b"/>
百箭攅時得閃爍窺林巒景仁年長力更孱牽衣執<lb/>
手幸不顛仍聞旁谷有伏虎頼得與君俱早還<lb/>
　　　　遊山呈景仁<hi>景仁六十三致仕</hi>光<lb/>
我禄多龔舎<hi>舎爲吏不過六百石輙自免去</hi>君年少孔戣<hi>戣七十致仕韓愈留</hi>
<hi>之</hi>道心閑始見丗路老方知山水不相厭風光難豫<lb/>
期嬉逰不可緩花卉即離披<lb/>
　　　　壽安　鎭<lb/>
錦屏山下錦江人西去東來自在身正是春天好時<lb/>
節枉遭風起作埃塵<lb/>
　　　　和　光<lb/>
冝陽城下作逰人都爲衣冠不繫身衆竅怒號成地<lb/>
籟也勝終日在紅塵<lb/>
<pb n="KR4d0040_SBCK_012-12a"/>
　　　　噴玉潭　光<lb/>
千尺崖頭一派清古今不絶墜崢嶸長風卷起散巖<lb/>
壑此日方知噴玉名<lb/>
　　　　和　鎭<lb/>
夜月光華照潔清春雲容與覆崢嶸都城咫尺無人<lb/>
到却使廬山浪得名<lb/>
　　　　疊石溪<hi>二首</hi>光<lb/>
道傍行采藥石底卧題名<hi>溪邊有石撗出下甚隘景仁卧其下題名而去</hi>野<lb/>
老相迎拜谿童乍見驚<lb/>
山鳥勸人飲<hi>山多壺鳥</hi>提山蟬笑我狂<hi>山蝉聲如笑</hi>歸時興未<lb/>
盡不得看斜陽<lb/>
　　　　和　鎮<lb/>
<pb n="KR4d0040_SBCK_012-12b"/>
到處窺泉竇逢人問草名簮裳巳無累猿鳥不須驚<lb/>
對景有詩癖酌泉無酒狂山間少塵土雲際足春陽<lb/>
　　　　疊石溪　鎮<lb/>
昨旦愁風色今朝喜日華從容下官道迤邐見人家<lb/>
盛服縁崖看焚香滿路遮樵抲成市井陶穴乃生涯<lb/>
春石聲相應沉涇處或窪累墻甆隠轔開徑石槎牙<lb/>
柴積髙於阜鈞槃疾甚車自非秦丗避誰道舜風遐<lb/>
拄杖逢山斗廻輿值水斜逺林行翠鳯幽隧轉青蛇<lb/>
泉眼思搴藻雲頭望采花仰身書疊壁平坐挹飛霞<lb/>
有景殊難紀兹遊信可誇君如别業就後㑹固無差<lb/>
　　　　和　光<lb/>
谿邊有村落未始識紛華去縣只數里居民踰百家<lb/>
<pb n="KR4d0040_SBCK_012-13a"/>
山腰荒徑轉谷口翠微遮老木紛無際重巒浩莫涯<lb/>
力窮纔到頂勢盡復成窪不定雲煙色難名草木牙<lb/>
泥鈞羅比屋澗石載連車<hi>谷中多甆窰土人自女几澗采石載來賣之為油</hi>
宛有純風在誰云太古遐梁隨木性曲簷逐地形斜<lb/>
榛路牛呼犢叢祠雀噪虵倚崖松偃蓋落石浪飜花<lb/>
安用逰貟嶠何須躡紫霞好將詩筆冩還入帝城誇<lb/>
巳買漁樵舎母令後約差<lb/>
　　　　應天院朝拜回呈景仁　光<lb/>
雞鳴上馬過河橋何異東都赴早朝紅日已髙猶熟<lb/>
寢比君殊未得逍遥<lb/>
　　　　明日相陪送客水北始次元韻奉呈君實<lb/>
　　　　鎭<lb/>
<pb n="KR4d0040_SBCK_012-13b"/>
仕宦歸來謝世囂夢䰟非復紫宸朝如何正好睡時<lb/>
節送客相陪十里遥<lb/>
　　　　鎭卜居許下雖未有涯先作五十六言奉<lb/>
　　　　寄子華相公持國端明玉汝待制<lb/>
四十年來作往還如今那恠鬢毛斑鳬居鴈戸得安<lb/>
處鶴怨猿驚羞故山靜樂顧子難獨享公忙何日見<lb/>
君閑相將嵩少深深處更共服雲紫翠間<lb/>
　　　　和景仁卜居許下<hi>景仁頃見許居洛今而倍之故詩中頗致其怨</hi>
　　　　光<lb/>
壯齒相知約歲寒索居今日鬢俱斑拂衣巳解虞卿<lb/>
印築室何須謝傅山許下田園雖有素洛中花卉足<lb/>
供閑它年決意歸何處便見交情厚薄間<lb/>
<pb n="KR4d0040_SBCK_012-14a"/>
　　　　喜雨三首呈景仁侍郎兼獻大尹宣徽<lb/>
累日増煩暑通宵結薄隂蒼茫變風色散漫作春霖<lb/>
野店垂楊重僧房緑篠深踈慵尤得趣閉戸擁重衾<lb/>
漠漠春雲合爞爞旱氣收人心方有望時雨不須求<lb/>
豈獨老農喜仍令惡客留洛城花未謝作意更同逰<lb/>
麥田正塵坌桑徑怱傍沱比屋起相告荷鋤行且歌<lb/>
園林半局鎻車馬絶經過大尹愛民物何妨喜更多<lb/>
　　　　和　鎮<lb/>
夜中間點滴曉後見沉隂正懼一時旱何妨三日霖<lb/>
着花開稍晚入麥潤還深想象離欄處髙張爛錦衾<lb/>
園館春無頼田家歲有收郍能垤鸛詠還似土龍求<lb/>
木䕃踈成宻雲容去復留巳然爲惡客泥濘亦須遊<lb/>
<pb n="KR4d0040_SBCK_012-14b"/>
一春憂旱熯田里欲蹉跎正合爲霖望翻成擊壤歌<lb/>
風縁簾隙至雲壓舎簷過大尹今朝喜應同野老多<lb/>
　　　　亨𣏌下第作詩示之<lb/>
清白君家舊文章時態新何妨偶蹉跌未必遂沉淪<lb/>
莫歎科名晚惟憂道誼貧進修專在己得失盡由人<lb/>
孝友亦爲政簞瓢足養親那將少年淚容易輙傷春<lb/>
　　　　景仁思歸雨未克行以詩留之<lb/>
嘉客念歸程泥深未可行今朝隂又重春雨亦多情<lb/>
　　　　送景仁至丁正臣園寄主人<lb/>
客到暫開扄春蕪生滿庭主人殊不顧脩竹爲誰青<lb/>
　　　　和君貺老君廟姚黄牡丹<lb/>
芳菲觸目巳蕭然獨著金衣奉老仙若占上春先秀<lb/>
<pb n="KR4d0040_SBCK_012-15a"/>
發千花百卉不成妍<lb/>
　　　　又和董氏東園檜屏石牀<lb/>
宻葉蕭森翠幕䊸蹔來猶恨不長居脫冠解帶坐終<lb/>
日花落石牀春自如<lb/>
温國文正公文集卷第十二<lb/>
<pb n="KR4d0040_SBCK_012-15b"/>
<pb n="KR4d0040_SBCK_012-15b"/>
</p>
<p>
</p>
  </div>
</body>
</text>
</TEI>
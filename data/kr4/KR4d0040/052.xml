<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_052-1a"/>
温國文正公文集卷第五十二<lb/>
　　章奏三十七<lb/>
　　　起請科埸劄子<lb/>
　　　賑濟劄子<lb/>
　　　乞撫納西人劄子<lb/>
　　　詔意<lb/>
　　　乞先行經明行修科劄子<lb/>
　　　辭接續支俸劄子<lb/>
　　　請罷將官劄子<lb/>
　　　　起請科場劄<lb/>
臣伏覩朝廷改科埸制度第一場試夲經義第二場<lb/>
試詩賦第三場試論第四埸試策試新科明法除斷<lb/>
<pb n="KR4d0040_SBCK_052-1b"/>
案外試論語孝經義奉聖旨令禮部與兩省學士待<lb/>
制御史臺國子監司業集議聞奏臣竊有所見不敢<lb/>
不以聞凡取士之道常以德行爲先文學爲後就文<lb/>
學之中又當以經術爲先辭采爲後是故周禮大司<lb/>
徒以六德六行賔興萬民漢以賢良方正孝廉質樸<lb/>
敦厚取士中興以後取士尤爲精慎至於公府掾屬<lb/>
州從事郡國計吏丞史縣功曹郷嗇夫皆擇賢者爲<lb/>
之苟非其人則爲丗所譏貶是以人人思自砥礪教<lb/>
化興行風俗純厚乃至後丗陵夷雖政刑紊於上而<lb/>
節義立於下有以姧回巧僞致冨貴者不爲清議所<lb/>
容此乃徳化之本源王者所先務不可忽也熹平中<lb/>
詔引諸生能文賦者待制鴻都門下蔡邕力爭以爲<lb/>
<pb n="KR4d0040_SBCK_052-2a"/>
辭賦小才無益於治不如經術自魏晉以降始貴文<lb/>
章而賤經術以詞人爲英俊以儒生爲鄙樸下至隋<lb/>
唐雖設明經進士兩科進士日隆而明經日替矣所<lb/>
以然者有司以帖經墨義試明經專取記誦不詢義<lb/>
理其弊至於離經析注務隱爭難多方以誤之是致<lb/>
舉人自㓜至老以夜継晝腐脣爛舌虚費勤勞以求<lb/>
應格詰之以聖人之道瞢若靣墻或不知句讀或音<lb/>
字乖訛乃有司之失非舉人之罪也至於以賦詩論<lb/>
策試進士及其末流專用律賦格詩取捨過落擿其<lb/>
落韻失平側偏枯不對蜂腰鶴膝以進退天下士不<lb/>
問其賢不肖雖頑如跖蹻苟程試合格不廢髙第行<lb/>
如淵騫程試不合格不免黜落老死衡茅是致舉人<lb/>
<pb n="KR4d0040_SBCK_052-2b"/>
專尚辭華不根道德渉獵鈔節懷挾勦剽以取科名<lb/>
詰之以聖人之道未必皆知其中或遊處放蕩容止<lb/>
輕儇言行醜惡靡所不至者不能無之其爲弊亦極<lb/>
矣神宗皇帝深鍳其失於是悉罷賦詩及經學諸科<lb/>
專以經義論策試進士此乃革歴代之積弊復先王<lb/>
之令典百丗不易之法也但王安石不當以一家私<lb/>
學欲蓋掩先儒令天下學官講解及科場程試同已<lb/>
者取異己者黜使聖人坦明之言轉而䧟於竒僻先<lb/>
王中正之道流而入於異端若已論果是先儒果非<lb/>
何患學者不棄彼而從此何必以利害誘脅如此其<lb/>
急也又黜春秋而進孟子廢六藝而尊百家加之但<lb/>
考校文學不勉勵德行此其失也凡謀度國事當守<lb/>
<pb n="KR4d0040_SBCK_052-3a"/>
公論不可希時又不可徇俗冝校是非之小大利害<lb/>
之多少使質諸聖人而不謬酌於人情而皆通稽於<lb/>
上古而克合施之當丗而可行然後爲善也今國家<lb/>
大議科埸之法欲盡善盡羙以臣所見莫若依先朝<lb/>
成法合明經進士爲一科立周易尚書詩周禮儀禮<lb/>
禮記春秋孝經論語爲九經令天下學官依注䟽講<lb/>
說學士慱觀諸家自擇短長各從所好春秋止用左<lb/>
氏傳其公羊榖梁陸淳等說並爲諸家孟子止爲諸<lb/>
子更不試大義應舉者聽自占習三經以上多少隨<lb/>
意皆須習孝經論語於家狀前開坐習某經某經又<lb/>
毎歳委陞朝文官保舉一人不拘見在任不在任是<lb/>
夲部非本部各舉所知若係親戚亦於舉狀内聲說<lb/>
<pb n="KR4d0040_SBCK_052-3b"/>
其舉狀稱臣竊見某州某縣人某甲有何行能臣今<lb/>
舉堪應經明行修科於後不如所舉臣甘當連坐不<lb/>
詞候奏狀到朝廷下禮部貢院置簿各分逐路抄録<lb/>
本人姓名注舉主官位姓名於其下仍下夲州出給<lb/>
公據付夲人収執及令夲州亦如貢院置薄抄録准<lb/>
備開科埸日考驗公據其舉狀旣上之後若所舉之<lb/>
人犯贓私罪至徒以上情理重及違犯名敎候断訖<lb/>
仍収坐舉主奏乞朝廷取勘施行其人未及第者减<lb/>
五等巳及第者減三䒭坐之一如舉選人充京官法<lb/>
臣竊料此法𥘉行其奔競屬請固不能免若朝廷必<lb/>
坐舉主無有所赦三五人後自皆慎擇其人不敢妄<lb/>
舉如此則士之居郷居家獨處闇室立身行已不敢<lb/>
<pb n="KR4d0040_SBCK_052-4a"/>
不慎惟懼玷缺有聞於外矣所謂不言之敎不肅而<lb/>
成不待學官日訓月察立賞告訐而士行自羙矣毎<lb/>
遇開科埸其有舉主者自稱應經明行修舉仍於所<lb/>
投家狀前開坐舉主官位姓名有司撿㑹簿上合同<lb/>
方許収接其無舉主者只稱應郷貢進士舉如常法<lb/>
毎舉人三人以上自相結爲一保止保委是正身及<lb/>
是夲貫不曽犯真刑無隠憂匿服此外皆不保其夲<lb/>
州及貢院考試並依舊法差封彌謄録監門廵鋪官<lb/>
程試之嚴加檢察相聚傳義傳本懷挾代筆違者扶<lb/>
出第一塲先試孝經論語大義五道内孝經一道論<lb/>
語四道先湏備載正文次述注疏大意次引諸家異<lb/>
義次以己見評其是非以援據精詳理長文優者爲<lb/>
<pb n="KR4d0040_SBCK_052-4b"/>
通其次爲粗援據䟽略理短文拙者爲否三通以上<lb/>
爲合格不合格者先次駮放合格者牓引次埸就試<lb/>
如舊試經學諸科法或合格人數太少則委試官臨<lb/>
時短中求長詳酌放過次埸試尚書次埸試周禮次<lb/>
埸試儀禮次埸試禮記次埸試春秋次埸試周易大義<lb/>
各五道令舉人各隨所習經書就試考校過落如孝<lb/>
經論語法次埸試論二道一道於儒家諸子書内出<lb/>
題一道於歴代正史内岀題次埸試策三道皆問時<lb/>
務考䇿之日方依解額及奏名人數定去留編排髙<lb/>
下以經數多者在上經數均以諭策理長文優者在<lb/>
上其經明行修舉人並於進士前别作一項出牓解<lb/>
發及奏名至御前試時務策一道千字以上封彌官<lb/>
<pb n="KR4d0040_SBCK_052-5a"/>
於號上題所明經數及舉主人數候考校詳定畢編<lb/>
排之時亦以經數多者在上經數均以策理長文優<lb/>
者在上文理均以舉主多者在上其經明行修舉人<lb/>
亦於進士前别作一項編排先放及第其推㤙注官<lb/>
比進士特加優異它時選擇清要官館閣臺諌等並<lb/>
湏先取經明行修人其舉主姓名常於官告前聲說<lb/>
如此則舉人皆務尊尚經術窮聖人指趣不敢不精<lb/>
旁覧子史不敢不博又不流放入於異端小說講求<lb/>
時務亦不敢不知所得之士旣有行義又能明道又<lb/>
能博學又知從政其爲國家之用豈不賢於今日之<lb/>
所取乎所有今来乞復詩賦者皆嚮日老舉人止習<lb/>
詩賦不習經義應舉不得故爲此說欲以動揺科埸<lb/>
<pb n="KR4d0040_SBCK_052-5b"/>
制度爲已私便朝廷若不欲棄捐舊人候將來科埸<lb/>
進士有特奏名者令試詩賦隨其優劣等第推㤙亦<lb/>
無傷也不可以此輕改成法復從弊俗誤惑後生若<lb/>
以爲文章之士國家所不可無即乞試夲經合格日<lb/>
投狀乞試雜文於試論次埸引試或律詩或歌行或<lb/>
古賦或頌或銘或賛或四六表啓臨時委試官出題<lb/>
目試某文定篇數字數共湏及五百字以上取辝采<lb/>
髙下者爲合格候得解及奏名及第日編排姓名髙<lb/>
下各在數經同等人之上如此則文章之士亦不乏<lb/>
矣至於律令敕式皆當官者所湏何必置明法一科<lb/>
使爲士者䂊習之夫禮之所去刑之所取爲士者果<lb/>
能知道義自與法律冥合若其不知但日誦徒流絞<lb/>
<pb n="KR4d0040_SBCK_052-6a"/>
斬之書習鍜錬文致之事爲士已成刻薄從政豈有<lb/>
循良非所以長育人材敦厚風俗也朝廷若不欲廢<lb/>
棄巳習之人其明法曽得解者依舊應舉未曽得解<lb/>
者不得更應則収拾無遺矣臣愚所見如此伏乞以<lb/>
臣所奏及禮部等官所議謗國子監門及徧下諸州<lb/>
有州學處牓州學門令舉人限一月内投狀指定何<lb/>
法爲善仰夲州附逓以聞候到京齊足更委其他執<lb/>
改看詳叅酌從長施行取進止<lb/>
　　　　賑濟劄子<lb/>
臣竊惟郷村人戸播殖百榖種蓻桑麻乃天下衣食<lb/>
之原比於餘民尤冝存恤凢人情戀土各願安居苟<lb/>
非無以自存豈願流移它境國家若於未流移之前<lb/>
<pb n="KR4d0040_SBCK_052-6b"/>
早行賑濟使粮食相接不至失業則比屋安堵官中<lb/>
所費少而民間實受賜若於旣流移之後方散米煑<lb/>
粥以有限之儲蓄待無窮之流民徒更聚而餓死官<lb/>
中所費多而民實無所濟伏覩近降朝旨令戸部指<lb/>
揮府界諸路提點刑獄司體量州縣人戸如委是闕<lb/>
食據見在義倉及常平米榖速行賑濟仍丁寧指揮<lb/>
州縣多方存恤無致流移失所此誠得安民之要道<lb/>
然所以能使流民不移者全在本縣令佐得人欲乞<lb/>
更令提點刑獄司指揮逐縣令佐專切體量郷村人<lb/>
戸有闕食者一靣申知上司及夲州更不候回報即<lb/>
將夲縣義倉及常平倉米榖直行賑濟仍據郷村五<lb/>
等人戸逐戸計口出給暦頭大人日給二升小兒日<lb/>
<pb n="KR4d0040_SBCK_052-7a"/>
給一升令各從民便或五日或十日或半月一次賚<lb/>
曆頭詣縣請領縣司亦置簿照㑹若本縣米榖數少<lb/>
則先從下戸出給曆頭有餘則并及上戸其不願請<lb/>
領者亦聽候將來夏秋成熟粮食相接日即據簿暦<lb/>
上所貸過粮令隨稅送納一斗只納一斗更無利息<lb/>
其令佐若别有良法簡易便民勝於此法者亦聽從<lb/>
便要在民下乏食不至流移而巳仍令提點刑獄司<lb/>
常切體量逐縣令佐有能用心存恤闕食人戸雖係<lb/>
災傷並不流移者保明聞奏優与酬獎其全不用心<lb/>
賑貸致戸口多流移者取勘聞奏乞行停替庻使官<lb/>
吏有所勸沮百姓實霑聖澤取進止<lb/>
　　　　乞撫納西人劄子<lb/>
<pb n="KR4d0040_SBCK_052-7b"/>
臣先於二月中曽上言乞因新天子継統下詔悉赦<lb/>
西人之罪与之更始雖未還其侵疆且給歲賜待之<lb/>
如故此道大體正萬全無失旣而執政所見各有異<lb/>
同沮難遷延遂屏棄不行臣竊聞今來西人巳有閞<lb/>
報定使副詣闕賀登寳位國家若於此際又不下詔<lb/>
開而納之萬一西人蓄怨積憤肆其悖心或有一騎<lb/>
犯邊或於表牒中有一語不遜當是之時雖欲招納<lb/>
乃是畏其陸梁傷威毀重何恥如之臣之前策亦不<lb/>
可行矣㐲望陛下令三省樞宻院將臣二月三日十<lb/>
二日十六日并今來所上文字一處進呈臣愚欲爲<lb/>
國家消患於未萌誠惜此機會夙夜遑遑廢寢忘食<lb/>
陛下若俟詢謀僉同然後施行則執政人人各有所<lb/>
<pb n="KR4d0040_SBCK_052-8a"/>
見臣言必又屏弃凡邊境安則中國安此乃國家安<lb/>
危之機伏望陛下察臣所言甚易行而無後害可使<lb/>
華夷兩安為利甚大㫁自聖㫖勿復有疑取進止<lb/>
　　　　詔意<hi>元祐元年三月上</hi>
朕聞王者奄有四極至仁無私靡間華夷視之如一<lb/>
夏國主秉常丗守西土藩衛中邦自其祖彛興以来<lb/>
沐浴皇化職貢時至率多忠勤仁宗皇帝加之寵名<lb/>
胙以大國錫予之數歳則有常曏因邊臣奏陳云彼<lb/>
君臣失職及移文詰問曽無報應神宗皇帝乃出師<lb/>
命将極彼阽危在於夏國主秉常實有大造而所部<lb/>
之人遽敢自絶侵軼我邊部䖍劉我吏民正旦同天<lb/>
皆不入賀國家包以大度置而不問但絶歳賜以俟<lb/>
<pb n="KR4d0040_SBCK_052-8b"/>
悛心不幸光帝違弃萬國朕嗣守令緒祗承前志夙<lb/>
夜寅畏迨今朞年宣廣恩澤無幽不振而夏國主秉<lb/>
常屢遣使者造于闕庭弔祭訃告寖修常軄朕惟江<lb/>
海之大来則受之豈復追念徃昔校計細故冝捨其<lb/>
前日之不恭取其今兹之效順曠然湔滌與之更始<lb/>
自今申欶将吏嚴戢兵民毋得輒規小利擾彼疆埸<lb/>
凡歳時頒賚命有司率由舊章必使桴鼓不鳴烽燧<lb/>
無警彼此之民早眠晏起同底太寧不亦休㦲可布<lb/>
告中外咸使聞知<lb/>
　　　　乞先行經明行修科劄子<hi>元祐元年上</hi>
臣先上言乞毎歳委陞朝文官保舉一人應經<lb/>
明行修科與進士並置程試一如進士惟扵<lb/>
<pb n="KR4d0040_SBCK_052-9a"/>
及第後推恩優異以勸勉天下舉人使敦修士行昨<lb/>
巳有朝旨來年科塲且依舊法施行竊聞近有聖旨<lb/>
其進士經義並兼用注䟽及諸家之說或己見仍罷<lb/>
律義先次施行臣竊詳朝廷之意盖爲舉人經義文<lb/>
體專習王氏新學爲日巳乆來年科塲欲兼取舊學<lb/>
故有此指揮令舉人豫知而習之臣所乞置經明行<lb/>
修科者欲使舉人知向去科塲朝廷敦尚行義不專<lb/>
取文學所以美教化厚風俗比於經義文體尤爲要<lb/>
切冝使舉人豫知欲乞亦降朝旨先次施行况與進<lb/>
士舊法兩不相妨取進止<lb/>
　　　　辭接續支俸劄子<lb/>
臣以假滿百日自四月以後不敢勘請俸給聞近有<lb/>
<pb n="KR4d0040_SBCK_052-9b"/>
聖旨特再給臣寛假將治其俸給等接續支給臣自<lb/>
正月二十一日以病在朝假乆而不愈亦曽陳乞宫<lb/>
觀以養衰殘聖恩不許更除左僕射臣惶恐失圗不<lb/>
敢復言自爾日望痊平入覲丹扆面陳至誠庶得極<lb/>
竭疲駑且供舊職以𥙷報萬分而藏府雖寜瘡瘍未<lb/>
愈肌體羸瘠足力全無歩履甚難拜起不得以此無<lb/>
由朝參計告假不管本職公事及一百一十餘日入<lb/>
覲之期未能自定竊以百日停俸著在舊章况臣當<lb/>
表率百僚豈敢廢格不行臣聞孔子曰先事後得詩<lb/>
云不素䬸兮今雖聖澤優厚曲加矜恤而使臣違先<lb/>
事之義重素䬸之罪四海指目何以自安伏望聖慈<lb/>
許臣依條百日外住支請受候參假日依舊庶使臣<lb/>
<pb n="KR4d0040_SBCK_052-10a"/>
得安心養疾保全微軀取進止<lb/>
　　　　請罷將官劄子<lb/>
臣於去年四月二十七日曽上言州縣者百姓之根<lb/>
夲長吏者州縣之根夲根夲危則枝葉何以得安故<lb/>
自古以来置州郡必嚴其武備設長吏必盛其侍衛<lb/>
所以安百姓衞朝廷也秦㓕六國以爲兵不復用雖<lb/>
置郡守而以御史監之墮名城銷鋒鏑故陳勝呉廣<lb/>
起而郡縣不能制國隨以亡晉武帝平呉悉罷州郡<lb/>
縣兵陶璜山濤皆言州郡武備不可廢及永寧以後<lb/>
盗賊群起州郡無備天下遂大亂國朝置緫管鈐轄<lb/>
都監監押爲將率之官凡州縣兵馬其長吏未甞不<lb/>
同管轄蓋知州則一州之將知縣則一縣之將也熈<lb/>
<pb n="KR4d0040_SBCK_052-10b"/>
寧中謀臣建議分天下禁軍毎數千爲一將别置將<lb/>
官以領之訓練差使抽那一出其手其逐州緫管以<lb/>
下及知州知縣皆不得開預量留羸弱下軍及剰貟<lb/>
以充夲州白直及諸般差使而已凡設官分職當上<lb/>
下相維如身之使臂臂之使指紀綱乃立今爲州縣<lb/>
長及緫管䓁官而於所部士卒有不相統攝殆如路<lb/>
人者至於倉庫守宿街市廵邏亦皆乏人雖於條有<lb/>
許差將下兵士者而州縣不得直差湏牒將官往往<lb/>
占護不肯差撥萬一有非常之變州縣長吏何以號<lb/>
令其衆制禦姧宄哉臣目覩前宰相西京留守韓絳<lb/>
謁嵩山起建道埸其將下禁軍充白直者於條不得<lb/>
出城經宿所敢留者剰貟七八人而已况僻小州縣<lb/>
<pb n="KR4d0040_SBCK_052-11a"/>
其守禦之備侍衛之衆可知矣臣當時乞悉罷將官<lb/>
其逐州縣禁軍並委長吏與緫管等官同共提舉教<lb/>
閱及諸多差使其州縣長吏所給白直皆如嘉祐編<lb/>
勑以前之數臣自上此文字後來不聞朝廷有所施<lb/>
行竊見今歳諸處多闕雨澤盗賊頗多州縣全無武<lb/>
備長吏侍衛單寡禁軍盡属將官將官多與長吏爭<lb/>
衡長吏勢力逺出其下萬一有如李順王倫攻城䧟<lb/>
邑之冦或如王均王則竊發肘腋之變豈不爲朝廷<lb/>
旰食之憂邪王者制治於未亂保安於未危豈可自<lb/>
恃太平之乆謂必無此等事邪又自祖宗以來諸軍<lb/>
少曽在營常分畨往縁邊及諸路屯駐駐泊盖欲使<lb/>
之均勞逸知艱難識戰闘習山川自置將官以來苟<lb/>
<pb n="KR4d0040_SBCK_052-11b"/>
非有所征討全將起發與將官偕行外其餘常在夲<lb/>
營不復分畨屯駐駐泊飽食安坐養成驕惰之性歳<lb/>
月滋乆恐不可復用又毎將下各有部隊將准備差<lb/>
遣指使之類一二十人而諸州緫管鈐轄都監監押<lb/>
貟數亦如舊設官重複虚費廪禄凡將官之設有害<lb/>
無利天下曉軍政者莫不知之臣愚伏望朝廷如臣<lb/>
前奏盡罷諸路將官其禁軍各委夲州縣長吏與緫<lb/>
管鈐轄都監監押等管轄一如未置將官以前之法<lb/>
其諸州軍兵馬全少不足守禦之處量與立額招添<lb/>
其守禦有備而冦賊之發不能式遏或棄城迯避或<lb/>
率吏民迎賊或歛民財賂賊雖責之以死彼亦甘心<lb/>
今平居騶從且不能備一旦冦至責以死節不亦難<lb/>
<pb n="KR4d0040_SBCK_052-12a"/>
哉取進止<lb/>
温國文正公文集卷第五十二<lb/>
<pb n="KR4d0040_SBCK_052-12b"/>
</p>
<p>
</p>
  </div>
</body>
</text>
</TEI>
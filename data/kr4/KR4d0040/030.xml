<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_030-1a"/>
</p>
<p>
温國文正公文集卷第三十<lb/>
　　章奏十五<lb/>
　　　貢院乞逐路取人狀<lb/>
　　　上殿劄子<lb/>
　　　擇帥劄子<lb/>
　　　延訪群臣第四劄子<lb/>
　　　任守忠劄子<lb/>
　　　第二劄子<lb/>
　　　第三劄子<lb/>
　　　奉養劄子<lb/>
　　　内侍差遣劄子<lb/>
　　　　　貢院乞逐路取人狀<lb/>
<pb n="KR4d0040_SBCK_030-1b"/>
准中書批送下太子中舎知封州軍州事柳材奏伏<lb/>
見國家間歳一開科場詔下州郡使之郷舉里選遣<lb/>
詣京師覆試於禮部雖幽逺之士咸與其進然而天<lb/>
下發解進士到省常不下二千餘人南省取者纔及<lb/>
二伯而開封國學鏁㕔預奏名者殆將太半其諸路<lb/>
州軍所得者僅百餘人爾惟陜西河東河北荆湖北<lb/>
廣南東西等路州軍舉人近年中第者或一二竊以<lb/>
科舉旣頻天下之士誠奔走之不易而嶺外尤爲遐<lb/>
僻毎隨計動經五七千里往来不啻百餘程跋履道<lb/>
塗蒙犯風雪比至京師扶持困躓之不暇使與郊圻<lb/>
安燕之士角其藝能固不可得也旣而不第孤寒之<lb/>
路最爲蹭蹬千進且難往往廢學於臣愚見似有未<lb/>
<pb n="KR4d0040_SBCK_030-2a"/>
均欲乞今後南省考試進士將開封國學鎻㕔舉人<lb/>
試卷衮同糊名其諸道州府舉人試卷各以逐路糊<lb/>
名委封弥官於試卷上題以在京逐路字用印送考<lb/>
試官其南省所放合格進士乞於在京逐路以分數<lb/>
裁定取人所貴國家科苐均及中外如允所請伏乞<lb/>
下兩制詳定者右謹具如前當院今將簿籍勘㑹近<lb/>
歲三次科場内嘉祐三年國子監得解及免解進士<lb/>
共一百一十八人及第者二十二人約五人中取一<lb/>
人開封府得解及免解進士共二百七十八人及第<lb/>
者四十四人約六人中取一人河北路得解及免解<lb/>
進士共一百五十二人及第者五人約三十人中取<lb/>
一人京東路得解及免解進士共一百五十七人及<lb/>
<pb n="KR4d0040_SBCK_030-2b"/>
第者五人梓州路得解及免解進士六十三人及第<lb/>
者二人並約三十一人中取一人廣南東路得解及<lb/>
免解進士共九十七人及第者三人約三十二人中<lb/>
取一人荆湖南路得解及免解進士共六十九人及<lb/>
第者二人約三十四人中取一人廣南西路得解及<lb/>
免解進士共三十八人利州路得解及免解進士共<lb/>
二十六人䕫州路得解及免解進士共二十八人及<lb/>
第者各只一人河東路得解及免解進士共四十四<lb/>
人全無人及第嘉祐五年國子監得解及免解進士<lb/>
共一百八人及第者二十八人開封府得解及免解<lb/>
進士共二百六十六人及第者六十九人並約四人<lb/>
中取一人京東路得解及免解進士共一百五十人<lb/>
<pb n="KR4d0040_SBCK_030-3a"/>
及第者五人約三十人中取一人荆湖南路得解及<lb/>
免解進士共六十九人及第者二人約三十四人中<lb/>
取一人廣南東路得解及免解進士共八十四人及<lb/>
第者二人約四十二人中取一人河東路得解及免<lb/>
解進士共四十一人陜西路得解及免解進士共一<lb/>
百二十三人及第者各只一人荆湖北路得解及免<lb/>
解進士共二十四人廣南西路得解及免解進士共<lb/>
六十三人夔州路得解及免解進士三十二人並全<lb/>
無人及第嘉祐七年國子監得解及免解進士共一<lb/>
百一十一人及第者三十人約四人中取一人開封<lb/>
府得解及免解進士共三百七人及第者六十六人<lb/>
約五人中取一人荆湖南路得解及免解進士六十<lb/>
<pb n="KR4d0040_SBCK_030-3b"/>
八人及第者二人約三十四人中取一人陜西路得<lb/>
解及免解者進士共一百二十四人及第者二人約<lb/>
六十二人中取一人河北路得解及免解進士共一<lb/>
百五十四人河東路得解及免解進士共四十五人<lb/>
荆湖北路得解及免解進士共二十三人及第者各<lb/>
一人廣南東路得解及免解進士共七十七人廣南<lb/>
西路得解及免解進士共六十三人利州路得解及<lb/>
免解進士共二十八人並全無人及第以此比較在<lb/>
京及諸路舉人得失多少之數顯然大叚不均蓋以<lb/>
朝廷毎次科場所差試官率皆兩制二館之人其所<lb/>
好尚即成風俗在京舉人追趣時好易知體靣淵原<lb/>
漸染文采自下使僻逺孤陋之人與之為敵混同封<lb/>
<pb n="KR4d0040_SBCK_030-4a"/>
彌考較長短勢不侔矣孔子曰十室之邑必有忠信<lb/>
如丘者焉言雖微陋之處必有賢才不可誣也是以<lb/>
古之取士以郡國户口多少爲率或以徳行或以材<lb/>
能隨其所長各有所取近自族姻逺及夷狄無小無<lb/>
大不可遺也今或數路之中全無一人及第則所遺<lb/>
多矣國家用人之法非進士及第者不得美官非善<lb/>
爲賦詩論䇿者不得及第非遊學京師者不善爲賦<lb/>
詩論䇿以此之故使四方學者皆棄背郷里違去二<lb/>
親老於京師不復更歸其間亦有身負過惡或隱憂<lb/>
匿服不敢於郷里取解者往往私買監牒妄冒户貫<lb/>
於京師取解自間歳開科場以來逺方舉人憚於往<lb/>
還只在京師寄應者比舊尤多國家雖重爲科禁至<lb/>
<pb n="KR4d0040_SBCK_030-4b"/>
於不用䕃贖然冒犯之人歳歳滋甚所以然者盖由<lb/>
毎次科場及第進士大率是國子監開封府解送之<lb/>
人則人之常情誰肯去此而就彼哉夫設美官厚利<lb/>
進取之塗以誘人於前而以苛法空文禁之於後是<lb/>
猶决洪河之尾而捧土以塞之其勢必不行矣書曰<lb/>
無偏無黨王道蕩蕩國家設賢能之科以俟四方之<lb/>
士豈可使京師詐妄之人獨得取之今來栁材所起<lb/>
請科場事件若依而行之委得中外均平事理允當<lb/>
可使狐逺者有望進逹僑寓者各思還夲土矣難者<lb/>
必曰國家比設封彌謄録以盡至公其諸路舉人所<lb/>
以及第少於在京者自以文藝踈拙長短相形理冝<lb/>
黜退今若於封彌試卷上題在京逐路字号必慮試<lb/>
<pb n="KR4d0040_SBCK_030-5a"/>
官挾私者因此得以用情是大不然國家設官分職<lb/>
以待賢能大者道徳器識以弼諧教化其次明察惠<lb/>
和以拊循州縣其次方略勇果以扞禦外侮小者刑<lb/>
獄錢榖以供給役使豈可專取文藝之人欲以備百<lb/>
官濟萬事邪然則四方之人雖於文藝或有所短而<lb/>
其餘所長有益於公家之用者盖亦多矣安可盡加<lb/>
棄斥使終身不仕邪凡試官挾私者不過徇其親知<lb/>
郷黨今雖題逐路字號若試官欲徇其親知則一路<lb/>
之人共聚一處不知何者爲其親知若欲徇其郷黨<lb/>
則一路之中所取自有分數豈敢偏於夲路剩取一<lb/>
人以此言之雖題逐路字號試官亦無所容其私也<lb/>
今欲乞依柳材起請今後南省考試<hi>云云</hi>裁定取人<lb/>
<pb n="KR4d0040_SBCK_030-5b"/>
若朝廷尚以爲有所嫌疑即乞令封彌官將國子監<lb/>
開封府及十八路臨時各以一字爲偏傍立號假若<lb/>
國子監盡用乾字開封府盡用坤字京東路盡用离<lb/>
字京西路盡用坎字爲偏傍其餘路分並依此例知<lb/>
貢舉官於逐號之中考校文理善惡各隨其長短毎<lb/>
十人中取一人奏名其不滿十人者六人以上亦取<lb/>
一人五人以下更不取人其親戚舉人别試者縁人<lb/>
數至少更不分别立號只依舊條混同封彌分數取<lb/>
人其合該奏名者更不入南省奏名數内如允所奏<lb/>
乞降指揮下貢院遵守施行<lb/>
　　　　上殿劄子<lb/>
臣聞舜與臯陶𢋫歌相戒以明良爲美以叢脞爲非<lb/>
<pb n="KR4d0040_SBCK_030-6a"/>
蓋以王者奄有四海君臨億兆若事無巨細皆以身<lb/>
親之則所得至寡所失至多矣古語有之曰察者不<lb/>
能見目睫非不欲兼之勢不可也是以明王爲之不<lb/>
然緫其大體執其樞要精選賢能任以百職有功者<lb/>
賞有罪者誅故處躬不勞而収功甚大用此道也臣<lb/>
伏見陛下自親政以來厲精求治孳孳不倦未明求<lb/>
衣日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>不食雖大禹之勤勞文王之懿恭無以過此<lb/>
然而政有夲末事有細大舉其綱則百目張挈其領<lb/>
則衆毛理臣願陛下先其夲後其末急其大緩其細<lb/>
擇人而任之此政之夲也賞善而罰惡此事之大也<lb/>
陛下當先察群臣之邪正與其材能之所堪然後思<lb/>
天下有某事不治者當使某人治之其公忠勤恪功<lb/>
<pb n="KR4d0040_SBCK_030-6b"/>
効顯著者勸之以厚賞姦回惰慢無功敗事者威之<lb/>
以嚴刑如是則萬事無不舉兆民無不安陛下可以<lb/>
髙拱無爲而名配堯舜矣至於簿書之煩碎文法之<lb/>
微宻錢榖之出納體例之有無此乃群臣百吏之所<lb/>
守非陛下所當留意也陛下若捨彼而取此則臣恐<lb/>
徒有大禹之勤勞而不獲其功文王之懿恭而不見<lb/>
其治也臣以獻替爲職遇陛下勤政之𥘉虚心求諌<lb/>
此乃千載一時誠不敢以細末之事煩汙聦明伏望<lb/>
陛下深思此道乃自古及今致治之大勿以爲迃闊<lb/>
陳熟之言而忽之則天下幸甚取進止<lb/>
　　　　擇帥劄子<lb/>
臣竊聞近者夏國屢起事端邊境之變不可不備爲<lb/>
<pb n="KR4d0040_SBCK_030-7a"/>
備之要在於擇帥伏見鄜延路經略使程戡資性姦<lb/>
回涇原路經略使施昌言老病昏昧皆以斗筲罷愞<lb/>
之才當折衝禦侮之任平居之時未見有闕一旦警<lb/>
急必敗大事譬如開門揖盗以肉餧虎臣竊謂國家<lb/>
危之伏望朝廷早擇智勇之將以代其任二人並除<lb/>
致仕以安邊境之民戒偷禄之臣取進止<lb/>
　　　　延訪群臣第四劄子<lb/>
臣屢曽上言乞詔侍從近臣毎日輪一貟直資善堂<lb/>
夜則宿於崇文院内備非時宣召亦曽面奉徳音云<lb/>
候秋凉當頻有宣召今巳秋凉尚未聞有曽被召之<lb/>
人臣始者上言之時竊見陛下欣然開納將謂即時<lb/>
施行自後遷延日乆聖意漸以爲難臣竊意内外之<lb/>
<pb n="KR4d0040_SBCK_030-7b"/>
臣必有欺惑天聽沮難此事欲陛下常居禁中不與<lb/>
群下相接以壅蔽聦明專固權寵者此豈忠臣之所<lb/>
爲而陛下之福邪臣願陛下深察此情断自聖志使<lb/>
之更直陛下毎日聽政餘暇宫中無事之時特賜召<lb/>
對與之從容講論古今治體民間情僞使各竭其胷<lb/>
臆所有而陛下更加采擇是者取之非者捨之忠者<lb/>
進之邪者黜之如此則下情盡逹聖徳日新矣若以<lb/>
資善堂體例稍生則學士待制於崇文院輪宿自有<lb/>
舊條只乞陛下傳宣崇文院今後直宿者並湏從早<lb/>
在彼祗候宣召其有事故請假者湏與以次官互換<lb/>
直宿此事極不難行而所益甚大惟陛下留意取進<lb/>
止<lb/>
<pb n="KR4d0040_SBCK_030-8a"/>
　　　　任守忠劄子<lb/>
臣竊聞入内内侍省都都知任守忠擅取奉宸庫金<lb/>
珠數萬兩獻遺中宮自以爲功仍受中宮賞賜外議<lb/>
籍籍無不駭愕伏以守忠從來罪惡極多不可遽數<lb/>
陛下體元繼統聖政方新守忠曽無畏憚益恣巧謟<lb/>
公取官物自眩私㤙賛導椒房首爲侈靡旣求權寵<lb/>
又分厚利姦邪之臣無大於此伏望陛下特發神斷<lb/>
以守忠付所司窮治所犯明正典刑以示天下取進<lb/>
止<lb/>
　　　　第二劄子<lb/>
臣近曽上言任守忠姦邪事跡乞正典刑未聞施行<lb/>
臣案守忠懷姦罔上謟倿貪惏竊弄權柄固非一日<lb/>
<pb n="KR4d0040_SBCK_030-8b"/>
專爲䜛慝交<hi>御名</hi>兩宫狡詐反覆陛下所知若非先帝<lb/>
聖明皇太后仁慈則社稷可憂天位不安今又盗取<lb/>
庫物曲求容媚教中宫爲不順䧟陛下爲不義此而<lb/>
不誅典刑安用據守忠罪惡臣乆合奏陳但以陛下<lb/>
踐阼之初天威未震欲望陛下親發英斷戮此大姦<lb/>
使内外之臣莫不震肅今聖㤙容貸巳及歲餘外議<lb/>
皆言守忠以謟佞之故受陛下寵遇過於先帝之時<lb/>
臣俻位諌官不敢塞黙守忠職在宮禁乆專威福若<lb/>
不早除恐别生事伏望陛下如臣前奏速以守忠付<lb/>
所司窮治所犯肆之市朝以副天下之望取進止<lb/>
　　　　第三劄子<hi>二十日上殿明日守忠除保信軍節度副使蘄州安置</hi>
臣近者兩次上言任守忠姦邪事跡乞正典刑至今<lb/>
<pb n="KR4d0040_SBCK_030-9a"/>
未聞施行臣迫於忠懇不能自已竊見守忠早以小<lb/>
臣獲事先帝幸蒙奬拔榮禄俱極日侍左右不能以<lb/>
忠言正道𥙷益萬分専以詼諧謟䛕苟求恱媚其罪<lb/>
一也緫領近侍委之差遣而陵忽同列與奪自恣附<lb/>
己則愛恱逆意則憎疾援引親黨排抑孤寒任情徇<lb/>
私略無顧避其罪二也從来所受俸禄賞賜亦爲不<lb/>
少而資性貪惏老而益甚盗竊宮物受納貨賂金帛<lb/>
珍玩溢於私家第宅産業甲於京師聚歛之心曽無<lb/>
紀極其罪三也交結朋援專權據勢縱逞胷臆妄行<lb/>
威福所愛者雖有大罪掩蓋不言所惡者小有瑕疵<lb/>
紏擿成事使宮禁之内側足屏息畏憚守忠無以爲<lb/>
比其罪四也濮王之薨守忠監護葬事賈弄國㤙輕<lb/>
<pb n="KR4d0040_SBCK_030-9b"/>
蔑皇族乗其有䘮匄奪財物所得甚多終不滿意遂<lb/>
誣長子宗懿以爲不孝使𬒳譴謫感憤成疾以至没<lb/>
身不能自雪其罪五也先帝以春秋寖髙未有継嗣<lb/>
深思宗廟生民之重屬意聖明固非一日而守忠隂<lb/>
蓄姦心沮壞大䇿深忌國家立長立賢自欲於倉猝<lb/>
之際居中建議擇㓜弱昬懦之君以邀大利如有唐<lb/>
之季定䇿國老門生天子頼先帝聦明卓然逺覧断<lb/>
志不疑不然則太平之業幾墜於地其罪六也及陛<lb/>
下旣爲皇子守忠内懷憂懼日於先帝之前離間百<lb/>
端隔絶内外進對甚希使先帝爲陛下之父不得施<lb/>
爲父之㤙陛下爲先帝之子不得展爲子之親其罪<lb/>
七也及先帝晏駕陛下纉統不幸遇疾皇太后權<lb/>
<pb n="KR4d0040_SBCK_030-10a"/>
同聽政守忠乗此之際大逞姦謀闚伺語言撰造事<lb/>
迹往來革靣進退異辝使皇太后以文母之慈不免<lb/>
投杼之疑陛下以曽閔之孝立有負㤙之謗交<hi>犯御名</hi>兩<lb/>
宫遂成深隙計其隂謀無所不至頼皇太后聦明確<lb/>
然執義不可傾移不然禍變之興豈可具道其罪八<lb/>
也及聖體旣安皇太后恭還大政守忠不勸導陛下<lb/>
以勤修子道承顔順意報荅盛徳恢廣令譽而相時<lb/>
隨勢斗異炎凉欲詐輸新忠以巧遮舊惡用昔時䜛<lb/>
陛下之計爲今日䜛皇太后之辝雖陛下未必聽受<lb/>
而使皇太后聞之不能不以介意終日涕泣邑怏成<lb/>
疾守忠但欲左右反覆自爲身謀並不顧天下之人<lb/>
議陛下之善惡其罪九也皇后王位尚新天下聳觀<lb/>
<pb n="KR4d0040_SBCK_030-10b"/>
令徳守忠輙爲皇后晝䇿並不禀問皇太后矯傳教旨<lb/>
開祖宗寳藏擅取金珠數萬兩以獻皇后旣取恱一<lb/>
時又坐享厚賜逆婦姑之禮開驕侈之源使皇后受<lb/>
其惡名而已身収其重利爲臣姦邪孰甚於此其罪<lb/>
十也守忠有大罪十皆陛下所親見衆人所共知其<lb/>
餘欺慢爲姦恣横不法事類繁多不可勝言誠國之<lb/>
大賊人之巨蠹伏望陛下盡發守忠之罪明示四方<lb/>
斬於都市以懲姦慝取進止<lb/>
　　　　奉養劄子<lb/>
臣伏見陛下曏者即位之𥘉奉事皇太后䖍恭𣢾至<lb/>
皇太后撫愛陛下㤙渥周備數日之間慈孝之譽逹<lb/>
於中外播於逺近聞者無不相慶自聖體不安旬月<lb/>
<pb n="KR4d0040_SBCK_030-11a"/>
之間道路之人漸有異議皆云因任守忠等夲不樂<lb/>
陛下爲嗣故於皇太后之處則言陛下與中宫之短於<lb/>
陛下與中宮之處則言皇太后之失遂使兩宮之心<lb/>
互相猜貳間隙一開猝難復合今陛下奮發英断屏<lb/>
黜䜛邪守忠等皆降逐出外中外之人不勝抃恱然<lb/>
臣愚竊恐皇太后尚未能盡知姦人之情與陛下所<lb/>
以斥去之意伏望陛下與中宫親詣皇太后閤頓首<lb/>
陳謝具述從来爲守忠等所悞致屢有違忤皇太后<lb/>
之意今守忠等旣去願與皇太后母子之㤙一如舊<lb/>
日然後朝夕與中宫侍飬左右膳羞藥餌躬親進獻<lb/>
承顔順色皆如臣庻之家母子婦姑之禮若左右之<lb/>
人尚有敢相離間者願陛下立行誅竄勿復有疑如<lb/>
<pb n="KR4d0040_SBCK_030-11b"/>
此則䜛慝黜逺内外雍睦善氣興行災沴消亡宗廟<lb/>
永安令聞長丗若失此之際兩宫之歡不能復舊則<lb/>
恐長無可復之期豈唯當今天下之人以陛下爲非<lb/>
將傳於史䇿取譏万世矣此皆聖明所自知而臣復<lb/>
區區進言者欲陛下深更留意取進止<lb/>
　　　　内侍差遣劄子<lb/>
臣曏時上殿伏見陛下宣諭以内臣差遣並一切委<lb/>
之都知司臣當時已曽奏陳以爲非便今入内内侍<lb/>
省都都知任守忠恃此權勢背公立私奉之者坐獲<lb/>
進擢忤之者立致排擯威福之柄盡在其手遂使宫<lb/>
禁之中畏憚其人過於人主罪盈悪積幸頼陛下神<lb/>
断已斥而去之然儻不収還威福之抦則是去一守<lb/>
<pb n="KR4d0040_SBCK_030-12a"/>
忠生一守忠終無益也臣愚伏望陛下自今日已後<lb/>
除内臣常程差遣依舊令都知司定差外其勾當御<lb/>
藥院内東門龍圖天章閣後苑化成殿延福宫等處<lb/>
及非時差管勾裏外要切公事之人並乞陛下親加<lb/>
選擢試之以事觀其爲人忠謹有功者則加賞拔姦<lb/>
邪不職者則加貶退不必一　勘㑹資序檢㝷體例<lb/>
如此則誰不懷德畏威輸忠竭力豈獨内臣而已雖<lb/>
外朝之臣亦可用此道而治也取進止<lb/>
貼黄<hi>所有見御/四人亦乞陛下一按舊例於内供奉官以下自以聖意選擇忠信謹慤可託心</hi>
<hi>腹之人使之勾當</hi>
温國文正公文集卷第三十<lb/>
<pb n="KR4d0040_SBCK_030-12b"/>
</p>
<p>
</p>
  </div>
</body>
</text>
</TEI>
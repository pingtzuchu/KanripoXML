<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_042-1a"/>
温國文正公文集卷第四十二<lb/>
　　章奏二十七<lb/>
　　　辭樞宻副使第四劄子<lb/>
　　　辭樞宻副使第五劄子<lb/>
　　　貼黄二道<lb/>
　　　辭樞宻副使第六劄子<lb/>
　　　乞免永興軍路青苗助役錢劄子<lb/>
　　　乞不令陜西義勇戍邊及刺充正兵劄子<lb/>
　　　乞留諸州屯兵劄子<lb/>
　　　宗室襲封劄子<lb/>
　　　　辭樞宻副使第四劄子<lb/>
臣准句當御藥院陳承禮傳宣令臣即今入見者臣<lb/>
<pb n="KR4d0040_SBCK_042-1b"/>
仰煩聖恩重沓如此雖頑如木石亦當遷變然臣固<lb/>
守愚志不移者誠以荷盛徳者必有以酬報居重位<lb/>
者不可以無功臣自惟立朝材器短淺一無所用獨<lb/>
有補過拾遺可禆萬一方今爲天下患者唯有制置<lb/>
三司條例司及諸路提舉句當常平廣惠倉使者若<lb/>
陛下朝發一詔罷之則夕無事矣故臣不量力勢輕<lb/>
用上陳儻陛下以臣言爲是乞早賜施行若以爲非<lb/>
則臣乃狂愚之人於今英俊滿朝而擢用狂愚之人<lb/>
使汚宥宻之地豈不以爲聖政之累也伏望聖慈追<lb/>
還樞宻副使恩命令臣且供舊職取進止<lb/>
　　　　辭樞宻副使第五劄子<lb/>
臣准句當御藥院李舜舉傳宣令臣即今赴閤門授<lb/>
<pb n="KR4d0040_SBCK_042-2a"/>
勑告者陛下聖恩無窮愚臣辭避不巳盡下之德愈<lb/>
盛慢上之罪愈深憂惶失圗無地自處臣竊惟陛下<lb/>
今茲不次用臣必以識慮爲小有可采臣亦以受陛<lb/>
下非常之知不可以全無報効是以乞罷制置三司<lb/>
條例司及諸路提舉句當常平廣惠倉使者若陛下<lb/>
果能行此勝於用臣爲兩府臣若得此言果行勝於<lb/>
居兩府之位儻或所言皆無可采臣獨何顔敢當重<lb/>
任伏望聖慈矜察更不復遣使臣宣召追還樞宻副<lb/>
使恩命庶使賤臣差獲自安取進止<lb/>
　　　　貼黄二道<lb/>
李舜舉傳聖旨諭臣以樞宻院夲兵之地各有職分<lb/>
不當更引它事爲辭臣今若巳授樞宻副使勑告即<lb/>
<pb n="KR4d0040_SBCK_042-2b"/>
誠如聖旨不敢更言職外之事今未受恩命猶是侍<lb/>
從之臣於朝廷闕失無不可言者所以區區貪進小<lb/>
忠庶幾少補聖政之萬一况所言二事並是去年巳<lb/>
曽上言以其無効所以不敢當今日新恩非爲侵官<lb/>
乞聖明裁察兼臣右膝下見患一瘡有妨拜起入見<lb/>
未得伏望聖慈更不差使臣宣召候膝瘡稍愈自乞<lb/>
入見面奏懇誠<lb/>
　　　　辭樞宻副使第六劄子<hi>尋得旨聽許</hi>
臣伏准句當御藥院劉有方傳宣撫問兼問臣取幾<lb/>
日入見令早入者聖恩深厚不忘微賤存恤勤至臣<lb/>
螻螘之命無足報塞惶恐無措伏念臣即今膝瘡雖<lb/>
稍减可尚未全愈有妨拜起未知可以入見之日不<lb/>
<pb n="KR4d0040_SBCK_042-3a"/>
獨如此兼爲臣近曽上䟽言乞罷制置三司條例司<lb/>
及追還諸路常平廣惠倉使者未聞朝廷少賜采録<lb/>
但聞條例司愈用事催散青苗錢愈急中外人情愈<lb/>
遑遑不安臣當此際獨以何心敢當髙位故寧𬒳嚴<lb/>
譴未敢輙出臣聞古者國有大事謀及卿士謀及庶<lb/>
民參酌下情與衆同欲是以事無不當令無不行未<lb/>
嘗有四海之内卿士大夫農商工賈異口同辭咸以<lb/>
爲非獨信二三人之偏見而能成功致治者也伏望<lb/>
陛下出臣近所上䟽宣示中外臣庶使共决其是非<lb/>
若臣言果是乞早賜施行若臣言果非乞更不差使<lb/>
臣宣召早収還樞宻副使勑告治臣妄言及違慢之<lb/>
罪明正刑書庶使是非不至渾殽微臣進退有地不<lb/>
<pb n="KR4d0040_SBCK_042-3b"/>
爲天下之所疑怪取進止<lb/>
　　　　乞免永興軍路青苗助役錢劄子<lb/>
臣奉勑差充永興軍一路安撫使臣竊見陜西百姓<lb/>
自城綏州以來供應諸般科配及支移稅賦往近邊<lb/>
州軍日近復有環慶事宜加之今年亢旱五稼不熟<lb/>
人户流移者巳聞不少國家所冝汲汲存恤使人户<lb/>
安集臣伏見先所散青苗錢貧破百姓爲害不細臣<lb/>
巳曽累次上言不敢重煩聖聽今又聞議者欲令州<lb/>
縣將諸色役人一時放罷官爲雇人祗應却令人户<lb/>
均定免役錢隨二稅送納乃至單丁女户客户寺觀<lb/>
等並令均出若果行此法其爲害必又甚於青苗錢<lb/>
何則上等人户自來更互充役有時休息今歳歳出<lb/>
<pb n="KR4d0040_SBCK_042-4a"/>
錢是常無休息之期也下等人户及單丁女户等從<lb/>
來無役今盡使之出錢是孤貧鰥寡之人俱不免役<lb/>
也若錢少則不足以雇人若錢多則湏重歛於民雇<lb/>
人不足則公家闕事重歛於民則衆心愁怨自古以<lb/>
來繇役皆出於民今一旦變之臣未見其利也且受<lb/>
雇者皆浮浪之人使之主守官物則必侵盗使之幹<lb/>
集公事則必爲姦事發則挺身逃亡無有田宅宗族<lb/>
之累建議者亦自知其不可乃云若雇召人不足即<lb/>
依例輪差支與逐處所定雇錢足了役事自當有人<lb/>
應募今旣無人應募必是錢少不足充役是徒有免<lb/>
役之名而役猶不免但無故普増數倍之稅也彼青<lb/>
苗錢以債與民而取其息巳是困民之法今又使撗<lb/>
<pb n="KR4d0040_SBCK_042-4b"/>
出數倍之稅民安有不困蹷者哉以富庶之域猶不<lb/>
能堪况陜西累歳奉邊民力彫弊豈可復爲無益之<lb/>
事以擾之乎伏望聖慈特免永興軍一路青苗免役<lb/>
錢以愛惜民力專奉邊費其餘路分則繫自朝廷裁<lb/>
酌取進止<lb/>
　　　　乞不令陜西義勇戍邊及刺充正兵劄子<lb/>
臣先任諫官日伏見國家揀刺陜西義勇臣累曽論<lb/>
列以爲徒使百姓愁苦無益於用近聞環慶路用義<lb/>
勇與西賊戰闘望風奔潰死傷甚多致主將䧟没此<lb/>
義勇不可用之明驗也臣竊聞議者猶欲教閱義勇<lb/>
以抗西賊若止令州縣教閱守護郷土猶於人情不<lb/>
至大擾若發以戍邊或如慶曆中刺爲正兵則衆人<lb/>
<pb n="KR4d0040_SBCK_042-5a"/>
覩環慶之敗譬如無罪往就死地恐於人情大有不<lb/>
安國家旣重賦歛以盡其財又逼之戰闘以絶其命<lb/>
是驅良民使爲盗賊也彼爲官軍則惜生故望風退<lb/>
走彼爲盗賊則必死自可以一敵百臣恐今日教之<lb/>
挽射擊刺乃它日爲盗之資也廟堂之議臣所不得<lb/>
知万一有之詔下之日臣論列不及况當逺離朝廷<lb/>
故不得不先事而言也取進止<lb/>
　　　　乞留諸州屯兵劄子<lb/>
臣奉敕充永興軍一路兵馬都緫管安撫使臣竊聞<lb/>
夲路十州所管屯駐禁軍至少大率皆是縁邊就粮<lb/>
兵士常時分爲上下畨有一半在逐州或遇邊上稍<lb/>
有警急則盡皆抽去逐州並無守把兵士臣竊惟天下<lb/>
<pb n="KR4d0040_SBCK_042-5b"/>
事不可忽必湏思患豫防戎狄犯邊雖當竭力扞禦<lb/>
然腹内州軍豈可全無武備况逐州皆有軍資甲仗<lb/>
市邑民居万一犬羊奔突間諜内應或盗賊乗虚姦<lb/>
人竊發其夲州官吏手下無兵雖有智勇將安所施<lb/>
臣愚以爲逐州冝各添一指揮禁軍屯駐内永興軍<lb/>
爲閞中根夲宜添兩指揮若朝廷別無兵士可以差<lb/>
撥只乞於縁邊就粮兵士内依此数目撥留在逐州<lb/>
屯駐邊上更不得句抽所貴緩急不至失備取進止<lb/>
　　　　宗室襲封議<hi>時在學士院朝廷以爲非是兩制議者各贖銅三十斤礼</hi>
<hi>院各追一官</hi>
臣等竊原聖人制禮之意必使嫡長丗丗承襲者所<lb/>
以重正統而絶爭端也古者諸侯生立丗子死則襲<lb/>
<pb n="KR4d0040_SBCK_042-6a"/>
爵故令文稱諸王公侯伯子男皆子孫承嫡者傳襲<lb/>
若無嫡子及有罪疾立嫡孫無嫡孫以次立嫡子同<lb/>
母弟無母弟立庶子無庶子立嫡孫同母弟無母弟<lb/>
立庶孫曽孫以下准此皆謂始薨之時應襲爵之人<lb/>
也其無後者則國除自唐末以來王公以下不復承襲<lb/>
國朝故事常封夲宫最長者一人爲國公陛下以爲非古<lb/>
故於去年十一月十一日降勑節文稱宣祖太祖太宗<lb/>
之子皆擇其後一人爲宗令丗丗封公𥙷環衛之官<lb/>
以奉祭祀不以服屬盡故殺其恩禮又稱其非祖免<lb/>
親更不賜名授官太常禮院㝷奉檢詳國朝近制諸<lb/>
王之後皆用夲宮最長一人封公継襲今來新制旣<lb/>
言祖宗之子皆擇其後一人爲宗即與自來事體不<lb/>
<pb n="KR4d0040_SBCK_042-6b"/>
同夲院參詳合依禮令傳嫡承襲閏十一月五日奉<lb/>
聖旨祖宗之子并濮國公並令傳嫡襲封所有見今<lb/>
諸宫院已封公者令依舊將來即更不襲封臣等詳<lb/>
觀兩次詔旨丁寧皆欲以復古禮而重正統也今據<lb/>
禮院所定諸王後合襲封人内除越王曽孫丗程魯<lb/>
王孫宗肅韓王孫宗繢呉王孫宗絳並依禮令當傳<lb/>
襲外其昭成太子陳王蔡王皆無後國當除宗保仲<lb/>
郃宗逹以旁親継襲乃是朝廷特恩爲之立後紹封<lb/>
其國於禮典亦無乖違所有秦王之後陳薦等欲立<lb/>
其庶曽孫克継韓忠彦等欲立其庶長孫承亮楚王<lb/>
之後陳薦等欲立其庶曽孫丗逸韓忠彦等欲立其<lb/>
庶長孫從式魏王之後衆禮官皆欲立其嫡孫同母<lb/>
<pb n="KR4d0040_SBCK_042-7a"/>
弟宗惠臣等看詳三王見今自有正統而承亮從式<lb/>
宗惠皆係旁支若此三人襲三王之封則子子孫孫<lb/>
常居環衛丗襲爵禄與國無窮其正統子孫祖免以<lb/>
外更不賜名授官數丗之後降在皁隷如此三人何<lb/>
幸而封正統何罪而絶不惟與禮令之意乖違亦非<lb/>
聖詔所謂爲宗傳嫡者也所以然者蓋縁禮令據初<lb/>
薨之時定爲嗣之人今日於數丗之後議當爲後者<lb/>
事體有殊而專執令文所以參差不合而異論紛紜<lb/>
也臣等按忠彦等以爲令文之制與古稍異若無嫡<lb/>
孫而有嫡曽孫則捨曽孫而立嫡子母弟若無母弟<lb/>
又立庶子以此知亦許推及旁支常以親近者爲先<lb/>
也今令文稱無嫡孫同母弟則立庶孫以禮典與五<lb/>
<pb n="KR4d0040_SBCK_042-7b"/>
服勑言之諸子之子除嫡長外皆爲庶孫旣云立庶<lb/>
孫則當於諸房庶孫内擇其長者一人立之蓋王視<lb/>
庶孫恩親等也庶孫比曽孫行尊而屬近也臣等按<lb/>
令文皆約古禮爲之安有與古不同之理借使不同<lb/>
朝廷方憲章稽古亦當捨令而從禮豈可棄禮而就<lb/>
令也况令文所謂子孫承嫡者傳襲言嫡子嫡孫相<lb/>
継不絶雖經百丗皆應傳襲也若不幸而絶則有立<lb/>
嫡子同母弟以下之事非謂有嫡曽孫捨之不立而<lb/>
立嫡子之母弟也晉庾純云古者所以重宗諸侯丗<lb/>
爵士大夫丗禄防其爭競故明其宗也吴啇云按禮<lb/>
貴嫡重正所以尊祖禰継丗之正統也夫受重者不<lb/>
得以輕服服之是以孫及曽元其爲後者皆服三年<lb/>
<pb n="KR4d0040_SBCK_042-8a"/>
受重故也王敞云君爲祖三年旣爲君而有父祖之<lb/>
喪者謂父祖並有廢疾不得受國而巳受位於曽祖<lb/>
者也范宣云嫡孫亡無後則次子之後乃得傳重以<lb/>
此觀之明嫡統不絶則旁支無継襲之道然則令文<lb/>
所謂子孫承嫡者傳襲自嫡曽孫以下皆包之矣所<lb/>
以更言若無嫡子及有罪疾立嫡孫者嫌人無嫡子<lb/>
即立嫡子之母弟或嫡子有罪疾并其嫡孫廢之故<lb/>
也又言曽孫巳下准此者謂庻孫以上皆無即立嫡<lb/>
曽孫之母弟無母弟則立庶弟之類是也若令文之<lb/>
意但以行尊屬近者爲嗣則無嫡子使應立嫡子母<lb/>
弟及庻子何爲更立庶孫也必若忠彦等所云則國<lb/>
家故事取夲宫最長者一人封公巳是行尊屬近之<lb/>
<pb n="KR4d0040_SBCK_042-8b"/>
人更當遵行何必更有改作也彼令文所指者傳襲<lb/>
之人五服敕所載喪服之制事理各殊豈可引喪服<lb/>
之庶孫證傳襲之庶孫也且造令之時王公以下薨<lb/>
則傳襲故少有立曽元者今諸王之薨巳歴數丗乃<lb/>
更追議當爲後之人則不應捨正統而更取旁支也<lb/>
今欲使合於古而適於今則莫若自國𥘉以來於其<lb/>
人薨没之時定當爲嗣者以至於今日則於禮令不<lb/>
失而亦不離正統矣案秦王以雍熈元年薨於時嫡<lb/>
子德恭當立德恭以景德三年卒嫡長子承慶當立<lb/>
承慶以寳元二年卒無嫡子有庻子六人長曰克晤<lb/>
先卒無子次曰克継當立楚王以某年薨嫡長子惟<lb/>
叙當立惟叙以大中祥符五年卒嫡子從煦當立從<lb/>
<pb n="KR4d0040_SBCK_042-9a"/>
煦以慶暦五年卒無嫡子有庻子丗逸一人當立魏<lb/>
王以某年薨無嫡子有庻子三人長日允升以某年<lb/>
卒嫡子宗禮當立宗禮以治平二年卒嫡長子仲翹<lb/>
先卒無子次母弟仲髦亦先卒次母弟仲蒼當立以<lb/>
此考之其當爲後者豈不明白矣所有承選雖是德<lb/>
文之嫡子其父元非嫡長自不應承襲蓋因今來承<lb/>
亮以庻孫得承襲故従承選有辝先王制禮皆夲諸<lb/>
天地酌之人情譬如四支百體不可移也移之則綱<lb/>
紀紛乱爭端並興於承選可以見其驗矣臣等謹依<lb/>
古禮及令文并去年十一月十一日勑命閏十一月<lb/>
五日聖旨指揮撿詳屬籍重行定奪到秦王之後合<lb/>
以克繼襲封楚王之後合以丗逸襲封魏王之後合<lb/>
<pb n="KR4d0040_SBCK_042-9b"/>
</p>
<p>
</p>
  </div>
</body>
</text>
</TEI>
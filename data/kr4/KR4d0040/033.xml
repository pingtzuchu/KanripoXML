<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_033-1a"/>
温國文正公文集卷第三十三<lb/>
　　章奏十八<lb/>
　　　招軍劄子<lb/>
　　　錢糧劄子<lb/>
　　　西邊劄子<lb/>
　　　論修造劄子<lb/>
　　　濮安懿王合行典禮議<lb/>
　　　翰林學士王珪等狀<lb/>
　　　孫長卿劄子<lb/>
　　　第二劄子<lb/>
　　　北邊劄子<lb/>
　　　　招軍劄子<lb/>
<pb n="KR4d0040_SBCK_033-1b"/>
臣近聞朝廷於在京及諸路廣招禁軍其災傷之處<lb/>
又招飢民以充廂軍臣愚以爲國家從来患在兵不<lb/>
精不患不多夫兵少而精則衣糧易供公私充足一<lb/>
人可當十遇敵必能取勝兵多不精則衣糧難贍公<lb/>
私困匱十人不足當一遇敵必致敗北此利害之明<lb/>
有如白黒不爲難知也是以太祖皇帝之時天下兵<lb/>
數不及當今十分之一而猶日加選練簡去羸老專<lb/>
取精銳故能征伐四克混壹區夏自景德以来中國<lb/>
旣以金帛綏懷戎狄不事征討至今已六十餘年是<lb/>
宜官有餘積民有餘財而府庫殫竭倉廪空虚水旱<lb/>
小愆流殍滿野其故何哉豈非邊鄙雖安而冗兵益<lb/>
多之所致乎此乃天下所共知非臣一人之私言也<lb/>
<pb n="KR4d0040_SBCK_033-2a"/>
慶暦中趙元昊叛西邊用兵朝廷廣加召募應諸州<lb/>
都監監押募及千人者皆特遷一官以此之故天下<lb/>
冗兵愈衆國力愈貧近歲又累次大㨂廂軍以𥙷禁<lb/>
軍之數即日係籍之兵巳爲不少矣何苦更復直招<lb/>
禁軍及招飢民以充廂軍臣不知建議之臣曽與不<lb/>
曽計校今日府庫之積以飬今日舊有之兵果爲有<lb/>
餘為不足乎此蓋邊鄙之臣庸愚懦怯無它材略但<lb/>
求添兵在朝之臣又恐所給之兵不副所求它日邊<lb/>
事或有敗闕歸咎於己是以不顧國家之匱乏只知<lb/>
召募取其虚數不論疲軟無所施用此群臣容身保<lb/>
位苟且目前之術非爲朝廷深謀逺慮建經乆之畫<lb/>
也諺曰多求不如省費此言雖小可以喻大今以十<lb/>
<pb n="KR4d0040_SBCK_033-2b"/>
口之家衣食僅足一旦頓増五口必不能贍若不顧<lb/>
困中之粟笥中之帛所餘幾何而惟冗口是貪能無<lb/>
窮匱乎國家之勢何以異此群臣旣不能爲陛下忠<lb/>
謀陛下又不自以爲憂則誰當憂之臣恐邊臣之請<lb/>
兵無窮朝廷之募兵無已倉庫之粟帛有限百姓之<lb/>
膏血有涯不知國家長此沉瘵何時當瘳乎臣又聞<lb/>
即日災傷之處軍無見糧煑薄粥以飼飢民猶不能<lb/>
給况刺以爲兵將以何物養之終身乎且畎畒農民<lb/>
止因一時飢饉故流移就食若將來豐稔則各思復<lb/>
業今旣刺以爲兵是使之終身失業也於官於民皆<lb/>
爲非便謀䇿之失孰甚於此臣願陛下斷自聖志速<lb/>
降指揮應在京及諸路並且罷招禁軍但選擇將帥<lb/>
<pb n="KR4d0040_SBCK_033-3a"/>
使之訓練舊有之兵以備禦四夷不患不足其災傷<lb/>
之處州縣不得妄招飢民以充廂軍但據所有斛斗<lb/>
救接農民俟向去稍豐使各復舊業則天下幸甚臣<lb/>
自陛下踐阼以来不自知其狂愚見朝廷政令有未<lb/>
便差除有未當屢獻瞽言浼瀆天聡陛下未甞爲之<lb/>
變一政令改一差除如臣者亦可以不言矣然猶區<lb/>
區獻言不已者誠恥居位而不言不恥多言而見厭<lb/>
也取進止<lb/>
　　　　錢粮劄子<lb/>
臣近蒙恩給假至陜州焚黄竊見縁路諸州倉庫錢<lb/>
糧例皆闕絶其官吏軍人料錢月糧並湏逐旋収拾<lb/>
方能支給竊料其餘諸州臣不到處亦多如此臣聞<lb/>
<pb n="KR4d0040_SBCK_033-3b"/>
國無三年之蓄曰國非其國今窘竭如此而朝廷曽<lb/>
不以爲憂若不幸有水旱蝗蝻方數千里如明道康<lb/>
定之時如之邊鄙有急興兵動衆不知朝廷何以待<lb/>
之臣伏見陳許頴亳等州止因去秋一次水災遂致<lb/>
骨肉相食積尸滿野此非今日官吏之罪乃曏時官<lb/>
吏之罪也何則曏時豐稔之歲其人但務偷安不爲<lb/>
逺慮粟麦至賤不能儲蓄及至凶荒之際官私俱竭<lb/>
上下狼狽何由相救雖使桑羊劉晏復生亦無如之<lb/>
何也今春幸而得雨麥田有望朝廷巳置飢饉之事<lb/>
於度外不復以儲蓄爲意矣萬一天下州縣復有災<lb/>
傷則何以異於陳許頴亳之民也若饑饉相継盗賊<lb/>
必興此豈可不早爲之深慮乎臣愚伏望陛下於天<lb/>
<pb n="KR4d0040_SBCK_033-4a"/>
下錢榖常留聖心特降詔書明諭中外應文武臣僚<lb/>
有熟知天下錢榖利害能使倉庫充實又不殘民害<lb/>
物者並許上書自言陛下勿以其人官職之踈賤文<lb/>
辭之鄙惡一一略加省覧擇其理道稍長者皆賜召<lb/>
對從容訪問以方今食貨俱乏公私皆困何故而然<lb/>
如何擘畫可使上下豐足若其言無可取者則罷遣<lb/>
而已有可取者即爲之施行仍記録其姓名置於左<lb/>
右然後選其中材幹出群者以爲轉運使副判官及<lb/>
三司使副判官仍毎至年終令三司撮計在京府界<lb/>
及十八路錢帛糧草見在都數聞奏以之比較去年<lb/>
終見在都數若増羡稍多即令勘㑹如别無姦巧欺<lb/>
謾及非理賦歛而致増羡其當職之人冝量行褒賞<lb/>
<pb n="KR4d0040_SBCK_033-4b"/>
累經褒賞者即别加進用若減耗稍多即令詰問如<lb/>
别無大故災傷及添屯軍馬而致減耗其當職之人<lb/>
冝量行責罰累經責罰者即永從黜廢誠能如此行<lb/>
之不懈數年之後可使天下倉皆有餘粟庫皆有餘<lb/>
財雖有水旱蝗蝻之災及邊鄙有急皆不足憂也取<lb/>
進止<lb/>
　　　　西邊劄子<lb/>
臣竊見近年以来趙諒祚雖外遣使人稱臣奉貢而<lb/>
内蓄姦謀窺伺邊境隂以官爵金帛招誘中國不逞<lb/>
之人及熟戸蕃部聞其亡命叛去及潜與交通者巳<lb/>
爲不少而朝廷不能一一盡知也其熟戸蕃部有違<lb/>
拒不從者諒祚輙發兵馬公行殺掠弓箭手有住在<lb/>
<pb n="KR4d0040_SBCK_033-5a"/>
㳂邊者諒祚皆迫逐使入内地將帥之臣但坐而視<lb/>
之不能救援遂使其餘熟户皆畏憚兇威怨憤中國<lb/>
人人各有離叛之心及朝廷遣使齎詔責問則諒祚<lb/>
拒而不納縱有所荅皆侮慢欺謾之辭朝廷亦隱忍<lb/>
含容不復致詰諒祚又數揚虚聲以驚動邊鄙而將<lb/>
帥之臣率多懦怯别無才謀以折衝禦侮只知多聚<lb/>
兵馬以自衛其身一路有警則三路皆聳盡抽腹内<lb/>
州軍下畨兵士置在麾下使之虚食糧草數月之後<lb/>
寂無影響然後遣還未及休息忽聞有警又復抽去<lb/>
如此往還疲於道路訖無一事曽有施爲臣雖愚駑<lb/>
不習邊事竊以私意料之諒祚所以依舊遣使稱臣<lb/>
奉貢者一則利於毎歳所賜金帛二十餘萬二則利<lb/>
<pb n="KR4d0040_SBCK_033-5b"/>
於入京興販貿易三則欲使朝廷不爲之備也其所<lb/>
以招誘不逞之人者欲以采訪中國虚實之事平居<lb/>
則有謀主入冦則用爲郷導也其所以誘脅熟户迫<lb/>
逐弓箭手者其意以為東方客軍皆不足畏惟熟户弓<lb/>
箭手生長極邊勇悍善闘若先事剪去則邊人失其所<lb/>
恃入冦之時可以通行無礙也其所以數揚虚聲驚動邊<lb/>
鄙者欲使中國之兵疲於奔命耗散儲畜公私貧困旣<lb/>
而邊吏習以爲常不復設備然後乗虚入冦也凡此諸<lb/>
事若不早爲之慮使姦謀得成竊恐其爲國家之患未<lb/>
可量也臣謂朝廷冝霄衣旰食以爲深憂而但見其遣<lb/>
使奉貢即以爲臣節未虧得其侮玩之語以爲恭順得<lb/>
其侵謾之語以爲誠實蓋朝廷非不知其夲心且欲幸<lb/>
<pb n="KR4d0040_SBCK_033-6a"/>
其未發止求目前之暫安不顧異時之深患臣日夜<lb/>
思之不勝憤悒何戎狄爲謀之深而中國慮事之淺<lb/>
也臣愚伏望陛下於邊鄙之事常留聖心特降詔書<lb/>
明諭中外應文武臣僚有乆歴邊任或曽經戰陣知<lb/>
軍中利害及戎狄情僞者並許上書自言陛下勿以<lb/>
其人官職之踈賤及文辭之鄙惡一一略加省覽擇<lb/>
其理道稍長者皆賜召對從容訪問以即日治兵禦<lb/>
戎之䇿何得何失如何處置即得其冝若其言無可<lb/>
取者則罷遣而已有可取者即爲施行仍記録其姓<lb/>
名置於左右然後選其中勇略殊衆者擢爲將帥若<lb/>
能稱職有功則勸之以爵賞昬懦敗事則威之以刑<lb/>
誅加以選練士卒留精去冗申明階級之法抑揚驕<lb/>
<pb n="KR4d0040_SBCK_033-6b"/>
惰之氣誠能如此行之不懈數年之後俟將帥得人<lb/>
士卒用命然後惟陛下之所欲爲雖北取幽薊西収<lb/>
銀夏恢復漢唐之疆土亦不足爲難况但守今日之<lb/>
封略制戎狄之侵侮豈不沛然有餘裕哉取進止<lb/>
　　　　論修造劄子<lb/>
臣伏見近日以来修造稍多只大内中自及九百餘<lb/>
間以至皇城諸門并四邊行廊及南薫門之類皆非<lb/>
朝夕之所急無不重修者役人極衆費財不少此蓋<lb/>
陛下纉極之𥘉禁廷之中誠有破漏不可居者陛下<lb/>
略命整葺理亦冝然而左右之臣便謂陛下好興土<lb/>
木之功遂廣有經度雖不至損壞之處亦毀拆重修<lb/>
務以壯麗互相誇勝外以希旨求知内以營私䂓利<lb/>
<pb n="KR4d0040_SBCK_033-7a"/>
萬一陛下更因此賞之則營造之端猝無窮巳國財<lb/>
必竭民力必殫臣竊惟陛下新臨天下惠澤未孚於<lb/>
民而以好治宫室流聞四方非所以光益聖德也修<lb/>
造勞費不可勝數臣請且言諸州買木一事擾民甚<lb/>
多衙前皆厚有産業之人毎遇押竹木綱散失陪填<lb/>
無有不破家者先帝躬履節儉宫室苑囿無有増飾<lb/>
故諸場材木皆有羡餘屢因赦恩放免買木以寛民<lb/>
力自頃修造倍多諸場材木漸就減耗有司於外州<lb/>
科買百端營致尚恐不足而工匠用之賤如糞土昔<lb/>
漢文帝惜十家之産罷露臺而不作今諸場前後所<lb/>
積竹木何啻十家之産陛下至仁若察其所從來得<lb/>
不爲之愛惜乎况即今在京倉庫踈漏甚多皆以上件<lb/>
<pb n="KR4d0040_SBCK_033-7b"/>
數處興功占使匠人物料末暇修葺致粟帛之類大<lb/>
有損敗古者將營宫室宗廟爲先廏庫爲次居室爲<lb/>
後今之所修緩急先後無乃未得其冝乎又皇子生<lb/>
而冨貴年未及冠所冝示以樸素慎其所習今聞所<lb/>
修三位䂓摹侈大又復過於祖宗之時皇子所居漢<lb/>
明帝曰我子何得比先帝子此志非所以納之於義<lb/>
方也臣愚伏望陛下特降聖㫖應大内裏外舎屋即<lb/>
目不至大叚損壞之處及不至要切如南薫門之類<lb/>
並罷興修其皇子位只因舊屋夾截修整早令畢功<lb/>
不得過爲宏壯且令那減匠人物料修倉庫之損壞<lb/>
者所有諸處監修之官自是夲職更不與減年磨勘<lb/>
及轉官酬奬以塞泰侈之源使天下皆知陛下去奢<lb/>
<pb n="KR4d0040_SBCK_033-8a"/>
從儉仁民愛物不亦羙乎取進止<lb/>
　　　　濮安懿王合行典禮議<lb/>
宰臣韓某等狀伏以出於天性之謂親縁於人情之<lb/>
謂禮雖以義制事因時適冝而親必主於㤙禮不忘<lb/>
其本此古今不易之常道也伏惟皇帝陛下奮乹之<lb/>
徤乗离之明擁天地神靈之休荷宗廟社稷之重即<lb/>
位以来仁施澤浹九族旣睦万國交歡而濮安懿王<lb/>
德盛位隆冝有尊禮陛下受命先帝躬承聖統顧以<lb/>
大義後其私恩慎之重之事不輕發臣等忝俻宰弼<lb/>
實聞國論謂當考古約禮因冝稱情使有以隆㤙而<lb/>
廣愛庶幾上以彰孝治下以厚民風臣等伏請下有<lb/>
司議濮安懿王及譙國太夫人王氏襄國太夫人韓<lb/>
<pb n="KR4d0040_SBCK_033-8b"/>
氏仙遊縣君任氏合行典禮詳處其當以時施行治<lb/>
平元年五月二十八日進呈奉聖旨候過仁宗皇帝<lb/>
大祥别取旨治平二年四月九日再進呈奉聖旨送<lb/>
太常禮院與兩制已上同共詳定聞奏<lb/>
　　　　翰林學士王珪等狀<lb/>
右謹具如前臣等謹案儀禮䘮服爲人後者傳曰何<lb/>
以三年也受重者必以尊服服之爲所後者之祖父<lb/>
母妻妻之父母昆弟昆弟之子若子若子者言皆如<lb/>
親子也又爲人後者爲其父母傳曰何以期也不貳<lb/>
斬也何以不貳斬也持重於大宗者降其小宗也又爲人<lb/>
後者爲其昆弟傳曰何以大功也爲人後者降其昆弟也<lb/>
以此觀之爲人後者爲之子不敢復顧私親聖人制禮尊<lb/>
<pb n="KR4d0040_SBCK_033-9a"/>
無二上若恭愛之心分施於彼則不得專壹於此故<lb/>
也是以秦漢以来帝王有自旁支入承大統者或推<lb/>
尊父母以爲帝后皆見非當時取譏後丗臣等不敢<lb/>
引以爲聖朝法况前代入継者多宮車晏駕之後援<lb/>
立之䇿或出母后或出臣下非如仁宗皇帝年齡未<lb/>
襄深惟宗廟之重祗承天地之意於宗室衆多之中<lb/>
簡㧞聖明授以大業陛下親爲先帝之子然後継體<lb/>
承祧光有天下濮安懿王雖於陛下有天性之親顧<lb/>
復之恩然陛下所以負扆端冕冨有四海子子孫孫<lb/>
萬丗相承者皆先帝之德也臣等愚淺不逹古今竊<lb/>
以謂今日所以崇奉濮安懿王典禮冝一凖先朝封<lb/>
贈期親尊屬故事髙官大國極其尊榮譙國太夫人<lb/>
<pb n="KR4d0040_SBCK_033-9b"/>
仙逰縣君亦改封大國太夫人考之古今實爲冝稱<lb/>
　　　　孫長卿劄子<lb/>
臣伏聞前環慶路經略使孫長卿加集賢院學士充<lb/>
河東路都轉運使長卿前在環慶不暁邊事舉措煩<lb/>
苛致熟户蕃部叛亡幾盡道路之人無不知之臣謂<lb/>
朝廷冝嚴加譴謪以儆群帥不意今日更褒以寵名<lb/>
授以重任外廷聞之無不駭笑如此何以使群臣舉<lb/>
職邊鄙獲安伏望聖慈速改前命數其無狀於逺小<lb/>
處責降庶今後封疆之臣稍有所畏取進止<lb/>
　　　　第二劄子<lb/>
臣近言前環慶路經略使孫長卿守邊無狀冝加譴<lb/>
謫不當更加集賢院學士充河東路都轉運使不蒙<lb/>
<pb n="KR4d0040_SBCK_033-10a"/>
朝廷省察臣竊見陛下近者靣諭執政以中外臣僚<lb/>
多不修職業令降詔書嚴加戒諭此誠致治之夲然<lb/>
臣愚以爲言之不如行之若言而不行徒使號令玩<lb/>
瀆傷威毀信不若不言之爲愈也長卿夲以錢糓常才<lb/>
驟蒙朝廷㧞擢數年之中官爲丞郎位爲元帥智力<lb/>
淺薄用過其分不曉軍政不逹蕃情處事煩碎衆心<lb/>
不附是致熟户蕃部各思離叛受趙諒祚誘脅去者<lb/>
極多而長卿掩蔽欺謾不一一聞奏慶暦中元昊背<lb/>
誕環慶所以獨不𬒳兵者以熟戸盛壯爲之藩蔽也<lb/>
今因長卿失於撫御散亡殆盡居官如此可謂失職<lb/>
而朝廷更加寵秩委之重任賞罰如此雖復曰下詔<lb/>
書又何益也臣愚伏望陛下黜不職之人當以長卿<lb/>
<pb n="KR4d0040_SBCK_033-10b"/>
爲始則群臣無不悚栗不令而行矣取進止<lb/>
　　　　北邊劄子<lb/>
臣聞明主謀事於始而慮患於微是以用力不勞而<lb/>
収功甚大竊見國家所以御戎狄之道似未尽其冝<lb/>
當其安靖附順之時則好與之計校末節争競細故<lb/>
及其桀傲暴撗之後則又從而姑息不能誅討是使<lb/>
戎狄益有輕中國之心皆厭於柔服而樂爲背叛近<lb/>
者西戎之禍生於髙冝北狄之隙起於趙滋而朝廷<lb/>
至今終未省寤猶以二人所爲爲是而以循理守分<lb/>
者爲非是以邊鄙武臣皆銳意生事或以開展荒棄<lb/>
之地十数里爲功勞或以殺略老弱之虜三五人爲<lb/>
勇敢朝廷輙稱其才能驟加擢用旣而虜心忿恨遂<lb/>
<pb n="KR4d0040_SBCK_033-11a"/>
來報復屠剪熟户鈔刼邊民所䘮失者動以千計而<lb/>
朝廷但知驚駭増兵聚糧其致冦之人旣不追究而<lb/>
守邊之臣亦無譴責如此而望戎狄賔服疆場無虞<lb/>
是猶添薪扇火而求湯之不沸也臣愚竊惟真宗皇<lb/>
帝親與契丹約爲兄弟仁宗皇帝赦趙元昊背叛<lb/>
之罪冊爲國主嵗捐百万之財分遺二虜豈樂此而<lb/>
爲之哉誠以屈巳之愧小愛民之仁大故也今陛下<lb/>
嗣巳成之業守旣安之基而執事之臣數以爭桑之<lb/>
少忿不思灌瓜之大計使邊鄙之患紛紛不息臣竊<lb/>
爲陛下惜之近者聞契丹之民有於界河捕魚及於<lb/>
白溝之南翦伐柳栽者此乃邊鄙小事何足介意而<lb/>
朝廷以前知雄州季中祐不能禁禦爲不材别選州<lb/>
<pb n="KR4d0040_SBCK_033-11b"/>
將以代之臣恐新將之至必以中祐爲戒而以趙滋<lb/>
爲法妄殺虜民則戰闘之端往來無窮矣况今民力<lb/>
彫弊倉庫虚竭將帥乏人士卒不練夏國旣有憤怨<lb/>
屢來侵冦禍胎巳成若又加以契丹失歡臣恐國力<lb/>
未易支也伏望陛下嚴戒北邊將吏若契丹不循常<lb/>
例小小相侵如漁舩柳栽之類止可以文牒整㑹道<lb/>
理曉諭使其官司自行禁約不可輕以矢刃相加若<lb/>
再三曉諭不聽則聞於朝廷雖專遣使臣至其王庭<lb/>
與之辯論曲直亦無傷也若又不聽則莫若博求賢<lb/>
才増修德政俟公私冨足士馬精彊然後奉辭以討<lb/>
之可以驅穹廬於幕北復漢唐之土宇與其爭漁柳<lb/>
之勝負不亦逺哉取進止<lb/>
<pb n="KR4d0040_SBCK_033-12a"/>
</p>
<p>
温國文正公文集卷第三十三<lb/>
<pb n="KR4d0040_SBCK_033-12b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_036-1a"/>
温國文正公文集卷第三十六<lb/>
　　章奏二十一<lb/>
　　　留吴奎劄子<lb/>
　　　作中丞𥘉上殿劄子<lb/>
　　　乞罷詳定押班劄子<lb/>
　　　留韓吕劄子<lb/>
　　　御殿劄子<lb/>
　　　宰臣押班第二劄子<lb/>
　　　乞訪四方雨水劄子<lb/>
　　　乞簡省舉御史條約劄子<lb/>
　　　聽断書<lb/>
　　　乞不更責降王陶劄子<lb/>
<pb n="KR4d0040_SBCK_036-1b"/>
　　　王廣淵劄子<lb/>
　　　髙居簡劄子<lb/>
　　　王廣淵第二劄子<lb/>
　　　賑贍流民劄子<lb/>
　　　　留吴奎劄子<lb/>
臣竊聞王陶除樞宻直學士知陳州吴奎除資政殿<lb/>
學士知青州外議籍籍皆以爲奎不當去所以然者<lb/>
蓋由奎之名望素重於陶雖今者封還詔書徑歸私<lb/>
苐舉動語言頗有過差然外庭之人不知本末但見<lb/>
陛下爲陶之故罷奎政事其罰太重能不怪駭如此<lb/>
臣恐其餘大臣皆不自安各求引去陛下新登大寳<lb/>
先帝梓宫在殯若舉朝大臣紛紛盡去則於四方觀<lb/>
<pb n="KR4d0040_SBCK_036-2a"/>
聽殊似非冝臣愚欲望陛下収還奎青州勑告且留<lb/>
奎在政府以慰士大夫之望安大臣之意陛下以奎<lb/>
違詔而黜之威令巳行嘉奎質直而留之用意尤美<lb/>
奎始負大譴懾服陛下之英断終蒙開釋銜戴陛下<lb/>
之深恩上下驩恱誠無所損昔漢髙帝疑蕭何受賈<lb/>
人金械繫於獄感王衛尉一言赦令復位君臣恩禮<lb/>
相待如𥘉况於出入之間何爲不可復留也陛下素<lb/>
知臣非朋附大臣之人故敢不避形迹極意盡言但<lb/>
爲朝廷惜大體耳乞賜裁察取進止<lb/>
　　　　作中丞𥘉上殿劄子<lb/>
臣聞澄其源則流清固其夲則末茂臣蒙陛下聖恩<lb/>
抜於衆臣之中委以風憲天下細小之事皆未足爲<lb/>
<pb n="KR4d0040_SBCK_036-2b"/>
陛下言之敢先以人君修心治國之要爲言此誠太<lb/>
平之原夲也臣聞修心之要有三一曰仁二曰明三<lb/>
曰武仁者非嫗煦姑息之謂也修政治興教化育萬<lb/>
物養百姓此人君之仁也明者非煩苛伺察之謂也<lb/>
知道義識安危别賢愚辨是非此人君之明也武者<lb/>
非強亢暴戾之謂也惟道所在断之不疑姦不能惑<lb/>
佞不能移此人君之武也故仁而不明猶有良田而<lb/>
不能耕也明而不武猶視苗之穢而不能耘也武而<lb/>
不仁猶知穫而不知種也三者兼備則國治強闕一<lb/>
焉則衰闕二焉則危三者無一焉則亡自生民以來<lb/>
未之或改也治國之要亦有三一曰官人二曰信賞<lb/>
三曰必罰夫人之才性各有所長官之職業各有所<lb/>
<pb n="KR4d0040_SBCK_036-3a"/>
守自古得人之盛莫若唐虞之際稷契皐陶垂益伯<lb/>
夷䕫龍各守一官終身不易苟使之更來迭去易地<lb/>
而居未必能盡善也故人主誠能収采天下之英俊<lb/>
隨其所長而用之有功者勸之以重賞有罪者威之<lb/>
以嚴刑譬如乗輕車駕駿馬緫其六轡奮其鞭䇿何<lb/>
往而不可至哉昔仁宗皇帝之時臣𥘉爲諌官上殿<lb/>
首曽敷奏此語先皇帝時臣曽進歴年圖又以此語<lb/>
載之後序今幸遇陛下始初清明之政虚心下問之<lb/>
際臣復以此語爲先者誠以臣平生力學所得至精<lb/>
至要盡在於是願陛下勿以爲迃闊試加審察若果<lb/>
無可取則臣無所用於聖世矣取進止<lb/>
　　　　乞罷詳定押班劄子<lb/>
<pb n="KR4d0040_SBCK_036-3b"/>
臣竊聞宰臣復有文字乞下禮官詳定合與不合押<lb/>
班臣聞王者設官分職譬猶一躰以宰相爲股肱以<lb/>
臺諌爲耳目固當同心恊力以佐元首若各分彼我<lb/>
互爭勝負欲求其身之安何由可得近者御史中丞王陶<lb/>
請宰相依舊制赴文徳殿押班宰相若從其所請豈有後<lb/>
來紛紜乃堅執不行迭相激發遂致王陶語言過差今王<lb/>
陶旣𥙷外官宰相巳赴押班臣謂朝廷可以無事矣而宰<lb/>
相復有此奏萬一禮官有希旨迎合者以爲宰相不合押<lb/>
班臺司欲黙而不言則朝廷之儀遂成墮廢欲辨論是非<lb/>
則與前日之事有何所異是闘訟之端則無時休息也陛<lb/>
下新即天位四方之人舉首傾耳以觀大化而朝廷不<lb/>
聞肅雍濟濟之風數有變色分爭之醜臣竊爲陛下<lb/>
<pb n="KR4d0040_SBCK_036-4a"/>
惜之况今災異屢降飢饉荐臻官多而用寡兵衆而<lb/>
不精冗費日滋公私困竭戎狄桀傲邊鄙無備百姓<lb/>
流亡盗賊將起朝廷夙夜所憂冝以此數者爲先而<lb/>
以餘事爲後伏望陛下特降聖旨令宰臣依國朝舊<lb/>
制押班所有下禮院文字乞更不令詳定取進止<lb/>
　　　　留韓吕劄子<lb/>
臣竊聞巳有指揮龍圖閣直學士韓維差知頴州侍<lb/>
御史吕景與堂除通判未知信否臣愚竊見韓維沈<lb/>
靜方雅於陛下疇昔官僚之中最有美譽今者無故<lb/>
稱病求出外人皆不知其故吕景渾厚剛直於今日<lb/>
言事之臣亦爲難得其人身爲臺官坐言事罰銅誠<lb/>
使羞辱難以立朝不若得貶竄之爲快也然二人者<lb/>
<pb n="KR4d0040_SBCK_036-4b"/>
皆陛下腹心耳目之良臣一旦俱從外𥙷二人甚爲<lb/>
私便臣竊爲陛下惜之伏望聖慈更賜詳度或且留<lb/>
之左右使拾遺補闕誠有所禆益必若不可留者其<lb/>
臺官乞更不舉人只於舊臺官吕大防郭源明馬黙<lb/>
等數内斷自聖意選擇一人以補其闕所貴得質直<lb/>
之人克厭衆心取進止<lb/>
　　　　御殿劄子<lb/>
臣竊見今月十五日陛下以服藥不受慰群臣無不<lb/>
憂疑臣竊惟萬乗之主起居動靜繫天下安危况今<lb/>
國家多事之際尤冝深思逺慮若來日聖體全未得<lb/>
安臣不敢言若稍得痊愈伏望陛下勉強御前殿或<lb/>
後殿暫見群臣若有奏事乆不退者雖諭以近新服<lb/>
<pb n="KR4d0040_SBCK_036-5a"/>
藥難爲乆坐使之且退亦無所害但使群下略得瞻<lb/>
望清光則中外之心自然安帖取進止<lb/>
　　　　宰臣押班第二劄子<lb/>
臣伏覩今月七日勑文准四日手詔今後宰臣赴文<lb/>
德殿押班自春分後或遇辰牌上秋分後遇辰正牌<lb/>
上垂拱殿視事未退止令傳報宰臣更不過令御史<lb/>
臺一靣放班餘日並依祥符勑命指揮永爲定制所<lb/>
有前降下太常禮院詳定文字更不施行者臣竊見<lb/>
從来垂拱殿視事比于中書樞宻院及其餘臣僚奏<lb/>
事畢春分以後少有不過辰初秋分以後少有不過<lb/>
辰正自陛下臨御以來惟近因服藥曽於辰牌以前<lb/>
駕起入内自餘皆在辰牌以後然則自今以往無事<lb/>
<pb n="KR4d0040_SBCK_036-5b"/>
之日宰臣永不赴文徳殿押班也臣切惟文德殿爲<lb/>
天子正衙宰臣爲百僚師率百僚旣在彼常朝則宰臣<lb/>
理當押班斯乃前世舊規自祖宗巳來未之或改今陛<lb/>
下即政之始事非有大利害者恐未湏更張㐲望陛下<lb/>
特降聖旨令宰臣一依國朝舊制押班若陛下以前者<lb/>
巳降手詔必欲限以時刻者即乞自春分後遇辰正牌上<lb/>
秋分後巳牌上並依今月四日指揮施行猶庶幾此禮<lb/>
不至遂廢取進止<lb/>
　　　　乞訪四方雨水劄子<lb/>
臣竊見陛下近以乆旱爲災分命使者徧祈嶽瀆靡<lb/>
神不舉精誠感通甘雨降集誠中外之大慶然暑月<lb/>
暴雨多不廣逺臣切慮四方州縣尚有未霑足之處<lb/>
<pb n="KR4d0040_SBCK_036-6a"/>
王者以天下爲家無有逺邇當視之如一不可使惻<lb/>
隱之心止於目前而巳仐者京城雖巳得雨伏望陛<lb/>
下不可遽以爲秋成可望怠於憂民凡内外臣僚有<lb/>
新自四方来者進對之際皆乞訪以彼中雨水多少<lb/>
苗稼如何榖價貴賤閭閻憂樂互相參考以驗虚實<lb/>
旣可以開益陛下聦明日新盛德又使逺方百姓皆<lb/>
知陛下燭見幽逺無所遺忽銜戴上㤙傾心歸附又<lb/>
使州縣之吏皆知陛下憫䘏黎元留心稼穡不敢自<lb/>
恃僻逺殘民害物陛下一發德音而収此三善非獨<lb/>
可以行之今日亦願陛下永乆行之誠天下幸甚取<lb/>
進止<lb/>
　　　　乞簡省舉御史條約劄子<lb/>
<pb n="KR4d0040_SBCK_036-6b"/>
臣聞法制之設貴於簡要而失在煩苛官人之道以<lb/>
得賢爲夲而資序爲末昔東漢之襄立三互之法㛰<lb/>
姻之家及兩州人士不得對相監臨以是幽兾二州<lb/>
乆缺不𥙷蔡邕甞上䟽極陳其弊然則詳其末而遺<lb/>
其夲非治丗之政也伏見國家毎選御史官湏中行<lb/>
貟外郎以下太常慱士以上差遣湏通判資序其餘<lb/>
條約甚多是以百僚之中可舉者至少舉而得中者<lb/>
尤稀近日以来爲弊益甚蓋以屢有覃恩官品多髙<lb/>
而差遣未至幸而有資序相值者則又未必賢矣夫<lb/>
御史之職伹當求忠亮方正之人區區資序何足比<lb/>
較臣愚欲望朝廷自今毎舉御史其前行貟外郎以<lb/>
上即以夲官兼侍御史三丞以下及知縣資序即具<lb/>
<pb n="KR4d0040_SBCK_036-7a"/>
充裏行不復更湏逐次陳請庶幾取人路廣有可選<lb/>
擇取進止<lb/>
　　　　聽断書<lb/>
月日具位臣某昧死再拜上書皇帝陛下臣材識駑<lb/>
鈍陛下過聽擢備憲司臣夙夜盡心以思厥職隕首<lb/>
捐軀無足爲報竊見近歳以來政府言職迭相攻毀<lb/>
分爲兩朋有如讎敵所以然者盖由人臣各務逞其<lb/>
私志互爭勝負不顧已之是非人主不忍違逆人情<lb/>
兩加全護不肯判其得失是以群下紛紛曰闘於前<lb/>
而朝廷爲之多事者也臣伏見陛下天性聦明仁孝<lb/>
恭儉踐阼之初孜孜求治此誠堯舜之資群生之福<lb/>
也群臣幸得遭遇此時不務將順聖德紀綱治體革<lb/>
<pb n="KR4d0040_SBCK_036-7b"/>
政事之乆弊救百姓之疾苦而各爲私闘不知窮極誠<lb/>
可罪也臣聞人君之尊與天地同體以剛徤爲德以<lb/>
重厚爲威照微當如日月發言當如雷霆昔漢武帝<lb/>
謂田蚡曰君除吏盡未吾亦欲除吏又謂衛青曰郭<lb/>
解布衣權至使將軍自言此其家不貧人主之言若<lb/>
皆切當如此群臣安得不畏服哉夫心知其非而面<lb/>
徇其情口順其說依違兩可此最人君之大患也今<lb/>
國家政事未有不先經兩府相與商議然後施行關<lb/>
防秘宻外人莫得而知及詔令已下臺諌方得聞之<lb/>
若事有未便從而論列陛下還復下之兩府人之常<lb/>
情自非大賢誰肯以已之所謀爲非而以它人之言<lb/>
爲是哉必須排擯沮抑以爲難從此人主之所以獨<lb/>
<pb n="KR4d0040_SBCK_036-8a"/>
取拒諫之名而大臣私得專權之便者也臣愚伏望<lb/>
陛下自今應有臣僚上言朝廷闕失者陛下當清心<lb/>
審慮自以大公至正之道決之若大臣所謀果是不<lb/>
必顧恤言者言者所陳果當不必曲順大臣之意位<lb/>
無髙下言無先後唯是之從又何紛紜之足患哉必<lb/>
若其人等固有爭執者陛下亦當再審察更以理道<lb/>
往返與相詰難以盡其情果有可取勿憚改爲若漢<lb/>
宣帝之於趙充國則萬事無不當矣必若理道是非<lb/>
顯然在目而其人執迷文過強很不巳者雖加罪黜<lb/>
天下豈以爲不可哉如此則豈惟事得其正亦使威<lb/>
福之柄盡歸帝室矣凡天下之事是非未明則不可<lb/>
不慎是非旣明則在陛下决而行之臣前日所謂惟<lb/>
<pb n="KR4d0040_SBCK_036-8b"/>
道所在斷之不疑姦不能惑佞不能移者正謂此也<lb/>
伏惟聖明俯加裁察臣某昧死再拜<lb/>
　　　　乞不更責降王陶劄子<lb/>
臣竊聞政府以王陶上表言辭狂率恣爲詆毀多過<lb/>
其實欲有敷奏乞重加責降審或如此恐不可許何<lb/>
則自仁宗皇帝巳來委政宰輔宰輔之權誠爲太重加以<lb/>
臺諌官被貶者多因指大臣之過失少因犯人主之<lb/>
顔色是威福之柄潜移於下陛下方將奮乹剛之盛<lb/>
德伸元后之威断収還利噐以救其弊今者王陶肆<lb/>
其𥚹心失於詳審言語不宻流布逺近雖實有罪然<lb/>
陶前者出知陳州陛下蓋以先帝梓宫在殯特爲大<lb/>
臣屈意行之今若又以表文詆毀大臣重加責降臣<lb/>
<pb n="KR4d0040_SBCK_036-9a"/>
恐人主之權益去大臣之勢遂成興衰之機於此乎<lb/>
在不可不察也臣愚伏望陛下於執政進呈王陶謝<lb/>
上表之際但諭以躁人之辭不足深罪前巳左遷在<lb/>
外豈可更加貶責若其再三執奏陛下當正色語以<lb/>
王陶前作中丞譏切朕躬非無過當之言朕亦未甞<lb/>
加怒欲以開廣言路豈可觸犯卿等則必欲再三責<lb/>
降方爲快意邪若猶執奏不已者陛下但不復應荅<lb/>
彼當自退所以然者非以保全王陶蓋欲使其餘臣<lb/>
僚知陛下英武可恃萬一它日大臣有欺罔聦明爲<lb/>
大罪者群臣敢言之耳凡此皆陛下聖智所能自知<lb/>
臣復屑屑盡言者誠荷陛下不丗之恩貪於報効不<lb/>
復自顧形迹之嫌故也取進止<lb/>
<pb n="KR4d0040_SBCK_036-9b"/>
　　　　王廣淵劄子<lb/>
臣聞明君之政莫大於去姦忠臣之志莫先於疾邪<lb/>
陛下不知臣無似使待罪憲府受任以來於今踰月<lb/>
而寂無所糾誠負大恩伏見直龍圗閣兼侍讀王廣<lb/>
淵以小人之質有傾巧之材苟求進身無所不至外<lb/>
依政府内結近習數年之間致位清顯國家夲以龍<lb/>
閣寵賢彦迩英待儒雅皆非廣淵所冝濫處陛下即<lb/>
位以來未聞放黜姦邪以警群臣廣淵於朝列之中<lb/>
為姦邪之尤者伏望陛下奮發乾剛首加斥逐奪去<lb/>
職名除一逺地監當亦足以醒天下之耳目取進止<lb/>
　　　　髙居簡劄子<lb/>
臣聞古人有言堂上不糞則郊草不瞻曠耘近者不<lb/>
<pb n="KR4d0040_SBCK_036-10a"/>
治則不暇及逺也竊見勾當御藥院髙居簡資性姦<lb/>
回工䜛善佞乆處近職罪惡甚多臣謹案祖宗舊制<lb/>
勾當御藥院官至内殿崇班以上即湏出外蓋以日<lb/>
月寖乆官資稍髙則防其慿恃威靈竊弄權柄逺鍳<lb/>
漢唐之禍深爲子孫之慮故也陛下即位之𥘉内臣<lb/>
以覃恩遷官者盡𥙷外職獨留御藥院四人天下首<lb/>
以此一事譏陛下之失况居簡於衆人之中最爲狡<lb/>
猾而陛下特加寵信待以腹心中外指目大玷聖徳<lb/>
臣職在繩糾不敢不言伏望聖慈遵祖宗令典應句<lb/>
當御藥院官至崇班以上者盡授以向外差遣其髙<lb/>
居簡乞逺加竄逐以解天下之惑取進止<lb/>
　　　　王廣淵第二劄子<lb/>
<pb n="KR4d0040_SBCK_036-10b"/>
臣近曽上言直龍圖閣兼侍讀王廣淵傾巧姦邪乞<lb/>
盡奪去職名除一逺地監當至今未聞指揮臣竊惟<lb/>
廣淵所爲布聞海内陛下昔在宫邸豈不備知何寂<lb/>
微臣更有詳述書曰任賢勿貳去邪勿疑此大舜所<lb/>
以成大功也陛下若未知廣淵之爲賢與不肖尚容<lb/>
致疑若果知廣淵姦邪之狀則豈可復置之左右而<lb/>
不速去之哉夫佞人者巧於求合變故萬端雖聖賢<lb/>
所不能察是以帝堯畏巧言令色孔壬而孔子教顔<lb/>
淵以逺佞人夫尭與顔淵非不明也苟不畏而逺之<lb/>
則有時而惑之矣伏望陛下依臣前奏其王廣淵早<lb/>
賜黜逐取進止<lb/>
　　　　賑贍流民劄子<lb/>
<pb n="KR4d0040_SBCK_036-11a"/>
臣竊見朝廷差官支撥粳米於永泰等門遇有河北<lb/>
路流民逐熟經過即大人毎人支米一斗小兒支與<lb/>
米五升仰子細告諭在京難以住泊今速往近便豐<lb/>
熟州軍存活者臣竊思之如此處置欲以爲恤人之<lb/>
名掩人耳目則可矣其實恐有損無益何以言之曏<lb/>
者或聞河北有人訛傳京師散米者民遂襁負南来<lb/>
今若實差官散米恐河北飢民聞之未移者因兹誘<lb/>
引皆来入京京師之米有限而河北流民無窮旣而<lb/>
無米可給則不免聚而餓死如前年許潁二州是也<lb/>
今禾苗旣傷於旱蝗蝻日益滋生秋田豐歉殊未可<lb/>
知一斗五升之米止可延數日之命豈能濟其飢饉<lb/>
之厄哉凢民之情見利則趨之見害則避之若京師<lb/>
<pb n="KR4d0040_SBCK_036-11b"/>
可以住泊雖驅之亦不肯去若外州可以存活雖留<lb/>
之亦不肯止固非數人口舌所能告諭故臣以爲有<lb/>
損無益也臣聞民之夲性壞土重遷豈樂去其郷里<lb/>
捨其親戚棄其丘壟流離道路乞匄於人哉但以豐<lb/>
稔之歳粒米狼戾公家旣不肯収糴私家又不敢積<lb/>
蓄所収之榖隨手糜散春指夏熟夏望秋成上下偷<lb/>
安莫爲乆計是以稍遇水旱螽螟則糇糧巳絶公私<lb/>
索然無以相救仰食縣官旣不能周假貸冨室又無<lb/>
所得此乃失在於無事之時不在於凶荒之年也加<lb/>
之監司守宰多不得人視民之窮曽無矜閔増無名<lb/>
之賦興不急之役吏縁爲姦蠹弊百出民搏手計窮<lb/>
無以爲生則不免有四方之志矣意謂它處必有饒<lb/>
<pb n="KR4d0040_SBCK_036-12a"/>
樂之郷仁惠之政可以安居遂伐其桑棗撤其廬舎<lb/>
殺其耕牛委其良田累丗之業一朝破之相擕就道<lb/>
若所詣之處復無所依使之進退失望彼老弱不轉<lb/>
死溝壑壯者不起爲盗賊將安歸乎是以聖王之政<lb/>
使民安其土樂其業自生至死莫有離散之心爲此<lb/>
之要在於得人以臣愚見莫若謹擇公正之人爲河<lb/>
北監司使之察災傷州縣守宰不勝任者易之然後<lb/>
多方那融斛斗各使賑濟夲州縣之民若斛斗數少<lb/>
不能周徧者且湏救土著農民各據版籍先從下等<lb/>
次第賑濟則所給有限可以䂊約矣若冨室有蓄積<lb/>
者官給印暦聽其舉貸量出利息候豐熟日官爲収<lb/>
索示以必信不可誑誘則將來百姓爭務蓄積矣如<lb/>
<pb n="KR4d0040_SBCK_036-12b"/>
此飢民知有可生之路自然不棄舊業浮遊外郷居<lb/>
者旣安則行者思返若縣縣皆然豈得復有流民哉<lb/>
臣前曽上言王者以天下爲家不可使側隱之心止<lb/>
於目前而已此特河北流民路過京師者耳竊聞其<lb/>
它災傷之處流民亦爲不少若臣言可采伏望聖慈<lb/>
依此行之取進止<lb/>
温國文正公文集卷第三十六<lb/>
</p>
<p>
</p>
  </div>
</body>
</text>
</TEI>
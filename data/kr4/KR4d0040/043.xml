<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_043-1a"/>
温國文正公文集卷第四十三<lb/>
　　章奏二十八<lb/>
　　　請自擇臺諌劄子<lb/>
　　　論李定劄子<lb/>
　　　貼黄<lb/>
　　　諫西征䟽<lb/>
　　　乞罷修腹内城壁樓櫓及噐械狀<lb/>
　　　乞不添屯軍馬<lb/>
　　　　請自擇臺諫劄子<lb/>
臣竊見近日臺諫官言制置三司條例司害民及吕<lb/>
惠卿姦邪者率𬒳責降或更加以惡名如吕公著告<lb/>
辝云乃誣方鎮有除惡之謀中外聞者無不駭愕臣<lb/>
<pb n="KR4d0040_SBCK_043-1b"/>
竊惟朝廷之意無它止欲懲戒來者使不敢復言耳<lb/>
國家置臺諫官以爲天子耳目唯恐政事有闕失百<lb/>
姓有疾苦大臣專恣左右姦邪天子深居九重不能<lb/>
得聞故也今臺諫官稍有懷剛直之志畏天下公議<lb/>
憂念朝廷哀憫百姓忤犯大臣刺譏左右者陛下輒<lb/>
罪而逐之更使大臣自擇所親以代其任萬一又為<lb/>
公論則又逐之是必得庸懦阿䛕不知廉恥附下罔<lb/>
上背公死黨之人然後止耳若言路皆此等之人則<lb/>
禁闥之外陛下耳目之所不及者雖有至大之事迫<lb/>
切之禍陛下何從知之如此豈宗廟社稷之福也晏<lb/>
子曰君所謂可臣亦曰可君所謂否臣亦曰否若以<lb/>
水濟水誰能食之今陛下使大臣自擇臺諫官又取<lb/>
<pb n="KR4d0040_SBCK_043-2a"/>
自於己者存之異於己者去之然則陛下獨與大臣<lb/>
爲天下足矣何必更置臺諫官也且條例司之害民<lb/>
吕惠卿之姦邪天下之人誰不知之獨陛下與王安<lb/>
石未之寤耳豈可更爲之黜逐臺諫以長其威福成<lb/>
其氣勢臣竊爲陛下寒心今臺諫官巳被逐者臣不<lb/>
敢留唯願陛下自擇公正剛直者布之言路以明四<lb/>
目逹四聦勿使爲群下所欺蔽則天下幸甚臣受陛<lb/>
下過分之恩不敢塞黙雖死怨讎之手猶賢於竊禄<lb/>
偷生者也取進止<lb/>
　　　　論李定劄子<lb/>
臣竊見近者朝廷除秀州推官李定爲監察御史裏<lb/>
行知制誥李大臨蘇頌等累次封還詞頭數日來外<lb/>
<pb n="KR4d0040_SBCK_043-2b"/>
間皆言朝廷巳爲之寢罷今日復聞劄下舎人院須<lb/>
令草詞臣竊意朝廷知大臨等旣累次封還詞頭今<lb/>
復草之則爲反覆必難奉詔因欲以違命之罪罪之<lb/>
使今後凢朝廷所行政令群下無敢立異者若果如<lb/>
此則百執事之人自非偷合苟容者皆不得立於朝<lb/>
政令或有得失陛下復何從知之晏嬰所謂以水濟<lb/>
水賈山引秦之季丗以戒漢文帝者正患其如此耳<lb/>
前論逐臺諫官今又論大臨等非敢私此數人正爲<lb/>
國家惜言路之絶耳伏望陛下審思愼行之勿使聦<lb/>
明遂壅蔽則天下幸甚取進止<lb/>
　　　　貼黄<lb/>
國家不次用人固無常法然必使衆心厭服然後爲<lb/>
<pb n="KR4d0040_SBCK_043-3a"/>
美是以堯舜非不聦明也其命官皆先謀岳牧旣衆<lb/>
言僉同復明試以功而後用之故舉不失能而上下<lb/>
雍熈也臣素不識李定實不知其行能何如陛下果<lb/>
知其賢何不且試之以漸俟其功効顯著衆皆知之<lb/>
然後不次拔用則誰曰不可何必今日與臣下力校<lb/>
勝負殆非人君廣大之體也<lb/>
　　　　諫西征䟽<lb/>
月日具位臣光謹昧死再拜上䟽皇帝陛下臣以不<lb/>
材誤承朝廷委用待罪長安兼領一路十州兵民大<lb/>
柄朝辭之日伏蒙陛下靣諭以凡邊防事機及朝廷<lb/>
得失有所聞見令一一奏聞臣受命以來且愧且懼<lb/>
所愧者聖知深厚責任至重所懼者智識淺短無以<lb/>
<pb n="KR4d0040_SBCK_043-3b"/>
堪稱夙夜疚心不敢寧居臣自入境以來見流移之<lb/>
民道路相望詢訪閭里皆云今夏大旱禾苗枯瘁河<lb/>
渭以北絶無所収獨南山之下稍有所存而入秋霖<lb/>
雨經月不霽禾雖有穗往往無實雖有實往往無米<lb/>
雖有米率皆細黒一斗之粟舂簸之後不過得米三<lb/>
四升榖價踊貴民間累年困於科調素無蓄積不能<lb/>
相瞻以此湏至分房減口就食西京襄鄧啇<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>等州<lb/>
或傭賃客作或燒炭采薪或乞匄剽竊以度朝夕當<lb/>
此之際國家惟冝鎮之以靜省息諸事減節用度則<lb/>
租稅自輕繇役自少逋負自寛科率自止四患旣除<lb/>
民力自足民財自饒閭里自安流亡自還固不待陛<lb/>
下憂勤於中宰相劬勞於外然後人人得其所也苟<lb/>
<pb n="KR4d0040_SBCK_043-4a"/>
或不然國家雖欲輕租稅寛逋負其所費之財何由<lb/>
可得雖欲少繇役止科率其所管之事何由可成四<lb/>
患不除雖日下㤙澤之詔民猶不免於流移轉死也<lb/>
蓋欲止沸者莫若絶薪欲安民者莫若省事此目前<lb/>
之験非難知也臣到官以来伏見朝廷及宣撫等司<lb/>
指揮分義勇作四畨欲令以次於縁邊戍守選諸軍<lb/>
驍銳及募閭里惡少以爲竒兵造乾糧皺飯布囊力<lb/>
車以備餽運悉取嵗賜秉常之物散給縁邊諸路又<lb/>
竭内地府庫甲兵財物以助之且以永興一路言之<lb/>
所發人馬甲八千副錢九万貫銀二万三千兩銀椀<lb/>
六千枚其餘細瑣之物不可勝數動皆迫以軍期上<lb/>
下相驅急於星火官吏狼狽下民驚疑皆云國家將<lb/>
<pb n="KR4d0040_SBCK_043-4b"/>
以今春大舉六師長駈深入以討秉常之罪臣以踈<lb/>
賤不得預聞廟堂之議未知兹事爲虚爲實昨者親<lb/>
承德音以爲方今邊計惟冝謹嚴守備俟其入冦則<lb/>
堅壁清野使之來无所得兵疲食盡可以坐収其弊<lb/>
臣退而思念聖謀髙逺深得王者御戎狄之道實天下<lb/>
之福及到関中乃見凡百處置皆爲出征調度臣不<lb/>
知有司在外不諭聖意以致有此張皇將陛下黙運<lb/>
神筭不令愚賤之臣得聞其實也臣不勝惶惑晝則<lb/>
忘食夜則廢寢心寒股栗竊爲陛下危之夫兵者凶<lb/>
噐聖人不得巳而用之自古以来國家冨彊將良卒<lb/>
精因人主好戰不巳以致危乱者多矣况今公私困<lb/>
竭將愚卒懦乃欲驅之塞外以捕狡悍之虜其无功<lb/>
<pb n="KR4d0040_SBCK_043-5a"/>
必矣豈惟無功兼後患甚多不可盡言也若朝廷𥘉<lb/>
無出征之意則何爲坐散府庫之財疲生民之力訖<lb/>
無分毫之事萬一將来虜騎入冦府庫巳竭民力巳<lb/>
困將何以禦之臣先任御史中丞日朝廷將興綏州<lb/>
之役臣曽上言國家先當舉百職修庻政安百姓實<lb/>
倉庫選將帥立軍法練士卒精噐械八事皆備然後<lb/>
可以征伐四夷今此八事未有一者勝於曩時而况<lb/>
關中饑饉十室九空爲賊盗者紛紛巳多縣官倉庫<lb/>
之積所餘無幾乃欲輕動大衆横挑猛敵此臣之所<lb/>
大懼也或者又云國家未討秉常先欲試兵誅一小<lb/>
族若果如此猶爲不可何則今者竭關中之財力大<lb/>
興師衆乃捨有罪之強寇誅無事之小種勝之不武<lb/>
<pb n="KR4d0040_SBCK_043-5b"/>
不勝爲笑將無以復號令戎狄矣此二䇿者皆爲不<lb/>
可伏望陛下深鍳安危之機消之於未萌救之於未<lb/>
形速下明詔撫諭關中之民以朝廷不爲出征之計<lb/>
其義勇更不分畨於縁邊戍守亦不選募竒兵凡諸<lb/>
調發爲饋運之具者悉令停罷愛惜内地倉庫之儲<lb/>
以備春深賙救饑窮之人如此豈惟生民之幸亦社<lb/>
稷之福也臣不勝憂迫直輸赤誠惟陛下裁察臣光<lb/>
昧死再拜上䟽<lb/>
　　　　乞罷修腹内城壁樓櫓及噐械狀<hi>三日上尋得旨</hi>
<hi>依奏</hi>
准熈寕三年十一月𥘉七日准樞宻院劄子節文檢㑹<lb/>
近爲麟府路豐州及外堡寨官吏弛慢不職不修完<lb/>
<pb n="KR4d0040_SBCK_043-6a"/>
城池樓櫓噐甲等已奉聖旨降官等第断遣及劄與<lb/>
三路轉運司遍牒轄下㳂邊州軍知委去訖近又壉<lb/>
陜西路提刑宣撫司奏華州甲仗庫弓弩不堪蓋是<lb/>
監官并夲州官貟全不用心點撿有誤緩急使用其<lb/>
鈐轄盧戭坐受優俸空占當直兵士略不營職朝廷<lb/>
巳令鄜延路經略司舉官差替盧戭其華州甲庫弓<lb/>
弩不堪夲州當職官貟全不用心點檢仍宣撫司差<lb/>
官取勘聞奏切慮諸路亦有不修完城壁噐甲等<lb/>
去處奉聖旨令河東河北陜西經略安撫司指揮轄<lb/>
下州軍委長吏子細點檢須管日近修完城壁樓櫓<lb/>
堅固噐甲精利如將來朝廷專差官點檢得却有未<lb/>
修城壁樓櫓噐甲等其應干官吏必當依此重行断<lb/>
<pb n="KR4d0040_SBCK_043-6b"/>
遣劄付夲司者㝷依准朝旨行下夲路諸州軍施行<lb/>
近准<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>州申州司勘㑹夲州雖係陜西路即不係近<lb/>
邊州軍其州城從來並不曽有敵樓戰棚爲自來霖<lb/>
雨損壞摧搨及無兵功累年不曽修築今來亦不敢<lb/>
專擅役夫脩築巳牒在城兵馬都監吕士宣重行撿<lb/>
計損壞城邑去處才候撿計到合使人功物料别具<lb/>
狀供申乞差兵夫次及據解州申准兵馬監押狀申<lb/>
准州牒備録到安撫使司牒内坐到聖旨指揮修<lb/>
完城壁樓櫓等㝷將帶壕寨木匠作頭等檢計外羅<lb/>
城靣上只有更屋二十三座並係年深倒搨及城壁<lb/>
墜倒乆來亦不曽泥𥙷修完伏乞據狀申上衙乞<lb/>
差官計料脩城人工及刱添樓櫓兔致將來朝廷差<lb/>
<pb n="KR4d0040_SBCK_043-7a"/>
官檢視見並不修完城壁及剏蓋樓櫓虚負責降<lb/>
停替州司勘㑹舊來城上並無樓櫓即目城靣上闊<lb/>
處只及四五尺已來今若指揮使行剏造又縁合使<lb/>
人工材料數目不少今來未敢專檀剏修伏候指揮<lb/>
　右謹具如前勘㑹管下永興等一十州軍城壁内<lb/>
　有乆来巳行安置樓櫓完備亦有城壁仾下薄<lb/>
　怯全未有樓櫓去處其逐州官吏旣准上項朝旨及見<lb/>
　麟府豊州官吏以不修完城壁樓櫓噐甲降官<lb/>
　等第断遣并華州官吏差替取勘仍恐朝廷非時<lb/>
　差官點檢例各畏懼爭欲日近興功完葺以避<lb/>
　譴責伏縁營造樓櫓湏藉城基厚闊方可安置今<lb/>
　来解<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>兩州城壁皆稱闊處只及四五尺似此之<lb/>
<pb n="KR4d0040_SBCK_043-7b"/>
　類湏是先貼築城基方可剏脩樓櫓若非大叚興<lb/>
　功無以辦濟况今夲路州軍全闕廂軍應急差使<lb/>
　官庫亦闕見錢収買材料若是差役人夫配率材<lb/>
　料又縁陜西州軍已是去歳夏麦薄収秋苗旱損<lb/>
　當此饑䭚人户流移之際若更如此差擾必是轉<lb/>
　難存濟兼永興軍一路州軍盡在腹裏去㳂邊绝<lb/>
　逺設若蕃賊入冦亦未能便到逐州軍城下其樓<lb/>
　櫓修下數年不用不免損壞今来若盡令與㳂邊<lb/>
　州軍一例湏管日近修完城壁樓櫓堅固噐甲<lb/>
　精利顯見官私虚有勞費欲乞朝廷特降指揮其<lb/>
　㳂邊及次邊州軍即一依近降朝旨修完所有<lb/>
　腹内州軍城壁樓櫓並候將来豊熟以漸營葺其<lb/>
<pb n="KR4d0040_SBCK_043-8a"/>
　器甲即據不堪數目逐旋勒作院人匠依程課修<lb/>
　整務令精利所貴公私皆得辦濟<lb/>
　　　　乞不添屯軍馬<lb/>
今月七日准熈寧三年十二月二十九日陜西河東<lb/>
路宣撫使司劄子夲司近已具奏聞乞於永興軍邠<lb/>
州河中府三州軍易得粮草之處别添屯軍馬選差<lb/>
將官專切訓練逐路不得句抽專聽宣撫司莭制内<lb/>
一項乞於永興軍駐劄兵馬差夲司准備差使莊宅<lb/>
使趙瑜充永興軍路都鈐轄與知府專管訓練者<lb/>
　右具如前臣勘㑹永興軍所管今年正月一日見<lb/>
　在軍糧麤細色斛斗共三十六萬九千七百石二<lb/>
　斗四升據即目夲府見駐泊及就糧并夲城兵貟<lb/>
<pb n="KR4d0040_SBCK_043-8b"/>
　糧食及官僚請俸等共約支得向去一十七箇月<lb/>
　半馬料三萬七千六百五十二石四斗二升約支<lb/>
　得向去一十五箇月有餘稈草四十萬六千二百<lb/>
　二十二束約支得一十三箇月半有餘此只是據<lb/>
　見在軍馬約度即不知今來所添屯軍馬計多少<lb/>
　數目若只添一倍之時其人粮只約支得八箇月<lb/>
　有餘馬料只约支得七箇月有餘稈草只支得六<lb/>
　箇月有餘所添更多所費尤廣又先准中書劄子<lb/>
　奉聖旨令體量應災傷人戸委的飢乏不能自存<lb/>
　者仰撥省倉斛㪷據第四第五以下人户各借二<lb/>
　石今勘㑹永興軍諸縣苐四等以下闕食人户約<lb/>
　及十餘萬户若毎戸支二石共計合支二十餘万<lb/>
<pb n="KR4d0040_SBCK_043-9a"/>
　石其外縣雖有粮草亦是數目不多更難支充貸<lb/>
　糧若並令在府省倉請領又更減却此數即軍粮<lb/>
　約支更不及得上項月數况去年陜西經夏大旱<lb/>
　入秋霖雨五榖例皆不熟某永興軍放稅多者至<lb/>
　七八分即今毎㪷白米價錢一百文足稈草毎束<lb/>
　價錢二十七文足雖差官開場糴買只糴得白米九百<lb/>
　餘石稈草全無兼勘㑹軍資庫日近雜支錢盡㡳<lb/>
　支絶准轉運司牒將三司提刑司塩馬司封椿錢<lb/>
　盡數充雜支錢止及四萬貫除支毎月料錢及府<lb/>
　庫雜使并不住准轉運司牒支撥往㳂邊州軍及<lb/>
　應副収買軍期物色見今无錢支與和糴場糴買<lb/>
　粮草豈得謂之易得粮草之處臣竊謂大凡添屯<lb/>
<pb n="KR4d0040_SBCK_043-9b"/>
　軍馬先湏约度夲處粮草可以贍養以備今來關<lb/>
　中饑饉倉庫空虚贍養舊兵猶恐不足更添新者<lb/>
　何以枝梧雖朝廷更於左藏庫内藏庫支撥銀紬<lb/>
　絹等降下夲路添助支費亦不免令州縣配賣與<lb/>
　百姓轉増貧困况粮草是重滯之物不可從逺處<lb/>
　興販得來湏夲處土地所生方可計置今饑饉如<lb/>
　此雖多積金銀髙估物價令轉運司與州縣多方<lb/>
　擘畫其目下所要粮草何由可得况即今民間闕<lb/>
　食流移死亡者已爲不少諸縣處處申報驚劫若<lb/>
　至向前二三月後舊榖巳盡新麥未熟民間必轉<lb/>
　更饑乏若官中愛惜倉庫坐視不救竊恐流移轉<lb/>
　多死亡轉衆盗賊轉煩深爲不便竊以戎狄擾邊<lb/>
<pb n="KR4d0040_SBCK_043-10a"/>
　手足之疾百姓離散腹心之憂豈可重外輕内逐<lb/>
　末忘夲兹事得失所繫不細伏望朝廷先將陜西<lb/>
　諸州軍粮草約度合贍得若干軍馬一年支費仍<lb/>
　湏於十分中量留二三分救濟目下饑民外如有<lb/>
　剰數然後據數添屯軍馬若苦無剰數之時伏乞<lb/>
　朝廷更不添屯儻以邊鄙未寧湏至量添軍馬之<lb/>
　時即乞分散往諸州軍就糧各委逐處兵官精加<lb/>
　訓練不湏聚在永興軍邠州河中府三處更特置<lb/>
　都鈐轄三貟候邊事稍定即乞速發遣歸住營處<lb/>
　所貴公私稍得辦濟若不如此先約度粮草但務<lb/>
　添屯軍馬切恐一旦倉庫俱竭别有不虞至時悔<lb/>
　無所及臣職在守藩不敢不言所有先准朝旨令<lb/>
<pb n="KR4d0040_SBCK_043-10b"/>
第四等以下人户借支斛㪷二石未審今來支與<lb/>
　不支若支與則軍粮轉更不足不支則人户正當<lb/>
饑乏伏願聖慈早降指揮臣不勝迫切之誠<lb/>
温國文正公文集卷第四十三<lb/>
</p>
<p>
</p>
  </div>
</body>
</text>
</TEI>
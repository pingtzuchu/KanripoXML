<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_024-1a"/>
温國文正公文集卷第二十四<lb/>
　　章奏九<lb/>
　　　上殿劄子二道<lb/>
　　　論覃㤙劄子<lb/>
　　　儀鸞失火劄子<lb/>
　　　請早令皇子入内劄子<lb/>
　　　直講乞不限年及出身劄子<lb/>
　　　奏乞復夏倚差遣劄子<lb/>
　　　奏乞推恩老臣劄子<lb/>
　　　論董淑妃謚議䇿禮劄子<lb/>
　　　論寺額劄子<lb/>
　　　賈尹劄子<lb/>
<pb n="KR4d0040_SBCK_024-1b"/>
　　　王逵劄子<lb/>
　　　論赦劄子<lb/>
　　　壽星觀劄子<lb/>
　　　再論王逵劄子<lb/>
　　　趙滋劄子<lb/>
　　　陳烈劄子<lb/>
　　　　上殿劄子二道<lb/>
臣近曽上䟽以即今公私財用率皆窮窘專奉目前<lb/>
經費猶汲汲不足万一有大水大旱飢饉相仍戎狄<lb/>
侵邊盗賊群起發兵誅討不時克定倉庫巳空百姓<lb/>
又竭其憂患不細必當早爲之謀以救斯弊乞隨才<lb/>
用人使乆於其任務農通商以蕃息財物節省賜予<lb/>
<pb n="KR4d0040_SBCK_024-2a"/>
裁損浮費又以宰相領緫計使之職凡天下金帛錢<lb/>
榖屬於三司不屬三司者緫計使皆領之歲終則校<lb/>
其出入之數若入少而出多則思其所以救𥙷之術<lb/>
奏而行之常使歲餘三分之一以備饑饉軍旅非常<lb/>
之費其内外錢榖官之長皆委緫計使察其能否考<lb/>
其功狀以奏而誅賞之此誠當今之急務伏望陛下<lb/>
與公卿大臣定議早賜施行取進止<lb/>
　　　　又<lb/>
臣伏見陛下以皇姪宗實知宗正寺宗實辭讓多日<lb/>
不肯就職陛下兩次遣使者召令受勑中外之人無<lb/>
不欣恱以爲非陛下㪫智聦明深謀逺慮断自聖志<lb/>
確然不惑何以及此夫王者以大庇生民爲仁安固<lb/>
<pb n="KR4d0040_SBCK_024-2b"/>
基業爲孝仁孝之道莫大於此今陛下一舉而兩有<lb/>
之天下聞之安得不喜又爵禄者人之所貪往往校<lb/>
量絲毫干求爭訟不顧㢘恥今宗實特受陛下簡㧞<lb/>
恩寵殊異而以榮爲懼辭讓懇切首尾十月尚未受<lb/>
詔其智識操行必賢於人益足彰陛下知人之明此<lb/>
天下所以尤喜也然陛下於宗實屬則父也尊則君<lb/>
也在禮父召無諾唯而起君命召不俟駕今陛下兩<lb/>
遣使者召之宗實雖不受恩命亦當入見面自陳述<lb/>
豈可在家堅卧不起臣愚伏願陛下更遣近上内臣<lb/>
往傳聖意責以禮法彼冝不敢不來則陛下面加敦<lb/>
諭使知聖心懇惻發於至誠彼宜不敢不受如此則<lb/>
陛下仁孝之德純粹光大本末如一無以復加此皆<lb/>
<pb n="KR4d0040_SBCK_024-3a"/>
陛下即今所行而臣復區區進言者誠欲陛下守之<lb/>
益堅行之不倦故也取進止<lb/>
　　　　論覃恩劄子<lb/>
臣光等伏覩今月三日御扎取今年季秋擇日有事<lb/>
于明堂所有合行諸般恩賞一依南郊例施行臣等<lb/>
竊見皇祐二年親祀明堂是時以𥘉行希闊之禮文<lb/>
武臣僚並轉一官今國家修舉舊禮乃是常典雖已<lb/>
誕告恩賞一依南郊例然竊慮貪冒無識之人尚有<lb/>
希覬流言云云動揺中外況今庶官濫溢經費窘竭<lb/>
豈可復踵往歲之失以増今日之弊伏望朝廷豫先<lb/>
明降指揮言今歳所行明堂之禮更不覃恩轉官使<lb/>
中外咸知以絶徼幸者之望取進止<lb/>
<pb n="KR4d0040_SBCK_024-3b"/>
　　　　論儀鸞失火劄子<lb/>
臣竊聞今月九日夜大慶殿前儀鸞司房内失火煙<lb/>
熖已起燒及屋宇側近守宿之人知覺差早僅能救<lb/>
滅或聞聖恩欲寛貸失火之人竊以宫省之内火禁<lb/>
不可不嚴嚮使救之稍緩爲災不細㐲望選差不干<lb/>
礙官一貟子細檢定火發蹤由委開封府依公盡理<lb/>
根勘從𥘉失火因依應干繫人等嚴賜施行所貴戒<lb/>
勵後人不敢懈慢取進止<lb/>
　　　　請早令皇子入内劄子<lb/>
臣等伏聞擇今月二十二日差内臣宣皇子曙入内而曙<lb/>
猶復稱病未入臣等𥘉以臣子有君命召不俟駕之礼使<lb/>
者有受命不受辭之義今曙但以恐懼不敢便當陛<lb/>
<pb n="KR4d0040_SBCK_024-4a"/>
下非常恩寵而所差内臣亦當以臣子事君父之禮<lb/>
曉諭切責使即奉命豈得備禮致命黙然往復殊不<lb/>
副陛下聖意其今月二十五日宣曙内臣伏乞特行<lb/>
責降以懲不職之罪况皇子之名本非官職無容避<lb/>
讓今詔命巳下二十餘日而曙旣爲陛下之子禮當<lb/>
朝夕定省備人子之職不冝乆處外宅伏望聖慈速<lb/>
賜選差都知御藥諭以君父之命不可違臣子之職<lb/>
不可闕敦迫切責使即時入内并下大宗正司及本<lb/>
宫亦仰以禮敦遣不得更容遷延取進止<lb/>
　　　　直講乞不限年及出身劄子<lb/>
臣伏見國子監直講見缺數貟乆而未𥙷蓋以近制<lb/>
須年四十以上及進士九經出身方得爲之臣愚以<lb/>
<pb n="KR4d0040_SBCK_024-4b"/>
爲學官正冝取德行經術可爲師表之人不當限以<lb/>
苛法若不察其人之賢愚而惟年齒出身之問則雖<lb/>
有德行如顔回經術如王弼皆終身不可爲學官也<lb/>
又舊制學官皆先試講說然後就職近歳此法亦因<lb/>
循不行臣欲乞今後應國子監直講有闕許本監或<lb/>
兩制以上舉京朝官選人有德行經術者具姓名聞<lb/>
奏更不問年紀及出身其國子監所舉者委學士或<lb/>
舎人院試兩制以上所舉者委國子監試並須衆官<lb/>
聚㕔㸦舉疑義靣試講說擇其義理精通者保明聞<lb/>
奏方降勑差除若德行邪僻經術荒謬而輙敢舉薦<lb/>
保明者並乞嚴行朝典取進止<lb/>
　　　　奏乞復夏倚差遣劄子<lb/>
<pb n="KR4d0040_SBCK_024-5a"/>
臣先任通判并州事日准經略司牒往麟州勾當公<lb/>
事伏見通判本州事夏倚通敏恪勤勇於忠義苟利<lb/>
公家不爲身謀始與臣共議於屈野河西修堡以上<lb/>
西夏侵耕及見管勾軍馬司公事郭恩恃勇輕敵倚<lb/>
與臣書稱恩萬舉萬敗經略司方行止約恩巳覆没<lb/>
倚收撫散兵孤城獲安旣而倚與衆人一例獲罪降<lb/>
充監當及今五年兩經大赦應當時河西連累之人<lb/>
罪稍輕者並已復舊差遣惟倚尚合入知縣資敘比<lb/>
於衆人獨爲困躓誠可哀憐臣竊以倚當日知恩必<lb/>
敗而力不能制恩之敗績實非倚罪兼其人公忠材<lb/>
智誠有可稱不可專以一眚掩其衆善伏望聖慈特<lb/>
與復通判差遣庶使任職之臣知徇公獲罪終不能<lb/>
<pb n="KR4d0040_SBCK_024-5b"/>
乆爲身累有所勸慕取進止<lb/>
　　　　奏乞推恩老臣劄子<lb/>
臣伏見皇祐二年陛下親祀明堂曽召前兩府杜衍<lb/>
任布二人陪位及禮畢陛下推恩特賜衍布子男各<lb/>
一人進士出身今陛下再舉希闕之典亦曽召前宰<lb/>
相龐籍陪位臣竊以籍曏守西邊宣力實多懷柔凶<lb/>
渠復㱕皇化其在宰府屬蠻冦慿陵震驚二廣翼賛<lb/>
聖謀廓清醜類及告老之年精力猶壯堅辭榮禄去<lb/>
位家居實朝家之碩臣方今之舊俊遇兹盛禮伏望<lb/>
陛下用杜衍任布前例特推恩於籍子男一人以慰<lb/>
其心足以示養老優賢増聖政之美取進止<lb/>
　　　　論董淑妃謚議䇿禮劄子<lb/>
<pb n="KR4d0040_SBCK_024-6a"/>
臣伏見充媛董氏薨追贈婉儀又贈淑妃陛下親爲<lb/>
之輟朝掛服群臣進名奉慰又命有司爲之定謚及<lb/>
行䇿禮於葬日仍給鹵簿外廷之議皆以爲董氏名<lb/>
秩本微病亟之日方拜充媛今送終之禮太爲崇重<lb/>
臣案古者婦人無謚近丗惟皇后有謚及有追加䇿<lb/>
命者妃嬪以下未之有也鹵簿本以賞軍功未甞施<lb/>
於婦人唯唐平陽公主有舉兵佐髙祖定天下之㓛<lb/>
方給皷吹後至中宗時韋后建議始令妃主葬日皆<lb/>
給皷吹非明王之令典不足法也臣愚伏念陛下恭<lb/>
儉寡欲近歲以來後宮之寵絶無大盛過分著聞於<lb/>
外者此四方之人所以咨嗟頌咏歸仰聖德也不意<lb/>
今兹以旣没之董氏而有司謟曲妄崇虚餙以隳紊<lb/>
<pb n="KR4d0040_SBCK_024-6b"/>
制度瀆慢名噐使天下之人疑陛下隆於女寵甚非<lb/>
所以光益聖德也况禮數旣崇則凡䘮事所須用度必<lb/>
廣今明堂大禮新畢帑藏空虚賦歛日滋元元愁困<lb/>
誠不冝更崇大後宫之丧以横増煩費夫亡者雖加<lb/>
之虚名盛飾豈能復知而足以仰累聖德臣竊惜之<lb/>
伏望陛下特詔有司悉罷議謚及䇿禮事其葬日更<lb/>
不給鹵簿凡䘮事所須務從減損不必盡一品之禮<lb/>
以明陛下薄於女寵而厚於元元也取進止<lb/>
　　　　論寺額劄子<lb/>
臣伏覩近降赦節文應天下係帳存留寺觀院舎自<lb/>
來未有名額者特賜名其在四京管内者雖不係帳<lb/>
今日前巳蓋到舎屋及百間以上者亦賜名額竊以<lb/>
<pb n="KR4d0040_SBCK_024-7a"/>
釋老之教無益治世而聚匿遊惰耗蠹良民此明識<lb/>
所共知不待臣一二而言也是以國家明著法令有<lb/>
創造寺觀一間以上者聽人陳告科違制之罪仍即<lb/>
時毀撤蓋以流俗戇愚崇尚釋老積弊巳深不可猝<lb/>
除故爲之禁限不使繁滋而已今若有人公違法令<lb/>
擅造寺觀及百間巳上則其罪巳大幸遇赦恩免其<lb/>
罰罪可矣其棟宇瓦木猶當毀撤沒入縣官今旣不<lb/>
毀而又明行恩命錫之寵名是勸之也臣聞爲人上<lb/>
者洗濯其心壹以待民是以令行禁止而莫敢不從<lb/>
今立法以禁之於前而發赦以勸之於後則凡國家<lb/>
之號令將使民何信而從乎臣恐自今以往姦猾之<lb/>
人將不顧法令依慿釋老之教以欺誘愚民聚歛其<lb/>
<pb n="KR4d0040_SBCK_024-7b"/>
財以廣營寺觀務及百間以上以須後赦冀幸今日<lb/>
之恩不可復禁矣方今元元貧困衣食不贍仁君在<lb/>
上豈可復唱釋老之教以害其財用乎事有微而患<lb/>
深令有近而害逺者此之謂也伏望陛下追改前命<lb/>
應天下寺觀院舎不係帳者不以舎屋多少並依前<lb/>
後勑條處分其昨来赦文内四京寺觀院舎雖不係<lb/>
帳亦賜名額一節乞更不施行庶使號令爲民所信<lb/>
而遊惰不能爲姦也取進止<lb/>
　　　　賈尹劄子<lb/>
臣伏見權知開封府賈黯夲以文藝進身不閑吏事<lb/>
曏在流内銓三班審官院巳無聲迹可紀及尹京邑<lb/>
當繁劇之任尤非所長區断乖方怨嗟盈路伏乞朝<lb/>
<pb n="KR4d0040_SBCK_024-8a"/>
廷量其所能授以它職别選差人知開封府庶合衆<lb/>
心取進止<lb/>
　　　　王逵劄子<lb/>
臣竊聞監兖州景靈宫王逵近降勑差知萊州逵暴<lb/>
戾凶狡陵上虐下所至爲害朝野具知仐年齒已衰<lb/>
猶汚仕籍若復授以一州使爲長吏必恣行不法殘<lb/>
害民物監司畏之莫敢詰問使一境之人何所控告<lb/>
伏望朝廷撿㑹逵年紀及察逵平生事迹勒令致仕<lb/>
或只與監當差遣永不得令親民取進止<lb/>
　　　　論赦劄子<lb/>
臣伏見國家每下赦書輒云敢以赦前事言者以其<lb/>
罪罪之誠欲恩澤下究而號令必信也比見臣僚多<lb/>
<pb n="KR4d0040_SBCK_024-8b"/>
以私意偏見奏赦前事乞不原赦或更特行編配重<lb/>
於不經赦之人朝廷皆從其請若其人情理巨蠧必<lb/>
不可赦者則國家當於約束勑及赦文内明白言之<lb/>
若所坐不至甚重而特不赦是恩澤有所不均而同<lb/>
罪之人有幸有不幸也且今劫盗殺人不死及雜犯<lb/>
死罪猶赦之而微罪不赦是則罪之輕重不繫於人<lb/>
主不刋之法令而决於人臣一時之私意也況使經<lb/>
赦之人仍就編配得罪重於不經赦者尤無謂也夫<lb/>
赦者誠非致治之道然朝廷若能永無赦令使有罪<lb/>
者必刑則人知恐懼莫敢犯矣今旣數下赦令而使<lb/>
大罪得免小罪𬒳刑經赦者其罪重不經赦者其罰<lb/>
輕臧否糾紛使百姓何所取信哉臣愚欲望陛下自<lb/>
<pb n="KR4d0040_SBCK_024-9a"/>
今犯罪之人情理巨蠹必不可赦者乞於豫降約束<lb/>
勑内明白言之其餘並從赦文處分其有指赦作過<lb/>
情狀顯然不因臣僚奏請陛下聖意特不原免者止<lb/>
冝依法施行亦不可使重於赦前之罪應昨赦前犯<lb/>
罪不至編配而赦後特編配者並乞放令逐便庶使恩澤<lb/>
均壹號令明信取進止<lb/>
　　　　壽星觀劄子<lb/>
臣等前者伏覩陛下幸壽星觀奉安真宗御容當時<lb/>
是臣等不知事之本末未敢進言自後方知本觀舊<lb/>
日止有先帝時所畫壽星近因本觀管勾内臣吴知<lb/>
章妄有奏陳稱是先帝御容意欲張大事體廣有興<lb/>
脩自爲勞效别圖恩賞陛下天性仁孝以爲崇奉祖<lb/>
<pb n="KR4d0040_SBCK_024-9b"/>
宗重違其請遂更畫先帝御容以易壽星之像改爲<lb/>
崇先觀知章旣得御容倚以爲名姦詐之心不知紀<lb/>
極乃更求開展觀地别建更衣殿及諸屋宇將近百<lb/>
間制度宏侈計其所費踰數千万向去増益未有窮<lb/>
期臣等竊以祖宗神靈之所慿依在於太廟木主而<lb/>
巳自古帝王之孝者莫若虞舜啇之髙宗周之文武<lb/>
未聞宗廟之外更廣爲象設然後得盡至誠也唯髙<lb/>
宗祭祀親廟微爲豐數故傅說曰黷于祭祀時謂弗<lb/>
欽禮煩則亂事神則難祖己曰祀無豐于昵蓋規之<lb/>
也後至漢氏始爲原廟當時醇儒逹禮者靡不譏之<lb/>
況畫御容於道宮佛寺而又爲壽星之服其爲黷也<lb/>
甚矣且又太祖太宗御容在京師者止於興國寺啓<lb/>
<pb n="KR4d0040_SBCK_024-10a"/>
聖院而已真宗御容已有數處今又益以崇先觀是<lb/>
亦豐于昵也無乃失尊尊之義乎原其所來止因知<lb/>
章妄希恩澤乃敢恣爲誣罔興造事端致䧟朝廷於<lb/>
非禮今旣奉安御容難以變更若止就本觀舊來已<lb/>
脩屋宇固足崇奉所有創添屋宇伏乞一切停寢止<lb/>
令有司以時侍奉所有知章誣罔聖聦依託御容妄<lb/>
有干請廣興力役乞下所司取勘窮治姦狀明正其<lb/>
罪取進止<lb/>
　　　　再論王逵劄子<hi>十一月十八日上逵改除西京留臺</hi>
臣先曽上言新差知萊州王逵暴戾凶狡殘害民物<lb/>
乞檢㑹逵年紀及平生事迹勒令致仕或只與監當<lb/>
差遣至今未聞朝廷追改前命臣竊以善爲政者視<lb/>
<pb n="KR4d0040_SBCK_024-10b"/>
民如子見不仁者誅之如鷹鸇之逐鳥雀也故害民<lb/>
之吏患在不知知而不除使戕賊良善不愛一州而<lb/>
愛一酷吏豈爲民父母之意哉伏望朝廷檢㑹臣前<lb/>
來所奏早賜施行取進止<lb/>
　　　　趙滋劄子<lb/>
臣先曽上言趙滋爲人剛慢不可管軍朝廷不以爲<lb/>
信臣亦自恐聞聽未審不敢復有所陳自後又聞滋<lb/>
對契丹人使禮貌驕倨不遵舊式近者又聞本路帥<lb/>
臣奏滋任意行事恐致引惹竊以景德以前契丹未<lb/>
和親之時戎車歲駕疆埸日駭乗輿暴露於澶淵虜<lb/>
騎慿陵於齊鄆兩河之間暴骨如莽先帝深惟安危<lb/>
之大體得失之至計親屈帝王之尊與之約爲兄弟<lb/>
<pb n="KR4d0040_SBCK_024-11a"/>
歲捐金帛以餌之聘問往來待以敵國之禮陛下承<lb/>
統一遵故約夫豈以此爲不辱哉志存生民故也是<lb/>
以兵革不用百姓阜安垂六十年今契丹所以事中<lb/>
國之禮未有闕也爲邊臣者當訓卒乗繕噐械以戒<lb/>
不虞厚饔餼愼威儀以待使者内不失備外不失好<lb/>
以副朝廷之意而已今滋數乗客氣以傲使人爭小<lb/>
勝以挑彊胡苟爲夸大於目前以求一時之聲名而<lb/>
不顧國家永乆之患臣恐釁隙一開則朝廷未得髙<lb/>
枕而卧也昔孫蒯毀缾而曹衞<hi>御名</hi>難鄫人漚菅而魯<lb/>
國喪邑渉佗捘手而晋失諸侯女子爭桑而吴師入<lb/>
郢故禍常起於細微而事或生於所忽凡二國所以<lb/>
相交之道不可以不愼也雄州當虜之衝平居則行<lb/>
<pb n="KR4d0040_SBCK_024-11b"/>
李之所往來有事則戎馬之所出入典州之將不可<lb/>
不精擇其人滋禀性狂很恐不可乆寘於彼乞落軍<lb/>
職徙之内地母使邊將相效爲國生事實天下幸甚<lb/>
取進止<lb/>
　　　　陳烈劄子<lb/>
臣等伏見朝廷曏以福州處士陳烈好學篤行動遵<lb/>
禮法樂道養志名聞京師故舉之閭閻之中以爲學<lb/>
官烈辭讓未至今聞福建路提點刑獄王陶奏據福<lb/>
州勘到烈爲妻林氏疾病瘦醜遣歸其家十年不視<lb/>
陶因言烈貪汚險詐行無纎完乞盡追奪前後所受<lb/>
恩命臣等素不識烈不知其人果爲如何惟見國家<lb/>
常患士人不修名檢故舉烈等以獎勵風俗若烈平<lb/>
<pb n="KR4d0040_SBCK_024-12a"/>
生操守出於誠實雖有底滯汚闊之行不能合於中<lb/>
道猶爲守節之士亦當保而全之豈可毀壞挫辱疾<lb/>
之如讎書曰不恊于極不罹于咎皇則受之古人所<lb/>
以禮九九市駿骨蓋以此也若其内懷姦惡虧敗名<lb/>
教外飾詐僞沽釣聲利則朝廷曏者以爲有道之士<lb/>
不次用之今乃醜行布於四方其爲愧恥亦不細矣<lb/>
其始者薦舉之人安可置其罪而不問臣等欲望陛<lb/>
下委鄰路監司再行體量本人平生事迹善惡虚實<lb/>
或選差公正官吏通儒術識大體者覆勘前件公事<lb/>
若情理不至深重止於夫妻不相安諧則使之離絶<lb/>
而巳湔洗其過庶幾復伸眉於後又使四方節行之<lb/>
士不憂撗辱得以安恬於閭里若實有醜惡之迹敗<lb/>
<pb n="KR4d0040_SBCK_024-12b"/>
亂名敎則當嚴賜刑誅并治舉者之罪以明至公取<lb/>
進止<lb/>
温國文正公文集卷第二十四<lb/>
</p>
<p>
</p>
  </div>
</body>
</text>
</TEI>
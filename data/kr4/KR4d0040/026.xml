<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_026-1a"/>
温國文正公文集第二十六<lb/>
　章奏十一<lb/>
　　　論御藥寄資劄子<lb/>
　　　乞令皇子伴讀提舉左右人劄子<lb/>
　　　祔廟議<lb/>
　　　上兩宮䟽<lb/>
　　　夏國入弔劄子<lb/>
　　　論進賀表恩澤劄子<lb/>
　　　上殿劄子二道<lb/>
　　　醫官劄子<lb/>
　　　西路旱劄子<hi>九月十三日上㝷下兩路轉運司</hi>
　　　趙滋劄子<lb/>
<pb n="KR4d0040_SBCK_026-1b"/>
　　　福寕殿前尼女劄子<hi>九月二十九日上㝷撤去</hi>
　　　遣奠劄子<lb/>
　　　後殿起居劄子<lb/>
　　　皇地祇劄子<lb/>
　　　虞祭劄子<lb/>
　　　　論御藥寄資劄子<lb/>
臣伏見祖宗以來擇内臣謹信者句當御藥院以其<lb/>
職任最爲親近恐名位寖崇歲乆則權勢太重不可<lb/>
制御故常用供奉官以下爲之轉至内殿崇班則出爲<lb/>
外官此乃祖宗深思逺慮防微杜漸髙出前古詒謀<lb/>
萬丗者也近歲以來頗隳舊法居此任者往往闇理<lb/>
官資請其俸給乆而不去殊失祖宗之意深爲不便<lb/>
<pb n="KR4d0040_SBCK_026-2a"/>
今兹踐阼之𥘉所冝革去積弊率由舊章竊聞勾當<lb/>
御藥院劉保信等四人亦曽自陳乞因覃恩别授外<lb/>
官伏望皇太后殿下皇帝陛下各依逐人所請及應<lb/>
自來内臣闇理官資者並除正官授以外任别擇供<lb/>
奉官以下素知心腹忠信謹慤之人使勾當御藥院<lb/>
仍自今後凢轉官至内殿崇班以上者並須出外一<lb/>
遵祖宗之制不得闇理官資依舊留任内廷差遣取<lb/>
進止<lb/>
　　　　乞令皇子伴讀提舉左右人劄子<lb/>
臣伏見陛下差直史館王陶充皇子伴讀秘閣校理<lb/>
孫思恭充本位說書此誠國家之首務聖哲之逺圖<lb/>
然臣聞三代令王置師傅保以教其子又置三少與<lb/>
<pb n="KR4d0040_SBCK_026-2b"/>
之燕居至於左右前後侍御僕從之人皆選孝悌端<lb/>
良之士逐去邪人母得在側使之日見正事聞正言<lb/>
然後道明而德成心諭而體安福𬒳兆民功流萬丗<lb/>
此教之所以爲益也今陶等雖爲皇子官屬若不日<lb/>
日得見或見而遽退語言不洽志意不通未甞與之<lb/>
論經術之精微辨人情之邪正究義理之是非考行<lb/>
己之得失教者止於供職學者止於備禮而左右前<lb/>
後侍御僕從或有佞邪䜛巧之人雜處其間出入起<lb/>
居朝夕相近誘之以非禮導之以不義納之以謟䛕<lb/>
濟之以詐僞雖皇子資性聦明端慤難移然親近易<lb/>
習積乆易遷謟䛕易入詐僞易惑如此則雖有碩儒<lb/>
端士爲之師傅終無益也臣聞孟子曰雖有天下易<lb/>
<pb n="KR4d0040_SBCK_026-3a"/>
生之物一日暴之十日寒之未有能生者也吾見亦<lb/>
罕矣吾退而寒之者至矣又曰一齊人傅之衆楚人<lb/>
咻之雖日撻而求其齊也不可得矣臣愚伏望陛下<lb/>
多置皇子官属博選天下有學行之士以充之使每<lb/>
日在皇子位與皇子居處燕游講論道義聳善抑惡<lb/>
輔成懿德其左右前後侍御僕從亦皆選小心端慤<lb/>
之人使所屬官司結罪保明然後得入仍專委伴讀<lb/>
官提舉覺察若有佞邪䜛巧之人誘導皇子爲非禮<lb/>
之事者委伴讀官糺舉施行即時斥逐不今在側若<lb/>
皇子自有過失再三規誨不從者亦聽以聞如此則<lb/>
必進德修業日就月將善人益親邪人益踈誠天下<lb/>
之幸也大理評事趙彦若孝友温良謹㓗正固博聞<lb/>
<pb n="KR4d0040_SBCK_026-3b"/>
強記難進易退國子監直講李寔好學有文修身慎<lb/>
行祕閣校理孟恂清純愷悌始終如一此臣之所知<lb/>
也伏望陛下擇此三人及廣求其比以備皇子官属<lb/>
臣推心盡忠不敢形迹僣越妄言伏俟譴謫取進止<lb/>
　　　　祔廟議<lb/>
禮天子七廟三昭三穆與太祖之廟而七太祖之廟<lb/>
萬丗不毀其餘昭穆盡則毀之示有終也自漢以來<lb/>
天子或起於布衣以受命之𥘉太祖尚在三昭三穆<lb/>
之次故或祀四丗或祀六丗其太祖以上之主雖屬<lb/>
尊於太祖親盡則遷故漢元帝之丗太上廟主瘞於<lb/>
寢園魏明帝之丗處士廟主遷於園邑晉武帝祔廟<lb/>
遷征西府君惠帝祔廟又遷豫章府君自是以下大<lb/>
<pb n="KR4d0040_SBCK_026-4a"/>
扺過六丗則遷其神主蓋以太祖未正東嚮之位則<lb/>
止祀三昭三穆若太祖巳正東嚮之位則并三昭三<lb/>
穆為七丗矣唐髙祖𥘉立祀四丗太宗増祀六丗及<lb/>
太宗祔廟則遷洪農府君神主於夾室髙宗祔廟又<lb/>
遷宣皇神主於夾室皆祀六丗此前代之成法也惟<lb/>
明皇立九室祀八丗事不經見難可依據今若以太<lb/>
祖太宗爲一丗則大行皇帝祔廟之日僖祖親盡當<lb/>
遷於西夾室祀三昭三穆於先王典禮及近丗之制<lb/>
無不符合太廟更不須添展一室<lb/>
　　　　上兩宫䟽<lb/>
月日具官臣光昧死再拜上䟽皇太后殿下皇帝陛<lb/>
下臣聞天地交謂之泰天地不交謂之否天地者上<lb/>
<pb n="KR4d0040_SBCK_026-4b"/>
下之象也施諸人事君仁而臣忠父慈而子孝兄愛<lb/>
而弟恭皆泰也君不仁臣不忠父不慈子不孝兄不<lb/>
愛弟不恭皆否也泰則上下之情通内外之志和國<lb/>
以之治家以之安否則上下之情塞内外之志乖國<lb/>
以之乱家以之危治乱安危之分不在於它在於審<lb/>
察否泰之端而已矣書曰立愛惟親立恭惟長始于<lb/>
家邦終于四海自古明王治天下之道未有不自孝<lb/>
慈始者也恭惟先帝属籍之親凡数百人獨以天下<lb/>
之業傳於聖明皇太后承顧命之際鎭撫中外决定<lb/>
大業其恩德隆厚踰於天地何可勝言皇帝至性烝<lb/>
烝哀以執喪共以致養夙夜憂勞以成疾疹其於慈<lb/>
孝之美可謂至矣然臣猶竊有所懼不可不過慮於<lb/>
<pb n="KR4d0040_SBCK_026-5a"/>
萬一先事而進言者臣聞金隄千里潰於蟻壌白璧<lb/>
之瑕易離難合況社稷之重非特金隄也骨肉之親<lb/>
非特白璧也在於守之至謹執之至固完美無間然<lb/>
後福禄無疆也夫姦邪之人專闚主意苟有釁隙則<lb/>
因乗之於是離間人君臣交<hi>犯御名</hi>人父子使之上下相<lb/>
疾内外相疑巳然後得奮其詐謀以盗其大權私其<lb/>
重利自古以来喪國敗家未有不由此者也今雖叡<lb/>
聖在上朝廷清明中外之臣咸懷忠良然禍福之原<lb/>
其来甚微舉措聽納不可不慎臣愚竊惟今日之事<lb/>
皇帝非皇太后無以君天下皇太后非皇帝無以安<lb/>
天下兩宫相恃猶頭目之與心腹也皇帝聖體平寜<lb/>
之時奉事皇太后承順顔色宜無不如禮若藥石未<lb/>
<pb n="KR4d0040_SBCK_026-5b"/>
効而定省温清有不能周備者亦皇太后所冝容也<lb/>
孔子曰孝哉閔子騫人不間於其父母昆弟之言蓋<lb/>
言誠信純至表裏著明而它人不能間也孟子曰父<lb/>
子責善賊恩之大者也蓋言骨肉至親止當以恩意<lb/>
相厚不當較錙銖之是非也臣愚伏望皇帝常思孔<lb/>
子之言皇太后無忘孟子之戒萬一姦人欲有閞說<lb/>
渉於離間者當立行誅戮以明示天下使咸知䜛佞<lb/>
之徒不能欺惑聖明也方今天地鬼神群臣百姓鳥<lb/>
獸草木皆恃兩宫以爲安若兩宫歡欣於上則天地<lb/>
鬼神得以歆其禋祀鳥獸草木得以遂其生息况群<lb/>
臣百姓孰不保首領以樂太平之化哉臣狂瞽妄言<lb/>
不識忌諱惟知徇國不爲身謀不勝區區迫切之誠<lb/>
<pb n="KR4d0040_SBCK_026-6a"/>
臣光昧死再拜上䟽<lb/>
　　　　夏國入弔劄子<lb/>
臣伏聞夏國所遣使人前日不肯門見固求入對朝<lb/>
廷不許勒歸館舎臣愚竊以陛下継統之𥘉四夷之<lb/>
人皆欲奉望天表窺覘聖德又聞曏曽不安意謂未<lb/>
能視朝所以犬羊之心敢爾桀黠今若深閉固拒不<lb/>
聽入見則必疑有所隠避益足使之驕慢况即日陛<lb/>
下巳御正殿臣謂何惜紫庭数歩之地使之稽首拜<lb/>
伏瞻仰清光庶幾得識陛下神武之姿知必能鎮服<lb/>
四海歸至其國轉相告語使其蜂蟻之衆心服氣沮<lb/>
不敢窺邊此所謂上兵伐謀不待戰而屈敵者也取<lb/>
進止<lb/>
<pb n="KR4d0040_SBCK_026-6b"/>
　　　　論進賀表恩澤劄子<lb/>
臣竊見諸路轉連使提點刑獄知州軍等名遣親屬<lb/>
進奉賀登極表至京師朝廷不問官職髙下親屬逺<lb/>
近一例推恩乃至班行幕職權知州軍或所遣之人<lb/>
不係親屬者亦除齋郎及差使殿侍此蓋國初承五<lb/>
代姑息藩鎮之弊故有此例後來人主嗣位之初大<lb/>
臣因循故事不能革正然以理推之國家爵禄本待<lb/>
賢才及有功効之人今使此等無故受官誠爲大濫<lb/>
况近日官吏繁冗十倍於國初之時朝廷深知其弊<lb/>
所以數年前别定條制減省諸色奏䕃之數若進表<lb/>
之人皆得一官則又併増數百入仕之人曏來減省<lb/>
奏䕃悉爲虚設今縦不能盡罷此等恩澤其進表人<lb/>
<pb n="KR4d0040_SBCK_026-7a"/>
若係五服内親者或乞等第授一官其五服外親及<lb/>
不係親屬者並量賜金帛罷去庶幾少救濫官之失<lb/>
取進止<lb/>
　　　　上殿劄子二道<lb/>
臣聞臯陶賛於舜曰元首明哉股肱良哉庶事康哉<lb/>
蓋言人君明則百官得其人百官得其人則衆事無<lb/>
不美也又曰元首叢脞哉股肱惰哉萬事隳哉蓋言<lb/>
人君細碎無大略則群臣不盡力群臣不盡力則万<lb/>
事皆廢壞也此二者治乱之至要也荀子曰明主好<lb/>
要闇主好詳主好要則百事詳主好詳則百事荒故<lb/>
爲人君者自有職事固不當詳察細務也然則人君<lb/>
之職謂何臣愚以爲量材而授官一也度功而加賞<lb/>
<pb n="KR4d0040_SBCK_026-7b"/>
二也審罪而行罰三也材有長短故官有能否功有<lb/>
髙下故賞有厚薄罪有小大故罰有輕重此三者人<lb/>
君所當用心其餘皆不足言也臣伏見國家舊制百<lb/>
司細事如三司鞭一胥史開封府𥙷一廂鎮之類往<lb/>
往皆須奏聞崇政殿所引公事有軍人武藝國馬芻<lb/>
秣之類皆一一躬親閱視此蓋國𥘉艱難權時之制<lb/>
施於今日頗傷煩碎陛下龍興撫運聖政惟新臣愚<lb/>
以爲冝令中書樞宻院檢詳中外百司自來公事須<lb/>
申奏取旨及後殿所引公事其間不繋大體非人君<lb/>
所宜身親者悉從簡省委之有司陛下養性安身以<lb/>
專念人君之三職足以法天地之易簡致虞舜之無<lb/>
爲誠天下幸甚取進止<lb/>
<pb n="KR4d0040_SBCK_026-8a"/>
　　　　第二道<lb/>
臣聞王言惟作命不言臣下罔攸禀令陛下以明德<lb/>
令望龍飛受命四海之内延頸傾耳渇聞聖政自踐<lb/>
阼以來於今五月而陛下深執謙巽端拱淵黙群臣<lb/>
奏事一無可否中外之情深爲鬱邑曏者猶謂聖體<lb/>
未安今御殿聽政巳遵舊式出入起居皆復常度而<lb/>
獨於萬機未加裁决臣竊惑之詩曰弗躬弗親庶民<lb/>
弗信弗問弗仕勿罔君子臣愚伏望陛下凡兩府及<lb/>
群臣奏事稍留神省察詢訪利害議論是非可則行<lb/>
之否則却之使四方翕然瞻仰聖德億兆群生不勝<lb/>
幸甚取進止<lb/>
　　　　醫官劄子<lb/>
<pb n="KR4d0040_SBCK_026-8b"/>
臣伏見舊醫官宋安道等四人昨以侍先帝醫藥無<lb/>
狀降授諸州散官㝷以陛下聖體不安大臣憂恐權<lb/>
留安道等診候御脉今巳百有餘日陛下聖體終未<lb/>
平復安道等方術無驗較然可知而其人皆得罪於<lb/>
先帝臣謂陛下不冝赦其罪戾留在京師並乞發遣<lb/>
令赴貶所僧志縁本不曉醫但以妖妄惑人於江淮<lb/>
之間稱是診人六脉能知災福今亦出入禁庭叨忝<lb/>
章服察其療疾實無所益伏乞奪去紫衣放歸本州<lb/>
凡用醫之道在謹擇其人而專任之然後良工得盡<lb/>
其術而功効可見今聞診御脉者常以十數工拙相<lb/>
雜是非混殽發言進藥更相倚仗前䟦後疐左瞻右<lb/>
顧雖有俞扁之術將安所施於是彊者自專弱者附<lb/>
<pb n="KR4d0040_SBCK_026-9a"/>
㑹雷同比周共爲誣罔不顧聖體但爲身謀俱云脉<lb/>
氣平知藏府無疾然而旁側衆人竊觀形證豈得爲<lb/>
安寧復舊如醫官所言哉日月益深根柢益固四海<lb/>
憂畏焦心墜膽臣愚伏望陛下思一身之安危繫群<lb/>
生之禍福深自重惜不可因循愽訪京邑四方通醫<lb/>
術者精擇一人使之專診御脉聽用其言服食其藥<lb/>
若旬日之間全無應効則斥去不用别更擇人如此<lb/>
必遇良醫痊復有日臣不勝區區伏望聖慈少加采<lb/>
察天下幸甚取進止<lb/>
　　　　西路旱劄子<hi>九月十三日上㝷下兩路轉運司</hi>
臣竊聞京西陜西兩路自夏末以來殊少雨澤秋田<lb/>
豐稔者所收不過五分枯旱之處所得尤薄而官司<lb/>
<pb n="KR4d0040_SBCK_026-9b"/>
或務爲聚歛民有訴旱者不肯受接道塗嗷嗷頗多<lb/>
怨讟巳有流移就食它方者况此兩路昨來供應山<lb/>
陵百姓最爲勞苦朝廷尤冝優恤伏望特降詔旨下<lb/>
兩路體量應有災傷之處倍加存撫寛其租稅敢有<lb/>
抑塞旱狀不爲收接者嚴加譴責庶使困窮之民有<lb/>
所赴訴取進止<lb/>
　　　　趙滋劄子<lb/>
臣累曽上言趙滋剛愎狂妄不可管軍及守邊必將<lb/>
敗事近聞朝廷益加寵任令再知雄州臣愚瞽之言<lb/>
誠無足采然竊聞曏時本路都轉運使唐介安撫使<lb/>
彭思永皆曽言滋罪狀今朝廷使之再任彼三人者<lb/>
必不肯同心恊力以利公家但更相違戾窺伺得失<lb/>
<pb n="KR4d0040_SBCK_026-10a"/>
雖容貌語言外相包容其中心豈能坦然全無猜惡<lb/>
是朝廷激之使交闘也若監司將帥玄相猜惡而欲<lb/>
使之安下民扞外敵臣竊以爲難矣伏望朝廷念河<lb/>
北一路繋國家安危察滋所爲皆夸誕不實授滋别<lb/>
路一閑慢差遣使上下之情各獲自安不唯邊境保<lb/>
無他慮亦滋一身之福也取進止<lb/>
　　　　福寧殿前尼女劄子<hi>九月二十九日上㝷撤去</hi>
臣竊見大行皇帝梓宫在福寧殿自啓菆以來每日<lb/>
裝飾尼女置於殿前傳以粉黛衣之綺繍狀如俳優<lb/>
又類戲劇臣不知其說果何謂也群臣見者無不駭<lb/>
異或歎其失禮或黙有譏誚黷嫚威神莫甚於此殆<lb/>
非所以禆助喪容觀示萬方伏望聖慈速令撤去孔<lb/>
<pb n="KR4d0040_SBCK_026-10b"/>
子曰葬之以禮此孝之大也臣願陛下因此特降聖<lb/>
旨下有司應將來靈駕進發以至襄事凡儀仗送終<lb/>
之物有鄙俚無稽不合典禮如此類者悉冝刪去無<lb/>
使四方之人有所觀笑取進止<lb/>
　　　　遣奠劄子<lb/>
臣聞禮爲人後者爲之子也孔子曰人未有自致者<lb/>
也必也親喪乎又曰喪事不敢不勉故天子即位之<lb/>
初天下所以瞻仰而歸心者唯在執喪盡禮而已矣<lb/>
恭惟仁宗皇帝舉天下而授之陛下明睿獨断人莫<lb/>
之間父母能生陛下不能使陛下貴爲天子冨有四<lb/>
海至於萬丗子孫永饗天禄皆仁宗皇帝之厚德不<lb/>
可忘也今靈駕發引逺就山陵天長地乆永無還期<lb/>
<pb n="KR4d0040_SBCK_026-11a"/>
痛毒惻怛無甚於此伏望陛下至日若聖體稍安行<lb/>
禮之際威儀容止動加矝愼擗踊哭泣過於哀毀以<lb/>
竭孝思之至報罔極之恩結四海之心聳萬民之望<lb/>
盛德本基盡在於是不可以不嚴畏也此雖聖明所<lb/>
自知然臣區區尚欲以塵露之微助山海之大庶幾<lb/>
萬一或有所益焉取進止<lb/>
　　　　後殿起居劄子<lb/>
臣竊見國家從來以垂拱崇政爲便殿乗與每旦先<lb/>
御垂拱退御崇政是以侍從近臣巳於垂拱起居者<lb/>
非有職事奏對更不復至崇政近歲以來乗輿間日<lb/>
一御垂拱有司不詳事體夲末遂令學士待制及兩<lb/>
省官只赴垂拱不赴崇政起居近以山陵未畢乗輿<lb/>
<pb n="KR4d0040_SBCK_026-11b"/>
不御垂拱將近旬月學士以下遂廢起居之禮豈有<lb/>
名爲侍從近臣而動踰旬月不得瞻望黼扆臣恐朝<lb/>
廷之儀由此相承寖益訛謬欲乞今後應乗輿不御<lb/>
前殿並令學士待制及兩省官赴後殿起居或以爲<lb/>
太煩即令兩日一次起居取進止<lb/>
　　　　皇地祇劄子<lb/>
臣伏見今月十九日以大行皇帝謚號奏告天地宗<lb/>
廟社稷皇地祇止於圎亡望告臣聞王者父天母地<lb/>
其尊一也是故孝經曰事父孝故事天明事母孝故<lb/>
事地察今社稷之祀位爲上公猶特遣官奏告而皇<lb/>
地祇寓於南郊下同腏食失尊卑之敘乖重輕之義<lb/>
考諸名體竊所未安欲乞今後凡祭告皇地祇並遣<lb/>
<pb n="KR4d0040_SBCK_026-12a"/>
两府官一貟詣北郊行事庶合禮意取進止<lb/>
　　　　虞祭劄子<lb/>
臣聞禮旣葬而虞虞安也柩旣藏矣孝子不忍一日<lb/>
離其親恐精神彷徨無所依歸故祭以安之也然則<lb/>
虞者孝子之事主人當親其禮非臣下所得攝也臣<lb/>
竊見今月三日虞祭百官皆入就位而哭而陛下不<lb/>
親其禮使宗正卿攝事臣竊惑之伏以永昭陵距京<lb/>
師猶五頓木主還未至之時不可一日不虞故使群<lb/>
臣攝事今木主巳逹京師近在内殿而有司不根禮<lb/>
意尚如塗中使群臣行事於親踈之序有所不稱於<lb/>
哀恭之情有所未盡臣恐聞見之人不知有司之失<lb/>
而歸責於陛下今未至卒哭尚有三虞欲望自來日<lb/>
<pb n="KR4d0040_SBCK_026-12b"/>
以後陛下親行其禮取進止<lb/>
　　　　第二劄子<lb/>
臣昨日上言虞祭者孝子之事非臣下所得攝乞陛<lb/>
下親行其禮陛下不以臣言爲輕以爲得禮巳降聖<lb/>
旨依臣所奏今日禮儀旣具百辟在庭而陛下不出<lb/>
復使宗正卿攝事在列之臣無不愕然自失且昨日<lb/>
有司不爲陛下設親祭之禮猶可謂之有司之失若<lb/>
今日之事則咎將誰歸此皆由臣惷愚以彰陛下之<lb/>
過臣之罪重惟陛下裁之臣聞易曰不逺復無祇悔<lb/>
元吉孔子曰過而不改是謂過矣伏望陛下來日雖<lb/>
聖體小有不康亦當勉彊親行其禮以解中外之惑<lb/>
取進止<lb/>
<pb n="KR4d0040_SBCK_026-13a"/>
</p>
<p>
温國文正公文集卷第二十六<lb/>
<pb n="KR4d0040_SBCK_026-13b"/>
</p>
<p>
</p>
  </div>
</body>
</text>
</TEI>
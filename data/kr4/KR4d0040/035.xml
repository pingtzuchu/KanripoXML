<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_035-1a"/>
温國文正公文集卷第三十五<lb/>
　　章奏二十<lb/>
　　　乞經筵訪問劄子<lb/>
　　　選人試經義劄子<lb/>
　　　論安懿皇劄子<lb/>
　　　留吕誨等劄子<lb/>
　　　留傅堯俞等劄子<lb/>
　　　乞與傅堯俞等同責降劄子<lb/>
　　　居家奏狀<hi>第二劄子第四劄子第三劄子</hi>
　　　請不受尊號劄子<lb/>
　　　議祧遷狀<lb/>
　　　辭翰林學士第一狀<hi>第二狀第三上殿劄子</hi>
<pb n="KR4d0040_SBCK_035-1b"/>
　　　王陶乞除舊職劄子<lb/>
　　　　乞經筵訪問劄子<lb/>
臣以駑朽得侍勸講竊見陛下天性好學孜孜不倦<lb/>
然於經席之中未甞發言有所詢問臣愚意陛下欲<lb/>
護群臣之短恐於應對之際倉卒失據不能開陳稠<lb/>
人之中受其愧怍此誠聖心仁恕之極群臣捐軀無<lb/>
以報塞然臣聞易曰君子學以聚之問以辨之論語<lb/>
曰疑思問中庸曰有弗問問之弗得弗措也有弗辨<lb/>
辨之弗明弗措也以此言之學非問辨無由發明今<lb/>
陛下若皆黙而識之不加詢訪雖爲臣等踈淺之幸<lb/>
竊恐無以宣暢經旨禆助聖性伏望陛下自今講筵<lb/>
或有臣等講解未盡之處乞賜詰問或慮一時記憶<lb/>
<pb n="KR4d0040_SBCK_035-2a"/>
不能詳備者許令退歸討論次日别具劄子敷奏庻幾<lb/>
可以輔稽古之志成日新之益取進止<lb/>
　　　　選人試經義劄子<lb/>
臣竊見國家舊制資䕃出身人𥘉授差遣者並令審<lb/>
官院流内銓試省格詩或賦或論一首或五經墨義十<lb/>
道各從其便其賦論墨義徒有其名無人願試大率皆<lb/>
乞試詩其間甚有假手於人真僞難辨就使自能作詩<lb/>
辭采髙妙施於治民亦無所用不可以此便爲殿最臣欲<lb/>
乞今後應資䕃出身人𥘉授差遣者並委審官院流内<lb/>
銓試孝經論語大義共三道仍令主判臣僚更将所對<lb/>
義面加詢問使之口說若義理精通者特爲一等并所<lb/>
試大義卷子保明聞奏京官與减一任監當選人並與<lb/>
<pb n="KR4d0040_SBCK_035-2b"/>
家便差遣合入家便者與先次其義理稍通者依常<lb/>
調不通者旦令修學候一周年外再試必湏試中方<lb/>
得出官若年四十以上者即聽依舊制只冩家狀讀<lb/>
律如此則公卿大夫子弟皆嚮學知道亦近於先王<lb/>
教胄子之術也取進止<lb/>
　　　　論安懿皇劄子<lb/>
臣聞諸道路未知信否或言朝廷欲追尊濮安懿王<lb/>
爲安懿皇審或如此竊恐不可陛下旣爲仁宗後於<lb/>
禮不得復顧私親臣先時言之巳熟不敢復煩聖聽<lb/>
今臣不知陛下之意固欲追尊濮王者欲以爲榮邪<lb/>
以爲利邪以爲有益於濮王邪前丗帝王以旁支入<lb/>
継追尊其父爲皇者自漢哀帝爲始其後安帝<hi>聖御名</hi>帝<lb/>
<pb n="KR4d0040_SBCK_035-3a"/>
靈帝亦爲之哀帝追尊其父定陶恭王爲恭皇今若<lb/>
追尊濮安懿王爲安懿皇是正用哀帝之法也陛下<lb/>
有堯舜禹湯不以爲法而法漢之昏主安足以爲榮<lb/>
乎仁宗恩澤在人淪於骨髓海内之心所以歸附陛<lb/>
下者爲親受仁宗之命爲之子也今陛下旣得天下<lb/>
乃加尊號於濮王海内聞之孰不解體又安足以爲<lb/>
利乎夫生育之恩昊天罔極誰能忘之陛下不忘濮<lb/>
王之恩在陛下之中心不在此外飾虚名也孝子愛<lb/>
親則祭之以禮今以非禮之虚名加於濮王而祭之<lb/>
其於濮王果有何益乎三者無一可而陛下行之臣<lb/>
竊惑之此蓋政府一二臣自以曏者建議之失已負<lb/>
天下之重責苟欲文過遂非不顧於陛下之德有所<lb/>
<pb n="KR4d0040_SBCK_035-3b"/>
虧損陛下從而聽之臣竊以爲過矣臣又聞政府之<lb/>
謀欲託以皇太后手書及不稱考而稱親雖復巧飾<lb/>
百端要之爲負先帝之恩虧陛下之義違聖人之禮<lb/>
失四海之心政府之臣秪能自欺安能欺皇天上帝<lb/>
與天下之人乎臣願陛下急罷此議勿使流聞逹於<lb/>
四方則天下幸甚臣今雖不爲諌官然曏日已曽奏<lb/>
聞身備近臣遇國家有大得失不敢不言取進止<lb/>
　　　　留吕誨等劄子<lb/>
臣聞人主患在不聞其過人臣患在不能盡忠是故<lb/>
忠直敢言之臣國家之至寶也夫以人主之尊下臨<lb/>
群臣和顔色以求諌重爵賞以勸之群臣猶畏懦而<lb/>
不敢進又况憚之以威懲之以刑則嘉言何從而至<lb/>
<pb n="KR4d0040_SBCK_035-4a"/>
哉竊聞侍御史知雜事吕誨侍御史范純仁監察御<lb/>
史裏行吕大防因言濮王典禮事盡𬒳責降中外聞<lb/>
之無不駭愕臣觀此三人忠亮剛正憂公忘家求諸<lb/>
群臣罕見其比今一旦以言事太切盡從竄逐臣竊<lb/>
爲朝廷惜之臣聞人君所以安榮者莫大於得人心<lb/>
今陛下徇政府一二人之情違舉朝公議尊崇濮王<lb/>
過於禮制天下之人巳知陛下爲仁宗後志意不專<lb/>
悵然失望今又取言事之臣群軰逐之臣恐累於聖<lb/>
徳所損不細閭里之間腹非竊歎者多矣况純仁大<lb/>
防皆陛下簡拔於衆人之中任以爲耳目之臣蓋取<lb/>
其忠直非取其阿䛕也純仁大防亦欲竭誠盡節以<lb/>
報陛下之知故敢不附政府侃然正論今更以此獲<lb/>
<pb n="KR4d0040_SBCK_035-4b"/>
罪則陛下於群臣之中尚誰親哉若使忠直日退阿<lb/>
䛕日進則陛下何以復知臣下之善惡政事之得失<lb/>
如此殆非國家之福也伏望聖慈亟令誨等還臺供<lb/>
職則天下翕然皆歌陛下之聖明雖禹之樂聞善言<lb/>
湯之改過不吝不足過矣不則旦爲之别改近地一<lb/>
官亦可以少慰外人之心也<lb/>
　　　　㽞傅堯俞等劄子<lb/>
臣近曽上殿蒙聖㤙宣諭以濮王稱親事云此親字<lb/>
官家亦夲不欲稱假使只稱濮王與仙逰縣君有何<lb/>
不可臣乃知陛下至公本無過厚於私親之意直爲<lb/>
政府所誤以致外議紛紜必謂旦夕下詔罷去親名<lb/>
其已出䑓官當别有除改見在臺官亦優加撫諭使<lb/>
<pb n="KR4d0040_SBCK_035-5a"/>
之就職昨日忽聞侍御史知雜事傅堯俞知和州侍御<lb/>
史趙鼎通判淄州趙瞻通判汾州中外之人無不驚<lb/>
愕此蓋政府欲閉塞來者使皆不敢言然後得専秉<lb/>
大權逞其胷臆臣竊惟陛下春秋方壯聖性欽明而<lb/>
今日獨取拒諌之名受孤㤙之謗違天下之望失人<lb/>
主之權止於遂政府數人很心而已不知於陛下有<lb/>
何所利而爲之臣不勝區區深為陛下痛惜伏望陛<lb/>
下勿復詢於政府特發宸断召還堯俞等下詔更不<lb/>
稱親如此則可以立使天下憤懣之氣化為驩欣誹<lb/>
謗之語更爲謳歌矣取進止<lb/>
　　　乞與傅堯俞等同責降劄子<lb/>
臣昨任諌官日與其餘䑓官䓁同共論列濮王典禮不冝<lb/>
<pb n="KR4d0040_SBCK_035-5b"/>
稱尊號及皇考事前後非一臣㝷蒙恩改龍圖閣直學士<lb/>
臣屢曽辝免乞以舊職知河中府等一處朝廷不許止免<lb/>
缺職今同知諌院傅堯俞御史知雜事吕誨侍御史范純<lb/>
仁趙鼎趙瞻監察御史衷行吕大防並巳責降若所言濮<lb/>
王事合於典禮則堯俞等不當竄逐若所言非是則臣不<lb/>
冝獨免况同時䑓諌官竄逐已盡臣實無顔尚居故位同<lb/>
罪異罰有累公朝伏乞與傅堯俞䓁一例責降取進止<lb/>
　　　　居家奏狀<lb/>
右臣今日上殿已曽靣奏為先任諌官日言事不當乞<lb/>
賜責降見居家待罪自今月十二日已後不敢赴起<lb/>
居所有夲職公事亦不敢管勾謹具狀奏聞謹奏<lb/>
　　　　第二劄子<lb/>
<pb n="KR4d0040_SBCK_035-6a"/>
臣於今月十一日上殿以先任諌官日論列濮王事<lb/>
不當乞賜責降陛下令納下劄子不送中書臣以負<lb/>
罪在身不可苟免若不得臣劄子中書無以進呈行<lb/>
遣遂於次日具録劄子副夲繳申中書臣又有此固<lb/>
違聖旨之罪乞付外施行早賜責降取進止<lb/>
　　　　筆三劄子<lb/>
臣於今月十一日上殿乞與傅堯俞等一例責降十<lb/>
三日又曽自陳固違聖旨之罪至今未奉指揮臣曏<lb/>
於陛下即位之年四月二十七日巳曽上䟽豫戒追<lb/>
尊祖父之事及政府請議濮王典禮陛下令候過仁<lb/>
宗大祥别取旨臣與傅堯俞甫過太祥即詣政府白<lb/>
以爲人後者不得顧私親之議及詔兩制禮官同共<lb/>
<pb n="KR4d0040_SBCK_035-6b"/>
詳定之日臣又獨爲衆人手撰奏草若治其罪臣當<lb/>
爲首其吕誨等並係後來論列巳蒙譴逐况如臣者<lb/>
豈冝容恕縱陛下至仁特加保庇臣能不愧於心伏<lb/>
望聖慈依臣前奏早賜責降其曏所上䟽竊慮年月<lb/>
稍乆禁中遺失今别録進呈取進止<lb/>
　　　　第四劄子<lb/>
臣自今月十一日以來巳曽三次奏乞與傅堯俞等<lb/>
一例責降未蒙開允今又准中書劄子以侍講錢象<lb/>
先奏乞催臣依舊赴經筵供職奉聖旨令臣疾速朝<lb/>
參供職者臣仰荷大恩所冝奔走奉承詔旨然臣退<lb/>
循義理有所未安是以不敢苟貪榮禄至重有敷陳<lb/>
臣與傅堯俞等七人同爲臺諌官共論濮王典禮凡<lb/>
<pb n="KR4d0040_SBCK_035-7a"/>
堯俞等所坐臣大約皆曽犯之今堯俞等六人已蒙<lb/>
聖恩盡得外𥙷獨臣一人尚留闕下使天下之人皆<lb/>
謂臣始則唱率衆人共爲正論終則顧惜禄位苟免<lb/>
刑章臣雖至愚粗惜名節受此指目何以爲人非徒<lb/>
如是而已又使譏謗上流謂國家行法有所偏頗臣<lb/>
是用晝則忘餐夕則忘寢入則愧朝廷之士出則慙<lb/>
道路之人藐然一身措之無地雖知違犯天威負罪<lb/>
愈重豈敢更復朝參供職伏望聖慈曲垂矜察依臣<lb/>
前奏早賜責降取進止<lb/>
　　　　請不受尊號劄子<lb/>
臣聞王者父天母地子育黎元嚴恭鬼神畏懼災異<lb/>
故能安靖國家饗有多福自生民以來不易之道也<lb/>
<pb n="KR4d0040_SBCK_035-7b"/>
天雖至髙視聽甚邇朝夕不離王者左右順吉逆凶<lb/>
應若影響此乃詩書所載聖人所言豈可謂之漠然<lb/>
無知而簡忽不顧哉臣伏見陛下踐阼巳來太陽侵<lb/>
色中有黒子大風晝晦冬温無氷連年大水漂沒廬<lb/>
田以至今歳災異尤甚慧星彰見光炎隆熾朝東暮<lb/>
西連月乃㓕飛蝗害稼日有食之加之陜西河東夏<lb/>
秋乏雨禾旣不収麥仍未種婦子恓惶流離滿路西<lb/>
戎内侮邊鄙未安當此之際群臣冝勸導陛下以祗<lb/>
畏天命勤恤民隱克己謙約博求至言以消復變咎<lb/>
延致善祥而朝廷晏然曽不爲意或以爲自有常數<lb/>
非關人事或以爲景星嘉瑞更當有福今者又有佞<lb/>
臣建議請上尊號其爲欺蔽上天誣罔海内孰甚於<lb/>
<pb n="KR4d0040_SBCK_035-8a"/>
此是使上帝鬼神怫鬱不懌自拜表以來陛下嬰此<lb/>
疾疹乆而未愈此皆群臣謟䛕之罪陛下豈得不省<lb/>
寤而深思哉臣不勝區區忘生觸死伏望陛下自以<lb/>
聖意止群臣所上章表却尊號而勿受更下詔書深<lb/>
自咎責咨謀四方廣開言路求所以事天養民轉災<lb/>
爲福之道俟聖體康復政化流通天時豐穰人心恱<lb/>
豫然後推崇徽稱何晚之有如此庻幾上帝収還威<lb/>
怒福禄大來聖躬和平勿藥有喜群生百姓莫不幸<lb/>
甚况陛下曏者郊禮之前辭尊號不受天下稱誦盛<lb/>
德至今未巳然則是棄虚名而得實名捨虚美而取<lb/>
實美也於陛下何損焉臣荷國大恩承乏侍從誠見<lb/>
近日群臣皆以言爲諱入則拜手稽首請加鴻名出<lb/>
<pb n="KR4d0040_SBCK_035-8b"/>
則錯立族談腹非竊笑終無一人爲陛下正言其不<lb/>
可者臣竊痛之是敢妄進狂瞽惟聖明采察取進止<lb/>
　　　　議祧遷狀<lb/>
右臣准學士院告報以大行皇帝神主祔廟僖祖神<lb/>
主當遷夾室准朝旨令待制以上同議者臣先於嘉<lb/>
祐八年仁宗祔廟之時已曽與龍圗閣直學士盧士<lb/>
宗上言僖祖當遷夾室當時議臣皆以爲不然朝廷<lb/>
遂從衆議臣謹案王制稱天子七廟三昭三穆與太<lb/>
祖之廟而七明太祖之外止有三昭三穆而巳是以<lb/>
前代帝王於太祖未正東嚮之時大率所祀不過六<lb/>
丗若僖祖於今日方議祧遷則是太祖之外更有四<lb/>
昭三穆與太祖之廟而八不合先王典禮難以施於<lb/>
<pb n="KR4d0040_SBCK_035-9a"/>
後丗臣愚以爲仁宗祔廟之時僖祖已當遷於夾室<lb/>
今大行皇帝祔廟順祖亦當遷於夾室臣旣承詔旨<lb/>
令得與議不敢不盡所見以對伏乞朝廷更賜詳擇今<lb/>
録嘉祐八年奏議一夲謹具狀繳連奏聞伏候敕旨<lb/>
　　　　辭翰林學士第一狀<lb/>
右臣竊聞巳降敕告在閤門除臣翰林學士者臣聞<lb/>
人臣之義陳力就列不能者止臣自從仕以来佩服<lb/>
斯言不敢失墜頃事仁宗皇帝蒙恩除知制誥臣以<lb/>
平生拙於文辭不敢濫居其職瀝懇固辭仁宗皇帝<lb/>
察其至誠遂賜開許今翰林學士比於知制誥職任<lb/>
尤重固非愚臣所能堪稱聞命震駭無地自處况臣<lb/>
於先皇帝時以乆官京師私門多故累曽進狀乞知<lb/>
<pb n="KR4d0040_SBCK_035-9b"/>
河中府或襄虢晉絳一州後值國有大故及所修君<lb/>
臣事迹並未經奏御以此未敢更上文字日近方欲<lb/>
再有陳乞不意忽叨如此恩命臣雖頑鄙粗能自知<lb/>
非分之榮必不敢受伏望聖慈察臣非才不堪此任<lb/>
特賜哀矜遂其微志許以舊職知河中府或襄虢晉<lb/>
絳一州若此數處無闕即乞於京西陜西路除一知<lb/>
州差遣如此則上不累公朝之明下不失私家之便<lb/>
誠爲大幸干冒宸嚴臣無任惶恐懇切之至謹具狀<lb/>
奏聞伏候敕㫖<lb/>
　　　　第二狀<lb/>
右臣近於閏三月二十九日曽進狀辭免新除翰林<lb/>
學士恩命乞一知州差遣至今未奉朝旨者臣竊以<lb/>
<pb n="KR4d0040_SBCK_035-10a"/>
唐室以來士人所重清要之職無若翰林自非天下<lb/>
英材聲稱第一詳識典故冨有文章雖欲冒居豈厭<lb/>
衆意臣禀賦頑鈍百無所堪在於屬辭尤爲鄙拙安<lb/>
敢強顔輙爲此職人雖不言能不内愧是用輸肝瀝<lb/>
膽貢實自歸惟仁聖鍳其中悃力小任重慙懼交攻<lb/>
坐炭履氷未足爲諭特遂所志使之自安天地至恩<lb/>
無以過此所有翰林學士敕告臣不敢祗受伏乞依<lb/>
臣前奏只以舊職於晉絳或京西陕西路除一知州<lb/>
差遣干冒宸嚴臣無任惶恐懇切之至<lb/>
　　　　第三上殿劄子<lb/>
臣近蒙聖恩除翰林學士已曽两次進狀辭免乞一<lb/>
知州差遣奉聖旨不允令便授勑告者臣非不知羙<lb/>
<pb n="KR4d0040_SBCK_035-10b"/>
官難得詔旨難違然所以湏至再三煩瀆天聽者誠<lb/>
以臣之材性各有短長人君當量能授官人臣當陳<lb/>
力就列如此則事無曠廢上下得冝臣自㓜少以来<lb/>
雖稍曽讀書而禀性愚鈍拙於文辭若使之解經述<lb/>
史或粗有所長至於代言視草最其所短今若苟貪<lb/>
榮寵妄居此職萬一朝廷有大號令或除拜稍多臣<lb/>
才思竭涸必至閣筆縱使勉強得成其鄙惡必甚以<lb/>
之宣布四方使共傳笑豈惟彰微臣之醜亦恐爲朝<lb/>
廷之羞此臣所以寕犯譴怒之誅而不敢當清華之<lb/>
選者也陛下若察其至誠知非矯飾特賜哀矜寢罷<lb/>
新命則是掩臣所短全臣所長生成之恩孰大於此<lb/>
况臣自通判并州得替住京十有餘年去歳兄里身<lb/>
<pb n="KR4d0040_SBCK_035-11a"/>
亡遺孤無人照管臣累曽奏先帝乞家便一官亦蒙<lb/>
聖恩許候脩書略成規矩即除外任無何先帝奄棄<lb/>
天下臣哀荒失圗未敢叙陳近方欲具所修前漢紀<lb/>
三十卷先次進呈然後以私懇上干陛下聖聽不期<lb/>
忽有今兹恩命誠非愚臣夲心所願憂惶跼蹐無所<lb/>
容措伏望聖慈依臣前奏只以舊職於晉絳或京西<lb/>
陜西路除一知州差遣所有翰林學士勑告臣不敢<lb/>
祗受取進止<lb/>
　　　　王陶乞除舊職劄子<lb/>
臣昨日召對蒙聖恩賜示以吴奎所上劄子爲直除<lb/>
王陶翰林學士家居待罪事臣尋巳曽據所見敷奏<lb/>
陛下始欲止還陶舊職後又欲與陶侍讀學士臣當<lb/>
<pb n="KR4d0040_SBCK_035-11b"/>
時怱遽未有以對退爲陛下經宿思之侍讀學士與<lb/>
翰林學士資級略同若授陶此職臣恐奎尚未肯起<lb/>
陛下新即尊位大臣屢有不安其位者奎素有質直<lb/>
之名萬一因此激發舉動更有過當若亟行罷免則<lb/>
深失士大夫之望若屢詔不起則愈損陛下之威况<lb/>
陶本以言事不聽辭免臺職待罪之際若更加以美<lb/>
官臣竊料陶亦不敢受欲望聖慈止還陶未作御史<lb/>
中丞時舊職則奎前者巳經商量不敢不起陶旣是<lb/>
舊職受之亦安庶免更有紛紜重傷朝廷大體臣蒙<lb/>
陛下虚已下問愚慮竊以此爲便不敢不奏乞賜詳<lb/>
擇取進止<lb/>
温國文正公文集卷第三十五<lb/>
<pb n="KR4d0040_SBCK_035-12a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_034-1a"/>
温國文正公文集卷第三十四<lb/>
　　章奏十九<lb/>
　　　　上皇帝䟽<lb/>
　　　　節用劄子<lb/>
　　　乞轉對劄子<lb/>
　　　尊號劄子<lb/>
　　　　濮王劄子<lb/>
　　　　乞改郊禮劄子<lb/>
　　　　辭直學士第一狀<lb/>
　　　　第二狀<lb/>
　　　　第三狀<lb/>
　　　　　上皇帝䟽<lb/>
<pb n="KR4d0040_SBCK_034-1b"/>
月日具位臣光謹昧死再拜上䟽皇帝陛下臣聞書<lb/>
曰面稽天若詩曰文王陟降在帝左右蓋言王者爲<lb/>
天之子不敢不朝夕小心祗畏其命如在其上如在<lb/>
其左右也是故洪範九疇以五行爲夲言王者當祗<lb/>
順五行之性内謹五事以治身外修八政以治國正<lb/>
五紀以承天序折衷於皇極之道登用三德之人參<lb/>
合以龜筮之謀察風雨寒燠之來以省得失知休咎<lb/>
導迎五福避逺六極此萬丗不易之道也臣不勝狂<lb/>
愚忘生觸死伏見陛下即位以來災異甚衆日有黒<lb/>
子江淮之水或溢或涸去夏霖雨渉秋不止京畿東<lb/>
南十有餘州廬舎沈於深淵浮苴棲於木末老弱流<lb/>
離捐瘠道路妻兒之價賤於犬豕許潁之間親戚相<lb/>
<pb n="KR4d0040_SBCK_034-2a"/>
食積尸成丘旣而歷冬無雪煖氣如春草木早榮継<lb/>
以黒風今夏癘疫大作彌沒數千里病者比屋䘮車<lb/>
交路至秋幸而豐熟百姓欣然庶獲蘇息未及収穫<lb/>
而暴雨大至一晝之間川澤皆溢溝渠逆流原隰丘<lb/>
陵悉爲洪波一苗半穗蕩無子遺都城之内道路乗<lb/>
桴城闕摧圯官府倉廪軍壘民居覆没殆盡死於壓<lb/>
溺者不可勝紀耆耊之人皆言耳目所記未甞睹聞<lb/>
此乃曠古之極異非常之大災陛下安得不側身恐<lb/>
懼思其所以致此之咎乎臣性愚學淺不足以窺測<lb/>
天意竊以書曰天聦明自我民聦明天明畏自我民<lb/>
明威又曰天視自我民視天聽自我民聽然則災異<lb/>
之來不在於它苟人心和恱則天道無不順矣詩曰亹<lb/>
<pb n="KR4d0040_SBCK_034-2b"/>
亹文王令聞不巳又曰如珪如璋令聞令望古之聖<lb/>
王未有不先其令名而能行其政於天下者也臣伏見陛<lb/>
下踐阼之初上自宰輔次及朝臣下逮閭閻細民士<lb/>
伍斯養無不翕然同辭稱頌聖德如出一口皆云方<lb/>
今皇族奉朝謁者八百餘人陛下仁孝聦明爲之首<lb/>
冠知人疾苦識其情僞節儉愛物剛果能断旣美先<lb/>
帝知人之明又慶己身逢時之幸涕泣共談悲喜相<lb/>
半臣愚以爲昔漢惠帝無子而得文帝仁儉謙恭百<lb/>
姓冨饒幾致刑措昭帝無子而得宣帝勤惠明断吏<lb/>
畏民樂號稱中興然則國無嗣子而旁親入継未必<lb/>
不爲天意福祐社稷而光啓聖賢也私心自幸又甚<lb/>
於衆人俄而聖躬有疾上下之人思殺身爲牲粉骨<lb/>
<pb n="KR4d0040_SBCK_034-3a"/>
爲藥庶祈早瘳以觀聖政不意數月之後道塗之議<lb/>
稍異於前頗有謗言不專稱美逮乎周歳之外則頌<lb/>
者益寡謗者益多臣竊伏於闕門之外日聞衆論不<lb/>
勝悵恨痛心疾首晝而忘食夕而忘寢爲陛下深思<lb/>
其故終不能明意者陛下於舉動循守之間万一有<lb/>
所未思乎敢以愚慮言之蓋有三焉惟陛下寛其罪<lb/>
使得畢其辝竊以皇太后仁明之德爰自先朝布聞<lb/>
四方加之保育聖躬在於襁褓陛下入承大統不可<lb/>
謂全非皇太后之力當陛下𥘉得疾之時外間傳言<lb/>
皇太后於先帝梓宫之前爲陛下叩頭祈請額爲之<lb/>
傷如此豈可謂無慈愛之心於陛下哉不幸爲䜛賊<lb/>
之人交相離間遂使兩宫之情介然有隙就使皇太<lb/>
<pb n="KR4d0040_SBCK_034-3b"/>
后有不慈於陛下陛下爲人之子安可校量曲直遂<lb/>
生忿恨而於愛恭之心有所不備乎傳曰大德滅<lb/>
小怨先帝擢陛下於衆人之中自防禦使升爲天子唯<lb/>
以一后數公主屬於陛下而梓宮在殯巳失皇太后之<lb/>
歡心長公主數人皆屏居閑宮希曽省見臣請以小<lb/>
諭大設有閭里之民家有一妻數女及有十畒之田<lb/>
一金之産老而無子飬同宗之子以為後其人旣没<lb/>
其子得田産而有之遂踈母棄妹使之愁憤怨歎則<lb/>
鄰里郷黨之人謂其子爲何如人哉以匹夫而爲此行<lb/>
猶見貶於郷里况以天子之尊爲四海所瞻仰哉此<lb/>
陛下所以失人心之始也先帝天性寛仁重違物意晚<lb/>
年嬰疾厭倦万機遂以天下之事悉委之兩府兩府或<lb/>
<pb n="KR4d0040_SBCK_034-4a"/>
見有所偏或意有所私取捨黜陟未必皆當又巧設倖<lb/>
門進拔所愛超資越級欺罔衆人抑壓孤寒無所伸愬<lb/>
及陛下即位皆謂必能奮發乾剛昭明君徳収取威福<lb/>
復還王室進賢退愚賞善罰悪使海内廓然立見太平<lb/>
而陛下益事謙遜深自晦匿凡百奏請不肯與奪動循<lb/>
舊例不顧事情謹於細務忽於大體知人之賢不能舉<lb/>
知人不肖不能去知事之非不能改知事之是不能從<lb/>
大臣専權甚於先朝率意差除無所顧忌或非材而驟<lb/>
進或有罪而見寛此天下所以重失望也臣聞書曰木<lb/>
從繩則正后從諌則聖是以堯稽于衆捨巳從人舜好<lb/>
問而好察迩言禹聞善言則拜湯用人猶已改過不各<lb/>
此四聖人者豈其才智之不足哉然猶孜孜汲汲下詢<lb/>
<pb n="KR4d0040_SBCK_034-4b"/>
愚賤之人者蓋以四海之廣万機之衆非一人所能獨<lb/>
知必資天下之耳目思慮然後能曲盡其理也陛下<lb/>
聖質雖美亦當取法於堯舜禹湯而即政以來或意<lb/>
有所見執之不移如堅守嚴城禦敵外冦使群臣之<lb/>
言皆無自而入殆非所以納百川而成巨海也孔子<lb/>
曰人之言曰予無樂乎爲君唯其言而莫予違也如<lb/>
其善而莫之違也不亦善乎如不善而莫之違也不<lb/>
幾乎一言而䘮邦乎是故明君之於聽納無彼無我<lb/>
無親無踈無先無後唯其是而已矣若重我所有而<lb/>
輕彼所陳信其所親而疑其所賤主先入之言而拒<lb/>
後來之議則雖有是者亦不可得而見矣夫人心之<lb/>
所好者視醜以爲美所惡者視善以爲惡苟能以平<lb/>
<pb n="KR4d0040_SBCK_034-5a"/>
心察之則是非易見矣書曰有言逆于汝心必求諸<lb/>
道有言遜于汝志必求諸非道若必待合於聖意則<lb/>
恱而從之不合則怒而棄之臣恐䜛謟日進方正日<lb/>
踈殆非所以増社禝之福也又國家本置臺諌之官爲<lb/>
天子耳目防大臣壅蔽朝廷政事皆大臣相與裁定<lb/>
然後施行而臺諌或以異議千之陛下當自以聖意<lb/>
察其是非可行則行可止則止今乃復付之大臣彼<lb/>
安肯以巳之所行為非而以它人所言爲是乎此乃<lb/>
陛下所以獨取拒諌之名而大臣坐得專權之利者<lb/>
也夫以君相之重何啻泰山賤臣之輕何啻雞卵乃<lb/>
欲相與校其勝負臣固知其不敵矣是以四方懷忠<lb/>
之士願効區區者皆望風不進結舌沮氣此天下所<lb/>
<pb n="KR4d0040_SBCK_034-5b"/>
以又失望也凡此三者在列之臣皆知其不可而上<lb/>
畏嚴誅下避怨怒莫敢以此極言聞於陛下使海内<lb/>
憤鬱之氣積而不發宜其有以感動天地之心矣臣<lb/>
聞天意保佑王者故爲之下災異以譴告之若王者<lb/>
恐懼修省則非徒免一時之害又將有福禄隨之商<lb/>
之大戊武丁周之成宣是也若傲忽不顧非徒為害<lb/>
於一時又將有危亡之禍漢之成哀<hi>端聖御名</hi>靈是也今災<lb/>
異之來意者皇天亦將保佑陛下以成商周之美乎<lb/>
臣願陛下上稽天意下順人心於此三者皆留聖念<lb/>
奉事皇太后愈加孝謹務得驩心諸長公主時加存<lb/>
撫無令失所緫擥大柄勿以假人選用英俊循名責<lb/>
實賞功罰罪捨小取大剗塞弊倖一新大政延納讜<lb/>
<pb n="KR4d0040_SBCK_034-6a"/>
言虚心從善皆行之以至誠非特爲空言而已夫至<lb/>
誠可以動金石而況人乎不誠不足以感匹夫而況<lb/>
天乎詩云無曰髙髙在上陟降厥士日監在兹天雖<lb/>
至髙視聽甚邇人之所爲發於中心則天已知之固<lb/>
不待見其容貌形於聲音也陛下果能盡誠於此則<lb/>
聖德日新令名四逹人心旣恱天道自和百榖蕃昌<lb/>
嘉瑞並至蠻夷率服福流子孫矣臣自知不才無𥙷<lb/>
朝廷然不敢遂自塞哩復有所陳惟陛下裁察臣光<lb/>
昩死再拜上䟽<lb/>
　　　　節用劄子<lb/>
臣竊見國家公私窮窘固非一日今兹復遇大災畿内<lb/>
秋田蕩無子遺倉廪儲蓄率多敗壞府庫錢帛散用將<lb/>
<pb n="KR4d0040_SBCK_034-6b"/>
盡必恐今冬饑饉甚於去年軍民嗷嗷無以賑救經<lb/>
費不足重以郊禮此乃國用危急之時不可不早以<lb/>
爲憂今取之於内帑則内帑已虚収之於外方則外方<lb/>
巳盡歛之於下民則下民巳竭不知朝廷將何以爲計<lb/>
臣愚以爲若非陛下側身克巳痛自節約則無以應合<lb/>
天意感慰民心使昏墊者忘其悲愁餒死者無所怨<lb/>
嗟也臣聞節用之道必自近始伏望上自乗輿服御<lb/>
之物下至親王公主婚嫁之具悉加裁損務從儉薄<lb/>
勿信主者以舊例爲言出六宫冗食之人使之從便<lb/>
罷後苑文思院所造淫巧服玩止諸處不急之役然<lb/>
後命有司考求在外凡百浮費之事皆一切除去群<lb/>
臣非有顯然功效益國利民者勿復濫加賞賜將来<lb/>
<pb n="KR4d0040_SBCK_034-7a"/>
南郊自非犧牲王帛供神之物其餘青城儀仗之類<lb/>
止於奉車駕備外飾者亦令有司與禮官同共參詳<lb/>
减省臣聞國有凶荒則殺禮事天者貴於内誠而賤<lb/>
外物是故器用陶匏席用槀秸况於青城儀仗之類<lb/>
何爲而不可减乎凡此數者唯在聖意断而行之固<lb/>
不可與庸俗之人執文況例者謀之也取進止<lb/>
　　　　乞轉對劄子<lb/>
臣竊見祖宗之時累曽令朝臣轉對或遇災異廣求<lb/>
直言真宗咸平景德之間詢訪尤切其詔書云渉詆<lb/>
訐者固可優容乏詞藻者許其直致是時群臣上書<lb/>
言事者曰不下百餘封毎戒勑閤門令疾速進入又<lb/>
詔樞宻直學士馮拯陳堯叟今詳定以聞所以然者<lb/>
<pb n="KR4d0040_SBCK_034-7b"/>
不惟考時政之得失亦以觀群臣之能否也是故太<lb/>
宗時得冦凖真宗時得張知白皆因上書言事驟加<lb/>
擢用後爲宰相俱著名迹景德元年六月内出朝士<lb/>
邊肅等二十四人姓名今於崇政殿引對在外者驛召<lb/>
赴闕其後稍稍進用多為名臣此皆近事易法者也陛<lb/>
下踐阼未乆群臣能否恐未遍知𣣔乞依祖宗舊制<lb/>
毎遇内殿起居曰常令朝臣兩人轉對其餘在京及<lb/>
外處臣僚有欲上書言事者所在官司皆不得壅滯<lb/>
彼必欣然承命各竭所懷然後陛下親加省覽必有<lb/>
所得若上書者稍多陛下不能一一遍觀即乞擇近<lb/>
臣識慮明逹用心公正者二人先次看詳但求理道<lb/>
切當不取文辭華美分爲數等各以貼黄節出事冝<lb/>
<pb n="KR4d0040_SBCK_034-8a"/>
置之於前然後奏御陛下更以聖意擇其善者特令<lb/>
引對面加詢訪若實有可采其所言之事即爲施行<lb/>
仍於禁中籍記姓名毎遇有重難公事試委之幹辦<lb/>
俟果有功効乃加進用如此則天下之才盡在目前<lb/>
可以器使雖堯舜之丗嘉言罔攸伏野無遺賢亦不<lb/>
是過也不然若但循故事止作虚名所上之書未必<lb/>
省覽亦無施設則無益於事不如不爲也取進止<lb/>
　　　　尊號劄子<hi>九月五日旣而群臣五上表終不允亦由予當直面有開陳</hi>
臣聞謙德之美尊而益光施之神人無不恱順竊見<lb/>
陛下將有事于南郊群臣循襲故事請上尊號以陛<lb/>
下叡智聦明徽柔懿恭享兹鴻名云何不可正以屬<lb/>
者暴雨爲災五稼漂沒編户失業吁嗟之聲盈於道<lb/>
<pb n="KR4d0040_SBCK_034-8b"/>
路迄今未息陛下當此之際正冝深自抑損以承荅<lb/>
天譴慰釋衆心况尊號非古近岀有唐陛下受而有<lb/>
之不足以褒大聖功推而不居足以發揮盛德所有<lb/>
群臣上尊號表伏乞陛下拒而勿受仍令更不得上<lb/>
表此亦區區㣲誠欲禆益萬分之一也取進止<lb/>
　　　　濮王劄子<lb/>
臣聞聖人舉事與衆同欲故能下恊人心上順天意<lb/>
洪範曰三人占從二人言盖國有大疑則决之於衆<lb/>
自上丗而然矣臣伏見曏者詔群臣議濮安懿王合<lb/>
行典禮翰林學士王珪等二十餘人皆以爲冝准先<lb/>
朝封贈期親尊屬故事凢兩次㑹議無一人異辭所<lb/>
以然者蓋欲奉濮王以禮輔陛下以義也而政府之<lb/>
<pb n="KR4d0040_SBCK_034-9a"/>
意獨欲尊濮王爲皇考巧飾詞說誤感聖聽不顧先<lb/>
王之大典蔑棄天下之公議使宗室䟽屬皆已受封<lb/>
贈而崇奉濮王之禮至今獨未施行此衆人所以怫<lb/>
鬰而未爲稱愜者也或者恐陛下未能知二議是非<lb/>
臣請更爲陛下别白言之政府言儀禮令文五服年<lb/>
月敕皆云爲人後者爲其父母即出継之子於所継所生<lb/>
皆稱父母臣案禮法必湏指事立文使人曉解今欲<lb/>
言爲人後者爲其父母之服若不謂之父母不知如<lb/>
何立文此乃政府欺罔天下之人謂其皆不識文理<lb/>
也又言漢宣帝光武皆稱其父爲皇考臣案宣帝承<lb/>
昭帝之後以孫継祖故尊其父爲皇考而不敢尊其<lb/>
祖爲皇祖考以其與昭穆同故也光武起布衣誅王<lb/>
<pb n="KR4d0040_SBCK_034-9b"/>
莾親冒矢石以得天下名爲中興其實創業雖自立<lb/>
七廟猶非太過況但稱皇考其謙損甚矣今陛下親<lb/>
爲仁宗之子以承大業傳曰國無二君家無二尊若<lb/>
復尊濮王爲皇考則置仁宗於何地乎政府若以二帝<lb/>
不加尊號於其父祖引以爲法則可矣若謂皇考之<lb/>
名亦可施於今日則事理不侔矣設使仁宗尚御天<lb/>
下濮王亦萬福當是之時命陛下爲皇子則不知謂<lb/>
濮王爲父爲伯若先帝在則稱伯没則稱父臣計陛下必<lb/>
不爲此行也以此言之濮王當稱皇伯又何疑矣今舉朝<lb/>
之臣自非挾姦佞之心欲附㑹政府誤惑陛下者皆<lb/>
知濮王稱皇考爲不可則衆志所欲亦可知矣陛下<lb/>
何不試察群臣之情群臣誰不知濮王於陛下爲天<lb/>
<pb n="KR4d0040_SBCK_034-10a"/>
性至親若希旨迎合不顧禮義過有尊崇豈不於身<lb/>
有利而無患乎所以區區執此議者但不欲陛下失<lb/>
四海之心受萬丗之譏耳以此觀之群臣之忠佞邪<lb/>
正甚易見矣臣願陛下上稽古典下順衆志以禮崇<lb/>
奉濮安懿王如珪等所議此亦和天人之一事也取<lb/>
進止<lb/>
　　　　乞改郊禮劄子<lb/>
臣聞古者天子親祀上帝一歳有九國朝之制天子<lb/>
三歳一郊仍於其間改用它禮者甚衆豈奉天之意<lb/>
有所倦略哉蓋事有不得巳者也臣竊見國家帑藏<lb/>
素空重以暴雨爲災圎丘之側流潦尚深青城之材<lb/>
頗多散失儀仗法物損敗非一今若悉加完葺恐難<lb/>
<pb n="KR4d0040_SBCK_034-10b"/>
猝備加以冬寒將近諸營漂没失其生業屋宇敗壞<lb/>
衣褐俱盡陛下儻欲别加振救亦恐失所不支昔太<lb/>
宗太平興國九年下詔東封㝷以火災而止更用郊<lb/>
禮又淳化三年下詔祀圎丘亦以事故更用明年祈<lb/>
榖今災變至大國用不足臣謂不可不小有變更若<lb/>
因兹天譴隨時損益以九月十月之間於大慶殿恭<lb/>
謝天地亦足以展純㓗之誠昭寅畏之志减省大費<lb/>
安慰衆心事無便於此者陛下儻以爲可願决意早<lb/>
行之取進止<lb/>
　　　　辭龍圗閣直學士第一狀<lb/>
右臣准閤門告報已降敕命除臣依前尚書吏部郎<lb/>
中充龍圗閣直學士散官差遣並依舊者臣塵忝諫<lb/>
<pb n="KR4d0040_SBCK_034-11a"/>
職於今累年曽無絲毫禆益盛德自非聖度含容豈<lb/>
免誅責每自循省心不遑安向亦屢曽奏陳乞𥙷外<lb/>
任天聽未允黽勉至今不敢頻有祈請以取煩瀆之<lb/>
罪豈意大恩復加褒進慙懼失措若墜氷炭臣雖庸<lb/>
愚何敢膺受伏望聖慈矜憫曲從所欲許臣只以舊<lb/>
職知河中府或襄<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>晉絳一州使竭其駑蹇之分以<lb/>
酬天地生成之施臣不勝大幸所有龍圖閣直學士<lb/>
敕告不敢祗受取進止<lb/>
　　　　辭龍圖閣直學士第二狀<lb/>
右臣近曽進狀乞以舊職知河中府或襄號晋絳一<lb/>
州所有龍圗閣直學士敕告不敢祗受自後未奉指揮者<lb/>
臣伏覩　真宗皇帝天禧元年𥘉置諌官詔書節文<lb/>
<pb n="KR4d0040_SBCK_034-11b"/>
候及三年或職業無聞公言同覩移授散秩仍遣監<lb/>
臨臣自嘉祐六年七月𥘉入諌院供職到今巳渉五<lb/>
年智能淺薄志氣庸懦不能闡發大猷𥙷助聖政竊<lb/>
禄偷安虚損歳月譴黜之典巳爲後時今乃使之叨<lb/>
冒寵名仍留舊任臣猶自愧况於它人是以瀝懇自<lb/>
陳庶幾燭察若朝廷矜其愚昧未用天禧詔書特行<lb/>
責降伏乞依臣前奏許以舊職知河中府或襄<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>晉<lb/>
絳一州所有除龍圗閣直學士敕告不敢祗受取進止<lb/>
　　　　辭龍圗閣直學士第三狀<hi>尋得旨免諌職餘依前降旨揮</hi>
右臣近兩次進狀乞以舊職知河中府或襄<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>晉絳<lb/>
一州准中書劄子奉聖旨不許辭免便令受告勑者<lb/>
臣承諌職首尾五年自國朝以來居此官者未有如<lb/>
<pb n="KR4d0040_SBCK_034-12a"/>
臣之乆臣資性愚戇惟知報國竭盡朴忠與人立敵<lb/>
前後甚衆四海之内觸處相逢常恐異曰身及子孫<lb/>
無容足之地以此朝夕兾望解去如處沸鼎之中思<lb/>
寒泉之救但以職當言路不敢無故求出盤<hi>盤聖御名</hi>強留<lb/>
以至今日不意朝廷更加奬擢授以美職仍居舊任<lb/>
旣荷寵禄則卒無得出之期禍敗罪誅必不可免是<lb/>
以人用爲喜臣獨爲憂人用爲榮臣獨爲懼四頋徊<lb/>
徨無所逃竄進退失圖誠可矜哀儻不訴於君父使<lb/>
之何所依投伏望聖慈憫其乆在諌職使得息肩於<lb/>
外依臣前奏只以舊職知河中府或襄<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>晉絳一州<lb/>
所有新除龍圗閣直學士勑告不敢祗受取進止<lb/>
<pb n="KR4d0040_SBCK_034-12b"/>
</p>
<p>
温國文正公文集卷第三十四<lb/>
</p>
<p>
</p>
  </div>
</body>
</text>
</TEI>
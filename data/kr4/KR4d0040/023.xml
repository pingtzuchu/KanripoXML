<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_023-1a"/>
温國文正公文集卷第二十三<lb/>
　　章奏八<lb/>
　　　論因差遣例除監司劄子<lb/>
　　　論財利䟽<lb/>
　　　　論因差遣例除監司劄子<lb/>
臣光竊以轉運使提點刑獄轉運判官等皆宣布國<lb/>
家詔令督察官吏善惡一方之民休戚所繫事任至<lb/>
重不可輕以授人伏見近歳以來多以所歷差遣循<lb/>
例得之不問其人賢與不肖有無績效至如真楚泗<lb/>
州之類雖云繁劇然民事至少賔客實多大抵能飾<lb/>
厨傳即爲稱職官滿之日徃徃擢爲監司若其人實<lb/>
有材能政迹則雖在它州亦當擢用若無以異於庸<lb/>
<pb n="KR4d0040_SBCK_023-1b"/>
人則不當獨以此數州爲僥倖之津塗也臣欲乞應<lb/>
諸處知州軍有政迹尤異及功效著明者特賜勑書<lb/>
獎諭仍令中書記録姓名若轉運使提點刑獄轉運<lb/>
判官等有闕即采擇用之其餘諸處差遣舊例得監<lb/>
司者今後亦皆寝罷得替日依舊入常程差遣如此<lb/>
則官吏有所勸監司皆得人矣取進止<lb/>
　　　　論財利䟽<lb/>
月日具位臣光謹昧死上䟽尊號皇帝陛下臣聞昔<lb/>
楚莊王以無災爲懼曰天豈棄不榖乎范文子曰唯<lb/>
聖人能外内無患然則歳小不登邊鄙有警未必非<lb/>
國家之福也伏見今春天乆不雨陛下憂勞於内公卿<lb/>
惶恐於外豈不以公私之積素不充實若遇饑饉將<lb/>
<pb n="KR4d0040_SBCK_023-2a"/>
無以相恤乎一朝京師得雨逺方未遍則君臣釋然<lb/>
相慶不復以民食爲念陛下安知來歳之旱不甚於<lb/>
今歳乎蓋天降災沴蠻夷猾夏冦賊姦宄此尭舜所<lb/>
不能免也即不幸有大水大旱方二三千里戎狄乗<lb/>
間而窺邊細民窮困而爲盗軍旅數起乆未有功府<lb/>
庫之蓄積已竭百姓之生業已盡陛下當此之時將<lb/>
以何道救之乎臣不知陛下與公卿大臣以此爲必<lb/>
無而不足憂乎將以爲有之而不爲之備俟事至然<lb/>
後憂之也若俟事至然後憂之雖以陛下之聖明得<lb/>
益稷太公以爲輔佐臣以爲不及矣何則聖賢之治<lb/>
皆積以歳月然後有功欲天下之家給人足固不可<lb/>
一日具也周易旣濟之象曰君子以思患而豫防之<lb/>
<pb n="KR4d0040_SBCK_023-2b"/>
此其時矣失之愈逺救之愈難奈何日復一日取過<lb/>
目前而已乎晉武帝時何曽謂其子孫曰吾每見主<lb/>
上所說皆平生常語未甞及經逺大計吾子孫其及<lb/>
於亂乎其後五胡<hi>御名</hi>亂中州覆沒生民塗炭幾三百<lb/>
年由是觀之上下偷安不爲逺謀此最國家之大患<lb/>
也詩曰哀哉爲猷匪先民是程匪大猷是經維邇言<lb/>
是聽維邇言是爭如彼築室于道謀是用不潰于成<lb/>
方今之政何以異此此臣之夙夜所爲痛心疾首者<lb/>
也古之王者藏之於民降而不能乃藏於倉廪府庫<lb/>
故上不足則取之於下下不足則資之於上此上下<lb/>
所以相保也今民旣困矣而倉廪府庫又虚陛下儻<lb/>
不深以爲憂而早爲之謀臣恐國家異日之患不在<lb/>
<pb n="KR4d0040_SBCK_023-3a"/>
於它在於財力屈竭而已矣今朝廷不循其本而救<lb/>
其末特置寛恤民力之官分命使者旁午四出爭言<lb/>
便冝以變更舊制米鹽靡宻之事皆非朝廷所當預<lb/>
者張設科條不可勝紀或不如其舊益爲民患或朝<lb/>
三暮四移左於右其間果能利民者不過放散縣官<lb/>
之物以予民耳是誠損上益下王者之仁政也然臣<lb/>
聞古之聖王養之有道用之有節上有餘財然後推<lb/>
以予民是以上下交足而頌聲作矣今入者日寡出<lb/>
者日滋是所謂厭其原開其瀆其竭可立而待也公<lb/>
家旣竭不取諸民將焉取之是徒有利民之名而無<lb/>
利民之實果何益哉夫寛恤民力在於擇人不在立<lb/>
法若守令得人則民力雖欲毋寛其可得乎守令非<lb/>
<pb n="KR4d0040_SBCK_023-3b"/>
其人而徒立苛法適所以擾民耳自置此官以來於<lb/>
今累年臣訪之民間未聞其困弊小瘳於前也然則<lb/>
爲今之術奈何曰在隨材用人而乆任之在飬其本<lb/>
原而徐取之在減損浮冗而省用之何謂隨材用人<lb/>
而乆任之夫人之材性各有所冝雖周孔之材不能<lb/>
徧爲人之所爲況其下乎固當就其所長而用之<lb/>
今朝廷用人則不然顧其出身資叙何如耳不復問<lb/>
其材之所堪也故在兩禁則欲其爲嚴助司馬相如<lb/>
任將帥則欲其爲衛青霍去病典州郡則欲其爲龔<lb/>
遂黄霸尹京邑則欲其爲張敞趙廣漢司財利則欲<lb/>
其爲孔僅桑羊丗豈有如此人哉故財用之所以匱<lb/>
之者由朝廷不擇專曉錢榖之人爲之故也國𥘉三<lb/>
<pb n="KR4d0040_SBCK_023-4a"/>
司使或以諸衛將軍諸司使爲之判官則朝士曉錢<lb/>
榖者皆得爲之不必用文辭之士也先朝以數路用<lb/>
人文辭之士寘之館閣曉錢榖者爲三司判官曉刑<lb/>
獄者爲開封府推判官三者職業不同趣舎各異莫<lb/>
相渉也然後人主以時引對訪問以察之使令以試<lb/>
之積乆以觀之覈其真僞辨其臧否考其功效然後<lb/>
進之退之未必歴其職者皆湏進用不可復退也故<lb/>
群臣各宣其用而萬事交舉矣夫官乆於其業而後<lb/>
明功乆於其事而後成是以古者丗官相承以爲氏<lb/>
姓先朝陳恕領三司十餘年至今稱能治財賦者以<lb/>
恕爲首豈恕之材智獨異於人哉蓋得乆從事於其<lb/>
職故也至於副使判官堪其事者亦未數易也是以<lb/>
<pb n="KR4d0040_SBCK_023-4b"/>
先帝屢行大禮東封西祀廣修宫觀而財用有餘者<lb/>
用人專而任之乆故也近歳三司使副使判官大率<lb/>
多用文辭之士爲之以爲進用之資塗不復問其習<lb/>
與不習於錢榖也彼文辭之士習錢榖者固有之矣<lb/>
然不能專也於是乎有以簿書爲煩而不省以錢榖<lb/>
爲鄙而不問者矣又居官者出入遷徙有如郵舎或<lb/>
未能盡識吏人之面知職業之所主已捨去矣臣頃者<lb/>
判度支勾院甫二年耳上自三司使下至檢法官改易皆<lb/>
徧甚者或更歷數人雖有恪勤之人夙夜盡心以治<lb/>
其職人情稍通綱紀粗立則捨之而去後來者意見<lb/>
各殊則曏之所爲一皆廢壞況怠惰之人因循苟且<lb/>
惟思便身不顧公家者乎如此而望太倉有紅腐之<lb/>
<pb n="KR4d0040_SBCK_023-5a"/>
粟水衡有貫朽之錢臣未知其期也凡百官莫不欲<lb/>
乆於其任而食貨爲甚何則二十七年耕然後有九<lb/>
年之食今居官者不滿三歳安得有二十七年之效<lb/>
乎臣愚以爲朝廷冝精選朝士之曉錬錢榖者不問<lb/>
其始所以進或進士或諸科或門䕃先使之治錢榖<lb/>
小事有功則使之權發遣三司判官事及三年而察之<lb/>
實效顯著者然後得權三司判官事又三年更有<lb/>
實效然後得爲正三司判官其無實效者皆退㱕常調<lb/>
勿復収用其諸路轉運使不復以路分相壓使之乆<lb/>
於其任有實效者或自權爲正自轉運副使爲轉運<lb/>
使無實效者亦退㱕常調勿復収用每三司副使闕<lb/>
則選三司判官及諸路轉運使功效尤著者以𥙷之<lb/>
<pb n="KR4d0040_SBCK_023-5b"/>
三司使闕亦選於副使以𥙷之三司使乆於其任能<lb/>
使用度豊衍公私冨實者増其秩使与兩府同而勿<lb/>
改其職如此則異日財用之豊耗不離於己不得諉<lb/>
之它人必務爲永乆之規矣其文辝之士則自有資<lb/>
塗不必使爲錢榖之吏以輕之也何謂養其本原而<lb/>
徐取之善治財者飬其所自来而収其所有餘故用<lb/>
之不竭而上下交足也不善治財者反此夫農工啇<lb/>
賈者財之所自来也農盡力則田善収而榖有餘矣<lb/>
工盡巧則噐斯堅而用有餘矣啇賈流通則有無交<lb/>
而貨有餘矣彼有餘而我取之雖多不病矣今之有<lb/>
司自謂能治財者臣見之矣凍餒其民而豊積聚者<lb/>
也掃土以市禄位而不恤後人者也捃拾麻麥而丧<lb/>
<pb n="KR4d0040_SBCK_023-6a"/>
丘山者也保惜一錢而費萬金者也不操白刄而爲<lb/>
冦攘者也姦巧簿書而罔君上者也必曰養其所自<lb/>
來而收其所有餘則聞者以爲笑矣夫使稼穡者饒<lb/>
樂而惰游者困苦則農盡力矣堅好便用者獲利浮<lb/>
潙侈靡者不售則工盡巧矣公家之利捨其細而取<lb/>
其大散諸近而收諸逺則商賈流通矣農工商賈皆<lb/>
樂其業而安其冨則公家何求而不獲乎夫農天下<lb/>
之首務也古人之所重而今人之所輕非獨輕之又<lb/>
困苦莫先焉何以言之彼農者苦身勞力衣麤食糲<lb/>
官之百賦出焉百役歸焉歲豊賤貿其榖以應官私<lb/>
之求歲凶則流離凍餒先衆人填溝壑如此而望浮<lb/>
食之民轉而緑南畒難矣彼直生而不知市井之樂<lb/>
<pb n="KR4d0040_SBCK_023-6b"/>
耳苟或知之則去而不返矣故以今天下之民度之<lb/>
農者不過二三而浮食者常七八矣欲食廪之實其<lb/>
可得乎臣愚以爲凡農民租稅之外冝無有所預衙<lb/>
前當募人爲之以優重相𥙷不足則以坊郭二戸爲<lb/>
之彼坊郭之民部送綱運典領倉庫不費二三而農<lb/>
民常費八九何則儇利戇愚之性不同故也其餘輕<lb/>
役則以農民爲之歲豊則官爲平糴使榖有所歸歲<lb/>
凶則先案籍賙贍農民而後及浮食者民有能自耕<lb/>
種積榖多者不籍以爲家貲之數如此則榖重而農<lb/>
勸矣彼百工者以時俗爲心者也時俗貴用物而賤<lb/>
浮僞則百工變而從之矣時俗者以在上之人爲心<lb/>
者也在上好樸素而惡淫侈則時俗變而從之矣其<lb/>
<pb n="KR4d0040_SBCK_023-7a"/>
百工在官者亦當擇人而監之以功致爲上華靡爲<lb/>
下物勒工名謹考其良苦而誅賞之取其用不取其<lb/>
數則噐用無不精矣彼商賈者志於利而已矣今縣<lb/>
官數以一切之計變法更令棄信而奪之彼無利則<lb/>
棄業而從佗縣官安能止之哉是以茶鹽棄捐征稅<lb/>
耗損凡以此也然則縣官之利果何得哉善治財者<lb/>
不然將取之必予之將歛之必散之故日計之不足<lb/>
而歲計之有餘此迺白圭猗頓之所知豈國家選賢<lb/>
擇能以治財其用智顧不如白圭猗頓邪患在國家<lb/>
任之不乆貴近効而遺逺謀故也夫伐薪者刈其條<lb/>
枚養其本根則薪不絶矣若并根本而伐之其得薪<lb/>
豈不多哉後無継矣是非難知之道也然則有司不<lb/>
<pb n="KR4d0040_SBCK_023-7b"/>
爲者彼其心曰吾居官不日而遷不立効於目前以<lb/>
自顯顧養財以遺後之人使爲功吾何頼焉是非特<lb/>
有司之罪也亦朝廷用人之法驅之使然也何謂減<lb/>
損浮冗而省用之昔太祖𥘉得天下之時止有一百<lb/>
一十一州耳江南兩浙西川冨饒之土皆爲異域又<lb/>
承五代荒亂之餘府庫空竭豪桀綦布於海内戎狄<lb/>
窺覦於邊境戎車歲駕四方多虞當是之時内給百<lb/>
官外奉軍旅誅除僣僞賞賜鉅萬未甞聞財用不足<lb/>
如今日之汲汲也陛下承祖宗之業奄有四百餘州<lb/>
天下一統戎狄欵塞冨饒之土貢賦相屬承平積乆<lb/>
百姓阜安是冝財用羡溢百倍於前奈何竭府庫之<lb/>
所蓄罄率土之所有當天下無事之時遑遑焉專救<lb/>
<pb n="KR4d0040_SBCK_023-8a"/>
經費而不足萬一有不可期之災患將何以待之乎<lb/>
夫以囯𥘉之狹隘艱難財用冝不足而有餘今日之<lb/>
廣大安寕財用冝有餘而不足陛下亦甞熟思其所<lb/>
以然之理乎得非太祖所養者皆有㓛有用之人陛<lb/>
下所養者未必尽有功用乎臣竊見陛下天性恭儉<lb/>
不好侈靡宫室苑囿皆因祖宗之舊無所更造或隳<lb/>
頓荒蘙不加修治飲膳衣服噐皿帷帳適足供用不<lb/>
極精華或苦惡弊绽亦不更易雖唐虞之土階三尺<lb/>
茅茨不翦殆無以過然左右侍御之人宗戚貴臣之<lb/>
家苐宅園圃服食噐用往往窮天下之珍怪極一時之鲜<lb/>
明惟意所欲無復分限以豪華相尚以儉陋相訾愈<lb/>
厭而好新月異而歲殊長以費用不足則求請無厭<lb/>
<pb n="KR4d0040_SBCK_023-8b"/>
匄貸不恥甚者或依慿詔令以發府庫之財假託供<lb/>
奉以靡縣官之物真僞莫辨多少不㑹陛下聖度寛<lb/>
仁不欲拒塞惡聞人過不加案詰至於頒賜外廷之<lb/>
臣亦皆踰溢常數不循舊䂓如曏者皇女初生所散<lb/>
包子之類費用不可勝紀臣甞聞耆舊之人言先朝<lb/>
公主在宫中俸錢不過月五千其餘後宫月給大扺<lb/>
倣此非時未甞輕有賜予賜予亦不甚豐竊聞近日<lb/>
俸给賜予比於先朝何啻数十倍矣漢明帝曰我子<lb/>
豈冝與先帝子䓁乎夫䓁猶不可又况過之是以祖<lb/>
宗之積窮於賜予困於浮費臣不能知其詳以外望<lb/>
度之什耗七八矣内藏以虚而浸淫於左藏矣夫府<lb/>
庫者聚天下之財以為民也非以奉一人之私也祖<lb/>
<pb n="KR4d0040_SBCK_023-9a"/>
宗所爲置内藏者以備饑饉兵革非常之費非以供<lb/>
陛下奉養賜予之具也今内藏庫專以内臣掌之不<lb/>
領於三司其出納之多少積蓄之虚實簿書之是非<lb/>
有司莫得而知也若皆以奉養賜予而盡之一旦有<lb/>
饑饉兵革之事三司經費自不能周内藏又無所仰<lb/>
歛之於民則民已困竭得無狼狽而不支乎此臣夙<lb/>
夜所懔懔也今陛下所以有唐虞之德而無唐虞之<lb/>
治者其失在於不忍而好予不忍則不誅有罪好予<lb/>
則不待有功不誅有罪則姦邪欺罔而不忌不待有<lb/>
功則貪佞徼幸而無厭治道之所以不格于上下者<lb/>
凡以此也昔韓昭侯有弊袴命藏之侍者曰君亦不<lb/>
仁者矣不賜左右而藏之昭侯曰吾聞明主愛一嚬<lb/>
<pb n="KR4d0040_SBCK_023-9b"/>
一笑嚬有爲嚬笑有爲笑今袴豈特嚬笑哉吾必待<lb/>
有功者彼小國諸侯猶能慎賞如是而國以冨强况<lb/>
以四海之主不行無功徼幸之賞杜塞甘言悲辭之<lb/>
請則唐虞之治何逺之有哉夫府庫金帛皆生民之<lb/>
膏血州縣之吏鞭撻其丁壯凍餒其老弱銖銖寸寸<lb/>
而聚之今以冨大之州終歳之積輸之京師適足以<lb/>
供陛下一朝恩澤之賜貴臣一日燕飲之費陛下何<lb/>
獨不忍於目前之群臣而忍之於天下之百姓乎夫<lb/>
以陛下恭儉之德擬於唐虞而百姓窮困之弊鈞於<lb/>
秦漢秦漢竭天下之力以奉一身陛下竭天下之力<lb/>
以資衆人其用心雖殊其病民一也此臣之所以尤<lb/>
戚戚者也又宫掖者風俗之原也貴近者衆庶之法<lb/>
<pb n="KR4d0040_SBCK_023-10a"/>
也故宫掖之所尚則外必爲之貴近之所好則下必<lb/>
效之自然之勢也是以内自京師士大夫外及逺方<lb/>
之人下及軍中士伍甽畒農民其服食噐用比於數<lb/>
十年之前皆華靡而不實矣曏之所有今人見之皆<lb/>
以爲鄙陋而笑之矣夫天地之産有常而人類日繁<lb/>
耕者寖寡而遊手日衆嗜慾無極而風俗日奢欲財<lb/>
力之無屈得乎哉又府史胥徒之屬居無廪禄進無<lb/>
榮望皆以㗖民爲生者也上自公府省寺諸路監司<lb/>
州縣郷村倉塲庫務之吏詞說追呼租稅繇役出納<lb/>
㑹計凡有毫釐之事關其手者非賂遺則不行是以<lb/>
百姓破家壞産者非縣官賦役獨能使之然也太半<lb/>
盡於吏家矣此民之所以重困者也又國家比來政<lb/>
<pb n="KR4d0040_SBCK_023-10b"/>
令寛㢮百職隳廢在上者簡倨而不加省察在下者<lb/>
侵盗而恣爲姦利是以每有營造貿買其所費財物<lb/>
什倍於前而所收功利曽不一二此國用之所以尤<lb/>
不足者也又自古百官皆有常貟而國家用磨勘之<lb/>
法滿歲則遷日滋月益無復限極是以一官至數百<lb/>
人則俸禄有増而無損矣又近歲養兵務多不務精<lb/>
夫兵多而不精則力用寡而衣糧費衣糧費則府庫<lb/>
耗府庫耗則賜賚稀是以不足者豈惟民哉兵亦貧<lb/>
矣䇿之失者無甚於此也凡此數者皆所以竭民財<lb/>
者也陛下安得熟視而無所變更邪臣愚伏願陛下<lb/>
觀今日之弊思將來之患深自枊損先由近始凡宗<lb/>
室外戚後宫内臣以至外廷之臣俸給賜予皆循祖<lb/>
<pb n="KR4d0040_SBCK_023-11a"/>
宗舊規勿復得援用近歲僥倖之例其踰越常分妄<lb/>
有干求者一皆塞絶分毫勿許若祈請不巳者冝嚴<lb/>
加懲譴以警其餘凡文思院後苑作所爲竒巧珍玩<lb/>
之物不急而無用者一皆罷肖内自妃嬪外及宗戚<lb/>
下至臣庶之家敢以奢麗之物夸眩相髙及貢獻賂<lb/>
遺以求恱媚者亦明治其罪而焚毀其物於四逹之<lb/>
衢專用樸素以率先天下矯正風俗然後登用㢘良<lb/>
誅退貪殘保佑公直銷除姦蠧澄清庶官選練戰士<lb/>
不禄無功不食無用如此行之乆而不懈臣見御府<lb/>
之財將朽蠹而無所容貯大倉之粟將彌漫而不可<lb/>
蓋藏農夫棄糧於甽畝商賈讓財於道路矣孰與今<lb/>
日汲汲以應目前之求懔懔以憂將來之困乎夫食<lb/>
<pb n="KR4d0040_SBCK_023-11b"/>
貨者天下之急務今窮之如是而宰相不以爲憂意<lb/>
者以爲非巳之職故也臣願復置緫計使之官使宰<lb/>
相領之凡天下之金帛錢榖隷於三司及不隷三司<lb/>
如内藏奉宸庫之類緫計使皆統之小事則官長專<lb/>
逹大事則謀於緫計使而後行之歳終則上其出入<lb/>
之數於緫計使緫計使量入以爲出若入寡而出多<lb/>
則緫計使察其所以然之理求其費用之可省者以<lb/>
奏而省之必使歲餘三分之一以爲儲蓄備禦不虞<lb/>
凡三司使副使判官轉運使及掌内藏奉宸等庫之<lb/>
官皆委緫計使察其能否考其功狀以奏而誅賞之<lb/>
若緫計使乆試無效則乞陛下罷退其人更置之議<lb/>
者必以爲宰相論道經邦爕理隂陽不當領錢榖之<lb/>
<pb n="KR4d0040_SBCK_023-12a"/>
職是皆愚人不知治體者之言昔舜舉八愷使主后<lb/>
土奏庶艱食貿遷有無地平天成九功惟敘周禮冢<lb/>
宰以九職九賦九式九貢之法治財用唐制以宰相<lb/>
領鹽鐵度支戸部國𥘉亦以宰相都提舉三司水陸<lb/>
發運等使是則錢榖自古及今皆宰相之職也今譯<lb/>
經潤文猶以宰相領之豈有食貨國之大政而謂之<lb/>
非宰相之事乎必若府庫空竭閭閻愁困四方之民<lb/>
流轉死亡而曰我能論道經邦爕理隂陽非愚臣之<lb/>
所知也臣不勝狂愚冐犯忌諱惟陛下裁察臣光昧<lb/>
死再拜上䟽<lb/>
温國文正公文集卷第二十三<lb/>
<pb n="KR4d0040_SBCK_023-12b"/>
<pb n="KR4d0040_SBCK_023-12b"/>
</p>
<p>
</p>
  </div>
</body>
</text>
</TEI>
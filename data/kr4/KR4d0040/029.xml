<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_029-1a"/>
温國文正公文集卷第二十九<lb/>
　　章奏十四<lb/>
　　　取索劄子<lb/>
　　　后族乞不推㤙劄子<lb/>
　　　上皇太后䟽<lb/>
　　　兩府遷官劄子<lb/>
　　　又劄子<lb/>
　　　感慈塔劄子<lb/>
　　　上殿劄子二道<lb/>
　　　貢院奏繫官親人許鏁應狀<lb/>
　　　　取索劄子<lb/>
臣竊聞兩府議定皇太后於諸處取索物色令本閣<lb/>
<pb n="KR4d0040_SBCK_029-1b"/>
使臣以皇太后旨申牒逐處有司再具牓子奏聞候<lb/>
見御寳即便供應臣熟思此一節事理恐未至穏便<lb/>
臣聞自來内中凡有所湏止用御寳合同文字於諸<lb/>
司庫務取索諸司庫務即時供應過後方申三司覆<lb/>
奏及行磨勘今來皇太后有所取索若一一湏待本<lb/>
閤使臣申牒逐處再行覆奏候得御寳方敢供應臣<lb/>
愚竊慮行遣往復太爲迂迴萬一使者懈慢有司泥<lb/>
文皇太后緩急欲得藥餌什噐之類細小之物不能<lb/>
應時而至遷延經日有傷慈母之心則非陛下以四<lb/>
海奉飬之意也事雖至微當此之際小有不足所繫<lb/>
甚大禮王及后丗子之膳不㑹蓋優尊者不可限以<lb/>
多少之數故也臣愚欲望陛下再令兩府大臣啇量<lb/>
<pb n="KR4d0040_SBCK_029-2a"/>
此事應皇太后所取物色並令本閤使臣行文字與<lb/>
合同司一如陛下聖旨所取出御寳合同文字下諸<lb/>
司庫務畫時供應仍令合同司每日將本閤使臣文<lb/>
字繳連實封别遣使臣進呈皇太后以防矯僞如此<lb/>
則尊卑之體正孝養之禮盡取進止<lb/>
　　　　后族乞不推㤙劄子<lb/>
臣竊聞陛下欲加曹佾使相皇太后再三不許又聞<lb/>
有聖旨令皇后本家分析親的骨肉聞奏亦與推㤙<lb/>
臣愚以爲皇太后旣深執謙遜抑損外親則后族亦<lb/>
恐未冝褒進伏望陛下宣諭兩府應后族㤙澤並未<lb/>
可施行且俟佗時徐議其事一則示人子恭孝之心<lb/>
不敢使后族先於母黨二則示人君即政之𥘉不可<lb/>
<pb n="KR4d0040_SBCK_029-2b"/>
以爵禄待賢之具獨私椒房之親其於聖德益有光<lb/>
榮取進止<hi>目劄子乞更之降出只作聖意自諭</hi>
　　　　上皇太后䟽<lb/>
月日具位臣光謹昧死再拜上䟽皇太后殿下去歲<lb/>
仁宗皇帝損棄萬方皇帝嗣統之𥘉憂哀成疾殿下<lb/>
念社稷之重同聽庻政以安群情今聖體復𥘉四方<lb/>
無事殿下推而不居自取安逸動靜之節無不合冝<lb/>
率士臣民孰不稱頌臣不自量度欲成殿下之全羙<lb/>
猶以螢燭之㣲明仰禆日月之盛光伏惟殿下稍寛<lb/>
其罪而終聽其辭臣竊以治家之道貴賤雖殊人情<lb/>
一也甞觀天下士民之家其長㓜群居長者或恩意<lb/>
不備衣食不豐㓜者或容貌不恭語言不遜者㓜者<lb/>
<pb n="KR4d0040_SBCK_029-3a"/>
孝恭而不怨長者慈惠而不責則上下雍睦家道以<lb/>
興若㓜者以爲怨長者以爲責則上下乖離家道以<lb/>
衰其始相失也甚微而終爲禍也甚大又加以䜛人<lb/>
間之於是乎有父子相疑兄弟相疾亂虐並興無所<lb/>
不至者矣凡閨門之内子婦有以孝恭之心至者則<lb/>
尊親當歡然以慈愛之心接之若其有過則當以忠<lb/>
厚之心教之教之備矣而猶不聽則雖責之可也罪<lb/>
之可也及其旣改則又當復以歡心接之不可以一<lb/>
忤顔色而終身惡之遂不可解謝也故骨肉之間有<lb/>
威怒而無増疾有詰責而無猜忌此自古聖人所以<lb/>
御其親之道也臣竊惟皇帝皇后於殿下兼内外之<lb/>
親㓜蒙保育今日爲萬民父母享天下富貴孰云非<lb/>
<pb n="KR4d0040_SBCK_029-3b"/>
殿下之力臣謂殿下固冝撫存愛念情同所生周旋<lb/>
保護以終大惠不可偶以纎芥之失遂蓄乆長之怒<lb/>
棄生成之厚恩取踈絶之深怨愚智所同知也皇帝<lb/>
去歲得疾之時禮貌言辭誠有可疑得罪於殿下者<lb/>
臣固巳甞言於殿下云不可責有疾之人以無疾之<lb/>
禮也凢醉而有過醒猶可赦况有疾之人不自省知<lb/>
本非其意之所欲爲豈可追數以爲罪咎邪皇后自<lb/>
童孺之歲朝暮游戯於殿下之懷分甘哺果拊循喣<lb/>
嫗有㤙無威今旣正位中宮得復奉膳羞盥帨以事<lb/>
殿下其意恃昔日之愛不自踈外猶以童孺之心望<lb/>
於殿下故或有所求湏不時滿意則愠懟怨望不能<lb/>
盡如家人婦姑之禮殿下雖怒之責之固其冝也誰<lb/>
<pb n="KR4d0040_SBCK_029-4a"/>
曰不可但事過之後殿下若遂棄之不復収恤憎疾<lb/>
如仇讎則臣以爲過矣臣在闕門之外無由知禁廷<lb/>
之事竊聞道路之言未詳虚實皆言近日皇帝與皇<lb/>
后奉事殿下恭勤之禮甚加於往時而殿下遇之太<lb/>
嚴接之太簡或時進見殿下雖賜之坐如待踈客語<lb/>
言相接不過數句湏臾之間巳復遣去如此母子之<lb/>
恩如何得逹婦姑之禮如何得施所以使之疑惑恐<lb/>
懼不敢自親者蓋以此也臣竊惟殿下母儀天下踰<lb/>
三十年柔明之譽洽于中外皇帝龍潜藩邸進德脩<lb/>
業仁聖之望光于逺邇先帝以至公大義選賢建嗣<lb/>
海内之人皆謂繼統之日慈孝之風必自家刑國誠<lb/>
不意閭巷之民怱有今兹異論推其本原蓋由皇帝<lb/>
<pb n="KR4d0040_SBCK_029-4b"/>
遇疾之際宫省之内必有䜛邪之人造飾語言互相<lb/>
間<hi>御名</hi>一則欲詐效小忠以結殿下之知僥求禄利二<lb/>
則自知過失素多畏嗣君之嚴有所不容三則欲竊<lb/>
弄權柄惡長君聦明使己不得自恣是以日夜闚覘<lb/>
拾掇絲毫之失無不納於殿下之耳殿下雖至聦哲<lb/>
不能無疑雖至仁慈不能無怒皇帝以剛徤之性屈<lb/>
於衆口無以自伸能不憤悒遂使兩宫之間介然相<lb/>
失乆而不懈流聞于外致朝野之士有敢竊議其是<lb/>
非者深可惜也今天誘其衷殿下濬發慈旨卓然逺<lb/>
覽舉天下之政歸之皇帝此乃宗廟之靈生民之福<lb/>
然臣竊料䜛邪之人心如沸湯愈不自安力謀離聞<lb/>
彼皆自營一身之私非爲國家與殿下之計也臣願<lb/>
<pb n="KR4d0040_SBCK_029-5a"/>
殿下深察其情勿復聽納斥逺其人勿置左右召諭<lb/>
皇帝以向來紛紛皆此屬所爲自今以後母子之間<lb/>
當坦然無疑皇帝必涕泣拜伏感激摧謝然後兩官<lb/>
之歡一皆如舊兄皇后進見之際殿下冝賜以温顔<lb/>
留之從容來往無時勿加限絶或置酒語笑與之欣<lb/>
欣相待一如家人之禮如此則殿下坐享孝養何樂<lb/>
如之心平氣和眉壽無疆國家乂安内外無患名譽<lb/>
光美垂於無窮與其信任䜛慝猜防百端終日戚戚<lb/>
憂憤生疾國家不寜禍亂横生譏謗之言流於後丗<lb/>
二者得失相去逺矣且殿下旣能以祖宗之業付皇<lb/>
帝又能以大政授之而獨於恩禮之際終不能豁然<lb/>
回心息怒其故何哉方今宫闈之中殿下骨肉至親<lb/>
<pb n="KR4d0040_SBCK_029-5b"/>
止於皇帝皇后長公主及皇子公主數人而巳其餘<lb/>
皆行路之人於殿下何有若親者尚不可結以恩信<lb/>
猜而逺之則踈者獨肯受殿下顧遇盡其死力終始<lb/>
無貳乎夫貴莫貴於爲天子之母富莫冨於受四海<lb/>
之養今殿下有此冨貴而不能自樂親其所可踈踈<lb/>
其所可親使受恩之子婦彷徨而不自安踧踖而不<lb/>
敢進雖内懐反哺之心而無以施展臣竊爲殿下惜<lb/>
之臣父子皆蒙先帝大恩擢於常調之中置之侍從<lb/>
之列心非木石豈能暫忘今先帝晏駕之後臣唯不<lb/>
避死亡以進忠直之言庶幾殿下母子和恱國家安<lb/>
寜是臣所以爲報効也不勝區區激切之誠展布以<lb/>
聞惟留神幸察臣光昧死再拜上䟽<lb/>
<pb n="KR4d0040_SBCK_029-6a"/>
　　　　兩府遷官劄子<lb/>
臣伏覩去歲陛下即位之𥘉兩府臣僚巳各遷官今<lb/>
兹甫及期年一例又加㤙命雖陛下褒優大臣務從<lb/>
豐厚而朝野竊議以爲近來國家官爵易得恩賞太<lb/>
頻柱石之臣當勠力同心共救此弊今若連年之内<lb/>
寵數便蕃恬然有之自以爲冝則何以率正佗人抑<lb/>
塞僥倖因此恐大失天下之望然則陛下愛之適所<lb/>
以傷之也臣竊料大臣亦不敢自安必當辭避願陛<lb/>
下因而聽之以成其美取進止<lb/>
　　　　又劄子<lb/>
臣近曽江言兩府臣僚遷官太頻恐失天下之望乞<lb/>
陛下聽其辭避以成其美未蒙采納臣非憎此數人<lb/>
<pb n="KR4d0040_SBCK_029-6b"/>
嫉其遷官乃是欲全其令名使之輔佐陛下重惜大<lb/>
柄耳先帝親選聖明傳以天下今陛下乃欲歸功大<lb/>
臣臣固知其人必不敢當也借使當日實曽賛成先<lb/>
帝聖意乃是欲安宗廟社稷若今日受賞則是䂊邀<lb/>
非常之福罪孰大焉然則陛下賞之是掩其盡忠之<lb/>
心使爲徇利之人何榮之有臣所謂欲全其令名者<lb/>
此也夫爵位者人主所以御群臣之大柄也然品秩<lb/>
髙下本皆虚名伹以難得之故爲人所貴若其易得<lb/>
則爲人所賤譬如金玉珠璣苟或道路階庭處處有<lb/>
之則與瓦礫無異矣近歲以來官冗賞濫兩府大臣<lb/>
豈不素知今遇陛下即政之初所冝開導聖聦以懲<lb/>
革斯弊今陛下以纉紹之際及聖體未安之時中外<lb/>
<pb n="KR4d0040_SBCK_029-7a"/>
平寧為兩府之功加以厚賞則宿衞將帥宗室外戚<lb/>
四方藩鎮内侍近臣皆有冀望若一一稱滿其意則<lb/>
國家官爵賤於泥土將無以役使群臣若抑而不與<lb/>
則人不自知更生觖望是始於推恩而終於聚怨也<lb/>
且輔佐之臣自於期年之間連併遷官而欲禁止它<lb/>
人之幸進誠亦難矣臣所謂欲使之輔佐陛下重惜<lb/>
大柄者此也或者陛下以爲曹佾無功尚加使相况<lb/>
輔弼大臣當國家艱難之際輸力盡瘁不可不賞臣<lb/>
愚以爲不然陛下所以賞曹佾者非以爲有功也乃<lb/>
以皇太后之徳至深至厚無以爲報故褒崇元舅以<lb/>
慰母心今若縁此推恩次及后族次及兩府次及它<lb/>
人則是曹佾隨衆遷官不爲優異於皇太后之心何<lb/>
<pb n="KR4d0040_SBCK_029-7b"/>
所慰焉然則陛下虚捐盛恩而衆人皆以大例遷官<lb/>
何足爲喜也臣豈不知陛下欲褒賞大臣而臣區區<lb/>
不量其力以撗議干之非身之利然爲朝廷忠謀無<lb/>
恤其它惟陛下察之取進止<lb/>
　　　　感慈塔劄子<lb/>
臣伏聞感慈塔巳有聖旨坼修五層竊以開封府界<lb/>
京東京西河此河東陜西西川等路自去冬少雪今<lb/>
春少雨麦田巳無所収昨得五月十三日雨方種秋<lb/>
田自後又經一月無雨萌芽始生隨復焦槁農民嗷<lb/>
嗷大率無食棄去郷里流離道路雇妻賣子以接糇<lb/>
糧縣官倉廪素無蓄積贍给軍衆猶恐不足固無贏<lb/>
餘可以賑貸陛下當此之際所冝側身刻意降服損<lb/>
<pb n="KR4d0040_SBCK_029-8a"/>
膳以救其患而更脩此佛塔以費國財臣竊以爲失<lb/>
緩急先後之務矣且此塔傾欹爲日巳乆借使更經<lb/>
數年不脩於僧徒有何大害若百姓飢窮朝不及夕<lb/>
而國家不能収恤則老弱轉死溝壑壯者聚爲盗賊<lb/>
當是之時雖有千塔將安用之夫府庫之財皆生民<lb/>
膏血苟非事不得巳安可輕費今有司旣謟䛕苟且<lb/>
曽不爲陛下愛惜陛下又不以介意一皆聽之使四<lb/>
海蒼生將何所依仰臣愚欲望陛下親發德音宣諭<lb/>
有司以今歲旱災且罷脩此塔及其餘不急之費有<lb/>
似此類者皆仰有司條奏以聞一切寢罷候他年豐<lb/>
稔帑藏有餘然後徐議其事於聖政之初亦足以彰<lb/>
愛民之意爲盛羙之一事也取進止<lb/>
<pb n="KR4d0040_SBCK_029-8b"/>
　　　　上殿劄子二道<lb/>
臣前者兩次上言乞詔侍從臣每日輪一貟直資善<lb/>
堂夜則宿於崇文院以備非時宣召若有事故請假<lb/>
則與以次官互換直宿亦曽靣奉德音云欲自以聖<lb/>
意宣諭政府施行此事自後至今未聞施行臣不避<lb/>
煩瀆天聽再三進言者蓋以爲國之要在於審察人<lb/>
材周知下情而巳審察人材之謂明周知下情之謂<lb/>
聦明則百官稱其職聦則萬機當其理百官稱其職<lb/>
萬穖當其理治之極也賢不肖渾殽之謂昏下情不<lb/>
上通之謂蔽昏則百職隳曠蔽則萬機乖戾百職隳<lb/>
曠萬機乖戾亂之至也極治則安至亂則危故聦明<lb/>
昬蔽者治亂之大本也今陛下即政之𥘉厲精求治<lb/>
<pb n="KR4d0040_SBCK_029-9a"/>
而不以此事爲先欲以興隆祖業垂𥙿後昆是猶却<lb/>
行而求及前人也故臣不得不勤勤懇懇爲陛下再<lb/>
三言之書稱尭之德曰稽于衆捨已從人稱舜之德<lb/>
曰賔于四門明四目逹四聦故能咸熈庻績格于上<lb/>
下至今言聖人者無不以二帝爲首何哉聦明故也<lb/>
秦二丗納趙髙之謀恐譴舉不當見短於大臣而深<lb/>
拱禁中漢靈帝惑趙忠之言謂人君登髙則百姓散<lb/>
離而不敢登臺榭北齊後主忠度儒懦不喜見朝士<lb/>
非私昵未甞交語隋煬帝沈湎淫泆常在後宮盗賊<lb/>
滿天下惡人言之是以上下怨叛至於殺身滅國而<lb/>
終不自知後丗言無道者無不以四君爲首何哉昬<lb/>
蔽故也太祖太宗起於側微天下艱難民間情僞無<lb/>
<pb n="KR4d0040_SBCK_029-9b"/>
不備知然南靣之日延訪群臣惟恐不及晝日不足<lb/>
継之以夜下至役夫田婦無不詢察以盡其情用能<lb/>
創業垂統力致太平陛下以帝王子孫生長冨貴朝<lb/>
士大夫素未相接耕織勞苦不經耳目當兹親政之<lb/>
始雖孜孜下問朝夕不倦以察人情猶恐不盡况深<lb/>
居九重非視朝之時不見群臣群臣非官位職事有<lb/>
列上殿無由進見顒卭淵黙以嚴重自居將使幽逺<lb/>
之民銜冤失職者何由上聞踈賤之臣懷材藴徳者<lb/>
何由自逹哉國家安危之所分將於此乎在臣是以<lb/>
不勝憤懣區區盡忠重爲陛下陳之伏望陛下察爲<lb/>
國之要觀唐虞之所以興秦漢齊隋之所以亡継祖<lb/>
宗之志以守太平之業檢㑹臣前來所奏兩劄子内<lb/>
<pb n="KR4d0040_SBCK_029-10a"/>
事節早賜施行實天下幸甚取進止<lb/>
臣昨者上言近歲官冗賞濫兩府大臣遇陛下即政<lb/>
之𥘉冝開導聖聦以懲革斯弊今陛下以紹纉之際<lb/>
及聖體未安之時中外平寧爲兩府之功加以厚賞<lb/>
則宿衞將帥宗室外戚四方藩鎮内侍近臣皆有䔬<lb/>
望若一一稱滿其意則國家官爵賤如泥土將無以<lb/>
役使群臣且輔佐之臣自於期年之間連併遷官則<lb/>
難以禁止它人之幸進伏蒙陛下靣諭臣以兩府大<lb/>
臣皆有大功所以遷官它人無功何敢輙望臣再三<lb/>
敷奏以陛下若寢兩府㤙命則它人自然不敢僥求<lb/>
若見兩府遷官則誰肯自謂無功不求榮進恐至時<lb/>
陛下亦不能裁抑兩府亦不敢執奏當時陛下聖意<lb/>
<pb n="KR4d0040_SBCK_029-10b"/>
確然終不開納今兩府纔受㤙命竊聞入内内侍省<lb/>
都都知任守忠等巳一例遷官臣竊料向去其餘臣<lb/>
僚互相形比継續遷官猝無窮盡蓋官爵者人主之<lb/>
利器所以驅䇿群臣制御四海今陛下曽不愛惜容<lb/>
易與人一至於此臣竊惜之凡政令之行必自貴近<lb/>
爲始前者濫恩巳施之於貴臣不可復収若止之於<lb/>
近臣猶可救其太半所有任守忠等㤙命伏望聖慈<lb/>
特賜追還以塞向去僥倖之路取進止<lb/>
　　　　貢院奏繫官親人許鏁應狀<lb/>
先准嘉祐三年八月二日中書劄子供繫官親授班<lb/>
行人<hi>云云</hi>右具如前當院檢㑹貢舉條制若竒才異<lb/>
行卓然不群者雖工啇雜類亦聽取解又進納人自<lb/>
<pb n="KR4d0040_SBCK_029-11a"/>
來皆得鏁應看詳上件繫官親人並是三代食禄之<lb/>
家有人保任方得充選比於工啇雜類納財授官之<lb/>
人流品殊勝其中豈無竒才異行可以進用豈可止<lb/>
以連姻帝族遂同贓私罪犯之人不得鏁㕔應舉求<lb/>
諸義理全無意謂欲乞今後應與宗室女爲親𥙷轉<lb/>
班行者如别無事節違礙科場條貫並許依其它武<lb/>
臣例鏁㕔應奉以廣求賢之路<lb/>
温國文正公文集卷第二十九<lb/>
<pb n="KR4d0040_SBCK_029-11b"/>
<pb n="KR4d0040_SBCK_029-11b"/>
</p>
<p>
</p>
  </div>
</body>
</text>
</TEI>
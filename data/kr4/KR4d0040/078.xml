<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_078-1a"/>
温國文正公文集卷第七十八<lb/>
　　碑誌四<lb/>
　　　皇從兄華隂侯墓誌銘<lb/>
　　　皇姪右屯衞大將軍令邦墓誌銘<lb/>
　　　皇從姪蓬州刺史夫人仁和縣君潘氏墓誌<lb/>
　　　皇從姪右屯衛大將軍士虬墓記<lb/>
　　　右班殿直傅君墓誌銘<lb/>
　　　虞部郎中李君墓誌銘<lb/>
　　　比部郎中司馬君墓表<lb/>
　　　龍圖閣直學士李公墓誌銘<lb/>
　　　户部侍郎周公神道碑<lb/>
　　　　皇從兄華隂侯墓誌銘<lb/>
<pb n="KR4d0040_SBCK_078-1b"/>
華隂侯仲連字齊賢魏㳟顯王元佐之曽孫邭國公<lb/>
允成之孫遂昌𥙿公宗顔之長子母曰太原郡君郭<lb/>
氏𥘉除右内率府副率厯率府率右千牛衛将軍右<lb/>
監門衛大将軍英宗即位遷右武衛大将軍撫州刺<lb/>
史今上即位遷右羽林軍大将軍辰州團練使侯㓜<lb/>
不好㺯長而樂善學尤精於漢書昭𥙿公素好學喜<lb/>
為詩蔵書萬卷侯能嗣承其志目其詩曰貽慶集熈<lb/>
寜二年五月戊子以疾終享年三十有六上爲之輟<lb/>
視朝一日追贈華州觀察使封華隂侯夫人長安縣<lb/>
君劉氏男二人長曰士轡蚤卒㓜曰士頖右内率府<lb/>
率女六人四蚤卒二未嫁以某年十一月癸酉塟永<lb/>
安縣銘曰<lb/>
<pb n="KR4d0040_SBCK_078-2a"/>
昭𥙿愛子以詩書教名而蔵之志在則傚能守冨貴<lb/>
為諸侯孝<lb/>
　　　　皇姪右屯衛大將軍令邦墓誌銘<lb/>
右千牛衛大將軍令邦字安國冀康孝王惟吉之曾<lb/>
孫丹陽僖穆王守莭之孫右龍武軍大将軍隴州防<lb/>
禦使世符之子也母曰南陽縣君張氏將軍生五年<lb/>
除太子内率府副率英宗即位遷古監門率府率今<lb/>
上踐祚遷右千牛衛将軍熈寜二年五月甲午遇疾<lb/>
卒年十九贈右屯衛大将軍治平𥘉英宗詔宗子無<lb/>
㓜長皆就學差其年爲大中小三品各置師以教之<lb/>
将軍時年十二從父南康修孝王愛其才性命爲小<lb/>
學錄以表率羣兒及年十五以新制試孝經論語於<lb/>
<pb n="KR4d0040_SBCK_078-2b"/>
大宗正司二宗正以其誦習最精屢稱嘆之將軍起<lb/>
謝不敏拜於牀下衆益美其警悟而不伐遂升中學<lb/>
授左氏春秋将軍事親至孝有疾至焚香於臂以禱<lb/>
請然親有過未嘗不諌争其所爲得禮義類皆如此<lb/>
不幸蚤世識之者無親疎共惜之二子男未名而卒<lb/>
女尚㓜是歲十一月癸酉塟於永安縣銘曰<lb/>
學則敏行則孝志業修冝逺到命不融衆所悼<lb/>
　　　　皇從姪蓬州刺史夫人仁和縣君潘氏墓誌銘<lb/>
皇從姪右武衛大将軍蓬州刺史令超之夫人日仁<lb/>
和縣君潘氏故鄭王美之曽孫平州刺史惟熈之孫<lb/>
閤門祗候仁矩之子生十六年以選歸於蓬州使君<lb/>
封仁和縣君熈寜二年八月己未疾以卒享年二十<lb/>
<pb n="KR4d0040_SBCK_078-3a"/>
有四生五子男子翺右内率府副率次二男未名二<lb/>
女早夭銘曰<lb/>
太勲之門克生令孫歸於帝族稟命天昏款文幽石<lb/>
以識塋園<lb/>
　　　　皇從姪右屯衛大將軍士虬墓記<lb/>
右千牛衛将軍士虬右武衛大將軍果州團練使齊<lb/>
安郡公仲郃之子贈安化軍莭度觀察留後髙宻郡<lb/>
公宗望之孫贈安逺軍莭度使同中書門下平章事<lb/>
宻國公允言之曽孫也母曰安康縣君李氏将軍生<lb/>
五歲以例賜名除右内率府副率眀年遷右監門率<lb/>
府率今上踐阼遷右千牛衛将軍㓜而秀慧不嬉戲<lb/>
異於常兒七歲始就學授孝經孜孜不捨晝夜教授<lb/>
<pb n="KR4d0040_SBCK_078-3b"/>
劉仲章老儒生嘗於廣坐問之曰将軍誦孝經果有<lb/>
何得對曰事親孝故忠可移扵君居家理故治可移<lb/>
扵官此其所得也仲章驚嘆曰異日成長必爲徳器<lb/>
數年愈自修立有成人之風親親尊尊動皆應法問<lb/>
安視膳朝夕無倦不幸遇疾以熈寜二年五月丙戌<lb/>
卒年十二宗室共嗟惜之朝廷贈右屯衛大将軍其<lb/>
年十一月癸酉塟永安縣謹記<lb/>
　　　　右班殿直傳君墓誌銘<lb/>
熈寜二年春傅欽之遺光書曰昔我王考材氣過人<lb/>
䆠不遂以沒堯俞㓜鞠于王妣以至成人㤙隱殊厚<lb/>
堯俞或以事夜艾未寢王妣常危坐待之及仕而之<lb/>
四方王妣不見再逾月則憂念氣濇而成癰逮王妣<lb/>
<pb n="KR4d0040_SBCK_078-4a"/>
之亡竭堯俞之泣不足以償癕之血也今将以某月<lb/>
某日舉吾王考妣之栕塟于濟源吾嘗與子同在諌<lb/>
省子幸而知我必為我銘其墓子茍自謂不能是愛<lb/>
其少頃之勤而使我抢終已之恨非仁人之為也光<lb/>
讀之媿且懼復書曰子以義責光光何敢辭然門内<lb/>
之美光不得聞也子為光叙其事以来光謹條次之<lb/>
則可矣有間欽之以其状来曰君諱某字寳臣其先<lb/>
大名内黄人世為冨家曽祖考諱思進始讀書爲儒<lb/>
祖考諱凝贈虞部貟外郎考諱世隆以春秋三傳登<lb/>
科官至駕部貟外郎知印州事始家於鄆君少通尚<lb/>
書屢舉不中苐用親䕃𥙷三班借職累遷至右班殿<lb/>
直𥘉監澶州酒稅厯齊州離濟賽酒稅廬州廵檢以<lb/>
<pb n="KR4d0040_SBCK_078-4b"/>
事去官後監趙州倉知㝎州新樂縣復以事去官已<lb/>
而監博州酒稅以疾罷歸眀道元年十月十日終於<lb/>
家夀六十一君爲人忼慨方嚴家之子弟雖甚愛之<lb/>
不命坐不敢坐其當官眀敏果斷在新樂有西山采<lb/>
木卒二百人謀刼其縣大呼自南門入君率左右操<lb/>
白挺逆之至則叱使坐卒不意君遽出皆愕不敢動<lb/>
君因罵之曰餓兵欲奚為捽其為魁者數人杖之各<lb/>
數十而縱之皆抑首去不敢出聲然不能與世浮沉<lb/>
平視貴要若無人故所至齟齬且老益窮因發狂疾<lb/>
棄官歸臥一歲所忽起召家人與訣語言如平生人<lb/>
乃疑其非狂也故相國王沂公為諸生家居未與人<lb/>
接君即以公輔噐之巳而果然人不知其何用知之<lb/>
<pb n="KR4d0040_SBCK_078-5a"/>
也夫人霍氏國子博士致仕若拙之孫篤扵孝慈其<lb/>
父亡夫人未之知獨視雲煙草木皆慘悽變色泣下<lb/>
不能自止逾月而訃至後君二十二年年八十一而<lb/>
終男某仕至山南東道莭度推官知磁州昭徳縣事<lb/>
贈工部郎中二女其長者蚤世㓜適楊氏孫七人長<lb/>
曰堯俞字欽之今爲兵部貟外郎次舜俞郊社齋郎<lb/>
次君俞未仕餘皆早世欽之爲諌官䖏大議正直無<lb/>
所顧避朝廷不能用其言除知雜御史欽之固辭不<lb/>
肯拜必求得罪以去知和州聲振天下嗚呼得非承<lb/>
其祖之風烈邪欽之以夫人嘗至濟源愛其土風遂<lb/>
塟焉銘曰<lb/>
氣直志剛難進易傷善抑不揚其後必昌皆理之常<lb/>
<pb n="KR4d0040_SBCK_078-5b"/>
　　　　虞部郎中李君墓誌銘<lb/>
君之族出趙郡後家肥郷今爲𨳩封府人曽祖考諱<lb/>
滔洺州團練判官贈中書令妣魯國夫人苗氏祖考<lb/>
諱炳侍御史贈尚書令妣陳國夫人周氏考諱䞇虞<lb/>
部貟外郎贈司封貟外郎妣扶風縣太君宋氏司封<lb/>
之兄沆以清重知治體相真宗弟維以文辭髙仁宗<lb/>
𥘉爲翰林學士皆有傳在國史當世士族咸榮慕之<lb/>
君諱某字漢臣早孤始以相國夫人奏試将作監主<lb/>
簿復以翰林君奏爲守主簿𥘉監汝州塩酒稅在京<lb/>
茶庫西京糧料院遭扶風太君䘮服除監南京麴院<lb/>
在京豐濟倉㑹乆疾以國子博士分司西京尋又掌<lb/>
中嶽廟慶暦七年七月癸已終于官舍年五十二君<lb/>
<pb n="KR4d0040_SBCK_078-6a"/>
喜爲詩有前人風挌爲人温良清謹睦扵族姻厚扵<lb/>
朋友故其生也人無與之爲怨沒也乆而思之夫人<lb/>
聶氏祕閣校理震之女封河南縣君生六子男攸今<lb/>
爲内閣承制女一適古班殿直王矞一適屯田郎中<lb/>
朱䖏仁餘一男二女早卒君之沒攸與二䖏妹皆㓜<lb/>
家極貧夫人[婺-矛+牙]居二十餘年撫育諸孤綱紀家事小<lb/>
大曲盡其冝李氏以復振熈寧二年六月戊午終於<lb/>
京師年七十五先是攸升朝贈君虞部郎中夫人封<lb/>
福昌縣太君攸所居官皆有能名異日必将有成者<lb/>
也光於夫人為姊子攸謂光将以今年某月日塟於<lb/>
洛陽賢相郷之墓子冝爲之銘光不辭銘曰<lb/>
生則人親之沒則人思之誠不盡扵中其誰能得之<lb/>
<pb n="KR4d0040_SBCK_078-6b"/>
位則不充夀則不融冝其有子以收以祀以終厥祉<lb/>
　　　　比部郎中司馬君墓表<lb/>
兄諱某字嘉謨陕州夏縣人其先宗支所自出見扵<lb/>
祖墓碣曽祖諱某祖諱某父諱某皆不仕兄爲人謹<lb/>
厚孝扵親友於兄弟自㓜及長無子弟之過不幸生<lb/>
二十八年以天僖四年六月辛夘終於家夫人同縣<lb/>
王氏進士禹之女長男未名而夭次男京生未踰歲<lb/>
而兄沒夫人年尚少自誓不嫁京既長以叔祖天章<lb/>
府君䕃入官爲人彊直幹敏所至吏民稱之由是累<lb/>
遷尚書駕部貟外郎通判潞州軍州事贈兄官至比<lb/>
部郎中夫人享榮禄之養幾三十年封福昌縣太君<lb/>
年七十九以熈寜三年七月壬寅終二女長適郷人<lb/>
<pb n="KR4d0040_SBCK_078-7a"/>
曹中立早卒次適進士宋輔始兄之沒光生二年矣<lb/>
故扵兄之材行不能詳知然茍非兄力爲善扵其身<lb/>
而無禄安能有遺福及其後邪兄以天聖六年三月<lb/>
乙已塟扵先塋及夫人之沒以其年十月辛酉祔于<lb/>
兄墓京懼嵗時之乆不可以莫之識也泣請扵光爲<lb/>
之表<lb/>
　　　　龍圖閣直學士李公墓誌銘<lb/>
公諱某字公素其先唐之宗室避亂入蜀家於邛州<lb/>
之依政曽大父諱殻大父諱扆父諱憲皆不仕大父<lb/>
以才行著郷曲朝廷褒之號静惠䖏士公生三嵗而<lb/>
孤性警敏過人兄綯教之書嚴其程課而出公遨戲<lb/>
自如比暮兄歸公徐取書乘月視之一過立誦數千<lb/>
<pb n="KR4d0040_SBCK_078-7b"/>
言兄由是竒之稍長善屬文尤工謌詩氣格豪邁景<lb/>
祐五年舉進士爲天下苐二除大理評事通判邠州<lb/>
事州人以公少年高科始不以吏事期之公銳精爲<lb/>
冶所䖏畫皆出人意表吏民大驚㑹夏虜㓂西鄙劉<lb/>
平石元孫戰沒邉人恟懼邠州城惡吏民謀内徙以<lb/>
避之時州無守将公攝州事即發民治州城僚吏固<lb/>
争以事當言上侍報公日虜将至國外可暇顧文法<lb/>
爲身計耶且我實爲之有罪不爾累乃親度材庀㤙<lb/>
賦功董役不三旬而畢仁宗聞而嘉之下詔佗州守<lb/>
僃當完者視邠為比官滿召試除集賢院厯判登聞<lb/>
皷院吏部南曹開封府推官修起居注失執政意出<lb/>
為亰西轉運使復還修起居注判三司塩銕勾院時<lb/>
<pb n="KR4d0040_SBCK_078-8a"/>
杜祁公爲宰相多採㧞英儁寘之臺省不利祁公者<lb/>
指公爲其黨左遷知潤州事徙知洪州事乆之谿變<lb/>
㓂亰湖朝廷議擇有材智者以爲轉運使鎭撫之上<lb/>
曰有舘職善飲酒者爲誰其材可用今安在宰相<lb/>
不能對上復曰是往歲城邠州者宰相即言公姓名<lb/>
乃除荆湖南路轉運使公乗驛至邵陵令諸州皆按<lb/>
兵母得進討遣使<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>蠻居諭以禍福群蠻感悅皆罷<lb/>
兵受約束又召還修起居注糾察在京刑獄遂知制<lb/>
誥判吏部流内銓知審官院以龍圖直學士權知開<lb/>
封府事京師多老奸宿猾吏不能禽公推迹其物色<lb/>
起居一時録治略盡威令大行坐盗入慈孝寺竊<lb/>
章獻皇后御容大珠徙提舉在京諸司庫務頃之遇<lb/>
<pb n="KR4d0040_SBCK_078-8b"/>
疾皇祐四年八月癸未終於家年四十官累遷至起<lb/>
居舍人公爲人踈明樂易倜儻不羈飲酒盡數斗不<lb/>
亂視金帛如糞壤厚於交友與之逰者乆而益親之<lb/>
爲布衣時周逰四方識其土風人情故平生喜言爲<lb/>
治之體及用兵方略數陳便冝書數十上仁宗杳秋<lb/>
䆮髙未有繼嗣公因侍祠髙禖遂奏賦大指言王者<lb/>
修身治國家逺嬖寵近柔良則神降之福子孫蕃衍<lb/>
上深嘉納命内侍石全育宣詔慰撫之公家至貧及<lb/>
病亟自爲表言母老不能終養以是累陛下上哀之<lb/>
<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>恤甚厚時之士大夫無不惜公之志有餘而夀不給<lb/>
也夫人張氏封南陽郡君子男三人稷太子中舍秬<lb/>
大理寺丞秠太常寺奉禮郎女四人長適皇城使劉<lb/>
<pb n="KR4d0040_SBCK_078-9a"/>
永吉次適進士謝少微次早夭次未嫁光與公同年<lb/>
進士也稷状公之治行命光爲之誌光不得辭銘曰<lb/>
材氣以爲實文學以為華孤舉秀出以大其家千里<lb/>
之足羈紲所不能制百圍之木鉤矩所不能加功可<lb/>
大施而夀禄不遐嗚呼天實使然其又奚嗟<lb/>
　　　　戸部侍郎周公神道碑<lb/>
周以國為氏漢魏以來世有顯人公之先家於益都<lb/>
曽祖考諱仁貴不仕祖考諱子元舉三禮登科為深<lb/>
州司法參軍契丹覆深州舉室罹禍朝廷哀之贈大<lb/>
理寺丞祖妣田氏追封仙逰縣太君考諱圭時適在<lb/>
外得免朝廷賜以官終太子中舎累贈尚書左㒒射<lb/>
妣李氏累封常山縣太君公諱沆字子眞舉進士一<lb/>
<pb n="KR4d0040_SBCK_078-9b"/>
上中第除膠水縣主簿初試吏事精敏如素習上下<lb/>
稱其能徙諸城主簿用蔡文忠公薦遷鎭海軍節度<lb/>
推官知勃海縣濱州大吏恃府勢築室鄣氏居害其<lb/>
出入民訴縣以十數前令莫敢直公立表撤室收吏<lb/>
抵罪豪猾惕息歳餘召入改著作佐郎縣民詣轉運<lb/>
使杜祁公請留祁公爲奏詔許之㑹公以母老疾求<lb/>
監青州稅㝷以憂去職服除知嘉興縣趙元昊擾西<lb/>
陲詔近臣舉可通判陜西諸州者冨丞相時知制誥<lb/>
以公名聞擢通判鳳翔府以權發遣鹽鐡判官召還<lb/>
改江西轉運判官公固辭願得近郷里一官以謀葬<lb/>
乃改知沂州過京師入對言事仁宗善之賜服銀緋<lb/>
到官數月召還為開封府推官俄遷判官㑹湖南蠻<lb/>
<pb n="KR4d0040_SBCK_078-10a"/>
唐盤二族殺掠居民官軍討之數不利有詔本路遣<lb/>
人招撫蠻輒殺之乃以公為轉運使委之經畫辭行<lb/>
仍服金紫公至上言蠻驟勝方驕未易懐服宜須秋<lb/>
冬進兵擊之蠻地險氣毒其人驍悍善用鋋盾北軍<lb/>
不能與之确請選邕宜融三州澄海忠敢知其山川<lb/>
習其伎藝者三千人入擣巢穴餘兵絡山足岀則獵<lb/>
取之俟其勢窮力屈然後可招撫也朝廷用其筞二<lb/>
族皆降湖南遂平是時軍旅暴興運路險澀公随宜<lb/>
區處資粮豐給而民不疲病召爲度支判官行未至<lb/>
復加直史館知潭州兼荆湖南路安撫使先是北軍<lb/>
戌湖南山谿者㦯朞年或再朞乃代去再朞者多死<lb/>
瘴癘公奏以為不均請皆以朞年為㫁所生全甚衆<lb/>
<pb n="KR4d0040_SBCK_078-10b"/>
歸朝除河東路轉運使自慶暦以來河東行鐡錢民<lb/>
多盗鑄吏以峻法懲之抵罪者日繁終不能禁公乃<lb/>
命高估鐵價盗鑄者無利不禁自息入爲度支副使<lb/>
儂智高㓂掠廣南既敗走詔以公為西路安撫使天<lb/>
子以嶺南地惡命公非賊所殘州縣不必往公曰天<lb/>
子之命至仁也然遠民新罹荼毒余敢不究宣天子<lb/>
之澤以靣慰之乎遂徧行州縣雖窮僻無不到者民<lb/>
避賊多棄田里逺去吏以常法滿半歳不還者皆聴<lb/>
人占佃公曰是豈與凶年逃租役者同乎奏更延期<lb/>
一年召使復業有巳為人占佃者皆奪還之仍免其<lb/>
一年租三年役貧者縣官貸以種粮由是嶺南民復<lb/>
安集又奉使契丹還加天章閣待制為陜西都轉運<lb/>
<pb n="KR4d0040_SBCK_078-11a"/>
使未幾改河北𥘉河自横隴西徙趋徳博後十餘年<lb/>
又自商胡西徙趋恩冀朝廷皆以功大遂不復塞有<lb/>
李仲昌者建議請自啇胡口下鑿六塔渠引河東注<lb/>
横隴故道用功省而利大詔遣使者與公行視利害<lb/>
公上言國家近議塞啇胡計用薪蘇一千六百四十<lb/>
五萬役工五百八十三萬今仲昌奏塞六塔計用薪<lb/>
蘇三百萬共是一河其塞之工力不容若是之殊盖<lb/>
仲昌故爲小計以求興役殆非事實又即日河水廣<lb/>
二百餘歩六塔渠廣四十餘步必不能容且横隴下<lb/>
流自河徙以東塡閼成高陸其西隄粗完東隄或在<lb/>
或亡前日六塔水㣲通分太河之水曽不及十分之<lb/>
三濵水之民喪業者巳三萬餘戶就使如仲昌言全<lb/>
<pb n="KR4d0040_SBCK_078-11b"/>
河東注必横潰泛濫齊博徳棣濱五州之民皆爲魚<lb/>
鼈食矣今自六塔距海不啻千餘里若果欲壅河使<lb/>
東冝先治水所過两隄使皆高厚仍僃置吏兵分守<lb/>
其地多積薪蘇以防衝决乃可爲也然其勞費甚大<lb/>
恐未易可辨以臣度之六塔實不可塞朝廷卒用仲<lb/>
昌議塞之旣塞不終朝復决齊博等州果大𬒳水害<lb/>
朝廷乃竄仲昌於嶺南諸阿附其議者亦抵罪衆始<lb/>
知公議爲是公又上言民罹水災皆結廬隄冡粮<lb/>
乏可哀臣欲輒發近倉賑之顧大㤙當自上出臣不<lb/>
敢竊取爲名願亟遣使者案視收恤之朝廷從之未<lb/>
幾徙河東都轉運使踰年遷龍圖閣直學士知慶州<lb/>
兼環慶路經略安撫使邉民多䦨出塞販青鹽抵重<lb/>
<pb n="KR4d0040_SBCK_078-12a"/>
法公請損官鹽之價犯者稍衰入判三班監兵部太<lb/>
常寺通進銀臺司仁宗山陵為鹵簿使又以遺留物<lb/>
奉使契丹公以二使皆有厚賚不欲專之因託以力<lb/>
不能兼辭使契丹不行士大夫美之英宗𥘉即位契<lb/>
丹遣使賀乾元莭公爲館伴詔取書入置柩前使者<lb/>
固請見上曰取書非故典也上以方衰絰不許使者<lb/>
執書不肯入閤門公曰昔北朝有喪南使至柳河而<lb/>
還今朝廷重鄰好聽君前至京師逹命於先帝恩禮<lb/>
厚矣奈何更以取書為嫌乎使者立授書是時朝廷<lb/>
未知契丹主之年公從容雜佗語以問使者使者出<lb/>
不意遽以實對既而悔之相顧愕眙曰今復應兄事<lb/>
南朝矣頃之遷樞宻直學士知成徳軍兼眞定府路<lb/>
<pb n="KR4d0040_SBCK_078-12b"/>
安撫使土俗多棄親事浮屠公案籍閱其不知法者<lb/>
皆斥還其家凡斥數千人在眞定數年以疾辭位治<lb/>
平四年以戶部侍郎致仕其年八月丁未朔薨于家<lb/>
年六十九公為人荘重動止皆有法不妄笑語居家孝<lb/>
友甚至而當官謹嚴始終如一鉏姦衞良摧彊撫弱<lb/>
去嘉興二十年人有過其縣聞民間猶思咏之以爲<lb/>
前後無有罷潭州民遮道不得行公諭解不能却乃<lb/>
旋鞚而南曰當與汝歸耳衆喜奔呼爭先道稍開躍<lb/>
馬北去追至境者尚數百人與僚佐議事其言當者<lb/>
立從之不當不面斥其短徐曰某意欲如此爲安衆<lb/>
亦不能易也所部官屬有罪先以好言諭之不變乃<lb/>
誚責之懼而自改者盖十七八苟尚不變乃案致於<lb/>
<pb n="KR4d0040_SBCK_078-13a"/>
法猶爲虧除不盡繩也有死於官下其家孤貧不能<lb/>
自歸者必爲賻歛衞送或無歸者則爲存處立生業<lb/>
嫁其女誨其子弟視如親戚故人始望其貌皆懔然<lb/>
畏之乆而求其心乃知實仁厚長者也先娶王氏再<lb/>
娶劉氏封彭城郡君皆先公即世三男莘将作監主<lb/>
簿百藥大理寺丞常大䋥評事二女適太常博士榮<lb/>
安道来安令江懋簡公薨之歳十月已酉塟於先塋<lb/>
百藥曁常欲刻碑臨道俾異日郷人皆得瞻公之墓<lb/>
不忘公之德請館閣校勘梁君燾状公之功行以授<lb/>
光命爲之銘光昔通判并州事事公於河東雖自知<lb/>
無文不敢終辭銘曰<lb/>
古之君子徳盛道尊望之儼然即之也温公正衣冠<lb/>
<pb n="KR4d0040_SBCK_078-13b"/>
嚴不可干施之於政乃仁乃寛吏畏而悛民思不諼<lb/>
𣢾銘垂美以告後昆<lb/>
温國文正公文集卷第七十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_048-1a"/>
温國文正公文集卷第四十八<lb/>
　　章奏三十三<lb/>
　　　乞申明求諫詔書劄子<lb/>
　　　看閱吕公著所陳劄子<lb/>
　　　乞罷保甲劄子<lb/>
　　　宻院劄子<lb/>
　　　劄子批語<lb/>
　　　乞降臣民奏狀劄子<lb/>
　　　審前劄子<lb/>
　　　乞降封事簽貼劄子<lb/>
　　　乞不貸強盗劄子<lb/>
　　　乞不貸故闘殺劄子<lb/>
<pb n="KR4d0040_SBCK_048-1b"/>
　　　乞省覽農民封事劄子<lb/>
　　　　乞申明求諌詔書劄子<hi>六月十四日上十八日進呈依奏</hi>
臣伏見皇帝陛下初臨大寳太皇太后陛下同断萬<lb/>
機側身虚己渇於求諌於五月五日特下詔書大開<lb/>
言路此誠明主之先務太平之夲原也竊見中間有<lb/>
若廼隂有所懷至是亦不得已也一節天下見者未<lb/>
逹聖心咸以爲朝廷雖名求諌實惡人論事豫設科<lb/>
禁有上言者皆可以六事罪之是以盤<hi>淵聖御名</hi>猶豫未敢<lb/>
盡言如此則上恩不得下究下情不得上通上下否<lb/>
閉萬事乖失又前來詔書止牓朝堂所詢不廣見者<lb/>
甚少臣愚欲望聖慈下學士院别草詔書除去中間<lb/>
一節務在勤求讜言使之盡忠竭誠無有所諱仍乞<lb/>
<pb n="KR4d0040_SBCK_048-2a"/>
遍頒天下在京於尚書省前及馬行街出榜在外諸<lb/>
州府軍監各於要閙處曉示不以有官無官之人應<lb/>
有知朝政闕失及民間疾苦者並許進實封狀言事<lb/>
在京則於登聞鼔院檢院投下委主判官畫時進入<lb/>
在外則於州府軍監投下委長吏即日附逓聞奏不<lb/>
得取責副夲強有抑退其百姓無家業人慮有姦詐<lb/>
即令夲州責保知在奏取指揮放令逐便候有上件<lb/>
實封奏狀進入至内中伏望陛下以萬機之暇略賜省<lb/>
覽其所論至當者當用其言而顯其身其是非相半<lb/>
者捨短取長其言無可采事不可行者亦當矜容不<lb/>
可加罪如此則下情無不通嘉言罔攸伏聦明周四<lb/>
逺海内如指掌矣或慮奏狀繁多難以親覽即乞降<lb/>
<pb n="KR4d0040_SBCK_048-2b"/>
付三省委三省官看詳擇其可取者用黄𥿄簽出再<lb/>
進入或乞留置左右以備規戒或乞降付有司施行<lb/>
取進止<lb/>
　　　　㸔閱吕公著所陳劄子<lb/>
臣今月一日夜蒙降到吕公著劄子一道付臣看閱<lb/>
所陳更張利害有無兼濟之才直書當與未當具悉<lb/>
奏來者臣自公著到京止於都堂衆中一見自後來<lb/>
未甞私見及有簡帖往來今公著所陳與臣所欲言<lb/>
者正相符合蓋由天下之人皆欲如此臣與公著但<lb/>
具衆心奏聞耳臣聞書曰有廢有興出入自爾師虞<lb/>
庶言同則繹言國家政事欲有所改更必先謀於衆<lb/>
人所言皆同然後行之則無失也傳曰上酌民言則<lb/>
<pb n="KR4d0040_SBCK_048-3a"/>
下天上施言爲人上者當采酌民言從其所欲則在<lb/>
下之人戴上如天受其恩施也伏望陛下察公著所<lb/>
陳參以臣民所上實封奏狀若與之同者断志行之<lb/>
勿復有疑臣見太平之功不日可成矣公著一言而<lb/>
天下受其利可謂有兼濟之才所言無有不當惟有<lb/>
保甲一事欲就農隙教習臣愚以爲朝廷旣知其爲<lb/>
害於民毋益於國便當一切廢罷更安用教習容臣<lb/>
續具劄子奏聞次其公著劄子謹同封上取進止<lb/>
　　　　乞罷保甲劄子<lb/>
臣竊見先帝以戎狄驕傲侵據漢唐故地有征伐開<lb/>
疆之志故置保甲令開封府界及河北陜西河東三<lb/>
路皆五日一教閱京東西兩路保甲養馬仍各置提<lb/>
<pb n="KR4d0040_SBCK_048-3b"/>
舉官權任比監司旣而有司各務張皇以希功賞其<lb/>
提舉官專護夲局不顧它司事干保甲州縣皆不得<lb/>
關預營内百姓不得處治其巡檢指使保正保長競<lb/>
爲搔擾𧖟食無厭稍不如意擅行捶撻其保丁習於<lb/>
遊惰不復務農或自爲刧掠或侵陵郷里其夲家耕<lb/>
種耘穫率皆妨廢供送不辦率歛無窮貲産耗竭毋<lb/>
以爲生弱者流移四方壯者亡爲盗賊行之數年先<lb/>
帝浸知其弊申勑州縣令保甲應有違犯并巡教官<lb/>
指使違法事件並許州縣覺察施行及陛下踐阼聽<lb/>
政首令京東西兩路保甲養馬並依元降年限收買<lb/>
其剰買過數目並充以次年分之數又令開封府界三<lb/>
路團教巳及半年經朝廷按閱者毎月併教兩日未<lb/>
<pb n="KR4d0040_SBCK_048-4a"/>
經按閱者併教三日陜西團校未及半年者毎月兩次倂<lb/>
教三日又令見教人身材弱小或乆來疾病及夲家止有<lb/>
一丁病患不堪營作并第五等以下地土不及二十畒者<lb/>
並許州縣保明提舉司審驗放免又令一縣不得放免過<lb/>
二分皆聖澤矜寛民力於保甲勞費雖十減五六然保甲<lb/>
保馬向去點擇買養𥙷填尚猶如舊其巡教指使保正保<lb/>
長名目猶在於所轄保甲恐不免湏有陵逼侵漁其四時<lb/>
教閱雖減日數未免妨農臣愚以爲此保甲若使之逐捕<lb/>
盗賊則近巳有指揮巡撿縣尉及弓手兵級人數並令<lb/>
依保甲未上畨以前人數復置其保甲更不令管句<lb/>
捕盗若使之攻討四夷則此皆畎畒白徒教閱雖熟<lb/>
未甞見敵與戎狄戰闘必望風奔潰登極詔書敕邊<lb/>
<pb n="KR4d0040_SBCK_048-4b"/>
吏令不得侵擾外界務要靜守疆場然則此保甲保<lb/>
馬的實有何所用徒令府界及五路農民不堪愁苦<lb/>
幸頼社稷之靈適值累年豐稔猶流民甚多盗賊充<lb/>
斥若遇如明道年之蝗康定年之旱至和年之水則<lb/>
爲國家大患豈可盡言近者群盗王冲乗保馬諸處<lb/>
行刼置保馬夲欲逐盗今更爲盗資又獲鹿縣保甲<lb/>
斫射毆傷提句孫文巡檢張宗師以下陵上是乃大<lb/>
亂之源漸不可長凡保甲保馬有害無利天下之人<lb/>
莫不知之臣不知朝廷何憚而乆不廢罷伏乞断自<lb/>
聖志盡罷諸處保甲保正保長使歸農依舊置耆長<lb/>
壯丁巡捕盗賊戸長催督稅賦其所養保馬㨂擇勾<lb/>
收太僕寺量給價錢分配兩騏驥院坊監及諸軍召提<lb/>
<pb n="KR4d0040_SBCK_048-5a"/>
舉官還朝其句當公事巡撿指使並送吏部與合入<lb/>
差遣如此則開封府界及五路之民孰不歡呼鼔舞<lb/>
荷戴聖德若以保甲中武藝巳成之人可惜使之歸<lb/>
農即乞令逐縣户馬數毎五十户置弓手一人略依<lb/>
緣邊弓箭手法許䕃夲户田二頃與免二稅或稅輕<lb/>
者與免若干石斗稅及户下諸般科役夲户田不足<lb/>
聽䕃親戚田務在優假使人勸募然後召募夲縣郷<lb/>
村户有勇力武藝者投充弓手計即今保甲中有勇<lb/>
力武藝者必多願應募若一人闕額有二人以上爭<lb/>
投者即委夲縣令佐揀試武藝髙彊者充若見充弓<lb/>
手人有勇力武藝衰退許它人指名比較若勝於舊<lb/>
者即令充替如此則不須教閱武藝自然常得精熟<lb/>
<pb n="KR4d0040_SBCK_048-5b"/>
一縣之中其勇壯者旣充弓手其羸者雖使之爲盗<lb/>
亦無能爲患仍委夲州及提點刑獄常切按察令佐<lb/>
有取捨不公者重加刑典若無人投名乞更議優法<lb/>
若尚召募不足即且於郷村户上依舊雇人候有投<lb/>
名者即令充替若弓手數多即令分畨更互在縣祗<lb/>
應一年一替其餘各分地分巡捕盗賊毎獲賊勘得<lb/>
赦後住止及窩藏去處其夲地分嚴行科責及令出<lb/>
賞錢與獲賊之人其賊發地分更不作三限科校只<lb/>
令捕賊給賞如此則賊發之處捕盗之人不復掩蔽<lb/>
住止<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>藏之處捕盗人不肯庇匿盗賊無所容身自<lb/>
然稀少取進止<lb/>
　　　　宻院劄子<hi>時宻院聞余𣣔上前奏先以白劄子進呈畫此指揮</hi>
<pb n="KR4d0040_SBCK_048-6a"/>
欲府界三路保甲自來年正月以後並罷團校止令毎<lb/>
農歳閑月分依義勇舊法赴縣教閱一月所有差官<lb/>
置場排備軍噐及教閱法式畨次按賞費用等仰樞<lb/>
宻院取索㑹校措置條畫與三省同共立法取旨施<lb/>
行十月六日進呈奉聖旨依此<lb/>
　　　　劄子批語<lb/>
十二日三省樞宻院同進呈奉聖旨保甲依今月六<lb/>
日巳得指揮所有保馬别詳議立法進呈<lb/>
　　　　乞降臣民奏狀劄子<lb/>
臣伏見陛下詔開言路至今巳渉旬月必有臣僚民<lb/>
庶上言朝政闕失民間疾苦奏狀巳多未見有付外<lb/>
令三省或樞宻院啇量施行者如此則徒煩聽覽何<lb/>
<pb n="KR4d0040_SBCK_048-6b"/>
所禆益昔漢昭帝時吏民上書言便冝有異輙下杜<lb/>
延年平復奏言先帝𥘉即位詔中外上言得失亦令<lb/>
臣與張方平同詳定選擇可取者與元奏狀同進入<lb/>
内或降付三省樞宻院施行臣竊計今來臣民所上<lb/>
文字其間是非臧否雖錯雜嘉謀長䇿不可謂無以<lb/>
睿明所燭諒毫髮無遺豈可一槩棄置全不采用欲<lb/>
乞選其可從者降出施行或以萬幾之繁未暇遍加<lb/>
省覽即乞依臣前奏降付三省委執政官分取看詳<lb/>
擇其可取者用黄紙簽出再進入或留置左右或降<lb/>
付有司施行取進止<lb/>
　　　　審前劄子狀<lb/>
臣於今月三日具劄子奏爲保甲保馬有害無利乞<lb/>
<pb n="KR4d0040_SBCK_048-7a"/>
廢罷召募保甲投充弓手仍乞降付三省樞宻院啇<lb/>
議施行至今未見降下竊慮有司遺失不逹聖聽乞<lb/>
令勘㑹依臣前奏早賜降下取進止<lb/>
　　　　乞降封事簽帖劄子<lb/>
臣聞舜明四目逹四聦王者視四海之内皆如户庭<lb/>
閭閻之間皆如指掌然後能治其天下恭惟太皇太<lb/>
后陛下深居九重皇帝陛下冨於春秋四海之廣大<lb/>
閭閻之微隱未甞身親而目覩也非采聽臣民之言<lb/>
雖以天縱睿智之性何由知之陛下近詔天下臣民<lb/>
皆得上封事言朝政闕失民間疾苦仍降出令臣與<lb/>
執政官看詳其第一次降出者三十三卷臣謹與諸執<lb/>
政選擇其中除無取及冗長之辭外其可取者巳用<lb/>
<pb n="KR4d0040_SBCK_048-7b"/>
黄𥿄簽出進入訖伏乞陛下取簽出者更賜詳覽或<lb/>
留置左右以備規戒或降付有司啇議施行如此則<lb/>
忠言日進聦明日廣誠生民之厚幸社稷之盛福也<lb/>
曏者執政請聽臣僚上殿陛下謙退以爲國家政事<lb/>
多未習知臣僚欲言事者自有章䟽何必上殿今臣<lb/>
民章䟽舉集於前若陛下不勤加省覽則朝政闕失<lb/>
民間疾苦何由上聞國家政事無時而習知也其間<lb/>
亦有一事而衆人共言者臣亦重複簽出蓋欲陛下<lb/>
知天下所共患衆情所同欲也夫爲政在順民心民<lb/>
之所欲者行之所惡者去之則何患號令不行民心<lb/>
不附國家不安名譽不榮哉惟在陛下断志而力行<lb/>
之耳取進止<lb/>
<pb n="KR4d0040_SBCK_048-8a"/>
　　　　乞不貸強盗白劄子<lb/>
刑部奏鈔曹州勘到百姓趙倩吕德吕文於今年三<lb/>
月二十三日同打刼南華縣界頓榮家財物將槍刺<lb/>
頓榮一槍腮上血出打刼得財𬒳弓手捉獲醫人檢<lb/>
得頓榮元𬒳吕文刺傷處有血是尖物傷將刼到贓<lb/>
估定足錢陸貫玖拾玖文夲州只爲頓榮𬒳刼刺傷<lb/>
時不曽申官檢定痕驗遂具案申奏大理寺㑹到進<lb/>
奏院今年三月六日赦七日到州准律勑合决杖一<lb/>
頓處死刑部檢到例擬並特貸命决脊杖二十各刺<lb/>
靣配廣南逺惡州軍牢城門下勘會近年以來諸州<lb/>
勘到刼賊但不曽殺人放火者並作情理可愍或刑<lb/>
名疑慮由奏朝廷率從寛貸竊詳逐人旣爲刼賊情<lb/>
<pb n="KR4d0040_SBCK_048-8b"/>
理有何可愍赦後贓滿傷人刑名有何疑慮此皆逐<lb/>
州官吏避見失入罪名專務便文營己無去害疾惡<lb/>
之心况曹州素多賊盗係重法地分如趙倩等所犯<lb/>
皆得免死則是強盗不放火殺人者盡得免死竊恐<lb/>
盗賊轉加恣橫良民無以自存殆非懲悪勸善之道<lb/>
其趙倩等欲乞並令夲州依法處死仍乞立法自今<lb/>
後天下州軍勘到強盗情理無可愍刑名無疑慮輒<lb/>
敢奏聞者並令刑部舉駮重行典憲更不得似日前<lb/>
用例破條<lb/>
　　　　乞不貸故闘殺劄子<lb/>
竊惟王者所以治天下惟在法令凡殺人者死自省<lb/>
刑法以來百丗莫之或改若殺人者不死傷人者不<lb/>
<pb n="KR4d0040_SBCK_048-9a"/>
刑雖堯舜不能以致治也近者刑部奏鈔泰寜軍勘<lb/>
到保正家人姜齊見夲都代名大保長張存捽着百<lb/>
姓孫遇其孫遇捽着袁貴髻子張存道此人稱是東<lb/>
嶽急脚子胡亂打人不伏收領齊捽着孫遇逓互打<lb/>
三二十拳解擘放却袁貴齊與張存捽到孫遇齊行<lb/>
拳踢打孫遇身死齊發心共張存捉縛袁貴虚做打<lb/>
殺元相爭人申解赴縣替得償命其袁貴倒縣不肯<lb/>
虚招齊蒙枷項隔勘方具實招通又懷州勘到百姓<lb/>
魏簡與郭興爭賭錢拽倒郭興家棚子郭興父郭昇<lb/>
拽着簡使頭撞簡簡爲夲人年老便道你共我不是<lb/>
抵對休扯着我待推揢郭昇圖放却簡用力去郭昇<lb/>
咽喉上揢一揢其人當下倒地身死又耀州勘到百<lb/>
<pb n="KR4d0040_SBCK_048-9b"/>
姓張志松爲再從弟張小六冤執稱呪罵堂兄弟男<lb/>
女偉志松乗酒嗔恨張小六因此行拳打張小六當時<lb/>
身死上件三人於條例皆合處死夲州並作情理可<lb/>
愍奏裁耀州仍稱張志松夲無殺意刑部一切檢例<lb/>
擬特貸命决脊杖二十刺配断所牢城竊詳孫遇不<lb/>
合詐稱東嶽急脚子胡亂打人雖是罪人然不至死<lb/>
其姜齊等旣解擘放袁貴即合申送赴官依法施行<lb/>
其孫遇别更不曽拒捍及走兼巳就拘執豈可更捽<lb/>
倒毆撃直至於死又更誣執𬒳苦人袁貴作殺人賊<lb/>
欲令替自己償命如此情理有何可愍其魏簡爲郭<lb/>
昇年老不欲相打却用力去夲人咽喉上一揢致死<lb/>
豈不更甚於毆打又張志松只為張小六冤執呪罵<lb/>
<pb n="KR4d0040_SBCK_048-10a"/>
事理至輕遂毆夲人致死並是闘殺於情理皆無可<lb/>
憫凡人因忿相爭迭相毆擊其意豈在於殺但一人<lb/>
於辜限内死則彼一人須當償命况三人皆即時毆<lb/>
殺當死無疑只是逐州避見失入罪名妄作情理可<lb/>
憫或刑名疑慮奏裁刑部即引舊例一切貸命若因<lb/>
循不改爲弊甚大所以然者從來律令勑式有該說<lb/>
不盡之事有司無以處决引例行之今闘殺當死自<lb/>
有正條而刑部不問可貸與否承例盡免死决配作<lb/>
奏鈔施行是殺人者不死其闘殺律條更無所用也<lb/>
於殺人者雖荷寛恩其被殺者何所告訴非所以禁<lb/>
制凶暴保安良善也欲乞今後應諸州奏大辟罪人並<lb/>
委大理寺依法定断如非情理可憫其刑名疑慮即仰<lb/>
<pb n="KR4d0040_SBCK_048-10b"/>
刑部退回夲州令依法施行如委見有可憫及疑慮即<lb/>
仰刑部於奏鈔後别用貼黄聲說情理如何可憫刑<lb/>
名如何疑慮今擬如何施行令門下省省審如何擬<lb/>
委得允當則用繳狀進入施行如有不當及用例破<lb/>
條即仰門下省駮奏乞行取勘庶使畫一之法不至<lb/>
墮壞凶暴之人有所畏憚其姜齊等縁係未立法以<lb/>
前今欲先次進入<lb/>
　　　　乞省覽農民封事劄子<lb/>
臣伏覩近降農民訴疾苦實封奏狀王嗇等一百五十<lb/>
道除所訴重復外俱巳簽帖進入竊惟四民之中惟<lb/>
農最苦農夫寒耕熱耘霑體塗足戴星而作戴星而<lb/>
息蠶婦育蠶治<graphic n="KR1472" url="https://raw.githubusercontent.com/kanripo/KR-Gaiji/master/images/KR1472.png" mimeType="image/png"/>績麻紡緯縷縷而積之寸寸而成<lb/>
<pb n="KR4d0040_SBCK_048-11a"/>
之其勤極矣而又水旱霜雹蝗<graphic n="KR2048" url="https://raw.githubusercontent.com/kanripo/KR-Gaiji/master/images/KR2048.png" mimeType="image/png"/>間爲之災幸而収<lb/>
成則公私之債交爭互奪榖未離場帛未下機巳非<lb/>
己有矣農夫蠶婦所食者糠籺而不足所衣者綈褐<lb/>
而不完直以丗服田畒不知捨此之外有何可生之<lb/>
路耳故其子弟遊市井者食甘服美目覩盛麗則不<lb/>
復肯歸南畒矣至使丗俗俳諧共以農爲嗤鄙誠可<lb/>
哀也又况聚歛之臣於租稅之外巧取百端以邀功<lb/>
賞青苗則強散重歛給陳納新免役則刻剥窮民収<lb/>
飬浮食保甲則勞於非業之作保馬則困於無益之<lb/>
費可不念哉夫農蠶者天下衣食之源人之所仰以<lb/>
生也是以聖王重之臣不敢逺引前古竊聞太宗皇<lb/>
帝甞遊金明池召田婦數十人於殿上賜席使坐問<lb/>
<pb n="KR4d0040_SBCK_048-11b"/>
以民間疾苦田婦愚戇無所隱避賜帛遣之太宗興<lb/>
於側微民間事固無不知所以然者恐冨貴而忘之<lb/>
故也每臨朝無一日不言及稼穡真宗皇帝乳母秦<lb/>
國夫人劉氏夲農家也喜言農家之事真宗皇帝自<lb/>
㓜聞之故爲開封尹以善政著聞及踐大位咸平景<lb/>
德之治爲有宋隆平之極景徳農田勑至今稱爲精<lb/>
當昔周公相成王作無逸曰先知稼穡之艱難乃逸<lb/>
則知小人之依蓋以一盂之飯一尺之帛莫不出於<lb/>
艱難人主旣知之則不肯用之於無益散之於無功<lb/>
驕侈之心無自而生矣伏惟太皇太后陛下深居九<lb/>
重皇帝陛下冨於春秋自非今者濬發徳音大開言<lb/>
路使畎畝之民皆得上封事則此曹疾苦何由有萬<lb/>
<pb n="KR4d0040_SBCK_048-12a"/>
分之一得逹於天聽哉雖其文辝鄙俚語言叢雜皆<lb/>
身受實患直貢其誠不可忽也伏惟太皇太后陛下<lb/>
與皇帝陛下同賜省覽庶以開廣聦明資益聖性於<lb/>
民間情僞靡不周知異日太平之業由此爲始矣取<lb/>
進止<lb/>
温國文正公文集卷第四十八<lb/>
<pb n="KR4d0040_SBCK_048-12b"/>
<pb n="KR4d0040_SBCK_048-12b"/>
</p>
<p>
</p>
  </div>
</body>
</text>
</TEI>
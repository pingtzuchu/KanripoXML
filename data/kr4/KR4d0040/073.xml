<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_073-1a"/>
温國文正公文集卷第七十三<lb/>
　　史贊評議<lb/>
　　　河間獻王贊<lb/>
　　　范睢評<lb/>
　　　秦阬趙軍<lb/>
　　　項羽誅韓生<lb/>
　　　貫髙<lb/>
　　　戾太子敗<lb/>
　　　立鉤弋子為太子<lb/>
　　　趙廣漢誅<lb/>
　　　魏孝武帝西遷<lb/>
　　　應侯罷武安君兵<lb/>
<pb n="KR4d0040_SBCK_073-1b"/>
　　　　馮道爲四代相<lb/>
　　　　漢髙祖斬丁公<lb/>
　　　　甘羅<lb/>
　　　　張湯有後<lb/>
　　　　髙順<lb/>
　　　　賈捐之<lb/>
　　　　魏孝武𥘉立<lb/>
　　　　京房對漢元帝<lb/>
　　　　讀張中丞傳<lb/>
　　　　烹酈生<lb/>
　　　　子噲<lb/>
　　　疑孟<lb/>
<pb n="KR4d0040_SBCK_073-2a"/>
　　　伯夷隘柳下惠不恭<lb/>
　　　陳仲子避兄離母<lb/>
　　　孟子將朝王至孟子謂蚳鼃<hi>云云</hi>
　　　沈同問伐燕<lb/>
　　　公孫丑曰君子之不教子何也孟子曰父子<lb/>
　　　　之間不責善責善則離離則不祥莫大焉<lb/>
　　　告子曰性猶湍水也<hi>云云</hi>亦由是也<lb/>
　　　告子曰生之謂性<hi>云云</hi>猶人之性乎<lb/>
　　　齊宣王問卿孟子曰有貴戚之卿有異姓之<lb/>
　　　　卿云云反覆之而不聽則去<lb/>
　　　陳子曰古之君子何如則仕孟子曰所就三<lb/>
　　　　所去三<lb/>
<pb n="KR4d0040_SBCK_073-2b"/>
　　　孟子曰堯舜性之也<lb/>
　　　桃應問曰舜爲天子臯陶爲士瞽叟殺人則<lb/>
　　　　如之何<lb/>
　　　　河間獻王賛<lb/>
周室衰道德壞五帝三王之文飄淪散失弃置不省<lb/>
重以暴秦害聖典疾格言燔詩書屠術士稱禮樂者<lb/>
謂之狂惑術仁義者謂之妖妄必薙滅先聖之道響<lb/>
絶迹盡然後慊其志雖有好古君子心誦腹藏壁扄<lb/>
巖鐍濟秦之險以通於漢者萬無一二漢𥘉挾書之<lb/>
律尚存乆雖除之亦未尊録謂之餘事而巳則我先<lb/>
王之道燄燄其不熄者無幾矣河間獻王生爲帝子<lb/>
㓜爲人君是時列國諸侯苟不以宮室相髙狗馬相<lb/>
<pb n="KR4d0040_SBCK_073-3a"/>
尚則裒姦聚猾僣逆妄圖唯獻王厲節治身愛古愽<lb/>
雅專以聖人法度遺落爲憂聚殘𥙷缺校實取正得<lb/>
周官左氏春秋毛氏詩而立之周禮者周公之大典<lb/>
毛氏言詩最密左氏與春秋爲表裏三者不岀六蓺<lb/>
不明噫微獻王則六蓺其遂曀乎故其功烈至今頼<lb/>
之且夫觀其人之所好足以知其心王侯貴人不好<lb/>
侈靡而喜書者固鮮矣不喜浮辨之書而樂正道知<lb/>
之明而信之篤守之純而行之勤者百無一二焉武<lb/>
帝雖好儒好其名而不知其實慕其華而廢其質是<lb/>
以好儒愈於文景而德業後之景帝之子十有四人<lb/>
栗太子廢而獻王最長嚮若尊大義屬重噐用其徳<lb/>
施其志必無神僊祠祀之煩宫室觀遊之費窮兵黷<lb/>
<pb n="KR4d0040_SBCK_073-3b"/>
武之勞賦役轉輸之敝冝其仁豐義治風移俗變煥<lb/>
然帝王之治復還其必賢於文景逺矣嗟乎天實不<lb/>
欲禮樂復興邪抑四海自不幸而巳矣<hi>達左</hi>
　　　　范睢評<lb/>
穰侯相秦秦益彊宰制諸侯如嚴主之役僕夫左右<lb/>
前後無不如志此穰侯之功也范睢非能爲秦忠謀<lb/>
亦非有怨於穰侯也欲行其說而穰侯適妨其路故<lb/>
控其喉拊其背而奪之位秦王視聽之不明遂至於<lb/>
遷母逐弟况穰侯何有哉穰侯雖擅權未至如睢之<lb/>
所言孔子惡夫佞者豈以此夫<lb/>
　　　　秦阬趙軍<lb/>
夫兵之設非以害人所以養人也殘暴如此其誰與<lb/>
<pb n="KR4d0040_SBCK_073-4a"/>
之秦七世役諸侯卒兼天下然其失䇿之大者有三<lb/>
焉欺楚懷王而虜之不信莫大焉阬趙降卒四十万<lb/>
不仁莫大焉欺興國誅巳降使諸侯疑而百姓怨不<lb/>
智莫大焉秦所以失天下之故多矣在此三者於不<lb/>
信之不信不仁之不仁不智之不智是以始皇墳草<lb/>
未生而四海橫潰宗廟爲墟究其禍本兆於此矣<lb/>
　　　　項羽誅韓生<lb/>
世皆以項羽不能用韓生之言弃関中之險故失天<lb/>
下竊謂不然夫秦據函谷東嚮以制天下然孝恵昭<lb/>
襄以之興而二丗子嬰以之亡顧所以用之之道如<lb/>
何耳地形不足議也項羽放殺其君不義之名明於<lb/>
日月宰制天下王諸侯廢公義而任私意逐其君以<lb/>
<pb n="KR4d0040_SBCK_073-4b"/>
置其臣其受封者爭不服踈斥忠良猜忌有功使<lb/>
臣下皆無親附之意推此道以行之雖重金襲湯不<lb/>
能以一日守也况三秦之險哉<lb/>
　　　　貫髙<lb/>
髙祖以驕失臣貫髙以很亡君君臣之際不亦兩傷<lb/>
耶髙不能輔君以義不忍小恥輕慮淺謀以䧟殺君<lb/>
之惡卒亡其國禍自髙始雖殺身破家以明張敖而<lb/>
令趙國社稷蕪没宗廟丘墟所存者小所亡者大所<lb/>
得者少所失者多槩以大義亦烏足言哉<lb/>
　　　　戾太子敗<lb/>
鉤弋夫人之子十四月而生孝武以爲神靈命其門<lb/>
曰堯母當是時太子猶在東宫則孝武属意固巳異<lb/>
<pb n="KR4d0040_SBCK_073-5a"/>
矣是以姦臣逆窺上意以傾覆家嗣卒成巫蠱之旤<lb/>
天下咸𬒳其殃然則人君用意小違大義旤乱及此<lb/>
可不愼哉<lb/>
　　　　立鉤弋子爲太子<lb/>
孝武以孝昭之生神異於人而復有早成之資違長<lb/>
㓜之次而立之鑒於諸吕先誅其母以絶禍源其於<lb/>
重天下謀子孫深逺矣然而舉襁褓之子置之万民之<lb/>
上非有孝昭之明霍光之忠鮮不危哉<lb/>
　　　　趙廣漢誅<lb/>
廣漢之爲京兆漢興以來無能及者周禮議賢議能<lb/>
然則雖有罪固當宥之况廣漢之罪不及死邪斯足<lb/>
以為孝宣魏相之累矣<lb/>
<pb n="KR4d0040_SBCK_073-5b"/>
　　　　魏孝武帝西遷<lb/>
周書曰天之所壞不可支也元氏失政乆矣而孝武<lb/>
欲興之脫於髙歡得宇文黒獺其所以異者無幾耳<lb/>
嗚呼爲人君者必制治於未乱保安於未危兢兢業<lb/>
業曰慎一日不然怠惰荒淫使禍流子孫旣乱且危<lb/>
然後圖之其可及乎<lb/>
　　　　應侯罷武安君兵<lb/>
甚矣邪臣之害國也以得爲喪以成爲敗保身固寵<lb/>
不顧國謀損公而益私付人而立巳國家喪敗不與<lb/>
其憂丗之患此亦已乆矣<lb/>
　　　　馮道爲四代相<lb/>
忠臣不二君賢女不二夫䇿名委質有死無貳天之<lb/>
<pb n="KR4d0040_SBCK_073-6a"/>
制也彼馮道者存則何心以臨前代之民死則何面<lb/>
以見前代之君自古人臣不忠未有如此比者然而<lb/>
尊官重禄老以没齒何哉夫爲國家者明禮義奬忠<lb/>
良襃義烈誅姦囬以厲群臣群臣猶愛死而忘其君<lb/>
况相印將節以寵叛臣其不能永享天命冝矣然而<lb/>
庸愚之人往往猶稱其智蓋五代披攘人主嵗易群<lb/>
臣失節比踵於朝因而譽之欲以自釋余恐後丗以<lb/>
道所爲爲合於理君臣之道將大壞矣臣而不臣雖<lb/>
云其智安所用哉<lb/>
　　　　漢髙祖斬丁公評<lb/>
漢髙祖可謂能逺謀矣臣無二心古之命也縱君之<lb/>
敵以樹私思姦莫大焉姦而爲惠勿報可也若將報<lb/>
<pb n="KR4d0040_SBCK_073-6b"/>
之其望必大爲臣不忠而享大報雖無背施何以使<lb/>
人天下旣定姦不奸止盡節者賞二心者誅君無失<lb/>
刑臣無二心然後人無覬覦上下安矣冝乎子孫相<lb/>
承廟祀四百蓋亦謀之遠矣周書曰遠乃猷此之謂<lb/>
矣<lb/>
　　　　甘羅<lb/>
甘羅以稚子名顯於丗非有它竒略正以勢力恐張<lb/>
唐耳雖云慧敏然君子治丗無所取焉<lb/>
　　　　張湯有後<lb/>
或稱張湯矯僞刻薄而後嗣顯榮七葉不絶意者積<lb/>
善餘慶積惡餘殃近虚語耶應之曰不然所謂積者<lb/>
継丗相因之謂也故傳稱八元八凱丗濟其美又稱<lb/>
<pb n="KR4d0040_SBCK_073-7a"/>
三族丗濟其凶此非積善積惡之謂耶欒書有惠於<lb/>
晋晋人思之黶雖剛愎猶得保其宗廟至盈無德卿<lb/>
族遂亡然則黶之所以存書之餘慶也盈之所以亡<lb/>
黶之餘殃也祖父有德子孫爲不善未免禍敗慶何<lb/>
有焉祖父不善而子孫有德福禄將集殃何有焉祖<lb/>
父爲不善而子孫又無德以蓋前人之愆則餘殃𬒳之<lb/>
是以堯舜雖至德朱均不能免其災瞽鯀雖大惡舜<lb/>
禹無所虧其聖若張湯者雖險詖人也有子安丗保<lb/>
輔漢室寔有大功子孫嗣之率皆忠恪信厚恭儉周<lb/>
宻邦有道不廢邦無道免於刑戮以是光顯於後彌<lb/>
歴永丗固其冝矣又何異焉<lb/>
　　　　髙順<lb/>
<pb n="KR4d0040_SBCK_073-7b"/>
或問陳登髙順皆有過人之才俱事吕布而登輸心<lb/>
魏祖親爲反間順盡力於布与之偕死意者順賢登<lb/>
欤應之曰不然古者列國並立同事王室故先王制<lb/>
禮諸侯有王大夫有君君臣始終有死無二漢氏平一<lb/>
海内萬國一君天下之君惟帝室耳順於吕布雖備<lb/>
將佐無委質之分布者反覆乱人非能輔佐漢室而<lb/>
又強暴無謀敗亡有證登知幾輕舉以存易亡豫徐<lb/>
克清百姓蘇息順託身失所迷逺不復以䧟大戮易<lb/>
稱比之匪人豈謂順耶其才雖美未能及登自兹觀<lb/>
智優劣見焉<lb/>
　　　　賈捐之<lb/>
君子以正消邪捐之以邪攻邪冝乎其不濟矣<lb/>
<pb n="KR4d0040_SBCK_073-8a"/>
　　　　魏孝武𥘉立<lb/>
甚矣髙歡之無道其視君不如弈棋廢而置之在<lb/>
造次爾立君大事不詳如此取悔冝哉<lb/>
　　　　京房對漢元帝<lb/>
甚矣闇君之不可與言也天實剥喪漢室而昏塞孝<lb/>
元之心使如木石不可得入至於此乎哀哉京房之言<lb/>
如此其深切著明也而曽不能諭何哉詩云匪面命之<lb/>
言提其耳匪手攜之言示之事又云誨爾諄諄<lb/>
聽我藐藐噫後之人可不以孝元爲鑒乎<lb/>
　　　　讀張中丞傳<lb/>
天授之謂才人從而成之之謂義發而著之事業<lb/>
之謂功精敏辯博拳捷趫勇非才也驅市井數<lb/>
<pb n="KR4d0040_SBCK_073-8b"/>
千之衆摧胡虜百萬之師戰則不可勝守則不可㧞<lb/>
斯可謂之才矣死黨友存孤兒非義也明君臣之大<lb/>
分識天下之大義守死而不變斯可謂之義矣攻城拔<lb/>
邑之衆斬首捕勇之多非功也控扼天下之咽喉蔽全<lb/>
天下之太半使其國家定於巳傾存於旣亡斯可謂之<lb/>
功矣嗚呼以巡之才如是義如是功如是而猶不免<lb/>
於流俗之毀况其曖曖者邪<lb/>
　　　　烹酈生<lb/>
班固稱蒯通一說而喪三儁爲其亡田橫殺酈生驕<lb/>
韓信也以愚觀之漢王旣遣酈生下齊而不止韓信<lb/>
之進兵是則漢王殺之也惜夫一失其信群臣孰敢<lb/>
爲之使諸侯孰敢爲之與雖得齊而有之所亡豈不<lb/>
<pb n="KR4d0040_SBCK_073-9a"/>
多哉<lb/>
　　　　子噲<lb/>
堯舜之聖非以其能輕天下也迺以其能重天下也<lb/>
夫唯重天下故必得聖人然後授之禹之傳於子非<lb/>
私之也茍天下無聖人以授之則非子莫之傳矣夫<lb/>
父之傳子非至禹而後有之也蓋自生民以來有國<lb/>
家者無不然矣燕噲徒知慕堯舜之名不知察堯舜<lb/>
之實訹於姧言以䧟於死亡爲天下笑豈不悲哉孟<lb/>
子曰以天下与人易爲天下得人難豈非以燕噲而<lb/>
知之邪<lb/>
　　疑孟<lb/>
　　　　伯夷隘柳下惠不恭<lb/>
<pb n="KR4d0040_SBCK_073-9b"/>
疑曰孟子稱所碩學者孔子然則君子之行孰先於<lb/>
孔子孔子歴聘七十餘國皆以道不合而去豈非非<lb/>
其君不事乎孺悲欲見孔子孔子辤以疾豈非非其<lb/>
友不友乎陽虎爲政於魯孔子不肯仕豈非不立於<lb/>
惡人之朝乎爲定哀之臣豈非不羞汙君乎爲委吏<lb/>
爲乗田豈非不卑小官乎舉丗莫知之不怨天不尤<lb/>
人豈非遺佚而不怨乎飲水曲肱樂在其中豈非阨<lb/>
窮而不憫乎居郷黨恂恂似不能言豈非由由与之<lb/>
偕而不自失乎是故君子邦有道則見邦無道則隠<lb/>
事其大夫之賢者友其士之仁者非隘也和而不同<lb/>
遯丗無悶非不恭也苟毋失其中雖孔子由之何得<lb/>
云君子不由乎<lb/>
<pb n="KR4d0040_SBCK_073-10a"/>
　　　　陳仲子避兄離母<lb/>
疑曰仲子以兄之禄爲不義之禄蓋謂不以其道事<lb/>
君而得之也以兄之室爲不義之室蓋謂不以其道<lb/>
取於人而成之也仲子蓋甞諌其兄矣而兄不用也<lb/>
仲子之志以爲吾旣知其不義矣然且食而居之是<lb/>
口非之而身享之也故避之居於於陵於陵之室與<lb/>
粟身織屨妻辟纑而得之也非不義也豈當更問其<lb/>
築與種之者誰邪以所食之鵝兄所受之饋也故哇<lb/>
之豈以母則不食以妻則食之邪君子之責人當探<lb/>
其情仲子之避兄離母豈所願邪若仲子者誠非中<lb/>
行亦狷者有所不爲也孟子過之何其甚與<lb/>
　　　　孟子將朝王<hi>至</hi>孟子謂蚳鼃<hi>云云</hi>
<pb n="KR4d0040_SBCK_073-10b"/>
疑曰孔子聖人也定哀庸君也然定哀召孔子孔子<lb/>
不俟駕而行過位色勃如也足躩如也過虚位且不<lb/>
敢不恭况召之有不往而它適乎孟子學孔子者也<lb/>
其道豈異乎夫君臣之義人之大倫也孟子之德孰<lb/>
與周公其齒之長孰與周公之於成王成王㓜周公<lb/>
負之以朝諸侯及長而歸政北面稽首畏事之與事<lb/>
文武無異也豈得云彼有爵我有德齒可慢彼哉孟<lb/>
子謂蚳鼃居其位不可以不言言而不用不可以不<lb/>
去已無官守無言責進退可以有餘𥙿孟子居齊齊<lb/>
王師之夫師者導人以善而救其惡者也豈得謂之<lb/>
無官守無言責乎若謂之爲貧而仕邪則後車數十<lb/>
乗從者數百人仰食於齊非抱關擊柝之比也詩云<lb/>
<pb n="KR4d0040_SBCK_073-11a"/>
彼君子兮不素餐兮夫賢者所爲百世之法也余<lb/>
懼後之人挾其有以驕其君無所事而貪禄位者<lb/>
皆援孟子以自况故不得不疑<lb/>
　　　　沈同問伐燕<lb/>
疑曰孟子知燕之可伐而必待能仁政者乃可伐之<lb/>
齊無仁政伐燕非其任也使齊之君臣不謀於孟子<lb/>
孟子勿預知可也沈同旣以孟子之言勸王伐燕孟<lb/>
子之言尚有懷而未盡者安得不告王而止之乎夫<lb/>
軍旅大事也民之死生國之存亡皆繫焉苟動而<lb/>
不得其冝則民殘而國危仁者何忍坐視其終委乎<lb/>
　　　　公孫丑曰君子之不教子何也孟子曰父<lb/>
　　　　子之間不責善責善則離離則不<lb/>
<pb n="KR4d0040_SBCK_073-11b"/>
　　　　祥莫大焉<lb/>
疑曰經云當不義則子不可不爭於父傳云愛子<lb/>
教以義方孟子云父子之間不責善不責善是<lb/>
不諌不教也而可乎<lb/>
　　　　告子曰性猶湍水也<hi>云云</hi>亦由是也<lb/>
疑曰告子云性之無分於善不善猶水之無分於東<lb/>
西此告子之言失也水之無分於東西謂乎地也使<lb/>
其地東髙而西下西髙而東下豈決導所能致乎<lb/>
性之無分於善不善謂中人也瞽叟生舜舜生啇均豈<lb/>
陶染所能變乎孟子云人無有不善此孟子之言失也<lb/>
丹朱啇均自㓜及長所日見者堯舜也不能移其惡<lb/>
豈人之性無不善乎<lb/>
<pb n="KR4d0040_SBCK_073-12a"/>
　　　　告子曰生之謂性<hi>云云</hi>猶人之性乎<lb/>
疑曰孟子云白羽之白猶白雪之白白雪之白猶白<lb/>
玉之白告子當應之云色則同矣性則殊矣羽性輕<lb/>
雪性弱玉性堅而告子亦皆然之此所以來犬牛人<lb/>
之難也孟子亦可謂以辯勝人矣<lb/>
　　　　齊宣王問卿孟子曰有貴戚之卿有異姓<lb/>
　　　　之卿<hi>云云</hi>反覆之而不聽則去<lb/>
疑曰禮君不與同姓同車與異姓同車嫌其偪也爲<lb/>
卿者無貴戚異姓皆人臣也人臣之義諌於君而不<lb/>
聽去之可也死之可也若之何以其貴戚之故敢易<lb/>
位而處也孟子之言過矣君有大過無若紂紂之卿<lb/>
士莫若王子比干箕子微子之親且貴也微子去之<lb/>
<pb n="KR4d0040_SBCK_073-12b"/>
箕子爲之奴比干諌而死孔子曰啇有三仁焉夫以<lb/>
紂之過大而三子之賢猶且不敢易位也况過不及<lb/>
紂而賢不及三子者乎必也使後丗有貴戚之臣諌<lb/>
其君而不聽遂廢而代之曰吾用孟子之言也非篡<lb/>
也義也其可乎或曰孟子之志欲以懼齊王也是又<lb/>
不然齊王若聞孟子之言而懼則將愈忌惡其貴戚<lb/>
聞諌而誅之貴戚聞孟子之言又將起而蹈之則孟<lb/>
子之言不足以格驕君之非而適足以爲篡亂之資<lb/>
也其可乎<lb/>
　　　　陳子曰古之君子何如則仕孟子曰所就<lb/>
　　　　三所去三<lb/>
疑曰君子之仕行其道也非爲禮貌與飲食也昔伊<lb/>
<pb n="KR4d0040_SBCK_073-13a"/>
尹去湯就桀桀豈能迎之以禮哉孔子栖栖遑遑周<lb/>
遊天下佛肸召欲往公山弗擾召欲往彼豈爲禮貌<lb/>
与飲食哉急於行道也今孟子之言曰雖未行其言<lb/>
也迎之有禮則就之禮貌衰則去之是爲禮貌而仕<lb/>
也又曰朝不食夕不食君曰吾大者不能行其道又<lb/>
不能從其言也使飢餓於我土地吾恥之周之亦可<lb/>
受也是爲飲食而仕也必如是是不免於鬻先王之<lb/>
道以售其身也古之君子之仕也殆不如此<lb/>
　　　　孟子曰堯舜性之也<lb/>
疑曰所謂性之者天与之也身之者親行之也假之<lb/>
者外有之而内實亡也堯舜湯武之於仁義也皆性<lb/>
得而身行之也五霸則強焉而巳夫仁所以治囯家<lb/>
<pb n="KR4d0040_SBCK_073-13b"/>
而服諸侯也皇帝王霸皆用之顧其所以殊者大<lb/>
小髙下逺近多寡之間耳假者文具而實不從之謂<lb/>
也文具而實不從其國家且不可保况能霸乎雖乆<lb/>
假而不歸猶非其有也<lb/>
　　　　桃應問曰舜爲天子皐陶爲士瞽叟殺人<lb/>
　　　　則如之何<lb/>
疑曰虞書稱舜之德曰父頑母嚚象傲克諧以孝蒸<lb/>
蒸乂不格姦所貴於舜者爲其能以孝和諧其親使<lb/>
之進進以善自治而不至於惡也如是則舜爲子瞽<lb/>
瞍必不殺人矣若不能止其未然使至於殺人執於<lb/>
有司乃弃天下竊之以逃狂夫且猶不爲而謂舜爲<lb/>
之乎是特委巷之言也殆非孟子之言也且瞽叟旣<lb/>
<pb n="KR4d0040_SBCK_073-14a"/>
執於臯陶矣舜惡得而竊之雖負而迯於海濵臯陶<lb/>
猶可執也若曰臯陶外雖執之以正其法而内實縱<lb/>
之以予舜是君臣相與爲僞以欺天下也惡得爲舜<lb/>
與皐陶哉又舜旣爲天子矣天下之民戴之如父母<lb/>
雖欲遵海濵而處民豈聽之哉是臯陶之執瞽叟得<lb/>
法而亡舜也所亡益多矣故曰是特委巷之言殆非<lb/>
孟子之言也<lb/>
温國文正公文集卷第七十三<lb/>
<pb n="KR4d0040_SBCK_073-14b"/>
</p>
<p>
</p>
  </div>
</body>
</text>
</TEI>
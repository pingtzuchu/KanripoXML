<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_054-1a"/>
温國文正公文集卷第五十四<lb/>
　　章奏三十九<lb/>
　　　謝免北使朝見日起居狀<lb/>
　　　所舉孫凖有罪自劾劄子<lb/>
　　　後殿常起居乞拜劄子<lb/>
　　　辭大禮使劄子<lb/>
　　　上官均奏乞尚書省事類分輕重某事關尚<lb/>
　　　　　書某事關二丞某事關僕射進呈白劄<lb/>
　　　　　子<hi>七月二十八日三省同上得旨依</hi>
　　　乞趂時収糴常平斛㪷白劄子<lb/>
　　　約束州縣抑配青苗錢白劄子<lb/>
　　　乞罷散青苗白劄子<lb/>
<pb n="KR4d0040_SBCK_054-1b"/>
　　　薦王大臨劄子<lb/>
　　　乞官陳洙一子劄子<lb/>
　　　乞令六曹刪減條貫劄子<lb/>
　　　乞罷保甲招置長名弓手劄子<lb/>
　　　　謝免北使朝見日起居狀<lb/>
右臣伏覩中書省録黄以今月十一日北使朝見奉<lb/>
聖旨許臣與文彦博免赴起居仍候人使升殿降階<lb/>
訖權歸幕次將欲賜茶即升殿臣以乆患脚膝逺行<lb/>
乆立實所未堪方欲奏陳伏蒙聖㤙差句當御藥院<lb/>
梁某宣諭令臣於人使見辭日更不赴臣無任感天<lb/>
荷聖激切屏營之至謹録奏謝以聞謹奏<lb/>
　　　　所舉孫凖有罪自劾劄子<lb/>
<pb n="KR4d0040_SBCK_054-2a"/>
臣先凖詔書舉文學政事行誼之臣可以充館閣之<lb/>
選者三人臣舉通直郎孫凖近聞孫凖與妻趙氏因<lb/>
爭女使與妻兄趙元𥙿相論訴狀内有虚妄事罰銅<lb/>
六斤臣昧於知人所舉有罪理當連坐乞賜責降取<lb/>
進止<lb/>
　　　　後殿常起居乞拜劄子<lb/>
竊以人臣見君禮無不拜文彦博年齡位望皆逺踰<lb/>
於臣毎後殿起居猶湏拜伏獨臣一人㤙旨不拜忝<lb/>
爲臣子實不自安欲乞今後遇文彦博入朝與之同<lb/>
班不入朝即别爲一班依群臣例常起居况臣自揣<lb/>
近日筋力微増若得臣男扶掖其常起居四拜殊不<lb/>
爲難伏望聖慈聽許以存朝廷之禮取進止<hi>乞特賜批依</hi>
<pb n="KR4d0040_SBCK_054-2b"/>
　　　　辭大禮使劄子<hi>二十七日上尋改差</hi>
臣先奉敕差充明堂大禮使伏縁臣自去冬以来膝<lb/>
脚無力拜起艱難至今年正月下旬全妨拜起遂請<lb/>
朝假至今首尾八箇月若無人扶掖委實獨自拜起<lb/>
不得毎次朝見幸蒙聖㤙許男扶掖將來大饗明堂<lb/>
在上帝前不可使人扶掖又隨從皇帝陟降拜伏必<lb/>
恐未能一一如禮欲望聖慈矜憫別賜差官充大禮<lb/>
使取進止<lb/>
　　　　上官均奏乞尚書省事類分輕重某事關<lb/>
　　　　尚書某事關二丞某事關僕射進呈白劄<lb/>
　　　　子<hi>七月二十八日三省同上得旨依</hi>
今欲應尚書省事舊有條例事不至大者並委六曹<lb/>
<pb n="KR4d0040_SBCK_054-3a"/>
長官一靣專決應奏上者奏上應行下者行下其有<lb/>
衝改動條貫或應臨時特取旨及事體大非六曹所<lb/>
能專决者即申都省委僕射左右丞同商量或送中<lb/>
書取旨或直批判指揮所有都省常程文字並只委<lb/>
左右丞一靣批判施行事體稍大及有所疑者方與<lb/>
僕射啇量同批判所是諸色人辭狀只委左右丞一<lb/>
靣収接可留即留可退即退若六曹判斷不當及住<lb/>
滯不決即别委不干礙官定奪是非及根穷住滯因<lb/>
依若顯有不當及故住滯其本曹官吏即行按劾所<lb/>
貴上下相承各有職分行遣簡徑事務辦集<lb/>
　　　　乞趂時収糴常平斛㪷白劄子<hi>八月三日三省同上</hi>
<hi>得旨依</hi>
<pb n="KR4d0040_SBCK_054-3b"/>
勘㑹舊常平倉法以豐歲榖賤傷農故官中比在市<lb/>
添價収糴使蓄積之家無由抑塞農夫須令賤糶凶<lb/>
歲榖貴傷民故官中比在市減價出糶使蓄積之家<lb/>
無由邀勒貧民須令貴糴物價常平公私兩利此乃<lb/>
三代之良法也曏者有因州縣闕常平糴本錢雖遇<lb/>
豐歲無錢収糴又有官吏怠慢厭糴糶之煩雖遇豐<lb/>
嵗不肯収籴又有官吏不能察知在市斛㪷實價只<lb/>
信慿行人與蓄積之家通同作弊當収成之初農夫<lb/>
要錢急糶之時故意小估價例令官中収糴不得盡<lb/>
入蓄積之家直至過時蓄積之家倉廪盈滿方始頓<lb/>
添價例中糶入官是以農夫糶榖止得賤價官中糴<lb/>
榖常用貴價厚利皆歸蓄積之家又有官吏雖欲趂<lb/>
<pb n="KR4d0040_SBCK_054-4a"/>
時収糴而縣申州州申提點刑獄提點刑獄申司農<lb/>
寺取候指揮比至回報動渉累月巳是失時榖價倍<lb/>
貴是致州縣常平倉斛㪷有經隔多年在市價例終<lb/>
不及元糴之價出糶不行堆積腐爛者此乃法因人<lb/>
壞非法之不善也熈寧之初執政以舊常平法爲不<lb/>
善更糴本作青苗錢散與人户令出息二分置提舉<lb/>
官以督之豐歲則農夫糶榖什不得四五之價凶年<lb/>
則屠牛賣肉伐桑賣薪以輸錢於官錢貨愈重榖直<lb/>
愈輕朝廷深知其弊故罷提舉官令將累年積蓄錢<lb/>
榖財物盡樁作常平倉錢物委提點刑獄交割主管<lb/>
依舊常平倉法施行今歲諸路除有水災州軍外其<lb/>
餘豐熟處多今欲時降指揮下諸路提點刑獄司乗<lb/>
<pb n="KR4d0040_SBCK_054-4b"/>
有此糴本之時委豐熟州縣官貟各體察在市斛㪷<lb/>
實價多添錢數以廣行収糴如闕少倉敖之處以常<lb/>
平倉錢添蓋仍令少糴麦豆多糴糓米其南方及川<lb/>
界卑濕之地有斛㪷難以乆貯者即委提點刑獄相<lb/>
度逐州逐縣合銷數目抛降収糴纔候將來在市物<lb/>
價比元糴價稍増即行出糶不得令積壓損壞仍令<lb/>
州縣各勒行人將十年以來在市斛㪷價例比較立<lb/>
定貴賤酌中價例然後將逐色價分爲三等自幾錢<lb/>
至幾錢爲中等價幾錢以上爲上等價幾錢以下爲<lb/>
下等價令逐處臨時斟酌加減務在合冝旣約定三<lb/>
等價仰自今後州縣毎遇豐歲斛㪷價賤至下等之<lb/>
時即比市價相度添錢開場収糴凶年斛㪷價貴至<lb/>
<pb n="KR4d0040_SBCK_054-5a"/>
上等之時即比市價相度減錢開場出糶若在市見<lb/>
價只在中等之内即不糴不糶更不申本州及上司<lb/>
指揮免有稽滯失時之患仍委提點刑獄常切提舉<lb/>
覺察若州縣斛㪷價及下等而不収糴價及上等而<lb/>
不出糶及収貯不如法變轉不以時致有損壞并監<lb/>
官不逐日入埸致壅滯糶糴人户並取勘施行若州<lb/>
縣長吏監官能用心及時糴糶至得替時將酌中價<lb/>
錢與斛㪷通行比折與初到任時増剰及十分中一<lb/>
分以上許批書上暦子候到吏部日與升半年名次<lb/>
及二分以上許指射家便差遣一次所貴官吏各各<lb/>
用心州縣皆有儲蓄雖遇荐饑民無菜色又得官中<lb/>
所積之錢稍稍散在民間可使物貨流通其河北州<lb/>
<pb n="KR4d0040_SBCK_054-5b"/>
縣有糴便司斛㪷見多及縁邊州縣轉運司見糴軍<lb/>
粮處更糴常平倉斛㪷若今來指揮内有未盡未便<lb/>
事件委提點刑獄司逐旋擘畫申奏施行<lb/>
　　　　約束州縣抑配青苗錢白劄子<hi>同前中書舎人蘇軾</hi>
<hi>不肯簽臺諌亦累章乞盡罷四日再進呈後劄子</hi>
檢㑹先朝初散青苗錢本爲利民故當時指揮並取<lb/>
人户情願不得抑配自後因提舉官速要見功務求<lb/>
多散諷脅州縣廢格詔書名爲情願其實抑配或舉<lb/>
縣句集或排門抄劄亦有無頼子弟謾昧尊長錢不<lb/>
入家亦有它人冒名詐僞請去莫知爲誰及至追催<lb/>
皆歸本户朝廷深知其弊故悉罷提舉官不復立額<lb/>
考較天下莫不欣戴昨於四月二十六日有勑令給<lb/>
<pb n="KR4d0040_SBCK_054-6a"/>
常平錢榖限三月或正月只爲人户欲借請者及時<lb/>
得用又令半留倉庫半出給不得輙過此數至於取<lb/>
人户情願不得抑配一遵先朝本意慮恐州縣不暁<lb/>
勑意將謂朝廷復欲多散青苗錢廣収利息句集抑<lb/>
配督責嚴急一如曏日置提舉官時今欲續降指揮<lb/>
下諸路提點刑獄司告示州縣並湏候人户自執狀<lb/>
結保赴縣乞請常平錢榖之時方得勘㑹依條支給<lb/>
不得依前句集抄劄強行抑配仍仰提點刑獄常切<lb/>
覺察如有官吏似此違法搔擾者即時取勘施行若<lb/>
提點刑獄不切覺察委轉運安撫司覺察聞奏<lb/>
　　　　乞罷散青苗白劄子<hi>四日進呈得旨依</hi>
昨於四月二十六日降指揮令於正月二月支散常<lb/>
<pb n="KR4d0040_SBCK_054-6b"/>
平倉錢榖切慮州縣多不暁朝廷之意將謂却欲廣<lb/>
散青苗錢多収利息嚴行督責一如未罷提舉官時<lb/>
勘㑹青苗錢利民甚少害民極多臣民上言前後非<lb/>
一今欲遍行指揮下諸路提點刑獄司自今後其常<lb/>
平錢榖只令州縣依舊法趂時糴糶其青苗錢更不<lb/>
支俵所有舊欠二分之息盡皆除放只令提點刑獄<lb/>
契勘逐州縣元支本錢隨見欠多少分作料次令隨<lb/>
稅送納<lb/>
　　　　薦王大臨劄子<hi>八月八日上大臨除太學録巳卒</hi>
臣竊見鄆州處士王大臨通經術善講說安仁樂義<lb/>
譽髙鄉曲貧不易志老不變節曏常有詔敦遣固辭<lb/>
不起伏望聖慈召致京師寘之學官爲士類矜式取<lb/>
<pb n="KR4d0040_SBCK_054-7a"/>
進止<lb/>
　　　　乞官陳洙一子劄子<lb/>
嘉祐中仁宗皇帝未有継嗣故殿中侍御史陳洙奏<lb/>
乞擇宗室之賢者立以爲後旣發奏狀謂家人曰我<lb/>
今日入一文字言社稷大計若得罪大者死小者貶<lb/>
竄汝軰當爲之備下奏狀者未返洙得疾而卒臣時<lb/>
爲諌官親聞見此事竊憐其亡身徇國継之以死而<lb/>
天下莫之知近見故職方貟外郎張術亦以當時乞<lb/>
建儲貳子申伯特𥙷太廟齋郎伏望聖慈依張術例<lb/>
除一子官以旌忠義取進止<lb/>
　　　　乞令六曹刪減條貫劄子<hi>八月十二日三省同上得㫖依</hi>
勘㑹近歲法令尤為繁多凡法貴簡要令貴必行則<lb/>
<pb n="KR4d0040_SBCK_054-7b"/>
官吏易爲檢詳咸知畏避近據中書門下後省修成<lb/>
尚書六曹條貫共計三千六百九十四冊寺監在外<lb/>
又據編修諸司勑式所申脩到敕令格式一千餘卷<lb/>
冊雖有官吏彊力勤敏者恐不能遍觀而詳覧况於<lb/>
備記而必行之其間條目苛宻抵梧難行者不可勝<lb/>
數昨者條貫初下吏部侍郎左選差注不行者數日<lb/>
不免再有奏陳復依舊法必料諸曹條貫皆有似此<lb/>
拘礙難行者今欲特降指揮下尚書六曹委長貳郎<lb/>
官同共看詳本曹新舊條貫内有海行巳有及全無<lb/>
義理於事無益防禁太繁難爲遵守者盡令刪去惟<lb/>
取紀綱大體切近事情朝夕不可無者方始存留作<lb/>
本司條貫限兩月申奏施行<lb/>
<pb n="KR4d0040_SBCK_054-8a"/>
　　　　乞罷保甲招置長名弓手劄子<lb/>
臣竊見府界及三路保甲雖罷團敎猶冬敎一月於<lb/>
民有損於官無益不若盡罷之便何則比團敎之時<lb/>
民間勞費雖十減六七然猶有三四此所謂於民有<lb/>
損也朝廷毎歳遣使按閱所費金帛以百萬計而終<lb/>
無所用之此所謂於官無益也臣以爲不若盡罷之<lb/>
便自置保甲以來盗賊倍多所以然者郷村無頼子<lb/>
弟乍渉城市聞見紛華自恃身爲保丁坐索本家供<lb/>
給飲博遊蕩習以成性今雖罷團敎不肯復歸南畒<lb/>
服田力穡逸欲旣深資用不足旣家藏利兵又身挾<lb/>
武藝由是邀結黨友群行攻刼父兄不能禁州縣不<lb/>
能制此自然之勢也是以數年以来年不甚飢而府<lb/>
<pb n="KR4d0040_SBCK_054-8b"/>
界三路盗賊縱横入縣鎮殺官吏若遇蟲蝗水旱大<lb/>
饑之歳將若之何此不可不爲之先慮也以臣愚見<lb/>
莫若盡罷府界及諸路保甲據逐縣主戸數目盗賊<lb/>
多少委提點刑獄相度每若干戸置長名弓手一人<lb/>
與免戸下租稅支移折變及夫役諸般差徭科配一<lb/>
無所預務爲優假使人歆慕毎十人置節級一貟五<lb/>
十人置十將一貟百人置貟寮一貟二百人以上置<lb/>
指揮使副指揮使各一貟雖不及二百人亦置指揮<lb/>
使副指揮使名目盡管一縣弓手以爲賞功資級其<lb/>
節級始初且令本縣令佐依上名下次或選有部轄<lb/>
者權管候有長行捉殺到強盗一人即𥙷充正節級<lb/>
替下權管之人自後毎捉殺到強盗一人依此遷一<lb/>
<pb n="KR4d0040_SBCK_054-9a"/>
級若未有闕且爲守闕不得管人候有闕日補正其<lb/>
累功勞遷至正指揮使滿三年以上又曽捉殺到強<lb/>
盗三人從来不曽犯贓罪者仰本縣官吏結罪保明<lb/>
申州本州官吏結罪保明申奏乞朝廷與於三班借<lb/>
差内安排若遇有強惡賊人朝廷臨時别立賞格者<lb/>
不在此限如此則保甲内勇徤之士見前有出官之<lb/>
望來應募者必多除第一第二等户物力髙強合<lb/>
充重役不得應募外其餘但於本縣有户籍田産不<lb/>
以等第髙下並許投充長名弓手永無解役之期<hi>若第</hi>
<hi>一第二等户情願以一丁爲弓手餘丁充重役者亦聽</hi>若一人闕額有二人以<lb/>
上争投者即委令佐㨂試武藝髙強者充如此則本<lb/>
縣勇健者皆充弓手其餘怯弱者雖使之爲盗亦無<lb/>
<pb n="KR4d0040_SBCK_054-9b"/>
能爲患若見充長名弓手人有勇力武藝衰退者許<lb/>
令外人指名比校若勝於舊者即令充替如此則不<lb/>
須敎閱武藝自然長得精熟仍委本州及提點刑獄<lb/>
常切覺察令佐有取捨不公者取勘依法施行若應<lb/>
募未滿見今郷差弓手之數即且令與郷差弓手相<lb/>
兼祗應候招到長名弓手一人即替郷差弓手一人<lb/>
歸農其郷差弓手願投長名者亦聽若長名弓手及<lb/>
百人以上即令分一半作兩畨二百人以上毎百餘<lb/>
人分作一畨並年終交替其上畨者隨縣尉逐捕盗<lb/>
賊自節級以上各令管所轄之人若所轄之人有小<lb/>
可過犯許一靣區分不得過小枤十下若所轄之人<lb/>
敢陵犯本轄人貟者杖一百歐者杖徒一年雖權管<lb/>
<pb n="KR4d0040_SBCK_054-10a"/>
亦同本轄人貟若於所轄人處取受財物並依律科<lb/>
罪犯贓罪杖者若係權管即降充長行名若係正人<lb/>
貟即降一資自後毎捉殺到強盗三人如當一人雖<lb/>
許遷資並係額外不得管人不得出官若遇下畨則<lb/>
不相管轄亦無階級其下畨者自十將以下各隨所<lb/>
居之處與耆長同覺察本管分内曽爲強盗之人及<lb/>
窩藏之家凡爲強盗者不肯於本管分作過須在它<lb/>
處蓋恐累及本地分捕盗人無所自容故也其本地<lb/>
分捕盗人往往知之莫肯發舉盗旣得財分贓則絶<lb/>
迹逺遁其賊發地分捕盗人雖欲擒捕莫知其處官<lb/>
中雖立三限科校終無所益由此賊發地分捕盗人<lb/>
毎有賊發莫肯申舉若變主懦弱則多方抑塞不令<lb/>
<pb n="KR4d0040_SBCK_054-10b"/>
聲賊變主強梁則共陪所失之財勸和使休是致群<lb/>
盗無所忌憚日益昌熾又告捕得賊多𬒳賊人讎報<lb/>
焚焼莊舎屠害老小其賞錢豈冝留滯而往往爲州<lb/>
縣沮難有司靳惜動有經年請領不得使之懈體欲<lb/>
乞今後應賊發地分其捕盗人更不立三限科校捕<lb/>
盗官亦不批罰只以擒賊多少論其功賞若敢抑塞<lb/>
隱蔽從嚴法施行仍毎州各隨大小賊盗多少借官<lb/>
錢千貫専充告捕賞錢毎獲強盗勘得從來住止窩<lb/>
藏去處候断遣巳了委本州長吏當日先以官錢支<lb/>
給告捕之人即移牒出賊州縣句追住止<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>藏地分<lb/>
捕盗人科不覺察罪弓手杖一百耆長杖八十壯丁<lb/>
笞四十先籍没賊人及<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>家財産償錢外其不足之<lb/>
<pb n="KR4d0040_SBCK_054-11a"/>
数令捕盗人䓁第均攤限一月催足津般赴給賞州<lb/>
軍𥙷填官錢若路逺難以津般則各於本州官錢内<lb/>
閞牒折兊其強惡賊人朝廷特於常法外多立賞錢<lb/>
者自以省錢充不在捕盗人均攤之限如此賊盗無<lb/>
所容身必思改過自新若果行此法府界三路旣免<lb/>
教閱勞費之患無頼子弟又有所歸投得以覊縻諸<lb/>
路正郷村之名復國家舊制勇徤之士前有仕進之<lb/>
望爭討賊立功不待敎閱而弓手武藝自然不敢衰<lb/>
退不湏點差而郷兵自足兼有所用人雖衆多而上<lb/>
下有綱紀不敢相侵暴賊發地分捕盗人不知賊處<lb/>
免虚受刑責出賊地分爲累及身不敢蔽匿景迹之<lb/>
人𬒳賊之家無人抑塞有所伸訴盗賊窮窘無所容<lb/>
<pb n="KR4d0040_SBCK_054-11b"/>
身稍冀衰息取進止<lb/>
温國文正公文集卷第五十四<lb/>
<pb n="KR4d0040_SBCK_054-12a"/>
</p>
<p>
</p>
  </div>
</body>
</text>
</TEI>
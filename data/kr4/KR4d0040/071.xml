<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_071-1a"/>
温國文正公文集卷第七十一<lb/>
　　論二<lb/>
　　　　功名論<lb/>
　　　機權論<lb/>
　　　　朋黨論<lb/>
　　　三勤論<lb/>
　　　管仲小器論<lb/>
　　　荀息論<lb/>
　　　致知在格物論<lb/>
　　　葬論<lb/>
　　　中和論<lb/>
　　　　　功名論<lb/>
<pb n="KR4d0040_SBCK_071-1b"/>
自古人臣有功者誰哉愚以爲人臣未甞有功其有<lb/>
功者皆君之功也何以言之夫地有艸木天不雨露<lb/>
之則不能以生月有光華日不照望之則不能以明<lb/>
臣有事業君不信任之則不能以成此自然之道也<lb/>
古者大國不過百里小國半之然皆有賢卿大夫以<lb/>
輔佐其君大者以王小者以霸下者猶能保其社稷<lb/>
丗數十傳而不絶由是觀之天下烏有無士之國哉<lb/>
患在人主知之不明用之不固信之不專耳如是則<lb/>
人臣雖有才智而不得施雖有忠信而不敢效人主<lb/>
徒憂勞於上欲治而愈亂欲安而愈危欲榮而愈辱<lb/>
矣然則人主有賢不能知與無賢同知而不能用與<lb/>
不知同用而不能信與不用同不用賢而求功業之<lb/>
<pb n="KR4d0040_SBCK_071-2a"/>
羙名譽之白難矣昔百里奚虞人也由余戎人也商<lb/>
鞅魏人也而用於秦苗賁皇申公巫臣楚人也而用<lb/>
於晉伍貟楚人也而用於吴韓信陳平項羽之人也<lb/>
而用於漢是五國者非無賢人也主不能知而驅之<lb/>
以資敵國此所謂有賢不能知與無賢同也齊<hi>御名</hi>公<lb/>
見郭氏之虚問於野人曰郭何故亡對曰以其善善<lb/>
而惡惡公曰善善而惡惡國所以興也而亡何故對<lb/>
曰善善而不能行惡惡而不能去所以亡也公歸以<lb/>
告管仲管仲曰君與其人俱來乎曰否管仲曰君亦<lb/>
一郭氏也公乃召而官之齊景公待孔子曰若季氏<lb/>
則吾不能以季孟之間待之齊王欲中國而授孟子<lb/>
室養孟子以禄萬鍾使諸大夫國人皆有所矝式是<lb/>
<pb n="KR4d0040_SBCK_071-2b"/>
二君者非不知孔孟之爲聖賢也不能行其道而徒<lb/>
欲尊之以爲名是以孔孟以爲不義而不留也洪範<lb/>
曰凡厥正人旣富方榖汝弗能使有好于而家時人<lb/>
斯其辜此所謂知賢不能用與不知同也樂毅爲燕<lb/>
伐齊下七十餘城燕王疑之使騎刧代將田單詐騎<lb/>
刼而敗之盡失齊地廉頗爲趙將拒秦乆而不戰趙<lb/>
王疑之使趙括代將白起擊趙括而虜之阬其卒四<lb/>
十萬項羽用范増謀彊霸諸侯圍漢王滎陽幾拔矣<lb/>
聞漢之反間而疑之范増怒去而項羽卒爲漢擒夫<lb/>
駕車者旣服騏驥矣又以駑馬參之欲其並驅而前<lb/>
不可得也蓺田者旣樹嘉榖矣又以稂莠雜之欲其<lb/>
並生而茂不可得也爲國者旣置賢才矣又以小人<lb/>
<pb n="KR4d0040_SBCK_071-3a"/>
間之欲其並立而冶不可得也是故宓子賤爲單父<lb/>
宰辤於君請君之近史二人與之俱至官使二史書<lb/>
方書輙掣其肘書不善則從而怒之二史患之辤請<lb/>
歸以告魯君魯君以問孔子孔子曰宓不齊君子也<lb/>
其才任王霸之佐屈節治單父將以自試也意者以<lb/>
此爲諌乎公寤太息而歎曰此寡人之不肖寡人亂<lb/>
宓子之政而責其善者數矣微二史寡人無以知其<lb/>
過微夫子寡人無以自寤遽發所愛之使告宓子曰<lb/>
自今以往單父非吾有也從子之制有便於民者子<lb/>
決爲之五年一言其要宓子遂得行其政而單父大<lb/>
治大禹謨曰任賢勿貳去邪勿疑疑謀勿成百志惟<lb/>
熙荀子曰人主有六患使賢者爲之則與不肖規之<lb/>
<pb n="KR4d0040_SBCK_071-3b"/>
使智者慮之則與愚者論之使修士行之則與汚邪<lb/>
之人疑之雖欲成立得乎哉譬之是猶立直木而恐<lb/>
其影之枉也惑莫大焉語曰好女之色惡者之孽也<lb/>
公正之士衆人之痤也修乎道之人汚邪之賊也今<lb/>
使汚邪之人論其怨賊而求其無偏得乎哉譬之是<lb/>
猶立枉木而求其影之直也亂莫大焉噫人主苟不<lb/>
知其賢則已矣巳審知其賢授之以政而復疑之何<lb/>
哉凡忠直之臣行其道於國家則必與夫天下之姦<lb/>
邪爲怨敵矣非喜與之爲怨也不與之爲怨則君不<lb/>
尊國不治功不立也以一人之身日與天下之姦邪<lb/>
爲怨更進迭毀於君前而君不能決兼聽而兩可之如<lb/>
是則忠直之臣求欲無危不可得也君子非愛死而<lb/>
<pb n="KR4d0040_SBCK_071-4a"/>
不為也知其身死而功不立姦邪愈熾忠良愈恐政治<lb/>
愈亂國家愈危也是以君子難進易退辤貴就賤被髪<lb/>
佯狂逃匿山林者以此故也此所謂用賢不能專與不<lb/>
用同也明主為之不然審求天下之大賢而亟用之<lb/>
專信之舉社稷百姓而委属之雖有至親不能奪也<lb/>
雖有至貴不敢争也雖有䜛巧不能間也確然若膠<lb/>
漆之相合視其際而不可得見也然後賢者得竭其<lb/>
心而施其才不憂怨賊之口不懼猜嫌之迹人主端<lb/>
拱無為享其功利收其榮名而巳矣古之聖帝明王<lb/>
用此道而光宅四海長育萬物功如天地名若日月<lb/>
者多矣固不待稱引而知也請言其時近而道卑者<lb/>
昔齊桓公得管仲三薫而三浴之解其縲紲置以<lb/>
<pb n="KR4d0040_SBCK_071-4b"/>
為相鮑叔桓公之傅也避太宰之位而安隨其後國<lb/>
子高子天子之守卿也人率五卿而聽其政令况其<lb/>
餘四境之内上下之人其孰敢不戰戰栗栗從桓公<lb/>
而貴信之是以能九合諸侯一正天下為五霸首也<lb/>
陳平楚之亡將也漢高祖得之使典護諸將絳灌之<lb/>
屬盡害之髙祖以平爲護軍中尉盡監護諸將諸將<lb/>
乃不敢言韓信亡卒也髙祖用蕭何一言㧞諸行伍<lb/>
之中以為大将諸将皆驚而不敢争也是以五年之<lb/>
中滅項羽定天下創業垂統四百歳而不絶蜀先主<lb/>
與關羽張飛布衣之友周旋艱險恩若兄弟一旦得<lb/>
諸䨠孔明待之過扵關張關張不說先主曰孤之<lb/>
有孔明猶魚之有水願諸君勿復言是以能起扵<lb/>
<pb n="KR4d0040_SBCK_071-5a"/>
敗亡之中保有一方與魏吴爲敵國符求固得王景<lb/>
略於處士以爲丞相貴戚大臣有害之者永固輙殺<lb/>
之謂太子宏及長樂公丕曰汝事王公如事我也是<lb/>
以能東取燕西取涼南取襄陽北取拓跋奄有中原<lb/>
幾平海内此五臣者從今日視之皆英傑之才也曏<lb/>
使四君知之不明用之不固信之不專則管仲醢於<lb/>
齊庭陳平窮於戸牖韓信餓於淮隂諸葛孔明老於<lb/>
隆中王景略死於華山名氏埋㓕不可復知烏有曄<lb/>
曄功烈施於後丗如此哉是以大雅云徐方旣同天<lb/>
子之功晉平公問叔向曰齊<hi>淵聖御名</hi>公之霸君之力乎臣<lb/>
之力乎叔向曰管仲善制割隰朋善削縫賔胥無善<lb/>
純縁<hi>淵聖御名</hi>公知衣而巳亦其臣之力也師矌曰管仲善断<lb/>
<pb n="KR4d0040_SBCK_071-5b"/>
割之隰朋善煎熬之賔胥無善齊和之羮巳熟矣奉<lb/>
而進之而君不食誰能強之亦其君之力也魏文侯<lb/>
使樂羊將而攻中山三年而拔之返而論功文侯示<lb/>
之謗書一篋樂羊再拜稽首曰此非臣之功主君之<lb/>
力也由是言之人臣不能立功凡有功者皆其君之<lb/>
功也<lb/>
　　　　機權論<lb/>
丗之命機權也妄故作機權論以辨之機者弩之所<lb/>
以發矢者也機正於此而的中於彼差之至微失之<lb/>
甚逺故聖人之用機也似之易曰機者動之微吉<lb/>
之先見者也又曰君子見幾而作不俟終日然則機<lb/>
者事之未著萌牙耑兆之時聖人眇然見之能去禍<lb/>
<pb n="KR4d0040_SBCK_071-6a"/>
而取福迎吉而禦凶所以爲神也聖人之所慎無過<lb/>
機者故曰兢兢業業一日二日万機也權者銓也所<lb/>
以平輕重也聖人之用權也必將校輕重啇緩急彼<lb/>
重而此輕則舎此而取彼彼緩而此急則去彼而就<lb/>
此取捨去就之間不離於道乃所謂權也然則機者<lb/>
仁之端也權者義之平也今丗俗之爲說者乃欲弃<lb/>
仁義而行機權不亦反哉夫不知機權則無以爲聖<lb/>
人聖人未甞斯須不用者機權而巳矣聖人精心審<lb/>
謹而後行之故百姓萬物皆頼焉小人知機權之道<lb/>
而誣竊其名妄行誖理所以福禄不乆而禍亂及之<lb/>
也請問聖人機權之道曰昔紂爲玉柸象箸而箕子<lb/>
佯狂衛靈公仰視蜚鴻而孔子行是皆知譏者也夫<lb/>
<pb n="KR4d0040_SBCK_071-6b"/>
柸箸小噐飾以珠玉未爲大過而箕子知其必亡國<lb/>
者爲其奢淫㤗侈之漸由此始也仰視蜚鴻失理之<lb/>
細者而孔子去之者知其不能用聖而有厭怠之心<lb/>
不去則大禍將至也如此聖人之知機豈不偉哉伊<lb/>
尹放太甲微子去啇歸周周公誅管蔡是皆知權者<lb/>
也夫數君子豈不知放君畔宗戮親之爲不善哉誠<lb/>
以放君之責輕而淪喪大業之禍重畔宗之譏薄而<lb/>
保存宗祀之孝深戮親之嫌小而傾覆周室之害大<lb/>
故去彼而取此也夫太甲之𥘉欲敗度縱敗禮苟非<lb/>
苦其身體勞其思慮則不能變惡遷善克終允德成<lb/>
湯之業將墜於地伊尹躬受湯命阿衡王家故不得<lb/>
不放諸桐宫也受爲不道自絶於天微子不去與之<lb/>
<pb n="KR4d0040_SBCK_071-7a"/>
偕亡則祖禰不祀宗族無主故不得不抱祭噐而歸<lb/>
周也管蔡奉廢姓伐宗國違天命逆人心傾危聖輔<lb/>
斵喪周室成王㓜弱周公攝政故不得不奮干戈揚<lb/>
斧鉞以治之蓋周公非自愛而愛周室故也嚮若太<lb/>
甲尚可諌而改則伊尹必不放君啇受苟可輔而存<lb/>
則微子必不畔宗管葵猶可教而治則周公必不戮<lb/>
親夫豈不思誠不得以已也是以太甲曰惟嗣王不<lb/>
惠于阿衡伊尹作書曰祗爾厥辟辟不辟忝厥祖是<lb/>
猶以辱先爲戒未欲正言覆亡之禍委蛇其辤以感<lb/>
切之也王惟庸罔念聞伊尹乃言曰無越厥命以自<lb/>
覆是正言禍敗以聳動之也王未克變伊尹乃以王<lb/>
生而榮逸不知勞辱狎近小人積習至此非其性惡<lb/>
<pb n="KR4d0040_SBCK_071-7b"/>
故曰兹乃不義習與性成營于桐宫其訓無俾世迷<lb/>
言積習浸乆將成其性及今猶可沮詘而改此乃伊<lb/>
尹盡心盡力於成湯太甲之至也㣲子之誥曰啇其<lb/>
弗或亂正四方言受不可復正史必亡國已所以當<lb/>
出奔存湯後也父師若曰啇其淪喪我罔爲臣僕言<lb/>
啇旣亡宗族俱滅無所寄託也又曰王子弗出我乃<lb/>
顛躋言不可不行也此微子廣咨謀權輕重之審諦<lb/>
也大誥曰肆子冲人不卬自恤義爾邦君越爾多士<lb/>
尹氏御事言今東征非爲已也豳風曰旣取我子無<lb/>
毀我室子以喻管蔡也室以喻周家也言管蔡輕而<lb/>
周家重也曰子羽譙譙子尾翛翛言勤瘁也予室翹<lb/>
翹風雨所漂揺予唯音嘵嘵言三監背誕王室阽旎<lb/>
<pb n="KR4d0040_SBCK_071-8a"/>
故我恐懼以憂之也此豈周公背公向私之志哉夫<lb/>
聖人之用權也如此故國家安而仁義立也後丗之<lb/>
人昧錙銖之利以放逐其君懷芥蔕之嫌以屠㓕其<lb/>
親而亦自比於伊周曰吾用機權不亦誣哉此乃亂<lb/>
臣賊子所以滋多也<lb/>
　　　　朋黨論<lb/>
黄介夫作壞唐論五篇以爲壞唐者非巢温與閹竪<lb/>
乃李宗閔李德𥙿朋黨之弊也是誠得其本矣雖然<lb/>
介夫知其一未知其二彼盗賊之興由閹竪閹竪之<lb/>
横由輔相則信然矣噫輔相樹立私黨更相排壓而<lb/>
不能正者又誰咎哉夫朋黨之患不專在唐自古有<lb/>
之以堯之明共工讙兠相薦於朝舜臣堯旣流共工<lb/>
<pb n="KR4d0040_SBCK_071-8b"/>
又放讙兠除其邪黨然後四門穆穆百工咸熈仲虺<lb/>
數夏之惡曰簡賢附勢實繁有徒武王數啇之惡曰<lb/>
朋家作仇脅權相㓕是則治亂之丗未甞無朋黨堯<lb/>
舜聦明故能别白善惡而徳業昌明桀紂昏亂故不能<lb/>
區處是非而邦家覆亡由是言之興亡不在朋黨而<lb/>
在昏明矣洪範皇極曰無偏無陂遵王之義無有作<lb/>
好遵王之道無有作惡遵王之路無偏無黨王道蕩<lb/>
蕩無黨無偏王道平平無反無側王道正直周公戒<lb/>
成王曰孺子其朋孺子其朋其往無若火始𦦨𦦨厥<lb/>
攸灼叙弗其絶是以舜誅禹父而禹爲舜佐伊尹放<lb/>
太甲而相之周公放蔡叔而封蔡仲公之至也夫宗<lb/>
閔徳𥙿雖爲朋黨由文宗實使之文宗甞曰去河北<lb/>
<pb n="KR4d0040_SBCK_071-9a"/>
賊易去朝中朋黨難殊不知群臣爲朋黨誰之過也<lb/>
由是觀之壊唐者文宗之不明宗閔德𥙿不足專罪<lb/>
也<lb/>
　　　　三勤論<lb/>
揚子曰民有三勤政善而吏惡一勤也吏善而政惡<lb/>
二勤也政吏駢惡三勤也愚謂勤民者一未甞有三<lb/>
也何則吏者民之司命吏良則民斯逸矣未有吏善<lb/>
而政惡者也亦未有政善而吏惡者也度吏之材而<lb/>
任之者君之政也形民之力而用之者吏之政也吏<lb/>
苟得人安有穀人不足於晝絲人不足於夜者乎故<lb/>
爲人君者謹於擇吏而巳矣它奚足事哉<lb/>
　　　　管仲小噐論<lb/>
<pb n="KR4d0040_SBCK_071-9b"/>
孔子稱管仲之噐小哉先儒以爲管仲得君如此不<lb/>
勉之以主而僅止於霸此其所以爲小也愚以爲周<lb/>
天子尊而管仲勉齊<hi>淵聖御名</hi>公以王是教之篡也此管仲<lb/>
所恥而不爲孔子顧欲其爲之邪夫大人者顧時不<lb/>
用則巳用則必以禮樂正天下使綱紀文章粲然有<lb/>
萬丗之安豈直一時之功名已邪管仲相<hi>淵聖御名</hi>公霸諸<lb/>
侯禹迹所及冠帶所加未能使之皆率識也而偃然<lb/>
自以天下爲莫已若也朱紘而鏤簋反坫而三歸此<lb/>
其噐豈不小哉揚子曰大噐其猶規矩凖䋲乎先自<lb/>
治而後治人斯言得之矣<lb/>
　　　　荀息論<lb/>
晉獻公使荀息傳奚齊荀息曰臣竭其股肱之力不<lb/>
<pb n="KR4d0040_SBCK_071-10a"/>
濟則以死継之及里克殺奚齊荀息死之君子曰詩<lb/>
所謂白圭之玷尚可磨也斯言之玷不可爲也荀息<lb/>
有焉杜元凱以爲荀息有此詩人重言之義以愚觀<lb/>
之元凱失左氏之意多矣彼生与君言死而背之者<lb/>
是小人穿窬之行君子所不譏也夫立嫡以長正也<lb/>
獻公溺於嬖寵廢長立少荀息爲國正卿君所倚信<lb/>
不能明白禮義以格君心之非而遽以死許之是則<lb/>
荀息之言玷於獻公未没之前而不可救於巳没之<lb/>
後也然則左氏之志所以貶荀息而非所以爲褒也<lb/>
　　　　致知在格物論<lb/>
人之情莫不好善而惡惡慕是而羞非然善且是者<lb/>
蓋寡惡且非者實多何哉皆物誘之也物迫之也桀<lb/>
<pb n="KR4d0040_SBCK_071-10b"/>
紂亦知禹湯之爲聖也而所爲与之反者不能勝其<lb/>
欲心故也盗跖亦知顔閔之爲賢也而所爲与之反<lb/>
者不能勝其利心故也不軌之民非不知穿窬探囊<lb/>
之可羞也而冒行之驅於飢寒故也失節之臣亦非<lb/>
不知反君事讎之可愧也而忍處之逼於刑禍故也况<lb/>
於學者豈不知仁義之美㢘恥之尚哉斗升之秩錙<lb/>
銖之利誘於前則趨之如流水豈能安展禽之黜樂<lb/>
顔子之貧也動色之怒毫末之害迫於後則畏之如<lb/>
烈火豈能守伯夷之餓徇比干之死乎如此則何暇<lb/>
仁義之思廉恥之顧哉不惟不思与不顧也抑亦莫<lb/>
之知也譬如逐獸者不見泰山彈雀者不覺露之霑<lb/>
衣也所以然者物蔽之也故水誠清矣泥沙汨之則俛<lb/>
<pb n="KR4d0040_SBCK_071-11a"/>
而不見其影燭誠眀矣舉掌翳之則咫尺不辨人眉<lb/>
目况冨貴之汨其智貧賤之翳其心哉惟好學君子<lb/>
爲不然己之道誠善也是也雖茹之以藜藿如梁肉<lb/>
臨之以鼎鑊如茵席誠惡也非也雖位之以公相如<lb/>
塗泥賂之以萬金如糞壤如此則視天下之事善惡<lb/>
是非如數一二如辨黒白如日之出無所不照如風<lb/>
之入無所不通洞然四逹安有不知者哉所以然者<lb/>
物莫之蔽故也於是依仁以爲宅遵義以爲路誠意<lb/>
以行之正心以處之修身以帥之則天下國家何爲<lb/>
而不治哉太學曰致知在格物格猶扞也禦也能扞<lb/>
禦外物然後能知至道矣鄭氏以格爲来或者猶未<lb/>
盡古人之意乎<lb/>
<pb n="KR4d0040_SBCK_071-11b"/>
　　　　葬論<lb/>
葬者藏也孝子不忍其親之暴露故歛而藏之齎送<lb/>
不必厚厚者有損無益古人論之詳矣今人葬不厚<lb/>
於古而拘於隂陽禁忌則甚焉古者雖卜宅卜日蓋<lb/>
先謀人事之便然後質諸蓍龜庶無後艱耳無常地<lb/>
与常日也今之葬書乃相山川岡畎之形勢考歲月<lb/>
日時之支干以爲子孫貴賤貧冨壽夭賢愚皆繫焉<lb/>
非此地非此時不可葬也舉丗惑而信之於是喪親<lb/>
者往往乆而不葬問之曰歲月未利也又曰未有吉<lb/>
地也又曰遊宦逺方未得歸也又曰貧未能辨葬具<lb/>
也至有終身累丗而不葬遂弃失尸柩不知其處者<lb/>
嗚呼可不令人深歏愍哉人所貴於身後有子孫者<lb/>
<pb n="KR4d0040_SBCK_071-12a"/>
爲能藏其形骸也其所爲乃如是曷若無子孫死於<lb/>
道路猶有仁者見而殣之耶先王制禮葬期逺不過<lb/>
七月今丗著令自王公以下皆三月而葬又禮末葬<lb/>
不變服食粥居倚廬哀親之未有所歸也旣葬然後<lb/>
漸有變除今之人背禮違法未葬而除喪從宦四方<lb/>
食稻衣錦飲酒作樂其心安乎人之貴賤貧冨壽天<lb/>
繫於天賢愚繫於人固無關預於葬就使皆如葬師<lb/>
之言爲人子者方當哀窮之際何忍不顧其親之暴<lb/>
露乃欲自營福利耶昔者吾諸祖之葬也家甚貧不<lb/>
能具棺槨自太尉公而下始有棺槨然金銀珠玉之<lb/>
物未甞以錙銖入於壙中將葬太尉公族人皆曰葬<lb/>
者家之大事奈何不詢隂陽此必不可吾兄伯康無<lb/>
<pb n="KR4d0040_SBCK_071-12b"/>
如之何乃曰詢於隂陽則可矣安得良葬師而詢之<lb/>
族人曰近村有張生者良師也數縣皆用之兄乃召<lb/>
張生許以錢二萬張生野夫也丗爲葬師爲野人葬<lb/>
所得不過千錢聞之大喜兄曰汝能用吾言吾俾爾<lb/>
葬不用吾言將求它師張師曰惟命是聽於是兄自<lb/>
以己意處歳月日時及壙之淺深廣狹道路所從出<lb/>
皆取便於事者使張生以葬書縁飾之曰大吉以示<lb/>
族人族人皆恱無違異者今吾兄年七十九以列卿<lb/>
致仕吾年六十六忝備侍從宗族之後仕者二十有<lb/>
三人視它人之謹用葬書未必勝吾家也前年吾妻<lb/>
死棺成而歛裝辦而行壙成而葬未甞以一言詢隂<lb/>
陽家迄今亦無它故吾常疾隂陽家立邪說以惑衆<lb/>
<pb n="KR4d0040_SBCK_071-13a"/>
爲丗患於喪家尤甚頃爲諌官甞奏乞禁天下葬書<lb/>
當時執政莫以爲意今著兹論庶俾後之子孫葬必<lb/>
以時欲知葬具之不必厚視吾祖欲知葬書之不足<lb/>
信視吾家元豐七年正月日具官司馬光述<lb/>
　　　　中和論<lb/>
君子從學貴於博求道貴於要道之要在治方寸之<lb/>
地而巳大禹謨曰人心惟危道心惟微惟精惟一允<lb/>
執厥中危則難安㣲則難明精之所以明其微也一<lb/>
之所以安其危也要在執中而巳中庸曰喜怒哀樂<lb/>
之未發謂之中發而皆中節謂之和君子之心於喜<lb/>
怒哀樂之未發未始不存乎中故謂之中庸庸常也<lb/>
以中爲常也及其旣發必制之以中則無不中節中<lb/>
<pb n="KR4d0040_SBCK_071-13b"/>
節則和矣是中和一物也飬之爲中發之爲和故曰<lb/>
中者天下之大夲也和者天下之逹道也智者知此<lb/>
者也仁者守此者也禮者履此者也樂者樂此者也<lb/>
政者正其不能然者也刑者威其不從者也合而言<lb/>
之謂之道道者聖賢之所共用也豈惟人哉天地之<lb/>
所以生成萬物靡不由之故曰致中和天地位焉萬<lb/>
物育焉孔子曰君子無終食之間違仁造次必於是<lb/>
顛沛必於是故曰道不可須臾離可離非道也孔子<lb/>
曰中庸之爲德也其至矣乎民鮮乆矣又曰回也其<lb/>
心三月不違仁其餘則日月至焉而巳日月至焉者<lb/>
斯巳賢矣以是觀之能乆於中庸者蓋鮮矣孔子曰<lb/>
智者樂仁者壽蓋言知夫中和者無入而不自得能<lb/>
<pb n="KR4d0040_SBCK_071-14a"/>
無樂乎守夫中和者清明在躬志氣如神能無壽乎<lb/>
小雅曰樂只君子邦家之基樂只君子萬壽無期又<lb/>
曰樂只君子邦家之光樂只君子萬壽無疆蓋言君<lb/>
子有中和之德則邦家安榮旣樂且壽也孔子曰克<lb/>
己復禮爲仁蓋言禮者中和之法仁者中和之行故<lb/>
得禮斯得仁矣孔子間居曰無聲之樂志氣不違以<lb/>
至於氣志旣起樂記曰易直子諒之心生則樂以至<lb/>
於不言而信不怒而威蓋言樂以中和爲本以鍾鼔<lb/>
爲末也商頌曰不競不絿不剛不柔布政優優百禄<lb/>
是遒蓋言政以中和爲美也大雅曰惠此中國以綏<lb/>
四方無縱詭隨以謹無良蓋言刑以中和爲貴也子<lb/>
曰飯𬞞食飲水曲肱而枕之樂亦在其中矣又曰回<lb/>
<pb n="KR4d0040_SBCK_071-14b"/>
也一簞食一瓢飲不改其樂楊子曰䊸朱懷金之樂<lb/>
也外顔氏子之樂也内蓋言聖賢内守中和雖幽隱<lb/>
貧賤不失其樂也劉康公曰民受天地之中以生所<lb/>
謂命也能者飬之以福不能者敗以取禍中庸曰有<lb/>
德者必得其壽蓋言君子動以中和爲節至於飲食<lb/>
起居咸得其冝則隂陽不能病天地不能夭雖不導<lb/>
引服餌不失其壽也孟子曰我善養吾浩然之氣夫<lb/>
志氣之帥也氣體之充也志至焉氣次焉故孟子飬<lb/>
德以氣言之蓋能謹守中和之志不以喜怒哀樂乱<lb/>
其氣則志平氣順德日新矣故曰持其志無暴其氣<lb/>
及夫德之成也沛然不息確然不動挺然不屈故曰<lb/>
其爲氣也至大至剛以直飬而無害不有道義以充<lb/>
<pb n="KR4d0040_SBCK_071-15a"/>
其内能如此乎故曰配義與道無是餒也凡人爲不<lb/>
善能欺天下之人不能欺其心雖忍而行之於其心<lb/>
不能無蔕芥焉然則浩然之氣不存矣故曰行有不<lb/>
慊於心則餒矣君子優游從容以飬其氣雖不敢忽<lb/>
忘亦不正以爲事欲其速成故曰必有事焉而勿正<lb/>
心勿忘勿助長也操之則存捨之則亡乆而無怠然<lb/>
後自得之此其所以難言也楊子曰藏心于淵美厥<lb/>
靈根君子存神於内應務於外雖往来万變未甞失其<lb/>
所守是以百骸治而德本植焉故曰神不外也志之<lb/>
所至氣必輔之君子乗之以爲善小人乗之以爲惡<lb/>
故曰氣者所適善惡之馬也君子守中和之心飬中<lb/>
和之氣旣得其樂又得其壽夫復何求哉孔子曰狂<lb/>
<pb n="KR4d0040_SBCK_071-15b"/>
其内能如此乎故曰配義與道無是餒也凡人爲不<lb/>
善能欺天下之人不能欺其心雖忍而行之於其心<lb/>
不能無蔕芥焉然則浩然之氣不存矣故曰行有不<lb/>
慊於心則餒矣君子優游從容以飬其氣雖不敢忽<lb/>
忘亦不正以爲事欲其速成故曰必有事焉而勿正<lb/>
心勿忘勿助長也操之則存捨之則亡乆而無怠然<lb/>
後自得之此其所以難言也楊子曰藏心于淵美厥<lb/>
靈根君子存神於内應務於外雖往来万變未甞失其<lb/>
所守是以百骸治而德本植焉故曰神不外也志之<lb/>
所至氣必輔之君子乗之以爲善小人乗之以爲惡<lb/>
故曰氣者所適善惡之馬也君子守中和之心飬中<lb/>
和之氣旣得其樂又得其壽夫復何求哉孔子曰狂<lb/>
<pb n="KR4d0040_SBCK_071-16a"/>
者進取又曰吾黨之小子狂簡斐然成章如光之謂<lb/>
矣雖然此皆纂述聖賢之言非取諸胷臆也夫道猶<lb/>
的也射者莫不志於的其中否則未可知也必俟有<lb/>
道者乃能裁之<lb/>
温國文正公文集卷第七十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_031-1a"/>
</p>
<p>
温國文正公文集卷第三十一<lb/>
　　章奏十六<lb/>
　　　講筵劄子<lb/>
　　　乞講尚書劄子<lb/>
　　　除盗劄子<lb/>
　　　備邊劄子<lb/>
　　　蓄積劄子<lb/>
　　　階級劄子<lb/>
　　　義勇第一劄子<lb/>
　　　舉官劄子<lb/>
　　　義勇第二劄子<lb/>
　　　義勇第三劄子<lb/>
<pb n="KR4d0040_SBCK_031-1b"/>
臣伏覩講筵所告報奉聖旨令自九月初五日後日<lb/>
逐講筵至重陽節住講候將来開春别選日講筵臣<lb/>
竊以國家夲設經筵欲以發明道誼禆益聖德先帝<lb/>
時無事常開講筵近嵗因聖體不安遂於端午及冬<lb/>
至以後盛暑盛寒之時權罷數月今陛下始初清明方冝<lb/>
銳精學問之時而五日開講八日已罷臣恐議者以<lb/>
爲陛下非有意於求道但欲循故事俻外飾而已群<lb/>
臣非有意於明道但欲塞職業求錫賚而已若果如<lb/>
此臣竊爲朝廷羞之且陛下近増置諸宫敎授仍下<lb/>
詔戒朂宗室使之嚮學儻陛下不以身先之則宗室<lb/>
安肯奉詔哉臣愚以爲陛下若别有所爲未暇開講<lb/>
<pb n="KR4d0040_SBCK_031-2a"/>
則且俟它時亦未爲晚若旣開講筵則恐數日之間<lb/>
未冝遽罷取進止<lb/>
　　　　乞講尚書劄子<lb/>
臣伏覩經筵講說論語將畢竊以尚書者二帝三王<lb/>
嘉言要道盡在其中爲政之成䂓稽古之先務也陛<lb/>
下新承大統留意萬機欲求楷模莫盛於此臣不勝<lb/>
區區欲望陛下更以聖意裁酌將來論語旣畢令講<lb/>
說尚書取進止<lb/>
　　　　除盗劄子<lb/>
臣竊聞降勑下京東京西災傷州軍如人戸委是家<lb/>
貧偷盗斛㪷因而盗財者與減等断放未知虚的若<lb/>
果如此深爲不便臣聞周禮荒政十有二散利薄征<lb/>
<pb n="KR4d0040_SBCK_031-2b"/>
緩刑弛力舎禁去㡬率皆推寛大之㤙以利於民獨<lb/>
於盗賊愈更嚴急所以然者蓋以饑饉之歲盗賊必<lb/>
多殘害良民不可不除也頃年甞見州縣官吏有不<lb/>
知治體務爲小仁者或遇凶年有刼盗斛斗者小加<lb/>
寛縱則盗賊公行更相刼奪郷村大擾不免廣有収<lb/>
捕重加刑辟或死或流然後稍定今若朝廷明降勑<lb/>
文䂊言偷盗斛斗因而盗財者與減等断放是勸民<lb/>
爲盗也百姓乏食官中當輕傜薄賦開倉賑貸以救<lb/>
其死不當使之自相刼奪也今歲府界京東京西水<lb/>
災極多嚴刑峻法以除盗賊猶恐春冬之交飢民嘯<lb/>
聚不可禁禦又况降勑以勸之臣恐國家始於寛仁<lb/>
而終於酷暴意在活人而殺人更多也凡號令之出<lb/>
<pb n="KR4d0040_SBCK_031-3a"/>
不可不慎毫釐之失爲害實多若纔知其失隨即更<lb/>
張猶勝於有害及民迷而不復者也伏望陛下速令<lb/>
収還此勑嚴責京東京西轉運司及州縣應災傷之<lb/>
處多方擘畫斛斗救濟飢民若有一人敢刼奪人斛<lb/>
斗者立加擒捕依法施行如此則衆知所畏不敢輕<lb/>
犯所以保全愚民減省刑獄之道也取進止<lb/>
　　　　備邊劄子<lb/>
臣聞周書稱文王之德曰大邦畏其力小邦懷其德<lb/>
蓋言諸侯傲很不賔則討誅之順從柔服則保全之<lb/>
不避彊不陵弱此王者所以爲政於天下也臣伏見<lb/>
去歲先帝登遐趙諒祚遣使者來致祭延州差指使<lb/>
高冝押伴入京冝言語輕肆傲其使者侮其國主使<lb/>
<pb n="KR4d0040_SBCK_031-3b"/>
者臨辭自訴於朝臣當時与吕晦上言乞加冝罪朝<lb/>
廷忽略此事不以爲意使其怨懟歸國一國之人皆<lb/>
以爲耻今歲以來諒祚招誘亡命點集兵馬窺伺邊<lb/>
境攻圍堡塞驅脅熟戸八十餘族殺掠弓箭手約數<lb/>
千人悖逆如此而朝廷乃更遣使臣齎詔撫諭彼順<lb/>
從則侮之傲很則畏之無乃非女王所以令諸侯乎<lb/>
若使臣至彼諒祚稽首服罪禁止侵掠猶或可赦若<lb/>
復拒違王命辭禮驕慢侵掠不已未知朝廷將何以<lb/>
待之傷威毁重孰甚於此方今公私困竭士卒驕惰<lb/>
將帥乏人而戎狄犯邊事之可憂孰大於此而朝廷<lb/>
上下晏然若無事者其故何哉豈朝廷自有其俻而<lb/>
踈外之臣不得與知乎臣竊惑之所謂備者非但添<lb/>
<pb n="KR4d0040_SBCK_031-4a"/>
屯軍馬積貯粮草而已也在於擇將帥而修軍政也<lb/>
二者皆闕何謂有俻臣不勝憤懣伏望陛下愽延群<lb/>
臣訪以禦邊之䇿擇其善者而力行之方今救邊之<lb/>
急冝若奉漏甕沃焦釡猶恐不及豈可外示閑暇而<lb/>
飬成大患也取進止<lb/>
　　　　蓄積劄子<lb/>
臣聞國以民爲夲民以食爲天國家近歲以來官中<lb/>
及民間皆不務蓄積官中倉廪大率無三年之儲郷<lb/>
村農民少有半年之食是以小有水旱則公私窮匱<lb/>
無以相救流移轉徙盗賊並興當是之時朝廷非不<lb/>
以爲憂及年榖稍豐則上下之人皆忘之矣此最當<lb/>
今之深弊也先帝時臣曽上言乞將諸路轉運使及<lb/>
<pb n="KR4d0040_SBCK_031-4b"/>
諸州軍長吏官滿之日倉廩之實比於始至増減多<lb/>
少以爲黜陟又令民能力田積榖者皆不以爲家貲<lb/>
之數欲爲國家力救此弊自後不聞朝廷施行今歲<lb/>
開封府界南京宿亳陳蔡曹濮濟單等州霖雨爲災<lb/>
稼穡之田悉爲洪流百姓羸弱者流轉它方餓死溝<lb/>
壑彊壯者起爲盗賊吏不能禁朝廷欲開倉賑貸則<lb/>
軍儲尚猶不足何以贍民欲括取於蓄積之家則貧<lb/>
者未能振濟冨者亦將乏食又使今後民間不敢蓄<lb/>
積不幸復有凶年則國家更於何處取之此所以朝<lb/>
廷雖寒心銷志亦坐而視之無如之何者也臣竊思<lb/>
之蓋非今日有司之罪乃曏時有司之罪也往者不<lb/>
可及來者猶可追陛下儻不於今日特留聖心速救<lb/>
<pb n="KR4d0040_SBCK_031-5a"/>
斯弊豐凶之期不可預保若向去復有水旱螟蝗之<lb/>
災饑饉相仍甚於今年則國家之憂何所不至乎臣<lb/>
又聞平糴之法必謹視年之上下故大熟則上糴三<lb/>
而舎一中熟則糴二下熟則糴一使民適足價平則<lb/>
止小飢則發小熟之所歛中飢則發中熟之所歛大<lb/>
饑則發大熟之所歛而粜之所以取有餘𥙷不足也<lb/>
今開封府及京東京西水災之處放稅多及十分是<lb/>
大飢之歲也官吏往往更行収糴所給官錢旣少百<lb/>
姓不肯自來中糶則遣人編欄搜括無以異於冦盗<lb/>
之鈔刼是使有穀之家愈更閉匿不敢入市榖價益<lb/>
貴人不聊生如此非獨天災亦由吏治顛錯之所致<lb/>
也臣愚欲望朝廷檢㑹臣前次及今來所奏事理更<lb/>
<pb n="KR4d0040_SBCK_031-5b"/>
加詳酌擇其可者少賜施行指揮開封府界及京東<lb/>
京西災傷州軍見今官中収糴者一切止住其有常<lb/>
平廣惠倉斛斗之處按籍置曆出粜賑貸先救農民<lb/>
告諭蓄積之家許令出利借貸與人候豐熟之日官<lb/>
中特爲理索不令逋欠其河北陜西河東及諸路應<lb/>
豐稔之處委轉運司相度榖價賤者廣謀収糴價平<lb/>
即止如本路闕少錢物即委主司於它處擘畫郍移<lb/>
應副仍自今以後乞朝廷毎年謹察諸路豐凶之處<lb/>
依此施行臣竊料有司必言官無閑錢可以趂時収<lb/>
糴臣伏見國家毎遇凶荒之歲縁邊屯軍多處常用<lb/>
數百錢糴米一斗若用此於豐稔之歲可糴一石不<lb/>
識有司何故於凶荒之歲則有錢供億至豐稔之歲<lb/>
<pb n="KR4d0040_SBCK_031-6a"/>
則無錢也此無它故患在有司偷安目前以俟遷移<lb/>
進用不爲國家思乆逺之計而已故臣惟願陛下深<lb/>
留聖意取進止<lb/>
　　　　階級劄子<lb/>
臣聞治軍無禮則威嚴不行禮者上下之分是也唐<lb/>
自肅代以降務行姑息之政是以藩鎮跋扈威侮朝<lb/>
廷士卒驕横侵逼主帥下陵上替無復綱紀以至五<lb/>
代天下大亂運祚迫蹙生民塗炭祖宗受天景命聖<lb/>
德聦明知天下之亂生於無禮也乃立軍中之制曰<lb/>
一階一級全歸伏事之儀敢有違犯罪至於死於是<lb/>
上至都指揮使下至押官長行等衰相承粲然有叙<lb/>
若身之使臂臂之使指莫敢不從故能東征西伐削<lb/>
<pb n="KR4d0040_SBCK_031-6b"/>
平海内爲子孫建乆大之業至今百有餘年天下太<lb/>
平者皆由此道也近歲以来中外主兵臣僚往往不<lb/>
識大體好施小惠以盗虚名軍中有犯階級者務行<lb/>
寛貸是致軍校大率不敢鈐束長行甘言恱色曲加<lb/>
煦嫗以至懦怯兵官亦爲此態遂使行伍之間驕恣<lb/>
悖慢寖不可制上畏其下尊制於卑所謂下陵上替<lb/>
者無過於此臣聞聖王刑期於無刑今寛貸犯階級<lb/>
之人雖活一人之命殊不知軍法不立漸成陵替之<lb/>
風則所係乃億兆人之命也臣愚欲望陛下特降詔<lb/>
旨申明階級之法戒勑中外主兵臣僚令一遵祖宗<lb/>
之制如敢有輙行寛貸曲収衆心者嚴加罪罰以儆<lb/>
其餘庻幾綱紀復振基緒永安取進止<lb/>
<pb n="KR4d0040_SBCK_031-7a"/>
　　　　義勇第一劄子<lb/>
臣傳聞朝廷差陜西提點刑獄陳安石於夲路人户<lb/>
三丁之内刺一丁充義勇不知虚實若果如此大爲<lb/>
非便臣竊意議者必以爲河北河東皆有義勇而陜<lb/>
西獨無近因趙諒祚冦邊故欲廣籍民兵以備緩急<lb/>
使之捍禦也臣伏見康定慶暦之際趙元昊叛亂王<lb/>
師屢敗死者動以萬數國家乏少正兵遂籍陜西之<lb/>
民三丁之内選一丁以爲郷弓手㝷又刺充保捷指<lb/>
揮差於㳂邊戍守當是之時閭里之間惶擾愁怨不<lb/>
可勝言耕桑之民不聞戰闘官中旣費衣糧私家又<lb/>
湏供送骨肉流離田園盪盡陜西之民比屋彫殘至<lb/>
今二十餘年終不復舊者皆以此也其謀䇿之失亦<lb/>
<pb n="KR4d0040_SBCK_031-7b"/>
足以爲戒矣是時河北河東邊事稍緩故朝廷但籍<lb/>
其民以充義勇更不刺爲軍雖比之陜西保捷爲害<lb/>
差小然國家何甞使之捍禦戎狄得其分毫之益乎<lb/>
今議者但恠陜西獨無義勇不知陜西之民三丁之<lb/>
内已有一丁充保捷矣自西事以來陜西困於科調<lb/>
比於景祐以前民力減耗三分之二加之近歲屢遭<lb/>
凶歉今秋方獲小稔且望息肩又值邊鄙有警衆心<lb/>
已揺若更聞此詔下必大致警擾人人愁苦一如康<lb/>
定慶暦之時是賊㓂未来而先自困弊也况即日陜<lb/>
西正軍甚多不至闕乏何爲遽作此有害無益之事<lb/>
以循覆車之轍也伏望朝廷審察利害特罷此事誠<lb/>
一方之大幸取進止<lb/>
<pb n="KR4d0040_SBCK_031-8a"/>
　　　　舉官劄子<lb/>
臣聞致治之夲在於得賢天下至廣群臣至衆人主不<lb/>
能徧知必資薦舉若薦舉不得其實則邪巧並進官職<lb/>
耗廢是故設連坐之法以懲之此百王不易之道也伏<lb/>
見近降詔書令中外臣僚於文資宫内不以職位髙<lb/>
下舉行實素著官政尤異可備升擢任使之人又於<lb/>
諸司使以下至三班使臣内舉堪充將領及行陳任<lb/>
使之人此乃前丗之令典當今之切務臣始聞之不<lb/>
勝慶抃旣而議者皆言數年之前亦曽有此詔書所<lb/>
舉甚衆未聞朝廷曽有所升擢今兹蓋亦修故事飾<lb/>
虚名而已非有求賢之實也若果如此誠有何益臣<lb/>
愚欲望陛下盡將令來臣僚所舉之人隨逐人資叙<lb/>
<pb n="KR4d0040_SBCK_031-8b"/>
各置一簿編其姓名留之禁中其副本降付中書樞<lb/>
宻院若遇文臣轉運使副提點刑獄轉運判官知大<lb/>
藩府及武臣緫管鈐轄路分都監知州軍等有闕除<lb/>
用舊資序人外應係升陟入上件差遣者並乞於今<lb/>
來舉官簿内次第資叙人中陛下親加選擇點定一<lb/>
人其不係今來薦舉之人不得差充上件差遣若升<lb/>
陟以後它日職事敗闕不如所舉及犯贓私罪其舉<lb/>
主並依法施行雖見任兩府亦乞不以恩例特放凡<lb/>
係舉官不當降官及降差遣者未滿三年雖遇恩赦<lb/>
不得牽復如此則群巨莫敢不尽公擇人天下賢才<lb/>
皆可得而官使矣取進止<lb/>
　　　義勇第二劄子<lb/>
<pb n="KR4d0040_SBCK_031-9a"/>
臣近曽上言乞罷刺陜西義勇事未審朝廷曽與不<lb/>
曽别爲商量臣前次上殿乞陛下留意俻邊所謂備<lb/>
者非但添屯軍馬積貯糧草而巳任於擇將帥而修<lb/>
軍政今將帥不才者未聞有所更改軍政頽弊者未<lb/>
聞有所振舉而忽取腹内州軍之民盡刺以爲兵外<lb/>
人聞之無不駭愕今陜西㳂邊正軍動以萬數朝廷<lb/>
若能擇有方略膽勇之人以爲將帥使之簡去疲弱<lb/>
選取精銳勤加教習明行賞罰則雖欲取銀夏而稅<lb/>
其地禽趙諒祚而制其命有何所難况但止其鈔盗<lb/>
乎今朝廷不孜孜以將帥軍政爲急而無故籍耕桑<lb/>
之民使之執兵徒有驚擾而實無所用臣不知誰爲<lb/>
陛下畫此䇿也昔康定慶暦之間朝廷以元昊犯邊<lb/>
<pb n="KR4d0040_SBCK_031-9b"/>
官軍不利巳曽籍陜西之民以爲鄊弓手始者明出<lb/>
敕牓云但欲使之守護郷里必不刺充正軍屯戍邊<lb/>
境牓猶未収而朝廷盡刺充保捷指揮令邊州屯戍<lb/>
當是之時臣丁憂在陜備見其事民皆生長太平不<lb/>
識金革一旦調發爲兵自陜以西閭閻之間如人人<lb/>
有䘮户户被掠號哭之聲彌天亘野天地爲之慘悽<lb/>
日月爲之無色往往逃避於外宫中縶其父母妻子<lb/>
急加追捕鬻賣田園以充購賞曁刺靣之後兵貟教<lb/>
頭利其家冨百端誅剥衣糧不足以自贍湏至取於<lb/>
私家或屯戍在邊則更湏千里供送祖父財産日銷<lb/>
月鑠以至於盡况其平生所習者惟桑麻耒耜至於<lb/>
甲胄弩槊雖日加教閱不免生踈而又資性戇愚加<lb/>
<pb n="KR4d0040_SBCK_031-10a"/>
之畏懦臨敵之際得便即思退走不惟自䘮其身兼<lb/>
更拽動大陣自後官中知其無用遂大加沙汰給以<lb/>
公慿放令逐便而惰游已乆不復肯服稼穡之勞兼<lb/>
田産巳空無所復歸皆流落凍餒不知所在長老至<lb/>
今言之猶長歎出涕其爲失䇿較然可知足以爲後<lb/>
来之戒而不足以爲法也今朝廷雖云所籍之民止<lb/>
刺手背農隙之時委州縣召集教閱只在郷里不令<lb/>
戍邊而民間懲往年之事必大興訛言互相驚擾朝<lb/>
廷號令失信前後巳多雖州縣之吏徧至民家靣加<lb/>
暁諭亦終不肯信迯亡避匿刑獄必繁怨嗟之聲周<lb/>
遍一方足以動揺群心感傷和氣若使分毫有益於<lb/>
國亦無所顧此有害無益顯然明白近在目前設使<lb/>
<pb n="KR4d0040_SBCK_031-10b"/>
教習得成一旦諒祚大舉入冦邊臣不能捍禦而使<lb/>
之深入三輔東過潼關乃欲驅此烏合村民以拒之<lb/>
不亦難乎此適足以取戎狄之笑而巳伏望陛下軫<lb/>
念生民深察得失其刺義勇事早賜寢罷取進止<lb/>
　　　　義勇第三劄子<lb/>
臣累日前方聞朝廷有指揮令陜西路㨂郷村百姓<lb/>
充義勇臣即時有奏劄子言其非便昨日又上殿具<lb/>
劄子靣有敷陳奉聖旨令送中書樞宻院商量臣到<lb/>
中書樞宻院方知此事擬議巳乆敕下本路己近旬<lb/>
日臣耳目踈淺聞之後時不能先事進言是臣之罪<lb/>
然臣聞之易曰不逺復無祇悔元吉說命曰無恥過<lb/>
作非今雖敕命巳下若追而止之猶勝於遂行不顧<lb/>
<pb n="KR4d0040_SBCK_031-11a"/>
不可避反汗之嫌而蹈迷復之凶也百姓一經刺手<lb/>
則終身羈縻不得左右人情畏憚不言可知康定年<lb/>
中㨂差郷弓手時元不刺手後至慶暦年中刺充保<lb/>
捷之時冨有之家猶得多用錢財雇召壯徤之人充<lb/>
替今一切皆刺其手則是十餘萬無罪之人永充軍<lb/>
籍不得復爲平民其爲害民尤甚於康定之時也臣<lb/>
料即今陜西之民已狼狽驚擾不聊生矣若朝廷晏<lb/>
然坐而視之曽不憫恤使赤子嗷嗷何所告訴為民父<lb/>
母者固當如是乎古者國有大事謀及卿士謀及庻<lb/>
人謀及卜筮今籍一路之民以爲兵可謂大事矣而<lb/>
兩府之外朝士大夫無一人知者一旦敕書旣下急<lb/>
如星辰嚴如雷霆誰暇問其端倪况敢言其非也臣<lb/>
<pb n="KR4d0040_SBCK_031-11b"/>
以備位諌官旣聞之後不可畏避死亡不爲陛下力<lb/>
言之若又棄忽其言不爲改更則是今後朝廷號令<lb/>
有過誤者終不可復救也如此則恐非國家之福臣<lb/>
愚伏望聖慈速降指揮下陜西路其義勇且未得㨂<lb/>
刺别聽候朝廷指揮然後慱延卿士大夫更熟議其<lb/>
可否果然有利於國無害於民徐復行之何晚之有<lb/>
取進止<lb/>
貼黄<hi>若更遷延數日則陜西㨂刺已畢無由改更臣此劄子乞早降付中書樞宻院速賜指揮</hi>
温國文正公文集卷第三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_081-1a"/>
</p>
<p>
　嘉慶己未十月五日庚寅<lb/>
　竹汀居士錢大昕假觀時年<lb/>
　七十有二<lb/>
<pb n="KR4d0040_SBCK_081-1b"/>
<pb n="KR4d0040_SBCK_081-1b"/>
嘉慶丁巳夏有杭州書友以宋刻温國文正司馬公文集介郡城<lb/>
學餘堂書肆示余余取與案頭所貯抄本相對其標題司馬太師<lb/>
温國文正公傳家集已與此不合而序文節去首尾并誤劉嶠為<lb/>
劉隨不知其何本也至于年號官銜㮣從闕畧俾考古者茫無依據<lb/>
是可慨已是刻序文一一完善次列進司馬温公文集表一篇分卷序<lb/>
次離合先後多有不同偶取校勘雖文義未甚齟齬而一字一句摠<lb/>
覺舊刻之妙愛不忍釋矣問其直索白金一百六十兩余以價昂一<lb/>
時又無其資還之既而思此書為明初人收藏本卷首表文弟一葉<lb/>
末餘𥿄有硃書一行云洪武丁巳秋八月收八字有小方印一其文<lb/>
云徐逹左印有大方印一其文云松雲道人徐良夫臧書卷第八<lb/>
十後空葉有墨書三行云國初吴儒徐松雲先生収藏温公集八十<lb/>
<pb n="KR4d0040_SBCK_081-2a"/>
卷缺九卷雍謹鈔𥙷以爲完書云弘治乙丑秋九月望日石湖盧雍謹記<lb/>
則此書本爲吴中藏書不知何時轉入武林而今又重歸合浦此一竒也<lb/>
且松雲収藏在洪武丁巳而此書之来又在嘉慶丁巳其間甲子屢更<lb/>
顯晦亦復幾易此竒之又竒也今雖不能即得或者遲之又乆必俟諸<lb/>
秋八月収以符前賢之轍邪閱月有五學餘主人来云此書出君家<lb/>
徧示郡中藏書者雖皆識爲宋刻然所還之價有不及無過者曷<lb/>
於前四十之數而益其半乎余重是書之刻在宋爲最初本兼重以<lb/>
徐盧二公之手澤使大弓寳玉有歸魯之日未始非前賢實呵䕶<lb/>
之故不惜重資購得得之日適在秋八月何巧乃尔爰誌顛末以示<lb/>
後之讀是書者見竒書之出造物若有以使之然而聚散既有其<lb/>
地顯晦又有其時豈不異哉　讀未見書齋主人黄丕烈識<lb/>
<pb n="KR4d0040_SBCK_081-2b"/>
嘉慶已未冬十一月既望装此書成夫然而快然大慊<lb/>
于心也盖余自丁巳八月至今即付装潢幾閱二載<lb/>
餘費且倍扵得價然其書若有待扵余之装潢而<lb/>
始完善者是書之幸實余之幸也初書装十四冊<lb/>
破爛特甚買淂後驅蠧魚至數百計且缺葉及<lb/>
無字處每冊俱有乃命工𥙷綴其缺葉皆誤重<lb/>
于他葉之腹其無字者皆漿黏于前後葉之背<lb/>
始悟當時俗工所為以致不可卒讀苟非精加装<lb/>
潢則全者缺之有者無之不幾使此書多遺憾<lb/>
耶用著原委以見古書難得即装潢亦當煞費<lb/>
<pb n="KR4d0040_SBCK_081-3a"/>
苦心也至此本為宋最初之刻錢竹汀謂全曰宋王<lb/>
深寜撰困學紀聞載温公集字句多與此刻合<lb/>
知深寕所見即是本也世行本以傳家集為最<lb/>
古今見此紹興初刻題曰温國文正司馬公文集則<lb/>
傳家之名非其最初及觀周香嚴所藏舊抄本<lb/>
亦為卷八十而標題則曰司馬太師温國文正公傳<lb/>
家集卷末有泉州公使庫印書局淳熈拾年正月<lb/>
内印造到云云又有嘉定甲申金華應謙之并有<lb/>
門生文林郎差充武岡軍軍學教授陳冠两跋皆<lb/>
云公裔孫出泉本重刋是傳家又重刋本矣<lb/>
<pb n="KR4d0040_SBCK_081-3b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_049-1a"/>
温國文正公文集卷第四十九<lb/>
　　章奏三十四<lb/>
　　　與晦叔同舉程頥<lb/>
　　　乞裁断政事劄子<lb/>
　　　議可劄子<lb/>
　　　大辟貸配法草<lb/>
　　　進孝經指解劄子<lb/>
　　　辭特轉官第一劄子<lb/>
　　　辭官第二劄子<lb/>
　　　革弊劄子<lb/>
　　　辭轉官第三劄子<lb/>
　　　辭官第四劄子<lb/>
<pb n="KR4d0040_SBCK_049-1b"/>
　　　辭官第五劄子<lb/>
　　　乞罷免役錢依舊差役劄子<lb/>
　　　辭免醫官劄子<lb/>
　　　　與晦叔同舉程頥<lb/>
臣等竊見河南處士程頥力學好古安貧守節言必<lb/>
忠信動遵禮義年踰五十不求仕進真儒者之髙蹈<lb/>
聖丗之逸民伏望聖慈特加召命擢以不次足以矝<lb/>
式士類禆益風化取進止<lb/>
　　　　乞裁断政事劄子<lb/>
臣聞兩貴之不能相事兩賤之不能相使此乃物理<lb/>
自然人情之常也是以聖人立爲君臣使人臣各獻<lb/>
其謀而人君裁决其是非若網在綱有條而不紊此<lb/>
<pb n="KR4d0040_SBCK_049-2a"/>
國家所以治也若人君不加裁决使人臣各行其意<lb/>
則朝夕闘訟弱不勝強寡不勝衆不則雷同詭隨尸<lb/>
禄竊位苟且偷安以度目前此國家所以衰也然人<lb/>
君於是非之間亦當三思清察昭然無疑然後决之<lb/>
自古興衰治乱未有不由此塗出也夫人心不同各如<lb/>
其面雖以周公之聖召公之賢同輔成王猶有不恱况<lb/>
邪正忠佞各有所存者乎臣竊惟皇帝冨於春秋太<lb/>
皇太后親臨萬機事無大小皆委於執政垂拱仰成<lb/>
萬一群臣有所見不同勢均力敵莫能相壹者伏望<lb/>
陛下特留聖意審察是非若甲是而乙非當捨乙而<lb/>
從甲乙是而甲非當捨甲而從乙如此則群臣莫敢<lb/>
不服善政日新矣不然陛下雖有求治之心事功無<lb/>
<pb n="KR4d0040_SBCK_049-2b"/>
時而成也况書曰惟辟作福作威不可使用人賞罰<lb/>
之柄盡歸執政人主一不得而專也取進止<lb/>
　　　　議可劄子<lb/>
臣聞古人有言謀之在多断之在獨陛下寛仁委政<lb/>
群下或群疑議論難一儻陛下不决其是非則爭辯<lb/>
紛紜無時而息事功何由可成臣謹按蔡邕獨断敘<lb/>
漢制有疑事公卿百官㑹議若臺閣有正處而獨執<lb/>
異意者曰駮議其合於上意者文報曰某官某甲議<lb/>
可此所以各盡臣下之所見而人主亦不失操柄也<lb/>
今執政之臣雖相與竭力同寅恊恭若萬一有議論<lb/>
必不可合者欲乞許令各具劄子奏聞望陛下精察<lb/>
其是非可否以聖意决之或於簾前宣諭或於禁中<lb/>
<pb n="KR4d0040_SBCK_049-3a"/>
批出令依某人所奏若群臣猶有固爭執者則願陛<lb/>
下更加審察若前來處分果非則勿憚改爲若灼然<lb/>
無疑則决行不移耳如此再思而行庶幾得盡衆心<lb/>
事亦少失矣取進止<lb/>
　　　　大辟貸配法草<lb/>
應開封府諸路州軍奏到大辟罪人稱是刑名疑慮<lb/>
及情理可憫者仰刑部大理寺依條定断并坐疑慮可憫<lb/>
條送刑部看詳如刑名實有疑慮情理實有可憫因<lb/>
依申奏取旨若看詳得别無疑慮及可憫者即具鈔<lb/>
奏下夲處依法施行不得一槩將舊例貸配破却律<lb/>
勑正條仍委門下中書尚書省點撿如有不當及用<lb/>
例破條奏乞取勘施行<lb/>
<pb n="KR4d0040_SBCK_049-3b"/>
　　　　進孝經指解劄子<lb/>
臣竊惟自古五帝三王未有不由學以成其聖德者<lb/>
所謂學者非誦章句習筆扎作文辭也在於正心修<lb/>
身齊家治國明明德於天下也恭惟皇帝陛下肇承<lb/>
基緒雖年在幼冲而執喪臨朝率禮弗越體兒尊嚴<lb/>
舉止安重顒顒卭卭有老成之德華夷瞻仰無不愛<lb/>
戴此乃聖性自然不聞亦式實天祐皇家宗廟社稷<lb/>
生民之盛福也然玉不琢不成噐人不學不知道儻<lb/>
復資學問以成之則堯舜禹湯文武何逺之有伏見<lb/>
近降聖旨過冬至開講筵臣竊以聖人之德無以加<lb/>
於孝自天子至於庶人莫不始於事親終於立身揚<lb/>
名於後丗誠爲學所冝先也臣曏不自揆甞撰古文<lb/>
<pb n="KR4d0040_SBCK_049-4a"/>
孝經指解皇祐中献於仁宗皇帝竊慮歲乆遺失不<lb/>
存今别繕冩爲一冊上進伏乞聖明少賜省覧取進<lb/>
止<lb/>
　　　　辭特轉官第一劄子<lb/>
臣伏覩中書録黄奉聖旨神宗祔廟畢執政官依故<lb/>
事轉遷以臣爲正議大夫者臣竊惟英宗皇帝親政<lb/>
之𥘉以宰臣韓琦等於嘉祐之末有定策大功保祐<lb/>
聖躬濟于艱難故各特遷一官今陛下以神宗皇帝<lb/>
大漸之際宰臣蔡確等啓迪聖心建立儲貳傳授大<lb/>
寳各特遷一官固亦其冝臣當是時方閑居西京慿<lb/>
几末命非所預聞豈得與確等同受褒賞且國家名<lb/>
位本以醻功報德不可但以祔廟禮畢檢舉故事虚<lb/>
<pb n="KR4d0040_SBCK_049-4b"/>
有授受况臣於登極之𥘉巳蒙覃恩改官今曾未踰<lb/>
年安敢再叨殊渥縱臣貪冒不知愧耻天下之人其<lb/>
謂臣何所有授正議大夫告身臣不敢祗受伏望聖<lb/>
慈特賜寢罷取進止<lb/>
　　　　辭官第二劄子<lb/>
臣於今月十一日伏覩中書録黄蒙恩除正議大夫<lb/>
臣於十二日具劄子奏以蔡確等啓迪神宗皇帝建<lb/>
立儲貳傳授大寳冝遷一官臣閑居西京非所預聞<lb/>
所有正議大夫告身臣不敢祗受自後未聞降出至<lb/>
十四日准閤門告報令臣受上件告身臣竊惟冨弼<lb/>
輔佐三朝名德老成當嘉祐之初亦是定策之臣但<lb/>
以不預顧命懇辝甚至如臣才德比於冨弼無能爲<lb/>
<pb n="KR4d0040_SBCK_049-5a"/>
役當建儲顧命之際臣爲庶僚在外初不預聞豈敢<lb/>
止因祔廟隨例遷官凡爲政之要惟在賞功罰罪臣<lb/>
忝備執政無功受賞將何以裁抑他人所有新命伏<lb/>
望聖慈特賜寢罷取進止<lb/>
　　　　革弊劄子<lb/>
臣伏見陛下自臨政以來夙夜孜孜以愛百姓安國<lb/>
家爲事蓋善治疾者必究其所來攻其所急救之欲<lb/>
速去之欲盡臣觀今日公私耗竭逺近疲弊其原大<lb/>
槩出於用兵夫兵者凶噐天下之毒財用之蠹聖人<lb/>
除暴定亂不得巳而用之耳自有唐中葉藩鎮跋扈<lb/>
降及五代群雄角逐四海九州瓜分糜潰兵相吞噬<lb/>
生民塗炭二百餘年太祖受天明命四征弗庭光啓<lb/>
<pb n="KR4d0040_SBCK_049-5b"/>
景祚太宗継之克成厥勲然後大禹之迹悉爲宋有<lb/>
於是載戢干戈與民休息或自生至死年及期頥不<lb/>
見兵革吏守法度民安生業雞鳴狗吠煙火相望可<lb/>
謂太平之極致自古所罕侔矣及神宗継統材雄氣<lb/>
英以幽薊雲朔淪於契丹霊夏河西專於拓跋交趾<lb/>
日南制於李氏不得悉張置官吏収籍賦役比於漢<lb/>
唐之境猶有未完深用爲恥遂慨然有征伐開拓之<lb/>
志於是邊鄙武夫窺伺小利敢肆大言秪知邀功不<lb/>
顧國患爭賈餘勇自謂衛霍不死白靣書生披文按<lb/>
圖玩習陳迹不知合變競獻竒策自謂良平更生聚<lb/>
歛之臣捃拾財利剖析秋毫以供軍費專務市恩不<lb/>
恤殘民各陳遺利自謂研桑復出誤惑先帝自求榮<lb/>
<pb n="KR4d0040_SBCK_049-6a"/>
位於是置提舉官強配青苗多収免役以聚貨泉又<lb/>
驅畎畆之人爲保甲使捨耒耜習弓矢又置都作院<lb/>
調筋皮角木以多造器甲又養保馬使賣耕牛市駔<lb/>
駿而農民始愁苦矣部分諸軍無間邊州内地各置<lb/>
將官以領之自軍州緫管鈴轄都監監押皆不得關<lb/>
預捨祖宗教閱舊制誦射法効胡服機械陣圖競爲<lb/>
新竒朝晡上埸罕得休息而士卒始怨嗟矣置市易<lb/>
司強市搉取坐列販賣増啇稅色件及菜果而啇賈<lb/>
始貧困矣又立賖貸之法誘不肖子弟破其家又令<lb/>
民封狀増損以買坊埸致其子孫鄰保籍没貲産不<lb/>
能備償又増茶塩之額賤買賣貴強以配民食用不<lb/>
盡迫以威刑破産輸錢又設措置河北籴便司廣積<lb/>
<pb n="KR4d0040_SBCK_049-6b"/>
粮榖於臨流州縣以備饋運教兵旣乆積財旣多然<lb/>
後用之而承平日乆人巳忘戰將帥愚懦行伍驕惰<lb/>
加以運籌决勝者乃浮躁巧偽之士不知彼已妄動<lb/>
輕舉是以頓兵霊武力疲食盡自潰而歸執兵之士<lb/>
荷粮之夫暴骨塞外且數十萬築堡永樂怠忽無備<lb/>
縱冦延敵闔城之人翦爲魚肉曽未足以威服戎狄<lb/>
而中國先自困矣先帝深悔其然厭截截諞言思畨<lb/>
番良士未及下哀痛之詔息兵冨民奄弃天下此臣<lb/>
所爲痛心疾首泣血追傷者也伏惟皇帝陛下肇承<lb/>
基緒太皇太后同聽庶政首戒邊吏無得妄出侵掠<lb/>
俾華夷兩安今契丹継好秉常納貢乾德拜章征伐<lb/>
開拓之議皆巳悉矣則此置提舉官散青苗歛免役<lb/>
<pb n="KR4d0040_SBCK_049-7a"/>
錢點教保甲置都作院飬保馬將官市易司封狀買<lb/>
坊埸増茶鹽額措置河北籴便司皆爲虚設陛下幸<lb/>
詔臣民各言疾苦其巳至者千有餘章未有不言此<lb/>
數事者足知其爲天下公患衆人所共知非臣一人<lb/>
之私言也利害著明皎如日月何所復疑而群臣猶<lb/>
習常安故憚於更張雖頗加裁損而監司按堵將官<lb/>
具存保甲猶教閱保馬猶養飼邊州屯成不减軍器<lb/>
造作不休茶鹽新額尚在差役舊法未復是用兵雖<lb/>
息而公私勞費猶未息也如此因循不知改轍數年<lb/>
之後萬一遇水旱大飢盗賊群起其爲國家憂患豈<lb/>
敢盡言哉伏願陛下断自聖志凡王安石等所立新<lb/>
法果能勝於舊者則存之其餘臣民以爲不如舊法<lb/>
<pb n="KR4d0040_SBCK_049-7b"/>
之便者痛加釐革雖非一日可行之事欲乞陛下宣<lb/>
論執政令因臣民上封事熟議利害進呈以聖鑒裁<lb/>
決而行之昔夏遵禹訓商用湯法周循文武之典蓋<lb/>
創業垂統之王貽厥孫謀後丗所冝謹守不可失也<lb/>
若凡百措置率由舊章但使政事悉如熈寜之𥘉則<lb/>
民物熈熈海内太平更無餘事矣議者必曰革弊不<lb/>
可倉猝當徐徐有漸此何異使醫治疾而曰勿使遽<lb/>
愈且勿除其根原使盡也其爲醫者謀則善矣其爲<lb/>
疾者謀奚利哉取進止<lb/>
　　　　辭轉官第三劄子<lb/>
臣伏奉詔書以臣辭免恩命所請冝不允者昔英宗<lb/>
皇帝入承大統宰臣韓琦等實有定策之功又踐阼<lb/>
<pb n="KR4d0040_SBCK_049-8a"/>
之𥘉聖躬違豫慈聖光獻皇太后權同聽政琦等盡<lb/>
忠竭力亦不爲不至及英宗皇帝專制萬機褒賞琦<lb/>
等各遷一官臣時爲諌官猶曽上言以近歳官冗賞<lb/>
濫兩府大臣陛下即政之𥘉冝懲革斯弊今自於朞<lb/>
年之間連併遷官則難以禁它人之幸進者恐宿衛<lb/>
將帥宗室外戚四方藩鎮内侍近臣皆有冀望至時<lb/>
陛下亦不能裁抑兩府亦不敢輙奏當是時英宗皇<lb/>
帝雖不収還恩命而冨弼亦有定策之功自以不預<lb/>
顧命力辭甚苦况臣旣不預定策又不預顧命豈可<lb/>
來自冗散之地遽與輔臣同賞且臣昔日在人則言<lb/>
其不可受今日在已則受而不辤顧行復言能不自<lb/>
愧所有告身臣不敢祗受伏望聖慈矜察特賜寢罷<lb/>
<pb n="KR4d0040_SBCK_049-8b"/>
取進止<lb/>
　　　　辭官第四劄子<lb/>
昨蒙恩除臣正議大夫臣三具劄子及簾前面陳至<lb/>
懇終未賜開允臣夙夜愧恐不能自巳臣切以爲政<lb/>
之要惟在於賞功罰罪賞不當功則徼幸競進罰不<lb/>
當罪則善良憂恐亂之基也曏日神宗大漸之際臣<lb/>
屏居閭閻今乃與建儲受遺之臣一例遷官賞不當<lb/>
功何以過此陛下不知臣不肖使待罪執政執政當<lb/>
爲陛下抑徼幸惜官職而身自冒賞何以表率它人<lb/>
臣非敢私飾小廉其志欲爲國家慎重名器伏望聖<lb/>
慈矜察特寢罷新命所有告身臣不敢祗受取進止<lb/>
　　　　辭官第五劄子<lb/>
<pb n="KR4d0040_SBCK_049-9a"/>
臣准閤門告示以臣累上章辭免新命已降批荅不<lb/>
許所有告身可告示早令祗受者臣竊惟無功受賞<lb/>
士之所難究觀英宗皇帝神宗皇帝即政之𥘉褒賞<lb/>
大臣皆以定策受遺之功非因祔廟禮畢臣旣非定<lb/>
䇿又不受遺實難虚受至於政事日新皆陛下聖明<lb/>
衆賢恊力在臣一人何能禆益而無名冐賞惟恐有<lb/>
玷清朝所有告身臣不敢祗受伏乞早賜寢罷取進<lb/>
止<lb/>
　　　乞罷免役錢依舊差役劄子<hi>二十二日尋得旨依奏</hi>
臣竊見免役之法其害有五舊日差役之時上户雖<lb/>
差充役次有所陪備然年滿之後却得休息數年管<lb/>
治家産以備後役今則年年出錢無有休息或有所<lb/>
<pb n="KR4d0040_SBCK_049-9b"/>
出錢數多於徃日充役陪備之錢者此其害一也舊<lb/>
日差役之時下戸元不充役今來一例出免役錢驅<lb/>
迫貧民剥膚椎髓家産旣盡流移無歸弱者轉死溝<lb/>
壑強者聚爲盗賊此其害二也舊日差役之時所差<lb/>
皆土著良民各有宗族田産使之作公人管句諸事<lb/>
各自愛惜少敢大叚作過使之主守官物少敢侵盜<lb/>
所以然者事發逃亡有宗族田産以累其心故也今<lb/>
召募四方浮浪之人使之充役無宗族田産之累作<lb/>
公人則恣爲姦僞曲法受贓主守官物則侵欺盗用<lb/>
一旦事發則挈家亡去變姓名别徃州縣投名官中<lb/>
無由追捕官物亦無處理索此其害三也自古農民<lb/>
所有不過糓帛與力凢所以供公賦役無出三者皆<lb/>
<pb n="KR4d0040_SBCK_049-10a"/>
取諸其身而無窮盡今朝廷立法曰我不用汝力輸<lb/>
我錢我自雇人殊不知農民出錢難於出力何則錢<lb/>
非民間所鑄皆出於官上農之家所多有者不過莊<lb/>
田榖帛牛具桑柘而巳無積錢數百貫者自古豐歳<lb/>
榖賤巳自傷農官中更以免役及諸色錢督之則糓<lb/>
愈賤矣平時一斗直錢者不過直四五十更急則直<lb/>
三二十矣豐年猶可以粜榖送納官錢若遇凶年則<lb/>
榖帛亦無不免賣莊田牛具桑柘以求錢納官旣家<lb/>
家各賣如何得售惟有拆屋伐桑以賣薪殺牛以賣<lb/>
肉今嵗如此來歳何以爲生是官立法以殄盡民之<lb/>
生計此其害四也提舉常平倉司惟務多歛役錢廣<lb/>
積寛剰以爲功効希求進用今朝廷雖有指揮令役<lb/>
<pb n="KR4d0040_SBCK_049-10b"/>
錢寛剰錢不得過二分切慮聚歛之臣猶依傍役錢<lb/>
别作名目隱藏寛剰使幽逺之人不𬒳聖澤此其害<lb/>
五也陛下近詔臣民各上封事言民間疾苦所降出<lb/>
者約數千章無有不言免役錢之害者足知其爲天<lb/>
下之公患無疑也以臣愚見爲今之計莫若直降勑<lb/>
命應天下免役錢一切並罷其諸色役人並依熈寜<lb/>
元年以前舊法人數委本縣令佐親自掲五等丁産<lb/>
簿定差仍令刑部檢㑹熙寜元年見行差役條貫雕<lb/>
印頒下諸州所差之人若正身自願充役者即令充<lb/>
役不願充役者任便選雇有行止人自代其雇錢多<lb/>
少私下商量若所雇人迯亡即勒正身别雇若將帯<lb/>
却官物勒正身陪填如此則諸色公人盡得有根祗<lb/>
<pb n="KR4d0040_SBCK_049-11a"/>
行止之人少敢作過官中百事無不修舉其見雇役<lb/>
人候差到役人各放令逐便數内惟衙前一役最號<lb/>
重難曏日差役之時有因重難破家産者朝廷爲此<lb/>
始議作助役法然自後條貫優假衙前諸公使庫設<lb/>
厨酒庫茶酒司並差將校句當諸上京綱運及得替<lb/>
官貟或差使臣殿侍軍大將管押其麤色及畸零差<lb/>
將校或節級管押衙前若無差遣不聞更有破産之<lb/>
人若今日差充衙前料民間陪備亦少於曏日不至<lb/>
有破家産者若猶以爲衙前户力難以獨任即乞依<lb/>
舊法於官户僧寺道觀單丁女户有屋産每月掠錢<lb/>
及十五貫莊田中年所収斛斗及百石以上者並令<lb/>
隨貧冨分等第出助役錢不及此數者與放免其餘<lb/>
<pb n="KR4d0040_SBCK_049-11b"/>
産業並約此爲准所有助役錢今逐州樁管據所有<lb/>
多少數目約夲州衙前重難分數毎分合給幾錢遇<lb/>
衙前合當重難差遣即行支給然尚慮天下役人利<lb/>
害逐處各有不同欲乞於今來勑内更指揮行下開<lb/>
封府界及諸路轉運司謄下州縣委逐縣官看詳若<lb/>
依今來指揮别無妨礙可以施行即便依此施行若<lb/>
有妨礙致施行未得即仰限勑到五日内具利害擘<lb/>
畫申夲州仰本州類聚諸縣所申擇其可取者限勑<lb/>
到一月内具利害擘畫申轉運司仰轉運司類聚諸<lb/>
州所申擇其可取者限勑到一季内具利害畫一奏<lb/>
聞朝廷候奏到委執政官再加看詳各隨冝修改别<lb/>
作一路一州一縣勑施行務要所在役法曲盡其冝<lb/>
<pb n="KR4d0040_SBCK_049-12a"/>
取進止<lb/>
　　　　辭免醫官劄子<lb/>
臣以病在朝假伏蒙聖慈連日差中使押醫官沈士<lb/>
安朱有章楊文蔚陳易簡等到臣家各診候留藥臣<lb/>
上荷大㤙天隆地厚隕首糜軀無足論報然臣竊聞<lb/>
陳易簡見在病假近皇太后服藥亦祗應不得今以<lb/>
臣故特煩聖旨督迫令毎日一到臣家看候醫治臣<lb/>
忝爲人臣實不自安况臣私家亦湏更請一醫人毎<lb/>
日診候調理其陳易簡已知臣脉氣病狀欲乞特降<lb/>
聖旨只令臣毎日具病狀増减就易簡處取藥更不<lb/>
令易簡毎日到臣家診候庻於體分稍得自安取進<lb/>
止<lb/>
<pb n="KR4d0040_SBCK_049-12b"/>
温國文正公文集卷第四十九<lb/>
</p>
<p>
</p>
  </div>
</body>
</text>
</TEI>
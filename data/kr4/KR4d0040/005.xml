<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_005-1a"/>
温國文正公文集卷第五<lb/>
　　古詩<lb/>
　　　和利州鮮于轉運<hi>件字子駿</hi>公居八詠<lb/>
　　　桐軒<lb/>
　　　竹軒<lb/>
　　　柏軒<lb/>
　　　巽堂<lb/>
　　　山齋<lb/>
　　　間燕亭<lb/>
　　　㑹景亭<lb/>
　　　寳峯亭<lb/>
　　　題太原通判楊郎中<hi>希元</hi>新買水北園<lb/>
<pb n="KR4d0040_SBCK_005-1b"/>
　　　首夏二章呈諸鄰<lb/>
　　　酬安之謝藥栽二章<lb/>
　　　　雨中過王安之所居不謁以詩寄之<lb/>
　　　　送藥栽與安之<lb/>
　　　張明叔兄弟雨中見過弄水軒投壷賭酒薄<lb/>
　　　　　暮而散詣朝以詩謝之<lb/>
　　　　小雨<lb/>
　　　　渇中書事二絶<lb/>
　　　　送劉付通知涇州<lb/>
　　　　和復古大雨<lb/>
　　　南園雜詩六首<lb/>
　　　　見山臺晝卧偶成<lb/>
<pb n="KR4d0040_SBCK_005-2a"/>
　　　修酴醿架<lb/>
　　　螢<lb/>
　　　明叔家瑞蓮<lb/>
　　　蓮房<lb/>
　　　不寐<lb/>
　　　苦雨<lb/>
　　　八月十五日夜宿南園懷君貺<lb/>
　　　八月十六日過天街懷景仁<lb/>
　　　宿南園<lb/>
　　　九月十一日夜雨宿南園韓秉國寄酒兼見<lb/>
　　　　招以詩謝之<lb/>
　　　子厚先生哀辭<hi>張載</hi>
<pb n="KR4d0040_SBCK_005-2b"/>
　　　古墳<lb/>
　　　酬趙少卿<hi>丙字南正</hi>藥園見贈<lb/>
　　　登封龐國博<hi>元常字君隐</hi>年三十八自云欲弃官<lb/>
　　　隱嵩山作吏隱庵於縣寺俾光賦詩勉率塞命<lb/>
　　　暮春同劉伯夀史誠之飲宋叔達園<lb/>
　　　用前韻再呈<lb/>
　　　示道人<lb/>
　　　謝君貺中秋見招不及赴<lb/>
　　　乆雨効樂天體<lb/>
　　　聞景仁遷居許昌爲詩寄之<lb/>
　　　送張伯常同年移居郢州<lb/>
　　　南園飲罷留宿誥朝呈鮮于子駿范尭夫彛<lb/>
<pb n="KR4d0040_SBCK_005-3a"/>
　　　　叟兄弟<lb/>
　　　自用前韻<lb/>
　　　不寐<lb/>
　　　招子駿堯夫<lb/>
　　　和家兄喜晴用安之韻<lb/>
　　　病中子駿見招不往兼呈正叔堯夫<hi>時正叔約次日爲會</hi>
　　　和子駿秋意<lb/>
　　　龍門<lb/>
　　　座中呈子駿堯夫六言<lb/>
　　　園櫻傷老也<lb/>
　　　和景仁緱氏别後見寄求決樂議雖用其韻<lb/>
　　　　而不依次蓋景仁才力髙逸歩驟絶群非<lb/>
<pb n="KR4d0040_SBCK_005-3b"/>
　　　　駑拙所能追故也<lb/>
　　　和秉國招景仁不至云方作書與光論樂<lb/>
　　　同子駿題和樂亭<lb/>
　　和利州鮮于轉運<hi>侁字子駿</hi>公居八詠<lb/>
　　　　桐軒<lb/>
朝陽升東隅照此庭下桐菶菶復萋萋居然古人風<lb/>
踈柯青玉聳宻葉翠羽蒙午景疑餘清夕照留殘紅<lb/>
雨響甍棟外風生户牖中主人政多暇歩賞常從容<lb/>
終當致威鳯覽德鳴噰噰又將施五絃解愠歌帝宮<lb/>
　　　　竹軒<lb/>
兹軒最灑落歷歷種琅玕正晝簿書稀蕭蕭風雨寒<lb/>
翠隂涼宴坐踈韻承清歡錦籜裁夏扇玉筍供春槃<lb/>
<pb n="KR4d0040_SBCK_005-4a"/>
晴蝸潛葉底暝雀投林端幽興遇物愜髙懷隨處安<lb/>
且免一日無何須千畝寛<lb/>
　　　　柏軒<lb/>
凛然陵霜色本自生丘壑徙之君子庭栽培固不薄<lb/>
静夜聲飂飂清晝隂漠漠秀氣逼簷楹翠影通簾箔<lb/>
知君棟梁材大匠偶未度但守歳寒心閑軒赤不惡<lb/>
　　　　巽堂<lb/>
華堂選形勝地直巽之隅主人心絜齊公閑此燕居<lb/>
西來故郷客東過朝大夫時運志所愜下榻同歡娱<lb/>
琴碁間壷觴賦詠雜歌呼民間旣羲皇席上冝華胥<lb/>
毎思就一醉幸無官守拘蔡何三千里風埃與泥塗<lb/>
　　　　山齋<lb/>
<pb n="KR4d0040_SBCK_005-4b"/>
幽蹊入桃李危棧蟠林麓行行忽虚敝髙齋出山腹<lb/>
園圃近指掌郊郭紛盈目春老酴醿香夏淺篔當緑<lb/>
條橫喜罥衣笋迸乍穿屋秋江澄可卷冬嶺翠如撲<lb/>
煙間漁艇小寒外村居獨燒轉望畬田響荅聆伐木<lb/>
驚麏挺走險鴈禽嚶出谷物華時變更興趣日相續<lb/>
誰知使者尊常著野人服肯以駟馬榮區區詫郷族<lb/>
　　　　間燕亭<lb/>
吏治正倥<graphic n="KR1555" url="https://raw.githubusercontent.com/kanripo/KR-Gaiji/master/images/KR1555.png" mimeType="image/png"/>夫君何燕閑<graphic n="KR1472" url="https://raw.githubusercontent.com/kanripo/KR-Gaiji/master/images/KR1472.png" mimeType="image/png"/>絲旣云寡符移皆可删<lb/>
<hi>子駿奏減役錢幾半朝廷是之</hi>印封從事散躡屣升東山放杖坐危<lb/>
亭清嘯出雲間無私席賔少忘機林鳥還野人瞻翠<lb/>
微稽首雙眉斑<lb/>
　　　　㑹景亭<lb/>
<pb n="KR4d0040_SBCK_005-5a"/>
景物浩無窮兹爲一都㑹之人心若鑑萬狀靜相對<lb/>
喬林擁砌底脩嶺倚䆫背流雲過席上去鳥出天外<lb/>
徐徐杖屨整藹藹郊原晦來往亦何爲逍遥真樂内<lb/>
　　　　寳峯亭<lb/>
孤亭冠山椒下視物不隔六合縱心賞萬家窮目力<lb/>
髻鬟烏奴翠衣帶嘉陵碧霞生白水尾日没九隴春<lb/>
煙凝朝夕市塵飛往來驛雖復對紛紜何甞改岑寂<lb/>
實兼觀風逺非徒選勝適巴峽少平田毎若天宇窄<lb/>
及兹伏櫺檻坐瞰南北極先君昔乗軺名題古寺壁侍<lb/>
行尚垂髫孤露今戴白讀君登臨詩舊遊皆歷歷永無<lb/>
膝下歡終篇涕霑臆<hi>光天聖中侍先君爲利州路轉運使題名諸寺子駿皆爲之刻石</hi>
　　　題太原通判楊郎中<hi>希元</hi>新買水北園<lb/>
<pb n="KR4d0040_SBCK_005-5b"/>
洛陽名園不勝紀門巷相連如櫛齒脩竹長楊深徑<lb/>
迃令人邑邑氣不舒愛君買園中橋北堂壓崖端跨<lb/>
空碧滿川桃李皆目前近水逺山一朝得曽陪尊兄<lb/>
此高㑹豁然如岀樊籠外蹔遊尚爾況乆居勝氣清<lb/>
風日相對易生畫筆丗所珍麞猿滿壁皆逼真并州<lb/>
近胡沙塵惡終更早來爲士人<lb/>
　　　　首夏二章呈諸鄰<lb/>
首夏木隂薄清和自一時筍抽八九尺荷生三四枝<lb/>
新服裁蟬翼舊扇拂蛛絲莎徑熱未劇晨昏來往冝<lb/>
爞爞乆旱天颯颯昨育雨塵頭清過轍水脉生新渚<lb/>
豈徒滋𣏌菊亦可望禾黍勿笑盤𬞞陋時來一觴舉<lb/>
　　　　　安之謝藥栽二章<lb/>
<pb n="KR4d0040_SBCK_005-6a"/>
洛人栽花不栽藥吾屬好尚何其偏服之雖能巳百<lb/>
疾愛閑成癖無由痊<lb/>
護根帶土我親移荷鍾汲泉君自種恱目寜將惡草<lb/>
殊扶危或比兼金重<lb/>
　　　　雨中過王安之所居不謁以詩寄之<lb/>
萬木含涼雨驅馬有餘清長衝帶短蕪舊潦駢新<lb/>
蓱髙齋彼誰居雅尚推名卿汗亭雖地卑躡屐未<lb/>
妨行野服踞䔧牀蕭散臨前楹纂纂棗林繁欣欣藥畹<lb/>
榮過門不敢叩自視慙冠纓<hi>素與安之約不以公服相過</hi>
　　　　送藥栽與安之<lb/>
盛夏移藥栽及雨方可種爲君著屐取呼童執傘送<lb/>
到時雲巳開枝軟葉猶重夕陽宜屢澆又湏煩抱甕<lb/>
<pb n="KR4d0040_SBCK_005-6b"/>
　　　張明叔兄弟雨中見過弄水軒投壷賭酒<lb/>
　　　薄暮而散詰朝以詩謝之<lb/>
喜君午際來涼雨正紛泊呼奴掃南軒壷席謹量度<lb/>
軒前紅微開壷下鳴泉落<hi>虎瓜泉上覆之以版每投壷板上設榻繞之榻去壷</hi>
<hi>各二矢半</hi>必爭如五射有禮異六博求全怯垂成倒置畏<lb/>
反躍<hi>新格倒中者壷中之筭盡廢之</hi>雖無百驍巧且有一笑樂交飛<lb/>
觥酒滿強進盤飱薄苟非興趣同珎殽徒綺錯<lb/>
　　　　小雨<lb/>
雲日玄岀没數朝飛雨清瞳朧似欲止廉纎還未睛<lb/>
映空輕絲亂著物細珠明葉端危未落荷心重忽傾<lb/>
喜涼髙鷰舞便濕群蛙鳴於予亦有得藥畹胡麻生<lb/>
　　　　渇中書事二絶<lb/>
<pb n="KR4d0040_SBCK_005-7a"/>
芳州晚日鮮曲岸新雨好紅薇點圎荷金䔲出幽草<lb/>
坐嗅白蓮藥卧看青竹枝閑齋不成寐起讀聖俞詩<lb/>
　　　　送劉仲通知涇州<lb/>
四載一相逢相逢遽爲别儕軰日蕭條與君俱白髪<lb/>
巵酒不暇執舊遊那復說忽忽無他言暑行戒飢渴<lb/>
　　　　和復古大雨<lb/>
積隂連日作鬱蒸長雲飛天勢如鵬白雨四注垂萬<lb/>
縆坐間斗寒衣可増<lb/>
雷公推車電施鞭飛騰九澤舞百川湏臾開晴萬物<lb/>
鮮仰視白日當青天<lb/>
　　　南園雜詩六首<lb/>
　　　　見山臺晝卧偶成<lb/>
<pb n="KR4d0040_SBCK_005-7b"/>
移牀獨上髙臺卧颯颯凉風吹面過林蟬忽噪驚薄<lb/>
夢手執殘書幅巾墮<lb/>
　　　　修酴醿架<lb/>
貧家不辦<hi>御名</hi>堅木縛竹立架擎酴醿風揺雨漬不耐<lb/>
乆未及三載俱離披往來遂復廢此徑舉頭礙冠行<lb/>
絓衣呼奴改作豈得巳抽新換故拆四籬來春席地<lb/>
還可飲日色不到香風吹<lb/>
　　　　螢<lb/>
林塘荒濕地向夕巳飛螢月没蛩吟砌露涼人在庭<lb/>
隨風疑落燼過水亂踈星學子燈前寢誰將爾照經<lb/>
　　　　明叔家瑞蓮<lb/>
君家得蓮種逺自浙江湄明燭然深盌濃朱畫細絲<lb/>
<pb n="KR4d0040_SBCK_005-8a"/>
盛開尤<graphic n="KR1341" url="https://raw.githubusercontent.com/kanripo/KR-Gaiji/master/images/KR1341.png" mimeType="image/png"/>蓞到落不離披豈獨夏花好仍兼秋實竒<lb/>
味長包石蜜殻嫩剥燕支况復芬芳乆霜前殊未衰<lb/>
　　　　蓮房<lb/>
蓮房前後熟供噉不須齊肉嫰山蜂子稜深天馬蹄<lb/>
尚連餘蘂在深映亂荷低脆美知新采近根猶帶泥<lb/>
　　　　不寐<lb/>
長年睡益少氣耗非神清昨朝多啜茶況以思慮并<lb/>
中煩枕屢移展轉何時明蘇秦六國印力取鴻毛輕<lb/>
白圭萬金産運智立可營如何五更夢百方終不成<lb/>
　　　　苦雨<lb/>
今春憂亢陽引領望雲族首夏忽滂沲意爲蒼生福<lb/>
自爾無虚日髙原亦霑足連年困饑饉此際庶和熟<lb/>
<pb n="KR4d0040_SBCK_005-8b"/>
如何涉秋序沈隂仍慘黷長簷㵼潺湲晝夜浩相續<lb/>
喧豗流潦怒突兀壞垣秃駕牛泥沒鼻跨馬水平腹<lb/>
瓦欹松漫白道廢草濃緑汙萊閔下田漏濕憐破屋<lb/>
縱横委地麻狼藉卧隴榖怯聞飢嬰啼愁聽寡婦哭<lb/>
閑官雖無責飽食愧有禄丗紛乆去心物役柰經目<lb/>
鬱陶聊秉筆狂簡巳盈幅<lb/>
　　　　八月十五日夜宿南園懷君貺<lb/>
昔公在洛師未甞弃嘉節今宵秋半分空羡西園月<lb/>
天色湛澄清風聲冷騷屑笑言不可親引領望金闕<lb/>
頼有篋中詩端居數披閱<lb/>
　　　　八月十六日過天街懷景仁<lb/>
秋潦収四野晴雲無一班忽驚龍門缺逺見鳴臯山<lb/>
<pb n="KR4d0040_SBCK_005-9a"/>
涼飈入毛髪顥氣清心顔悠然念吾友逍遥城闕間<lb/>
思陪藍輿尾共此登臨閑<lb/>
　　　　宿南園<lb/>
頃來興味少旬日不爲詩昏昏但思眠疲病知吾衰<lb/>
豈無籬邊菊不欲拈酒巵絡緯爾何苦終夕鳴聲悲<lb/>
　　　　九月十一日夜雨宿南園韓秉國寄酒兼<lb/>
　　　　見招以詩謝之<lb/>
雨多秋草盛濃緑擁寒階吾廬奥且曲退縮如晴蝸<lb/>
小園巳自隘欲往泥霑鞵體羸畏風冷室處門常䦱<lb/>
<hi>空蝸切</hi>九日古所重負此時節佳緬想使君宴綺席臨<lb/>
髙齋肥羜堆玉盤飛觴酒如淮楚舞陵湖波茱茰落<lb/>
金釵神醒鼔吹喧百疊疑傾崖歡餘忽我思牙兵星<lb/>
<pb n="KR4d0040_SBCK_005-9b"/>
火差潩泉耻獨醉醇味相與偕我飲雖不多和氣浩<lb/>
無涯梧子拾爲果拒霜伐爲柴沼中數寸魚烹煎足<lb/>
爲鮭<hi>吴人謂魚肉爲鮭</hi>誰言無以侑繞渚多鳴蛙交道乆衰<lb/>
薄巋然見吾儕柰何數舎遥晤語積年乖況乃辱嘉<lb/>
招私心豈不懷轘轅石道澁重以隂雲埋雖有果下<lb/>
馬𣢾叚非渥洼臨風徒竦踊志願焉能諧狂詩寄一<lb/>
笑聊用當詼俳<lb/>
　　　　子厚先生哀辭<hi>張載</hi>
先生負材氣弱冠遊窮邊麻衣揖鉅公決䇿期萬全<lb/>
謂言叛羗背坐可執而鞭意趣小參差萬金莫留連<lb/>
中年更折節六籍事精研羲農訖周孔上下皆貫穿<lb/>
造次循繩墨儒行無少愆師道乆廢闋模範幾無傳<lb/>
<pb n="KR4d0040_SBCK_005-10a"/>
先生力振起不絶尚聮緜教人學雖愽要以禮為先<lb/>
庶幾百丗後復覩三王前釋老比尤熾群倫將蕩然<lb/>
先生論性命指示今知天聲光動京師名卿爭薦延<lb/>
寘之石渠閣豈徒脩簡編丞相正自用立有榮枯權<lb/>
先生不可屈去之歸卧堅孤[婺-矛+牙]聚滿室餬口耕無田<lb/>
欣欣茹䔧藿皆不思肥鮮近應詔書起尋取病告旋<lb/>
舊廬不能到丹旐風翩翩人生㑹歸盡但問愚與賢<lb/>
借令陽虎壽鉅足驕顔淵况於朱紫貴飄忽如雲煙<lb/>
豈若有清名髙出太白巔門人俱絰帶雪涕㑹松阡<lb/>
厚終信爲羙繼志仍湏專讀經守舊學勿爲利禄遷<lb/>
好禮效古人勿爲時俗牽修内勿修外執中勿執偏<lb/>
當令洙泗風郁郁滿秦川先生儻有知無憾歸重泉<lb/>
<pb n="KR4d0040_SBCK_005-10b"/>
　　　　古墳<lb/>
茫茫野田平極目歷歷古墳如夏屋碑版無文荆棘<lb/>
深石獸沈淪松栢秃問人雖不知姓名昔皆髙官仍<lb/>
厚禄子孫流落何所之㓙吉當年非不卜我來正值<lb/>
寒食天祭膰不設無人哭<lb/>
　　　　酬趙少卿<hi>丙字南正</hi>藥園見贈<lb/>
鄙性苦迃僻有園名獨樂滿城爭種花治地惟種藥<lb/>
栽培親荷<graphic n="KR1257" url="https://raw.githubusercontent.com/kanripo/KR-Gaiji/master/images/KR1257.png" mimeType="image/png"/>購買屢傾槖縱橫百餘區所識恨不愽<lb/>
身病尚<hi>缺字</hi>攻何論療民瘼<lb/>
　　　　登封龐國愽<hi>元常字懋德</hi>年三十八自云欲弃<lb/>
　　　　官隱嵩山作吏隱庵於縣寺俾光賦詩勉<lb/>
　　　　率塞命<lb/>
<pb n="KR4d0040_SBCK_005-11a"/>
懋徳負長才全牛不足剸纔爲百里宰驥足殊未展<lb/>
齒髮方盛疆趣尚巳髙逺結庵睋二室志欲巢絶巘<lb/>
賢人心如雲無迹有舒卷不湏驚俗目卓犖乃求顯<lb/>
旣知吏可隱何必遺軒冕<lb/>
　　　　暮春同劉伯壽史誠之飲宋叔達園<lb/>
絮狂飛作團梅小不多酸共惜餘春好更窮今日歡<lb/>
清流入花底翠嶺出林端嫰笋玉縈筯新櫻珠照盤<lb/>
邀迎嘉客易㑹合故人難寄語門前僕驊騮任解鞍<lb/>
　　　　用前韻再呈<lb/>
舊友今餘幾追思鼻可酸休論身外事且盡目前歡<lb/>
薜荔垂隄面酴醿擁席端舞精抽<graphic n="KR1472" url="https://raw.githubusercontent.com/kanripo/KR-Gaiji/master/images/KR1472.png" mimeType="image/png"/>緒絃妙落珠盤<lb/>
醇酒囬春易靈丹却老難扶歸不復記茗艼上金鞍<lb/>
<pb n="KR4d0040_SBCK_005-11b"/>
　　　　示道人<lb/>
天覆地載如洪鑪萬物死生同一塗<hi>缺字</hi>中松栢與龜<lb/>
鶴得年稍乆終摧枯借令眞有蓬萊山未免亦居天<lb/>
地間君不見太上老君頭似雪丗人浪說駐童顔<lb/>
　　　　謝君貺中秋見招不及赴<lb/>
不侍庾公宴月華虚四秋幸逢東閤開又阻西園遊<lb/>
清輝散廣座孤影隨行舟衮衣如未歸志願終可酬<lb/>
　　　　乆雨効樂天體<lb/>
雨多雖可厭氣涼還可喜欲語言慵開無眠身懶起<lb/>
一榻有餘羙想彼廟堂人正應憂<graphic n="KR1858" url="https://raw.githubusercontent.com/kanripo/KR-Gaiji/master/images/KR1858.png" mimeType="image/png"/>理<hi>缺第五句</hi>
　　　　聞景仁遷居許昌爲詩寄之<lb/>
天衢名利場塵泥継朝昏況兹辭榮乆厭苦車馬喧<lb/>
<pb n="KR4d0040_SBCK_005-12a"/>
慨然忽髙舉翩若黃鵠翻朝賣西城宅暮理南行轅<lb/>
回首豈無懷眷眷望國門想象解裝𥘉完羙未可論<lb/>
縱横置老屋缺剥周短垣臧獲念去故炊爨假甖盆<lb/>
幼稺喜就新階庭走諸孫幸有克家子生事不日温<lb/>
許昌昔名都於今亦雄藩先賢雖巳逺風迹<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>猶存<lb/>
况復多巨公分義素所敦丞相辭黄閤學士乗朱<graphic n="KR1650" url="https://raw.githubusercontent.com/kanripo/KR-Gaiji/master/images/KR1650.png" mimeType="image/png"/>
青雲同禁省白首㑹山<hi>缺字</hi>潩水湛寒光盡眼清心䰟<lb/>
華堂臨曲渚畫舫承芳樽髙談金石諧逸筆風雨奔<lb/>
得朋誠多歡孤陋未可諼時當惠好音獨樂慰荒園<lb/>
　　　　送張伯常同年移居郢州<lb/>
楚江白逶迤楚山碧參差玉炊稻粒長縷切魚膄肥<lb/>
羡君盡室行飄然無所羈伐竹營茅茨種橘爲藩籬<lb/>
<pb n="KR4d0040_SBCK_005-12b"/>
荒陂無四垣但以荷塘圍官雖朝大夫身丗巳相遺<lb/>
野老坐爭席林叟談忘歸猶嫌沮溺徙名字爲人知<lb/>
　　　　南園飲罷留宿詰朝呈鮮于子駿范尭夫<lb/>
　　　　彛叟兄弟<lb/>
園僻青春深衣寒積雨闋中霄酒力散卧對滿䆫月<lb/>
旁觀萬象寂逺聽群動絶只疑玉壷冰未足比明㓗<lb/>
　　　　自用前韻<lb/>
耿耿寐不成迢迢夜未闋良朋悔不留負此當軒月<lb/>
懷想空鬱陶眺聽轉清絶他時重見過餘樽猶可㓗<lb/>
　　　　不寐<lb/>
思夢夕不効良夜行巳䦨此心如盃水擾易澄苦難<lb/>
百年能幾何萬慮誰能殫弃置勿復尋專取形神安<lb/>
<pb n="KR4d0040_SBCK_005-13a"/>
　　　　招子駿堯夫<lb/>
虚牖延朝光髙林散晴藹深夏猶清和閑齋亦爽塏<lb/>
離群纔宿昔跂佇心巳痗楸枰頗光㓗置設儼相待<lb/>
軒車能朅來雞黍足充餒<lb/>
　　　　和家兄喜晴用安之韻<lb/>
象龍雖得請躍蜧亦湏占旣有膏苗益寜無漂麥嫌<lb/>
餘霏方映戸反照忽通簾羈旅愁懷闋農家喜色添<lb/>
田間拾穗滿陌上荷鉏兼豫想三川逈秋場萬庾尖<lb/>
　　　　病中子駿見招不往兼呈正叔堯夫<hi>時正叔約</hi>
<hi>次日爲㑹</hi>
衰朽拙自將藴積成中病掩扉卧小榻安養惟便靜<lb/>
遥知良友集鬱若荀陳盛獻醻屏浮飾簡率任真性<lb/>
<pb n="KR4d0040_SBCK_005-13b"/>
<pb n="KR4d0040_SBCK_005-13b"/>
　　　　園櫻傷老也<lb/>
園有繁櫻圃有肥菁我酒旣清我殽旣馨我友戾止<lb/>
聊以娱情今我不樂日月其徑<lb/>
園有穠李圃有肥𣏌我酒旣旨我殽旣羙我友戾止<lb/>
改憂爲喜今我不樂年其有幾<lb/>
園有弱柳圃有肥韭我酒旣有我殽旣阜載笑載歌<lb/>
以宴我友今我不樂年其無夕<lb/>
悠悠汎舟載縱載橫白日將傾飄風載驚嗟我老矣<lb/>
髪脫齒零胡爲百憂勞此餘生<lb/>
　　　　和景仁緱氏别後見寄求決樂議雖用其<lb/>
　　　　韻而不依次蓋以景仁才力髙逸歩驟絶<lb/>
　　　　群非駑拙所能追故也<lb/>
<pb n="KR4d0040_SBCK_005-14a"/>
至樂存要眇失易求之難昔從周道襄疇人曠其官<lb/>
聲律乆無師文字多缺漫仁皇閔崩壞廣庭集危冠<lb/>
紛紜闘筆舌異論誰能殫或欲徇陳迹竅厚潛鎪剜<lb/>
或欲立私意妄取舊史刋古今互齟齬大抵皆欺讕<lb/>
景仁信其說墨守不可干賤子欲面從誰與換膽肝<lb/>
必求此議決深谷爲崇巒何如兩置之試就中和看<lb/>
天地育萬物生成適暄寒聖人保四海皇極致阜安<lb/>
樂理亦如此炳煥猶朱丹嘽緩與噍殺折衷遺兩端<lb/>
兹道苟不由芒刃難嬰髖魯樂最爲備雍徹施三<hi>淵夏御名</hi>
齊韶猶肄習太公避陳完唐民聽伴侶不復含悲酸<lb/>
乃知樂有源鍾皷皆波瀾昨者清明𥘉榆火始改鑚<lb/>
景仁從許來傾都咸聚觀諸公競邀迓非獨惜春殘<lb/>
<pb n="KR4d0040_SBCK_005-14b"/>
議樂不復對晝夕且窮歡來時桃李穠去日勺藥䦨<lb/>
三旬只須臾駛若阪上丸轘轅逢雨別惝怳歸騎單<lb/>
東西歩歩逺回首祝加餐仍兾勉中和心廣體自胖<lb/>
　　　　和秉國招景仁不至云方作書與光論樂<lb/>
小桃佳李實如拳西湖盡眼鋪芳蓮景仁不從郷賢<lb/>
飲爲此樂論方窮研周襄官失疇人散鍾律要眇誰<lb/>
能傳近人欺衆出私意最可閔笑房生顚如光𥘉不<lb/>
辨宫羽是非得失安敢專每煩敎諭累百紙頑如鐵<lb/>
石不可鐫王李阮胡相詆毀各執所學何妨偏景仁<lb/>
家居鑄鬴斛欲除民瘼恐未然要湏中和育萬物始<lb/>
見大樂之功全<lb/>
　　　　同子駿題和樂亭<lb/>
<pb n="KR4d0040_SBCK_005-15a"/>
春禽哢晴朝秋蟲吟雨夕風和振蘭芳露寒滋菊色<lb/>
萬物苟得所隨時各有適矧伊人最靈胡爲長慼慼<lb/>
聖人垂大訓燦爛著方册至樂和無聲大禮簡無跡<lb/>
心專守中庸身不蹈邪僻造次常在前湏臾不離側<lb/>
窮通雖百變何往不自得兹亭聊寓名和樂在胷臆<lb/>
温國文正公文集卷第五<lb/>
</p>
<p>
</p>
  </div>
</body>
</text>
</TEI>
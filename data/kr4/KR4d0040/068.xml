<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_068-1a"/>
温國文正公文集卷第六十八<lb/>
　銘箴頌原說述<lb/>
　　銘<lb/>
　　　䥫界方銘<lb/>
　　　劒銘<hi>并序</hi>
　　　槃水銘<lb/>
　　　四言銘<lb/>
　　箴<lb/>
　　　勇箴<lb/>
　　　逸箴<lb/>
　　　友箴<lb/>
　　頌<lb/>
<pb n="KR4d0040_SBCK_068-1b"/>
　　　顔樂亭頌<lb/>
　　原<lb/>
　　　原命<lb/>
　　說<lb/>
　　　說玄<lb/>
　　述<lb/>
　　　述國語<lb/>
　　　四言銘系述<lb/>
　　　　銘<lb/>
　　　　　䥫界方銘<lb/>
質重精剛端平直方進退無私法度攸資燥濕不渝<lb/>
寒暑不殊立身踐道是則是俲<lb/>
<pb n="KR4d0040_SBCK_068-2a"/>
　　　　　劒銘<hi>并序</hi>
或曰古者君子居常佩劒以備不虞今也無之倉卒<lb/>
何恃焉應之曰君子恃道不恃劒道不在焉雖劒不<lb/>
去體不能救其死是故苟得其道則劒存可也亡可也<lb/>
作劒銘云<lb/>
昆吾之精太阿之靈深慮過防却除不祥倐忽縱横<lb/>
萬夫莫當用得其道利噐可保道之不明噐無足憑<lb/>
怙力棄常疋夫以亡敗徳阻兵國家以傾逆不敵順<lb/>
暴不犯仁上以守國下以全身長鋏䔥蕭七星炤腰<lb/>
不離於道神鋒可銷<lb/>
　　　　　槃水銘<lb/>
槃水之盈止之則平平而後清清而後明勿使小欹<lb/>
<pb n="KR4d0040_SBCK_068-2b"/>
小欹必傾傾不可收用毀其成嗚呼奉之可不兢兢<lb/>
　　　　　四言銘<lb/>
聦明勇健之謂才忠信孝友之謂行正直中和之謂<lb/>
德深逺髙大之謂道<lb/>
　　　　修己箴<hi>三首</hi>
　　　　　勇箴<lb/>
何爲而正致誠則正何爲而勇蹈正則勇孟賁之材<lb/>
心動則回臨義不疑嗚呼勇哉<lb/>
　　　　　逸箴<lb/>
百仞之木生本秋毫德隳於惰名立於勞宴安之娱<lb/>
窮乎一晝德著名成億年不朽可貪非道可愛非時<lb/>
没丗無稱君子恥之昔在周公作爲無逸大聖猶然<lb/>
<pb n="KR4d0040_SBCK_068-3a"/>
况非其匹<lb/>
　　　　　友箴<lb/>
余何遊乎余將遊聖之門仁之里非聖不師非仁不<lb/>
友可乎未可不若遊衆人之場聞善而遷觀過而改<lb/>
　　　　　顔樂亭頌<hi>并序周翰孔子四十七丗孫名宗翰邦直李清臣也</hi>
孔子舊宅東北可百歩有井魯人以爲昔顔氏之居<lb/>
也周翰思其人買其地<hi>犯御名</hi>亭其上命曰顔樂邦直爲<lb/>
之銘其言顔子之志盡矣無以加矣子瞻論韓子以<lb/>
在隱約而平寛爲哲人之細事以爲君子之於人必<lb/>
於其小焉觀之光謂韓子以三書抵宰相求官與于<lb/>
襄陽書謂先逹後進之士玄爲前後以相推援如市<lb/>
賈然以求朝夕芻犬僕賃之資又好恱人以銘誌而<lb/>
<pb n="KR4d0040_SBCK_068-3b"/>
受其金觀其文知其志其汲汲於冨貴戚戚於貧賤<lb/>
如此彼又烏知顔子之所爲哉夫嵗寒然後知松柏<lb/>
之後彫士貧賤然後見其志此固哲人之所難故孔<lb/>
子稱之而韓子以爲細事韓子能之乎光實何人敢<lb/>
評先賢之得失聊因子瞻之言申而盡之頌曰貧而<lb/>
無怨難顔子在陋巷飲一瓢食一簞能固其守不戚<lb/>
而安此德之所以完<lb/>
　　　　　原命<lb/>
子罕言命子貢稱夫子之文章可得而聞也夫子之<lb/>
言性與天道不可得而聞也是則天道精微非聖人<lb/>
莫能知今學者未能通人理之萬一而遽從事於天<lb/>
是猶未甞操舟而欲渉海不䧟溺者其幾矣昔眭孟<lb/>
<pb n="KR4d0040_SBCK_068-4a"/>
知有王者興於微賤而不知孝宣乃欲求公孫氏擅<lb/>
以天下翼奉知漢有中衰阨㑹之象而不知王莽乃<lb/>
云洪水爲災西門君惠知劉秀當爲天子而不知光<lb/>
武乃謀立國師公劉秀秀亦更名以應之劉靈助知<lb/>
三月當入定州四月爾朱氏滅而不知滅尓朱者爲<lb/>
齊神武入定州者乃其首也此五子者其於術可謂<lb/>
精矣皆無益於事而身爲戮没又况下此者哉夫天<lb/>
道窅㝠恍愡若有若亡雖以端兆示人而不可盡知<lb/>
也非天下之至神其孰能與於此是以聖人之教治<lb/>
人而不治天知人而不知天春秋記異而說不書唯<lb/>
恐民冒没猖狂以趨於亂也<lb/>
　　　　　說玄<lb/>
<pb n="KR4d0040_SBCK_068-4b"/>
余少之時聞玄之名而不獲見獨觀雄之自序稱玄<lb/>
盛矣及班固爲雄傳則曰劉歆甞觀玄謂雄曰空自<lb/>
苦今學者有禄利然尚不能明易又如玄何吾恐後<lb/>
人用覆醬瓿也雄笑而不應諸儒或譏以爲雄非聖<lb/>
人而作經猶春秋呉楚之君僣号稱王蓋誅絶之罪<lb/>
也固存此言則固之意雖愈於歆亦未謂玄之善如<lb/>
雄所云也余亦私怪雄不賛易而别爲玄易之道其<lb/>
於天人之緼備矣而雄豈有以加之迺更爲一書且<lb/>
不知其焉所用之故亦不謂雄冝爲玄也及長學易<lb/>
苦其幽奥難知以爲玄者賢人之書校於易其義必<lb/>
淺其文必易夫登喬山者必踐於坱埤適滄海者必<lb/>
㳂於江漢故願先從事於玄以漸而進於易庻幾乎<lb/>
<pb n="KR4d0040_SBCK_068-5a"/>
其可跋而望也於是求之積年始得觀之𥘉則溟涬<lb/>
漫漶略不可入迺研精易慮屏人事而讀之数十過<lb/>
參以首尾稍得闚其梗槩然後喟然置書嘆曰嗚呼<lb/>
楊子雲真大儒者邪孔子旣没知聖人之道者非子<lb/>
雲而誰孟與荀殆不足擬况其餘乎觀玄之書昭則<lb/>
極於人幽則盡於神大則包宇宙小則入毛髮合天<lb/>
地人之道以爲一刮其根本示人所出胎育萬物而<lb/>
兼爲之母若地履之而不可窮也若海挹之而不可<lb/>
竭也蓋天下之道雖有善者蔑以易此矣考之於渾<lb/>
元之𥘉而玄已生察之於當今而玄非不行窮之於<lb/>
天地之季而玄不可亡叩之以万物之情而不漏測<lb/>
之以鬼神之狀而不違槩之以六經之言而不悖藉<lb/>
<pb n="KR4d0040_SBCK_068-5b"/>
使聖人復生視玄必釋然而笑以爲得己之心矣乃<lb/>
知玄者所以賛易也非别爲書以與易角逐也何歆固<lb/>
知之之淺而過之之深也或曰易之法與玄異雄不<lb/>
遵易而自爲之制安在其賛易乎且如與易同道則<lb/>
旣有易矣何以玄爲曰夫畋者所以爲禽也網而得<lb/>
之與弋而得之何異書者所以爲道也易網也玄弋<lb/>
也何害不旣設網而使弋者爲之助乎子之求道亦<lb/>
膠矣且楊子作法言所以准論語作玄所以准易子<lb/>
不廢法言而欲廢玄不亦惑乎夫法言與論語之道<lb/>
庸有異乎玄之於易亦然大厦將傾一木扶之不若<lb/>
衆木扶之之爲固也大道將晦一書辨之不若衆書<lb/>
辨之之爲明也學者能專精於易誠足矣然易天也<lb/>
<pb n="KR4d0040_SBCK_068-6a"/>
玄者所以爲之階也子將升天而廢其階乎先儒爲<lb/>
玄解者誠巳善矣然子雲爲文旣多訓詁指趣幽還<lb/>
而玄又其難知者也故今疑先儒之解未能盡契子<lb/>
雲之志丗必有能通之者比老終且學焉<lb/>
　　　　述國語<lb/>
先儒多怪左丘明旣傳春秋又作國語爲之說者多<lb/>
矣皆未通也先君以爲丘明將傳春秋乃先采集列<lb/>
國之史國别分之取其菁英者爲春秋傳而先所采<lb/>
集列國因序事過詳不若春秋傳之簡直精明渾厚<lb/>
遒峻也又多駮雜不粹之文誠由列國之史學有薄<lb/>
厚才有淺深不能醇一故也不然丘明作此複重之<lb/>
書何爲邪然所載皆國家大節興亡之本柳宗元邪<lb/>
<pb n="KR4d0040_SBCK_068-6b"/>
佞之人智識淺短豈足以窺望古君子藩籬而妄著<lb/>
一書以非之竊懼後之學者惑於宗元之言而簡棄<lb/>
此書故述其所益以張之<lb/>
　　　　四言銘系述<lb/>
迃叟爲四言銘見者忽之曰老生常談耳故有系述<lb/>
孔子稱才難夫才者所受於天非人所能強也故推<lb/>
十合一曰士千人曰俊萬人曰傑岀於其類抜於其<lb/>
萃此其所以難也聞言易悟曰聦睹事易辨曰明敢<lb/>
爲不懼曰勇強力不屈曰徤有是四者才則美矣然<lb/>
未足恃也自古恃才而不勤德行以殺身䘮家亡國<lb/>
者踵相及也彼皆天之所與非已之所爲又奚足以<lb/>
驕人哉君子則不然有其才必思美其行以成之盡<lb/>
<pb n="KR4d0040_SBCK_068-7a"/>
心於人曰忠不欺於已曰信善父母曰孝善兄弟曰<lb/>
友夫孝友百行之先而後於忠信何也苟孝友而不<lb/>
忠信則非孝友矣能是四者行則美矣未及於德也<lb/>
正直爲正正曲爲直適冝爲中交泰爲和正直非中<lb/>
和不行中和非正直不立若寒暑之相濟隂陽之相<lb/>
成也夫察目睫者不能見百歩瞻百歩者亦不能見<lb/>
目睫均是德也執其近小而遺其逺大守其卑淺而<lb/>
忘其髙深是猶不免爲小人焉故君子好學不厭自<lb/>
強不息推之使逺廓之使大聳之使髙研之使深發<lb/>
于心形于身𥙿于家施于國格于上下被于四表雖<lb/>
堯舜周孔莫不本於是矣嗚呼捨是而云道者皆不<lb/>
足學也<lb/>
<pb n="KR4d0040_SBCK_068-7b"/>
温國文正公文集卷第六十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_046-1a"/>
温國文正司馬公文集卷第四十六<lb/>
　　章奏三十一<lb/>
　　　謝宣諭表<lb/>
　　　乞開言路劄子<lb/>
　　　進修心治國之要劄子狀<lb/>
　　　乞去新法之病民傷國者䟽<lb/>
　　　乞罷保甲狀<lb/>
　　　　謝宣諭表<lb/>
太皇太后宣諭邦家不幸大行升遐嗣君冲㓜同攝<lb/>
國政公歴事累朝忠亮顯著母惜奏章賛予不逮入<lb/>
内供奉官梁惟簡<lb/>
臣光言今月二十二日入内供奉官梁惟簡傳太皇<lb/>
<pb n="KR4d0040_SBCK_046-1b"/>
太后陛下宣諭以臣歴事累朝令毋惜奏章者臣光<lb/>
誠惶誠恐頓首頓首臣文學政事一無所長蒙仁宗<lb/>
皇帝擢寘侍臣英宗皇帝引爲學士大行皇帝初登<lb/>
宸極召入翰林繼處憲臺又承人乏俾貳樞府臣荷<lb/>
累聖大恩無以爲報惟竭惷愚時進狂瞽秖知推誠<lb/>
不識忌諱毎荷矝容未甞譴黜屬者大行皇帝染疾<lb/>
彌留深惟萬幾之重請陛下權同處分上天降禍奄<lb/>
及大故陛下建立聖嗣綏寧中外民物咸若神祗恊<lb/>
從此皆陛下之淵謀群生之厚幸臣以追懷先帝盛<lb/>
德奔赴闕庭止欲一望梓宫少展臣子之哀誠即退<lb/>
歸洛邑復就冗官不意陛下過有聽采特降中使曲<lb/>
加奬飾待以耆舊許之盡言臣聞啇書曰木從繩則<lb/>
<pb n="KR4d0040_SBCK_046-2a"/>
正后從諌則聖后克聖臣不命其承陛下實有聖德<lb/>
知所先務聽政之初首開言路臣夲何人齒髪衰朽<lb/>
精力昏耗有何才識克堪兹任但冀天下之士由此<lb/>
識陛下之心嘉言響應正論輻湊民間疾苦何患不<lb/>
聞國家紀綱何患不治斯乃宗廟社稷之靈四海群<lb/>
生之福豈伊微臣獨爲慶幸謹奉表稱謝以聞臣光<lb/>
誠惶誠恐頓首頓道謹言<lb/>
　　　　乞開言路劄子<lb/>
臣聞周易天地交則爲泰不交則爲否君父天也臣<lb/>
民地也是故君降心以訪問臣竭誠以獻替則庶政<lb/>
修治邦家乂安君惡逆耳之言臣營便身之計則下<lb/>
情壅蔽衆心離叛自生民以來未有不由斯道者也<lb/>
<pb n="KR4d0040_SBCK_046-2b"/>
夫道猶岐路近差跬歩逺失千里今皇帝陛下新臨<lb/>
大寳德性髙明太皇太后同斷萬機聖謨光大初發<lb/>
號令不可不慎斯乃治亂之岐塗安危之所分也當<lb/>
以要切爲先以瑣細爲後臣竊見近年以來風俗頽<lb/>
弊士大夫以偷合苟容爲智以危言正論爲狂是致<lb/>
下情蔽而不上通上恩壅而不下逹閭閻愁苦痛心<lb/>
疾首而上不得知明主憂勤宵衣旰食而下無所訴<lb/>
公私兩困盗賊巳繁猶頼上帝垂休歲不大饑祖宗<lb/>
詒謀人無異志不然者天下之勢何不爲之寒心乎<lb/>
此皆罪在群臣愚民無知往往怨歸先帝此臣所以<lb/>
日夜憤痛焦心泣血不顧死亡思有開發於朝廷者<lb/>
也臣愚以爲今日所冝先者莫若明下詔書廣開言<lb/>
<pb n="KR4d0040_SBCK_046-3a"/>
路不以有官無官之人應有知朝政闕失及民間疾<lb/>
苦者並許進實封狀盡情極言仍頒下諸路州軍於<lb/>
所在要閙處出榜曉示在京則於皷院檢院投下委<lb/>
主判官畫時進入在外則於州軍投下委長吏即日<lb/>
附逓奏聞皆不得取責副夲強有抑退其百姓無産<lb/>
業人慮有姦詐即責保知在奏取指揮放令逐便然<lb/>
後望陛下以聽政之暇略賜省覽其義理精當者即<lb/>
施行其言而顯擢其人其次取其所長捨其所短其<lb/>
狂愚鄙陋無可採取者報聞罷去亦不加罪如此則<lb/>
嘉言日進群情無隱陛下雖深居九重四海之事如<lb/>
指諸掌舉措施爲惟陛下所欲斯乃治安之源太平<lb/>
之基也陛下若以臣言爲可取伏乞决自聖意下學<lb/>
<pb n="KR4d0040_SBCK_046-3b"/>
士院草詔書施行群臣若有沮難者其人必有姦惡<lb/>
畏人指陳專欲壅蔽聦明此不可不察取進止<lb/>
　　　　進修心治國之要劄子狀<lb/>
右臣伏聞夲固則末茂源濁則流渾昔仁宗皇帝擢<lb/>
臣知諌院臣𥘉上殿即言人君之德三曰仁曰明曰<lb/>
武致治之道三曰任官曰信賞曰必罰英宗皇帝時<lb/>
臣曽進暦年圖其後序言人君之道一其德有三其<lb/>
志亦猶所以事仁宗也大行皇帝新即位擢臣爲御<lb/>
史中丞臣𥘉上殿言人君修心治國之要其志亦猶<lb/>
所以事英宗也今上天降災大行皇帝奄弃天下皇<lb/>
帝陛下新承大統太皇太后同聽萬幾不知臣愚猥<lb/>
蒙訪落臣且愧且懼無以塞責謹復以人君修心治<lb/>
<pb n="KR4d0040_SBCK_046-4a"/>
國之要爲献其志亦猶所以事大行皇帝也所以然<lb/>
者臣歴觀古今之行事竭盡平生之思慮質諸聖賢<lb/>
之格言治乱安危存亡之道舉在於是不可移易是<lb/>
以區區首爲累朝言之不知臣者以臣爲進迃闊陳<lb/>
熟之語知臣者以臣爲識天下之夲源也夫治乱安<lb/>
危存亡之夲源皆在人君之心仁明武所出於内者<lb/>
也用人賞功罰罪所施於外者也出於内者雖有厚<lb/>
有薄有多有寡禀之自天然好學則知所冝從力行<lb/>
則光美日新矣施於外者施之當則保其治保其安<lb/>
保其存不當則至於乱至於危至於亡行之由已者<lb/>
也所以能當在於至明所以能明在於至公是以明<lb/>
君善用人者博訪逺舉拔其殊尤德行髙人謂之賢<lb/>
<pb n="KR4d0040_SBCK_046-4b"/>
智勇出衆謂之能賢不必能能不必賢各隨所長授<lb/>
以位任有功則賞有罪則刑其人苟賢能雖讎必用<lb/>
其人苟庸愚雖親必弃賞必有所勸罰必有所懲賞<lb/>
不以喜罰不以怒賞不厚於所愛罰不重於所憎必<lb/>
與一國之人同其好惡是故古者爵人於朝與士共<lb/>
之刑人於市與衆弃之如此安有不當者乎臣故曰<lb/>
所以能當在於至明所以能明在於至公也昔齊<hi>淵聖御名</hi>
公置射鉤而使管仲相漢髙祖知人善任使苟爲不<lb/>
才雖兄喜亦弃之苟才矣雖負販酒徒亡將戍卒亦<lb/>
用之此所以能奮布衣取天下也館陶公主爲子求<lb/>
郎明帝不許而賜錢十万郎賤官也猶惜之况其貴<lb/>
者乎故永平之治至今稱之宋髙祖事蕭太后甚孝<lb/>
<pb n="KR4d0040_SBCK_046-5a"/>
太后欲以子道憐爲揚州刺史髙祖以其貪愚不許<lb/>
故功業之髙冠於南朝唐太宗殺建成元吉而用其<lb/>
官屬魏鄭公王珪等與房杜無異卒得其効宣宗事<lb/>
鄭太后甚謹問舅鄭光以政事不能對罷其方鎮故<lb/>
時人稱美謂之小太宗此用人之公明者也韓昭侯<lb/>
惜弊袴不以賜左右之無功者漢髙祖深怨雍齒而<lb/>
不忘其功魏太祖勲勞冝賞不吝千金無功望施分<lb/>
毫不與唐宣宗重惜服章故當時得緋紫者以爲榮<lb/>
此賞功之公明者也僮牛殺孟丙仲壬立叔孫昭子<lb/>
昭子數其罪而殺之孔子善其不勞丁公脫漢髙祖<lb/>
於阨髙祖以爲不忠而斬之武帝妹隆惠公主且死<lb/>
屬其子昭平君昭平君殺人武帝流涕而誅之唐明<lb/>
<pb n="KR4d0040_SBCK_046-5b"/>
皇弄臣黄㼐掀捕盗官墜馬明皇杖殺之宣宗謂樂<lb/>
工汝惜羅程藝我惜髙祖太宗法此罰罪之公明者<lb/>
也臣略舉此數者以爲明驗其餘在陛下愽覽載籍<lb/>
以考之知臣所言不爲謬妄臣以一夫之愚不能周<lb/>
知天下之務三月三十日曽上奏乞詔書開言路伏<lb/>
望聖慈早賜施行今并治平四年五月三日上殿劄<lb/>
子具録進呈乞陛下留神幸察謹録奏聞伏候勑旨<lb/>
　　　　　年月日具位臣司馬光狀奏<lb/>
　　　　乞去新法之病民傷國者䟽<lb/>
月日資政殿學士太中大夫上柱國臣光謹昧死再<lb/>
拜上䟽大皇太后陛下皇帝陛下臣竊見先帝聦明<lb/>
睿智勵精求治思用賢輔以致太平委而任之言行<lb/>
<pb n="KR4d0040_SBCK_046-6a"/>
計從久莫能間雖周成王之任周公齊<hi>淵聖御名</hi>公之任管<lb/>
仲燕昭王之任樂毅蜀先主之任諸葛亮殆不能及<lb/>
斯不丗出之英主曠千載而難逢者也不幸所委之<lb/>
人於人情物理多不通曉不足以仰副聖志又足己<lb/>
自是謂古今之人皆莫已如不知擇祖宗之令典合<lb/>
天下之嘉謀以啓迪清衷佐佑鴻業而多以已意輕<lb/>
改舊章謂之新法其人意所欲爲人主不能奪天下<lb/>
莫能移與之同者援引登青雲與之異者擯斥沉溝<lb/>
壑專欲遂其很心不顧國家大體人之常情誰不愛<lb/>
冨貴而畏刑禍於是縉紳大夫望風承流競獻策畫<lb/>
務爲竒巧捨是取非興害除利名爲愛民其實病民<lb/>
名爲益國其實傷國作青苗免役市易賖貸等法以<lb/>
<pb n="KR4d0040_SBCK_046-6b"/>
聚歛相尚以苛刻相驅生此厲階迄今爲梗又有邊<lb/>
鄙之臣行險徼幸大言靣欺輕動干戈妄擾蠻夷夫<lb/>
兵者國之大事廢興存亡於是乎在而其人苟營一<lb/>
身之官賞不顧百姓之死亡國家之利病輕慮淺謀<lb/>
發於造次御軍無法僅同兒戲深入敵境坐守孤城<lb/>
粮運旣竭狼狽奔潰築寨極邊功猶未畢輕敵不備<lb/>
闔城塗地使兵夫數十萬暴骸於曠野資仗巨億弃<lb/>
捐於異域又有生事之臣欲乗時干進建議置保甲<lb/>
户馬保馬以資武備變茶<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>鐵冶等法増家業侵街<lb/>
啇稅等錢以供軍須遂使九土之民失業困窮如在<lb/>
湯火此皆群臣躁於進取惑誤先帝使利歸於身怨<lb/>
歸於上非先帝之夲志也臣荷先帝大恩常思報効<lb/>
<pb n="KR4d0040_SBCK_046-7a"/>
曏在朝廷之時屢言新法非便觸忤權貴冒犯衆怒<lb/>
爭辨非一先帝憐其孤忠不以爲罪仍蒙寵擢寘之<lb/>
樞廷臣以所言未行力辭不受臣非惡冨貴而好貧<lb/>
賤正欲感寤先帝知臣爲國不爲身庶幾采納狂瞽<lb/>
使百姓獲安基圗永固而已旣又自乞冗官退伏閭<lb/>
里雖身處于外區區之心晨夕寤寐何甞不在先帝<lb/>
之左右所以不敢自赴闕廷如此之乆者亦猶辤樞<lb/>
廷之志也熈寧七年歴時不雨先帝遇災而懼深自<lb/>
刻責誕布詔書廣開言路臣當是時不勝踊躍極有<lb/>
開陳而建議之臣知所立之法不合衆心天下之人<lb/>
必盡指其非恐先帝覺寤而己受誤國之罪伏欺罔<lb/>
之刑乃勸先帝継下詔書言新法巳行必不可動臣<lb/>
<pb n="KR4d0040_SBCK_046-7b"/>
之所言正爲何法若新法不動臣尚何言自是閉口<lb/>
不敢復預朝廷論議十有一年矣然毎覩生民之愁<lb/>
怨憂社稷之阽危於中夜之間一念及此未甞不失<lb/>
聲拊心也葵藿之志猶望先帝一賜召對訪以外事<lb/>
得吐心極言退就斧鉞死無所恨不意上天降禍先<lb/>
帝升遐臣之寸誠無由披露鬱抑憤懣自謂終天及<lb/>
奔喪至京乃蒙太皇太后陛下特降中使訪以得失<lb/>
是臣積年之志一朝獲伸感激悲涕不知所從顧天<lb/>
下事務至多臣思慮未熟不敢輕有條對但乞下詔<lb/>
使吏民皆得實封上言庶幾民間疾苦無不聞逹旣<lb/>
而聞有旨罷修城役夫撤詗邏之卒止御前造作京<lb/>
城之人巳自歡躍及臣歸西京之後繼聞斥退近習<lb/>
<pb n="KR4d0040_SBCK_046-8a"/>
之無狀者戒飭有司奉法失當過爲煩擾者罷物貨<lb/>
專場及民所養戸馬又寛保馬年限四方之人無不<lb/>
皷舞聖德傳布一日千里頌歎之聲如出一口溢于<lb/>
四表乃知太皇太后陛下深居禁闥皇帝陛下雖冨<lb/>
於春秋天下之事靡不周知民間衆情乆在聖度四<lb/>
海群生可謂幸甚凡臣所欲言者陛下略巳行之臣<lb/>
稽慢之罪實負萬死夫爲政在順民心苟民之所欲<lb/>
者與之所惡者去之如决水於髙原之上以注川谷<lb/>
無不行者苟或不然如逆阪走丸雖竭力以進之其<lb/>
復走而下可必也今新法之弊天下之人無貴賤愚<lb/>
智皆知之是以陛下微有所改而逺近皆相賀也然<lb/>
尚有病民傷國有害無益者如保甲免役錢將官三<lb/>
<pb n="KR4d0040_SBCK_046-8b"/>
事皆當今之急務釐革所冝先者臣今别具狀奏聞<lb/>
伏願决自聖志早賜施行議者必曰孔子稱孟莊子<lb/>
之孝其它可能也其不改父之臣與父之政是難能<lb/>
也又曰三年無改於父之道可謂孝矣彼謂無害於<lb/>
民無損於國者不必以己意遽改之耳必若病民傷<lb/>
國豈可坐視而不改哉易曰幹父之蠱有子考無咎<lb/>
象曰幹父之蠱意承考也蠱者事有蠱弊而治之也<lb/>
幹父之蠱迹似相違意則在於承継其業成父之羙<lb/>
也又曰𥙿父之蠱往見吝象曰𥙿父之蠱往未得也<lb/>
𥙿者饒益之名也若不忍違異益父之過往而不返<lb/>
未爲得冝也昔漢文帝除肉刑斬右趾者弃市笞五<lb/>
百者多死景帝元年即改之笞者始得全武帝作鹽<lb/>
<pb n="KR4d0040_SBCK_046-9a"/>
鐵搉酤均輸等法天下困弊盗賊群起昭帝用賢良<lb/>
文學之議而罷之後丗稱明唐代宗縱官官公求賂<lb/>
遺置客省拘滯四方之人德宗立未三月悉禁止罷<lb/>
遣之時人望致太平德宗晚年有宫市五坊小兒暴<lb/>
横爲民患塩鐵月進羡餘順宗即位皆罷之中外大<lb/>
恱是皆改父之政而當者人誰非之哉况先帝之志<lb/>
夲欲求治而群下干進者競以私意紛更祖宗舊法<lb/>
致天下籍籍如此皆群臣之罪非先帝之過也爲今<lb/>
之計莫若擇新法之便民益國者存之病民傷國者<lb/>
悉去之使天下曉然知朝廷子愛黎庶之心吏之苛<lb/>
刻者必變而爲忠厚民之離怨者必變而爲親譽德<lb/>
業光榮福祚無窮豈不盛哉夫天子之孝在於得萬<lb/>
<pb n="KR4d0040_SBCK_046-9b"/>
國之歡心以事其親儻措置如此歡心孰大焉事親<lb/>
孰備焉不然今幅貟之内所在嗷嗷有倒垂之急延<lb/>
頸傾耳以俟改法庶得蘇息若朝廷不以爲意日復<lb/>
一日萬一遇數千里之蝗旱公私匱竭無以相救失<lb/>
業之民蜂起爲盗安知無姦雄乗之而動則國家有<lb/>
累卵之危申屠剛曰未至豫言固常爲虚及其已至<lb/>
又無所及朝廷當此之際解兆民倒垂之急救國家<lb/>
累卵之危豈暇必俟三年然後改之哉况今軍國之<lb/>
事太皇太后陛下權同行處分是乃母改子之政非<lb/>
子改父之道也何憚而不爲哉惟聖明裁察臣光昧<lb/>
死再拜上䟽<lb/>
　　　　乞罷保甲狀<lb/>
<pb n="KR4d0040_SBCK_046-10a"/>
右臣竊以兵出民間雖云古法然古者八百家纔出<lb/>
甲士三人歩卒七十二人閑民甚多三時務農一時<lb/>
講武不妨稼穯自上丗相承習以爲常民不驚擾自<lb/>
兩司馬以上皆選賢士大夫爲之無侵漁之患故卒<lb/>
乗輯睦動則有功今籍郷村之民二丁取一以爲保<lb/>
甲皆授以弓弩教之戰陳是農民半爲兵也三四年<lb/>
來又令河北河東陜西置都教場無問四時毎五日<lb/>
一教特置使者比監司專切提舉州縣不得關預毎<lb/>
一丁教閱一丁供送雖云五日而保正長以泥堋除<lb/>
草爲名日聚教場得賂則縱之不則留之是三路耕<lb/>
耘收穫稼穯之業幾盡廢也自唐開元以來民兵法<lb/>
壞戍守戰攻盡募長征兵士民間何甞習兵夫兵者<lb/>
<pb n="KR4d0040_SBCK_046-10b"/>
凶噐聖人不得已而用之國家承平百有餘年四夷<lb/>
順服戴白之老不識兵革一旦畎畒之人忽皆戎服<lb/>
執兵奔驅滿野見者孰不驚駭耆舊歎息以爲不祥<lb/>
事旣草創調發無法比戸騷擾不遺一家又巡檢指<lb/>
使按行鄉村往來如織保正保長依倚弄權坐索供<lb/>
給多責賂遺小不副意妄加鞭撻蠶食行伍不知紹<lb/>
極中下之民罄家所有侵肌削骨無以供億愁苦困<lb/>
弊靡所投訴流移四方繦屬盈路又朝廷時遣使者<lb/>
徧行按閱所至犒設賞賚糜費金帛以巨萬計此皆<lb/>
鞭撻平民銖兩丈尺而歛之一旦用之如糞土而郷<lb/>
村之民但苦勞役不感恩澤臣不知設保甲於農民<lb/>
之勞旣如彼國家之費又如此終將何所用哉若使<lb/>
<pb n="KR4d0040_SBCK_046-11a"/>
之捕盗賊衛郷里則何必如此之多若使之戍邊境<lb/>
征戎狄則彼戎狄之民以騎射爲業以攻戰爲俗自<lb/>
幼及長更無它務中國之民生長太平服田力穡雖<lb/>
復授以兵械教之擊刺在教場之中坐作進退有似<lb/>
嚴整必若使之與戎狄相遇填然皷之鳴鏑始交其<lb/>
奔北潰敗可以前料決無疑也是猶驅群羊而戰犲<lb/>
狼也當是時豈不誤國事乎又悉罷三路廵檢下兵<lb/>
士及諸縣弓手皆易以保甲令主簿兼縣尉但主草<lb/>
市以裏其郷村盗賊悉委廵檢而廵撿兼掌廵按保<lb/>
甲教閱朝夕奔走猶恐不辦何暇逐捕盗賊哉又保<lb/>
甲中往往有自爲盗者亦有乗保馬行劫者然則設<lb/>
保甲保馬夲欲除盗乃更資盗也書曰民惟邦夲夲<lb/>
<pb n="KR4d0040_SBCK_046-11b"/>
固邦寕又曰可畏非民夫州涸魚逝林燔鳥飛民喪<lb/>
其生業無以自存赴訴不受失其所依安得不去而<lb/>
爲盗哉自教閱保甲以來河東陜西京西盗賊巳多<lb/>
至敢白晝公行入縣鎮殺官吏官軍追討經歴歳月<lb/>
終不能制况三路未至大饑而盗賊巳昌熾如此萬<lb/>
一遇數千里之蝗旱而失業飢寒武藝成就之人所<lb/>
在蜂起以應之其爲國家之患可勝言哉此非小事<lb/>
不可以忽夫奪其衣食使無以爲生是驅民爲盗也<lb/>
使比屋習戰勸以官賞是教民爲盗也又撤去捕盗<lb/>
之人是縱民爲盗也謀國如此果爲利乎害乎且嚮<lb/>
者干進之士說先帝以征伐四夷開邊拓土之䇿故<lb/>
立保甲户馬保馬等法近者登極赦書節文云應縁<lb/>
<pb n="KR4d0040_SBCK_046-12a"/>
邊州軍仰逐處長吏并巡檢使臣鈐轄兵士及邊上<lb/>
人戸不得侵擾外界務要靜守疆埸勿令搔擾此蓋<lb/>
聖意欲惠綏殊俗休息中國華夷之人孰不歸戴然<lb/>
則保甲戸馬保馬復何所用哉今雖罷戸馬寛保馬<lb/>
而保甲猶存者蓋未有以其利害之詳奏聞者也臣<lb/>
愚以爲冝悉罷保甲使歸農召提舉官還朝量逐縣<lb/>
戸口每五十戸置弓手一人略依㳂邊弓箭手法許<lb/>
䕃夲户田二頃悉免其稅役除出賊地分嚴加科罰<lb/>
及令出賞錢外其賊發地分更不立三限科校但令<lb/>
捕賊給賞若獲賊數多及能獲強惡賊人者各隨功<lb/>
大小遷補職級或𥙷班行務在優假弓手使人勸募<lb/>
然後募夲縣郷村戸有勇力武藝者投充計即今保<lb/>
<pb n="KR4d0040_SBCK_046-12b"/>
甲中有勇力武藝者必多願應募若一人闕額有二<lb/>
人以上爭投者即委夲縣令尉選武藝髙強者充或<lb/>
武藝衰退者許它人指名與之比較若武藝勝於舊<lb/>
者即令充替其𬒳替者更不得䕃田如此則不必教<lb/>
閱武藝自然精熟一縣之中其壯勇者旣爲弓手其<lb/>
羸弱者雖使爲盗亦不能爲患仍委夲州及提點刑<lb/>
獄常切按察令佐有取捨不公者嚴行典憲若召募不<lb/>
足即且於郷村戸上依舊條權差候有投名者即令<lb/>
充替其餘巡撿兵士縣尉弓手耆長壯丁逐捕盗賊<lb/>
並乞依祖宗舊法謹録奏聞伏候勑旨<lb/>
温國文正公文集卷第四十六<lb/>
</p>
<p>
</p>
  </div>
</body>
</text>
</TEI>
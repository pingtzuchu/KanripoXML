<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_080-1a"/>
温國文正公文集卷第八十<lb/>
　　祭文<lb/>
　　　豢龍廟祈雨文<lb/>
　　　祭齊國獻穆大長公主文<lb/>
　　　爲文相作改葬先令公啓殯文<lb/>
　　　令公祖奠文<lb/>
　　　令公到墓文<lb/>
　　　令公掩壙文<lb/>
　　　貟外啓殯文<lb/>
　　　貟外掩壙文<lb/>
　　　頴川郡夫人焚黄祭文<lb/>
　　　啓殯祭文<lb/>
<pb n="KR4d0040_SBCK_080-1b"/>
　　　　祖奠祭文<lb/>
　　　　祭郭侍讀文<lb/>
　　　　祭范尚書文<lb/>
　　　　祭觀文丁尚書文<lb/>
　　　　諸廟祈雪文<lb/>
　　　　祭黄石公文<lb/>
　　　　爲始平公祭劉大卿文<lb/>
　　　　諸廟祈雨祝文<lb/>
　　　　謝雨文<lb/>
　　　　爲始平公祭晉祠文<lb/>
　　　　又祭晉祠文<lb/>
　　　　雨止謝晉祠文<lb/>
<pb n="KR4d0040_SBCK_080-2a"/>
　　　　祭雷道矩文<lb/>
　　　　祭江鄰幾文<lb/>
　　　　三司祭張元常文<lb/>
　　　　初除待制祭先公文<lb/>
　　　　祭頴公文<lb/>
　　　　告題祭版文<lb/>
　　　　祭張尚書文<lb/>
　　　　祭獻可文<lb/>
　　　　張尚書葬祭文<lb/>
　　　　祭錢君倚文<lb/>
　　　　祭董少卿文<lb/>
　　　　祭張宻學文<lb/>
<pb n="KR4d0040_SBCK_080-2b"/>
　　　祭陳彦升文<lb/>
　　　奠李夫人文<lb/>
　　　　豢龍廟祈雨文<lb/>
年月日宣徳郎将作監主簿權知韋城縣事司馬光<lb/>
謹率吏民具清酌庶羞之奠致祭于豢龍之神昔者<lb/>
聖王設官分職畜擾神物以爲人用後世䘮業神寔<lb/>
繼之知龍嗜慾服事夏后王嘉神勞胙以此土歳祀<lb/>
超忽廟貌仍存闔縣奔走春秋薦獻却災致福保佑<lb/>
斯人今大夏将盡而歴時不雨穀苗槁死不可復殖<lb/>
倉廩無儲民将何恃民寔神主神寔民休百姓不粒<lb/>
誰供神役邑長有罪神當罰之百姓無辜神當愛之<lb/>
天有甘澤龍寔司之以時宣施神寔使之槁者以榮<lb/>
<pb n="KR4d0040_SBCK_080-3a"/>
死者以生旱氣消除化為豐登然後自迩及逺粢盛<lb/>
牲酒以承事神永永無斁伏惟尚饗<lb/>
　　　　祭齊國獻穆大長公主文<lb/>
惟靈襲慶皇家作嬪侯族環珮為節動顧禮文蘋藻<lb/>
必親無違婦職承夫以順敎子以慈純素柔嘉自忘<lb/>
王姬之貴肅雍明智居爲里戚之䂓嗚呼遐福未終<lb/>
大期奄及去白日之昭晣歸下泉之窈冥宸極惋傷<lb/>
具僚増欷祇陳薄薦庶逹菲誠尚饗<lb/>
　　　　爲文相作改葬先令公啓殯文<lb/>
某舋惡不天福祐單薄旨甘甫備風樹永違日月貿<lb/>
遷松檟未植夙興夜處心不遑寧是用物土之良諏<lb/>
時之吉改卜宅兆恭啓攢塗属以備位宰司任隆責<lb/>
<pb n="KR4d0040_SBCK_080-3b"/>
大懇祈退避恩指莫從不得臨穴盡哀慿棺取訣永<lb/>
言罪負隕絶復蘇叩心長號五内糜沸<lb/>
　　　　令公祖奠文<lb/>
日月有期靈輀將進逺違故壤遷就佳城惟靈澹泊<lb/>
安間以時就道山川無壅徒御不驚瞻慕攀號心摧<lb/>
氣結<lb/>
　　　　令公到墓文<lb/>
闕塞之陽伊川之涘地形爽塏水脉厚深惟靈去故<lb/>
就新永寧兹宅不騫不圯保固億年涕慕之心昊天<lb/>
罔極<lb/>
　　　　令公掩壙文<lb/>
嗚呼禄不逮親古人所嘆重茵列鼎誰適為榮掩坎<lb/>
<pb n="KR4d0040_SBCK_080-4a"/>
聚墳身不親在羡門旣鍵長夜無晨瞻望題和於兹<lb/>
永絶興言念此心爽飛颺觸地號天肝腸寸絶<lb/>
　　　　員外啓殯文<lb/>
惟靈居家孝慈蒞官肅給如何茂徳不享遐年爰擇<lb/>
令辰肇開旅硉遷就祖域永有依歸沃酹不親倍增<lb/>
悲涕尚饗<lb/>
　　　　員外掩壙文<lb/>
日吉時良巳就安宅祖禰咸在如從遠歸英靈有知<lb/>
足慰冥漠終古永訣臨風涕洟尚饗<lb/>
　　　　頴川郡夫人焚黄祭文<lb/>
夫人胄自徳門無禄蚤世乆同困約不與顯榮朝推<lb/>
恩渥追錫嘉命魚軒翟茀燭耀重泉靈而有知歆戴<lb/>
<pb n="KR4d0040_SBCK_080-4b"/>
天寵尚饗<lb/>
　　　　啓殯祭文<lb/>
旅宦飄颻家無常所槥櫝未瘞乆寓西郊逢時之良<lb/>
遷就窀穸撤攅云始取道有期撫事悵然益增感悼<lb/>
　　　　祖奠祭文<lb/>
日月有期輤輿當發川塗寖邈丘隴長歸伉儷之心<lb/>
曷勝悲惋<lb/>
　　　　祭郭侍讀文<lb/>
維皇祐四年五月壬子尚書屯田員外郎孫琳殿中<lb/>
丞司馬光太子左贊善大夫李端卿大理寺丞李杲<lb/>
卿前通州推官楚楷謹致祭于故侍讀學士郭公之<lb/>
靈嗚呼惟公之徳清夷純白恪<hi>御名</hi>匪懈勤劬朝夕文<lb/>
<pb n="KR4d0040_SBCK_080-5a"/>
爲國華行為士則抱讀拱編雍容帝側貧錫之金坐<lb/>
命之席絶衆逾倫恩輝備極如何不淑奄從窀穸某<lb/>
等庸蔽乆泳公恩承乏下僚從公外藩庇其闕遺誨<lb/>
之話言如妷如甥心何敢諼今兹相顧失涕来門瞻<lb/>
望靈帷薦其蘋蘩凄風肅然髣髴如存嗚呼哀哉尚<lb/>
饗<lb/>
　　　　祭范尚書文<lb/>
嗚呼天生儁賢爲國之紀服休服采以翼天子冠帶<lb/>
立朝正色嶬嶬讜言直節奮不顧已廼率西師氐羗<lb/>
率俾廼贊公台緝熙物軌乃牧東夏刑清政理徳實<lb/>
光大才則茂美宜其永齡享有多祉如何不㳤遠塗<lb/>
中止輴車過都頓舍甚邇奠不手觴僣痌何巳靈厎<lb/>
<pb n="KR4d0040_SBCK_080-5b"/>
其衷歆兹馨旨尚饗<lb/>
　　　　祭觀文丁尚書文<lb/>
惟公抱㓗懷真含忠履厚賦才茂美逢世休嘉降集<lb/>
帝庭回翔禁署羽儀髦儁黼黻訓辭登贊機衡進叅<lb/>
台鼎物無疵癘民底乂安陪貳殿惟雍容風議老成<lb/>
之徳中外式瞻宜享永年以毗大業如何不淑隕此<lb/>
哲人日月有時輴車首路興言僚舊哽涕無從薄薦<lb/>
醪羞式歆哀欵尚饗<lb/>
　　　　諸廟祈雪文<lb/>
竊以雪霜不時神寔職之編室流亡吏當坐之今者<lb/>
自秋徂冬天澤未浹麰麥旣寡又將槁枯意者吏不<lb/>
職歟民無告歟胡為困苦使至此極也惟神哀民之<lb/>
<pb n="KR4d0040_SBCK_080-6a"/>
窮寛吏之辜使雪以時降而麥猶有收敢不牲酒鼔<lb/>
舞以承神休尚饗<lb/>
　　　　祭黄石公文<lb/>
維年月日具官某謹遣某官某敢以香酒告于黄石<lb/>
公之神惟公禀天至靈與聖同契幽<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>人傑光啓漢<lb/>
家廟食于今千有餘祀惟是鄆土居神宇下曠冬無<lb/>
雪宿麥将枯舊廩既罄新埸無望老穉遑遑濵于溝<lb/>
壑上聖夙夜苦心焦思中外百吏憂　失圖惟神導<lb/>
天之和寛上之慮救民之死赦吏之罪使膏澤下濟<lb/>
土脉僨興回枯爲榮變凶成䄒敢不祇率所部逺邇<lb/>
之民以承事神永永無斁尚饗<lb/>
　　　　爲始平公祭晉祠文<lb/>
<pb n="KR4d0040_SBCK_080-6b"/>
盖聞誠通無逺神鍳無幽始謂不然廼今知信屬者<lb/>
時雨稍乏宿麥未滋躬謁嚴祠黙伸心禱囬輈再宿<lb/>
嘉澍響臻豈懇欵之微克留神聴寔元元之幸宜蒙<lb/>
神福然原陸乆燥根荄未浹畎畞喁喁猶有待望謹<lb/>
以清酤嘉薦答揚神惠神當茂布優渥以終大施尚<lb/>
饗<lb/>
　　　　又祭晉祠文<lb/>
維年月日具官某謹遣某官某謹以醪果殽羞恭薦<lb/>
于某神惟神宅晉之原食晉之土凡在晉境皆為神<lb/>
宇今嘉澤雖豐霑潤未溥神心無私民靡不撫逺邇<lb/>
之間奚有捨取惟神申大前徳均錫靈雨實我来麰<lb/>
秀我稌黍穗棲于田粒益于庾為酒為醴永承神祜<lb/>
<pb n="KR4d0040_SBCK_080-7a"/>
尚饗<lb/>
　　　　雨止謝晉祠文<lb/>
乆雨不止涉于積旬汙邪既瀦平原将溢田恐蕪穢<lb/>
民憂墊隘有司恐懼謀請于神聦明感通遽巳晴霽<lb/>
水返其壑雲歸于山蔬糓無虧歳則大熟蒙神之休<lb/>
敢愛牲酒尚饗<lb/>
　　　　祭雷道矩文<lb/>
維年月日陜郡司馬光謹致祭于士友雷君道矩之<lb/>
靈嗚呼道矩氣厚以和行直且方謹畏禮律如循鋒<lb/>
鋩臨義敢决若揮干將無位於朝憂國遑遑發憤抗<lb/>
言忠鯁激昂逺慮萬世引之深長家聲不隕燁然有<lb/>
光西戎驕貪蠶食我疆榮馬徑前挺身戰場敷陳直<lb/>
<pb n="KR4d0040_SBCK_080-7b"/>
辭逆折豺狼虜氯方沮斂蹝退蔵如何不淑罹此疾<lb/>
殃微息垂盡遺音琅琅上嗟王事未畢而亡下痛老<lb/>
母皤然在堂言終而絶云誰不傷嗚呼道矩短長有<lb/>
時不可推移善惡得失縶人施為顯晦窮通云胡可<lb/>
期立身如此可以無悲獨我友生煩冤涕洟恨此膏<lb/>
澤不霑烝黎奠以薦誠魂乎有知嗚呼哀㢤尚饗<lb/>
　　　　祭江鄰幾文<lb/>
嗚呼他人之生憎愛糾紛獨君不然見之者親他人<lb/>
之死議論交集獨君不然聞之者泣問君何修乃能<lb/>
致此率其誠心無有表裏是宜胡耉光大顯融如何<lb/>
不㳤星未五終平日之逰晨往夕來宛其在目誰能<lb/>
不哀念君素懷於物何有叙兹永違無若巵酒尚饗<lb/>
<pb n="KR4d0040_SBCK_080-8a"/>
　　　　三司祭張元常文<lb/>
惟君寛𥙿敦篤外和内直秀眉廣顙盛氣揚休言徳<lb/>
之報宜蒙遐福骨相之符必享永年如何一朝兩違<lb/>
所望凡在僚友孰不惋傷奠以薦誠庶幾来饗<lb/>
　　　　初除待制祭先公文<lb/>
光聞祿不及親古人所嘆重茵列鼎適足增悲光弱<lb/>
冠之初幸塵仕籍罪多福鮮繼招凶釁顧復之恩闕<lb/>
焉靡報痛毒愁辛無忘夙夜誠不自意蒙荷餘休名<lb/>
參侍從身踐世職不肖之質何以似續慙怍戰兢不<lb/>
遑啓處甘旨之養巳無所展忠直之風庶㡬不墜力<lb/>
自黽勉無忝所生備位諫臣不敢自遠瞻望丘壟涕<lb/>
泗交横尚饗<lb/>
<pb n="KR4d0040_SBCK_080-8b"/>
　　　　祭頴公文<lb/>
維嘉祐八年五月丁巳具官司馬光謹以清酌庶羞<lb/>
之奠躬薦于故相國贈司空侍中頴公之靈公茂德<lb/>
豐功布於四海事存石刻不敢重陳念昔先人乆同<lb/>
僚寀越自童齔得侍坐隅撫首提携愛均子姓甫勝<lb/>
冠弁遽喪所天孤苦憃愚不能自立長號四望誰復<lb/>
顧哀惟公眷憐過扵平日旣釋縗服還齒簪𥚑舉首<lb/>
朝端繫公是賴爰加振㧞俾出泥塗讎校秘文討論<lb/>
前載逮公出牧兩托後車推心不疑言皆見納立效<lb/>
甚寡為負實多過若丘山咸加掩覆善如絲粟必見<lb/>
褒揚屢薦其名徹聞天聴遂塵清貫獲俻邇臣今日<lb/>
所蒙莫非公力言念恩紀終身敢忘承乏諫垣造請<lb/>
<pb n="KR4d0040_SBCK_080-9a"/>
有禁不親杖屨殆将再朞豈意一朝忽爲永訣儀刑<lb/>
在目訓誨如聞奄去華堂長歸幽壤心焉隕絶言不<lb/>
成章英靈有知臨此薄酹嗚呼哀哉尚饗<lb/>
　　　　告題祭版文<lb/>
治平四年十月辛酉曾孫具官光敢昭告于曽祖考<lb/>
處士府君曽祖妣夫人伏以春秋祭祀思慕無窮宜<lb/>
有屏攝以伸瞻奉謹以良月吉日恭題祭版伏惟尊<lb/>
靈降監昭格是憑是依尚饗<lb/>
　　　　祭張尚書文<lb/>
維熙寧四年月日女壻具官司馬光謹以清酌庶羞<lb/>
祭于故禮部尚書張公之靈公之徳業衆所尊仰始<lb/>
終詳實巳載銘文在昔先公與公同省間来問訊延<lb/>
<pb n="KR4d0040_SBCK_080-9b"/>
就中堂光時弁髦立侍左右蒙公一見許以成人不<lb/>
卜不謀遂妻以子自惟童騃齒位殊絶未嘗交語從<lb/>
何辱知知己之恩重扵姻戚沒身衘戢不敢弭忘聞<lb/>
訃之初涕零如雨綴扵官守走哭無從逺薦醪羞用<lb/>
辭為侑尚饗<lb/>
　　　　祭獻可文<lb/>
嗚呼獻可之亡海内嘆惜况扵親友惋傷可知忠直<lb/>
敢言人人自許誰知獻可始末無虧道不愧心名高<lb/>
於世夀夭不校餘復何言知我之深見扵臨没今兹<lb/>
永訣文不逮情嗚呼哀哉尚饗<lb/>
　　　　張尚書葬祭文<lb/>
惟熈寧四年八月日女壻具官司馬光謹以清酌庶<lb/>
<pb n="KR4d0040_SBCK_080-10a"/>
羞祭于禮部尚書致仕清河恭安公之靈日月徂遷<lb/>
塟期巳及承乏西臺不敢離局行不執紼奠不操巵<lb/>
引領松楸悲何有極尚饗<lb/>
　　　　祭錢君倚文<lb/>
維熈寧六年七月己未陜郡司馬光謹致祭于君倚<lb/>
舍人之靈嗚呼君倚好賢如親就義若渇非聖不學<lb/>
唯善是為納忠於君恥後堯舜竭力於友志追陳雷<lb/>
推誠而行不疑不畏屢蹈顛沛終殄悔心甲科榮名<lb/>
西掖清貫君倚之美兹不足言始謂吉人必膺遐福<lb/>
如何彫謝曽未二毛我與君倚南北殊郷哲愚異品<lb/>
中年相值情厚故交飾貌無華發言必盡風迹猶在<lb/>
精爽何之江山阻長醪羞微薄唯期惋怛可以濳通<lb/>
<pb n="KR4d0040_SBCK_080-10b"/>
嗚呼哀哉尚饗<lb/>
　　　　祭董少卿文<lb/>
維年月日具位司馬光謹致祭于鄰㡬少卿董兄之<lb/>
靈兄昔爲夏宰西鄙用師賦調雖煩民不告病生齒<lb/>
雖衆訟庭常虚光實夏民目所親睹自兄之去繼者<lb/>
為誰三十年餘屈指無㡬兄入佐㑹計出奉簡書歴<lb/>
守别藩所至稱治民懷其恵吏畏其明為時才臣屢<lb/>
當劇任指顧立辦不廢笑談與人逰居雍容愷悌引<lb/>
年據禮納禄辭榮志力精強謂宜遐夀如何不㳤奄<lb/>
忽長歸光旣舊且親荷知爲厚聞訃哀惋始不自勝<lb/>
薄致醪羞維誠是薦尚饗<lb/>
　　　　祭張宻學文<lb/>
<pb n="KR4d0040_SBCK_080-11a"/>
惟公㓜而孝長而謹以文學從仕以勤力當官入侍<lb/>
禁嚴譽處臺省出敷惠化周流藩宣将漕則蓄積豐<lb/>
衍監邉則民夷懐服慮無微而不臻職無煩而不舉<lb/>
朝倚噐幹時推精力夀考而終福祿流厚今兹自宋<lb/>
遷周捨卑就燥卜宅得吉祖載及期光等早厠賔客<lb/>
之末晚陪嗣子之逰式陳醪羞用薦衷素尚饗<lb/>
　　　　祭陳彦升文<lb/>
年月日涑水司馬光謹以香酒膳羞致祭于彦升之<lb/>
靈嗚呼光平生取友以道相親如彦升之質直光所<lb/>
心服忽焉棄我惋痛誠深尚饗<lb/>
　　　　奠李夫人文<lb/>
元豐七年十月乙酉具官司馬光謹遣男某官某致<lb/>
<pb n="KR4d0040_SBCK_080-11b"/>
祭奠于故李尚書夫人之靈夫人明智而温柔順而<lb/>
正知古不泥從俗不流禮刑閨門名播郷曲神明保<lb/>
祐夀考令終光忝預族姻素服懿徳敢陳薄酹式薦<lb/>
微誠尚饗<lb/>
温國文正公文集卷第八十終<lb/>
</p>
<p>
</p>
  </div>
</body>
</text>
</TEI>
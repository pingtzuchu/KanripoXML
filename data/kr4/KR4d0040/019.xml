<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_019-1a"/>
温國文正公文集卷第十九<lb/>
　　章奏四<lb/>
　　　逺謀<lb/>
　　　重微<lb/>
　　　務實<lb/>
　　　論舉選狀<lb/>
　　　論張叔詹知蔡州狀<lb/>
　　　十二等分職任差遣劄子<lb/>
　　　乞省覽制䇿劄子<lb/>
　　　　逺謀<lb/>
易曰君子以思患而豫防之書曰逺乃猷詩曰猷之<lb/>
未逺是用大諌昔聖人之教民也使之方暑則備寒<lb/>
<pb n="KR4d0040_SBCK_019-1b"/>
方寒則備暑七月之詩是也觀夫市井禆取之人猶<lb/>
知旱則資舟水則資車夏則儲裘褐冬則儲絺綌彼<lb/>
偷安苟生之徒朝醉飽而暮飢寒者雖與之俱爲編<lb/>
户貧冨必不侔矣况爲天下國家者豈可不制治於<lb/>
未亂保邦於未危乎詩云迨天之未隂雨徹彼桑土<lb/>
綢繆牖户今女下民或敢侮子孔子曰爲此詩者其<lb/>
知道乎能治其國家誰敢侮之迨天之未隂雨者國<lb/>
家閑暇無有災害之時也徹彼桑土者求賢於隱微<lb/>
也綢繆牖户者脩敕其政治也夫桑土者鴟鴞所以<lb/>
固其室也賢儁者明主所以固其國也國旣固矣雖<lb/>
有侮之者庸何傷哉臣竊見國家每邊境有急羽書<lb/>
相銜或一方饑饉餓莩盈野則廟堂之上焦心勞思<lb/>
<pb n="KR4d0040_SBCK_019-2a"/>
忘寢廢食以憂之當是之時未甞不以將帥之不選<lb/>
士卒之不練牧守之不良倉廩之不實追責前人以<lb/>
其備禦之無素也幸而烽燧息五榖登則明主舉<lb/>
萬壽之觴於上群公百官歌太平縱娱樂於下晏然<lb/>
自以爲長無可憂之事矣嗚呼使自今日以往四夷不<lb/>
復犯邊水旱不復爲災則可矣若猶未也則天幸安<lb/>
可數恃哉陛下何不試以閑暇之時思不幸邊鄙有<lb/>
警饑饉荐臻則將帥可任者爲誰牧守可守者爲誰<lb/>
雖在千里之外使之常如目前至於甲兵之利鈍金<lb/>
榖之盈虚皆不可不前知而豫謀也若待事至而後<lb/>
求之則已晚矣夫四夷水旱事之細者也抑又有大<lb/>
於是者陛下亦甞留少頃之慮手詩云維彼聖人<lb/>
<pb n="KR4d0040_SBCK_019-2b"/>
瞻言百里維此愚人覆狂以喜此言逺謀之難知近<lb/>
言之易行也夫謀逺則似迃迃則人皆忽之其爲害至<lb/>
慘也而無切身之急爲利至大也而無旦夕之驗則愚<lb/>
者抵掌謂之迃也冝矣國家之制百官莫得乆於<lb/>
其位求其功也速責其過也備是故或養交飾譽以<lb/>
待遷或容身免過以待去上自公卿下及斗食自非<lb/>
憂公忘私之人大抵多懷苟且之計莫肯爲十年之規<lb/>
况萬世之慮乎自非陛下惕然逺覽勤而思之日<lb/>
復一日長此不巳豈國家之利哉此臣日夜所以痛<lb/>
心泣血而憂也昔賈誼當漢文帝之時以爲天下方<lb/>
病大瘇又苦<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盭又類辟且病痱陛下視方今國<lb/>
家安固公私冨實百姓樂業孰與漢文然則天下之病<lb/>
<pb n="KR4d0040_SBCK_019-3a"/>
無乃更甚乎失今不治必爲痼疾陛下雖欲治之將<lb/>
無及己治之之術非有它竒巧也在察其病之緩急<lb/>
擇其藥之良苦隨而攻之勿責目前之近功期於万<lb/>
世治安而已矣<lb/>
　　　　重微<lb/>
虞書曰兢兢業業一日二日万幾何謂万幾幾之為言㣲<lb/>
也言當戒懼万事之微也夫水之㣲也捧土可塞及其盛<lb/>
也漂木石没丘陵火之㣲也勺水可滅及其盛也焦都邑<lb/>
燔山林故治之於微則用力寡而功多治之於盛則用力<lb/>
多而功寡是故聖帝明王皆銷悪於未萌弭禍於未形天<lb/>
下隂𬒳其澤而莫知所以然也周易坤之𥘉六曰履霜堅<lb/>
氷至霜者寒之始也氷者寒之極也坤之𥘉六於律為林<lb/>
<pb n="KR4d0040_SBCK_019-3b"/>
鍾於暦為建未之月陽氣方盛而隂氣已萌物未之知也<lb/>
是故聖人謹之曰履霜堅氷至言爲人君者當絶悪於未<lb/>
形杜禍於未成也繫辝曰知幾其神乎君子知㣲知彰知<lb/>
柔知剛万夫之望謂此道也孔子謂魯哀公曰昧爽夙興<lb/>
正其衣冠平旦視朝慮其危難一物失理亂亡之端<lb/>
君以此思憂則憂可知矣太宗皇帝命昭宣使河州<lb/>
團練使王継恩討蜀平之宰相請除継恩宣徽使太<lb/>
宗不許曰宣徽使位亞兩府若使継恩為之是官官<lb/>
執政之漸也宰相固請以継恩功大它官不足以賞<lb/>
之太宗怒切責宰相特置宣政使以授之真宗皇帝<lb/>
欲與章穆皇后及後宫遊内庫后辝曰婦人之性見<lb/>
珍寳財貨不能無求夫府庫者國家所以養六軍備<lb/>
<pb n="KR4d0040_SBCK_019-4a"/>
非常也今耗散之於婦人非所以重社稷也真宗深以<lb/>
爲然遂止由是觀之先帝以睿明卓越防微杜漸如<lb/>
此之深可不念哉昔扁鵲見齊<hi>淵聖御名</hi>侯曰君有疾在腠<lb/>
理不治將深<hi>淵聖御名</hi>侯不恱曰醫之好利也欲以不疾者<lb/>
爲功及在血脈在腸胃<hi>淵聖御名</hi>侯皆不信及在骨髓扁鵲<lb/>
望之遂逃去徐福言霍氏太盛冝以時抑制漢宣帝<lb/>
不從及霍氏誅人爲之訟其功以爲曲突徙薪無恩<lb/>
澤焦頭爛額爲上客故未然之言常見弃忽及其已<lb/>
然又無所及夫宴安怠墯肇荒淫之基竒巧珍玩發<lb/>
奢泰之端甘言悲辭啓僥倖之塗附耳屏語開䜛賊<lb/>
之門不惜名噐導僣逼之源假借威福授陵奪之柄<lb/>
凡此六者其初甚微朝夕狎玩未睹其害日滋月益<lb/>
<pb n="KR4d0040_SBCK_019-4b"/>
遂至深固比知而革之則用力百倍矣伏惟陛下思<lb/>
萬幾之至重覽大易之明戒誦孔子之格言継先帝<lb/>
之聖志使扁鵲得早從事毋使徐福有曲突之歎則<lb/>
可以修之於廟堂而德冐四海治之於今日而福流<lb/>
萬世優游逍遥而光烈顯大豈不美哉豈不美哉<lb/>
　　　　務實<lb/>
周書曰若作梓材旣勤樸斵惟其塗丹雘此言爲國<lb/>
家者必先實而後文也夫安國家利百姓仁之實也<lb/>
保基緒傳子孫孝之實也辨貴賤立綱紀禮之實也<lb/>
和上下親逺邇樂之實也决是非明好惡政之實也<lb/>
詰姦邪禁暴亂刑之實也察言行試政事求賢之實<lb/>
也量材能課功狀審官之實也詢安危訪治亂納諌<lb/>
<pb n="KR4d0040_SBCK_019-5a"/>
之實也選勇果習戰闘治兵之實也實之不存雖文之盛<lb/>
美無益也臣竊見方今逺方窮民轉死溝壑而屢赦有罪<lb/>
循門散錢其於仁也不亦逺乎本根不固有識寒心而道<lb/>
宫佛廟修廣御容其於孝也不亦逺乎統紀不明名噐紊乱<lb/>
而彫繢文物修餙容貌其於禮也不亦逺乎群心乖戾元<lb/>
元愁苦而断竹数黍敲叩古噐其於樂也不亦逺乎是非<lb/>
錯缪賢不肖混殽而鉤校薄書訪㝷比例其於政也不亦<lb/>
逺乎姦暴不誅冤結不理而拘泥微文糾摘細過其於刑<lb/>
也不亦逺乎行能之士沉淪草野而考校文辝指抉声病<lb/>
其於求賢不亦逺乎材任相違職業廢弛而撿勘出身比<lb/>
類資序其於審官不亦逺乎久大之謀弃而不省淺近之<lb/>
言應時施行其於諌也不亦逺乎將帥不良士卒不精而<lb/>
<pb n="KR4d0040_SBCK_019-5b"/>
廣聚虚数徒取外觀其於治兵不亦逺乎凡此十者<lb/>
皆文具而實亡本失而末在譬猶膠板爲舟摶土爲<lb/>
檝敗布爲帆朽索爲维畫以丹青衣以文繡使偶人<lb/>
駕之而履其上以之居平陸則煥然信可觀矣若以<lb/>
之渉江河犯風濤豈不危哉伏望陛下撥去浮文悉<lb/>
敦本實選任良吏以子惠庶民深謀逺慮以保安宗<lb/>
廟張布綱纪使下無覦心和厚風俗使人無離怨別<lb/>
白是非使万事得正誅鋤姦惡使威令必行取有益<lb/>
罷無用使野無遺賢進有功退不職使朝無曠官察<lb/>
讜言考得失使謀無不盡擇智將練勇士使征無不<lb/>
服如是則國家安若泰山而四維之也又何必以文<lb/>
采之飾歌頌之声眩耀愚俗之耳目哉<lb/>
<pb n="KR4d0040_SBCK_019-6a"/>
　　　論舉選狀<lb/>
右臣竊以取士之道當以德行爲先其次經術其次<lb/>
政事其次藝能近丗以來專尚文辭夫文辭者廼藝<lb/>
能之一端耳未足以盡天下之士也國家雖設賢良<lb/>
方正等科其實皆取文辭而已近以祫享赦節文應<lb/>
天下士人有素敦節行兼通學術乆爲郷里所推者<lb/>
委轉運使提點刑獄同加搜訪每路各三兩人仍與<lb/>
本處長吏連署結罪保舉聞奏所舉之人朝廷命本<lb/>
州敦遣至則館於太學待遇甚厚考試之際不糊名<lb/>
謄録旣而署等𥙷官皆過所望此誠合先王取士之<lb/>
道臣謂國家將除積乆之弊立太平之基天下士大<lb/>
夫皆靡然嚮風矣行之未㡬忽聞朝廷一切罷之無<lb/>
<pb n="KR4d0040_SBCK_019-6b"/>
不悵然失望臣誠戇愚不識所謂若以所舉之人多<lb/>
非實有材行則當治舉將之罪别加捜訪豈可以一<lb/>
二人謬濫廢天下之舉賢是由因溺而廢天下之舟<lb/>
因噎而廢天下之食也且人之毀譽或出愛憎雖復<lb/>
聖賢不能自免孔子曰衆好之必察焉衆惡之必察<lb/>
焉恐國家亦未可以此遥断否臧遽行黜陟也就使<lb/>
其人平昔所行誠有虧缺古之人或舉於漁鹽或舉<lb/>
於盗賊豈可不容其改行自新而終身弃之乎且人<lb/>
之行能迭有短長若不弃瑕録用而以一節廢之則<lb/>
失之多矣臣愚以爲天子撫有四海海内之士不可<lb/>
一一身察之也必資舉者然後能盡天下之才旣用<lb/>
舉者之言授之爵禄苟不嚴爲禁約以防其私則請<lb/>
<pb n="KR4d0040_SBCK_019-7a"/>
託欺罔無不至矣竊以孝者士之尊行㢘者吏之首<lb/>
務故漢丗舉士皆用孝㢘行之最乆得人爲多臣欲乞<lb/>
應天下知州府軍監任内聽舉孝㢘一人大藩聽舉<lb/>
二人轉運使提點刑獄任内聽舉三人並須到任及<lb/>
一年以上方得奏舉夫郷舉里選雖爲古法今之爲<lb/>
吏者不得乆於其任士之素行或不能盡知若本部<lb/>
無人可舉即聽舉别部之人素所知者以充其數其<lb/>
在京兩制以上聽歲舉一人其舉狀逐時送下貢院<lb/>
置簿收掌每遇科埸詔下即委貢院選擇其日以前<lb/>
舉主最多者取三十人申奏降指揮下本貫敦遣赴<lb/>
闕若舉主數同者即以發狀先後爲次<hi>謂君俱有三人舉主則取</hi>
<hi>第三狀日月有前者</hi>仍於進士奏名額内减三十人候到闕日<lb/>
<pb n="KR4d0040_SBCK_019-7b"/>
或陛下臨軒親試或委中書門下試經義䇿一道時<lb/>
務䇿一道但以義理優長爲上不取文辭華美若所<lb/>
對經義乖戾聖意及時務全不通曉方行黜落其及<lb/>
第授官並與進士第一甲同在明經之上仍於告身<lb/>
前列坐舉主姓名其所舉之人若犯私罪情理重及<lb/>
正入已贓未及第者舉主減三等巳及第者減一等<lb/>
坐之並不以赦原其公罪及私罪情理輕者舉主不<lb/>
坐其未舉以前若曽犯罪除公案見在證驗明白外<lb/>
舉主亦不坐即因勢要屬請求舉及爲人屬請并受<lb/>
屬請而舉之者並科違制之罪受贓者並以枉法論<lb/>
即敦遣不至者更不就除官若累經敦遣不至即乞<lb/>
朝廷臨時裁度特加聘召不爲定制又國家置明經<lb/>
<pb n="KR4d0040_SBCK_019-8a"/>
一科少有應者及諸科所試大義有司不以定去留<lb/>
蓋由始者立格太髙致舉人合格者少臣欲乞今後<lb/>
明經所試墨義止問正文不問注䟽其所試大義不<lb/>
以明經諸科但能具注䟽本意說解稍詳者爲通雖<lb/>
不失本意而講解踈略者爲粗餘並爲不若能先具<lb/>
注䟽本意次引諸家雜說更以己意裁定援據該贍<lb/>
義理髙逺雖文辭質直皆爲優等與折二通若不能<lb/>
記注䟽本意但以己見穿鑿不合正道雖文辭辨給<lb/>
亦降爲不其明經以六通諸科以四通以上爲合格<lb/>
若合格人少即并取粗多者合格人多即減去通少<lb/>
者委試官臨時相度令合元額又舊制明經以周易<lb/>
尚書爲小經今欲乞以周易尚書毛詩爲一科三禮<lb/>
<pb n="KR4d0040_SBCK_019-8b"/>
爲一科春秋三傳爲一科皆習孝經論語爲帖經又<lb/>
說書一科議者多以爲不當廢欲乞與明經並置但<lb/>
每次科埸止取十人奏名在諸科額内試中受官並<lb/>
與諸科同若自以本科及第或出身者更不得就試<lb/>
說書如此則求賢之路廣請託之源絶浮僞之風息<lb/>
得人之頌興矣謹具狀奏聞伏候勑旨<lb/>
　　　　論張叔詹知蔡州狀<hi>八月下旬上㝷改知衛州叔詹遂乞致仕</hi>
<hi>朝廷許之</hi>
右臣竊見前知壽州張叔詹因本路監司奏以本州<lb/>
水災叔詹非才乞别差人㝷移知蔡州伏縁壽蔡之<lb/>
民皆陛下赤子叔詹若爲政無狀於民有害移彼置<lb/>
此有何所殊况蔡州封部闊逺户口繁庶土饒山林<lb/>
<pb n="KR4d0040_SBCK_019-9a"/>
素多盗賊地望之重過於壽州牧守之任尤須擇人<lb/>
豈有因不才彼斥更得善處若叔詹實有才能惠及<lb/>
於民則當治本路監司罔上誣賢之罪使叔詹仍居<lb/>
舊任不復移易今臧否不分進退無據衆口籍籍皆<lb/>
云未允臣前上言爲治之要在於擇人賞罰此亦擇<lb/>
人不精賞罰不當之一事也况叔詹資性庸下老而<lb/>
益昏夲無片長授任過分其爲忝冒人盡知之使之<lb/>
從政所至爲害伏乞朝廷直令致仕或授以冗散之<lb/>
職勿使親民庶幾黜陟明白無損政體謹具狀奏聞<lb/>
伏候勑旨<lb/>
　　　　十二等分職任差遣劄子<lb/>
臣竊以國家張官置吏任事乆則能否著能否著則<lb/>
<pb n="KR4d0040_SBCK_019-9b"/>
黜陟明黜陟明則職業脩職業脩則萬事理此古今<lb/>
致治之要術也今朝廷明知任官不乆之弊然不能<lb/>
變更者其患有二一者仕進資塗等級太繁若不踐<lb/>
歴無由擢用二者歳月叙遷有増無減貟少人多無<lb/>
地可處此所以熟視日乆而無如之何者也臣甞不<lb/>
自知其愚賤私爲陛下慮之竊以今之所謂官者古<lb/>
之爵也所謂差遣者古之官也官以任能爵以疇功<lb/>
今官爵渾殽品秩紊亂名實不副貟數濫溢是以官<lb/>
吏愈多而萬事益廢欲治而清之莫若於舊官九品<lb/>
之外别分職任差遣爲十二等之制以進退群臣謹<lb/>
具條列如左<lb/>
一十二等之制宰相第一兩府第二兩制以上第三<lb/>
<pb n="KR4d0040_SBCK_019-10a"/>
三司副使知雜御史第四三司判官轉運使第五提<lb/>
點刑獄第六知州第七通判第八知縣第九幕職第<lb/>
十令録第十一判司簿尉第十二其餘文武職任差<lb/>
遣並以此比類爲十二等若上等有闕則於次等之<lb/>
中擇才以𥙷之<lb/>
一十二等之中舊無貟數者並乞以即今人數爲定<lb/>
貟自今有闕則𥙷不可更増<lb/>
一十二等之人德行學術政事勇略錢榖刑獄文辭<lb/>
各隨才授任其提點刑獄以上皆無罷滿之期知<lb/>
州知縣縣令四年餘皆三年爲滿未滿之間稱職<lb/>
有功則改官益禄賞賜獎諭仍居舊任必須上等<lb/>
有闕然後選擇遷𥙷其不能稱職者則移易黜廢<lb/>
<pb n="KR4d0040_SBCK_019-10b"/>
有罪者貶竄刑誅<lb/>
一同等之人雖名有尊卑事有閑劇地有逺近治有<lb/>
小大遇遷𥙷之時不復以資任相壓皆合爲一等選<lb/>
擇進用<lb/>
一提點刑獄以上伏乞陛下與執政大臣親加詳擇其<lb/>
知州以下委之審官院幕職以下委之流内銓遇上<lb/>
等有闕即於次等之中取職業修舉功利及民累經<lb/>
褒賞或有舉主數多者次取常調少過者以次遷𥙷<lb/>
一應磨勘合改京官又且依常調差遣須候上等有<lb/>
闕即取有功或舉主最多者以次遷𥙷其自幕職入<lb/>
知縣者並改京官<lb/>
一因資䕃得京官者分監當爲三等𥘉任皆入下等<lb/>
<pb n="KR4d0040_SBCK_019-11a"/>
監當候中等上等有闕亦依簿尉令録之制取有功<lb/>
或舉主多者以次遷𥙷若知縣有闕則與幕職混同<lb/>
遷𥙷但不改官而已仍自今後以資䕃授官者須歴<lb/>
薄尉不得直除京官<lb/>
一應因貪虐不公或昏懦廢職坐除免停替之人永<lb/>
不得復舊等差遣内别無入已贓曽經叙理得差遣<lb/>
或降充監當者五年之外有舉主五人以上聽復舊<lb/>
等差遣<lb/>
右十二等之制伏望裁擇或有可采乞下公卿大臣<lb/>
詳議然後施行取進止<lb/>
　　　　乞省覽制䇿劄子<lb/>
臣竊以國家本置六科蓋欲以上觀朝政之得失下<lb/>
<pb n="KR4d0040_SBCK_019-11b"/>
知元元之疾苦非爲士人設此以爲進取之階也臣<lb/>
昨差覆考應制舉人所試䇿竊見上等三人所陳國<lb/>
家大體社稷至計其間甚有可采擇者伏望陛下取<lb/>
正夲留之禁中常置左右數加省覽以爲儆戒其副<lb/>
本下之中書令擇其所言合於當今之務者奏而行<lb/>
之使四方之人皆知朝廷求直言之士非以飾虚名<lb/>
廼取其實用也及臣前所獻五規雖智識闇淺辭語<lb/>
鄙陋然皆臣夙夜盡志竭誠以思治丗之要道非指<lb/>
陳一事之得失於有司無所施行亦望陛下以視朝<lb/>
之隙時取觀之庶幾於聖政或有萬分之益取進止<lb/>
温國文正公文集卷第十九<lb/>
</p>
<p>
</p>
  </div>
</body>
</text>
</TEI>
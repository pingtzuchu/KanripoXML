<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_050-1a"/>
温國文正公文集卷第五十<lb/>
　　章奏三十五<lb/>
　　　辭不正謝劄子<lb/>
　　　内批依近降指揮審取指揮劄子<lb/>
　　　辭放正謝第三劄子<lb/>
　　　論西夏劄子<lb/>
　　　辭放正謝第四劄子<lb/>
　　　乞未禁私市先救西人劄子<lb/>
　　　又劄子<lb/>
　　　乞堅守罷役錢勑不改更劄子<lb/>
　　　　辭不正謝劄子<lb/>
臣伏聞降聖旨在閤門宰臣執政官近遷轉巳正謝<lb/>
<pb n="KR4d0040_SBCK_050-1b"/>
訖内有司馬光見患在假特放謝仍免赴景霊宫福<lb/>
寧殿恭謝臣聞命震駭無地自處豈有朝廷特遷一<lb/>
官卧家受之並不入謝君降異常之澤臣無一拜之<lb/>
勤自古以来未甞有此臣雖頑暗必不敢當伏望聖<lb/>
慈早賜收還今来指揮候臣疾患稍痊只依前来指<lb/>
揮減拜入謝及赴景霊宫福寧殿恭謝庶使賤臣粗<lb/>
能自安取進止<lb/>
　　　　内批依近降指揮審取指揮劄子<lb/>
臣昨日具劄子奏爲聖旨特放正謝仍免赴景靈宮<lb/>
福寧殿恭謝臣以自古以來未有此禮必不敢當當<lb/>
夜准御批依近降指揮臣勘會今月十四日内降以<lb/>
臣轉官所有將來正謝特令兩拜起居免舞蹈十七<lb/>
<pb n="KR4d0040_SBCK_050-2a"/>
日又准内降所有臣將來合赴景霊宫恭謝逐殿冝<lb/>
止令兩拜二十八日又准入内供奉官劉永年傳宣<lb/>
放臣正謝及景霊宮福寧殿神御前恭謝臣未審御<lb/>
批依近降指揮是依十四日指揮十七日指揮依二<lb/>
十八日指揮須至再奏禀取進止内批依二十八日<lb/>
指揮<lb/>
　　　　辭放正謝第三劄子<lb/>
臣昨夜准御批指揮今早再有奏禀蒙復降御批依<lb/>
二十八日指揮臣承命驚惶措躬無地伏念臣忝爲<lb/>
人臣陛下賜之一顧賜之巵酒賜之瓜果臣亦當稽<lb/>
首拜謝况進以髙位加之寵名榮動搢紳澤流苗裔<lb/>
豈可即安私室專飬沈痾不造王庭坐受圭組不獨<lb/>
<pb n="KR4d0040_SBCK_050-2b"/>
爲海内之所共責有司之所直繩天威違顔不出咫<lb/>
尺隕越斃踣爲聖朝羞臣雖至愚粗知自愛何敢受<lb/>
此自納於不測之誅伏望聖慈矝閔候臣所患稍痊<lb/>
安日止依十四日十七日所降指揮減拜入謝及於<lb/>
景霊宫福寧殿神御前恭謝庶差可自安其二十八<lb/>
日指揮臣以死自守必不敢奉詔取進止<lb/>
　　　　論西夏劄子<lb/>
臣伏見神宗皇帝以夏國主趙秉常爲臣下所囚興<lb/>
兵致討奮揚天威震蕩沙漠虜攜其種落竄伏河外<lb/>
諸將收其邊地建米脂義合浮圖葭蘆吳堡安彊等<lb/>
塞此蓋止以藉口用爲已功皆爲其身謀非爲國計<lb/>
臣竊聞此數寨者皆孤僻單外難於應援田非肥良<lb/>
<pb n="KR4d0040_SBCK_050-3a"/>
不可以耕墾地非險要不足以守禦中國得之徒分<lb/>
屯兵馬坐費芻粮有乆戍逺輸之累無拓土闢境之<lb/>
實此衆人所共知也王師旣收靈州不克狼狽而歸<lb/>
卒疲食盡失亡頗多西人知中國兵力所至自此始<lb/>
有輕慢之心是以明年邊臣築永樂城虜潜師掩襲<lb/>
覆軍殺將塗炭一城乆之又舉一國之衆攻圍蘭州<lb/>
期於必取將士堅守僅而得全虜自是銳氣小挫不<lb/>
敢輕犯邊矣臣聞此數寨之地中國得之雖無所利<lb/>
虜中失之爲害頗多何則深入其境近其腹心常慮<lb/>
中國一朝討襲無以支梧不敢安居是以必欲得之<lb/>
不肯棄捨一年前虜甞專遣使者詣闕深自辨訴請<lb/>
臣服如故其志無它止爲欲求其舊境而巳朝廷旣<lb/>
<pb n="KR4d0040_SBCK_050-3b"/>
許其臣服虜來請舊境朝廷乃降指揮其前則云所<lb/>
以興舉甲兵夲欲執取罪人救㧞幽辱非有意侵取<lb/>
疆埸土地而巳其後乃云止將巳得些少邊土聊示<lb/>
削罰豈可更有陳乞還復之理此則朝旨首尾已自<lb/>
相違又興師本爲振㧞秉常拒命者國人之罪豈可<lb/>
更削秉常之地於理差似未安王者以大信御四海<lb/>
羗戎雖微恐未易以文辭欺也於是虜旣失望憤怒<lb/>
怨懟移文保安軍辭理不遜云今來賀正旦人使難<lb/>
議發遣自是正旦生辰乃至陛下継明皆不遣使入<lb/>
賀其不臣大矣然而去歲四遣使者詣闕吊慰祭奠<lb/>
告其母喪并進遺物禮雖不備稍示屈服臣竊料虜<lb/>
意不出於三一者猶冀朝廷万一赦其罪戾返其侵<lb/>
<pb n="KR4d0040_SBCK_050-4a"/>
疆二者陽爲恭順使中國休息隂伺間隙入爲邊患<lb/>
三者乆自絶於上國其國中貧乏使者往來得賜賚<lb/>
之物且因爲啇販耳昔衞貳於晉晉取戚田及衞人<lb/>
旣服郤缺曰日衞不睦故取其地今巳睦矣可以歸<lb/>
之叛而不討何以示威服而不柔何以示懷非威非<lb/>
懷何以示德遂歸戚田于衞今西人所爲如此朝廷<lb/>
旣不能拒絶勿受其使又不能招納與之更始彼來<lb/>
則迎送館榖以賔客待之不來則一無所問日復一<lb/>
日將踰二年臣竊意朝廷謂西人勢巳衰弱心實内<lb/>
附故來則不拒去則不追置之度外不以爲虞殊不<lb/>
思去年前王師大舉深入將士所過烈於猛火割其<lb/>
疆埸屢請而不還彼怨毒欲讎報之心窺窬欲乗釁<lb/>
<pb n="KR4d0040_SBCK_050-4b"/>
之意日夜不忘若渇者不忘飲盲者不忘視也譬如<lb/>
有虎狼在屋側垂頭熟寢人豈可見其不動狎而侮<lb/>
之循其頭躡其尾邪臣毎思之終夕寒心以臣愚慮<lb/>
於今爲之止有二策一者返其侵疆二者禁其私市<lb/>
何謂返其侵疆凡天子即位天地一新滌瑕蕩穢小<lb/>
大無遺昔趙佗自稱南越武帝倔強嶺南漢文帝即<lb/>
位赦其大罪遣單使往諭之佗稽首請服累丗爲臣<lb/>
李継遷俶擾西陲十有餘年關中困弊真宗皇帝即<lb/>
位赦其大罪割霊夏等數州除其子趙德明爲定難<lb/>
軍節度使由是邊境安寧者四十年此乃前丗及祖<lb/>
宗之成法非無所依據也今秉常之罪不大於継遷<lb/>
也米脂等寨不多於霊夏也陛下誠能於此踰年改<lb/>
<pb n="KR4d0040_SBCK_050-5a"/>
元之際特下詔書數其累年不來賀正旦生辰及登<lb/>
寳位等不備之禮嘉其吊慰祭奠告國母喪進遺物<lb/>
之勤曠然推恩盡赦前罪自今以後貢獻賜予悉如<lb/>
舊規廢米脂義合浮圖葭蘆呉堡安彊等寨令延慶<lb/>
二州悉加毀撤除省地外元係夏國舊日之境並以<lb/>
還之其定西城蘭州議者或謂夲花麻所居趙元昊<lb/>
以女妻之羈縻役属非其夲土欲且存留以爲後圖<lb/>
猶似有名禦夷狄者不壹而足俟其再請或留或與<lb/>
徐議其冝亦無所傷至於㑹州尚在化外而經略司<lb/>
遽稱熈河蘭㑹虜常疑中國更有闢境之心不若改<lb/>
爲熈河岷蘭經略司如此則西人忽𬒳德音出於意<lb/>
外雖禽獸木石亦將感動况其人類豈得不皷舞抃<lb/>
<pb n="KR4d0040_SBCK_050-5b"/>
蹈丗丗臣服者乎議者或曰先帝興師動衆所費億<lb/>
萬僅得數寨今復無故棄之此中國之恥也昔漢元<lb/>
帝棄朱崖詔曰朕日夜惟思議者之言羞威不行則<lb/>
欲誅之通於時變則憂萬民夫萬民之飢餓與逺蠻<lb/>
之不討危孰大焉遂棄之此乃帝王之大度仁人之<lb/>
用心如天地之覆燾父母之慈愛盛德之事何恥之<lb/>
有國家方制萬里今此尋丈之地惜而不與萬一西<lb/>
人積怨憤之氣逞凶悖之心悉舉犬羊之衆投間伺<lb/>
隙長驅深入覆軍殺將兵連禍結如曏日繼遷元昊<lb/>
之叛逆天下騷動當是之時雖有米脂等千寨能有<lb/>
益乎不唯待其攻圍自取固可深恥借使虜有一言<lb/>
不遜而還之傷威毀重固巳多矣故不若今日與之<lb/>
<pb n="KR4d0040_SBCK_050-6a"/>
之爲愈也此國家大事伏望陛下留神熟慮更與執<lb/>
政詳議以聖意断而行之不可後時失此機㑹悔將<lb/>
無及何謂禁其私市西夏所居氐羗舊壤所産者不<lb/>
過羊馬氈毯其國中用之不盡其勢必推其餘與它<lb/>
國貿易其三靣皆戎狄鬻之不售惟中國者羊馬氊<lb/>
毯之所輸而茶綵百貨之所自來也故其人如嬰兒<lb/>
而中國乳哺之矣寳元慶暦之間元昊負恩僣亂屢<lb/>
犯邊境大入則大利小入則小利中國未甞蹈其境<lb/>
破其軍禽其將屠其城有害於社稷也而首尾六年<lb/>
元昊遣使因縁邊吏卑辭納𣢾頓顙稱臣雖其惡積<lb/>
罪盈欲懷音革靣原其私心亦未必不貪中國之財<lb/>
思私市之利故也舊制官給客人公據方聽與西人<lb/>
<pb n="KR4d0040_SBCK_050-6b"/>
交易傳聞近歲法禁踈闊官吏弛慢邊民與西人交<lb/>
易者日夕公行彼西人公則頻遣使者啇販中國私<lb/>
則邊鄙小民竊相交易雖不獲嵗賜之物公私無乏<lb/>
所以得偃蹇自肆數年之間似恭似慢示不汲汲於<lb/>
事中國由資用饒足與事中國時無以異故也陛下<lb/>
誠能却其使者責以累年正旦生辰及登寳位皆不<lb/>
來賀何獨遣此使者拒而勿内明勑邊吏嚴禁私市<lb/>
俟其年嵗之間公私困弊使自謀而來禮必益恭辭<lb/>
必益遜然後朝廷責而赦之許通私市待之如初然<lb/>
邊民與西人交易爲日積乆習玩爲常一旦禁之其<lb/>
事甚難何則若以常法治之則有司泥文動循繩墨<lb/>
追問證佐逮捕傳送之人停匿之家奏裁待報動渉<lb/>
<pb n="KR4d0040_SBCK_050-7a"/>
半年如此則徒使邊民麗刑者衆獄犴盈溢而私市<lb/>
終不能禁也夫三尺之限空車不能登峭故也百仭<lb/>
之山重載陟其上陵夷故也今必欲嚴禁邊民與西<lb/>
人私市須權時别立重法犯者必死無赦夲地分吏<lb/>
卒應巡邏者不覺透漏官貟衝替兵士降配仍許人<lb/>
告捉獲者賞錢若干當日内以官錢支給更不以犯<lb/>
事人家財充如此則㳂邊六路各行得一兩人則庶<lb/>
幾可以聳動人耳目令行禁止人不敢犯矣然人存<lb/>
政舉此事全在邊帥得人昔龐籍爲河東經略使下<lb/>
令禁邊民與西人私市有熟户犯禁籍斬於犯處妻<lb/>
孥皆送淮南編管一境凛然無敢犯者其後施昌言<lb/>
爲環慶路經略使亦禁私市西人發兵壓境昌言遣<lb/>
<pb n="KR4d0040_SBCK_050-7b"/>
使問其所以來之故西人言無它事只爲交易不通<lb/>
使者懼其兵威輒私許之法遂復壞若邊帥未能盡<lb/>
得其人則此法恐未易可行不若前策道大體正萬<lb/>
全無失也取進止<lb/>
　　　　辭放正謝第四劄子<lb/>
今月五日准尚書省劄子以臣前奏乞候所患稍痊<lb/>
安日依正月十四日十七日所降指揮减拜入謝及<lb/>
於景靈宫福寧殿神御前恭謝今月二日三省同奉<lb/>
聖旨依正月二十八日指揮臣聞君待臣以惠臣奉<lb/>
君以恭故能上下相親道用交泰陛下念臣衰老抱<lb/>
疾筋力尫羸特損朝儀以從私便陛下之大惠也若<lb/>
不知禮體有<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>靣目坐受優恩曽無辤避是君有惠<lb/>
<pb n="KR4d0040_SBCK_050-8a"/>
而臣不恭上行施而下無報臣雖頑昧心豈敢安伏<lb/>
望聖慈如臣前奏依正月十四日十七日指揮庶使<lb/>
微軀有地自處取進止<lb/>
　　　　乞未禁私市先赦西人劄子<lb/>
臣於今月三日上言以西人未服中國不得無憂而<lb/>
備邊不敢少弛不自揆其狂妄獻二策上策欲因天<lb/>
子継統曠然赦之歸其侵地與之更始下策欲嚴私<lb/>
市俟其屈服然後赦之然禁私市甚難立法極嚴又<lb/>
邊帥得人然後能行不若前策之道大體正萬全無<lb/>
失也今竊聞執政用臣下策止令禁私市又立法不<lb/>
嚴邊帥未盡得人若邊吏拘文獲一漏百私市滔滔<lb/>
如故或此路禁絶而彼路放行如隄防一存一亡將<lb/>
<pb n="KR4d0040_SBCK_050-8b"/>
何所益如此適足以激怒西人使益發悖心安肯屈<lb/>
服萬一微犯邊境或表牒中形不遜語至時朝廷轉<lb/>
難處置悔之無及不若用臣上策早相彌縫縱未欲<lb/>
還其侵地且下詔書責而赦之使彼此安心時難得<lb/>
而易失不可忽也况本欲因天子継統蕩滌其罪今<lb/>
日行之巳爲太晚若更遷延則赦之無名兹事繫國<lb/>
安危若俟執政論議僉同恐失機㑹誤國大事伏望<lb/>
聖意獨断行之勿復有疑天下幸甚若有執政立異<lb/>
議乞令其人自立文字若依從其議它日因此致引<lb/>
惹邊事當專執其咎取進止<lb/>
　　　　又劄子<lb/>
臣於今月十二日上言乞以天子継統曠然更始冝<lb/>
<pb n="KR4d0040_SBCK_050-9a"/>
下詔數西人之罪而赦之縱未還其侵地且此策行<lb/>
以安邊境至今聞執政議尚未决臣之愚意以爲封<lb/>
内未安未可圖外欲急行臣前策以覊縻西人且可<lb/>
數年邊鄙無事朝廷得休息戍兵安飬百姓待國力<lb/>
完備家給人足然後奮揚天威討貳柔服何所不可<lb/>
若行臣前策可以萬全行臣後䇿有得有失豈可弃<lb/>
上䇿而用下策捨萬全而就有失也太平興國中李<lb/>
継遷反西陲不解甲者十餘年關中困竭寳元慶暦<lb/>
之間趙元昊叛屢入爲冦覆軍殺將自是中國虚耗<lb/>
不復冨實今國家理財未得其道民力困窮於下府<lb/>
庫窘乏於上又新遭大喪山陵纔畢自去年十月初<lb/>
以來不雨雪旱勢甚大若萬一激怒西人㣲出一不<lb/>
<pb n="KR4d0040_SBCK_050-9b"/>
遜語則并臣前策亦不可行矣今因天子即位未乆<lb/>
西人外迹未有不順故臣願朝廷旦夕汲汲行之機<lb/>
會難得時不可失此臣所以惓惓進言不巳者也若<lb/>
萬一激怒西人致生邊患兵連禍結士卒殄盡於鋒<lb/>
鏑生民困竭於轉餉餓殍蔽地盗賊蜂起爲國家慮<lb/>
豈不危哉而執政方以爲西人㣲弱不敢動數遣使<lb/>
來誠心内附置之度外不以爲虞今復固執先禁私<lb/>
市之議又立法不嚴邊帥不才者不先易去行之太<lb/>
早不能中節一旦禍生所忽邊鄙震驚乃始歸罪戎<lb/>
狄豈不害國事乎臣於今月三日上所言措置西邊<lb/>
事雖畫二䇿固以還其侵地責而赦之爲上策嚴私<lb/>
市待其數年貧困來服然後赦之爲下䇿所爲絶私<lb/>
<pb n="KR4d0040_SBCK_050-10a"/>
市非立法至嚴帥臣智勇此法恐未易可行不若前<lb/>
策道大體正萬全無失非臣前後返覆静言庸違也<lb/>
朝廷比來擢臣於冗散之中使預聞國論蓋亦誤謂<lb/>
臣㣲有益於國家非徒采其虚名也臣不敢終辭亦<lb/>
欲竭盡疲駑少酬大恩非苟貪於禄位也今盡忠謀<lb/>
國而爲衆所挫臣尚留此有何所用此國大事伏望<lb/>
陛下早審察二議從其長者若聖意以臣言爲然乞<lb/>
御批依臣前䇿若降付三省樞宻院執政仍有固守<lb/>
已見爭之最力者乞如臣前奏令自入文字言先禁<lb/>
私市保得它日必不致引惹邊事如其不然身執其<lb/>
咎取進止<lb/>
　　　　乞堅守罷役錢敕不改更劄子<lb/>
<pb n="KR4d0040_SBCK_050-10b"/>
臣近以抱病家居恐溘先朝露無以少報盛德是以<lb/>
力疾貪陳所見竊以即日爲小民病者無若免役錢<lb/>
欲乞悉行廢罷復祖宗差役舊法識慮愚短誠不意<lb/>
朝廷盡從其說非陛下明断不能如是此乃天下之<lb/>
幸非獨㣲臣之幸也然臣聞令出惟行弗惟返彼免<lb/>
役錢雖於下戸困苦而上户優便行之巳近二十年<lb/>
人情習熟一旦變更不能不懷異同又復行差役之<lb/>
𥘉州縣不能不小有煩擾又提舉官專以多歛役錢<lb/>
爲功惟恐役錢之罷若見朝廷於今日所下勑㣲有<lb/>
變動必更相告曰朝廷之勑果尚未定冝且觀望必<lb/>
競言役錢不可罷朝廷萬一聽之則良法復壞矣伏<lb/>
望朝廷執之堅如金石雖有小小利害未俻俟諸路<lb/>
<pb n="KR4d0040_SBCK_050-11a"/>
轉運司奏到徐爲改更亦未爲晚當此之際則願朝<lb/>
廷勿以人言輕壞利民良法取進止<lb/>
温國文正公文集卷第五十<lb/>
<pb n="KR4d0040_SBCK_050-11b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_059-1a"/>
温國文正公文集卷第五十九<lb/>
　　書啓二<lb/>
　　　與東阿張主簿書<lb/>
　　　與范景仁書<lb/>
　　　再與范景仁書<lb/>
　　　荅明端太祝書<lb/>
　　　荅陳充祕校書<lb/>
　　　與夏秘丞<hi>倚字中立</hi>書<lb/>
　　　别紙<lb/>
　　　與魏雲夫書<hi>閑</hi>
　　　荅德順軍劉太博<hi>忱</hi>書<lb/>
　　　上始平公述不受知制誥啓<hi>龐丞相</hi>
<pb n="KR4d0040_SBCK_059-1b"/>
　　　荅劉蒙書<lb/>
　　　　與東阿張主簿書<lb/>
正月二十四日光頓首主簿足下光不佞蒙丞相辟<lb/>
署来此官雖賤微朝廷亦委之察舉境内賢士大夫<lb/>
苟捨置賢者而惟目前營求者之與辠孰大焉是以<lb/>
到官以来竊觀諸縣賢士大夫無如足下徇公愛民<lb/>
者其所以奉知固不俟足下之求也今迺貶損書誨<lb/>
有從風雨而老之歎殊非所望君子患不能不患人<lb/>
不知足下姑勉修所能何患無知己不宣光頓首<lb/>
　　　　與范景仁書<lb/>
九月二十六日同年弟司馬光再拜景仁學士足下<lb/>
曏者景仁𥘉爲諌官四方之士知與不知聞者皆曰<lb/>
<pb n="KR4d0040_SBCK_059-2a"/>
諌官得景仁天下其庶矣况如光者其喜固不在衆<lb/>
人之後然而有所懼者其故何哉請試爲景仁道之<lb/>
夫良玉易瑕清水易汚凡負天下之望者必任天下<lb/>
之責此理之固然也曏使景仁才術操行無以異於<lb/>
衆人則其來也人不爲之喜其去也人不爲之慼嘿<lb/>
然不言人不以爲責今景仁之名皦然暴於天下巳<lb/>
如清夜列星之文雖欲厚自謙讓藏於衆人烏可得<lb/>
哉此光所以爲景仁懼也景仁官雖未甚逹然爲天<lb/>
子耳目之臣朝夕在天子左右萬民之利病巳得而<lb/>
言之朝廷之得失巳得而言之亦不得謂之不用矣<lb/>
夫士之學行巳美而名不彰者朋友之過也旣彰矣<lb/>
而時不用者執事之過也旣用矣而功業不白於天<lb/>
<pb n="KR4d0040_SBCK_059-2b"/>
下者敢問誰之過也行矣景仁勉之自今日以往天<lb/>
下之民萬一有失職而吟嘆者景仁之責也朝廷之<lb/>
政萬一有違理而傷道者景仁之責也非獨光浮目<lb/>
而望沈耳而聽也天下之人莫不皆然舉措小差天<lb/>
下之責四面至矣嗚呼可不懼哉自非相愛重之深<lb/>
至烏肯及此也不宣光再拜<lb/>
　　　　再與范景仁書<lb/>
月日光再拜景仁足下日者不自知其不肖猥賤敢<lb/>
妄以書干冒左右退自悔恐謂必且得罪見棄絶矣<lb/>
北都逓中忽辱示問然後知大君子納善無厭以畜<lb/>
其德汪汪然若江海之大夫如是天下之士孰不願<lb/>
挾其忠信以趨左右者哉幸甚景仁書云有朝廷之<lb/>
<pb n="KR4d0040_SBCK_059-3a"/>
是非有天下之是非有後丗之是非夫何憂何懼善<lb/>
矣景仁之充此言也寔天下蒼生之福也雖光亦願<lb/>
景仁如是而巳矣必曰議天下之是非若議樂之是<lb/>
非則非光之所敢知也又云必欲伺大臣之細故發<lb/>
其隱微以市已直實不能也此則不唯景仁恥之光<lb/>
亦恥之不願景仁爲也光所謂良玉易疵清水易汚<lb/>
者謂其全之之難有疵汚而人見之易也非謂其易<lb/>
磷緇也春秋責賢者備孔子之意豈有異哉景仁或<lb/>
未之思耳凡論者審知其是守之不移然後能明其<lb/>
道何強辯之有哉必詭隨雷同然後景仁恱之邪屬<lb/>
部役者之金隄行在朝夕怱怱不能盡所懷光再拜<lb/>
　　　　荅明端太祝書<lb/>
<pb n="KR4d0040_SBCK_059-3b"/>
六月二十四日司馬光頓首太祝足下士之服儒衣<lb/>
冠者莫不指聖賢之道以爲歸然而能至焉者幾希<lb/>
非其智力不足爲也名利誘之則轉而從佗不自知<lb/>
耳自古士之求道而不至者凡病此也今足下年甚<lb/>
少才甚美不知光之不肖而辱賜之書迺云非爲名<lb/>
也欲師道德而巳嗚呼足下之言古大君子之言也<lb/>
審能充之聖賢之道近在耳目之前矣如光者將跂<lb/>
仰頌嘆之不及又奚暇道德之知而况以師道自處<lb/>
哉足下之志則誠美矣其所從求之人則非也孟子<lb/>
謂曹交曰夫道若大路然豈難知哉人病不求耳子<lb/>
歸而求之有餘師荀子曰學者誦數以貫之思索以<lb/>
通之爲其人以處之除其害以養之足下儻察二子<lb/>
<pb n="KR4d0040_SBCK_059-4a"/>
之言則雖閉門求之道烏有不至者哉光何人也足<lb/>
下推褒之過而督責之重譬之若指江河而使孺子<lb/>
渉焉必不敢從已不宣光恐悚頓首<lb/>
　　　　荅陳充祕校書<lb/>
九月二十四日司馬光再拜復書祕校足下比日前<lb/>
辱賜書推褒責望皆非光所敢當惶恐累日無以自<lb/>
處豈非足下愛之之厚而不覺言之之過也然光未<lb/>
知足下之志所欲學者古之文邪古之道邪若古之<lb/>
文則某平生不能爲文不敢強爲之對以欺足下若<lb/>
古之道則光與足下並肩以學於聖人光又智短力<lb/>
劣罷倦不進者也烏足問哉雖然足下之意勤不竭<lb/>
盡以告則必不止敢私薦其所聞足下擇焉足下書<lb/>
<pb n="KR4d0040_SBCK_059-4b"/>
所稱引古今傳道者自孔子及孟荀楊王韓孫柳張<lb/>
賈才十人耳若語其文則荀楊以上不專爲文若語<lb/>
其道則恐王韓以下未得与孔子並稱也若論學古<lb/>
之人則又不盡於此十人者也孔子自稱述而不作<lb/>
然則孔子之道非取諸已也蓋述三皇五帝三王之<lb/>
道也三皇五帝三王亦非取諸已也鉤探天地之道<lb/>
以敎人也故學者苟志於道則莫若夲之於天地考<lb/>
之於先王質之於孔子驗之於當今四者皆冥合無<lb/>
間然後勉而進之則其智之所及力之所勝雖或近<lb/>
或逺或小或大要爲不失其正焉舎是而求之有害<lb/>
無益矣彼數君子者誠大賢也然於道殆不能無駮<lb/>
而不粹者焉足下必欲求道之真則莫若以孔子爲<lb/>
<pb n="KR4d0040_SBCK_059-5a"/>
的而巳夫射者必志於的志於的而不中者有矣未<lb/>
有不志於的而中者也彼數君子者與我皆射者也<lb/>
彼雖近我雖逺我不志於的而惟彼所射之從則亦<lb/>
去的愈逺矣此某之所聞而是非不能自定者也足<lb/>
下試熟察而審處焉不宣光再拜<lb/>
　　　　與夏祕丞<hi>倚字中立</hi>書<lb/>
光再拜光初離并州一驛曽於逓中領所賜書以道<lb/>
塗無便可以報謝曁至都下則朝論紛紛以忽里之<lb/>
敗爲皆因築堡引惹生事光毎見公卿大夫下至等<lb/>
軰輙爲開述虜侵漢地事體本末二堡不可不築之<lb/>
狀前日之敗盖由邊將輕敵無備穿頭入網中本非<lb/>
作堡之過言之切至口幾流血而丗俗常情成是敗<lb/>
<pb n="KR4d0040_SBCK_059-5b"/>
非氣燄方張不可嚮邇以光區區譬如鷦鷯漸羽以<lb/>
灑鄧林之火固無益矣聞光言者或逆加排折不容<lb/>
出口或嘸然陽應腹非皆笑要之所語數十百人訖<lb/>
無一人信者光遂閉口不敢復言但引咎責躬乞分<lb/>
取諸君之罪而并坐之所上之奏非特爲龐公也亦<lb/>
具述當日與諸君謀議本末其言皆天地所監不敢<lb/>
有分毫欺罔仍言朝廷若不以修堡爲非則龐某夏<lb/>
某等必不受責若以爲非則龐某先巳罷修此堡因<lb/>
臣至彼見虜騎退散方議再修武某夏某等因臣傳<lb/>
導其言方得逹於龐某修堡之事皆臣所致若治其<lb/>
罪臣當爲首乞伏重誅以正國典章再上不報又廵<lb/>
白二府力陳此誠乞朝廷大則肆之斧鉞中則流竄<lb/>
<pb n="KR4d0040_SBCK_059-6a"/>
嶺海或聖朝至仁減貸極輕亦望以中立爲比除一<lb/>
逺郡監當所以然者上以不虧國家至平之法中以<lb/>
少謝負累知己之繋下則它日復見武侯中立及邢<lb/>
賈諸人有所施其靣目瀝㵼肝膽懇惻備至而二府<lb/>
諸公確然以爲臺獄元無収竪使朝廷何以施行光<lb/>
退復具奏草更欲以死自請則親友皆言如此是明<lb/>
知朝廷不行而飾僞以采名也光聞其言實無以自<lb/>
明遂自塞嘿不敢復上而再三循念當日與中立於<lb/>
東齋計議之時固以成敗自決迨至忽里敗績之後<lb/>
光又與中立書言朝廷若知敗績不因修堡則吾軰<lb/>
何罪若爲因修堡所致則必不以事盡諉諸君今諸<lb/>
君俱𬒳譴責而光獨得無咎是賣諸君以自脫也將<lb/>
<pb n="KR4d0040_SBCK_059-6b"/>
不得列於人類其爲羞愧可勝道哉毎一念此晝則<lb/>
投筯輟䬸夜則撃席嘆吒終身慊慊不可湔洗若貯<lb/>
瓦石在於胷中無時可吐所以經年不通一字以問<lb/>
動止者固非懈惰誠由内自慙怍又未知中立察之<lb/>
與否使光執筆無以置辭前日邸吏乃以手字相示<lb/>
云得之西来軍士光然後知中立聦明察光非賣友<lb/>
者不加罪絶而猶賜存問光始敢布陳其所懷庶幾<lb/>
中立叅以所聞知其非妄也雖然此乃略道梗槩其<lb/>
不可以書傳者湏在佗日靣談方盡覼縷也<lb/>
　　　　别𥿄<lb/>
詔獄所竪中立事甞亦剽聞立寨斫木則有之辰巳<lb/>
之差則告者過也但謂所申郭武出廵爲虚及狀内<lb/>
<pb n="KR4d0040_SBCK_059-7a"/>
無武侯入城一節事耳然以光觀之皆中立忠於朝<lb/>
廷信於上司篤於僚友之事而治獄者集以爲過當<lb/>
如之何此蓋措意不在中立故也書云又有餘憂此<lb/>
則慮之過者光去夏自麟還并悉述所聞衆人之議<lb/>
不出五策以白龐公其最下聽其侵耕置而勿問<hi>凡淺</hi>
<hi>識偷安者其言皆如是也</hi>次則力戰決以勝負<hi>勇悍不思者其言如是也</hi>次則<lb/>
誘其耕民徙之内地使彼自懼失亡而去<hi>陳懷順之謀也</hi>次<lb/>
則絶其私市使彼自計侵耕所得不償所亡必来分<lb/>
割<hi>光與邢含人所議也</hi>次則乗間築堡以扞之借使不盡得其<lb/>
田亦足爲麟州耳目藩蔽<hi>光與武侯中立所議也</hi>龐公幸用其<lb/>
二而舎置其三<hi>誘民決戰勿問</hi>於今日思之始知當日下策<lb/>
乃上計也嗟乎事難預知無可言者所惜者國家邊<lb/>
<pb n="KR4d0040_SBCK_059-7b"/>
臣姑息之弊乆矣今止欲自於漢地内立一小堡巳<lb/>
謂之引惹生事罪及元帥則後来者所爲可知益使<lb/>
戎狄輕漢矣次則龐公垂教孜孜爲國更獲欺罔之<lb/>
名次則中立才美操堅而横罹此雖不足爲異日之<lb/>
累而亦暫致淹回次則光罪當爲首而不蒙誅戮貶<lb/>
竄使國家有同罪異罰之譏此皆某所慊慊者也以<lb/>
此之故光今雖強顔出入朝省毎有人正視其面則<lb/>
慙不敢仰凡以上累知己而旁負朋友故也其佗一<lb/>
一非書所盡盛暑中倍自保輔<lb/>
　　　　與魏雲夫書<hi>閑</hi>
十二月十一日光再拜雲夫處士老兄近蒙貺手筆<lb/>
云見家兄言光頗喜飬生夫生之貴於物也甚矣人<lb/>
<pb n="KR4d0040_SBCK_059-8a"/>
不能保其生於他何有光心雖喜之不能得其塗徑<lb/>
望其藩牆也今老兄年餘八十矣自皇祐𥘉拜别又<lb/>
逾十年毎聞家兄言老兄精神益明旅力益壯視聽<lb/>
飲食過於少年不知以何道修育乃能至是誠不勝<lb/>
嘆慕之深顧以俗網縻縶無由得親執几杖以受教<lb/>
於下坐儻有道之稊稗土苴可使愚陋牽俗之人與<lb/>
知而力行者願時賜誨諭俟它日得侍左右然後卒<lb/>
業不勝幸甚不宣光再拜<lb/>
　　　　荅德順軍劉太愽<hi>忱</hi>書<lb/>
光頓首再拜趙令來蒙貺書教以所不及始於喜愧<lb/>
終於感懼光常病丗人稱交友者相遇則詡詡笑言<lb/>
以酒食相恱相去則長函短幅副以苞苴言皆謟䛕<lb/>
<pb n="KR4d0040_SBCK_059-8b"/>
又似欺侮習尚成俗莫知其非求諸古人切切偲偲<lb/>
諒直之益萬無一二常懼沒丗不見其人今乃得之<lb/>
於足下此其所以爲喜足下所示皆國家安危之本<lb/>
治亂之原當今所冝汲汲者足下爲逺官無言責猶<lb/>
能孳孳不忘忠藎如此光仕於朝廷官以諌爲名政<lb/>
事有闕或不能知知之或不能言言之或不能入不<lb/>
能入又不能去此其所以爲愧也昔者先人獲知於先<lb/>
龍圗推稱援挽以至於通逹今兹某又獲知於足下<lb/>
敎誨隱括使逃於罪戾仍丗受賜於門下此其所以<lb/>
爲感也觀足下之言非直可以爲交友之良乃實國<lb/>
家之忠臣光知不能薦又偷安竊禄以妨賢者之路<lb/>
大則將受誅於朝廷小則將取譏於天下之士大夫<lb/>
<pb n="KR4d0040_SBCK_059-9a"/>
此其所以爲懼也凡足下所諭敢不熟思而謹志之<lb/>
苟其智力之所及者不敢不勉也謹此布謝懇伏惟<lb/>
俯賜照察不宣光頓首再拜<lb/>
　　　　上始平公述不受知制誥啓<hi>龐丞相</hi>
光惶恐啓雨後薄寒比日晴霽稍復暄暖伏惟台候<lb/>
萬福適蒙寵賜手敎問以乆不受恩命之故不惟愛<lb/>
念之厚迺復知其堅守愚志必有所爲非苟然而已<lb/>
古人所謂知已者正應如是區區之死不足以報感<lb/>
極以泣無言可諭光自緫角以来則拜伏趨走於前<lb/>
又辱知愛如此之重豈敢以半言誣罔聦明借使有<lb/>
之亦不能欺也光自幼讀經書雖不能鉤探微藴比<lb/>
之佗人差爲勤苦盡心而巳又好史學多編緝舊事<lb/>
<pb n="KR4d0040_SBCK_059-9b"/>
此其所長也至於屬文則性分素薄尤懶爲之當應<lb/>
舉時強作科埸文字雖僅能牽合終不甚工頗慕作<lb/>
古文又不能刻意致力闚前脩之藩徒使其言迂僻<lb/>
鄙俚不益世用此真所謂學歩邯鄲匍匐而歸者曏<lb/>
者年三十餘相公在樞府時始令學作四六文字供<lb/>
給牋奏雖承命不敢不勉而終以愚陋不能進益自<lb/>
相公出鎮以来亦遂捨置未常復爲也時時荅親舊<lb/>
書啓則不免假手於人今知制誥之職掌爲天子作<lb/>
詔文宣布華夷豈可使假手荅書啓者爲之邪光與<lb/>
石舎人同年登第少相親狎熟知其人志度清夷操<lb/>
行純一當在館閣時聞望甚羙其文采亦不全出衆<lb/>
人之後一旦擢處西掖所作告命小有瑕謫則輕薄<lb/>
<pb n="KR4d0040_SBCK_059-10a"/>
之士相與傳以爲笑至今身没而傳笑者未巳光竊<lb/>
傷之曏使石不登西掖豈有此辱邪光平生所爲文<lb/>
辭比之於石自謂猶未能及而視此前轍欲使光遵<lb/>
而蹈之豈能不懼且愧苟貪其榮利強顔爲之不惟<lb/>
取一身没齒之羞亦非所以増朝廷之光華也以是<lb/>
觀之光之不授知制誥出於赤誠非飾讓也但不爲<lb/>
朝廷及丗人所諒耳夫館職止於校正文字故雖如<lb/>
光者亦可爲之至於知制誥天下止有四貟非文辭<lb/>
髙妙殊衆絕倫者固不可爲也非獨如是而巳㧕又<lb/>
有勢不可受者光曏者除開封府推官判三司度支<lb/>
句院及修起居注皆曽辭免至于四五而不能得請<lb/>
卒復舊職今兹召試制誥私心自念以爲若復辭而<lb/>
<pb n="KR4d0040_SBCK_059-10b"/>
不獲則舉措可慙不若勿辭遂勉強就試當是之時<lb/>
謂吕侍講雖辭亦必不免無何明旦欲詣閤門受勑<lb/>
而今夕聞吕别有除命乃知光自不辭而非朝廷不<lb/>
許也是以復有今者之請奏章巳四上矣若又因循<lb/>
復往就職則是前後辭讓禄位皆詭詐飾名以巧邀<lb/>
朝廷舉不可信矣雖家人僕隷猶將疑之况天下之<lb/>
人乎如是則光無復靣目以立於士大夫之間是以<lb/>
竭力致辭不復計奏章之數若朝廷終不見聽治其<lb/>
頑蔽不恭之罪行罰而巳矣知制誥必可免也前日<lb/>
至堂中見執政亦具以此誠白之不知其見信否今<lb/>
并四次奏草封上貴知其本末之詳自免陳職以来<lb/>
喜有參侍之期而以辭官之故未奉朝請伏謁門下<lb/>
<pb n="KR4d0040_SBCK_059-11a"/>
杳未有涯晨夕遑遑心如遊雲常在左右但形留不<lb/>
往耳旣不獲面陳因辭杼情不覺煩多<lb/>
　　　　荅劉蒙書<lb/>
五月十六日陜郡司馬光再拜復書賢良劉君足下<lb/>
昔張伯松語陳孟公曰人各有性長短自裁子欲爲<lb/>
我亦不能吾而效子亦敗矣馬文淵戒兄子欲其効<lb/>
龍伯髙之周慎謙儉不欲其效杜季良憂人之憂樂<lb/>
人之樂也光愚無似何足以望萬一於古人然私心<lb/>
所慕者伯松伯髙而不敢爲孟公季良之行也况幼<lb/>
時始能言則誦儒書習謹敕長而爲吏則讀律令守<lb/>
繩墨齪齪然爲鄙細之人側足於庸俗之間不爲雄<lb/>
俊竒偉之士所齒目爲日乆矣不意去歳足下自大<lb/>
<pb n="KR4d0040_SBCK_059-11b"/>
河之北洋洋而來遊於京師負其千鎰之寳欲求良<lb/>
工大賈而售之乃幸見顧於陋巷因得竊讀足下之<lb/>
文窺足下之志文甚髙志甚大語古則浩博而淵微<lb/>
論今則明切而精至誠不能不口誇而心服譬如窶<lb/>
人子終日環繞愛玩咨嗟傳布訖無一錢敢問其直<lb/>
之髙下亦終於無益而巳矣今者足下忽以親之無<lb/>
以養兄之無以葬弟妹嫂姪之與以恤䇿馬裁書千<lb/>
里渡河指某以爲歸且曰以鬻一下婢之資五十萬<lb/>
卑之足以周事何足下見期待之厚而不相知之深<lb/>
也光得不駭且疑乎方今豪傑之士内則充朝廷外<lb/>
則布郡縣力有餘而人可仰者爲不少矣足下莫之<lb/>
取乃獨左顧而抵於不肖豈非見期待之厚哉光雖<lb/>
<pb n="KR4d0040_SBCK_059-12a"/>
竊託迹於侍從之臣月俸不及數萬㸑桂炊玉晦朔<lb/>
不相續居京師巳十年囊禇舊物皆竭安所取五十<lb/>
萬以佐從者之䟽糲乎夫君子雖樂施予亦必巳有<lb/>
餘然後能及人就其有餘亦當先親而後踈先舊而<lb/>
後新光得侍足下裁周歲得見不過四五而遽以五<lb/>
十萬奉之其餘親戚致舊不可勝數將何以待之乎<lb/>
光家居食不敢常有肉衣不敢純衣帛何敢以五十<lb/>
萬市一婢乎而足下勿以出責之豈非不相知之深<lb/>
哉光視地而後敢行蝢足然後敢立足下一旦待以<lb/>
爲陳孟公社季良之徒光能無駭乎足下服儒衣談<lb/>
孔顔之道啜菽飲水足以盡歡於親簞食瓢飲足以<lb/>
致樂於身而遑遑焉以貧乏有求於人光能無疑乎<lb/>
<pb n="KR4d0040_SBCK_059-12b"/>
足下又責以韓退之所爲若光者何人敢望韓退之<lb/>
哉韓退之能爲文其文爲天下貴凡當時王公大人<lb/>
廟碑墓碣靡不請焉故受其厚謝隨復散之於親舊<lb/>
此其所以能行義也若光者何人敢望退之哉光自<lb/>
結髪以來雖行能無所長然實不敢錙銖妄取於人<lb/>
此衆人所知也取之也廉則其施之人也靳亦其理<lb/>
冝也若旣求其取之廉又責其施之厚是二行者誠<lb/>
難得而兼矣足下又欲使光取之於佗人是尤不可<lb/>
之大者微生髙乞醯於鄰人以應求者孔子以爲不<lb/>
直况巳不能施而歛之於人以爲巳惠豈不害於恕<lb/>
乎足下之命旣不克承又費辭以釋之其爲罪尤深<lb/>
足下所稱韓退之亦云文章不足以發天下之事業<lb/>
<pb n="KR4d0040_SBCK_059-13a"/>
錢財不足以賄左右之匱急稇載而往垂橐而歸足<lb/>
下亮之而巳不宣光再拜<lb/>
温國文正公文集卷第五十九<lb/>
<pb n="KR4d0040_SBCK_059-13b"/>
</p>
<p>
</p>
  </div>
</body>
</text>
</TEI>
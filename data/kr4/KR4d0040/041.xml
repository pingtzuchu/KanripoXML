<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_041-1a"/>
温國文正司馬公文集卷第四十一<lb/>
　　章奏二十六<lb/>
　　　論責降劉述等劄子<lb/>
　　　再舉諌官劄子<lb/>
　　　請優賞宋昌言劄子<lb/>
　　　再乞資䕃人試經義劄子<lb/>
　　　乞不㨂退軍置淮南劄子<lb/>
　　　辭樞宻副使第一劄子<lb/>
　　　辭樞宻副使第二劄子<lb/>
　　　辭樞宻副使第三劄子<lb/>
　　　乞罷條例司常平使䟽<lb/>
　　　　論責降劉述等劄子<lb/>
<pb n="KR4d0040_SBCK_041-1b"/>
臣竊聞知雜御史劉述集賢校理丁諷審刑詳議官<lb/>
王師元皆以執守謀殺刑名差官取勘侍御史劉琦<lb/>
錢顗皆以論列政府公事除貟外郎降監酒稅中外<lb/>
聞之無不驚諤臣聞孔子曰守道不如守官孟子曰<lb/>
有言責者不得其言則去此古今之通義人臣之<lb/>
大節也彼謀殺巳傷自首刑名天下皆知其非今朝<lb/>
廷旣違衆議而行之又罪守官之人臣恐重失天下<lb/>
之心也夫紲食鷹鸇求其鷙也鷙而烹之將何用哉<lb/>
陛下踐阼以来待臣下以寛仁至如皮公弼陛下明<lb/>
知其貪閻充國陛下明知其猥也二人皆以知縣權<lb/>
發遣三司判官公事及得罪而出皆爲知州今琦顗<lb/>
所坐不過狂直止以迕犯大臣遂降爲監當然則狂<lb/>
<pb n="KR4d0040_SBCK_041-2a"/>
直之罪重於貪猥得罪大臣甚於得罪陛下也臣不<lb/>
勝拳拳竊恐來者側目箝口以言爲諱威福移於臣<lb/>
下聦明有所壅蔽非國家之福也臣備位近臣親𬒳<lb/>
明詔覩朝廷政事之闕不敢不言伏望聖慈深察愚<lb/>
忠早賜指揮赦劉述等更不取勘其劉琦等别除一<lb/>
夲資序差遣庻幾稍息群議取進止<lb/>
　　　　再舉諌官劄子<lb/>
臣昨日靣奉聖旨令臣采訪可任諌官者宻具姓名<lb/>
聞奏臣竊見龍圗閣直學士陳薦舊事陛下於藩邸<lb/>
其忠厚質直陛下必素知之直史館蘇軾制䇿入優<lb/>
等文學冨贍曉逹時務勁直敢言職方貟外郎王元<lb/>
規自少至長志操堅正所居之官皆著風跡集賢校<lb/>
<pb n="KR4d0040_SBCK_041-2b"/>
理趙彦若師民之子強學懿行不減於父平居恂恂<lb/>
如不勝衣遇事剛勁人莫能奪此四人者臣所素知<lb/>
竊謂可備諌職伏乞聖明更賜裁擇取進止<lb/>
貼黄<hi>蘇軾王元規趙彦若官職臣不能審記竊慮差誤不敢訪問於人恐致漏泄趙彦若昨任淄州</hi>
<hi>通判與知州解賔王爭公事見降充監當</hi>
　　　　請優賞宋昌言劄子<lb/>
臣聞國家大政在於賞罰明當若賞罰明當功無不<lb/>
成臣去冬奉勑與張茂則相度二股河及生隄利害<lb/>
當時都水監丞宋昌言建議欲於二股河口西岸新<lb/>
灘上置立上約擗攔水勢令入東流候向去東流漸<lb/>
深北流淤淺即閉塞斷北流放出御河胡盧河下流<lb/>
以除㤙冀深瀛以西諸州軍水患臣等因得其言㝷<lb/>
<pb n="KR4d0040_SBCK_041-3a"/>
具此利害奏聞蒙朝廷聽許令修置上約自後昌言<lb/>
同列提舉修生隄者以䇿非己出百端沮毀以爲二<lb/>
股河必不可成不如併力修生隄及李立之赴闕上<lb/>
殿所言陛下所親聞也頼陛下聖明断在不疑必使<lb/>
之修置上約今秋擗欄得水勢一併入東流其北流㝷巳閉<lb/>
断雖頗漂溺損近東滄德等州民田廬舎然㤙冀深<lb/>
瀛以西州軍蒙利亦爲不少其宋昌言不可謂之無<lb/>
功今若與同列稱二股河不可成者一例受賞臣竊<lb/>
恐當官之人覩之無所沮勸况昌言因去歲職當在<lb/>
外河決棗彊獨奪一官今若止復舊官則是衆人受<lb/>
賞而昌言獨不得賞也設使嚮者修上約不成或背<lb/>
了二股併入北流其同列豈肯分昌言之罪伏望聖<lb/>
<pb n="KR4d0040_SBCK_041-3b"/>
慈察昌言建議之功特與復舊官外更與董役之人<lb/>
等第别加酬奬庶使向去用心向公者知朝廷必不<lb/>
負之也取進止<lb/>
　　　　再乞資䕃人試經義劄子<lb/>
臣先曽起請應資䕃出身人初授差遣者更不試詩<lb/>
只委審官院流内銓試孝經論語大義共三道仍令<lb/>
主判臣僚更將所對義靣加詢問若義理精通者特<lb/>
保明聞奏優與差遣稍通者依常調不通者且令修<lb/>
學候一年外再試必湏試中方得出官若年四十以<lb/>
上聽依舊制只冩家狀讀律自後不蒙朝廷施行臣今<lb/>
復差知審官院竊見資䕃人𥘉授差遣者令試詩一<lb/>
首實爲無益不惟其間有墻靣者假手於人徒長姦<lb/>
<pb n="KR4d0040_SBCK_041-4a"/>
僞就使自作詩得如曹劉沈宋其於立身治民有何<lb/>
所用古者二帝三王皆立大學之官以教公卿大夫<lb/>
子弟其何故哉蓋以其人將嗣守官業苟無德行道<lb/>
藝則必害及於民故也今若欲使公卿大夫子弟盡<lb/>
肄業於太學則其父兄不常在京師固難齊一若但<lb/>
使之習業於家而考校於初授差遣之際業不習者<lb/>
不得出官則不煩勸督而人人自勉於學矣此乃事<lb/>
之易行者也嚮若使之盡通詩書禮樂則中材以下<lb/>
或有所不及今伹使之習孝經論語儻能盡朞年之<lb/>
功則無不精熟矣此乃業之易習者也然孝經論語<lb/>
其文雖不多而立身治國之道盡在其中就使學者<lb/>
不能踐履亦知天下有周公孔子仁義禮樂其爲益<lb/>
<pb n="KR4d0040_SBCK_041-4b"/>
也豈可與一首律詩爲比哉臣竊以爲兹事用力不<lb/>
勤更張甚易而爲益稍大别無所損伏望聖明詳察<lb/>
或有可取乞檢臣前奏特賜施行取進止<lb/>
　　　　乞不㨂退軍置淮南劄子<lb/>
臣竊聞道塗之言未審虚實或云朝廷欲揀在京禁<lb/>
軍年四十五以上微有程切者盡減下請給兼其妻<lb/>
孥徙置淮南以就糧食若實有此議臣竊以爲非冝<lb/>
何則在京禁軍及其家属率皆生長京師親姻聮布<lb/>
安居樂業衣食縣官爲日固乆年四十五未爲襄老<lb/>
微有呈切尚任征役一旦别無罪負減其請給徙之<lb/>
淮南是横遭降配也諸軍之内沙汰甚多必恐人情<lb/>
惶惑大致愁怨雖國家承平無事綱紀具張此屬恟<lb/>
<pb n="KR4d0040_SBCK_041-5a"/>
恟不安亦無能爲患然詔書一下若萬一有道路流<lb/>
言驚動百姓朝廷欲姑務省事復爲収還則頓失威<lb/>
重向去無以復號令驕兵若遂推而行之則衆怒難<lb/>
犯專欲難成意外之變不可不防梁室分魏愽之兵<lb/>
致張彦之亂且近事之可鑑者也故臣願朝廷更當<lb/>
深思熟議未宜遽下此詔也夫水未至而虚爲之防<lb/>
水雖不至亦無所害謂水不足憂而不爲之防一旦<lb/>
水至則防無听及矣故君子貴於思患而豫防之也<lb/>
且國家竭天下之財養長征兵士夲欲備禦邊陲今<lb/>
淮南非用武之地而多屯禁軍坐費衣食是養無用<lb/>
之兵寘諸無用之地也又使邊陲常無事則巳異日<lb/>
或小有警急主兵之臣必爭求益兵京師之兵旣少<lb/>
<pb n="KR4d0040_SBCK_041-5b"/>
必湏使者四出大加召募廣爲㨂選將數倍多於今<lb/>
日所退之兵舊兵尚請衣糧未至而新兵更添衣粮<lb/>
是棄已教閱經戰之兵而収市井甽畒之人夲欲減<lb/>
冗兵而冗兵更多夲欲省大費而大費更廣竊恐非<lb/>
計之得者也臣愚伏願朝廷且依舊法毎歲㨂禁軍<lb/>
有不任征戰者減充小分小分復不任執役者放充<lb/>
百姓聽其自便在京居止但勿使老病者尚占名籍<lb/>
虚費衣粮人情旣安於所習皆無怨嗟國家又得其<lb/>
力用不爲虚設冗兵旣去大費自省在理甚明於事<lb/>
爲便臣備位近臣兹事繫國家安危不敢不言取進<lb/>
止<lb/>
　　　　辭樞宻副使第一劄子<lb/>
<pb n="KR4d0040_SBCK_041-6a"/>
臣准閤門告報巳除臣樞宻副使續准句當御藥院<lb/>
陳承禮傳宣令臣即今授勑告者臣賦分樸愚不通<lb/>
時務近日以來加以衰疾恪居舊職猶恐隳敗况乃<lb/>
技擢待之不次竊惟宥宻之地日侍訏謨内訓六師<lb/>
外撫四海用人當否繫國安危豈臣無似所能堪稱<lb/>
伏望聖慈更擇賢材俾居其任聽臣且守舊職取進<lb/>
止<lb/>
　　　　辝樞宻副使苐二劄子<lb/>
臣准句當御藥院黎永德奉宣聖旨令臣即今入見<lb/>
者臣屢違嚴詔當伏重誅但以聞命以来揣分巳熟<lb/>
自㓜及長頗讀經史捨此之外一無所長當丗之務<lb/>
懵不通曉常日置之開官僅脫矌敗尚以屬文不工<lb/>
<pb n="KR4d0040_SBCK_041-6b"/>
剸劇非長翰林審官毎欲辝免况於樞府要地任重<lb/>
責大一日失職則死及之臣雖至愚粗知自愛陳力<lb/>
就列古人所韙是以寧冐違詔之罪不敢當竊位之<lb/>
譏伏望聖慈察其悃𣢾㳏非虚飾特賜寢罷新命止<lb/>
守舊職天地更生之惠臣莫大之幸也取進止<lb/>
　　　　辝樞宻副使第三劄子<lb/>
臣前者兩次曽辝免樞宻副使未奉俞旨竊慮區區<lb/>
之誠未能上逹湏至詳悉復有奏陳臣聞人之材性<lb/>
各有能有不能人主量材然後授官人臣審能然後授事<lb/>
是以官不曠而事無敗也臣幸生承平之時家丗爲<lb/>
儒臣自髫齓至于弱冠杜門讀書不交人事仕宦以<lb/>
來多在京師少歴外任故於錢榖刑獄繁劇之務皆<lb/>
<pb n="KR4d0040_SBCK_041-7a"/>
不能爲况於軍旅固所不習獨於解經述史及以愚<lb/>
直𥙷過拾遺不避怨怒則庻幾萬一或有可取是以<lb/>
毎於拜官之際辭所不能而不辭其所能曏者除開<lb/>
封府推官以繁劇曽辭後除修起居注知制誥翰林<lb/>
學士以文来不工曽辭除龍圖閣直學士以乆在諌<lb/>
職無効曽辭再除翰林學士兼侍讀學士以言事未<lb/>
了曽辭除史館修撰以方修資治通鑑恐朝廷修國<lb/>
史難以兩處供職曽辭自餘除國子監直講館閣校<lb/>
勘史館檢討集賢校理直秘閣起居舎人同知諌院<lb/>
天章閣待制兼侍講知諌院權御史中丞此皆朝廷<lb/>
清要之職除書始下臣即時受命未甞輙辭所以然<lb/>
者自度駑鈍可以䇿厲不至曠敗故也天下之人見<lb/>
<pb n="KR4d0040_SBCK_041-7b"/>
臣屢辭㤙命或以爲不慕榮貴或以爲飾詐邀名是<lb/>
皆不知臣者也臣自㓜習賦詩論䇿應舉就試毎三<lb/>
年一次投狀乞磨勘豈不慕榮貴者邪臣若隂有營<lb/>
求陽爲辭避乃可謂之飾詐邀名陛下察臣何甞如<lb/>
此豈飾詐邀名者邪臣之愚心正欲辭所不能而已<lb/>
今二府之任自非天下英傑之士不可輕處豈臣愚<lb/>
淺下材所能堪稱或遇國家大事叅陪末議有毫釐<lb/>
之差使陛下有旰食之憂以累知人之哲臣雖伏質<lb/>
橫分不足塞責加之素有目疾不能逺視近日以來<lb/>
頗多徤忘居常供職猶懼廢闕况以衰病當兹重任<lb/>
是用披肝瀝膽昧冒上陳違犯詔旨至于再三觸法<lb/>
抵罪不自知覺伏望聖慈持賜矜察依臣前奏追還<lb/>
<pb n="KR4d0040_SBCK_041-8a"/>
新㤙俾守舊職不勝憂慙危切之誠臨𥿄叩頭俯伏<lb/>
俟命取進止<lb/>
　　　　乞罷條例司常平使䟽<lb/>
二月二十日具官臣司馬光謹昧死再拜上䟽皇帝<lb/>
陛下臣蒙聖㤙除樞宻副使仍屢遣陳承禮等趣臣<lb/>
就職德澤汪洋天隆地厚非臣隕身糜骨所能報稱<lb/>
然臣竊惟陛下所以用臣之意蓋察臣狂直庶幾有<lb/>
𥙷於國家臣所以事陛下之心亦不過竭其愚忠以<lb/>
禆聖徳之萬一若陛下徒以禄位榮臣而不取其言則<lb/>
是以天官私非其人臣徒以禄位自營而不能救生<lb/>
民之患則是盗竊朝廷名噐以私其一身誠恐上累<lb/>
陛下之至公下喪㣲臣之素守此臣所以屢違詔命<lb/>
<pb n="KR4d0040_SBCK_041-8b"/>
不敢祗受者也臣伏見陛下天縱英明勵精求治思<lb/>
得嘉謀以新美天下而建畫之臣不能仰副聖意思<lb/>
慮未熟講議未精徒見目前之小利不顧永乆之大<lb/>
害憂政事之不治不能輔陛下修祖宗之令典乃更<lb/>
變亂先王之正刑<hi>正刑正法也</hi>患財利之不足不能勸陛<lb/>
下以恭儉節用乃更遣聚歛之臣誅剥齊民設官則<lb/>
以冗増冗立法則以苛益苛使四海危駭百姓騷然<lb/>
猶且堅執而行之不肯自以爲非也臣先曽止䟽言<lb/>
不當設制置三司條例司又言天下之事當委之轉<lb/>
運使知州知縣不當别遣使者擾亂其間又甞因經<lb/>
筵侍坐言散青苗錢不便自後朝廷更遣使者四十<lb/>
餘人分行天下以提舉句當常平廣惠倉相度差役<lb/>
<pb n="KR4d0040_SBCK_041-9a"/>
農田水利爲名其實專使之散青苗錢臣竊自疑智<lb/>
識淺短不足以知天下變通之務又疑因臣之言激<lb/>
怒建畫之臣使行之更力由是閉口不敢復言今行之<lb/>
纔數月中外鼎沸皆以散青苗錢爲不便然後臣乃<lb/>
敢發言彼言青苗錢不便者大率但知所遣使者或<lb/>
年少位卑倚勢作威陵轢州縣騷擾百姓止論今日<lb/>
之害耳臣所憂者在十年之後非今日也夫民之所<lb/>
以有貧冨者由其材性愚智不同冨者智識差長憂<lb/>
深思逺寧勞筋苦骨惡衣菲食終不肯取債於人故<lb/>
其家常有嬴餘而不至狼狽也貧者啙窳偷生不爲<lb/>
逺慮一醉日冨無復嬴餘急則取債於人積不能償<lb/>
至於鬻妻賣子凍餒填溝壑而不知自悔也是以冨<lb/>
<pb n="KR4d0040_SBCK_041-9b"/>
者常借貸貧民以自饒而貧者常假貸富民以自存<lb/>
雖苦樂不均然猶彼此相資以保其生也今縣官乃<lb/>
自出息錢以春秋貸民民之冨者皆不願取貧者乃<lb/>
欲得之提舉官欲以多散爲功故不問民之貧冨各<lb/>
隨户等抑配與之冨者與債仍多貧者與債差少多<lb/>
至十五緡少者不減千錢州縣官吏恐以逋欠爲負<lb/>
必令貧冨相兼共爲保甲仍以冨者爲之魁首貧者<lb/>
得錢隨手皆盡將来粟麦小有不登二稅且不能輸<lb/>
况於息錢固不能償吏督之急則散而之四方冨者<lb/>
不去則獨償數家所負力竭不逮則官必爲之倚閣<lb/>
春債未畢秋債復来歴年寖深負債益重或值凶年<lb/>
則流轉死亡幸而豐稔則州縣之吏併催積年所負<lb/>
<pb n="KR4d0040_SBCK_041-10a"/>
之債是使百姓無有豊凶長無蘇息之期也貧者旣<lb/>
盡冨者亦貧臣恐十年之外冨者無幾何矣冨者旣<lb/>
盡若不幸國家有邊隅之警興師動衆凡粟帛軍湏<lb/>
之費將從誰取之臣不知今者天下所散青苗錢凡<lb/>
幾千万緡若民力旣竭加以水旱之災州縣之吏果<lb/>
有仁心愛民者安得不爲之請於朝廷乞因郊赦而<lb/>
除之朝廷自祖宗以来以仁政養民豈可視其流亡<lb/>
轉死而必責其所負其勢不得不從請者之言也然<lb/>
則官錢幾千万缗巳放散而不返矣官錢旣放散百<lb/>
姓又困竭但使閭胥里長於収督之際有乞取之資<lb/>
此可以謂之善計乎且常平倉者乃三代聖王之遺<lb/>
法非獨李悝耿壽昌能爲之也榖賤不傷農榖貴不<lb/>
<pb n="KR4d0040_SBCK_041-10b"/>
傷民民頼其食而官収其利法之善者無過於此比<lb/>
来所以隳廢者由官吏不得人非法之失也今聞條<lb/>
例司盡以常平倉錢爲青苗錢又以榖換轉運司錢<lb/>
是欲盡壞常平專行青苗也國家毎遇凶年供軍倉<lb/>
自不能足用固無羡餘以濟飢民所頼者止有常平<lb/>
錢榖耳今一旦盡作青苗錢散之向去若有豊年將<lb/>
以何錢平糴若有凶年將以何榖賙贍乎臣竊聞先<lb/>
帝甞出内藏庫錢一百萬緡助天下常平倉作糴夲<lb/>
前日天下常平倉錢榖共約及一千餘萬貫石今無<lb/>
故盡散之他日若思常平之法復欲収聚何時得及<lb/>
此數乎臣以謂散青苗錢之害尤小而壞常平之害<lb/>
尤大也今國家毎有大費三司所不能供者陛下輙<lb/>
<pb n="KR4d0040_SBCK_041-11a"/>
取内藏庫物以給之彼内藏庫者乃祖宗累丗之所<lb/>
蓄聚以備軍旅非常之用也使其物常如泉源流出<lb/>
於庫無有窮竭之時則可矣若夲皆歛之於民以實<lb/>
之有時而空矣昔漢文帝欲作露臺召匠計之直百<lb/>
金上曰百金中人十家之産也吾何以臺爲太宗時<lb/>
兖王甞作假山召僚屬置酒觀之翊善姚坦獨俛首<lb/>
不視王強使視之坦曰坦唯見血山耳不見假山王<lb/>
驚問其故坦曰坦在田舎時見州縣督稅里胥臨門<lb/>
捕人父子兄弟送縣笞撻血流滿身愁苦之聲不可<lb/>
忍聞此假山皆民租賦所爲非血山而何是時上亦<lb/>
自爲假山聞之遽命毀之今陛下令薜向於江淮爲<lb/>
貿易以三百万緡卑之又散青苗錢數千萬緍其餘<lb/>
<pb n="KR4d0040_SBCK_041-11b"/>
五十萬三十萬者固不足數爾其爲露臺假山之費不<lb/>
亦多乎陛下聦明仁儉固不減於漢文帝及太宗然<lb/>
而視棄財物如糞土者蓋未知其所從来皆出於生<lb/>
民之肌血耳陛下若終信條例司所言推而行之不<lb/>
肯變更以循舊貫十年之外冨室旣盡常平巳壞帑<lb/>
藏又空不幸有方二三千里之水旱饑殍滿野加以<lb/>
四夷侵犯邊境羽書狎至戎車塞路攻戰不巳轉餉<lb/>
不休當是之時民之羸者不轉死溝壑壯者不聚爲<lb/>
盗賊將何之矣秦之陳勝呉廣漢之赤眉黄巾唐之<lb/>
黄巢皆窮民之所爲也大勢旣去雖有智者不能善<lb/>
其後矣臣竊惟太祖太宗躬擐甲胃櫛風沭雨跋履<lb/>
山川蒙犯矢石以爲子孫成光明盛大之業如此其<lb/>
<pb n="KR4d0040_SBCK_041-12a"/>
羙也陛下試取臣所進歴年圖觀之自周末以来至<lb/>
于國𥘉一千三百六十有二年其間亂離板蕩則固<lb/>
多矣至於中外無事不見兵革百有餘年如國朝之<lb/>
盛者豈易得乎此臣所以尤爲陛下痛惜者也書曰<lb/>
民不靜亦惟在王宮邦君室臣竊觀方今四夷親附<lb/>
邊鄙不聳五榖和熟盗賊稀簡是冝爲天下和樂無<lb/>
事之時而中外恟恟人不自安者無他故也正由朝<lb/>
廷有制置三司條例司諸路有提舉句當常平廣惠<lb/>
倉使者爭獻謀畫各矜智巧變更祖宗法度侵奪細<lb/>
民常産掊歛財利以希恩寵非獨此青苗一事而巳<lb/>
至於欲計畒率錢雇人充役決汴水以種稻及澆漑<lb/>
民田及欲洩三十六陂水募人耕佃若此之類不可<lb/>
<pb n="KR4d0040_SBCK_041-12b"/>
悉數道路之人共所非笑而條例司自以爲髙竒之<lb/>
䇿書以授常平使者必欲行之天下恐其興作之不<lb/>
巳皆如青苗爲害於民也故小大遑遑不敢自安苟<lb/>
不罷廢此局則生民必無休息之期矣陛下誠能昭<lb/>
然覺悟采納臣言罷制置三司條例司及追還諸路<lb/>
提舉句當常平廣惠倉使者其官貟並送審官院與<lb/>
合入差遣青苗錢巳散者令州縣候豐熟日催収夲<lb/>
錢更不取利未散者無得更散其常平倉錢榖依舊<lb/>
封椿令提點刑獄司管句則太平之業依然復故矣<lb/>
兹事明如白黒易如返掌陛下何憚而不爲也如此<lb/>
臣雖盡納官爵但得爲太平之民以終餘年其幸多<lb/>
矣苟言不足采陛下雖引而寘諸二府徒使天下指<lb/>
<pb n="KR4d0040_SBCK_041-13a"/>
臣爲貪榮冒寵之人未審陛下將何所用之不勝慺<lb/>
慺狂愚之誠惟聖明裁處臣光昧死再拜以聞<lb/>
温國文正公文集卷第四十一<lb/>
<pb n="KR4d0040_SBCK_041-13b"/>
<pb n="KR4d0040_SBCK_041-13b"/>
</p>
<p>
</p>
  </div>
</body>
</text>
</TEI>
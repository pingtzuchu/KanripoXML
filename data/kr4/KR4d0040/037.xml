<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_037-1a"/>
温國文正公文集卷第三十七<lb/>
　　章奏二十二<lb/>
　　　王廣淵第三劄子<lb/>
　　　髙居簡第二劄子<lb/>
　　　髙居簡第三劄子<lb/>
　　　封事劄子<lb/>
　　　髙居簡第四劄子<lb/>
　　　郭昭選劄子<lb/>
　　　帖黃<lb/>
　　　髙居簡第五劄子<lb/>
　　　王中正第一劄子<lb/>
　　　辭賜金第一劄子<hi>第二劄子</hi>
<pb n="KR4d0040_SBCK_037-1b"/>
　　　納賜金劄子<lb/>
　　　王中正第二劄子<lb/>
　　　王中正第三劄子<lb/>
　　　石椁劄子<lb/>
　　　　王廣淵第三劄子<lb/>
臣前兩次上言王廣淵傾巧姦邪乞盡奪去職名與<lb/>
逺地監當近聞夲人帶職知齊州仍賜章服如此乃<lb/>
是賞之非黜之也曏使廣淵自改京官以来謹身守<lb/>
分不爲姦謟以至今日不過作第二任通判今所得<lb/>
乃如此豈可謂爲姦謟無益哉孔子稱唯噐與名不<lb/>
可以假人今之章服所謂器也職名所謂名也二者<lb/>
皆無用之物然而天下貴之者爲其非賢材則不能<lb/>
<pb n="KR4d0040_SBCK_037-2a"/>
得之故也唐宣宗重惜章服不輕以與人有司製緋<lb/>
紫衣以備賜與經年不用三兩領故當時服緋紫者<lb/>
人以爲貴夫名器者譬如珠玉若使之易得如瓦礫<lb/>
尚安足貴乎近歳兩次覃恩服緋紫者巳爲汎濫今<lb/>
又如陳鑄王廣淵軰皆賜章服是使今後受賜服者<lb/>
皆以爲恥不以爲榮也且陛下使廣淵出補外官者<lb/>
必巳知其姦邪之迹也今又復以職名章服寵之是<lb/>
勸人使効廣淵所爲也臣竊恐非國家之福伏望聖<lb/>
断依臣前奏盡奪去廣淵職名并此来章服與逺地<lb/>
監當使賞善訓惡皦然明白取進止<lb/>
　　　　髙居簡第二劄子<lb/>
臣近曽上言句當御藥院髙居簡工䜛善佞乞逺加<lb/>
<pb n="KR4d0040_SBCK_037-2b"/>
竄逐未蒙施行昔周公以立政戒成王至虎賁綴衣<lb/>
趣馬小尹左右攜僕百司庻府亦皆擇人穆王命伯<lb/>
冏爲太僕正曰昔在文武侍御僕從罔匪正人又曰<lb/>
慎簡乃僚無以巧言令色便辟側媚其惟吉士僕臣<lb/>
正厥后克正僕臣䛕厥后自聖自古聖帝明王雖左<lb/>
右小臣未甞不謹擇端良之人以自防逸豫之生也<lb/>
况陛下嗣膺寳命聖德惟新善惡興襄於此乎分而<lb/>
使䜛佞如居簡者旦夕常在左右又寵而信之此乃<lb/>
異日禍亂之根腹心之疾也臣職在去邪不敢不再<lb/>
三上言伏望聖明依祖宗舊制應句當御藥院官至<lb/>
崇班以上者並令出外其髙居簡仍乞逺加竄逐取<lb/>
進止<lb/>
<pb n="KR4d0040_SBCK_037-3a"/>
　　　　髙居簡苐三劄子<lb/>
臣近曽兩次上言句當御藥院髙居簡工䜛善佞乞<lb/>
逺加竄逐至今不蒙降出施行居簡頃在先朝巳竊<lb/>
弄權柄依慿城社玷辱聖明物論洶洶切齒側目及<lb/>
陛下継统必謂首行誅竄以警邪臣不意居簡狡猾<lb/>
多端先自結於陛下使陛下寵愛信任更過於先帝<lb/>
之時朝廷公忠之士無不憤懣深為陛下惜之方今<lb/>
内侍之臣小心謹慎可以備陛下左右使令者何可<lb/>
勝數陛下足以擇而用之何必違祖宗舊典負天下<lb/>
譏謗獨保護居簡堅如金石臣竊惑之伏望聖慈取<lb/>
臺諌官前後所言居簡文序盡付所司明治其罪以<lb/>
彰至公之義順合衆心其餘句當御藥院者亦乞遵<lb/>
<pb n="KR4d0040_SBCK_037-3b"/>
舊制官至内殿崇班以上並授以向外差遣取進止<lb/>
　　　　封事劄子<lb/>
臣伏以大舜舉賢敷納以言明試以功漢武帝詳延<lb/>
特起之士待以不次之位終獲其用威加胡越真宗<lb/>
皇帝緫覧群臣章奏用其言而顯其身以成咸平景<lb/>
德之治凡察言所以知人知人所以立政自古及今<lb/>
其道一也今陛下即政之𥘉首開言路令中外臣民<lb/>
皆得上封事海内欣欣咸畢精竭思以承休德若於<lb/>
此際能采其嘉謀舉其賢材而用之則太平之基可<lb/>
指日而望也若徒備外飾廢其言而不用棄其人而<lb/>
不取則天下頽弊之事當何時而振起乎臣與張方平<lb/>
先受詔詳定中外所上封事雖巳盡心料簡合於義<lb/>
<pb n="KR4d0040_SBCK_037-4a"/>
理可施行者一一奏聞更望陛下擇其精者決自聖<lb/>
意必令行之其有識慮稍出於衆者願陛下特賜召<lb/>
對靣加詢訪考其虚實果有可采宻藉姓名遇有差<lb/>
遣隨材授任俟其實有顕効然後不次㧞擢如此則<lb/>
嘉言罔攸伏野無遺賢矣取進止<lb/>
　　　　髙居簡苐四劄子<lb/>
臣累日前上殿言句當御藥院髙居簡自先帝時竊<lb/>
弄權柄陛下復寵而信之大爲聖德之累乞治其罪<lb/>
陛下許臣送樞宻院施行至今未聞有指揮不知居<lb/>
簡以何道結陛下能如此之深也居簡所能止於䜛<lb/>
佞佞者不過巧言令色希意迎合快人主之欲以市<lb/>
其權使人主溺於荒宴而不自知也䜛者不過離人<lb/>
<pb n="KR4d0040_SBCK_037-4b"/>
君臣間人骨肉惑人主之心以固其恩使人主䧟於<lb/>
傾危而不自寤也有是二者又可近乎曏使陛下即<lb/>
位歲乆功業巳成而有䜛佞之臣始得幸天下有識<lb/>
者猶當寒心何則知其必爲禍亂之階也况今初承<lb/>
大統當銳精求治之時而遽留居簡於左右仍加寵<lb/>
信根蔕巳牢則異日之憂可勝道哉此臣所以不避<lb/>
死亡而必當力爭者也或聞陛下𣣔待居簡自求引<lb/>
退然後遣去臣誠戇愚未暁所謂若囯之大臣耆年<lb/>
有德聞望素髙一旦偶有小失未爲外人所知陛下<lb/>
務存終始使自引去以全其名則可矣其挾姦作慝<lb/>
者猶冝明正刑書况居簡閨闥小臣罪惡盈積所冝<lb/>
肆諸市朝宣示四方以戒憸人而尚足爲之隱乎且<lb/>
<pb n="KR4d0040_SBCK_037-5a"/>
居簡姦邪播聞逺近陛下今日雖爲之隱天下耳目<lb/>
庸可蔽乎凡居簡所以能爲惡者以其自託宮禁譬<lb/>
如狐䑕依慿城社彼惟恐離去左右豈肯自陳求退<lb/>
乎伏望陛下盡出群臣前後所言居簡事狀送居簡<lb/>
付所司明治其罪以彰至公之道取進止<lb/>
　　　　郭昭選劄子<lb/>
臣竊聞陛下曏時直省官郭昭選等四人近有特旨<lb/>
並除閤門祗候衆言籍籍頗謂僥忝國初草創天歩<lb/>
尚艱故祖宗即位之始必拔擢左右之人以爲腹心<lb/>
羽翼豈以爲永丗之法哉乃遭時不得已而然也自<lb/>
後嗣君守承平之業継聖考之位亮隂未言之間有<lb/>
司因循踵爲故事凡東宫僚吏一槩超遷謂之隨龍<lb/>
<pb n="KR4d0040_SBCK_037-5b"/>
以此昭選之徒得自厮役直除班行其爲幸已多矣<lb/>
乃敢妄有攀援邀求無巳曽不自省有何功勲小人<lb/>
之心終無厭極不可縱也且閤門祗候祖宗所以蓄<lb/>
養賢才以待任使之地也其班序差遣事事不同譬<lb/>
諸文臣則舘閣之流也豈可使厮役之人爲之哉况<lb/>
東宫其餘吏卒甚衆苟一人得之則皆有兾望之心<lb/>
此書所謂啓寵納侮者也陛下旣承大統則率土之<lb/>
濵誰不爲臣而獨私於東宫之人則所與親者至狹<lb/>
矣臣昨除御史中丞𥘉上殿之日首以官人賞罰爲<lb/>
言誠以三者致治之夲自上丗以來不易之道也今<lb/>
昭選等以賤隷而叨美職是官不擇人也無横草之<lb/>
勞而數月之間恩命相継是無功受賞也姦慝明著<lb/>
<pb n="KR4d0040_SBCK_037-6a"/>
如髙居簡等尚保而庇之是有事不罰也陛下始初<lb/>
清明方勵精求治而乃輕其官爵慢其賞罰如此將<lb/>
以興太平之功猶適楚而北轅也今臣所以區區進<lb/>
言者但爲陛下惜此而巳所有昭選等新除隱門祗<lb/>
候乞賜追寢取進止<lb/>
　　　　帖黄<lb/>
或聞昭選等因告昌王入言得此㫖未知虚的審或<lb/>
如此尤爲不可陛下之於昌王但當極其友愛至於<lb/>
官爵刑賞乃陛下政柄湏决之聖心昌王亦不當關<lb/>
預陛下亦不當聽從如此則兄弟之恩全君臣之分<lb/>
正矣漢館陶公主爲子求郎明帝不許賜錢十萬曰<lb/>
郎官上應列宿出宰百里有非其人民受其殃是以<lb/>
<pb n="KR4d0040_SBCK_037-6b"/>
難之彼爲其子猶不可况爲它人乎<lb/>
　　　　髙居簡第五劄子<lb/>
臣聞邪正不可同朝猶氷炭不可同器陛下不知臣<lb/>
不肖使待罪御史中丞臣四次上言勾當御藥院髙<lb/>
居簡工䜛善佞不冝寵信置於左右所言無取不蒙省<lb/>
録臣實無顔尚居風憲若陛下以臣爲拙直則居簡<lb/>
爲姦邪若以居簡爲忠良則臣爲䜛慝臣與居簡勢<lb/>
難兩留况臣守官京師十有一年自先帝時累曽陳<lb/>
乞外任伏望聖慈罷臣御史中丞除一外任差遣取<lb/>
進止<lb/>
　　　　王中正第一劄子<lb/>
臣伏見陛下前者盡罷寄資内臣髙居簡等令補外<lb/>
<pb n="KR4d0040_SBCK_037-7a"/>
官中外欣然無不稱頌聖德㝷聞復留陳承禮劉有<lb/>
方二人又以王中正勾當御藥院衆頗失望臣竊惟<lb/>
祖宗之意以御藥一職最爲親宻過供奉官以上輙<lb/>
令罷去者乃以防微杜漸詒謀萬丗憂深思逺誠自<lb/>
古帝王之所不及子孫所冝謹守不可失墜者也近<lb/>
歳以來左右之臣旣戀權勢又貪禄位遂求闇理資<lb/>
序豫支俸給名曰寄資以欺誑外人此豈祖宗之意<lb/>
邪今陛下欲振舉紀綱一新治道必當革去乆弊一<lb/>
遵正法夫法如隄防常應完固迺得無患一有蟻壤<lb/>
泄之則漸致潰敗不可復救近習之臣朝夕在側因<lb/>
縁祈恩無有窮極不以祖宗舊法制之恐陛下它日<lb/>
亦將厭之也况王中正素聞姦猾頗好招權今處之<lb/>
<pb n="KR4d0040_SBCK_037-7b"/>
要職是去一居簡得一居簡也伏望陛下一依前降<lb/>
指揮盡罷寄資者令𥙷外官以成聖德之美别擇内<lb/>
供奉以下樸直廉謹者使勾當御藥院以存祖宗之<lb/>
法取進止<lb/>
　　　　辭賜金第一劄子<lb/>
臣先奉勑充山陵儀仗使巳蒙聖恩賜絹一百疋錢<lb/>
二百貫文充盤纏於今月二十九日又降中使賜臣<lb/>
箔金五十兩并銀合重三十兩臣不敢仰違詔旨雖<lb/>
巳奏謝訖然竊聞嘉祐八年永昭陵時不曽有此則<lb/>
例私心惶恐深不自安臣聞人君不行無功之賞則<lb/>
群下勸人臣不受非分之賜則廉恥立今臣等雖五<lb/>
使猶在京城跬歩之勞亦未甞有以何勲效再受重<lb/>
<pb n="KR4d0040_SBCK_037-8a"/>
賜况臣職在執憲當抑絶僥倖而身自爲之將何以<lb/>
糺正它人其箔金并銀合伏望聖慈許令回納入庫<lb/>
庶使下臣有以自容取進止<lb/>
　　　　辭賜金第二劄子<lb/>
臣前日蒙恩賜金五十兩并銀合臣以所賜過厚㝷<lb/>
問永昭陵禮儀使范鎮知舊例所無不敢當受遂具<lb/>
奏陳乞許令回納伏蒙聖慈特降中使宣諭令受臣<lb/>
上荷恩遇至深至重螻蟻㣲命不足爲報愧懼流汗<lb/>
無所容措然臣竊聞昔韓昭侯有弊袴命藏之侍者<lb/>
曰君亦不仁者矣不賜左右而藏之昭侯曰吾聞明主<lb/>
愛一嚬一笑嚬有爲嚬笑有爲笑今袴豈特嚬笑哉<lb/>
吾必侍有功者彼一弊袴猶不可以與無功之人况<lb/>
<pb n="KR4d0040_SBCK_037-8b"/>
數十兩之金乎魏太祖之爲政有功冝賞不吝千金<lb/>
無功望施分毫不與我太祖太宗之御臣下亦然故<lb/>
能驅駕英豪光啓大業夫明主之不妄賞賜非吝之<lb/>
也誠以賜一無功則天下無功之人皆有徼覬之心<lb/>
有功之人皆懷怨望故也借使一人有功而人主賜<lb/>
之一金無功者不得其有功者必喜何則衆人不得<lb/>
而我獨得之是人主知我之功也其榮多矣如是則<lb/>
智者獻其謀勇者竭其力雖使之赴湯火猶將甘而<lb/>
樂之若有功者賜千金無功者亦賜千金其有功者<lb/>
必不恱何則彼無功而我與之鈞是人主待我無以<lb/>
異於彼也其辱深矣如是則有功者莫不解體誰肯<lb/>
竭其智力觸冒死亡以徇國家之急哉故官爵金帛<lb/>
<pb n="KR4d0040_SBCK_037-9a"/>
者人主所以皷舞群情使之奔走左右而不自知者<lb/>
也然則明王愛一嚬一笑豈爲過論哉仁宗皇帝天<lb/>
性寛仁承累世餘烈府庫充實身雖節儉而好施於<lb/>
人群臣左右貪求無厭賜予之例因兹浸廣府庫之<lb/>
積日益減耗不幸又於五年之中再遭大喪左藏内<lb/>
藏奉宸庫率皆空竭當此之時舊例所有猶冝鐫减<lb/>
以救其弊况可以例外橫賜無功之人乎且陛下以<lb/>
國用不足之故永厚陵猶遵遺制比永昭陵事事裁<lb/>
減而所賜群臣之物乃更多於永昭之時臣雖小人<lb/>
貪昧財賄揣循此理能自安乎此臣所以夙夜憂惶<lb/>
無以自處者也况府庫之物廼天下萬民之物也自<lb/>
非有功於民者皆不冝得之臣所以仰違詔命堅辭<lb/>
<pb n="KR4d0040_SBCK_037-9b"/>
賜物至于再三者非自以飾小廉也迺欲助陛下成<lb/>
治道也伏望聖慈察其誠懇依臣前奏許令將所賜<lb/>
金并銀合回納入庫取進止<lb/>
　　　　納賜金劄子<lb/>
臣近以所賜箔金五十兩并銀合三十兩係永昭陵<lb/>
時舊例所無不敢當受奏乞許令回納奉御寳批依<lb/>
奏臣㣲懇獲伸上荷聖㤙無有窮極所有箔金并銀<lb/>
合謹隨劄子進納取進上<lb/>
　　　　王中正第二劄子<lb/>
臣竊聞陛下好令内臣采訪外事及問以群臣能否<lb/>
臣愚竊以爲非冝陛下内有兩府兩制臺諌外有提<lb/>
轉牧守皆腹心耳目股肱之臣也陛下誠能精擇其<lb/>
<pb n="KR4d0040_SBCK_037-10a"/>
人使之各舉其職薦舉賢能糺案姦慝論政事得失<lb/>
述民間利病皆令列於奏牘明白啓陳其有尸禄偷<lb/>
安及挾私欺罔者小則罷黜大則誅竄誰敢不盡公<lb/>
竭誠以承休德如此則天下之事猶一堂之上陛下<lb/>
何患於不知哉今深處九重之内詢於近習之臣采<lb/>
道聽塗說之言納曲躬附耳之奏不驗虚實即行賞<lb/>
罰臣恐䜛邪得以逞其愛憎而陛下爲之受其譏謗<lb/>
也近聞王中正差往陜西句當公事有知涇州劉渙<lb/>
等曲加謟奉鄜延路鈐轄吴舜臣違失其意俄而渙<lb/>
等進擢舜臣降黜衆人皆言中正所爲審或如是則<lb/>
是中正弄權已有明驗今陛下又置之肘腋委以腹<lb/>
心臣恐天下之人將重足一迹而畏之輿金輦璧而<lb/>
<pb n="KR4d0040_SBCK_037-10b"/>
奉之矣外議又言山陵禮畢韓琦必求引退兩府當<lb/>
有遷𥙷臣竊慮兩制巳上萬一有無廉恥之人或隂<lb/>
結此屬以求進用者夫以尭之聦明咨于四岳衆言<lb/>
僉同然後用人猶失之於鯀况可决於近習之口乎<lb/>
凡公忠正直之士必不肯借譽左右以求自售齊威<lb/>
王所以賞即墨大夫而烹阿大夫正謂此也昔漢唐<lb/>
之衰宦官所以能壞亂綱紀傾覆國家者皆由人主<lb/>
與之謀議幃幄進退群臣故也此乃治亂安危之夲<lb/>
不可不察伏望聖慈詳思臣言凡欲知天下之事當<lb/>
詢訪外庭之臣其王中正不可令句當御藥院或姦<lb/>
佞之臣豫設機謀以經營兩府者必不可用則天下<lb/>
幸甚取進止<lb/>
<pb n="KR4d0040_SBCK_037-11a"/>
　　　　王中正第三劄子<lb/>
臣伏奉手詔莭文問王中正等事得之於何人可宻<lb/>
奏来臣以非才誤受陛下聖知擢爲御史中丞惟懼<lb/>
曠職孤忝大恩毎與賔客語言無不詢訪時事稍有<lb/>
毫髮裨益盛德率皆奏陳此事臣得之賔客前後非<lb/>
止一人誠恐玷累公朝所以有此論述中正有無此<lb/>
語惟陛下可以知之臣在闕門之外何由知其虚實<lb/>
若其果有此事陛下得以爲戒若其無有臣敢避妄<lb/>
言之罪但外人有此論議臣不敢不令陛下知之萬<lb/>
一有益聖明皆微臣之幸也取進止<lb/>
　　　　石椁劄子<lb/>
臣伏見永厚陵皇堂卷軬石四重其二重並寄於枋<lb/>
<pb n="KR4d0040_SBCK_037-11b"/>
木之上陛下孝心深逺以爲異日枋木終歸朽腐石<lb/>
若隕墜於梓宫非便發自聖謀欲爲石椁其修奉山<lb/>
陵都護宋守約鈐轄張若水以䇿非已出百端沮難<lb/>
茍欲修飾目前自營私計不爲梓宫萬丗之慮爲人<lb/>
臣子不忠如此乃敢令石匠作頭供狀稱八月二十<lb/>
七日進入梓宫後連夜造作計二十四時辰了當如<lb/>
蒙别差人定奪却不依今來所定時辰先得了當甘當軍<lb/>
令不詞公列奏牘誑惑朝廷是主掩閉皇堂及虞祭并<lb/>
木主到京之日皆曽改移臣昨充山陵儀仗使目覩<lb/>
内臣黄懷信用夷床<graphic n="KR2531" url="https://raw.githubusercontent.com/kanripo/KR-Gaiji/master/images/KR2531.png" mimeType="image/png"/>牀等下梓宫數刻之間安厝<lb/>
巳畢乃知守約若水等欺罔聦明輕侮邦憲若不懲<lb/>
戒則不公挾詐之人將何所忌憚伏望陛下治守約<lb/>
<pb n="KR4d0040_SBCK_037-12a"/>
若水䓁罪嚴行責降若升祔畢有赦守約若水等縁<lb/>
修奉山陵得罪特乞不原其黄懷信等冝優與酬奬<lb/>
貴使賞罰明白人知聳畏取進止<lb/>
温國文正公文集卷第三十七<lb/>
<pb n="KR4d0040_SBCK_037-12b"/>
</p>
<p>
</p>
  </div>
</body>
</text>
</TEI>
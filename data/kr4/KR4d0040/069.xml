<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_069-1a"/>
温國文正公文集卷第六十九<lb/>
　贈諭訓樂詞<lb/>
　贈<lb/>
　　　書心經後贈紹鑒<lb/>
　　諭<lb/>
　　　諭若訥<lb/>
　　訓<lb/>
　　　訓儉示康<lb/>
　　樂詞<lb/>
　　　樞宻院開啓聖節道埸排當散念作語<lb/>
　　　御筵送李宣徽口號<lb/>
　　　慶文公八十㑹口號<lb/>
<pb n="KR4d0040_SBCK_069-1b"/>
　　　書心經後贈紹鑒<lb/>
余甞聞學佛者言佛書入中國經律論三藏合五千<lb/>
四十八卷般若經獨居六百卷學者撮其要爲心經<lb/>
一卷爲之注者鄭預最簡而明余讀鄭注乃知佛書<lb/>
之要盡於空一字而巳或問楊子人有齊死生同貧<lb/>
冨等貴賤何如楊子曰作此者其有懼乎此經云照<lb/>
見五藴皆空度一切苦厄似與楊子同指然則釋老<lb/>
之道皆冝爲憂患之用乎丗稱韓文公不喜佛常排<lb/>
之余觀其與孟尚書書論大顛云能以理自勝不爲<lb/>
事物侵亂乃知文公於書無所不觀蓋甞徧觀佛書<lb/>
取其精粹而排其糟粕耳不然何以知不爲事物侵<lb/>
亂爲學佛者所先耶今之學佛者自言得佛心作佛<lb/>
<pb n="KR4d0040_SBCK_069-2a"/>
事然曽不免侵亂於事物則其人果何如哉西京僧<lb/>
官凡六貟曰録曰首座曰副首座左右街各有一缺<lb/>
則選僧之有行業者補之又缺則以次上遷逮左録<lb/>
而止崇德僧紹鑒旣爲左首座矣㑹足有㣲疾乃嘆<lb/>
曰吾棄家爲僧固求自安逸今巳病而猶自勤於僧<lb/>
職豈吾本心哉即投牒自請解去時左録新物故其<lb/>
徒皆上之以爲冝待次補鑒不聽旣解去明日右録<lb/>
亦物故補其處者乃位於鑒下之人也其徒皆爲之<lb/>
恨鑒處之恬然噫鑒儻不知事物之空能如是乎鄭<lb/>
經刻石於天寳末今頗殘缺余賢鑒能不以所重易<lb/>
所輕且欲勸之俾全其所得乃命吏好寫一通以贈<lb/>
之元豐五年十二月甲寅涑水迃叟書<lb/>
<pb n="KR4d0040_SBCK_069-2b"/>
　　　　諭若訥<lb/>
熙寕六年冬光在洛有衢州僧若訥袖書來見曰仁<lb/>
宗皇帝時若訥得召對化成殿命講所學經且作頌<lb/>
三篇上甚喜後數日中使賜若訥紫衣若訥辤曰臣<lb/>
所爲不逺千里求見明主者欲獻其所學庶幾廣之<lb/>
於天下今陛下乃賜臣紫衣非臣志也臣不敢奉詔<lb/>
使者三返終辭不受上飛白安淨二字以賜若訥然<lb/>
後手加額受而藏之若訥野僧也生江湖間一旦萬<lb/>
乗之主召入禁中面訪所學授以二字蓋師號之類<lb/>
也天下僧受師號者何可勝紀有能親屈帝筆如若<lb/>
訥之光榮者乎若訥是以不敢忘先帝不貲之恩思<lb/>
有以報之曏聚吾師所述之經五千餘卷合爲一藏<lb/>
<pb n="KR4d0040_SBCK_069-3a"/>
命曰報恩經藏徧請朝廷輔佐之臣譔文書石瑑而<lb/>
立之今又將刻所賜二字于石以傳于後子爲我序<lb/>
其事而記之光謝曰光儒者素不習釋氏書將何以<lb/>
發明上人之學與受賜之由且文辭鄙陋何敢輙寓<lb/>
名諸公之末自䧟不知量之罪乎若訥固請不巳曰<lb/>
若訥去冬巳甞犯寒至洛值子西適秦不克見而返<lb/>
今兹復来非有它求欲得記文而巳若訥豈不知朝<lb/>
廷貴人及四方之士能文者甚衆欲爲斯記者亦不<lb/>
鮮若訥皆不願得而唯子之求何子拒我之深乎光<lb/>
甚愧其言因諭之曰上人之志於光勤且厚如此光<lb/>
敢無辭以爲復抑仁宗皇帝旣嘉上人不受命服賜<lb/>
以二字豈師號之謂邪蓋以褒勸上人之德也上人<lb/>
<pb n="KR4d0040_SBCK_069-3b"/>
亦甞思其指乎夫安淨德之美者也旣曰安矣則於<lb/>
物冝無求旣曰淨矣則物不得而間之是故安如磐<lb/>
石雖加減萬鈞不爲之低昂淨如清水有一毫入之<lb/>
則累矣上人旣能知先帝之大恩當謹守聖言而力<lb/>
行之以無負先帝之所期乃所以報也經藏奚爲哉<lb/>
况光之文又足求邪<lb/>
　　　　訓儉示康<lb/>
吾夲寒家丗以清白相承吾性不喜華靡自爲乳兒<lb/>
長者加以金銀華羙之服輙羞赧棄去之二十忝科<lb/>
名聞喜宴獨不戴花同年曰君賜不可違也乃簮一<lb/>
花平生衣取蔽寒食取充腹亦不敢服垢弊以矯俗<lb/>
千名但順吾性而巳衆人皆以奢靡爲榮吾心獨以<lb/>
<pb n="KR4d0040_SBCK_069-4a"/>
儉素爲羙人皆嗤吾固陋吾不以爲病應之曰孔子<lb/>
稱與其不遜也寕固又曰以約失之鮮矣又曰士志<lb/>
於道而恥惡衣惡食者未足與議也古人以儉爲羙<lb/>
德今人乃以儉相詬病嘻異哉近嵗風俗尤爲侈靡<lb/>
走卒類士服農夫躡絲履吾記天聖中先公爲群牧<lb/>
判官客至未甞不置酒或三行五行多不過七行酒<lb/>
酤於市果止於梨栗棗柿之類肴止於脯醢菜羮噐<lb/>
用甆<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>當時士大夫家皆然人不相非也㑹數而禮<lb/>
勤物薄而情厚近日士大夫家酒非内法果肴非逺<lb/>
方珎異食非多品噐皿非滿按不敢㑹賔友常數月<lb/>
營聚然後敢發書苟或不然人爭非之以爲鄙吝故<lb/>
不隨俗靡者蓋鮮矣嗟乎風俗頽弊如是居位者雖<lb/>
<pb n="KR4d0040_SBCK_069-4b"/>
不能禁忍助之乎又聞昔李文靖公爲相治居第於<lb/>
封丘門内聽事前僅容旅馬或言其太隘公笑曰<lb/>
居第當傳子孫此爲宰相聽事誠隘爲太祝奉禮聽<lb/>
事巳寛矣參政魯公爲諌官真宗遣使急召之得於<lb/>
酒家旣入問其所來以實對曰卿爲清望官奈何飲<lb/>
於酒肆對曰臣家貧客至無噐皿肴果故就酒家觴<lb/>
之上以無隱益重之張文節爲相自奉養如爲河陽<lb/>
掌書記時所親或規之曰公今受俸不少而自奉若<lb/>
此公雖自信清約外人頗有公孫布𬒳之譏公冝少<lb/>
從衆公歎曰吾今日之俸雖舉家錦衣玉食何患不<lb/>
能顧人之常情由儉入奢易由奢入儉難吾今日之<lb/>
俸豈能常存一旦異於今日家人習奢巳乆不能頓<lb/>
<pb n="KR4d0040_SBCK_069-5a"/>
儉必致失所豈若吾居位去位身存身亡常如一日<lb/>
乎嗚呼大賢之深謀逺慮豈庸人所及哉御孫曰儉<lb/>
德之共也侈悪之大也共同也言有德者皆由儉來<lb/>
也夫儉則寡欲君子寡欲則不役於物可以直道而<lb/>
行小人寡欲則能謹身節用逺罪豐家故曰儉德之<lb/>
共也侈則多欲君子多欲則貪慕冨貴枉道速禍小<lb/>
人多欲則多求妄用敗家䘮身是以居官必賄居郷<lb/>
必盗故曰侈惡之大也昔正考父饘鬻以餬口孟僖<lb/>
子知其後必有逹人季文子相三君妾不衣帛馬不<lb/>
食粟君子以爲忠管仲鏤簋朱絃山楶藻梲孔子鄙<lb/>
其小噐公叔文子享衛靈公史鰌知其及禍及戍果<lb/>
以冨得罪出亡何曽日食萬錢至孫以驕溢傾家石<lb/>
<pb n="KR4d0040_SBCK_069-5b"/>
崇以奢靡誇人卒以此死東市近丗㓂萊公豪侈冠<lb/>
一時然以功業大人莫之非子孫習其家風今多窮<lb/>
困其餘以儉立名以侈自敗者多矣不可徧数聊舉<lb/>
数人以訓汝汝非徒身當服行當以訓汝子孫使知<lb/>
前軰之風俗云<lb/>
　　　　樞宻院三月十三日於大相國寺開啓<lb/>
　　　　聖節道塲錫慶院排當第一盞散念<lb/>
紫電流樞元聖誕應於丕運妙花雨地輔臣祗奉於<lb/>
仁祠慿不垢之勝因佑無疆之遐筭仍修髙㑹共洽<lb/>
多娱冝盡從容式昭慈惠<lb/>
　　　　第二盞散念<lb/>
䕫龍滿坐集緌紳花雨仍添一日春欲識華胥何處<lb/>
<pb n="KR4d0040_SBCK_069-6a"/>
在只應近與醉郷憐<lb/>
　　　　作語<lb/>
德水澄瀾上聖應期而降誕崇丘儲粹大賢名丗以<lb/>
挺生蓋精神之㑹昌若符契之相合必資同德用厎<lb/>
太寧恭惟尊號皇帝陛下容覆如天照臨若日躋群<lb/>
生於冨壽之域納庻俗於仁讓之塗雷雨弗迷魚鱉<lb/>
咸若伏惟某官某官丕宣忠力克壯逺猷筦樞機而<lb/>
均四時撫韜鈐而制八狄屬呈祥於里社冀徼福於<lb/>
香城大啓梵筵同祈睿筭玉毫珠髻旣瞻仰於慈雲<lb/>
寳案金觴仍涵濡於湛露肴羞交錯笙磬駢羅仁澤<lb/>
醲於惠風喜色饒於淑氣某謬參樂吏獲對台廷不<lb/>
揆蕪才敢獻口號<lb/>
<pb n="KR4d0040_SBCK_069-6b"/>
華渚流星表聖期宗工齋祓𣢾仁祠異花散漫承嚴<lb/>
供妙樂從容奉宴嬉印紱相鮮金錯落佩鐶交映王<lb/>
葳㽔乹坤長乆南山固此地年年捧羽巵<lb/>
　　　　句曲<lb/>
八音繁㑹七律鈞諧上恱台顔把色合曲<lb/>
　　　　御筵送李宣徽<hi>昭亮</hi>知真定府口號<lb/>
匈奴舊畏李將軍今日重來幾代孫旗尾飄揚山燒<lb/>
裂馬蹄騰踏塞塵昏胡兒稽顙朝南闕天子垂衣御<lb/>
北門幕府事閑刁斗靜碧潭佳景日開樽<lb/>
　　　　作語<lb/>
天文垂象貴將陪扈於太㣲地險流形常山控臨於<lb/>
大漠矧聖神之御辨懷荒憬以嚮風秋塵無驚夜户<lb/>
<pb n="KR4d0040_SBCK_069-7a"/>
不閉眷是股肱之郡委於心膂之臣某官武節兼人<lb/>
雄規絶衆元戎十乗董銳士以啓行清酒百壷命賢<lb/>
王而出餞榮生道路威動塞垣駐大斾於近郊留朱<lb/>
輪於清籞某叩居樂部幸對台光不揆蕪才敢獻口<lb/>
號<lb/>
秋風蕭瑟引華旌祖宴髙張出斗城玉饌芳菲羅百<lb/>
品鐵衣照耀擁千兵驪歌未闋長楊苑騎吹先臨細<lb/>
柳營雨露醲恩何以報沙埸不惜樹功名<lb/>
　　　　慶文公八十㑹口號<lb/>
仙才聞三王之盛未有遺年五福之先莫如享壽恭<lb/>
惟開府太師才爲人傑位極帝師黒頭強仕之時巳<lb/>
登廊廟黄髮老成之日還賞林泉賛熈洽於三朝保<lb/>
<pb n="KR4d0040_SBCK_069-7b"/>
康寜於八十太公望口餘兩齒猶釣渭濵田千秋身<lb/>
乗小車尚腰相印何曽則始爲太宰石鑒則甫拜司<lb/>
空平津之談論多聞方叔之謀猷克壯獨兼具美度<lb/>
越前脩留守相公鎮撫都畿典司宫鑰遇唐虞之無<lb/>
事喜稷卨之得朋大啓華筵益祈遐筭提舉端明惜<lb/>
盛事之難值慕賢者之所爲親邀相車就宴甲第跪<lb/>
斟芳醑仰祝椿齡仙才不揆荒蕪敢獻口號<lb/>
元勲茂徳古無倫海内髙閑第一人台席巳酬調鼎<lb/>
志磻溪還作釣魚身師臣首冠三旌貴歳曆行開九<lb/>
帙新願過期頤躋上壽飛觴四十有餘春<lb/>
温國文正公文集第六十九<lb/>
<pb n="KR4d0040_SBCK_069-8a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_025-1a"/>
</p>
<p>
温國文正公文集卷第二十五<lb/>
　　章奏十<lb/>
　　　后妃封贈劄子<lb/>
　　　乞以假日入問聖體劄子<lb/>
　　　告哀使劄子<lb/>
　　　上皇太后䟽<lb/>
　　　遺留物劄子<lb/>
　　　申堂狀<lb/>
　　　遺留物第二劄子<lb/>
　　　上皇帝䟽<lb/>
　　　山陵擇地劄子<lb/>
　　　　后妃封贈劄子<lb/>
<pb n="KR4d0040_SBCK_025-1b"/>
臣伏聞學士院新定後宫封贈父祖制度皇后與妃<lb/>
皆贈三代臣竊以爲不可夫禮之所慎在於尊卑之<lb/>
分别嫌明微故國君沐粱大夫沐稷士粱蓋以大夫<lb/>
貴近於君故推而逺之以防僣偪之端士賤逺於君<lb/>
雖與之同物無所嫌也况后妃之際實治亂之本聖<lb/>
人於此尤兢兢焉皇后敵體至尊母儀四海六宫之<lb/>
内無與等夷妃品秩雖貴而皇后猶爲女君今封贈<lb/>
之典混而爲一臣實懼焉雖陛下聖明宫壼之政貴<lb/>
賤有倫必無僣偪之憂然非所以别嫌疑防萌兆埀<lb/>
法度示子孫也昔漢文帝幸郎署慎夫人與皇后同<lb/>
坐中郎將袁盎引却慎夫人席曰陛下旣以立后慎<lb/>
夫人乃妾妾主豈可同坐哉文帝善其言彼少頃同<lb/>
<pb n="KR4d0040_SBCK_025-2a"/>
席盎猶以爲不可而犯顔力爭况著之典䇿以爲百<lb/>
丗之法乎臣謹按天聖中遇南郊大禮皇太后追贈<lb/>
三代太妃止贈二代然則妃贈三代乃近歳之失不<lb/>
可以不正也議者或謂外廷之臣凡入兩府者皆贈<lb/>
三代妃正一品禮不可以後之臣竊以爲不然聖王<lb/>
制禮内外異冝不可均壹自宰相樞宻副使名秩雖<lb/>
殊而比肩爲臣共同職業俱贈三代不足爲嫌皇后<lb/>
與妃位次相亞而有妾主之分以此尤冝分别名器<lb/>
使之著明以防後丗之有僣差不可鹵莽滅裂苟然<lb/>
而巳也臣愚欲望陛下特降聖旨改定新制自今後<lb/>
唯皇后得贈三代自妃以下皆不過二代若以外廷<lb/>
之臣封贈太優則乞自今後唯宰相樞宻使贈三代<lb/>
<pb n="KR4d0040_SBCK_025-2b"/>
自參知政事以下止於二代庶幾得禮之冝取進止<lb/>
　　　　乞以假日入問聖體劄子<lb/>
臣等竊以休假之令蓋愍群臣職事勞苦故因節序<lb/>
使得歸家享祀宴樂盡其私恩今陛下聖體雖安然<lb/>
飲饍起居尚未復舊將來寒食節假頓經七日群臣<lb/>
不奉天顔曉夕之心豈能自安欲乞自入假以後每<lb/>
隔日許兩府及知雜御史以上一次問聖體仍乞召<lb/>
兩府入對便殿所貴中外之人盡知陛下聖體康寜<lb/>
各獲安心取進止<lb/>
　　　　告哀使劄子<lb/>
臣等竊見大行皇帝晏駕巳近旬日其告哀於契丹<lb/>
使人尚未進發兼聞不曽素戒使者對荅継嗣之辭<lb/>
<pb n="KR4d0040_SBCK_025-3a"/>
臣等竊議深恐未便何則國家旣與契丹約爲兄弟<lb/>
遭此大喪立當訃告虜中刺探之人所在有之今天<lb/>
下縞素虜中豈得不知而訃告之人尚未到彼虜謂<lb/>
中國有何事故能不猜疑自古大宗無子則取於小<lb/>
宗以爲後著在禮典豈爲國惡若虜人有問盡以實<lb/>
對有何所傷今問継嗣於使人而使人對以不知事<lb/>
體豈得便穩況陛下𥘉爲皇子之時詔書已布告天<lb/>
下虜中安得不知今若荅以虚辭不足詐彼而適足<lb/>
取其笑侮耳國家自與契丹和親以來五十六年生<lb/>
民樂業今國有大故正是鄰敵闚伺之時豈可更接<lb/>
之失理自生間隙臣等願朝廷早决此議令使人晝<lb/>
夜兼數程進發若虜中問及継嗣皆以實告孔子曰<lb/>
<pb n="KR4d0040_SBCK_025-3b"/>
言忠信雖蠻貃之邦行矣臣等愚意竊以如此爲便<lb/>
取進止<lb/>
　　　　上皇太后䟽<lb/>
四月十三日具位臣司馬光昧死再拜上䟽皇太后<lb/>
殿下群生無福大行皇帝奄弃天下皇帝継統哀毀<lb/>
成疾未能親政恭請殿下同决庶務臣愚伏計殿下<lb/>
念宗廟社稷之重爲四海黎元之計不得已而臨之<lb/>
非中心所欲也若皇帝聖體不日康寧殿下必推而<lb/>
不居若藥石未効則殿下方且緫覽萬機未暇自安<lb/>
故凡舉措動静不可不戒慎留心焉方今天下之勢<lb/>
危於累卵小大戰戰憂慮百端若非君臣同心内外<lb/>
恊力夙夜勤勞以徇國家之急則禍難之生豈可勝<lb/>
<pb n="KR4d0040_SBCK_025-4a"/>
諱哉夫安危之本在於任人治亂之機在於賞罰二<lb/>
者不可不察也若中外百官各得其人賢能者進不<lb/>
肖者退忠直者親䜛侫者踈則天下何得不安任職<lb/>
之臣多非其人賢者退不肖者進忠直者疎䜛佞者<lb/>
親則天下何得不危賞不因喜罰不因怒賞必有所<lb/>
勸罰必有所懲則天下何得不治喜則濫賞怒則妄<lb/>
罰賞加於無功罰加於無罪則天下何得不亂然則<lb/>
天下安危治亂不在於他在於人主方寸之治而已<lb/>
矣凢御下之道恩過則驕驕則不可不戢之以威威<lb/>
過則怨怨則不可不施之以恩恩威之道聖人所以<lb/>
制丗御俗猶天地之有隂陽損之益之不失中和以<lb/>
生成萬物者也夫恩者欲物之親已也有時而生怨<lb/>
<pb n="KR4d0040_SBCK_025-4b"/>
威者欲物之畏己也有時而生慢小人之性恩過則<lb/>
驕驕而裁之則怨矣爵禄賞賜妄加於人則其同類<lb/>
皆曰我與彼才相若也功相敵也彼得之而我獨不<lb/>
得何哉是出一恩而召群怨也故曰恩有時而生怨<lb/>
也威嚴太盛則人無所容刑罰煩苛則濫及無辜則<lb/>
其同類皆曰是過也人誰無之彼旣不免行將及我<lb/>
於是乎窮迫思亂爲其上者乃更畏恐而求姑息是<lb/>
始於嚴而終於慢也故曰威有時而生慢也如是則<lb/>
爲人上者豈不至難哉蓋善爲人上者不然恩必施<lb/>
於有功而罰必加於有罪恩雖至厚而人不敢妬者<lb/>
何也衆人之所與也罰雖至重而人無所怨者何也<lb/>
衆人之所惡也大行皇帝天性至仁群臣之功或未<lb/>
<pb n="KR4d0040_SBCK_025-5a"/>
足言而賞之巳厚罪或不可容而罰之至輕善則善<lb/>
矣而小人不識大恩者或幾乎驕慢矣臣竊意殿下<lb/>
今兹継而爲政必將糺之以嚴糺之以嚴誠是也然<lb/>
天下之人涵濡大行皇帝聖澤日乆一旦暴加繩檢<lb/>
恐駭而離心伏願殿下徐以義理敎之戒之有不聽<lb/>
從而尤無良者然後加刑罰焉則誰敢不肅此善者<lb/>
也往者大行皇帝嗣位之𥘉章獻明肅皇太后保護<lb/>
聖躬綱紀四方進賢退姦鎮撫中外於趙氏實有大<lb/>
功伹以自奉之禮或崇重太過外親鄙猥之人或忝<lb/>
汚官職左右䜛謟之臣或竊弄權柄此所以負謗於<lb/>
天下也今殿下𥘉攝大政四方之人莫不觀聽以占<lb/>
盛德臣以爲凢名體禮數所以自奉者皆當深自抑<lb/>
<pb n="KR4d0040_SBCK_025-5b"/>
損不可盡依章獻明肅皇太后故事以成謙順之美<lb/>
副四海之望大臣忠厚如王曽清純如張知白剛正<lb/>
如魯宗道質直如薛奎者殿下當信之用之與共謀<lb/>
天下之事鄙猥如馬季良讒謟如羅崇勲者殿下當<lb/>
踈之逺之不可寵以禄位聽采其言也臣聞婦人内<lb/>
夫家而外父母家况后妃與國同體休戚如一若趙<lb/>
氏安則百姓皆安况於曹氏必丗丗長享冨貴明矣<lb/>
趙氏不安則百姓塗地曹氏雖欲獨安其可得乎是<lb/>
故政者正也爲政之道莫若至公臣願殿下熟察群<lb/>
臣之中有賢才則舉之有功則賞之雖賤如厮役憎<lb/>
如仇讎逺在千里之外皆不可弃遺如此則人誰不<lb/>
勸矣群臣之中職事不修則癈之有罪則刑之雖貴<lb/>
<pb n="KR4d0040_SBCK_025-6a"/>
爲公卿親爲兄弟近在耳目之前皆不可寛假如此<lb/>
則人誰不懼矣夫爲善者勸爲惡者懼百官稱職萬<lb/>
民樂業天下之安猶倚泰山而坐平原也尚何憂哉<lb/>
然後俟皇帝聖體平寜授以治安之業自居長樂之<lb/>
宫坐享天下之養則殿下聖善之德冠絶前古光映<lb/>
後来雖周之文母漢之明德不足比也臣備國家侍<lb/>
從之臣以諌爭爲職不勝區區之誠妄冒以聞伏惟<lb/>
殿下置之几席少加聽察臣光昧死再拜上䟽<lb/>
　　　　遺留物劄子<lb/>
臣伏覩聖恩頒賜群臣以大行皇帝遺留物如臣所<lb/>
得己近千緡况名位漸髙必霑賚愈厚舉朝之内所<lb/>
費何啻鉅萬竊以國家用度素窘復遭大喪累世所<lb/>
<pb n="KR4d0040_SBCK_025-6b"/>
藏幾乎掃地傳聞外州軍官庫無錢之處或借貸民<lb/>
錢以供賞給一朝取辦逼以棰楚當此之際群臣何<lb/>
心以當厚賜况將来山陵所須全未有備國信往来<lb/>
又當供億萬一更有水旱軍旅之虞不知朝廷何以<lb/>
處之若國用不足必重歛於民民已困窮何以供命<lb/>
飢寒所驅必爲盗賊此乃安危之本願陛下深思熟<lb/>
慮勿以爲細事而忽之也臣誠知乾興之際曽有此<lb/>
例亦恐當時所賜不至如此之多况當時帑藏最爲<lb/>
冨實今事力耗竭十無一二豈可但云舊例不思損<lb/>
益况委質爲臣共圗國事股肱耳目譬猶一體安則<lb/>
俱安危則俱危豈待多得金珠然後輸忠盡力恐非<lb/>
所以遇士大夫之道也今天崩地坼率土哀摧群臣<lb/>
<pb n="KR4d0040_SBCK_025-7a"/>
各遷一官不隔磨勘恩澤巳厚誠不忍更受賜物因<lb/>
公家之禍爲私室之利伏望聖慈許令侍從之臣各<lb/>
隨其意進奉金帛錢物以助供山陵之費如此則君<lb/>
恩下流臣誠上逹上下相愛洽於至和旣可以少紓<lb/>
民力又不至有傷國體取進止<hi>貼黃臣今來劄子乞降付中書啇量施行</hi>
　　　　申堂狀<lb/>
右光今月十五日曽具劄子奏聞以群臣受大行皇<lb/>
帝遺留物過多乞許令進金銀錢帛以助山陵之費<lb/>
至今未聞降出蓋主上謙讓未欲開允伏望叅政侍<lb/>
郎叅政侍郎集賢相公昭文相公表率百僚首先進<lb/>
獻以濟今日用度之急抑向去僥倖之源天下生民<lb/>
不勝幸甚謹具狀申聞伏候台旨<lb/>
<pb n="KR4d0040_SBCK_025-7b"/>
　　　　遺留物第二劄子<lb/>
臣於今月十五日曽具劄子上言乞許令侍從之臣<lb/>
進奉金銀錢帛以助山陵之費至今來未聞降出臣<lb/>
亦曽與同軰具狀詣客省進物蒙批降指揮以乾興<lb/>
年中無此例不令收接其事理本末臣巳於前來劄<lb/>
子内一一奏陳今更不敢重複有言竊以方今國家<lb/>
多虞人心危懼正是朝廷斟酌時冝損益變通之際<lb/>
豈可不究利害但詢舊例而已况所賜群臣之物比<lb/>
舊例過多幾倍而群臣有所進獻則云舊例無之雖<lb/>
聖恩務在優隆然群臣有㢘恥之心者何靣目以自<lb/>
安又州縣鞭撻平民逼取錢物以濟一時之急不知<lb/>
乾興年中何甞有此例也以此見國家虚實緩急逐<lb/>
<pb n="KR4d0040_SBCK_025-8a"/>
時不同豈可專執舊文不加裁損今大喪之後内外<lb/>
困窮凡百在位之臣皆當焦心刻己以救其患若受<lb/>
此非常之賜恬然有之曽不爲愧則士衆必曰我軰<lb/>
勞苦而所得㣲薄群臣安坐而專享厚利其心安得<lb/>
不怨百姓亦曰我軰剥膚錐髓以供賦歛而浩浩入<lb/>
群臣之家如泥沙不惜其心安得不怒近者怨逺者<lb/>
怒爲國計者可以不深思逺慮乎是以臣軰區區欲<lb/>
輸此物非謂可以増帑藏之冨助用度之急也其意<lb/>
蓋以通上下之情慰逺近之心塞無厭之怨解重歛<lb/>
之怒伏望朝廷留心省察知其爲安危之本非其誇<lb/>
小廉競小忠也臣今來并前來所奏劄子共二道並<lb/>
乞早降付中書樞宻院同共啇量施行取進止<lb/>
<pb n="KR4d0040_SBCK_025-8b"/>
　　　　上皇帝䟽<lb/>
月日具位臣司馬光昧死再拜上䟽皇帝陛下臣愚竊<lb/>
惟大行皇帝春秋未甚髙以宗廟社稷之重昭然逺<lb/>
覽確然獨断知陛下仁孝聦明可守大業擢於宗族<lb/>
之中建爲嗣子授以天下其恩徳隆厚踰於天地固<lb/>
非微臣所能稱述今不幸奄弃萬國陛下哀慕泣血<lb/>
以夜継晝過於禮制以至成疾中外聞者無不感泣<lb/>
知大行皇帝能爲天下得人治平之期企踵可待群<lb/>
臣百姓不勝大幸今者聖體痊平𥘉臨大政四海之<lb/>
人拭目而視傾耳而聽舉措云爲不可不慎易曰君<lb/>
子以作事謀始召告曰王乃𥘉服嗚呼若生子罔不<lb/>
在厥𥘉生自貽哲命夫爲政之要在於用人賞善罰<lb/>
<pb n="KR4d0040_SBCK_025-9a"/>
惡而已三者之得則逺近翕然嚮風從化可以不勞<lb/>
而成無爲而治三者之失則流聞四方莫不解體綱<lb/>
紀不立萬事隳頓治亂之原安危之幾盡在於是臣<lb/>
願陛下難之慎之精心審慮如射之有的必萬全取<lb/>
中然後可發也陛下思念先朝欲報之德奉事皇太<lb/>
后孝謹撫諸公主慈愛此誠仁孝之至過人逺甚臣<lb/>
願陛下雖天性得之復加聖心夙夜匪懈愼終如始<lb/>
以結億兆之心形四方之化則福祚流於子孫令聞<lb/>
垂於無窮矣古者人君嗣位必踰年然後改元臣願<lb/>
陛下一循典禮勿有變更於中年也三年之喪自天<lb/>
子逹於庶人一也自漢氏以來始從權制以日易月<lb/>
臣願陛下雖仰遵遺詔俯徇群情二十七日而釋服<lb/>
<pb n="KR4d0040_SBCK_025-9b"/>
至於宮禁之中音樂遊燕吉慶之事皆俟三年然後<lb/>
復常以盡愼終追逺之義焉禮爲人後者爲之子故<lb/>
爲所後服斬衰三年而為其父母齊衰不杖期爲所後者<lb/>
之親皆如子而爲巳之親皆降一等蓋以持重於大<lb/>
宗則冝降其小宗所以專志於所奉而不敢顧私親<lb/>
也漢宣帝自以爲昭帝後終不敢加尊號於衛太子<lb/>
史皇孫光武起於布衣親冒矢石以得天下自以爲<lb/>
元帝後亦不敢加尊號於鉅鹿都尉南頓君此皆徇<lb/>
大義明至公當時歸美後丗頌聖至於哀安<hi>淵聖御名</hi>靈或<lb/>
自旁親入継大統皆追尊其祖父此不足爲孝而適<lb/>
足犯義侵禮取譏當時見非後丗臣願陛下深以爲<lb/>
鑑杜絶此議勿復聽也凡此數者臣伏計陛下聦明<lb/>
<pb n="KR4d0040_SBCK_025-10a"/>
皆素知之然臣復區區進言者誠懼不幸有謟䛕之<lb/>
臣不識大體妄有關說自求容媚陛下萬一誤加聽<lb/>
從聖言一出布聞於外則足以傷陛下之義虧海内<lb/>
之望臣雖欲捐軀爭之亦無及巳是以不敢不先事<lb/>
而言庶幾聖德純粹完羙不有秋毫之缺使一夫竊<lb/>
議於草萊者臣之志也輕冒宸嚴不勝悃欵惶悸之<lb/>
至伏冀留神裁察臣光昧死再拜上䟽<lb/>
　　　　山陵擇地劄子<lb/>
臣竊聞大行皇帝欲以十月二十七日大葬而朝廷<lb/>
遣使按行山陵至今未知定處或云欲於永安縣界<lb/>
之外廣求吉地臣愚以爲過矣夫隂陽之書使人拘<lb/>
而多畏至於喪葬爲害尤甚是以士庶之家或求葬<lb/>
<pb n="KR4d0040_SBCK_025-10b"/>
地擇歲月至有累丗不葬者臣常深疾此風欲乞國<lb/>
家禁絶其書而未暇也今山陵大事當守先王之典<lb/>
禮至於葬書出於丗俗委巷之言司天隂陽官皆市<lb/>
井愚夫何足問也古者天子七月諸侯五月大夫三<lb/>
月士踰月葬於北方北首未甞問歲月相山岡然考<lb/>
其子孫之吉凶豈有異於今哉春秋書己申葬恭羸<lb/>
雨不克葬庚寅日中而克葬丁巳葬定公雨不克葬<lb/>
戊午日下<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>乃克葬然則雖云卜日亦當臨事制冝<lb/>
也周禮冢人掌公墓之地先王之葬居中以昭穆爲<lb/>
左右明不擇地形也然而周有天下三十六王八百<lb/>
六十七歲蓋王者受命於天期運有常國之興衰在<lb/>
德之美惡固不繫葬地時日之吉凶也且葬者藏也<lb/>
<pb n="KR4d0040_SBCK_025-11a"/>
本以安祖考之形體得土厚水深髙敞堅實之地則<lb/>
可矣子孫豈可因以求福哉又曏者國家以謹於時<lb/>
日之故堅用八日大歛自爾以來聖躬有疾至今尚<lb/>
未平復隂陽無驗亦已明矣況國家自宣祖以來葬<lb/>
於永安百有餘年官司儲峙素皆有備今改卜它所<lb/>
不惟縣邑官司更須創置亦恐大行皇帝神靈眷戀<lb/>
祖宗未肯即安於新陵也凡科率之物期日逺則民<lb/>
力寛而事易辦期日近則費愈多而事不集塼石之<lb/>
類體重難移若山陵之處不使豫先知之則有司何<lb/>
以供辦百姓何以輸納至時暴加迫趣則一錢之物<lb/>
必直十錢疲羸之民將不勝其弊矣伏望朝廷特賜<lb/>
指揮按行山陵使等只於永安縣界舊陵側近選擇<lb/>
<pb n="KR4d0040_SBCK_025-11b"/>
善地旬日之内早定奪聞奏仍令有司豫先計度山<lb/>
陵的實合用之物降下本處寛設期限使之備辦不<lb/>
得大約虚數及妄立近限必使號令明信則事無不<lb/>
濟而民力不困矣取進止<lb/>
温國文正公文集卷第二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_018-1a"/>
温國文正公文集卷第十八<lb/>
　　章奏三<lb/>
　　　日食遇隂雲不見乞不稱賀狀<lb/>
　　　三德<lb/>
　　　御臣<lb/>
　　　揀兵<lb/>
　　　論赦及踈決狀<lb/>
　　　薦鄭揚庭<lb/>
　　　薦劉癰<lb/>
　　　　進五䂓狀<lb/>
　　　　保業<lb/>
　　　　惜時<lb/>
<pb n="KR4d0040_SBCK_018-1b"/>
　　　　日食遇隂雲不見乞不稱賀狀<hi>六年八月二十八日</hi>
<hi>上是歳果大雨不見日食不復稱賀自後踵以爲常</hi>
右臣准太常禮院公文司天監奏今年六月朔太陽<lb/>
交食臣伏覩近丗以來每有日食之變暦官皆先具<lb/>
月日時刻及所食分數奏聞至日或爲隂雲所蔽或<lb/>
所食不滿分數公卿百官皆奉表稱賀以爲大慶臣<lb/>
愚以爲日之所照周徧華夷雲之所蔽至爲近狹今<lb/>
若太陽實虧而有浮隂翳塞雖京師不見四方必有<lb/>
見者此廼天戒至深不可不察臣聞漢成帝永始元<lb/>
年九月日有食之四方不見京師見谷永以爲沈湎<lb/>
于酒禍在内也二年二月日有食之四方見京師不<lb/>
見谷永以爲百姓屈竭禍在外也臣愚以爲永之所<lb/>
<pb n="KR4d0040_SBCK_018-2a"/>
言似未恊天意夫四方不見京師見者禍尚淺也四<lb/>
方見京師不見者禍寖深也日者人君之象天意若<lb/>
曰人君爲隂邪所蔽災慝明著天下皆知其憂危而<lb/>
朝廷獨不知也由是言之人主尤冝側身戒懼憂念<lb/>
社稷而群臣廼始相率稱賀豈得不謂之上下相蒙<lb/>
誣罔天譴哉又所食不滿分數者暦官術數之不精<lb/>
當治其罪亦非所以爲賀也伏望陛下明敕有司若<lb/>
六月一日果有日食之異或四方見京師不見或所<lb/>
食不滿分數皆不得奉表稱賀以重皇天之怒則天<lb/>
下幸甚臣職在禮部掌凡群臣慶賀章表不敢不言<lb/>
謹具狀奏聞伏候勑旨<lb/>
　　　　三德<hi>以下三道劄子嘉祐六年𥘉除諌官七月二十一日上殿一留中一送中</hi>
<pb n="KR4d0040_SBCK_018-2b"/>
<hi>書一送察院揀軍官貟</hi>
臣伏䝉聖恩不以臣無似擢臣爲諫官臣自㓜學先<lb/>
王之道意欲有益於當時是以雖在外方爲它官猶<lb/>
願竭其愚心陳國家之所急况今立陛下之左右以<lb/>
言事爲職陛下仁聖聦明求諌不倦群臣雖有狂狷<lb/>
愚妄觸犯忌諱陛下皆含容寛貸未甞加罪誠微臣<lb/>
千載難逢之際苟不以此時傾輸胷腹之所有以副<lb/>
陛下延納之意則不可以自比於人死有餘罪矣臣<lb/>
竊惟人君之大德有三曰仁曰明曰武仁者非嫗喣<lb/>
姑息之謂也興教化修政治養百姓利萬物此人君<lb/>
之仁也明者非煩苛伺察之謂也知道誼識安危别<lb/>
賢愚辨是非此人君之明也武者非彊亢暴戾之謂<lb/>
<pb n="KR4d0040_SBCK_018-3a"/>
也惟道所在断之不疑姦不能惑佞不能移此人君<lb/>
之武也故仁而不明猶有良田而不能耕也明而不武<lb/>
猶視苗之穢而不能耘也武而不仁猶知穫而不<lb/>
知種也三者兼備則國治彊闕一焉則衰闕二則危<lb/>
三者無一焉則亡自生民以來未之或改也臣不勝<lb/>
區區觸死忘生竊見陛下天性慈惠慎微接下子<lb/>
育元元汎愛群生雖古先聖王之仁殆無以過然自<lb/>
踐阼以來垂四十年夙夜孜孜以求至治而朝廷紀<lb/>
綱猶有虧缺閭里窮民猶有怨歎意者群臣不肖不<lb/>
能宣揚聖化將陛下之於三德萬分之一亦有所未盡<lb/>
歟臣聞春秋傳曰賞慶刑威曰君臣幸得以修起居<lb/>
注日侍黼扆之側伏見陛下推心御物端拱淵嘿羣<lb/>
<pb n="KR4d0040_SBCK_018-3b"/>
臣各以其意有所敷奏陛下不復詢訪利害考察得<lb/>
失一皆可之誠使陛下左右前後股肱耳目之臣皆<lb/>
忠實正人則如此至善矣或出於不意有一姦邪在<lb/>
焉則豈可不爲之寒心哉夫善惡是非相與混殽若<lb/>
待之如一無所别白或知其善而不能賞知其惡而<lb/>
不能罰則爲善者日懈爲惡者日勸雖有堯舜禹<lb/>
湯文武之君稷契伊呂周召之臣以之求治猶鑿氷<lb/>
而取火適楚而北行也伏望陛下少垂聖思以天授<lb/>
之至仁廓日月之融光奮乹剛之威断善無微而不<lb/>
録惡無細而不誅則唐虞三代之隆何逺之有此臣<lb/>
愚淺所見不敢不陳取進止<lb/>
　　七月二十三日起居舎人直秘閣同修起居<lb/>
<pb n="KR4d0040_SBCK_018-4a"/>
　　　注同知諌院臣司馬光劄子<lb/>
　　　　御臣<lb/>
臣聞致治之道無它在三而已一日任官二日信賞<lb/>
三日必罰康誥稱文王之德曰庸庸祗祗威威顯<lb/>
民言用其可用祗其可祗刑其可刑也臣竊見國家<lb/>
所以御群臣之道累日月以進秩循資塗而授任苟<lb/>
日月積乆則不擇其人之賢愚而寘髙位資塗相值<lb/>
則不問其人之能否而居重職夫人之材性各有所冝<lb/>
而官之職業名有所守自古得賢之盛莫若陶虞之<lb/>
際然稷降播種益主山林垂爲共工龍作納言契敷<lb/>
五教皐陶明刑伯夷典禮后䕫典樂皆各守一官終<lb/>
身不易茍使之更來迭去易地而守未必能盡善<lb/>
<pb n="KR4d0040_SBCK_018-4b"/>
今以群臣之材固非八人之比廼使之遍居八人之官<lb/>
逺者三年近者數月輙已易去如此而望職事之<lb/>
修功業之成必不可得也非特如是而已設有勤<lb/>
恪之臣悉心致力以治其職群情未洽績効未著在<lb/>
上者疑之同列者嫉之在下者怨之當是時朝廷或<lb/>
以衆言而罰之則勤恪者無不解體矣姦邪之臣<lb/>
衒竒以譁衆養交以市譽居官未乆聲聞四逹畜患<lb/>
積弊以遺後人當是之時朝廷或以衆言而賞之則姦邪<lb/>
者無不争進矣所以然者其失在於國家采名不采<lb/>
實誅文不誅意夫以名行賞則天下飾名以求功以<lb/>
文行罰則天下巧文以逃罪如是則爲善者未必賞<lb/>
爲惡者未必誅今陛下誠能博選在位之士不問其<lb/>
<pb n="KR4d0040_SBCK_018-5a"/>
始所以進及資序所當爲使有德行者掌教化有文<lb/>
學者待顧問有政術者爲守長有勇略者爲將帥明<lb/>
於禮者典禮明於法者主法下至醫卜百工皆度材<lb/>
而授任量能而施職有功則増秩加賞而勿徙其官<lb/>
無功則降黜廢弃而更求能者有罪則流竄刑誅而<lb/>
勿加寛貸如是而朝廷不尊萬事不治百姓不安四<lb/>
夷不服臣請伏面欺之誅凡臣所言皆陛下耳所厭<lb/>
聞心所素知然致治之要無以易此知之非艱行之<lb/>
惟艱顧陛下力行何如耳敢昧死陳瞽言惟陛下<lb/>
裁擇取進止<lb/>
　　　　揀兵<lb/>
臣竊聞朝廷近降指揮㨂選諸指揮兵士𥙷塡近<lb/>
<pb n="KR4d0040_SBCK_018-5b"/>
上軍分其主兵之官惟務人多不復精加選擇其間<lb/>
明知羸弱悉以充數臣以耳目踈短聞之後時不能<lb/>
豫陳可否致事已施行然其得失利害之明不可不盡<lb/>
爲陛下言之往者不可及来者猶可追也臣竊惟當<lb/>
今國家之患在於士卒不精故四夷昌熾財用不足<lb/>
故公私窘迫今縱不能澄汰衰老以省大費而又平<lb/>
居晏然非有警急坐増無用之衆以長無窮之患<lb/>
臣不知爲國計者果如何也方今天下安樂無虞而府<lb/>
庫之積隨得隨散曽無羡餘設不幸有螽螟水旱<lb/>
饑饉相仍盗賊猝起戎狄内侵不知陛下將何以待之<lb/>
此不可不爲之先慮也臣竊觀自唐室募兵以來果<lb/>
能得武猛材力之士猶爲有益若不擇勇怯而養之<lb/>
<pb n="KR4d0040_SBCK_018-6a"/>
臣不知其可也唐德宗以神䇿軍使白琇珪爲京城<lb/>
召募使應募者皆市井沽販之人有名無實及涇師<lb/>
犯闕德宗命琇珪以神䇿軍禦之卒無一人至者德<lb/>
宗狼狽失據遂幸奉天及五代之際軍政光紊是以<lb/>
叛亂接迹禍敗相㝷周丗宗以髙平之戰士卒不精<lb/>
故樊愛能何徽所部先奔歸而大閱諸軍悉簡去老<lb/>
弱選其精銳以爲侍衛親軍由是甲兵之盛近丗無<lb/>
比故能南割淮甸北取關南群雄畏服所向無敵太<lb/>
祖皇帝受天明命撫有大寳當是之時戰士不過數<lb/>
萬北禦契丹西捍河東以其餘威開荆楚包湖湘卷<lb/>
五嶺吞巴蜀掃江南服吳越太宗皇帝紹丕烈奮神<lb/>
威遂拔晉陽一統四海堂堂之業萬丗頼之今天下<lb/>
<pb n="KR4d0040_SBCK_018-6b"/>
兵數臣不能盡知竊聞比於太祖皇帝時其多數倍<lb/>
然元昊羗胡之竪子智髙蠻獠之微種廼敢倔強河<lb/>
西橫行嶺表國家發兵討之士卒或望塵奔北或迎<lb/>
鋒沮潰毀辱天威爲四夷笑由是觀之養兵之術務<lb/>
精不務多也且今所選之兵升其軍分増其粮賜是<lb/>
冝感戴上恩人人喜恱而竊聞京城之内被選之人<lb/>
往往咨嗟悲怨父子相泣况於外方兵士違去郷里<lb/>
訣别親戚其爲愁苦不言可知使中外人情遑遑如<lb/>
此豈惟乆逺之害亦不可不以切近之憂爲萬一之<lb/>
慮也兵者國之大事廢興之端安危之要盡在於是<lb/>
臣不知曽與不曽令兩府大臣相與熟議經乆利害<lb/>
然後行之今在京兵士已經㨂上分配諸軍者無如<lb/>
<pb n="KR4d0040_SBCK_018-7a"/>
之何其未揀及外州軍兵士伏望朝廷特降㫖揮下應係㨂<lb/>
軍臣僚須是二躬親子細㨂選好人材有膂力及得䓁<lb/>
様别無呈切方得㨂上如已經㨂中後朝廷别差不干礙官覆<lb/>
揀得却有不及等様及羸弱病患之人其元㨂軍臣僚伏乞<lb/>
重行貶竄仍自今後每遇大叚招揀兵士並須先令兩府<lb/>
臣僚同共啇量度財用豊耗及事之緩急若湏至招㨂方得<lb/>
聞奏施行并约束揀軍臣僚務精不務多一如今来旨揮取進止<lb/>
　　　　論赦及踈决狀<hi>嘉祐六年八月十五日上</hi>
右臣竊以赦者害多而利少非國家之善政也虞書<lb/>
曰眚災肆赦怙終賊刑謂過誤有害則赦之恃惡自<lb/>
終則殺之非不擇罪之有無并赦之也漢大司馬呉<lb/>
漢病篤光武親臨問所欲言對曰惟願陛下慎無赦<lb/>
<pb n="KR4d0040_SBCK_018-7b"/>
而已王符亦曰今日賊良民之甚者莫大於數赦贖<lb/>
赦贖數則惡人昌而善人傷矣蜀人稱諸葛亮之賢<lb/>
亦曰軍旅屢興而赦不妄下然則古之明君賢臣未<lb/>
甞以數赦爲美也國家承順天心子愛百姓發號出<lb/>
令必先至仁然數赦之弊猶未能去又古之赦者其<lb/>
出無常嚴謹周宻不可前知姦民猶抵冒以待之况<lb/>
今國家三年一郊未甞無赦每歲盛夏皆有踈決猾<lb/>
吏貪縱大爲姦利悍民暴横侵侮善良百千之中敗<lb/>
無一二幸而發露率皆亡匿不過周歳必遇赦降則<lb/>
晏然自出復爲平人往往指望謂之熱敕使愿慤之<lb/>
民憤邑惴恐㓙狡之群志滿氣掦豈爲民父母勸善<lb/>
沮惡之意哉且踈决之名本以盛暑之際恐囹圄之<lb/>
<pb n="KR4d0040_SBCK_018-8a"/>
中有滯積冤結有司不爲申理使無所告愬故天子<lb/>
臨軒親加慮問平其枉直無辜則赦有罪則誅使乆<lb/>
繫之人一朝而決故能消釋沴氣迎致太和非謂不<lb/>
問是非一切縱之也又祖宗之時每歲不過一次踈<lb/>
決死罪以下皆遞降一等近年以來或至再三自徒<lb/>
以下一切赦之今歲五月以前踈決之令已再行矣<lb/>
此所以使百職隳慢姦邪恣睢者也今縱未能盡革<lb/>
前弊伏望陛下特降指揮下中書今後每歲踈決不<lb/>
過一次或早或晚使外人不可豫期其徒罪仍依舊<lb/>
降從杖或遇親祀南郊之歳更不踈決永爲定制庶<lb/>
幾爲惡之人不敢指以自寛有所戒懼謹具狀奏聞<lb/>
伏候勑旨<lb/>
<pb n="KR4d0040_SBCK_018-8b"/>
　　　　薦鄭揚庭<lb/>
臣竊見近丗以來搢紳之士專上華辭不務經術先<lb/>
聖微言幾成廢墜臣謂苟有盡心修明六藝皆冝甄<lb/>
獎以勵來者伏見并州孟縣主簿鄭揚庭自少及長<lb/>
研精易道譔著所得成易測六卷不泥隂陽不渉恠<lb/>
妄專用人事指明六爻求之等倫誠難多得臣不敢<lb/>
隱蔽輙取進止伏望聖慈略垂省覽苟有可取量加<lb/>
旌異貴使學者有所勸慕取進止<lb/>
　　　　薦劉廱<lb/>
臣伏見西鄙用兵以來草萊之士談兵機獻邊䇿者<lb/>
不可勝紀其間夸誕迃闊不切事情鄙陋膚淺無可<lb/>
觀采者甚衆蓋縁邊鄙之事非土著之人耳目習熟<lb/>
<pb n="KR4d0040_SBCK_018-9a"/>
則不能究明利病非學古之士歷觀成敗則不能堅<lb/>
定是非竊見并州郷貢進士劉廱撰成邊議十卷援<lb/>
据古今指陳得失用意甚勤論理頗多不敢隱蔽謹<lb/>
具進呈伏乞少賜省覽如有可取欲乞朝廷略加甄獎<lb/>
　　　　進五規狀<hi>嘉祐六年八月十七日上</hi>
右臣幸得備位諫官竊以國家之事言其大者逺者<lb/>
則汪洋濩落而無目前朝夕之益䧟於迃闊言其小<lb/>
者近者則叢脞委瑣徒足以煩浼聖聽失於苛細夙<lb/>
夜惶惑口與心謀渉歴累旬乃敢自决與其受苛細<lb/>
之責不若取迃闊之譏伏以祖宗開業之艱難國家<lb/>
致治之光美難得而易失不可以不慎故作保業隆<lb/>
平之基因而安之者易爲功頽壞之勢從而救之者<lb/>
<pb n="KR4d0040_SBCK_018-9b"/>
難爲力故作惜時道前定則不窮事前定則不困人<lb/>
無逺慮必有近憂故作逺謀燎原之火生於熒熒懐<lb/>
山之氷漏於㳙㳙故作重㣲象龍不足以致雨畫餅<lb/>
不足以療飢華而不實無益於治故作務實合而言<lb/>
之謂之五規此皆守邦之要道當丗之切務戇陋狂<lb/>
瞽觸冒忌諱惟知納忠不敢愛死伏望陛下以萬幾<lb/>
之餘遊豫之間垂精留神特賜省覽萬一有取裁而<lb/>
行之則臣生於天地之間不與草木同朽矣謹貝狀<lb/>
奏聞伏候勑旨<lb/>
　　　　保業<lb/>
天下重器也得之至艱守之至艱王者始受天命之<lb/>
時天下之人皆我比肩也相與角智力而爭之智竭<lb/>
<pb n="KR4d0040_SBCK_018-10a"/>
不能抗力屈不能支然後肯稽顙而爲臣當是之時<lb/>
有智相偶者則爲二相參者則爲三愈多則愈分自<lb/>
非智力首出於丗則天下莫得而一也斯不亦得之<lb/>
至艱乎及夫継體之君群雄已服衆心已定上下之<lb/>
分明彊弱之勢殊則中人之性皆以爲子孫萬丗如<lb/>
泰山之不可揺也於是有驕墯之心生驕者玩兵黷<lb/>
武窮泰極侈神怒不恤民怨不知一旦渙然四方糜<lb/>
潰秦隋之季是也惰者沈酣宴安慮不及逺善惡雜<lb/>
糅是非顛倒日復一日至於不振漢唐之季是也二<lb/>
者或失之彊或失之弱其致敗一也斯不亦守之至<lb/>
艱乎臣竊觀自周室東遷以來王政不行諸侯逐進<lb/>
分崩離析不可勝紀凡五百有五十年而合於秦秦<lb/>
<pb n="KR4d0040_SBCK_018-10b"/>
虐用其民十有一年而天下亂又八年而合於漢漢<lb/>
爲天子二百有六年而失其柄王莽盗之十有七年<lb/>
而復爲漢更始不能自保光武誅除僣僞凡十有四<lb/>
年後能一之又一百五十有三年董卓擅朝州郡瓦<lb/>
解更相吞噬至于魏氏海内三分凡九十有一年而<lb/>
合於晉晉得天下纔二十年惠帝昏愚宗室構難群<lb/>
胡乗釁濁亂中原散爲六七聚爲二三凡二百八十<lb/>
有八年而合於隋隋得天下纔二十有八年焬帝無<lb/>
道九州幅裂八年而天下合於唐唐得天下一百有<lb/>
三十年明皇恃其承平荒于酒色養其疸囊以爲子<lb/>
孫不治之疾於是漁陽竊發而四海横流矣肅代以<lb/>
降方鎭跋扈號令不從朝貢不至名爲君臣實爲讎<lb/>
<pb n="KR4d0040_SBCK_018-11a"/>
敵陵夷衰微至于五代三綱頽絶五常殄㓕懷璽未<lb/>
煖處官未安朝成夕敗有如逆旅禍亂相㝷戰爭不<lb/>
息流血成川澤聚骸成丘陵生民之類其不盡者無<lb/>
幾矣於是太祖皇帝受命于上帝起而拯之躬擐甲<lb/>
胄櫛風沐雨東征西伐掃除海内當是之時食不暇<lb/>
飽寢不遑安以爲子孫建太平之基大勲未集太宗<lb/>
皇帝嗣而成之凡二百二十有五年然後大禹之迹<lb/>
復混而爲一黎民遺種始有所息肩矣由是觀之上<lb/>
下一千七百餘年天下一統者五百餘年而已其間<lb/>
時時小有禍亂不可悉數國家自平河東以來八十<lb/>
餘年内外無事然則三代以來治平之丗未有若今<lb/>
之盛者也今民有十金之産猶以爲先人所營苦身<lb/>
<pb n="KR4d0040_SBCK_018-11b"/>
勞志謹而守之不敢失墜况於承祖宗光美之業奄<lb/>
有四海傳作萬丗可不重哉可不慎哉夏書曰予臨<lb/>
兆民懔乎若朽索之馭六馬周書曰心之憂危若蹈<lb/>
虎尾渉于春冰臣願陛下夙興夜寐兢兢業業思祖<lb/>
宗之勤勞致王業之不易援古以鑒今知太平之丗<lb/>
難得而易失則天下生民至於鳥獸草木無不幸甚<lb/>
矣<lb/>
　　　　惜時<lb/>
夏至陽之極也而一隂生冬至隂之極也而一陽生<lb/>
故盛衰之相承治亂之相生天地之常經自然之至<lb/>
數也其在周易泰極則否否極則泰豐亨冝日中孔<lb/>
子傳之曰日中則<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>月盈則食天地盈虚與時消息<lb/>
<pb n="KR4d0040_SBCK_018-12a"/>
而况於人乎况於鬼神乎是以聖人當國家隆盛之<lb/>
時則戒懼彌甚故能保其令問永乆無疆也凢守太<lb/>
平之業者其術無它如守巨室而已今人有巨室於<lb/>
此將以傳之子孫爲無窮之規則必實其堂基壯其<lb/>
柱石彊其棟梁厚其茨蓋髙其垣墉嚴其關鍵旣成<lb/>
又擇子孫之良者使謹守之日省而月視欹者扶之<lb/>
弊者補之如是則雖亘千萬年無頽壞也夫民者國<lb/>
之堂基也禮法者柱石也公卿者棟梁也百吏者茨<lb/>
蓋也將帥者垣墉也甲兵者關鍵也是六者不可不<lb/>
朝念而夕思也夫継體之君謹守祖宗之成法苟不<lb/>
隳之以逸欲敗之以䜛謟則丗丗相承無有窮期及<lb/>
夫逸欲以墮之䜛謟以敗之神怒於上民怨於下一<lb/>
<pb n="KR4d0040_SBCK_018-12b"/>
旦渙然而去之則雖有仁智恭儉之君焦心勞力猶<lb/>
不能救陵夷之運遂至於顛沛而不振嗚呼可不鑒<lb/>
哉今國家以此承平之時立綱布紀定萬丗之基使<lb/>
如南山之不朽江河之不竭可以指顧而成耳失今<lb/>
不爲已廼頓足扼腕而恨之將何益矣詩云我日斯<lb/>
邁而月斯征夙興夜寐無忝爾所生時乎時乎誠難<lb/>
得而易失也<lb/>
温國文正公文集卷第十八<lb/>
</p>
<p>
</p>
  </div>
</body>
</text>
</TEI>
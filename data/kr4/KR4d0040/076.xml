<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_076-1a"/>
温國文正公文集卷第七十六<lb/>
　　碑誌二<lb/>
　　　太子太保龐公墓誌銘<lb/>
　　　龐之道墓誌銘<lb/>
　　　蘇主簿夫人墓誌銘<lb/>
　　　　太子太保龐公墓誌銘<lb/>
公諱某字醇之其先出於周之畢公因邑命氏近丗<lb/>
自鄆徙居單之成武曽祖考諱某贈太師中書令妣<lb/>
何氏封越國太夫人祖考諱某贈太師中書令兼尚<lb/>
書令封秦國公妣陳氏封楚國太夫人考諱某贈太<lb/>
師中書令兼尚書令封魏國公妣邢氏封燕國太夫人自<lb/>
秦公以往仍丗不仕魏公始以通春秋仕至國子愽<lb/>
<pb n="KR4d0040_SBCK_076-1b"/>
士公幼敏逹工文辭書無不觀舉進士上第釋褐黄<lb/>
州司理叅軍秩滿居魏公憂服除調江州判官未之<lb/>
官用舉者除開封府兵曹叅軍諸兄欲分魏公遺産<lb/>
公曰吾幸有禄盡以讓二兄一錢不取知府事薛公<lb/>
奎素名威嚴少許可獨見公而噐之待遇甚厚謂曰<lb/>
君它日必至公輔余不及也仍舉爲法曹頃之改大<lb/>
理寺丞知襄邑縣召還編天聖勑授刑部詳覆官㑹<lb/>
群牧判官缺是時章獻太后臨朝用中旨求之者以<lb/>
十數執政患之謀曰得孤寒中有聲望才節可以服<lb/>
人者與之則中旨可塞矣乃以公名進太后果從之<lb/>
仍改服銀緋乆之出知秀州事明道中召入爲殿中<lb/>
侍御史章獻太后崩章惠太后欲踵之臨朝公奏燔<lb/>
<pb n="KR4d0040_SBCK_076-2a"/>
閤門所掌垂簾儀制以沮其謀當時服其敢言先帝<lb/>
始專萬機冨於春秋左右欲以竒巧自媚後苑珠玉<lb/>
之工頗盛於前日公上言今螽螟爲災民憂轉死北<lb/>
有耶律西有拓跋陛下安得不以儉約爲師奢靡爲<lb/>
戒重惜國用以徇民之急上深納其言中丞孔公道<lb/>
輔甞謂人曰今之御史多承望要人風指隂爲之用<lb/>
獨龐君天子御史耳㝷授開封判官尚羙人方有寵<lb/>
遣宦者稱敎旨免工人市繇公上言祖宗已來未有<lb/>
羙人敢稱敎旨干撓府政者上怒抶宦者切責羙人<lb/>
仍詔諸官府自今有傳官中之命皆母得施行龍圖<lb/>
閣學士范諷喜放曠不遵禮法士大夫多慕效之又<lb/>
爲姦利事公屢奏其狀不報㑹除祠部貟外郎廣南<lb/>
<pb n="KR4d0040_SBCK_076-2b"/>
東路轉運使將之官復奏言之且曰苟不懲治則敗<lb/>
亂風俗將如西晉之季不可不察有詔置獄以覈其<lb/>
實獄成諷坐貶鄂州行軍司馬仍下詔戒天下風俗<lb/>
上欲還公御史旣而以貶逐大臣之故亦以公爲太<lb/>
常博士知臨江軍至官未百日復授祠部貟外郎福<lb/>
建路轉運使景祐三年以侍御史召還執政奏擬戸<lb/>
部判官上曰龐某止可三司判官邪後九日除刑部<lb/>
貟外郎兼侍御史知雜事改服金紫㝷判大理寺糾<lb/>
察在京刑獄知審官院在臺中二年執政奏擬戸部<lb/>
副使上曰龐某豈得以堂塗進之遂擢爲天章閣待<lb/>
制拓拔元昊僣亂陜右騷動公奉使體量安撫還未<lb/>
幾出知汝州事數月徙知同州事㝷授陜西都轉運<lb/>
<pb n="KR4d0040_SBCK_076-3a"/>
使慶暦元年延安缺帥以公爲龍圖閣直學士知延<lb/>
州事㝷加鄜延路馬歩軍都部署經略安撫㳂邊招<lb/>
討等使明年除延州觀察使五辭不受復遷諌議大<lb/>
夫職任知故延安自五龍川之敗戎落民居焚掠幾<lb/>
盡距郭無幾悉爲㓂境人心危懼公至補綻茹漏聚<lb/>
用増備撫民以仁馭軍以嚴戍兵近十萬未有壁壘<lb/>
多寄止民家無秋毫敢犯民者諸將欲出兵公必召<lb/>
問方略取其所長而誨其所短告以賞罰巳而必行<lb/>
由是諸將莫敢不盡力出輙有功是時元昊數犯邊<lb/>
覆軍殺將而獨不近鄜延間或小入輙以敗去故地<lb/>
爲虜所據者公悉逐之築十一城於險要其腹中可<lb/>
食之田盡募民耕之延安遂爲樂土㑹朝廷益厭兵<lb/>
<pb n="KR4d0040_SBCK_076-3b"/>
欲赦元昊之罪以詔書命公招懷之公曰虜驟勝方<lb/>
驕若中國自遣人說之彼益偃蹇不可與言先是元<lb/>
昊用事之臣野利旺榮遣其牙校李文貴來公留之<lb/>
於邊至是召之自從公所諭以逆順禍福遣還文貴<lb/>
㝷以旺榮曹偶四人書來用敵國修好之禮公以其<lb/>
不遜未敢復書請於朝朝廷急於息民命公復之書<lb/>
開延而勿拒稱旺榮等爲太尉且曰元昊果肯稱臣<lb/>
雖仍其僣名可也公上言僣名理不可容臣不敢奉<lb/>
詔太尉天子上公非陪臣所得稱今方抑止其僣而<lb/>
稱其臣爲上公恐虜滋驕不可得臣旺榮等與臣書<lb/>
自稱寧令謨寧令此虜中之官中國不能知其義可<lb/>
以無嫌臣輙從而稱之朝廷善之旺榮等又請用小<lb/>
<pb n="KR4d0040_SBCK_076-4a"/>
國事大之禮公曰此非邉帥所敢知也而主若遣使<lb/>
者奉表以来乃敢導致於朝廷耳是時朝廷方修復<lb/>
涇原公恐虜猝犯之敗其功乃留連其使数與之講<lb/>
議雖抑止其僣亦不决然絶也如是踰年元昊乃遣<lb/>
其伊州刺史賀從朂来自稱男邦靣令國元卒郎霄<lb/>
上書父大宋皇帝公使謂之曰天子至尊荆王叔父<lb/>
也猶奉表稱臣今名體未正不敢以聞從朂曰子事<lb/>
父猶臣事君也使從勗得至京師而天子不許請更<lb/>
歸議之公上言虜自背誕以来雖屡戰得氣然長私<lb/>
市之利民甚愁困今其辭禮寝順必誠有改事中國<lb/>
之心碩聽從勗詣闕更選使者往至其國以詔旨抑<lb/>
之彼必稱臣凡名稱禮数及求匄之物當力加裁損<lb/>
<pb n="KR4d0040_SBCK_076-4b"/>
必不得已乃少許之若所求不違恐豺狼之心未易<lb/>
盈厭也朝廷皆從其䇿元昊果稱臣冊命為夏國主<lb/>
上以西鄙之寧皆公之㓛乃宻詔諭以兩府有缺當<lb/>
𥙷之四年遂入為樞宻副使公在延州治州城及諸<lb/>
寨皆募禁軍為之軍行出塞則使因糧於敵馬芻皆<lb/>
自刈之還畀其直民無飛鞔之勞及去民遮道泣曰<lb/>
公用兵数年未嘗以一事煩民雖以一子為香焚之<lb/>
猶不足報也追送數驛乃去公至樞府上言陜西用<lb/>
兵以来用度太廣請遣使者减省邉費上從之所省<lb/>
逾半八年參知政事皇祐元年以工部侍郎為樞宻<lb/>
使公以近世飬兵之弊在於多而不精故國用困竭<lb/>
與丞相合議大加簡閱於是中外言者鼎沸以為必<lb/>
<pb n="KR4d0040_SBCK_076-5a"/>
生大變上亦疑焉公曰萬一有一夫狂謼二臣請以<lb/>
百口償之卒行其䇿是歲凢省八萬餘人三司糧賜<lb/>
皆有餘矣三年同中書門下平章事兼昭文舘大學<lb/>
士公為相專以公忠便國家為事不以官爵飬私交<lb/>
取聲譽端明殿學士程公戡知益州将行上俾公諭<lb/>
之曰戡還當處以兩府公曰兹事出於上㤙臣不敢<lb/>
與聞卒不與程言廣源蠻儂智髙反毒徧嶺南王師<lb/>
数不利詔以樞宻副使狄青為宣撫使以討之言事<lb/>
者以青武人不足專任固請以侍從文臣為之副上<lb/>
以訪公公曰屬者王師所以屡敗皆由大将權輕偏<lb/>
禆人人自用遇敵或進或退力不能制故也今青起<lb/>
於行伍若以侍從之臣副之彼視青無如也青之號<lb/>
<pb n="KR4d0040_SBCK_076-5b"/>
令復不可得行是循覆車之軌也青素名善戰今以<lb/>
二府将大兵討賊若又不勝不惟嶺南非陛下之有<lb/>
荆湖江南皆可憂矣禍難之興未見其涯不可不<hi>御名</hi>
青昔在鄜延居臣麾下沈勇有智略若專以智髙委<lb/>
之使青先以威齊衆而後用之必能辦賊幸陛下勿<lb/>
以為憂也上曰善於是詔嶺南用兵皆受青節制處<lb/>
置民事則與樞宻直學士孫沔等議之青至嶺下斬<lb/>
敗軍将校数人進撃智髙於邕州大破之智髙奔大<lb/>
理捷書至上喜謂公曰嶺南非卿執議之堅不能平<lb/>
今日皆卿㓛也青還上欲以為樞宻使同平章事公<lb/>
曰昔曹彬平江南太祖謂之曰朕欲以卿為使相然<lb/>
今外敵尚多卿為使相安肯為朕盡死力邪賜錢二<lb/>
<pb n="KR4d0040_SBCK_076-6a"/>
億而巳今青雖有㓛未若彬之大若賞以此官則富<lb/>
貴極矣異日復有㓂盗青更立㓛将以何官賞之且<lb/>
青起軍中致位二府衆論紛然以為國朝未有此比<lb/>
今韋而立功論者方息若又賞之太過是復使青得<lb/>
罪於衆人也臣所言非徒便於國體亦為青謀也爭<lb/>
之累日上乃許之加青檢校官遷護國軍節度使河<lb/>
中尹仍賜其諸子官既而内外訟青㓛以為賞薄者<lb/>
多上重於違衆復以青為樞宻使其後青卒以官盛<lb/>
為世所疑近世䑓官進用太速公舉舊制御史秩滿<lb/>
以大藩處之内侍省都知王守忠侍上乆求領節度<lb/>
使上以問公公曰自宋興以来未有内臣為節度使<lb/>
者陛下至孝凡祭祀文物事有亳髪関於宗庿者未<lb/>
<pb n="KR4d0040_SBCK_076-6b"/>
甞不兢兢畏慎况祖宗典法又可墮邪上乃止由是<lb/>
内外怨公　多㑹道士趙清貺與公有瓜葛親與堂<lb/>
吏通謀受　賂詐許為之求官公聞之奏捕清貺及<lb/>
堂吏繋獄窮治其姦杖而流之清貺行数日而斃於<lb/>
是言事者乗此争詆毁公恊力排之始以為公私於<lb/>
清貺末言殺以滅口上雖知公無罪欲厭言者之心<lb/>
五年命公以戸部侍郎知鄆州事兼京東西路安撫<lb/>
使既而深悔之是歲上親祠南郊前月餘謂執政曰<lb/>
龎某可就加觀文殿大學士速行之若過大禮是與<lb/>
有罪者無以異也及詔出仍厚加賜賚契丹来求上<lb/>
御容及例外事数條上以問執政皆相視莫能對上<lb/>
悵然乆之曰前者岀龐某太忽怱盖以公習知夷狄<lb/>
<pb n="KR4d0040_SBCK_076-7a"/>
情能斷大事故也至和二年除昭徳軍節度使永興<lb/>
軍路安撫使知永興軍事未行又改河東路經略安<lb/>
撫使知并州事嘉祐元年上得疾乆未瘳中外憂懼<lb/>
公上言比者陛下皇子繼夭宫坊虚位立嗣之義禮<lb/>
有明文願陛下深思祖宗統緒之重歴選宗室宜爲<lb/>
嗣者速决聖志制命一出則群心大安奉承宗廟之<lb/>
孝無大於此臣以寒儒荷陛下大㤙位至将相是以<lb/>
冒重禍而不疑不悔年垂七十逼於休退固無佗望<lb/>
唯陛下保萬世之業懐生䝉無窮之幸乃老臣之大<lb/>
願後数年上遂定大筞如公議麟州屈野水西有田<lb/>
與夏虜相接疆埸不明数十年来虜盗耕之麟人不<lb/>
能正也至是詔邉吏禁止之邉吏頗暴掠其民公曰<lb/>
<pb n="KR4d0040_SBCK_076-7b"/>
拓䟦氏稱臣奉貢未失臣禮今不先以文告而遽暴<lb/>
掠之使歸曲而責直非中國所以御夷狄也乃戒邉<lb/>
吏謹斥候母得輙犯虜徐以義理曉之虜不去召使<lb/>
更定疆埸又不至公曰虜仰吾私市如嬰児之待乳<lb/>
若絶之虜必自来乃禁邉母與虜為市虜大窮移書<lb/>
於邉請遣使更議疆埸使者至有日㑹管勾麟府軍<lb/>
馬事郭㤙恃其勇果與知麟州事武戡走馬承受公<lb/>
事黄道元率兵不滿千人渉屈野之西至忽里堆不<lb/>
為戰備虜怨邉吏之暴其民每聚兵萬餘於境上以<lb/>
待邉吏至而撃之以復其仇邉吏守公約束虜以饑<lb/>
疲罷去者数矣至是或告虜在水西恩等不信虜遂<lb/>
發伏兵以撃恩等恩道元皆沒於虜戡脫走得歸然<lb/>
<pb n="KR4d0040_SBCK_076-8a"/>
虜以私市故猶遣使者来請退水西之田二十里公<lb/>
不許先是公命通判并州事司馬光之麟州與戡議<lb/>
邊事戡請乗虜罷兵之時築二堡於屈野之西以禁<lb/>
耕者且為州耳目光還以告公從之比往而虜兵巳<lb/>
復聚戡不敢興役及敗乃言其日行視堡地為虜所<lb/>
掩以致失亡㑹虜遣道元歸朝廷命御史按之御史<lb/>
新拜官欲排撃大臣以為名移幕府取文書公以築<lb/>
堡之議光實與焉恐并獲罪乃留徼光之書以其餘<lb/>
與之御史遂劾奏公擅築堡於邊以敗師徒又匿制<lb/>
獄所取文書坐是解節鉞復以觀文殿大學士戸部<lb/>
侍郎知青州事兼京東東路安撫使光慙詐守闕上<lb/>
書具言其状自請斧鉞之誅朝廷不許公又上奏引<lb/>
<pb n="KR4d0040_SBCK_076-8b"/>
咎自歸乞矝免光罪光卒不坐佗日光見公無所自<lb/>
容而公待之如故終身不復言始公在并州年甫七<lb/>
十亟欲告老會左遷不敢至青半歲乃上表自陳朝<lb/>
廷不許遷尚書左丞徙知定州事本路安撫使公過<lb/>
京師入見上靣陳至誠上曰新進之臣畏怯避事定<lb/>
州兵驕日乆藉卿威名以鎮之卿勉為朝廷行也公<lb/>
不得巳請讓還左丞及至定一年而歸老上許之如<lb/>
期復請詔召還京師公陳情不巳或謂公今精力克<lb/>
壮年少所不及主上注意方厚何遽引去若此之堅<lb/>
公曰必待筋力不支明主厭棄然後乃去是不得巳<lb/>
豈止足之謂邪凡上表者九手䟽二十餘通朝廷不<lb/>
能奪五年聽以太子太保致仕公好學出於天性雖<lb/>
<pb n="KR4d0040_SBCK_076-9a"/>
耊老家居常讀書賦詩未嘗問用此自娱至忘饑渇<lb/>
寒暑子弟雖愛之甚常荘色以誨之閨門燕居人不<lb/>
見其有惰容其為治以愛民為至明練法令以平心<lb/>
處之常曰凡為大臣尤宜祗畏繩墨豈得自恃貴重<lb/>
亂天子法邪唯治軍差嚴有犯輙以便宜從事或㫁<lb/>
斬刳磔或累笞取斃軍中股栗然能察知其勞苦至<lb/>
於廬舎飲食無不盡心為之區處使皆完美故所至<lb/>
士卒望風聳畏而終無怨心遇僚属謙恭和易有所<lb/>
開白茍可取雖文書已行立為更易無愛吝心八年<lb/>
三月丙午以疾薨于苐年七十六時上已不豫聞之<lb/>
震悼不能臨奠遣中使吊賻其家未踰月宫車晏駕<lb/>
今上在亮隂故未及贈謚公先娶夫人邉氏故樞宻<lb/>
<pb n="KR4d0040_SBCK_076-9b"/>
直學士肅之女封嘉興縣君再娶劉氏供僃庫使永<lb/>
崇之女封彭國夫人男五人長曰元魯登進士第官<lb/>
至大理寺丞早終次元英太常博士次元常内殿崇<lb/>
班次元中大理寺丞次元直大理評事女七人長適<lb/>
冀州支使陳琪封南安縣君次適都官貟外郎宋充<lb/>
國封徳安縣君早終次適屯田貟外郎程嗣隆封仁<lb/>
壽縣君次継適宋充國封永康縣君次適大理評事<lb/>
趙彦若封榮徳縣君及㓜女皆未嫁孤元英将以其<lb/>
年六月壬申葬公于雍丘之東山乃謂光曰公平生<lb/>
知愛莫子如也子當銘公墓光自知不文不敢辭噫<lb/>
光受公恩如此其大滅身不足以報然公之徳烈載<lb/>
天下之耳目光不敢以一言私馬銘曰<lb/>
<pb n="KR4d0040_SBCK_076-10a"/>
顯允公徳柔嘉維則敏而好謀果而不惑函谷以西<lb/>
㓜艾嬉逰邉鄙不聳荷公之休五嶺以南復為王土<lb/>
制勝廟堂承公之祜文服武取動皆有成誰克知之<lb/>
維天子明天子爵禄天子法度怨憎孔多公忠乃著<lb/>
膂力未愆辭榮以年子衆而賢受福之全天之生公<lb/>
以佐先帝綴衣在庭公適辭世迹實為文𣢾石幽泉<lb/>
身毁名傳垂之億年<lb/>
　　　　龐之道墓誌銘<lb/>
龎之道名元魯故相國頴公之元子妣曰嘉興縣君<lb/>
邉氏其郷里世系見於頴公之誌天聖中先君與穎<lb/>
公皆為群牧判官居相近光朝夕與之道逰兄事之<lb/>
之道時尚㓜性明頴於文辭不待力學而自能讀書<lb/>
<pb n="KR4d0040_SBCK_076-10b"/>
初如不措意巳盡得其精要前軰見之皆驚嘆光年<lb/>
不相逺自視如土瓦之望珠玉頴公為廣南東路轉<lb/>
運使奏之道試祕書省校書郎及為知雜御史又奏<lb/>
守将作監主簿景祐五年光與之道同登進士第之<lb/>
道簽書懷州判官事未㡬徙知河南縣事縣多豪貴<lb/>
家素號難治之道至繩案無所避豪貴為之歛手徙<lb/>
簽書河中府判官事後数年光過河南問於野人曰<lb/>
龐君為治何如曰明而有㫁又問今宰曰不及龐君<lb/>
逺矣乃知野人最不可欺而論議甚公也頴公為鄜<lb/>
延經略安撫使奏之道書機宜文字時方用兵文書<lb/>
填委或中宵不得寐頴公入為樞宻副使欲奏其勞<lb/>
為之求升資之道辭曰将吏有功者願大人悉奏之<lb/>
<pb n="KR4d0040_SBCK_076-11a"/>
元魯不足言也頴公喜而從之乆之以大理寺丞監<lb/>
國子監書庫慶暦七年五月戊寅以疾終年三十二<lb/>
殯於薦嚴佛含之道事継母劉夫人撫畜諸弟始終<lb/>
無間言及没哭之皆哀不自勝終頴公之世親友不<lb/>
敢語及之道語之頴公未甞不悲慟始光知之道敏<lb/>
於為學及過河南又得其為政焉其沒也益知之道<lb/>
孝友之行深矣先娶孫氏故都官貟外郎道之女又<lb/>
娶張氏今吏部侍郎致仕存之女一女早卒遂無子<lb/>
嘉祐八年六月壬申弟元英遷之道之柩葬於雍丘<lb/>
頴公之墓側祔以孫氏光為之銘曰<lb/>
學施於治孝友兼美官不登朝沒纔壮齒如光何人<lb/>
榮禄及此噫才固不足言直命而已矣<lb/>
<pb n="KR4d0040_SBCK_076-11b"/>
　　　　蘇主簿夫人墓誌銘<lb/>
治平三年夏蘇府君終于京師光往弔焉二孤軾轍<lb/>
哭且言曰某将奉先君之柩歸葬於蜀蜀人之祔也<lb/>
同壟而異壙日者吾母夫人之葬也未之銘子為我<lb/>
銘其壙光固辭不獲命因曰夫人之徳非異人所能<lb/>
知也願聞其略二孤奉其事状拜以授光光拜受退<lb/>
而次之曰夫人姓程氏眉山人大理寺丞文應之女<lb/>
生十八年歸蘇氏程氏富而蘇氏極貧夫人入門執<lb/>
婦職孝㳟勤儉族人環視之無絲毫鞅鞅驕倨可譏<lb/>
訶状由是共賢之或謂夫人曰若父母非乏於財以<lb/>
父母之愛若求之宜無不應者何為甘此𬞞糲獨不<lb/>
可以一發言乎夫人曰然以我求於父母誠無不可<lb/>
<pb n="KR4d0040_SBCK_076-12a"/>
萬一使人謂吾夫為求於人以活其妻子者将若之<lb/>
何卒不求時祖姑猶在堂老而性嚴家人過堂下履<lb/>
錯然有聲巳畏獲<graphic n="KR1255" url="https://raw.githubusercontent.com/kanripo/KR-Gaiji/master/images/KR1255.png" mimeType="image/png"/>獨夫人能順適其志祖姑見之<lb/>
必說府君年二十七猶不學一旦慨然謂夫人曰吾<lb/>
自視今猶可學然家待我而生學且廢生奈何夫人<lb/>
曰我欲言之久矣悪使子為因我而學者子茍有志<lb/>
以生累我可也即罄出服玩鬻之以治生不数年遂<lb/>
為富家府君由是得專志於學卒成大儒夫人喜讀<lb/>
書皆識其大義軾轍之㓜也夫人親教之常戒曰汝<lb/>
讀書勿効曹耦止欲以書自名而已每稱引古人名<lb/>
節以勵之曰汝果能死直道吾無戚焉巳而二子同<lb/>
年登進士弟又同登賢良方正科目宋興以来唯故<lb/>
<pb n="KR4d0040_SBCK_076-12b"/>
資政殿大學士吴公育與軾制䇿入三等轍所對語<lb/>
尤切直驚人繇夫人素朂之也若夫人者可謂知愛<lb/>
其子矣始夫人視其家財既有餘廼歎曰是豈所謂<lb/>
福哉不巳且愚吾子孫因求族姻之孤窮者悉為嫁<lb/>
娶振業之郷人有急者時亦賙焉比其沒家無一年<lb/>
之儲夫人以嘉祐二年四月癸丑終於郷里其年十<lb/>
一月庚子葬某地年四十八軾登朝進封武陽縣君<lb/>
几生六子長男景山及三女皆早夭㓜女有夫人之<lb/>
風能屬文年十九既嫁而卒嗚呼婦人柔順足以睦<lb/>
其族智能足以齊其家斯已賢矣况如夫人能開發<lb/>
輔導成就其夫子使皆以文學顯重於天下非識慮<lb/>
高絶能如是乎古之人稻有國有家者其興衰無不<lb/>
<pb n="KR4d0040_SBCK_076-13a"/>
於閨門今於夫人益見古人之可信也銘曰<lb/>
貧不以汚其夫之名富不以為其子之累知力學可<lb/>
以顯其門而直道可以榮於世勉夫教子底于光大<lb/>
夀不充徳福宜施於後嗣<lb/>
温國文正公文集卷第七十六<lb/>
<pb n="KR4d0040_SBCK_076-13b"/>
</p>
<p>
</p>
  </div>
</body>
</text>
</TEI>
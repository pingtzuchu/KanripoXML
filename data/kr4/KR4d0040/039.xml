<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_039-1a"/>
</p>
<p>
温國文正公文集卷第三十九<lb/>
　　章奏二十四<lb/>
　　　辭免裁減國用劄子<lb/>
　　　請不受尊號劄子<lb/>
　　　手詔<lb/>
　　　批荅<lb/>
　　　乞聽宰臣等辭免郊賜劄子<lb/>
　　　舉諌官狀<lb/>
　　　八月十一日邇英對問河北災變<lb/>
　　　議學校貢舉狀<lb/>
　　　　辭免裁減國用劄子<hi>七月三日上殿次日収還差勑只令三司差官官勾</hi>
臣近曽乞别選差官裁減國用奉聖旨不許辭免臣<lb/>
<pb n="KR4d0040_SBCK_039-1b"/>
以非材叨忝美職月受厚俸常自愧恐無有報稱若<lb/>
果能有益於國臣何敢辭竊惟方今國用所以不足<lb/>
者在於用度太奢賞賜不節宗室繁多官職冗濫軍<lb/>
旅不精此五者必湏陛下與兩府大臣及三司官吏<lb/>
深思其患力救其弊積以歲月庻幾有効固非愚臣<lb/>
一朝一夕所能裁減也若但欲知慶暦二年裁減國<lb/>
用制度比見今支費不同數目只下三司令供析聞<lb/>
奏立可盡見臣愚以爲不必更差官置局專領此事<lb/>
况臣所修資治通鑑委實文字浩大朝夕少暇難以<lb/>
更兼錢榖差遣取進止<lb/>
　　　　請不受尊號劄子<lb/>
臣今月十七日准内降曽公亮等上尊號第三表檢<lb/>
<pb n="KR4d0040_SBCK_039-2a"/>
㑹舊例合降不允批荅巳具牓子審取聖旨去訖臣<lb/>
竊惟上尊號之禮非先王令典起於唐武后中宗之<lb/>
丗遂爲故事因循至今伏見太祖開寶九年群臣上<lb/>
尊號有一統太平字太祖以燕晉未平却而不受以<lb/>
是見聖人之志苟無其實終不肯有其名也太宗端<lb/>
拱二年詔自前所加尊號盡從省去且曰以理言之<lb/>
皇帝二字亦未可兼稱朕欲稱王伹不可與諸子同<lb/>
耳群臣懇請乃受法天崇道四字而已其後終身遂<lb/>
不復増益先帝治平二年辭尊號不受天下莫不稱<lb/>
頌聖徳不幸次年有謟䛕之臣建言國家與契丹常<lb/>
有往来書彼有尊號而中國獨無足爲深恥於是群<lb/>
臣復以非時上尊號論者甚爲朝廷惜之昔漢文帝<lb/>
<pb n="KR4d0040_SBCK_039-2b"/>
遺單于書以尺一牘單于荅以尺二寸牘自稱天地<lb/>
所生日月所置匈奴大單于未聞文帝復爲勝大之<lb/>
名以加之也學者至今稱文帝謙徳之羙未甞以爲<lb/>
可恥也此乃不識大體之言誠不足信耳今群臣以<lb/>
故事上尊號臣愚以爲陛下聦明睿智雖冝享有鴻<lb/>
名然踐祚未乆又在亮隂之中考之事體似未冝受<lb/>
陛下誠能断以聖意推而不居旣不允所請仍令更<lb/>
不得上表則頌嘆之聲將洋溢四海此所謂一謙四<lb/>
益後其身而身先可以捨虚名而得實譽者也伏望<lb/>
陛下更加詳擇取進止<lb/>
　　　　手詔<lb/>
覽卿来奏深諒忠誠朕方以頻日淫雨甲申地震天<lb/>
<pb n="KR4d0040_SBCK_039-3a"/>
威彰著日虞傾禍實憂𬒳此鴻名有慙面目况在亮<lb/>
隂亦難當是盛典誠如卿言今已批降指揮可善爲<lb/>
荅辭使中外知朕至誠實乃内顧慙懼非是欺衆以<lb/>
邀虚名<lb/>
　　　　批荅<lb/>
省表具之朕荷祖宗之休撫有四海永惟燭理之不<lb/>
明舉措之不中元元困窮未獲厥所夙夜悼懼如渉<lb/>
春氷屬以美報之禮不敢墮曠故欲躬執犧牲祗見<lb/>
上帝固非昭告成功自營福禄也群公卿士猥見褒<lb/>
譽欲歸以溢美增其徽稱抗章勤請至于再三朕乏<lb/>
馨香之德不能媚于神祇乃甲申地震淫雨爲災天<lb/>
威彰著日虞罪悔尚何盛烈之可述鴻名之敢當心<lb/>
<pb n="KR4d0040_SBCK_039-3b"/>
焉愧惕流汗霑足况尚在諒闇哀素未忘何冝此時<lb/>
亟舉盛典若斯之議非所敢聞冝體予至誠勿復爲<lb/>
奏所請冝不允仍断來請<lb/>
　　　　乞聽宰臣等辭免郊賜劄子<lb/>
臣伏覩宰臣曽公亮等奏以河朔菑泠調用繁冗欲<lb/>
望將來大禮畢兩府臣僚更不賜銀絹奉聖旨送學士<lb/>
院取旨議者或以爲兩府所賜無多納之不足以冨<lb/>
國而於待遇大臣禮太薄頗爲傷體臣愚竊以爲不<lb/>
然古者冢宰制國用視年之豊耗量入以爲出固不<lb/>
可於饑饉之時守豊登之法也是故歲凶年榖不登<lb/>
君膳不祭肺大夫不食粱士飲酒不樂明君臣上下<lb/>
皆當深自貶損以救民急也臣竊惟國家帑藏素巳<lb/>
<pb n="KR4d0040_SBCK_039-4a"/>
空虚重以今歳河北之地災害特甚曏者慶曆之末<lb/>
河決啇胡民田雖傷官倉無損而河比父子相食餓<lb/>
殍蔽野今河决之外加以地震官府民居蕩爲糞壤<lb/>
継以霖雨倉粟腐朽軍食且乏何暇及民冬春之交<lb/>
民必大困甚於慶曆之時國家豈可坐而視之不加<lb/>
振救乎况復城櫓湏修河防應塞百役並興所費不<lb/>
貲當此之際朝廷上下安得不同心恊力痛加裁損<lb/>
以徇一方之急凡宣布惠澤則冝以在下爲先撙節<lb/>
用度則冝以在上爲始今欲裁損諸費不先於貴者<lb/>
近者則踈逺之人安肯甘心而無怨乎必若爲臣有<lb/>
大勲於天下雖錫之山川土田附庸何爲不可若止<lb/>
因郊禮陪位而受數百萬之賞臣竊有所不安矣臣<lb/>
<pb n="KR4d0040_SBCK_039-4b"/>
前所謂賞賜無節者此亦其一也雖臣下不辭猶應<lb/>
裁减況其自辭裁之何損乎儻若伹務因循姑息度<lb/>
<hi>日</hi>欲裁損乗輿供奉之物則曰减於制度太爲削弱<lb/>
<hi>疑缺一叚</hi>非所以養賢欲裁損群下浮冗之費則曰人情不<lb/>
恱恐致生事非所以安衆如此則是國用永無可省<lb/>
之日下民永無蘇息之期必至於涸竭窮極然後止<lb/>
也且君子之所尚者義也小人之所徇者利也爲國<lb/>
者當以義褒君子利恱小人今大臣以災害之故辭<lb/>
錫賚以佐百姓之急義之可褒者也陛下從而聽之<lb/>
乃所以爲厚非所以爲薄也雖然兩制銀絹止於二<lb/>
萬匹兩未足以救今日之災又國家舊制毎遇郊禋<lb/>
大賚四海下逮行伍無不霑洽不可於公卿大夫全<lb/>
<pb n="KR4d0040_SBCK_039-5a"/>
無賜予臣愚以爲文臣自大兩省以上武臣及宗室<lb/>
自正任刺史以上内臣自押班以上將來大禮畢所<lb/>
賜並冝减半俟他年豐稔自依舊制其文武朝臣以<lb/>
下一更不减以爲酌中臣亦知此物未能冨國誠冀<lb/>
國家因此漸思減其餘浮費自今日爲始耳臣素愚<lb/>
戇識慮膚淺所言者皆目前之實狀非竒偉之髙論<lb/>
也伏望陛下更賜裁察若果有可取乞断自聖旨勿<lb/>
爲衆言所移則天下幸甚取進止<lb/>
　　　　舉諌官狀<lb/>
臣今日面奉聖旨令臣采訪可爲諫官者宻具姓名<lb/>
聞奏臣辭不獲命退而惶恐默自思忖凡擇言事官<lb/>
當以三事爲先第一不愛冨貴次則重堦名節次則<lb/>
<pb n="KR4d0040_SBCK_039-5b"/>
曉知治體具此三者誠亦難材臣愚何足以識别賢<lb/>
能竊謂已試之人差爲可信伏見三司鹽鐵副使吕<lb/>
誨累居言職不畏彊禦再經謫降執節不回侍御史<lb/>
吕景外貌和厚内守堅正見得知恥臨義不疑於臣<lb/>
所知之中此兩人似堪其選更乞陛下博訪衆臣裁<lb/>
以聖意取進止<lb/>
　　　　八月十一日邇英對問河北災變<lb/>
八月十一日邇英進讀巳召對問以河北災變何以<lb/>
救之光對以河北大水倉廪漂沒所難得者莫先於<lb/>
食朝廷若降金帛令配賣於民以糴榖則重増煩擾<lb/>
且禾稼蕩盡擢之亦無所得故饑饉之歳金帛無所<lb/>
用惟食不可一日無耳上曰巳令漕五十萬石以賑<lb/>
<pb n="KR4d0040_SBCK_039-6a"/>
之可足乎對曰臣聞瀛州所損自百五十萬石所漕<lb/>
者裁能補瀛州三分之一耳上曰然則柰何對曰臣<lb/>
聞河北東西路水所不及州縣頗稔可糴又汴流未<lb/>
絶冝多漕江淮之榖以濟之上又問諌官難得人誰<lb/>
可者對曰臣賤官何敢薦人上固問之對曰臣倉猝<lb/>
不能記容臣退而宻奏上因論治道言州縣長吏多<lb/>
不得人政府不能精擇對曰人不易知天下三百餘<lb/>
州責其精擇誠難伹能擇十八路監司使之擇所部<lb/>
知州而進退之知州擇所部知縣而進退之得人多<lb/>
矣今之提轉古方伯州牧之任繫一路休戚當慎擇<lb/>
天下賢才不可伹取資叙及酬奬爲之也上又問兩<lb/>
府辭郊賚劄子何不呈對以同僚有假故上問兹事<lb/>
<pb n="KR4d0040_SBCK_039-6b"/>
何如對曰臣巳有奏狀臣所見上如此更乞博訪近<lb/>
臣裁以聖意上曰誰不同對曰獨臣有此愚見他人<lb/>
皆不以爲然上曰朕意亦與卿同聽其辭賞乃所以<lb/>
成其美非薄之也然减半無益大臣懇辭不若盡聽<lb/>
之對曰今郊賚下至卒伍皆有之而公卿更無恐於<lb/>
體未順上曰巳有帶馬矣對曰求盡納者人臣之志<lb/>
賜其半者人主之恩也後數日光與禹玊介甫同進<lb/>
呈郊賚劄子於延和殿光言方今國用不足災害荐<lb/>
臻節省冗費當自貴近爲始冝聽兩府辭賞爲便介<lb/>
甫曰國家冨有四海大臣郊賚所費無幾而惜不之<lb/>
與未足冨國徒傷大體昔常衮辭賜饌時議以爲衮<lb/>
自知不能當辭禄今兩府辭郊賚正與此同耳且國<lb/>
<pb n="KR4d0040_SBCK_039-7a"/>
用不足非方今之急務也光曰常衮辭禄猶知廉恥<lb/>
與夫固位且貪禄者不猶愈乎國家自真廟之末用<lb/>
度不足近歲尤甚何得言非急務邪介甫曰國用不<lb/>
足由未得善理財之人故也光曰善理財之人不過<lb/>
頭㑹箕歛以盡民財如此則百姓困窮流離爲盗豈<lb/>
國家之利邪介甫曰此非善理財者也善理財者民<lb/>
不加賦而國用饒光曰此乃桑羊欺漢武帝之言司<lb/>
馬遷書之以譏武帝之不明耳天地所生貨財百物<lb/>
止有此數不在民間則在公家桑羊能致國用之饒<lb/>
不取於民將焉取之果如所言武帝末年安得群盗<lb/>
蠭起遣繡衣使者逐捕之乎非民疲極而爲盗邪此<lb/>
言豈可據以爲實介甫曰太祖時趙普等爲相賞賚<lb/>
<pb n="KR4d0040_SBCK_039-7b"/>
或以萬數今郊賚匹兩不過三千豈足爲多光日普<lb/>
等運籌幃握平定諸國賞以萬數不亦冝乎今兩府<lb/>
助祭不過奏中嚴外辦沃盥奉帨巾有何功勤而得<lb/>
比普等乎與介甫爭論乆之禹王曰司馬光言省費<lb/>
自貴近始光言是也王安石言所費不多恐傷國體<lb/>
安石言亦是也惟陛下裁之上曰朕亦與司馬光同<lb/>
今且以不允荅之可也是日適㑹介甫當制遂以上<lb/>
前所言意草批荅引常袞事以責兩府兩府亦不復<lb/>
辭明日邇英講讀罷上獨留介甫與語兩府不敢先<lb/>
出以俟之至晡後乃出不數日參知政事<lb/>
　　　　議學校貢舉狀<lb/>
臣准御史臺牒准勑節文天下學校貢舉之法冝令<lb/>
<pb n="KR4d0040_SBCK_039-8a"/>
兩府兩省待制以上御史臺三司三館臣僚各限一<lb/>
月具議狀聞奏者臣聞詩云無競惟人四方其訓之<lb/>
言君欲立強於天下者無如得人得人而任之以事<lb/>
則四方斯順之矣臣竊惟取士之弊自古始以来未<lb/>
有若近世之甚者也何以言之自三代以前其取士<lb/>
無不以德爲夲而未甞專貴文辭也漢氏始置茂才<lb/>
孝廉等科皆命公卿大夫州郡舉有經術德行者䇿<lb/>
試以治道然後官之故其風俗敦尚名節降及末世<lb/>
雖政襄於上而俗清於下由取士之術素加奬勵故<lb/>
也魏晉以降貴通才而賤守節習尚浮華舊俗益敗<lb/>
然所舉秀孝猶以經術取之州郡皆置中正以品其<lb/>
才行一言一動之失或終身爲累士猶兢兢不敢自<lb/>
<pb n="KR4d0040_SBCK_039-8b"/>
放隋始置進士唐益以明經等科而秀孝遂絶止有<lb/>
進士明經二科皆自投牒求試不復使人察舉矣進<lb/>
士初但試䇿及長安神龍之際加試詩賦於是進士<lb/>
專尚屬辭不夲經術而明經止於誦書不識義理至<lb/>
於德行則不復誰何矣自是以來儒雅之風日益頽<lb/>
壞爲士者狂躁險薄無所不爲積日旣乆不勝其弊<lb/>
於是又設封彌謄録之法蓋朝廷苦其難制而有司<lb/>
急於自營也夫欲搜羅海内之賢俊而掩其姓名以<lb/>
考之雖有顔閔之德苟不能爲賦詩論䇿則不免於<lb/>
遭擯棄爲窮人雖有跖蹻之行苟善爲賦詩論䇿則<lb/>
則不害於取髙第爲美官臣故曰取士之弊自古始<lb/>
以來未有若近丗之甚者非虚言也今幸遇陛下聖<lb/>
<pb n="KR4d0040_SBCK_039-9a"/>
明心知貢舉之極弊慨然發憤深詔群臣使得慱議<lb/>
利病更立新規是千載一時也議者或曰古人郷舉<lb/>
里選今欲知士之德行冝委知州知縣者采察其實<lb/>
保而薦之臣獨以爲不然古者分地建國自卿大夫<lb/>
士皆以其國人爲之猶患處士之德行不可得而詳<lb/>
也故又擇其郷之賢者使爲閭胥比長自㓜及長朝<lb/>
夕察其所爲然後士之德行美惡莫得而隱也今夫<lb/>
知州知縣雜四海九州之人逺者三歲而更近者數<lb/>
月而更或𥘉到官即遇科場遽責之知所部士人德<lb/>
行誠亦難矣又應開封府舉者常不減數千人而開<lb/>
封府獄訟之繁知府者自旦至暮耳不暇聽目不暇<lb/>
視又有餘𥙿可使之察數千人之德行乎議者又曰<lb/>
<pb n="KR4d0040_SBCK_039-9b"/>
冝去封彌謄録委有司考其文辭參以行實而取之<lb/>
臣獨以為不然夫士之徳行知州縣者尚不能知而有司<lb/>
居京師一旦集天下之士獨以何術知之其術不過以衆<lb/>
人之毀譽决之孔子曰衆好之必察焉衆惡之必察焉夫<lb/>
衆人之毀譽庸詎足以尽其實乎必如是行之臣見其愛<lb/>
憎互起毀譽交作請託公行賄賂上流謗讟並興獄訟不<lb/>
息將紛然殽乱朝廷必厭苦之而復用封彌謄録矣夫封<lb/>
彌謄録固為此數者而設之也譬猶築防以鄣洚水也今<lb/>
不絶其源而徒去其防則橫流之患愈不可救矣臣雖至<lb/>
愚平生固甞竭其思慮欲以少救其弊今敢試陳二䇿乞<lb/>
陛下俯加裁擇臣聞上之所爲下之所歸也國家從来以<lb/>
詩賦論䇿取人不問徳行故士之求仕進者日夜孜孜專<lb/>
<pb n="KR4d0040_SBCK_039-10a"/>
以習賦詩論䇿爲事惟恐不能勝人父教其子兄勉<lb/>
其弟不是過也今若更以德行取人則士之力於德<lb/>
行亦猶是也誠風化清濁之原歴代訛繆而不寤必<lb/>
待聖朝然後正之者也夫德行修之於心藏之於身<lb/>
雖家人有所不知况於卿黨况於州縣况於朝廷將<lb/>
何從知之故必待明哲公正之臣知而舉之然後四<lb/>
海之士皆可得而官使也然舉薦之法旣行則干求<lb/>
屬請誠所不能無也要在所舉非其人者國家以嚴<lb/>
法繩之勿加恩貸則苟且徇私之人皆知懼矣且國<lb/>
家旣以德行取士則彼貪猾輕躁之人依附權要枉<lb/>
道求進者皆為清議所貶見棄於時雖有舉者必不多<lb/>
矣臣愚欲乞今後應係舉人令升朝官以上歲舉一<lb/>
<pb n="KR4d0040_SBCK_039-10b"/>
人提點刑獄以上差遣者歲舉二人諌議大夫或待<lb/>
制以上歲舉三人不以所部非所部郷里非郷里除<lb/>
自己親戚及曽犯真刑或私罪情理重曽經罰贖及<lb/>
不孝不友盗竊淫亂明有迹狀者不得舉外其餘皆<lb/>
得舉之仍於舉狀内明言臣今保舉某州某科某人<lb/>
有學術節行乞賜召試若舉狀旣上之後却有前後<lb/>
諸般違礙事發其舉主並依律文貢舉非其人分故<lb/>
失從公私罪定断受贓而舉者以枉法論其舉狀逐<lb/>
時送下禮部貢院置簿記録若應舉人而不舉者歲<lb/>
終委貢院勘㑹姓名聞奏乞嚴加朝典毎遇三年一<lb/>
開貢舉委貢院截自詔下之日勘㑹選擇舉主最多<lb/>
者從上取之<hi>舉主數同則以舉狀到省日月先後爲次其舉主曽有贓罪及見停閑身亡或</hi>
<pb n="KR4d0040_SBCK_039-11a"/>
<hi>在合參人數外者並不准</hi>倍於每次科場南省奏名人數具姓名<lb/>
聞奏乞下夲貫發遺赴闕其夲貫更不考試即具申<lb/>
狀解送赴貢院仍出公慿給付遂人令赴貢院照㑹<lb/>
限十一月内取齊十二月内引見正月内委貢院者<lb/>
試<hi>其試官或朝廷臨時添差</hi>進士試經義䇿三道子史䇿三道時<lb/>
務䇿三道更不試賦詩及論明經及九經等諸科試<lb/>
夲經及論語孝經大義共四十道明經加試時務䇿<lb/>
三道其帖經墨義一切皆不試對䇿反大義但取義<lb/>
理優長不取文辭華巧唯所對經史乖僻時務踈闊<lb/>
者即行黜落其奏名人數並依科埸舊制<hi>若合格者少不满舊</hi>
<hi>數亦聽</hi>至御試時進士明經各試時務䇿一道九經等<lb/>
諸科試夲經大義十道所有名字髙下並只以舉主<lb/>
<pb n="KR4d0040_SBCK_039-11b"/>
多者爲上舉主數同則以舉狀到省月日先後爲次<lb/>
其舉人所納家狀及授官後吏部所給告身並湏開<lb/>
坐元初舉主人數姓名若及第後犯私罪情理重及<lb/>
贓罪其舉主並減一等坐之未及第者減三等皆不<lb/>
以去官及赦原如此則群臣不敢挾私妄舉士人皆<lb/>
崇尚經術重惜操履風俗丕變矣朝廷若不能行此<lb/>
保舉之法其次莫若修學校之法以取之臣伏見自<lb/>
慶暦以來天下諸州雖皆立學校大抵多取丁憂及<lb/>
停閑官貟以爲師長籍其供給以展私惠聚在事官<lb/>
貟及井市豪民子弟十數人遊戯其間坐耗糧食未<lb/>
甞講習修謹之士多恥而不入間有二千石自謂能<lb/>
興學者不過盛修室屋増置莊産廣積糧儲多聚生<lb/>
<pb n="KR4d0040_SBCK_039-12a"/>
徒以邀虚名師長之人自謂能立教者不過謹其岀<lb/>
入節其遊戯教以鈔節經史剽竊時文以夜繼晝習<lb/>
賦詩論䇿以取科名而巳此豈先王立學之意邪於<lb/>
以修明聖道長育人材化民成俗固巳踈矣臣欲乞<lb/>
自今天下州學只許置教授一人委夲州長吏於夲<lb/>
處命官中選擇無過犯有節行能講說爲衆所服者<lb/>
舉奏𥙷充若夲州無人則奏乞下銓司選差委銓司<lb/>
於見在銓選人内㨂選進士明經諸科出身人歷任<lb/>
無贓私罪能講說經書者奏補充逐州教授<hi>仍令國子監試</hi>
<hi>講說經書</hi>應舉人𥘉入學者並爲外舎生唯赴聽講及公<lb/>
試外不得於學中宿食其教授毎日講書畢取在學<lb/>
諸生姓名書於籖上雜置筩中抽取三人問以聽過<lb/>
<pb n="KR4d0040_SBCK_039-12b"/>
書中疑議三條使對衆解說通者置簿記録粗者不<lb/>
問不者有罰毎月中兩次公試各試所習舉業委教<lb/>
授考校定優劣等第具姓名出牓示訖亦置簿記録<lb/>
其有過犯者小過則罰錢中過則降<hi>謂自内舎髙等降爲中等中等</hi>
<hi>降爲𥘉䓁𥘉等降爲外舎生外舎生無等可降者勒出學</hi>大過則斥出學亦置簿<lb/>
記録毎遇春秋釋奠畢委教授選擇外舎生到學及<lb/>
半年以上自前次釋奠以來說書多通公試多在優<lb/>
等<hi>姓名近上即爲優等</hi>過犯情輕數少即升入内舎爲𥘉等生<lb/>
始聽於學中宿食又選擇𥘉等生升爲中等生中等<lb/>
生升爲髙等生皆如外舎生之法其有二人巳上比<lb/>
較難决者即特令說書及試所葉以决皆湏具狀申<lb/>
夲州委知州通判更加審覆委得公當然後給牒補<lb/>
<pb n="KR4d0040_SBCK_039-13a"/>
之如後來有過降等者其牒即行抽取毀抹其敎授<lb/>
選擇糾舉升降等第若有不公委知州通判覺察取<lb/>
勘聞奏乞行衝替其開封府舉人舊無府學並令寓<lb/>
教於國子監其國子監舉人須實是品官子弟方得<lb/>
依條入學其敎試選升之法並與外州同以直講比<lb/>
教授判監同判監比知州通判凡國子監開封府及<lb/>
諸州軍内舎髙等生額並用夲處解額之半<hi>解額有竒數者</hi>
<hi>入髙等生額假若解額三人則以二人爲髙等生額</hi>其中等倍髙等𥘉等倍中<lb/>
等若人數未足則闕之不得溢額𥙷人若遇詔下開<lb/>
貢舉委夲處判監同判監知州通判截自其曰勘㑹<lb/>
髙等生𥙷及半年以上者具姓名結罪保明聞奏<hi>開封</hi>
<hi>府人只委判監同判監保明</hi>仍給公慿許令免解直就省試其髙<lb/>
<pb n="KR4d0040_SBCK_039-13b"/>
等生占不盡解額方許本處其餘舉人取解其中等<lb/>
𥘉等生於取解時仍别立號常比其餘舉人多取分<lb/>
數所有髙等生至省試時亦别立號毎七人中取一<lb/>
人奏名如此則舉人亦稍嚮經術敦行誼矣夫經術<lb/>
深淺非程試所能知行誼羙惡非朝夕所能察今使<lb/>
之處於學校經二三年累經選擇升至髙等又占解<lb/>
額妨衆人進取之路若其行誼小有過差必不爲衆<lb/>
人所容矣由此觀之其髙等生經術則講說常通文<lb/>
藝則屢入優等過犯則全然輕少行誼則爲衆所服<lb/>
比之糊名謄録考其一日所試賦詩論䇿偶有所長<lb/>
而取之者相去逺矣况近年舉人或一無行能横遇<lb/>
㤙澤幸得免解者不可勝數今髙等生行能如此裁<lb/>
<pb n="KR4d0040_SBCK_039-14a"/>
免一觧豈足惜哉此學校之法也若朝廷又不䏻如<lb/>
此只扵舊條之中毛舉數事微有更張則扵取士之<lb/>
道並無所益徒更煩苛不若悉循舊貫之為愈也<lb/>
司馬温國文正公文集卷第三十九<lb/>
<pb n="KR4d0040_SBCK_039-14b"/>
</p>
<p>
</p>
  </div>
</body>
</text>
</TEI>
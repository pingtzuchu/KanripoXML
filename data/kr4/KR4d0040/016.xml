<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_016-1a"/>
　　　　論周琰事乞不坐馮浩狀<lb/>
右臣伏奉聖旨以鏁廳舉人周琰重疊用殊字旣條<lb/>
制未明試官不申請定奪臣與馮浩各特罰銅五斤<lb/>
放仰荷含貸喜懼無量然臣昨在武成王廟考試之<lb/>
時其周琰所用殊字浩本疑不係重疊用韻由臣愚<lb/>
懵鑒别不精觀琰程試不見所善又據條制但言重<lb/>
疊用韻不云用佗韻引而恊者非由此堅執輙行黜<lb/>
落鹵莽之罪盡皆在臣今浩與臣一例受罰臣雖無<lb/>
似能不愧心伏望聖慈特賜矜察與免馮浩責罰於<lb/>
臣更加嚴譴各得其分誠不敢辭干冐宸嚴臣無任<lb/>
戰汗激切屏營之至謹具狀奏聞伏候勑旨<lb/>
　　　請建儲副或進用宗室苐一狀<hi>至和三年六月十九日上</hi>
<pb n="KR4d0040_SBCK_016-1b"/>
<hi>是歳仁宗遣豫不臨朝者累月國嗣未建天下寒心中外之目勇悍不屈素時忠直</hi>
<hi>自負如唐介等皆莫言惟范景仁辱爲諫官首建此議光聞而継之第一狀留中第</hi>
<hi>二第三狀降付中書</hi>
竊以人臣之進言者捨其急而議其緩則言益繁而<lb/>
用益寡矣人君之聽納者忽其大而謹其細則心益<lb/>
勞而功益淺矣故明主不惡逆耳之言以察治乱之<lb/>
原忠臣不避滅身之旤以論安危之本是以上下交<lb/>
㤗而事業光羙也臣竊見陛下自首春以來聖躰小有<lb/>
不康天下之人側足而立累氣而息恟恟憂懼若蹈<lb/>
冰炭間者雖已痊平而民間猶有妄爲訛言以相驚<lb/>
動者雖有司以嚴刑束之彼口不得言中心惶惶何<lb/>
所不慮邪陛下胡不試思其所以然者何哉豈非儲<lb/>
<pb n="KR4d0040_SBCK_016-2a"/>
貳者天下之根本根本未定則衆心不安也賈誼有<lb/>
言抱火措之積薪之下而寢其上火未及然因謂之<lb/>
安當誼之時漢孝文帝春秋鼎盛有孝景以爲之太<lb/>
子中外乂安公私冨溢誼猶有是言使誼處於今日<lb/>
當云何哉陛下好學多聞愽覽經史試以前古之事<lb/>
迹之治乱安危之㡬何甞不由継嗣哉得其人則治<lb/>
不得其人則乱分先定則安不先定則危此明白之<lb/>
理皎如日月得失之㡬間不容髮於朝廷至大至急<lb/>
之務孰先於此而陛下晏然不以爲憂群臣愛身莫<lb/>
以爲言此臣所以日夜痛心疾首忘其身之踈賤而<lb/>
不顧鼎鑊之罪者也伏惟陛下哀而察之今夫細民<lb/>
之家有百金之寳猶擇親戚可信任者使謹守之況<lb/>
<pb n="KR4d0040_SBCK_016-2b"/>
天下之大乎三代之王以至二漢所以能享天之禄<lb/>
若是其乆者豈非皆親任九族以爲藩輔乎使親者<lb/>
猶不可信則踈者庸足恃乎臣竊惟陛下天性純孝<lb/>
振古無倫事無大小關於祖宗者未甞不勤身苦體<lb/>
小心翼翼以奉承之况所受祖宗光明盛大之基業<lb/>
豈可不爲之深思逺慮措之於安平堅固之地以保<lb/>
萬世無疆之休哉臣聞天子之孝非若衆庻止於飬<lb/>
親而已蓋將慎守前人之業而傳於無窮然後爲孝<lb/>
也故經稱天子之孝曰德教加於百姓刑干四海諸侯<lb/>
之孝曰保其社禝而和其民人卿大夫之孝曰守其<lb/>
宗廟士之孝曰保其禄位而守其祭祀庻人之孝曰<lb/>
謹身節用以養父母此皆聖人之言非臣之狂瞽也<lb/>
<pb n="KR4d0040_SBCK_016-3a"/>
今陛下所以奉事祖宗其道至矣若獨於此未留睿<lb/>
意早定大議則曏時純孝巍巍之德皆无益矣此天<lb/>
下所共爲陛下重惜非特愚臣而已臣聞礼大宗无<lb/>
子則同宗爲之後爲之後者爲之子也故爲人後者<lb/>
事其所後礼皆如父所以尊尊而親親也伏惟祖宗<lb/>
受天明命功德在人本支百丗子孫千億而陛下未<lb/>
有皇嗣人心憂危伏望陛下深念祖宗之艱難基業<lb/>
之閎羙神噐之大寳蒼生之重望勿聽苟且之言勿<lb/>
從因循之計断自聖志昭然勿疑謹擇宗室之中聦<lb/>
明剛正孝友仁慈者使攝居儲貳之位以俟皇嗣之<lb/>
生退居藩服儻聖意未欲然者或且使之輔政或典<lb/>
宿衛或尹京邑亦足以安天下之心如此則天神地<lb/>
<pb n="KR4d0040_SBCK_016-3b"/>
祗宗廟社禝寔共頼陛下聖明之德況群臣兆民其<lb/>
誰不歡呼鼔舞乎昔魯漆室之女憂魯君老太子㓜<lb/>
彼匹婦也猶知憂國家之難蓋以魯國有難則身必<lb/>
與焉故也況臣食陛下之禄立陛下之朝又得承乏<lb/>
典冊之府比於<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>室之女斯亦重矣誠不忍坐視國<lb/>
家至大至急之憂而隱嘿不言臣誠知不言責不在<lb/>
臣言之適足自禍然而必言者萬一䔬陛下采而聽<lb/>
之則臣於國家譬如螻蟻而爲陛下建万丗无窮之<lb/>
基救四海生民之命臣榮多矣願陛下勿以臣人微<lb/>
位賤謂之狂狷而忽之試以臣言自爲聖意延問大<lb/>
臣忠於社禝者儻以爲非臣請㐲妄言之誅儻以爲<lb/>
是願陛下决志而速行之焚臣此奏勿以示外足以<lb/>
<pb n="KR4d0040_SBCK_016-4a"/>
明臣非敢徼冀毫釐之幸也虞書曰勑天之命惟時<lb/>
惟㡬陛下當此之時變危爲安變亂爲治易於返掌<lb/>
若失時不斷使天下之人有以議陛下之純孝者則<lb/>
臣雖欲畢命捐軀以報陛下亦無及巳臣不勝區區<lb/>
憤懣之誠干冐冕旒伏地待罪<lb/>
　　　　第二狀<lb/>
臣先於六月十九日輒以瞽言干犯聖聽伏地傾耳<lb/>
以俟明詔于今月餘一無所問陛下寛仁不加誅於<lb/>
狂愚之臣然亦未賜采納臣竊自痛人品猥細言語<lb/>
吃訥不能發明國家安危大體致陛下䡖而弃之此<lb/>
皆臣之罪也雖然臣性誠愚位誠賤而意誠忠語誠<lb/>
切願陛下不以人之愚賤而廢忠切之言少留聖心<lb/>
<pb n="KR4d0040_SBCK_016-4b"/>
於宗廟社禝之至計則天下幸甚天下幸甚竊以爲<lb/>
國家者政有小大事有緩急知所先後則功無不成<lb/>
議者或曰當今之務大而急者在於水災況溢是大<lb/>
不然彼水災所傷不過汚下及濵河之民若積雨旣<lb/>
止有司少䟽而塞之則民皆復業豈能爲國家之患<lb/>
哉又曰然則在於榖帛窘乏是又不然夫以四海之<lb/>
冨治平之乆若養之有道用之有節使良有司治之<lb/>
榖帛不可勝用也豈能爲國家之患哉又曰然則在<lb/>
於戎狄侵盗是又不然夫戎狄侵盗不過能驚擾邊<lb/>
鄙之民若御之有道備之有謀可使朝貢相継豈能<lb/>
爲國家之患哉以臣之愚當今最大最急之患在於<lb/>
本根未建衆心危疑釋此不憂而顧憂彼三者是舎<lb/>
<pb n="KR4d0040_SBCK_016-5a"/>
其肺腑而救其四支也不亦左乎借有髙材之臣能<lb/>
復九河之道儲九年之食開千里之邊而本根未建<lb/>
猶無益也況復細於彼三事者烏足道哉今陛下聖<lb/>
體雖安四方之人未能遍知尚有疑懼者陛下不以<lb/>
此時早擇宗室之賢者使攝居儲副之位内以輔衞<lb/>
聖躬外以鎮安百姓萬一有狂妄之人出於意外喧譁<lb/>
驚衆雖知萬全無慮然亦豈可不過爲之防哉臣竊<lb/>
意陛下聖志洞照安危䇿慮已定而尚宻之未欲宣<lb/>
示於外審或如此亦恐不可何則今天下之人企踵<lb/>
而立抉耳而聽以湏明詔之下然後人人自安又何<lb/>
待而宻哉若以儲副體大非造次可定者或且使之<lb/>
輔政或典宿衞或尹京邑亦足以遏禍難之原靖中<lb/>
<pb n="KR4d0040_SBCK_016-5b"/>
外之意今安危之幾間不容髪日失一日貴在及時<lb/>
而朝廷置之意外不爲汲汲朝夕所議大抵皆目前<lb/>
常事非甚大而急者臣恐髙拱雍容養成國家之患<lb/>
從而理之用力難矣此臣所以日夜區區寢不能安食<lb/>
不能飽不避死亡之誅進言不巳者也伏望陛下察<lb/>
其愚衷特賜詳擇臣前日所奏及今狀内事理稍有<lb/>
可施行者乞決計而速行之以安天下元元之心然<lb/>
後理臣僣妄建言之罪不敢辭也<lb/>
温國文正公文集卷第十六<lb/>
</p>
<p>
</p>
  </div>
</body>
</text>
</TEI>
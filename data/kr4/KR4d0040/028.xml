<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0040_SBCK_028-1a"/>
温國文正公文集卷第二十八<lb/>
　　章奏十二<lb/>
　　　奉養劄子<lb/>
　　　上殿劄子二道<lb/>
　　　永昭陵寺劄子<lb/>
　　　貢院定奪科埸不用詩賦狀<lb/>
　　　乞車駕早出祈雨劄子<lb/>
　　　民有犯惡逆乞不令長官自劾狀<lb/>
　　　二先劄子<lb/>
　　　延訪群臣第二劄子<lb/>
　　　　奉養劄子<lb/>
臣竊聞近日陛下聖體甚安奉事皇太后昏定晨省<lb/>
<pb n="KR4d0040_SBCK_028-1b"/>
未甞廢闕非獨群臣百姓之福乃宗廟社稷之福也<lb/>
陛下旣爲仁宗皇帝之後皇太后即陛下之母今濮<lb/>
王旣沒陛下平生孝養未盡之心不施之於皇太后<lb/>
將何所用哉臣聞君子受人一飯之恩猶不忍負之<lb/>
必思報荅况皇太后有莫大之德三陛下豈可斯須<lb/>
忘之先帝立陛下爲嗣皇太后有居中之助一也及<lb/>
先帝晏駕之夜皇太后决定大䇿迎立聖明二也陛<lb/>
下踐阼數日而得疾不省人事中外衆心惶惑失措<lb/>
皇太后爲陛下攝理萬機鎭安中外以俟痊復三也<lb/>
有此一德者則陛下子子孫孫報之不盡况兼三徳<lb/>
而有之陛下所以奉養之禮若有絲毫不備四海之<lb/>
人其謂陛下爲如何天地鬼神其謂陛下爲如何此<lb/>
<pb n="KR4d0040_SBCK_028-2a"/>
不可以不留聖心也今陛下巳能奉飬如禮而臣復<lb/>
區區進言者誠欲陛下戒之慎之始終無倦外盡其<lb/>
恭内盡其愛使孝德日新令聞四逹以叶天下之望<lb/>
保萬丗之禄而巳若萬一有無識小人以細末之事<lb/>
離間陛下母子不顧國家傾覆之憂而欲自營一身<lb/>
之利者願陛下付之有司明正其罪使天下暁然皆<lb/>
知陛下聖明仁孝不負大恩而䜛倿不能間也取進<lb/>
止<lb/>
　　　　上殿劄子<lb/>
臣累曽上言乞陛下加意奉飬躬親萬機言辤拙訥<lb/>
未蒙采納臣竊惟當今切務無大於此是敢不避斧<lb/>
鉞重有敷陳至於奉親之禮報德之義爲君之職訪<lb/>
<pb n="KR4d0040_SBCK_028-2b"/>
善之道臣曏來文字敘述已詳不敢復煩聖聽獨以<lb/>
目前利害言之陛下試詳擇焉竊以皇太后母也陛<lb/>
下子也皇太后母儀天下巳三十年陛下新自藩邸<lb/>
入承大統若萬一兩宫有隙陛下以爲誰逆誰順誰<lb/>
得誰失又仁宗皇帝㤙德在民藏於骨髓陛下受其<lb/>
大業而無以報之則何以慰天下之望若陛下上失<lb/>
皇太后之愛下失百姓之望則雖有大寳之位將何<lb/>
以自安凡人主所以保國家者以有威福之柄也故<lb/>
民畏之如神明愛之如父母今陛下即位將近朞年<lb/>
而朝廷政事除拜賞罰一切委之大臣未甞詢訪事<lb/>
之本末察其是非有所與奪臣恐上下之人習以爲<lb/>
常威福之柄寖有所移則雖有四海之業將何以自<lb/>
<pb n="KR4d0040_SBCK_028-3a"/>
固位則不安業則不固於陛下果何所利乎陛下必<lb/>
以爲事皇太后之禮止如是亦不失矣親萬機之務<lb/>
止如是亦無闕矣臣竊以爲不可臣聞陛下昔在藩<lb/>
邸事濮王承順顔色備盡孝道凡宫中之事濮王皆<lb/>
委陛下幹之無不平允陛下事皇大后當一如濮王<lb/>
然後可視天下之政當一如宫中之事然後可况濮<lb/>
王之親以恩皇太后之親以義其奉飬之謹非特有<lb/>
所加則無以取信也宫中之事小天下之事大其聽<lb/>
断之勤非特有所加則無以致治也儻奉飬極其謹<lb/>
聽断極其勤則陛下仁孝之名流於萬丗英叡之德<lb/>
逹於四表宗廟永安子孫蒙福於陛下有何所害而<lb/>
乆不肯爲哉凡此利害之明有如白黒取捨之易有<lb/>
<pb n="KR4d0040_SBCK_028-3b"/>
如返掌陛下今日回意易慮猶爲未晚若固守所見<lb/>
終無變更臣恐日月䆮乆釁隙愈深不可復合威權<lb/>
巳去不可復収後雖悔之亦無及巳臣受國家累世<lb/>
大恩不敢愛死爲陛下極陳社禝之計肝膽所蓄盡<lb/>
此而巳伏望陛下少留意察之取進止<lb/>
　　　　又劄子<lb/>
臣近以私懇求郷便一州伏蒙聖恩令宰臣宣諭以<lb/>
臣曏所言事略皆施行令臣且在諌院供職未得求<lb/>
出臣以駑下之質生於盛明之丗得備諫官爲幸巳<lb/>
大況陛下謙恭接下容受直言此乃愚臣千載一遇<lb/>
畢命報國之秋豈願離去左右自棄於踈逺之地誠<lb/>
以父母墳墓乆不展省人子之心遑遑不安所以有<lb/>
<pb n="KR4d0040_SBCK_028-4a"/>
此陳乞今忽奉聖旨宣諭如此臣惶恐慙懅無地自<lb/>
容夙夜循省進退維谷臣竊惟曏時所言欲陛下以<lb/>
事濮王之禮事皇太后又欲陛下延訪群臣躬親政<lb/>
事今陛下雖奉事皇太后加於往日猶未及事濮王<lb/>
之時承顔順意曲盡歡心也雖省覽庻政猶未甞訪<lb/>
問群臣講治亂之切務也陛下若以二者爲止當如<lb/>
此則兩宫之意無由和洽萬機之務無由治辨禍亂<lb/>
之原尚在太平之期尚逺臣雖日侍丹扆有何所益<lb/>
陛下若奉飬之禮日増月益訪求治道勤勞不倦使<lb/>
慈母歡欣於上百姓安樂於下則臣雖在逺方亦猶<lb/>
在陛下之側也臣聞為人子者事其親而親不恱不<lb/>
敢怨也退而自責曰我之愛不至歟愛至矣而猶不<lb/>
<pb n="KR4d0040_SBCK_028-4b"/>
恱則曰我之禮不恭歟禮恭矣而猶不恱則曰我之<lb/>
誠不盡歟誠旣盡矣則大孝之名逹於四海通於神<lb/>
明神明且猶助之而况人乎臣又聞爲人君者視天<lb/>
下有一事不治以爲已過有一民失所以為已憂天<lb/>
下巳安巳治矣猶復思將來之患而䂊防之天下未<lb/>
甞無事也在人君思與不思而巳苟思之則治安不<lb/>
思則亂危陛下儻能以此二者自勉則臣安敢廢公<lb/>
家之急而徇私家之務乎取進止<lb/>
　　　　永昭陵寺劄子<lb/>
臣竊聞近有中旨於永昭陵側别建一寺未知信否<lb/>
若果如此竊恐不可何則宣祖太宗三陵共有一寺<lb/>
若獨於真宗仁宗各置一寺則是尊奉之禮踰於祖<lb/>
<pb n="KR4d0040_SBCK_028-5a"/>
宗豈特於體理不順爲朝廷闕失亦是違先帝之孝<lb/>
心也議者或謂三陵共在一處永定永昭相去稍逺<lb/>
以此湏别建一寺凡臣僚之家無人守墳乃於墳側<lb/>
置寺㗖以微利使之守護種植而巳至於國家守衛<lb/>
山陵有司備具置寺之處何較近逺若云資薦求福<lb/>
則死生之際人不能知釋氏所言虚實難驗使亡者<lb/>
冥然無知則資薦之事有何所益果然有知如釋氏<lb/>
所言則仁宗皇帝寛慈恭儉好生惡殺恩浹四海澤<lb/>
被萬物豈待别置一寺更度數僧然後得生天堂樂<lb/>
處也且仁宗皇帝晚年詔天下無名額寺屋及百間<lb/>
者並特與名額計創添寺額千有餘處據此功德冝<lb/>
享壽考無疆之福而數月之間宫車晏駕以此驗之<lb/>
<pb n="KR4d0040_SBCK_028-5b"/>
佛不能爲人之福豈不顯然此皆皇太后與陛下所<lb/>
親見也今自國喪之後支給賞賜供奉山陵帑藏空<lb/>
虚賦役煩多百姓罷弊京西去秋不稔春復少雨正<lb/>
是朝廷宵衣旰食存恤之時乃復興此無名之役不<lb/>
急之費誠非中外所望也若萬一有益於先帝群臣<lb/>
豈敢愛惜今逆禮傷孝蠧財勞人但使僧徒及監修<lb/>
之人因此爲名妄求恩澤以廣徼幸之路臣竊爲朝<lb/>
廷不取也伏望陛下與皇太后深思當今切務汲汲<lb/>
於冨國安民息此無益之事以副天下之望其永昭<lb/>
陵寺只乞依前來指揮更不别置取進止<lb/>
　　　　貢院定奪科埸不用詩賦狀<lb/>
准中書送下天章閣待制判國子監吕公著劄子臣<lb/>
<pb n="KR4d0040_SBCK_028-6a"/>
聞以言取人固未足以盡人之才今之科埸格之以<lb/>
辭賦又不足以觀言國家承平日乆文物至盛學者莫<lb/>
不欲宗經嚮道至於浮華愽習有不得巳而爲之者<lb/>
先帝察取士之弊甞集近臣之論形於詔文則曰本<lb/>
學校以教之然後可以求其行先䇿論則辨理者得<lb/>
盡其說簡程式則閎博者頗見其才雖丁寜申諭而<lb/>
有司不能奉行竊聞昨來南省考校始專用論䇿升<lb/>
黜議者頗以爲當臣猶恐四方踈逺未知所尚有司<lb/>
各持所見則人無適從欲乞今來科埸更不用詩賦<lb/>
如未欲遽罷即乞令第一埸試論第二埸試䇿第三<lb/>
埸試詩賦每遇廷試亦以論壓詩賦爲先後升降之<lb/>
法庶成先帝之志永厎人文之盛臣謬司學政盍進<lb/>
<pb n="KR4d0040_SBCK_028-6b"/>
輿言如允所奏即乞預行告示令本院定奪聞奏者<lb/>
當院看詳近丗取人專用詩賦其爲弊法有識共知<lb/>
今來吕公著欲乞科埸更不用詩賦委得允當然進<lb/>
士只試論䇿又似太簡欲乞今後省試除論䇿外更<lb/>
試周易尚書毛詩周禮儀禮春秋論語大義共十道<lb/>
爲一埸其䇿只問時務所有進士帖經墨義一埸從<lb/>
來不曽考校顯是虚設乞更不試御前除試論外更<lb/>
試時務䇿一道如此則舉人皆習經術不尚浮華若<lb/>
是依舊不罷詩賦之時即先試後試事歸一體别無<lb/>
損益今若罷去詩賦仍乞依吕公著起請預行告示<lb/>
使天下學者早得聞知<lb/>
　　　　乞車駕早出祈雨劄子<lb/>
<pb n="KR4d0040_SBCK_028-7a"/>
臣伏見權御史中丞王疇等建言乞陛下循真宗故<lb/>
事幸諸寺觀祈雨朝廷雖從其所請而講議選日巳<lb/>
踰旬浹至今車駕未出衆論狐疑皆云事恐中輟臣<lb/>
愚竊以陛下踐位巳踰朞年京城百姓未聞屬車之<lb/>
音重以曏者聖體不安逺方之人妄造事端訛言未<lb/>
息若聞車駕一出則逺近釋然莫不恱喜況今春少<lb/>
雨麦田枯旱禾種未入倉廩虚竭閭里飢愁陛下爲<lb/>
民父母當與之同其憂勞祈禱群神豈可晏然視之<lb/>
不以疚懷况詔命巳降流聞四方若復遷延乆而不<lb/>
出則道路之人愈増猜惑不若曏時𥘉無此議也且<lb/>
王者以四海爲家故稱乘輿或稱行在今車駕蹔出<lb/>
近在京城之内亦何必拘瞽史之言選㨂時日忘萬<lb/>
<pb n="KR4d0040_SBCK_028-7b"/>
民朝夕之急殆非成湯桑林周宣雲漢之意也臣愚<lb/>
伏望陛下断自聖志於一兩日之間車駕早岀爲民<lb/>
祈雨以副中外喁喁之望取進止<lb/>
　　　　民有犯惡逆乞不令長官自劾狀<lb/>
臣竊以國家承百王之弊俗化陵夷不肖愚民犯誼<lb/>
侵禮無所不至此朝廷所冝留意不可忽也昔賈誼<lb/>
歎秦俗之薄惡以爲借父耰鉏慮有德色母取箕帚<lb/>
立而誶語抱哺其子與公併倨婦姑不相說則反辱<lb/>
而相稽以今閭巷之民旦夕所爲如彼數者皆何足<lb/>
言近聞開封府屢有子殺父母者相繼事發以京邑<lb/>
之中猶有如此悖逆之民況於逺方教化之所不及<lb/>
哉臣竊見刑部格敕百姓間有犯惡逆以上者州縣長<lb/>
<pb n="KR4d0040_SBCK_028-8a"/>
官量事貶降隱而不言委録事叅軍糾察聞奏刑统<lb/>
叅詳條部内有犯惡逆以上罪者今後刺史以上附<lb/>
表自劾以敦風教責与不責並聽敕裁朝廷近年務<lb/>
行寛政吏有故出人罪者率皆不問或小有失入則<lb/>
終身廢棄以此民有謀殺及毆詈尊長者州縣之吏<lb/>
專務掩蔽縦釋惟恐上聞往往止從杖罪断遣少肯<lb/>
處以正法蓋避自劾之耻務爲身謀遂使頑民益無<lb/>
顧憚名敦風教其實壞之王者之政當善善惡惡若<lb/>
寛此悖逆之民以爲仁政臣實愚淺未之前聞況教<lb/>
化之失風俗之弊任其責者豈特州縣長吏而巳若<lb/>
長吏隱而不言乃使録事叅軍糺察聞奏斯亦難矣<lb/>
臣愚伏望朝廷今後除去上件貶降長官及附表自<lb/>
<pb n="KR4d0040_SBCK_028-8b"/>
劾二條更不施行在京則委糺察刑獄畿内則委府<lb/>
界提點在外則委轉運使提點刑獄常切覺察州縣<lb/>
官吏如有敢將惡逆不孝不睦等罪寛縱隱蔽不依<lb/>
正法勘鞫断遣並畫時糺舉聞奏隨其輕重各以故<lb/>
出人罪論若上件諸司不糺舉者委臺諌官察訪聞<lb/>
奏取進止<lb/>
　　　　二先劄子<lb/>
臣伏覩皇太后手書巳罷聽政陛下欽承慈旨獨断<lb/>
萬機臣聞易曰君子以作事謀始又曰正其始萬事<lb/>
理差之毫釐繆以千里陛下雖踐祚朞年於國家大<lb/>
政猶多所謙抑雖時有處分皆常式小事非天下所<lb/>
以望於陛下者也曏時外間議者皆曰陛下聖體未<lb/>
<pb n="KR4d0040_SBCK_028-9a"/>
安倦於聽覧及知聖體巳安又曰陛下上畏皇太后<lb/>
之嚴欲盡人子之禮避專命之嫌韜藴聦明未敢施<lb/>
設今皇太后舉國家大柄盡付之陛下則議者無復<lb/>
可言唯拭目傾耳以瞻望聖政而巳矣陛下當此之<lb/>
際治身治國舉措云爲不可不慎昔楊朱見衢塗而<lb/>
泣謂其可以左可以右所差甚微所失甚大也人主<lb/>
即政之𥘉亦榮辱安危之衢塗也故臣願陛下留聖<lb/>
心焉臣聞治身莫先於孝治國莫先於公孔子曰孝<lb/>
德之本也又曰不愛其親而愛它人者謂之悖德不恭<lb/>
其親而恭它人者謂之悖禮未有根絶而葉茂源涸<lb/>
而流長者也仁宗皇帝以四海大業授之陛下其恩<lb/>
德之大天地不足以爲比今登遐之後骨肉至親獨<lb/>
<pb n="KR4d0040_SBCK_028-9b"/>
有皇太后與公主數人陛下所當日夜盡心竭力供<lb/>
承撫飬以副仁宗皇帝之意曏者皇太后聽政之時<lb/>
左右侍衛之人不敢不恪求湏之物無敢不備旣委<lb/>
去政柄臣竊慮有無識小人隨勢傾移侍奉懈慢供<lb/>
給有闕則天下之責皆歸陛下此不可不留意朝夕<lb/>
省察者也又若有不逞之人於两宫之間刺探動静拾<lb/>
掇語言外如效忠内實求媚以相　間者臣願陛下<lb/>
迎拒其辭執付有司加之顯戮誅一人則群邪自退納<lb/>
一言則百䜛俱進此乃禍亂之機不可不深察也臣<lb/>
聞國事聽於君家事聽於親臣愚以爲陛下在外朝<lb/>
之時刑賞黜陟之政當自以聖心决之至禁庭之内<lb/>
取捨賜予事無大小不若皆禀於皇太后而後行陛<lb/>
<pb n="KR4d0040_SBCK_028-10a"/>
下與中宫勿有所專如此則内外之體正尊卑之序<lb/>
明慈母歡欣於上臣民頌咏於下矣不然皇太后歸<lb/>
政之後若侍衛之人稍有怠惰求湏之物小失供擬<lb/>
加以䜛邪妄興離間萬一有絲毫闕失流聞於外或<lb/>
皇太后憂思不樂内生疾疢則陛下何以勝此名於<lb/>
天下哉雖百善不能掩矣臣故曰治身莫先於孝也<lb/>
洪範於好惡偏黨之際六反言之重之至也周任曰<lb/>
爲政者不賞私勞不罰私怨大學曰欲明明德於天<lb/>
下者必先正其心有所忿懥則不得其正有所好樂<lb/>
則不得其正陛下奮發宫邸入纂皇極爰自潜躍至<lb/>
於天飛舊恩宿怨豈能盡無然今日即政之𥘉皆不<lb/>
可置於聖慮以害至正也凡人君之要道在於進賢<lb/>
<pb n="KR4d0040_SBCK_028-10b"/>
退不肖賞善罰惡而巳爵禄者天下之爵禄非以厚<lb/>
人君之所喜也刑罰者天下之刑罰非以快人君之所<lb/>
怒也是故古者爵人於朝與士共之刑人於市與衆<lb/>
棄之明不敢以巳之私心蓋天下之公議也今以四海<lb/>
之廣百官之衆有賢有愚有善有惡比肩接迹雜遝<lb/>
並進臣願陛下少留聦明詳擇其間苟有才德髙茂<lb/>
合於人望者進之雖宿昔怨讎勿棄也有噐識庸下<lb/>
無𥙷於時者退之雖親暱姻婭勿取也有勵行立功<lb/>
爲丗所推者賞之雖意之所憎勿廢也有懷姦犯禁<lb/>
爲衆所疾者罰之雖意之所愛勿赦也如此則野無<lb/>
遺賢朝無曠官爲善者勸爲惡者懼上下恱服朝廷<lb/>
大治百姓蒙福社禝永安不然陛下若專居深宮自<lb/>
<pb n="KR4d0040_SBCK_028-11a"/>
暇自逸威福之柄盡委大臣取過目前不爲逺慮賢<lb/>
愚不分善惡共貫不則所進者皆平生所親愛所退<lb/>
者皆平生所不快所賞者皆謟䛕而無功所罰者皆<lb/>
忠諒而無罪如此則中外解體紀綱隳紊群生失所<lb/>
天下可憂矣臣故曰治國莫先於公也此二先者榮辱<lb/>
之大本安危之至要臣願陛下審思而力行之詩云<lb/>
亹亹文王令聞不巳陛下誠能行此二者則盛徳羙<lb/>
譽滂沛洋溢近者傳誦逺者褒嘆不過旬月之間徧<lb/>
於天下逹於四夷後日之政如順風吹毛乗髙決水可<lb/>
以不勞而成功矣取進止<lb/>
　　　　延訪群臣第二劄子<lb/>
臣先曽上言乞詔侍從近臣每日輪一貟直資善堂<lb/>
<pb n="KR4d0040_SBCK_028-11b"/>
夜則宿於崇文院以備非時宣召若有事故請假則<lb/>
與以次官玄換直宿以開廣聡明禆益大政至今未<lb/>
聞施行蓋陛下謙謹以皇太后同聽庻政未奉慈旨<lb/>
不敢擅召群臣與之論議今皇太后盡以四海之事<lb/>
歸於陛下出入起居頥旨如意臣是敢重申前說乞<lb/>
少加采擇凡人牆之外目不見也里之前耳不聞也<lb/>
而天子奄有四海一日萬機民之憂樂事之本末雖<lb/>
有聦明叡智之性若不問之於人何從知之是以太祖<lb/>
太宗雖起於側微猶日孜孜訪問群下至於小臣卒<lb/>
伍亦無所間絶故能紀綱四方創業垂統陛下生爲<lb/>
帝王子孫未甞歴試於外天下之事豈能細知況先<lb/>
朝置直學士待制等職以爲侍從之臣若使之不得<lb/>
<pb n="KR4d0040_SBCK_028-12a"/>
朝夕在左右備顧問將安用之所有每夜於崇文院<lb/>
輪宿自是舊制近年以來因循隳廢舉而行之有何<lb/>
所難伏望聖慈檢㑹臣近來所奏劄子内事節特賜<lb/>
施行取進止<lb/>
温國文正公文集卷第二十八<lb/>
<pb n="KR4d0040_SBCK_028-12b"/>
</p>
<p>
</p>
  </div>
</body>
</text>
</TEI>
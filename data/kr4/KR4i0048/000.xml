<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>金石例</head>
    <p>
<pb n="KR4i0048_WYG_000-1a"/>
欽定四庫全書　　　　　集部九<lb/>
　金石例　　　　　　　　詩文評類<lb/>
　　提要<lb/>
　　　　<hi>臣</hi>等謹案金石例十巻元潘昻霄撰昻霄字<lb/>
　　　　景梁號蒼崖濟南人官至翰林侍讀學士謚<lb/>
　　　　文僖是書乃至正五年昻霄子詡所刊一巻<lb/>
　　　　至五巻述銘志之始凡品級塋墓羊虎徳政<lb/>
　　　　神道家廟賜碑之制一一詳考六巻至八巻<lb/>
<pb n="KR4i0048_WYG_000-1b"/>
　　　　述唐韓愈所撰碑誌以為括例於家世宗族<lb/>
　　　　職名妻子卒塟日月之類咸條列其文標為<lb/>
　　　　程式九巻則襍論文體十巻則史院凡例也<lb/>
　　　　昻霄是書既以金石例為名所述宜止於碑<lb/>
　　　　誌而泛及襍文之格與起居注之式似乎不<lb/>
　　　　倫又襟文之中其目載有郝伯常先生編類<lb/>
　　　　金石八例蒼崖先生十五例二條皆有録無<lb/>
　　　　書九巻之末有䟦云右先生金石例皆取韓<lb/>
<pb n="KR4i0048_WYG_000-2a"/>
　　　　文類輯以為例大略與徐秋山括例相去不<lb/>
　　　　逺若再偹録似為重複故止記其目于此然<lb/>
　　　　則最後二巻其始必别自為編附之金石例<lb/>
　　　　後後人刊板乃併為一書又知六巻至八巻<lb/>
　　　　所謂韓文括例者皆全採徐氏之書非昻霄<lb/>
　　　　所自撰矣其書述叙古制頗為典核雖所載<lb/>
　　　　括例但舉韓愈之文未免舉一而廢百然明<lb/>
　　　　以來金石之文往往不考古法漫無程式得<lb/>
<pb n="KR4i0048_WYG_000-2b"/>
　　　　是書以為依據亦可謂尚有典型愈于率意<lb/>
　　　　妄撰者多矣乾隆四十四年二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4i0048_WYG_000-3a"/>
金石例原序<lb/>
金石例者蒼崖先生所述也凡碑碣之制始作之本銘<lb/>
志之式辭義之要莫不放古以為凖以其可法於天下<lb/>
後世故曰例而其所以為例者由先秦二漢暨唐宋諸<lb/>
大儒皆因文之類以為例至夫節目之詳率祖韓愈氏<lb/>
大書特書不一書彪分昈列其亦放乎春秋之例也與<lb/>
甚矣先生有功于斯文也先生世居中州以文學鳴國<lb/>
初士之為文者猶襲纎巧其氣萎薾不振先生患其久<lb/>
<pb n="KR4i0048_WYG_000-3b"/>
而難變也乃述是書以授學者使其知古之為文如此<lb/>
粲然畢舉如示諸掌故厯事六朝出入翰苑餘二十年<lb/>
凡經指授者皆有法度朝野至今稱之至正四年春先<lb/>
生之子敏中來為饒理官好賢下士文雅有父風其于<lb/>
先生手澤尤加慎重以本之與於斯文也俾之次第而<lb/>
讎校之刻之梓以永其傳嗟乎先生不以崇髙自居而<lb/>
加惠于後學敏中不以勢利相尚而盡力於遺書有子<lb/>
如是先生為猶生矣後之人當知是書有功于斯文不<lb/>
<pb n="KR4i0048_WYG_000-4a"/>
細也先生姓潘氏諱昻霄字景梁學者稱之曰蒼崖先<lb/>
生官至翰林侍讀學士通奉大夫謚文僖有蒼崖類槁<lb/>
若干巻云至正五年春三月鄱陽後學楊本序<lb/>
聖人春秋褒貶著于筆削者謂之例國家政刑賞罰見<lb/>
于制度者謂之例是皆以其可為法于天下後世也濟<lb/>
南文僖潘公蒼崖先生取古昔碑碣鐘鼎之文提綱舉<lb/>
要條分類聚定為十巻名曰金石例一巻至五巻則述<lb/>
銘志之始而於貴賤品級塋墓羊虎德政神道家廟賜<lb/>
<pb n="KR4i0048_WYG_000-4b"/>
碑之制度必辨焉六巻至八巻則述唐韓文括例而於<lb/>
家世宗族職名妻子死𦵏月日之筆削特詳焉九巻則<lb/>
先正格言十巻則史院凡例制度筆削于此又可以槩<lb/>
見焉使世之孝子慈孫觀其制度之等則思得為而為<lb/>
不得為而不為而于事親之道不至違禮矣觀其筆削<lb/>
之㫖則思孰為可傳孰不可傳而於揚名之道有以自<lb/>
力矣是豈惟為文者之助于世教将重有補焉公之子<lb/>
敏中來官于饒出是書以示余因得以觀夫公之篤意<lb/>
<pb n="KR4i0048_WYG_000-5a"/>
斯文而又喜斯文之有賢子以傳也遂為之引至正乙<lb/>
酉春三月望賜同進士出身将仕郎前慶元録事鄱陽<lb/>
後學傅貴全序<lb/>
文章先體製而後論其工拙體製不明雖操觚弄翰于<lb/>
當時猶不可况其勒于金石者乎陸士衡文賦論作文<lb/>
體製大略可見由先秦以來迄于近代金石之所篆刻<lb/>
具有體製好古博雅之士皆不可以不之考也然而自<lb/>
上徂下貴賤有等名器亦因之而異數叙事紀實抑揚<lb/>
<pb n="KR4i0048_WYG_000-5b"/>
予奪必當有所法自非類聚而通考之何以見之哉翰<lb/>
林蒼崖先生潘公雄文博學為當世所推嘗厯攷古今<lb/>
文辭提綱舉要萃為一編名曰金石例凡為文之榘度<lb/>
制器之楷式開巻瞭然其用心亦勤矣公之子敏中寳<lb/>
其手澤罔敢失墜宦游四方必載與俱其在番易復刋<lb/>
是編以廣其傳且與吾黨共之噫公掌帝制司文衡其<lb/>
所以藻餙太平者已無所不盡其忠敏中克承家學益<lb/>
彰其親之美斯亦繼志述事之孝者乎忠孝萃于一門<lb/>
<pb n="KR4i0048_WYG_000-6a"/>
文物昭于盛世使夫為人臣為人子皆有所矜式實有<lb/>
功于名教豈特為文之助而已哉余故表而出之以冠<lb/>
篇端云至正五年春三月饒州路儒學教授桐川後學<lb/>
楊植翁序<lb/>
三代無文人六經無文法儒者有是言也然春秋大義<lb/>
數十以褒貶寓於一字之間傳者謂其發凡以言例皆<lb/>
經國之常制周公之垂法諸稱書不書先書故書不言<lb/>
不稱書曰之類皆所以起新舊發大義謂之變例至謂<lb/>
<pb n="KR4i0048_WYG_000-6b"/>
發傳之體有三而為例之情有五然則謂無法可乎後<lb/>
世之文莫重於金石蓋所以發潜德誅姦諛著當今示<lb/>
方來者也如是而不知義例其不貽鳴吠之誚也幾希<lb/>
翰林蒼崖潘先生動必稽古取先代碩儒所為文類而<lb/>
集之題曰金石例視傳春秋者所言如合符節俾夫攷<lb/>
古者知古人用意之所在而學古者有所矜式而不敢<lb/>
肆其嘉惠斯文不其至乎至正丁亥予忝教番昜公之<lb/>
子敏中為理官嘗屬郡士楊本端如緝其次第既巳刻<lb/>
<pb n="KR4i0048_WYG_000-7a"/>
于家而公諸人學之賔師景陽吳君旭子謙吳君以牧<lb/>
謂此書将歸中州則邦之人焉能一一而見之哉盍列<lb/>
之學官以垂永乆乃復加校正而夀諸梓於乎古人吾<lb/>
不得而見之矣得見古文斯可矣明年戊子夏六月既<lb/>
望廬陵王思明謹序<lb/>
</p>
<p>
</p>
  </div>
</body>
</text>
</TEI>
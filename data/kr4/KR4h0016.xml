<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>唐四僧詩巻一</head> <lb/>
    <p>
<pb n="KR4h0016_WYG_001-1a"/>
欽定四庫全書<lb/>
　唐四僧詩巻一<lb/>
　　靈澈詩<lb/>
　釋子工詩尚矣休上人賦别怨約法師哭范尚書咸<lb/>
　為當時才士之所傾歎厥後比比有之上人生於㑹<lb/>
　稽本湯氏子聰察嗜學不肯為凡夫因辭父兄出家<lb/>
　號靈澈字源澄雖受經論一心好篇章從越客嚴維<lb/>
　學為詩遂藉藉有聞維卒乃抵吳興與長老詩僧皎<lb/>
<pb n="KR4h0016_WYG_001-1b"/>
　然逰講藝益至皎然以書薦於詞人包侍郎佶包得<lb/>
　之大喜又以書致于李侍郎紓是時文章風韻主盟<lb/>
　於世者曰包李以是上人之名由三公而颺如雲得<lb/>
　風柯葉張王以文章接才子以禪理悦髙人風儀甚<lb/>
　雅談笑多味貞元中西逰京師名振輦下緇流嫉之<lb/>
　造飛語激動中貴人因侵誣得罪徙汀州㑹赦歸東<lb/>
　越時吳楚間諸侯多賔禮招迓之元和十一年終於<lb/>
　越之山隂年七十有一門人遷之建塔於宣州開元<lb/>
<pb n="KR4h0016_WYG_001-2a"/>
　天柱峰之陲從本教也初上人在吳興居何山與晝<lb/>
　公為侣時予方以兩髦執筆硯陪其吟詠皆曰孺子<lb/>
　可教後相遇於京洛與支許之契焉上人沒後十七<lb/>
　年予為吳郡其門人秀峰捧先師之文來乞辭以志<lb/>
　且曰師嘗在吳賦詩二千首今刪取三百篇勒為十<lb/>
　巻自大厯至元和凡五十年間接詞客文人酬唱别<lb/>
　為十巻今也思行乎昭代求一言羽翼之因為評曰<lb/>
　世之言詩僧多出江左靈一導其源䕶國襲之清江<lb/>
<pb n="KR4h0016_WYG_001-2b"/>
　揚其波法振沿之如幺絃孤韻瞥入人耳非大樂之<lb/>
　音獨吳興晝公能備衆體晝公後澈公承之至如芙<lb/>
　蓉園新寺詩云經來白馬寺僧到赤烏年謫汀州云<lb/>
　青蝇為弔客黄耳寄家書可謂入作者閫域豈獨雄<lb/>
　於詩僧間耶蘇州刺史劉禹錫序<lb/>
　　　天台山華頂峯<lb/>
天台衆峰外華頂當其空有時半不見崔嵬在雲中<lb/>
　　　送道䖍上人逰方<lb/>
<pb n="KR4h0016_WYG_001-3a"/>
律儀通外學詩思入𤣥關烟景隨縁到風姿與道閒灌<lb/>
花留静室咒水度空山誰識浮雲意悠悠天地間<lb/>
　　　九日和子使君思上京親故<lb/>
清晨有髙㑹賔從出東方楚俗風烟古汀洲草木凉山<lb/>
情來逺思菊意在重陽心憶華池上從容鴛鷺行<lb/>
　　　宿東林寺<lb/>
天寒猛虎嘯巖穴林下無人空有月千年象教今不聞<lb/>
焚香獨為鬼神説<lb/>
<pb n="KR4h0016_WYG_001-3b"/>
　　　東林寺酬韋丹刺史<lb/>
年老心閒無外事麻衣草坐亦容身相逢盡道休官去<lb/>
林下何曾見一人<lb/>
　　　答徐廣叔四問<lb/>
童子出家無第行隨師乞食遣稱名長沙豈敢論年幾<lb/>
絳老唯知甲子生<lb/>
　　　冬送鑒供奉歸蜀寧親<lb/>
林間出定戀庭幃聖主恩深暫許歸雙樹欲辭金錫冷<lb/>
<pb n="KR4h0016_WYG_001-4a"/>
四花猶向玉階飛梁山拂漢分清境蜀雪和烟惹翠㣲<lb/>
此去不須求綵服紫衣全勝老萊衣<lb/>
　　　逺公墓<lb/>
古墓石稜稜寒雲晩景凝空悲虎溪月不見鴈門僧<lb/>
　　　聞李䖍州亡<lb/>
時時聞説故人死日日自悲垂老身白髪不生應不得<lb/>
青山長在屬何人<lb/>
　　　元日觀郭將軍早朝<lb/>
<pb n="KR4h0016_WYG_001-4b"/>
欲曙九衢人更多千條銀燭照星河今朝始見金吾貴<lb/>
車馬縱横避玉珂<lb/>
　　　聽鶯歌<lb/>
新鶯傍簷曉更悲孤音清泠囀素枝口邉血出語未盡<lb/>
豈是怨恨人不知不食枯桑椹不銜苦李花偶然弄樞<lb/>
機婉轉凌煙霞衆雛飛鳴何跼促自覘逰蜂啄枯木𤣥<lb/>
猿何事朝夜啼白鷺長在汀洲宿黒鵰黄鶴豈不髙金<lb/>
籠玉鈎傷羽毛三江七澤去不得風烟日暮生波濤飛<lb/>
<pb n="KR4h0016_WYG_001-5a"/>
去來莫上髙城頭莫下空園裏城頭鴟烏拾羶腥空園<lb/>
燕雀生泥滓願當結舌含白雲五月六月一聲不可聞<lb/>
　　　簡寂觀<lb/>
古松古栢巖壁間猿攀鶴巢古枝折五月有霜六月寒<lb/>
時見山翁來取雪<lb/>
　　　歸湖南<lb/>
山邉水邉待月明暫向人間借路行如今還向山邉去<lb/>
只有湖水無路程<lb/>
<pb n="KR4h0016_WYG_001-5b"/>
　　　初到汀洲<lb/>
初放到滄洲前心詎解愁舊交容不拜臨老學梳頭禪<lb/>
室白雲去故山明月秋幾年猶在此北户水南流<lb/>
　　　西林寄楊公<lb/>
日日愛山歸已遲閒閒空度少年時余身定寄林中老<lb/>
心與長松片石期<lb/>
　　　<hi>附</hi>酬靈澈上人　　　　　　　楊炯<lb/>
　軍人奉役本無期葉落花開總不知走馬塵中頭雪<lb/>
<pb n="KR4h0016_WYG_001-6a"/>
　白若為將面見湯師<lb/>
　　　東林寄包侍郎<lb/>
古殿清隂花木春池邉跂石一觀身誰能來此焚香坐<lb/>
共作爐峯二十人<lb/>
　　　<hi>附</hi>㑹稽雲門寺靈澈傳<lb/>
　釋靈澈不知何許人禀氣貞良尤工吟詠居越溪雲<lb/>
　門寺成立之嵗早擅聲華故秘書郎嚴維劉隨州長<lb/>
　卿前殿中侍御史皇甫曾覩面論心皆如膠固分聲<lb/>
<pb n="KR4h0016_WYG_001-6b"/>
　唱和名散四陬澈逰吴興與杼山晝師一見為林下<lb/>
　之逰互相擊節晝與書上包中丞佶云此僧諸作皆<lb/>
　妙至歸湖南一篇使老僧欲棄筆硯伏冀中丞髙鍳<lb/>
　深量其進諸乎方今天下有故大賢勤王輒以非急<lb/>
　干請視聽亦昭愚老僧不達也然澈公秉心立節不<lb/>
　可多得其著律宗引源二十一巻為緇流所歸至于<lb/>
　𤣥言道理應接靡滯風月之間亦足以助君子之髙<lb/>
　興也其為同曹所重如此又權文公徳輿聞澈之譽<lb/>
<pb n="KR4h0016_WYG_001-7a"/>
　書問盡公囘簡極筆稱之建中貞元已來江表諺曰<lb/>
　越之澈洞氷雪可謂一代勝士與杭標霅晝分鼎足<lb/>
　矣不測其終宋沙門賛寧奉勅撰<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0016_WYG_001-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐四僧詩巻一<lb/>
</p>
<p>
</p>
  </div>
<div>
<head>唐四僧詩巻二</head> <lb/>
    <p>
<pb n="KR4h0016_WYG_002-1a"/>
欽定四庫全書<lb/>
　唐四僧詩巻二<lb/>
　　靈一詩上<lb/>
　　　谿行即事<lb/>
近夜山更碧入林溪轉清不知伏牛路潭洞何縱横曲<lb/>
岸烟初合平湖月未生孤舟屢失道但聽秋泉聲<lb/>
　　　送冽寺主之京迎禪和尚<lb/>
禪門居此地瞻望在虚空水國月未上蒼生如夢中上<lb/>
<pb n="KR4h0016_WYG_002-1b"/>
人知幾士瓶錫慰樊籠彼土諸梵衆嗟君揚道風<lb/>
　　　送王法師之西川<lb/>
旅逰無逺近要自别魂消官栁鄉愁亂春山客路遥伴<lb/>
行芳草逺隨興野花飄計日功成後還將輔聖朝<lb/>
　　　送范律師往果州<lb/>
終南千古後獨爾繼髙名離障非今日修因是幾生亂<lb/>
峯寒影暮深澗野流清逺客歸心苦難為此别情<lb/>
　　　酬皇甫冉西陵見寄<lb/>
<pb n="KR4h0016_WYG_002-2a"/>
西陵潮信滿島嶼沒中流越客依風水相思南渡頭寒<lb/>
光生極浦落日映蒼洲何事揚帆去空驚海上鷗<lb/>
　　　<hi>附</hi>西陵寄靈一上人　　　　　皇甫冉<lb/>
　西陵遇風處自古是通津終日空江上雲山若待人<lb/>
　汀洲寒事早魚鳥興情新迴望山隂路中心有所親<lb/>
　　　棲霞山夜坐<lb/>
山頭戒壇路幽映雪巖側四面青石牀一峯苔蘚色松<lb/>
風静復起月影開還黑何獨乗夜來殊非晝所得<lb/>
<pb n="KR4h0016_WYG_002-2b"/>
　　　宿天柱觀<lb/>
石室初投宿仙翁喜暫容花源隔水見洞府過山逢泉<lb/>
湧堦前地雲生户外峯中宵自入定非是欲降龍<lb/>
　　　酬皇甫冉將赴無錫於雲門寺贈别<lb/>
湖南通古寺來往意無涯欲識雲門路千峰到若耶春<lb/>
山子敬宅古木謝敷家自可長偕隠那言相去賖<lb/>
　　　<hi>附</hi>赴無錫寄别靈一上人　　　皇甫冉<lb/>
　髙僧本姓竺開士舊名林一入春山裏千峯不可尋<lb/>
<pb n="KR4h0016_WYG_002-3a"/>
　新年芳草遍終日白雲深欲徇㣲官去懸知訝此心<lb/>
　　　送明素上人歸楚覲省<lb/>
能將疎懶背時人不厭孤萍任此身江上昔年同出處<lb/>
天涯今日共風塵平湖舊隠應殘雪芳草歸心未隔春<lb/>
前路倍憐多勝事到家知慶綵衣新<lb/>
　　　將出宜豐寺留題山房<lb/>
池上蓮荷不自開山中流水偶然來若言聚散定由我<lb/>
未是囘時那得囘<lb/>
<pb n="KR4h0016_WYG_002-3b"/>
　　　送别<lb/>
凭髙莫送逺看欲斷歸心别恨啼猿苦相思流水深翠<lb/>
雲南澗彩丹桂晩山隂若未來雙鵠遼城何更尋<lb/>
　　　送殷判官歸上都<lb/>
漾舟雲路客未過夕陽時向背堪遺恨逢迎宿未期水<lb/>
容愁暮急花影動春遲别后王孫草青青入夢思<lb/>
　　　静林精舎<lb/>
　　　　寺即武帝隠所有鐘磬皆古物時時有聲<lb/>
<pb n="KR4h0016_WYG_002-4a"/>
静林溪路逺蕭帝有遺蹤水擊羅浮磬山鳴于闐鐘燈<lb/>
傳三世火樹老萬株松無數烟霞色空聞昔卧龍<lb/>
　　　宜豐新泉<lb/>
泉源新湧出洞澈映纎雲稍落芙蓉沼初淹苔蘚文素<lb/>
將空意合浄與衆流分每到清宵月泠泠夢裏聞<lb/>
　　　<hi>附</hi>和靈一上人新泉　　　　　劉長卿<lb/>
　東林一泉出復與逺公期石淺寒流處山空夜落時<lb/>
　夢閒聞細響慮澹對清漪動静皆無意唯應達者知<lb/>
<pb n="KR4h0016_WYG_002-4b"/>
　　　<hi>附</hi>題一公院新泉　　　　　　嚴　維<lb/>
　山下清泉出泠泠此發源落池才有響濺石未成痕<lb/>
　獨映孤松色殊分衆鳥喧唯當清夜月觀此啟禪門<lb/>
　　　妙樂觀<lb/>
王喬所居空山觀白雲至今凝不散壇塲月路幾千年<lb/>
往往吹笙下天半瀑布西行過石橋黄精採根還採苗<lb/>
忽見一人擎茶碗篸花昨夜風吹滿自言家處在東坡<lb/>
白犬相隨邀我過松間石上有碁局能使樵人爛斧柯<lb/>
<pb n="KR4h0016_WYG_002-5a"/>
　　　江行寄張舎人<lb/>
客程終日風塵苦蓬轉還家未有期林色曉分殘雪後<lb/>
角聲寒奏落帆時月髙星使東看逺雲破霜鴻北渡遲<lb/>
流蕩此心難共説千峰澄霧隔瓊枝<lb/>
　　　送王頴悟佐歸州<lb/>
客意天南興已闌不堪言别向仙官夢摇玉珮隨旄節<lb/>
心到金華憶杏壇荒郊極望歸雲盡瘦馬空嘶落日殘<lb/>
想得故山青靄裏泉聲入夜獨潺潺<lb/>
<pb n="KR4h0016_WYG_002-5b"/>
　　　安公<lb/>
彌天稱聖哲象法初繄賴𢎞道識行蔵匡時知進退秦<lb/>
王輕與舉習生重酬對學文古篆中義顯新經内法服<lb/>
應華夏金言流海岱西方浮雲間更陪龍華㑹<lb/>
　　　林公<lb/>
支公信髙逸久向山林住時將孫許㳺豈以形骸遇幸<lb/>
辭天子詔復覽名臣疏西晉尚虚無南朝久淪悮因談<lb/>
老莊意乃盡逍遥趣誰為竹林賢風流相比附<lb/>
<pb n="KR4h0016_WYG_002-6a"/>
　　　逺公<lb/>
逺公逢道安一朝棄儒服真機久消歇世教空拘東誓<lb/>
入羅浮中遂棲廬山曲禪經初纂定佛語新名目鉢帽<lb/>
絶朝宗簮裾翻拜伏東林多隠士為我辭榮禄<lb/>
　<lb/>
　<lb/>
　<lb/>
　<lb/>
<pb n="KR4h0016_WYG_002-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐四僧詩巻二<lb/>
</p>
<p>
</p>
  </div>
<div>
<head>唐四僧詩巻三</head> <lb/>
    <p>
<pb n="KR4h0016_WYG_003-1a"/>
欽定四庫全書<lb/>
　唐四僧詩巻三<lb/>
　　靈一詩下<lb/>
　　　雨後欲尋天目山問元駱二公溪路<lb/>
昨夜雲生天井東春山一雨一囘風林花併逐溪流下<lb/>
欲上龍池通不通<lb/>
　　　題五僧院<lb/>
虎溪閒月引相過帶雪松枝掛薜蘿無限青山行不盡<lb/>
<pb n="KR4h0016_WYG_003-1b"/>
白雲深處老僧多<lb/>
　　　再還宜豐寺<lb/>
再尋招隠地重㑹息心期樵客問歸日山僧記别時野<lb/>
雲隂逺甸秋雨漲前陂勿謂探形勝吾今不好竒<lb/>
　　　酬陳明府舟中見贈<lb/>
長溪通夜静素舸與人閒月影沉秋水風聲落暮山稻<lb/>
花千頃外蓮葉兩河間陶令多真意相思一解顔<lb/>
　　　題東蘭若<lb/>
<pb n="KR4h0016_WYG_003-2a"/>
上人禪室路徘徊萬木清隂向日開寒竹影侵行道石<lb/>
秋風聲入誦經臺閒雲不繫從舒巻狎鳥無機任往來<lb/>
更惜片陽談妙理歸時莫待暝鐘催<lb/>
　　　送朱放<lb/>
苦見人間世思歸洞裏天縱令山鳥語不廢野人眠<lb/>
　　　歸岑山過惟審上人别業<lb/>
禪客無心憶薜蘿自然行徑向山多知君欲問人間事<lb/>
始與浮雲共一過<lb/>
<pb n="KR4h0016_WYG_003-2b"/>
　　　自青山詣於潜道中作呈元八處士<lb/>
苕水灘行淺潜州路漸深參差逺岫色迢逓野人心凍<lb/>
澗氷難釋秋山月易隂不知天目下何處是雲林<lb/>
　　　贈别皇甫曾<lb/>
幽人從逺岳過客愛春山髙駕能相送孤㳺且未還紫<lb/>
苔封井石緑竹掩柴關若到雲峰外齊心去住閒<lb/>
　　　送陳元初卜居麻源<lb/>
欲向麻源隠能尋謝客蹤空山幾千里幽谷第三重茅<lb/>
<pb n="KR4h0016_WYG_003-3a"/>
宇寧須葺荷衣不待縫因君見往事為我謝喬松<lb/>
　　　秋題劉逸人林泉<lb/>
凉飈亂黄葉遲客橘隂清蘿徑封行跡雲門閉野情零<lb/>
林秋露響穿竹暮烟輕莫戀幽棲地懐安却敗名<lb/>
　　　自大林與韓明府歸郭中精舎<lb/>
野客同舟楫相攜復一歸孤烟生暮景逺岫帶春暉不<lb/>
道還山是誰云向郭非禪門有通隠喧寂共㤀機<lb/>
　　　同使君宿大梁驛<hi>或作清江</hi>
<pb n="KR4h0016_WYG_003-3b"/>
旌旗江上出花外捲簾空夜色臨城日春寒度水風雖<lb/>
然行李别且喜語音同若問匡廬事終身媿逺公<lb/>
　　　題黄公陶翰别業<lb/>
聞説花源堪避秦幽尋數月不逢人烟霞洞裏無雞犬<lb/>
風雨林中有鬼神黄公石上三芝秀陶令門前五栁新<lb/>
醉卧白雲閒作夢不知何物是吾身<lb/>
　　　哭衛尚書<lb/>
畫㦸重門楚水隂天涯欲暮共傷心南荆雙履痕猶在<lb/>
<pb n="KR4h0016_WYG_003-4a"/>
北斗孤魂望已深紅蓮幕下悲風起細栁營邉曉月臨<lb/>
前路茫茫向誰問感君空有淚霑襟<lb/>
　　　贈靈澈禪師<lb/>
禪師來往翠㣲間萬里千峯到剡山何時共到天台裏<lb/>
身與浮雲處處閒<lb/>
　　　宿静林寺<lb/>
山寺門前多古松溪行欲到已聞鐘中宵引領尋髙頂<lb/>
月照雲峰凡幾重<lb/>
<pb n="KR4h0016_WYG_003-4b"/>
　　　與元居士青山潭飲茶<lb/>
野泉烟火白雲間坐飲香茶愛此山巖下維舟不忍去<lb/>
清溪流水莫潺潺<lb/>
　　　留别忠州故人<lb/>
一身無定處萬里獨銷魂芳草迷歸路春流滴淚痕幾<lb/>
時休旅食何夜宿江村欲識相思苦空山啼暮猿<lb/>
　　　春日山齋<lb/>
野徑東風起山扉度日開晴光拆紅萼流水長青苔逋<lb/>
<pb n="KR4h0016_WYG_003-5a"/>
客殊未去芳時已再來非關戀春草自是欲徘徊<lb/>
　　　送人得蕩子歸倡婦<lb/>
垂涕憑囘信為語栁園人情知獨難守又是一陽春<lb/>
　　　<hi>附</hi>送靈一上人　　　　　　　陳　羽<lb/>
　十年勞逺别一笑喜相逢又上青山去青山千萬重<lb/>
　　　<hi>附</hi>餘杭宜豐寺靈一傳<lb/>
　釋靈一姓吴氏廣陵人也神清氣和方寸地虚與太<lb/>
　和元精合其純粹年肇九嵗僻嫌朽宅决入梵園墮<lb/>
<pb n="KR4h0016_WYG_003-5b"/>
　息慈之倫禀出家之制暨乎始冠受其具足學習無<lb/>
　倦律儀是修示見談笑欲明解脱示人文藝以誘世<lb/>
　智初不計身中有我我中有身徳全道成縁斷形謝<lb/>
　以寳應元年冬十月十六日寂滅於杭州龍興寺春<lb/>
　秋三十五凡滿十五安居臨終顧謂弟子行荼毘法<lb/>
　樹小浮圖焉時左衛兵參軍李紓嘉興縣令李湯左<lb/>
　金吾衛兵曹參軍獨孤及相與悼梁木之既壊慮陵<lb/>
　谷之當遷後之人禮應真之塔婆昧應真之徳行故<lb/>
<pb n="KR4h0016_WYG_003-6a"/>
　刻石於武林山東峰之陽也一家富貨殖既而削髮<lb/>
　推千金之産悉讓諸孤昆弟所取者惟衲身錫杖自<lb/>
　爾叩維揚法慎師學相部律造乎㣲而臻乎極友善<lb/>
　者慧凝明幽靈祐㑹稽曇一晉陵義宣同門三益作<lb/>
　者七人也一咳唾塵境繼日經行宴坐必擇山椒樹<lb/>
　下初舎於㑹稽山南懸溜寺接禪者隠空乾靖討論<lb/>
　第一義諦或㳺慶雲寺復居餘杭宜豐寺寺鄰生丹<lb/>
　山門對佳境冋然獨往暴風偃山正智不動巨浪沃<lb/>
<pb n="KR4h0016_WYG_003-6b"/>
　日浮囊不飄於是著法性論以究真諦此一之了語<lb/>
　也毎禪誦之隙輒賦詩歌事思入無間興含飛動潘<lb/>
　阮之遺韻江謝之闕文必能綴之無愧古人循循善<lb/>
　誘門弟子受教若良田之納膏雨焉一跡不入族姓<lb/>
　之門與天台道士潘志清襄陽朱放南陽張繼安定<lb/>
　皇甫冉范陽張南史吴郡陸迅東海徐嶷景陵陸鴻<lb/>
　漸為塵外之友講徳味道朗詠終日其終篇必博之<lb/>
　以文約之以禮量其根之上下而授之藥焉一居寺<lb/>
<pb n="KR4h0016_WYG_003-7a"/>
　髙隅初無井泉一旦呀然而湧噴金沙之溜于庭之<lb/>
　左右挹之彌清㪺之無竭葢精至之感矣詩行於世<lb/>
　有選其尤者入間氣集焉宋沙門賛寧奉勅撰<lb/>
　髙仲武云靈一之詩刻意精妙與劉長卿皇甫冉諸<lb/>
　人倡和如泉湧階前地雲生户外峰則道猷寳月曾<lb/>
　何及此<lb/>
　又云自齊梁以來道人攻文多矣罕有入其流者一<lb/>
　公乃能刻意精妙與士大夫更唱迭和不其偉歟<lb/>
<pb n="KR4h0016_WYG_003-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐四僧詩巻三<lb/>
</p>
<p>
</p>
  </div>
<div>
<head>唐四僧詩巻四</head> <lb/>
    <p>
<pb n="KR4h0016_WYG_004-1a"/>
欽定四庫全書<lb/>
　唐四僧詩巻四<lb/>
　　清塞詩上<lb/>
　　　山舎秋思<lb/>
一從雲水住曾不下西岑洛水故園在秋庭積葉深泉<lb/>
流通井脈蟲響出墻隂静夜更聲徹寒燈獨向吟<lb/>
　　　贈胡僧<lb/>
瘦形無血色草屨著從穿閒話似持咒不眠同坐禪背<lb/>
<pb n="KR4h0016_WYG_004-1b"/>
經來漢地袒膊過冬天情性人難㑹遊方應信縁<lb/>
　　　早秋别盧𤣥休<lb/>
此行經嵗久唯約半年囘野渡人初過前山雪未開鴈<lb/>
羣逢曉斷秋色映春來是夜蘆花宿嚴家有釣臺<lb/>
　　　送僧<lb/>
草履初登南客船銅瓶猶貯北山泉衡陽舊寺秋歸后<lb/>
門鏁寒潭幾樹蟬<lb/>
　　　酬吴之問見贈<lb/>
<pb n="KR4h0016_WYG_004-2a"/>
已當聽鴈夜多事不同居故疾離城晩秋霖見月疎趂<lb/>
鐘關静夜帶葉巻殘書盪槳期南去荒園久廢鋤<lb/>
　　　晩秋江館寄姚郎中<lb/>
病起西州居帶城傍門髙栁一蟬鳴澂江月上見魚擲<lb/>
荒徑葉乾聞犬行越鳥夜無侵閣色寺鐘凉有隔源聲<lb/>
故園賣盡休歸去湖水秋來空自平<lb/>
　　　送分定歸靈夏<lb/>
南逰多老疾見説講經稀塞寺幾僧在關城空自歸帶<lb/>
<pb n="KR4h0016_WYG_004-2b"/>
河衰草斷映月旱沙飛却到禪齋後邉軍識衲衣<lb/>
　　　重陽<lb/>
雲木疎黄秋滿川茱萸風裏一尊前幾囘為客逢佳節<lb/>
曾見何人再少年霜報征衣冷鍼指鴈驚幽隠泣雲泉<lb/>
古來醉樂皆難得留取窮通委上天<lb/>
　　　留辭杭州姚合郎中<lb/>
波濤千里隔抱疾亦相尋㑹宿逢髙燒辭歸值積霖叢<lb/>
桑山店迥孤竹海船深尚有重來約知無省閣心<lb/>
<pb n="KR4h0016_WYG_004-3a"/>
　　　送康紹歸建業<lb/>
南朝秋色滿君去意如何帝業空城在民田壊塚多月<lb/>
圓臺獨上粟綻寺頻過籬下西江水相思見白波<lb/>
　　　送耿上人歸湖南<lb/>
南行隨越僧舊業一池菱兩鬢已垂雪五湖歸挂罾夜<lb/>
濤鳴柵鏁寒葦露船燈此去應無事却來期未能<lb/>
　　　休糧僧<lb/>
一齋難過日况是更休糧養力時行道聞鐘不上堂惟<lb/>
<pb n="KR4h0016_WYG_004-3b"/>
留煨藥火豈寫化金方舊有山厨在從僧請作房<lb/>
　　　贈李主簿<lb/>
税時兼主印每日得閒稀對客方科吏為官亦典衣案<lb/>
遲吟坐待宅近歩行歸見説論詩道應愁斷是非<lb/>
　　　柏巖禪師<lb/>
野寺絶依念空山曾遍行老來披衲重病起讀經生乞<lb/>
食嫌村逺尋溪愛路平多年柏巖住不識柏巖名<lb/>
　　　宿開元寺樓<lb/>
<pb n="KR4h0016_WYG_004-4a"/>
西風殘日落誰見寂寥心孤枕客眠久兩廊僧話深寒<lb/>
扉關雨氣風葉隠鐘音愛此東樓望仍期别夜尋<lb/>
　　　送僧還南嶽<lb/>
辭僧下水棚因聽嶽鐘聲逺路獨歸寺幾時重到城風<lb/>
髙寒葉落雨絶夜堂清自説深居後隣州亦不行<lb/>
　　　春日重至南徐舊居<lb/>
綠水隂空院春深喜再來獨眠從草長留酒看花開過<lb/>
雨逺山出向風孤鳥囘忽思秋夕事雲物却悠哉<lb/>
<pb n="KR4h0016_WYG_004-4b"/>
　　　送僧歸江南<lb/>
洗足北林去逺途今已分麻衣行嶽邑竹杖帶湘雲饑<lb/>
䑕縁危壁寒貍出壊墳前峯一聲磬此夕不同聞<lb/>
　　　潯陽與長孫郎中讌囘<lb/>
别酒已酣春漏前他人扶上北歸船潯陽渡口月未上<lb/>
漁火照江仍獨眠<lb/>
　　　哭閒霄上人<lb/>
林徑西風急松枝講鈔餘凍髭亡夜剃遺偈病時書地<lb/>
<pb n="KR4h0016_WYG_004-5a"/>
燥焚身後堂空著影初此來頻下淚曾省到吾廬<lb/>
　　　同徐處士秋懐少室舊居<lb/>
曾居少室黄河畔秋夢長懸未得囘扶病半年離水石<lb/>
思歸一夜隔風雷荒齋幾遇僧眠後野菊頻經鹿踏來<lb/>
燈下此心君共説傍松幽徑已多苔<lb/>
　　　贈朱慶餘狡書<lb/>
風泉盡結氷寒夢徹西陵越信楚城得逺懐中夜興樹<lb/>
停沙島鶴茶㑹石橋僧寺閣連官舎行吟過幾層<lb/>
<pb n="KR4h0016_WYG_004-5b"/>
　　　尋北岡韓處士<lb/>
相過值早凉松帚掃山房坐石寒痕黒登城蘚色黄逆<lb/>
風沉寺磬初日曜隣桑幾處逢僧説期來宿北岡<lb/>
　　　逢播公<lb/>
帶病稀相見西城早晩來衲衣風壊帛香印雨沾灰坐<lb/>
久鐘聲盡談餘嶽影囘却思同宿夜髙枕説天台<lb/>
　　　入静隠寺途中作<lb/>
亂雲迷逺寺入路認青松鳥道縁巢影僧鞋印雪蹤草<lb/>
<pb n="KR4h0016_WYG_004-6a"/>
烟連野燒溪霧隔霜鐘更遇樵人問猶言過幾峯<lb/>
　　　冬日山居思鄉<lb/>
大野始嚴凝雲天曉色澄樹寒稀宿鳥山迥少來僧背<lb/>
日收牕雪開爐釋硯氷忽然歸故國孤想寓西陵<lb/>
　<lb/>
　<lb/>
　<lb/>
　<lb/>
<pb n="KR4h0016_WYG_004-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐四僧詩巻四<lb/>
</p>
<p>
</p>
  </div>
<div>
<head>唐四僧詩巻五</head> <lb/>
    <p>
<pb n="KR4h0016_WYG_005-1a"/>
欽定四庫全書<lb/>
　唐四僧詩巻五<lb/>
　　清塞詩下<lb/>
　　　贈姚郎中合<lb/>
望重來為守土臣清髙還似武功貧道從㑹解惟求静<lb/>
詩造𤣥㣲不趂新玉帛已知難挽思雲泉終是得閒身<lb/>
兩衙向後長無事門館多逢請益人<lb/>
　　　送幻羣法師<lb/>
<pb n="KR4h0016_WYG_005-1b"/>
北京從别後南越幾聽砧住久白髭出講長黄葉深香<lb/>
連隣舎像磬徹逺巢禽寂黙應關道何人見此心<lb/>
　　　玉芝觀王道士<lb/>
四面松杉合空堂盡老仙蠧根停雪水曲角積茶烟道<lb/>
至機心盡宵清琴韻全暫來還又去不得坐經年<lb/>
　　　出關後寄賈島<lb/>
故國知何處西風已度關歸人值落葉逺路入寒山多<lb/>
難喜相識久貧寧自閒惟將往來信遥慰别離顔<lb/>
<pb n="KR4h0016_WYG_005-2a"/>
　　　春喜友人至山舎<lb/>
鳥鳴春日晩喜見竹門開路自髙巖出人騎瘦馬來折<lb/>
花林影動移石澗聲囘更欲留深語重城暮色催<lb/>
　　　留别南徐故人<lb/>
三年蒙見待此夕是前程未斷却來約且深臨去情潮<lb/>
囘灘鳥下月上客船明他日南徐道縁君又重行<lb/>
　　　書實上人房<lb/>
絶頂言無伴長懐落髮師齋歸門掩雪講徹樹生枝沙<lb/>
<pb n="KR4h0016_WYG_005-2b"/>
井泉澄疾秋鐘韻盡遲里中還受請又爽赤城期<lb/>
　　　早秋過郭涯書堂<lb/>
暑消岡舎清閒話有餘情石水生茶味松風減扇聲逺<lb/>
雲收海雨静角掩山城此地秋吟苦時來遶菊行<lb/>
　　　送宗禪師<lb/>
衡陽一别十三春行脚同來有幾人老大却思歸嶽寺<lb/>
當時未漆祖師身<lb/>
　　　送張諲之睦州<lb/>
<pb n="KR4h0016_WYG_005-3a"/>
遥憶新安舊扁舟往復還淺深看水石來往逐雲山到<lb/>
縣餘花在過門五栁閒東征隨子去俱隠薜蘿間<lb/>
　　　題何氏池亭<lb/>
信是虚閒地亭髙亦有苔繞池逢石坐穿竹引山囘果<lb/>
落纎萍散龜行細草開主人偏好事終不厭頻來<lb/>
　　　贈王道士<lb/>
藥力資蒼鬢應非舊日身一為嵩嶽客幾𦵏洛陽人石<lb/>
縫瓢探水雲根斧斷薪關西來往路誰得水銀銀<lb/>
<pb n="KR4h0016_WYG_005-3b"/>
　　　送表兄東南逰<lb/>
山水疊層層吾兄渉又登挂帆春背鴈尋磬夜逢僧雪<lb/>
溜懸南嶽江雲葢秣陵評文永不㤀此説是中興<lb/>
　　　贈道人<lb/>
布褐髙眠石竇春迸泉多濺黒紗巾摇頭説易當朝客<lb/>
落手圍棋對俗人自算天年窮甲子誰同夜雨守庚申<lb/>
擬歸太華何時去他日相尋乞藥銀<lb/>
　　　寄新頭陁<lb/>
<pb n="KR4h0016_WYG_005-4a"/>
見説北京尋祖後缾盂自挈遶窮邉相逢竹塢晦暝夜<lb/>
一别苕溪多少年逺洞省穿湖底過斷崖曾向壁中禪<lb/>
青城不得師同住坐想滄江憶浩然<lb/>
　　　湘漢旅懐傑公<lb/>
一宿空江聽急流仍同賈客坐歸舟逺書來隔巴陵雨<lb/>
衰鬢去經彭蠡秋不擬為身謀舊業終期斷榖隠嵩丘<lb/>
吾宗尚作無憀者中夜廢吟生旅愁<lb/>
　　　寄韓司兵<lb/>
<pb n="KR4h0016_WYG_005-4b"/>
多病十年無舊識滄江亂後始逢君已知罷秩辭瀧水<lb/>
相勸移家住嶽雲泗上旅㠶侵疊浪雪中歸路踏荒墳<lb/>
更無此别愁應老書札何由到北軍<lb/>
　　　贈厲𤣥侍御<lb/>
山松徑與瀑泉通巾舄行吟想越中塞鴈去經華頂末<lb/>
鄉僧來自海濤東關分河漢秋鐘絶露滴獼猴夜嶽空<lb/>
抱病因尋周柱史杜陵寒葉落無窮<lb/>
　　　上陜府姚中丞<lb/>
<pb n="KR4h0016_WYG_005-5a"/>
此心長愛狎禽魚仍候登封獨著書領郡只嫌生藥少<lb/>
在官長恨與山疎成家盡是經綸後得句應多諫諍餘<lb/>
見説養真求退静溪南泉石許同居<lb/>
　　　送蜀僧<lb/>
萬里獨行無弟子惟齎節竹與檀龕看經更向吴中老<lb/>
應是山川似劍南<lb/>
　　　送韓評事<lb/>
門枕平湖秋景好水烟松色逺相依罷官餘俸租田種<lb/>
<pb n="KR4h0016_WYG_005-5b"/>
送客囘舟載石歸離岸游魚逢浪返望巢寒鳥逆風飛<lb/>
嵩陽舊隠多時别閉目閒吟憶翠㣲<lb/>
　　　宿隠静寺上方<lb/>
一宿五峰杯渡寺虚廊中夜磬聲分疎林未落上方月<lb/>
深澗忽生平地雲幽鳥背泉栖静境逺人當燭想遺文<lb/>
暫來此地歇勞足望斷故山滄海濆<lb/>
　　　宿李主簿林亭<lb/>
獨樹倚亭新月入城墻四面鎖山多去年今夜還來此<lb/>
<pb n="KR4h0016_WYG_005-6a"/>
坐見西風裊燕窠<lb/>
　　　憶潯陽舊居兼感長孫郎中<lb/>
潯陽却到知何日此地今無舊使君長憶窮冬宿廬嶽<lb/>
瀑泉氷坼共僧聞<lb/>
　　　寄潘緯<lb/>
楊栁垂絲與地連歸來一醉向溪邉相逢頭白莫惆悵<lb/>
世上無人長少年<lb/>
　　　過僧竹院<lb/>
<pb n="KR4h0016_WYG_005-6b"/>
一生愛竹自未有毎到此房歸不能髙人留宿話禪後<lb/>
寂寞雨堂空夜燈<lb/>
　<lb/>
　<lb/>
　<lb/>
　<lb/>
　<lb/>
　唐四僧詩巻五<lb/>
</p>
<p>
</p>
  </div>
<div>
<head>唐四僧詩巻六</head> <lb/>
    <p>
<pb n="KR4h0016_WYG_006-1a"/>
欽定四庫全書<lb/>
　唐四僧詩巻六<lb/>
　　常達詩<lb/>
　　　破山山居八詠<lb/>
身閒依祖寺志僻性多慵少室遺真㫖層樓起暮鐘啜<lb/>
茶思好水對月數諸峯有問山中趣庭前是古松<lb/>
晩望立虚庭心心見祖情烟開分鶴色雨霽減泉聲逺<lb/>
樹猿長嘯層巖日乍明更堪論的㫖林下筍新生<lb/>
<pb n="KR4h0016_WYG_006-1b"/>
一室塵埃外翛然秪處常睡來開寢帳鐘動下禪牀溪<lb/>
浸山光冷秋彫木葉黄時提諸祖意敧石看斜陽<lb/>
西來真祖意秪在見聞中寒雁一聲過疎林幾葉空心<lb/>
閒憐水石身老怯霜風為報參𤣥者山山月色同<lb/>
真性寂無機塵塵祖佛師日明庭砌煖霜苦藥苗衰汲<lb/>
水和烟酌栽松帶雪移好聽𤣥㫖處猿嘯嶺南枝<lb/>
古寺凭闌危時聞舉妙機庭空月色静夜迥磬聲稀漏<lb/>
轉寒更急燈殘冷燄㣲太虚同萬象相㑹話𤣥徽<lb/>
<pb n="KR4h0016_WYG_006-2a"/>
胡僧論的㫖物物唱圓成疎栁春來翠幽窓日漸明禪<lb/>
心親石室蝶翅覆花英好聽談𤣥處喬松鶴數聲<lb/>
祖祖惟心㫖春融日漸長霜輕莎草綠風細藥苗香月<lb/>
滿真如静花開覺樹芳谷前鶯囀處時聽話圎常<lb/>
　　　<hi>附</hi>吳郡破山寺常達傳<lb/>
　釋常達字文舉俗姓顧海隅人也發跡河陽大福山<lb/>
　逰學江淮諸勝寺達允迪中和克完戒法専講南山<lb/>
　律鈔後求湼槃圓音法華正觀復通隂符老莊百家<lb/>
<pb n="KR4h0016_WYG_006-2b"/>
　之書其餘分時之學盡二王之筆跡後隨方參禪詣<lb/>
　于宗極俄屬武宗滅法嘆曰我生不辰不自我後由<lb/>
　是寢黙山棲委蛇遁世而無悶焉宣宗重建法幢荐<lb/>
　興精舎合境民人皆達之化導故太守韋曙特加崇<lb/>
　重身不衣繒纊室惟蒙薜蘿四衆知歸諸方慕化其<lb/>
　潔白鶴鷺如也咸通十二年合郭僧民請召四衆教<lb/>
　誨或逰遨坰牧或嘯傲海壖不出林麓動經數載雖<lb/>
　貴士單車詣門莫得而見於七五言詩追用元和之<lb/>
<pb n="KR4h0016_WYG_006-3a"/>
　體著青山履道歌播脣吻忽於自恣明辰鳩衆於長<lb/>
　廊合掌遂申長别辭甚剛正因卧疾不起絶食七日<lb/>
　而逝實咸通十五年九月十六日也春秋七十四僧<lb/>
　臘五十一門人㑹清傳朗奉柩殯於寺之東南三百<lb/>
　歩後年即墳起塔潁川陳言撰塔銘邑大夫汝南周<lb/>
　思輯為檀信乾符四年立碑焉宋沙門賛寧奉勅撰<lb/>
　　　<hi>附</hi>文舉塔詩　　　　　　　　劉　拯<lb/>
　　唐髙僧常達字文舉通湼槃經莊老書隠跡破山<lb/>
<pb n="KR4h0016_WYG_006-3b"/>
　　雖王侯詣門莫得而見塔在寺之東南三百歩<lb/>
　圓音探雙樹巵言發南華萬里歸一空誰云正非邪<lb/>
　門影摇青松曾迴貴侯車猶遺數層塔岌岌凌飛霞<lb/>
　<lb/>
　<lb/>
　<lb/>
　<lb/>
　唐四僧詩巻六<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>駱丞集巻三</head>
    <p>
<pb n="KR4c0006_WYG_003-1a"/>
欽定四庫全書<lb/>
　駱丞集巻三　　　　　　唐　駱賓王　撰<lb/>
　　　　　　　　　　　　明　顔文選　註<lb/>
　表<lb/>
　　為齊州父老請陪封禪表<lb/>
　　　<hi>齊州漢濟南國治厯城縣后改濟南郡東漢仍為濟南國俱治東平陵晉移厯城劉宋割置青</hi>
　　　<hi>州西部於此僑立冀州后魏改齊州兼置濟南郡隋初罷郡存州后改齊郡唐復置齊州天寶</hi>
　　　<hi>初改臨淄郡尋改濟南郡乾元改復為齊州宋升興徳軍文陞濟南府金因之元改為路今為</hi>
<pb n="KR4c0006_WYG_003-1b"/>
　　　<hi>府山東道布政使司在焉上為壇而祭之除地積土為封謂負土於泰山</hi>
　　　<hi>為墠祭於梁父史記始皇從隂道下禪於梁父是也封禪之禮王者功成治定告成功於天登</hi>
　　　<hi>太山為壇廣十二丈髙二丈階三等立石三丈一尺其詞曰事天以禮立身以義事親以孝育</hi>
　　　<hi>民以仁四守之内莫不為郡縣四夷百蠻咸來貢職與天無極人民蕃息天禄永得尚𤣥酒而</hi>
　　　<hi>俎生魚下禪梁父主示增廣此古制也又有金䇿石函之儀詳見篇内註解禪本作墠變言禪</hi>
　　　<hi>者神之也唐髙宗乾封元年春正月封泰山禪梁父</hi>
<hi>臣</hi>聞元天列象紫宫通北極之尊大帝凝圖𤣥猷暢東<lb/>
巡之禮是知道隆光宅既輯玉於雲臺業紹禋宗必塗<lb/>
<pb n="KR4c0006_WYG_003-2a"/>
金於日觀<lb/>
　<hi>秦始皇更命信宫為極廟象天極漢書李尋説王根曰書云天聰明盖言紫宫極樞通位帝紀孟康註紫</hi>
　<hi>宫天之北宫也極天之北極星也樞是其迴轉者也天文志曰北極五星皆在紫宫其一明者太乙常居</hi>
　<hi>也太乙天皇太帝也與通極為一體西都賦煥若列宿紫宫是環春秋合誠圖云北辰其星五在紫薇中</hi>
　<hi>紫微太帝室太乙之精也元命包云紫之言此也宫之言中也言天神運動隂陽開閉皆在此中大帝指</hi>
　<hi>髙宗也張東之謂李多祚曰大帝之子為二竪所危是也凝聚也聚天下之圖籍而君之也尚書中侯武</hi>
　<hi>王觀于河沈璧禮畢且退至于日昧榮光並塞河曰  青雲浮洛赤龍臨壇啣𤣥甲之圖吐之而去又</hi>
　<hi>堯帥羣臣東沈璧于洛退侯至于下稷赤光起𤣥龜負書出赤文成字原始曰舜為天子黄龍負圖封兩</hi>
<pb n="KR4c0006_WYG_003-2b"/>
　<hi>端有璽文曰天皇符璽又見后露布握圖註𤣥猷如𤣥功𤣥徳之類言𤣥微之道也舜典歳二月東巡守</hi>
　<hi>至于岱宗尚書序曰昔在帝堯光宅天下註光被四表也舜典輯五瑞脩五禮五王註五玉即五瑞謂公</hi>
　<hi>執桓圭侯執信圭伯執躬圭卿執穀璧子男執蒲璧雲臺見螢火賦雲物註又見帝京篇舜典禋于六宗</hi>
　<hi>註埋少牢於泰昭祭時也相近於坎壇祭寒暑也王宫祭日也夜明祭月也幽宗祭星也雩宗祭水旱也</hi>
　<hi>宗尊也謂皆所尊而祭者塗金見下文摐金註日觀見髙四篇</hi>
陛下乗乾握紀纂三統之重光御辨登樞應千齡之累<lb/>
聖故得河浮五老啓赤文於帝期海薦四神奉丹書於<lb/>
王㑹瑞開三脊祥洽五雲<lb/>
<pb n="KR4c0006_WYG_003-3a"/>
　<hi>易乾九五象曰時乗六龍以御天也黄帝圖金獲神䇿得寶鼎冕獲問於鬼容蓲曰是謂得天之紀終而</hi>
　<hi>復始纂三統指唐髙宗繼髙祖太宗也故曰重光或曰文質三統亦通平子西京賦百辟乃入司儀辨等</hi>
　<hi>尊卑以班璧羔皮帛之贄既奠天子乃以三揖之禮禮之樞即天樞也見髙四篇五老見泊河曲篇赤文</hi>
　<hi>即上章凝圖註所謂赤文也太公伏符隂謀經武王伐紂都洛邑隂寒雨雪十日深丈餘甲子平旦不知</hi>
　<hi>何五大夫乗五車從兩騎出門外曰南海神祝融北海神𤣥冥東海神勾芒西海神蓐荍河伯馮修曰天</hi>
　<hi>伐殷立周謹來受命又曰武王伐紂四海之神踐雪來見淮南子古者至徳之運珠玉潤澤洛出丹書河</hi>
　<hi>出録圖尚書帝命驗云季秋之月甲子赤爵啣丹書入于酆止于昌户其書云敬勝怠者吉云云其文即</hi>
　<hi>武王所受於師尚父者也春秋元命包云鳳凰啣丹書于文王之都命曰維授金鈴師名吕氏類謀云受</hi>
<pb n="KR4c0006_WYG_003-3b"/>
　<hi>赤雀丹書吕氏春秋云文王見火鳥啣丹書集于周舍故色尚赤又左傳裴豹欲焚丹書晏子春秋公逰</hi>
　<hi>于紀得金壺中丹書曰食魚無反惜民力也勿乗駑馬去不肖也漢書髙祖定天下封功臣申以丹書之</hi>
　<hi>信此丹書又一丹書也顔延年赭白馬賦聞王㑹之阜昌知函夏之充牣註周書王㑹曰成周之㑹鄭𤣥</hi>
　<hi>曰王城既成大㑹諸侯及四夷也唐太宗時顔師古進王㑹圖本此封禪書江淮之間一茅三脊所以為</hi>
　<hi>籍禹貢所謂包匭菁茅是也註菁茅有刺而三脊封禪用以籍土祭祀用以縮酒齊桓責楚亦曰爾貢包</hi>
　<hi>茅不入王祭不供無以縮酒五雲見白雲抱幽石題註</hi>
既而輯總章之舊文紹辟雝之故事非煙翼較移玉輦<lb/>
於梁隂若月乗輪秘金繩於岱巘<lb/>
<pb n="KR4c0006_WYG_003-4a"/>
　<hi>明堂之制東為青陽南為明堂中為太室西為總章北為𤣥堂天子按四時居之見月令云舊文者春秋</hi>
　<hi>傳云堯有總章之訪是也辟雝故事指文王也慶雲記非煙非霧郁郁紛紛是謂慶雲翼輔也較車兩傍</hi>
　<hi>横木出軾者詩所謂猗重較者是也玉輦以玉飾車之名顓頊髙陽氏乗結元之輦巡四海此乗輦之始</hi>
　<hi>山北曰隂梁隂梁父山之北也所謂從隂道下禪於梁父也天官書景星即徳星也狀如半月生於晦朔</hi>
　<hi>助月為明王者無私人則見封禪置書石函中繫以銀繩泥以金泥詳見下章樅金註岱泰山别名巘字</hi>
　<hi>見諸暨篇</hi>
臣等職均芻狗隂謝桑榆幸屬堯鏡多輝照餘光於連<lb/>
石軒圖廣耀追盛禮於樅金<lb/>
<pb n="KR4c0006_WYG_003-4b"/>
　<hi>老子虚用章天地不仁以萬物為芻狗聖人不仁以百姓為芻狗註天地施化不以仁恩任其自然其視</hi>
　<hi>萬物為芻草狗畜不責望其報聖人法天地之仁行自然之化以養萬民亦不責其禮意又見疇昔篇淮</hi>
　<hi>南子日西垂景樹端謂之桑榆詳見祝阿明府篇連石註𤣥中記堯臣羽夀作鏡今言堯鏡多輝以徳言</hi>
　<hi>之也餘光見螢火賦軒轅黄帝受河圖見日月星辰之象於是始有星官之書謝𤣥暉劉皇后哀䇿軒曜</hi>
　<hi>懐光註軒轅星若曜星也黄帝内傳帝與王母㑹王屋山乃鑄大鏡十二面随月用之樅金即金繩也直</hi>
　<hi>者為樅或曰如<graphic n="KR1206" url="https://raw.githubusercontent.com/kanripo/KR-Gaiji/master/images/KR1206.png" mimeType="image/png"/>業維樅之樅言其狀樅樅然也凡封禪當用玉牒檢又用石檢十枚列於石旁檢用金</hi>
　<hi>泥纒以五周以水銀和金為泥封之印以受命之璽又有玉匱長一尺三寸以藏上帝之冊金匱二以藏</hi>
　<hi>帝之冊方士皆言黄帝封禪故言追之也</hi>
<pb n="KR4c0006_WYG_003-5a"/>
然而鄒魯舊邦臨淄遺俗俱沐二周之化咸稱一變之<lb/>
風境接青疇俯識獲麟之野山開翠屺斜連辨馬之峯<lb/>
豈可使稷山遺民頓隔陪封之禮淹中故老獨奉告成<lb/>
之儀<lb/>
　<hi>鄒魯臨淄時俱屬齊州二周謂西周鎬京今陜西西安府東周洛邑今河南府洛陽縣也一變見論語史</hi>
　<hi>記漢䇿齊王之命曰於戲小子閎受兹青社比云青疇亦以齊在東言之也春秋魯哀公十四年春西狩</hi>
　<hi>於大野叔孫氏之車子鉏商獲麟以為不祥以賜虞人仲尼觀之曰麟也然後取之詩陟彼屺兮註山無</hi>
　<hi>草木曰屺辨馬見久客臨海篇稷山齊地名虞喜曰齊有稷山之館其下以待逰士在今山東青州府臨</hi>
<pb n="KR4c0006_WYG_003-5b"/>
　<hi>淄縣西南十三里齊記補遺上有后稷祠故名淹中魯地告成祭祀畢祝告利成於主人言利養成畢也</hi>
　<hi>安鄒古國名漢置鄒平縣屬濟南郡晉為鄒縣屬樂  國后廢隋復置屬齊州后廢唐復置屬譚州真觀</hi>
　<hi>初州廢屬淄州宋景徳初促治廢濟陽城金仍舊元屬濟南路本朝改屬濟南府鄒魯今山東兖州府詳</hi>
　<hi>見后上衮州啟註</hi>
　<hi>臨淄古齊都營邱之地秦屬齊郡漢置營陵縣為北海郡治東漢又置臨淄縣為齊國治北齊省臨淄入</hi>
　<hi>益都縣隋復置屬北海郡唐屬青州宋屬鎮海軍金屬益都府元併入益都縣後復置府今改縣屬青州</hi>
　<hi>府</hi>
是用就日披丹仰璧輪而三舍望雲抒素呌天閽於九<lb/>
<pb n="KR4c0006_WYG_003-6a"/>
重儻允微誠許陪大禮則夢瓊餘息仰仙闕以交懽就<lb/>
木殘魂逰岱宗而載躍<lb/>
　<hi>就日見贈髙四篇披丹開露赤心也璧輪指君之車也三舍魯陽公事又重耳奔楚成王饗之曰公子反</hi>
　<hi>國何以報我對曰若以君之靈得反晉國晉楚治兵遇於中原其辟君三舍若不獲命其左執鞭弭右屬</hi>
　<hi>
                        <graphic n="KR1060" url="https://raw.githubusercontent.com/kanripo/KR-Gaiji/master/images/KR1060.png" mimeType="image/png"/>鞬以與君周旋望雲所謂望之如雲也揚雄甘泉賦選巫咸兮呌帝閽開天庭兮延羣神註令巫祝呌</hi>
　<hi>呼天門也張衡思𤣥賦呌帝閽使闢扉兮覿天皇于瓊宫楚詞豈不鬱陶而思君兮君之門以九重又九</hi>
　<hi>重見髙四篇夢瓊見傷祝阿王明府序仙闕見贈李榮詩晉文公奔狄妻以季隗將别之適齊曰待我二</hi>
　<hi>十五年不來而后嫁對曰我二十五年矣又如是而嫁則就木焉請待子註就木死入木也岱宗見首節</hi>
<pb n="KR4c0006_WYG_003-6b"/>
　<hi>註宗尊也</hi>
　䇿<lb/>
　　對䇿文三道<lb/>
問岱岳逰魂入佳城而怛化瀛洲羽客竦鶴轡而輕舉<lb/>
　雖則備於縑素昭晰可觀求諸耳目虛無罕驗棄杖<lb/>
　成龍有異虞翻之㫖䘖恩結草寧符宗岱之言二者<lb/>
　何從爾其揚攉<hi>音角</hi>
　　<hi>后漢尚平字子平隠居不仕讀易至損卦益卦歎曰吾已知富不如貧貴不如賤但未知死何如生</hi>
<pb n="KR4c0006_WYG_003-7a"/>
　　<hi>耳建武中男女嫁娶既畢敕㫁家事勿相闗當如我死遂肆志逰名山五岳后不知所終佳城見帝</hi>
　　<hi>京篇石槨文註莊子大宗師篇子來有病喘喘然將死其妻子環而泣之子犂往問之曰叱避無怛</hi>
　　<hi>化註死生猶寐不願人驚之故叱避使無驚化去也瀛洲見李榮篇三山註羽客見咏蟬篇羽化註</hi>
　　<hi>鶴轡見寓居洛濵篇迎仙羽註疎轡字見寄東臺篇彯纓註楚詞願輕舉而逺逰孫綽天台賦非夫</hi>
　　<hi>遺世翫道絶粒茹芝者烏能輕舉而宅之棄杖見出石門篇為龍杖註左傳魏武子有嬖妾疾病命</hi>
　　<hi>其子顆曰我死必嫁是疾革曰必以為殉及卒顆嫁之曰病革則亂吾從其治也輔氏之役顆見老</hi>
　　<hi>人結草亢秦驍將杜囘囘躓而顛遂獲之夜夢老人曰余而所嫁婦人之父也汝從先人之治命是</hi>
　　<hi>以報韓非子有揚攉篇班固曰揚攉古今其義一也左思蜀都賦請為左右揚攉而陳之註粗略也</hi>
<pb n="KR4c0006_WYG_003-7b"/>
對遐觀素論眇覿𤣥風惟鬼惟仙難究難測至夫滕公<lb/>
長往佳城開白日之徴洪厓不歸曾邱控紫雲之盖或<lb/>
祟成蒼狗自是趙王之神道叶赤龍爰通陸安之冶玉<lb/>
壘變萇𢎞之血金闕化浮邱之靈固能目覩桑田來作<lb/>
西王之使魂逰蒿里還為北帝之臣<lb/>
　<hi>易履九三眇能視覿亦視也文選序眇覿𤣥風平子西京賦洪崖立而指麾被毛羽而<graphic n="KR1490" url="https://raw.githubusercontent.com/kanripo/KR-Gaiji/master/images/KR1490.png" mimeType="image/png"/>襹注洪崖三皇</hi>
　<hi>時伎人<graphic n="KR1490" url="https://raw.githubusercontent.com/kanripo/KR-Gaiji/master/images/KR1490.png" mimeType="image/png"/>襹衣毛貌一統志洪崖地名隋文帝以三皇時有異人洪崖居此因名洪州大業初改豫章郡</hi>
　<hi>以豫章生庭中故名唐復為洪州置都督府天寶初改豫章郡后避諱只稱章郡乾元初復為洪州建中</hi>
<pb n="KR4c0006_WYG_003-8a"/>
　<hi>以后改江南西道觀察使治所南唐遷都於此改州為南昌府宋復為洪州宣和中於此置安撫使隆興</hi>
　<hi>初陞隆興府元置路本朝初改洪都府尋為南昌府江西省治曾邱重邱也紫雲之盖即鶴駕事見上文</hi>
　<hi>註史記吕后軷還過軹道見物如蒼犬來㦸掖卜之云趙王如意為祟遂病掖傷而崩陶安公六安冶師</hi>
　<hi>數行火一旦火散上紫色衝天須臾赤雀止冶上曰安公安公冶與天通七月七日迎女以赤龍至時安</hi>
　<hi>公騎赤龍而去玉壘見疇昔篇萇𢎞見螢火賦金闕浮邱桑田俱見李榮篇蒿里見樂大夫挽詞北帝之</hi>
　<hi>臣舊引髙孝基事恐未是也</hi>
　<hi>浮邱一在河南府有浮邱伯姓李居嵩山修道白日飛昇一在廣州府城西四里相傳為浮邱丈人得道</hi>
　<hi>之地羅浮記云浮邱即羅山朱明之門户先在水中若浮邱然四面篙痕宛然宋初有陳崇藝者年一百</hi>
<pb n="KR4c0006_WYG_003-8b"/>
　<hi>二十歳自言兒時見山根舟船數十今巳去海四里矣</hi>
然而將聖生鄒本忘情於語怪多材封魯亦黙論於通<lb/>
仙泊乎大義既乖斯文將隊於是八儒三墨之道異<graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>
分馳九流百家之文殊途競爽語仙則有無交戰語鬼<lb/>
則虚實相紛遂使結草抗軍爰乖宗代之論化竹逰水<lb/>
有異虞翻之言然而博訪古書緬尋曩冊狥其浮説徒<lb/>
有奔競之談求諸至言抑匪通經之㫖<lb/>
　<hi>八儒見久戌邊城有懐京邑詩註陶潛三墨賛曰不累於俗不飾於物不尊於名不忮於衆此宋鉶尹文</hi>
<pb n="KR4c0006_WYG_003-9a"/>
　<hi>之墨裘褐為衣跂蹻為服日夜不休以自善為極者相里勤五侯子之墨俱稱經而背譎不同相謂别墨</hi>
　<hi>以堅白此苦獲已齒鄧陵子之墨九流見髙四篇競爽争明也左傳晏子曰二惠競爽</hi>
何則髙明瞰室已著六爻之文太虚逰形式編三洞之<lb/>
籙故齊君出獵遇豕啼於貝邱周嗣登仙浮鶴軒於洛<lb/>
浦况乎干寶碩徳已輯搜神之書劉向通儒非無列仙<lb/>
之傳斯皆實録諒匪虚談<lb/>
　<hi>魯桓公夫人通齊襄公桓公責之夫人以告襄公遂使公子彭生弑桓公魯人以為讓襄公殺彭生以説</hi>
　<hi>后襄公逰姑棼遂獵沛邱見豕從者曰彭生也公怒曰彭生敢見射之豕人立而啼公懼隳車傷足遂為</hi>
<pb n="KR4c0006_WYG_003-9b"/>
　<hi>無知所弑沛邱即貝邱也云云周嗣指太子晉也詳見首節鶴轡註干寶字令昇新蔡人官著作郎因父</hi>
　<hi>冡中殉婢復蘇兄絶復還見天地鬼神事遂撰集古今神祇靈異人物變化名搜神記凡二十巻以示劉</hi>
　<hi>琰琰曰卿可謂鬼之董狐劉向本名更生漢宗室博覽羣書作列仙傳</hi>
問士農工商四民各業廢一不可取譬五材而闕里致<lb/>
　言鄙於學稼漆園起論爰稱絶機豈先聖垂文義有<lb/>
　優劣將随方設教理或變通者哉汝其大陳用啓前<lb/>
　惑<lb/>
　　<hi>左傳宋子罕曰天生五材民並用之誰能去兵註五材金木水火土也闕里在曲阜縣西八里魯城</hi>
<pb n="KR4c0006_WYG_003-10a"/>
　　<hi>内即孔子故宅唐開元初加封孔子為文宣王始宏廟制宋加修理元初重建本朝洪武初重加修</hi>
　　<hi>飾永樂中撤而新之中為大成殿左為泗水侯殿右為沂國公殿后為啓聖王魯國夫人毓聖侯三</hi>
　　<hi>殿又前有宋貞宗御書孔子讃石刻及本朝御製廟碑文其他門廡齋宫碑刻之盛不可殫紀𢎞治</hi>
　　<hi>中災随復新之制度益宏麗矣漆園指莊周為漆園吏也絶機見髙四篇心須應註</hi>
對出震登皇垂衣裳而馭籙乗乾踐帝順舒慘而字氓<lb/>
莫不列九土以開疆因四人而安業<lb/>
　<hi>易説卦傳帝出乎震徐秀帝王年代圖云伏羲為百王之首故易曰帝出乎震即帝王五運震為木起自</hi>
　<hi>太昊也繫辭下傳黄帝堯舜垂衣裳而天下治盖取諸乾坤本義乾坤變化而無為籙天下之圖籍也乗</hi>
<pb n="KR4c0006_WYG_003-10b"/>
　<hi>乾見封禪表平子西京賦大人在陽時則舒在隂時則慘此則牽乎天者也左傳楚蒍掩書土註云九土</hi>
　<hi>也謂度山林鳩藪辨京陵表淳鹵疆旱潦規偃豬町原防牧濕皋井衍沃謂之九土亦謂之九地四人即</hi>
　<hi>四民也</hi>
故農為政本兩漢舉力田之勤財用聚人九市列惟金<lb/>
之利陟龍門而就日入仕彈冠斵蟬翼以成風追工運<lb/>
斧咸用因人成事随利濟時盖五帝通規三王茂範<lb/>
　<hi>漢文帝三年詔曰夫農天下之大本也其開籍田朕親率耕以給宗廟粢盛明帝永平四年詔曰朕親耕</hi>
　<hi>籍田以祈農事是東漢西漢皆舉力田之勤也易繫辭下傳曰何以聚人曰財班固西都賦九市開場貨</hi>
<pb n="KR4c0006_WYG_003-11a"/>
　<hi>别隧分漢宫闕疏曰長安九市六在道西三在道東隧列肆道也平子西京賦廓開九市通闤帶闠註市</hi>
　<hi>墻曰闤市門曰闠禹貢荆州厥貢羽毛齒革惟金三品龍門字義見司馬樓宴晩渡黄河等篇就日見髙</hi>
　<hi>四篇望雲註蟬翼二句見髙四篇成風郢匠註史記毛遂謂十九人曰公等碌碌所謂因人成事者也詳</hi>
　<hi>見后瑕邱韋明府啓處囊註内</hi>
然則泣麟上聖訓三千以領徒夢蝶幽人摶九萬以齊<lb/>
物欲使邱門志學折以問農之言漢渚絶機抒以灌園<lb/>
之巧斯乃變通權數趨捨適宜當今海内乂安天下樂<lb/>
業仕植舊徳農服先疇自可孫𢎞獻書以待公車之制<lb/>
<pb n="KR4c0006_WYG_003-11b"/>
王丹載酒時慰田家之勞謹對<lb/>
　<hi>春秋魯哀公十四年西狩獲麟折其足孔子觀之反袂拭淚曰是麟也何為乎來哉子貢問故孔子曰麟</hi>
　<hi>有道則見無道則隠出非其時而見害吾是以悲夢蝶見春夜多懐詩幽人見春夜韋明府宅宴摶九萬</hi>
　<hi>見螢火賦漢渚絶機見髙四篇植舊徳當是食字易訟九三食舊徳象曰食舊徳從上吉也西都賦於斯</hi>
　<hi>之時都都相望邑邑相屬國籍累世之基家承百年之業士食舊徳之名農服先疇之畎商修族世之所</hi>
　<hi>鬻工用髙曾之規矩粲乎隠隠各得其所漢武帝即位徴賢良方正之士公孫𢎞應制對䇿天子擢為第</hi>
　<hi>一拜博士待詔金馬門東方朔上書髙自稱譽帝偉之令待詔公車史記張釋之拜公車令註百官志公</hi>
　<hi>車司馬令一人掌南宫闕門凡吏民上章四方貢獻及徴詣公車者王丹字仲囘京兆下邽人哀平時仕</hi>
<pb n="KR4c0006_WYG_003-12a"/>
　<hi>州郡王莽徴之不至家累千金隠居養志好施周急每歳農時輙載酒肴於田間俟勤者而勞之其惰孏</hi>
　<hi>者恥不致丹皆兼功自勵邑聚相率以致殷富其輕黠逰蕩廢業為患者輙曉其父兄使黜責之者輙待</hi>
　<hi>丹為辨行之十年其化大行風俗以篤</hi>
問四十強仕七十懸車著在格言存諸甲令然則顔駟<lb/>
　韞價始於白首和尊播美始自齠年欲使滋泉之彦<lb/>
　必臻洛陽之才無捨則隄防或爽襟帶徒施其道如<lb/>
　何佇聞嘉答<lb/>
　　<hi>禮記人生十年曰幼學二十曰弱冠三十曰壯有室四十曰強而仕五十曰艾服官政六十曰耆指</hi>
<pb n="KR4c0006_WYG_003-12b"/>
　　<hi>使七十曰老而傳八十九十曰耄百年曰期頤漢薛廣徳乞骸骨賜安車駟馬歸沛懸安車以為榮</hi>
　　<hi>傳之子孫故謂致仕曰懸車曲禮篇大人七十而致仕故云七十懸車漢王符自叙賛章和二年罷</hi>
　　<hi>州家居年漸七十時可懸輿蔡邕太邱碑文遂引邱山懸車告老三國志徐宣傳七十有懸車之禮</hi>
　　<hi>今巳六十八可以去矣晉王述傳太和二年以年迫懸車皆謂年七十也甲令者令有甲乙之條亦</hi>
　　<hi>云令甲漢顔駟武帝時為郎龎眉白髪帝問之對曰髙帝好武而臣學文文帝好文而臣學武景帝</hi>
　　<hi>好武而臣貌醜陛下好武臣今老矣和尊人姓名八歳曰齠音凋毁齒也磻溪中有泉謂之滋泉源</hi>
　　<hi>出秦嶺積水為陣即太公釣處今謂之凡谷石壁深髙幽䆳人跡罕及東南隅有石室水次有磐石</hi>
　　<hi>釣處投竿跪餌兩邊膝跡猶存其水清冷神異北流十二里合藍谷傾谷諸水入滻水北注于渭洛</hi>
<pb n="KR4c0006_WYG_003-13a"/>
　　<hi>陽才指賈誼也見帝京篇</hi>
對竊聞大人有作義佇良材貞士徇名理資明主是知<lb/>
君必待士士必待君故使飛龍在天聖智有賢明之佐<lb/>
巨魚縱壑元后得唐虞之臣<lb/>
　<hi>賈誼鵩鳥賦貪夫徇財烈士徇名夸者死權衆庶馮生王褒聖主得賢臣頌世必有聖知之君而后有賢</hi>
　<hi>明之臣故虎嘯而風冽龍興而致雲蟋蟀俟秋唫蜉蝣出以隂易曰飛龍在天利見大人詩曰思皇多士</hi>
　<hi>生此王國故世平主聖俊義將自至若堯舜禹湯文武之君獲稷契皋陶吕望之臣明明在朝穆穆布列</hi>
　<hi>聚精㑹神相得益章雖伯牙操遞鍾逢門子彎烏號猶未足以諭其意也故聖主必待賢臣而𢎞功業俊</hi>
<pb n="KR4c0006_WYG_003-13b"/>
　<hi>士亦俟明主以顯其徳上下俱欲歡然交欣千載一㑹論説無疑翌乎如鴻毛遇順風沛乎若巨魚縱大</hi>
　<hi>壑其得意如此則胡禁不止曷令不行</hi>
然則否泰或爽材運難併歳漸懸車尚牧淄原之豕年<lb/>
甫志學且珥漢庭之貂是知因籍時來和君播𤣥齠之<lb/>
俊當其未遇顔生致白首之勤語其古今稽之運㑹雖<lb/>
則人事抑亦天時<lb/>
　<hi>易上天下地為否下天上地為泰謝靈運云良辰美景賞心樂事四者難并公孫𢎞牧豕淄州年六十乃</hi>
　<hi>就徴志學謂十五也珥音二珠在耳也即耳璫也潘岳秋興賦髙閣連雲陽景罕曜珥蟬冕而襲紈綺之</hi>
<pb n="KR4c0006_WYG_003-14a"/>
　<hi>士此焉逰處又登春臺之熙熙兮珥金貂之耿耿註侍中冠以貂尾為飾附蟬為文貂取其内勁悍外温</hi>
　<hi>潤蟬取其居髙清潔飲露不食漢尚𤣥貂至王莽簒漢更黄貂王大后令其官屬黑貂是也漢張良子辟</hi>
　<hi>疆年十五為漢侍中張協七命𤣥齠巷歌黄髪擊壤此𤣥齠即上文䇿題齠年之義顔生才本題註任彦</hi>
　<hi>昇天監䇿問朕長驅樊鄧直指商郊因籍時來乗此厯運淄原在今青州府夀光縣西南</hi>
當今乗六御天得一居帝翹車獵彦束帛旌賢故當柱<lb/>
幽人罷韞真於文豹青蓮江使自裂兆於非熊豈止洛<lb/>
陽之才來儀漢國滋泉之叟降止周朝而巳哉<lb/>
　<hi>凉謝艾獻晉帝表登三緯地乗六御天義見封禪表乗龍註老子法本章天得一以清地得一以寧谷得</hi>
<pb n="KR4c0006_WYG_003-14b"/>
　<hi>一以盈神得一以寧萬物得一以生侯王得一以為天下正左傳齊侯使陳敬仲為卿辭曰羈旅之臣幸</hi>
　<hi>若獲宥及於寛政赦其不閒於教訓而免於罪戾弛於負擔君之惠也所獲多矣敢辱髙位以速官謗敢</hi>
　<hi>以死告詩曰翹翹千乗招我以弓豈不欲往畏我友朋乃使為工正獵彦謂取賢如獵獸也漢趙綰薦其</hi>
　<hi>師申公上使使者奉安車蒲輪束帛加璧迎之老子為周柱下史故云當柱幽人見髙𤣥上人篇文豹見</hi>
　<hi>髙四篇豹露注史記龜筴傳宋元王二年有見夢者曰我為青蓮江使於河而幕綱當吾路泉陽豫且得</hi>
　<hi>我元王寤問博士衛平平曰此大龜也殺之而卜甚靈事本莊子外物篇宋元君夢被髪闚阿門曰予自</hi>
　<hi>宰路之淵予為清江使河伯之所漁者余且得予元君覺使占之曰神龜也問余且對曰且之網得臼龜</hi>
　<hi>焉箕圓五尺君再欲殺之再欲活之心疑卜之曰殺以卜吉乃刳龜七十二鑚而無遺䇿仲尼曰神龜能</hi>
<pb n="KR4c0006_WYG_003-15a"/>
　<hi>見夢於元君而不能避余且之網知能鑚七十二䇿而不能避刳腸之患如是知有所困神有所不及也</hi>
　<hi>周文王將獵卜之曰非龍非羆非虎非熊所獲者伯王之輔遂遇吕尚載與俱歸洛陽四句俱見本題</hi>
<hi>某</hi>談愧二龍識迷三豕徒以鑚木輕熖仰昇扶而耀輝<lb/>
化草餘光對含桂而炫彩迴皇如失俯仰多慚<lb/>
　<hi>二龍見傷祝阿王明府篇子夏見史志有三豕渡河曰已亥爾讀者問之晉史果曰巳亥鑚木化草餘光</hi>
　<hi>俱見螢火賦昇扶日升扶桑也見傷祝阿王明府連石註含桂月也見李榮篇桂輪註謝莊月賦歌響未</hi>
　<hi>終餘景就畢滿堂變容迴皇如失本揚雄徒徊徊以徨徨兮魂魄渺渺而昏亂馬融長笛賦長臂逺引旋</hi>
　<hi>復迴皇李尤七疑迴皇競集字雖有異其義皆心驚也</hi>
<pb n="KR4c0006_WYG_003-15b"/>
　啟<lb/>
　　和學士閨情詩啟<lb/>
<hi>某</hi>啟學士袁慶奉宣教㫖垂示閨情詩并序跪發珠韜<lb/>
伏膺玉札類秦西之鏡照徹心靈同指南之車導引迷<lb/>
誤<lb/>
　<hi>詩在封中猶珠之在韜在紙上猶玉之為札韜從韋以皮為之古者木簡故曰札秦始皇時火齊國獻寶</hi>
　<hi>鏡女子有邪心者照之心悸黄帝時蚩尤作亂其人銅頭鐵額能作大霧帝為指南車與戰擒之涿鹿之</hi>
　<hi>野又周公時越裳重七譯而來貢使者迷其歸路公乃錫以指南之車由新羅林邑海際朞年至其國</hi>
<pb n="KR4c0006_WYG_003-16a"/>
切惟詩之興作兆基䆳古唐歌虞詠始載典謨商頌周<lb/>
雅方陳金石其後言志縁情二京斯甚含毫瀝思魏晉<lb/>
彌繁布在縑簡差可商略<lb/>
　<hi>䆳逺也唐歌如出作入息之歌虞詠如明良喜起之詠典堯舜二典謨禹稷契皋陶三謨也商頌始猗那</hi>
　<hi>終長發周雅大小二雅也金鐘屬石磬也書曰詩言志漢髙都長安京師曰西光武都洛謂之東京陸士</hi>
　<hi>衡文賦或舍毫而邈然謝朓后園賦預含毫兮握芳束晳𤣥居釋曰束晳閑居門人並侍方下帷深譚隠</hi>
　<hi>居而咍含毫散藻考選同異瀝音適磨水也縑絲繒也音兼</hi>
李都尉鴛鴦之詞纒綿巧妙班婕妤霜雪之句發越清<lb/>
<pb n="KR4c0006_WYG_003-16b"/>
逥平子桂林理在文外伯喈翠鳥意盡行間河朔詞人<lb/>
王劉為稱首洛陽才子潘左為先覺<lb/>
　<hi>李都尉李陵也贈蘇武詩曰昔為鴛與鴦今為參與辰昔時常相近邈若胡與秦徐陵賦陪逰馭渉騁纎</hi>
　<hi>腰於結風長樂鴛鴦奏新聲於度曲婕妤句見淄州司馬秋九詠張衡字平子有桂林賦蔡邕字伯喈有</hi>
　<hi>詩云庭前有石榴緑葉含丹榮翠鳥時來集振翼修容形迴顧生碧色動揺揚縹青行如棹歌行長短歌</hi>
　<hi>行之行也河朔河北之地今北直𨽻等州王粲魏侍中劉楨魏文學洛陽見上文潘岳晉黄門郎即安仁</hi>
　<hi>也左思晉記室字太沖皆能文之士沈休文謝靈運傳論張蔡曹王曾無先覺潘陸顔謝去之彌逺</hi>
若乃子建之牢籠羣彦士衡之籍甚當時並文苑之羽<lb/>
<pb n="KR4c0006_WYG_003-17a"/>
儀詩人之龜鏡爰逮江左謳謡不輟非有神骨仙材専<lb/>
事𤣥風道意<lb/>
　<hi>曹植字子建一時名士皆在接引如獸之在牢鳥之在籠也陸機抗之孫字士衡與弟雲俱有才名史記</hi>
　<hi>陸賈聲名籍甚詳見帝京篇分金燕喜註易漸之上九鴻漸于逵其羽可用為儀吉言其可以為法也班</hi>
　<hi>固幽通賦皇十紀而鴻漸兮有羽儀於上京潘尼送陸機乃漸上京羽儀儲宫龜卜吉凶鏡觀妍醜亦折</hi>
　<hi>衷之意晉南渡都建康在大江之東故云江左宋以后因之今南京曰江左江右即江西也劉休𤣥擬殷</hi>
　<hi>仲文詩求仁既自我𤣥風豈外慕註𤣥速之風也</hi>
顔謝特梃戕罰典麗自兹以降聲律稍精其間沿改莫<lb/>
<pb n="KR4c0006_WYG_003-17b"/>
能正本<lb/>
　<hi>宋書顔延之字延年瑯琊臨沂人三世仕宦家貧三十未婚文章之美冠絶當時累官國子祭酒司徒長</hi>
　<hi>史子竣為世祖南中諸議參軍以討邵功進延之光禄大夫竣后貴顯延之每不樂之卒年七十三謝靈</hi>
　<hi>運陳郡陽夏人謝𤣥之孫襲封康樂公文章之美江左莫逮厯官太守好為山澤之遊從者數百人開山</hi>
　<hi>通道不事官守宋使收之興兵執使者逃逸為詩曰韓亡子房奮秦帝魯連恥本自江海人忠義感君子</hi>
　<hi>赦徙廣州復為有司所奏殺之戕罰典麗謂無典則遒麗之風也濟隂王暉云江左文人有顔謝任沈我</hi>
　<hi>温子昇足以陵顔轢謝含任吐沈</hi>
天縱明春卓爾不羣聴新聲鄙師涓之作聞古樂笑文<lb/>
<pb n="KR4c0006_WYG_003-18a"/>
侯之睡以封魯之才追自衛之跡宏兹雅奏抑彼淫哇<lb/>
澄五際之源救四始之弊固可以用之邦國厚此人倫<lb/>
俯屈髙調聊同下里思入態巧文随手變侯調慚其曼<lb/>
聲延年愧其新曲<lb/>
　<hi>史記衛靈公適晉舍濮上聞琴聲召師涓聴而寫之至晉命涓為平公奏之師曠曰此師延靡靡之樂武</hi>
　<hi>王伐紂師延投濮水死故聞此聲必於濮水之上註師延紂樂師作新聲北里之舞靡靡之樂樂記魏文</hi>
　<hi>侯問於子夏曰吾端冕而聴古樂則唯恐卧聴鄭衛之音則不知倦敢問古樂之如彼新樂之如此何也</hi>
　<hi>子夏對曰云云文侯與田子方飲文侯曰鍾聲不比乎左髙田子方笑文侯曰何笑子方曰臣聞之君明</hi>
<pb n="KR4c0006_WYG_003-18b"/>
　<hi>樂官不明樂音今君審於音臣恐其聾於官也封魯之才指周公作樂自衛之跡指孔子正樂五際四始</hi>
　<hi>見宋閻五序下里見贈之問篇侯調樂人之名曼聲長引也列子陽問篇昔韓娥東之齊匱糧過雍門鬻</hi>
　<hi>歌假食既去而餘音繞梁欐三日不絶左右以其人弗去過逆旅逆旅人辱之韓娥因曼聲哀哭一里老</hi>
　<hi>幼悲愁垂涕相對三日不食遽而追之娥還復為曼聲長歌一里長㓜喜躍忭舞弗能自禁忘向之悲也</hi>
　<hi>乃厚賂發之故雍門之人至今善歌哭倣娥之遺也箜篌釋名曰即師涓所作靡靡之音也盖空國之侯</hi>
　<hi>所好應劭曰漢武令侯調始作此器靈帝好之體曲而長二十三絃抱於懐中兩手齊彈所云侯調曼聲</hi>
　<hi>恐即此也延年中山人父母兄弟及女皆倡也坐腐刑給事狗中平陽公主言延年女弟善舞武帝見説</hi>
　<hi>之并貴延年延年善歌為變新聲號協律都尉</hi>
<pb n="KR4c0006_WYG_003-19a"/>
走以不敏謬䝉提及謹申奉和輕以上呈未近詠歌伏<lb/>
深悚恧謹啟<lb/>
　<hi>走謙退自卑之詞司馬遷報任少卿書太史公牛馬走司馬遷再拜言註走猶僕也言巳為太史公掌牛</hi>
　<hi>馬之僕不敢世其業也</hi>
　　上司刑太常伯啟<hi>唐髙宗總章二年以盧承慶為司刑太常伯</hi>
　　　<hi>宋百官春秋云唐虞伯作秩宗典三禮周春官宗伯掌禮樂秦置奉常漢祖更名太常惠帝又</hi>
　　　<hi>曰奉常景帝又曰太常王莽改曰秩宗東漢又曰太常五代史百官志云至梁加卿字其后因</hi>
　　　<hi>之龍朔二年改奉常咸亨初復舊光宅初曰司禮卿神龍初復舊本朝有太常寺按漢制九卿</hi>
<pb n="KR4c0006_WYG_003-19b"/>
　　　<hi>所居曰寺寺廷也有法度者也</hi>
側聞魯澤祥麟希委質於宣父吳坂逸驥實長鳴於孫<lb/>
陽是則所貴存乎見知所屈伸乎知己<lb/>
　<hi>魯澤祥麟見封禪獲麟之野註吳坂逸驥見春霽早行註孫陽善相馬天上有一星名伯樂在天熙星之</hi>
　<hi>旁人見孫陽識馬號之曰伯樂潘尼贈陸機昔緑驥倚輈於吳坂長鳴於良樂知與不知也本晏子春秋</hi>
　<hi>晏子之晉至中牟暏弊冠皮裘負芻息於途側者問之對曰越石父也為人臣僕將歸晏子曰可得贖乎</hi>
　<hi>對曰可遂解左驂贖之因載與歸至舍不辭而入越石父立而請絶晏子使問之曰子何絶我之暴也曰</hi>
　<hi>士者詘乎不知已而伸乎知已吾三年為人臣而莫吾知也今子贖我吾以子為知我矣今不辭而入是</hi>
<pb n="KR4c0006_WYG_003-20a"/>
　<hi>與臣僕我者同也晏子出見之曰吾嚮也見客之容而今也見客之意</hi>
故雕其樸嶧山有半死之桐賞其聲柯亭無永枯之竹<lb/>
　<hi>酷吏傳漢興破觚而為圜斵琱而為璞註琱刻鏤也樸木之質也嶧山名禹貢嶧陽孤桐註取嶧山東桐</hi>
　<hi>以為琴也枚乗七發龍門之桐髙百尺而無枝中鬱結之輪菌根扶疎以分離上有千仞之峯下臨百尺</hi>
　<hi>之谿湍流遡波又澹淡之其根半死半生柯亭㑹稽髙遷亭也蔡邕告吳人曰子向逰柯亭見屋東間第</hi>
　<hi>十六竹椽可為笛依其言取用之果有異聲為柯亭笛云</hi>
伏惟常伯公儀天聳搆横九霄而拓基浸地開源控四<lb/>
紀而疏派<lb/>
<pb n="KR4c0006_WYG_003-20b"/>
　<hi>周書立政篇有常伯之官疑即太常也道家皆言天有九霄而神霄為最髙詩滔滔江漢南國之紀此言</hi>
　<hi>四紀謂江淮河漢也</hi>
自赤文薦祉曲阜分帝子之靈紫氣浮仙函谷誕貞人<lb/>
之秀本支百代君子萬年道叶神交黄石授帝師之略<lb/>
徳由天縱白星降王輔之精<lb/>
　<hi>孔子夢三槐間豐沛有赤飇起呼顔囘子夏往觀之見赤蛇化為黄金上有文曰卯金刀后漢髙起豐沛</hi>
　<hi>顔延年赭白馬賦后唐膺籙赤文候日亦指漢髙為唐堯之后也帝子見過故宋蛇分註紫氣見代贈李</hi>
　<hi>榮篇黄石句見白雲抱幽石篇穀城文註春秋佐助期曰蕭何稟昴星而生</hi>
<pb n="KR4c0006_WYG_003-21a"/>
峯秀學山列三墳而仰止瀾清筆海委九流以朝宗登<lb/>
小魯之巖辨練光於曳馬臨大吳之國識寶氣於連牛<lb/>
垂秋實於談叢絢春花於詞苑辨河飛箭激流翻白馬<lb/>
之津文江散珠圓波潄驪龍之穴<lb/>
　<hi>楊子法言曰百川學海而至於海邱陵學山而不至於山蜀成都金堂縣東北一十里有三學山春秋左</hi>
　<hi>傳左史倚相能讀三墳五典八索九邱註三墳三皇之書也或曰書中事物聚如墳山也詩髙山仰止註</hi>
　<hi>髙山則可仰止語辭梁主綱為太子劉遵卒梁主與遵兄孝儀令曰賢從弟孝友濠深立身貞固内含玉</hi>
　<hi>潤外表瀾清筆海筆下文辭如海也九流見贈髙四篇詩沔彼流水朝宗于海註諸侯春見天子曰朝夏</hi>
<pb n="KR4c0006_WYG_003-21b"/>
　<hi>見天子曰宗小魯之君東山也辨練光句見久客臨海篇大呉句即識劍事見螢火賦留裴頠善談論時</hi>
　<hi>人謂為談藪即談叢也崔駰逹㫖春發其華秋收其實有始有極爰登其質又曹操留少子植守鄴以邢</hi>
　<hi>顒為植家丞顒防閑以禮無所屈撓由是不合庶子劉楨美文詞植親愛之楨曰君侯採庶子之春花忘</hi>
　<hi>家丞之秋實為上招謗其罪不小愚實懼焉又吳諸葛恪有才辨與吕岱語岱無以答虞喜曰世人奇恪</hi>
　<hi>之英辨可觀而哂岱之無對為陋是樂春藻之繁華而忘秋實之甘口也晉郭象字子𤣥少有才理好老</hi>
　<hi>莊能清言王衍云聴象語如懸河瀉水注而不竭飛箭見渡黄河白馬河名漢以名縣屬東郡本春秋衛</hi>
　<hi>之漕邑三國魏廢之故址在大名府城南二百三十里滑縣治南驪龍見髙四篇驪頷註</hi>
是用徳茂麟趾削桐葉以分珪道煥鶴池映桃花而曳<lb/>
<pb n="KR4c0006_WYG_003-22a"/>
綬既而揆留皇鑒忠簡帝心奉職春宫爍離光於青殿<lb/>
代工天府明台曜於紫宸理綜𤣥風爕諧元氣含輝禮<lb/>
樂皎愛日以流光毓彩文章映徳星而開照<lb/>
　<hi>詩麟之趾振振公子註文王后妃仁厚故公子亦仁厚猶麟仁厚其趾亦仁厚不踐生草不履生虫也成</hi>
　<hi>王幼與叔虞戲以桐葉剪圭以告曰以此封若叔虞喜以告周公公請封之王曰戲也公曰天子無戲言</hi>
　<hi>遂封虞於晉鶴池指太子鶴駕言之見李榮篇洛濱仙駕註漢官儀太常卿秩中二千石綬青色桃花三</hi>
　<hi>彩揆度也詩樂只君子天子揆之留皇鑒為天子所鑒也太子之宫謂之春宫殿曰青殿書皋陶謨天工</hi>
　<hi>人其代之註人君代天理物庶官所治無非天事亦代人君以理天工也紫薇垣前三星謂之三台象三</hi>
<pb n="KR4c0006_WYG_003-22b"/>
　<hi>公故云紫宸台燿爕諧皆和也愛日徳星俱見宋之問篇</hi>
若乃識度宏逺器宇疏通明允篤誠盛業隆於后土惠<lb/>
和忠肅𤣥功格於上天則伊陟謝其緝熙巫咸慚其保<lb/>
乂<lb/>
　<hi>春秋傳季孫行父曰昔髙陽氏有才子八人蒼舒隤<graphic n="KR2234" url="https://raw.githubusercontent.com/kanripo/KR-Gaiji/master/images/KR2234.png" mimeType="image/png"/>擣㦸大臨龍降庭堅仲容叔逹齊聖廣淵明允篤</hi>
　<hi>誠天下謂之八愷髙辛氏有才子八人伯奮仲堪叔獻季仲伯虎仲熊叔豹季貍忠肅恭懿宣慈惠和天</hi>
　<hi>下謂之八元此十六族也世濟其美晉起居註云太保衛瓘明允篤誠有匪躬之志書君奭篇公曰君奭</hi>
　<hi>我聞在昔成湯既受命時則有若伊尹格於皇天在太甲時則有若保衡在大戊時則有若伊陟臣扈格</hi>
<pb n="KR4c0006_WYG_003-23a"/>
　<hi>於上帝巫咸乂王家註伊陟伊尹之子緝續熙明也巫氏咸名保安乂治也下文又曰率惟兹有陳保乂</hi>
　<hi>有殷</hi>
舉才應器與士無私水鏡澄花炫金波於靈府氷壺徹<lb/>
鑒朗玉燭於神機則鄧攸莫際其瀾盧毓罕窺其術<lb/>
　<hi>三國司馬徽有知人之鑒當時稱為水鏡先生金波見望月有所思篇及秋月詩註靈府見贈髙四篇氷</hi>
　<hi>壺見别李嶠詩玉燭見山庄詩晉鄧攸字伯道東海王越舉為吏部郎盧毓植之子字子家為魏吏部論</hi>
　<hi>選皆先性行而后言才曰才所以為善也故大才成大善小才成小善今稱有才而不能為善是才不中</hi>
　<hi>器也人服其言一時選舉號稱得人任昉王儉集序况乃淵角殊祥山庭異表望衢罕窺其術觀海莫際</hi>
<pb n="KR4c0006_WYG_003-23b"/>
　<hi>其瀾</hi>
故使妍蚩各安其分輕重不失其權五教克敷百揆時<lb/>
叙折衝千里魯連談笑之工師表一時郭泰人倫之度<lb/>
　<hi>魯仲連齊人射燕將書下聊城故云折衝談笑之功本晉平公使范昭觀齊景公觴之昭起曰願得君之</hi>
　<hi>尊以為夀公命酌晏子命去之昭不悦起舞顧太師曰為我作成周之樂太師曰盲臣不習也昭歸謂平</hi>
　<hi>公曰齊未可棄吾欲試其君晏子知之於是輟伐齊謀孔子曰善不出樽俎之間而折衝千里之外晏子</hi>
　<hi>之謂也又晉趙文子談笑當衷甲之變荀淑遇黄憲於逆旅竦然異之揖與語移日不能去謂曰子吾之</hi>
　<hi>師表也郭泰字有道性明知人好訓奬士類舉孝亷不就周旋京師誨誘不息徐穉以書戒之曰大木將</hi>
<pb n="KR4c0006_WYG_003-24a"/>
　<hi>傾非一繩所能維何為栖栖不遑寧處泰感悟曰謹拜斯言以為帥表晉書柏彝早獲盛名有人倫識鑒</hi>
　<hi>東海王越謂其子毗曰王叅軍人倫之表梁孝標廣絶交論郭㤗人倫東國</hi>
加以分庭讓士虚席禮賢片善經心揖仲宣於祭席一<lb/>
言合道接然明於鄭階<lb/>
　<hi>賈誼字仲宣漢文受釐宣室召見問鬼神之本誼具道文帝不覺前席歎曰吾久不見賈生自以為過之</hi>
　<hi>今不及也然明事見帝京篇啟</hi>
<hi>某</hi>蓬廬布衣繩樞韋帶自弱齡植操本謝聲名中年誓<lb/>
心不期聞逹上則執鞭為士王庭希干禄之榮次則捧<lb/>
<pb n="KR4c0006_WYG_003-24b"/>
檄入官私室庶代耕之禄<lb/>
　<hi>蓬廬蓬户草蘆也原憲蓬户不完禮儒行儒有一畆之宫環堵之室蓽門圭窬蓬户甕牖賈誼過秦論陳</hi>
　<hi>渉甕牖繩樞之子註繩樞以繩束門筍也甕牖員如甕口也江淹上書下官本布衣韋帶之士本説苑唐</hi>
　<hi>且謂秦王曰王嘗聞布衣韋帶之士始於伏尸二人流血五歩註以革為帶也孔明出師表臣本布衣躬</hi>
　<hi>耕南陽茍全性命於亂世不求聞逹於諸侯捧檄見髙四篇</hi>
然而忠不聞於十室學無専於一經退異善藏進殊巧<lb/>
宦搏羊角而髙翥浩若無津附驥尾以上馳邈焉難托<lb/>
實欲投竿垂餌晦幽跡於渭濱抱甕灌園絶機心於漢<lb/>
<pb n="KR4c0006_WYG_003-25a"/>
渚<lb/>
　<hi>十室本論語一經見髙四篇籝金註文中子曰智哉留侯善藏其用巧宦見秋日山行篇巧拙註搏羊角</hi>
　<hi>見螢火篇楚詞鸞鳥軒翥而翔飛班固典引三鳥軒翥於茂樹潘岳射雉賦鬱軒翥以余怒思長鳴以效</hi>
　<hi>能註翥飛翔也</hi>
幸屬乾坤貞觀烏兎光華嵩山動萬歳之聲徳水應千<lb/>
年之色雖無為光宅欣預比屋之封而有道賤貧恥作<lb/>
歸田之賦<lb/>
　<hi>繫辭天地之道貞觀者也日月之道貞明者也天下之動貞夫一者也傳曰天地之道常垂象以示人故</hi>
<pb n="KR4c0006_WYG_003-25b"/>
　<hi>曰貞觀本義觀示也天下之動其變無窮然順理則吉逆理則凶則其所正而常者亦一理而巳矣烏兎</hi>
　<hi>日月也光華見螢火賦漢武封泰山羣臣聞有呼萬歳者三徳水見郭少府詩光宅見封禪表比屋句見</hi>
　<hi>髙四篇歸田賦見疇昔篇歸去來註</hi>
於是朅來甕牖利見金門指帝鄉以望雲赴長安而就<lb/>
日美芹之願徒有獻於至尊蟠木之姿誰為容於左右<lb/>
　<hi>朅來見髙四篇甕牖見上文易乾九五飛龍在天利見大人金門金馬門漢朝門也或曰宦署門也時有</hi>
　<hi>善相馬者東門京鑄銅馬法獻之詔立馬於魯般門更名金馬門東方朔云避世金馬門是也帝鄉二句</hi>
　<hi>俱見髙四篇嵇康與山濤絶交書昔人有曝背食芹子而美者欲以獻之至尊雖有區區之意亦已疎矣</hi>
<pb n="KR4c0006_WYG_003-26a"/>
　<hi>註列子楊朱篇昔者宋田夫常衣緼黂僅以過冬暨春東作日曝於日不知天下之有廣厦奥室綿纊狐</hi>
　<hi>貉顧謂其妻曰負日之暄人莫知者以獻之君將有重賞里之富室告之曰昔人有美戎菽甘枲莖芹萍</hi>
　<hi>子者對鄉豪稱之鄉豪取而嘗之蜇於口慘於腹衆哂而怨之其人大慚亦此類也史記顓頊傳北至於</hi>
　<hi>幽陵南至於交趾西至於流沙東至於蟠木註東海中有山名度索上有大桃蟠屈三千里東北有門名</hi>
　<hi>曰鬼門萬鬼所聚天帝使神人守之名鬱壘主閲領萬鬼若害人之鬼縳以韋索射以桃弧投虎食之為</hi>
　<hi>容見浮查先容註</hi>
明公決幾成務論道經邦一顧之隆駘足逾於仙鹿片<lb/>
言之事魚目軼於靈蛇<lb/>
<pb n="KR4c0006_WYG_003-26b"/>
　<hi>決疑當作幾惟易繫辭夫易聖人之所以極深而研幾也惟深也故能通天下之志惟幾也故能成天下</hi>
　<hi>之務惟神也故不疾而速不行而至註幾微也書周官篇立太師太傅太保兹惟三公論道經邦燮理隂</hi>
　<hi>陽註道者隂陽之理論者講明之謂經經綸也一顧見之問篇駘音臺馬脱也陸邵弟為盧氏尉常觀獵</hi>
　<hi>忽遇鹿五六頭臨澗見人不驚毛斑如畫獵者言此仙鹿射之不能傷且復不利片言本論語楚辭天問</hi>
　<hi>篇靈蛇吞象此指大蛇有珠言之軼比行也猶言魚目混珍也蛇有珠見之問篇彈隋註</hi>
庶望顧兎維箕動薫風於舜海從龍潤礎霈甘澤於堯<lb/>
雲則膾餘之魚希振鱗於呉水膳后之豕翻化龜於魯<lb/>
津拜伏階墀增懼木谷謹啟<lb/>
<pb n="KR4c0006_WYG_003-27a"/>
　<hi>楚辭天問篇月光何靈顧兎在腹註顧兎言兎在月中因以為月之明也箕星好風月離之則有風書洪</hi>
　<hi>範星有好風星有好雨月之從星則以風雨是也舜彈五弦之琴歌南風之詩曰南風之薰兮可以解吾</hi>
　<hi>民之愠兮南風之時兮可以阜吾民之財兮孟子舜竊負而逃遵海濱而處故云舜海指隠居之地也易</hi>
　<hi>曰雲從龍與堯雲俱見髙四篇礎柱下石也淮南子山雲蒸柱礎潤鄒陽曰月翬而風礎潤而雨吳王渡</hi>
　<hi>江食膾棄其餘江中化為魚名曰膾殘魚左思三都賦䨇則比目片則王餘符子洛朔人有獻燕王大豕</hi>
　<hi>曰年一百二十矣人謂豕仙王命養之太巨無用燕相命宰夫膳之豕見夢於相曰造化營我以豕形食</hi>
　<hi>我以人穢吾患其生久矣仗君侯之靈而化始得為魯津伯燕相逰乎魯津有赤龜奉璧而獻詩温温恭</hi>
　<hi>人如集於木惴惴小心如臨於谷</hi>
<pb n="KR4c0006_WYG_003-27b"/>
　　上李少常啟<lb/>
竊惟隂陽作炭化一氣以陶甄天地為鑪混萬物為芻<lb/>
狗<lb/>
　<hi>漢賈誼詰鵩賦天地為壚造化為工隂陽為炭萬物為銅合散消息安有常則本莊子書大宗師篇今一</hi>
　<hi>以天地為大壚以造化為大冶言天地之生人如陶人之作器冶人之作鐵融液乎一氣而成有位者成</hi>
　<hi>就人才亦猶是也荒史媧皇功烈上際九天下契黄壚芻狗見封禪表</hi>
然則璧輪均照或流景於萊城玉燭平分獨翔寒於黍<lb/>
谷是汙隆迭襲榮顇相循得氣者䌓滋失時者零落<lb/>
<pb n="KR4c0006_WYG_003-28a"/>
　<hi>璧輪見封禪表齊地記古有日夜見於東萊故萊子立此城名不夜城也鄒衍齊人為燕昭王師北方有</hi>
　<hi>地美而寒不生五穀衍吹律煖之而禾黍滋在今順天府懐柔縣東四十里跨密雲界玉燭見宿山庄詩</hi>
　<hi>萊城本古不夜城漢置不夜縣屬東萊郡東漢以后省入牟平縣北齊始置文登縣以始皇聚文士登此</hi>
　<hi>山頌功徳也唐武徳中於此置登州尋廢后復置登州於牟平縣文登縣屬焉今屬寧海州元仍舊今因</hi>
　<hi>之</hi>
伏以君侯疏乾激𣲖龍門開竹箭之波鎮地横基鵠翅<lb/>
峙蓮花之嶺曜重暉於若月炳疊彩於非煙<lb/>
　<hi>龍門見晩渡黄河竹箭見泊河曲篇庾杲之為王儉長史儉與書曰庾景行遂得泛緑水依紅蓮何其麗</hi>
<pb n="KR4c0006_WYG_003-28b"/>
　<hi>也時人以儉府為蓮花池華山有蓮花峯故云嶺趙簡子逰西河歎曰安得賢士而與處焉舟人古乗對</hi>
　<hi>曰鴻鵠髙飛所恃者六翮也背上之毛腹下之毳加之滿把飛不益髙不知門下左右客千人亦有六翮</hi>
　<hi>之用乎前二句言其文章后二句言得賢也若月非煙見封禪表</hi>
至若瑞動赤符著元勲於東漢烽驚紫塞宣武功於北<lb/>
征奕葉龍光聮蟬龜組徳攸天縱白星降王輔之精道<lb/>
叶神交黄石授帝師之略<lb/>
　<hi>漢光武以疆華自闗中奉赤伏符來云劉秀發兵捕不道四夷雲集龍鬬野四四之際火為主因以即位</hi>
　<hi>因以符中姓字除拜三公如以王梁為司空又欲以䜟文用孫咸行大司馬衆不悦乃以呉漢註䜟記之</hi>
<pb n="KR4c0006_WYG_003-29a"/>
　<hi>書曰符赤伏其符之名也漢徳尚火赤火色伏藏也烽塞義見蕩子賦世代相繼如草木相代有葉故曰</hi>
　<hi>奕葉詩為龍為光言人臣之徳足以為國之隆重光明也公侯之冠有纓上出謂之蟬冠組天子之韍也</hi>
　<hi>詩話云組間次五采為之禮内則織紝組紃註薄濶為組似繩為紃龜印背作龜形繫之於組者也天縱</hi>
　<hi>見闔情詩啟白星黄石俱見前篇</hi>
故得三千運北撃舜海以逰鱗九萬圖南望堯雲而振<lb/>
翰折衝千里魯連談笑之功師表一時郭泰人倫之度<lb/>
　<hi>三千九萬見螢火篇餘俱見上篇</hi>
於是九重䘖紱懸星影於宸維四達埋輪振霜威於權<lb/>
<pb n="KR4c0006_WYG_003-29b"/>
石加以分庭讓士虚坐禮賢片善必甄揖虞翻於東箭<lb/>
一言可紀許顧榮以南金<lb/>
　<hi>九重見髙四篇紱繫璽之組宸維上帝之居也淮南子天西北無光燭龍含火以照四逹四通之道也禮</hi>
　<hi>樂記禮樂刑政四達而不悖埋輪見疇昔篇逐輪埋註權石有輕重也史記東南之美者有㑹稽之竹箭</hi>
　<hi>焉吳虞翻與少府孔融書并示以所置易註融荅書曰聞延陵之理樂觀吾子之論易乃知東南之美者</hi>
　<hi>非徒㑹稽之竹箭也顧榮字彦先上言陸士光甘季思殷慶元顧公亮楊彦明謝行言賀生陶恭兄弟諸</hi>
　<hi>人皆南金也又薛兼紀瞻閔閎顧榮賀循時號五嶲張華見而奇之曰皆南金也本詩大賂南金註荆揚</hi>
　<hi>之金也</hi>
<pb n="KR4c0006_WYG_003-30a"/>
<hi>某</hi>蟠木朽株散樗賤質墻面難用灰心易寒退無毛薛<lb/>
之交進乏金張之援塊然獨居十載於兹矣<lb/>
　<hi>蟠木朽株二句見浮查篇墻面本論語書周官不學墻面灰心見螢火賦又莊子齊物篇南郭子綦隠几</hi>
　<hi>而坐仰天而嘘嗒焉似䘮其耦顔成子逰立侍乎前曰何居乎形固可使如槁木心固可使如死灰乎毛</hi>
　<hi>遂平原君門下客薛公即孟嘗君也門下食客三千人金日磾休屠王太子没入為宫奴武帝嘉其容止</hi>
　<hi>厯官車騎大將軍子賞建俱漢昭帝奉車都尉與上卧起張安世漢宣時大將軍曹植上魏文書每四節</hi>
　<hi>之㑹塊然獨處應休璉與曹長思書塊然獨處有離羣之志又與從弟來還京都塊然獨處</hi>
然而日夜相代笑溝壑之非遥貧病交侵思薜蘿而可<lb/>
<pb n="KR4c0006_WYG_003-30b"/>
託欲乗幽控寂追綺季於青山樂道栖貞從魯連於滄<lb/>
海<lb/>
　<hi>溝壑字本孟子原憲弊衣而耕子貢結駟而過之曰子病矣憲曰吾聞無財謂之貧無道謂之病若憲貧</hi>
　<hi>也非病也薜蘿見贈髙四篇綺季見疇昔篇四翁註魯連滄海見員半千詩註</hi>
幸屬舜門廣闢漢幣交馳遂得佇嘯髙邱應箕文而動<lb/>
韻聆吟大野浮艮岫以流隂<lb/>
　<hi>舜門見贈髙四篇舜賓註漢武以幣聘申公故云漢幣佇嘯見逺使海曲篇莊子大宗師篇傅説得之武</hi>
　<hi>丁奄有天下乗東維箕尾而比於列星註東維天漢津之東維也星經曰一星在尾上言其乗東維騎箕</hi>
<pb n="KR4c0006_WYG_003-31a"/>
　<hi>尾之間也崔氏云傅説死其精神乗東維托龍角為列星今尾上有傅説星即此也吟亦本梁父吟山頂</hi>
　<hi>曰岫艮為山也</hi>
將恐在藻纎鱗終寡登龍之望棲榆弱羽徒仰搏鵬之<lb/>
髙所覬曲逮恩光資餘潤於東里襲承導引托輕夢於<lb/>
南柯撫已多慚循躬增懼謹啟<lb/>
　<hi>詩魚在在藻言魚何在乎在乎藻也左思詩石泉潤瓊瑶纎鱗亦浮沈登龍見登司馬樓宴詩又見幽縶</hi>
　<hi>篇暴腮註棲榆二句見螢火餘潤東里用子産事異聞録廣陵淳于棼宅南有古槐棼醉卧其下夢二使</hi>
　<hi>者曰大槐安國王奉邀棼随二使入見王曰吾南柯政事不理屈卿為守棼至郡數日乃寤尋古槐下一</hi>
<pb n="KR4c0006_WYG_003-31b"/>
　<hi>穴洞然明朗可容二指有大蟻乃槐安國王又尋一穴直上南枝乃南柯郡也</hi>
　　上兖州啟<hi>兗州見逰兖部遇孔君詩題註</hi>
側聞未遇孫陽鹽車無絶塵之跡時逢和氏荆山有連<lb/>
城之珍豈若聽清音於㸑餘則枯桐發響收夜光於𤣥<lb/>
璧則怪石騰輝在物猶然况於含識者矣<lb/>
　<hi>孫陽見太常伯啟鹽車見春霽早行詩太行道註莊子田子方篇顔囘問於仲尼曰夫子歩亦歩夫子趨</hi>
　<hi>亦趨夫子馳亦馳夫子奔逸絶塵而囘瞠乎后矣又西京雜記漢文自代還有良馬九疋曰浮雲赤電絶</hi>
　<hi>塵逸驃紫燕緑蠌驄龍絶羣名曰九逸和氏見之問篇獻楚註后和氏璧歸趙秦昭王欲以十五城易之</hi>
<pb n="KR4c0006_WYG_003-32a"/>
　<hi>故曰連城吳有燒桐以㸑者蔡邕聞其聲曝曰此良桐也因製以為琴果有雅音其尾火燒名曰焦尾夜</hi>
　<hi>光二句見螢火篇璧光照廡註</hi>
伏惟明使君鳳穴振儀龍門標峻瓊雕岳立表秀干雲<lb/>
霞煥霜菲澄虛鑒物<lb/>
　<hi>鳳穴見傷祝阿王明府篇龍門見前篇瓊雕如玉之雕岳立如山之峙也司馬相如子虚賦交錯紏紛上</hi>
　<hi>干青雲本鬼谷子謂儀秦曰子不見嵩岱之松柏華霍之檀桐乎上枝干於青雲下枝通於三泉千秋萬</hi>
　<hi>歳不受斤斧之患霞言其采霜言其明喻其智識之精鑒也陸士衡詩髙談一何綺蔚若朝霞爛即霞煥</hi>
　<hi>之意也</hi>
<pb n="KR4c0006_WYG_003-32b"/>
既而代工天府忠簡帝心擁熊軾而撫百城建隼旟而<lb/>
臨千里坐棠敷惠恩纒去思剖竹垂仁式歌來暮清凝<lb/>
夜燭化警晨烏外朂九農内𢎞五教道之以禮樂齊之<lb/>
以刑書約法遵寛設蒲鞭之恥立言惟信控竹馬之期<lb/>
甘雨隨車雲低輕重之盖珠還合浦波含逺近之星<lb/>
　<hi>代工見太常伯啟漢制三公所居曰府府者道徳之所聚天府猶言天工也刺史車畫熊於軾亦漢制也</hi>
　<hi>隼旟畫烏隼於旟上也亦刺史之制坐棠見在獄詠蟬序漢何武為京兆尹平居無赫赫名去后常見思</hi>
　<hi>剖竹即剖符也古者以玉為信漢制以竹長六寸分而相合文帝初以郡太守為銅虎符以代古之圭璋</hi>
<pb n="KR4c0006_WYG_003-33a"/>
　<hi>從簡便也各分其半右留京師左以與之后漢亷范為蜀郡太守邑居稠密多火災前守皆禁夜作范至</hi>
　<hi>但嚴令貯水而已民甚便之歌曰亷叔度來何暮不禁火民安作昔無襦今五袴晨烏見憲臺出縶朝夕</hi>
　<hi>烏註周禮閭師凡任民任農以耕事貢九穀故曰九農春秋傳鄭子産鑄刑書謂以刑法置書而鑄之以</hi>
　<hi>示民如今之律令也劉寛治南陽郡吏民有過蒲鞭示辱郭伋守南陽始至有兒童數百騎竹馬迎之因</hi>
　<hi>與約某日行部到此如期不失其信百里嵩字景山刺徐州境内旱嵩出巡處輙雨東海郡祝其合鄉二</hi>
　<hi>縣父老訴曰某等是公百姓獨不迂降乃還赴之雨隨車下又鄭𢎞消息繇賦政不繁苛行春大旱隨車</hi>
　<hi>致雨白鹿方道挾轂而行漢孟嘗守合浦俗采珠易米前守貪珠忽徙民餓死盈道嘗治一年珠復還合</hi>
　<hi>浦漢平南越所置郡治合浦縣三國吳改珠宫郡未幾復為合浦郡劉宋於此置越州隋初郡廢州存大</hi>
<pb n="KR4c0006_WYG_003-33b"/>
　<hi>業初改禄州尋改合州又廢為合浦郡唐初罷郡復越州貞觀中改亷州因郡有火亷洞天寶初復合浦</hi>
　<hi>郡乾元初又復亷州宋州治長沙改置太平軍咸平初復為亷州元置路本朝改府𨽻廣東</hi>
至如卧理穪難坐嘯匪易披裳問疾垂愛景以字人褰<lb/>
帷廣聽穆薫風而扇物嚴霜秋降叶隼擊而防小人零<lb/>
露春濡飾羔牲而禮君子<lb/>
　<hi>漢武以汲黯守淮陽黯曰臣嘗有狗馬病不勝郡事得出入禁闥補過拾遺臣之願也上曰君薄淮陽耶</hi>
　<hi>吾今召君矣顧淮陽吏民不相得吾徒得君之重卧而治之𢎞農成瑨守南陽以岑晊為功曹時人為之</hi>
　<hi>語曰南陽太守岑公孝𢎞農成瑨但坐嘯愛景愛日之景也字見髙四篇漢朱邑為郡守僚吏有疾披衣</hi>
<pb n="KR4c0006_WYG_003-34a"/>
　<hi>問之賈琮刺冀州令曰刺史當逺視廣聽紏察美惡反垂帷裳自揜塞乎命搴之薰風見太常伯啟扇物</hi>
　<hi>本史記周武王道遇暍人下車而扇之孫寶尹京兆以立秋日署侯文東郡督郵敕曰今日鷹隼始撃當</hi>
　<hi>順天氣取奸惡以成嚴霜之誅詩蓼彼蕭斯零露湑兮此諸侯朝天子天子與之燕以示慈惠也西征賦</hi>
　<hi>弛秋霜之嚴威流春澤之渥恩羔羊禮賢之贄旌者禮賢之儀如卿羔大夫以旌是也又詩孑孑干旌大</hi>
　<hi>夫禮賢之詩也又莊子讓王篇楚昭王謂司馬子綦曰屠羊説居處卑賤而陳義甚髙子綦為我延之以</hi>
　<hi>三旌之位註三旌三公位也</hi>
於是仁必有勇吏不忍欺美譽鬱於三齊芳聲騰於萬<lb/>
古<lb/>
<pb n="KR4c0006_WYG_003-34b"/>
　<hi>史記西門豹傳子産治鄭民不能欺子賤治單父民不忍欺西門豹治鄴民不敢欺三子之才能誰最賢</hi>
　<hi>哉辨治者當能别之三齊記右即墨中臨淄左平陸謂之三齊漢書音義言齊與濟北膠東為三齊非也</hi>
若乃清規逺鏡皎月色於靈臺𤣥鑒凝氷穆松風於智<lb/>
府研幾十篋探賾九流縟翠蕚於詞林綷仙花於筆苑<lb/>
文江翻浪織玉㶑以韜霞學海驚瀾綴珠鱗於濯錦<lb/>
　<hi>靈臺見髙四篇詩吉甫作頌穆如清風穆清微也漢吳叔文善琴隠居石壁山多松樹當盛夏時以琴撫</hi>
　<hi>於松下以納凉作風入松之操此借松風用之司馬遷曰修身者智之府也漢武屢以十篋書從行幸河</hi>
　<hi>東亡其三篋張安世具識其事后得書校無遺失九流見贈子問篇詞林猶言翰林綷音醉周也㶑音歛</hi>
<pb n="KR4c0006_WYG_003-35a"/>
　<hi>㶑艶流霞註水溢貌又水波貌亦作澰字玉㶑水之色也學海見太常伯學山註</hi>
加以懸榻待士擁篲禮賢汲引忘疲奬題不倦懐經味<lb/>
道之客望範圍而駿奔兼色流略之夫窺義園以遐集<lb/>
求小善於毫芥顧正禮於二龍振幽滯於沙泥許公明<lb/>
以一驥<lb/>
　<hi>陳蕃獨設一榻待徐穉去則懸之申屠蟠曰戰國之時處士横議至使列國諸侯擁篲前驅註篲竹箒掃</hi>
　<hi>門也齊謝覽弟舉俱預元㑹江淹一見並相欽挹曰所謂馭二龍於長途者也本三國安平趙孔曜至冀</hi>
　<hi>州見刺史裴徽徽曰君顔色何以消減於故耶孔曜言體中無藥石之疾然見清河郡内有一騏驥拘縶</hi>
<pb n="KR4c0006_WYG_003-35b"/>
　<hi>后廐厯年去王良伯樂百八十里不得騁天骨起風塵以此憔悴耳徽言騏驥何在孔曜言平原管輅陶</hi>
　<hi>邱劉岱字公山又薦岱弟繇字正禮徽曰前年舉公山何復舉正禮曰若使明公用公山於前擢正禮於</hi>
　<hi>后所謂馭二龍於長途騁騏驥於千里輅字公明年二十六雅性寛大與時無忌仰觀天文則同妙甘公</hi>
　<hi>石申俯覽周易則齊思季主今明使君方垂神幽藪留精九皋輅宜䝉隂和之應得及羽儀之時徽於是</hi>
　<hi>辟為文學</hi>
<hi>某</hi>淹中故俗體朴厚之𢎞規稷下遺甿陶禮義之餘化<lb/>
頗遊簡素少閲縑緗每蟋蟀凄吟映素雪於書帳莎雞<lb/>
振羽截碧蒲於翰池<lb/>
<pb n="KR4c0006_WYG_003-36a"/>
　<hi>淹中稷下俱見封禪表王褒聖主得賢臣頌蟋蟀俟秋吟映雪見洛濵對雪詩詩七月篇六月莎雞振羽</hi>
　<hi>七月在野八月在宇九月在户十月蟋蟀入我牀下註莎雞蟋蟀一物隨時變化而易其名路温舒父為</hi>
　<hi>里監門使温舒牧羊温舒取澤中蒲截以為牒編用寫書翰池墨池也張芝臨池學書水盡黒人呼為墨</hi>
　<hi>池在今河南府陜州又興國州有鍾繇墨池温州有王羲之墨池常徳府沅江縣西烏龍寺内有諸葛亮</hi>
　<hi>墨池</hi>
既而學異懐蛟才非夢鳥價不齊於南漢芳不重於東<lb/>
山幸屬日月光華雲霞紛郁方結羨魚之網將謡扣角<lb/>
之詞奮短翮於槍榆希髙摽之餘拂濯纎鱗於涓滴望<lb/>
<pb n="KR4c0006_WYG_003-36b"/>
鴻浪之微霑<lb/>
　<hi>夢鳥見初秋登司馬樓宴詩東山在浙江紹興府上虞縣西南四十五里晉謝安隠於此髙嵩嘗戯安曰</hi>
　<hi>卿髙卧東山人言安石不出將如蒼生何蒼生亦將如卿何今絶頂有謝公調馬路白雲明月一亭遺跡</hi>
　<hi>謝靈運讀書石壁精舍纎鱗字義見上篇</hi>
所冀顧盻曲流剪拂增價則鉛刀起一割之用跛鱉致<lb/>
千里之行是知竊混吹於齊竽濫飛聲於郢路拘山雞<lb/>
而自恧顧遼豕以多慚輕觸威嚴不遑流汗<lb/>
　<hi>梁孝標廣絶交論顧盻増其倍價剪拂使其長鳴皆用伯樂事顧盻見之問篇一顧註長鳴見春霽早行</hi>
<pb n="KR4c0006_WYG_003-37a"/>
　<hi>詩太行道註鉛刀句見懐古上裴侍郎詩磨鉛註荀子曰跬歩不休跛鱉千里葛洪自叙豈敢力蒼蠅而</hi>
　<hi>慕冲天之學䇿跛鱉而追飛兎之軌齊宣王好竽吹者三百人東郭先生不知竽濫於三百人中食禄宣</hi>
　<hi>王卒文王即位欲一一聽之先生乃逃郢路見贈之問篇山雞二句見帝京篇楚翬註</hi>
　　上兗州崔長史啟<lb/>
　　　<hi>崔義𤣥字逞之兗州人貞觀初厯左司郎中兼韓王府長史以介直稱后遷婺州刺史討平睦</hi>
　　　<hi>州㓂拜御史大夫子承基仕至大理卿次子承慶及孫皆極貴</hi>
啟側聞豐城戢耀駭電之輝俄剖沙邱跪跡躡雲之轡<lb/>
載馳<lb/>
<pb n="KR4c0006_WYG_003-37b"/>
　<hi>豐城戢耀即埋劍事見螢火賦駭電劍之光也如紫電之名耳秦穆公謂伯樂曰子之年長矣子姓有可</hi>
　<hi>使求馬者乎伯樂對曰良馬可形容筋骨相也天下之馬者若滅若没若忘若失若此者絶塵弭轍臣之</hi>
　<hi>子皆不才也可告以良馬不可告以天下之馬也臣有所與共擔薪菜者有九方皋此其於馬非臣之下</hi>
　<hi>也穆公見之使行求馬三月而反報曰巳得之矣在沙邱穆公曰何馬也對曰牝而黄使取之牡而驪穆</hi>
　<hi>公不悦召伯樂而謂之曰敗矣子所求者色物牝牡尚弗能知又何馬之能知也伯樂喟然太息曰一至</hi>
　<hi>於此乎是乃其所以千萬臣而無數者也若皋之所觀天機也得其精而忘其麄在其内而忘其外見其</hi>
　<hi>所見不見其所不見視其所視而遺其所不視若皋之相馬乃有貴乎馬者也馬至果天下之馬也躡雲</hi>
　<hi>良馬名如始皇躡景之馬也</hi>
<pb n="KR4c0006_WYG_003-38a"/>
然則激湍侵星佩潜蛟於壯武騰鑣厯塊騁蹀駿於咸<lb/>
陽且煦轍波鱗側羨鼇潭之躍觸籠雲翼扃望鵬魚之<lb/>
迅是以齊郊夕唱牛歌掞白水之詞漢境朝趨車侯驚<lb/>
拂塵之思<lb/>
　<hi>晉成公綏渡河賦凌砥柱而激湍兮踰汭洛而揚波侵星言劍氣上侵牛斗也潜蛟用化龍以指劍故云</hi>
　<hi>佩壯武地名出劍之地鑣馬䘖外鐵王褒賢臣頌及至駕齧膝驂乗旦王良執<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>韓哀附輿縱騁馳騖怱</hi>
　<hi>如影靡過都越國蹶如厯塊追奔電逐遺風周流八極萬里一息蹀疾也咸陽秦地其地山南水北山水</hi>
　<hi>皆陽故曰咸陽秦孝公徙都於此煦日照也煦轍波鱗見春霽早行詩列子陽問篇岱輿員嶠方壺瀛洲</hi>
<pb n="KR4c0006_WYG_003-38b"/>
　<hi>蓬萊其山髙下周旋三萬里其頂平九千里山之中相去七萬里其上臺觀皆金玉錦獸皆純縞珠玕之</hi>
　<hi>樹皆叢生華實有滋味食之不老不死居人皆仙聖五山之根無所連著隨潮上下徃還不得暫峙仙聖</hi>
　<hi>毒之訴之於帝帝怒流於西極失羣聖之居乃命禺疆使巨鼇十五舉首戴之迭為三畨六萬歳一交焉</hi>
　<hi>五山始峙而龍伯之國有大人舉足不盈數歩暨五山之所一釣而連六鼇合負而趨歸其國灼其骨以</hi>
　<hi>數焉於是岱輿員嶠二山流於北極沈於大海仙聖之播遷者巨億計帝憑怒侵減龍伯之國而小其人</hi>
　<hi>伏羲神農時其國人猶數十丈觸籠鵬魚俱見螢火篇禮記曲禮篇入户奉扃視瞻毋囘註扃門闗木也</hi>
　<hi>入户之時兩手當心如奉扃然雖視而不轉故云扃望齊郊二句見帝京篇啟車千秋好客喜延名士士</hi>
　<hi>皆造之</hi>
<pb n="KR4c0006_WYG_003-39a"/>
伏惟公騰瀾浴景濬靈𣲖以含珠擢幹捎雲翊孤巖而<lb/>
聳桂崇基疊秀匡霸道於周盟茂緒聮輝賛文場於漢<lb/>
戚偉龍章之秀質騰孔雀之俊年叶鳳彩於英姿辨蟾<lb/>
精於昔日靈臺宏逺馳霄練於霜鐔册府幽深絢朝虹<lb/>
於璧渚心波湛漢泳魄灘於黄陂情岳干天韞風雲於<lb/>
稽巘龍津共濟競欣登御之車蕪室欽賢必擁澄清之<lb/>
轡鬱文條而擢彩藻逸潘花曄詞鋒而衒價光浮衛玉<lb/>
　<hi>騰瀾浴景指水中之珠言之捎音稍周禮輪人以具圍之扐捎其藪如末義含珠聳桂俱見髙四篇盟始</hi>
<pb n="KR4c0006_WYG_003-39b"/>
　<hi>於周故曰周盟云匡霸道指崔子相齊言之也外戚盛於漢故云漢戚指崔駰為漢貴戚也晉嵇康字叔</hi>
　<hi>夜有風度而土木形骸不自藻飾人以為龍章鳳姿天質自然孔雀舊註皆云楊脩荅孔融之詞按東坡</hi>
　<hi>元脩菜詩自序云菜之美者有吾鄉之巢故人元脩嗜之且云使孔北海嗜之當復云吾家菜耶盖指融</hi>
　<hi>謂楊梅為君家果也世説言語門梁國楊氏子年九歳甚聰慧孔君平詣其父不在乃呼兒出為設果果</hi>
　<hi>有楊梅孔指示兒曰此是君家果兒即荅曰未聞孔雀是夫子家禽也其註云王隠晉書孔坦字君平㑹</hi>
　<hi>稽山隂人善春秋仕至廷尉卿不曾註揚脩孔融本傳亦不載此事巢元修誤舉東坡誤筆之趙次公註</hi>
　<hi>坡詩又妄云脩融之事可見考據之難也黄琬幼聰慧祖父瓊為太守奏日食太后問所食多少瓊未對</hi>
　<hi>琬時年九歳在傍曰何不言日食之餘如月之初瓊大奇之即以其言應詔靈臺見髙四篇霄練言其薄</hi>
<pb n="KR4c0006_WYG_003-40a"/>
　<hi>霜鐔言其斷決之易也穆天子傳天子西登崑崙見西王母癸巳至於羣玉之山先王之沂謂册府史外</hi>
　<hi>紀羣玉之山平阿無隘四轍中繩庸成氏之所中先王之册府也註徃古先王以為藏書之府故秘書省</hi>
　<hi>為册府淮南子亦曰崑山天地之册府也漢天河也黄陂黄河之陂王簡栖頭陀寺碑愛流成海情塵為</hi>
　<hi>岳註情想漸漬若塵飛為岳干天猶言干雲稽巘猶言稽阜也龍津二句見贈之問篇李仙註蕪室見髙</hi>
　<hi>四篇陳蕃室註欽賢見帝京篇孫𢎞閣註范滂字孟博汝南人少厲清節嘗為清詔使按察冀州登車攬</hi>
　<hi>轡慨然有澄清天下之志州郡貪汙皆望風解印綬去江淹恨賦文垂條而結繁註文必先扶植本根乃</hi>
　<hi>立其幹如垂條結葉也潘花見太常伯篇映桃花註陳書總有潘陸之華而無園綺之實晉書潘岳詞鋒</hi>
　<hi>景煥衛玠瓘孫也總角乗羊車入市見者皆以為玉人觀者傾都玠舅王濟見之歎曰珠玉在側覺我形</hi>
<pb n="KR4c0006_WYG_003-40b"/>
　<hi>穢又嘗語人曰與玠同逰若明珠之在側朗然照人及長好言𤣥理其后病羸母恒禁其語遇勝日親友</hi>
　<hi>時請一言無不咨嗟以為入微琅琊王澄有髙名少所推服每聞玠言輙嗟息絶倒時人語曰衛玠談道</hi>
　<hi>平子絶倒及王宏王濟並有盛名皆出玠下世云王家三子不如衛家一兒玠妻父樂廣有海内盛名議</hi>
　<hi>者以婦翁氷清女壻玉潤</hi>
然則崑溪既琢必見山川之精樹羽巳懸行嗣雲韶之<lb/>
響是以左龜隂而演化務肅百城輔麟壤以宣風恩覃<lb/>
千里徽猷克著逾盛徳於休徴聲績聿宣軼英規於恭<lb/>
祖佩吕刀而邵美巳賛搴帷之逰屈龎驥而未伸將騁<lb/>
<pb n="KR4c0006_WYG_003-41a"/>
仁風之駕<lb/>
　<hi>玉出崑崗崑溪崑山之溪也詩崇牙樹羽註崇牙以采色為崇牙樹羽置五采之羽於崇牙之上也黄帝</hi>
　<hi>樂曰雲門韶舜樂也龜隂魯地詩奄有龜䝉盖龜山之隂也麟壤見封禪表亦指兖州耳又秦彭茂陵人</hi>
　<hi>六世祖襲與羣從五人同時為二千石三輔號萬石秦氏彭以禮訓人后徙潁川有鳳凰麒麟嘉禾甘露</hi>
　<hi>之瑞肅宗巡行輙賞賜焉故稱善政者亦曰麟壤軼升菴引莊子奔軼字謂與轍同戰國䇿姊嫈軼賁育</hi>
　<hi>註車相遇也史記其軼乃時時見于他説索隠曰散軼也字書軼侵也跳也突也此軼字當以轍言之吕</hi>
　<hi>䖍為刺史有佩刀相者以為三公之服䖍乃贈别駕王祥曰以公有公輔之量故以相與祥臨薨以刀授</hi>
　<hi>弟覽曰汝后必興足稱此刀覽后厯世多賢興於江左王導其后也搴帷見前篇龎驥見髙四篇展驥註</hi>
<pb n="KR4c0006_WYG_003-41b"/>
　<hi>袁宏守東郡謝安執宏手授扇時諸賢畢集安欲試之又曰聊以贈行宏即應曰輙當奉揚仁風慰彼黎</hi>
　<hi>庶</hi>
加以側階引彦鑒鬷子之微言倒屣延賓辨王生之雅<lb/>
量故使員流之下探照乗於長波髙岫之巔剖連城於<lb/>
幽石<lb/>
　<hi>任昉王儉序望側階而容賢侯景風而式典註側階下階也史記田光見太子丹側階而迎鬷子見閨情</hi>
　<hi>詩啟然明註皇甫規有重望雁門大守見之不出王符至倒屣迎之時人為之語曰徒見二千石不如一</hi>
　<hi>逢掖又蔡邕奇王粲倒屣迎之既至容貌短小一座盡驚邕曰此王生也有異才吾家書文盡當與之魏</hi>
<pb n="KR4c0006_WYG_003-42a"/>
　<hi>惠王問齊威王亦有寶乎威王曰無有惠王曰魏國雖小尚有徑寸之珠照車前后各十二乗者十枚豈</hi>
　<hi>以齊大國而無寶乎威王曰寡人之寶與王異吾臣有檀子盻子黔夫種首者將照千里豈特十二乗哉</hi>
　<hi>惠王有慚色連城見上兖州啟</hi>
<hi>某</hi>瓶筲小器鷦蚊末材環帶嶧桐戢晞暘之厚徳傍鄰<lb/>
汶篠慕貫時之貞勁但以容膝一邱曲阜之瓢遽切枕<lb/>
肱五畝成都之壁巳窮擔石厭於糟糠負薪疲於短褐<lb/>
　<hi>瓶筲本斗筲列子陽問篇江浦之間生麽虫其名曰焦螟羣飛而集於蚊睫弗相觸也栖宿去來蚊弗覺</hi>
　<hi>也字本作焦今從鳥當是鷦鷯莊子逍遥篇鷦鷯巢於深林不過一枝然作鳥與蚊字不相連恐只是焦</hi>
<pb n="KR4c0006_WYG_003-42b"/>
　<hi>螟也嶧桐見太常伯啟嶧山註晞暘露也詩湛湛露斯匪陽不晞其卒章云其桐其椅其實離離又云湛</hi>
　<hi>湛露斯在彼杞棘言露被於桐梓之上也禹貢篠簜既敷註篠箭竹簜大竹水去而竹生也又曰厥貢惟</hi>
　<hi>金三品瑶琨篠簜註篠之材中於矢之笴簜之材中於樂之管潘岳笙賦河汾之寶有曲沃之懸匏焉鄒</hi>
　<hi>魯之珍有汾陽之孤篠焉戴凱之竹譜魯郡鄒山汶陽出篠形色不殊質物堅潤宜為笙管孤者於衆竹</hi>
　<hi>間獨美也禮記禮器篇如竹箭之有筠也如松柏之有心也故貫四時而不改柯易葉陶潜歸去來辭倚</hi>
　<hi>南窗以寄傲審容膝之易安一邱見梁大官詩邱中註曲阜之瓢指顔子枕肱指孔子五畝本孟子文君</hi>
　<hi>既奔相如與馳歸成都居惟四壁無以自立晉劉毅家無擔石之儲蒲樗一擲百萬負薪用朱買臣事見</hi>
　<hi>夕次舊吳詩</hi>
<pb n="KR4c0006_WYG_003-43a"/>
然而少奉過庭之訓長昧克巳之方弋志書林咀風騷<lb/>
於七略耘情藝圃偃圖籍於九流灑惠渥於羊陂屢泛<lb/>
文通之麥峻曲岸於鶯谷時遺公叔之冠<lb/>
　<hi>楊雄劇秦美新論是以發秘府覽書林遥集乎文雅之囿翱翔乎禮樂之場左思魏都賦逰乎六藝之囿</hi>
　<hi>馳騖乎仁義之途又云脩容乎禮園翱翔乎書囿風如風雅之風騷如離騷之騷也劉向子歆王莽薦為</hi>
　<hi>侍中貴幸更名秀號國師公復令典五經卒父業秀於是總羣書而奏其七略一曰輯略二曰六藝略三</hi>
　<hi>曰諸子略四曰詩賦略五曰兵書略六曰術數略七曰方技略九流見贈髙四篇魏志揚俊同郡王象少</hi>
　<hi>孤為人僕𨽻牧羊而私讀書因獲捶楚俊美其才質即贖象著家聘娶立屋然後與别象后官至散騎常</hi>
<pb n="KR4c0006_WYG_003-43b"/>
　<hi>侍文通髙鳳字泛麥見上吏部帝京篇啟髙鳳註鶯谷指出於幽谷后漢朱穆字公叔五歳有孝稱及壯</hi>
　<hi>耽學鋭意講誦或時思至不自知亡失衣冠顛隊坑岸其父常以為専愚幾不知數馬足梁驥舉為侍御</hi>
　<hi>史</hi>
雖不能縱逸韻於霜皋唳野致九天之響而頗亦蓄餘<lb/>
香於露薄垂芬有十歩之芳而乃恧跡魯鴻非荆山之<lb/>
抵鵲簉名韓犬歎稽阜之陸梁<lb/>
　<hi>霜皋秋澤也詩鶴鳴於九皋聲聞於天鶴鳴曰唳陸機曰華亭鶴唳可得聞乎符堅伐晉兵敗聞風聲鶴</hi>
　<hi>唳皆以為晉兵九天猶九重也太𤣥經謂中天羡天從天更天晬天廓天減天沈天成天謂之九天十歩</hi>
<pb n="KR4c0006_WYG_003-44a"/>
　<hi>見咏懐詩魯鴻見逺使海曲篇魯禽註史記鹽鐵論越以孔雀珥門户崑山之傍以玉抵鳥鵲簉義見久</hi>
　<hi>戍邊城篇戰國策淳于髠曰韓盧天下之駿狗也東郭□天下之狡兎也環山三騰岡五韓盧不能及之</hi>
　<hi>註韓國良犬名盧東郭外有狡兎名□稽阜見髙四篇后漢書羌遂陸梁正義云嶺南人多處山陸其性</hi>
　<hi>陸梁今按非也魚之大者跋扈亦曰跳梁陸梁即跳梁以梁為陸越而過之故曰陸梁張平子西京賦怪</hi>
　<hi>獸陸梁又甘泉賦註云陸梁跳也陳后山詩妖狐幼犬陸梁皆跳義以此言□之善走韓犬歎之也○荆</hi>
　<hi>山在懐逺縣治西南城經其上西北有玉坑乃卞和采玉之所他處石青黒此獨白石異常東有卞和洞</hi>
　<hi>抱璞岩</hi>
方今玉琯纒秋金風動籟吳宫歸乙望隂岫以依遲素<lb/>
<pb n="KR4c0006_WYG_003-44b"/>
林返鴈候陽潮而抵舉籝金味道之子侔纁帛以彈冠<lb/>
屑玉含毫之人望弓旌而翹足竊不揆於庸識輙輕儗<lb/>
於揚庭<lb/>
　<hi>琯與管同纒秋即候氣之意見春霽早行註金風秋風也動籟見冬日野望詩乙燕也春社則來秋社歸</hi>
　<hi>山故云望隂岫鴈秋冬還南至春北鄉故云候陽潮也籝金見髙四篇彈冠見梁大官詩左傳齊景公田</hi>
　<hi>于沛招虞人以弓不進公使執之辭曰昔我先君之田也旃以招大夫弓以招士皮冠以招虞人臣不見</hi>
　<hi>皮冠故不敢進乃舍之仲尼曰守道不如守官君子韙之旌義見前篇趙良謂商鞅曰其亡可翹足待註</hi>
　<hi>翹舉也</hi>
<pb n="KR4c0006_WYG_003-45a"/>
所冀曲逮恩波時流咳唾儻能分其斗水濟濡沫之枯<lb/>
鱗惠以餘光照霜棲之寒女得使伏櫪駑蹇希騏驥而<lb/>
蹀足竄棘翩翾排鴛鸞而刷羽<lb/>
　<hi>趙一疾邪賦勢家多所宜咳唾自成珠披褐懐金玉蘭蕙化為蒭斗水枯鱗見春霽早行詩餘光照女見</hi>
　<hi>螢火賦晉王敦醉后撃唾壺歌曰老馬伏櫪志在千里烈士暮年壯心未巳楊子法言曰希驥之馬亦驥</hi>
　<hi>之乗希顔之人亦顔之徒又趙壹報皇甫規書仰髙希驥顔延年赭白馬賦眷西極而驤首望朔雲而翹</hi>
　<hi>足</hi>
則捐軀匪恡碎首無辭雖復投報揚金君子以之貽戒<lb/>
<pb n="KR4c0006_WYG_003-45b"/>
效誠魏草小人之所懐恩輕瀆威嚴深懼履尾載塵聽<lb/>
覽迫甚蹈氷<lb/>
　<hi>齊晏子以粟金遺北郭騷騷辭金受粟后晏子見疑景公出奔騷造公庭曰晏子賢而去齊齊國必侵不</hi>
　<hi>若先死遂自殺公自追晏子史記人有毁孟嘗君於齊湣王君將為亂及田甲刼王王疑之孟嘗君乃奔</hi>
　<hi>先是魏子為孟嘗君收邑入三反不致一入問之曰竊假與賢者孟嘗君怒退魏子至是受粟者上齊王</hi>
　<hi>書言孟嘗君不作亂請以身為盟遂自剄宫門王乃復孟嘗君史記宋伐魯獲宋萬宋人請之萬歸閔與</hi>
　<hi>博争行公怒辱之曰始吾敬子今魯虜也萬有力病此言遂以局弑閔公大夫仇牧聞之以兵造門萬摶</hi>
　<hi>牧碎首齒著門闔死王充論衡禽息薦百里奚穆公出當門仆頭碎首以達其友楊震為太尉故所舉茂</hi>
<pb n="KR4c0006_WYG_003-46a"/>
　<hi>才王密令昌邑遺金十斤震曰故人知君君不知故人何也密曰暮夜無知者震曰天知地知子知我知</hi>
　<hi>何謂無知密愧而去魏草見對䇿文第一道結草註易履卦履虎尾不咥人亨又書畢命心之憂危若蹈</hi>
　<hi>虎尾渉于春氷</hi>
　　上齊州張司馬啟<hi>齊州見封禪表註</hi>
昔者薛邑聞歌揖馮驩於彈鋏夷門命駕顧侯生於抱<lb/>
闗<lb/>
　<hi>馮驩事見上裴侍郎詩史記侯嬴年七十家貧為夷門監者魏公子無忌往請厚遺不受公子於是置酒</hi>
　<hi>大㑹坐定從車騎虛坐自迎侯生生攝衣冠直上坐不讓欲觀公子公子執轡愈恭侯生又曰臣有客在</hi>
<pb n="KR4c0006_WYG_003-46b"/>
　<hi>市屠中願枉車騎過之公子引車入市生下見其客朱亥睥睨故久與語微察公子色愈和時將相宗室</hi>
　<hi>滿堂待公子舉酒市人皆觀公子執轡從騎皆竊罵侯生生視公子色終不變乃謝客就車至家引坐上</hi>
　<hi>坐徧賛賓客賓客皆驚酒酣公子起為夀侯生前生謂公子曰今日羸為公子亦足矣夷門抱闗者也而</hi>
　<hi>公子親枉車騎迎於衆人廣坐之中不宜有所過公子故過之然嬴欲就公子名故久立車騎市中過客</hi>
　<hi>以觀公子愈恭市人皆以嬴為小人而以公子為長者能下士也於是罷酒生遂為上客</hi>
何則志合風雲戴笠均乎乗馬情諧道術忘筌貴乎得<lb/>
魚是以挹蘭言於斷金交蓬心於匪石庶清音黙聽賞<lb/>
流水於牙絃妙思通神叶成風於郢匠<lb/>
<pb n="KR4c0006_WYG_003-47a"/>
　<hi>風雲忘筌流水成風俱見髙四篇戴笠見竇六郎宅序蓬心見發諸暨篇匪石亦見六郎序</hi>
伏惟公疏原白水浸地軸以輪波纂慶黄軒感星精而<lb/>
誕命綴珠華於七曜聮玉葉於五雲<lb/>
　<hi>白水南陽白水縣也光武興於白水吳漢與之同居白水鄉地軸見髙四篇少昊氏娶附寶見大電光繞</hi>
　<hi>北斗樞星照郊感孕二十月生黄帝軒轅氏舜亦感樞星而生七曜日月五星也玉葉見咏秋雲詩五雲</hi>
　<hi>五色雲也</hi>
至夫神石摛祥靈鈎表貺千年馭鶴振仙氣於帝鄉七<lb/>
葉珥貂襲榮光於戚里因以紛綸國牒昭晰家聲<lb/>
<pb n="KR4c0006_WYG_003-47b"/>
　<hi>髙琳字季珉母袚褉泗濱見一石光彩朗燿持歸夜夢人謂之曰此浮磬之精寶之必生令子遂有姙生</hi>
　<hi>琳摛發也左思蜀都賦幽思絢道徳摛藻掞天庭靈鈎見寒夜獨坐篇富鈎註千年馭鶴見贈李榮篇洛</hi>
　<hi>濱仙駕註漢功臣惟金日磾張安世親近貴寵比外戚左思詩金張籍舊業七葉珥漢貂馮唐豈不偶白</hi>
　<hi>首不見招七葉漢武帝至平帝珥挿也詳見封䇿文戚里見帝京篇紛綸見之問篇王家族譜謂之國牒</hi>
　<hi>亦曰玉牒張協七命生必耀華名於玉牒没則勒洪伐於金冊註並國史也</hi>
洎乎鹿走周原輔秦圖而興霸蛇分沛澤翊唐運以開<lb/>
基常山王之玉潤金聲博望侯之蘭薫桂馥羽儀百代<lb/>
掩梁竇以霞搴鍾鼎一時罩袁揚而岳立<lb/>
<pb n="KR4c0006_WYG_003-48a"/>
　<hi>周地名大王所都今陜西鳳翔府岐山縣是也詩周原膴膴註廣平曰原蒯通曰秦失其鹿天下共逐喻</hi>
　<hi>秦失天下也蛇分沛澤見過故宋詩漢以唐為祖云劉累之后此唐字指漢言張司馬之先輔漢而興也</hi>
　<hi>漢張耳封常山王子敖尚吕后女長公主班固東都賦莫不優逰而自得玉潤而金聲本禮記温潤而澤</hi>
　<hi>仁也孟子金聲而玉振之也張騫使西域漢武封為博望侯左思魏都賦搦秦起趙威震八蠻則信陵君</hi>
　<hi>之名若蘭芬也此指耳騫皆司馬之祖其流芳遺韻之美也羽儀見閨情詩啟后漢梁竦二女為章帝貴</hi>
　<hi>人小貴人生肇竇后無子養以為子遂立為太子梁氏私相慶竇后遂譛之諸竇因作飛書譛竦惡逆死</hi>
　<hi>獄中家徙九貞兩貴人以憂死及肇即位是為和帝竇后崩太尉張鬴言狀請追上貴人尊號存録諸舅</hi>
　<hi>㑹貴人姊上書頌寃狀三公請追貶竇后不許及順帝立復以梁商女為后以商為大將軍商殁以商子</hi>
<pb n="KR4c0006_WYG_003-48b"/>
　<hi>冀為大將軍次子不疑尹河南桓帝立又以商幼女為后梁氏前后七侯三后六貴人三大將軍卿相尹</hi>
　<hi>校五十七人竇后章帝后竇融孫勲之女弟憲篤景瓌皆在親要憲為大將軍父子兄弟並卿校充滿朝</hi>
　<hi>廷鍾鼎見帝京篇袁氏自袁安為司徒子敞司空敞子陽司徒陽子逢司空弟隗太尉為董卓所滅袁紹</hi>
　<hi>袁術皆其家也楊氏自寶子楊震為太尉震子秉太尉秉子賜司徒者再太尉者一賜子彪司徒又為太</hi>
　<hi>尉彪子脩為曹操所殺</hi>
故得重規逺鏡湛月路以流清茂祉遐鋪架雲門而擢<lb/>
秀飛英鳳穴藻五色以凝華頴躍龍泉涵九重而毓潤<lb/>
風情踈朗霜明月湛之姿氣骨端嚴雪白氷清之槩<lb/>
<pb n="KR4c0006_WYG_003-49a"/>
　<hi>規法也月路一脈之清雲門門地之髙皆指前世言之也擢秀見秋菊詩鳳穴見傷祝阿王明府序五色</hi>
　<hi>本鳳之色頴義見浮查篇藏頴註龍泉劍名見軍中行路難篇九重本龍之潜也</hi>
若乃性符神授道擅生知挫三端於情峯朝九流於學<lb/>
海博聞強記辨晉國之黄熊將聖多能識吳門之白馬<lb/>
言泉潄逈驚瀑布以飛瀾文江澹清含濯錦而翻浪鬱<lb/>
槐市以增茂穆蘭室以流芳<lb/>
　<hi>神授猶言天授生知本論語韓詩外傳君子避三端謂文士之筆端武士之鋒端辨士之舌端陸機文賦</hi>
　<hi>籠天地於形内挫萬物於筆端註挫折挫也謂萬物雖衆折挫而書之九流見髙四篇學海見太常伯啟</hi>
<pb n="KR4c0006_WYG_003-49b"/>
　<hi>黄熊見螢火篇羽泉生熊註吳門白馬見客臨海有懐詩平子思𤣥賦潄飛泉之瀝液兮咀石菌之流英</hi>
　<hi>陸機招隠詩山溜何泠泠飛泉潄鳴玉瀑布泉自山頂瀉下如瀑布之狀濯錦見陳文林陸道士篇錦水</hi>
　<hi>註槐市見帝京篇蘭屋見寄東臺詳政學士篇</hi>
於是翔鱣應符觀光上國飛龍成卦利見大人摶羊角<lb/>
以垂天展驥足而騰景翼貳藩邸紹敬祖之清亷光賛<lb/>
外臺陳君回之亮直推公平而折獄磔䑕謝其嚴明擁<lb/>
端慤而字人化蛇慚其智勇<hi>晉何劭字敬祖</hi>
　<hi>楊震教授隠居后有冠雀啣三鱣飛集講堂前都講取魚進曰蛇鱣者卿大夫服之象也數三者法三台</hi>
<pb n="KR4c0006_WYG_003-50a"/>
　<hi>也先生自此升矣后震果為司徒遷太尉飛龍利見俱本易羊角垂天見螢火篇展驥見髙四篇諸王之</hi>
　<hi>國謂之籓邸各道行省謂之外臺漢張湯父丞長安䑕盜肉父怒笞湯湯掘得䑕及餘肉掠治傅爰書訊</hi>
　<hi>鞠論報具狀磔堂下父見之視文詞如老獄吏大驚遂使書獄后為酷吏官至御史大夫孫張安世漢宣</hi>
　<hi>帝時大將軍</hi>
加以清規日舉湛虚照於氷壺𤣥鑒露凝朗機心於水<lb/>
鏡謙光自牧恭巳愛人片善必甄揖虞翻於東箭一言<lb/>
可紀許顧榮以南金<lb/>
　<hi>日舉本舉頭見日句氷壺見别李嶠詩水鏡見太常伯啟片善四句見少常啟</hi>
<pb n="KR4c0006_WYG_003-50b"/>
<hi>某</hi>疾抱支離材均擁腫進不能握蘭分竹綰銀黄於雲<lb/>
臺退不能絶粒茹芝煉金丹於地胏而出没風塵之内<lb/>
淪漂名利之間逰無毛薛之交仕乏金張之援塊然獨<lb/>
處者一紀於兹矣<lb/>
　<hi>支離見贈宋五得凉字篇擁腫見浮查篇漢官儀尚書懐香握蘭趨走丹墀梁簡文與蕭臨川書分竹南</hi>
　<hi>川剖符千里分竹即剖竹也見上兖州啟漢張良謝病辟榖分註良素多病入闗即杜門道引不食榖註</hi>
　<hi>服辟榖藥而不食静居行氣以學道絶粒即辟榖也秦四皓隠居終南山採芝而食一統志終南山一名</hi>
　<hi>地胏漢李少君見漢武言祠竈則致物而丹砂可化為黄金註丹砂用藥㸃化可為黄金抱朴子論仙篇</hi>
<pb n="KR4c0006_WYG_003-51a"/>
　<hi>云夫作金皆在神仙集漢淮南王抄出以作鴻寶枕中書雖有其文然皆秘其要其所用藥物復改其本</hi>
　<hi>名不可案之使用毛薛以下四句已見李少常啟</hi>
然而日夜相代恐溝壑之非遥窮病交侵思薜蘿之可<lb/>
託常願處幽控寂追夏黄於商山樂道棲真從魯連於<lb/>
滄海<lb/>
　<hi>此節重出</hi>
豈圖語黙易爽心跡難逃題橋之恨愈深攀桂之情徒<lb/>
結是用絶心乾没躭閲邱墳謁子持於南荆訪康成於<lb/>
<pb n="KR4c0006_WYG_003-51b"/>
北海西逰梁益仰司馬王楊之風東入臨淄慕淳于管<lb/>
晏之智瞻言前古從欲思齊俯惟當今空勞懐刺<lb/>
　<hi>司馬相如自成都逰長安題橋柱曰大丈夫不乗駟馬車不復過此橋晉郄詵謂武帝曰臣對䇿譬桂林</hi>
　<hi>一枝崑山片玉故后人謂對䇿得名為攀桂耳乃遂以月中有桂更增嫦娥之名皆因桂而誤也史記張</hi>
　<hi>湯始為小吏乾没註得利為乾失利為没乾没與陸沈義同陸沈者無水而沈乾没者雖乾亦没也邱墳</hi>
　<hi>見太常伯啟鄭𤣥字康成北海髙密人漢桓帝時入闗從學馬融歸學徒相随者數千人孔融深敬之𤣥</hi>
　<hi>嘗道遇黄巾賊數萬見𤣥皆拜相約不入縣境袁紹帥冀州大㑹賓客競設異端百家互起𤣥随方辨對</hi>
　<hi>咸出問表莫不歎服杜密素與李膺名行相次時人謂之李杜嘗為北海相行春到髙密見鄭𤣥為鄉嗇</hi>
<pb n="KR4c0006_WYG_003-52a"/>
　<hi>夫知其異器即署郡職遣就學卒成大儒去官還家每謁守令多所陳託梁益二州名梁州之境東距華</hi>
　<hi>山之南西據黒水秦為漢中漢𨽻益州部東漢改漢寧郡曹魏復為漢中郡尋改梁州后周改漢州隋改</hi>
　<hi>漢中康初為梁州后改褒州尋陞興元府宋因之元改為路今為漢中府𨽻陜西道益州古蜀國詳見費</hi>
　<hi>六還蜀篇司馬相如王褒揚雄皆蜀人臨淄春秋齊邑名本營邱之地秦屬齊郡漢置營陵縣為北海郡</hi>
　<hi>治東漢又置臨淄縣為齊國治北齊省臨淄入益都縣隋復置臨淄縣屬北海郡唐屬青州宋屬鎮海軍</hi>
　<hi>金屬益都府元併入益都縣后復置今因之屬青州府𨽻山東道淳于髠管仲晏嬰皆齊人陳孔璋為曹</hi>
　<hi>洪與魏文帝書聞入自益部仰司馬王揚之風有子勝斐然之志文意與此正相似刺書名紙也詳見贈</hi>
　<hi>髙四篇爵里刺註北海古青州地</hi>
<pb n="KR4c0006_WYG_003-52b"/>
不意雲浮礎潤霜落鍾鳴揖郭泰於仙舟有道斯在賞<lb/>
鬷明於樽俎盛徳猶存<lb/>
　<hi>雲浮礎潤見太常伯啟豐山有九鍾霜降則鳴仙舟見贈之問篇有道郭泰字鬷明見帝京篇啟然明註</hi>
雖調叶清歌誠寡和於郢路而庸客濫吹竊混奏於齊<lb/>
竽輕撮課囊揄揚盛徳<lb/>
　<hi>郢路見贈之問篇濫吹見上兗州啟</hi>
庶金波離畢零陵之石自飛瑶光建寅蕭邱之火漸熱<lb/>
學慚麟角得類鴻毛愧汗如漿憂心若厲<lb/>
<pb n="KR4c0006_WYG_003-53a"/>
　<hi>漢書月穆穆以金波謝朓詩金波麗鳷鵲玉繩低建章註金波月也金井玉繩皆星名梁謝舉凌雲臺詩</hi>
　<hi>勢髙凌玉井臨逈度金波詩云月離於畢俾滂沱矣註畢星好雨月離畢則滂沱大雨也零凌山有石燕</hi>
　<hi>遇風雨即飛雨止即還止為石瑶光見秋月詩玉繩註建寅謂初昏斗柄建寅夏正之正月也抱朴子曰</hi>
　<hi>南海蕭邱之上有自生之火春起秋滅荀子曰學成者如麟角戰國䇿魯仲連説張相國鴻毛之輕也而</hi>
　<hi>不能自舉司馬遷報任少卿書人固有一死或重於太山或輕於鴻毛用之所趣異也吳質荅東阿王書</hi>
　<hi>誠以身賤犬馬徳輕鴻毛</hi>
　　上廉使啟<lb/>
每讀書見古人負米之情捧檄之操未嘗不廢書輟巻<lb/>
<pb n="KR4c0006_WYG_003-53b"/>
流涕傷心何則情蓄於中事符則感形潜於内跡應斯<lb/>
通而悦帝力以栖魂情欣養素仰皇華而暢息敢用披<lb/>
丹<lb/>
　<hi>家語子路曰由也昔事二親食藜藿之食為親負米百里之外親没之后南逰於楚累䄄而坐列鼎而食</hi>
　<hi>雖欲為親負米不可得也孔子曰由也可謂生事盡力死事盡思者也捧檄見髙四篇堯逰於康衢有老</hi>
　<hi>人含哺鼓腹撃壤而歌曰日出而作日入而息耕田而食鑿井而飲帝力何有於我哉詩皇皇者華于彼</hi>
　<hi>原隰駪駪征夫每懐靡及詩傳云王者遣使臣之詩也</hi>
伏惟公源控玉輪激神濤而涵地基疏金闕架飛㞯以<lb/>
<pb n="KR4c0006_WYG_003-54a"/>
韜雲洎乎鹿走周原霸燕圖於即墨蛇分沛澤封漢爵<lb/>
於筆城福禄攸鍾公侯必復炳靈丹穴襲吉黄裳<lb/>
　<hi>玉輪金闕俱見祝阿王明府篇㞯音節吳都賦寅縁山岳之㞯冪厯江海之流註㞯陬隅也鹿走周原見</hi>
　<hi>張司馬啟即墨春秋齊之邑名以其地臨墨水故名漢置縣為膠東國治東漢屬北海國晉屬濟北國北</hi>
　<hi>齊省隋復置唐宋仍舊元屬膠州今總屬菜州府𨽻山東道燕昭王伐齊下七十餘城獨莒即墨不下燕</hi>
　<hi>昭王卒即墨人推田單為將大敗燕軍七十餘城復為齊有蛇分沛澤見過故宋詩班固幽通賦系髙頊</hi>
　<hi>之𤣥胄兮氏中葉之炳靈左思蜀都賦近則江漢炳靈世載其英註言江漢明靈故代生英哲丹穴黄裳</hi>
　<hi>見傷祝阿王明府篇序註</hi>
<pb n="KR4c0006_WYG_003-54b"/>
若乃峯秀學山列三墳而仰止瀾清筆海委九流以朝<lb/>
宗登小魯之巖辨練光於亂馬臨大吳之國識寶氣於<lb/>
連牛垂秋實於翰林絢春花於文苑清規湛秀照月旦<lb/>
而雕談素論凝𤣥開夜光於妙辨<lb/>
　<hi>峯秀學山十句見太常伯啟汝南許劭與兄靖有髙名好共覈論鄉黨人物每月輙更其題品故汝南俗</hi>
　<hi>有月旦評焉嘗為郡功曹府中莫不改操飭行曹操往問之曰我何如人劭鄙之不荅操刼之劭曰子治</hi>
　<hi>世之能臣亂世之奸雄操喜而去雕談見逰陀山寺詩夜光見螢火賦又見太常伯啟</hi>
既而業成麟角引茅茹而彈冠道映鳳池映桃花而曳<lb/>
<pb n="KR4c0006_WYG_003-55a"/>
綬揆留皇鑒忠簡帝心列識春宫摽離光於青殿代工<lb/>
天府明台燿於紫宸故得龍綍垂光戢兩星而開照鶴<lb/>
盖浮影翼五雲以連隂<lb/>
　<hi>麟角見上篇茅茹見寄東臺詳政學士篇彈冠見蓬萊鎮結綬註晉荀朂自中書監遷尚書令謂賀客曰</hi>
　<hi>奪我鳳凰池諸君何賀耶桃花至紫宸文已見太常明啟禮緇衣篇子曰王言如絲其出如綸王言如綸</hi>
　<hi>其出如綍註綸綬也疏云如宛轉繩綍引棺大索也言王者之言出雖小而行愈大不可不謹龍以喻天</hi>
　<hi>子綍指王言也兩星見逺使海曲篇流星伴使註鶴盖見送陳文林及送王明府上京飛盖註五雲見張</hi>
　<hi>司馬啟</hi>
<pb n="KR4c0006_WYG_003-55b"/>
<hi>某</hi>大塊流形小人餘慶幸河神入昴映白榆以疏祥江<lb/>
使負圖泛青蓮而薦兆薫風廣扇聖日揚輝進不能髙<lb/>
議雲臺談社稷之上務退不能銷形地胏揖箕穎之餘<lb/>
芳而出没風塵湮淪名利十年無棣萬里惟桑<lb/>
　<hi>大塊見螢火賦白榆本昴星而言古樂府天上何所有歴歴種白榆河神見泊河曲篇五老註江使見第</hi>
　<hi>三道䇿文薫風見太常伯啟聖日即所謂就日也見髙四篇漢光武徴處士周黨伏而不謁自陳願守所</hi>
　<hi>志博士范升奏曰伏見太原周黨東海王良山陽王成等䝉受厚恩使者三聘乃肯就車及陛見帝庭伏</hi>
　<hi>而不謁偃蹇驕悍同時俱逝黨等文不能演義武不能死君釣采華名庶幾三公之位臣願與坐雲臺之</hi>
<pb n="KR4c0006_WYG_003-56a"/>
　<hi>下考試圖國之道書奏詔曰明王聖主必有不賓之士黨等不受朕禄各其志焉賜帛四十疋罷之江淹</hi>
　<hi>上書下官雖乏鄉曲之譽然嘗聞君子之行矣上則隠於簷肆之間卧於岩石之下次則結綬金馬之庭</hi>
　<hi>髙議雲臺之下地胏見上篇皇甫謐髙士傳許由字武仲聞堯致天下乃遁於潁水之陽箕山之下堯又</hi>
　<hi>召為九州長由不欲聞之洗耳於潁濱時有巢父牽犢欲飲之見由洗耳問故由對曰堯召我我惡其聲</hi>
　<hi>是故洗耳巢父曰子若處髙峯深谷誰能見子子故浮逰欲衆聞其名譽汙吾犢口遂牽上流飲之見莊</hi>
　<hi>子逍遥篇箕山在今河南府登封縣東南三十里一名㠋嶺上有許由墓即孟子所謂箕山也又漢中郡</hi>
　<hi>襄城西北十五里有箕山漢成帝時鄭子真隠此王鳳聘之不應此箕潁指許由巢父耳無棣齊地名朱</hi>
　<hi>文公詩傳齊本少昊時爽鳩氏所居之地在禹貢青州之域武王以封太公東至於海西至於河南至於</hi>
<pb n="KR4c0006_WYG_003-56b"/>
　<hi>穆陵北至於無棣惟桑見送閻五還潤州序時駱子隨父宰博昌故云十年無棣而離家逺也</hi>
既而日逺長安出蓬門而西笑雲飄吳㑹遥松浦以南<lb/>
浮冀塵跡邱中絶漢機於俗網承歡膝下馭潘輿於家<lb/>
園<lb/>
　<hi>日逺長安見髙四篇蓬門見太常伯蓬蘆註西笑見崔駙馬登樓宴詩吳㑹見白雲抱幽石詩松浦今松</hi>
　<hi>江府是也邱中見簡梁大官詩漢機見髙四篇機心註孝經親生之膝下以養父母日嚴潘輿家園見長</hi>
　<hi>史秋日詩又潘岳與夏侯湛並美姿容行止同輿接茵京師謂之連璧駱子父宰博昌時隨父居官恐閑</hi>
　<hi>居賦所言為是</hi>
<pb n="KR4c0006_WYG_003-57a"/>
不悟地絡遐張維白駒於空谷天羅迴布弋黄鶴於髙<lb/>
雲顧巳駑鉛並從媒衒力農賤事未免東皋之勞反哺<lb/>
私情遽切南陔之詠少希顧復輙布悃誠雖噬臍思歸<lb/>
空<graphic n="KR3077" url="https://raw.githubusercontent.com/kanripo/KR-Gaiji/master/images/KR3077.png" mimeType="image/png"/>倚閭之望而囓臂求仕非圖髙盖之榮<lb/>
　<hi>地絡天羅用羅網英雄意白駒見幽縶書情詩黄鶴見送閻五還潤州序駑鉛見兗州及崔長史啟媒衒</hi>
　<hi>自求進也陶淵明歸去來詞登東皋以舒嘯臨清流而賦詩南陔笙詩也有聲無詞小序以為孝子思親</hi>
　<hi>而作故用烏鳥反哺之義李密陳情表烏鳥私情願乞終養是也噬臍疑當作噬指蔡順少孤養母嘗出</hi>
　<hi>求薪客卒至母望順不還乃噬其指順即心動棄薪奔歸跪問母曰有急客來吾噬指以悟汝耳若作噬</hi>
<pb n="KR4c0006_WYG_003-57b"/>
　<hi>臍則為無及之義晉温嶠詣建康母崔固止之嶠絶袪而去既至屢求返命不許后間母亡阻亂不得奔</hi>
　<hi>䘮固讓散騎侍郎不拜固請北歸不許不得已受拜王孫賈從齊涽王失王而歸其母曰汝朝出而晩來</hi>
　<hi>則吾倚門而望汝暮出而不還則吾倚閭而望汝今事王不知其處汝何歸焉賈遂尋王攻亂者淖齒殺</hi>
　<hi>之吳起出衛國門與母訣囓臂盟曰起不為卿相不復入衛頃之母死起終不歸后守西河四皓商山歌</hi>
　<hi>曰駟馬髙盖其憂甚大</hi>
明公資孝履忠恕已及物惟幾成務論道經邦庶顧兎<lb/>
離星動薫風於舜海從龍潤礎霈甘雨於堯雲則白羽<lb/>
書生自銘恩於食稻黄裳童子將賽徳於食花拜首迴<lb/>
<pb n="KR4c0006_WYG_003-58a"/>
惶傾心霡霂<lb/>
　<hi>孝經資於事父以事君而愛同惟幾等句見太常伯啟后漢楊寶年九歳逰華隂見黄雀為鴟梟所摶困</hi>
　<hi>螻蟻取養箱中食以黄花羽毛成朝去暮歸一夕夢黄衣兒曰我西王母使者使蓬萊感君見拯以白環</hi>
　<hi>四枚與寶曰令君子孫登三公當如此環后震秉賜彪四世皆三公迴惶見䇿文第二道霢霂小雨也詩</hi>
　<hi>益之以霢霂猶云流汗之意</hi>
　　上瑕邱韋明府啟<lb/>
　　　<hi>瑕邱漢縣名屬山陽郡東漢因之晉省入南平縣屬髙平國隋復置瑕邱縣為魯郡治唐為兗</hi>
　　　<hi>州治宋初改瑕縣后改滋陽縣取山為名宋金元因之今為兗州府治所屬山東道</hi>
<pb n="KR4c0006_WYG_003-58b"/>
側聞戢翮觸籠負垂天而跼影伏橛羈蹄望絶塵而跪<lb/>
足故以逰蓮遇絏悟宋王於嬰羅在藻迷波顧䝉莊於<lb/>
煦轍是以臨淄遺婦寄束緼於齊鄰邯鄲下客效處囊<lb/>
於趙相<lb/>
　<hi>觸籠垂天見螢火賦馬融廣成頌乃安斯寢戢翮其涯翮義見寄東臺詳政學士篇觸籠見螢火賦江淹</hi>
　<hi>上建平王書日者謬得升降承明之闕出入金華之殿何嘗不局影凝嚴側身扃禁者乎註局影戒懼也</hi>
　<hi>橛馬闌也亦謂之櫪羈縛也枚乗七發羈堅轡是也絶塵見上兗州啟龜千歳逰蓮葉之上郭璞江賦慜</hi>
　<hi>神使之嬰羅悟宋王事見上篇青蓮註在藻見李少常啟䝉莊煦轍見春霽早行詩蒯通曰臣里婦與諸</hi>
<pb n="KR4c0006_WYG_003-59a"/>
　<hi>母善夜亡肉姑以婦盜遣之里母即束緼請火亡肉家人曰昨夜犬得肉鬭相殺請火以理之姑乃還婦</hi>
　<hi>趙被秦兵平原君求救於楚約門下從客文武備具者二十人毛遂自薦平原君曰士處世如錐處囊其</hi>
　<hi>末立見先生處勝門下三年矣勝未有聞是先生無所有也遂曰臣乃今日處囊耳使得蚤處乃脱頴非</hi>
　<hi>特末見而巳卒折辱楚王定從而歸平原君曰勝不敢復相天下士矣因以遂為上客楚魏各出兵救趙</hi>
　<hi>大破秦兵</hi>
伏惟明公締祉瓊峯靈岳蔽丹霄之景圖基珠溜神流<lb/>
沃清漢之波玉札飛文綜宏詞於楚傳金籯緝藝味雅<lb/>
道於扶陽孕蘭畹而生姿灃灞鍾髙門之慶産銅溪而<lb/>
<pb n="KR4c0006_WYG_003-59b"/>
寫鍔荆藍資象徳之禎<lb/>
　<hi>締祉二句如山之髙也圖基二句如水之深也玉札見閨情詩啟賈誼為長沙王太傅長沙楚地金籯見</hi>
　<hi>髙四篇扶陽漢之縣名屬沛郡東漢省之故城在今徐州蕭縣西南六十五里漢宣帝封韋賢為扶陽侯</hi>
　<hi>諡曰節賢薨長子𢎞有罪繫獄家人矯賢令以次子𤣥成襲爵𤣥成陽狂不應宣帝髙其節加河南太守</hi>
　<hi>楚詞余既滋蘭之九畹又長蕙之百畆言徳之芳也灃水出鍾南合太平髙觀谷水東至咸陽縣入渭老</hi>
　<hi>子云灃水深十仞不受塵垢金鐵在中形見於外灞亦水名見發諸暨詩銅溪見螢火賦湛盧註鍔劍之</hi>
　<hi>鋒利也荆山卞和抱璞所哭之處見上兗州啟藍田秦之縣名周禮玉之次美者曰藍其山出玉故以名</hi>
　<hi>縣漢屬京兆尹晉因之后周置藍田郡后以縣屬京兆自唐至今皆因之今屬西安府</hi>
<pb n="KR4c0006_WYG_003-60a"/>
幼辨羝羊演飛龍之秘䇿夙談孔雀對家禽之麗詞赤<lb/>
野浮衒價之光珠胎瑩色丹穴悟來儀之迅鳳彩含姿<lb/>
靈襟轉璧絢逸照於蘭池神府驚蘋韻清音於桂浦談<lb/>
叢散馥韞餘氣於九蘭筆海流濤駭洪波於八水綰銅<lb/>
麟甸制錦鳬郊化洽下車恩孚攬轡徳聲含詠仁風飄<lb/>
十地之雄道化編謡惠露灑三天之渥狎中牟之馴雉<lb/>
豈懼驍媒驚重泉之瑞鸞非闗照舞<lb/>
　<hi>季康子浚井得土怪若狗以問孔子對曰以丘所聞羊也丘聞之木石之怪夔罔閬水之怪龍罔象土之</hi>
<pb n="KR4c0006_WYG_003-60b"/>
　<hi>怪羵羊史記作季桓子穿井得土缶中若羊問孔子云得狗云乾九五飛龍在天演飛龍秘䇿謂演易也</hi>
　<hi>孔雀見兗州崔長史啟管仲曰玉起於禺氏山金起於汝漢珠起於赤野此寶相去各七千里珠胎見髙</hi>
　<hi>四篇丹穴見祝阿王明府篇書簫韶九成鳳凰來儀註來舞而有容儀也鳳彩含姿見兖州崔長史啟靈</hi>
　<hi>襟猶靈臺也見髙四篇轉璧亦員動光明之意絢如素以為絢之絢逸逺也蘭池以蘭臺名之神府亦猶</hi>
　<hi>靈府也驚蘋義見贈李榮篇蘋風註韻清音於桂浦言有譽於士林也談叢見太常伯啟香氣曰馥九蘭</hi>
　<hi>見上文蘭畹註八水見帝京篇漢置以銅為虎符如今之銅印也綰繫也綰銅義又見下文垂銀註麟甸</hi>
　<hi>見封禪表獲麟之野註鳬郊見鄭安陽詩后漢劉寵守㑹稽徴為司空有五六老叟各賫百錢送寵曰山</hi>
　<hi>谷鄙生未嘗識郡朝他守時吏發求民間至夜不絶或狗吠竟夕自明府下車以來狗不夜吠民不見吏</hi>
<pb n="KR4c0006_WYG_003-61a"/>
　<hi>年老遭值聖明今聞當見棄去故自扶奉送寵曰吾政何能及公言耶勒苦父老為人選一大錢受之攬</hi>
　<hi>轡仁風見兗州崔長史啟仙靈勝境有三十六洞天七十二福地又有二十三天中牟漢之縣名屬河南</hi>
　<hi>郡晉屬榮陽郡后魏省尋復置東魏增置廣武郡隋初廢郡改縣曰内牟屬鄭州唐復為中牟并置牟州</hi>
　<hi>尋罷州以縣屬管州龍朔初屬鄭州五代梁屬開封府唐屬鄭州宋屬開封府至今因之馴雉見韋明府</hi>
　<hi>宅宴詩潘岳謝雉賦眄箱籠以掲驕聣驍媒之變態註驍媒驍健之媒宋鮑詩雉朝飛振羽翼専場俠兩</hi>
　<hi>雉恃強力媒巳重泉見傷祝阿王明府篇瑞鸞照舞見贈李榮篇鸞鏡註</hi>
雖則塵飛范甑垂銀有結綬之華而乃調理宓絃亨雞<lb/>
屈涵牛之量加以招擕白屋勸誘青衿遂使激湍逸客<lb/>
<pb n="KR4c0006_WYG_003-61b"/>
望驥足以雲蒸棲苾遺才欵龍門而霧㑹<lb/>
　<hi>塵飛范甑見韋明府宅宴詩前漢百官表縣令長皆秦官掌治其縣萬户以上銀印青綬秩比六百石以</hi>
　<hi>下銅印墨綬漢因之宓絃用子賤事見鄭安陽入蜀詩吕氏春秋涵牛之鼎不可以烹雞后漢書蔡邕為</hi>
　<hi>邊讓言於何進曰涵牛之鼎以烹雞多汁則淡而不可食少汁則熬而不可熟此言大器小用固所不宜</hi>
　<hi>也劉向説苑周公旦白屋之士所下者七十人天下之士皆至詩青青子衿悠悠我心縱我不往子寧不</hi>
　<hi>嗣音註青純緑之色小序以此為士者之服也激湍本孟子性猶湍水也激而行之可使在山此借引以</hi>
　<hi>為自下從上之意逸俊逸才也驥足見髙四篇展駿註雲蒸衆如雲也苾當作泌詩衡門之下可以栖遲</hi>
　<hi>泌之洋洋可以樂飢蔡邕郭有道碑文栖遲泌邱善誘能教遺才遺逸之才龍門見登司馬樓宴詩梁簡</hi>
<pb n="KR4c0006_WYG_003-62a"/>
　<hi>文帝三日曲水詩序都人野老雲集霧㑹</hi>
<hi>某</hi>緯蕭末品拾艾幽人寓跡雩壇挹危直之秘説託根<lb/>
磬渚戢戰勝之良圖幸以奉訓趨庭束情田於理窟從<lb/>
師負笈私黙識於書林至於九流百氏頗探其異端萬<lb/>
巻五車亦研其奥㫖將欲優逰三樂負杖以終年棲遲<lb/>
一邱鳴絃而卒歳諒以糟糠不贍甘㫖之養屢空簟食<lb/>
無資朝夕之歡寧展<lb/>
　<hi>緯蕭織蕭為簿以供食也見髙四篇驪含註拾艾拾艾稻以為食也幽人見韋明府宅宴詩雩壇用孔子</hi>
<pb n="KR4c0006_WYG_003-62b"/>
　<hi>舞雩杏壇事危直秘説用危言危行意磬渚撃磬於衛也戰勝恐亦孔子我戰則克之意奉訓趨庭駱子</hi>
　<hi>指其父也禮記禮運篇人情以為田故人以為奥也註治人情如治田不使邪辟害正性如不使荑稗害</hi>
　<hi>佳穀則人皆有宿道向方之所如室之有奥也下文又云人情者聖王之田也修禮以耕之陳義以種之</hi>
　<hi>講學以耨之本仁以聚之播樂以安之註禮者人情之防範修道之教莫先於禮故治人之情以禮為先</hi>
　<hi>務如治山者必先以耒耜耕之而后以次行事也佛書塵網千里密密嘗籠意地愛塵萬結條條盡係情</hi>
　<hi>田李固少好學父郃司徒固改姓名杖䇿驅驢負笈從師不逺千里每到太學密入公府定省不令同業</hi>
　<hi>諸生知其為郃子也理窟言深書林言多也九流見髙四篇百氏諸子之書也五車見贈之問篇梁主繹</hi>
　<hi>為魏所圍城將䧟乃焚圖書十四萬巻以寶劍撃柱折之歎曰文武之道今夜盡矣或問何意焚書曰讀</hi>
<pb n="KR4c0006_WYG_003-63a"/>
　<hi>書萬巻猶有今日三樂本孟子檀弓孔子蚤作負手曳杖逍遥於門註負手在背后也一邱見簡梁大官</hi>
　<hi>詩</hi>
是以欣安陽之捧檄儗毛義之清塵思魯國之執鞭蹈<lb/>
孔邱之餘志屬以蠶秋應節鴈序戒時颷金將露玉共<lb/>
清栁黛與荷緗漸歇實含毫振藻之際離經析理之期<lb/>
不揆雕朽之材竊冀遷喬之路輙期泛愛輕用自媒儻<lb/>
荆璞無見致疑夜光不逢按劍則沈骸九死終望銜珠<lb/>
殞首三泉徒希結草載清塵矚跼蹐影慚冐瀆威嚴循<lb/>
<pb n="KR4c0006_WYG_003-63b"/>
心内駭<lb/>
　<hi>安陽奉檄見髙四篇執鞭見論語蠶秋蠶不養時也鴈序即秋候颷金猶金風露玉即白露黛黑也荷色</hi>
　<hi>緑如縑緗含毫見閨情詩啟禮學記一年視離經辨志註離絶經書之句讀也析分别也雕朽本論語遷</hi>
　<hi>喬本詩見思𤣥上人林泉詩荆璞見上兖州啟夜光見螢火賦銜珠結萆殞首俱見崔長史廉使二啟矚</hi>
　<hi>視也跼蹐見疇昔篇循如有循之循駭懼也</hi>
　　上郭賛府啟<lb/>
側聞承樞嘯谷韻清瀨於驚蘋震徳昇乾靉𤣥枝而布<lb/>
族雖涸鱗濡沫尚觖望於鯨波而决羽搶榆頗思遷於<lb/>
<pb n="KR4c0006_WYG_003-64a"/>
鶯樹<lb/>
　<hi>承樞嘯谷言虎也虎嘯則風冽故韻入清瀨而驚蘋草震徳升乾言雷奮於天也雷鳴則致雲故靉𤣥枝</hi>
　<hi>而布族靉雲氣𤣥雲色雲如枝葉之狀族聚也莊子曰雲不待族而雨是也南都賦𤣥雲合而重隂谷風</hi>
　<hi>起而增哀言樹也此借𤣥枝以言雲耳涸鱗濡沫見邊城有懐京邑詩觖不樂也史記韓信居常鞅鞅義</hi>
　<hi>與觖同决羽搶榆見螢火賦鶯樹見思𤣥上人書</hi>
伏惟公瓊基疊秀積珠搆於三龍玉翰驚薫曄瑶林於<lb/>
八桂仙飛有道縈河泛髙尚之舟徳驗通神靈瑩動幽<lb/>
明之鏡産耶溪而濯質霜鐔廓豐匣之姿孕鍾嶺而飛<lb/>
<pb n="KR4c0006_WYG_003-64b"/>
華虹玉絢荆岩之氣松秋表勁翊頳霞而挿極菊晩池<lb/>
芳涵清露而炫沼<lb/>
　<hi>王戎曰王衍神姿髙徹如瑶林瓊樹自是風塵表物瓊基用此意也管寧華歆邴原三人相善號為一龍</hi>
　<hi>寧龍首歆龍腹原龍尾珠搆言珠多而積也龍頷下有珠故言之孫綽天臺賦八桂森挺以凌霜五芝含</hi>
　<hi>秀而晨敷山海經曰桂林八樹在賁隅東註賁隅音畨禺本草經桂葉冬夏常青不枯一統志廣西桂山</hi>
　<hi>在府治東三峯連屬城中望之前峯拔起如獅子昂首伏有岩桂生其嶺又云八桂本出仙經后人因植</hi>
　<hi>八桂於堂前又以名郡淮南子八公之徒亦稱八桂言人才之多也玉翰猶玉札也驚薫動和氣也仙飛</hi>
　<hi>句用郭李同舟事見贈之問篇榮河見晩渡黄河詩幽明之鏡言幽得之而明竊水鑑意耶溪若耶溪也</hi>
<pb n="KR4c0006_WYG_003-65a"/>
　<hi>在今紹興府城西南二十五里與鏡湖合西施採蓮歐冶鑄劍於此唐徐海逰此云曾子不入勝母之里</hi>
　<hi>吾豈逰若耶之溪因改五雲溪産耶溪見螢火賦湛盧註豐匣見螢火賦埋豐註鍾嶺恐即無終山也漢</hi>
　<hi>陽雍伯洛陽人性篤孝父母亡𦵏無終山遂家焉山髙無水遂汲水作義漿於坂頭三年天仙化書生就</hi>
　<hi>飲問曰何不種菜以給人答曰無種生就懐中出石子二升與之曰種此生美玉并得良婦數年北平徐</hi>
　<hi>氏女有姿容人求之多不許伯試求焉徐戲之曰得白玉一雙乃可伯求向種處得五雙以聘遂妻之生</hi>
　<hi>十男位卿相禮記君子比徳於玉焉氣如白虹天也荆岩即荆山松秋即后凋意頳赤色菊亦取晩節之</hi>
　<hi>操也</hi>
鑒懸龍鏡明逸照於咸陽韻入鳬鐘驚洪音於長樂心<lb/>
<pb n="KR4c0006_WYG_003-65b"/>
源泛藻控鼇壑以朝宗情嶽披雲掩崑岑而作鎮惠牛<lb/>
曜辨驚荀鶴於談叢揚鳳摛文詠鄒龍於筆海<lb/>
　<hi>龍鏡逸照見閨情篇秦西註咸陽秦之縣名云云周禮鳬氏作鍾漢武時長樂宫鍾無故自鳴東方朔曰</hi>
　<hi>此必有銅山崩者果然陸機文賦於是沈辭拂説若逰魚含鈎而出重淵之深浮藻聮翩若翰鳥嬰繳而</hi>
　<hi>隊層雲之峻鼇壑海也見兗州崔長史啟謝靈運祖徳詩逹人貴自我髙情屬天雲崑岑崑崙之峯也莊</hi>
　<hi>子天下篇惠施麻物之意曰黄馬驪牛三司馬註云牛馬本二而以為三曰牛曰馬曰牛馬形之三也曰</hi>
　<hi>黄曰驪曰黄驪色之三也曰黄馬曰驪牛曰黄馬驪牛形色為三也故曰一為言為一三為言為三也此</hi>
　<hi>皆述其舛駁之詞以見其徒辨而無理也晉荀鳴鶴陸士龍二人未相識張華以其並大才謂曰今日相</hi>
<pb n="KR4c0006_WYG_003-66a"/>
　<hi>見可勿作常語陸舉首曰雲間陸士龍荀荅曰日下荀鳴鶴陸曰既開青雲見白雉何不張弓挾汝矢張</hi>
　<hi>曰荀何遲荀曰本謂雲龍騤騤今乃山鹿野麋獸微弩強是以發遲一座撫掌揚雄作甘泉賦夢吐白鳳</hi>
　<hi>鄒龍即鄒奭也見陁山寺詩雕談註</hi>
故佐銅章於疆渚側扇文鰩之風戒墨綬於銅郊讃誘<lb/>
祥鸞之化絃揮單父弼清韻於嵇琴化洽中牟翊馴翠<lb/>
於潘雉加以延賓置驛接士軾廬采拔蒭薇速欽賢於<lb/>
司馬提奬幽滯駃取俊於淳于<lb/>
　<hi>印文曰章銅章見上篇垂銀註梁簡文晩春詩水凍文鰩聚山瞑雅烏飛山海經曰秦器之山濩水出焉</hi>
<pb n="KR4c0006_WYG_003-66b"/>
　<hi>是為鰩魚狀如鯉魚身而鳥翊蒼文白首赤喙常行西海而逰東海夜飛而行曹植七啟膾西海之飛鱗</hi>
　<hi>即文鰩也左思吳都賦精衛䘖石而遇繳文鰩夜飛而觸綸墨綬見上篇結綬註銅郊疑是桐郊陳頵遺</hi>
　<hi>王導書拔卓茂於密縣顯朱邑於桐鄉邑少為桐鄉嗇夫亷平不苛以愛利為行未嘗笞辱人存問孤老</hi>
　<hi>吏民愛敬之遷守北海以治行第一入為大司農若作銅字上句纔銅章不應又一銅字瑞鸞見傷祝阿</hi>
　<hi>王明府詩又楊仲昌為孝義令鸞降庭木又晉荀藐令榆次為政以徳而民懐之時有鳳凰集其境武帝</hi>
　<hi>下詔褒美之云就之如日月敬之如神明愛之如父母樂之如時雨絃揮單父見韋明府宅宴詩雅琴註</hi>
　<hi>晉顧愷之博學有才氣嘗為筝賦謂人曰吾賦足任嵇康琴范曄下獄為詩曰雖無嵇生琴庶同夏侯色</hi>
　<hi>註康嘗逰洛西暮宿華陽亭引琴而彈夜分忽有客詣之與康共談音律詞致清辨因索琴彈之為廣陵</hi>
<pb n="KR4c0006_WYG_003-67a"/>
　<hi>散聲調絶倫遂以授康誓不傳人及鍾㑹譛康與吕安皆欲助母邱儉司馬昭命收之臨刑顧視日景索</hi>
　<hi>琴彈之曰廣陵散於今絶矣中牟亦見上篇潘岳有射雉賦故云潘雉延賓置驛見和孫長史詩魏文侯</hi>
　<hi>以卜子夏田子方為師每過叚干木之廬必式司馬遷腐刑后為中書令尊寵任職故人益州刺史任安</hi>
　<hi>與書責以進賢之義遷報曰辱賜書教以順於接物推賢進士為務意氣勤懇若望僕不相師而用流俗</hi>
　<hi>人之言僕非敢如此也云云騶忌見齊威王三月受相印淳于髠見之曰善説哉髠願陳愚志忌曰謹受</hi>
　<hi>教髠曰得全全昌失全全亡忌曰謹受令請謹毋離前髠曰狶膏棘軸所以為滑也然而不能運方穿忌</hi>
　<hi>曰謹受令請謹事左右髠曰弓膠斮幹所以為合也然而不能傅疏罅忌曰謹受令請自附於萬民髠曰</hi>
　<hi>狐裘雖敝不可補以黄狗之皮忌曰謹受令請擇君子毋雜小人髠曰大車不較不能載其常琴瑟不較</hi>
<pb n="KR4c0006_WYG_003-67b"/>
　<hi>不能成五音髠曰謹受令請謹修法律而督奸吏髠説畢趨出至門面其僕曰是人者吾語之微言五其</hi>
　<hi>應我若響之應聲是必封不久矣居期年封下邳號成侯取俊字見蕩子從軍篇此言取其賢也西征賦</hi>
　<hi>辱十城之虚售奄咸陽以取雋指相如奉璧事戰國䇿淳于髠一日薦七人見傷祝阿王明府篇千里註</hi>
<hi>某</hi>甕牖輕生席門賤品幸以叅名比屋悦康衢以自娛<lb/>
預跡耦耕欣日出而知作又以家傳素業弋書林而騁<lb/>
志少奉庭闈踐文囿以漁魂至於白簡青箱頗測探其<lb/>
奥㫖竹書石記亦幽求其䆳原雖未能呌徹帝閽聲馳<lb/>
宰府而頗見推里閈譽浹鄉閭<lb/>
<pb n="KR4c0006_WYG_003-68a"/>
　<hi>甕牖見太常伯啟史記陳平家貧負郭窮巷以弊席為門然門外多長者車比屋見髙四篇康衢見廉使</hi>
　<hi>啟帝力註耦耕本論語文選序厯觀文囿泛覽詞林未嘗不心逰目想移晷忘倦范曄樂逰應詔詩軒駕</hi>
　<hi>時未肅文囿降照臨白簡以白紙書簡青箱以青為套也竹書見寄東臺詩汲冢註又晉武帝時有人於</hi>
　<hi>嵩山下得竹簡一枚上兩行蝌斗書傳以相示莫知者張華以問束晳對曰此漢明帝顯節陵中䇿文也</hi>
　<hi>按驗果然吳王伐石治宫室於各宫之中得紫文金簡之書不能讀使問孔子而欺之曰閒居有赤雀䘖</hi>
　<hi>書以置殿上不知其義故逺咨呈孔子曰此乃靈寶之方長生之法禹之所服隠在水邦年齊天地朝于</hi>
　<hi>紫庭者也禹將仙化封之名山石函之中今乃赤雀䘖之殆天授也又左思吳都賦鳥䇿篆素玉牒石記</hi>
　<hi>呌帝閽見封禪表</hi>
<pb n="KR4c0006_WYG_003-68b"/>
方今銀箭纒秋金壺應節吮墨翹足期造跡於一枝味<lb/>
道彈冠望横經於重席不量庸昧竊冀揚庭<lb/>
　<hi>銀箭見久戍邊城篇金壺即銅壺也所以盛水翹足見崔長史啟一枝見秋蟬詩彈冠見簡梁大官詩横</hi>
　<hi>經執經横於前以問難也后漢戴憑善解經明帝臨講令奪講官不通者席以益通者憑遂重坐五十餘</hi>
　<hi>席揚庭見崔長史啟</hi>
伏乞恩波暫垂迴盻倘使陳留逸調下探柯亭之篠㑹<lb/>
稽隂徳傍眷餘溪之蔡則逥眸之報不獨著於前龜清<lb/>
亮之音誰専稱於往笛雖滄溟逺量敢不愧於牛涔而<lb/>
<pb n="KR4c0006_WYG_003-69a"/>
嵩岱洪恩終懵酬於蟻蛭輕喧視聽憂讋惟深猥凟階<lb/>
庭兢惶交集<lb/>
　<hi>陳留地名春秋時屬鄭后為陳所併故曰陳留秦始置陳留縣漢為郡晉末郡縣皆廢隋初復置屬宋州</hi>
　<hi>后屬梁郡唐初屬杞州又改屬汴州五代屬開封府宋金元仍舊今因之蔡邕陳留人柯亭事見太常伯</hi>
　<hi>啟蔡大龜也餘溪事見崔長史啟左龜隂註晉書魚豢議曰徒恨處牛蹄之涔又無彭祖之年無縁托景</hi>
　<hi>風以泛逰載腰裊以遐觀但勞眺乎三辰而飛思于八荒耳又晉書魯徽言趙染當敗染殺徽劉曜曰蹄</hi>
　<hi>涔不容尺鯉染之謂也丹鉛總録曰涔湛義皆同古字通用淮南子旱雲煙火涔雲波水又曰國有九年</hi>
　<hi>之畜雖涔旱災害之殃免困窮流亡也又曰涔水不能生魚鼈註涔水行潦也董昭之過江見蟻罥短樓</hi>
<pb n="KR4c0006_WYG_003-69b"/>
　<hi>救之后繫獄蟻領羣蟻穴獄昭之遂得免讋畏服也漢武遣使告匈奴曰南越王頭已懸漢北闕矣單于</hi>
　<hi>能戰天子自將待邊不能亟來臣服何至伏苦寒之地為匈奴讋</hi>
　　上梁明府啟<lb/>
昔者聞歌薛邑賞彈鋏於馮驩佇駕夷門揖抱闗於侯<lb/>
子豈惟成風之斵妙思通神流水之絃清音入聽况夫<lb/>
志合者蓬心可采情諧者蘭味寧忘<lb/>
　<hi>彈鋏見寒夜獨坐詩夷門見張司馬啟成風流水俱見髙四篇蓬心見發諸暨詩蘭味見靈泉頌</hi>
伏惟公儀天聳搆層基控射牛之峯浸地開源驚濤疏<lb/>
<pb n="KR4c0006_WYG_003-70a"/>
釣鼇之浦至夫封侯廟食掩金許以霞搴三主八公罩<lb/>
袁揚而岳立於是功超振鷺位典烹鮮水鏡澄瀾照翔<lb/>
鸞之舞影吟琴動操叶馴雉之雅音既而盛徳有鄰佐<lb/>
皇華而撫俗君子不器扈輶軒以觀風<lb/>
　<hi>射牛見螢火賦劍影註釣鼇見崔長史鼇潭註漢梁竦自負其才鬱鬱不得志嘗登髙逺望歎息言曰大</hi>
　<hi>丈夫居世生當封侯死當廟食如其不然閑居可以養志詩書足以自娛州郡之職徒勞人耳金日磾見</hi>
　<hi>李少常啟許廣漢宣帝許后之父封昌成君霍氏誅始親幸用事封其子弟為侯三主袁揚見張司馬啟</hi>
　<hi>梁竇註周滅商封微子於宋封禹后於杞及其來助祭作詩美之曰振鷺于飛于彼西雝我客戾止亦有</hi>
<pb n="KR4c0006_WYG_003-70b"/>
　<hi>斯容老子居位篇治大國若烹小鮮註烹小魚不敢撓恐其麋也水鏡見太常伯啟翔鸞舞影見傷祝阿</hi>
　<hi>王明府詩馴雉見韋明府宅宴詩皇華見廉使啟周禮歳遣輶軒使者求異代方言還奏籍之藏于秘室</hi>
　<hi>張協七命語不傳於輶軒地不被乎正朔陸機辨亡論輶軒騁於南風衝<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>息於朔野顔延年赭白馬賦</hi>
　<hi>飛輶軒以戒道環彀騎而清路吳都賦輶軒蓼擾彀騎煒煌謝瞻詩榜人理行艫輶軒命歸僕註輶軒輕</hi>
　<hi>車也禮王制篇命太師陳詩以觀民風</hi>
<hi>某</hi>蒲石橘遷聲鄉蓬轉不叶十室無專一經攀驥逸而<lb/>
無由仰鵬飛而自失<lb/>
　<hi>橘遷見發諸暨詩聲鄉見之問篇秦聲註蓬轉見泊河曲詩十室本論語一經見髙四篇籯金註攀驥猶</hi>
<pb n="KR4c0006_WYG_003-71a"/>
　<hi>附驥也魏書附龍攀驥鵬飛見螢火賦摶扶註</hi>
公顧盻成飾咳唾為恩庶微潤於江波冀末光於鄰燭<lb/>
使幽禽遷木侣丹山於帝梧鳴石在川應黄鍾於仙管<lb/>
敢布心也詎能望焉<lb/>
　<hi>顧盻見兖州啟咳唾見崔長史啟晉文公為公子出亡過楚楚子饗之曰公子若返晉國則何以報不穀</hi>
　<hi>對曰子女玉帛則君有之羽毛齒革則君地生焉其波及晉國者君之餘也其何以報君餘見封禪表三</hi>
　<hi>舍註鄰燭見螢火賦餘光註鳳凰鳴矣于彼髙岡梧桐生矣于彼朝陽韓詩外傳黄帝服黄衣帶黄紳戴</hi>
　<hi>黄冕齋于中宫鳳乃蔽日而至黄帝降于東階西向再拜稽首皇天降祉不敢不承命鳳乃止帝東園集</hi>
<pb n="KR4c0006_WYG_003-71b"/>
　<hi>帝梧桐食帝竹實没身不去陳張得正詩丹山下威鳳來集帝梧中丹山見祝阿王明府序丹穴註鳴石</hi>
　<hi>在川見螢火賦吳石註山海經長石之山洪水出焉山多鳴石在今梧州府陸川縣黄鍾陽律之一見春</hi>
　<hi>霽早行書</hi>
　書<lb/>
　　上吏部裴侍郎書<lb/>
武功縣主簿駱賓王謹再拜書上裴公執事易曰書不<lb/>
盡言言不盡意然則理存乎象非書無以達其微詞隠<lb/>
乎情非言無以荃其㫖<lb/>
<pb n="KR4c0006_WYG_003-72a"/>
　<hi>易四句并荃字俱見贈髙四序</hi>
僕誠鄙人也頗覽前事每讀古書髙堂九仞曾參負北<lb/>
向之悲積粟萬鍾季路起南逰之歎未嘗不廢書輟巻<lb/>
流涕沾襟何者情蓄於中事符則感形潜於内跡應斯<lb/>
通是布腹心罄瀝肝膽庶文雅含𢎞之量矜小人悃款<lb/>
之誠唯君侯察焉<lb/>
　<hi>北向之悲見靈泉頌南逰見廉使啟負米註</hi>
<hi>某</hi>一藝罕稱十年不調進寡金張之援退無毛薛之逰<lb/>
<pb n="KR4c0006_WYG_003-72b"/>
亦何嘗獻䇿干時髙談王伯衒材揚巳厯抵公卿不汲<lb/>
汲於榮名不戚戚於卑位養親之故也豈謀身之道哉<lb/>
不圖君侯忽垂過聽之恩任以書記之事儗人則多慚<lb/>
阮瑀入幕則髙謝郗超<lb/>
　<hi>鄧禹有子十三人各守一藝教養子孫為后世法十年不調見帝京篇金張二句見李少常啟揚雄自叙</hi>
　<hi>為人簡易佚宕黙而好湛深之思清浄無為少嗜欲不汲汲於富貴不戚戚於貧賤不脩廉隅以邀名無</hi>
　<hi>擔石之儲宴如也魏書阮瑀陳留人字元瑜受學於蔡邕建安中都䕶曹洪欲使掌書記不屈太祖聞名</hi>
　<hi>辟之不應見迫乃逃入山中太祖焚山得之時對客怒不與語使就伎人列瑀善解音能鼓琴遂撫絃而</hi>
<pb n="KR4c0006_WYG_003-73a"/>
　<hi>歌因造曲曰奕奕天門開大魏應期運青盖九州巡在東西人怨士為知巳死女為悦者玩恩義茍敷暢</hi>
　<hi>他人焉能亂為曲既捷音聲殊妙當時冠坐太祖大悦后為司空籍其子也郗超鑒之孫父愔忠於王室</hi>
　<hi>桓温懐不軌欲立伯王之基超為之謀主謝安與王坦之嘗詣温論事温令超卧帳中聽之風動帳開安</hi>
　<hi>笑曰郗生可謂入幕之賓也</hi>
昔聶政荆軻刺客之流也田光豫讓烈士之分也咸以<lb/>
勢利相傾意氣相許尚且捐軀燕趙甘死齊韓今君侯<lb/>
無知於下官見接以國士正當陪麾后殿奉節前驅賈<lb/>
余勇以求榮效輕生而令施而顧逡巡於成命躊躇於<lb/>
<pb n="KR4c0006_WYG_003-73b"/>
從事者<lb/>
　<hi>史記嚴仲子與韓相俠累有隙求聶政報之以金百鎰為政母夀政曰母在政未敢以身許人也仲子備</hi>
　<hi>賓主禮而去政母死遂請行俠累府衛甚嚴政直入刺之因自皮面抉眼自屠出腸購問莫識姊嫈徃哭</hi>
　<hi>之曰是軹深井里聶政也以妾故重自刑以絶蹤妾何畏没身之誅而没賢弟之名遂死政屍之傍荆軻</hi>
　<hi>事見髙四篇易水歌初燕太子丹欲報秦謀其傅鞠武對曰燕有田光足知多謀遂與見光道意光見太</hi>
　<hi>子曰騏驥壯盛日馳千里至其衰老駑馬先之光不敢圖國事臣所善荆卿可使也遂與太子見軻太子</hi>
　<hi>戒光曰丹所言大事願先生勿泄光俛笑曰諾遂見軻具陳其意且曰願足下急過太子言光巳死明不</hi>
　<hi>言也遂自刎以激軻趙襄子滅智伯豫讓為智伯報讐人曰子嘗事范氏中行氏今智伯死獨報之何也</hi>
<pb n="KR4c0006_WYG_003-74a"/>
　<hi>讓曰范中行氏以衆人遇我我故衆人報之智伯以國士遇我我故國士報之士為知巳者死女為悦已</hi>
　<hi>者容也后為襄子所殺左傳齊髙固入晉師桀石以投人擒之而乗其車繫桑本焉以徇齊壘曰欲勇者</hi>
　<hi>賈余勇逡巡躊躇皆不進意</hi>
徒以夙遭不造幼丁閔㐫老母在堂常嬰羸恙藜藿無<lb/>
甘㫖之膳松檟闕遷厝之資撫躬有無何心天地故寢<lb/>
食夢想噬指之戀徒深歳時烝嘗崩心之痛罔極若僕<lb/>
者固名教中一罪人耳何面目以奉三軍之士乎况屬<lb/>
天倫之喪奄踰七月違膝下之養忽以三年而㓙服之<lb/>
<pb n="KR4c0006_WYG_003-74b"/>
制行終哀疚之情未洩興言永慕舉目增傷<lb/>
　<hi>詩閔予小子遭家不造嬛嬛在疚成王免喪朝于先王之廟而作此詩李密陳情表臣以險釁夙遭閔㓙</hi>
　<hi>言已早喪父也老母二句見靈泉頌藜藿見上廉使啟負米註史記二世責問李斯曰堯有天下粢糲之</hi>
　<hi>食藜藿之羹松檟可為棺槨左傳穆姜使擇美檟以自為櫬季孫為巳樹六檟於蒲圃孝經喪親章卜其</hi>
　<hi>宅兆而安厝之詩何有何亡黽勉求之凡民有喪匍匐救之何心天地言無聊賴於天地之間也噬指見</hi>
　<hi>廉使啟海虞令何子平母喪不得營葬晝夜號哭常如袒括之日冬不衣絮夏不就清涼日以米數合為</hi>
　<hi>粥不進鹽菜所居屋敗不蔽風日兄子伯興欲為葺理子平不肯曰我情事未申天地一罪人耳屋何宜</hi>
　<hi>覆㑹稽太守蔡興宗甚加矜賞為營塚壙</hi>
<pb n="KR4c0006_WYG_003-75a"/>
夫怨於心者衷誠可以應木石感於情者至性可以通<lb/>
神明故徐元直指心以求辭令伯陳情以窮訴上以棄<lb/>
興王之佐命下以全奉親之篤誠而蜀主不以為非晉<lb/>
君待之逾厚此二者豈貪貧賤惡榮華厭萬乗之交足<lb/>
匹夫之辱也盖有不得已者哉<lb/>
　<hi>徐庶字元直始從劉備及備敗走江陵庶母為曹操所得庶辭備指其心曰本欲與將軍共圖王伯之業</hi>
　<hi>者以此方寸地也今失老母方寸亂矣無益於事遂詣操密字令伯<graphic n="KR1779" url="https://raw.githubusercontent.com/kanripo/KR-Gaiji/master/images/KR1779.png" mimeType="image/png"/>為武陽人父早亡母何改醮密時</hi>
　<hi>數歳感戀彌至烝烝之性遂以成疾祖母劉躬自撫養密奉事以孝謹聞師事譙周門人方之㳺夏少仕</hi>
<pb n="KR4c0006_WYG_003-75b"/>
　<hi>蜀為郎數使吳有才辨蜀亡太始初徴洗馬密奉表陳情乞終養晉世祖覽之曰士之有名不虚然哉許</hi>
　<hi>之終喪復徴至洛后為温令守漢中失分懐怨武帝忿之免官卒於家邱遲與陳伯之書朱鮪渉血於友</hi>
　<hi>于張繡倳刃於愛子漢主不以為疑晉君待之若舊</hi>
人有乾没為心脂韋成性捨慈親之色養許明主以驅<lb/>
馳内忘顧復之私外存傅㑹之眷薄骨肉厚榮寵茍背<lb/>
恩而自效則君侯何以處之且義士期乎貞夫忠臣出<lb/>
乎孝子既不能推心以奉母亦安能死節以事人假物<lb/>
議之無嫌實吾斯之未信也况流沙一去絶塞千里子<lb/>
<pb n="KR4c0006_WYG_003-76a"/>
迷入塞之魂母切倚廬之望就令歡以卒歳仰南薫之<lb/>
不貲而使憂能傷人迫西山而何幾<lb/>
　<hi>乾没見張司馬啟屈原卜居篇寧廉潔正直以自清乎將突梯滑稽如脂如韋以絜楹乎脂言軟韋言緩</hi>
　<hi>也色養見靈泉頌孔明出師表由是感激遂許先帝以驅馳本詩載馳載驅字顧復見上廉使啟傅㑹與</hi>
　<hi>附㑹同后漢韋彪曰夫國以簡賢為務賢以孝行為首是以求忠臣必於孝子之門慕容麟攻博陵城危</hi>
　<hi>功曹張猗踰城聚衆應麟守將王兗登城數之曰卿是秦民吾是卿君卿起兵應賊而號義兵何名實之</hi>
　<hi>相違也古人求忠臣必於孝子之門卿母在城棄而不顧吾何有焉今人取卿一時之功寧能忘卿不忠</hi>
　<hi>不孝之罪乎不意中州禮義之邦乃有如卿者也流沙見晩渡天山詩倚廬見上廉使啟</hi>
<pb n="KR4c0006_WYG_003-76b"/>
君侯情深錫類道叶天經明恕待人慈心應物儻矜犬<lb/>
馬之微願憫燕雀之私情寛其負恩遂其終養則窮魂<lb/>
有望老母知歸再拜<lb/>
　<hi>錫類天經見靈泉頌犬馬本論語皆能有養句魏王問諸大夫曰秦攻趙若不勝則可乗敝而擊之勝則</hi>
　<hi>因而服焉於我何損孔斌曰不然秦貪暴之國也勝趙必復他求吾恐於時魏受其師也先人有言燕雀</hi>
　<hi>處堂子母相哺呴呴相樂自以為安矣竈突炎上棟宇將焚燕雀顔不變不知禍之將及已也此只取相</hi>
　<hi>哺意</hi>
　　與程將軍書<lb/>
<pb n="KR4c0006_WYG_003-77a"/>
昨見武郎將備陳將軍之言恩出非常談過其實恭聞<lb/>
嘉惠深用慚惶君侯懐管樂之才當衛霍之任豐功厚<lb/>
利盛徳在人送徃事居元勲盖俗知足以興王業道足<lb/>
以濟蒼生尚且屈公侯之尊伸筦庫之士<lb/>
　<hi>管仲事見論語樂毅燕昭王以為上將下齊七十餘城諸葛隠於隆中每自比管樂時人未之許也惟崔</hi>
　<hi>州平謂為信然衛霍見帝京篇班彪王命論帝王之祚必有豐功厚利積累之業任昉宣徳皇后令豐功</hi>
　<hi>厚利無得而稱左傳晉獻公曰何謂忠貞荀息曰公家之利知無不為忠也送徃事居耦俱無猜貞也註</hi>
　<hi>送徃而死者謂獻公事居而生者謂奚齊使死生俱無猜疑禮檀弓下趙文子所舉於晉國筦庫之士七</hi>
<pb n="KR4c0006_WYG_003-77b"/>
　<hi>十有餘家生不交利死不屬其子焉註筦鍵也即今之鎻筦庫賤職也知其賢而舉之出於公故死生不</hi>
　<hi>望其報</hi>
若下僕者天地一無用芻狗耳粤自旌賁之辰即逢聖<lb/>
明之厯材不經務不能成佐命之功知不通時不能包<lb/>
周身之慮加以天資木強不能屈節權門地隔蓬心不<lb/>
能買名時議常願為仁由巳喪我於吾見機可以絶機<lb/>
無用之為有用隨時任其舒巻與物同其波流者矣其<lb/>
於木也魯般無所措其鈎繩其於駕也伯樂無所施其<lb/>
<pb n="KR4c0006_WYG_003-78a"/>
御䇿<lb/>
　<hi>芻狗見封禪表旌賁出仕之日也詩孑孑干旌序以此為大夫見賢之詩皎皎白駒篇賁然來思是也江</hi>
　<hi>淹上書方今聖厯欽明天下樂業退不飾詩書以驚愚進不買名聲於天下史記周勃天資木強木者質</hi>
　<hi>樸強者剛勁無委曲也蓬心見發諸暨篇潘岳誄夏侯湛為仁由巳匪我求䝉梁任昉為庾杲之與劉蚪</hi>
　<hi>書百齡飄驟凝滯自物千載一朝為仁由巳莊子南郭子綦曰今者吾喪我汝知之乎註吾喪我自亡也</hi>
　<hi>見機絶機見髙四篇莊子人間世篇山木自㓂也膏火自煎也桂可食故伐之漆可用故割之人皆知有</hi>
　<hi>用之用而莫知無用之用也註木生斧柄還自伐膏起火還自消有可用者皆自傷其生也魯姓般名即</hi>
　<hi>公輸子也般與班同魯之巧人禮記檀弓般請以機窆孟子公輸子之巧是也揚雄甘泉賦般倕棄其剞</hi>
<pb n="KR4c0006_WYG_003-78b"/>
　<hi>劂兮王繭投其鈎繩註剞曲刀劂曲鑿鈎曲尺也伯樂見太常伯啟孫陽註</hi>
不悟聖朝發明揚之詔君侯緝雍熙之道曲垂提奬廣<lb/>
借逰揚猥以樗櫟之姿忝預賢良之薦當今鴻漸富學<lb/>
麟閣多英非游夏不可以升堂非夔牙不可以撃節倘<lb/>
片言失徳事暴區中匹夫竊議語流天下進乖得賢之<lb/>
舉退貽薄徳之譏恐不肖之軀為髙明之累耳<lb/>
　<hi>書堯典明明揚側陋註上明謂明顯之下明謂已在顯位者揚舉也側陋微賤之人也雍字本黎民於變</hi>
　<hi>時雍熙字本庶績咸熙雍和熙明也曹丘生辯士數招權顧金錢事季布惡之邱生揖季布曰僕楚人足</hi>
<pb n="KR4c0006_WYG_003-79a"/>
　<hi>下亦楚人也僕逰揚足下之名於天下顧不重耶何足下距僕之深也布乃大悦餘見靈泉頌一諾註樗</hi>
　<hi>櫟見浮查篇鴻漸見傷祝阿王明府序漢宣帝以戎狄賓服思股肱之美乃圖畫其人於麒麟閣署其官</hi>
　<hi>爵姓名曰大司馬大將軍博陸侯姓霍氏次張安世韓增趙充國魏相丙吉杜延年劉徳梁邱賀蕭望之</hi>
　<hi>蘇武凡十一人牙吕尚字子牙也</hi>
必能一眄增價九術先登燕昭為市駿之資郭隗居禮<lb/>
賢之始則當效駑鉛之用飾固陋之心陶鑄堯舜之典<lb/>
謨憲章文武之道徳上以完三才之能事下以通萬物<lb/>
之幽情勿使將詞翰為行巳外篇文章是立身岐路耳<lb/>
<pb n="KR4c0006_WYG_003-79b"/>
又何足道哉<lb/>
　<hi>一眄增價見之問篇九術九方皋之術也見崔長史啟燕昭王問郭隗曰齊因孤之國亂而襲破燕誠得</hi>
　<hi>賢士與之共國以雪先王之恥孤之願也先生視可者得身事之隗曰古之人君有以千金使涓人求千</hi>
　<hi>里馬者馬巳死買其骨五百金而返君怒涓人曰死馬且買之况生者乎馬今至矣不期年千里馬之至</hi>
　<hi>者三今王必欲致士先從隗始况賢於隗者豈千里哉於是昭王改築宫而事之士争趨燕樂毅自魏往</hi>
　<hi>任以亞卿遂報齊駑鉛見少常崔長史篇鄒陽諫吳王書今臣盡知畢議易精極慮則無國而不可奸飾</hi>
　<hi>固陋之心則何王之門不可曳長裾乎</hi>
言而不慚者恃惠子之知我也所恨禁門清切造别無<lb/>
<pb n="KR4c0006_WYG_003-80a"/>
縁官守牽纒風期有限<hi>某</hi>尚期辭滿倘泛孤舟萬里煙<lb/>
波舉目有江河之恨百齡心事勞生無晷刻之歡嗟乎<lb/>
流水不窮浮雲自逺霑襟此别把袂何時恃以平生之<lb/>
私忘其貴賤之禮<lb/>
　<hi>子建與楊脩書其言之不慚恃惠子之知我也本張平子書其言之不慚恃鮑子之知我惠愛也詩子惠</hi>
　<hi>然而思我猶恃愛也或曰即逰濠梁事見螢火賦不知魚之樂註劉楨書拘限清切禁中情無由宣戰國</hi>
　<hi>䇿叚干越謂韓相新城君曰昔王良弟子駕千里之馬過京父之衢弟子曰馬千里之馬也而不能取千</hi>
　<hi>里何也曰子纒牽長故纒牽於事萬分之一也而難千里之行今臣不肖於秦亦萬分之一也而相國見</hi>
<pb n="KR4c0006_WYG_003-80b"/>
　<hi>臣不懌者是纒牽長也人有容不脩徳亦如是也晉東遷諸名士逰宴新亭周顗中坐歎曰風景不殊舉</hi>
　<hi>目有江河之恨因相視流涕王導愀然變色曰當共戮力王室克復神州何至作楚囚對泣耶衆皆收淚</hi>
　<hi>謝之百齡見帝京篇</hi>
　　答員半千書<lb/>
　　　<hi>名姓履厯見叙寄員半千詩題</hi>
張評事至辱惠書及詩把翫無厭蹔如有叙上言離恨<lb/>
下朂交情篤以猛風乾蘇之談彌以驟雨濕薪之喻雖<lb/>
聞義則徙道存於起予而儗人失倫事均乎翫物借如<lb/>
<pb n="KR4c0006_WYG_003-81a"/>
誠説盖足下之不知言倘或劇談豈吾人之所仰望<lb/>
　<hi>陳孔璋為曹洪與魏文書云得九月二十日書讀之喜笑把翫無厭禮記曲禮下篇儗人必於其倫疏曰</hi>
　<hi>不得以貴比賤為不敬也方氏曰孔子儗禹稷於顔囬儗之以道也孟子儗夷惠於伊尹儗之以心也子</hi>
　<hi>夏以有若似孔子不知聖賢之徳不倫也公孫丑儗孟子於管晏不知王伯之道不倫也書旅<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>篇玩人</hi>
　<hi>喪徳玩物喪志玩人狎侮於人也玩物貪戀於物也</hi>
夫鯤之為魚也潜碧海泳滄流沈鰓於勃海之中掉尾<lb/>
乎風濤之下而濠魚井鮒自以為可得而齊焉鵬之為<lb/>
鳥也刷毛羽恣飲啄戢翼於天地之間宛頸乎江海之<lb/>
<pb n="KR4c0006_WYG_003-81b"/>
畔而雙鳬乗雁自以為可得而褻焉及其化羽垂天摶<lb/>
風九萬振鱗横海擊水三千寧豈借翰於搶榆假力於<lb/>
在藻資江濱涓流之水待堀堁揚塵之風哉<lb/>
　<hi>勃海見浮查篇濠魚見螢火賦不知魚之樂註易井九二井谷射鮒註鮒蛙魚也言井不能上出如谷之</hi>
　<hi>㫄流可以射註鮒魚而巳鵬見螢火賦摶扶註沈休文詠雁刷羽同揺漾一舉還故鄉趙壹窮鳥賦有一</hi>
　<hi>窮鳥戢翼原野又曹植惡鳥論荆之梟將巢於吳鳩遇之曰何去荆而巢吳乎梟曰荆人惡予之聲鳩曰</hi>
　<hi>子如不能革子之音則吳楚之民不易情也為子計者宛頸戢翼終身勿復鳴也揚雄解嘲乗雁集不為</hi>
　<hi>之多雙鳬飛不為之少註飛鳥曰雙四雁曰乗化羽四句俱見螢火賦又潘尼贈陸機振鱗南海濯翼清</hi>
<pb n="KR4c0006_WYG_003-82a"/>
　<hi>流本宋玉髙堂賦振鱗奮翼在藻見李少常啟陶潜歸去來辭泉涓涓而始流言微也宋玉風賦夫庶人</hi>
　<hi>之風塕然起於窮巷之間堀堁揚塵勃鬱煩寃衝孔襲門動沙嘔坎灰駭溷濁揚腐餘邪薄入甕牖至於</hi>
　<hi>室廬故其風中人狀直潡溷鬱邑歐愠心中慘怛成病造熱中唇為胗得目為䁾㗖唶𠻳獲死生不卒此</hi>
　<hi>所謂庶人之雌風也註堀堁風動塵昏暗也淮南子揚堁而弭塵許慎曰堁塵厯也廣雅曰堀突也陳孔</hi>
　<hi>璋為曹洪與魏文帝書夫緑驥垂耳於坰牧鴻雁戢翼於汙池䙝之者固以為園囿之疋鳥外廐之下乗</hi>
　<hi>也及其整蘭肋飛勁翮凌厲清涼顧盻千里豈可謂其借翰於晨風假足於六駁哉語正如此</hi>
故張子房之逹人也撃水摶風之適焉朱買臣之屈巳<lb/>
也戢翼沈腮之致焉足下雅得古人之致不乏先賢之<lb/>
<pb n="KR4c0006_WYG_003-82b"/>
遇自守莊筌無嬰魏網亦寧不知在藻搶榆之力非撃<lb/>
水摶風之助哉而詞㫖殷勤深所未諭盍言爾志豈若<lb/>
是乎<lb/>
　<hi>張良字子房大父開地相韓昭侯宣惠王襄哀王父平相釐王悼惠王王二十三年平卒后二十歳秦滅</hi>
　<hi>韓良年少未宦事韓家僮三百餘人弟死不葬悉以家財求客刺秦王為韓報仇東見倉海君得力士徂</hi>
　<hi>撃始皇乃更名姓匿下邳為任俠后從漢髙説項梁立韓成為王成為項羽所殺又歸漢滅羽封留侯遂</hi>
　<hi>辟穀杜門不出朱買臣事見夕次舊呉詩莊筌見贈髙四篇曹子建責躬詩伊余小子恃寵驕桀舉挂時</hi>
　<hi>網又陸士衡與士龍詩牽世嬰時網駕言逺徂征又洛陽道詩世網嬰我身永歎遵北渚遺思結南津魏</hi>
<pb n="KR4c0006_WYG_003-83a"/>
　<hi>網本子建之言也</hi>
夫人生百年物理千變名利寵辱之形立矣愛憎毁譽<lb/>
之跡生焉其有道在則尊徳成而上幽貞為虚白之室<lb/>
静黙為太𤣥之門知軒冕是倘來悟榮華非力致茍斯<lb/>
道之不隊亦何患乎無成而欲圖僥倖於權重之交養<lb/>
聲譽於衆多之口所以楊朱徘徊於岐路阮籍怵惕於<lb/>
窮途<lb/>
　<hi>老子厭恥章寵辱若驚貴大患若身註人之一身寵辱繫焉身寵亦驚身辱亦驚貴畏也若至也畏大患</hi>
<pb n="KR4c0006_WYG_003-83b"/>
　<hi>至身故得失皆驚樂記徳成而上藝成而下行成而先事成而后虚白見髙四篇虚室註揚雄解嘲知𤣥</hi>
　<hi>知黙守道之極爰清爰静逰神之庭其末句曰故黙然獨守吾太𤣥莊子繕性篇軒冕在身非性命也物</hi>
　<hi>之倘來寄之其來不可圉其去不可止楊朱徘徊岐路見紫雲觀贈道士篇阮籍見早發諸暨詩</hi>
嗟乎霜往露來歳寒不待山髙河廣離㑹無時桂樹寒<lb/>
花公子去而忘返松巖春草王孫逰以不歸去矣員生<lb/>
逺離隔矣音塵不嗣情其勞矣畏途窮谷静躁殊矣惠<lb/>
存好我無密爾音<lb/>
　<hi>桂樹本淮南子見髙四篇巖桂註郭璞云桂白華叢生山峯間冬夏嘗青間無雜木故云寒花招隠詩怨</hi>
<pb n="KR4c0006_WYG_003-84a"/>
　<hi>公子兮悵忘歸楚詞湘君山鬼篇皆以公子目其神亦各以所指而言也又云王孫逰兮不歸春草生兮</hi>
　<hi>萋萋註屈原與楚同姓此詩托以招原故云王孫趙至别嵇蕃書云去矣嵇生逺離隔矣攜手之期邈無</hi>
　<hi>日矣思心彌結誰云釋矣無金玉爾音而有遐心文意與此正相似謝靈運詩各勉日新志音塵慰寂蔑</hi>
　<hi>畏途見髙四篇忌途註潘岳秋興賦登春臺之熙熙兮珥金貂之炯炯茍趣舍之殊途兮庸詎識其躁静</hi>
　<hi>王羲之蘭亭序趣舍萬殊静躁不同盧湛與劉琨詩趣舍同要窮逹斯巳詩惠而好我註惠愛也王仲宣</hi>
　<hi>贈士孫萌詩白駒逺志古人所箴允矣君子不遐厥心既往既來無密爾音</hi>
　　與博昌父老書<lb/>
　　　<hi>博昌春秋時齊邑名即周之薄姑也秦滅齊置博昌縣漢因之屬千乗郡東漢屬樂安國北齊</hi>
<pb n="KR4c0006_WYG_003-84b"/>
　　　<hi>改樂安縣隋復博昌唐省樂安安平二縣入焉書中言移縣就樂安故城是也五代唐始改曰</hi>
　　　<hi>博興宋屬青州金屬益都府元陞為州今為縣改屬青州府</hi>
雲雨俄别封壤異鄉春渚青山載勞延想秋天白露幾<lb/>
變光隂古人云别易㑹難不其然也自解攜襟袖一十<lb/>
五年交臂存亡略無半在張學士溘從朝露辟閭公倐<lb/>
掩夜臺故吏門人多逰蒿里耆年宿徳但見松邱<lb/>
　<hi>莊子田子方篇吾終身與女交一臂而失之可不哀與交臂謂執臂相守也雖相守不能不死此則可哀</hi>
　<hi>也已楚詞溘埃風餘上征註溘奄也朝露見樂大夫挽詞詩班固幽通賦竟先朝露長委離兮江淹恨賦</hi>
<pb n="KR4c0006_WYG_003-85a"/>
　<hi>朝露溘至握手何言夜臺見傷祝阿王明府詩</hi>
嗚呼泉壤殊途幽明永隔人理危促天道奚言感今懐<lb/>
舊不覺涕之無從也過隙不留藏舟難固追惟逰者浮<lb/>
生幾何哀縁物興事因情感雖䝉莊一指殆先覺於勞<lb/>
生秦佚三號距忘情於怛化啜其泣矣尚何云哉<lb/>
　<hi>潘岳悼亡詩荏苒冬春謝寒暑忽流易之子歸窮泉重壤永幽隔漢書耿恭傳喟然不覺涕之無從劉孝</hi>
　<hi>標答劉詔書余悲其音徽未沬而其人已亡書簡尚新而宿草將列泫然不知涕之無從也雖隙駟不留</hi>
　<hi>尺波電謝云云過隙見螢火賦藏舟見樂大夫挽詞莊子至樂篇莊子見空髑髏髐然有形檄以馬捶因</hi>
<pb n="KR4c0006_WYG_003-85b"/>
　<hi>而問之曰夫子貪生失理而為此乎將子有亡國之事斧鉞之誅而為此乎將子之春秋故及此乎語卒</hi>
　<hi>援髑髏而卧夜半見夢曰子之談者似辨士諸子所言皆生人之累也死則無此矣子欲聞死之説乎死</hi>
　<hi>無君於上無臣於下亦無四時之事從然以天地為春秋雖南面而王樂不能過也莊子不信曰吾使司</hi>
　<hi>命復生子形為子骨肉肌膚反子父母妻子閭里知識子欲之乎髑髏頻蹙曰吾安能棄南面王樂復為</hi>
　<hi>人間之勞乎莊子䝉漆園吏故云䝉莊又列子行食於道從見百歳髑髏攓蓬而指之曰唯子與汝知而</hi>
　<hi>未嘗死未嘗生也一指本此莊子養生篇老𣆀秦佚弔之三號而出弟子曰非夫子之友耶曰然然則弔</hi>
　<hi>焉若此可乎曰然始也吾以謂其人也而今非也向吾入而弔焉有老者哭之如其子少者哭之如其父</hi>
　<hi>母彼其所以㑹之必有不蘄言而言不蘄哭而哭者是遁天倍情忘其所愛古者謂之遁天之刑適來夫</hi>
<pb n="KR4c0006_WYG_003-86a"/>
　<hi>子時也適去夫子順也安時而處順哀樂不能入也詩有女仳離啜其泣矣註啜泣貌</hi>
又聞移縣就樂安故城廨宇邑居咸徙其地里閈阡陌<lb/>
徒有其名荒徑三秋蔓草滋於舊館頺墉四望拱木多<lb/>
於故人嗟乎仙鶴未歸遼東之城郭猶是靈烏代謝漢<lb/>
南之陵谷巳非<lb/>
　<hi>樂安漢郡名治陽信縣三國魏分置樂陵郡晉為樂安國隋置棣州唐徙治樂陵縣天寶初改樂安郡乾</hi>
　<hi>元初復為樂安州至元置濱棣路后改棣州今改武定州以厭次縣省入屬濟南府樂安故城在濟南府</hi>
　<hi>臨鎮東八十里漢千乗郡治此閈里門也阡陌見帝京篇陶潜歸去來詞三徑就荒松菊猶存劉休𤣥儗</hi>
<pb n="KR4c0006_WYG_003-86b"/>
　<hi>古詩堂上流塵生庭中緑草滋亦本春草萋萋之意舊館見傷祝阿王明府序四望見登崔駙馬樓宴詩</hi>
　<hi>左傳秦伐鄭蹇叔謂孟明曰吾見師之出而不見其還也穆公曰汝何知中夀汝墓之木拱矣仙鶴見紫</hi>
　<hi>雲觀贈道士詩註漢南陵谷見叙寄員半千詩</hi>
昔吾先君出宰斯邑清芬雖逺遺愛猶存延首城池何<lb/>
心天地雖則山河四望是稱無棣之墟松檟千秋有切<lb/>
惟桑之里故每懐宿昔尚想經過于役不遑願言徒擁<lb/>
今西成有歳東户無為野老清談怡然自得田家濁酒<lb/>
樂以忘憂故可洽賞當年相歡卒歳寧復惠存舊好追<lb/>
<pb n="KR4c0006_WYG_003-87a"/>
思昔逰<lb/>
　<hi>任彦昇蕭公行狀蘭桂有芬清暉自逺左傳子産卒仲尼聞之出涕曰古之遺愛也四望見髙四篇無棣</hi>
　<hi>見廉使啟松檟見上裴侍郎書惟桑見送閻五還潤州序宋謝瞻逰西池詩逍遥越郊津願言屢經過又</hi>
　<hi>經過字見帝京篇晉陸沖彭城戲馬集詩于役未云淹時變遷淳署春戀江水流囬首獨延佇于役字本</hi>
　<hi>詩君子于役不遑字本詩不遑啟居註遑暇也謝朓辭隋王牋况乃服義徒擁歸志莫從西成本書平秩</hi>
　<hi>西成東户亦東作之意濁酒見下文巾下澤註魏文與吳質書追思昔逰猶在心目而此諸子化為糞壤</hi>
　<hi>可復道哉</hi>
所恨企予望之經途密邇佇中衢而空<graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>
                    <hi>音軾</hi>巾下澤而<lb/>
<pb n="KR4c0006_WYG_003-87b"/>
莫因風月虚心形留神送山川在目室邇人遐以此懐<lb/>
勞增其歎息情不遺書何盡言意<lb/>
　<hi>詩誰謂宋逺跂予望之言一舉足而望則可見矣跂企同江淹儗陶潜田居詩濁酒聊自適日暮巾柴車</hi>
　<hi>周禮春官巾車掌公車之政令平子西京賦巾車命駕張協七命爾乃巾雲軒踐朝霧註巾車主車官也</hi>
　<hi>巾猶衣也將駕車以帷幔飾之故曰巾馬援既平交趾謂官屬曰吾弟少逰常哀吾慷慨有大志歎曰士</hi>
　<hi>生一世但取衣食纔足為郡縣吏守墳墓乗下澤車御款段馬使鄉里稱為善人足矣過求贏餘自苦耳</hi>
　<hi>吾在浪泊西里間賊未滅時下潦上霧毒氣薫蒸仰視飛鳶站站墮水念少逰語何可得也晉宋纎隠酒</hi>
　<hi>泉南山馬岌造之髙樓重閣拒而不見岌歎曰名可聞而身不可見徳可仰而形不可覩而今而后知先</hi>
<pb n="KR4c0006_WYG_003-88a"/>
　<hi>生人中之龍也銘書於石壁曰丹崖百丈青壁萬尋奇木蓊鬱蔚若鄧林其人如玉維國之珍室邇人遐</hi>
　<hi>實勞我心</hi>
　　與親情書<lb/>
風壤一殊山河萬里或平生未展或暌索累年存没寂<lb/>
寥吉㐫阻絶無由聚洩每積凄凉近縁之官佐任海曲<lb/>
便還故里冀叙宗盟徒有所懐未畢斯願不意逺勞折<lb/>
簡辱逮堙論雖未叙言蹔如披面晩夏炎鬱並想履宜<lb/>
　　又<lb/>
<pb n="KR4c0006_WYG_003-88b"/>
<hi>某</hi>初至鄉閭言尋舊友耆年者化為異物少壯者咸為<lb/>
老翁山川不改舊時邱隴多為陳跡感今懐古撫存悼<lb/>
亡不覺涕之無從也詢問子姪彼亦凋零永言傷情增<lb/>
以悲慟雖死生之分同盡此途而存亡之情豈能無恨<lb/>
終期展接以申濶懐取此月二十日栖桐成禮事過之<lb/>
后始得可行祗叙尚賖仰系何極各願珍最逺無所詮<lb/>
　<hi>宋文元袁皇后武帝待之恩禮甚篤外家貧薄后每就上求錢帛贍之上儉予不過錢三萬帛五十匹后</hi>
　<hi>聞潘淑妃有寵乃因妃求錢以觀上意得三十萬遂憤恚成疾上執手流涕問所欲言后但視上良久以</hi>
<pb n="KR4c0006_WYG_003-89a"/>
　<hi>被覆面而殂上甚悼痛命顔延之為表䇿文甚麗及奏上自益撫存悼亡感今懐昔八字以致意焉魏文</hi>
　<hi>與吳質書元瑜長逝化為異物</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0006_WYG_003-89b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　駱丞集巻三<lb/>
</p>
<p>
</p>
  </div>
</body>
</text>
</TEI>
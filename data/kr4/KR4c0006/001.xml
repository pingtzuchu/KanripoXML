<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>駱丞集巻一</head>
    <p>
<pb n="KR4c0006_WYG_001-1a"/>
欽定四庫全書<lb/>
　駱丞集巻一　　　　　　唐　駱賔王　撰<lb/>
　　　　　　　　　　　　明　顔文選　註<lb/>
　頌<lb/>
　　靈泉頌<lb/>
　　　<hi>按新唐書宋思禮事繼母徐爲聞孝補蕭縣主簿㑹大旱井池涸母羸疾非泉水不適口思禮</hi>
　　　<hi>憂懼且禱忽有泉水出諸庭味甘寒日不乏汲縣人異之尉柳晃為刻石頌其感見孝友傳</hi>
聞夫𤣥功幽贊靈心以有徳是親至道冥符篤行以通<lb/>
<pb n="KR4c0006_WYG_001-1b"/>
仁為本<lb/>
　<hi>𤣥功猶𤣥徳也老子能為章生而不有為而不恃長而不宰是謂𤣥徳幽賛本易繫辭幽賛於神明而生</hi>
　<hi>蓍書皇天無親克敬惟親又皇天無親惟徳是輔孝經先王有至徳要道論語孝弟為仁之本此數句皆</hi>
　<hi>用之</hi>
若乃天經地義色養叶於因心夏凊冬温愛敬𢎞於錫<lb/>
類下逮六幽之奥上洞三光之精不有至誠孰云斯感<lb/>
　<hi>孝經夫孝天之經也地之義也民之行也曲禮孝子之有深愛者必有和氣有和氣者必有愉色有愉色</hi>
　<hi>者必有婉容故曰色飬晉書王延字延元九嵗䘮母泣血三年每至忌日則悲泣三旬事親色飬王𨗳子</hi>
<pb n="KR4c0006_WYG_001-2a"/>
　<hi>恱弱冠有髙名事親色飬詩皇矣篇因心則友註因其心之自然也禮記冬温而夏凊註温以禦其寒凊</hi>
　<hi>以致其凉詩既醉篇孝子不匱永錫爾類註孝子誠而不竭則神錫之以善也漢章帝章和元年詔光照</hi>
　<hi>六幽班固典引光被六幽註六合幽逺之地六合天地四方也三光日月星也</hi>
有廣平宋思禮字過庭皇朝永州刺史昉之適孫户部<lb/>
員外順之長子㓜丁偏罰早喪慈親永懷鞠養之恩長<lb/>
增思慕之痛弱不好弄長而能賢趨庭聞詩禮之風亢<lb/>
宗勗曾閔之行<lb/>
　<hi>廣平漢初國名唐天總初為廣平郡後為洛州今廣平府也少昊金天氏名摯字青陽此有字之始偏罰</hi>
<pb n="KR4c0006_WYG_001-2b"/>
　<hi>指䘮母謂雙親不全也詩母兮鞠我註亦飬也左傳郤芮對秦伯曰夷吾弱不好弄註夷吾晉惠公也弄</hi>
　<hi>戲也又宋穆公疾召孔父屬殤公焉曰先君以寡人為賢使主社稷若棄德不譲是廢先君之舉也豈曰</hi>
　<hi>能賢</hi>
事后母徐以至孝聞北面興悲泣髙堂而咎已東遊下<lb/>
位歡微祿以逮親<lb/>
　<hi>韓詩外傳曾子曰往而不返者親也故子欲飬而親不待是故椎牛而祭不如雞豚之逮親存也初吾為</hi>
　<hi>吏祿不及釜尚欣欣而喜者非以為多也樂其逮親也旣沒之后吾嘗南遊於楚得尊官焉堂髙九尺傳</hi>
　<hi>嘗百乗然猶北向而涕泣者非為賤也悲不逮親也故家貧親老不擇官而仕</hi>
<pb n="KR4c0006_WYG_001-3a"/>
調露二年來佐百里俯就微班之列將申返哺之情敬<lb/>
立身其若斯於從政乎何逺<lb/>
　<hi>古未有年號始於漢文帝惑方士新垣平玉杯之詐改后元元年武帝因之始建元元年調露唐髙宗年</hi>
　<hi>號也鵷鳥行有次序齊整故朝班謂之鵷班烏鳥小者能返哺其母大而項白者不能微班指鵷返哺指</hi>
　<hi>烏也孔子曰身也者親之枝也敢不敬與</hi>
時嵗亢旱金石行銷儇近川原殆將堙絶濬井皆為湯<lb/>
谷通波盡化汚池<lb/>
　<hi>楚詞招䰟篇十日代出流金爍石些註東方有扶桑之木十日並在其上以次更行其熱酷烈金石皆銷</hi>
<pb n="KR4c0006_WYG_001-3b"/>
　<hi>釋也湯谷楚詞作暘谷亦讀作湯註日之所出也或言谷熱如湯張平子南都賦湯谷涌其后淯水盪其</hi>
　<hi>胷註盛𢎞之荆州記南陽郡城北有紫山紫山之東有一水無所㑹通冬夏嘗温因名湯谷通波通流之</hi>
　<hi>水也汚池汚下之地水所聚也</hi>
太夫人在遲暮之年有温勞之疾非濫漿不可以適口<lb/>
非源泉不可以蠲疴色養既虧憂惶靡訴<lb/>
　<hi>遲暮年老也潘岳閒居賦曰方今俊乂在官百工惟時拙者可以絶意于寵榮之事矣太夫人在堂有羸</hi>
　<hi>老之疾尚何能違膝下色飬而屑屑從斗筲之役乎列子流水之潘為淵濫禮内則篇黍醴漿水醷濫註</hi>
　<hi>漿醋水也醷梅漿也濫雜糗飲之屬和水也蠲除疴病也三秦記始皇至驪山與神女遊忤其旨唾之生</hi>
<pb n="KR4c0006_WYG_001-4a"/>
　<hi>瘡始皇怖謝神女為出温泉洗除之即蠲疴之意</hi>
俄而㕔堦之下忽清泉而自生因疏𨗳其源遂流注不<lb/>
竭味甘若醴氣冷如氷<lb/>
　<hi>六帖君乗土而王其致太平則醴泉出黄帝時以醴泉為漿堯之時徳茂清平則醴泉出夏后書俊乂在</hi>
　<hi>官則醴泉出漢光武中元二年京師醴泉出飲者痼疾皆愈味甘如醴故曰醴泉醴酒一宿成也</hi>
此邑城控剡山地連禹穴基址多石崗阜無津爰自興<lb/>
建以來乆微穿汲之利非精誠貫於有道純志浹於無<lb/>
私孰能洽冥貺以通幽𨗳靈泉而致養者也<lb/>
<pb n="KR4c0006_WYG_001-4b"/>
　<hi>剡山地名唐初於此置<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>州取四山為<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>之義并析/置剡縣宋改<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>縣今因之禹穴按一統志禹穴在㑹</hi>
　<hi>稽山龍瑞宮側此宮乃唐所建道家謂黄帝嘗建候神舘於此有龍瑞壇呂東萊云大石中斷成罅殊不</hi>
　<hi>古司馬遷自叙上㑹稽探禹穴此殆非子長所探也王十朋詩好古貪竒司馬遷胷中史記越山川如今</hi>
　<hi>禹穴無尋處洞鎻陽明石一拳又穴石舊經云禹葬㑹稽山取此石為窆上有石𨽻不可讀今以亭覆之</hi>
　<hi>了翁詩禹穴原從一罅通禹陵原在亂山中飲泉窆硎石皆如此誤却東遊太史公水經注云㑹稽山南有</hi>
　<hi>去禹廟七里謂之禹井即禹穴也張晏亦曰禹至㑹稽崩而葬焉上有孔穴或云禹入此石穴故子長上</hi>
　<hi>㑹稽探之此說俱非是楊升菴云此乃子長自言徧遊萬里之目緫吳越及巴蜀也按蜀之石泉禹生之</hi>
　<hi>地謂之禹穴其石穴深人跡不到廵撫儀封劉逺夫修蜀志搜訪古牌刻有禹穴二字乃李白所書始知</hi>
<pb n="KR4c0006_WYG_001-5a"/>
　<hi>禹穴在㑹稽之誤此蕭縣乃言㑹稽地者借用之也</hi>
昔漢臣忠烈窮井飛於一言姜婦孝思潛波移於七里<lb/>
静惟陳迹彼亦何人<lb/>
　<hi>後漢書耿恭為戊己校尉以踈勒城旁有澗水可固引兵據其地匈奴來攻絶其汲道恭穿井城中十五</hi>
　<hi>丈不得水嘆曰昔貳師㧞刃刺山而泉湧乃整衣拜井水泉奔出揚以示敵驚以為神遂引去姜詩至孝</hi>
　<hi>妻龎盛之女母嗜魚鱠夫婦嘗力作供膾母性又不能獨食呼隣母共之母好飲江水去舍六七里妻泝</hi>
　<hi>流而汲值風雪不時至詩責遣之妻依隣母紡績市珍味潛遺姑詩聞追還妻舍側忽有湧泉味如江水</hi>
　<hi>旦復出二鯉以供二母陳迹舊迹也</hi>
<pb n="KR4c0006_WYG_001-5b"/>
蕭縣尉柳晃耿介之士也道合則金蘭若膠漆情異則<lb/>
軒冕猶埃塵片善可嘉朝聞甘於夕死一諾猶重黄金<lb/>
賤於白圭<lb/>
　<hi>蕭古國名唐為蕭縣屬徐州今因之楚辭九辨負左右之耿介朱子註耿介剛勇之意離騷彼堯舜之耿</hi>
　<hi>介兮况遵道而得路董子士不遇賦末俗以辨詐而期通兮貞士耿介而自束文選序耿介之意既傷註</hi>
　<hi>忠烈也易曰二人同心其利斷金同心之言其臭如蘭蔡邕郭有道碑師友之義穆如金蘭後漢雷義字</hi>
　<hi>仲公陳重字景公相與為友順帝時義舉茂才讓於重刺史不聼義遂佯狂不應命後同舉孝亷俱拜尚</hi>
　<hi>書郎時人為之語曰膠漆雖堅不如雷與陳史記曹邱生揖李布曰楚人得黄金百斤不如得季布一諾</hi>
<pb n="KR4c0006_WYG_001-6a"/>
　<hi>足下何以得此聲於梁楚間哉梁劉孝綽侍安成王曲水宴詩一言白璧輕片諾黄金賤</hi>
以為執友素交豈輕肥利祿之謂也賞音達禮非鍾鼓<lb/>
玉帛之云乎所恥者没而無稱所貴者存而不朽徒懷<lb/>
美志未遇良材<lb/>
　<hi>禮記曲禮篇執友稱其仁也註同師之友其執志同呂氏春秋子期死伯牙破琴絶絃終身不鼓以為世</hi>
　<hi>無賞音者曹植求自試表有賞音而識道也潘岳誄夏侯湛雖實唱髙猶賞爾音宋書惠連能文靈運嘉</hi>
　<hi>賞之禮仲尼燕居篇逹於禮而不逹於樂謂之素逹於樂而不逹於禮謂之偏左傳穆叔曰豹聞之太上</hi>
　<hi>立徳其次立功其次立言雖乆不廢謂之不朽</hi>
<pb n="KR4c0006_WYG_001-6b"/>
某出賛荒隅塗經勝壤三秋客恨長懷宋玉之悲一面<lb/>
交歡暫雪桓譚之涕<lb/>
　<hi>宋玉憫其師屈原放逐作九辨歌云悲哉秋之為氣也蕭瑟兮草木揺落而變衰憭慄兮若在逺行登山</hi>
　<hi>臨水兮送將歸言世亂賢者欲去也漢應奉善識人訪友不遇有造車匠自門開半面窺之後路識而呼</hi>
　<hi>之謂之半面之識一面亦謂初面相識也齊景公遊牛山流涕晏子獨笑於旁公雪涕而顧之</hi>
覩斯水之清泚感若人之精誠見賢思齊仰圭璋而有<lb/>
地揮毫興頌鏤琬琰之無慚乃作頌曰<lb/>
　<hi>泚鮮明也詩如圭如璋言徳之純㓗也揮毫舉筆也書顧命𢎞璧琬琰在東序註琬琰玉板也鏤刻也</hi>
<pb n="KR4c0006_WYG_001-7a"/>
粤若稽古厥初生民其誰不孝獨我難倫義不悖道仁<lb/>
不遺親愛敬盡力孝弟通神<lb/>
　<hi>孝經曰孝弟之至通於神明</hi>
顧我㒺極因心感至冥契動天甘泉涌地泠泠無竭蒸<lb/>
蒸不匱曽是我私永錫爾類<lb/>
　<hi>詩昊天㒺極言父母之恩如天無窮不知所以為報也因心見上文莊子夫列子御風而行泠然善也註</hi>
　<hi>泠然輕凉之貌書烝烝乂不格姦言舜使父母及象皆進以善自治不至大惡也不匱錫類俱見上文又</hi>
　<hi>左傳穎考叔純孝也愛其母施及莊公詩曰孝子不匱永錫爾類其是之謂乎此意與朱傳小異賦意似</hi>
<pb n="KR4c0006_WYG_001-7b"/>
　<hi>用之故上文云曽是我私</hi>
爰有芳人景行芳塵事諧則感道洽斯親孝為禮主名<lb/>
為實賔徜斯文之不隊知盛徳之有隣<lb/>
　<hi>詩髙山仰止景行行止言善行也芳塵前人所行足為後人之法如塵之芳後趙石虎以沈香為塵令美</hi>
　<hi>人行而播之謂之芳塵此字義也莊子名者實之賔也</hi>
　賦<lb/>
　　蕩子從軍賦<lb/>
　　　<hi>漢孝恵六年使樂府令備簫管故有樂府詞其詞云青青河畔草鬰鬰園中柳盈盈樓上女皎</hi>
<pb n="KR4c0006_WYG_001-8a"/>
　　　<hi>皎當牕牖峩峩紅粉粧纎纎出素手昔為倡家女今為蕩子婦蕩子行不歸空牀難獨守上山</hi>
　　　<hi>採蘼蕪下山逄故夫長跪問故夫新人復何如新人雖云好未若故人殊其色似相類手爪不</hi>
　　　<hi>相如新人從門入故人從閣去新人工織縑故人工織素織縑日一匹織素五丈餘将縑來比</hi>
　　　<hi>素新人不如故此蕩子曲所自始也賦中言蘼蕪曲即此</hi>
胡兵十萬起妖氛漢騎三千掃陣雲隠隠地中鳴戰鼓<lb/>
迢迢天上出將軍邊沙逺離風塵氣塞草長萎霜露文<lb/>
　<hi>妖氣曰氛胡人謂中國皆曰漢雖元人語猶然也十萬三千舉成數而言其多未必實有此數也兵陣如</hi>
　<hi>雲合故曰陣雲又風后八陣有天地風雲虎蛇龍鳥之象隠隠鼔聲也與殷其雷之殷同易地中有水師</hi>
<pb n="KR4c0006_WYG_001-8b"/>
　<hi>君子以容民蓄衆迢迢逺也史記亞夫傳趙渉遮説亞夫曰將軍何不右去藍田走武闗直入武庫吳楚</hi>
　<hi>聞之以為將軍從天而下也周𢎞正入武闗詩將軍天上落童子棄繻來邊塞地多風塵離如離寒暑之</hi>
　<hi>離秋初草葉萎死青黄間雜如文</hi>
　<hi>毛居正六經正誤云谷風萬音蔓作万非盖万本音墨萬侯姓也俗偕作草書万字經典豈應用之</hi>
蕩子辛苦十年行囬首闗山萬里情逺天横劍氣邊北<lb/>
聚笳聲鐡騎朝常警銅焦夜不鳴抗左賢而列陣比右<lb/>
校以䟽營滄波積凍連蒲海雨雪凝寒遍柳城<lb/>
　<hi>十年言其乆萬里言其逺也庾信蕩子賦蕩子辛苦逐征行直守長城千里城隴水恒水合關山推明月</hi>
<pb n="KR4c0006_WYG_001-9a"/>
　<hi>鄭𤣥曰關境上門也月令章句云關在境所以察出禦入也漢書天文兩河間有天關梁周禮司關掌國</hi>
　<hi>貨之節以聼關市故有關市之賦春秋時騎境皆有關門以察行李江淹恨賦明妃去時仰天太息紫臺</hi>
　<hi>稍逺關山無極宋玉見楚王王曰能為大言乎曰彎弓掛扶桑仗劍倚天外王大竒之笳李伯陽入西戎</hi>
　<hi>所作傅𤣥笳聽序曰改葉為聲説文作葭胡人捲葭葉而吹之胡笳所由名也杜摯有笳賦蔡琰胡笳十</hi>
　<hi>八拍李陵答蘇武書胡笳互動皆邊北聚笳也鐡騎馬被鐡甲也銅焦以銅作譙器受一斗晝炊飲食夜</hi>
　<hi>擊廵營亦名刁斗左賢右校俱番官名漢書匈奴至冒頓最強大置左右賢王司馬遷所謂悉徴其左右</hi>
　<hi>賢王舉引弓之人共攻圍之是也李陵降匈奴以為右校王貴幸用事䟽營開營也如䟽九河之䟽蒲類</hi>
　<hi>海也在火州之土魯番西南又名婆悉海周四百里葱嶺于闐以東之水皆注于此漢章帝詔班超有擊</hi>
<pb n="KR4c0006_WYG_001-9b"/>
　<hi>石池破白山臨蒲類取車師柳城漢縣名屬遼西郡晉廢唐復置營川於此宋省之故城在永平府城西</hi>
　<hi>二十里唐太宗伐髙麗命李世勣軍發柳城即此阮籍大人先生歌曰陽和微弱隂氣竭海凍不流綿絮</hi>
　<hi>折</hi>
若乃地分𤣥徼路指青波邊城煖氣從來少闗塞𤣥雲<lb/>
本自多嚴風凜凜將軍樹苦霧蒼蒼太史河<lb/>
　<hi>張楫曰徼塞也以木栅水為夷狄之界也音呌又曰境也以木石水而為界也或曰呌號廵警之謂或曰</hi>
　<hi>繞也所以繞遮蠻夷不得通中國也義可互發北邊謂之𤣥徼南邊謂之丹徼因其方色名之耳青波水</hi>
　<hi>也秦㓕義渠始于隴西北地上郡築長城以拒胡趙武靈王北破林胡樓煩築長城自代並隂山下至髙</hi>
<pb n="KR4c0006_WYG_001-10a"/>
　<hi>闕為塞此邊城關塞所起也𤣥雲黒色也將雪之候如此漢馮異不伐每克敵諸將論功異獨屏樹下軍</hi>
　<hi>中號大樹將軍苦霧猶毒霧也太史河在北邊非九河之太史河也盖九河按禹貢兖州之境</hi>
既䟦距而從軍且揚麾而挑戰征斾凌沙漠戎衣犯霜<lb/>
霰樓船一舉争沸騰烽火四連相隠見戈文耿耿懸落<lb/>
星馬足駸駸擁飛電終取俊而先鳴豈論功而後殿<lb/>
　<hi>漢書甘延壽投石䟦距出於等倫註䟦距即超距謂距地向前超過物也詳見後巻露布投石超距註書</hi>
　<hi>牧誓武王左仗黄鉞右秉白髦以麾詩麾之以肱皆招義史記李左車曰不十日而兩將之頭可致麾下</hi>
　<hi>麾旗也項羽謂漢王曰願與王挑戰註招兩人對戰也北邊皆飛沙之地故云沙漠詩如彼雨雪先集維</hi>
<pb n="KR4c0006_WYG_001-10b"/>
　<hi>霰註將大雨雪必先微温雪自上下遇温氣而摶謂之霰乆而寒勝則大雪矣樓船船之有樓臺者漢武</hi>
　<hi>伐南越造樓船以路博徳為樓船將軍詩百川沸騰此以人衆言之也周幽王以褒氏不好笑萬方故不</hi>
　<hi>笑王與諸侯約有故舉烽火則遣兵來援既而無故舉烽火諸侯皆至褒氏大笑註烽火今煙墩也草雜</hi>
　<hi>狼糞燒之風吹不斜見者知有冦警故又曰狼烟詩載驟駸駸註驟貌王褒聖主得賢臣頌追奔電逐遺</hi>
　<hi>風言馬之疾也耿育訟陳湯曰國家既無文帝豐年節儉之畜又無武帝薦延梟俊禽敵之臣獨有一湯</hi>
　<hi>註梟俊取敵之魁首也湯嘗斬郅支單于楚詞恐鷃鴂之先鳴兮百草為之不芳殿見論語</hi>
征夫行樂踐榆溪倡婦衘怨坐空閨蘼蕪舊曲終難贈<lb/>
芍藥新詩豈易題池前怯對鴛鴦伴庭際羞看桃李蹊<lb/>
<pb n="KR4c0006_WYG_001-11a"/>
花有情而獨笑鳥無情而恒啼<lb/>
　<hi>楊惲報孫㑹宗書曰人生行樂耳須富貴何時衛青傳西定河南地案榆溪舊塞註上郡北有榆次山東</hi>
　<hi>經榆林為榆溪倡婦見本題註曹子建釋詩妾身守空閨良人行從軍楚詞秋蘭兮蘼蕪羅生兮堂下綠</hi>
　<hi>葉兮紫莖謝𤣥暉和王主簿怨情詩相逄詠蘼蕪辭寵悲班扇註失寵者相逢咏此詩鄭風溱洧篇維士</hi>
　<hi>與女伊其將謔贈之以芍藥江淹恨賦下有芍藥之詩佳人之歌鴛鴦水中匹鳥婦人獨處故怯對之詳</hi>
　<hi>見下文翡翠註史記李廣賛將軍恂恂如鄙人口不能道詞及死之日知與不知皆為盡哀彼其忠實心</hi>
　<hi>誠信於士夫也喭曰桃李不言下自成蹊</hi>
蕩子別來年月乆賤妾空閨更難守鳯凰樓上罷吹簫<lb/>
<pb n="KR4c0006_WYG_001-11b"/>
鸚鵡林下臨勸酒<lb/>
　<hi>蕩子二句見本題下秦簫史風神超邁善吹簫作鳯聲能致孔雀白鶴穆公有女名弄玉亦好吹簫公遂</hi>
　<hi>以妻焉乃教玉作鳯鳴居十餘年鳯凰止其屋公為作鳯凰樓夫婦止其上一旦史乗龍玉乗鳯升天而</hi>
　<hi>去鸚鵡螺出外國可磨為杯</hi>
同道書來一雁飛此時緘怨下鳴機裁鴛帖夜被薰麝<lb/>
染春衣屏風宛轉蓮花帳夜月朎朧翡翠帷箇日新粧<lb/>
始復罷祗應含笑待君歸<lb/>
　<hi>匈奴留蘇武北海上每誑漢使以武巳死武官屬常惠私教使者言天子射上林得雁足有帛書言武在</hi>
<pb n="KR4c0006_WYG_001-12a"/>
　<hi>某澤中匈奴驚以為神遂遣歸後世雁傳書始此下機用蘇秦事曹植閨情詩西北有織婦綺縞何繽紛</hi>
　<hi>明晨秉機杼日晏不成文太息終長夜悲嘯入青雲妾身守空房良人從行軍梁武陵王蕭妃夜夢詩昨</hi>
　<hi>夜夢君歸賤妾下鳴機極知意氣薄不着舊時衣故言如夢裏頼我雁書飛古樂府文彩雙鴛鴦裁為合</hi>
　<hi>歡被着以長相思縁以結不解麝獸名食柏臍有香即麝香也楚詞招魂篇紫莖屏風文縁波些註屏風</hi>
　<hi>水葵也又名鳬葵又名防風即荇菜也生水中莖紫色文縁波言葵之文采風起水動即縁波而生也此</hi>
　<hi>即宛轉之意又梁簡文曉思詩晨禽争學囀朝花亂欲開爐煙入斗帳屏風隠鏡臺紅粧幾盡淚蕩子何</hi>
　<hi>當來蓮花帳因其色也或曰帳所以屏風對下夜月則宛轉當屬蓮花楚詞註又云屏音丙謂以葉障風</hi>
　<hi>正與縁波相對最見工緻更詳之朎朧月色也楚詞翡帷翠帳餙髙堂些又翡翠珠被爛齊光些註翡赤</hi>
<pb n="KR4c0006_WYG_001-12b"/>
　<hi>羽雀翠青羽雀以翡翠為錦也異物志翠形似燕出交趾黄山谷驀山溪詞鴛鴦翡翠小小思珍偶註鴛</hi>
　<hi>鴦翡翠皆成雙之物李華長門怨亦云弱體鴛鴦席啼粧翡翠林亦取成雙之意如上文云怯對此云裁</hi>
　<hi>鴦皆有取也庾信蕩子賦逆想行人至迎前含笑來</hi>
　　螢火賦<hi>有序</hi>
　　　<hi>據雲卿所言此乃上䟽下獄時所賦然螢火有二種有草螢有水螢唐李子卿水螢賦云水螢</hi>
　　　<hi>為蟲<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蟲能夭彼何為而化草此何事而居泉腹可自持故無取于蠏足能自運亦何憐於蚿</hi>
　　　<hi>色動波間獨珠還于合浦影懸潭下若星聚于穎川觀此則此賦有欠分處</hi>
余猥以明時乆遭幽縶見一葉之巳落知四運之將終<lb/>
<pb n="KR4c0006_WYG_001-13a"/>
悽然客之為心乎悲哉秋之為氣也<lb/>
　<hi>張華鷦鷯賦屈猛志以服養塊幽縶於九重淮南子曰見一葉落而知嵗之將暮四運春夏秋冬也末句</hi>
　<hi>見靈泉頌</hi>
光隂無幾時事如何大塊是勞生之機小智非周身之<lb/>
務<lb/>
　<hi>莊子齊物論夫大塊噫氣其名為風大宗師篇大塊載我以形勞我以生息我以死註大塊或以為無或以</hi>
　<hi>為元氣或以為混成或以為天地</hi>
嗟乎祶袍匪舊白首如新誰明公冶之非孰辨臧倉之<lb/>
<pb n="KR4c0006_WYG_001-13b"/>
愬<lb/>
　<hi>史記范睢事魏須賈為昭王使齊睢從齊㐮王聞睢辨口使賜金牛酒睢辭謝賈大怒以睢持國隂事告</hi>
　<hi>還語魏相齊齊大怒擊睢折脅擢齒置厠中使醉客更溺之齊醉睢佯死賂守者亡出鄭安平操睢更名</hi>
　<hi>張祿因秦使王稽得入秦昭王以為相既而須賈使秦睢儌行見賈賈笑曰范叔固無恙乎愍其寒取祶</hi>
　<hi>袍賜之因問秦相張君知之乎今吾事之去留在孺子豈有客習於相君者哉睢曰主人翁習知之唯睢</hi>
　<hi>亦得謁請為君見乃為賈借大車與御至相府望見者皆避匿賈怪之至相府門睢請先入通待良乆不</hi>
　<hi>出賈問曰范叔乆不出何也門下曰無范叔向者吾相張君也賈大驚乃膝行肉袒因門下謝罪頓首曰</hi>
　<hi>賈不意君自致青雲之上不敢復讀天下書不敢復與天下事賈有湯鑊之罪請自屏於胡貉之地唯君</hi>
<pb n="KR4c0006_WYG_001-14a"/>
　<hi>生死之睢曰汝罪有幾曰擢髮未足睢數其罪曰汝之得不死者以祶袍戀戀有故人之意耳乃言王罷</hi>
　<hi>歸賈大具㑹諸侯使坐賈堂下莝豆兩黥徒夾而馬食之數曰語魏王急持魏齊頭來不然且屠大梁齊</hi>
　<hi>恐走趙虞卿解相印與逃魏信陵君難見之齊怒自剄趙取齊頭與秦乃出平原君平原前為睢紿入秦</hi>
　<hi>矣鄒陽諌吳王書曰有白頭如新傾蓋如故何者知與不知也公冶長非其罪世傳公冶長能通鳥語不</hi>
　<hi>見于書但唐沈佺期詩不如黄雀語能免冶長災白樂天鳥鶴贈荅詩序云余非冶長不能通其意似實</hi>
　<hi>有其事或在亡逸書中如衝波傳魯定公記之類今無所考耳</hi>
是用中宵而作達旦不瞑覩茲流螢之自明哀此覆盆<lb/>
之難照<lb/>
<pb n="KR4c0006_WYG_001-14b"/>
　<hi>王充論衡天下與地無異若覆盆之狀司馬遷云戴盆何以望天</hi>
夫類同而心異者龍蹲歸而宋樹伐質殊而聲合者魚<lb/>
形出而呉石鳴茍有㑹於精靈夫何患於異類<lb/>
　<hi>孔子至宋與弟子習禮于大樹下桓魋伐其樹孔子八表坐如龍蹲吳郡臨平岸崩出一石鼓打之無聲</hi>
　<hi>張華曰蜀有桐樹如魚形者出擊之有聲矣後果然今杭州府城東北五十里有桐扣山山下有石鼓疑</hi>
　<hi>即此</hi>
况乗時而變含氣而生雖造化之不殊亦昆蟲之一物<lb/>
　<hi>後漢馮衍論與時變化</hi>
<pb n="KR4c0006_WYG_001-15a"/>
應節不愆信也與物不競仁也逢昏不昧智也避日不<lb/>
明義也臨危不懼勇也<lb/>
　<hi>禮記月令季夏之月腐草為螢故云應節愆差也詩不僣不賊競争也后漢卓茂傳與物無競郭璞江賦</hi>
　<hi>瓊蚪餙矅以瑩珠石<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>應節而揚葩註/石<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>形如龜脚春生花冬死故曰應節</hi>
事有沿情而動興因物而多懷感而賦之聊以自廣云<lb/>
耳伊𤣥功之播氣有丹鳥之賦象順隂陽而亭毒資變<lb/>
化而含養每寒潛而暑至若知來而藏往既發揮以外<lb/>
融亦含光而内朗<lb/>
<pb n="KR4c0006_WYG_001-15b"/>
　<hi>𤣥功見靈泉頌大戴記丹鳥羞白鳥註丹鳥螢也白鳥蚊也羞如養羞之羞食也如此則有競矣或曰羞</hi>
　<hi>進也有螢即有蚊也孝標辨命論生之無亭毒之心死之豈䖍劉之意註引老子亭之毒之蓋之覆之王弼</hi>
　<hi>註曰亭謂品其形毒謂成其質易乾道變化各正性命朱子本義變者化之漸化者變之成又繫詞神以</hi>
　<hi>知來知以藏往融明之盛也朗亦明也詩小雅既醉篇昭明有融髙朗令終</hi>
若夫小暑南收大火西流林塘改夏雲物迎秋<lb/>
　<hi>月令季夏之月小暑至南收謂暑退也大火心星也以六月之昏加于地之南方至七月之昏則下而西</hi>
　<hi>流矣詩豳風七月篇七月流火塘隄岸也亦作唐謝靈運詩池塘生春草園林變夏禽即林塘改夏之意</hi>
　<hi>周禮保章氏以五色雲物辨吉㓙之祲象青雲在日旁主虫白主兵赤主旱黑主水黄主豐又左傳分至</hi>
<pb n="KR4c0006_WYG_001-16a"/>
　<hi>啓閉必書雲物遂登觀臺以望春秋感精符云冬至有雲迎送日者來嵗美後世獨用冬至書雲者非也</hi>
忽臨虚而赴逺乍排叢而出幽如火齊之宵映如夜光<lb/>
之暗投逝將歸而未返忽欲去而中留<lb/>
　<hi>叢草木叢聚也南史天竺出火齊珠狀如雲母色如紫金列之則如蟬翌積之則如紗縠之重沓鄒陽上</hi>
　<hi>呉王書曰明月之珠夜光之璧以暗投人於道路無不按劍相盻者何則無因至前也曹子建七啓若將</hi>
　<hi>飛而未逝若舉翌而中留</hi>
入槐榆而熖發若改燧而環周繞堂皇而影泛疑秉燭<lb/>
以嬉遊㸃綴懸珠之網隠映落星之樓<lb/>
<pb n="KR4c0006_WYG_001-16b"/>
　<hi>槐榆鑚之皆有火如乃焚大槐春取榆柳之類是也謂螢入槐榆若鑚燧改火之周徧韋孟諷諌詩四氣</hi>
　<hi>鱗次寒暑環周皇寢門闕在門兩旁左傳宋人殺申舟楚子投袂而起屨及於窒皇文字書室無四壁曰</hi>
　<hi>皇泛影不定貌古詩畫短苦夜長何不秉燭遊懸珠網謂簷非也謝希逸咏月詩網軒映珠綴應門照綠</hi>
　<hi>苔齊詩香風入珠網註網絡也漢武造甲乙帳絡以隋珠和璧謝靈運直中書省詩玲瓏結綺錢深沈映</hi>
　<hi>珠網又江淹儗袁淑詩雲斾象漢徙宸網儗星懸劉良註謂天子車上珠網如天星之懸此又以車網為珠</hi>
　<hi>網也左思呉都賦饗戎旅于落星之樓在今應天府東北四十里吳大帝於落星山創三層樓山以星隕</hi>
　<hi>得名</hi>
乍滅乍興或聚或散居無定所習無常翫曵影周流飄<lb/>
<pb n="KR4c0006_WYG_001-17a"/>
光凌亂泛艷乎池沼徘徊乎林岸狀火井之沈熒似明<lb/>
珠之出漢值衝飈之不烈逢滛雨而逾煥<lb/>
　<hi>六朝魏瓘搗衣賦夜如何其秋兮巳半曵魯縞攘皓腕始於搖拂終于凌亂蜀都賦火井沈熒於幽泉註</hi>
　<hi>火井在臨卭縣西南欲出其火先以家火投之少頃隆隆如雷聲熖出通天光煇十里以筒盛之接其光</hi>
　<hi>而無炭一統志遥火山西有火井深不可見底為氣上升常若徹雷以草㸑之煙騰火發名熒臺即臨卭</hi>
　<hi>地按火井在今犍為以火投之則火起而油出舟人取以燃火諸改者俱不及此未親履故也明珠出漢</hi>
　<hi>舊引韓詩外傳鄭交甫過漢臯遇二女祅服佩兩珠交甫曰願請子之佩二女解佩與之去十歩探之則</hi>
　<hi>亡矣廽顧二女亦不見但梁蕭和螢火賦類乾沙之飛火若清漢之流星則漢天河也晉權翼曰每遇風</hi>
<pb n="KR4c0006_WYG_001-17b"/>
　<hi>飈之㑹爾雅暴風從下上曰飈梁元帝咏螢着人疑不熱集草訝無煙到來燈下暗翻在雨中然離騷衝</hi>
　<hi>飈起兮水揚波盧諶與劉琨詩操彼纎質承此衝飈</hi>
炤灼兮若湛盧之夜飛灼爍兮像招揺之夕爛與庭燎<lb/>
而相炫然重隂於巳昏共爝火而齊息避太陽於始旦<lb/>
　<hi>吳越春秋歐冶子為越王允常鑄五劍召薛燭示之豪曹巨闕魚膓純鈎矣又示之湛盧燭曰善哉<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>金</hi>
　<hi>鐡之美吐銀錫之精可以折衝伐敵人君有逆謀則去之他國允常以湛盧獻呉呉公子光弑吳王僚湛</hi>
　<hi>盧夜飛如楚楚昭寤而得之問風胡子曰測此劍直幾何對曰赤堇之山巳合若耶之溪深而不  羣神上天</hi>
　<hi>歐冶巳死雖傾城量金珠玉滿河不借一觀况駿馬萬戸之都乎招揺北斗也禮記招揺在上詩小雅庭</hi>
<pb n="KR4c0006_WYG_001-18a"/>
　<hi>燎篇庭燎之光周禮諸侯將朝則司烜以物百枚并而束之設于門内潘岳螢火賦翔太隂之𤣥昩抱夜</hi>
　<hi>光以清遊頻若飛焱之宵逝嚖如移星之雲流動集<graphic n="KR1934" url="https://raw.githubusercontent.com/kanripo/KR-Gaiji/master/images/KR1934.png" mimeType="image/png"/>陽灼如隋珠熠熠熒熒若丹英之照葩飄飄熲熲</hi>
　<hi>若流金之在沙至夫重隂之多風雨晦冥萬物眩惑翩翩獨征竒姿燎朗在隂益榮堯讓天下於許由曰</hi>
　<hi>日月出矣而爝火不息其於光也不亦難乎</hi>
爾其光不周物明足自資偶僊䑕而伺夜對飛蛾之赴<lb/>
熺類君子之有道入暗室而不欺同至人之無迹懷明<lb/>
義以應時<lb/>
　<hi>蝙蝠五百年者色白名為仙䑕食之成仙左傳齊莊公與臧紇言伐晉之功對曰多則多矣抑君似䑕夫</hi>
<pb n="KR4c0006_WYG_001-18b"/>
　<hi>䑕晝伏夜動不穴於寢廟畏人故也今君伐晉亂寧將事之非䑕何如宋少帝失徳傅亮内懷憂懼直宿</hi>
　<hi>禁中暏夜蛾赴燭作感物詩以寓意潘岳螢火賦猶賢哲之處時時昏昩而道明</hi>
處幽不昩居照斯晦隨隠顯而動息侯昏明以進退委<lb/>
性命兮幽𤣥任物理兮推遷化腐木而含彩集枯草而<lb/>
藏煙不貪熱以茍進每和光而曲全豈如鎔金而自鑠<lb/>
寧膏火之相煎陋蟬蜩之習蛻休螻蟻之慕膻匪傷蜉<lb/>
蝣之夕不羨龜鶴之年搶榆飛而控地摶扶起而垂天<lb/>
雖小大之殊品豈逍遥之異筌夫何化之斯化無使然<lb/>
<pb n="KR4c0006_WYG_001-19a"/>
而自然<lb/>
　<hi>化腐集枯義見上文梁沈旋詠螢火詩火中變朽草明滅靡恒調兩隊弗虧光陽昇反奪照泊樹類奔星</hi>
　<hi>集草疑餘燎望之如可灼攬之徒有燿郭璞螢火贊熠燿宵行蟲之微么出自腐草煙若散漂物之相炰</hi>
　<hi>孰知其陶老子無源章和其光同其塵註韜吾光明混彼晦濁同其塵垢鎔鑠皆以火銷金也莊子人間</hi>
　<hi>世篇山木自冦也膏火自煎也詳見后程將軍篇王充論衡蠐螬化為腹育育化為蟬生兩翌其殻曰蛻</hi>
　<hi>今蟬蛻是也蜩亦蟬也莊子羊肉不慕蟻蟻慕羊肉羶也蜉蝣朝生暮死不能乆存龜鶴夀皆千嵗搶突</hi>
　<hi>也榆木名摶拊翌徘徊而上也扶揺風也莊子逍遥篇北溟有魚曰鯤鯤之大不知其幾千里也化而為</hi>
　<hi>鵬鵬之背不知其幾千里也怒而飛其翼若埀天之雲又曰鵬之徙於南溟也水擊三千里摶扶揺而上</hi>
<pb n="KR4c0006_WYG_001-19b"/>
　<hi>者九萬里蜩與鷽鳩笑之曰我决起而飛搶榆枋時則不至而控於地而已矣奚以之九萬里而南為郭</hi>
　<hi>象註小大雖殊而放於自得之塲則物任其性事稱其能各當其分逍遥一也列子曰有生不生有化不</hi>
　<hi>化不生生者能生生不化化者能化化</hi>
乃若有來斯通無往不至排朱門而獨逺昇青雲而自<lb/>
致匪偷光於鄰壁寧假煇於陽燧終狥巳以致能靡因<lb/>
人而成事物有感而情動迹或均而心異響必應之於<lb/>
同聲道固從之於同類殆未明於趨舍庸詎識其㫖意<lb/>
子尚不知魚之為樂吾又安能知螢之為利<lb/>
<pb n="KR4c0006_WYG_001-20a"/>
　<hi>青雲自致見上文綈袍匪舊註楊雄當途者昇青雲史記伯夷賛非附青雲之士後世據此皆稱仕路為</hi>
　<hi>青雲但髙方易占書青雲所覆其下有賢人隠逸民傳嵇康早有青雲之志南史陶𢎞景年十四五嵗見</hi>
　<hi>葛洪方書便有養生之志曰仰青雲覩白日不為逺矣宋書劉瑀答何偃云一嵗直造青雲晉書劉元海</hi>
　<hi>人傑必致青雲之上南史齊衡陽王鈞謂孔稚圭曰身處朱門而情遊滄海形入紫闥而意在青雲袁彖</hi>
　<hi>贈隠士庾易詩白日清明青雲瞭亮阮籍詩抗身青雲中網羅孰能施李太白詩所以青雲人髙歌在巖</hi>
　<hi>戸王勃不隊青雲之志即浮雲之㫖宋人始用青雲字於登科遂襲至今本范睢楊子雲傳誤用之耳匡</hi>
　<hi>衡好書家貧無油鄰家有火鑿壁以偷其光陽燧火鏡也周禮陽燧以取火於日方諸以取水於月言以</hi>
　<hi>陽燧照日而得火以方諸照月而得水毛遂傳曰公等碌碌所謂因人成事者也易同聲相應同氣相求</hi>
<pb n="KR4c0006_WYG_001-20b"/>
　<hi>莊子與惠子遊於濠梁之上莊子曰儵魚出遊從容是魚樂也惠子曰子非魚安知魚之樂莊子曰子非</hi>
　<hi>我安知我不知魚之樂</hi>
高明兮有融遷變兮無窮牛哀倐而化虎羽泉忽兮生<lb/>
熊血三年而蔵碧魂一變而成虹知戰塲之有燐悟寃<lb/>
獄之為蟲彼翾飛之質弱尚矯翼而凌空何㣲生之多<lb/>
躓獨宛頸以觸籠異壁光之照廡同劍影之埋豐覬道<lb/>
迷而可復庶幽鍳而或通<lb/>
　<hi>淮南子牛哀病七日化為虎其兄啓户而入搤殺之方其為虎也不知其嘗為人也方其為人也不知其</hi>
<pb n="KR4c0006_WYG_001-21a"/>
　<hi>將為虎也平子思攻賦牛哀病而成虎兮雖逢昆而必噬左傳晉侯夢黄熊入于寢門韓宣子問子産對</hi>
　<hi>曰堯殛鯀于羽山其神化為黄熊入於羽淵實為夏郊三代祀之晉為盟主㦯者未之祀也乎如其言有</hi>
　<hi>間賜子産莒之二方鼎周萇𢎞死於蜀藏其血三年化為碧戰國策曰聶政刺韓相荆軻刺秦王並白虹</hi>
　<hi>貫日燐鬼火也螢火亦一名燐戰塲有燐天隂則見漢武幸甘泉至長平坂道中有虫盤而覆地赤如生</hi>
　<hi>肝頭目口齒悉具問東方朔對曰此為憤氣必秦獄處也始皇拘殺無辜憤氣所生上按地啚果然問何</hi>
　<hi>以去之曰有憂者得酒而忘以酒灑之遂消楚詞東君篇翾飛兮翠曽註翾小飛輕揚之貌曽舉也言巫</hi>
　<hi>舞如鳥之舉揚雄解嘲得士者富失士者貧矯翼厲翮恣意所存張華鷦鷯賦彼晨鳬與歸雁尚矯翌而</hi>
　<hi>増逝曹植惡鳥論荆之梟將巢於吳鳩遇之曰何去荆而巢吳乎梟曰荆人惡予之聲鳩曰子如不能革</hi>
<pb n="KR4c0006_WYG_001-21b"/>
　<hi>子之音則吳楚之民不異情也為子計者宛頸戢翌勿復鳴可也左思詠史習習籠中鳥舉翮觸四隅落</hi>
　<hi>落窮巷士抱影守窮廬又張華鷦鷯賦蒼鷹鷙而受縶鸚鵡慧而入籠皆受制不得出也尹文子魏田父</hi>
　<hi>野得玉徑尺弗知隣人詐之曰怪石也畜之弗利田父雖疑猶置廡下其夜明照一室其家大怖遽棄之</hi>
　<hi>野隣人盗之獻王立賜獻者千金長食大夫祿楚莊夫人夏抱鐡柱納凉心動有娠産下二鐡命匠者夫</hi>
　<hi>婦干將莫耶鑄劍二干將匿其一以獻嘗在匣悲鳴王以問伍舉對曰此劍必有雌雄不相得故鳴王召</hi>
　<hi>訊干將乃出其一王怒殺干將夫婦以釁因以名劍至西晉牛斗間嘗有紫氣張華聞雷煥妙達象緯問</hi>
　<hi>之曰此何得有王氣曰此劍氣也在豫章豐城華即補煥豐城令至掘獄基四丈餘得石凾光氣非常中</hi>
　<hi>有二劍以南昌西山土拭之光芒熖發送一與張留一自佩華報曰此干將也莫耶何為不至然天生神</hi>
<pb n="KR4c0006_WYG_001-22a"/>
　<hi>物終當合耳以華陰土拭劍勝南昌西山乃以一斤遺煥煥子華見書勸父并送之煥曰我夜觀乾象晉</hi>
　<hi>室將亂張公當受其禍此劍亦不乆在人間終當化去及華死難劍不知所在煥子華後為延平從事渡</hi>
　<hi>延平津劍忽從腰間躍入水使没水求之見兩龍熒然嘆曰先君化去之言張公終合之論豈虚語哉按</hi>
　<hi>一統志古豐城在今豐城縣西南三十一里劍池池前有一石凾長踰六尺廣半之土座其半俗呼石門</hi>
覽光華以自照顧形影以相弔感秋夕以殷憂嘆宵行<lb/>
以熠燿<lb/>
　<hi>堯時卿士歌曰卿雲爛兮雨漫漫兮日月光華旦復旦兮相如長門賦懸明月以自照兮徂清夜於洞房</hi>
　<hi>王符潜夫論蓬中擢自照謂螢火也李宻陳情表形影相弔曹植責躬應詔詩形影相弔五情愧赧張華</hi>
<pb n="KR4c0006_WYG_001-22b"/>
　<hi>勵志詩星火既夕忽焉素秋凉風振落熠燿宵流吉士思秋實感物化日與月與荏苒代謝熠燿宵行吕</hi>
　<hi>氏讀詩記云本草熠燿一名螢火陳思王螢火論曰秋陰沈數雨螢火夜飛時故云宵行與今朱傳意異</hi>
　<hi>潘岳螢火賦嘉熠燿之精將與衆類乎超殊東山感而増歎行士慨而懷憂亦指熠燿為螢也</hi>
熠燿飛兮絕復連殷憂積兮明且煎見流光之不息愴<lb/>
驚魂之屢遷如過隙之已矣同奔雷兮忽焉儻餘光之<lb/>
可照庶寒灰之重燃<lb/>
　<hi>傅咸螢火賦潜空舘之寂寂兮意遥遥而靡寜夜耿耿而不寐兮憂悄悄而多傷哀斯火之煙滅兮近腐</hi>
　<hi>草而化生感詩人之悠懐兮覽熠燿於前庭不以資質之鄙薄兮欲増煇乎太清雖無補於日月兮期自</hi>
<pb n="KR4c0006_WYG_001-23a"/>
　<hi>照於陋形謝𤣥暉郡内夙望詩悵望心已極惝恍魂屢遷莊子人生天地之間如白駒之過隙忽然而已</hi>
　<hi>李斯傳人生如騁白駒過决隙註白駒日影也班固西都賦震震㷍㷍雷奔電激郭璞遊仙詩登山撫龍</hi>
　<hi>駟迅駕乘奔雷甘茂奔秦之齊遇蘇代使秦謂曰臣聞貧富女㑹績貧女曰我無以買燭而子之燭光華</hi>
　<hi>有餘可分我餘光無損子明而得一便焉今臣困而君方使秦茂之妻子在焉願以餘光賑之代遂為言</hi>
　<hi>於秦復召茂韓安國坐事下獄獄吏田甲辱之安國曰死灰乃不復然乎曰然即溺之後安國復為内史</hi>
　<hi>甲亡走安國追還善遇之</hi>
　五言古詩<lb/>
　　詠懷古意上裴侍郎<lb/>
<pb n="KR4c0006_WYG_001-23b"/>
　　　<hi>按唐書裴行儉字守約澤州聞喜人仁基子也父被世充害謚曰忠蔭補𢎞文生舉明經調左</hi>
　　　<hi>屯衛倉曹參軍與長孫無忌議武昭儀事左除西州都督長史后擢吏部侍郎與李敬𤣥馬載</hi>
　　　<hi>同典選時號裴馬以擒都支功拜禮部尚書兼檢校右衛大將軍又降突厥伏念裴炎害其功</hi>
　　　<hi>封聞喜縣公卒</hi>
三十二餘罷鬢是潘安仁四十九仍入年非朱買臣縱<lb/>
横愁繫越坎壈倦遊秦出籠窮短翮委轍涸枯鱗磨鉛<lb/>
不霑用彈鋏欲誰申天子未驅䇿嵗月幾沈淪輕生長<lb/>
慷慨效死獨殷勤徒歌易水客空老渭川人一得視邊<lb/>
<pb n="KR4c0006_WYG_001-24a"/>
塞萬里可苦辛劍匣胡霜影弓開漢月輪金方動秋色<lb/>
鐡騎拍風塵為國堅誠欵捐軀志賤貧勒功思比憲决<lb/>
策暗欺陳若不犯霜雪虚擲玉京春<lb/>
　<hi>潘岳字安仁三十二嵗罷官作秋興賦序曰晉某年余春秋三十二始見二毛朱買臣家貧賣薪給食束</hi>
　<hi>薪且行誦書妻負載相隨止買臣毋行歌道中買臣愈疾歌妻羞求去買臣笑曰吾年五十當富貴今已</hi>
　<hi>四十餘矣汝苦日乆待富貴報汝妻恚曰如公終餓死買臣不能止聽去後買臣守㑹稽迎妻與後夫置</hi>
　<hi>館中供具之妻慙自經蘇秦自鬼谷先生學為縱横之術又合從連衡事見蘇秦張儀傳繫越見後送之</hi>
　<hi>問篇秦聲註坎壈字出楚詞志不平也遊秦見下贈高四篇沈休文詩揆余發皇鍳短翮屢飛翻註翮鳥</hi>
<pb n="KR4c0006_WYG_001-24b"/>
　<hi>翌勁羽也吉乗對趙簡子鴻鵠髙飛所恃者六翮也楊子法言鷦朋冲天不在六翮乎莊子貸粟監河侯</hi>
　<hi>侯曰我將得邑金貸子三百金可乎周曰昨見中道而呼者周顧視車轍中有鮒魚焉曰我東海之波臣</hi>
　<hi>也若豈有升斗之水活我哉周曰我且說吳楚之王激西江水迎子可乎魚曰吾升斗水活耳君乃言此</hi>
　<hi>不如早索我於枯魚之肆賈誼弔屈原賦莫邪為鈍兮鉛刀為銛班固幽通賦搦朽磨鈍鉛刀皆能一斷</hi>
　<hi>班超在西域上書曰臣奉大漢之威而無鉛刀一割之用馮驩聞田文好客躡蹻見之彈鋏而歌曰長鋏</hi>
　<hi>歸來乎食無魚遷之幸舍食有魚矣又歌曰長鋏歸來乎出無輿遷之傳舍出有輿矣又歌曰長鋏歸來</hi>
　<hi>乎無以為家孟嘗君不恱既而代文收債㑹負者焚其劵文怒驩曰令薛民親君而彰君善聲也文謝之</hi>
　<hi>后文以䜛廢驩為行秦反間復文位荆軻為燕太子丹刺秦王太子賓客知其事者皆白衣冠以送之至</hi>
<pb n="KR4c0006_WYG_001-25a"/>
　<hi>易水上髙漸離撃筑荆軻和而歌為變徴之聲士皆垂淚涕泣又復為羽聲慷慨士皆瞋目髪盡上指冠</hi>
　<hi>於是軻就車去終已不顧渭川人謂太公也韓信傳廣武君曰臣聞知者千慮必有一失愚者千慮必有</hi>
　<hi>一得後漢書西羗傳西羗人性堅剛勇猛得西方金行之氣焉漢章帝竇后和帝時臨朝后弟憲侍中刺</hi>
　<hi>殺都卿侯暢太后怒閉憲南宫憲懼求撃匈奴自效遂破單于稽落山降二十餘萬出塞三千餘里登燕</hi>
　<hi>然山命中䕶軍班固刻石勒功紀漢威徳而還陳平從漢髙征伐凡六出竒計</hi>
　　夏日遊徳州贈髙四詩<hi>有序</hi>
　　　<hi>徳州秦為齊郡地漢析置平原郡治平原縣東漢魏晉俱為平原國後魏改為郡又置安徳郡</hi>
　　　<hi>隋置徳州復為平原郡唐置徳州尋改平原郡顔真卿起兵拒安祿山於此乾元初復為徳州</hi>
<pb n="KR4c0006_WYG_001-25b"/>
　　　<hi>治安徳縣五代晉移治長河縣宋復移治安徳元因之本朝初省安徳縣入州尋改舊治為陵</hi>
　　　<hi>縣徙州治陵縣城𨽻濟南府</hi>
夫在心為志發言為詩詩有不得盡言言有不得盡意<lb/>
　<hi>易繫辭子曰書不盡言言不盡意然則聖人之意其不可見乎書舜典詩言志盧諶與劉琨書易曰云云</hi>
　<hi>然則書非盡言之器言非盡意之具矣況言有不得至於盡意書有不得至於盡言者耶</hi>
僕少負不羈長逾虚誕讀書頗存渉獵學劍不待窮工<lb/>
進不能矯翰龍雲退不能棲神豹霧撫循諸已深覺勞<lb/>
生<lb/>
<pb n="KR4c0006_WYG_001-26a"/>
　<hi>鄒陽上吳王書曰使不覊之士與牛驥同皁謂才行髙逺不可覊縻也司馬遷報任少卿書僕少負不覊</hi>
　<hi>之行長無郷曲之譽則似為不檢束之義史記賈山渉獵書記不能為醇儒漢書班超有口辨而渉獵書</hi>
　<hi>傳三國志孫權謂吕蒙曰孤豈欲治經為博士耶但渉獵見往事耳註獵獸渉氷不詳得之謂也史記項</hi>
　<hi>籍學書不成去學劍又不成易曰雲從龍風從虎聖人作而萬物覩矯舉翰翌也即從龍之意列女傳陶</hi>
　<hi>荅子為大夫名譽不興家富三倍其妻謂之曰南山有文豹霧雨七日而不下食欲以澤其衣毛而成其</hi>
　<hi>文章故藏身以逺害今君與此背不無後患乎史記燕昭王日夜撫循其人勞生見螢火篇</hi>
而太夫人在堂義須奉檄固仰長安而就日赴帝鄉以<lb/>
望雲雖史闕三冬而書勞十上<lb/>
<pb n="KR4c0006_WYG_001-26b"/>
　<hi>漢書張奉候毛義坐定府以義守安陽令檄至義奉之喜動顏色奉心賤之後義母死徴辟皆不就奉乃</hi>
　<hi>嘆曰賢者固不可測往日之喜為親屈也晉書明帝幼聰慧嘗侍元帝適長安使來上問之曰長安近日</hi>
　<hi>近對曰長安近曰何以知之曰曽聞人從長安來不聞人從日邊來他日帝與侍臣復問之對曰日近上</hi>
　<hi>愕然曰何異向者之言曰舉頭見日不見長安帝大竒之華封人謂堯曰乗彼白雲至於帝郷又陸機思</hi>
　<hi>親賦指南雲以髙欽望歸風而效誠陸雲九愍眷南雲以興悲蒙東雨而涕零狄公望雲皆想此語觸目</hi>
　<hi>激中也漢書東方朔上書曰臣年十二學書三冬文史足用蘇秦說秦王書十上而說不行黑貂之裘弊</hi>
　<hi>黄金百斤盡資用乏絕去秦而歸羸縢履蹻負書擔槖形容枯槁面色黧黑歸家妻不下機嫂不為炊嘆</hi>
　<hi>曰妻不以我為夫嫂不以我為叔父不以我為子</hi>
<pb n="KR4c0006_WYG_001-27a"/>
　<hi>長安古地名漢都關中始置為縣屬京兆尹王莾改長安東漢復舊隋遷都始徙縣治于此唐因之五代</hi>
　<hi>梁改大安縣後唐復曰長安至今因之屬西安府𨽻陕西省下</hi>
嗟乎入門自媚誰相謂言致使君門隔於九重中堂逺<lb/>
於千里<lb/>
　<hi>無名氏飲馬長城窟行入門各自媚誰肯相為言□延年樂府枯桑知天風海水知天寒入門各自媚誰</hi>
　<hi>肯相謂言諭食祿者自保不薦引也袁淑効曹子建樂府五侯競書幣群公亟為言楚詞豈不鬰陶而思</hi>
　<hi>君兮君之門以九重註天子之門有九重闗門逺郊門近郊門城門臯門庫門雉門應門路門言其逺不</hi>
　<hi>可至也管子曰堂上逺於百里堂下逺於千里門庭逺於萬里</hi>
<pb n="KR4c0006_WYG_001-27b"/>
既而交非得兔路是亡羊華堂敬上弊廬朅來初服遂<lb/>
得載披玉葉欵洽金蘭傾意氣於一言締風期於千祀<lb/>
　<hi>莊子外物篇荃者所以在魚得魚而忘荃蹄者所以在兎得兎而忘蹄註荃香草也可以餌魚蹄兎弶也</hi>
　<hi>繫其足故曰蹄也列子說符楊子之隣亡羊既率其黨又請楊子之豎追之楊子曰噫亡一羊何追之者</hi>
　<hi>衆曰多岐路既返問追獲羊乎曰亡之岐路之中又有岐路吾不知其所之也楊子戚然變容不言者移</hi>
　<hi>時不笑者竟日陸士龍被命詩王在華堂式宴嘉令吕氏春秋膠鬲曰西伯朅去母欺我也武王曰不女</hi>
　<hi>欺將伐殷也膠鬲曰朅至曰將以甲子日至註朅何也劉向七言朅來歸耕永自踈顔延年秋胡妻詩朅</hi>
　<hi>來空復辭楚詞車既駕兮朅而歸皆盍義相如大人賦囬事朅來兮絶道不同平子思𤣥賦囬志朅來兮</hi>
<pb n="KR4c0006_WYG_001-28a"/>
　<hi>猶𤣥謀陸士衡弔魏武咏歸途以及斾登淆渑而朅來似與庶士有朅之義同武貌初服隠居初衣之服</hi>
　<hi>也楚詞進不入以離尤兮退將復脩吾初服曹子建啓願反初服從士而歸列子說符宋人有為其君以</hi>
　<hi>玉為楮葉者三年而成鋒殺莖柯毫芒繁澤亂之楮葉中而不可别也此人遂以巧食宋國列子聞之曰</hi>
　<hi>使天地之生物三年而成一葉則物之有葉者寡矣金蘭見靈泉頌慕容寶言於父垂曰願不以意氣徹</hi>
　<hi>恩忘社稷之重唐太宗謂尉遲敬徳曰大丈夫意氣相期勿以小嫌介意</hi>
雖交因意合資得意以敦交道契言忘少寄言而荃道<lb/>
　<hi>荃見上文</hi>
是以輕投木李以代踈麻章句繁蕪心神媿恧庶𢎞雅<lb/>
<pb n="KR4c0006_WYG_001-28b"/>
韻竚辱報章則覬燿連星開龍文於劍匣素煇虧月頻<lb/>
驪頷於珠胎云耳<lb/>
　<hi>詩國風木瓜篇投我以木李報之以瓊玖言投之以微物而報之以重寳也楚詞大司命篇析䟽麻兮瑶</hi>
　<hi>華將以遺兮離居註䟽麻神麻不言何物按南越志載踈麻大二圍髙數丈四時結實無衰落乃佳果也</hi>
　<hi>宋謝靈運詩握蘭勤徒結折麻心莫展註云皆香草也或謂麻為紙如白麻黄麻之類東觀記曰蔡倫典</hi>
　<hi>上方作紙用故麻做者謂之麻紙用木皮做者謂之穀紙用故魚網者謂之網紙唐時嘗言麻紙恐此指</hi>
　　<hi>紙為言借楚辭字用之書庶草繁蕪字作廡義皆豐茂也平子思𤣥賦竇號行於代路兮後膺祚而繁廡</hi>
　　<hi>恧亦媿也詩雖則七襄不成報章言織女星每日度更七次不能成報我之文章覬當作磑枚乘七發白</hi>
<pb n="KR4c0006_WYG_001-29a"/>
　<hi>刄磑磑矛㦸交錯註引六韜書刀銘曰刀利磑磑連星龍文見螢火篇劍影埋豐註墨子楚之明月生於</hi>
　<hi>蚌蜃其腹謂之珠胎淮南子珠胎與月盈虧又月死而螺蚌焦左太冲吳都賦蚌蛤珠胎與月虧全註蚌</hi>
　<hi>老者有珠其光上應月明隨月虧缺莊子列禦冦篇人有見宋王錫車十乗以驕樨莊子莊子曰河上有</hi>
　<hi>家貧恃緯蕭而食者其子没於淵得千金之珠其父謂其子曰夫珠在九重之淵而驪龍頷下子能得珠</hi>
　<hi>者必遭其睡也使窹子尚奚微之有哉今宋國非直九重之淵也宋王非直驪龍也得車必遭其睡窹子</hi>
　<hi>為虀粉矣</hi>
日觀隣全趙星臨俯舊吳隔津開巨浸稽阜鎮名都紫<lb/>
電浮劍匣青山孕寳符封疆恢覇道問鼎競雄啚神光<lb/>
<pb n="KR4c0006_WYG_001-29b"/>
包四大皇威震八區風煙通地軸星象正天樞<lb/>
　<hi>泰山東南有峰名日觀雞一鳴見日出已長三丈星臨用張華識劍事見螢火篇鬲津九河之一周官雍</hi>
　<hi>州其浸渭洛稽阜稽山之阜也吳有白虹紫電辟邪流星青冥百里六劍滕王閣序紫電青霜是也趙簡</hi>
　<hi>子謂諸子曰吾藏寳符於恒山往得者為後諸子競往無所得無恤曰恒山臨代代可取也簡子曰是知</hi>
　<hi>符矣遂立之楚子伐陸渾之戎觀兵周郊王使王孫滿勞之問鼎之大小輕重焉滿曰在徳不在鼎成王</hi>
　<hi>定鼎於郟鄏卜世三十年歴七百周徳雖衰天命未改鼎之輕重未可問也老子象元篇道大天大地大</hi>
　<hi>王亦大域中有四大而王居其一焉八區八方也或云區別為八州博物志地祗之位起形於崑崙崑崙</hi>
　<hi>東北地轉下三千六百里有八𤣥幽都下有四柱柱廣十萬里地有三千六百軸互相牽制也天文志北</hi>
<pb n="KR4c0006_WYG_001-30a"/>
　<hi>斗第一星為天樞此北斗非俗所云北斗乃俗所謂子午星者也  此節皆言徳州  趙古國名漢治邯</hi>
　<hi>鄲縣晉初移治房子後魏廢國為趙郡治平棘北齊置趙州隋置欒州後改趙州大業初改趙郡仍治平</hi>
　<hi>棘唐復為趙州治栢鄉尋復治平棘天寳初改趙郡後復為趙州宋置慶源軍宣和初升慶源府金改趙</hi>
　<hi>州後改沃州元復為趙州屬真定路本朝以平棘縣省入屬真定府吳地廣星臨指豐城見後餞宋三之</hi>
　<hi>豐城序</hi>
天樞限南北地軸殊鄉國闢門通舜賓比屋封堯徳言<lb/>
謝垂鈎隠來參負鼎職天子不見知羣公詎相識未展<lb/>
從東駿空戢圖南翼時命欲何言撫膺長嘆息<lb/>
<pb n="KR4c0006_WYG_001-30b"/>
　<hi>天有北極南極北極半入地中南極皆在地上以天樞為界魏主丕欲伐吳臨江見波濤洶湧歎曰固天</hi>
　<hi>之所以限南北也舜典賓於四門四門穆穆註四方之門古者以賓禮親邦國諸侯各以其方至而使主</hi>
　<hi>焉故曰賓穆穆和之至也左氏所謂無㓙人也此蓋又兼四岳之官也又曰詢於四岳闢四門言舜既即</hi>
　<hi>位乃謀四岳之官闢四方之門以來天下之賢王莽傳堯舜之時比屋可封皆徳化所及也垂釣即垂鈎</hi>
　<hi>也王仲宣從軍詩竊慕負鼎翁願厲朽鈍資不能效沮溺相隨把犁鋤註負鼎翁伊尹也劉備以龎統守</hi>
　<hi>萊陽令政事不理魯肅遣備書曰士元非百里才徙治中別駕之任始得展其驥足耳棗臺彦荅杜育詩</hi>
　<hi>矯矯駿足繁纓未就陸韓卿詩駿足思長坂柴車畏危轍莊子逍遥遊篇鵬云云九萬里絶雲氣負青天</hi>
　<hi>然後啚南且適南溟也斥鷃笑之曰彼且奚適也我騰躍而上不過數仞而下翺翔蓬蒿之間此亦飛之</hi>
<pb n="KR4c0006_WYG_001-31a"/>
　<hi>至也而彼且奚適也詳見螢火賦</hi>
歎息將如何遊人意氣多白雲梁山曲寒風易水歌泣<lb/>
魏傷呉起思趙切亷頗凄斷韓王劍生死翟公羅<lb/>
　<hi>穆天子傳穆王宴西王母於瑶池西王母歌曰白雲在天山陵自出道里悠逺山川間之將子無死尚能</hi>
　<hi>復來陶𢎞景詩山中何所有嶺上多白雲易水事見上裴侍郎詩歌曰風瀟瀟兮易水寒壯士一去兮不</hi>
　<hi>復還吳起為魏將有功及公叔相害吳起公叔之僕以起節亷喜名公叔尚魏公主令說武侯以公主延</hi>
　<hi>起無留心則必亂起見公主賤魏相果辭武侯武侯疑起不欲留起懼得罪遂去之楚亷頗為趙名將以</hi>
　<hi>讒奔楚為將無功曰我思用趙人又漢文帝拊髀歎曰嗟乎朕獨不得廉頗李牧之為將也蘇秦說韓王</hi>
<pb n="KR4c0006_WYG_001-31b"/>
　<hi>曰諺云寧為雞口毋為牛後今西面交臂而事秦何異於牛後乎於是韓王勃然作色攘臂瞑目按劍仰</hi>
　<hi>天太息曰寡人雖不肖不能事秦今主君詔以趙王之教敬奉社稷以從翟公為廷尉賓客滿門及罷門</hi>
　<hi>可張雀羅後復為廷尉賓客復往翟公書其門曰一死一生乃見交情一貧一富乃見交態一貴一賤交</hi>
　<hi>態乃見易水在保定府安州城北源自府境曹徐石橋河一畞泉等河至北合流為易水又至雄縣南為</hi>
　<hi>瓦濟河過直沽入海</hi>
羅罹翟公意劍負韓王氣驕餌去易論忌途良可畏夙<lb/>
昔懷江海平生混涇渭千載契風雲一言忘賤貴<lb/>
　<hi>漢書班嗣報栢譚曰不絓聖人之網不齅驕君之餌任昉到大司馬記室牋雖情謬先覺而迹論驕餌註</hi>
<pb n="KR4c0006_WYG_001-32a"/>
　<hi>爵祿君所以制使其臣猶釣魚之餌也莊子達生篇夫畏途者十殺一人則父子兄弟相戒必盛卒徒而</hi>
　<hi>後敢出又就藪澤處閒曠此江海之士避世之人也又譲王篇中山公子牟謂瞻子曰身在江海之上心</hi>
　<hi>居乎魏闕之下沈休文詩網蟲垂户織夕鳥傍欄飛纓佩空為忝江海事多違詩涇以渭濁註涇水出原</hi>
　<hi>州百泉縣笄頭山東南至永興軍髙陵入渭渭水出渭州渭源縣鳥䑕山至同州馮翌縣入河涇濁渭清</hi>
　<hi>二水合而清濁益分故言清濁有辨者曰胷中涇渭甚明混則和光同塵之謂也風雲見上文龍雲註王</hi>
　<hi>褒聖主得賢臣頌龍嘘而致雲虎嘯而風冽亦本易之意</hi>
去去訪林泉空谷有遺賢言投爵里刺來泛野人船締<lb/>
交君贈縞投分我忘荃成風郢匠斵流水伯牙絃<lb/>
<pb n="KR4c0006_WYG_001-32b"/>
　<hi>林泉隠者也詩皎皎白駒在彼空谷註賢者必去而不可留矣於是歎其乗白駒入空谷晉書夏侯榮聦</hi>
　<hi>慧七嵗為文誦書日千言過目輙識文帝聞而請焉賓客百餘人人奏一刺悉書其鄉邑名氏世所謂爵</hi>
　<hi>里刺也客示之寓目遍談不謬一人帝深竒之漢中之敗十三死父難晉郭翻乘小船歸武昌庾翼造之</hi>
　<hi>欲引大船翻曰使君不以微賤而辱臨野人之舟也翼俯屈入其中終日不去左傳吳季札以縞帶贈子</hi>
　<hi>産子産獻紵衣焉千字文交友投分忘荃見上文莊子過惠子之墓顧謂從者曰郢人堊慢其鼻端若蠅</hi>
　<hi>翼使匠石斵之匠石運斤成風聴而斵之盡堊而鼻不傷郢人立不失容宋元君聞之召匠石曰試為寡</hi>
　<hi>人為之匠石曰臣則嘗能斵之雖然臣之質死久矣自夫子之死也吾無以為質矣吾無以言之矣列子</hi>
　<hi>湯問篇伯牙鼓琴志在登髙山鍾子期曰善哉峩峩兮若泰山志在流水鍾子期曰善哉洋洋兮若江河</hi>
<pb n="KR4c0006_WYG_001-33a"/>
　<hi>伯牙遊於㤗山之隂卒逢暴雨止於岩下心悲乃援琴而鼔之初為霖雨之操更崩山之音曲每奏子期</hi>
　<hi>輙窮其趣伯牙乃舍琴而歎曰善哉善哉想像猶吾心也吾於何  逃聲哉又見靈泉頌賞音註内</hi>
牙絃忘道術漳濵恣閑逸聊安張蔚廬詎掃陳蕃室<lb/>
　<hi>莊子魚相忘於江湖者也人相忘於道術者也漳濱指髙四所居也天下水以漳名者最多趙晉間有清</hi>
　<hi>漳濁漳當陽有漳水灨上有漳水漳郡有漳江亳州有漳水安州有漳水漳州有漳水考其義清濁相□</hi>
　<hi>為漳漳者文章也別也清漳濁漳合于上黨當陽即沮漳合流灨上即漳[泳-永+貢]合流鄣郡即西江合流亳漳</hi>
　<hi>即漳渦合流雲夢即漳鄖合流漳州古治在雲霄之北即西林之水與東江合流如半圭曰璋亦取判合</hi>
　<hi>為義徳州在河北去臨清三百里臨清閘下西來水名漳御河疑即上黨來者為漳濱也又見下篇漳水</hi>
<pb n="KR4c0006_WYG_001-33b"/>
　<hi>濱註張仲蔚平陵人隠居不仕所居蓬蒿没人唯開一逕陳蕃閑居庭宇荒穢父友薛勤往視之曰何不</hi>
　<hi>掃除以待賓客蕃曰大丈夫出處當掃除天下安事一室乎</hi>
虚室狎招尋敬愛混浮沈一諾黄金信三復白圭心霜<lb/>
松貞雅節月桂朗中襟靈臺萬頃濬學府九流深譚𤣥<lb/>
明毁璧拾紫陋籯金鷺濤開碧海鳯彩綴詞林<lb/>
　<hi>莊子人間世篇瞻彼闋者虛室生白註喻心能空虚則純白獨生也招尋招來賓客也浮沉謂隱顯之士</hi>
　<hi>也所以敬愛之如一不分浮沉之異也司馬遷曰直從俗浮沉與時俯仰與此浮沉字不類一諾二句俱</hi>
　<hi>見靈泉頌魏劉公幹咏松亭亭山上松瑟瑟谷中風風聲一何盛松枝一何勁風霜正慘悽終嵗常端正</hi>
<pb n="KR4c0006_WYG_001-34a"/>
　<hi>豈不罹霜雪松栢有本性酉陽雜俎月桂髙五百丈呉剛學仙有過謫令伐之樹創隨斫隨合朗中襟言</hi>
　<hi>襟懷明朗如月也莊子達生篇靈臺一而不桎註靈臺心也南史王蕙恬静若萬頃波司馬遷曰諸子十</hi>
　<hi>家其可觀者九家而已謂儒家道家隂陽家法家名家墨家雜家縱横家農家晉書嵇康阮籍之徒善談</hi>
　<hi>𤣥理士慕效之註𤣥謂老莊之說莊子庚市子之毁玉也淮南子註庚市子聖人無欲者人有争財相闘</hi>
　<hi>庚市子毀玉於其間鬪者遂止註意言譚不以璧為寳也漢夏侯勝為太子太傅每講授嘗謂諸生曰士</hi>
　<hi>病不明經術經術茍明取青紫如拾芥耳韋賢長子方山為髙寢令次子𢎞東海太守少子𤣥成復以明</hi>
　<hi>經歴位丞相故鄒魯諺曰遺子黄金滿籯不如教子一經枚乗七發波湧而濤起其始起也洪淋淋焉若</hi>
　<hi>白鷺之下翔水經東海登岸萬里東有碧海廣狹浩汗與東海等水不鹽苦正作碧色甘香味美扶桑在</hi>
<pb n="KR4c0006_WYG_001-34b"/>
　<hi>碧海中</hi>
林虚星華映水徹霞光净霞水兩分紅川源四望通霧<lb/>
巻天山静煙銷太史空鳥聲流逈簿蝶影亂芳叢柳隂<lb/>
低槧水荷氣上薫風<lb/>
　<hi>孔子家語五儀篇出於四門周章逺望楚詞河伯篇登崑崙兮四望王仲宣登樓賦登茲樓以四望兮聊</hi>
　<hi>暇日以消憂天山即祁連山也匈奴呼天曰祁連在張掖酒泉二郡界去焉支山北可千里匈奴失二山</hi>
　<hi>歌曰亡我祁連山使我六畜不蕃息失我焉支山使我婦女無顔色一名雪山一名太白山以四時有雪</hi>
　<hi>也唐薛仁貴三箭定天山即此在今哈宻衛城北番名折羅漫山匈奴過此下馬羅拜南二里有鹽池太</hi>
<pb n="KR4c0006_WYG_001-35a"/>
　<hi>史見蕩子從軍篇逈逺也藂生曰簿楚詞九章渉江篇露辛夷死林簿注草木交錯曰簿又揚雄甘泉賦列新</hi>
　<hi>雉於林簿槧塹通所謂長江天塹者也</hi>
風月芳菲節物華紛可悦將歡促席賞遽爾又歸別積<lb/>
水帶呉門通波連禹穴贈言雖欲盡機心庶應絶潘岳<lb/>
本自閑梁鴻不因熱一瓢欣狎道三月聊棲拙<lb/>
　<hi>吳門今蘇州門五湖之水所聚謂之震澤通波禹穴義見靈泉頌曾子行晏子從於郊曰嬰聞之君子贈</hi>
　<hi>人以言庶人贈人以財本老子謂孔子曰仁者贈人以言孔子謂子路曰贈汝以帛乎贈汝以言乎子貢</hi>
　<hi>過漢陰見丈人將為圃畦鑿隧而入井抱瓮而出灌榾榾然用力甚多而功寡子貢曰鑿木為機重後輕</hi>
<pb n="KR4c0006_WYG_001-35b"/>
　<hi>前挈水若抽數若泆湯其名為橰丈人忿然作色而笑曰有機械者必有機事有機事者必有機心吾非</hi>
　<hi>不知羞不為也晉潘岳字安仁鄉邑號竒童作籍田賦才名冠世出為河陽令後遷廷尉平仕宦不達作</hi>
　<hi>閒居賦漢梁鴻避地萊蕪山不交當世著飲水論一瓢三月用顔子事狎近也棲拙猶守拙也</hi>
棲拙隠金華狎道訪僊查放曠愚公谷消㪚野人家一<lb/>
頃南山豆五色東陵𤓰野衣裁薜葉山酒酌藤花白雲<lb/>
離望逺青溪隠路賖倘憶幽巖桂猶冀折踈麻<lb/>
　<hi>此狎道又以路言之張華博物志人有居海渚者年年八月有浮楂去來不失期人有竒志立飛閣其上</hi>
　<hi>齎糧乘之十餘月至一處城郭廬舍甚嚴遙望宫中有織婦一丈夫牽牛渚次飲之問曰此何處荅曰君</hi>
<pb n="KR4c0006_WYG_001-36a"/>
　<hi>還至蜀問嚴君平至訪君平君平曰某年月日客星犯牽牛織女也宗懔作荆楚嵗時記乃云張騫按本</hi>
　<hi>傳不言騫乘查不知何據說文查木浮水也或作槎非查音詫邪斫也國語山不槎蘖是也王子年拾遺</hi>
　<hi>記堯時巨查浮西海十二年一周天名貫月查一曰挂星查道藏歌註扶桑不為查王勃送行序云夜查</hi>
　<hi>之客猶對仙家坐菊之賓尚臨清賞劉道友有浮查賦水經註臨海江邊有查浦字並作查杜甫詩查上</hi>
　<hi>覔張騫又滄海有靈查皆作查惟七言絶有空愛槎頭縮項鯿七言律奉使虚隨八月槎蓋七言乃俗夫</hi>
　<hi>競玩遂肆筆妄改古體則視為冷局俗目不撃幸存舊文耳齊桓逐鹿入谷見老父曰此愚公谷也公曰</hi>
　<hi>視公狀貌非愚何以名之對曰臣故畜㹀生子大賣而買駒一少年曰牛不能生駒遂持駒去隣以臣為</hi>
　<hi>愚管仲再拜曰夷吾之過也使堯舜在上咎繇為理安有取駒者乎今臨淄縣西二十里有愚公冡北有</hi>
<pb n="KR4c0006_WYG_001-36b"/>
　<hi>愚公谷楊惲報孫㑹宗詩田彼南山蕪穢不治種一頃豆落而為萁喻朝政荒亂百官不職也陶潜詩種</hi>
　<hi>豆南山下草盛豆苗稀秦邵平封東陵侯秦亡失侯種𤓰東門外五色甜美世號東陵𤓰又云青門𤓰長</hi>
　<hi>安東門逺望之青色故云楚詞若有人兮山之阿被薜荔兮帯女蘿薜茘香草本草絡石也在石曰石鯪</hi>
　<hi>在地曰地錦繞木曰常春藤又曰龍鱗薜荔又曰扶芳藤今京師人家假山上種巴山虎是也藤花酒也白</hi>
　<hi>雲見上文郭景純遊山詩青溪十仞餘中有一道士青溪在今應天府治東三國呉鑿東渠名青溪天台</hi>
　<hi>縣西五里亦有青溪又鬼谷子王詡𨼆於河南青溪之鬼谷未詳何地皆指隠居之處也淮南子招𨼆詩</hi>
　<hi>桂叢生兮山之幽喻賢人髙隠也踈麻見上文宋謝靈運詩史記云鬼谷儀秦之師楊升菴以為即鬼大</hi>
　<hi>區非是又曰髙似孫子畧便謂藝文志無鬼谷子何輕於立論乎拾遺記鬼谷子云吾生於歸谷柳子云</hi>
<pb n="KR4c0006_WYG_001-37a"/>
　<hi>劉向班固録書無鬼谷子鬼谷子後出妄言惑世難信</hi>
　<hi>金華山名一名長山一名金盆山越絶書此古聖採藥髙且神黄初平於此成仙山之東有卧羊山即叱</hi>
　<hi>石處傍有小山名煉丹山山之西有尖峰山孤石特秀狀類芙蓉春秋時此地越西界秦属㑹稽郡漢為</hi>
　<hi>烏傷縣仍属㑹稽置東陽郡治長山縣晉属揚州劉宋属東揚州梁改置金華郡陳兼置縉州隋皆廢以</hi>
　<hi>其地属呉州尋置婺州治吳寧縣大業初廢州復為東陽郡治金華縣唐復為婺州天寳初改東陽郡乾</hi>
　<hi>元初復為婺州五代晉為武勝軍宋仍為婺州淳化初改軍曰保寧𨽻淛東路元置婺州路今改為金華</hi>
　<hi>府領縣七</hi>
　<hi>一云邵平廣陵人為東陵令嘗為陳勝狥廣陵後為布衣種𤓰長安城東今廣陵有東陵亭疑即平所封</hi>
<pb n="KR4c0006_WYG_001-37b"/>
　<hi>也此與前註不同因并誌之</hi>
　　在江南贈宋五之問<lb/>
　　　<hi>之問字延清一名少連汾州人父令文髙宗時東臺詳政學士世稱三絶之問偉儀雄辨甫冠</hi>
　　　<hi>武后召與楊烱分直賦詩奪東方蚪所先賜錦袍但有文無行為張易之奉溺器又媚武三思</hi>
　　　<hi>謟太平公主遷考功員外郎又結安樂公主睿宗立以獪險盈惡流嶺南</hi>
井絡雙源濬陽侯九𣲖長淪波通地穴委輸下歸塘別<lb/>
島籠朝蜃連洲擁夕漲韞珠成積潤讓璧動浮光<lb/>
　<hi>井天井之星也河圖曰汶山之地上為井絡天以㑹昌神以建福岷山東北一百三十里崍江之源出焉</hi>
<pb n="KR4c0006_WYG_001-38a"/>
　<hi>東北五十里崌江之源出焉謂之二江楚詞凌陽侯之汜濫兮淮南子陽侯陽國之侯溺於水其神能為</hi>
　<hi>大波荒史庖犧氏立仲起司陸陽侯司海又六佐中之一也蒙求武王叱陽侯則曰海神也未詳孰是江</hi>
　<hi>至尋陽分為九派一烏江二蚌江三烏王江四嘉靡江五畞江六浮江七廪江八提江九菌江郭璞江賦</hi>
　<hi>源二分於崌崍流九派乎潯陽鼓洪濤於赤岸淪餘波於柴桑木𤣥虚海賦於廓靈海長為委輸漢書順</hi>
　<hi>流而下足以委輸註輸送委積也並去聲列子渤海之東有大壑名曰歸塘其中有岱輿員嶠方壺瀛洲</hi>
　<hi>蓬萊五山漢書海旁有蜃氣為樓臺朝時嘗見羣鳥飛繞蜃有二解蚌義見上篇兵書云東海出氣如鱉</hi>
　<hi>渭水出氣如蜃蜃形似蛇而大今寺門金剛風調雨順執蛇者蜃也與順同音月令雉入大水為蜃註引</hi>
　<hi>張華識武庫中雉云必蛇所化旁果有蛇蛻即蛇為蜃也陸機賦石韞玉而山輝水藏珠而川媚地鏡啚</hi>
<pb n="KR4c0006_WYG_001-38b"/>
　<hi>曰玉石之精也其在石中若山中石潤而浸旁有水其居地其氣青而浮其氣青白而圓光轉其地中常</hi>
　<hi>潤張文琮詠水詩標名資上善流派表靈長地啚羅四瀆天文載五潢方流含玉潤圓折動珠光獨有蒙</hi>
　<hi>園吏棲偃玩濠梁</hi>
浮光疑折水積潤踈圓沚玉輪涵地開劍匣連星起風<lb/>
煙摽逈秀英靈信多美懷徳踐遺芳端操慙謀巳<lb/>
　<hi>尸子凢水其方折者有玉其圓折者有珠木𤣥虚海賦狀如天輪膠戾而激轉又似地軸挺拔而爭廻劍</hi>
　<hi>匣連星已見螢火篇理豐註顔延年詩弱植慕端操窘歩懼先迷</hi>
謀巳謬觀光牽迹強恓惶揆拙迷三省勞生昧兩忘彈<lb/>
<pb n="KR4c0006_WYG_001-39a"/>
隋空勸笑獻楚自多傷一朝殊黙語千里暴炎凉<lb/>
　<hi>易觀卦六四觀國之光利用賓于王程傳五以剛陽中正居尊位四切近之觀見國之徳輝所宜效力輔</hi>
　<hi>君以為君之賓禮三省即曽子事勞生已見螢火篇荘子大宗師而其譽堯而非桀也不如兩忘而化其</hi>
　<hi>道隋侯行遇大蛇頭上有血以杖挑放水中而去後至蛇所見大蛇銜一珠來意疑不敢取夜夢踏一大</hi>
　<hi>蛇驚覺乃得雙珠劉向說苑云蛇中斷侯以藥封之後人名其處為斷蛇邱嵗餘蛇<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>明珠徑寸絶白有</hi>
　<hi>光謝之此與前記小異莊子讓王篇以隋侯之珠彈千仞之雀世必笑之夫生豈特隋侯之重哉棄生殉</hi>
　<hi>物寧不悲耶楚卞和得璞獻楚厲王王使玉人相之曰石也以和為謾刖其右足武王立獻之又刖其左</hi>
　<hi>足文王立乃抱璞哭於荆山之下三日夜繼之以血王使問之曰吾非病刖也吾獨悲夫美玉而名之以</hi>
<pb n="KR4c0006_WYG_001-39b"/>
　<hi>石貞士而名之以詐王使破之得美玉焉遂命曰和氏之璧</hi>
炎凉幾遷貿川陸疲臻湊積水架吳濤連山横楚岫風<lb/>
月雖殊昔星河猶是舊姑蘇望南浦邯鄲通北走<lb/>
　<hi>劉虬書玉燭登年金商在律炎凉始貿動静惟安貿易也湊如輻輳之輳呉多水楚多山故枚乘七發觀</hi>
　<hi>濤乎廣陵之曲江而宋玉諸人亦以巫山九疑為詞也姑蘇今蘇州也楚詞河伯篇送美人兮南浦江淹</hi>
　<hi>別賦春草碧色春水綠波送君南浦傷如之何南浦在今武昌府城南三里史記張釋之為中郎將從文</hi>
　<hi>帝幸覇陵慎夫人從上指示夫人新豐道曰此走邯鄲道也使夫人皷瑟上倚瑟而歌意慘悽悲懷顧謂</hi>
　<hi>羣臣曰嗟乎以北山石為槨用紵絮斮陳漆其間豈可動哉釋之曰使其中有可欲者雖錮南山猶不足</hi>
<pb n="KR4c0006_WYG_001-40a"/>
　<hi>恃况石槨哉文帝初封代邯鄲道通代言之寓思舊也又滕公言季布曰此不北走胡南走越耳走去聲</hi>
　<hi>姑蘇春秋時呉地名秦已為呉縣即㑹稽郡治所東漢永建中置呉郡晉宋齊因之陳於縣置呉州隋唐</hi>
　<hi>屬蘇州宋為平江府治元仍舊今改蘇州治所邯鄲古邑名春秋屬晉戰國為趙都秦滅趙置邯鄲郡漢</hi>
　<hi>廢郡為縣屬趙國晉魏屬廣平國隋初屬磁州後省入洛州唐初復置屬洛州後改屬磁州宋仍舊至今</hi>
　<hi>改屬廣平府</hi>
北路平生親南浦別離津瀟湘一超忽洞庭多苦辛秋<lb/>
江無緑芷寒汀有白蘋采之將何遺故人漳水濵<lb/>
　<hi>瀟湘二水名洞庭湖今在湖廣岳州府城南禹貢九江孔殷註云即洞庭也沅漸元辰叙酉豐資湘九水</hi>
<pb n="KR4c0006_WYG_001-40b"/>
　<hi>皆合于此名為五瀦戰國策秦與荆戰大破之取洞庭五瀦是也每嵗六七八月間岷峨雪消水暴漲自</hi>
　<hi>荆江逆入洞庭清流為之改色史記左洞庭以天子在北洞庭在西故曰左也湘水在長沙府西環城而</hi>
　<hi>下源出廣西興安縣海陽山西北流至分水嶺分為二派流而南曰漓水流而北曰湘水由靈渠與灌水</hi>
　<hi>㑹湘猶相也言有所合漓猶離也言違湘南流湘水至永州與瀟水合曰瀟湘至衡陽與蒸水合曰蒸湘</hi>
　<hi>至沅州與沅水合曰沅湘合衆流以達洞庭楚詞扈江離與薜芷兮紉秋蘭以為佩芷香草也又湘夫人</hi>
　<hi>篇白蘋兮騁望與佳期兮夕張註蘋草秋生似莎而大白色為鳯所食又湘君篇捐余玦兮江中遺余佩</hi>
　<hi>兮澧浦采芳洲兮杜若將以遺兮下女註湘君既不可見而心終不忘猶欲解玦佩以為贈而又不敢顯</hi>
　<hi>然致之以當其身故但委之于水濵若捐遺然猶聘禮賔行致禮而不拜也猶恐意不達采香草欲遺侍</hi>
<pb n="KR4c0006_WYG_001-41a"/>
　<hi>女使通其意梁柳惲江南曲汀洲采白蘋日晚江南春洞庭有歸路瀟湘逢故人漳水濱見前送髙四篇</hi>
漳濱巳遼逺江潭未旋返為聴短歌行當想長洲苑露<lb/>
金薫菊岸風佩揺蘭坂蟬鳴稻葉秋鴈起蘆花晚<lb/>
　<hi>楚詞漁父篇屈原既放游於江潭行吟澤畔古樂府有燕歌行長歌行放歌行朝歌行艶歌行怨歌行前</hi>
　<hi>緩聲歌行櫂歌行鞠歌行短歌行蔡歌行陳歌行枚乘上呉王書圏守禽獸不如長洲之苑左思呉都賦</hi>
　<hi>帯朝夕之濬池佩長洲之茂苑長洲苑本吳闔閭遊獵處在太湖北岸漢為吳縣地自晉至隋皆因之唐</hi>
　<hi>萬嵗通天初置長洲縣至今因之編户六百三十九里附郭蘇州蘭佩見上文註曹植公宴詩秋蘭披長</hi>
　<hi>坂朱華冐緑池稻葉秋如麥秋之秋鴈畏寒秋南春北蘆花秋時也故云鴈起</hi>
<pb n="KR4c0006_WYG_001-41b"/>
晩秋雲日明亭臯風霧清獨負平生氣空牽揺落情占<lb/>
星非聚徳夢月詎懸名寂寥傷楚奏凄斷泣秦聲<lb/>
　<hi>司馬相如上林賦亭臯千里註澤曲曰臯楚詞九辨蕭瑟兮草木揺落而變衰憭慄兮若在逺行登山臨</hi>
　<hi>水兮送將歸喻叔世主昏政亂賢人將歸也庾信枯樹賦沈淪窮巷蕪没荆扉既傷揺落彌嗟變衰桓大</hi>
　<hi>司馬聞而歎曰昔年移柳依依漢南今看揺落悽侄愴江潭樹猶如此人何以堪陳寔字仲弓從諸子</hi>
　<hi>造荀季和于時徳星見太史奏五百里内有賢人聚□澤夢名字炳然在月中楚詞泬寥兮天髙而氣清</hi>
　<hi>寂寥兮收潦而水清左傳晉侯觀於軍府見楚鍾儀問曰南冠而縶者誰也有司對曰楚囚也問其族曰</hi>
　<hi>怜人也與之琴操南音公曰君子也言稱先職不背楚本也樂操土風不忘舊也魏王粲登樓賦鍾儀幽而</hi>
<pb n="KR4c0006_WYG_001-42a"/>
　<hi>奏兮張儀讒陳軫於秦王王謂軫曰吾聞子欲去秦之楚亦思寡人不軫曰昔越人莊舄仕楚執珪而病</hi>
　<hi>楚王曰舄故越鄙細人也今富貴矣亦思越不舄謝對曰凢人之思故在其病也彼思越則越聲思楚則</hi>
　<hi>楚聲使人聴之尚越聲也今臣雖棄逐之楚豈能無秦聲哉</hi>
秦聲懷舊里楚奏悲無已郢路少歌人叢臺富竒士温<lb/>
煇凌愛日壯氣驚寒水一顧重風雲三冬足文史<lb/>
　<hi>楚襄美宋玉之才憎其似屈原也謂之曰子盍從楚之俗使人貴子之徳乎對曰客有歌於郢中者始而</hi>
　<hi>為下里巴人國中唱而和者數千人中而為陽阿薤露國中唱而和者數百人其為陽春白雪國中屬而</hi>
　<hi>和者不過數十人引商刻羽雜以流徵國中屬而和者不過數人而巳是其曲彌髙其和彌寡故鳥有鳯</hi>
<pb n="KR4c0006_WYG_001-42b"/>
　<hi>而魚有鯤士亦有之夫聖人瑰意竒行超然獨處世俗之民又安知臣之所為哉夢溪筆談云世稱善歌</hi>
　<hi>者曰郢人郢州至今有白雪樓此乃因宋玉之言也今考其詞客歌于郢中非郢人歌乃不能和客之歌</hi>
　<hi>者也襄陽耆舊傳雖云楚有善歌者歌陽菱白露朝日魚麗和之者不過數人復無陽春白雪之名又今</hi>
　<hi>郢州本謂之北郢亦非古之楚都或曰楚都在今宜城界中有故墟尚在亦非郢也乃鄢也據左傳楚成</hi>
　<hi>公使鬬冝申為商公沿漢泝江將入郢王在渚宮下見之㳂漢至于夏口然後泝江則郢當在江上不在</hi>
　<hi>漢上也又在渚宮下見之則渚宮蓋在郢也楚徙都丹陽在今枝江文王遷郢昭王五遷皆在今江陵境</hi>
　<hi>中杜預註左傳楚國即今江陵縣北紀南城也靈運鄴中集詩南登宛郢城今江陵北十二里紀南城即</hi>
　<hi>古郢都鄒陽諫呉王書夫全趙之時武力鼎士袨服叢臺之下者一旦成市註叢臺趙王之臺在邯鄲袁</hi>
<pb n="KR4c0006_WYG_001-43a"/>
　<hi>淑詩荆楚多壯士宛洛富少年梁劉孝焯詩東山富遊士北土無遺彦左傳酆舒問賈季曰趙盾趙衰孰</hi>
　<hi>賢曰趙衰冬日之日也趙盾夏日之日也冬日可愛夏日可畏驚寒水即上篇易水歌意蘇代欲見齊王</hi>
　<hi>王怨蘇秦不欲見代代說淳于髠曰人有賣駿馬者三日立於市人莫與言及見伯樂環而視之去而顧</hi>
　<hi>之一旦而價十倍足下有意為臣伯樂乎又謝𤣥暉和王主簿詩平生一顧重夙昔千金賤註列女傳楚</hi>
　<hi>成王夫人鄭瞀王登臺夫人不顧王曰顧吾與汝千金遂行不顧三冬足文史見上篇</hi>
文史盛紛綸京洛多風塵猶輕五車富未重一囊貧李<lb/>
僊非易託蘇鬼曲難因不惜勞歌盡誰為聴陽春<lb/>
　<hi>漢書慶雲之象紛紛綸綸井丹通五經善談論京師為之語曰五經紛綸井大春梁王僧儒與陳居士書</hi>
<pb n="KR4c0006_WYG_001-43b"/>
　<hi>禀紛綸之髙諭承希微之妙㫖陸士衡詩京洛多風塵素衣化為緇莊子天下篇惠施多方其書五車其</hi>
　<hi>道外馭其言也不中東方朔謂武帝曰臣長九尺亦俸粟一囊趙壹疾邪賦曰文籍雖滿腹不如一囊錢</hi>
　<hi>伊優北堂上骯髒倚門邊郭林宗見河南尹李膺膺大竒之遂相友善於是名震京師後歸鄉里衣冠諸</hi>
　<hi>儒送至河上車數千兩膺惟與林宗同舟而濟衆賓望之若神仙焉蘇秦之楚三日乃得見王談卒辭行</hi>
　<hi>王欲留之秦曰楚國食貴于玉薪貴于桂謁者難見於鬼王難見于帝今臣食玊炊桂因鬼見帝其可得</hi>
　<hi>與詩鴻鴈於飛哀鳴嗸嗸維此哲人謂我劬勞維彼愚人謂我宣驕註歌多出于勞苦而不知者嘗以為</hi>
　<hi>驕也韓詩云勞者歌其事陽春見上文郢路註</hi>
　五言律詩<lb/>
<pb n="KR4c0006_WYG_001-44a"/>
　　於紫雲觀贈道士詩<hi>有序</hi>
　　　<hi>周穆王因尹軌真人置草樓觀召幽逸人居之謂之道士此稱道士之始</hi>
鄉國一辭江山萬里昔年離別還同塞北之鳬今日歸<lb/>
來即似遼東之鶴<lb/>
　<hi>蘇武留匈奴十九年既而得歸別李陵詩曰雙鳬俱北飛一鳬獨南翔子今留北土我今歸故鄉遼東華</hi>
　<hi>表柱千年有鶴鳴于其上曰有鳥有鳥丁令威去家千載今來歸城郭半是人民非何不學仙塜纍纍註</hi>
　<hi>丁令威人名化鶴而為言也</hi>
先生情均得兔忘荃之契巳深路是亡羊分岐之恨愈<lb/>
<pb n="KR4c0006_WYG_001-44b"/>
切不題短什何汰衷襟<lb/>
　<hi>得兎忘荃亡羊分岐俱見前贈髙四篇詩小雅鹿鳴之什二之一註雅頌無諸國別故以十篇為一巻而</hi>
　<hi>謂之什猶軍法以十人為什也汰如沙汰之汰散去也</hi>
碧落澄秋景𤣥門啓曙闗人疑列禦至客似令威還羽<lb/>
葢徒欣仰雲車未可攀只應傾玉醴時許寄頽顔<lb/>
　<hi>落如院落之落以秋色碧言之也秋景曰澄景曰朗景又曰清景九月謂之𤣥月借其字以名門也平光</hi>
　<hi>曰曙闗字用老子出闋意見後贈李榮篇列子名禦冦與鄭繆公同時其學本於黄帝老子號曰道家孝</hi>
　<hi>景時貴黄老其書頗行於世及後遺落散在民間且多寓言與莊周相類故司遷不為列傳令威見上文</hi>
<pb n="KR4c0006_WYG_001-45a"/>
　<hi>遼東鶴註宋玉髙唐賦有翠蓋字註以翠羽為蓋魏文芙蓉池詩卑枝拂羽蓋脩條摩蒼天又西北有浮</hi>
　<hi>雲亭亭如車蓋郊祀志文成言於漢武帝言上欲與神通非象神宫室被服神不至乃作畫雲氣車甲丙</hi>
　<hi>戊庚壬日各以其色駕之嵇康洛中賦六龍儼其齊首載雲車之容裔春秋厯序曰人皇乘雲車出谷口</hi>
　<hi>魏武古樂府願得神之人乘雲車驂白鹿上到人之阿來賜神之藥張衡思𤣥賦噏青岑之玉醴兮餐沆</hi>
　<hi>瀣以為糧十洲記瀛洲有玉膏如酒名玉醴飲頽數升令人長生衛玠醉入市人以為玉山之將</hi>
　　在獄詠蟬詩<hi>有序</hi>
余禁所禁垣西是法㕔事也有古槐數株焉雖生意可<lb/>
知同殷仲文之古樹聴訟斯在即周召伯之甘棠<lb/>
<pb n="KR4c0006_WYG_001-45b"/>
　<hi>晉書殷仲文少有才藻美容貌大司馬桓温妻以女温子𤣥簒位仲文以佐命親貴帝反正抗表待罪乞</hi>
　<hi>歸不許因月朔與衆至大司馬府有老槐樹顧之良乆嘆曰槐樹婆娑無復生意忽遷守東陽意彌不</hi>
　<hi>平後伏誅詩召伯甘棠篇蔽芾甘棠勿翦勿伐召伯所茇序曰召伯循行南國㦯舍甘棠之下以布文王</hi>
　<hi>之政而聴訟焉故後人思其徳愛其樹而不忍傷之也故詩下章有速我訟之句</hi>
每至夕照仾隂秋蟬踈引發聲幽息有切嘗聞豈人心<lb/>
異於曩時將蟲響悲乎前聴<lb/>
　<hi>日西落影反照於東謂之夕照亦曰反照亦曰反景低與互同踈與䟽同長也曲慢聲曰引魏文帝詩草</hi>
　<hi>蟲鳴何悲孤鴈獨南翔陸機詩頓轡倚髙岩側聴悲風響</hi>
<pb n="KR4c0006_WYG_001-46a"/>
嗟乎聲以動容徳以象賢故㓗其身也禀達人君子之<lb/>
高行蛻其皮也有僊都羽化之靈姿候時而來順隂陽<lb/>
之數應節為變審藏用之機有目斯開不以道昏而昩<lb/>
其視有翼自薄不以俗厚而易其貞吟喬樹之㣲風韻<lb/>
資天縱飲高秋之隊露清畏人知<lb/>
　<hi>書微子之命篇惟稽古崇徳象賢統承先王註象賢謂其後嗣有象先聖王之賢者則命之以主祀也吳</hi>
　<hi>都賦桂父煉形而見色赤須蟬蛻而附麗淮南子蟬飲而不食三十日而蛻註蛻恱音蟬未脫時名腹育</hi>
　<hi>蛻其皮即為蟬藥有蟬蜕即其形也世言蛣蜣乃蜣蜋轉糞者別是一種不能化也道士白日化羽翼飛</hi>
<pb n="KR4c0006_WYG_001-46b"/>
　<hi>升上天謂之羽化列僊傳赤須仙人食栢葉齒落復生化身而去陸雲曰蟬有五徳頭上有緌文也含氣</hi>
　<hi>飲露清也黍稷不享亷也處不巢居儉也應候守節信也禮記月令仲夏之月蜩始鳴夏蟬也孟秋之月</hi>
　<hi>寒蟬鳴秋蟬也此蓋指秋蟬耳晉胡質為荆州子威自京師省之質賜之縑一匹威曰安得此質曰此吾</hi>
　<hi>俸禄之餘也後威為徐州帝問卿清何如父對曰臣清畏人不知父清畏人知</hi>
僕失路艱虞遭時徽纒不哀傷而自怨未揺落而先衰<lb/>
聞蟪蛄之有聲悟平反之巳奏見螳螂之抱影怯危機<lb/>
之未安感而綴詩貽諸知己<lb/>
　<hi>艱虞難度之地也晉書多用之易坎上六係用徽纒寘於叢棘三嵗不得程傳上六以隂柔而居險之極</hi>
<pb n="KR4c0006_WYG_001-47a"/>
　<hi>其䧟之深如繫縳之以徽纒囚於<graphic n="KR1244" url="https://raw.githubusercontent.com/kanripo/KR-Gaiji/master/images/KR1244.png" mimeType="image/png"/>棘之中至三嵗不得免也楚詞淮南子招隠篇蟪蛄鳴兮啾啾註夏</hi>
　<hi>蟬也風土記秋日蟪蛄鳴于朝寒蛩鳴于夕漢書戾太子傳太子多听平反毛氏曰平反理正幽枉也顔</hi>
　<hi>師古曰反罪人辭使從輕而出也秋將决獄故聞蟬知奏平仄吳王伐荆令敢諫者死孺子欲諫懷彈挾</hi>
　<hi>九隠於後園樹下露沾其衣如是者三朝王曰孺子何苦對曰蟬居髙飲露不知螗螂在其後螗螂抱蟬</hi>
　<hi>不知黄雀在其後黄雀又不知臣挾彈而伺之臣亦不知露之沾其衣也</hi>
庶情沿物應哀弱羽之飄零道寄人知憫餘馨之寂寞<lb/>
非謂文墨取代幽憂云耳<lb/>
　<hi>莊子譲王篇堯譲天下於許由不受又譲於子州支父父曰以我為天子猶之可也雖然我適有幽憂之</hi>
<pb n="KR4c0006_WYG_001-47b"/>
　<hi>病方且冶之未暇治天下也註幽憂病深固也詩小雅正月篇竄憂以痒註竄憂幽憂也</hi>
西陸蟬聲唱南冠客思侵那堪𤣥鬢影來對白頭吟露<lb/>
重飛難進風多響易沈無人信高潔詎為表予心<lb/>
　<hi>左傳申豐曰古者日在北陸而藏氷西陸朝覿而啓之註陸道也夏正十二月日在虗危氷堅而藏之奎</hi>
　<hi>婁昴畢乃西方之宿春分之中奎星朝見東方夏正三月日在昴畢出氷而用之按此則西陸乃春時也</hi>
　<hi>虞子陽詩蓐收清西陸未曦將由白司馬彪續漢書曰日行北陸謂之冬西陸謂之秋若作秋景本後二</hi>
　<hi>語言之也南冠見前送之問篇楚奏註司馬相如過茂陵見女子緑鬢白齒欲聘之為妾皁文君作白頭</hi>
　<hi>吟以自絶其詞曰凄凄重凄凄嫁女不須啼愿得同心人白頭不相離蟬項下有緌似冠緌額旁有縷痕</hi>
<pb n="KR4c0006_WYG_001-48a"/>
　<hi>似鬢故用冠鬢字</hi>
　　途中有懷<lb/>
睠然懷楚奏悵矣背秦闗涸鱗驚煦轍隊羽怯虚彎素<lb/>
服三川化烏裘十上還莫言無皓齒時俗薄朱顔<lb/>
　<hi>詩小雅大東篇睠言顧之註顧貌楚奏見前贈之問篇禮悵悵乎其何之註茫然自失之貌晉書趙至字</hi>
　<hi>景貞代郡人與嵇康兄子蕃友善將去遼西與蕃書叙別之情并陳其志曰昔李叟入秦及關而歎梁生</hi>
　<hi>適越登岳長謡夫以嘉遁之舉猶懹戀恨况乎不得已者哉涸鱗煦轍見前上裴侍郎詩註楚春申君欲</hi>
　<hi>將臨武君魏加白異日者更嬴與魏王處京臺之下曰臣為君引弓虚發而下鳥有間鴈從東方來更羸</hi>
<pb n="KR4c0006_WYG_001-48b"/>
　<hi>虛發而下之魏王曰射可以至此乎更嬴曰此孽也其飛徐者故瘡痛也悲鳴者乆失羣也故瘡未息而</hi>
　<hi>驚心未去也聞弦者音烈而髙飛故瘡隕也臨武君嘗為秦孽而可挋秦乎陸士衡詩京洛多風塵素衣</hi>
　<hi>化為緇韋昭曰洛陽有伊洛河三水故名三川陽休之說涇渭洛亦為三川即周之王城下都也秦於洛</hi>
　<hi>陽置三川郡漢置河南郡東漢都於此置河南尹三國魏置司州晉亦都此符秦改豫州劉宋仍司州後</hi>
　<hi>魏改洛州徙都之又改司州亦為河南尹後因改東京隋煬帝徙都此改豫州唐初為洛州置都督府髙</hi>
　<hi>宗改中都尋改神都天寳改東京五代梁為西都唐改東都晉改西京宋因之金置徳昌軍號中京置金</hi>
　<hi>昌府元為河南路即今河南府是也烏裘十上見前贈髙四序註曹植釋詩篇時俗薄朱顔誰為發皓齒</hi>
　<hi>俯仰嵗將暮榮燿難乆恃</hi>
<pb n="KR4c0006_WYG_001-49a"/>
　　出石門<lb/>
　　　<hi>石門不知何石門周赧王五年秦敗三晉之師于石門賜以黼黻之服石門趙氏世家作石阿</hi>
　　　<hi>正義曰在石隰二州界廣州有石門在畨禺縣北二十里昔南越相呂嘉積石于江以拒漢因</hi>
　　　<hi>名呉隠之至石門酌貪泉即此下云至分陜即恐是趙晉之石門在今平陽府解州東南白徑</hi>
　　　<hi>嶺踰中條山通陜州道山嶺參天古石壁立間不容軌</hi>
層巖逺接天絶頂上棲煙松低輕葢偃藤細弱鈎懸石<lb/>
明如挂鏡苔分似列錢暫策為龍杖何處得神僊<lb/>
　<hi>低字見咏蟬篇當作平音乃叶蓋鈎以松藤之象也楊雄蜀王本紀武都丈夫化為女子顔色美麗蓋山</hi>
<pb n="KR4c0006_WYG_001-49b"/>
　<hi>精也蜀王納以為妃無幾物故乃發卒于武都擔上葬於成都郭中號曰武擔以石作鏡一枚表其墓見</hi>
　<hi>長念之情也西魏時改墊江為石鏡縣宋改石昭今為州屬重慶府杜詩蜀王將此鏡送死至空山㝠寞</hi>
　<hi>憐香骨提携近玉顔衆妃無復嘆千騎亦虚還獨有傷心石湮淪玉宇間西都賦金缸銜璧是為列錢註</hi>
　<hi>璧中之横帶行列似錢也蒼苔之色亦似錢何晏景福殿賦皎皎白間離離列錢費長房學仙壺公歸公</hi>
　<hi>以一杖與之曰騎此任所之長房抵家投葛陂中化龍而去策謂曳杖似策馬也</hi>
　　至分陜<lb/>
　　　<hi>周時以周公召公為二方伯自陜以東周公主之自陜以西召公主之綱目秦伐魏取垣蒲註</hi>
　　　<hi>垣古邑名即周召分陜之處春秋時屬晉戰國屬魏秦漢為垣縣地屬河東郡後魏置邵郡及</hi>
<pb n="KR4c0006_WYG_001-50a"/>
　　　<hi>白水縣後周兼置郡州改縣曰毫城隋改垣縣屬絳郡義寧初置邵原郡唐改邵州貞觀初廢</hi>
　　　<hi>以縣屬綘州宋改垣曲縣金仍舊元省入絳縣尋復置今改屬平陽府</hi>
陜西開勝壤召南分沃疇列樹巢維鵲平渚下睢鳩憇<lb/>
棠疑勿剪曵葛似攀樛至今王化美非獨在隆周<lb/>
　<hi>陜西自陜以西也非主一地言之召地名召公奭之采邑舊説扶風雍縣南有召亭即其地今雍縣自宋</hi>
　<hi>析為岐山天興二縣未知召亭的在何處南南國之詩言自方伯之國被於南方也詩召南鵲巢篇維鵲</hi>
　<hi>有巢美女子被后妃之化也周南闗睢篇關闗睢鳩美文王后妃之徳也憇棠見咏蟬篇曵葛句用南有</hi>
　<hi>樛木葛藟纍之之詩亦美后妃能逮下衆妾樂其徳而稱願之也</hi>
<pb n="KR4c0006_WYG_001-50b"/>
　　至汾水戍<lb/>
　　　<hi>汾源出嵐州静樂北管岑山東南入并州即西南經絳州蒲州東北歴安邑西南入河</hi>
行役忽離憂復此愴分流濺石廻湍咽縈叢曲澗幽隂<lb/>
崖嘗結晦宿莽競含秋况乃霜晨早寒風入戍樓<lb/>
　<hi>楚辭朝搴阰之木蘭夕攬洲之宿莽又願徼幸而有待兮宿莽與野草同死謝靈運征賦拍宿莽以迷徑</hi>
　<hi>覩生煙而知墟註草冬生不死者楚人謂之宿莽即拔心草也屈原以木蘭去皮不死宿莽抜心不死故</hi>
　<hi>取以自喻</hi>
　　北眺舂陵<lb/>
<pb n="KR4c0006_WYG_001-51a"/>
　　　<hi>張平子西京賦南望杜霸北眺五陵眺視也舂陵漢之鄉名元朔五年以零陵郡冷道縣舂陵</hi>
　　　<hi>鄉封長沙王子買為舂陵侯至再侯仁請徙南陽郡元帝時乃徙蔡陽縣白水鄉望氣者蘇伯</hi>
　　　<hi>阿見舂陵城歎曰氣佳哉鬱鬱蒼蒼及光武即位改章陵今襄陽府襄陽縣南三十里</hi>
緫轡疲宵邁驅馬倦晨興既出封泥谷還過避雨陵山<lb/>
明行照上谿宿宻雲蒸登髙徒欲賦詞殫獨撫膺<lb/>
　<hi>隗囂姊子王元曰願以一丸泥為大王東封函谷闗左傳秦穆欲襲鄭蹇叔諫不聴其子與師哭而送之</hi>
　<hi>曰晉人禦師必於殽殽有二陵焉其南夏后臯之墓其北陵文王之所避風雨也必死是間余收爾骨焉</hi>
　<hi>殽山今陜縣東二殽是也元和志云東殽至西殽三十五里在秦闗之東漢闗之西括地志殽山一名嶔</hi>
<pb n="KR4c0006_WYG_001-51b"/>
　<hi>岑山在洛州永寜縣西北即古之殽道也行照猶云行月易小畜宻雲不雨自我西郊毛萇詩傳登髙能</hi>
　<hi>賦可為大夫張華雜詩永思慮崇替慨然獨拊膺</hi>
　　望鄉夕泛<lb/>
歸懷到不安促榜犯風瀾落宿含樓近浮月帶江寒喜<lb/>
遂行前志憂從望裏寛今夜南枝鵲應無繞樹難<lb/>
　<hi>司馬相如子虚賦榜人歌謝瞻詩榜人理行艫輶軒命歸僕註榜人舟人榜㻥謗也以歌聲名之也落宿</hi>
　<hi>本落星字用之見螢火賦曹操軍赤壁把酒臨江賦詩曰月朗星稀烏鵲南飛繞樹三匝無枝可依本譏</hi>
　<hi>劉備為已所逐不知反為已兵敗歩走之䜟</hi>
<pb n="KR4c0006_WYG_001-52a"/>
　　乆客臨海有懷<lb/>
　　　<hi>臨海春秋戰國時越地秦属閩中郡漢初為東甌國后東甌内徙以其地置回浦縣屬㑹稽郡</hi>
　　　<hi>又南部都尉治此東漢初改回浦曰章安縣呉以㑹稽東部為臨海郡治臨海縣徙治章安梁</hi>
　　　<hi>改赤城郡尋廢陳復置章安郡隋罷唐初置海州尋改台州至徳初移治始豐縣陞徳化軍宋</hi>
　　　<hi>復為台州屬浙東路元改台州路今台州府附郭臨海縣屬淛江道</hi>
天涯非<hi>疑是升字</hi>日觀地㞯望星樓練光揺亂馬劍氣上連<lb/>
牛草濕姑蘇夕葉下洞庭秋欲知凄斷意江上歩安流<lb/>
　<hi>日觀見髙四篇爾雅陬隅髙者曰㞯星樓見螢火篇孔子與顔回俱登太山孔子望吳閶門外有繫白馬</hi>
<pb n="KR4c0006_WYG_001-52b"/>
　<hi>引顔回指示之曰若見吳門乎曰見之有若一疋練然則馬之光景一疋長耳故後人呼馬為一疋因與</hi>
　<hi>回俱下回髮白齒落遂病死劍氣連牛見螢火篇淮南王安謀反伍被諫曰臣聞子胥諫吳王曰臣今見</hi>
　<hi>麋鹿遊姑蘇之臺也今臣亦見宮中生荆棘露沾人衣也楚辭洞庭波兮木葉下又令沅湘兮無波使江</hi>
　<hi>水兮安流</hi>
　<hi>姑蘇春秋時吳地名秦為㑹稽郡治所東漢永建中置呉郡晉宋齊因之陳于縣置呉州隋唐屬蘇州宋</hi>
　<hi>為平江府治元仍舊今為蘓州府治所附郭呉縣長洲</hi>
　　遊兖部孔君自衛來欣然相遇若舊<lb/>
　　　<hi>兖禹貢州名春秋時為魯國治曲阜縣戰國屬楚秦為薛郡漢為瑕邱縣屬山陽郡東漢因之</hi>
<pb n="KR4c0006_WYG_001-53a"/>
　　　<hi>晉省入南平縣屬髙平國隋復置瑕邱縣為魯郡治唐為兖州治宋初改滋縣後改滋陽縣取</hi>
　　　<hi>山為名金元因之今為兖州府附郭滋陽衛見後傷祝阿王明府朝歌註孔若思越州山隂人</hi>
　　　<hi>陳吏部奐四世孫祖紹安與孫萬夀皆以文詞稱時謂孫孔若思早孤母躬訓教長以博學聞</hi>
　　　<hi>擢明經歴庫部郎中置止水一石于座右明自足意五王當國以若思多識政事必咨而後行</hi>
　　　<hi>三遷禮部侍郎出刺衛州後以清白擢銀青大夫累封梁郡公</hi>
遊人自衛返客背隔淮來傾葢金蘭合忘荃玉葉開繁<lb/>
華明日柳踈蕋落風梅將期重交態時熨不然灰<lb/>
　<hi>淮水名出漢陽桐柏山槐樹下故名曰淮由泗州經清河淮安入海孔子之郯程子遇之途傾蓋而語孔</hi>
<pb n="KR4c0006_WYG_001-53b"/>
　<hi>子顧子路取束帛贈之金蘭見靈泉頌忘荃玉葉交態俱見髙四篇不然灰見螢火賦</hi>
　　西京守嵗<lb/>
　　　<hi>西漢都闗中東漢都洛陽于是以闗中為西京洛陽為東京唐亦都闗中依漢故</hi>
閑居寡言宴獨坐慘風塵忽見嚴冬盡方知列宿春夜<lb/>
將寒色去年共曉光新耿耿他鄉夕無由展舊親<lb/>
　<hi>詩國風氓篇言笑晏晏陸機狹斜行余本倦遊客豪彦多舊親</hi>
　　白雲抱幽石<lb/>
　　　<hi>謝靈運詩白雲抱幽石緑篠媚清漣此以其句為題也隋孔範賦得白雲抱幽石詩白雲浮逺</hi>
<pb n="KR4c0006_WYG_001-54a"/>
　　　<hi>蓋飄飄遶石飛帶蓮縈錦色拂鏡下仙衣陣結香爐隠羅成玉女微能感荆王夢陽臺雜雨歸</hi>
重巖抱危石幽澗曵輕雲繞瑱僊衣動飄蓮羽蓋分錦<lb/>
色連花静苔光帶葉薫距知吳㑹影長抱榖城文<lb/>
　<hi>瑱充耳也以美石似玉者為之仙衣猶霓裳霞衣也太華山有石蓮峯羽蓋見紫雲觀贈道士篇錦色以</hi>
　<hi>石言亦可有雲錦亦有錦石也黄帝與蚩尤戰于涿鹿常有五色雲氣金枝玉葉止于帝上因作華蓋詩</hi>
　<hi>序言蓋本此易通榖雨大陽雲出張如車蓋魏文帝詩西北有浮雲亭亭如車蓋惜哉時不遇適與飄風</hi>
　<hi>㑹吹我東南行行行至呉㑹吳㑹非我鄉安能乆留滯棄置勿復陳客子嘗畏人張良遊圯橋上遇老人</hi>
　<hi>令下橋取履欲歐之憫其老為取跪進老人以足受之曰孺子可教因與約後五日至此老人巳先在老</hi>
<pb n="KR4c0006_WYG_001-54b"/>
　<hi>人怒曰與老人期何後也又期亦如之良乃半夜往老人喜授以書乃太公兵法曰讀此可為帝者師后</hi>
　<hi>濟北榖城山下黄石即我也既而從漢髙經榖城果見黄石乃取而葆祠之良死并葬黄石每上㒸伏臘</hi>
　<hi>祠黄石吳㑹謂三吳之都㑹今蘇州也一統志云世稱呉門為呉㑹謂其地本呉㑹稽二郡也</hi>
　　春雲處處生<lb/>
　　　<hi>陳蔡凝賦得春雲處處生詩春色遍空明春雲處處生入風衣暫歛隨車蓋轉輕作葉還依樹</hi>
　　　<hi>為樓欲近城含愁上對影似有別離情此亦以賦句為詩題也</hi>
千里年光静四望春雲生塹日祥光舉踈雲瑞葉輕蓋<lb/>
隂籠逈樹陣影抱危城非將吳㑹逺飄蕩帝鄉情<lb/>
<pb n="KR4c0006_WYG_001-55a"/>
　<hi>四望見贈髙四詩塹日環日如城壘也春雲又曰踈雲疑有誤字瑞葉蓋隂俱見上篇及本題註陣影見</hi>
　<hi>蕩子從軍賦吳㑹見上篇帝鄉見贈髙四詩</hi>
　　同辛簿簡仰酬思𤣥上人林泉四首<lb/>
聞君招隠地髣髴武陵春緝芰知逺楚披蓁似避秦崩<lb/>
查年祀積幽草嵗時新一謝滄浪水安知有逸人<lb/>
　<hi>陶淵明桃源記晉太元中武陵人黄道真捕魚從溪行忘路逺近怱逢桃花林夾岸黄花鮮美林盡得山</hi>
　<hi>有小口初狹行四五歩豁然開明邑屋相連雞犬相聞男女衣着悉如外人見漁父驚為設酒食云先世</hi>
　<hi>避秦率妻子來此遂與外間隔不知有漢又安知有晉既出白太守劉歆遣人隨尋之迷不復得楚辭緝</hi>
<pb n="KR4c0006_WYG_001-55b"/>
　<hi>芰荷以為衣兮紉秋蘭以為佩逺楚本孟子逺秦楚之路字言不用於楚故賦此也崩查見贈髙四篇屈</hi>
　<hi>原漁父篇漁父莞爾而笑鼓枻而去乃歌曰滄浪之水喻清兮云云我足遂去不復與言註水清喻世昭明水濁</hi>
　<hi>世昏闇也</hi>
　<hi>武陵漢郡名王莽改建平郡光武復之梁改沅州隋改朗州唐初因之后復為武陵宋改朗州后陞常徳</hi>
　<hi>府元為路今為常徳府屬湖廣道溪在城西三十里源出武山入沅水山半有槃瓠石一名徳勝泉滄浪</hi>
　<hi>水在今湖廣襄陽府均州北四十里</hi>
芳晨臨上月幽賞狎中園有蝶堪成夢無羊可觸藩忘<lb/>
懷南澗藻蠲思北堂萱坐歎華滋歇思君誰為言<lb/>
<pb n="KR4c0006_WYG_001-56a"/>
　<hi>莊子齊物論篇昔者莊周夢為蝴蝶栩栩然蝴蝶也自喻適志與不知周也俄然覺則蘧蘧然周也不知</hi>
　<hi>周之夢為蝴蝶與蝴蝶之夢為周與周與蝴蝶則有分矣此之謂物化易大壯九三小人用壯君子用罔</hi>
　<hi>貞厲羝羊觸籓羸其角程傳羊壯於首羝為喜觸故取為象羊喜觸籓籬以籓籬當其前也蓋所當必觸</hi>
　<hi>喜用壯如此必羸困其角矣猶人所尚剛壯所當必至摧困也董子士不遇賦努力觸籓徒摧角矣漢楊</hi>
　<hi>脩七嵗而孤母長孫親授經十三通大義善屬文所賦輒就吳人號神童里人多造門觀詩賦至壓敗其</hi>
　<hi>籓脩嘲之曰女非羸角者奚用觸吾籓詩國風采蘋篇于以采蘋南澗之濱于以采藻于彼行潦陸機招</hi>
　<hi>隠詩幽人在浚谷朝采南澗藻夕息西山足詩國風伯兮篇焉得萱草言樹之背註萱草合歡食之令人</hi>
　<hi>忘憂者背北堂也嵇叔夜養生論合歡蠲忿萱草忘憂梁簡文傷美人詩燻爐含好氣庭樹吐華滋</hi>
<pb n="KR4c0006_WYG_001-56b"/>
林泉恣深厯風景暫徘徊客有遷鶯處人無結駟來聚<lb/>
花如薄雪沸水若輕雷今日徒招隠終當異鑿坏<lb/>
　<hi>詩鳥鳴嚶嚶出自幽谷遷于喬木又唐人謂進士為遷鶯故宋人有喜遷鶯之詞然此酬隠士即指求友</hi>
　<hi>言之也列子力命篇居則連欐行則結駟魯君聞顔闔賢使聘以為相闔鑿后垣而亡楊雄解嘲士㦯鑿</hi>
　<hi>坏以遁又管寧見公孫度語惟經典不及世事乃因土為廬鑿坏為室</hi>
俗逺風塵隔春還初服遲林疑中散地人似上皇時芳<lb/>
杜湘君曲幽蘭楚客詞山中有春草長似寄相思<lb/>
　<hi>嵇康隠于竹林後為中散大夫陶淵明夏月髙卧北窻之下清風徐至自謂羲皇上人屈原作湘君曲為</hi>
<pb n="KR4c0006_WYG_001-57a"/>
　<hi>男主事隂神之詞以寓忠愛于君之意中有曰采芳洲兮杜若將以遺兮下女註芳洲香草所生之處杜</hi>
　<hi>若葉似薑而有文理味辛下女神之侍女也遺之欲以通意于神也離騷篇結幽蘭而延佇言以芳香自</hi>
　<hi>潔獨立而無所趨向也謝惠連雪賦幽蘭儷曲本宋玉幽蘭白雪之曲詳見後咏雪篇</hi>
　　秋日送陳文林陸道士<hi>有序</hi>
陸道士將遊西輔通莊指浮氣之開陳文林言返東吳<lb/>
脩途走落星之浦於是維舟錦水藉蘭若以開筵絏騎<lb/>
金隄泛榴花於祖道<lb/>
　<hi>地理志秦京師為内史言在内以別諸郡漢景分置左右内史武帝以内史為京兆尹左内史更名左馮</hi>
<pb n="KR4c0006_WYG_001-57b"/>
　<hi>翊右内史更名右扶風是為三輔西輔左馮翊也即今陜西以東郡縣通莊大道也五達謂之康六達謂</hi>
　<hi>之莊凾谷闗令尹喜登樓望東極有紫氣西邁曰應有聖人過京邑果見老子乗青牛過闗東呉今蘇州</hi>
　<hi>也脩途長道也落星見螢火賦大水小口別通曰浦詩汎汎楊舟紼纚維之何遜別胡興安詩居人行轉</hi>
　<hi>軾宕子暫維舟錦水在成都以其濯錦鮮明亦名錦江楚詞蕙殽蒸兮蘭藉註蘭草以之為殽蒸之藉也</hi>
　<hi>顔延年詩芬馥歇蘭若清越奪林珪詩藉蘭素多意又江淹嘯賦藉臯蘭之綺靡註皆云藉地坐也然唐</hi>
　<hi>書武宗毀招提蘭若四十萬區註蘭若空寂處也按此則當餞別僧寺中用之左太冲蜀都賦西隃金堤</hi>
　<hi>東越玉津朔別期晦匪日匪旬註金堤在岷山都安縣南海有頓遜國在海﨑上有酒樹如安石榴採其</hi>
　<hi>花汁停甕中過數日成酒黄帝子纍祖好遊客死後人逺行祭之詩韓侯出祖左傳祖而舍軷飲酒于其</hi>
<pb n="KR4c0006_WYG_001-58a"/>
　<hi>側曰餞重始有事於道也</hi>
于是赤熛紀節青女司辰霜鴈含蘆舉賔行而候氣寒<lb/>
蟬噪柳帶凉序以含情<lb/>
　<hi>周禮小宗伯兆五帝于四郊鄭𤣥註蒼曰靈威仰赤曰赤熛怒黄曰含樞紐白曰白招拒黑曰汁光紀此</hi>
　<hi>五行之精氣也據此當是四時之序然下文所云乃是秋時而此云赤熛紀節未詳淮南子至秋三月青</hi>
　<hi>女乃出降以雪霜魏瓘搗衣賦白綸巾兮青女月鴈北來體瘦能髙飛及歸體肥銜蘆以避繒繳之害賓</hi>
　<hi>行鴈之行列似賓次也候氣候寒氣也謝靈運燕歌行寒蟬噪柳燕辭楹江淹詩藉蘭素多意臨風黙含</hi>
　<hi>情沈約箎書殷勤寄玉指含情舉復垂</hi>
<pb n="KR4c0006_WYG_001-58b"/>
加以山接太行聳羊腸而飛蓋河通少海䟽馬頰以合<lb/>
瀾登高切送歸之情臨流感逝川之嘆<lb/>
　<hi>㤗行山在河内山陽縣西北上黨南正義曰在懷州河内北二十五里羊腸山在太原西北九十里正義</hi>
　<hi>曰羊腸坂在太行山南口屬懷州北口屬潞州括地志云羊腸在懷州河内縣北二十五里即太行相連</hi>
　<hi>屬也劉禎魯都賦蓋如飛鶴馬如遊魚子建公讌詩清夜遊西園飛蓋相追隨梁簡文傷離新體詩落日</hi>
　<hi>斜飛蓋餘暉承畫輪山海經無臯之山南望㓜海註㓜海小海也馬頰九河之一臨流二句見送之問篇</hi>
　<hi>南史蕭子顯自序云若乃登髙目極臨水送歸風動春朝月明秋夜早鴈初鶯開花落葉有來斯應每不</hi>
　<hi>能已荀雍臨川亭詩目極依春路披褐懷良辰明發戒徒御臨流餞歸人謝瞻詩離㑹雖相雜逝川豈往</hi>
<pb n="KR4c0006_WYG_001-59a"/>
　<hi>復梁簡文示晉陵弟詩零雨岐路悲送歸臨水節時事難為舛離憂等閑別</hi>
既而嗟別路之難駐惜離樽<hi>尊義見下篇</hi>之易傾雖漆園荃<lb/>
蹄已忘言於道術而陟陽風雨貴抒情於詠歌各賦五<lb/>
言同為四韻庶幾別後有暢離憂云耳<lb/>
　<hi>莊周蒙人嘗為蒙漆園吏與梁惠齊宣同時其學無所不窺要本於老子著書十餘萬言大率皆寓言也</hi>
　<hi>終身不仕荃蹄道術見髙四篇孫楚為征西將軍官屬於渉陽候祖道詩曰晨風飄岐路零雨披秋草傾</hi>
　<hi>城逺追送餞我千里道左傳難必抒矣楚辭抒中情而屬詩兩都賦㦯以抒下情而通諷諭劉向別録鄒</hi>
　<hi>子曰抒意通㫖註抒舒也蕭咨議別范雲詩心事俱巳矣江上徒離憂本楚詞思公子兮徒離憂又離憂</hi>
<pb n="KR4c0006_WYG_001-59b"/>
　<hi>字見上章註漆園今鳯陽定逺縣東三十里相傳莊子為吏處又山東曹縣有漆圍城</hi>
青牛遊華岳赤馬走吳宮玉桂離鴻怨金罍浮蟻空日<lb/>
霽崤陵雨塵起陟陽風唯當𤣥度月千里與君同<lb/>
　<hi>青牛見上文浮氣註又漢武内傳封君達隴西人服黄連五十餘年入鳥舉山服水銀百餘年還鄉里如</hi>
　<hi>二十嵗者常乗青牛故號青牛道士孫權時名舸為赤馬因其色言如馬之走陸也楚詞東皇太乙篇奠</hi>
　<hi>桂酒兮椒漿註桂酒切桂投酒中也㦯曰當作玉桂離鴻琴調也詩國風巻耳篇我姑酌彼金罍註罍酒</hi>
　<hi>器刻為雲雷之象以黄金餙之張恊七命浮蟻星沸飛華萍接𤣥石嘗其味儀氏進其法顔延年詩嘉魴</hi>
　<hi>聊可薦緑蟻方獨持註釋名曰酒有泛齊浮蟻在上洸洸然張平子南都賦酒則九醖甘醴十旬兼清膠</hi>
<pb n="KR4c0006_WYG_001-60a"/>
　<hi>敷徑寸浮蟻若萍殽陵雨見北眺舂陵篇陟陽風見上文晉劉惔尹丹陽與許絢相善每對明月歎曰光</hi>
　<hi>風霽月令人思𤣥度指絢字也謝莊月賦美人邁兮音信濶隔千里兮共明月鮑明逺玩月詩三五二八</hi>
　<hi>時千里與君同</hi>
　　秋日送尹大赴京師<hi>有序</hi>
尹大官三冬懸暢指蘭臺而拾青薛六郎四海情深飛<lb/>
桂樽而舉白<lb/>
　<hi>三冬見髙四篇漢官儀御史臺率執憲中司朝㑹獨坐内掌蘭臺督諸州刺史前漢百官表在殿中蘭臺</hi>
　<hi>掌圖籍秘書拾青見髙四篇拾紫註魏文侯與大夫飲使公乗不仁為觴政曰飲若不盡浮之大白文侯</hi>
<pb n="KR4c0006_WYG_001-60b"/>
　<hi>不盡不仁舉白浮君白爵名也爵飲以衢尊只一尊字從木從缶以所作者為字也尊始于堯</hi>
于時兔苑東上龍火西流劍彩沈波碎楚蓮于秋水金<lb/>
暉照岸秀陶菊於寒隄既切送歸之情彌軫窮途之感<lb/>
　<hi>兎苑月也龍星角亢也建戌之月日在房角亢晨見於東方晩則西下火心星也次角亢之後西流見螢</hi>
　<hi>火賦江淹別賦日下壁而沈彩月上軒而飛光霜降蓮敗如碎之然楚蓮因楚詞用之金暉秋日色也陶</hi>
　<hi>菊亦以陶潜愛菊用之耳送歸見前篇窮途本伍子胥謂申包胥曰日暮途窮吾固倒行而逆施之晉阮</hi>
　<hi>籍常率意獨駕不由逕中車轍所窮慟哭而返</hi>
重以清江帶地問呉㑹於星津白雲在天望長安於日<lb/>
<pb n="KR4c0006_WYG_001-61a"/>
路人之情也寧不悲乎<lb/>
　<hi>漢上黨太守田挹與馮衍書日月之經天河海之帶地陸機長歌行逝矣經天日悲哉帶地川王彪之水</hi>
　<hi>賦水帶地而壤潤月流天而霄烱呉㑹見白雲抱幽石篇問津用論語字星津即落星灣也宋謝眺字𤣥</hi>
　<hi>暉少好學文章清麗為齊隋王子隆鎮西功曹轉文學子隆好詞賦眺尤被賞不捨日夕長史王秀之以</hi>
　<hi>眺長少相動欲啟聞眺牋辭子隆云云輕舟反沂弔影獨留白雲在天龍門不見又梁簡文與蕭臨川書</hi>
　<hi>白雲在天蒼波無極又白雲長安日俱見髙四篇劉裕既克長安更欲西伐集寮属議多不同因問郭澄</hi>
　<hi>之澄之不荅西向誦王粲詩曰南登㶚陵岸回首望長安裕曰當與卿登㶚陵岸耳遂還又宋武帝北伐</hi>
　<hi>謝晦以士馬疲怠諌于是登城北望慨然不悦乃命羣僚誦詩晦咏王粲詩曰南登云云安悟彼泉下人</hi>
<pb n="KR4c0006_WYG_001-61b"/>
　<hi>喟然傷心肝帝流涕不自勝中山王文木賦麗木離披生彼髙崖拂天河而布葉横日路而擢枝</hi>
雖道術相忘叶神交於靈府而風煙懸隔貴申心於翰<lb/>
林請振詞鋒用開筆海人為四韻用慰九秋<lb/>
　<hi>道術見髙四篇莊子徳充符篇不足滑和不可入于靈府註靈府精神之宅也猶言靈臺耳揚雄長楊賦</hi>
　<hi>因筆墨之成文章故藉翰林以為主人子墨客卿以為諷至唐𤣥宗始置翰林院</hi>
挂瓢余隠舜負鼎爾干湯竹葉離樽滿桃花別路長低<lb/>
河耿秋色落月抱寒光素書如可嗣幽谷竚賔行<lb/>
　<hi>許由隠于箕山以手掬水飲之㦯與一瓢飲訖挂樹上風吹歴歴有聲惡而棄之張恊七命乃有荆南烏</hi>
<pb n="KR4c0006_WYG_001-62a"/>
　<hi>程豫北竹葉註酒名也桃花見思𤣥上人詩註秋天氣清雲漢若低古人憶友多以月為言杜詩落月滿</hi>
　<hi>屋梁是也古樂府客從東方來饋我雙鯉魚呼童烹鯉魚中有尺素書長跪讀素書書中意何如上有加</hi>
　<hi>飱飯下有長相憶幽谷指所居賓行鴈也見上篇</hi>
　　秋夜送閻五還潤州詩<hi>有序</hi>
　　　<hi>天寳初改丹陽郡乾元初改潤州又升丹陽軍建中初改鎮海軍南唐以為壘鎮宋潤寳末改</hi>
　　　<hi>鎮江軍政和中升府元改路屬江淛行省本朝初為江淮府後改鎮江府</hi>
閻五官言返維桑脩途指金陵之地李六郎交深投漆<lb/>
開筵浮白玉之樽于時璧彩澄虚漏輕光於雲葉珪隂<lb/>
<pb n="KR4c0006_WYG_001-62b"/>
散逈揺碎影於風梧<lb/>
　<hi>詩維桑與梓必恭敬止註桑梓父母所植後人因言桑梓為舊里也金陵古秣陵地春秋楚威王以北地</hi>
　<hi>有天子氣埋金以厭之曰金陵裴絃言于孫權曰秣陵楚武王所置秦始皇以其地有天子氣故掘斷連</hi>
　<hi>岡有別小江可以貯船宜為都邑武帝後揚州刺史治此金陵事見宿山庄註投漆見靈泉頌璧彩見前</hi>
　<hi>篇劍彩沈波註雲葉見白雲抱幽石珪隂亦借以形容秋色耳</hi>
雖桂醑蘭缸蹔絏留於一夕而青山黄鶴將惆悵於九<lb/>
秋請勒四言俱申五際<lb/>
　<hi>桂字見送陳文林篇玉桂註又惠州愽羅有桂可以釀酒宋蘇軾桂酒頌云有隠者教吾以桂釀成之陶</hi>
<pb n="KR4c0006_WYG_001-63a"/>
　<hi>淵明詩春醑生浮蟻缸酒盞也蘭亦如桂之義蘇武詩黄鶴經逺別千里顧徘徊庾信別袁昌州詩河陽</hi>
　<hi>望隴頭分手路悠悠徂年若驚電別日歎成秋黄鶴飛飛逺青山去去愁不言雲雨散更似東西流鮑明</hi>
　<hi>逺白頭吟黄鶴一舉千里詩緯含神霧曰集微揆著上統元皇下序四始羅列五際推度災曰建四始五</hi>
　<hi>際而八節通汎歴樞曰午亥之際為革命卯酉之際為改正辰在天門出入候聽卯天保也為陽盛隂衰</hi>
　<hi>酉祈父也為隂盛陽微午采芑也為陽盛隂生大明在亥水始也四牡在寅木始也嘉魚在巳火始也鴻</hi>
　<hi>鴈在申金始也翼奉學齊詩問五際四始之要郎顗曰四始之缺五際之戹五際本於齊詩四始與毛詩</hi>
　<hi>異蓋習聞其說而失之也</hi>
通莊抵舊里溝水急新知斷雲飄易滯連露積難披傃<lb/>
<pb n="KR4c0006_WYG_001-63b"/>
風啼逈堞驚月遶踈枝無力勵短翰輕舉送長離<lb/>
　<hi>通莊見送陳文林篇卓文君白頭吟今日斗酒間明日溝水頥蹀<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>御溝上溝水東西流梁元帝纂要秋</hi>
　<hi>風曰商風素風凉風激風悲風髙風陸士衡連珠詩寸管下傃一作傃註傃向也向風驚月鳥鵲之類也</hi>
　<hi>司馬相如大人賦前長離後矞皇平子思𤣥賦前長離使拂羽兮後委水衡乎𤣥㝠潘岳為賈謐贈陸機</hi>
　<hi>宛宛長離凌江而離長離云誰咨爾陸生註長離鳯也蓋短翰借翰羽以言翰墨長離借鳯以言離別如</hi>
　<hi>陳徐陵別毛永嘉詩嗟予今老病此別恐長離即為離別之乆此一字二意可以互發也</hi>
　　初秋登司馬樓宴詩<hi>有序</hi>
　　　<hi>司馬周禮夏官也漢武帝始特置大司馬以冠將軍之號寵衛青霍去病今為兵部尚書</hi>
<pb n="KR4c0006_WYG_001-64a"/>
司馬公千里騰光翼外臺而展足九日多暇敞麗譙以<lb/>
開筵<lb/>
　<hi>行臺曰外臺展足見髙四篇展駿註陳思王傳初喪應劉端憂多暇緑苔生閣芳塵凝榭謂端姓憂愁于</hi>
　<hi>多暇之際也莊子徐無鬼篇君亦必無盛鶴列于麗譙之間註麗譙樓名謂華麗而嶕嶢也又譙門亦謂</hi>
　<hi>門上為髙樓以望也樓一名譙又㦯改譙為樵魏武亦有麗譙樓晉王粲字仲宣登樓賦曰登茲樓以四</hi>
　<hi>望兮聊暇日以消憂覽斯宇之所處兮實顯敞而寡仇</hi>
于時葭㪚秋灰檀移夏火鴻飛漸陸流斷吹以來寒鶴<lb/>
鳴在隂上中天而警露<lb/>
<pb n="KR4c0006_WYG_001-64b"/>
　<hi>候氣之法埋律管于地中實以葭灰覆以緹素至每月氣至則其律管灰飛鑽燧夏取棗杏之火秋取槐</hi>
　<hi>檀之火易漸九三鴻漸于陸㫁吹風聲也雁來則寒至易中孚九二鳴鶴在隂詩鶴鳴于九皋聲聞于天</hi>
　<hi>鶴露下則鳴故云警露</hi>
於是殽聞玉饌交雜佩而薰蘭酒泛金翹映清罇而湛<lb/>
菊<lb/>
　<hi>書惟辟玉食梁王筠侍宴詩玉饌駢羅瓊漿泛濫詩知子之來之雜佩以贈之註雜佩左右佩玉也言我</hi>
　<hi>茍知子之听好者而來即當解此雜佩以贈之薰蘭即所謂其臭如蘭也宋蘇彦秋夜長賦金菊吐翹以</hi>
　<hi>凌霜菊亦可以釀酒湛菊猶湛桂也湛漬也内則湛諸美酒文字與沈同投物水中也</hi>
<pb n="KR4c0006_WYG_001-65a"/>
雖傍臨廣派有異章臺之道而俯瞰崇墉雅叶城隅之<lb/>
㑹物色相召江山助人請振翰林用濡筆海云爾<lb/>
　<hi>廣派大河也漢書張敞無威儀時罷朝㑹過走馬章臺街使御驅吏自以便面拊馬詩國風静女篇静女</hi>
　<hi>其姝俟我于城隅呂氏讀詩記古之人君媵妾散處后宮幽閑之地城隅是也女有静徳又處幽閑以待</hi>
　<hi>進御此有道之君所好也毛氏傳云此用賢不得也朱傳直以為滛奔之詩駱子蓋借引以為賢人之聚</hi>
　<hi>也崇墉用其崇如墉意曹植贈丁儀詩嘉賓填城闕豐饌出中厨吾與二三子曲宴此城隅漢光武求嚴</hi>
　<hi>子陵遣物色訪之翰林見送尹大篇</hi>
　<hi>章臺在西安府舊長安城内</hi>
<pb n="KR4c0006_WYG_001-65b"/>
展驥端居暇登龍嘉宴同締賞三清滿承歡六義通野<lb/>
晦寒隂積潭虚夕照空顧慙非夢鳥濫此厠雕蟲<lb/>
　<hi>展驥見髙四篇端居暇見上文漢桓帝延熹末朝廷日亂紀綱頺弛李膺為司𨽻校尉獨持風裁以聲名</hi>
　<hi>自髙士有被其容接者名為登龍門云晉人謂劉惔二氣清杜乂膚清衛玠神清謂之三清詩六義一曰風</hi>
　<hi>曰賦三曰比四曰興五曰雅六曰頌晉羅含字君章桂陽耒陽人㓜孤為叔母朱氏所養少有志尚嘗畫</hi>
　<hi>困夢一鳥文彩異常飛入口中因驚起朱氏曰鳥有文彩汝后必有文章自后藻思日新仕終中散大夫</hi>
　<hi>揚雄吾子篇或問吾子少而好賦曰然童子雕蟲刻篆俄而曰壯夫不為也註蟲蟲書也謂雕刻文字也</hi>
　　初秋於竇六郎宅宴詩<hi>有序</hi>
<pb n="KR4c0006_WYG_001-66a"/>
六郎道舍采葵嘯懸鶉而契賞諸君情諧伐木仰登龍<lb/>
以締歡于時一葉驚寒下陳柯而捲翠百花凝照淡虚<lb/>
牖以披紅<lb/>
　<hi>子夏家貧衣若懸鶉人曰子何不仕曰諸侯之驕我者吾不為臣大夫之驕我者吾不復見詩小雅伐木</hi>
　<hi>篇伐木丁丁鳥鳴嚶嚶出自幽谷遷于喬木嚶其鳴矣求其友聲矧伊人矣不求友生註言鳥之求友喻</hi>
　<hi>人之不可無友也登龍見上篇一葉見螢火篇</hi>
既而俱欣得兔之情共揜亡羊之淚物我雙致匪石席<lb/>
以言蘭心口兩齊混汙隆而酌桂<lb/>
<pb n="KR4c0006_WYG_001-66b"/>
　<hi>得兔亡羊俱見髙四篇詩弼風栢舟篇我心匪石不可轉也我心匪席不可巻也言蘭見靈泉頌禮記檀</hi>
　<hi>弓篇子思曰昔者吾先君子無所失道道隆則從而隆道汙則從而汙酌桂見前篇</hi>
雖忘荃戴笠與交態於靈臺而搦管操觚叶神心於<lb/>
聲氣盍陳六義試賦一言即事凝毫成者先唱云耳<lb/>
　<hi>段公路閉户録五代時二人為朋築壇以丹犬白雉㰱血盟曰甲與乙為友上下四旁莫不並見卿若乘</hi>
　<hi>車我戴笠後日相逢下車揖我若歩行君乘馬後日相逢君當下忘荃靈臺見髙四篇搦諾韻按也班固</hi>
　<hi>幽通賦搦朽摩鈍周𢎞讓答王褒書搦管操觚聲淚俱咽尚四句見二巻代女道士篇頳鱗註</hi>
千里風雲契一朝心賞同意盡深交合神靈俗累空草<lb/>
<pb n="KR4c0006_WYG_001-67a"/>
帶銷寒翠花枝發夜紅唯將淡若水長挹古人風<lb/>
　<hi>晉吕安服稽康髙致每相思輒千里命駕風雲見髙四篇心賞見靈泉頌不其城東有鄭𤣥教授山山下</hi>
　<hi>生草如薤葉長尺餘堅紉異常士人名為鄭𤣥書帶庾信三月三日賦草銜長帶桐垂細乳禮記小人之</hi>
　<hi>交甘如醴君子之交淡如水君子淡以成小人甘以壞漢太原郭秦遊汝南過袁閬不宿而退從黄憲累</hi>
　<hi>日乃還㦯問之秦曰奉髙之器譬若汎濫雖清而易挹叔度汪汪若千頃波澄之不清淆之不濁不可量</hi>
　<hi>也</hi>
　　送鄭少府入遼<lb/>
　　　<hi>遼古郡名戰國屬燕秦屬營州漢武拓朝鮮地并割遼屬邑置樂浪𤣥菟真蕃臨屯四郡漢末</hi>
<pb n="KR4c0006_WYG_001-67b"/>
　　　<hi>為公孫度所據魏置東夷校尉居襄平而分遼東昌黎改遼東郡為國仍𨽻平州後為慕容廆</hi>
　　　<hi>所據隋初為髙句驪所據唐征髙麗復其地置蓋遼二州又置都督府九以安東都䕶總統之</hi>
　　　<hi>尋為渤海大氐所據五代時地入契丹阿保機名東平郡尋陞南京又改東京金初因之後置</hi>
　　　<hi>遼陽府為東京路本朝初置定遼都衞后改遼東都司𨽻山東唐有遼州治樂平縣尋改箕州</hi>
　　　<hi>中和間復為遼州天寳初為樂平郡乾元初復為儀州五代梁復改遼州宋熈寧中州廢入平</hi>
　　　<hi>定軍元豐中復置遼州治遼山縣金仍舊元屬平陽路本朝以遼山縣併入為平陽府𨽻山西</hi>
　　　<hi>道不知鄭少府所入者何遼也然詩中云桑榆間塞之地燕丹之事恐即今遼東</hi>
邊烽警榆塞俠客度桑乾柳葉開銀鏑桃花照玉鞍滿<lb/>
<pb n="KR4c0006_WYG_001-68a"/>
月臨弓影連星入劍端不學燕丹客空歌易水寒<lb/>
　<hi>邊烽榆塞見蕩子篇列子說符篇虞氏者梁之富人也家充殷盛錢帛無量財貨無訾登髙樓臨大路設</hi>
　<hi>樂陳酒撃博樓上俠客相隨而行飛鳶適隊其腐鼠而中之俠客相與言曰虞氏富樂嘗有輕人之志不</hi>
　<hi>犯之乃辱我以腐䑕期夜積兵攻虞氏滅之註俠以權力相俠輔也桑乾河名在遼界連星即連牛斗也</hi>
　<hi>見螢火賦埋豐註燕丹易水見之問篇</hi>
　　送費六還蜀<lb/>
　　　<hi>蜀國名本春秋時蜀侯所理為秦惠所滅置蜀郡漢分置廣漢郡武帝置益州蜀郡</hi>
　　　<hi>𨽻焉王莽改益州曰庸部蜀郡曰𨗳江東漢復舊名蜀漢都此置益州牧郡置太守</hi>
<pb n="KR4c0006_WYG_001-68b"/>
　　　<hi>晉武改蜀郡為成都國取三年成都之義尋復為郡宋齊蜀郡皆𨽻益州隋初罷州</hi>
　　　<hi>為郡唐改益州後置大都督府及劍南節度天寳初改蜀郡至徳初改成都府又升</hi>
　　　<hi>南京尋罷後置劍南西川節度五代王氏孟氏相繼宋為益州路端拱初改成都府</hi>
　　　<hi>元為路今為府置四川省治</hi>
星樓望蜀道月被指吳門萬行流別淚九折切驚魂雪<lb/>
影含花落雲隂帶葉薰還當三徑晩獨對一清樽<lb/>
　<hi>星樓見螢火篇月被恐當作月峽巴東三峽石壁四十丈有孔如月為月峽蘇州府城南四里有吳門橋</hi>
　<hi>亦名新橋石刻吳門二字蜀卭崍有九折坂險峻難行王陽刺益州過之歎曰奉先人遺體奈何數乗此</hi>
<pb n="KR4c0006_WYG_001-69a"/>
　<hi>險遂棄官歸後王尊刺益州至其所曰此非王陽所畏道耶曰然叱其馭曰過之王陽為孝子王尊為忠</hi>
　<hi>臣埤雅雪六出而成花雹三出而成實雲葉已見白雲抱幽石詩漢蔣栩字元卿刺兖州王隨為相奏事</hi>
　<hi>稱病不進歸杜陵荆棘塞門舍遶三徑終身不出時人諺曰當時鮑龔不如杜陵蔣翁陶濳歸去來詞三</hi>
　<hi>逕就荒松菊猶存携㓜入室有酒盈尊引壺觴以獨酌眄庭柯以怡顔</hi>
我留安豹隠君去學鵬摶岐路分襟易風雲促膝難夕<lb/>
漲流波急秋山落日寒唯有思歸引凄斷為君彈<lb/>
　<hi>豹隠見髙四鵬摶見螢火岐路見紫雲觀篇衛有賢女邵王聞其賢請聘之未至王薨太子將納之大夫</hi>
　<hi>諫曰衛女賢必不我聴聴我即不賢亦不足取太子不聴遂拘㽞深宮援琴作思歸之引自縊而死琴有</hi>
<pb n="KR4c0006_WYG_001-69b"/>
　<hi>九引一曰烈女引楚樊妃所作二曰伯妃引魯伯妃所作三曰貞女引魯次姜作四曰思歸引即衛女作</hi>
　<hi>五曰霹靂引楚商梁遊九皋遇風雷畏懼而歸作之六曰走馬引樗里牧㳟為父報仇藏于山林所作七</hi>
　<hi>曰箜篌引樗里子髙所作八曰秦引秦屠門髙所作九曰楚引楚龍邱子髙作</hi>
　　送王明府上京叅選<lb/>
振衣遊紫府飛蓋背青田虚心恆警露孤影尚凌烟離<lb/>
歌悽妙曲別引繞繁絃在隂如可和清響㑹聞天<lb/>
　<hi>六帖銀宫金闕紫府清都又長洲記有風山恒震聲有紫府宮天貞仙女遊于此地此詩以皇都言之飛</hi>
　<hi>蓋巳見陳文林篇劉孝標絶交論鷄人始唱鶴蓋成隂永嘉青田有雙白鶴年年生子而去衡山有五峯</hi>
<pb n="KR4c0006_WYG_001-70a"/>
　<hi>一曰紫蓋每見有雙白鶴囘翔其上亦遊紫府之意也警露見司馬樓篇唐有凌烟閣言其髙也古曲有</hi>
　<hi>別鶴操故言離歌別引江淹恨賦或藻思綺合清麗芊眠炳若縟繡凄若繁弦在隂二句俱見司馬樓篇</hi>
　　秋日送別<lb/>
寂寥心事晚揺落嵗時秋共此傷年髪相看惜去留當<lb/>
歌應破涕哀命返窮愁別後能相憶東陵有故侯<lb/>
　<hi>寂寥揺落俱見送之問篇劉琨荅盧諶書自<graphic n="KR1793" url="https://raw.githubusercontent.com/kanripo/KR-Gaiji/master/images/KR1793.png" mimeType="image/png"/>張困于逆亂國破家亡親友凋殘塊然獨坐則哀憤兩集</hi>
　<hi>負杖行吟則百憂俱至時復相與舉觴對膝破涕為笑排終身之積慘求數刻之暫歡譬疾疢彌年而欲</hi>
　<hi>以一丸銷之其可得乎史記虞卿以魏齊故棄相印間行去趙困于齊梁巳死不得意乃著書上採春秋</hi>
<pb n="KR4c0006_WYG_001-70b"/>
　<hi>下觀近世曰節義稱號揣摩謀政凡八篇曰虞氏春秋太史公曰虞卿非窮愁亦不能著書以自見于後</hi>
　<hi>世又魏武短歌行對酒當歌人生幾何漢息夫躬有哀時命篇庾信就蒲州刺史乞酒詩云蒲城桑落酒</hi>
　<hi>覇岸菊花秋顛持河朔飲分勸東陵侯註魏文典論劉松袁紹嘗以三伏之際晝夜酣飲以避一時之暑</hi>
　<hi>故河朔相傳為避暑飲東陵侯見髙四篇</hi>
　　別李嶠得勝字<lb/>
　　　<hi>嶠字巨山趙州賛皇人早孤事母孝兒時夢人遺雙筆自是有文詞十五通五經二十擢進士</hi>
　　　<hi>第始調安定尉舉制䇿甲科遷長安尉文章與駱賓王劉光業等夷授御史監<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>岩二州軍喻</hi>
　　　<hi>降叛獠遷給事中來俊臣構狄仁傑等獄為申其寃忤武后㫖出為潤州司馬乆乃召為鳯閣</hi>
<pb n="KR4c0006_WYG_001-71a"/>
　　　<hi>舍人書王符一篇頌武后知吏部為祭酒加𢎞文舘學士趙國公以特進同中書門下三品中</hi>
　　　<hi>宗崩宻請相王諸子不宜留京師及𤣥宗立或請誅之張說救之獲免貶滁盧二州别駕卒年</hi>
　　　<hi>七十</hi>
芳樽徒自滿別恨轉難勝客似遊江岸人疑上覇陵寒<lb/>
更承夜永凉景向秋澄離心何以贈自有玉壺氷<lb/>
　<hi>梁呉筠送别詩客子惨無歡送别江之千遊江岸見送之問篇江潭註李廣出鴈門撃匈奴為虜生得殺</hi>
　<hi>胡騎脫歸當斬贖為庻人與故潁隂侯孫屏南山殺獵夜從一騎出從人田間飲還至覇陵亭亭尉醉呵</hi>
　<hi>止廣廣騎曰故李將軍尉曰今將軍尚不得夜行何故也止廣宿亭下居無何匈奴入遼西殺太守敗韓</hi>
<pb n="KR4c0006_WYG_001-71b"/>
　<hi>將軍上召廣守右北平廣即請覇陵尉與俱至軍斬之古樂府馮子都詩就我求清酒青絲繫玉壺晉武</hi>
　<hi>帝鮮卑貢白玉壺容酒斗餘其中酒温寒隨意鮑明逺詩清如玊壺氷覇陵即覇上文帝葬此離城十里</hi>
　　在兖州餞宋五<lb/>
　　　<hi>兖州見遊兖部序</hi>
淮<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>泗水地梁甫汶陽東別路青驪逺離樽緑蟻空柳<lb/>
寒凋宻翠棠晚落踈紅別後相思曲凄斷入琴風<lb/>
　<hi>
                        <graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>古夷字一作尼又作尼淮水見孔君篇泗水源出兖州泗水縣東陪尾山源有四道因名焉南流過沛</hi>
　<hi>縣至徐州東北合汴水循城東南以達于淮史記秦始皇封㤗山立石下禪梁父瓉曰梁父泰山下小山</hi>
<pb n="KR4c0006_WYG_001-72a"/>
　<hi>名也因以名縣屬太山郡正義曰梁父在兖州泗水縣北八十里一作甫汶水出太山郡萊蕪縣原山西</hi>
　<hi>南入齊陽水北也山南亦曰陽詩魯頌駉篇有驒有駱註青驪鱗曰驒色有淺深斑駁如魚驎今之連錢</hi>
　<hi>驄也梁呉筠別夏侯故章詩白馬黄金覊青驪繁絲控新知闗山別故人河梁送本宋玉招魂篇青驪結</hi>
　<hi>駟兮齊千乘又阮籍咏懷湛湛長江水上有楓樹林皋蘭披逕路青驪逝駸駸逺望令人悲春氣感我心</hi>
　<hi>三楚多秀士朝雲進荒滛緑蟻見陳文林篇酒有名<graphic n="KR0789" url="https://raw.githubusercontent.com/kanripo/KR-Gaiji/master/images/KR0789.png" mimeType="image/png"/>緑者<graphic n="KR0789" url="https://raw.githubusercontent.com/kanripo/KR-Gaiji/master/images/KR0789.png" mimeType="image/png"/>湖在衡州府東二十里週廻三里取湖水</hi>
　<hi>釀酒極甘美晉武薦<graphic n="KR0789" url="https://raw.githubusercontent.com/kanripo/KR-Gaiji/master/images/KR0789.png" mimeType="image/png"/>酒于太廟呉都賦飛輕觴而/酌酃緑是也郴中記湖水深八尺湛然緑色故云<graphic n="KR0789" url="https://raw.githubusercontent.com/kanripo/KR-Gaiji/master/images/KR0789.png" mimeType="image/png"/>
                    </hi>
　<hi>緑宋州興寧縣東有醽醁泉則字從酉矣</hi>
　　遊靈公觀<lb/>
<pb n="KR4c0006_WYG_001-72b"/>
靈峯標勝境神府枕通川玉殿斜臨漢金堂逈架煙斷<lb/>
風踈晩竹流水切寒弦別有青門外空懷𤣥圃仙<lb/>
　<hi>流水見髙四篇青門見髙四篇東陵𤓰註楚詞朝發軔於蒼梧兮夕余至乎縣圃註崑崙山去咸陽四十</hi>
　<hi>六萬里山髙平地方三萬六千里上有三角方廣萬里形如偃盆下狹上廣其一角正北千辰之輝名閬</hi>
　<hi>風顛其一角正西名𤣥圃其一角正東名崑崙宫其一角有積金為金墉城面方千里上安金臺五所玉</hi>
　<hi>樓十二所𤣥與縣同詩中所言玉殿金堂皆用崑崙事也張平子東京賦左瞰暘谷右睨𤣥圃</hi>
　　夏日遊山家同夏少府<lb/>
返照下層岑物外狎招尋蘭徑薫幽佩槐庭落暗金谷<lb/>
<pb n="KR4c0006_WYG_001-73a"/>
静風聲徹山空月色深一遣樊籠累唯餘松桂心<lb/>
　<hi>返照字本金剛經日將落返照於東也蘭佩見之問篇槐金夏葉黄如金也陶淵明歸田居詩乆在樊籠</hi>
　<hi>裏復得反自然</hi>
　　夏日遊目聊作<lb/>
暫屏塵囂累言尋物外情致逸心逾黙神幽體自輕浦<lb/>
夏荷香滿田秋麥氣清詎假滄浪上將濯楚臣纓<lb/>
　<hi>左傳齊景公欲更晏子之宅曰子之宅近市囂塵湫溢不可以居請更諸爽塏者註囂人聲也塵擾亂也</hi>
　<hi>滄浪用屈原事故曰楚臣見酬思𤣥上人篇塵土也囂聲也爻二韻</hi>
<pb n="KR4c0006_WYG_001-73b"/>
　　同崔駙馬曉初登樓思京<lb/>
麗譙通四望繁憂起萬端綺踈低晩魄<graphic n="KR0866" url="https://raw.githubusercontent.com/kanripo/KR-Gaiji/master/images/KR0866.png" mimeType="image/png"/>檻肅初寒白<lb/>
雲鄉思逺黄圖歸路難唯餘西向笑暫似當長安<lb/>
　<hi>麗譙見登司馬樓篇王粲登樓賦登茲樓以四望兮聊暇日以消憂覽斯宇之所處兮實顯敞而寡仇凭</hi>
　<hi>欄檻以遥望兮向北風而開襟悲舊鄉之壅隔兮涕横隊而弗禁四望詳見髙四篇王文考靈光賦爾乃</hi>
　<hi>懸棟結阿天窓弦踈註踈刻穿也刻為綺文謂之綺踈又作綺䟽晩魄月也月之暗者曰魄書所謂哉生</hi>
　<hi>魄註哉始也始生魄十六日也西京賦鏤檻文㮰註檻欄干㮰連簷也鏤刻也白雲見髙四篇黄啚書名</hi>
　<hi>具載山川地里西向笑見逆尹大官望日路註郭澄之事</hi>
<pb n="KR4c0006_WYG_001-74a"/>
　　春夜韋明府宅宴<lb/>
酌桂陶芳夜披薜嘯幽人雅琴馴魯雉清歌落范塵宿<lb/>
雲低逈蓋殘月上虚輪幸此承㤙洽聊當故鄉人<lb/>
　<hi>酌桂見竇大郎篇披薜見髙四篇諸葛亮隠於隆中長嘯行吟晉阮藉亦長嘯既而聞孫登善嘯詣蘇門</hi>
　<hi>見之登不為動藉長嘯數聲而去至半嶺忽聞聲振林木若鸞鳯之音乃登之嘯也易履九二履道坦坦</hi>
　<hi>幽人貞吉朱子本義剛中在下無應于上故為履道平坦幽獨守貞之象幽人履道而遇其占則為貞而</hi>
　<hi>吉矣子賤治單父鳴琴不下堂而單父治河南尹袁安使椽肥親亷中牟令魯㳟治狀見馴雉一童子在</hi>
　<hi>旁親曰何不捕之童子曰是雉方乳不宜捕之親謂㳟曰所以來者欲察君政今蝗不犯境一異也化及</hi>
<pb n="KR4c0006_WYG_001-74b"/>
　<hi>鳥獸二異也童子有仁心三異也魏文詩急絃動飛聴清歌拂梁塵陳琳詩哀哇動梁埃急觴盪幽黙陸</hi>
　<hi>機七畧詩一唱萬夫嘆再唱梁塵飛註晉人虞公善雅歌發聲盡動梁上塵范丹字子雲為萊蕪令釜甑</hi>
　<hi>生塵雲蓋見白雲抱幽石篇</hi>
　　冬日宴<lb/>
二三物外友一百杖頭錢賞洽袁公地情披樂令天促<lb/>
膝鸞觴滿當壚獸炭然何須攀桂樹逢此自留連<lb/>
　<hi>阮脩字子常歩行以百錢挂杖頭至酒店便獨酌酣暢雖當世富貴不肯顧家無擔石之儲晏如也袁粲</hi>
　<hi>尹丹陽嘗歩屣白楊郊野間道遇一士夫便呼與酣飲明日此人謂𬒳知故到門求進粲曰昨飲酒無聊</hi>
<pb n="KR4c0006_WYG_001-75a"/>
　<hi>偶相要耳竟不與相見樂廣有風姿衛瓘曰此人如水鏡見之瑩然若披雲霧而覩青天觴酒巵之總名</hi>
　<hi>實曰觴虚曰觶鸞觴刻為鸞鳯之形也晉羊琇字椎舒景獻皇后從弟性豪侈洛下少林木炭貴如粟琇</hi>
　<hi>𢷬小炭如屑以物和之作獸形後何邵之徒共集乃以温酒火爇猛獸皆開口向人赫赫然諸豪共效之</hi>
　<hi>淮南子招隠詩攀桂樹兮聊淹留</hi>
　　鏤雞子<lb/>
　　　<hi>古之豪家食稱畫卵唐人於寒食節取難子染藍茜雜色仍加雕鏤逓相餉遺或置盤爼間原</hi>
　　　<hi>始記夏后氏始食卵</hi>
幸遇清明節欣逢舊練人刻花争臉態冩月競眉新暈<lb/>
<pb n="KR4c0006_WYG_001-75b"/>
罷空餘月詩成併道春誰知懐玉者含響未吟晨<lb/>
　<hi>東坡梅詩鮫綃剪碎玉簪輕檀暈粧成雪月明肯伴老人春一醉懸知欲落更多情王梅溪不解宇文粧</hi>
　<hi>臺記婦女畫眉有倒暈粧古樂府有暈眉櫳髩之句元微之與白樂天詩近昵婦人暈澹眉目綰約頭髩</hi>
　<hi>畫譜有正暈倒翬牡丹太平廣記許老翁傳有銀泥裙五暈羅張萱所畫婦人暈眉所謂紫紗冪酷似可</hi>
　<hi>見暈為眉餙但上句方言冩月下句似不當復言餘月必有悞也老子知難篇知我者希則我者貴是以</hi>
　<hi>聖人披褐懷玉家語子路問孔子曰有人于此披褐而懷玉孔子曰國無道可也國有道則兖冕而執玉</hi>
　<hi>也阮籍味懷昔年十四五志尚好詩書披褐懐珠玉顔閔相與期</hi>
　　詠雲酒<lb/>
<pb n="KR4c0006_WYG_001-76a"/>
　　　<hi>雲中酒也</hi>
朔空曽紀厯帶地舊䟽泉色泛臨碭瑞香流赴蜀仙欵<lb/>
交欣散玉怡友恱沈錢無復中山賞空吟呉㑹篇<lb/>
　<hi>黄帝都薊受命適有雲瑞以雲紀官帶地見尹大篇漢武通西域以渾邪王故地置酒泉郡即今肅州城</hi>
　<hi>下有泉味甘如酒又梁簡文曲水詩序爾乃分階樹羽䟽泉泛爵碭山縣東南十里有碭山漢髙㣲時嘗</hi>
　<hi>隠避其上呂后每求得之曰季居上嘗有雲氣漢鄭𢎞為靈文鄉嗇夫行官京洛未至宿一埭逢故人四</hi>
　<hi>顧荒郊村落絶逺酤酒無處情抱不伸乃以錢投水中依口而飲飲盡酣暢皆得大醉因名為沈釀川明</hi>
　<hi>旦乃分手而去劉𤣥石曾于山中酒家沽酒酒家與千日酒飲之至家大醉其家以為死葬之後酒家計</hi>
<pb n="KR4c0006_WYG_001-76b"/>
　<hi>日往開其墓𤣥石始醒吴㑹篇見白雲抱幽埭石篇  沈釀川在今紹興府若耶溪東一名沈釀</hi>
　<hi>中山古狄都也春秋屬晉戰國屬魏漢為中山郡後改中山國曹魏改定州慕容垂都此隋改博陵唐改</hi>
　<hi>義武節度宋為中山府元因之今為定州屬真定府</hi>
　　詠美人在天津橋<lb/>
　　　<hi>天津橋在今河南府城外西南架洛水隋煬帝建用大船連以鉄鎖南北夾起四樓唐貞觀中</hi>
　　　<hi>始甃石為岸即宋邵子聞杜鵑處</hi>
美女出東隣容與上天津動衣香滿路移歩襪生塵水<lb/>
下看粧影眉頭畫月新寄言曹子建箇是洛川神<lb/>
<pb n="KR4c0006_WYG_001-77a"/>
　<hi>宋玉登徒子好色賦臣東家之子増之一分則太長减之一分則太短着粉太白施朱太赤此女登墻三</hi>
　<hi>年窺臣臣至今未許莊子人間世篇因樂人之所感以求容與其心漢武悼李夫人賦的容與以猗靡兮</hi>
　<hi>縹飄姚乎愈莊一云從容也一云盛美也曹子建洛川神賦凌波㣲歩羅襪生塵子建名植曹操四子有</hi>
　<hi>文才作洛川神賦曰余從京師言歸東籓北過伊闗越轘轅經通谷凌景山容與乎陽林流盻乎洛川覩</hi>
　<hi>一麗人於岩之畔乃援御者而告之曰彼何人斯若兹之麗也御者對曰臣聞河洛之神名曰宓妃君王</hi>
　<hi>之所見毋乃是乎余告曰云云如淳曰宓妃伏羲女溺死遂為洛川之神子建與其兄魏主丕有隙及即</hi>
　<hi>位子建懼不相容故托宓妃為言如離騷亦以美人目其君也大抵人臣不得于君類以美人托諷駱子</hi>
　<hi>疑為武氏發也</hi>
<pb n="KR4c0006_WYG_001-77b"/>
　　憲臺出縶寒夜有懷<lb/>
獨坐懷明發長謡苦未安自應迷北叟誰肯問南冠生<lb/>
死交情異殷憂嵗序闌空餘朝夕鳥相伴夜啼寒<lb/>
　<hi>詩小宛篇明發不寐有懷二人又園有桃篇心之憂矣我歌且謡北叟有馬亡入胡人弔之叟曰安知非</hi>
　<hi>福乎后馬引駿馬歸人賀之叟曰安知非禍乎其子騎墮折髀人又弔之叟曰安知非福乎一年胡人大</hi>
　<hi>入丁壯戰死子以跛故父子相保南冠見咏蟬篇生死交情見髙四篇漢朱博為御史大夫府中列栢樹</hi>
　<hi>有野鳥數千棲其上朝去暮集名朝夕烏烏臺始此</hi>
　　月夜有懷簡諸同寮<lb/>
<pb n="KR4c0006_WYG_001-78a"/>
閑庭落景盡踈簾夜月通山靈響似應水净望如空棲<lb/>
枝猶遶鵲遵渚未來鴻可歎髙樓婦悲思杳難終<lb/>
　<hi>棲枝遶鵲見望鄉夕泛篇詩九罭篇鴻飛遵渚公歸無所於爾信處註周公居東成王將迎以歸東人相</hi>
　<hi>謂之詞陸士衡洛陽道詩總轡登長路嗚咽辭宻親借問子何之世網嬰我身永嘆遵北渚遺思結南津</hi>
　<hi>曹植七哀明月照髙樓流光正徘徊上有愁思婦悲嘆有餘哀借問嘆者誰言是宕子妻君行踰十年孤</hi>
　<hi>妾常獨栖謝希逸詠月詩髙樓切思婦西園遊上才王景𤣥詩思婦臨髙臺長想馮華軒</hi>
　　送郭少府探得憂字<lb/>
開筵杭徳水輟棹艤仙舟貝闕桃花浪龍門竹箭流當<lb/>
<pb n="KR4c0006_WYG_001-78b"/>
歌凄別曲對酒泣離憂還望青門外空見白雲浮<lb/>
　<hi>詩河廣篇誰謂河廣一葦杭之註杭度也秦始皇更名河為徳水以秦當水徳之運也項羽傳亭長艤舟</hi>
　<hi>泊岸也仙舟見贈之問篇李仙註楚詞魚鱗屋兮龍堂紫貝闕兮朱宮註貝闕以貝為闕也尸子曰西河</hi>
　<hi>下龍門其流駚竹箭離憂見送陳文林篇青門白雲俱見髙四篇又梁呉筠送別詩白雲亭海際明月落</hi>
　<hi>河濱送君長嘆息徒使淚沾巾又白雲方眇眇黄鳥尚關闗又無由得共賞山川間白雲</hi>
　　送宋五之問得凉字<lb/>
　　　<hi>之問見前江南篇</hi>
願言遊泗水支離去二漳道術君所篤荃蹄余有忘雪<lb/>
<pb n="KR4c0006_WYG_001-79a"/>
威侵竹冷秋爽帶池凉欲諗離襟切岐路在他鄉<lb/>
　<hi>泗水見兖州餞宋五篇莊子人間世篇支離䟽者頥隠於臍肩髙於頂㑹撮指天五管在上兩髀為脅挫</hi>
　<hi>鍼治繲足以餬口皷筴播精足以食十人上徴武士則支離攘臂於其間上有大役則支離以有常疾不</hi>
　<hi>受功上與病者粟則受三鍾與十束薪夫支離其形者猶足以養其身終其天年又况支離其徳者乎二</hi>
　<hi>漳一出上黨沾縣大黽谷名清漳一出上黨長子縣鹿谷山名濁漳二漳異源而下流相合同歸于海書</hi>
　<hi>禹貢至于衡漳是也道術荃蹄見髙四篇岐路見紫雲觀篇</hi>
　　冬日過故人任處士書齋<lb/>
神交尚投漆虚室罷遊蘭網積窓文亂苔深履迹殘雪<lb/>
<pb n="KR4c0006_WYG_001-79b"/>
明書帳冷水静墨池寒獨此琴臺上流水為誰彈<lb/>
　<hi>投漆虚室流水俱見髙四篇遊蘭用如蘭意見靈泉篇網積見螢火萹孫康家貧映雪讀書張芝臨池學</hi>
　<hi>書池水盡黒謂之墨池在今河南府陜州又鍾繇有墨池在興國州王羲之有墨池在温州又有墨池在</hi>
　<hi>台州諸葛孔明有墨池在沅江縣西烏龍寺内成都府城西南五里有琴臺世俗云司馬相如彈琴之處</hi>
　<hi>然順慶府蓬州西南六十里亦有琴臺宋志蓬州有相如縣註云以有相如故宅而名則相如又寓此矣</hi>
　<hi>大抵皆隨寓名也流水見髙四篇</hi>
　　詠塵灰<lb/>
洛川流雅韻秦道擅苛威聴歌梁上動應律管中飛光<lb/>
<pb n="KR4c0006_WYG_001-80a"/>
飄神女襪影落羽人衣願言心未翳終冀效輕㣲<lb/>
　<hi>洛川雅韻見天津橋篇苛小草也政令繁細曰苛商鞅相秦立法棄灰于道者有刑聴歌見韋明府篇律</hi>
　<hi>管見登司馬樓篇神女襪即見洛川註翳滿也塞也楊子法言如庸行翳路衝衝而話君子不貴也</hi>
　　秋晨同淄州毛司馬秋九咏<lb/>
　　　<hi>淄州漢盤陽縣屬濟南郡東漢屬齊國晉省之宋置清河郡及貝邱縣北齊罷郡以縣屬齊州</hi>
　　　<hi>隋置淄州改貝邱為淄州縣後州廢唐初復置淄州宋金元仍舊至本朝初改淄川州以縣省</hi>
　　　<hi>入尋改為縣屬濟南</hi>
紫陌炎氛歇青蘋晚吹浮亂竹揺疎影縈池織細流飄<lb/>
<pb n="KR4c0006_WYG_001-80b"/>
香曵舞袖帶水泛粧樓不分君恩絶紈扇曲中秋<lb/>
　<hi>王粲獵賦倚紫陌而並征註道路南北為阡東西為陌長安城中八街九陌宋玉風賦夫風𧺫于青蘋之</hi>
　<hi>末浸滛谿谷縁太山之阿舞于松栢之下枚乗七發掩青蘋遊清風陶陽氣蕩春心王融遊仙詩長河既</hi>
　<hi>巳縈嶒山亦可礪解者作榮又以為草木之榮非也縈逥之義帶水見尹大篇帶地註趙飛燕姊妹得幸</hi>
　<hi>成帝于是譛許皇后班婕妤呪咀上后廢婕妤對曰妾聞死生有命富貴在天修正尚未蒙福為邪欲以</hi>
　<hi>何望使鬼神有知不受不臣之愬如其無知愬之何益上善之婕妤恐乆見危乃求供養太后于長信宫</hi>
　<hi>上許焉婕妤作扇詩曰新裂齊紈素皎潔如霜雪裁為合歡扇團圓似明月出入君懷袖動揺清風發不</hi>
　<hi>覺秋風起凉颷奪炎熱棄捐篋笥中恩情中道絶又朱買臣守㑹稽懷綬匿跡人未知也所交錢勃見其</hi>
<pb n="KR4c0006_WYG_001-81a"/>
　<hi>暴露乃勞之曰得無罷乎遺以紈扇買臣至郡引為上客宋人四六綈袍贈范叔猶有故人之情紈扇遺</hi>
　<hi>買臣終致上客之引</hi>
　　秋雲<lb/>
南陸銅渾改西郊玉葉輕泛沼揺光動臨欄瑞色明葢<lb/>
隂連鳯闕陣影翼龍城誰知時不遇空傷流滯情<lb/>
　<hi>日行北陸極暑至夏至日行極北謂之北至行轉南始為秋至冬至日極南謂之南至復轉北為春天文</hi>
　<hi>志云言天體者三家一曰周髀二曰宣夜三曰渾天宣夜不傳周髀以天似覆盆以斗極為中中髙而四</hi>
　<hi>邊下日月旁遶日近而見為晝日逺不見為夜蔡邕以為考騐天文多所迷失渾天以天形似卵地如卵</hi>
<pb n="KR4c0006_WYG_001-81b"/>
　<hi>黄包于天中形體渾然天見地上者一百八十二度半強地下亦然北極出地三十六度南極入地亦如</hi>
　<hi>之而嵩髙正當天之中極南五十五度當嵩高之上又其南十二度為夏至之日道又其南三十四度為</hi>
　<hi>春秋分之日道又其南二十四度為冬至之日道南下去地三十一度而巳是夏至日北去極六十七度</hi>
　<hi>春秋分去極九十一度冬至去極一百一十五度此其大率也其南北極持其兩端其天與日月星宿斜</hi>
　<hi>而廻轉此必有其法至秦而滅漢武時洛下閎始經營之鮮于妄人又量度之至宣帝時耿壽昌始鑄銅</hi>
　<hi>而為之象宋錢樂又鑄銅作渾天儀衡長八尺孔徑一寸璣徑八尺圓周二丈五尺強轉而望之以知日</hi>
　<hi>月星辰之所在即所謂璿璣玊衡者也歴代法漸宻趙宋製儀三重詳見蔡氏書傳設機輪以水激之使</hi>
　<hi>其日夜隨天東西運轉日月星辰于是可考至今因之易小畜卦小畜亨宻雲不雨自我西郊註西郊文</hi>
<pb n="KR4c0006_WYG_001-82a"/>
　<hi>王自指西周之地也畜極宻之雲而不雨文之宜王而不王也玉葉蓋隂見白雲抱幽石篇西都賦設璧</hi>
　<hi>門之鳯闕上觚稜而棲金雀闗中記一名別風闕以別四方之風西京賦閶闔之内别風嶕嶢是也漢書</hi>
　<hi>其東則鳯闕門髙二十餘丈其南有璧門之屬三輔故事鳯闕上有鳯凰漢武所作其西虎圈陣影見蕩</hi>
　<hi>子篇龍城今西安府城北十里龍首山隋以長安狹小改作新都遷焉唐因都之謂之龍城末二句見白</hi>
　<hi>雲抱幽石註</hi>
　　秋蟬<lb/>
九秋行已暮一枝聊暫安隠榆非諌楚噪柳異悲潘分<lb/>
形粧薄鬂鏤影餙危冠自憐疎影斷寒林夕吹寒<lb/>
<pb n="KR4c0006_WYG_001-82b"/>
　<hi>莊子逍遥遊篇鷦鷯巢於深林不過一枝偃䑕飲河不過滿腹隠榆見在獄詠蟬註噪柳見陳文林篇潘</hi>
　<hi>安仁秋興賦蟬嘒嘒以寒吟兮鴈飄飄而南飛隋盧思道聴鳴蟬詩紅塵早弊陸生衣明鏡空悲潘椽髪</hi>
　<hi>梁昭明太子蟬賛定伊不美曜彼華冠陳劉剛咏蟬詩聲流上林苑影入侍臣冠</hi>
　　秋露<lb/>
玉闗寒色早金塘秋氣歸泛掌光逾静添荷滴尚㣲變<lb/>
霜凝曉液承月委圓輝別有呉臺上應濕楚臣衣<lb/>
　<hi>玉闗西域地名此恐以秋色言之也庾信寄王琳詩玉闗道路逺金陵信使疎此光武閉玉闗之地也沈</hi>
　<hi>約詩金塘草木合玉池泉將滿劉楨詩芙蓉散其華菡蓞溢金塘宋人秋日書啓金□秩序玉宇敷凉又</hi>
<pb n="KR4c0006_WYG_001-83a"/>
　<hi>金顥平分碧虚如拭□與揫同此金玉字碧字皆秋用也漢武起栢梁臺作承露盤高二十丈大七圍以</hi>
　<hi>銅為之上有仙人掌以承露和玉屑飲之云可長生在今陜西西安府城西北三十里建章宮内神明臺</hi>
　<hi>上圓輝猶圓影也沈約詠月詩月華臨静夜夜静滅氛埃方輝竟入户圓影隙中來江淹恨賦至乃秋露</hi>
　<hi>如珠秋月如珪又江淹擬古雜體詩送君如昨日簷前露巳□呉臺二句見在獄詠蟬註濕楚臣衣又見</hi>
　<hi>乆客臨海篇</hi>
　　秋月<lb/>
雲披玉繩净月滿鏡輪圓裛露珠暉冷凌霜桂影寒漏<lb/>
彩含踈薄浮光漾急瀾西向徒自賞南飛終未安<lb/>
<pb n="KR4c0006_WYG_001-83b"/>
　<hi>張平子西京賦上飛闥以仰眺睹瑶光與玉繩註瑶光北斗第七星玉繩玉衡北兩星也謝眺詩金波䴡</hi>
　<hi>鳷鵲玉繩低建章裛纒也嵇康琴賦鎪㑹裛厠註裛纒其填厠之處使相宻比珠暉見上篇註薄草木叢</hi>
　<hi>生也詳見髙四篇漾水揺動貌西向見崔駙馬詩南飛見望鄉夕泛</hi>
　　秋水<lb/>
貝闕寒流徹玉輪秋浪清圖雲錦色净冩月練花明泛<lb/>
曲鵾絃動隨軒鳯轄驚唯當御溝上凄斷送歸情<lb/>
　<hi>貝闕見郭少府篇玉輪見江南贈之問篇古調歌有鵾鷄鴻鴈之曲張平子南都賦寡婦悲吟鵾鷄哀鳴</hi>
　<hi>坐者凄欷蕩魂傷情嵇康琴賦嚶若離鵾鳴清池翼若飛鴻翔曽崖又若次其曲引所宜則廣陵止息東</hi>
<pb n="KR4c0006_WYG_001-84a"/>
　<hi>武太山飛龍鹿鳴鵾鷄遊絃安仁笙賦爾乃引飛龍鳴鵾鷄御溝在長安城漢人送別皆于御溝之上雖</hi>
　<hi>唐人猶然也又見送閻五篇溝水註</hi>
　　詠水<lb/>
　　　<hi>築土遏水曰塘大墳曰防水所鍾曰澤廣澤曰衍澤曲曰皋障曰陂澤無水有草木曰藪水通</hi>
　　　<hi>流曰川水本曰源源本曰泉泉正出曰檻泉側出曰執泉泉所出同所歸異曰肥泉異水同流</hi>
　　　<hi>曰瀵深水曰潭急水曰流砂右上曰瀬又曰灘水别流曰派大水有小口别通曰浦又曰沱水</hi>
　　　<hi>决復入曰汜風吹水涌曰波大波曰濤小波曰淪平波曰瀾直波曰徑水潮夕至曰潮風行水</hi>
　　　<hi>成文曰漣水波如錦文曰漪凢水邊皆曰垂曰涯曰畔曰干曰濆曰濱涯上下坦曰漘重涯曰</hi>
<pb n="KR4c0006_WYG_001-84b"/>
　　　<hi>岸岸上地曰滸曲涯曰澳水草交曰湄水邊土人所立曰澨水曲曰汭水北曰陽水南曰隂出</hi>
　　　<hi>山石潤曰潾山夾水曰澗水注川曰谿注谿曰谷通谷曰<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>石絶水曰梁水洲曰渚海洲曰島</hi>
列名通地紀疎派合天津波隨月色净態逐桃花春照<lb/>
霞如隠石映柳若沈鱗終當挹上善屬意淡交人<lb/>
　<hi>黄河西距巻重山千里東至雒㑹名地神上為紀星七曲也故曰地紀詩四月篇滔滔江漢南國之紀註</hi>
　<hi>紀謂經帶包絡之也天津天河也老子曰上善若水水善利萬物而不争處衆人之所惡故幾于道陳釋</hi>
　<hi>慧標詠水詩持將符上善利得動髙情隋張文琮詠水詩標名資上善流派表靈長戴逵水賛止鍳標貴</hi>
　<hi>上善興詠淡交見竇六郎篇淡若水註</hi>
<pb n="KR4c0006_WYG_001-85a"/>
　　秋螢<lb/>
玉虬分静夜金螢照晚凉含輝疑泛月帶火怯凌霜散<lb/>
彩縈虛牖飄花遶洞房下帷如不倦當解借餘光<lb/>
　<hi>玉虬即銀龍漏刻中汲水者虬本作蚪龍属無角楚辭駟玉蚪以乘翳陳楊縉賦得照映秋螢詩秋窓餘</hi>
　<hi>照盡人暗早螢來怱聚還同色恒然詎落灰飛影黄金散依帷縹帙開含明自不息夜月空徘徊董仲舒</hi>
　<hi>讀書下帷不倦晉車𦙍字武子學而不倦家貧無油夏夜用練囊盛數十螢火以照字餘光見螢火賦</hi>
　　秋鴈<lb/>
聮翩辭海曲遥曵指江干陣去金河冷書歸玊塞寒帶<lb/>
<pb n="KR4c0006_WYG_001-85b"/>
月凌空易迷煙短浦難何當同顧影刷羽泛清瀾<lb/>
　<hi>謝靈運儗阮瑀詩金覊相馳逐聫翩何窮巳梁蕭子範夜聴鴈詩連翩辭朔氣嘹唳獨南歸飛鴈行陣金</hi>
　<hi>河猶金塘也書歸見蕩子篇盛𢎞之荆州記鴈塞北接梁州汶陽郡其間東西嶺属天無際雲飛風翥望</hi>
　<hi>崖廻翼唯一處為下朔鴈達塞矯翮裁度故名鴈塞同于鴈門也玉塞亦以秋色言之沈約詠湖中鴈詩</hi>
　<hi>刷飛同揺漾一舉還故鄉</hi>
　　詠鴈<lb/>
唼藻蒼梧逺銜蘆紫塞長霧深悲晚景風急斷秋行陣<lb/>
照通宵月書封幾夜霜無復能鳴分空知愧稻梁<lb/>
<pb n="KR4c0006_WYG_001-86a"/>
　<hi>楚詞鳬鴈皆唼夫梁藻兮上林賦唼渫青藻沈休文咏鴈詩唼流牽弱藻歛翮帶餘霜懸飛竟不下亂起</hi>
　<hi>末成行蒼梧漢武平南越以其地為廣信縣置蒼梧郡元封中徙交州治此晉以後因之隋廢郡為蒼梧</hi>
　<hi>縣屬封州唐屬静州尋以縣置梧州天寳初改蒼梧郡乾元初復梧州五代周屬南漢宋平嶺南仍為梧</hi>
　<hi>州元至元改路本朝改府𨽻廣西道銜蘆見陳文林序蒼梧極南紫塞極北以此見長逺也行陣書封字</hi>
　<hi>俱見上篇莊子舍故人之家主人令殺鴈待之䜿子奚殺主人曰殺其不能鳴者弟子曰山木以不材而</hi>
　<hi>夀鴈以不材而死將奚處莊子笑曰吾將處夫材不材之間</hi>
　　秋菊<lb/>
擢秀三秋晚聞芳十歩中分黄俱笑日合翠共揺風碎<lb/>
<pb n="KR4c0006_WYG_001-86b"/>
影含流動浮香隔岸通金翹徒可泛玉斚竟誰同<lb/>
　<hi>秀出也榮也茂也楚詞采三秀于山間註芝草也文選煌煌靈芝一年三秀又趙臺與稽喜書吾子植根</hi>
　<hi>芳苑櫂秀清流布䈎華崖飛藻雲墀宋蘇彦秋夜長賦貞松隆冬以擢秀金菊吐翹以凌霜晉袁山崧菊</hi>
　<hi>詩靈菊植幽崖擢穎凌寒颷說苑曰十歩之澤必有芳草晉傅𤣥菊賦販之者長壽食之者通神孫楚菊</hi>
　<hi>花賦飛金英以浮㫖酒握翠葉以振羽儀金翹玉斚皆借菊言之也金翹見司馬樓篇</hi>
　　詠雪<lb/>
龍雲玉葉上鶴雪瑞花新影亂銅烏吸光銷玉馬津含<lb/>
輝明素篆隠迹表祥輪幽蘭不可儷徒自繞陽春<lb/>
<pb n="KR4c0006_WYG_001-87a"/>
　<hi>龍雲見髙四篇玉葉見白雲抱幽石篇鶴雪色也雪為豐年之兆故曰瑞晉書天文志越雲如龍蜀雲如</hi>
　<hi>菌韓雲如布趙雲如牛楚雲如日宋雲如車魯雲如馬衛雲如犬周雲如輪秦雲如行人又作佳人美人</hi>
　<hi>魏雲如䑕齊雲如絲見費六篇李蘭漏刻法以銅為渴烏以引器中水以銀龍口中吐之註云以器貯水</hi>
　<hi>以銅為渴烏狀如鈎曲以引器中水于銀龍口中吐入權器漏水一升枰重一斤時經一刻言雪下如銅</hi>
　<hi>烏汲水而吐之也臧榮緒晉書新蔡王騰發于并州于常山之真定縣遇天大雪平地數丈雪融不積騰</hi>
　<hi>怪使掘之得玉馬髙一尺許獻之津如津浪之津宋人玉賦臣嘗行僕饑馬疲正遇主人翁出媪又到市主</hi>
　<hi>女欲置臣堂上太髙堂下太卑乃更為蘭房奥室止臣其中有鳴琴焉臣援而鼔之作幽蘭白雪之曲陽</hi>
　<hi>春見江南贈之問篇幽蘭又見思𤣥上人篇</hi>
<pb n="KR4c0006_WYG_001-87b"/>
　　餞駱四得鐘字<lb/>
平生何以樂斗酒夜相逢曲中驚別緒醉裏失愁容星<lb/>
月懸秋漢風香入曙鐘明月臨溝水青山幾萬重<lb/>
　<hi>楊憚報孫㑹宗書烹羊炰羔斗酒自勞又與溝水青山俱見間五官篇</hi>
　　又<lb/>
甲第驅車入良宵秉燭遊人追竹林㑹酒獻菊花秋霜<lb/>
吹飄無巳星河漫不流重嗟歡賞地翻召別離憂<lb/>
　<hi>左傳齊景公欲更晏子之第史記齊自淳于髠以下皆命曰列大夫為門第康莊之衢漢髙祖詔列侯食</hi>
<pb n="KR4c0006_WYG_001-88a"/>
　<hi>邑者皆賜大第室更二千石受小第室註有甲乙次第故曰第甲第最大之室也于公為廷尉髙大其門</hi>
　<hi>閭令容駟馬車曰吾後世必有興者古詩晝短苦夜長何不秉燭遊晉嵇康阮籍阮咸山濤向秀王戎劉</hi>
　<hi>伶相與為友號竹林七賢佛國五精舎一給孤園二靈鷲山三彌侯江四罨籮樹五竹林園即竹林非止</hi>
　<hi>以竹名也</hi>
　　渡𤓰歩<lb/>
　　　<hi>𤓰歩山名在今揚州府儀真縣西四十七里魏大武南伐起行宫于此諸軍同日臨江即此山</hi>
　　　<hi>有盤道及太武所鑿井宋太祖以舟師伐李景于𤓰歩振旅凱旋因名回軍渡劉宋鮑照文云</hi>
　　　<hi>𤓰歩山因逈為髙據絶作雄凌清瞰逺擅竒含秀是亦居勢使之然也</hi>
<pb n="KR4c0006_WYG_001-88b"/>
捧檄辭幽徑鳴桹下貴洲驚濤疑躍馬積氣似連牛月<lb/>
逈黄沙浄風急夜江秋不學浮雲影他鄉空滯流<lb/>
　<hi>捧檄見髙四篇桹韻書蒿木也鳴桹以毆魚枚乘七發言濤之狀沌沌渾渾狀如奔馬連牛見螢火篇埋</hi>
　<hi>豐註浮雲見論語又見白雲抱幽石詩</hi>
　　王昭君<lb/>
　　　<hi>匈奴呼韓單于□郅支既誅且喜且懼入朝自言願壻漢氏以自親帝以後宫良家子王嬙字</hi>
　　　<hi>昭君賜之按昭君傳元帝宮人數多不能盡幸使畫工毛延夀圖其形按圖召之宮人争賂夀</hi>
　　　<hi>多至千金少至五百金昭君獨負其貌不與及單于入朝求親帝按圖以昭君賜之陛辭光彩</hi>
<pb n="KR4c0006_WYG_001-89a"/>
　　　<hi>動人帝欲悔恐失信外國窮治其事毛延夀竟棄市後人因為昭君怨之曲云昭君村在今湖</hi>
　　　<hi>廣荆州府歸州東四十里又名欀昭君入胡于馬上彈琵琶悲歌哀怨後死葬胡中其冡草獨</hi>
　　　<hi>青</hi>
歛容辭豹尾緘怨度龍鱗金鈿明漢月玉筯染胡塵古<lb/>
鏡菱花暗愁眉柳葉顰唯有清笳曲時聞芳樹春<lb/>
　<hi>漢書大駕法駕出屬車最後一乗懸豹尾尾以前省中也以後禁中也梁劉孝威詩才人豹尾内御酒屬</hi>
　<hi>車中龍鱗海水也鈿戒指也玉筯眼淚也古鏡照日影如菱花亦以言面顰蹙也韓昭侯曰明主愛一</hi>
　<hi>顰一笑笳見蕩子篇芳樹春曲名始於漢魏明帝嘗倣為之</hi>
<pb n="KR4c0006_WYG_001-89b"/>
　挽詩<lb/>
　　樂大夫挽詩<hi>五首</hi>
　　　<hi>史記帝召田横至尸郷自刎奉首從者挽至營不敢哭故為歌以寄哀音以此為挽歌之始然</hi>
　　　<hi>魯哀公㑹吳伐齊其將公孫更命歌虞殯以示必死則其來久矣二子乗舟之類是也</hi>
可嘆浮生促于嗟此路難邱陵一起恨言笑幾時懽蕭<lb/>
索郊埏晚荒凉井徑寒誰當門下客獨見有任安<lb/>
　<hi>史記衛青傳青日退而驃騎日益貴舉大將軍故人門下多去事驃騎輒得官爵唯任安不肯</hi>
蒿里誰家地松門何代邱百年三萬日一别㡬千秋返<lb/>
<pb n="KR4c0006_WYG_001-90a"/>
照寒無影窮泉凍不流居然同物化何處欲藏舟<lb/>
　<hi>于寳搜神記田横自殺門人不敢哭但隨柩哀歌曰薤上朝露何易晞露晞明朝更復落人死一去何時</hi>
　<hi>歸蒿里誰家地聚歛精魂無賢愚鬼伯一何相催促人命不得少踟蹰後代相承呼為挽歌武帝時李延</hi>
　<hi>年分為二曲薤露送王公貴人蒿里送士大夫庶人返照見詠蟬篇夕照註莊子大宗師篇夫藏舟于<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>藏</hi>
　<hi>山於澤謂之圖矣然而夜半有力者負之而走昧者不知也</hi>
昔去梅笳發今來薤露晞彤騶朝帝闕丹旐背王畿城<lb/>
郭猶疑是原陵稍覺非九原如可作千載與誰歸<lb/>
　<hi>笳見蕩子篇梅柳曲名張騫入西域傳笳曲西京唯徳摩詞兠勒二曲李延年因胡曲更造新聲二十八</hi>
<pb n="KR4c0006_WYG_001-90b"/>
　<hi>解乘輿以為武樂後漢以給邊將和帝時萬人將軍用之魏晉以來唯存黄鶴隴頭出入闗出入塞於楊</hi>
　<hi>柳黄覃子赤之楊望行人一十四曲蔡邕益琴為九絃彈之薤露見上章註騶馬𨗳從也丹旐銘旌也城</hi>
　<hi>郭是見紫雲觀贈道士篇禮記檀弓下趙文子與叔譽觀乎九原文子曰死者如可作也吾誰與歸註九</hi>
　<hi>原晉諸大夫墳墓所在</hi>
一旦先朝菌千秋掩夜臺青烏新兆去白馬故人來草<lb/>
露當春泣松風向暮哀寧知荒隴外弔鶴自徘徊<lb/>
　<hi>埤雅引莊子雞菌不知晦朔今本作朝菌雞菌尤竒雲南名菌曰雞堫蜀中名菌曰鬬鷄骨集韻堫土菌</hi>
　<hi>也鳥飛而歛足菌形如之故以鷄名莊子逍遥遊篇朝菌不知晦朔蟪蛄不知春秋此小年也楚之南有</hi>
<pb n="KR4c0006_WYG_001-91a"/>
　<hi>冥靈者以五百嵗為春五百嵗為秋而彭祖乃今以乆特聞衆人匹之不亦悲乎註朝菌天隂生糞上見</hi>
　<hi>日則死一名日及一名舜英朝生暮落陸士衡挽歌按轡遵長薄送子長夜臺阮瑀七哀冥冥九泉室漫</hi>
　<hi>漫長夜臺詳見下篇郭璞𦵏經謂之青鳥經漢范式張元伯為友千里命駕元伯殁臨葬棺重不可前母</hi>
　<hi>撫之曰子豈有所須耶乆之有素衣白馬來者母曰必巨卿也式至具言元伯見夢言我巳死某日歸葬</hi>
　<hi>以兄友誼故來言是以知之陶侃丁憂在墓下忽有客來弔儀服鮮異禮畢遣人尋之見雙白鶴冲天去</hi>
忽見靈臺路猶疑水鏡懸何如開白日非復覩青天華<lb/>
表迎千嵗幽扄送百年獨嗟流水引長掩伯牙絃<lb/>
　<hi>靈臺見高四篇此恐指隂靈言之也三國司馬徽有知人之鍳時稱水鏡先生漢膝公至東門馬悲鳴不</hi>
<pb n="KR4c0006_WYG_001-91b"/>
　<hi>進掘地得石槨書曰佳城鬱蒼蒼千年見白日于嗟滕公居此室青天見冬日宴詩樂令天註華表見紫</hi>
　<hi>雲觀遼東鶴註扄門關木也流水引見贈高四篇</hi>
　　丹陽刺史挽詩三首<lb/>
　　　<hi>丹陽秦為鄣郡始皇以其地有王氣鑿北阬以敗其勢截直道使阿曲因名曲同孫策破劉繇</hi>
　　　<hi>於曲阿與太史鬬神亭是也三國吳改雲陽晉復為曲阿屬昆陵郡梁為蘭陵郡唐武徳初置</hi>
　　　<hi>雲州又改簡州尋廢以縣屬潤州天寳初改丹陽縣宋元仍舊今改屬鎮江</hi>
百齡嗟倐忽一旦附山阿丹桂銷巳盡青松哀思多薰<lb/>
風應聴曲薤露反成歌自有藏舟處誰憐駟隙過<lb/>
<pb n="KR4c0006_WYG_001-92a"/>
　<hi>田巴報鄒衍書百齡之期未有能至梁任昉為庾杲之與劉蚪書百齡飄忽凝滯自物禮檀弓文王謂武</hi>
　<hi>王曰女何夢矣對曰夢帝與我九齡文王曰女以為何也武王曰西方有九國焉君王其終撫之文王曰</hi>
　<hi>非也古者謂年齡齒亦齡也我百爾九十吾與女三焉文王九十七而終武王九十三而終漢武悼夫人</hi>
　<hi>賦秋氣㦧以凄淚兮桂枝落而銷亡註以桂枝喻夫人也青松塚上所種何劭詩青青陵上松亭亭髙山</hi>
　<hi>栢趙徵明詩曠野何蕭蕭青松白楊樹薰風曲即舜歌南風事薤露藏舟見上篇駟隙見螢火賦</hi>
惻愴恒山羽留連棣蕚篇佳城非舊日京兆即新阡城<lb/>
郭三千嵗邱陵幾萬年惟餘松栢樹朝夕起寒烟<lb/>
　<hi>詩唐棣篇唐棣之華鄂不韡韡凡今之人莫如兄弟死喪之威兄弟孔懹原隰襃矣兄弟求矣佳城見上</hi>
<pb n="KR4c0006_WYG_001-92b"/>
　<hi>篇開白日註後漢原涉父死賻錢十萬讓不受又行三年喪由是得名既而以先墳儉約非孝慕京兆尹</hi>
　<hi>曹氏葬茂陵民謂其道為京兆阡廼買地開道大起冡舍周閣重門立表署曰南陽阡人不肯從謂之原</hi>
　<hi>氏阡後渉以任俠殺人王莽召赦之為更始西屏將軍申屠建所殺</hi>
短歌三獻曲長夜九泉臺此室𤣥扄掩何年白日開荒<lb/>
郊踈古木寒隧積陳荄獨此傷心地松聲薄暮來<lb/>
　<hi>長夜九泉俱見前篇又莊子曰天有九重之霄地有九重之泉春秋傳晉文侯欲請隧襄王不許曰王章</hi>
　<hi>也又鄭伯與武姜闕地及泉隧而相見註隧墓道也潘岳懷田賦陳荄被于堂除舊圃化而為薪梁何遜</hi>
　<hi>銅爵臺妓詩曲終相顧起日暮松栢聲又青松見上章</hi>
<pb n="KR4c0006_WYG_001-93a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0006_WYG_001-93b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　駱丞集巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>竹齋詩餘</head>
    <p>
<pb n="KR4j0054_WYG_000-1a"/>
欽定四庫全書　　　　　集部十<lb/>
　竹齋詩餘　　　　　　詞曲類一<hi>詞集之屬</hi>
　　提要<lb/>
　　　　<hi>臣</hi>等謹案竹齋詩餘一巻宋黄機撰機字幾<lb/>
　　　　仲一云字幾叔東陽人其事迹無可考見據<lb/>
　　　　詞中所註有時欲之官永興語盖亦嘗出仕<lb/>
　　　　者但不知為何官耳其遊蹤則多在吳楚之<lb/>
　　　　間而與岳總幹以長調唱酬為尤夥總幹者<lb/>
<pb n="KR4j0054_WYG_000-1b"/>
　　　　岳飛之孫珂時為淮東總領兼制置使岳氏<lb/>
　　　　為忠義之門故機所贈詞亦皆沉欝蒼凉不<lb/>
　　　　復作草媚花香之語其乳燕飛第二闋乃次<lb/>
　　　　徐斯逺寄辛棄疾韻者棄疾亦有和詞世所<lb/>
　　　　傳夲賦字凡複用兩韻今考機詞知前闋所<lb/>
　　　　用乃付字足證流俗刊刻之誤又其詞調名<lb/>
　　　　賀新郎此則名乳燕飛者以蘇軾此調中有<lb/>
　　　　乳燕飛金屋句後人因改名實一調也巻末<lb/>
<pb n="KR4j0054_WYG_000-2a"/>
　　　　毛晋跋惜草堂詩餘不載其一字案草堂詩<lb/>
　　　　餘乃南宋坊賈所編漫無鑒别徒以其古而<lb/>
　　　　存之故朱彛尊謂草堂選詞可謂無目其去<lb/>
　　　　其取又何足為機重輕歟乾隆四十六年十<lb/>
　　　　一月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鳬藻集巻四</head> <lb/>
    <p>
<pb n="KR4e0040_WYG_004-1a"/>
欽定四庫全書<lb/>
　鳬藻集巻四<lb/>
　　　　　　　　　　　　　眀　髙唘　撰<lb/>
　傳<lb/>
　　南宫生傳<lb/>
南宫生吳人偉軀幹博渉書傳少任俠喜擊劍走馬尤<lb/>
善彈指飛鳥下之家素厚蔵生用周養賔客及與少年<lb/>
飲博遨戲盡䘮其貲逮壯見天下亂思自樹功業乃謝<lb/>
<pb n="KR4e0040_WYG_004-1b"/>
酒徒去學兵得風后握竒陳法將北走中原從豪傑計<lb/>
事㑹道梗周流無所合遂泝大江逰金陵入金華㑹稽<lb/>
諸山蒐覽瓌恠渡浙江汎具區而歸家居以氣節聞衣<lb/>
冠慕之爭往迎候門止車日數十兩生亦善交無貴賤<lb/>
皆傾身與相接有二軍將恃武横甚數毆辱士類號虎<lb/>
冠其一嘗召生飲或曰彼酗不可近也生笑曰使酒人<lb/>
惡能勇吾將柔之矣即命駕徃坐上座為語古賢將事<lb/>
其人竦聽居樽下拜起為夀至罷㑹無失儀其一嘗遇<lb/>
<pb n="KR4e0040_WYG_004-2a"/>
生客次顧生不下已目慴生而起他日見生獨騎出從<lb/>
健兒帶刀筞馬踵生後若將肆暴者生故緩轡當中道<lb/>
進不少避知生非懦儒遂引去不敢突冒訶避眀旦介<lb/>
客詣生謝請結驩生能以氣服人類如此性抗直多辯<lb/>
好箴切友過有忤已則面數之無留怨與人論議蘄必<lb/>
勝然援事析理衆終莫能折時藩府數用師生私䇿其<lb/>
雋蹶多中有言生扵府欲致生幕下不能得將中生法<lb/>
生以智免家雖貧然喜事故人或饋酒肉立召客與飲<lb/>
<pb n="KR4e0040_WYG_004-2b"/>
啗相樂四方逰士至吳者生察其賢必與周旋欵曲延<lb/>
譽上下所知有䘮疾不能𦵏療者以告生輙令削牘疏<lb/>
所乏為請諸公間營具之終飲其徳不言故人皆多生<lb/>
謂似樓君卿原巨先而賢過之久之稍厭事闔門寡將<lb/>
迎闢一室庋厯代法書周彛漢硯唐雷氏琴日逰其間<lb/>
以自娛素工草𨽻逼鍾王患求者衆遂自閟希復執筆<lb/>
歆慕靜退時賦詩見志怡然䖏約若將終身生姓宋名<lb/>
克家南宫里故自號云贊曰生之行凡三變每變而益<lb/>
<pb n="KR4e0040_WYG_004-3a"/>
善尚俠末矣欲奮於兵固壯然非士所先晚廼刮磨豪<lb/>
習隐然自將履蔵器之節非有徳能之乎與夫不自知<lb/>
返違逺道徳者異矣<lb/>
　　杏林叟傳<lb/>
杏林叟姓董匿其名隐居暨陽山中不知其所自出或<lb/>
云吳神醫奉之後也嘗遇異人授鍼術砭刺按摩攣舒<lb/>
鬱通求療者皆舁至徒返欲以貲報輙謝曰吾衣食幸<lb/>
自給無庸是也苐令人植杏一樹舎旁曰吾聊繼吾祖<lb/>
<pb n="KR4e0040_WYG_004-3b"/>
志耳久而成林鄉人不知其名因以杏林叟號焉嘗曵<lb/>
杖林下逍遥而歌曰杏之華其下我家杏之實其美我<lb/>
食吾寜舎是兮而從人于役或聞之曰隠者也前揖而<lb/>
問曰今天下病矣子猶事醫邪盍以大鍼起大疾乎叟<lb/>
啞然曰我野人也惡知天下之事哉試以醫言之夫人<lb/>
之玩毒而忘戒嗜甘而憎苦衆口是惑而忽醫之言者<lb/>
在法皆不療若醫昧其難冒受厚直潰潰汨汨日視其<lb/>
殆而不知止者則又病者之罪人也吾誠愧焉子何欲<lb/>
<pb n="KR4e0040_WYG_004-4a"/>
以是凂我哉遂隠終其身贊曰雉不隠其文故麗扵羅<lb/>
豹不蔵其斑故陷于穽古之君子遭時否塞欲求免乎<lb/>
世者往往變匿其名以自雜于賤技之間若陳留老父<lb/>
漢隂丈人之流姓名且不得而知身可得致邪所謂身<lb/>
名俱隐者上也身隐而名著者下矣杏林叟識能察時<lb/>
藝能濟物寜沒其名以全道謂之上隐非邪<lb/>
　　胡應炎傳<lb/>
胡應炎字煥卿常之晉陵人宋樞密副使宿八世孫也<lb/>
<pb n="KR4e0040_WYG_004-4b"/>
父聰淮南節度計議官咸淳中應炎登進士第授溧水<lb/>
尉未赴元丞相伯顔南伐師次常境知府王洙遁朝廷<lb/>
以姚訔知府事復命將軍王安節都統劉師勇將兵雜<lb/>
守之訔等至常見應炎喜曰君吾劇孟也得君敵不足<lb/>
破矣署節度判官應炎歸告聰及兄應發弟應登曰吾<lb/>
家世受國恩今戎馬在郊王室將危是吾立功之秋也<lb/>
父老兄弟當奉以出避吾身許國不得復徇家矣聰應<lb/>
發並曰吾與汝雖父子兄弟然於國則皆臣也圖報之<lb/>
<pb n="KR4e0040_WYG_004-5a"/>
義彼此同之豈可臨難而獨免乎乃命應登侍母及䕶<lb/>
妻子出城嘱曰善避以存吾宗不幸城亡吾必死之今<lb/>
與汝訣矣既應訔命即選民之壯勇者三千人自將乗<lb/>
城為訔畫曰吾州京師北門不可失守然城庳塹狹兵<lb/>
皆市人非素所撫循者而北兵銳且衆乗勝逺來其鋒<lb/>
不可當恐未易與戰也宜樹木柵傅城益調粟繕械為<lb/>
守計訔然之初洙遁時其客王虎臣盜郡印自稱知<lb/>
府詣伯顔軍門獻之伯顔不知其詐命還守常而遣兵<lb/>
<pb n="KR4e0040_WYG_004-5b"/>
與俱及城訔等已先至不得入反以民叛告伯顔怒命<lb/>
元帥唆都率歩騎二十餘萬圍之應炎與安節師勇分<lb/>
門出戰各累大㨗殺其將校甚衆功上進直袐閣圍且<lb/>
久元兵多傷斃唆都請益師伯顔遂以西域諸部兵來<lb/>
㑹攻圍益急餉援俱絶唆都以柵堅不可㧞剽近野得<lb/>
婦人刳乳煎膏沃其上發火矢射之火熾柵焚又運機<lb/>
石擊樓堞盡毁食盡唆都偵知之遣使呼應炎語諭使<lb/>
出降應炎罵之且截紙縷置盂中若湯餅狀者以筯引<lb/>
<pb n="KR4e0040_WYG_004-6a"/>
示之曰吾食甚足若欲得城需金山長也金山長盖諺<lb/>
語謂無其期唆都聞之曰能破城者金山長老也世呼<lb/>
寺主僧為長老故云即趣召金山僧至軍問以攻城之<lb/>
筞僧不知為計周行視城曰是城龜形也東南其首西<lb/>
北其尾攻尾則首愈縮其法當攻首從之城遂陷師勇<lb/>
遁訔安節死之應炎率民兵巷戰至孔子廟前衆潰猶<lb/>
手刃數人力屈遂就擒唆都讓之曰若即嘗多殺吾將<lb/>
校者邪應炎曰吾欲殺汝何將校也恨力不及耳唆都<lb/>
<pb n="KR4e0040_WYG_004-6b"/>
怒腰斬之時年二十七兵入屠城聰應發皆被殺民匿<lb/>
溝中免者數人余為兒童時常聞父老言元兵取常時<lb/>
事甚悉及壯觀史多所未載豈蒐采有失而致然歟抑<lb/>
著作者有所諱避而弗録歟或其事多繆悠初皆無有<lb/>
特好事者為之說歟是皆不可知也每竊恨焉近遇胡<lb/>
黼江上間為余言其祖應炎死節始末與余昔所聞無<lb/>
異斯固足徴矣夫以虎臣之姦唆都之惨與僧者妄言<lb/>
而幸中其事雖微猶不可使泯況應炎之忠烈毅然如<lb/>
<pb n="KR4e0040_WYG_004-7a"/>
是邪因掇其語作胡應炎傳以補史氏之闕云<lb/>
　　墨翁傳<lb/>
墨翁者吳槐市里中人也嘗㳺荆楚間遇人授古造墨<lb/>
法因曰吾鬻此足以資讀書奚汲汲四方乎乃歸署門<lb/>
曰造古法墨躬操杵臼雖龜手黧面而形貎竒古服危<lb/>
冠大襦人望見咸異之時磨墨瀋數斗醉為人作徑尺<lb/>
字殊偉所製墨有定直酬弗當輙弗予故他肆之屨恒<lb/>
滿而其門落然客有誚之曰子之墨雖工如弗售何翁<lb/>
<pb n="KR4e0040_WYG_004-7b"/>
曰嘻吾之墨聚材孔良用力甚勤以其成之難故不欲<lb/>
售之易也今之逐利者茍作以眩俗卑賈以餌衆視之<lb/>
雖如𤣥圭試之則若土炭吾竊耻焉使吾欲售而效彼<lb/>
之為則是以古墨號于外而以今墨售扵内所謂衒璞<lb/>
而市鼠腊其可乎吾既不能為此則無恠其即彼之多<lb/>
也且吾墨雖不售然視箧中則黝然者固在何遽戚戚<lb/>
為乃謝客閉户而歌曰守吾𤣥以終年視彼沽者泚然<lb/>
客聞之曰隐者也吾儕誦聖人之言以學古為則不能<lb/>
<pb n="KR4e0040_WYG_004-8a"/>
以實徳弸其中徒飾外以從俗徼譽者豈不愧是翁哉<lb/>
歎息而去齊人髙唘聞其言以足自警也遂書以為傳<lb/>
翁姓沈名繼孫然世罕知之唯呼墨翁云<lb/>
　　梅節婦傳<lb/>
節婦姓梅氏平江人適廣平路總管致仕浦侯子至正<lb/>
十六年春淮兵南下守臣弗夙戒城遂沒婦夫懼其齒<lb/>
之壯足以集禍也廼擕婦匿旁小民家民逆知其有所<lb/>
挾心利之隂出召外兵兵入夫逸去婦為兵所得兵見<lb/>
<pb n="KR4e0040_WYG_004-8b"/>
其色將汚之婦曰若欲者貨耳我悉以與若若其舎我<lb/>
不然我有死耳終不能為失身人也困探懐出其金兵<lb/>
持婦少懈遂乗間脫赴渠水中水淺不得死兵遂至水<lb/>
次以刃擬婦曰亟出否則死是水矣婦不為動兵遂舎<lb/>
去後至者見婦面水上知其生復欲鈎出之婦力挽不<lb/>
肯升兵怒以戈撠其腋死焉三日夫得其尸殯扵舎後<lb/>
廢圃中盖余與浦鄰也嗚呼婦之死節猶臣子之死忠<lb/>
孝分也曷足異哉然君子聞一事則亟書而累稱之若<lb/>
<pb n="KR4e0040_WYG_004-9a"/>
不得已焉者豈非以教化不興風俗既壊人知而死者<lb/>
少而不死者多歟今作梅節婦傳亦余之不得已也悲<lb/>
夫<lb/>
　贊<lb/>
　　愛敬堂圖贊<lb/>
爾容愉愉爾儀肅肅以事以承弗離弗瀆相彼室堂在<lb/>
是繪圖爾有親養繄我獨無<lb/>
　　東坡小像贊<lb/>
<pb n="KR4e0040_WYG_004-9b"/>
或置諸鑾坡玉堂或放之朱厓黄岡衆皆謂先生之憾<lb/>
余則謂先生之常先生盖進不淫退不傷凌厲萬古麾<lb/>
斥八荒而大肆其文章者也<lb/>
　　丹厓小像贊<lb/>
誦其文偉然其夫睹其貎𦕈焉乎儒跡晦名彰身癯道<lb/>
腴不翕翕以合不汲汲而趨知之者固以為介不知者<lb/>
則以為迂吁<lb/>
　　義鸛贊<hi>并序</hi>
<pb n="KR4e0040_WYG_004-10a"/>
吴報恩寺浮屠之顛有鸛二巢焉以㳺以宿出返必俱<lb/>
一日其雄罣脛輪索中奮翼自擲空懸弗脫雌下首大<lb/>
鳴若籲扵人衆憐之莫能升遂宛轉而絶雌依其傍弗<lb/>
去羣烏欲磔之輙引喙怒逐不使近逮毛骨盡化廼已<lb/>
余居直寺東嘗見其彷徨飛旋形貎慘悴風雨之夕哀<lb/>
唳噭噭若號慕然余念夫世固有伉儷相恱者矣一旦<lb/>
失所天哀未改而已他適塗膏自媒唯恐非艾晨咷夕<lb/>
噱曽無含忸世嘗以禽喻惡人寧不辱是鸛哉廼贊曰<lb/>
<pb n="KR4e0040_WYG_004-10b"/>
嗟爾鸛乎維鳥之特猗雄死自守禦烏之賊猗獨棲扵<lb/>
標夜失其匹猗哀嘶返顧不啄而食猗厥質始化豈貞<lb/>
之魄猗匪魯黄鵠孰配爾徳猗<lb/>
　　樹屋傭贊<hi>并序</hi>
東都之末士大夫以危言激昻同志嫉惡攻之不勝卒<lb/>
搆朋黨之禍然相率蹈死而不悔有不得入者則耻焉<lb/>
當是時申屠子龍滅跡芒碭之間因樹為屋自同傭人<lb/>
豈故與衆異趣哉誠以大木將顛非一繩可維故獨保<lb/>
<pb n="KR4e0040_WYG_004-11a"/>
其身不欲與俱靡爾可不謂眀哲之士哉余嘗慕其人<lb/>
而不得見焉吴有隐君子字仲權者自言子龍後也元<lb/>
季之亂不肯仕入林屋山以樹屋傭自號余得與之㳺<lb/>
焉夫慕其人而不得見雖見其鄉之草木猶將愛之而<lb/>
況其子孫乎況其徳之肖者乎乃為樹屋傭賛曰我思漢<lb/>
士曰維申屠遭世横潰道從而汚衆履虎尾身國同危<lb/>
捧土塞河區區可悲瞻彼陵阿䕃息有樹匪厭華榱弗<lb/>
若此固羣雉在羅一鴻獨飛遐蹤千齡躡焉者希有士<lb/>
<pb n="KR4e0040_WYG_004-11b"/>
樂潛厥徳惟似曷克似之繄若孫子<lb/>
　　陳仲昭小像贊<lb/>
清眸秀<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>夷襟雅致早從挾筞之逰晚佐鳴琴之治雖<lb/>
居簿書两考之縻每愛泉石一丘之閟此固非漂瀬之<lb/>
逸人乃睢寜之隐吏也<lb/>
　　媯蜼子贊<hi>并序</hi>
稽岳王君常宗剛正好古學嘗被召修元史書成欲官<lb/>
之君辭歸養親閉門著書以媯蜼子自號好事者嘗繪<lb/>
<pb n="KR4e0040_WYG_004-12a"/>
其像渤海髙啓為作贊曰古服古貎古學古辭際時復<lb/>
古其道可施暫起從徴亟歸就養進退從容髙風孰尚<lb/>
　　烏目山樵贊<hi>繆貞字仲素</hi>
虞仲之邦言㳺之里山長水深生此徳士其外雖臞中<lb/>
含道腴誦詩讀書終焉在娱<lb/>
　箴<lb/>
　　寅齋箴<hi>為禮部崔尚書作</hi>
六馬既奔朽索是縻人心之危曰惟過之其危伊何難<lb/>
<pb n="KR4e0040_WYG_004-12b"/>
存易失操之在寅罔敢怠逸先哲有言斯禮之輿坦坦<lb/>
聖途由焉而趨立朝處室祇慎勿替如見大賔如對上<lb/>
帝凡百君子學用是成矧爾秩宗交扵神眀儼乎若思<lb/>
惕然若疚惟公履之永以无咎<lb/>
　銘<lb/>
　　瞻松亭銘<lb/>
范文正公書院有公手植二松在焉十世孫孟奎作亭<lb/>
其旁名曰瞻松以識追慕之意徴唘為之銘曰欝彼二<lb/>
<pb n="KR4e0040_WYG_004-13a"/>
松魏公所植閱嵗之多於堂之側維昔魏公天寔挺生<lb/>
好是正直為邦之楨其節桓桓如松斯固䜛夫詆攻不<lb/>
改其度出入勤勞既𢡟乃功本鉅支䌓庇于無窮凡知<lb/>
慕公百世之士躬承其遺矧爾孫子霜凄露濡油然其<lb/>
思孰謂公逺式瞻在兹爾瞻伊何朝夕左右視公之榮<lb/>
知徳之厚匪徒瞻之維以象之從公之休庶㡬永而<lb/>
　　靜學齋銘<lb/>
體具動靜實惟二儀夫静真一又動之基交軌盪摩風<lb/>
<pb n="KR4e0040_WYG_004-13b"/>
鼓雷應萬生芸芸而此自定凡人之心本寂而虚紛紜<lb/>
攫攘為欲所驅載馳載奔蚩蚩者子内䘮外勞莫知所<lb/>
止君子山立其閒其安不誘于聽不眩于觀如鑑漠然<lb/>
有來必酢豈彼幻徒冥黙無作木靜則夀水靜則清所<lb/>
以為學匪静曷成子居是名矢則先正我維銘之請直<lb/>
以敬<lb/>
　　端石雙硯銘<lb/>
靈淵閟寳世莫窺二美孰得天所貽鏗鳴金聲縝玉姿<lb/>
<pb n="KR4e0040_WYG_004-14a"/>
同徳齊光敢雄雌嵗月研磨不磷緇神物貴合當勿離<lb/>
　　進齋銘<hi>并序</hi>
國子助教髙君仲輝之先君子嘗以進名其齋聞人碩<lb/>
士為言其義悉矣仲輝間復請余銘余以宗人之義不<lb/>
敢辭為之銘曰務前其途車必覆嗜升諸公身乃辱惟<lb/>
徳之躋是則淑詩書餱粮禮為轂聖域髙逺匪可蹴由<lb/>
卑自邇蹈古躅跬歩不已至荒服如木在山泉出谷勿<lb/>
畫以退茍自足先君之志子尚朂我為銘詩敢告瀆<lb/>
<pb n="KR4e0040_WYG_004-14b"/>
　　碧泉銘<hi>并序</hi>
湘多名山岳麓其最勝者靈岩仙洞往往有甘泉出焉<lb/>
色多紺緑邑人陳君少入山為黄冠氏嘗從其師𤣥静<lb/>
真人逰泉上因叩以道㫖真人曰我惡知道哉汝其問<lb/>
諸泉焉君因留泉旁不去乆之若有所契乃以碧泉自<lb/>
號識所得也青丘子聞而異之曰夫道無不在也草木<lb/>
瓦礫皆有道而況泉乎真人亦善教哉顧陳君之所得<lb/>
世未或知也嘗試臆其㫖為之銘以寄君使刻諸泉上<lb/>
<pb n="KR4e0040_WYG_004-15a"/>
告求道者之校焉然余非知道者并諗扵泉為何如銘<lb/>
曰泉之渟淵淵維道之原泉之流瀰瀰維道之施我㳺<lb/>
詠兮泉側我之樂兮與泉晝夜而不息<lb/>
　　存心齋銘<hi>并序</hi>
金陵汪氏有蔵修之室曰存心介余友馬君來徴銘余<lb/>
嘉其得為學之要為之銘曰身一室意四維與物逰罔<lb/>
有時如驚狙孰可糜䘮厥宰吁其危慎乃操勿妄思天<lb/>
君寜恒在兹<lb/>
<pb n="KR4e0040_WYG_004-15b"/>
　　靜得齋銘<hi>并序</hi>
婁東沈仲益氏以静得名其蔵修之室取程夫子詩語<lb/>
也渤海髙唘為作銘曰虚哉靈府其體夲静外觸未形<lb/>
山止水定誘物而動熾情乃生喜怒愛惡與哀懼并紛<lb/>
紜攫攘厥宰斯䘮如驚駟奔孰制其放維彼君子能操<lb/>
使存養其真静為動之根周流汎觀忘已與物萬生芸<lb/>
芸莫不自得詠歸扵雩嗟逝在川去聖雖逺微言尚傳<lb/>
沈君齋居從事扵此願言誰師子程伯子<lb/>
<pb n="KR4e0040_WYG_004-16a"/>
　　筆銘<lb/>
用欲圓體欲勁書而執之在心正<lb/>
　賦<lb/>
　　鶴瓢賦<lb/>
　　　寜真館李髙士遇青城黄老師遺一瓢其形肖<lb/>
　　　鶴刳為飲器名曰鶴瓢嘗出以飲唘因為之賦<lb/>
月華子夜宿𤣥館夢逰太微見一古士其狀寔希長頸<lb/>
密齒不臞而肥苦葉被體服非羽衣翩然來前自稱庖<lb/>
<pb n="KR4e0040_WYG_004-16b"/>
氏少生魏園長入吳市慕髙躅扵煙霞離舊根扵泥滓<lb/>
雲翼未成海路空指不食窮年濩落而已握手終歡願<lb/>
託扵子覺而占之既喜且驚當得異物莫測其名匪胎<lb/>
以化乃實而成不解飛鶱厯厯善鳴未足御仙客之舉<lb/>
但可挹聖人之清者歟案未歛筞戸響剥啄起逢老翁<lb/>
曵杖矍鑠逺有携而見遺乃質刳而形鶴月華子掀<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>
而笑曰爾青田之族赤壁之侣竟混草木而零落耶疇<lb/>
昔之夜吾與爾有約矣扵是埽苔軒唘松閣分半壁以<lb/>
<pb n="KR4e0040_WYG_004-17a"/>
留棲命一壺以對酌不扃怨夜之籠不貯廻春之藥誓<lb/>
將共浮沈扵滄溟同上下扵寥廓青丘生過之出以為<lb/>
樂生誚之曰夫道貴無累始能有得此盖許由棄之以<lb/>
全名衛公好之而䘮國吾謂子遺身而超世尚何留意<lb/>
而玩物月華子耳若不聞引滿欲醺拊之而歌曰昻蔵<lb/>
兮支離爾生兮何竒行則佩兮飲則持與翺翔兮千嵗<lb/>
期唯逰無何兮餘非吾之所知<lb/>
　　聞早蛩賦<lb/>
<pb n="KR4e0040_WYG_004-17b"/>
　　　至正丙午五月十三日夜坐中庭聞蟋蟀之聲<lb/>
　　　感而有賦<lb/>
龍集丙午仲月維夏祝融當衡蓐收伏駕悵炎氛之興<lb/>
晝欣湛露之流夜扵是蓮塘涵清梧館閟靜纎絺方御<lb/>
輕箑未屏息號蟬之繁喧罷棲鵲之暗警何隂蛩之忽<lb/>
鳴寤余寐而獨省稍入戸而侵幃纔縁堦而傍井若暑<lb/>
徂而律變簟色淒兮欲冷迅飇發兮騷騷斜漢廻兮耿<lb/>
耿方其或咽如啼或激如嘯喓喓孤吟嘖嘖相弔䕃淺<lb/>
<pb n="KR4e0040_WYG_004-18a"/>
莎之蒙籠翳深叢之窈窕已厭聞而愈逼乍欲尋而莫<lb/>
照含清商之至音非假器而為妙促素機之惰工亂朱<lb/>
瑟之哀調未連響扵絡緯蹔依眀扵熠燿若廼静院閒<lb/>
宫荒園廢驛草長幽扉苔滋壊壁候月光而未旦聽雨<lb/>
聲而乍久乆棄長嫠之婦逺寓窮居之客莫不對境興<lb/>
愁攬衣動戚謬感年之將逝誤驚寒之已積影就燭而<lb/>
誰依涙横襟而自滴不待風凋漢苑之栁霜隕湘皐之<lb/>
蘭茍斯聲之接耳即掩抑而摧殘余何為而亦起答悲<lb/>
<pb n="KR4e0040_WYG_004-18b"/>
韻而長歎聞七月而在野實詩人之所志今胡早而不<lb/>
然豈天時之或異乗火令之中衰應金氣而先至推象<lb/>
類而占之若有兆夫人事然物生兮何常庸詎測夫𤣥<lb/>
意抱微憂而何言返中閨而復睡<lb/>
　題<lb/>
　　題天池圖小引<lb/>
吳華山有天池石壁老子枕中記云其地可度難盖古<lb/>
靈壤也元泰定間大癡黄先生逰而愛之為圖四三本<lb/>
<pb n="KR4e0040_WYG_004-19a"/>
而池之名益著此為其弟子李可道所畫尤得意者也<lb/>
温陵陳彦㢘得之求余賦詩其上或云此廬山天池景<lb/>
也余未有以辨然舊見别本張貞居題之首句云嘗讀<lb/>
枕中記則亦以為華山池矣前軰言貞居與大癡數同<lb/>
逰扵此則其言信可徴初不必舎此而取彼也因為賦<lb/>
長歌欲張吾鄉之山水使與香鑪九老爭髙云<lb/>
　　題朱達悟傳後<lb/>
余舊聞達悟善詼語當其抵掌劇談雖貴富可畏人皆<lb/>
<pb n="KR4e0040_WYG_004-19b"/>
狎侮之然人不以為忤聞其說莫不捧腹絶倒達悟亦<lb/>
仰天大笑不自知其冠纓索絶也以是優㳺自終世之<lb/>
戚戚計得失未嘗一伸眉破顔者視達悟為何如哉觀<lb/>
其以達悟自號豈果有所得者歟<lb/>
　　題髙士敏辛丑集後<lb/>
論文者有山林館閣之目文豈有二哉盖居異則言異<lb/>
其理或然也今觀宗人士敏辛丑集有舂容温厚之辭<lb/>
無枯槁險薄之態豈山林館閣者乎昔嘗有觀人之文<lb/>
<pb n="KR4e0040_WYG_004-20a"/>
而知其必貴者吾扵士敏亦然嗟夫吾宗之衰久矣振<lb/>
而大之者其在斯人歟<lb/>
　跋<lb/>
　　跋眉菴記後<lb/>
右嘉陵楊君眉菴記謂眉無用扵人之身故取以自號<lb/>
夫女之美者衆嫉其蛾眉士之賢者人慕其眉宇而不<lb/>
及口鼻耳目則眉豈輕扵衆體哉盖衆體皆有役眉安<lb/>
扵其上雖無有為之事而實瞻望之所趨焉其有類乎<lb/>
<pb n="KR4e0040_WYG_004-20b"/>
君子者矣世方以僕僕為忠察察為智安重而為國之<lb/>
望者則以為無用楊君亦有感扵是歟讀之為之太息<lb/>
　　䟦王右軍墨蹟<lb/>
右軍書在人間者甚少得唐人臨本已為尤物況近嵗兵<lb/>
燹之餘圖籍埽地此巻獨存真巋然魯靈光也郭君好<lb/>
古必知所寳蔵矣<lb/>
　　跋松雪臨蘭亭<lb/>
吳興公平生臨蘭亭最多此巻乃為錢塘仇伯夀所臨<lb/>
<pb n="KR4e0040_WYG_004-21a"/>
者自識曰余得意書也豈公亦嘗有未得意者邪抑以<lb/>
世真知其得意者少故特表而出邪<lb/>
　　跋松雪書洛神賦<lb/>
趙魏公行草冩洛神賦其法雖出入王氏父子間然肆<lb/>
筆自得則别有天趣故其體勢逸發真如見矯若㳺龍<lb/>
之入扵煙霧中也<lb/>
　　跋徐氏族譜後<lb/>
吴邑徐良輔懼其先徳之將泯宗黨之日踈與後世子<lb/>
<pb n="KR4e0040_WYG_004-21b"/>
孫之昧其所自出也乃譜其族系自太學生揆而下凡<lb/>
十二世合數十百人其用心亦厚矣間以示余余聞吾<lb/>
鄉先正范文正公嘗言族之人雖有親踈自祖宗視之<lb/>
則皆子孫也故為執政日買田以贍其族今所謂義莊<lb/>
距良輔之居實不逺一舎良輔亦嘗逰觀而興慕哉雖<lb/>
約居韋布力未得為公之為然能推其意于宗族之間<lb/>
慶弔以展其情燕合以辨其序閔其幼孤周其匱乏則<lb/>
是譜不為虚器矣良輔曰吾志也請書以自勉遂書於<lb/>
<pb n="KR4e0040_WYG_004-22a"/>
編後而歸之<lb/>
　　跋吕忠肅與魏太常唱和詩後<lb/>
右二詩江夏魏公在元至正間贈吕忠肅公而作忠肅<lb/>
答章所謂誦君與我詩者是也方先生以愚嘗為録忠<lb/>
肅之詩扵巻而公詩則未見焉覽者或未知所自公間<lb/>
以示唘遂請書附于左以見有唱斯和之義夫古者興<lb/>
運之佐多伏于衰季之世得碩望之士器遇以為知已<lb/>
者固非一人然未有如二公之相贈以言流于篇詠者<lb/>
<pb n="KR4e0040_WYG_004-22b"/>
也公于忠肅則期之重而無茍恱干名之辭忠肅扵公<lb/>
則知之深而有樂天感時之意録而傳之亦可以見前<lb/>
輩風誼之厚也夫<lb/>
　　跋張長史春草帖<lb/>
少陵觀張旭草聖極歎其妙至東坡題王逸少帖則詆<lb/>
張為書工昌黎石鼔歌則又詆王為俗書是三公之言<lb/>
何戾耶盖王之扵石鼓張之于王其書固不可同語然<lb/>
詩人詞氣抑揚不無太過論者遂欲以為口實未為知<lb/>
<pb n="KR4e0040_WYG_004-23a"/>
書者也亦未為知詩者也世人不以韓言而短王又可<lb/>
以蘇言而少張歟因觀長史春草帖偶書<lb/>
　　跋蘭亭<lb/>
近臨川饒氏家多法書蔵蘭亭數十本晚始獲定武一<lb/>
刻酬以厚直每有至寳難得之歎今此本紙墨尤舊饒<lb/>
已殁惜不令一見之<lb/>
　　跋張外史自書雜詩<lb/>
貞居始學書扵趙文敏後得茅山碑其體遂變故字畫<lb/>
<pb n="KR4e0040_WYG_004-23b"/>
清遒有唐人風格詩則出扵蘇黄而雜以已語其意欲<lb/>
自為一家也近代浮屠之名能詩與書者雖衆然亦不<lb/>
能兩美況道流之乆乏人哉此其自書雜詩也古律行<lb/>
草各臻其妙宜子英之慎與而彦㢘之喜得矣<lb/>
　　䟦溝南詩後<hi>張端字希尹</hi>
右溝南張先生詩若干首格律深稳不尚篆刻而往往<lb/>
有㑹理切事之語盖能冩其胸中之趣者也先生平日<lb/>
所著甚富此詩其子藻仲掇拾于兵燬之餘者爾然觀<lb/>
<pb n="KR4e0040_WYG_004-24a"/>
者如嘗㫖于鼎一臠可知矣嗟夫前輩凋謝雅音寥寥<lb/>
幸先生猶康强方歸卧黄山之陽詠歌昇平所得當未<lb/>
止也藻仲尚謹録之<lb/>
　評史<lb/>
　　商鞅范睢<lb/>
鞅睢之相秦也其罪同其禍則異何哉受諌不受諌也<lb/>
夫鞅以殘刻之資事孝公下變法之令以毒秦人至刑<lb/>
公子䖍黥公孫賈嘗論囚而渭水盡赤盖仁民之道䘮<lb/>
<pb n="KR4e0040_WYG_004-24b"/>
也睢以傾危之性事昭襄王進近攻之計以亡山東之<lb/>
諸侯至罷穰侯廢太后逐涇陽華陽君盖親親之道滅<lb/>
矣然睢聞蔡澤之言則謝病而歸卒完首領鞅聞趙良<lb/>
之說則貪商於之富寵秦國之政徘徊而不忍去卒受<lb/>
車裂之慘二人者雖皆不足言然以此則睢為猶勝哉<lb/>
嗚呼進退禍福之㡬觀鞅睢之事後之人亦可以少鑒<lb/>
矣<lb/>
　　四公子<lb/>
<pb n="KR4e0040_WYG_004-25a"/>
余嘗恠四公子好客而所養皆縱横㳺俠之流故其功<lb/>
烈之卑如此使得天下之賢而禮之則其所就何如哉<lb/>
及觀其書門招諌執轡屠市與比食謝躄之事雖不皆<lb/>
中扵道然其屈已下人之意可稱矣又觀其客汙隐困<lb/>
阨以待知已一遇稍薄則相率而去之雖不皆合于義<lb/>
然其忘人重已之意可尚矣後之時君與士大夫固皆<lb/>
恥之相與言曰我所求者道徳之士也曰我所學者聖<lb/>
賢之徒也然而下人者未甚至重已者弗甚篤則是名<lb/>
<pb n="KR4e0040_WYG_004-25b"/>
過而實不及也可勝歎哉<lb/>
　　樊噲<lb/>
樊噲武夫也嘗擕劍摧鋒從沛公以芸菑墾害人所壯<lb/>
之者不過以其能脫戲下之急爾余竊以噲有可賢者<lb/>
焉初沛公之入咸陽也見秦之宫室帷帳寳貨婦女欲<lb/>
留居之因噲之諫遂還軍霸上不然則逸欲遽生蹈亡<lb/>
秦之覆轍何以慰父老之心起范増之畏而解項籍之<lb/>
怒乎恐漢之為漢未可知也史言當時諸將皆爭取金<lb/>
<pb n="KR4e0040_WYG_004-26a"/>
帛財物蕭何獨先入收丞相府圖籍蔵之觀噲之能諌<lb/>
上則其不為是可知矣及髙帝既老嘗有疾惡見人詔<lb/>
户者無得入羣臣何雖為相亦莫知為計也噲排闥而<lb/>
入見上獨枕一宦者卧因流涕以片言悟之其憂深<lb/>
慮逺有可為大臣者矣豈絳灌等比邪而或者乃以帝<lb/>
嘗欲殺噲恐百嵗後從吕氏叛也嗟夫噲起屠狗以至<lb/>
封侯亦足矣況其賢如是乎且帝素少恩又何有于一<lb/>
噲論者誠刻矣哉<lb/>
<pb n="KR4e0040_WYG_004-26b"/>
　　羊祜<lb/>
昔夏桀不道湯使伊尹往問就之盖謂桀雖暴虐能用<lb/>
伊尹則其民有蘇息之恵而我無往誅之勞五往而桀<lb/>
卒至不用乃知桀之惡終不可改故不得已而伐之聖<lb/>
人之志在救民而非富天下也如此自三代而下一以<lb/>
功利相侵奪欲求其髣髴先王之道者蔑矣而羊祜之<lb/>
守襄陽獨能以徳熏其鄰每用兵刻日方戰不為掩襲<lb/>
之計諸將有欲進譎計者則飲以醇酒不使得言軍行<lb/>
<pb n="KR4e0040_WYG_004-27a"/>
吳境刈榖為糧皆計所侵送絹償之每逰獵常止晉地<lb/>
所得禽獸或先為吳人所傷者皆送還之扵是輕裘緩<lb/>
帶雍容鈴閣而信義之風藹然被扵江漢之間余固嘗<lb/>
善之謂其非以功利相侵奪者比也及觀祜入朝力陳<lb/>
伐吳之計且謂張華曰成吾志者子也祜之志果為救<lb/>
民乎抑為滅吳乎亦滅吳而已耳盖祜之言曰孫皓暴<lb/>
虐已甚于今可不戰而克若皓歿更立令主則雖有百<lb/>
萬之衆長江未可窺也夫皓可伐也祜直陳其惡勸武<lb/>
<pb n="KR4e0040_WYG_004-27b"/>
帝以援江左之民扵燔溺豈不偉然哉廼汲汲以皓歿<lb/>
為憂則是幸其虐以為已利且夫幸人之虐以為已利<lb/>
則豈仁者之心哉仁者一視而同仁彼之民猶我之民<lb/>
也其君虐之耶我則往救之其君安之邪我亦可已矣<lb/>
又何必俘其君籍其民然後為得哉祜之志未免扵此<lb/>
則其去以功利相侵奪者何逺焉或曰如子之言則是<lb/>
吳終不可滅而晉終不能一天下也其可乎余曰王者<lb/>
在徳厚薄不在地之大小也晉雖兼南北以有之不旋<lb/>
<pb n="KR4e0040_WYG_004-28a"/>
踵而内禍四出果何在于一不一乎隋文帝嘗將伐陳<lb/>
命大作戰船人請密之帝曰吾將顯行天誅何密之有<lb/>
使投其柹扵江曰彼若懼而能改吾復何求夫隋文帝<lb/>
雖未足為賢主然此一言亦可以王矣祜之致其君固<lb/>
不能及湯又不能如隋文乎雖然祜嘗與陸抗對壘能<lb/>
使抗飲其藥而不疑則祜亦賢矣余之言盖所以責賢<lb/>
者乃春秋之意也<lb/>
　　衛瓘<lb/>
<pb n="KR4e0040_WYG_004-28b"/>
瓘之死人嘗哀之以其忠也余曰殺瓘者非后也天也<lb/>
何以知其然也盖不祥莫大扵殺無罪況有功乎初鍾<lb/>
㑹鄧艾之西伐也瓘實監其軍蜀既滅㑹欲叛遂誣艾<lb/>
以叛㑹之志司馬昭知之卻悌知之賈充亦知之豈有<lb/>
智如瓘而不知耶瓘不知㑹之欲叛又不知艾之不叛<lb/>
耶使瓘扵是時不附㑹議密眀于朝則艾可以不死艾<lb/>
不死則㑹無能為矣不知出此乃以小憾遂收艾以成<lb/>
㑹之惡亦云過哉及㑹敗而艾出又恐艾讐已追殺之<lb/>
<pb n="KR4e0040_WYG_004-29a"/>
扵綿竹瓘之賊禍如此蒼蒼者所以不赦而假手于一<lb/>
婦人也豈以撫牀致之哉且怨艾者田續也而瓘嗾之<lb/>
怨瓘者榮晦也而人亦使之艾之死及其子瓘之死及<lb/>
其孫則天之報相符可信矣不然豈有為臣忠而受禍<lb/>
若是烈者乎<lb/>
　　李泌<lb/>
甚矣小人之凶人國也天下之至親篤愛出扵天性而<lb/>
不可以言間計奪者莫父子若也然其變往往有至于<lb/>
<pb n="KR4e0040_WYG_004-29b"/>
殺其子而不疑弑其父而不顧者何哉小人間使之也<lb/>
沙丘之禍成于李兊湖城之恨發于江充若潘乙楊素<lb/>
之流又不可以悉數盖小人懐傾險之情挾奸亂之術<lb/>
居人父子間投隙抵罅常幸其有事以茍一切之富貴<lb/>
故必以利蠱人子以害脇人父挾讐所親而嫉所愛一<lb/>
為所惑則父不得為慈父子不得為孝子夫父不慈而<lb/>
子不孝則人道滅矣豈有人道滅而可以為國乎此小<lb/>
人之所以必去而勿用也嘗觀之扵唐太宗賢也而承<lb/>
<pb n="KR4e0040_WYG_004-30a"/>
乾不能全其生𤣥宗眀也而子瑛不克盡其死至于肅<lb/>
宗之昏孱徳宗之猜忌而太子卒得以不動者果誰之<lb/>
力哉一李泌而已耳當是時倓有功也而李輔國嫉之<lb/>
誦無過也而張延賞搆之二子盖岌岌矣頼泌居其間<lb/>
左右彌縫上下歡恱累數千言皆出扵至誠盡忠之意<lb/>
委曲剴到悽惋惻怛有足以感人者故聽之使䜛疑之<lb/>
跡廓然而雲銷渙然而冰釋既悔且悟不覺其泣下之<lb/>
霑襟也廼知天性之良有終非小人之所能掩者特患<lb/>
<pb n="KR4e0040_WYG_004-30b"/>
無君子以發之耳茍皆得泌則天下豈有相弑殺之禍<lb/>
哉昔曹公以丁儀之譖亦欲廢其子問扵賈詡詡不對<lb/>
公問其故詡曰屬有所思故未即對耳公曰何思詡曰<lb/>
思袁本初劉景升父子也公大笑而罷盖曺公智者也<lb/>
故雖聞他人之事而其悟有不待于辭之畢若二君者<lb/>
亦嘗親厄于其身親覩于其目矣然至扵此非泌之反<lb/>
覆善諫則猶未必其國本之不揺也然則君無曹公之<lb/>
知臣無李泌之忠而小人是信則雖父子猶不能自保<lb/>
<pb n="KR4e0040_WYG_004-31a"/>
可不慎哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0040_WYG_004-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鳬藻集巻四<lb/>
</p>
<p>
</p>
  </div>
</body>
</text>
</TEI>
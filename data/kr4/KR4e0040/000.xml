<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鳬藻集目録</head>
    <p>
<pb n="KR4e0040_WYG_000-1a"/>
御製讀髙啟威愛論<lb/>
髙啟著鳬藻集首章即威愛論讀之卒篇歎其知一而<lb/>
未知其二也夫兵者非常用之事以仲康之賢討羲和<lb/>
之亂承命者猶恐其威之不立而功之不成啟所云好<lb/>
生惡死人之至情有威則怯者勇無威則勇者怯其言<lb/>
皆是也至謂使國君而知此則國可以治天子而知此<lb/>
則天下可得而理則失之甚矣夫治國平天下非若用<lb/>
兵偶行之事也御衆以寛寛則得衆猶恐吾仁之不能<lb/>
<pb n="KR4e0040_WYG_000-1b"/>
廣被焉孰謂徒作其威使下無所容而可以治國平天<lb/>
下哉且自古亡國者多矣失之威者其亡速失之寛者<lb/>
其亡緩致亡雖同然緩速之間斯有别矣吾非謂當失<lb/>
之寛盖闢啟謂宜威克之言示有君人之責者當體天<lb/>
心仁民愛物雖辟以止辟仍存哀矜惻怛得情勿喜之<lb/>
意非不用威而不可徒恃其威威者猛之類愛者寛之<lb/>
施寛以濟猛威愛並行或者其庶幾耳余故謂啟知其<lb/>
一而未知其二論者不可不察也<lb/>
<pb n="KR4e0040_WYG_000-2a"/>
欽定四庫全書　　　　　集部六<lb/>
　鳬藻集目録　　　　　　别集類五<hi>明</hi>
　　巻一<lb/>
　　　論<lb/>
　　　記<lb/>
　　巻二<lb/>
　　　序<lb/>
　　巻三<lb/>
<pb n="KR4e0040_WYG_000-2b"/>
　　　序<lb/>
　　巻四<lb/>
　　　傳<lb/>
　　　贊<lb/>
　　　箴<lb/>
　　　銘<lb/>
　　　賦<lb/>
　　　題<lb/>
<pb n="KR4e0040_WYG_000-3a"/>
　　　跋<lb/>
　　　評史<lb/>
　　巻五<lb/>
　　　雜著<lb/>
　　　墓誌銘<lb/>
　　　哀辭<lb/>
　　　書簡<lb/>
　　　　<hi>臣</hi>等謹案鳬藻集五巻明髙啓撰啓有詩集<lb/>
<pb n="KR4e0040_WYG_000-3b"/>
　　　　别著録唐時為古文者主於矯俗體故成家<lb/>
　　　　者蔚為鉅製不成家者則流於僻澁宋時為<lb/>
　　　　古文者主於宗先正故歐蘇王曾而後沿及<lb/>
　　　　於元成家者不能盡闢門户不成家者亦具<lb/>
　　　　有典型啓在明初其詩才藻富健工於摹古<lb/>
　　　　為一代巨擘而古文則不甚著名然生於元<lb/>
　　　　末距宋未逺猶有前輩軌度非洪宣以後漸<lb/>
　　　　流為膚廓冗㳫號臺閣體者所及是集不知<lb/>
<pb n="KR4e0040_WYG_000-4a"/>
　　　　誰所編以其詩集例之殆亦啓所自定末有<lb/>
　　　　魏夫人宋氏墓志銘魏夫人者蘇州知府魏<lb/>
　　　　觀母也按明史本傳啓坐為觀作上樑文見<lb/>
　　　　法則為其末年之作葢平生古文盡於此集<lb/>
　　　　矣初無刻本周忱為蘇州巡撫時始得抄本<lb/>
　　　　於郡人周立立之姑即啓婦也正統九年監<lb/>
　　　　察御史錢塘鄭士昻又得本於忱因命教授<lb/>
　　　　張素校刋之而忱為之序此本為雍正戊申<lb/>
<pb n="KR4e0040_WYG_000-4b"/>
　　　　桐鄉金檀所刻即因鄭本而正其譌多所校<lb/>
　　　　正檀即注啓詩集者故併刻是集成一家完<lb/>
　　　　書云乾隆四十三年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
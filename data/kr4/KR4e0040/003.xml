<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鳬藻集巻三</head> <lb/>
    <p>
<pb n="KR4e0040_WYG_003-1a"/>
欽定四庫全書<lb/>
　鳬藻集巻三<lb/>
　　　　　　　　　　　　　眀　髙唘　撰<lb/>
　序<lb/>
　　師子林十二詠序<lb/>
師子林吳城東蘭若也其規制特小而號為幽勝清池<lb/>
流其前崇丘峙其後恠石<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒而羅立美竹隂森而交<lb/>
翳閒軒浄室可息可㳺至者皆棲遲忘歸如在巗谷不<lb/>
<pb n="KR4e0040_WYG_003-1b"/>
知去塵境之密邇也好事者取其勝槩十二賦詩詠之<lb/>
名人韻士屬有繼作住山因公裒而為巻冠以睢陽朱<lb/>
澤民舊所繪圖而請余序焉夫吳之佛廬最盛叢林招<lb/>
提據城郭之要坊占山水之靈壤者數十百區靈臺傑<lb/>
閣甍棟相摩而鐘梵之音相聞也其宏壯嚴麗豈師子<lb/>
林可儗哉然兵燹之餘皆萎廢扵榛蕪扃閉於風雨過<lb/>
者為之躊躇而悽愴而師子林泉益清竹益茂屋宇益<lb/>
完人之來逰而紀詠者益衆夫豈偶然哉盖創以天如<lb/>
<pb n="KR4e0040_WYG_003-2a"/>
則公願力之深繼以卓峰立公承守之謹迨今因公以<lb/>
髙昌宦族棄膏粱而就空寂又能保持而修舉之故經<lb/>
變而不墜也由是觀之則凡天下之事雖廢興有時亦<lb/>
豈不繫扵人哉余久為世驅身心攫攘莫知所以自釋<lb/>
閒訪因公於林下周覽丘麓復以十二詠者諷之覺脫<lb/>
然有得如病暍人入清涼之境頓失所苦乃知清泉白<lb/>
石悉解談禪細語粗言皆堪入悟因公所以葺理之勤<lb/>
而集録之備者盖為是也不然則飾耳目之觀賞詞華<lb/>
<pb n="KR4e0040_WYG_003-2b"/>
之美皆虛幻事豈學道者所取哉是則來㳺而有得者<lb/>
固不得不詠困公亦不得不編既編則余又不得而不<lb/>
序也<lb/>
　　贈錢文則序<lb/>
韓文公詩有曰我生之初月宿南斗蘇文忠公謂公身<lb/>
坐磨蝎宫也而已命亦居是宫故平生毁譽頗相似焉<lb/>
夫磨蝎即星紀之次而斗宿所躔也星家者說身命舎<lb/>
是者多以文顯以二公觀之其信然乎余後生晚學景<lb/>
<pb n="KR4e0040_WYG_003-3a"/>
仰二公扵數百載之上盖無能為役而命亦舎磨蝎又<lb/>
與文忠皆生丙子是幸而偶與之同也二公之名雖重<lb/>
當世而遭逢排擯謗毁㡬不自容仕雖嘗顯于朝而貶<lb/>
陽山謫潮州竄逐扵羅浮儋耳之間踰嶺渡海冒氛霧<lb/>
而伍蠻蜑其窮亦甚矣顧余庸庸雖不能致盛譽亦不<lb/>
為誹謗者所及況遭逢聖眀忝職禁署蒙恩賜還無投<lb/>
荒之憂是幸而不與之同也然二公之文章徳業赫然<lb/>
照映千古而余早罹艱虞中事奔走學不加修文無可<lb/>
<pb n="KR4e0040_WYG_003-3b"/>
采將泯焉為衆人之歸是不幸而不能與之同也噫命<lb/>
之所舎既同則宜無不同而何相去若是之遼哉盖窮<lb/>
達得䘮由乎命智愚賢否存乎人存乎人者可為由乎<lb/>
命者不可必世之人常以不可必者責扵命而不以可<lb/>
為者責諸已所以多自恕而倖得也若二公者其道同<lb/>
其文學同故毁譽窮達有不必其同而自同則余之不<lb/>
能與之同者盖有在也而豈命之罪哉山陽錢文則能<lb/>
推星以言人之禍福無不竒中士大夫多稱道之將逰<lb/>
<pb n="KR4e0040_WYG_003-4a"/>
湖海徴余言為贈因書所以自警者貽之且使遇夫自<lb/>
恕而倖得者告焉文則讀書好修善鼓琴斯術其餘事<lb/>
云<lb/>
　　送示上人序<lb/>
報恩教寺在吳之北郭距吾舎為近其中有修竹古檜<lb/>
廣堂邃閣可以覽觀眺望却煩囂而挹虚爽其主席若<lb/>
無言宣白雲聚又皆賢而與余善故與諸文友楊孟載<lb/>
張來儀王止仲徐幼文輩數往逰焉每登西麓聚落葉<lb/>
<pb n="KR4e0040_WYG_003-4b"/>
藉坐探韻賦詩抵日入鳥歸乃去寺僧好事者亦往往<lb/>
挈茗抱琴來從之有示上人者居衆中年雖少而警慧<lb/>
好學余固期其為良緇流也後余徙家扵郊及從仕南<lb/>
京不復至者數年既歸今年春始一過焉而無言白雲<lb/>
皆已化去舊僧多散亡竹樹舎宇頗蕪廢弗理計當時<lb/>
同㳺者惟止仲在郡餘或出或處亦各之四方俯仰躊<lb/>
躇為之䀌然以悲而示上人聞余來迎勞甚驩語昔㳺<lb/>
之樂意若願復從余周旋者叩其學則已能究宗要且<lb/>
<pb n="KR4e0040_WYG_003-5a"/>
攻為詩章方為今住山因公所知延為寺之第一座余<lb/>
知其果可為良緇流也則復為之逌然以喜焉未幾上<lb/>
人往住吳江之寳覺寺士大夫多賦詩送之其徒與余<lb/>
善者宗源為來請序其首因書疇昔之事與知上人之<lb/>
素者貽焉夫上人往矣然吾聞寳覺在吳淞笠澤之間<lb/>
江雲湖波沙禽浦樹朝夕變化之狀不可摹繪固東南<lb/>
之勝區所謂可以覽觀而眺望者又當逺過報恩則余<lb/>
不可以不逰也欲逰安得復與向之諸文友者同哉<lb/>
<pb n="KR4e0040_WYG_003-5b"/>
　　贈醫師何子才序<lb/>
余嘗與修元史考其故實見士之行義扵鄉能濟人之<lb/>
急者皆具録焉或謂死䘮疾病之相救助固鄉黨朋友<lb/>
之事非甚難能者夫何足書余則以為自世教衰人于<lb/>
父子昆弟之恩猶或薄焉其視他人之危能援手投足<lb/>
以拯之者扵世果多得乎不多則君子宜與之不可使<lb/>
遂泯也乃采其尤卓卓者為著扵篇自退伏鄉里聞有<lb/>
斯人之風者猶復為興慕焉一日趙子貞氏謁余城南<lb/>
<pb n="KR4e0040_WYG_003-6a"/>
言曰近僕自淮南擕累而東歸也奔走水陸之艱觸冐<lb/>
霜露之慘既抵家而俱病焉盖老稚數口無免者呻吟<lb/>
吚嚶僵卧滿室湯粥之奉不時恤問之友不至相視盻<lb/>
然為溝壑矣醫師何子才日來視之療治周勤藥裹成<lb/>
績僕有慚心而子才無倦色既彌月而皆起焉今以衰<lb/>
暮之年與老婦幼孫復得相依以保其生者皆子才之<lb/>
賜也顧無以報願恵一言識區區之感焉余以子貞家<lb/>
素貧固非常有徳扵子才而子才亦非有冀扵子貞者<lb/>
<pb n="KR4e0040_WYG_003-6b"/>
乃活其闔門扵瀕死豈非以濟人之急為心而世所不<lb/>
多得者乎若是固不可使無聞也然余文思荒落不能<lb/>
張子才之賢姑序以復扵子貞氏子才能存此心而不<lb/>
息義聲積著則固有當代之執筆者書矣<lb/>
　　婁江吟稿序<lb/>
天下無事時士有豪邁竒崛之才而無所用往往放於<lb/>
山林草澤之間與田夫野老沉酣歌呼以自快其意莫<lb/>
有聞扵世也逮天下有事則相與奮臂而起勇者騁其<lb/>
<pb n="KR4e0040_WYG_003-7a"/>
力智者効其謀辨者行其說莫不有以濟事業而成功<lb/>
名盖非向之田夫野老所能羈留而狎玩者亦各因其<lb/>
時焉爾今天下崩離征伐四出可謂有事之時也其決<lb/>
筞扵帷幄之中揚武扵軍旅之間奉命扵疆埸之外者<lb/>
皆上之所需而有待乎智勇能辨之士也使山林草澤<lb/>
或有其人孰不願出扵其間以應上之所需而用已之<lb/>
所能有肯槁項老死于布褐藜藿者哉余生是時實無<lb/>
其才雖欲自奮譬如人無堅車良馬而欲適千里之塗<lb/>
<pb n="KR4e0040_WYG_003-7b"/>
不亦難歟故竊伏扵婁江之濵以自安其陋時登髙邱<lb/>
望江水之東馳百里而注之海波濤之所洶歘煙雲之<lb/>
所杳靄與夫草木之盛衰魚鳥之翔泳凡可以感心而<lb/>
動目者一發於詩盖所以遣憂憤扵兩忘置得䘮於一笑<lb/>
者初不計其工不工也積而成帙因名曰婁江吟稿若<lb/>
夫衡門茅屋之下酒熟豕肥從田夫野老相飲而醉拊<lb/>
缶而歌之亦足以適其適矣困序其篇端以見余之自<lb/>
放于江湖者為無所能非有能而不用也<lb/>
<pb n="KR4e0040_WYG_003-8a"/>
　　送虚白上人序<lb/>
余始不欲與佛者逰嘗讀東坡所作勤上人詩序見其<lb/>
稱勤之賢曰使勤得列扵士大夫之間必不負歐陽公<lb/>
余扵是悲士大夫之風壊已乆而喜佛者之有可與逰<lb/>
者去年春余客居城西讀書之暇困往雲巗諸峰間求<lb/>
所謂可與逰者而得虛白上人焉虚白形癯而神清居<lb/>
衆中不妄言笑余始識扵劍池之上固心已賢之矣入<lb/>
其室無一物敝簀折鐺塵埃蕭然寒不暖衣一衲飢不<lb/>
<pb n="KR4e0040_WYG_003-8b"/>
飽粥一盂而逍遥徜徉若有餘樂者間出所為詩則又<lb/>
紆徐怡愉無急廹窮苦之態正與其人類方春二三月<lb/>
時雲巗之逰者盛鉅官要人車馬相屬主者撞鐘集衆<lb/>
送迎唯謹虛白方閉户寂坐如不聞及余至則曳敗履<lb/>
起從指幽導勝扵長林絶壁之下日入而後已余益賢<lb/>
虛白為之太息而有感焉近世之士大夫趨扵塗者駢<lb/>
然議於廬者驩然莫不惡約而願盈迭誇而交詆使虚<lb/>
白襲冠帶以齒其列有肯為之者乎或以虚白佛者也<lb/>
<pb n="KR4e0040_WYG_003-9a"/>
佛之道貴靜而無私其能是亦宜耳余曰今之佛者無<lb/>
呶呶焉肆荒唐之言者乎無逐逐焉從造請之役者乎<lb/>
無髙屋廣厦以居美衣豐食以養者乎然則虚白之賢<lb/>
不惟過吾徒又能過其徒矣余是以樂與之逰而不知<lb/>
厭也今年秋虚白將東逰來請一言以為贈余以虚白<lb/>
非有求於世者豈欲余張之哉故書所感者如此一以<lb/>
風乎人一以省于己使無或有愧扵虚白者而已<lb/>
　　送劉侯序<lb/>
<pb n="KR4e0040_WYG_003-9b"/>
至正二十三年秋太尉承制以市舶提舉吳陵劉君同<lb/>
知松江府事將行其同列走書來徴文以道其美余與<lb/>
劉君辱交最厚今之去雖無請者猶不敢黙然而已況<lb/>
勤諸君之請邪然劉君之碩材潔操隆聲雅望其自撫<lb/>
戎政司商稅所以感輯乎悍卒恵被乎逺人者既已充<lb/>
聽者之耳而徧談者之口矣余何加乎若夫推太尉用<lb/>
君之意以為其民幸者則亦無㡬焉昔吳之富擅南服<lb/>
其屬邑旁郡亦號蕃庶自窺西疆相望殘燬而松江以<lb/>
<pb n="KR4e0040_WYG_003-10a"/>
東一柝之警不起民恬物熙獨保完實斯其民亦幸矣<lb/>
然數年間軍旅之需殷而賦歛之役亟彼創殘疲羸者<lb/>
既不可以重困則凡有所征捨兹土奚適哉故芻粟者<lb/>
往焉布縷者往焉朝馳一傳需某物暮降一符造某器<lb/>
輸者屬扵途督者雜扵戸地雖未受兵而民已病矣于<lb/>
是怨咨之聲流刻弊之形見視他邑之民雖葺破墾廢<lb/>
而泰然田廬中無發召之勞無課責之苦反有不及者<lb/>
吁其幸乃所謂不幸歟今太尉知其然慨然思得良吏<lb/>
<pb n="KR4e0040_WYG_003-10b"/>
以撫循之而劉君獲在選焉夫同知與太守相可否扵<lb/>
黄堂之上者其為任不輕而重也劉君亦知其所以致<lb/>
此乎余聞太尉之將授君以是職也指其名語僚佐曰<lb/>
此人能愛民夫愛民先王所以治天下也而況一郡乎<lb/>
太尉能以是取人可謂知所本矣且劉君往矣必能益<lb/>
發施扵政則松江之民不其又幸歟雖然古之人凡聞<lb/>
一言之善則揚之而不敢隠況聞之扵上者乎余之區<lb/>
區所以樂道斯語非惟有以張劉君也亦將使凡吏扵<lb/>
<pb n="KR4e0040_WYG_003-11a"/>
時者知在上之意而將順之則民之為幸廣矣庶乎結<lb/>
厚澤扵悠深復盛治于熙洽也他日考之豈不有所自<lb/>
哉<lb/>
　　贈醫士徐仲芳序<lb/>
昔栁子傳宋清言清居善藥有就清求藥者雖不持錢<lb/>
皆與之積劵如山度不能報輙焚劵余固疑清之未善<lb/>
也茍不責報尚何以劵為哉又言清取利逺故大而卒<lb/>
以富是知清猶未免扵利耳吳醫徐仲芳世攻治小兒<lb/>
<pb n="KR4e0040_WYG_003-11b"/>
至仲芳而益精人之請于門者相屬也仲芳視其為士<lb/>
大夫及窮乏者輙先焉雖烈風赫日乗一驢兀兀黄埃<lb/>
中周臨其廬無敢後其視疾必謹與劑必良嬰稚之頼<lb/>
以不殤者盖衆矣有奉物詣仲芳謝者卒却去或問之<lb/>
則曰士大夫吾所敬窮乏吾所憫義皆不可取吾非為<lb/>
詭也彼貲雄而仕達者固又何辭故人皆徳仲芳雖後<lb/>
有復請仲芳赴之益先人至有愧心而仲芳無倦色嗚<lb/>
呼若是可不謂賢乎世嘗言今之人不及扵古逺矣觀<lb/>
<pb n="KR4e0040_WYG_003-12a"/>
清之焚劵而仲芳并劵有不取清猶以利而仲芳以義<lb/>
是則仲芳之賢不止扵及清而已也余友戴伯庸氏一<lb/>
日來告曰僕有弱息嘗苦多疾獲仲芳而愈數欲報仲<lb/>
芳而仲芳不吾受也度終不可以虚其徳願求子之文<lb/>
以贈之余謂仲芳之賢既可書且余固嘗徳仲芳者戴<lb/>
不余請余可已乎哉雖然宋清以栁子之文而傳今仲<lb/>
芳之賢雖過扵清而余文不足以及栁子顧能使之傳<lb/>
邪然戴之欲之也姑為書其槩以俟如栁子者徴焉<lb/>
<pb n="KR4e0040_WYG_003-12b"/>
　　送徐以文序<lb/>
余少喜交逰以方侍養不得逺去以求友扵四方故獨<lb/>
與鄉里之君子逰若徐君以文其人也後不幸失怙恃<lb/>
而天下有變所在多梗又不得逺去以償其志然十餘<lb/>
年間四方之士來吳者則亦未嘗不得見焉其豪健俊<lb/>
偉魁閎辨博飲酒談笑以意氣相得者固不為少至扵<lb/>
講義理之微詠性情之正薫然和粹然温優柔浸漬相<lb/>
入以善而不自知者則未有及以文者焉乃知未行四<lb/>
<pb n="KR4e0040_WYG_003-13a"/>
方耳茍行四方若以文者亦豈易多得哉余用是益親<lb/>
以文而以文亦不余厭也盖自少及茲之壯其間春華<lb/>
之晨秋月之夕空山流水之濵崇臺古榭之上以文未<lb/>
嘗不往而余未嘗不從二人者樂其相得之深從容周<lb/>
旋忘其為䘮亂之時羈窮之日也盖以文不汲汲求世<lb/>
知居衆中退然若無所能者故人皆失以文而余獨得<lb/>
之豈非幸也哉今年夏以文將讀書吳興蜀山中來以<lb/>
别告余謂久合而有睽離人事之必然者也豈足為甚<lb/>
<pb n="KR4e0040_WYG_003-13b"/>
戚也哉以文今絶去紛囂得益厲舊學以求其道顧余<lb/>
乃浮沉閭里間卒荒落而無所成是則不能無介然扵<lb/>
懐耳雖然以文固不可留余則豈不能去是哉待秋風<lb/>
之興當扁舟而南尋書聲扵雲溪煙樹間以文尚肯以<lb/>
所得告我哉<lb/>
　　代送饒参政還省序<lb/>
太尉鎮吳之七年政化内洽仁聲旁流不煩一兵强逺<lb/>
自格天人咸和嵗用屢登厥徳茂矣然猶不自滿而圖<lb/>
<pb n="KR4e0040_WYG_003-14a"/>
治彌厲尚懼聽覽之尚闕而思僚佐之相禆也廼承制<lb/>
以淮南叅政臨川饒公領咨議叅軍事公辭以非材即<lb/>
躬臨其家諭之至意公感激遂起視事嗚呼盛哉此豈<lb/>
偶然也耶盖天將興人之國則必賚以聰眀竒特之士<lb/>
與之左提右挈以就大事故其相合之深相信之篤冥<lb/>
契黙諭有莫知其所以然者今公之起也人之見者歎<lb/>
扵途聞者頌于室莫不謂公直氣讜言夙有以結太尉<lb/>
之知故能當簡注之深獲登庸之光然不知天之相之<lb/>
<pb n="KR4e0040_WYG_003-14b"/>
者有不如是之偶然也且嘗論之人才之不能相通也<lb/>
故眀扵鉅者或有昧扵微得乎此者或有遺乎彼其得<lb/>
而兼焉者寡矣今太尉奠此南服端拱廟堂舉境内之<lb/>
事而屬之叅軍凡内外大小無不闗白其為任亦豈易<lb/>
言哉盖致治理則求其學術之醇論攻守則資其計畫<lb/>
之良對賔客則藉其辭令之善用人物則取其鑒識之<lb/>
精而況文牒之所交馳簿籍之所叢委茍一事之不通<lb/>
一才之不具則亦未足稱之矣今公能從容其間泛應曲<lb/>
<pb n="KR4e0040_WYG_003-15a"/>
當使臨至重而不驚處至煩而不擾故雖以某之陋獲<lb/>
與公共事而亦得以寡過矣且接尊爼之餘談樂圖書<lb/>
之清暇翺翔天府以極一時之盛則公之才豈獨上頼<lb/>
之哉某亦頼之矣今年秋公得解所領職還署省事竊<lb/>
以嘗有恊恭之好扵其去能無言乎故論次其說以為<lb/>
序<lb/>
　　送江浙省掾某序<lb/>
近代之取人者有二焉曰儒與吏而已夫吏固儒之一<lb/>
<pb n="KR4e0040_WYG_003-15b"/>
事非可以並稱也盖詩書禮樂所以眀道律令章程所<lb/>
以從政不眀乎道則無以知出治之本不從乎政則無<lb/>
以周輔治之用古者君子之學所以通而後成也二者<lb/>
既分儒忽吏為末而謂之不足為吏訾儒為迂而謂之<lb/>
不足用各視時之所尚以相盛衰其為弊也乆矣國家<lb/>
自失承平校政庶務實繁在上者欲其嚴辦以供一切<lb/>
之需也故任吏尤專重而儒有弗及者矣嗚呼豈非其<lb/>
惑歟盖聞孫卿氏之言曰相髙下視墝肥序五種君子<lb/>
<pb n="KR4e0040_WYG_003-16a"/>
不如農人相美惡辨貴賤君子不如賈人設規矩陳繩<lb/>
墨便器用君子不如工人不恤是非然不然之情以相<lb/>
薦拔以相恥怍君子不如恵施鄧析然則治文書奉期<lb/>
㑹摘獄訟之微較賦稅之悉儒固或不如吏矣至扵屏<lb/>
邪慝之風行仁義之說使上尊而下親内修而外服非<lb/>
儒其孰能之乎故善為國者未嘗以此而易彼也今厭<lb/>
其髙而樂其卑損其大而收其小何哉亦竊求其故矣<lb/>
盖謂今之儒未及扵古不足以稱上之所使也夫儒不<lb/>
<pb n="KR4e0040_WYG_003-16b"/>
能盡為古之儒然吏亦豈能盡為古之吏哉是但知垂<lb/>
紳獵纓空言而不切扵事者之非儒而不知磨鉛削牘<lb/>
拘法而不通夫義者之非吏也其可乎余故嘗感歎而<lb/>
思之以凡在上者亦過矣茍有扵此焉不以儒為不足<lb/>
用而特任之則知夫出治之本而其政豈不成乎既又<lb/>
思之則非在上之過也亦儒之過焉耳茍有扵此焉不<lb/>
以吏為不足為而兼通之則周夫輔治之用而其道豈<lb/>
不行乎若其人者世固有之而余未得見之也今年冬<lb/>
<pb n="KR4e0040_WYG_003-17a"/>
某人以江浙省臣之辟為掾余聞其讀書與律學頗事<lb/>
古豈非所謂其人歟將行也其友有來裒士大夫所贈<lb/>
若干篇而屬余序者廼欣然告之曰夫掾雖吏也然佐<lb/>
外宰相治藩府凡方面之事雖不得行亦可得而言也<lb/>
且省臣能取子扵人人之中是知其賢矣知其賢扵言<lb/>
有不聽乎子今能以所學施扵時顯有成效使皆知儒<lb/>
之非迂則上之所尚有不改絃而易轍者乎儒之振不<lb/>
振吾扵子行卜之矣夫欲援吏而歸扵儒者是吾所望<lb/>
<pb n="KR4e0040_WYG_003-17b"/>
扵子也若云叛儒而入扵吏者豈吾所望扵子哉<lb/>
　　送蔡叅軍序<lb/>
國朝置叅軍為三公之屬舊制也然平時三公無親職<lb/>
而叅軍多私人故視之者若不甚重今太尉清河公仗<lb/>
專征之鉞雄鎮南藩以戡亂為己任舉封内之事而屬<lb/>
之叅軍故其職密要華顯遂非他官所能及矣然居是<lb/>
者非忠足以受寄智足以造謀而略足以濟務者弗稱<lb/>
也太尉公嘗曰與我共成大功者其惟良叅軍乎故未<lb/>
<pb n="KR4e0040_WYG_003-18a"/>
嘗輕以授人而人之得之者則莫不謂之榮焉江浙行<lb/>
樞密院經厯蔡侯乆在幕府懋著厥績所謂忠智與略<lb/>
實備扵已初叅軍之員有闕也太尉方求其人而談者<lb/>
己私擬曰宜為是者其蔡侯乎未㡬命下果侯也嗚呼<lb/>
此豈偶然而已哉盖侯之賢夙有以當太尉簡注之深<lb/>
而致國人期望之重故上下之意匪謀而一譬諸大寳<lb/>
横道人無智愚皆知趨而取之初不待扵相告也不然<lb/>
則何以能冥契合之神如是哉扵是在上者授任之不<lb/>
<pb n="KR4e0040_WYG_003-18b"/>
差在下者清議之不泯并侯之能稱是職而必與太尉<lb/>
共成大功者皆可見也抑何盛哉余時竊伏田里有欲<lb/>
獻扵侯而未暇也適侯之故僚吏有來徴文頌侯者廼<lb/>
坐而歎作而言曰夫士君子之道成扵身而出用於世<lb/>
也豈不欲流大名施厚澤乎然嘗患不得乎其位位得<lb/>
矣而又患不逢乎時二者之常不偶則終于挾大技而<lb/>
莫呈抱竒貨而弗售此古人所以多感憤悲傷而自歎<lb/>
于不遇也然則逢時而得位者非古今之所難而為士<lb/>
<pb n="KR4e0040_WYG_003-19a"/>
君子之至幸歟今侯之為叅軍也凡征伐之密侯得聞<lb/>
之黜陟之重侯得與之兵民御撫之方規賔客應對之<lb/>
辭令侯皆得兼謀而並任之則侯之位亦得矣海内雖<lb/>
未康靖而太尉方興桓文之業内修外攘以答天子之<lb/>
寵命則侯之時亦逢矣侯扵是時能思古今之所難得<lb/>
者已實得之而大攄宿學以為其職之所當為則東南<lb/>
之人有不誦侯之名而被侯之澤者乎盖區區所以願<lb/>
望扵侯者亦太尉任侯之意也侯其懋乎哉侯其懋乎<lb/>
<pb n="KR4e0040_WYG_003-19b"/>
哉<lb/>
　　送黄省掾之錢塘序<lb/>
錢塘為東南之㑹自五季之亂海内創殘而錢氏父子<lb/>
能保其國又能知歸扵宋不煩征誅故獨幸富全迨我<lb/>
朝國師南駕既受宋降市不易肆列聖相承重熙累洽<lb/>
涵養安息以至於今計其民之不識兵禍已四五百年<lb/>
矣故城邑人物之繁園池臺榭之麗皆足以侈扵逰觀<lb/>
而誇扵談詠舟車管絃日至于西湖之上者不間風雨<lb/>
<pb n="KR4e0040_WYG_003-20a"/>
又有名花珍果水陸之味雜出扵四時而非特居者之<lb/>
樂凡仕於是者亦莫不酣嬉而忘去也可謂盛哉至正<lb/>
改元<hi>原闕</hi>越三月而圍解内則困于疫飢外則蕩扵燔<lb/>
掠向之所可觀者鞠為荒烟宿莽遺灰斷甓蓋四五百年<lb/>
之跡銷滅毁壊欲求見其髣髴而無在者矣况連嵗流<lb/>
民朱還行旅罕至則非特居者之戚凡仕于是者亦莫<lb/>
不彷徨而厭留也可勝歎哉今年秋江浙行省左丞潘<lb/>
公由吳興徙鎮茲土聞荆南黄君仲博之材辟以為掾<lb/>
<pb n="KR4e0040_WYG_003-20b"/>
將行其友有來乞言贈之者乃為之言曰夫地之廢興<lb/>
盛衰雖有其時然豈不繫扵人哉茍有其志者躬葺理<lb/>
之勤需培積之乆有不能變凋敝為完庶者乎今錢塘<lb/>
雖繁華委謝而江山之形勝猶在也仲博始至之暇能<lb/>
為我一周覽乎升于髙見陵谷之可慿則思設備禦之<lb/>
規行扵野視廬井之可復則思興墾闢之利歸言於公<lb/>
而行之使寇不能復來民不致乆困方面之事其孰有<lb/>
大于此乎仲博固有志者必能如余言他日枹鼓不聞<lb/>
<pb n="KR4e0040_WYG_003-21a"/>
民得安遂其生桑麻雞犬隂交而聲應皆忘其為䘮亂<lb/>
之餘而漸復承平之舊余將幅巾藜杖南㳺湖山之間<lb/>
樂觀盛事然後賦詩以頌公之功有成而并為仲博賀<lb/>
也豈不偉哉豈不偉哉<lb/>
　　贈王醫師序<lb/>
君子必慎疾慎疾必先扵擇醫甚矣擇醫之難也其論<lb/>
證之是非投餌之當否非通其術者莫察也士之通其<lb/>
術者甚寡茍不察焉而求驗于已試之後待其危而黜<lb/>
<pb n="KR4e0040_WYG_003-21b"/>
之晚矣豈慎疾之道哉世故無以知其良則從衆之所<lb/>
稱者而趨焉曰其傳㡬世矣其活㡬人矣良醫也相率<lb/>
非其藥不食子不迎以視其親曰不孝弟不迎以視其<lb/>
兄曰不悌凡長者不迎以視其卑幼曰不慈而病者不<lb/>
自迎以視已曰不智雖失療以死不悔嗚呼衆之所稱<lb/>
者其果良否乎吳之醫最多舉城而籍之不啻千百而<lb/>
得名者數人其術未必皆良而良者反扼其下不得出<lb/>
甚可歎也今年春友人徐君幼文<hi>原闕</hi>徳之來徴言以<lb/>
<pb n="KR4e0040_WYG_003-22a"/>
贈余謂復初誠良醫矣然人未有盛稱之者惜余言之<lb/>
不足重扵世不能張之然觀有美譽而無實用有實用<lb/>
而不得大聞扵時者天下之事多矣不特醫也復初何<lb/>
尤焉<lb/>
　　贈醫師龔惟徳序<lb/>
廣陵周克恭氏以事來吳介友人謁余言曰京口有龔<lb/>
先生惟徳者治俞扁之術其視疾審若鑑之照物其投<lb/>
劑當若矢之中的其施恵均博若輪之行地不以髙下<lb/>
<pb n="KR4e0040_WYG_003-22b"/>
而易軌也故言良醫師者必歸惟徳焉吾家𤓰渚距京<lb/>
口隔大江兒嘗遘危疾惟徳來視之駕扁舟越風濤略<lb/>
無所避既療之輙愈顧余年已非壯後視承先世之重<lb/>
者眇焉在是兒也不幸而有疾有疾而幸惟徳起之則<lb/>
其所以恵我者不惟是兒乃延吾後扵無窮而免余扵<lb/>
不孝也其徳宜何如報哉然奉之以金弗受也將之以<lb/>
幣弗領也吾可終無以報者乎盖思可以章吾心而侈<lb/>
其徳扵當世者莫如君子之言焉余來是邦聞先生以<lb/>
<pb n="KR4e0040_WYG_003-23a"/>
文名敢請余辭未遑他日又來言曰惟徳非特扵吾為<lb/>
然也凡扵士之貧與流播羈寓者皆然也今其一門三<lb/>
世下孝而上慈家道雍豫而夀樂且康者豈非由是致<lb/>
哉願先生為之言余乃歎曰夫施徳扵人而不責報者<lb/>
非世所謂難能者歟然急利者之所難而有道者之所<lb/>
易也盖人雖不能報而天必報之矣故責扵人者不得<lb/>
于天得扵天者不責於人責扵人有得有不得責於天<lb/>
則無所不得也且天之報人雖若茫昧然不可以朝夕<lb/>
<pb n="KR4e0040_WYG_003-23b"/>
需茍行之不怠以俟之則其所得較之扵人者不啻多<lb/>
矣今惟徳其能責扵天者乎其能行之而不怠者乎其<lb/>
庶㡬所謂有道者乎是皆余所喜聞而樂言者也況克<lb/>
恭之請之勤哉雖欲辭固不得辭也遂書<lb/>
　　緑水園雜詠序<lb/>
吳城西南陬有曰朱家園者父老言宋朱勔故墅也廬<lb/>
山陳惟寅氏得之更名曰緑水以園中有池且用杜子<lb/>
美詩語也其林治亭軒亦各有扁焉近雖頗廢然寛閒<lb/>
<pb n="KR4e0040_WYG_003-24a"/>
幽勝猶可以釣㳺而嘯歌惟寅以余往來其中最熟求<lb/>
徧詠之噫當勔以倖貴時窮尚豪侈園中之珍木異石<lb/>
崇臺嶢榭固當百倍扵此文人詞客為之稱美而誇詠<lb/>
者亦多矣今皆跡滅響沉無復可覩惟寅雖窮居隐約<lb/>
而能以詩書世其業篤于孝友其清徳雅操固可以蔑<lb/>
視勔矣則余為之執筆亦可以無愧焉困不復辭且庶<lb/>
㡬或傳使父老知園之更名緑水者自惟寅始也詩凡<lb/>
十六篇<lb/>
<pb n="KR4e0040_WYG_003-24b"/>
　　缶鳴集序<lb/>
古人之于詩不專意而為之也國風之作發于性情之<lb/>
不能已豈以為務哉後世始有名家者一事扵此而不<lb/>
他疲殫心神蒐刮物象以求工扵言語之間有所得意<lb/>
則歌吟蹈舞舉世之可樂者不足以易之深嗜篤好雖<lb/>
以之取禍身罹困逐而不忍廢謂之惑非歟余不幸而<lb/>
少有是好含毫伸牘吟聲咿咿不絶于口吻或視為廢<lb/>
事而䘮志然獨念才疎力薄既進不能有為扵當時退<lb/>
<pb n="KR4e0040_WYG_003-25a"/>
不能服勤扵畎畝與其嗜世之末利汲汲者爭騖扵形勢<lb/>
之途顧獨事此豈不亦少愈哉遂為之不置且時雖多<lb/>
事而以無用得安扵閒故日與幽人逸士唱和扵山巔<lb/>
水涯以遂其所好雖其工未敢與昔之名家者比然自<lb/>
得之樂雖善辨者未能知其有異否也故累嵗以來所<lb/>
著頗多近客東江之渚因間始出而彚次之自戊戌至<lb/>
丁未得七百三十二萹題之曰缶鳴集自此而後著者<lb/>
則别為之集焉蔵之巾笥時出而自讀之凡嵗月之更<lb/>
<pb n="KR4e0040_WYG_003-25b"/>
遷山川之厯渉親友睽合之期時事變故之蹟十載之<lb/>
間可喜可悲者皆在而可考固不忍棄而弗録也若其<lb/>
取義之或乖造辭之未善則有待於大方之教焉<lb/>
　　姑蘇雜詠序<lb/>
吳為古名都其山水人物之勝見扵劉白皮陸諸公之<lb/>
所賦者衆矣余為郡人暇日蒐竒訪異扵荒墟邃谷之<lb/>
中雖行躅殆徧而紀詠之作則多所闕焉及歸自京師<lb/>
屛居松江之渚書籍散落賔客不至閉門黙坐之餘無<lb/>
<pb n="KR4e0040_WYG_003-26a"/>
以自遣偶得郡志閱之觀其所載山川臺榭園池祠墓<lb/>
之處余向嘗得扵煙雲草莽之間為之躊躇而瞻眺者<lb/>
皆厯厯在目因其地想其人求其盛衰廢興之故不能<lb/>
無感焉遂采其著者各賦詩詠之辭語蕪陋不足傳扵<lb/>
此邦然而登髙望逺之情懐賢弔古之意與夫撫事覽<lb/>
物之作喜慕哀悼俯仰千載有或足以存勸戒而考得<lb/>
失猶愈扵飽食終日而無所用心者也況幸得為聖朝<lb/>
退吏居江湖之上時取一篇與漁父鼓枻長歌以樂上<lb/>
<pb n="KR4e0040_WYG_003-26b"/>
賜之深豈不快哉因不忍棄去萃次成帙名姑蘇雜詠<lb/>
合古今諸體凡一百二十三篇云洪武四年十二月日<lb/>
前史官髙啓序<lb/>
　<lb/>
　<lb/>
　<lb/>
　<lb/>
　鳬藻集巻三<lb/>
</p>
<p>
</p>
  </div>
</body>
</text>
</TEI>
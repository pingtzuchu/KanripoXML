<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鳬藻集巻二</head> <lb/>
    <p>
<pb n="KR4e0040_WYG_002-1a"/>
欽定四庫全書<lb/>
　鳬藻集巻二<lb/>
　　　　　　　　　　　　　眀　髙唘　撰<lb/>
　序<lb/>
　　史要類鈔序<lb/>
余嘗讀史病其煩而難記散而難觀也因仍通鑑之舊<lb/>
采掇而分次之所以舉要以省其煩立類以合其散使<lb/>
之粲然可考而無難也總為二巻名之曰史要類鈔嗚<lb/>
<pb n="KR4e0040_WYG_002-1b"/>
呼世教衰而博學審問之功廢學者日趨扵茍簡而不<lb/>
自止故經有節文史有畧本百家諸氏之書皆有纂集<lb/>
以為一切速成之計遂使義理之微不備事變之實不<lb/>
詳無以淹㑹貫通眀其同異而辨其得失矣此盖為學<lb/>
之弊至是而極矣余為是編豈所謂恥過而作非哉亦<lb/>
余之不得已也夫三代而下作者日滋其於言雖有淺<lb/>
深大小之不同然其間皆莫非至理之所在也茍欲窮<lb/>
之則茫洋浩汗非殫嵗月疲精思有不能究其萬一亦<lb/>
<pb n="KR4e0040_WYG_002-2a"/>
可謂難矣而况余以魯鈍之資處䘮亂之世奔走之役<lb/>
勞其形憂患之事拂其性而欲從事于此豈不又難矣<lb/>
哉然嘗懼其荒落而卒扵無聞也故區區扵聖賢之書<lb/>
猶不敢廢間因讀史而作是編以自便覽閲雖未免苟<lb/>
簡之失然其興壊理亂有切于當世者亦具在是則庶<lb/>
乎可免為無聞之人矣故曰亦余之不得已也天若欲<lb/>
成其志使得有飦粥之養以自返于大山長谷之中一<lb/>
肆其力於所未知則亦將無事扵是編也<lb/>
<pb n="KR4e0040_WYG_002-2b"/>
　　元史厯志序<lb/>
夫眀時治厯自黄帝堯舜與三代之聖王莫不重之其<lb/>
文備見于傳記矣雖去古既逺其法不詳然原其要不<lb/>
過隨時考驗以合于天而已漢劉歆作三統厯始立積<lb/>
年月日法以為推步之準後世因之歴唐而宋其更元<lb/>
改法者凡數十家豈故相為乖異哉盖天有不齊之運<lb/>
而厯為一定之法所以既久而不能不差既差則不可<lb/>
不改也元初承用金大眀厯庚辰嵗太宗西征五月望<lb/>
<pb n="KR4e0040_WYG_002-3a"/>
月蝕不效二月五月朔微月見扵西南中書令耶律楚<lb/>
材以大眀厯後天乃損節氣之分減周天之杪去交終<lb/>
之率治月轉之餘課两曜之後先調五行之出沒以正<lb/>
大眀厯之失且以中元庚午嵗國兵南伐而天下略定<lb/>
推上元庚午嵗天正十一月壬戌朔子正冬至日月合<lb/>
璧五星聨珠同㑹虚宿六度以應太祖受命之符又以<lb/>
西域中原地理殊逺創為里差以増損之雖東西萬里<lb/>
不復差忒遂題其名曰西征庚午元厯表上之然不果<lb/>
<pb n="KR4e0040_WYG_002-3b"/>
頒用至元四年西域札馬魯丁撰進萬年厯世祖稍頒<lb/>
行之十三年平宋遂詔前中書左丞許衡太子贊善王<lb/>
恂都水少監郭守敬改治新厯衡等以為金雖改厯止<lb/>
以宋紀元厯微加増益實未嘗測驗于天乃與南北日<lb/>
官陳鼎臣鄧元麟毛朋翼劉巨淵王素丘鉉髙敬等参<lb/>
考累代厯法復測候日月星辰消息運行之景参别同<lb/>
異酌取中數以為厯本十七年冬至厯成詔賜名曰授<lb/>
時厯十八年頒行天下二十年詔太子諭徳李謙為厯<lb/>
<pb n="KR4e0040_WYG_002-4a"/>
議發眀新厯順天求合之微考證前代人為附㑹之失<lb/>
誠可貽之永久自古及今其推驗之精盖未有出扵此<lb/>
者也今衡恂守敬等所撰厯經及謙厯議故存皆可考<lb/>
據是用具著扵篇惟萬年厯不復傳而庚午元厯雖未<lb/>
嘗頒用其為書猶在因附著扵後使來者有考焉作厯<lb/>
志<lb/>
　　元史列女傳序<lb/>
古者女子之居室也必有傅姆師保為陳詩書圖史以<lb/>
<pb n="KR4e0040_WYG_002-4b"/>
訓之凡左右佩服之儀内外授受之别與所以事父母<lb/>
舅姑之道盖無所不備也而又有天子之后妃諸侯之<lb/>
夫人躬行扵上以率化之則其居安而有淑順之稱臨<lb/>
變而有貞特之操者夫豈偶然哉後世此道既廢女生<lb/>
而處閨闥之中溺情愛之私耳不聆箴史之言目不覩<lb/>
防範之具由是動踰禮則而往往自放於邪僻矣茍於<lb/>
是時而有能以懿節自著者焉非其生質之美則亦豈<lb/>
易致哉史氏之書所以必録而弗敢略也元人受命百<lb/>
<pb n="KR4e0040_WYG_002-5a"/>
有餘年女婦之能以行聞扵朝者有矣然其繁殆不能<lb/>
盡書今采其尤卓異者具載扵篇其間有不忍夫死感<lb/>
慨自殺以從之者雖或失扵過中然較扵茍生受辱與<lb/>
更適而不知愧者有間矣故特著之以示勸厲之義云<lb/>
　　送唐處敬序<lb/>
余世居吳之北郭同里之士有文行而相友善者曰王<lb/>
君止仲一人而己十餘年來徐君幼文自毘陵髙君士<lb/>
敏自河南唐君處敬自㑹稽余君唐卿自永嘉張君來<lb/>
<pb n="KR4e0040_WYG_002-5b"/>
儀自潯陽各以故來居吳而卜第適皆與余鄰扵是北<lb/>
郭之文物遂盛矣余以無事朝夕諸君間或辯理詰義<lb/>
以資其學或賡歌酬詩以通其志或鼓琴瑟以宣堙滯<lb/>
之懐或陳几筵以合宴樂之好雖遭䘮亂之方殷處隐<lb/>
約之既乆而優㳺怡愉莫不自有所得也竊嘗以為一<lb/>
郡一邑有抱材藝之士而出于凡民者皆其地之秀也<lb/>
若諸君其諸州之秀歟以諸州之秀萃扵一鄉吾里何<lb/>
幸哉且人之求友者或命駕裹粮逰扵四方而未必可<lb/>
<pb n="KR4e0040_WYG_002-6a"/>
得今余不出閭閈而獲友之多如是則非吾里之幸而<lb/>
余之幸也然自前年士敏往雲間去年幼文往吳興今<lb/>
年處敬又將往嘉禾而仕焉衆客觴别扵余舎酒半余<lb/>
戚然曰諸君之居吾里誠幸矣今去者過半而留者猶<lb/>
未可覊也然則誰終與處此乎客有起者曰子毋戚子<lb/>
單居寡侣時不知有諸君之合也及朋聚羣逰時又豈<lb/>
知有諸君之離哉合而離離而合其理無常則他日之<lb/>
復合扵此者固未可知也言既客又有起者曰君子所<lb/>
<pb n="KR4e0040_WYG_002-6b"/>
貴乎同者道也所喜乎合者志也古有尚友于千載神<lb/>
交扵千里者以有所合而同爾豈必生同時居同里連<lb/>
棟宇之密而接杖屨之勤乎諸君能不以逺而忘其好<lb/>
不以踈而易其志不以窮達而渝其乆要之心則雖限<lb/>
胡與越而亦不異扵北郭之近矣衆客皆喜既醉而别<lb/>
余善其言遂録為送處敬序<lb/>
　　送倪雅序<lb/>
余少未嘗事齷齪負氣好辯必欲屈座人一日遇倪君<lb/>
<pb n="KR4e0040_WYG_002-7a"/>
扵客館其年又少而氣則過余與之論兵家書窮晝漏<lb/>
余不能屈也故余且異君而君亦不鄙余遂相與定交<lb/>
焉自是每見必挾史以評人物成敗之是非按圖以考<lb/>
山川形勢之險易或命酒對酌歌呼淋漓意氣慨然自<lb/>
謂功名可致不難也中罹變虞余旅食江上别君者累<lb/>
年屏伏摧沮曩時之意盡矣及歸而訪君城南則亦載<lb/>
筆僕僕新辟為宥府掾曺署間問之則曰親老矣方急<lb/>
於禄養餘非吾事也間出其從征時所為渡長江踰長<lb/>
<pb n="KR4e0040_WYG_002-7b"/>
淮登龜山過旴𣅿夀春諸詩讀之皆悲壯沉欝感風物<lb/>
於一時懐英雄扵千古者然後知君雖折而氣不衰其<lb/>
過余者固在也今年春檄調淞江幕旦過辭且求所謂<lb/>
贈言者余聞良材之木不就刻斲則無以為美觀逸足<lb/>
之駒不服調御則無以能致逺瓌瑋魁閎之士不遭困<lb/>
約卑屈則無以益智慮而成志業使吾二人者當時以<lb/>
邁往之氣未試之學驟進而用之則今寧不有悔乎故<lb/>
凡不達扵少者非不幸也雖然君今出而與有民焉茍<lb/>
<pb n="KR4e0040_WYG_002-8a"/>
盡心扵為政則此而上猶階而升堂也功名果何難致<lb/>
哉若余日習荒陋不能自白扵世聞海隅多棄地可耕<lb/>
以卒嵗則願受一㕓焉<lb/>
　　送錢塘施輝修太廟樂器序<lb/>
至正二十三年四方粗平大藩逺夷悉効職貢天子以<lb/>
惟列聖降祐用克康濟斯難將有事扵太室以告成功<lb/>
以答靈貺而樂器故敝懼無以格神召和乃命春官某<lb/>
馳傳江南爰求善工以修製之於是錢塘施輝以斲琴<lb/>
<pb n="KR4e0040_WYG_002-8b"/>
應詔昔我世皇受命既定海宇肇造一代之樂時輝之<lb/>
祖實以是藝進得官而歸今輝能世其業際中興之運<lb/>
復得用扵宗廟之間是可嘉矣雖作樂之意所謂崇徳<lb/>
象烈者非其所喻然制作中程發響應律備搏拊之用<lb/>
合詠歌之聲使雲車風馬洋洋而來下者亦豈可少哉<lb/>
故其行也士大夫咸餞以詩而俾唘為之序唘竊有所<lb/>
感焉盖聞諸董子曰琴瑟不調甚者必解而更張之乃<lb/>
可鼓也為政而不行甚者必變而更化之乃可理也是<lb/>
<pb n="KR4e0040_WYG_002-9a"/>
天下之政猶琴瑟爾今國家承大亂之後紀綱縱弛凡<lb/>
百年所行之法其久而敝若此器者亦多矣茍得大工<lb/>
以修舉之則其感和順之氣格頑蠢之心也何難焉書<lb/>
曰工執藝事以諌輝能以此一言乎<lb/>
　　送二賈君序<lb/>
至正己亥嵗余閱浙江行省貢士目有名祥麟名祥鳯<lb/>
者其氏俱賈其籍俱杭之海寜詢之盖兄弟也余謂浙<lb/>
之為省列郡累十支邑累百抱藝而就試者累千也然<lb/>
<pb n="KR4e0040_WYG_002-9b"/>
限以名數能進於列者無㡬焉求二人同出扵一郡者<lb/>
寡矣况一邑乎求二人同出于一邑者又寡矣况一家<lb/>
乎賈氏二子一舉而畢登是列豈不足稱哉今人家有<lb/>
草木花實駢生而並秀者猶傳以為瑞二子非賈氏之<lb/>
瑞乎時頗心羡之而未識其人也眀年行宰相以京師<lb/>
道梗不能使試於禮部遂以便宜授校官扵是祥麟為<lb/>
長洲縣學教諭祥鳯為學道書院山長皆來扵吳因得<lb/>
與之友焉問學以相資道義以相勉不自知其好之深<lb/>
<pb n="KR4e0040_WYG_002-10a"/>
而逰之久也乙巳春二君始得代告歸求所謂贈言者<lb/>
余觀二君之名而有感焉夫麒麟鳯凰天下之瑞物也<lb/>
出必當國家之治不治而出非瑞矣二君今歸海隅益<lb/>
習舊業不急扵其出則所謂翔浮雲之表㳺大野之外<lb/>
也他日應時而來和其聲耀其文則又為一國之瑞不<lb/>
特瑞一家矣初尊君命名之意其亦出諸此乎二君歸<lb/>
謁試以諗之<lb/>
　　送吕山人入道序<lb/>
<pb n="KR4e0040_WYG_002-10b"/>
嘗讀五代史見搢紳之士能嫉世逺去不汚其亂者曰<lb/>
鄭遨張薦眀二人而已而其隠也皆託跡山林為老氏<lb/>
之徒余始恠之以為君子知不可仕則韜晦以養其志<lb/>
可矣何必變衣冠之制棄詩書之業長往而不返哉豈<lb/>
非干戈之際武夫得志章甫縫掖之流不為時之所喜<lb/>
抑恐為人之所廹不如是不足以自絶歟求其志未嘗<lb/>
不深悲也且當其時中國之主屢易士以茍得幸免為<lb/>
心而無愧恥之節風俗盖大壊矣而猶有二子者焉今<lb/>
<pb n="KR4e0040_WYG_002-11a"/>
天下雖亂未至于極斯人者何獨少哉盖有之而余未<lb/>
得以見也若吕山人其庶乎二子之所為者乎山人少<lb/>
欲舉進士遭時兵興遂避地梁溪汾湖之間閉門教授<lb/>
服敝茹糲以勤苦自厲絶不干扵人久之猶以為未也<lb/>
廼著黄冠謝遣弟子將東逰海濵求大山長谷而居之<lb/>
噫山人之志亦可悲也夫昔歐陽公傳遨薦眀之事歎<lb/>
世亂文字殘缺賢人之跡湮而不聞故所得者甚寡有<lb/>
悲傷不滿之意余懼山人之名亦遂泯也故為文以送<lb/>
<pb n="KR4e0040_WYG_002-11b"/>
之他日史臣欲訪遺事扵草萊之間庶區區之言或有<lb/>
足徴焉山人名敏字志學毘陵人<lb/>
　　贈何醫師序<lb/>
友人余君唐卿將以使事往海虞抵余言别且有請曰<lb/>
吾友王仲元氏有痔形下體甚苦越醫何朝宗益熾以<lb/>
藥使盡其毒而起衆始駭而卒服焉仲元徳之欲吾文<lb/>
以報適有區區之役不克為之執筆願子恵一言焉余<lb/>
未識仲元雖唐卿之友猶余友而余文豈唐卿之文哉<lb/>
<pb n="KR4e0040_WYG_002-12a"/>
然朝宗與余逰余亦嘗徳之者其又何辭夫治絲之棼<lb/>
者必斷之治水之濫者必決之治疾之法亦猶是矣方<lb/>
疾之深伏而固結也煦焉而恐傷之撫焉而恐撓之譬<lb/>
如狎猛獸而養暴兵將不勝其患矣故必攻之以撥其<lb/>
根潰之而泄其勢庶可以收全功而無遺悔也然其安<lb/>
也或出扵至危非醫之自信者不敢試於人人之信扵<lb/>
醫者不能使之試自信而人信之世之相遇良難也今<lb/>
仲元之智足以信其醫朝宗之能足以自信宜其所以<lb/>
<pb n="KR4e0040_WYG_002-12b"/>
收全功而無遺悔也嗟夫天下之事有之矣憚小害而<lb/>
不為顧大患而不恤逡廵嵗月而莫知其所終豈非自<lb/>
信而人信之者其相遇為尤難歟唐卿既行使吏持巻<lb/>
來徴書余既為論次遂并以所感者寓焉<lb/>
　　荆南唱和集後序<lb/>
荆南唱和詩若干首句吳周履道毘陵馬元素所共著<lb/>
也二君嘗客陽羡荆溪之南故以名編庚子春余始識<lb/>
履道扵吳門相與論詩甚契因以一帙示余曰此野人<lb/>
<pb n="KR4e0040_WYG_002-13a"/>
之詞也恐世之嗜者少故未敢出子今為我評之予讀<lb/>
之愛其清粹雅淡有古作者之意因乞而蔵于家自是<lb/>
履道與余逰未嘗不道荆南之樂且曰恨子不識元素<lb/>
後余卜館雲巗之西岡履道每乗扁舟訪余至則留連<lb/>
累日余與之縁厓遡澗蒐覽無厭一日雨霽鳥鳴春木<lb/>
䕃壑余邀履道坐磐石命諸生行觴鼓琴酒酣履道起<lb/>
歌其詩數章既而歎曰自吾别元素去荆南謂山林燕<lb/>
詠之樂不可復得矣今乃與吾子相羊扵此豈偶然哉<lb/>
<pb n="KR4e0040_WYG_002-13b"/>
又曰吾衰矣恐無以稱列扵後茍得片辭之傳使吾名<lb/>
因而自見亦可以少無憾矣余當時甚恠其言之悲也<lb/>
越二年履道客㑹稽竟卒扵兵余亦遭亂奔走不遑啓<lb/>
處今年冬棲寓江滸間理篋中家乗盡失獨荆南集在<lb/>
焉因拊而歎曰此詩不亡天欲成吾履道之志乎其有<lb/>
傳必矣然履道學古人之道而區區欲以是名豈其志<lb/>
狹哉亦足以觀時之否矣尚念履道雖不幸扵事無所<lb/>
試然讀其詩者見其居窮谷而無怨尤之辭處亂世而<lb/>
<pb n="KR4e0040_WYG_002-14a"/>
有貞厲之志則可并其所藴者而得之不特詩也履道<lb/>
扵地下其真可以無憾矣乎是編之首履道元素與<hi>原本</hi>
<hi>闕</hi>
<pb n="KR4e0040_WYG_002-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0040_WYG_002-15b"/>
吾責邪廼言于公曰夫禮義者民之軌國之衛也民不知<lb/>
禮則無以格其非不知義則不能死其上然禮義之教出于<lb/>
學今學廢民其不知教乎公撫是土而用不教之民緩急其誰<lb/>
與守此公大然之先生乃葺齋祭之廬修講肄之室以與諸生<lb/>
升降乎其中孜孜汲汲日以聖賢之言鐫切之未幾咸知鄉方莫<lb/>
或自惰來㳺來歌充滿廡下公視事之間亦輙從先生㳺先生為<lb/>
言修齊治平之道興壊理亂之端與夫政事之是非生民之利<lb/>
病公往往恱而聽之去年冬公易鎮中吳先生適以秩滿告公遂<lb/>
<pb n="KR4e0040_WYG_002-16a"/>
要先生俱東暨陽之大夫士乆服先生之訓念其去而無述也乃<lb/>
使來乞文焉啓惟學校之廢尚矣豈俗之難化哉吏少學而師不<lb/>
善教故也當承平時相習為文具莫有能致其意者及䘮亂洊<lb/>
興老生碩儒竄伏草莾抱經而不講先王之教幾熄矣間有欲<lb/>
振之者則圜視而笑其迂曰民且死奚暇事此哉時皆以為良然<lb/>
今暨陽屢殘扵兵井邑荒落其民飢困偃踣宜若不可以進扵<lb/>
學矣然先生一唱之而興絃誦扵呻吟之餘行揖讓扵爭鬬之際<lb/>
而無難者是知人無不可教之時而天理民彛之存扵其心者未<lb/>
<pb n="KR4e0040_WYG_002-16b"/>
嘗一日泯也啓以先生之善教可書又足以釋時之惑也乃不<lb/>
辭而序之焉<lb/>
　　野潛稿序<lb/>
余客江上得晉陵徐君友焉嘗出其詩曰野潛稿者屬余序之<lb/>
余以君詩之工覽者宜自得之不待余贅也若其名稿之意則請<lb/>
推言焉夫魚潛于淵獸潛扵藪常也士而潛于野豈常也哉盖<lb/>
潛非君子之所欲也不得已焉爾當時泰則行其道以膏澤扵<lb/>
人民端冕委佩立于朝廟之上光寵烜赫為衆之所具仰而潛<lb/>
<pb n="KR4e0040_WYG_002-17a"/>
云乎哉時否故全其道以自樂耦耒耜之夫謝干旄之<lb/>
使匿耀伏跡于畎畝之間唯恐世之知己也而顯云乎哉<lb/>
故君子之潛于野者時也非常也且雷鳴于夏收于冬<lb/>
亦時也方隂氣凝冱百蟄未啓而雷發焉則妖矣天地閉<lb/>
塞綱紀淪斁而士出焉則謂之何哉傳曰君子在野書<lb/>
曰野無遺賢是時不同而君子之有潛顯也然時可潛<lb/>
矣而欲求乎顯則將枉道以徇物時可顯矣而欲事夫潛<lb/>
則將潔身而亂倫故君子不必于潛亦不必于顯惟其<lb/>
<pb n="KR4e0040_WYG_002-17b"/>
時而已爾凡知潛顯之時者可以語夫道不然難乎其免矣<lb/>
當張氏擅命東南士之摳裳而趨濯冠而見者相屬也君<lb/>
獨屏居田間不應其辟可謂知潛之時矣及張氏既<lb/>
敗向之冒進者誅夷竄斥顛踣道路君乃偃然于廬不失<lb/>
其舊茲非賢歟然今亂極將治君懐負所學可終潛於<lb/>
野哉聞君素善易于隨時潛顯之義必自有以審之矣<lb/>
　　贈胡生序<lb/>
延陵胡氏自文恭公為宋嘉祐名臣其後子孫登進士第致两<lb/>
<pb n="KR4e0040_WYG_002-18a"/>
制方伯者以十數故世為大族文恭之十世孫元威嘗領鄉薦為<lb/>
校官若承㫖濟南張公祭酒隆安魯公皆以偉器許之未得試其材<lb/>
遭時孔艱家䘮于兵轉徙旅食于湖海者十有餘年去年冬余<lb/>
客吳淞之滸君適避地于此遂相與定交并識其子景彦余時違<lb/>
羣逺寓荒江岑寂之濵得君父子甚慰時往造其室見其環堵<lb/>
蕭然而父子講易終日超然自得無戚窮慕逹之意余深賢之夫<lb/>
世之故家舊族為子若孫者平居率負以自髙及罹變故困踣<lb/>
戎馬之間不能自厲卒隳志易業以辱其先者多矣若君父子豈<lb/>
<pb n="KR4e0040_WYG_002-18b"/>
不可嘉也哉今年三月景彦將客邑人蔣氏家來乞言為别余<lb/>
謂景彦年壯而學富志强而行恭况熟聞父師之訓固無往<lb/>
而不可尚何待于余言哉然吾聞出之大者望必深望之深者<lb/>
責必重景彦能不以出之大者自喜而獨以責之重者自懼則<lb/>
其進如川之方至吾未能量其所止也文恭之澤未絶中衰而<lb/>
復昌者安知非景彦乎<lb/>
　　送徐先生歸嚴陵序<lb/>
嚴陵徐先生大年嘗被召至京師與修元史書成上進<lb/>
<pb n="KR4e0040_WYG_002-19a"/>
詔擇纂修之士官之先生以老乞還甚力㑹春官議修<lb/>
五禮為一代之典乃復奏留之未㡬其書又成先生固<lb/>
申前請大臣知其志不欲强煩以事乃命有司具禮傳<lb/>
送以歸其鄉都之大夫士相與祖餞幕府門外有言者<lb/>
曰先生之學宜備顧問先生之文宜掌綸綍先生之經術<lb/>
操履宜在成均為學者師今皆不可得顧令以布衣老<lb/>
扵家歸雖先生之志然豈不為司人物之柄者惜哉余<lb/>
進而解之曰皇上始踐大寳首下詔徴賢又責郡國以<lb/>
<pb n="KR4e0040_WYG_002-19b"/>
嵗計貢士欲與共圖治平甚盛舉也故待賈山澤者羣<lb/>
然造庭如水赴海而隐者之廬殆空矣朝廷待以庶秩<lb/>
猶梓人用材鉅細畢取豈獨扵先生有遺哉盖先王之<lb/>
為政莫先扵順人情亦莫先扵厚民俗力有所不任者<lb/>
不廹之使必為義有所可許者必與之使有遂所以人<lb/>
之出處皆得而亷恥之風作矣今先生以齒髪非壯厭<lb/>
載馳之勞戀考槃之樂抗辭引挹上之人不違其請者<lb/>
盖將縱之山林使其鳥飛魚泳扵至化之中以眀吾天<lb/>
<pb n="KR4e0040_WYG_002-20a"/>
子之仁又將以風厲海内使皆崇退讓而息躁競也順<lb/>
人情而厚民俗實在于是故寜失一士之用而不惜以<lb/>
其所得者大也不然先生豈茍去之徒而大臣豈棄材<lb/>
之士哉况先生之歸也必能著書立言以淑諸人詠歌<lb/>
賦詩以揚聖澤則又非潔身獨往而無所補者也尚何<lb/>
疑哉吾又聞漢祖中興嚴光不屈後世莫不髙之今先<lb/>
生之鄉即光之鄉也嘗㳺其耕釣之䖏山髙水長想瞻<lb/>
遺風必有邈契乎千載之上者矣今之歸其無負於夙<lb/>
<pb n="KR4e0040_WYG_002-20b"/>
昔之志哉若余遭逢眀時不能禆益萬一懐恩茍禄而<lb/>
不去扵先生盖有愧焉矣于是言者是之請書貽先生<lb/>
以識别<lb/>
　　送樊参議赴江西参政序<lb/>
洪武三年四月制以大都督府参議瑯琊樊公為江西<lb/>
行省参知政事僉都督事濮陽吳公遣其掾來致言曰<lb/>
國家始定江右置大都督府以總軍政樊公時以材選<lb/>
首署府僚自照磨厯都事經厯以至今軄處幕府者盖<lb/>
<pb n="KR4e0040_WYG_002-21a"/>
十五年矣上意屢欲大用以方有事征討而公嫺于戎<lb/>
務藉其贊佐之力故遲之以俟成功盖公扵廷臣之中<lb/>
職甚劇任甚乆而受知亦甚深也嘗王師拓中原下南<lb/>
服平幽朔取闗隴戎車四駕之秋凡邊書之所奏論廟<lb/>
謨之所指授與兵資戰具之供儲尺籍計簿之鈎校期<lb/>
㑹嚴廹而案牘繁滋公度緩急之宜審利害之勢参畫<lb/>
處裁無繆愆違滯之弊使戎臣藩將去闕門數千里之<lb/>
外而徴書不稽奏請無壅以得遂其攻取之計者盖扵<lb/>
<pb n="KR4e0040_WYG_002-21b"/>
公頗有頼焉今年上以武功告成羽檄既簡乃始輟宥<lb/>
密之居付屏翰之寄盖將息其勩勞優以崇顯恩至渥<lb/>
也吾嘗貳掌樞筦實與公共事每念其勤而徳其助扵<lb/>
其别也固不能無情焉子其為文以泄吾私啓作而歎<lb/>
曰唐虞官人以三考為黜陟漢之用士以久任而責其<lb/>
成茍有治績則降詔以褒之増秩以勸之不輕改授也<lb/>
故人得盡力扵其職練識情偽衆既信附而吏亦不敢<lb/>
欺焉若甫拜而遽遷朝此而夕彼雖有過人之才坐席<lb/>
<pb n="KR4e0040_WYG_002-22a"/>
猶不暇暖况能攄其藴乎今樊公四遷其官更十五年<lb/>
不出宥府其能自効卓卓如此者誠由聖天子知人善<lb/>
任之所致也何其盛哉唘叨掌國史名臣之行事職得<lb/>
采輯而紀録之扵茲文也固不敢辭然又聞豫章之區<lb/>
襟帶江湖今之大藩也皇上方將載韜干戈與斯民休<lb/>
息扵無窮公能靖撫一方使耄安稚嬉以復覩熙洽之<lb/>
治他日雝雝來朝寵賚有加鴻聲偉績足以焜耀不朽<lb/>
者唘尚當執筆而嗣書焉<lb/>
<pb n="KR4e0040_WYG_002-22b"/>
　　獨菴集序<lb/>
詩之要三曰格曰意曰趣而已格以辨其體意以達其<lb/>
情趣以臻其妙也體不辨則入扵邪陋而師古之義乖<lb/>
情不達則墮扵浮虚而感人之實淺妙不臻則流於凡<lb/>
近而超俗之風微三者既得而後典雅沖淡豪俊穠縟<lb/>
幽婉竒險之辭變化不一隨所宜而賦焉如萬物之生<lb/>
洪纎各具乎天四序之行榮慘各適其職又能聲不違<lb/>
節言必止義如是而詩之道備矣夫自漢魏晉唐而降<lb/>
<pb n="KR4e0040_WYG_002-23a"/>
杜甫氏之外諸作者各以所長名家而不能相兼也學<lb/>
者譽此詆彼各師所嗜譬猶行者埋輪一鄉而欲觀九<lb/>
州之大必無至矣盖嘗論之淵眀之善曠而不可以頌<lb/>
朝廷之光長吉之工竒而不足以詠丘園之致皆未得<lb/>
為全也故必兼師衆長隨事摹擬待其時至心融渾然<lb/>
自成始可以名大方而免夫偏執之弊矣余少喜攻詩<lb/>
患扵多門莫知所入久而竊有見於是焉將力學以求<lb/>
至然猶未敢自信其說之不繆也欲求徴扵識者而未<lb/>
<pb n="KR4e0040_WYG_002-23b"/>
暇焉同里衍斯道上人别累年矣一日自錢塘至京師<lb/>
訪余鍾山之寓舎出其詩所謂獨菴集者示余其詞或<lb/>
閎放馳騁以發其才或優柔曲折以泄其志險易並陳<lb/>
濃淡迭顯盖能兼采衆家不事拘狹觀其意亦將期扵<lb/>
自成而為一大方者也間與之論說各相晤賞余為之<lb/>
拭目加異夫上人之所造如是其嘗冥契黙㑹而自得<lb/>
乎抑参逰四方有得扵識者之所講乎何其說之與余<lb/>
同也吾今可以少恃而自信矣因甚愛其詩每退直還<lb/>
<pb n="KR4e0040_WYG_002-24a"/>
舎輙卧讀之不厭未幾上人告旋乞為序其帙首辭而<lb/>
不獲乃識以區區之說而反之然昔人有以禪喻詩其<lb/>
要又在於悟圓轉透徹不渉有無言說所不能宣意匠所<lb/>
不可搆上人學佛者也必有以知此矣毋遄其歸尚留<lb/>
與共講焉<lb/>
　　送丁至恭河南省親序<lb/>
去年秋余解官歸江上故舊凋散朋徒殆空唯同里丁<lb/>
儼至恭日抱琴與余逰余愛其清雅和易且能相慰于<lb/>
<pb n="KR4e0040_WYG_002-24b"/>
寂寞之濵故數與燕詠嘯歌甚相樂也今年春一日至<lb/>
恭過余言曰家君主河南之永寧簿年老逺仕儼侍左<lb/>
右顧母在又不可離輙嵗一往覲去嵗既往今兹將復<lb/>
行先生能無一言之贈乎余觀吾鄉之人俗不好逰多<lb/>
安扵田里視去家數舎則有難色今吳距洛㡬三千里<lb/>
必渉江遡淮入潁逾汴而後至况兵革之餘灌莽蕭條<lb/>
狐兎之跡交扵途行者非有名役必以利驅不爾不往<lb/>
也今至恭治裝裹粮不憚逺邁非有二者之徇也特以<lb/>
<pb n="KR4e0040_WYG_002-25a"/>
定省乆缺欲一候望顔色以釋思慕之懐可謂知所重<lb/>
輕矣余豈得以失相從之私而有所介然哉然獨有所<lb/>
感焉夫殊鄉逺别忽父子相見上堂起居之餘舉觴奉<lb/>
懽此人子之深願而天下之至樂也然其得與不得則<lb/>
有幸不幸焉盖自海内分崩所在梗阻子之思其親而<lb/>
不得見陟岵而歌望雲而歎者有不可勝數今皇上削<lb/>
平四方車書既同雖遐邦異壤往來若東西州然故至<lb/>
恭之思其親欲見即往無有闗閡者實遭逢昇平之時<lb/>
<pb n="KR4e0040_WYG_002-25b"/>
也然則人子之深願而天下之至樂者在當時人有所<lb/>
不能得而至恭今得之豈非由上徳恵之所及哉幸達<lb/>
斯時而䝉上徳恵之及則為臣子者可不思所勉乎扵<lb/>
其行遂論次為序既贈至恭且為永寧君夀云洪武四<lb/>
年二月日序<lb/>
　<lb/>
　<lb/>
　鳬藻集巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鳬藻集巻一</head> <lb/>
    <p>
<pb n="KR4e0040_WYG_001-1a"/>
欽定四庫全書<lb/>
　鳬藻集巻一<lb/>
　　　　　　　　　　　　　眀　髙唘　撰<lb/>
　論<lb/>
　　威愛論<lb/>
書曰威克厥愛允濟愛克厥威允罔功或以愛誠有以<lb/>
結扵人者則趨事赴功有不期然而然何以威為哉予<lb/>
曰不然此御軍之要也盖愛勝則姑息威勝則嚴眀𦙍<lb/>
<pb n="KR4e0040_WYG_001-1b"/>
侯知其然故扵誓師之際深警之若此欲其恐懼而用<lb/>
命也嗚呼以仲康之賢討羲和之沉亂其必濟可知矣<lb/>
然猶恐其威之不立而功之不成而况後世之衆人欲<lb/>
從事扵强敵者哉夫三代之兵也出扵民居則習其政<lb/>
教而知義出則聞其節制而知法皆有尊君死上之心<lb/>
赴公戰如報私仇者抑且有所謂孥戮之刑弗朂之戒<lb/>
焉近世之聚而為兵者非田野之惰夫則鄉里之惡少<lb/>
亡命行剽椎埋鼓鑄之流也政教不習而節制不聞茍<lb/>
<pb n="KR4e0040_WYG_001-2a"/>
無威以臨之則其桀傲狠戻悻悻自肆者可勝道哉今<lb/>
之人家有驕子非其子之性驕也愛之而致其驕也教<lb/>
之而不從役之而不動扵是有悖逆干犯之患矣若小<lb/>
過則訓之大過則杖之子其有驕乎將之御三軍者固<lb/>
無異扵是然將之扵三軍又非若父子之有天性之親<lb/>
而不可一日離者則愛之其可過扵威乎况戰者所以<lb/>
驅之扵死也好生惡死人之至情非得尊君死上之人<lb/>
則視白刃之交扵前流矢之集扵左其不震慴辟易顛<lb/>
<pb n="KR4e0040_WYG_001-2b"/>
倒而奔走者㡬希矣故兵法曰畏敵者不畏我畏我者<lb/>
不畏敵何以使其能畏我也殺之而已矣盖非嗜殺而<lb/>
自殘也恐其畏敵而先奔敵或乗而覆之是舉軍而棄<lb/>
之扵敵其自殘不已多乎故愛其子者賊其子殺其軍<lb/>
者全其軍設使兩軍勇怯相若一樂其將之寛一畏其<lb/>
將之嚴卒然遇扵原野之間援桴鼔之則嚴者莫不奮<lb/>
戈而爭前而寛者或有一二遁矣何則彼恃愛之而不<lb/>
殺也故有威則怯者勇無威則勇者怯且立威者非欲<lb/>
<pb n="KR4e0040_WYG_001-3a"/>
其若楊素之求人之過而殺之也亦曰令之嚴而罰之<lb/>
果不為煦煦姑息之計耳古之豪傑所以能使士卒畏<lb/>
之若鬼神之不可犯納之扵死而不避投之扵險而無<lb/>
所辭百戰百勝功立扵當時而名存于後世者用此道<lb/>
也或又曰然則威可以無愛矣乎曰何可以無愛也専<lb/>
愛則褻褻則怠専威則急急則怨怨與怠其敗一也故<lb/>
愛而恐其至于怠也則攝之以威而作其氣威而恐其<lb/>
至于怨也則濟之以愛而收其心愛非威恩不加威非<lb/>
<pb n="KR4e0040_WYG_001-3b"/>
愛勢不固威愛之道所以兼施並行而不可偏廢者也<lb/>
雖然豈特為將之事哉使國君而知此則國可以治天<lb/>
子而知此天下可得而理矣<lb/>
　　四臣論<lb/>
古之所以能國者有四臣焉何謂四臣曰社稷之臣腹<lb/>
心之臣諫諍之臣執法之臣也何謂社稷之臣忠藎孚<lb/>
扵上下威望加扵内外敵國聞之而不敢謀姦宄畏之<lb/>
而不敢發正色立朝招之不來而麾之不去若漢汲黯<lb/>
<pb n="KR4e0040_WYG_001-4a"/>
吳張昭唐郭子儀是也何謂腹心之臣識足以達天下<lb/>
之機畧足以濟天下之業從容帷幄謀成而羣臣不知<lb/>
計定而將軍不聞若漢良平魏荀彧秦王猛是也何謂<lb/>
諫諍之臣匡君之非而納君扵善不阿順以取容不迎<lb/>
合以求恱正言不廽觸犯忌諱雷霆發扵上而不驚鼎<lb/>
鑊具扵前而不顧若唐魏徴褚遂良張九齡是也何謂<lb/>
執法之臣直道而行不憚權貴逢姦必舉遇惡必擊使<lb/>
豺狼狐狸屏息而不敢動若漢王章盖寛饒唐宋璟是<lb/>
<pb n="KR4e0040_WYG_001-4b"/>
也盖社稷之臣以忠腹心之臣以智諫諍之臣以直執<lb/>
法之臣以剛此四臣者國之不可以一日無者也夫以<lb/>
匹夫之取友尚有能死義者能忠謀者能責善者能禦<lb/>
侮者而况扵國君乎而況扵天子乎故國無社稷之臣<lb/>
則無與抗大難無腹心之臣則無與圖大功無諫諍之<lb/>
臣則無與格大過無執法之臣則無與除大奸無與抗<lb/>
大難必危無與圖大功必敗無與格大過必昏無與除<lb/>
大奸必弱故古之興者未嘗無四臣而亡者未嘗有四<lb/>
<pb n="KR4e0040_WYG_001-5a"/>
臣也嗚呼四臣者豈真不易得耶君無優養作起之術<lb/>
爾故所以待社稷之臣者當尊以禮髙爵而重禄之使<lb/>
危言不能中細故不能疎則彼必以社稷之憂為已憂<lb/>
社稷之辱為已辱毅然以身徇節而不變而大難可抗<lb/>
矣待腹心之臣者當推以誠畧去苛禮示之坦然食則<lb/>
同器坐則促席所言無不用所欲無不與則彼必竭思<lb/>
慮之精效勝負之計而大功可圖矣待諫諍之臣者則<lb/>
當納以寛凡有所論奏停輿以受之賜帛以旌之雖激<lb/>
<pb n="KR4e0040_WYG_001-5b"/>
切不怒雖指斥不罪則彼必務盡直心政事之闕日聞<lb/>
聰眀之道益廣而大過可格矣待執法之臣當假以威<lb/>
不以私愛撓其權不以譴辱挫其氣使强者不敢傷䜛<lb/>
者不敢毁則彼必竦湧風生刺舉無避以尊朝廷之勢<lb/>
而大奸可除矣若或棄忠而擅智惡直而害剛平居而<lb/>
上唱下和相聚自賢勢孤而不知機去而不察政失而<lb/>
不聞威削而不悟及一旦臨變茫然而無所救豈不可<lb/>
哀也哉詩曰如彼泉流無淪胥以敗予恐後世之君無<lb/>
<pb n="KR4e0040_WYG_001-6a"/>
四臣而致其敗也<lb/>
　記<lb/>
　　逰天平山記<lb/>
至正二十二年九月九日積霖既霽灝氣澄肅予與同<lb/>
志之友以登髙之盟不可寒也廼治饌載醪相與詣天<lb/>
平山而逰焉山距城西南水行三十里至則捨舟就輿<lb/>
經平林淺塢間道旁竹石蒙翳有泉伏不見作泠泠琴<lb/>
筑聲予欣然停輿聽乆之而去至白雲寺謁魏公祠憇<lb/>
<pb n="KR4e0040_WYG_001-6b"/>
逺公菴然後由其麓攀杙以上山多恠石若卧若立若<lb/>
搏若噬蟠拏撐拄不可名狀復有泉出亂石間曰白雲<lb/>
泉綫脈縈絡下墜扵沼舉瓢酌嘗味極甘冷泉上有亭<lb/>
名與泉同草木秀潤可䕃可息過此則峰廻磴盤十歩<lb/>
一折委曲而上至扵龍門两崖並峙若合而通窄險深<lb/>
黒過者側足又其上有石屋二大可坐十人小可坐六<lb/>
七人皆石穴空洞廣石覆之如屋既入則懔然若將壓<lb/>
者遂相引以去至此盖始及山之半矣乃復離朋散伍<lb/>
<pb n="KR4e0040_WYG_001-7a"/>
競逐幽勝登者止者哦者嘯者憊而喘者恐而咷者怡<lb/>
然若有樂者悵然俛仰感慨若有悲者雖所遇不同然<lb/>
莫不皆有得也予居前益上覺石益恠徑益狹山之景<lb/>
益竒而人之力亦益以憊矣顧後者不予繼廼獨褰裳<lb/>
奮武窮山之髙而止焉其上始平曠坦石為地拂石以<lb/>
坐則見山之雲浮浮天之風飂飂太湖之水𣺌乎其悠<lb/>
悠予超乎若舉泊乎若休然後知山之不負扵兹逰也<lb/>
既而欲下失其故路樹隐石蔽愈索愈迷遂困扵荒茅<lb/>
<pb n="KR4e0040_WYG_001-7b"/>
叢篠之間時日欲暮大風忽來洞谷谽呀鳥獸鳴吼予<lb/>
心恐俯下疾呼有樵者聞之遂相導以出至白雲亭復<lb/>
與同逰者㑹衆莫不尤予好竒之過而余亦笑其恇怯<lb/>
頹敗不能得兹山之絶勝也于是采菊泛酒樂飲將半<lb/>
予起言扵衆曰今天下板蕩十年之間諸侯不能保其<lb/>
國大夫士之不能保其家奔走離散扵四方者多矣而<lb/>
我與諸君䝉在上者之力得安扵田里撫佳節之來臨<lb/>
登名山以眺望舉觴一醉豈易得哉然恐盛衰之不常<lb/>
<pb n="KR4e0040_WYG_001-8a"/>
離合之難保也請書之扵石眀年將復來使得有所考<lb/>
焉衆曰諾遂書以為記<lb/>
　　生白室記<lb/>
莊周氏之言曰瞻彼闋者虚室生白謂人能遺耳目去<lb/>
心意而任夫性則道集至虚之宅而純白生焉四眀陳<lb/>
君徳眀恱其說乃以生白名所寓之室介友人求予記<lb/>
之予嘗讀周之書觀是説者雖仲尼所以告顔子盖寓<lb/>
言耳其義雖美然未能盡合乎聖人也陳君豈將學者<lb/>
<pb n="KR4e0040_WYG_001-8b"/>
邪周之道盖欲放心自得之塲以與物寘所謂逰方之<lb/>
外者也君今筮仕昌朝出贊宥府簡牘填委實待剸裁<lb/>
而目欲無所視耳欲無所聽而心欲無所思能乎不能<lb/>
也君既不能為之則吾亦不能言之矣請言其可能者<lb/>
以記君室可乎夫心之體本虚有不虗者物之窒也物<lb/>
非能窒之也誘于物而為之累也故聖人教人目不能<lb/>
使無視能勿視扵邪耳不能使無聽能勿聽于淫心不<lb/>
能使無思能勿思扵妄而已爾茍三者之用皆出扵理<lb/>
<pb n="KR4e0040_WYG_001-9a"/>
而不私則雖日與物接其外蔽交而中之虚自若也吾<lb/>
虚既存然後光眀洞徹昭然而不昧者發焉燭至幽而<lb/>
不遺察至隠而能著此則眀而誠誠則眀之道也又豈<lb/>
務扵虚寂而無為扵世者之事哉君好學善辨嘗燕休<lb/>
是室之中尚能虛心而觀以審其取舎之㡬也夫<lb/>
　　蜀山書舎記<lb/>
蜀山書舎者友人徐君幼文肄學之所也幼文嘗自吳<lb/>
興以書抵予曰吾山在城東若干里吾屋在山若干楹<lb/>
<pb n="KR4e0040_WYG_001-9b"/>
吾書在屋若干巻山雖小而甚美屋雖朴而粗完書雖<lb/>
不多而足以備閱吾將扵是卒業焉子幸為我記之予<lb/>
惟古之君子所取以成其學者無常物所居以致其學<lb/>
者無常地也故弁裳之扵容珩瑀之扵歩豆籩之扵陳<lb/>
琴瑟之於樂弓矢車馬之扵服度量權衡之扵用凡接<lb/>
扵物皆學也豈専扵六籍之内哉往于田入于市處于<lb/>
戸庭覽于山川立于宗廟朝廷逰于庠序軍旅凡履之<lb/>
地皆學也豈限扵一室之間哉後世講學之道既廢而<lb/>
<pb n="KR4e0040_WYG_001-10a"/>
人之不能然也有志者始各占山水之勝築廬聚書而<lb/>
讀之雖其所以學之者異乎古然凡事之理與夫羣聖<lb/>
賢修已治人之要實皆不出扵書况安僻阻之區絶紛<lb/>
囂之役得一肆其力扵是則其至扵成就豈不反有易<lb/>
者哉今幼文以方壯之齒有可用之材而不急進取益<lb/>
務扵學以求其所未至豈非有志之士哉而予也北郭<lb/>
之野有土東里之第有書皆先人之遺也遭時多艱茀<lb/>
穢扵榛蕪殘壊扵塵蠧倀倀焉日事奔走而不知返則<lb/>
<pb n="KR4e0040_WYG_001-10b"/>
其荒陋宜有愧扵幼文矣尚能為是記乎然而書此而<lb/>
不辭者盖姑復幼文之請亦因以自厲焉<lb/>
　　清言室記<lb/>
韋應物詩有曰清言怡道心予友張君讀之有所契因<lb/>
掇句首二字名其室而屬予記之且曰吾室在寢門之<lb/>
内户庭密深帷案潔素盖將扵此縱𤣥虛之談息世俗<lb/>
之論者也予惟昔魏之衰士大夫有擅聲勢之强溺酣<lb/>
淫之樂而唱為清談假以自髙者其流至于西晉卒亡<lb/>
<pb n="KR4e0040_WYG_001-11a"/>
人國論者至今咎之張君豈蹈其轍哉夫君子之觀人<lb/>
其道雖殊必先扵其言非以其發扵心志之㣲而善惡<lb/>
有不可掩者邪故靜者其言簡躁者其言繁汙者其言<lb/>
卑達者其言逺理必然也張君嘗學道且究扵醫得養<lb/>
生之理吐渣滓而納清虛厭華腴而嗜淡泊事物之末<lb/>
能為其累者寡矣邪穢之念不萌扵心故煩濁之語不<lb/>
出扵口内外一致非若昔人之矯為也豈不足尚乎然<lb/>
言不可以自述也必有問答者焉張君室中所與揮麈<lb/>
<pb n="KR4e0040_WYG_001-11b"/>
而相對者其誰哉予聞此邦多異人道路塵埃中如魏<lb/>
伯陽許長史之倫安知不往來其間邪張君倘識之延于<lb/>
是室分據木榻為中夜之談予得執燭隅坐以聽之豈<lb/>
不幸哉雖然猶未忘扵言也有道者之教人黙焉而意<lb/>
已傳予雖凡陋能使預聞不言之妙乎<lb/>
　　煮石山房記<lb/>
昔者先王教民稼穡而使之粒食又命火官别五木順<lb/>
四時改火以利烹飪之用而後民有以養其生而無夭<lb/>
<pb n="KR4e0040_WYG_001-12a"/>
札之患五榖之美萬世寳之雖有芻豢之豐不敢使勝<lb/>
其氣所以為民之天而不能一日無焉後世神仙之說<lb/>
興方士始導人以絶粒之術采草木鍊金石而餌之謂<lb/>
可以去渣滓而來清虛却衰老而致輕舉余嘗恠而疑<lb/>
之然獨念滋味人之大欲也自宴享飲食之禮廢而人<lb/>
之奉養無節割鮮炙肥極海陸之珍以相侈尚罄萬錢<lb/>
扵一餐備百牢扵一獻外則困衆人之力内則傷五臓<lb/>
之和卒至扵廢其家國而䘮其身與夫不甘粗糲遂隳<lb/>
<pb n="KR4e0040_WYG_001-12b"/>
其操輕冐危辱以營口腹之嗜者皆往往而是也而方<lb/>
士居窮岩絶谷之中禁斥甘腴啖粗礦之物卒嵗而不<lb/>
厭亦難能之士哉金華葉山人賣藥吳城南題其室曰<lb/>
煮石山房嘗邀予過之指山而告曰是吾囷也茍不壊<lb/>
則無憂飢矣子能以文記吾居當授子是術焉予方有<lb/>
役于世未能從山人以學則雖有言未足以知山人服<lb/>
食之妙也故獨以所感扵世者書之使或有因予言而<lb/>
少警者去淫靡而樂淡泊亦豈非山人之志哉<lb/>
<pb n="KR4e0040_WYG_001-13a"/>
　　靜者居記<lb/>
潯陽張君來儀以靜者居名其所寓之室嘗屬予記之<lb/>
乆辭而未獲也一日與客往候之入其室竹樹翳深庭<lb/>
戸虗寂落然無囂聲客顧而歎曰美哉居乎使張君不<lb/>
勤動于外有以自樂而成夫靜者非是居乎予謂客曰<lb/>
子何言之戾耶今有人焉處空谷之中棲長林之下干<lb/>
戈之聲不聞車馬之跡不至其居靜矣而利禄之念不<lb/>
忘扵心窮約之憂每拂乎慮雖夷然而行塊然而坐顛<lb/>
<pb n="KR4e0040_WYG_001-13b"/>
倒攫攘無異奔騖扵埃壒者子謂其果靜乎又有人焉<lb/>
逰扵邑都宅扵市里鄰有歌呼之喧門有造請之雜心<lb/>
倦乎應答身勞扵將迎其居非靜矣而抱㢘退之節慎<lb/>
出處之誼雖逐逐焉羣扵衆人而進不躁忽視世之揮<lb/>
霍變態倐往而倐來者若雲煙之過目漠然不足以動<lb/>
之子謂其果非静者乎盖静也係扵人不係扵居人能<lb/>
靜則無適而不靜是居之靜無與于人人之靜亦無待<lb/>
扵居也雖然亦有待其居而靜者矣然非此之謂也傳<lb/>
<pb n="KR4e0040_WYG_001-14a"/>
曰居天下之廣居廣居仁也自克己以復之主敬以守<lb/>
之至扵安重而不遷淵靚而莫測則其體靜矣故曰仁<lb/>
者靜張君之志盖在于是而假以名其室子豈未之思<lb/>
乎客未有以應張君起而謝曰居靜而非靜者吾知其<lb/>
所警居不靜而靜者吾知其所勉若居仁而靜者雖非<lb/>
愚所及則願學之焉子之言備矣豈不足記吾居哉請<lb/>
書之顧予欲靜而未能者姑書以識之俟他日從君而<lb/>
從事焉<lb/>
<pb n="KR4e0040_WYG_001-14b"/>
　　夢松軒記<lb/>
昔馬璘嘗讀史見其祖援之功烈因自感奮不忍使墜<lb/>
扵地卒為名將繼美扵前人矣近代卿相之後有不數<lb/>
傳其譜牒尚眀家乗猶在而子孫已失其業甚者目接<lb/>
其光輝身承其教訓纊窆未久而棄衣冠之華趨沽販<lb/>
之賤不自知恥以玷厥祖者往往而是也璘乃能遐追<lb/>
逺慕繩其武扵數十世之上可謂有志之士哉予友丁<lb/>
君志剛讀史書見其先有夢松生腹而為公者因題所<lb/>
<pb n="KR4e0040_WYG_001-15a"/>
居軒曰夢松以識追慕之意間屬予記之予謂君今距<lb/>
公㡬世矣非有光輝教訓身承而目接也亦非譜牒之<lb/>
可尋家傳之可續也乃欲逺繩其武亦可謂有志之士<lb/>
而無愧于璘者矣然君知公之夢松而亦知公之所以<lb/>
夢松者乎盖公負挺特之才抱堅貞之操其徳有象乎<lb/>
松而將為巖廊之用也故神魂感㑹欝然之姿見扵寢<lb/>
寐之間是非因有斯夢之祥而能致為公之貴盖有為<lb/>
公之器而能召斯夢之祥也若輕詭䜛邪之徒而欲據<lb/>
<pb n="KR4e0040_WYG_001-15b"/>
台鼎之重者則其合睫之際松未生于腹上而蠅已集<lb/>
扵鼻端矣君今好學而修盤礴田野茍能處是軒之中<lb/>
朝夕自厲以思紹公之徳則吉夢之來有時而在九重<lb/>
之上亦有徴夢而相求者矣傳曰公侯之子孫必復其<lb/>
始<lb/>
　　安晚堂記<lb/>
予在京師同里朱君炳文以郡薦就試春官既雋而將<lb/>
歸過予請曰天賚吾家使二親康强具存嘗築室奉之<lb/>
<pb n="KR4e0040_WYG_001-16a"/>
寛閒靜深可以燕娱欲吾親之優㳺扵是以樂其老也<lb/>
自題曰安晚願子為我記之予惟孝子之安其親宜無<lb/>
時而不然何獨扵其老哉盖人朝而出晝而馳夕則宜<lb/>
息焉少而進壯而行老則宜休焉故凡屆扵桑榆之時<lb/>
筋力已憊而猶勤動勞騖不使寜佚以享其餘年者非<lb/>
理之所宜也傳曰老者安之然則孝子之扵親雖無時<lb/>
不欲其安至于老也豈不尤所當盡心哉若夫安之亦<lb/>
有道矣奉觴調膳甘滑滫<graphic n="KR1329" url="https://raw.githubusercontent.com/kanripo/KR-Gaiji/master/images/KR1329.png" mimeType="image/png"/>以薦之親之口安矣而物<lb/>
<pb n="KR4e0040_WYG_001-16b"/>
有以拂其志則非所謂能安也縣衾箧枕痒疴抑搔以<lb/>
事之親之體安矣而行有以累其心則非所謂能安也<lb/>
必也居而修諸身出而事扵君皆盡其道無一足以貽<lb/>
親之憂則善矣不務扵是而惟以口體之養為安豈未<lb/>
知其本哉予向居吳時嘗獲拜炳文之嚴君年六十餘<lb/>
而氣貎充充然固知其安之有素矣况逢今天子既定<lb/>
四海推大孝之心欲使天下之老者皆安炳文又以才<lb/>
進將得禄而為養其親有不安者乎吾又聞安則靜靜<lb/>
<pb n="KR4e0040_WYG_001-17a"/>
則難衰難衰則夀可必矣今炳文能安其親將見蒼顔<lb/>
白髪婆娑扵是堂之上者其樂未易艾也請記諸壁以<lb/>
俟<lb/>
　　水雲居記<lb/>
京師四方之所走集居人櫛比而廬不隙尺地求遐曠<lb/>
之適無有也吳陵劉雨僑扵東城之隅扁其室曰水雲<lb/>
居嘗請予為之記予間過其居而異之曰子之居前闤<lb/>
闠而後營衞固紛囂塵坌之區也惡覩夫水與雲哉雨<lb/>
<pb n="KR4e0040_WYG_001-17b"/>
曰吾少家江海之上嘗觀夫洪波東馳浮雲飛揚吾則<lb/>
挐舟以娭泝洄瀾逐流景與之俯仰而上下心甚樂焉<lb/>
今雖幸處轂下顧以無材不能備世用欲歸還鄉復從<lb/>
二物者逰而末得也故名吾室以志之先生何疑焉予<lb/>
聞而愈異之因告之曰夫雲之與水非隐者之所宜從<lb/>
也予見其滔滔扵江湖悠悠扵寥廓若無事然謂與己<lb/>
適相類也欲狎而與之逰然不知舒布覆被而雨四海<lb/>
者雲也奔走放注而溉千里者水也彼皆有澤物之勞<lb/>
<pb n="KR4e0040_WYG_001-18a"/>
焉子乃以無事求之吾恐水逺逝而雲髙飛皆將去子<lb/>
而不顧尚得而與之逰乎子今邅逢眀時出門即朝廷<lb/>
之上其勢易達也當奮揚其光英涵泳其徳性進用扵<lb/>
世使所施有及于人則二物者皆即在子之身無所往<lb/>
而不與之俱又何求扵𣺌漫杳靄之鄉乎雨瞿然謝曰<lb/>
先生命我矣遂書留其壁間以為記<lb/>
　　槎軒記<lb/>
槎浮木也予嘗客淞江之上濵江之木當秋為大風所<lb/>
<pb n="KR4e0040_WYG_001-18b"/>
摧折者隨波而流顧而有感因以名所居之軒及逰京<lb/>
師翰林學士金華宋公為篆二大字自是或仕或退東<lb/>
西旅寓所至輙扁扵室今年春自城南徙夏侯里第復<lb/>
以揭于南軒客有過而疑者乃謂之曰子不觀夫槎乎<lb/>
衆槎之流同寄于水也而洄薄蕩汨或淪扵泥沙或棲<lb/>
扵洲渚或為漁樵之所薪或為蟲螘之所蠧或乗洪濤<lb/>
東入于海茫洋浩汗莫得知其所極而亦有一槎焉或<lb/>
沉或浮或泛或止方此倏彼而不可期者水實使之也<lb/>
<pb n="KR4e0040_WYG_001-19a"/>
然槎雖寄扵水而無求扵水水雖能使槎而無意扵槎<lb/>
其漂然而行泊然而滯隨所遭水之勢爾水盖未嘗有<lb/>
愛惡扵槎槎亦不知有徳怨扵水也人之生而繫命扵<lb/>
天者亦何異是哉夫林林而立者皆人也而有貴為王<lb/>
公有賤為輿𨽻有富有千駟有貧不能飽一簞亦有一<lb/>
人之身而始困終亨前興後仆變遷無常而轇轕不齊<lb/>
者非天孰使之然天雖使之而豈有意哉磅礴絪緼厚<lb/>
薄隨其所得與人漠然而人自不能違爾世之不安乎<lb/>
<pb n="KR4e0040_WYG_001-19b"/>
天者乃疲智力以營所欲悲失喜得而卒不知得失之<lb/>
不在已也非惑歟此予所以有感扵槎而取以名軒也<lb/>
且子又不觀夫水與天乎其奔渟也隨地形而成其旋<lb/>
運也乗氣機而動二者猶不能自任而况槎與人乎若<lb/>
予天地間一槎也其行其止往者既知之矣來者吾何<lb/>
所計哉亦安乎天而已矣顧吾槎方止幸不為薪且蠧<lb/>
則是軒者其淪棲之地乎既對客遂書于壁以自厲洪<lb/>
武六年秋九月青邱退史記<lb/>
<pb n="KR4e0040_WYG_001-20a"/>
　　逰靈巖記<lb/>
吳城東無山唯西為有山其峰聨嶺屬紛紛靡靡或起<lb/>
或伏而靈巖居其間拔竒挺秀若不肯與衆峰列望之<lb/>
者咸知其有異也山仰行而上有亭焉居其半盖以節<lb/>
行者之力至此而得少休也由亭而稍上有穴窈然曰<lb/>
西施之洞有泉泓然曰浣花之池皆吳王夫差宴逰之<lb/>
遺處也又其上則有草堂可以容栖遲有琴臺可以周<lb/>
眺覽有軒以直洞庭之峰曰抱翠有閣以瞰具區之波<lb/>
<pb n="KR4e0040_WYG_001-20b"/>
曰涵空虚眀動盪用號竒觀盖専此邦之美者山而専<lb/>
此山之美者閣也啓吳人逰此雖甚亟然山每匿幽閟<lb/>
勝莫可蒐剔如鄙予之陋者今年春從淮南行省恭知政<lb/>
事臨川饒公與其客十人復來逰升扵髙則山之佳者<lb/>
悠然來入扵奥則石之竒者突然出氛嵐為之蹇舒杉<lb/>
檜為之拂舞幽顯巨細爭獻厥狀披豁呈露無有隠遁<lb/>
然後知扵此山為始識於今而素昧於昔也夫山之異<lb/>
於衆者尚能待人而自見而况人之異扵衆者哉公顧<lb/>
<pb n="KR4e0040_WYG_001-21a"/>
瞻有得因命客皆賦詩而屬啓為之記啓謂天扵詭竒<lb/>
之地不多設人扵登臨之樂不常遇有其地而非其人<lb/>
有其人而非其地皆不足以盡夫逰觀之樂也今靈巖<lb/>
為名山諸公為名士盖必相須而適相值夫豈偶然哉<lb/>
宜其目領而心解景㑹而理得也若啓之陋而亦與其<lb/>
有得焉顧非幸也歟啓為客最少然敢執筆而不辭者<lb/>
亦將有以私識其幸也十人者淮海秦約諸暨姜漸河<lb/>
南陸仁㑹稽張憲天台詹参豫章陳増吳郡金起金華<lb/>
<pb n="KR4e0040_WYG_001-21b"/>
王順嘉陵楊基吳陵劉勝也<lb/>
　　素軒記<lb/>
魯丹桓宫楹而春秋譏之夫以諸侯過飾其宗廟聖人<lb/>
猶見非於禮制之不可踰如是也後世習俗奢僭波頹<lb/>
風靡能循乎禮者寡矣浮屠之法又為世所崇故往往<lb/>
大為其宫飾以金銀塗以彤碧輪奐絢爛以事其所謂<lb/>
莊嚴者論者未嘗非之處者亦不自疑盖可歎也浩上<lb/>
人居吳之靈鷲院淡泊清苦持其律甚謹嘗被召赴京<lb/>
<pb n="KR4e0040_WYG_001-22a"/>
而還治室扵舎之西偏簡朴粗完無彩繪之飾榱桷壁<lb/>
牖悉塗以堊問之則曰吾非不能為彼也誠以安居而<lb/>
食於人得此亦足矣尚敢有加哉因自題曰素軒而求<lb/>
予記之上人可謂善居室者矣有自足之心無踰禮之<lb/>
弊是皆可書則為之記也實宜乃進而告之曰夫雕鏤<lb/>
琢刻不如璞玉之渾堅烹飪調和不如大羮之和美文章<lb/>
詞令之工威儀容觀之盛不如忠信之足貴則知彼輪奐<lb/>
絢爛者固不如兹軒之朴素也然吾聞說者曰素者質<lb/>
<pb n="KR4e0040_WYG_001-22b"/>
也白也質則實而不華白則純而不雜既實且純道之<lb/>
體具矣則素其軒孰若素其行素其行又孰若素其心<lb/>
哉上人扵是而致力焉則可以盡名軒之義矣予以上<lb/>
人好從儒先君子㳺故以是告之且并以所感者書之<lb/>
尚無以予言為其徒病也夫<lb/>
　　歸養堂記<lb/>
稽岳王常宗父文行髙峻嘗以布衣召修元史議論制<lb/>
作稱執筆之任焉書成上進同館之士咸得賜金幣遣<lb/>
<pb n="KR4e0040_WYG_001-23a"/>
還有欲薦入禁林者常宗辭曰吾非不欲仕也顧母老<lb/>
不樂去其鄉旁又無他子侍養吾可留此而使吾母乆<lb/>
西望乎吾亟歸爾乃歸得第一區扵祈川之郭有花竹<lb/>
池沼之勝中一堂寛閒靚密燠凉具宜常宗則奉太夫<lb/>
人以居旦輙冠帶率婦子升視饌已取聖賢之書詠歌<lb/>
扵其側家雖貧而安焉母詔子唯怡愉如也嘗名其堂<lb/>
曰歸養使來屬子記之有疑者曰異哉常宗之名斯堂<lb/>
乎吾聞為養而出仕者矣未聞舎仕而歸養者也及親<lb/>
<pb n="KR4e0040_WYG_001-23b"/>
之康强當奮取髙爵他日奉身而還駟車洋洋光耀閭<lb/>
里奉牲酒上堂以為娱則所謂養者豈若今而已常宗<lb/>
何遽歸哉予曰不然也古之為養而仕者以抱闗于其<lb/>
鄉不必去其親也不舎仕而養者以受命有方王事之<lb/>
靡盬也且官守之責未及菽水之奉猶具豈輕逺其親<lb/>
哉故雖莫不欲登踐華顯以為親之榮然亦莫不憂曠<lb/>
闕定省以貽親之思也若夫身貴能退而及養者事之<lb/>
不可必者也親老而當衰者心之所宜懼者也於宜懼<lb/>
<pb n="KR4e0040_WYG_001-24a"/>
之年而去以待不可必之養是得為智者乎由是觀之<lb/>
則常宗之歸養亦無所不可矣然則何以名曰志其樂<lb/>
也盖養雖常宗之志歸則朝廷之賜䝉上賜而為親驩<lb/>
樂孰甚焉名堂以示不忘忠孝之義在矣而子何疑乎<lb/>
言已常宗又以書來督記遂論次復命焉旦夕東逰登<lb/>
堂拜太夫人扵賔友之末尚當賦之以為夀也<lb/>
　　春水軒記<lb/>
予寓野之居有軒焉其左右皆名田今年春霪雨淹月<lb/>
<pb n="KR4e0040_WYG_001-24b"/>
江水泛溢潦被扵田漭若巨陂予嘗開軒而望之見其<lb/>
㣲風吹瀾瀰漫一白蒲菰之所敷榮魚鴨之所飛泳𣺌<lb/>
然有江湖之想焉意頗樂之乃題其扁曰春水間延客<lb/>
飲其中客顧而歎曰嘻子宅此㡬年矣嘗見有是水乎<lb/>
湯湯之流則昔秩秩之畦翛翛之菰則昔芃芃之麥也<lb/>
今吾農方運機木以引深抱積薪以塞決子固目之矣<lb/>
然彼皆驚而馳子獨恬而嬉彼皆戚而號子獨喜而哦<lb/>
何子之情逺人哉夫田不登則嵗飢嵗飢則民窮民窮則<lb/>
<pb n="KR4e0040_WYG_001-25a"/>
里弗靖里弗靖子能専有是樂乎今奈何以目之適而<lb/>
忽身之厲哉予瞿然曰有是乎客退欲撤其扁既而思<lb/>
曰是足為吾規矣且使凡欲樂於已而忘人之憂者入<lb/>
吾軒皆有以覽而自警焉豈不可哉遂書客之言於壁<lb/>
以為記<lb/>
　　白田耕舎記<lb/>
白田在吳淞之濵距郭三十餘里吳淞由具區之水東<lb/>
流而為川去海不逺潮汐之所通焉其旁名田數十萬<lb/>
<pb n="KR4e0040_WYG_001-25b"/>
頃悉頼以灌惟白田最下嘗為水所冒嵗不得藝人因<lb/>
以是名之父老患焉相率築堤以防其外畚土以培其<lb/>
中為勤累年而免於水今乃遂成腴沃與他田比耕者<lb/>
資其所出咸自致殷足焉丁志恭氏居田之左嘗闢一<lb/>
室前臨平疇後列嘉樹日課僮奴以耕休則偃息於其<lb/>
中因名曰白田耕舎予居江上與其室甚邇志恭因造<lb/>
予固請為之記予惟志恭欲知耕之說則將求老農而<lb/>
學焉又奚俟扵予哉吾知所以記之矣盖嘗觀乎是田<lb/>
<pb n="KR4e0040_WYG_001-26a"/>
始為蒲葦之陂今則禾黍之所生焉始為鳬雁魚鼈之<lb/>
所逰集今則耕者之來雜出扵其上焉豈地有變哉人<lb/>
力致然也嗟夫人之扵田能積用其力雖汚澤可使為<lb/>
美壤至扵其身而不思所以變之豈愛其身不若扵田<lb/>
乎故凡人欲之汨于其心者能由禮以防之充義以培<lb/>
之使禮義之根常發則愚者可為智不肖者可為賢矣<lb/>
志恭好學而修固當有務扵此豈徒服力畎畝為野人<lb/>
之事而已耶朝往于田夕歸于斯室取聖賢之書而讀<lb/>
<pb n="KR4e0040_WYG_001-26b"/>
之求所以自治之道至于有成則其所獲不止扵有秋<lb/>
矣尚母曰無田甫田維莠驕驕也<lb/>
　<lb/>
　<lb/>
　<lb/>
　<lb/>
　<lb/>
　鳬藻集巻一<lb/>
</p>
<p>
</p>
  </div>
</body>
</text>
</TEI>
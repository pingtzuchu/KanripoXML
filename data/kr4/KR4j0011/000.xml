<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>晁旡咎詞</head>
    <p>
<pb n="KR4j0011_WYG_000-1a"/>
欽定四庫全書　　　　　集部十<lb/>
　晁旡咎詞　　　　　　　詞曲類一<hi>詞集之屬</hi>
　　提要<lb/>
　　　　<hi>臣</hi>等謹案晁无咎詞六巻宋晁補之撰補之<lb/>
　　　　字无咎鉅野人能改齋漫録及復齋襍録咸<lb/>
　　　　稱其元豐二年已未登第栁塘詞話謂為元<lb/>
　　　　祐進士傳寫誤也元祐初為著作郎紹聖末<lb/>
　　　　謫監信州酒税起知泗州入黨籍有雞肋集<lb/>
<pb n="KR4j0011_WYG_000-1b"/>
　　　　別著録是集陳振孫書録解題作一巻但稱<lb/>
　　　　晁无咎詞栁塘詞話則稱其詞集亦名雞肋<lb/>
　　　　又稱補之嘗自銘其墓名逃禪詞考楊補之<lb/>
　　　　名无咎其詞集名曰逃禪不應名字相同集<lb/>
　　　　名亦復蹈襲或誤合二人為一歟别一本毛<lb/>
　　　　晉所刋題曰琴趣外篇其跋稱詩餘不入集<lb/>
　　　　中故名外篇又分為六巻與書録解題皆不<lb/>
　　　　合未詳其故巻未洞仙歌一首為補之大觀<lb/>
<pb n="KR4j0011_WYG_000-2a"/>
　　　　四年之絶筆則舊本不載又摭黄昇花庵詞<lb/>
　　　　選補録於後者也補之為蘇門四學士之一<lb/>
　　　　集中如洞仙歌第二首填盧仝詩之類未免<lb/>
　　　　效蘇軾櫽括歸去来辭之顰然其詞神姿髙<lb/>
　　　　秀與軾實可肩隨陳振孫於山谷詞下載補<lb/>
　　　　之之言曰魯直間作小詞固髙妙然不是當<lb/>
　　　　家語自是著腔子唱好詩又於淮海詞下記<lb/>
　　　　補之之言曰少遊詞如斜陽外寒鴉數㸃流<lb/>
<pb n="KR4j0011_WYG_000-2b"/>
　　　　水繞孤村雖不識字人亦知是天生好言語<lb/>
　　　　觀所品題悉有神解知補之於此事特深不<lb/>
　　　　但詩文之擅長矣刋本多訛今隨文校正其<lb/>
　　　　引駕行一首證以栁永樂章集後集内春雲<lb/>
　　　　輕鎖一首實佚其後半無從考補今亦仍之<lb/>
　　　　至琴趣外篇宋人中如歐陽脩黄庭堅晁端<lb/>
　　　　禮葉夢得四家詞皆有此名併補之此集而<lb/>
　　　　五殊為淆混今從文獻通考仍題曰晁旡咎<lb/>
<pb n="KR4j0011_WYG_000-3a"/>
　　　　詞庶有別焉乾隆四十六年十二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
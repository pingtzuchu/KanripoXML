<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>文氏五家集巻一</head> <lb/>
    <p>
<pb n="KR4h0112_WYG_001-1a"/>
欽定四庫全書<lb/>
　文氏五家集巻一<lb/>
　　　　　　　　　　　　　明　文洪　撰<lb/>
　淶水詩集<lb/>
　　墅村雜詠五首<lb/>
避地心方定耽詩癖漸増閉門防俗客下榻待髙<lb/>
僧逺志雖雲驥生涯尚雪燈聖恩原曠蕩潦倒愧<lb/>
無能<lb/>
<pb n="KR4h0112_WYG_001-1b"/>
　　其二<lb/>
春雨朝初霽居南似錦沙野猿窺落果林蝶戀殘花引<lb/>
水斜疏沼編籬密護家何憑消永日欹枕讀南華<lb/>
　　其三<lb/>
納涼開北牖防雨覆西垣自得翻書趣渾忘對客言徑<lb/>
隂螻蟻集林暝鵓鳩喧分得清溪水時時灌藥園<lb/>
　　其四<lb/>
楊柳津亭北幽軒瞰碧波緑鋪雲葉足紅落雨花多載<lb/>
<pb n="KR4h0112_WYG_001-2a"/>
鶴湖中放看猿澗底過有時攜短策松下聽山歌<lb/>
　　其五<lb/>
地僻意還便春来物物妍微風翻麥浪淺水浸荷錢林<lb/>
靜疑塵外山晴落枕前幽情忘不得次第入詩篇<lb/>
　　詠泉<lb/>
噴雪蒸雲不盡頭玉龍飛下碧山秋江湖莫作閒風浪<lb/>
須向人間旱處流<lb/>
　　柳枝詞<lb/>
<pb n="KR4h0112_WYG_001-2b"/>
芡葉寧如荷葉香素絺那比葛衣涼人生莫學章臺絮<lb/>
飛去飛来枉斷腸<lb/>
　　對菊<lb/>
蓐收肅霜威草木咸凋瘁睠兹東籬藂孤芳可人意迎<lb/>
風散竒芬浥露含幽思吾生抱孤僻兹焉獨云契醉誦<lb/>
離騷經閒咏柴桑句外慕茍不羈蕭然有真味<lb/>
　　夏月行畦<lb/>
隔田疎雨浥浮埃信脚郊原意暢哉桑葉漸稀蠶欲老<lb/>
<pb n="KR4h0112_WYG_001-3a"/>
菜花都盡蝶空来農歌時逐車聲起藜杖遙隨落日囘<lb/>
景物清妍還滿目臨風欲賦愧無才<lb/>
　　送祝先生維清赴召<lb/>
錦服才看故里逰又隨嚴詔向神州依歸誰不歡衿佩<lb/>
簡注其如切冕旒紅霧一庭螭陛曉清風千里桂林秋<lb/>
乘時早建平湖䇿丹鳯重鳴十二樓<lb/>
　　五雜俎<lb/>
五雜俎宫錦袍往復還挈冰橰不得已南郭逃<lb/>
<pb n="KR4h0112_WYG_001-3b"/>
　　自君之出矣<lb/>
自君之出矣鸞鏡護常深留待君歸日持將照妾心<lb/>
　　題畫<lb/>
浩浩前山雲盤盤後山路我欲訪仙源歸来恐迷誤<lb/>
　　杭州感舊<lb/>
髫角隨親客武林六街行樂及芳辰翠分螺黛三峯曉<lb/>
花擁笙歌萬户春青幙紅欄臨水店竹輿油笠看山人<lb/>
十年厯厯重遊事慌忽前生與後身<lb/>
<pb n="KR4h0112_WYG_001-4a"/>
　　南行舟中雜述<lb/>
露白沙涼月滿空雁聲厯厯度西風客程尚與鄉關近<lb/>
歸夢如何便不同<lb/>
兀兀篷忩意不舒苦無人與寄家書家人此際應相説<lb/>
知過錢唐㡬日餘<lb/>
蘭橈乘月渡錢唐萬事辭家已漸忘惟有老親牽夢寐<lb/>
宵来三度在高堂<lb/>
力挽孤舟㴑急湍溪流如箭湧狂瀾長年為指前頭水<lb/>
<pb n="KR4h0112_WYG_001-4b"/>
此是南行第一灘<lb/>
　　九里瀧<lb/>
峭壁攢峯一萬重小舟曲折亂山中濤飛近渚潮潛應<lb/>
岸轉迴塘路細通蔽野瘴雲朝霧黑帶溪霜葉晚霞紅<lb/>
書生小濟心私慶十日蒲帆逐順風<lb/>
　　烏石灘<lb/>
百川過雨灘聲亂𣺌𣺌雙篷㴑急流山氣蒸雲斜走馬<lb/>
浪花飛雪倒行舟參差漁網斜陽外零落人家古渡頭<lb/>
<pb n="KR4h0112_WYG_001-5a"/>
望望三衢知不遠爛柯山下即龍丘<lb/>
　　寄家書<lb/>
緘書千里托鱗鴻雲路漫漫歎未通為報白頭親莫念<lb/>
平安還與在家同<lb/>
　　自警<lb/>
人生受斯理厥初本無偽一物為之役聖賢始縣異惟<lb/>
聖乃克全浩浩莫匪天弗假思與勉所欲咸自然衆心<lb/>
縁汩没斯理未純一惟學能反之兹焉造其極反之曰<lb/>
<pb n="KR4h0112_WYG_001-5b"/>
伊何亦曰慎其獨日用亦云糾罔俾有纎恧一念隠以<lb/>
微淵然人靡知而我於斯時必謹察其㡬暗室屋漏中<lb/>
神明常在側翼翼深自閑天理何曾息<lb/>
　　畫景<lb/>
尺素山千頃雲多路更深人行巢鶴磴寺接掛猿林雨<lb/>
過朝添澗霞生晚護岑江南舊風景時得畫中尋<lb/>
　　雪畫<lb/>
雲沍長天雪滿林釣魚人去巳黄昬分明一段山隂意<lb/>
<pb n="KR4h0112_WYG_001-6a"/>
底事高人不出門<lb/>
　　宛轉歌<lb/>
宛轉復宛轉宛轉情無斷郎情似車輪妾情似香篆車<lb/>
停輪亦歇香盡篆亦滅郎情與妾情宛轉何時輟<lb/>
　　羅敷行<lb/>
采桑怕歸遲使君前致詞君詞何綢繆不顧妾蠶飢君<lb/>
將金買心妾將金比身君金可柔淤妾心亦漂淪妾夫<lb/>
本有婦君婦亦有夫使君當自思無事挑羅敷<lb/>
<pb n="KR4h0112_WYG_001-6b"/>
　　書鐙<lb/>
小小銀釭短短檠紙屏風定煖浮馨春花一穗吐金粟<lb/>
秋水半泓涵素星致用不宜筵上舞第功應廢案頭螢<lb/>
他時肯作牆根棄傳與兒曹照一經<lb/>
　　倦繡圖<lb/>
簇得芙蓉兩朶金倚牀無語又沉吟玉奴都不知人事<lb/>
抵死相催下㡬針<lb/>
　　還鄉<lb/>
<pb n="KR4h0112_WYG_001-7a"/>
非關張翰憶鱸魚不為陶潛念菊籬底事歸心急於箭<lb/>
雙親門巷立多時<lb/>
　　寄友<lb/>
書劒飄零故舊踈離懷慽慽竟何如江山不隔還家夢<lb/>
魚雁難通寄友書芸館晝閒花落後柳塘風軟燕来初<lb/>
楚雲吳樹元相接靜倚江樓嘆索居<lb/>
　　睡起<lb/>
寂寞掩林扉東風晝方永睡起落紅多斜陽半樓影<lb/>
<pb n="KR4h0112_WYG_001-7b"/>
　　春暮<lb/>
垂楊覆井欄新筍漸成竿數日無人到薔薇獨自看<lb/>
　　病目<lb/>
患目強難開㝠心蹔死灰併除青白障寧計晦明催黙<lb/>
誦新成句愁閒舊舉杯近来添佛念十日面如来<lb/>
　　下第囘經丹陽<lb/>
京塵漠漠染襴衫依舊書生跨蹇還防虎夜投淳化鎮<lb/>
聽雞朝度句容關僕夫已熟驅馳事道路爭看困悴顔<lb/>
<pb n="KR4h0112_WYG_001-8a"/>
六悞科塲垂廿載髩毛那得不斑斑<lb/>
　　春日郊外書所見<lb/>
麥熟菜黄三月天村姑塗抹鬭嫣然茜紅裙子東風颺<lb/>
小立沙頭喚渡船<lb/>
蠶月人家戸若封小姑隨嫂入桑中蓬頭赤脚無顔色<lb/>
只有裙兒映水紅<lb/>
　　漁父<lb/>
睡鷗个个鋪明沙清商一曲鳴蒹葭垂綸似忙還似暇<lb/>
<pb n="KR4h0112_WYG_001-8b"/>
意豈果在尋魚蝦魚多還將換村酒煖酒烹魚坐舩首<lb/>
醺醺囑婦早曝網嗚嗚命兒急擊缶儂家此樂真自然<lb/>
何必人世無神仙全家不知離别苦年年歲歲江湖邊<lb/>
　　村居<hi>六言</hi>
村前村後放犢溪北溪南捕魚案頭積高士傳門前迎<lb/>
長者車<lb/>
　　秋夜<hi>六言</hi>
楊柳搖堦月色梧桐落井秋聲報道銅壺漏轉先生酒<lb/>
<pb n="KR4h0112_WYG_001-9a"/>
醒詩成<lb/>
　　香奩三首<lb/>
倦倚雲屏意暗傷錦衾瑤鴨靜吹香如何花外濺濺漏<lb/>
才到孤眠便覺長<lb/>
半幅花牋著様裁丁寧緘與玉奴来就中盡寫難言事<lb/>
莫向人前便展開<lb/>
龜甲屏風繞絳籠夜深涼冷與誰同愁来恨殺歸寧事<lb/>
斷盡人腸是此風<lb/>
<pb n="KR4h0112_WYG_001-9b"/>
　　鶺鴒<lb/>
碧池露冷秋荷顇鶺鴒兩兩迎風戲相呼相喚不能違<lb/>
欲去不去情依依睠兹微物尚知義寧不令人憶兄弟<lb/>
　　莫春郊行<lb/>
樹裏人家半露牆郊原春盡有餘芳偶然聞鳥扶藜出<lb/>
不覺沿流去路長一抹微風柳吹絮滿村晴日麥登塲<lb/>
何時解脱人間事来結山翁作醉鄉<lb/>
　　次韻丁雪坡㳺仙<lb/>
<pb n="KR4h0112_WYG_001-10a"/>
玉龍觀前花亂開飛瓊邀我相追陪翠管聲翻羽衣曲<lb/>
緑醅香㵼流霞杯試騎長鯨入海舞忽有孤鶴横江来<lb/>
清風吹夢寂無語弱流𣺌𣺌空徘徊<lb/>
　　句容道中<lb/>
拂面風埃已句容依然風景去時同不堪一種秋池上<lb/>
寂寞芙蓉尚未紅<lb/>
　　宿白土<lb/>
僕夫倦行役迫暮停征輪解鞍憇村墅言兹息艱辛爇<lb/>
<pb n="KR4h0112_WYG_001-10b"/>
薪代明燭敷草為重茵呼童買村酎滌我胸中塵酒薄<lb/>
心不怡欲醉渾無因傷哉東野蹇痛矣范叔貧亦知有<lb/>
命在念此白髪親<lb/>
　　出白土<lb/>
晨興即長路曙色喜初分白土家家店青山處處墳虎<lb/>
踪當路見雞唱隔林聞逰子心中事悠然嶺上雲<lb/>
　　漁父<lb/>
一葦横江澨船頭雪正飛魚租輸未足不是暮忘歸<lb/>
<pb n="KR4h0112_WYG_001-11a"/>
　　訪徐尚容<lb/>
滸溪溪上草堂閒雲樹千重杳藹間欲向梅南問消息<lb/>
東風吹我過西山<lb/>
　　阻雨再疊前韻<lb/>
偶尋君至得身閒十載情悰一笑間天意不教人遽别<lb/>
斜風吹雨暗前山<lb/>
　　無題集句四首<lb/>
一别音容兩𣺌茫羅幃空度九秋霜日高睡起無情思<lb/>
<pb n="KR4h0112_WYG_001-11b"/>
萬轉千囘嬾下牀<lb/>
子規枝上月三更展轉紗帷睡不成添得情懷無是處<lb/>
背燈愁泣到天明<lb/>
夜合花開香滿庭酒醒還醉醉還醒一痕心事難消遣<lb/>
卧看牽牛織女星<lb/>
山色滿樓人未歸淚痕空濕嫁時衣何由得似雙鸂鶒<lb/>
只過寒塘亦並飛<lb/>
　　毘陵道中<lb/>
<pb n="KR4h0112_WYG_001-12a"/>
昨日嘆辭家今日行更遠因思明日程忡懷愈難遣<lb/>
　　志喜<lb/>
桂子吹丹香滿身姓名今日薦書新幸酬老大青雲志<lb/>
粗慰衰遲白髪親霧歛南山通隠豹水生北渚縱窮鱗<lb/>
廿年一舉非容易豈是看花得意人<lb/>
　　丹徒鎮冰合陸行至江口<lb/>
曉起敲冰促去程舟膠無計達江城功名何物能驅我<lb/>
冐冷丹徒鎮上行<lb/>
<pb n="KR4h0112_WYG_001-12b"/>
　　北行道中述懷<lb/>
又攜憔悴上京華行李三千北望賖親老悞將身許國<lb/>
歲殘時有夢還家聲催落木風添信隂結層空雪弄花<lb/>
客緒懨懨排不得坐籠紗㡌自煎茶<lb/>
　　宿遷夜行<lb/>
雲籠新月映青霄坐啓孤篷促去橈積雪滿川風色緊<lb/>
旅懷添得是今宵<lb/>
　　獻縣早發<lb/>
<pb n="KR4h0112_WYG_001-13a"/>
曉起驅車涉大荒離離雲月照車廂酒醒怪得寒侵骨<lb/>
起視征衫滿袖霜<lb/>
　　客中思親<lb/>
帝京逢歲晏南望憶親居負矣冬温被懷哉暮倚閭漫<lb/>
多歸去夢頻閱寄来書説著農家樂從前悔業儒<lb/>
　　中乙榜不就南歸<lb/>
喜承恩詔解儒官正以為師自古難山斗怕孤諸子望<lb/>
雪螢未遣舊氊寒半擔行李和書束千里江山引劒看<lb/>
<pb n="KR4h0112_WYG_001-13b"/>
獨有懷君心未巳紫雲西北是金鑾<lb/>
　　吕梁洪<lb/>
經旬病體怕支風兀坐篷忩若夢中慌忽耳邊奔萬馬<lb/>
扁舟横渡吕梁洪<lb/>
　　渡江<lb/>
𣺌𣺌寒江駕短篷斑斑頭髪尚西東淹流客況兼逢雨<lb/>
輕薄征衫不受風萬里長空没鷗鷺一泓秋水老芙容<lb/>
十年書劍成何事羡殺磯頭把釣翁<lb/>
<pb n="KR4h0112_WYG_001-14a"/>
　　先府君復土<lb/>
手培新土漸成墳誰念傷哉子路貧三釡空懷他日恨<lb/>
一衾才掩没時身精英不斷惟餘夢禮限難踰尚作人<lb/>
三尺青松和露種百年腸斷紙錢春<lb/>
　　除夕<lb/>
風物蕭條一歲殘忍將衰病對椒盤蹉跎尚握班超筆<lb/>
慷慨時看貢禹冠梅漸有香因得煖竹能無恙為禁寒<lb/>
一杯莫道貧非幸且得團圝共笑歡<lb/>
<pb n="KR4h0112_WYG_001-14b"/>
　　高郵湖<lb/>
參差城郭是高郵望望平湖不盡頭初日蒼涼波底上<lb/>
閒雲零亂水心浮平分烟樹藏村塢並立鸕鷀傍釣舟<lb/>
一笑乘風馳百里片帆囘首失揚州<lb/>
　　宿汶上<lb/>
汶上經過薄暮天空村雞犬亦蕭然編茆作屋才容膝<lb/>
築土為牆不及肩老少團圝依壞坑牛羊成隊下荒阡<lb/>
旋持藳秸炊黄黍斜日西風一縷烟<lb/>
<pb n="KR4h0112_WYG_001-15a"/>
　　言懷<lb/>
十年書劒屬飄零憔悴青衫太學生有子䇿名粗畢志<lb/>
衰年隨計未忘情風塵欺髩蕭蕭短雨雪侵衣漠漠輕<lb/>
爭似歸来故鄉好西山自買薄田耕<lb/>
　　友人陳君竹圃<lb/>
主人自種千頭竹手洗長竿結為屋層層蒼翠作深幃<lb/>
瑟瑟清風響寒玉湘雲一片蔽晴空卓午猶疑未晨旭<lb/>
炎炎赤日燒空時涼隂四布無纎燠也知高興比王猷<lb/>
<pb n="KR4h0112_WYG_001-15b"/>
終日臨軒靣晴緑閉户常令俗駕囘掃榻時延清隠宿<lb/>
豈惟至貴等封侯得此兼令人不俗世塵不到意殊清<lb/>
肯厭常貧食無肉<lb/>
　　過易水<lb/>
馬頭沙草入秋枯易水蕭蕭恨有餘烈士聲名在天地<lb/>
伯圖消歇有丘墟千年吕政辜難逭當日燕丹計亦疎<lb/>
不盡書生懷古意西風斜日倍唏噓<lb/>
　　寄林<hi>時官永嘉</hi>
<pb n="KR4h0112_WYG_001-16a"/>
雨雪天寒雁北飛越南燕北𣺌天涯可憐薄禄驅人得<lb/>
兒客南窮父北陲<lb/>
　　題畫<hi>六言</hi>
籠柳輕煙不斷催花細雨無多古徑深藏蔓草小堂遙<lb/>
隔松蘿<lb/>
　　寄舅父國子張先生<lb/>
碧梧飛葉動秋風囘首江南意萬重斗禄驅馳疎骨肉<lb/>
百憂荏苒變形容囊無長物貧依舊案有清罇病亦封<lb/>
<pb n="KR4h0112_WYG_001-16b"/>
望望渭陽情不極㡬囘談笑夢中逢<lb/>
　　秋日思歸<lb/>
庭樹蕭蕭忽報秋離懷拍塞思悠悠敝廬南國何人守<lb/>
薄禄窮燕竟歲留馬上黄塵深汗靣樽前白髪已䝉頭<lb/>
西風吹醒功名夢一片閒情繞故丘<lb/>
　歸得園二十八詠<lb/>
　　歸來堂<lb/>
久客念當歸何待秋風生黄花有佳色青山無俗情是<lb/>
<pb n="KR4h0112_WYG_001-17a"/>
間有真樂悠悠空令名<lb/>
　　今是亭<lb/>
履道心神融馳勞性真涸是非兩悠悠大夢誰當覺陶<lb/>
翁悟已久疇須問今昨<lb/>
　　晨光樓<lb/>
人生亦旦暮一往不可追晨興陟層樓光景已熙熙感<lb/>
此惜遲暮悠然千載思<lb/>
　　三荒逕<lb/>
<pb n="KR4h0112_WYG_001-17b"/>
種竹滿東原清隂接隣壤三徑未全荒秋風吹灌莽不<lb/>
容車馬過幽人自来往<lb/>
　　菊存坡<lb/>
杪秋風氣肅繁霜被原野采采黄金花盈盈尚堪把會<lb/>
心即欣然何必東籬下<lb/>
　　自酌軒<lb/>
牀頭酒新篘南軒花初灼開軒對新花引酒自斟酌無<lb/>
人不妨閒客至亦不惡<lb/>
<pb n="KR4h0112_WYG_001-18a"/>
　　寄傲忩<lb/>
忩前有涼風道上有車馬渺渺塵埃中何似南軒下未<lb/>
問羲皇初自是遺形者<lb/>
　　容膝窩<lb/>
人生百年内所適但秋毫顧此易足形而以物自勞一<lb/>
安等千厦始識柴桑高<lb/>
　　日涉園<lb/>
芳園僅十畝頻䇿信夷猶嘉蔬日夕繁綠隂行已稠豈<lb/>
<pb n="KR4h0112_WYG_001-18b"/>
曰勤四體亦復散襟憂<lb/>
　　常關門<lb/>
青苔滿蘿逕白雲護雙扉非關習性懶地偏人迹稀春<lb/>
風翠簾捲惟有燕来歸<lb/>
　　流憇坳<lb/>
肆目山之坳意行還自息萬里白雲思悠然寄輕䇿天<lb/>
地寂寥中此意無人識<lb/>
　　出雲岫<lb/>
<pb n="KR4h0112_WYG_001-19a"/>
古岫寒㝠㝠春風雲靡靡日出行雨歸日暮隨風起彼<lb/>
美山中人無心任流止<lb/>
　　知還巢<lb/>
鴻鵠萬里心秋風迅征翰何如巢栖鳥朝翔暮知還彼<lb/>
狂志四海此借一枝安<lb/>
　　盤桓處<lb/>
歲晏空山寂端居寡過逢衆卉紛已息悠然撫孤松澆<lb/>
世不可羣聊復托高蹤<lb/>
<pb n="KR4h0112_WYG_001-19b"/>
　　息交齋<lb/>
脫簮謝朝行泉石任蕭散非關世我違自覺交游嬾稍<lb/>
得喧煩隔不嫌輪鞅斷<lb/>
　　情話館<lb/>
浮世白日短青春曾㡬何言念親故懽顧景共婆娑倘<lb/>
此畢歲年所得良已多<lb/>
　　琴書室<lb/>
讀書娛道心非以禄仕謀瑤琴無俗調聊以寫煩憂彼<lb/>
<pb n="KR4h0112_WYG_001-20a"/>
窮方求知寧復知天遊<lb/>
　　西疇舍<lb/>
緑野佳雨霽芳條青鳥鳴東作念良日西疇課農耕丘<lb/>
園無俗事隴畝有閒情<lb/>
　　巾車岡<lb/>
崇岡帶平壤時時巾我車春晴涉芳陌秋晚厯荒墟於<lb/>
焉有真適終老不願餘<lb/>
　　棹舟溪<lb/>
<pb n="KR4h0112_WYG_001-20b"/>
清谿不可唾時時載輕舟鮮颷漾文裾弱槳依寒流禽<lb/>
魚共翔泳日晚更夷猶<lb/>
　　窈窕壑<lb/>
平生謝幼輿寄情在一壑豈無治世才不易閒居樂酒<lb/>
醒山月高松風自迴薄<lb/>
　　﨑嶇丘<lb/>
楊侯不去鄉端思釣逰處一丘何足多當年共容與魚<lb/>
鳥亦會心良能供暇豫<lb/>
<pb n="KR4h0112_WYG_001-21a"/>
　　欣欣林<lb/>
膏雨潤芳原欣欣樹如沐物化無終窮春風自清淑還<lb/>
似端居人道榮生意足<lb/>
　　涓涓泉<lb/>
新流瀨寒谷涓涓湜而沚不供濯文纓聊堪洗塵耳悠<lb/>
哉川上情誰應會深㫖<lb/>
　　植杖坪<lb/>
閒居鮮世營良辰每孤往一笑自耘耔芳坪堪植杖豈<lb/>
<pb n="KR4h0112_WYG_001-21b"/>
惟服農勤亦足寄遐想<lb/>
　　舒嘯嶺<lb/>
登高發孤嘯聊以寫憂端松風挾鼓吹疑是鹿門山孫<lb/>
登不復生勝踐屬高閒<lb/>
　　清流閣<lb/>
清風在閣上流水在閣下纎塵不復生須眉堪倒寫日<lb/>
暮聞滄浪知有臨流者<lb/>
　　樂天居<lb/>
<pb n="KR4h0112_WYG_001-22a"/>
榮願有終畢富夀豈人為彼狂不知天徒為小兒嗤所<lb/>
以柴桑翁乘化不復疑<lb/>
　　道傍殘碑<lb/>
夕陽贔屭擁寒莎土蝕苔荒斷亦訛人世直饒金石固<lb/>
百年風雨亦須磨<lb/>
　　古井<lb/>
改邑何妨舊井存苔花翦翦石欄春轆轤聲裏千年澤<lb/>
不是郵亭閱過人<lb/>
<pb n="KR4h0112_WYG_001-22b"/>
　　漁歌<lb/>
斜陽詩思繞寒汀何處秋風欵乃聲水渺蒹葭情不極<lb/>
錦溪橋下白烟生<lb/>
　　村漏<lb/>
風雨空村人斷行荒譙寒漏夜㝠㝠不須辛苦論長短<lb/>
正好詩翁醉裏聽<lb/>
　　魚<lb/>
紫萍香煖雨初晴波漾纎鱗映日明欲識遊鯈箇中樂<lb/>
<pb n="KR4h0112_WYG_001-23a"/>
試從濠上問莊生<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0112_WYG_001-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文氏五家集巻一<lb/>
</p>
<p>
</p>
  </div>
<div>
<head>文氏五家集巻二</head> <lb/>
    <p>
<pb n="KR4h0112_WYG_002-1a"/>
欽定四庫全書<lb/>
　文氏五家集巻二<lb/>
　　　　　　　　　　　　　明　文洪　撰<lb/>
　淶水文集<lb/>
　　易水弔荆軻賦<lb/>
先生執教於淶惟古是懷于㳺于觀城郭之隈實惟易<lb/>
水經之遂放舟而徘徊嗚呼星移物換遺事不消蒼波<lb/>
激寒北風蕭蕭古人之悲今人之嘲也嗟祖龍之雄驁<lb/>
<pb n="KR4h0112_WYG_002-1b"/>
兮將六邦而一噬今夕納此城兮旦已屠彼之地雖縱<lb/>
横之異䇿兮咸坐盡於一弊何子丹之狂兮又佐以卿<lb/>
之昧將科頭而編須兮刃虓虎於一試胡為其智之剽<lb/>
兮乃謀人之太易於是白氣貫蜺太陽不輝圖歛七縮<lb/>
壯士遂西至於負劒一拔身膏異庭豈燕秦之德殊致<lb/>
而其力之異形哉譬之兩獸相值雖必鬭於卒然之頃<lb/>
然其最輕而勞者必先殞稍重以逸者猶且生也徒使<lb/>
見者膽喪聞者氣折弔卿九原千霜未歇而況素耳其<lb/>
<pb n="KR4h0112_WYG_002-2a"/>
所由今目其所涉者乎彼如責以大義譏其小諒固理<lb/>
之當予亦同狀靜而思之死非可嗜命豈再捐卿則失<lb/>
矣而豈無加於人焉者乎曷不觀諸無才無德痴頑老<lb/>
子彼安知此邪又不觀諸賣國賊璨死其宜矣彼豈求<lb/>
是邪若為友以死者亦禮經之所許也但死而得其所<lb/>
者斯太山之重而至難耳弔罷情豁命駕歸只涼飈四<lb/>
起落照在水<lb/>
　　逰黄金臺故阯記<lb/>
<pb n="KR4h0112_WYG_002-2b"/>
余少讀書見古賢君哲士之遇合有遺跡在天下未嘗<lb/>
不思得以即其地而慰吾懷也成化乙未以乙榜授易<lb/>
州淶水教諭淶水古燕趙之衝燕昭求士黄金臺在焉<lb/>
思一登而弔之未暇也戊戌之夏海虞桑民懌授泰和<lb/>
訓導將自京師赴潁上乃紆道訪余於淶留數日因談邑<lb/>
中古跡謂斯臺之遊不可負也於是戒僕馬載酒肴偕<lb/>
民懌往臺距城若干里有浮圖為識而臺之故阯莫考<lb/>
焉訪於里人指土壠以為是乃相與披榛莽循蹊徑登<lb/>
<pb n="KR4h0112_WYG_002-3a"/>
而覽之但見喬林茂草荒煙落日而已因慨念當時之<lb/>
事雖出戰國縱横之習而有戾於聖賢出處之義然而<lb/>
昭王下士之誠足以訓天下之君而郭隗之言亦足以<lb/>
激天下之士去今數千載人境俱泯而其名不與俱亡<lb/>
豈幸而致哉酒酣民懌援筆為賦鏗訇瀚漫與兹地稱<lb/>
余欲繼而未能乃記其事而系之歌歌曰國求士兮無<lb/>
金與臺士逺千里兮其誰能来燕王郭子兮今何在吾<lb/>
與子兮空銜杯以徘徊<lb/>
<pb n="KR4h0112_WYG_002-3b"/>
　　龍游從學記<lb/>
景泰某年舅氏張宗德先生以乙榜教諭衢之龍㳺於<lb/>
時洪方以家庭子執經授業而先生駕言于邁洪念不<lb/>
能往從垂成之業無所於卒將遂棄而他圖先生不可<lb/>
言於家君曰若子猶吾子也其學之成與否吾均責焉<lb/>
比行遂持以去至止於兹三十有㡬月矣披摘吟誦弗<lb/>
敢自佚而游道日廣從朋去来不能無所適而中心有<lb/>
不釋然者則以大人垂白而弱弟穉未更練傍無強近<lb/>
<pb n="KR4h0112_WYG_002-4a"/>
親戚仰給無所他時榮顯不可逆計而一時㫖甘之奉<lb/>
或缺焉則洪不能辭罪矣深居歎恨或中宵淚零不能<lb/>
已已友人胡彦超知余所嬰每加慰洪曰子之志善矣<lb/>
而不必以是自歉也聞之先師曰父母在不逺逰豈不<lb/>
以定省不可缺而滫瀡之奉非可假人邪然在當時四<lb/>
方之士違其親學者豈少哉言游吳人至輕千里而學<lb/>
於魯當其時其親在與否雖不可知而諸子之近而非<lb/>
魯人者豈皆無親哉未聞夫子之拒之也使士當學而<lb/>
<pb n="KR4h0112_WYG_002-4b"/>
不當從師逺逰則夫子當拒其來矣子㳺子之鄉人也<lb/>
固子之所當法也龍㳺視吳與吳之視魯何如哉子惟<lb/>
自奮以取功名求所謂孝之大者可也定省之業昔人<lb/>
所重然固小之為道也子亦求其大矣乎余聞之躍然<lb/>
曰命我矣因筆而為之記<lb/>
　　送别駕鄒君之任杭州序<lb/>
成化某年月詔以淶水令安福鄒君某同知杭州府事<lb/>
於是君辭淶赴杭行有日矣淶之士民不忍其去也謀<lb/>
<pb n="KR4h0112_WYG_002-5a"/>
所以致其情於别離繾綣之間乃相率播之聲詩誦君<lb/>
之勲德而推叙於余余典教於兹得於表率之餘知君<lb/>
為深而以文字為職有不得辭而又有樂為君道者君<lb/>
始以高科起家尹劇邑績最升朝拜監察御史激揚振<lb/>
肅譽籍籍起班行中俄以註誤左遷淶陽淶陽鄙小邑<lb/>
而近臨邊徼民貧而悍冦盜衝斥又當輦轂之衝近習<lb/>
中貴與夫將校往返徴索無虛日前政視如束濕君至<lb/>
以禮自律以法繩下而深惻民隠未嘗以謫宦自佚於<lb/>
<pb n="KR4h0112_WYG_002-5b"/>
是政平訟理道化大行民方賴之而君以遷去不得終<lb/>
惠乎淶淶之民有遺望焉豈不以不能久任乎君為宰<lb/>
銓衡者責也而不知其間有不可已者君之才非可以<lb/>
一邑淹也葢君為邑而邑理在諫而諫行今兹佐郡亦<lb/>
推行而已又當無不治者吾知自佐而守由守而藩臬<lb/>
進而台司皆將自此而升也一郡一邑果足以淹君乎<lb/>
哉是為叙<lb/>
　　送顧彦昌北還叙<lb/>
<pb n="KR4h0112_WYG_002-6a"/>
余雅性喜交游方鼓箧庠校弗克求友於天下或時聞<lb/>
人道天下之士有類君子者未嘗不識於心比歲獻藝<lb/>
春闈識顧君彦昌焉入吾意著吾耳目有足信其為君<lb/>
子也旣而余辭乙榜歸吳不得與之游從方竊念之乃<lb/>
明年冬彦昌自京師来吳省其舅氏王時勉先生先生<lb/>
吾姻家也因得周旋其間接其論言挹其容儀端直清<lb/>
修卓然君子也自冬徂春凡數閱月其間良辰勝叙必<lb/>
偕二三佳友厯吳中諸山而游焉或讌歌遨遊或徘徊<lb/>
<pb n="KR4h0112_WYG_002-6b"/>
弔古豪談博辨意氣慨然初不計功名之得喪身世之<lb/>
窮達也余乃益信其所存所養有非目前流輩所及而<lb/>
區區亦益自慶其取友之不妄未㡬將去吳而歸而吳<lb/>
之人士與之游者不忍其暌而去也謀所以贈處之義<lb/>
而時勉徴言於余余告之曰古之君子誦詩讀書而上<lb/>
交千古尊賢好善而下交一世葢欲萃天下之善會天<lb/>
下之理其理會於心而用無不周善萃於身而體無不<lb/>
具體具用周而才德之出衆者吾見亦罕矣若彦昌往<lb/>
<pb n="KR4h0112_WYG_002-7a"/>
還湖海而半交天下之士則亦有以就其德不讓乎古<lb/>
之君子矣豈易得哉以不易得之人而處於易得用之<lb/>
時吾見其飛騰而去不終於此棲遲也彦昌行矣余亦<lb/>
有事進取明當遲余於青雲之逵斯言其左契乎<lb/>
　　明故昭信校尉蘇州衛百戸夏宗源墓誌銘<lb/>
昭信校尉蘇州衛百户夏君宗源以成化丁亥八月七<lb/>
日卒於家鄉之大夫士曁衛所府邑官僚相繼往弔巷<lb/>
隘不能容車馬行道之人咸惜之曰非是人曷克臻此<lb/>
<pb n="KR4h0112_WYG_002-7b"/>
君之先府君與余家君同娶於張余於君為從母弟君<lb/>
少孤與余同學於外氏時外大父升逺翁撫愛特至恒<lb/>
朂余二人曰汝輩當交勉期並樹立母為有先後也旣<lb/>
而君以父䕃補官大植門户名聞赫然而余在困厄者<lb/>
㡬二十載甫及領薦而君又已奄忽棄去其情有足悲<lb/>
者及葬君之子禮持狀踵門泣且請曰知先人者無踰<lb/>
叔父藉不朽之言以重先人幸莫大焉嗚呼吾忍銘吾<lb/>
兄之墓耶又忍不有言以慰吾兄耶按狀君諱源字宗<lb/>
<pb n="KR4h0112_WYG_002-8a"/>
源姓夏氏世為光州巨族曾大父福仕勝國為參政入<lb/>
國朝從太祖高皇帝戰累有功授百戸大父瑀襲其職<lb/>
遂官於蘇父鐸早卒君生九年而孤甫十有六而官咸<lb/>
以少而易之而君卓卓自立有所區畫偉然如老成人<lb/>
及長益更練有識衛有難重事率君處分君刃迎節解<lb/>
無絲髪壅滯遇事不可為衆束手無措君至莫不釋然<lb/>
性至孝以父早亡母氏厲節撫已而養皆弗逮言及輒<lb/>
垂泣不已而事祖母極謹尤謹於祭祀其治家嚴而不<lb/>
<pb n="KR4h0112_WYG_002-8b"/>
苛與人交和而重義又能赴人緩急平生藥疾槥死飯<lb/>
饑燠寒常若不及景泰間歲儉有租數百斛悉捐弗取<lb/>
雅喜接賢士大夫雖急遽未嘗厭怠而嘉儀令辭有足<lb/>
動人者故一時名臣碩德往往樂與之交嘗遣禮從余<lb/>
遊所以望之者甚至禮亦修謹嗜學學成而君逝矣惜<lb/>
哉君生永樂壬寅二月十日享年四十有六娶阮氏蘇<lb/>
州衛千戸武略將軍讓之女生禮及禎禮襲其官娶喻<lb/>
氏禎娶某氏女二長適左所千戸唐𢎞次適右所千戸<lb/>
<pb n="KR4h0112_WYG_002-9a"/>
闔某子謹卒之又明年己丑十二月庚申葬吳縣支硎<lb/>
山新塋銘曰<lb/>
孰不有生維立則成孰不有官維克之榮吁嗟夏侯德<lb/>
音孔宏旣操之貞亦志之行弗隤厥聲胡弗永其齡方<lb/>
壯而傾有鬱支硎是維佳城尚安于兹以永無驚<lb/>
　　趙公世本墓誌銘<lb/>
余姻趙公世本旣卒其孤謙將治葬以余知其父行之<lb/>
詳也泣請銘墓不獲辭遂叙而銘之公諱興祖世本字<lb/>
<pb n="KR4h0112_WYG_002-9b"/>
也姓趙氏世為蘇之長洲人自高曾而下皆晦迹弗燿<lb/>
大父某始以才諝薦起仕國初為池州青陽丞父原潾<lb/>
母顧氏公自幼能砥礪志行初原潾從青陽君宦游青<lb/>
陽卒貧不能歸留金陵久之旣而挈帑還業將有營立<lb/>
未遂而亡公方髫齓傍無強近親戚孑然無所顧藉遂<lb/>
刻力事生握勞操苦不數歲遂大植門户而其持身終<lb/>
始一以儉朴雖故楮弊幃必緝而藏之旋出以副所需<lb/>
莫不適用生平恒以弗逮養親為憾四時奠獻必誠必<lb/>
<pb n="KR4h0112_WYG_002-10a"/>
潔而事繼母陸尤極孝敬御宗黨必以恩而能以義自<lb/>
持嘗誨諸子曰治身治家皆當以勤儉孝弟為本吾幼<lb/>
孤弗暇從學而先緒賴不墜者事此耳又以家世播遷<lb/>
之餘門祚衰薄思有以振青陽之業遣孫璚補郡庠弟<lb/>
子員凢所以教督䇿厲者無所不用其至晚年以家付<lb/>
子若孫徜徉詩酒間佳時勝日必命賓友具酒肴遨逰<lb/>
山水間悠然自適葢不知其老而耄及之也嗚呼達哉<lb/>
成化丙戌十二月乙卯以疾卒距其生洪武辛未十二<lb/>
<pb n="KR4h0112_WYG_002-10b"/>
月丁亥享年七十有七配同郡徐氏子男三人長謙娶<lb/>
陸氏次讓娶周氏又次誠娶葉氏女三人適黄以安陳<lb/>
智顧庠孫男四璚瑢瑄璉女一曾孫男三女二于成化<lb/>
戊子正月二十四日葬吳縣至德鄉仰天山之原銘曰<lb/>
既儉亦勤植維其門孝弟恂恂康維其身匪康則身貽<lb/>
其子孫尚千百年斯其永存<lb/>
　<lb/>
　文氏五家集巻二<lb/>
</p>
<p>
</p>
  </div>
<div>
<head>文氏五家集巻三</head> <lb/>
    <p>
<pb n="KR4h0112_WYG_003-1a"/>
欽定四庫全書<lb/>
　文氏五家集巻三<lb/>
　　　　　　　　　　　　明　文徴明　撰<lb/>
　太史詩集<lb/>
　五言古詩<lb/>
　　飲子畏小樓<lb/>
今日解馳逐投閒傍高廬君家在臯橋諠闐井市區何<lb/>
以掩市聲充樓古今書左陳四五册右傾三兩壺我飲<lb/>
<pb n="KR4h0112_WYG_003-1b"/>
良有限伴子聊相娛與子故深密奔忙坐濶疎旬月一<lb/>
會面意勤情有餘蒼煙薄城首振袖復躊躇<lb/>
　　寂夜一首<hi>效子建</hi>
中宵聞零雨撫枕起躇踟昬釭栖素壁流熖照重幃感<lb/>
此寂無語戚然興我思我思何鬱伊欲舉棼如絲少壯<lb/>
不待老功名須及時男兒不仗劍亦須建雲旗三十尚<lb/>
隨人奚以操筆為文章可腴道曾不療寒饑仰屋媿塵<lb/>
浮俯睞影依依人生良有命何獨令心悲心悲髪為白<lb/>
<pb n="KR4h0112_WYG_003-2a"/>
失脚令身危欲為絶世行道逺恐不支世情忌檢飭歛<lb/>
目俟其疲誰能七尺身受此千變機役役亦徒爾多憂<lb/>
得無癡惟應慎厥躬古人以為期<lb/>
　　題畫<lb/>
瑤溪涵素秋夜雨洗郊陌漁梁不通市悠然屏塵跡道<lb/>
人燕坐中平坡淨於席疎樹不遮山斜陽亂寒碧<lb/>
　　為陳子復畫扇戲題<lb/>
長松䕃高原虚亭寫清泚重重夕陽山忽墮清談裏吾<lb/>
<pb n="KR4h0112_WYG_003-2b"/>
生溪壑心苦受塵氛累時從筆墨間塗抹聊爾耳亦知<lb/>
不療饑性僻殊事此有如魚吹沫不自知所以世人不<lb/>
相諒調笑呼畫史紛然各有須縑素盈案几韈材真足<lb/>
厭研吮良自恥經旬一執筆累歲不盈紙交逰怪逋慢<lb/>
往往遭怒訾豈知書生為未可俗工擬五日畫一石十<lb/>
日畫一水雖無王宰能此例自可倚陳君乃何人亦自<lb/>
顧庸鄙一扇五更年此負真緩矣吾方懼獲怒君顧得<lb/>
之喜一笑題謝君賢於二三子<lb/>
<pb n="KR4h0112_WYG_003-3a"/>
　　秋日將至金陵舟泊慧山同諸友汲泉煑茗喜而<lb/>
　　有作<lb/>
少時閱茶經水品謂能記如何百里間慧泉曾未試空<lb/>
餘裹茗興十載勞夢寐秋風吹扁舟曉及山前寺始尋<lb/>
琴筑聲旋見珠顆泌龍唇雪濆薄月沼玉渟泗乳腹信<lb/>
坡言圎方亦隨地不論味如何清徹亦云異俯窺鑑須<lb/>
眉下掬走童稚高情殊未巳紛然各攜器昔聞李衛公<lb/>
千里曾驛致好竒雖自篤那可辨真偽吾来良已晚手<lb/>
<pb n="KR4h0112_WYG_003-3b"/>
致不煩使袖中有先春活火還手熾吾生不飲酒亦自<lb/>
得茗醉雖非古易牙其理可尋譬向来所曾嘗虎阜出<lb/>
其次行當酌中泠一驗逋翁智<lb/>
　　九月念八日夜夢中作<lb/>
碧桐已蕭蕭氷谷流决决獨行蒼莽間犬吠人跡絶旭<lb/>
日穿樹林青煙忽消滅時看殿巖風吹落松上雪<lb/>
　　除夕有感<lb/>
姁姁小兒語耿耿燈燭明空齋薄羞設言餞歲將行人<lb/>
<pb n="KR4h0112_WYG_003-4a"/>
行有歸期歲行無復程誰云無復程行與來歲迎不嫌<lb/>
去日逺端愁來歲併歲亦何去来送迎自人情人生良<lb/>
有限七十云已盈後此未可知今已半踐更詩書苦無<lb/>
驗冉冉白髪生富貴非不樂功業亦所榮少壯不相待<lb/>
老大徒心驚安得柔脆軀與此浮世爭聖賢豈常在古<lb/>
人崇令名感歎寧有益濁酒還自傾<lb/>
　　新正三日西齋對酒示陳淳<hi>乙丑</hi>
西齋掩晴晝有客過我逰攬衣起肅客一笑散清愁新<lb/>
<pb n="KR4h0112_WYG_003-4b"/>
聲麗屋角碧草被高丘涉春始三辰巳覺氣變柔行看<lb/>
換朱白清隂覆牆頭青春来何易白日去何遒願言惜<lb/>
白日努力繼前修芳樽浮濁醪短案登嘉羞客情方眷<lb/>
眷我意亦綢繆綢繆何所為薄言氣相投顧兹一日長<lb/>
屈置門生儔淺薄晚無聞奚以應子求三年守殘經一<lb/>
舉不能謀豈曰屬時命要是業未優業至名自成德淵<lb/>
心日休勲猷貴乘時少壯靡遲留德荒學不講吾與子<lb/>
同憂<lb/>
<pb n="KR4h0112_WYG_003-5a"/>
　　題畫贈許國用<lb/>
窮巷十日雨泥深斷来客西齋午夢破跫然識高屐啓<lb/>
戸延故人一笑慰乖隔閒忩設香茗短榻散書册涉筆<lb/>
寫滄洲居然見泉石春山正沈沈春雨猶霢霢密竹曉<lb/>
低迷弱雲晚狼籍挾葢縁高岡貌子獨行迹子迹良已<lb/>
竒吾意無乃劇吾生雅事此亦頗自珍惜願為識者畫<lb/>
不受俗子迫惟君鑒賞家心嗜口不索吾終不君靳不<lb/>
索翻自獲君能用君法吾自適吾適當得吾意時知否<lb/>
<pb n="KR4h0112_WYG_003-5b"/>
初未擇偶落好事手謬謂能入格餘人惟和聲遂使虛<lb/>
名赫雖得知已憐頗為遺者責誰云興致高正坐能事<lb/>
厄㡬欲謝膠鉛就中有深癖我癖君更甚收此顧何益<lb/>
君言有妙理意自不能釋我畫惜如金君藏慎於璧好<lb/>
畫與好藏同是為物役<lb/>
　　聽竹<lb/>
虛齋坐深寂涼聲送清美雜佩搖天風孤琴瀉流水尋<lb/>
聲自何来蒼竿在庭圯泠然如有應聲耳相諾唯竹聲<lb/>
<pb n="KR4h0112_WYG_003-6a"/>
良已佳吾耳亦清矣誰云聽在竹要識聽由己人清比<lb/>
脩竹竹瘦比君子聲入心自通一物聊彼此傍人漫求<lb/>
聲已在無聲裏不然吾自吾竹亦自竹爾雖日與竹居<lb/>
終然邈千里請看太始音豈入箏琶耳<lb/>
　　陳氏池亭納涼<lb/>
朱雲釁天漢金烏朗炎曦方夏苦埃鬱言遵芳園嬉息<lb/>
鞅偎南榭褰裳䕃北池微涼度鮮颷淺碧漾寒漪短藻<lb/>
翻鱗鬛閒渚集鳬鷖流目落翔泳逰心寓篇詞願言領<lb/>
<pb n="KR4h0112_WYG_003-6b"/>
幽意況復酬心知坐撫景光寂還憐車馬稀逍遙極曕<lb/>
諷旦晝不知疲疇能均涼燠無為居所移<lb/>
　　小齋盆蘭一幹數花山谷所謂蕙也初秋忽抽數<lb/>
　　幹芬馥可愛因與次明道復賞而賦之<lb/>
時雨祛殘暑涼颸集華軒春徂衆芳歇晚蕙抽璚根重<lb/>
兹蘭之屬不與几卉羣離離水蒼佩肅肅紫霞紳耿耿<lb/>
孤榻畔燕對如高人啓扉得良友列案羅清罇於焉撫<lb/>
靈植一笑滌塵煩微風南牖来濃馥散氤氲有時參鼻<lb/>
<pb n="KR4h0112_WYG_003-7a"/>
觀即之已無存譬彼孤潔士可望不可親如何庭階近<lb/>
有此幽谷芬相忘餘洌中漸久不復聞魯哲日已逺楚<lb/>
纍亦沈淪無能被雅操且復酹芳魂<lb/>
　　感興一首<lb/>
婉婉歲年謝霜雪凄以繁崇寒集枯條朝華不復存幽<lb/>
人眷遲暮靜息藏晏温春風日夕至吹緑牆下根氣機<lb/>
無代謝焉知松檜尊<lb/>
　　歲暮雪晴山齋肆目偶閱謝臯羽詩窮冬疑有雨<lb/>
<pb n="KR4h0112_WYG_003-7b"/>
　　一雪却成晴喜其精妙因衍為韻賦小詩十章<lb/>
歲晏羣芳息枯條鳴北風層隂結黯霮朔雪飛長空𤣥<lb/>
㝠肅景象物化歸終窮妍華肇伊始冉冉收春功<lb/>
　　其二<lb/>
積雪縞晴晝離離見高松睠兹歲寒枝不復知春冬旭<lb/>
光時明滅奄忽浮雲蹤塵心不能戢歲晏徒忡忡<lb/>
　　其三<lb/>
朝光射晴綺飛翼炫瑤姿微風吹竹藂文玉紛差差霜<lb/>
<pb n="KR4h0112_WYG_003-8a"/>
草行已繁氷谷流寒澌𤣥機抱終始逝矣夫何疑<lb/>
　　其四<lb/>
夜寒拂衾稠曉色明牕牖有客從叩門稚子方擁帚玉<lb/>
梅已敷英寒香在纎手一樽疇與同自入無何有<lb/>
　　其五<lb/>
空庭集饑烏景色入寒沍濃隂釀朔雪松石積縞素玉<lb/>
顔不堅好日出四簷雨薄晚北風微幽人啓朱戸<lb/>
　　其六<lb/>
<pb n="KR4h0112_WYG_003-8b"/>
朔吹號枯藤日暮殊未息居人事塞向鷙鳥厲高翼不<lb/>
知夜来雪庭户皓已積来麥端可期三白已兆一<lb/>
　　其七<lb/>
陽卉不復腓研沼氷初結雲日弄寒姿晶光互明滅雙<lb/>
扉風自揜陋巷人跡絶庭鳥忽自飛蒼松落殘雪<lb/>
　　其八<lb/>
初旭射茆簷枯藂戀寒雀睡起無餘聲風簾時自約展<lb/>
册娛道言樽酒獨斟酌無人不妨閒客至亦不却<lb/>
<pb n="KR4h0112_WYG_003-9a"/>
　　其九<lb/>
擁寒不出户焚香娛燕清朝日照盂盎浮光上虛楹修<lb/>
竹不受風時時蒼玉鳴閒情溢眉宇酒醒詩亦成<lb/>
　　其十<lb/>
殘雪不蔽瓦斷溜收寒聲晨威淒以嚴雲日麗新晴凌<lb/>
風振藂薄枯卉不復榮年光屬歸歛慘淡有餘清<lb/>
　　春興二首<lb/>
春陽轉芳序淑景麗清嘉晨風扇微和百鳥鳴周遮繁<lb/>
<pb n="KR4h0112_WYG_003-9b"/>
隂泫清露朱英耀朝華端居媿物化起擷崇蘭葩貞芬<lb/>
媚幽獨常恐委泥沙青青陌上草日夕遍天涯<lb/>
　　其二<lb/>
妍英弄芳意柳色含春姿物華浩無涘駘蕩東風吹東<lb/>
風日以熙草色日以滋青春萬里道逰子有所思浮雲<lb/>
漏白日宿露朝已晞攀條惜婉麗忽得瑛瓊枝芳悰未<lb/>
有托暮景已西馳菁華難復恃結皓聊自怡<lb/>
　　支硎山<lb/>
<pb n="KR4h0112_WYG_003-10a"/>
平巒疊蒼翠云是支硎山支公今何在白日空孱顔灌<lb/>
莽翳深壑有泉覆其間委流界中道足底聞潺湲悠悠<lb/>
遺世人曾此寄高閒芳蹤藐難屬古字蝕苔斑<lb/>
　　題畫贈皇甫太守<lb/>
斜陽帶迴堰秋影落寒潭微風薄高樹巖花落毿毿何<lb/>
以消宴坐溪聲答高談虛闌寫空馥疎簾搖夕嵐君今<lb/>
有公事萬里䇿征驂還應燕寢地展巻憶江南<lb/>
　　古風贈鄭先生<lb/>
<pb n="KR4h0112_WYG_003-10b"/>
紫蘭生谷中英英茁瓊芽芳根抱幽獨不知桃李花桃<lb/>
李當春時明麗烘朝霞物化歸有盡穠艶無常華風雨<lb/>
日夕至零落空泥沙囘看幽谷藂奕葉含芬葩旁滋百<lb/>
畝蕙留夷均揭車申椒雜蘅芷百馥紛交加終資扈紉<lb/>
收豈久在天涯胡猶困薋菉日暮令人嗟被服平生懷<lb/>
欲往道匪遐願言從明潔卒歲保貞嘉<lb/>
　　二月<lb/>
二月春尚早青泥没蘭芽東風日夜急吹雨作瑤花玉<lb/>
<pb n="KR4h0112_WYG_003-11a"/>
龍壓層簷素月流寒沙香紅逐飛鞚令人憶東華<lb/>
　　題畫<lb/>
高磵落寒泉窮巖帶疎樹山深無車馬獨有幽人度幽<lb/>
人何所從白雲最深處出山不知遙顧見雲間路<lb/>
　　三月旣望同吳次明蔡九逵陳道復湯子重王履<lb/>
　　約履仁汎舟石湖遂登治平以天朗氣清惠風和<lb/>
　　暢為韻分得朗字<lb/>
良期毎多違佳節悵虛往薄言城西逰餘春遲幽賞日<lb/>
<pb n="KR4h0112_WYG_003-11b"/>
色漾漣漪天光發融朗清吹飄文裾瑤湍激蘭槳寄懷<lb/>
涉清川平目眺遐壤晴霏動遥岑青煙散脩莽亞竹孤<lb/>
卉明隔木春禽響及此單裌成聊寄臨流想<lb/>
　　先友詩<hi>并序</hi>
　<hi>徴明</hi>生晚且賤弗獲承事海内先達然以先君之故<lb/>
　竊嘗接識一二比来相次淪謝追思興慨各賦一詩<lb/>
　命曰先友不敢自托於諸公也<lb/>
　　太僕李公<hi>應禎</hi>
<pb n="KR4h0112_WYG_003-12a"/>
太僕在三舍抗言拒刑臣<hi>公在太學中官牛玉欲延教子公正言拒之</hi>平生<lb/>
強執志已究未達身十年更外制耿挺標清真矯矯孤<lb/>
飛鴻翹翹一角麟卿監晚囘翔白髮已盈巾故國有佳<lb/>
山長岐多風塵終然絶俗姿逸去疇能馴<lb/>
　　參政陸公<hi>容</hi>
陸公婁東鳯少小已翺翔<hi>公少與張滄洲泰陸靜逸鉞齊名時稱婁束三鳯</hi>耿<lb/>
耿文莊公識公在班行職方振風采抗疏扼羣璫章程<lb/>
在司馬至今有耿光名隆毁斯来讒搆伺其傍參藩亦<lb/>
<pb n="KR4h0112_WYG_003-12b"/>
晚達竟為讐者傷清風不終泯遺書滿緹緗<lb/>
　　定山莊公<hi>㫤</hi>
定山古通儒學道希聖賢古義與時違歛息賁園田黄<lb/>
花媚幽徑白鳥泳清川悠悠青山適一往三十年高羅<lb/>
弗為求欲致無由縁非無濟世心亦有清廟篇惜哉用<lb/>
違材零落成棄捐<lb/>
　　文定吳公<hi>寛</hi>
有偉延陵公居然古明德道義周一身文章可華國悠<lb/>
<pb n="KR4h0112_WYG_003-13a"/>
悠明堂思允矣清廟瑟惜哉晚登庸位用時未極還能<lb/>
敦薄夫坐亦消讒慝德淵物為遷曾誰覩聲色聖賢不<lb/>
復生斯人重吾憶<lb/>
　　禮侍謝公<hi>鐸</hi>
巖巖天台山下有幽貞士咀英擷芳鮮燦然散霞綺早<lb/>
歲登延閣囘翔石渠裏璧雍育羣材金匱抽青史雖復<lb/>
恩眷殊不為纓組累方巖有書堂歸来還秉耒屢召不<lb/>
終淹誰應會深㫖<lb/>
<pb n="KR4h0112_WYG_003-13b"/>
　　處士沈公<hi>周</hi>
東南有一士蘭帶芙蓉裳璚珠雜瑤玦皎然明月光不<lb/>
隨鳴鳯下甘與黄鵠翔秋風自寥廓羅網漫高張采芳<lb/>
涉秋苑看雲撫層岡不為平生得白首聊徜徉悠悠天<lb/>
隨子千載永相望<lb/>
　　參議王公<hi>徽</hi>
王公夫如何侃侃古遺直一命青𤨏闈慷慨思效職此<lb/>
身朝闕廷暮已在絶域所期言職伸寧計一身抑丘樊<lb/>
<pb n="KR4h0112_WYG_003-14a"/>
樂優游天子思舊德陜郊甫旬宣遄歸一何亟松菊媚<lb/>
幽人鍾山有佳色<lb/>
　　太常吕公<hi>㦂</hi>
太常名家子英英蒼玉玕文章足華煥秉志亦堅完禮<lb/>
曹肅供奉弱冠已鶱摶不愛䕃補郎自致青雲端滁山<lb/>
詠列錦銀臺達糾彈所至必宣秉云胡不終安只應千<lb/>
首詩終古無能刋<lb/>
　　宿任城次九逵韻<lb/>
<pb n="KR4h0112_WYG_003-14b"/>
北風吹古堰長河捲沙白昔聞謫仙人曾作任城客任<lb/>
城非故樓勝事今尚籍想見天人姿春風岸烏幘落月<lb/>
伴長庚何處㝷醉魄我行後千年空見徂徠碧長笛起<lb/>
鄰舟夜靜聲裂石不見賀知章悲歌向中夕<lb/>
　　鉅野次九逵韻<lb/>
黄河互迴折青山時隠見行行次鉅野古服猶漢縣空<lb/>
聞澤旣豬非復禹初甸野色浩無垠忽復春風變春風<lb/>
不可稽客子行亦倦黄金日以銷轉覺青衫賤雨濁或<lb/>
<pb n="KR4h0112_WYG_003-15a"/>
膠舟時行眺迴堰驚吹捲平沙河流激飛箭何處望神<lb/>
京天涯雲一片誰云千里遙去去南風便<lb/>
　　無錫道中遇雪夜泊望亭二首<lb/>
北風吹朔雪飛霙雜零雨孤舟暮不前收帆得沙渚天<lb/>
埀野隂合日暝江雲吐川原入蕭條林木積縞素寒厖<lb/>
噤不鳴饑鳥驚還聚舉酒不成懽挑燈時自語飄泊豈<lb/>
在逺出門即羈旅<lb/>
　　其二<lb/>
<pb n="KR4h0112_WYG_003-15b"/>
長林風怒號天低浦雲黑空村煙火微近渚漁舟集路<lb/>
暗行跡稀蒼然見寒色野泊不成眠羈魂還惻惻昬燈<lb/>
黯欲絶歸夢迷咫尺戍逺更漏沈川寒聲影息不知積<lb/>
雪深夜久孤篷仄<lb/>
　　九日遊雙塔院次淵明己酉九日韻<lb/>
時叙不容淹忽忽寒暑交矧余蒲柳姿望秋已先凋山<lb/>
林樂閒曠勢途利崇高人性各有適奚但壤與霄爰以<lb/>
一日歡酬此卒歲勞古来明哲士取材不遺焦銜觴輒<lb/>
<pb n="KR4h0112_WYG_003-16a"/>
忘世何似栗里陶得酒且復樂安能待来朝<lb/>
　　十日遊治平寺再疊前韻<lb/>
季秋氣未肅鳴禽尚交交澄空霜華薄木葉不盡凋撫<lb/>
輿陟前岡不覺身已高囘視平湖東逸峯聳晴霄但欣<lb/>
雙目明寧辭一身勞物理會有窮何以心煩焦世情共<lb/>
擾擾吾樂方陶陶達人悟遷化千載猶一朝<lb/>
　　新晴<lb/>
積雨浮宿潤新晴人意適逍遙竹忩中啼禽破幽寂初<lb/>
<pb n="KR4h0112_WYG_003-16b"/>
陽動簷瓦殘溜時自滴曲巷行蹟稀苔花繡深壁<lb/>
　　五星硯<hi>并序</hi>
　余得古端硯銳首豐下形如覆盆面鏤五星聚奎及<lb/>
　蓬萊三島左右蟠雙螭刳其背令虚鐫東坡製銘一<lb/>
　龜横出作贔屭狀文鏤精緻不知何時物也因命為<lb/>
　五星硯<lb/>
買市得古硯雅與時製别銳首下微豐刳中面多纈盤<lb/>
盤覆雕盆斬斬截古鐵背銘龜巧負周飾螭雙揭層閣<lb/>
<pb n="KR4h0112_WYG_003-17a"/>
擬蓬居羣星象奎列聚觀驚特竒細玩有餘拙製豈由<lb/>
常徒材仍出下穴挹毫真有助受水復不竭何為塵市<lb/>
中簿算㡬没滅爰登文字場永厲清重節礲磨應不辭<lb/>
汙辱庶㡬雪吾儕二三子無日不相接管城與𤣥楮固<lb/>
自有優劣得君稠人中應是諸子傑幽忩榻無時小圃<lb/>
吟不輟從今難復離坐置行復挈良充几格翫何但揮<lb/>
灑設便須襲錦囊勿與儔類䙝<lb/>
　　人日王氏東園小集<lb/>
<pb n="KR4h0112_WYG_003-17b"/>
晴颸汎叢條浮陽散修莽良時及初正涉七氣已爽厥<lb/>
日肇惟人探占喜融朗駕言求友生名園欣獨往折蔬<lb/>
充朱荳扶藜企高壤陟彼牆下岡寄此天際想被草晨<lb/>
風和隔竹春禽響<lb/>
　　新秋夜坐<lb/>
斜光暗層樓庭陰乍分暝閒門夕未掩月出虚廡靜明<lb/>
滅腐草暉參差碧梧影秋至涼風生蜩鳴夜初永撫景<lb/>
慨多違驚時每深省白髪不待年況此百憂并沈沈市<lb/>
<pb n="KR4h0112_WYG_003-18a"/>
喧息稍稍栖禽定不知更漏深坐覺衣裳冷仰睇北斗<lb/>
横繁星麗光炯牛女寂不言銀河空耿耿<lb/>
　　不寐<lb/>
欹枕數寒更漫漫不能旦天寒雞再號燈昬鼠窺案藥<lb/>
罏火已微羣兒睡方鼾清風自何来泠然動虚幔病眼<lb/>
苦不眠循牀發遐歎人世百年短吾生已強半況此貧<lb/>
賤軀時為小兒翫一卧五經旬形消髪垂燦神情日以<lb/>
摧志業交凌亂豈不懷明時流光榻中換平生二三友<lb/>
<pb n="KR4h0112_WYG_003-18b"/>
雅志在霄漢下夀曾不滿半逐浮雲散感此念微明悠<lb/>
悠何足羡明月度孤音霜華滿庭院<lb/>
　　題畫二首<lb/>
稍稍涼颸集依依炎景流西風吹木葉秋色滿蘋洲伊<lb/>
人何所懷掇棹自夷猶青山在篷底白雲宿船頭滄波<lb/>
𣺌然去仰見天漢浮飛塵暗岐路囘首正悠悠<lb/>
　　其二<lb/>
輕浪激迴渚光風汎榮條青天𣺌何許中流見仙橈修<lb/>
<pb n="KR4h0112_WYG_003-19a"/>
眉落明鏡蘭帶矞雲飄含情采芙蓉無那美人遙<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0112_WYG_003-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文氏五家集巻三<lb/>
</p>
<p>
</p>
  </div>
<div>
<head>文氏五家集巻四</head> <lb/>
    <p>
<pb n="KR4h0112_WYG_004-1a"/>
欽定四庫全書<lb/>
　文氏五家集巻四<lb/>
　　　　　　　　　　　　明　文徴明　撰<lb/>
　太史詩集<lb/>
　七言古詩<lb/>
　　題友壻王世寶鈎勒竹<lb/>
湘竿淚歇斑不留縞衣玉立清而虬蕭蕭寒月照空影<lb/>
冉冉白雲生素秋誰家美人誇雪面中庭搖佩清霜愁<lb/>
<pb n="KR4h0112_WYG_004-1b"/>
飛来白鳯何所有玉宇瑟瑟風颼颼古来畫竹誰最優<lb/>
先宋彭城元薊丘誰翻新格作鈎勒王君一𣲖真其儔<lb/>
稍從筆底超變相遂能意外資窮搜應以虚心本性在<lb/>
不使粉節緇塵浮清隂雖改風骨是意足宜於形色求<lb/>
竒踪豈出漢飛白古意尚有唐雙鈎昔人論書謂心畫<lb/>
看君畫筆知清修我方有愧文與可君已真如王子猷<lb/>
高堂對此心悠悠聊書數語遙相投殷勤報我無多謀<lb/>
雙竹不讓雙璚球<lb/>
<pb n="KR4h0112_WYG_004-2a"/>
　　余畫金焦落照圖吳水部德徴先生寄示二詩題<lb/>
　　謝長句<lb/>
憶昨浮船下揚子平翻渺渺波千里何来雙島挾飛樓<lb/>
璀璨彤煌截濤起夕峰倒墮滿江隂霜樹高浮半空紫<lb/>
舟人指㸃落日處凌亂煙光射金綺平生快覩無此竒<lb/>
却恨歸帆北風駛至今偉蹟在胸中囘首登臨心不已<lb/>
偶然興落尺紙間便欲平吞大江水固知心手不相能<lb/>
塗抹聊當卧逰爾晴牕舒巻日數囘不敢示人聊自喜<lb/>
<pb n="KR4h0112_WYG_004-2b"/>
水部先生詩有名忽枉瑶篇重稱美漫云家法自湖州<lb/>
自媿區區何足齒由来題品係名聲何況先生是詩史<lb/>
君不見當年畫馬曹將軍附名甫集猶不死又不見閻<lb/>
公自謂起文儒池上俄䝉畫師恥人生固有幸不幸拙<lb/>
劣何堪古人擬江山千載等陳迹一笑寧須論非是<lb/>
　　新荔篇<lb/>
　常熟顧氏自閩中移荔枝數本經歲遂活石田使折<lb/>
　枝驗之翠葉芄芄然不敢信也以示閩人良是因作<lb/>
<pb n="KR4h0112_WYG_004-3a"/>
　新荔篇命璧同賦<lb/>
錦苞紫膜白雪膚海南生荔天下無鹽蒸密漬失真性<lb/>
平生所見唯萎枯相傳尤物不離土畏冷那得來三吳<lb/>
顧家傳来三數株桂身翠幄森森殊逺人無慿未敢信<lb/>
持問閩士咸驚呼還聞纍然生數子絳綃裹玉分明是<lb/>
未論香色果如何只說形模已珍美千載空流北客涎<lb/>
一朝忽落饞夫齒白圖蔡譜漫誇張文飾寧如親目視<lb/>
飽㗖只於鄉里足鮮嘗漸去京師邇不須更作嶺南人<lb/>
<pb n="KR4h0112_WYG_004-3b"/>
只恐又無天下痏<hi>疑</hi>朝来自訝還自疑事出非常有如此<lb/>
雖云逺附商船達不謂滋培遂生活始知生物無近逺<lb/>
故應好事能囘斡卉物聊占地氣遷造化竟為人事奪<lb/>
仙人本是海山姿從此江鄉亦萌蘖由来沃衍說吾鄉<lb/>
異品珍嘗曾不乏不縁此物便增重無乃人心貴希濶<lb/>
福山楊梅洞庭柑佳名久已擅東南風情氣味不相下<lb/>
稱絶今兼荔子三<lb/>
　　次韻題子畏所畫黄茆小景<lb/>
<pb n="KR4h0112_WYG_004-4a"/>
斜日翻波山倒浸晚晴鈎出西南勝絶島雙螺樹色浮<lb/>
遙天一線鷗飛剰誰剪吳淞尺紙間唐君胷有洞庭山<lb/>
古藤危磴黄茆渚細草荒宫消夏灣我生無縁空夢墮<lb/>
三十年来蟻旋磨睡起牕前展畫看慌然垂手磯頭坐<lb/>
湖山宜雨亦宜晴春色蘢葱秋月明知君作畫不是畫<lb/>
分明詩境但無聲古稱詩畫無彼此以口傳心還應指<lb/>
從君欲下一轉語何人會吸西江水<lb/>
　　遊慧山<lb/>
<pb n="KR4h0112_WYG_004-4b"/>
憶得新秋慧山路小艦歸来及秋暮東行不負酌泉盟<lb/>
一笑再理登山屨山中草木漸衰歇依舊靈泉雪流乳<lb/>
腸胃聊煎肉食腥鬚眉淨洗京塵汚雅致仍攜小筧茶<lb/>
舊逰媿讀南牆句墨痕凌亂猶昨日老衲依稀説前度<lb/>
三旬才到一何稽一月兩番無乃屢人情嗜好信有偏<lb/>
至理自知非可諭我生自謂萬縁輕泉石娛人却成痼<lb/>
那能過此但空歸縱不可留須一戽小奚解事走相從<lb/>
缾罌預潔提泉具斜陽一抹滯奔程好竒正得舟人怒<lb/>
<pb n="KR4h0112_WYG_004-5a"/>
囘視舟人笑不言就中有理無相苦<lb/>
　　寄題瑞州清風亭亭為夏太常仲昭守郡時作黄<lb/>
　　應龍追記其事乞詩<lb/>
瑞州山色照江青瑞州太守風泠泠時移事換太守去<lb/>
清風自䕃山間亭山亭無塵石齒齒百歲風流人仰止<lb/>
同鄉愽士悵来遲撫景懷賢託文字寫心狀物記當時<lb/>
我不識亭心已至清規寺左萬松長彷彿與客登崇岡<lb/>
松聲激耳溪流駛月色灑面梧桐涼清風濯人固自爽<lb/>
<pb n="KR4h0112_WYG_004-5b"/>
景物快意還相當須知物盡風有歇惟有德在人難忘<lb/>
瑞人縁德護斯亭我復因亭見典刑亭前千挺琅玕清<lb/>
亭中之人能寫生此君本無食肉相老守況負清饞名<lb/>
祗今墨君滿天下清風何獨瑞州城<lb/>
　　題石田先生畫<lb/>
細泉汩汩落澗平蒼煙不動沙州横湖亭欲上山滿目<lb/>
新水浮空春雨晴江南此景誰貌得石田先生最神逸<lb/>
輕風淡日摠詩情疎樹平臯俱畫筆由来畫品屬詩人<lb/>
<pb n="KR4h0112_WYG_004-6a"/>
何況王維發興新胷中爛漫富丘壑信手塗抹皆天真<lb/>
墨㾗慘淡發古意筆力簡逺無纎塵古人論畫貴氣骨<lb/>
先生老筆開嶙峋近来俗手工摹擬一圖朝出暮百紙<lb/>
先生不辨亦不嗔自謂適情聊復爾豈知中有三昧在<lb/>
可以意傳非色取庸工惡札競投集鳯凰一出山雞靡<lb/>
高堂拂曉見滄洲恍然置我重巖裏定應奪却造化工<lb/>
不然剪取吳淞水神完意到輕千年題作古人誰不然<lb/>
　　題廬山圖<lb/>
<pb n="KR4h0112_WYG_004-6b"/>
　余為林師寫丘壑高閒用謝幼輿事也而石田丈以<lb/>
　廬山高賦之輒亦賦此<lb/>
壯哉廬山天下竒瀑流千丈江瀰瀰何人巨筆寫竒秀<lb/>
歐公昔贈劉君詞蒐𤣥抉怪轢萬象萬古直與山爭馳<lb/>
莆田先生山澤姿壯節五老同崔嵬名通仕版偶服吏<lb/>
癖在泉石終難醫高堂東絹風披披令我掃筆為嶔﨑<lb/>
飛橋細路縁翠壁偃松絶壑臨蒼坻已擬先生謝幼輿<lb/>
故著逸士泉之湄就中有理未可說却被石翁加品題<lb/>
<pb n="KR4h0112_WYG_004-7a"/>
惟翁自有王維筆謂我解畫歐公詩由来絶唱不可和<lb/>
況此粉墨那容追秪應披霧見突兀庶此峻拔如吾師<lb/>
吾師真是劉凝之我視六一無能為凝之不作六一逺<lb/>
此詩此畫誰當知<lb/>
　　天池<lb/>
碧雲十里山重重舉首忽見蓮花峯晴嵐霏空展蒼壁<lb/>
午隂匝地搖長松逰人著脚萬松頂蜿蜒細路凌飛笻<lb/>
不知去地㡬千丈乃有寒瀨流琤琮微波吹魚動石脚<lb/>
<pb n="KR4h0112_WYG_004-7b"/>
倒影落鏡浮雲容臨流弄玉搖明空水中照見青芙蓉<lb/>
穹崖擘鐵迸雪乳定出天造非人庸下方春来萬井渴<lb/>
安得此澤常溶溶我疑高源隠天漢或是隂壑蟠虬龍<lb/>
又疑造物喜變幻顛倒景象潛其蹤不然水濕本就下<lb/>
一泓上出夫何從嘗聞此山可度難靈區信是千年鍾<lb/>
枕中秘記誰復悉異人有在何當逢<lb/>
　　題畫二首<lb/>
東風吹春著幽谷宿雨浮煙樹新沐斜橋曲徑帶流水<lb/>
<pb n="KR4h0112_WYG_004-8a"/>
白日疎籬䕃濃緑晴江隔世不隔山百疊蒼螺墮茆屋<lb/>
輸却長吟抱膝人鎮日臨磯弄晴渌<lb/>
　　其二<lb/>
千巖拔地排青蒼古松稷稷連重岡岡迴嶺複得竒絶<lb/>
瀑流千丈垂銀潢盤盤細路入雲長兩崖對起懸飛梁<lb/>
雲重路僻不知處應有仙家在深塢夕陽變滅晚山寒<lb/>
無限風煙屬倚闌<lb/>
　　醉仙圖<lb/>
<pb n="KR4h0112_WYG_004-8b"/>
長松拔地生晝寒玉泉汩汨鳴高灘世間萬事日不足<lb/>
山中百年才轉轂試看騎馬傍朱門何似飡芝友麋鹿<lb/>
有時高嘯度長風白雲扶醉蓬莱宿蓬莱之宫渺何許<lb/>
中有儒仙自霞舉寧知城市有閒人只與仙家隔一塵<lb/>
　　為吳心逺補石田未完小畫并次遺韻<lb/>
石翁已賦白玉樓畫圖猶記荆溪逰殘縑未了人事改<lb/>
百年生世真如浮補亡到我媿貂尾絶筆從前推虎頭<lb/>
坐中見畫誰最愁吳翁昨日共經丘故人何處山在眼<lb/>
<pb n="KR4h0112_WYG_004-9a"/>
歲月不待江空流東來無限西州感不妨十日為遲留<lb/>
　　題黄應龍所藏巨然廬山圖<lb/>
筠陽文學倦官職十年歸来四壁立探囊大笑得片紙<lb/>
不啻瓊球加什襲攜来示我俾品評謂是名僧巨然筆<lb/>
渙跡漓踪那辨真白閒雙印還堪識古篆依稀贑州字<lb/>
先宋流傳非一日要知源委出珍藏未論誰何定名跡<lb/>
墨渝紙敝神自存老筆嶙皺況超逸岡巒迤邐䝉密樹<lb/>
浦溆縈紆帶村室盤盤細路繞山椒斜引魚梁更東出<lb/>
<pb n="KR4h0112_WYG_004-9b"/>
途窮山盡得幽居穹宫傑搆臨清渠仙邪佛邪定何處<lb/>
彷彿勝境如匡廬還從文學問何如大笑謂我言非虛<lb/>
自言逺逰真不俗曾見廬山真面目五老之峰披白花<lb/>
晴巚萬丈時飛瀑某丘某壑皆舊逰展巻晴牕眼猶熟<lb/>
祗今老倦到無由對此時時作卧逰慚余褁足不出户<lb/>
聞君此語心悠悠高懷咫尺已千里眼中殊覺欠扁舟<lb/>
　　早起<lb/>
殘更斷續天蒼蒼開門汲井夜欲央雞聲人語杳無際<lb/>
<pb n="KR4h0112_WYG_004-10a"/>
落月曙色相為光臨風短髮不受握泫露碧葉微生涼<lb/>
屋頭日出萬事集惜取靜境聊徜徉<lb/>
　　蕉池積雪次張伯雨韻<lb/>
空山白石漢□洗不與時世俱凋零天星墮地更皎皎<lb/>
土花蝕雨何青青千年物色本同幻前輩畫格能遺形<lb/>
懷賢弔古意無極一笑醉倒雙銀瓶<lb/>
　　謝錢孔周送蟹<lb/>
窮隂欲雪天瀰瀰塞戸僵眠對書几故人知我有高懷<lb/>
<pb n="KR4h0112_WYG_004-10b"/>
緘書為致佳公子淞江水涸稻畦空掃簾竭澤那求此<lb/>
吾生於此頗闗情況對一尊清更㫖老妻大笑異尋常<lb/>
我自適情君勿止輪囷犖确類高人對此若醒真俗矣<lb/>
霜螯厯落久垂涎紫瀡淋漓先染指誅求旣已極脂膏<lb/>
搜剔還應窮爪跪莫言支解本無罪正坐尊前風味美<lb/>
淮隂慷慨以功烹傅奕風流縁酒死一笑題詩謝故人<lb/>
坐上江山已千里<lb/>
　　題虢國夫人夜逰圖<lb/>
<pb n="KR4h0112_WYG_004-11a"/>
紫塵拂轡春融融參嵳飛鞚驕如龍錦韉繡帶簇妖麗<lb/>
絳紗玳燭圍香風春風交花光屬路後騎雍容前郤顧<lb/>
中間一騎来逡巡秀眉玉頰真天人翠微垂髩衱稱身<lb/>
彷彿當年虢與秦佳人絶代真難得安得君王不為惑<lb/>
豈知尤物禍之階不獨傾城竟傾國一時喪亂已足憐<lb/>
後世方誇好顔色晴牕展巻漫多情百年青史自分明<lb/>
莫言畫史都無意尺素還堪鑒興廢<lb/>
　　次韻題王山農墨梅<lb/>
<pb n="KR4h0112_WYG_004-11b"/>
西湖老樹凌風霜敷英奕奕先羣芳貞姿不作兒女態<lb/>
烱然冰玉生寒芒窮寒襲人膚欲裂幽人自咏孤山雪<lb/>
至今秀句落人間暗香浮動黄昬月却恨無人續高韻<lb/>
墨㾗聊寄江南信不闗素質暗緇塵剛愛鉛煤㸃新髩<lb/>
慌疑寒影照昬釭刻畫無鹽誰濫觴逃禪已逺嗣者寡<lb/>
彷彿尚記山農王山農何處骨已冷展巻令人雙目醒<lb/>
何因為喚玉妃魂極目晴波湖萬頃<lb/>
　　臘月十八日冒雨過湯子重草堂適王履吉亦在<lb/>
<pb n="KR4h0112_WYG_004-12a"/>
　　燕談竟日因賦長句奉贈二君<lb/>
窮隂約雨風淒淒短靴犖确沾豐泥草堂舊路行不迷<lb/>
依然碧鳯坊之西荒庭無聊野烟合暮雲欲壓寒簷低<lb/>
平生故人忽在眼升階一笑欣相攜湯君秀潤擬文犀<lb/>
王郎清才飣坐梨二君真是後来秀風儀濯濯情依依<lb/>
文章奕煜煥星斗意度坦蕩和天倪祥麟一角世所稀<lb/>
乃肯下友同山麛顧余骯髒何所有當年豪氣騰虹霓<lb/>
世間萬事不比數欲起古人相與齊區區薄劣不自知<lb/>
<pb n="KR4h0112_WYG_004-12b"/>
力小負重成顛擠空然虛譽動州里漸久亦盡行如澌<lb/>
邇来推與愧諸彦大似野鶴容山雞我真老大曳尾龜<lb/>
公等駭躍凌雲騠已窺正的寧有失坐躡高峻何煩梯<lb/>
百年文運端有屬萬里脩程方發蹄還聞問學貴忠信<lb/>
非德有受終無稽彌文曼采祗自困如屋不棟車無輗<lb/>
深言贈君君勿疑由来丹鳯無卑棲前賢風躅去未逺<lb/>
我不足道君當躋<lb/>
　　蘭房曲戲贈王履吉效李賀<lb/>
<pb n="KR4h0112_WYG_004-13a"/>
彤雲旖旎霏祥光蘭椒沃壁含璚芳流蘇嫋嫋開洞房<lb/>
晚波繡燭搖鴛鴦鴛鴦雙飛情宛轉紫帶垂螭覺螭緩<lb/>
緑膏照粉玉釭斜瑤鴨融春翠雲暖海綃落枕夜何如<lb/>
美人笑擲雙明珠巫雲朝歛金釵溜不恨巫雲恨花漏<lb/>
　　春曉曲<lb/>
翠塵沃日煙霏霏彤光飛上千罘罳誰家高樓鎻春色<lb/>
金鋪約户蟠雙螭東風掠幌鸞綃動瑤鴨蘭温睡初重<lb/>
起来臨鏡悄無言含情自理雙鶯夢夢囘生怕守宫殘<lb/>
<pb n="KR4h0112_WYG_004-13b"/>
捲袖移鞲獨自看燕子銜春欲飛去海棠猶自勒輕寒<lb/>
簾幙垂寒朝不捲綺疏結香春較淺欲裁羅段作春衫<lb/>
自爇薰爐熨金剪<lb/>
　　春夜曲<lb/>
璚雲貫月溶金波碧烟羃樹春婆娑海珠泣紅花露重<lb/>
蜃脂流絳蘭逶迤越羅複幙交流蘇繡襦結帶明青蛾<lb/>
金壺轉刻銅龍濕漏水濺濺轆轤澀轆轤沈沈軋銀井<lb/>
畫轂難淹夜愁永起看青漢不成眠不見雙星見河影<lb/>
<pb n="KR4h0112_WYG_004-14a"/>
河明月淡斗横斜通宵春思匝天涯眉端心事説不得<lb/>
自調新譜按琵琶<lb/>
　　采蓮圖<lb/>
横塘西頭春水生荷花落日照人明花深葉暗不辨人<lb/>
有時葉底聞歌聲歌聲宛轉誰家女自把雙橈擊蘭渚<lb/>
不愁擊渚濺紅裳水中驚起雙鴛鴦<lb/>
　　采桑圖<lb/>
茜裙青袂誰家女結伴牆東采桑去采桑日暮怕歸遲<lb/>
<pb n="KR4h0112_WYG_004-14b"/>
室中箔寒蠶苦饑只愁牆下桑葉稀不知牆頭花亂飛<lb/>
一春辛苦只自知百年能著㡬羅衣<lb/>
　　題沈氏所藏石田臨小米大姚江圖<lb/>
　長洲沈氏舊藏小米真跡成化間有假中官之勢取<lb/>
　之石田為追摹此圖<lb/>
春雲沈空山有無眼明見此姚江圖圖窮爛漫得題字<lb/>
照人百顆驪龍珠平生雅識敷文書紹興歲月仍不誣<lb/>
豈知尤物能媒禍繭紙蘭亭已非故石翁信事學行人<lb/>
<pb n="KR4h0112_WYG_004-15a"/>
能使邯鄲還故步憶昔憸人賄為囿黷財更假狂閹手<lb/>
千里珍竒歸檢括故家舊物那容守沈氏藏兹二百年<lb/>
一朝掣去心茫然誰言物聚必有散手澤相闗常累歎<lb/>
未能一笑付亡弓且喜百年還舊觀豈余鈍眼錯顔標<lb/>
抵掌真成孫叔敖區區不獨形模似更存風骨驪黄外<lb/>
一時㸃筆逈通神得非小米是前身從来藝事闗人品<lb/>
敢謂今人非古人<lb/>
　　五月十三夜與子重履約履仁石湖行春橋看月<lb/>
<pb n="KR4h0112_WYG_004-15b"/>
夕光沈山蒼靄横行春橋東江月生長風吹波天鏡濶<lb/>
白波渺渺菰蒲聲微瀾壓玉搖空明扁舟忽動江湖情<lb/>
罾頭魚蝦夜可買得酒試與諸君傾山空夜久人竟醉<lb/>
高歌互答漁舟驚漁舟天上来棹入滄溟去似聞漁歌<lb/>
縹緲不斷出烟蘿水逺天長不知處一髮青山落鏡中<lb/>
萬里横河碧空曙人生行樂不易得賞心況有尊前客<lb/>
江山如畫酒如澠相看不飲空頭白不見橋東千尺臺<lb/>
吳王曾此夜銜杯懽燕不堪芳漏促西施舞罷越兵來<lb/>
<pb n="KR4h0112_WYG_004-16a"/>
越兵已成功越王安在哉鴟夷竟去不復囘吳宫越壘<lb/>
空復生蒼苔千古興亡總湮滅只有湖山未消歇吳王<lb/>
去來今㡬時㡬人能醉湖中月<lb/>
　　題高房山横軸<lb/>
春雲離離浮紙膚翠攢百疊山糢糊山空雲斷得流水<lb/>
咫尺萬里開江湖依然灌莽帶茅屋亦復斷渚迷菰蒲<lb/>
岡巒出没互隠見明晦隂晴日千變平生未省識匡廬<lb/>
玉削芙蓉正當靣宛轉香罏霏紫烟依稀夢澤分秋練<lb/>
<pb n="KR4h0112_WYG_004-16b"/>
未遂扁舟夢裏逰酒醒獨展燈前巻問誰能事奪天工<lb/>
前元畫史推高公已應氣槩呑北苑未合胷次饒南宫<lb/>
南宫已矣北苑死百年惟有房山耳祗今遺墨已無多<lb/>
牕前把巻重摩娑世間吮筆爭么麽掃滅畦徑奈爾高<lb/>
公何<lb/>
　　明妃曲<lb/>
漢廷議和親佳人使絶域明妃隨例行祗謂掖庭職一<lb/>
朝臨遣動天子始信深宫未曾識當日丹青亦等閒今<lb/>
<pb n="KR4h0112_WYG_004-17a"/>
知不得黄金力正縁平日懷貞素非敢從前恃顔色由<lb/>
来顔色不自知愛惜自是君王私君王顧妾恩何厚竟<lb/>
按臣工戮延夀佳人自有命畫工何能為長信宫中長<lb/>
别離當時豈亦有人欺悠悠青塚沙塵裏千載終為漢<lb/>
家死紅顔命薄古云然不恨臣工況天子<lb/>
　　題漁隠圖四首<lb/>
江南雨收春柳緑碧烟斂盡春江曲十里蒲芽斷渚香<lb/>
千尺桃花春水足溪翁鎮日臨清渠坐弄長竿不為魚<lb/>
<pb n="KR4h0112_WYG_004-17b"/>
太平物色不到此安知不是嚴光徒<lb/>
　　其二<lb/>
江頭夏雨十尺強晚波搖日空江涼逰魚瀺灂樂深藪<lb/>
不謂人間有漁笱網得江魚不稅官自食自漁終歲歡<lb/>
輸租轉賦世途惡漁家自得江湖樂<lb/>
　　其三<lb/>
漁翁老去頭如雪短笠輕蓑舟一葉百頃魚蝦足歲租<lb/>
十隻鸕鷀是家業横笛朝衝柳外風浩歌夜弄波心月<lb/>
<pb n="KR4h0112_WYG_004-18a"/>
不嫌湖上有風波世路風波今更多<lb/>
　　其四<lb/>
烟沈風𦂳鳴蕭蓼江湖歲晚𤣥㝠肅寒塘日出曉光浮<lb/>
村甕茅柴酒初熟網得冰鱗不入城自灑瓦盆招近局<lb/>
欵乃一聲烟水長葦深江靜燃湘竹<lb/>
　　和楊鐵厓石湖花㳺曲<lb/>
石湖雨歇山空濛美人却扇歌迴風歌聲宛轉菱花裏<lb/>
鴛鴦飛來天拍水當時仙伯醉雲門酒㾗翻汙石榴裙<lb/>
<pb n="KR4h0112_WYG_004-18b"/>
遺踪無復芳塵步湖上空餘昔人墓昔人旣去今人來<lb/>
千載風流付一杯雪藕縈絲薦冰椀蛺蝶穿花逐歌板<lb/>
夕陽剛去畫橋西一段春光屬品題傷心不見催花使<lb/>
只有黄鸝啼再四無限春愁誰與箋玉奴會唱紫霞篇<lb/>
　　新燕篇<lb/>
杏花飛飛春燕來主人花下新堂開花間相見驚相識<lb/>
緑樹東風捲簾入漠漠疎烟碧草齊斑斑小雨春泥濕<lb/>
城中甲第連雲起畫棟朱甍春旖旎故壘能無繡幕思<lb/>
<pb n="KR4h0112_WYG_004-19a"/>
多情却向茅簷底茅簷日暖繡幙寒去來只作㝷常看<lb/>
乃知物性無新故世人自爾分貧富我家舊宅經㡬遷<lb/>
僅有此屋三年前一朝差池忽在眼便覺華煥生榱椽<lb/>
不嫌香土汚書帙時有飛花落舞筵人言禽鳥得氣先<lb/>
主人貧病何當痊人生未怕常貧賤但願年年見新燕<lb/>
　　夜坐<lb/>
幽人被酒夜不眠攬衣起坐垂堂前參差花影忽滿地<lb/>
仰見明月流青天微風吹空星漠漠時有羈鴻度寥廓<lb/>
<pb n="KR4h0112_WYG_004-19b"/>
美人不來更漏沈天南縹緲銀河落<lb/>
　　題三城王畫桃花過牆枝<lb/>
彤宫雨晴春婉婉妍華不隔深庭院試拈丹粉弄春韶<lb/>
淡痕已破東風面醉肌暈碧曉生光脉脉閒情眉斂黄<lb/>
不從畫史爭新格自有湛然宫様粧<hi>世謂滕王元嬰善畫蛺蝶花鳥而董</hi>
<hi>遁獨以為滕王湛然未知孰是</hi>
　<lb/>
　文氏五家集巻四<lb/>
</p>
<p>
</p>
  </div>
<div>
<head>文氏五家集巻五</head> <lb/>
    <p>
<pb n="KR4h0112_WYG_005-1a"/>
欽定四庫全書<lb/>
　文氏五家集巻五<lb/>
　　　　　　　　　　　　明　文徴明　撰<lb/>
　太史詩集<lb/>
　五言律詩<lb/>
　　春日閒詠<lb/>
時節燒燈近羇窮獨卧家餘寒春挾纊殘困晚煎茶土<lb/>
潤先滋草梅晴薄試花新年眠食好隨分足生涯<lb/>
<pb n="KR4h0112_WYG_005-1b"/>
　　故園<lb/>
屋舍小山村終然思故園雨晴秋倚閣月出夜開門好<lb/>
景亦無改逺人空目存梅花未消息行矣晚何言<lb/>
　　東葛城夜發<lb/>
蕭蕭東葛路馬上聽嚴更月出高山黑天空逺水明年<lb/>
光秋漸索客子夜猶行村落知何處時聞犬吠聲<lb/>
　　北郭夜歸<lb/>
北郭鍾初絶還家人倚舟縱横燈映市突兀霧沈樓月<lb/>
<pb n="KR4h0112_WYG_005-2a"/>
落羣星出天垂一水浮不知寒色重霜在木棉裘<lb/>
　　十月<lb/>
十月蹉跎盡嚴風忽滿城積寒裘失重綿雨榻生情人<lb/>
事莽無際歲功垂又成凋零餘短菊殢眼得時明<lb/>
　　暮春齋居即事三首<lb/>
經旬寡人事蹤跡小牕前暝色連殘雨春寒宿野烟茗<lb/>
杯眠起味書巻靜中縁零落梅枝瘦風吹更可憐<lb/>
　　其二<lb/>
<pb n="KR4h0112_WYG_005-2b"/>
閒庭青草積春半思蒼茫小雨作寒食微風汎海棠芳<lb/>
情經病減白日廢書長何物供欹枕縈簾一炷香<lb/>
　　其三<lb/>
翠箔晝重重寒深雨更濃碧鮮浮草色淺淡歛雲容未<lb/>
遣愁欺病還資靜養慵蹉跎裘褐在強半負春穠<lb/>
　　江船對月效樂天何處難忘酒<lb/>
何處難忘酒江船對月時風聲傳語笑波影散須眉逺<lb/>
火山浮動明河天倒垂此時無一<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>水月負佳期<lb/>
<pb n="KR4h0112_WYG_005-3a"/>
　　逰治平寺<lb/>
落日淹遊艇循山小徑迂避喧欣得寺擇勝旋開厨偃<lb/>
樹斜侵磴横岡逺帯湖過春纔十日碧䕃已扶疎<lb/>
　　次韻陳以可觀蒔秧<lb/>
妻孥空舍出秧稻及時明匝岸清歌動分畦翠浪生田<lb/>
家自村樂歲事卜蛙聲慚媿城中客長腰飯玉秔<lb/>
　　次韻喜雨<lb/>
睡起風吹靣高樓急雨來新涼花竹喜殘病鬱蒸開隔<lb/>
<pb n="KR4h0112_WYG_005-3b"/>
水荒烟合長空獨鳥囘佳人應按曲白苧是初裁<lb/>
　　獨坐<lb/>
獨坐茅簷靜澄懷道味長年光付書巻幽事續罏香日<lb/>
出鳥烏樂雨收花竹涼蕭閒習成懶不是寡迎將<lb/>
　　夜坐<lb/>
溽暑夜不寐涼風初解圍起看星漢動坐久語音稀殘<lb/>
月耿猶在流螢忽自飛一聲何處鶴露下欲沾衣<lb/>
　　不寐<lb/>
<pb n="KR4h0112_WYG_005-4a"/>
展枕不得寐沈沈玉漏淹一燈寒照壁半夜雨鳴簷有<lb/>
味留貧在多愁與病兼髩邊新白髪應為小詩添<lb/>
　　新寒<lb/>
木落見清真端居物自春牕虚蠅擊紙院靜鳥窺人白<lb/>
日經簷短青衫卒歲貧新寒滿城郭欲出畏風塵<lb/>
　　新年<lb/>
擾擾復闐闐雞聲妨晏眠江城收宿雨衰髮受新年寒<lb/>
盡梅花後春生草閣前郊原芳事近早問石湖船<lb/>
<pb n="KR4h0112_WYG_005-4b"/>
　　對雨<lb/>
獨吟池上雨拍拍水平堤暝色千峯合涼聲萬葉齊翠<lb/>
承深竹重寒壓晚簷低怪得經過斷街頭一尺泥<lb/>
　　題秋江圖<lb/>
湖平失洲渚日落見帆檣雁影天隨逺漁歌水自長孤<lb/>
雲開浩蕩高興落滄浪欲采芙蓉去烟波正渺茫<lb/>
　　次韻孫太初秋夜汎月之作<lb/>
烟歛依依樹鷗飛漠漠田短簫吹夜月高興落江天逺<lb/>
<pb n="KR4h0112_WYG_005-5a"/>
火搖輕浪跳魚驚過船良辰不易得吾敢卜明年<lb/>
　　秋晚<lb/>
白日銷殘篆西風薄繐幃文園無奈病衣帶不勝圍墮<lb/>
葉兼零雨斜光暗夕扉天涯鴻雁疾誰念稻粱微<lb/>
　　九日不出<lb/>
早衰憐暮景時序毎侵㝷秋色籬花瘦柴門落葉深索<lb/>
居成病懶勝日負登臨樽酒正愁絶南樓急暮砧<lb/>
　　重葺先廬履仁有詩奉答一首<lb/>
<pb n="KR4h0112_WYG_005-5b"/>
基構百年謀依然四壁秋庭隂分柳色簷影帯雲流客<lb/>
到從題鳯余生本類鳩稍令供燕祭此外復何求<lb/>
　　再答一首<lb/>
未遂入山居聊營背郭廬編茅䕃衡宇垂柳帶清渠陋<lb/>
襲先人志慙淹長者車北牕有涼吹卧展架頭書<lb/>
　　立春日遲陳淳不至<lb/>
東風吹綵燕曉色動簾旌遲子不時至南樓春自生裁<lb/>
詩供帖子閣酒聽啼鶯白日流雲暖梅花初雪晴<lb/>
<pb n="KR4h0112_WYG_005-6a"/>
　　西虹橋晚眺同九逵賦<lb/>
從来佳麗地閶闔更雄華大舶浮江下飛樓帶郭斜春<lb/>
旗搖落日暮堞倚晴霞天外疎烟合蘭橋入望賖<lb/>
　　夏日簡履約<lb/>
王子清虛甚蕭閒味道腴焚香供燕寢閉閣讀殘書適<lb/>
俗無塵韻還山有竹居遙應苦喧雜伏日興何如<lb/>
　　王婆墩次楊儀部韻<lb/>
遙看塢一聚到只屋三間嫗姓隨墩在僧廊得蘚殷秋<lb/>
<pb n="KR4h0112_WYG_005-6b"/>
濃山照閣雨足水侵關依舊刺船去囘瞻樹杪欄<lb/>
　　過孫文貴不在對庭中新竹<lb/>
一室才容膝居然不受埃恍如城郭外時有野人來簷<lb/>
緑搖新竹階紋蝕古苔未妨酬對寡撫景自徘徊<lb/>
　　東禪寺<lb/>
古寺謝車馬清臨緑玉灣雙禽啼竹逕獨犬護松關落<lb/>
葉秋滿地夕陽僧自聞偶來還自去囘首碧天間<lb/>
　　石湖作<lb/>
<pb n="KR4h0112_WYG_005-7a"/>
落日淡烟消平湖碧玉搖秋生茶磨嶼人在越城橋樹<lb/>
色晴洲斷鐘聲古寺遙西風吹短髩還上木蘭橈<lb/>
　　寒夜<lb/>
茆屋寒初重無眠對燭光疎砧何處月殘葉滿庭霜攬<lb/>
物驚時改供愁有夜長空餘強學志撫巻視茫茫<lb/>
　　張明逺索畫久而未成歲暮隂寒雪霰將集齋居<lb/>
　　無聊為寫溪山欲雪圖并賦短句<lb/>
歲暮天欲雪郊原風色饒山寒增突兀樹暝入蕭條野<lb/>
<pb n="KR4h0112_WYG_005-7b"/>
水照茅屋歸人爭斷橋牕前有新句欲覔已寥寥<lb/>
　　承天寺中隠堂<lb/>
古徑無車馬閒門帯蔦蘿秋風吹宿雨日暮眄庭柯世<lb/>
味逢僧盡新涼入寺多居山未有計此地數來過<lb/>
　　雨中雜述四首<lb/>
春歸楊柳暗四月雨垂垂紅洗花無迹青沾草有私倚<lb/>
樓迷曉望出郭滯幽期客去茶甌歇閒愁總上眉<lb/>
　　其二<lb/>
<pb n="KR4h0112_WYG_005-8a"/>
凝情不自得看雨獨登樓緑樹千門晚涼雲五月秋暗<lb/>
梁栖濕燕高壁上枯牛有待新波長南湖弄小舟<lb/>
　　其三<lb/>
雨從四月晦數日尚愆晴潤與黄梅併寒侵白苧生斷<lb/>
烟迷竹色懸溜雜雞鳴莫自嫌行潦東郊久待耕<lb/>
　　其四<lb/>
十月江城雨霖滛勢已滔簷端宿雲霧屋脚巻波濤已<lb/>
掃蘇端迹仍深仲蔚蒿無錢供晚醉行儗質春袍<lb/>
<pb n="KR4h0112_WYG_005-8b"/>
　　歲暮齋居<lb/>
陋巷還車馬高齋漫簡編塵埃銷短日雨雪入殘年攬<lb/>
照空雙髩探囊有一錢西風灑脩竹吾意已蕭然<lb/>
　　南樓二首<lb/>
南樓冰雪盡江郭歲年窮暮嶺延西日枯條振北風孤<lb/>
雲天一握萬事髩雙蓬徙倚青烟滅蕭條在眼中<lb/>
　　其二<lb/>
西山開晚霽返照落牕中歲事收殘雪生涯入斷鴻寒<lb/>
<pb n="KR4h0112_WYG_005-9a"/>
多裘失重愁劇酒無功零落雙桐樹蕭蕭不受風<lb/>
　　登上方<lb/>
春風吹白髪醉上碧岧嶤帆落天邊雨人行樹裏橋舞<lb/>
臺青草合霸氣白烟消吳越横分地登臨不自聊<lb/>
　　陳以可近歲築室陳湖專理農業時以詩見寄誇<lb/>
　　其所得比来秋成當益樂輒賦秋晚田家樂事十<lb/>
　　首寄之<lb/>
築室姚江上陳湖東復東舊諳風俗厚近喜歲年豐晚<lb/>
<pb n="KR4h0112_WYG_005-9b"/>
醉茅柴酒朝羮踏地菘村居今已習那復念城中<lb/>
　　其二<lb/>
甲第城中好何如小隠家翦茅苫屋角引蔓束籬笆社<lb/>
動喧村鼓場乾響稻枷誰言田舍苦隨分有年華<lb/>
　　其三<lb/>
艇子新浮水移来傍釣磯新晴觀穫去薄暮汎湖歸斜<lb/>
日牛眠隴秋風犬護扉行邊衝鴨陣時掠野田飛<lb/>
　　其四<lb/>
<pb n="KR4h0112_WYG_005-10a"/>
秋雨初晴後秋風滿稻畦笑歌村逺近烟火舍東西紫<lb/>
擘輸芒蠏黄烹啄黍雞相過有田父日日醉如泥<lb/>
　　其五<lb/>
秋事相將盡農勤亦告終風高陂水涸霜落稻畦空說<lb/>
尹遭田父穰年賽社公不妨多釀秫今歲頗豐融<lb/>
　　其六<lb/>
散步蒲為屩端居衲御風觀儺逐鄰里築圃課兒童誰<lb/>
識佳公子真成田舍翁只應吟興在時復走詩筒<lb/>
<pb n="KR4h0112_WYG_005-10b"/>
　　其七<lb/>
早畢婚嫁累便為田舍謀水租魚十頃園戸竹千頭省<lb/>
事官無擾勤身歲有秋有時攜短䇿尋壑更經丘<lb/>
　　其八<lb/>
日落山圍屋霜清水映門魚蝦時作市雞犬自成村新<lb/>
味香秔飯常情老瓦盆渾家得醉飽時事更休論<lb/>
　　其九<lb/>
廩充官稅足歲晏樂何如自和田園詠閒修種樹書清<lb/>
<pb n="KR4h0112_WYG_005-11a"/>
溪照茆屋寒雨暗村墟時有東鄰叟攜壺慰索居<lb/>
　　其十<lb/>
湖田半栽秫秋至釀先成早辦兼旬醉聊償一歲耕淵<lb/>
明無俗韻子幼善秦聲莫怪疎狂甚相歡答太平<lb/>
　　虎丘千頃雲閣<lb/>
閣外雲千頃風前首重搔倚闌雙鳥下落日亂山高積<lb/>
水連横浦疎松帯逺臯冷然發清嘯吾意欲凌囂<lb/>
　　賦缾梅<lb/>
<pb n="KR4h0112_WYG_005-11b"/>
斷枝黏碧蘚殘蕊疊冰紈未乏溪山韻尤宜几格看移<lb/>
燈傳壁影垂箔護春寒應斷西湖夢東風在席端<lb/>
　　賦盆蘭<lb/>
清真寒谷秀幽獨野人心結意清霞佩傳情緑綺琴德<lb/>
馨堪自近道味許誰深一笑歌璚樹春風雪滿襟<lb/>
　關川八詠<lb/>
　　關川幽居<lb/>
有美神明後關川古世家人情隨里善第宅帯山斜高<lb/>
<pb n="KR4h0112_WYG_005-12a"/>
木雨添䕃清流月映沙莫憐城市好車馬正紛華<lb/>
　　唐關清隠<lb/>
空巖帶流水囘合自成關有客居盤谷何時賦小山編<lb/>
籬護脩竹引釣俯蒼灣見説遺塵累春来事事閒<lb/>
　　墓山牧笛<lb/>
何處聞悲調隴頭孤笛鳴月明人跨犢風細谷傳聲鬱<lb/>
鬱佳城思漫漫長夜情孤兒正愁絶原樹答淒清<lb/>
　　梘山漁歌<lb/>
<pb n="KR4h0112_WYG_005-12b"/>
短棹白蘋渚清歌黄帽郎隔雲傳欵乃背雨入滄浪日<lb/>
落暮山碧天空烟水長西風吹不散秋色滿江鄉<lb/>
　　隔峰嵐氣<lb/>
隔峰當户牖嵐氣掃晴空短笏迎蕭爽疎簾捲鬱葱晚<lb/>
烟明滅外秋色有無中莫道渾如畫還應畫未工<lb/>
　　屏阜書聲<lb/>
吾伊聲不惡宛轉出崇岡茆屋四簷靜短檠中夜涼能<lb/>
来問字客雅稱育賢鄉清韻松篁外悠然道味長<lb/>
<pb n="KR4h0112_WYG_005-13a"/>
　　雙溪明月<lb/>
見説雙溪好秋来更渺然漫流寒漾月夜色逺浮天斗<lb/>
酒黄泥坂宫袍采石船謫仙今寂寞勝事屬誰傳<lb/>
　　萬貫晴川<lb/>
江上春潮落晴洲帶渺茫中流分樹色斜日送蘋香斷<lb/>
雁迷千里荒雞自一鄉晚雲歸别浦依約見帆檣<lb/>
　　追和錢舜舉山居韻<lb/>
翠深山帶屋緑淨水通門泉石情還重丘園道自尊種<lb/>
<pb n="KR4h0112_WYG_005-13b"/>
莎添野色留竹護籬根樂事惟心會休逢俗子論<lb/>
　　雨宿武城追和先温州夜宿武城二首<lb/>
長河風雨送盡日傍滄洲白浪灘都没青楓葉亂流百<lb/>
憂雙短髩千里一孤舟日暮墟烟合荒寒滿舵樓<lb/>
　　其二<lb/>
經過言偃邑非復昔時城里俗無從問絃歌空有名江<lb/>
湖孤燕斷風雨亂雞鳴酒醒青燈暗春寒一夜生<lb/>
　　紫氣<lb/>
<pb n="KR4h0112_WYG_005-14a"/>
紫氣龍顔穆彤墀虎衛森萬年占帝運一念格天心日<lb/>
月何虧食華夷仰照臨誰應知有喜白首忝詞林<lb/>
　　頒厯<lb/>
鳯厯從天下千官列陛前青陽壺史奏黄帕侍中傳周<lb/>
禮存頒朔堯書重紀年白頭供奉裏慚媿得春先<lb/>
　　旅懷<lb/>
隂凝冰未泮雪盡歲還窮世事浮榮外生涯久病中心<lb/>
旌搖落日天影度𠖇鴻短髪垂垂白那堪犯朔風<lb/>
<pb n="KR4h0112_WYG_005-14b"/>
　　野行因過廢寺<lb/>
久客念搖落行行還寂寥餘寒棲短褐斜日帶荒寮歲<lb/>
事行將盡羇魂黯欲銷雲房才咫尺便覺逺塵囂<lb/>
　　才伯過訪<lb/>
落日生愁地窮隂欲雪天歸心聞斷雁衰髩逼殘年光<lb/>
景陳編裏情懷薄酒邊平生黄叔度相見即欣然<lb/>
　　對酒<lb/>
晚得酒中趣三杯時暢然難忘是花下何物勝樽前世<lb/>
<pb n="KR4h0112_WYG_005-15a"/>
事有千變人生無百年還應騎馬客輸我北牕眠<lb/>
　　觀書<lb/>
老眼視茫然時時手一編未能忘習氣聊復遣餘年欹<lb/>
枕山牕下篝燈細雨邊誰應知此味自結靜中縁<lb/>
　　煑茶<lb/>
絹封陽羡月瓦缶惠山泉至味心難忘閑情手自煎地<lb/>
罏殘雪後禪榻晚風前為問貧陶穀何如病玉川<lb/>
　　晏起<lb/>
<pb n="KR4h0112_WYG_005-15b"/>
林下將迎寡頽然萬事捐老知閑有益病與嬾相便殘<lb/>
夢荒雞外輕寒繐帳前從教貧到骨不負日高眠<lb/>
　　梁溪道中夜行<lb/>
雨餘新水漫風外一帆輕山繞湖南去人從畫裏行天<lb/>
空雲樹渺月出暮潮平煙靄知何處漁歌時一聲<lb/>
　　石湖春逰<lb/>
湖光披素練野色漲青烟一雨樹如沐千林花欲然疎<lb/>
鐘白蓮社新水木蘭船行樂湏春早山頭有杜鵑<lb/>
<pb n="KR4h0112_WYG_005-16a"/>
　　四月二首<lb/>
風雨將春去清和四月天桐隂搖白日草色散青烟興<lb/>
寄琴樽外筋骸杖履前若為消永晝牕下有殘編<lb/>
　　其二<lb/>
春雨緑隂肥雨晴春亦歸花殘鶯獨囀草長燕交飛香<lb/>
篋青繒扇筠牕白葛衣抛書尋午枕新暖夢依微<lb/>
　　五月<lb/>
逕草侵衫色庭梧生晝隂時光臨角黍穡事望梅霖習<lb/>
<pb n="KR4h0112_WYG_005-16b"/>
靜罏熏細醒煩茗椀深草堂賓客散欹枕聽幽禽<lb/>
　　夜坐<lb/>
涼聲傳漏㸃夜色轉樓隂遙漢三星度空庭萬籟沉草<lb/>
輝螢箇箇樹影月林林稍覺塵氛逺閒愁不上心<lb/>
　　夏日<lb/>
境寂晝偏永心清暑氣微老兼疎筆研性復懶裳衣隠<lb/>
几雙桐轉褰簾獨鳥飛茗薰聊自適不怪客来稀<lb/>
　　待月<lb/>
<pb n="KR4h0112_WYG_005-17a"/>
夜色動虛楹南樓遲月生碧烟消欲盡銀漢寂無聲㶑<lb/>
灔金波湧參差玉樹明隔溪人未卧把酒坐吹笙<lb/>
　　和陳魯南二色菊<lb/>
秋色一籬雨寒英百翦霜宫粧嬌映額后服淡生香燦<lb/>
爛褭蹄重䙰褷鵠羽長西風不相負歲歲有重陽<lb/>
　　　右黄菊<lb/>
閒淡歲寒姿金行自及時月明霜翦翦秋淨玉差差短<lb/>
翅蝶迷粉脩翎鶴有儀瑤華誰與賦寂寞自東籬<lb/>
<pb n="KR4h0112_WYG_005-17b"/>
　　　右白菊<lb/>
　　射瀆早行二首<lb/>
夜色載扁舟滄江帶月流櫓聲撩吠犬燈影觸眠鷗星<lb/>
漢疑搖動煙林逺欲浮不知霜併下寒重木棉裘<lb/>
　　其二<lb/>
長林風䇿䇿孤棹夜暝暝天濶水烟白月寒漁火青素<lb/>
衣沾墜露短髪戴疎星彼美誰家子吹簫下逺汀<lb/>
　　石湖汎月<lb/>
<pb n="KR4h0112_WYG_005-18a"/>
愛此陂塘靜扁舟夜不歸水兼天一色秋與月爭輝浦<lb/>
近青山隠沙明白鷺飛坐來風滿髩不覺露沾衣<lb/>
　　迎春日風雨齋居漫述二首<lb/>
迎春春欲至風雨暮交加未説迷牛馬真成濕歲華林<lb/>
無霜後葉梅有臘前花客散虚齋寂風簷自煑茶<lb/>
　　其二<lb/>
風雨餞殘臘梅花迎早春病淹愁緒在髩與物華新短<lb/>
褐栖餘冷重簾細暗塵不嫌門寂寞時有問竒人<lb/>
<pb n="KR4h0112_WYG_005-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文氏五家集巻五<lb/>
</p>
<p>
</p>
  </div>
<div>
<head>文氏五家集巻六</head> <lb/>
    <p>
<pb n="KR4h0112_WYG_006-1a"/>
欽定四庫全書<lb/>
　文氏五家集巻六<lb/>
　　　　　　　　　　　　明　文徴明　撰<lb/>
　太史詩集<lb/>
　七言律詩<lb/>
　　謁江浦莊先生留宿定山草堂<lb/>
十畝青松四靣山草堂宛轉亂流間若非清福安能主<lb/>
為訪高人得暫閒竹圃眠雲秋濯濯水舂孤枕夜潺潺<lb/>
<pb n="KR4h0112_WYG_006-1b"/>
就中何事尤堪羡國是人非了不關<lb/>
　　重至滁州同諸友逰琅琊<lb/>
兼旬行李滯滁州不到琅琊亦枉留飲伴況来多舊好<lb/>
山靈應不厭重逰四時風景初無恙千里登臨易起愁<lb/>
安得移家終此住讀書朝暮對溪流<lb/>
　　再至定山辱莊先生贈詩次韻奉答<lb/>
稺齒窮身豈有知偶陪高論得移時感公不以愚頑棄<lb/>
顧我何堪逺大期草閣便須終歲住僕人休訝出山遲<lb/>
<pb n="KR4h0112_WYG_006-2a"/>
歸来乞得堯夫句暮雨秋燈不斷思<lb/>
　　附録莊公贈詩<lb/>
一燈何處寫相知對坐寒牕暮雨時詩本平生非杜甫<lb/>
琴才臨老遇鍾期儘堪出手名家早但覺忘年得友遲<lb/>
儻許無言真妙意欲將千載慰深思<lb/>
　　暮春<lb/>
高榆風定翠相圍天氣悠揚思轉微晝閣凝香新試扇<lb/>
春肌生汗欲更衣乍聞幽鳥渾無見時墮逰絲忽漫飛<lb/>
<pb n="KR4h0112_WYG_006-2b"/>
惆悵東䦨尋曉夢落花芳草已都非<lb/>
　　奉次吳匏菴先生續潘邠老詩韻<lb/>
滿城風雨近重陽暝色寒聲漫繞堂向去隂晴難逆料<lb/>
邇来牢落已粗嘗直饒詩思如秋淡未害臞顔映菊黄<lb/>
好事例乖何用歎但令有蟹薦桑郎<lb/>
　　田舍<lb/>
秋風田舍有閒情野老迎賓喜不勝小徑穿松敷細石<lb/>
短籬縁水束枯藤堆盤蝦蟹輸村樂匝屋雞豚騐歲登<lb/>
<pb n="KR4h0112_WYG_006-3a"/>
却戀城居留未得晚山囘首白烟凝<lb/>
　　詠芙蓉<lb/>
九月霜清卉草荒拒霜池上獨宜霜誰憐憔悴春無主<lb/>
賴是遲迴晚自芳太液風烟情黯黯仙人城闕事茫茫<lb/>
幽貞自有金莖菊相對疎籬各淡粧<lb/>
　　十月<lb/>
江南十月乍風埃簾箔垂寒晝不開身計蕭蕭存斷簡<lb/>
人情黯黯付深杯雨中秋事芙蓉盡霜後時新橘柚来<lb/>
<pb n="KR4h0112_WYG_006-3b"/>
抱病經旬賓客減卧看香鼎篆縈迴<lb/>
　　停雲館燕坐有懷昌國<lb/>
山館無人午篆殘便閑經日不簮冠時慿茗椀驅沈困<lb/>
聊有書編適燕歡漠漠黄梅生濕潤纎纎白苧試輕單<lb/>
梧桐小砌隂如許不得君来共倚欄<lb/>
　　與邢麗文登葑門城樓<lb/>
天風異制木蛇空雉堞差差夕照中百里山川形勝舊<lb/>
萬家烟火歲年豐迤南茂苑迷陳跡直北荒原識故宫<lb/>
<pb n="KR4h0112_WYG_006-4a"/>
會取千年興廢理與君極目送飛鴻<lb/>
　　次韻答希哲見懷兼乞草書<lb/>
牆外車音寂不聞閒縁誰解病中紛涼風著急吹芳樹<lb/>
落日含情詠碧雲高誼乍違黄叔度清篇先枉沈休文<lb/>
秋来定有臨池興榻得鵝羣倘見分<lb/>
　　懷錢孔周徐昌國<hi>時應試南京</hi>
停雲寂寞病中身旅夢秦淮夜夜新見説踏槐隨舉子<lb/>
終期鳴鹿薦嘉賓人言漫漶真無㨿吾道逶迤合有伸<lb/>
<pb n="KR4h0112_WYG_006-4b"/>
想見馬蹄輕疾處薄羅微染帝京塵<lb/>
　　叔父侍御致仕詩二首<lb/>
聖恩剛遂我公私乞與閒身未老時行樂擬裁居士服<lb/>
入山誰送草堂貲浮雲多態何當散高鳥無求不可羇<lb/>
明月青山一杯酒閒情未許俗人知<lb/>
　　其二<lb/>
詔許先生解舊官依然豸繡賁丘園孤危宜負平生志<lb/>
歸宿還叨曠蕩恩誰謂今人無古道欣看盛事出家門<lb/>
<pb n="KR4h0112_WYG_006-5a"/>
從今只辦溪山樂世事如棋不足論<lb/>
　　奉陪吕太常沈石田逰虎丘次韻<lb/>
高賢尋壑共經丘偶得追從續舊逰陸羽泉甘春試茗<lb/>
王珣祠古暮維舟風簷落落鈴相語雨徑登登屐似油<lb/>
怪是酣吟留不去水雲千頃正當樓<lb/>
　　金陵客樓與陳淳夜話<lb/>
巻書零亂筆縱横對坐寒牕夜二更奕世通家叨父行<lb/>
十年知己愧門生高樓酒醒燈前雨旅榻秋深病裏情<lb/>
<pb n="KR4h0112_WYG_006-5b"/>
最是世心忘不得滿頭塵土說功名<lb/>
　　立春日病起<hi>十二月卄三日</hi>
青絲裹餅薦春盤喜見鞭春在臘前便與一冬除舊病<lb/>
尚餘七日是殘年梅花消息嚴寒後綵勝情懷薄酒邊<lb/>
旋取物華供帖子暖痕浮緑草生烟<lb/>
　　初六日與客自葑門汎舟至東禪小集<lb/>
淺痕霏緑淡烟光逺樹依依春水長落日五人浮野艇<lb/>
東城三里到溪堂<hi>寺有青溪堂</hi>餘寒人日梅枝瘦半醉僧寮<lb/>
<pb n="KR4h0112_WYG_006-6a"/>
菜飯香轉信投閒閒不得題詩還博靜中忙<lb/>
　　人日停雲館小集<lb/>
新年便覺景光遲猶有餘寒宿敞帷寂寞一杯人日雨<lb/>
風流千載草堂詩花枝未動臨佳節菜飯相淹亦勝期<lb/>
春色到今深㡬許小山南畔草痕知<lb/>
　　詠孔周<lb/>
圍坐清談麈尾長墨痕狼籍練裙香水亭紈扇歌楊柳<lb/>
春院琵琶醉海棠王謝風流才子弟齊梁煙月錦篇章<lb/>
<pb n="KR4h0112_WYG_006-6b"/>
豪華豈是泥沙物好在揮毫白玉堂<lb/>
　　春日舟行書所見<lb/>
日出吳山歛霧蒼平橈十里下横塘弄春草色偏宜逺<lb/>
繞竹溪流不覺長一塢人烟自花柳千畦麥菜間青黄<lb/>
不因出郭供人事負却風光二月強<lb/>
　　重陽前一日飲孔周有斐堂<lb/>
塵土欺人兩月忙深秋才上故人堂却憐違濶翻情厚<lb/>
不覺淹留入話長翠箔香風吹桂子布袍寒信作重陽<lb/>
<pb n="KR4h0112_WYG_006-7a"/>
百年辛苦還防死好對良辰盡此觴<lb/>
　　鄭太吉送慧泉試吳大本寄茶<lb/>
醉思雪乳不能眠活火砂瓶夜自煎白絹旋開陽羡月<lb/>
竹符新汲慧山泉地罏殘雪貧陶穀破屋清風病玉川<lb/>
莫道年来塵滿腹小忩寒夢已醒然<lb/>
　　歲暮齋居即事<lb/>
簷樹扶蘇帶亂鴉蕭齋只似野人家紙牕獵獵風生竹<lb/>
土盎浮浮火宿茶日色射雲時弄彩雨絲吹雪不成花<lb/>
<pb n="KR4h0112_WYG_006-7b"/>
庭中卉物凋零盡獨有蒼松領歲華<lb/>
　　謝永嘉趙君澤寄蘭<lb/>
草堂安得有琳琅傍案猗蘭奕葉光千里故人勞解珮<lb/>
一牕幽意自生香夢囘涼月甌江逺思入秋風楚畹長<lb/>
漸久不聞餘冽在始知身境兩相忘<lb/>
　　金陵詠懷<lb/>
鍾山日上紫烟收金闕參差萬瓦流帝業千年浮王氣<lb/>
都城百雉隠高秋聲華誰覔烏衣巷形勝空吟白鷺洲<lb/>
<pb n="KR4h0112_WYG_006-8a"/>
囘首壯逰心未已西風䇿馬看吳鉤<lb/>
　　詠玉蘭花<lb/>
孤根疑自木蘭堂怪得人呼作女郎繞砌春風憐謝傅<lb/>
一天明月夢唐昌冷魂未放清香淺深院誰窺縞袂長<lb/>
漫説辛夷有𤓰葛後開應是愧穠粧<hi>此花以辛夷接本</hi>
　　賀九嶺<hi>相傳為吳王賀重九處</hi>
嶻然飛嶺帶晴嵐路出餘杭更繞南往跡漫傳人賀九<lb/>
勝逰剛愛月當三巖前鹿繞雲為路木末僧依石作菴<lb/>
<pb n="KR4h0112_WYG_006-8b"/>
一笑停輿風拂面松花閒看落毶毶<lb/>
　　三月<lb/>
三月江南柳色勻海棠風暖駐游塵山齋病起詩逋積<lb/>
曲巷春晴轍跡新習氣未忘聊應世虛名何益漫勞人<lb/>
閒来自理幽居事莫道花時不稱貧<hi>李咸用詩衰世難行道花時不稱貧</hi>
　　逰吳氏東莊題贈嗣業<lb/>
渺然城郭見江鄉十里清隂護草堂知樂漫追池上跡<lb/>
振衣還上竹邊岡<hi>中有知樂亭振衣岡</hi>東郊春色初啼鳥前輩風<lb/>
<pb n="KR4h0112_WYG_006-9a"/>
流㡬夕陽有約明朝汎新水菱濠堪著野人航<lb/>
　　詩人孫太初過訪<lb/>
把劍南来賦逺逰又看東上浙江舟山齋動是經時别<lb/>
菜飯聊看半日留醉裏江湖真有味春來花鳥正關愁<lb/>
天台雁蕩平生夢慿仗詩囊次第收<lb/>
　　暮春雨後陳以鈞邀逰石湖遂登治平<lb/>
貪看粼粼水拍堤扁舟忽在跨塘西千山雨過青猶滴<lb/>
四月尋春緑已齊湖上未忘經歲約竹間覔得舊時題<lb/>
<pb n="KR4h0112_WYG_006-9b"/>
晚烟十里歸城路不是桃源也自迷<lb/>
　　次韻王秉之新莊書事<lb/>
背郭通村小築居任心還往樂何如山中舊業千頭橘<lb/>
水面新租十畝魚未遂隠謀聊避俗不忘壯志有藏書<lb/>
抱衾曾借西齋榻囘首題詩十載餘<lb/>
　　與宜興吳祖貽夜話有作就簡李宗淵杭道卿吳<lb/>
　　克學<lb/>
有客扁舟自陽羡夜堂風雨對高眠不辭談笑成佳會<lb/>
<pb n="KR4h0112_WYG_006-10a"/>
祗覺淹留有宿縁别後交逰如夢裏意中山水落樽前<lb/>
青燈酒醒還生戀明日烟波更渺然<lb/>
　　寄陳以可乞米<lb/>
秋風百里夢姚城無限閒愁集短檠零落交遊懷鮑叔<lb/>
逡巡書帖媿真卿謀身宜信貧難忍食指其如累不輕<lb/>
見説湖南風物好何時去買薄田耕<lb/>
　　宿相城有懷石田先生<lb/>
何處重占處士星草堂突兀夜燈明風流已與人都盡<lb/>
<pb n="KR4h0112_WYG_006-10b"/>
手澤空憐物有情依舊短牆圍野色不禁高樹送秋聲<lb/>
傷心未了生前約漁子沙頭一棹横<lb/>
　　金陵秋夜與彭寅之湯子重步月<lb/>
雙闕深沈夜向䦨碧天露下葛衣單風吹急柝嚴城閉<lb/>
月照行人古道寒往事悠悠歌鳯去青山靡靡識龍蟠<lb/>
壯懷萬里同遊在滿目風烟引劍看<lb/>
　　道復西齋古石<lb/>
玲瓏蒼壁太湖姿浪蝕沙陶面面竒百穴晴牕通玉女<lb/>
<pb n="KR4h0112_WYG_006-11a"/>
一拳小石夢仇池乍逢合下南宫拜欲咏還輸白傅詞<lb/>
便擬高齋題列岫朝来秀色滿襜帷<lb/>
　　新正四日雪後方崑山思道過訪值余不在留詩<lb/>
　　而去奉答一首<lb/>
偶扶藜杖出柴荆虛却王猷過訪情高興自縁脩竹住<lb/>
通家還許小兒迎百年契分叨君厚一笑閒縁媿我輕<lb/>
留得新詩珠滿案紙牕殘雪共光榮<lb/>
　　楊儀部君謙纂述之餘頗修淨業瞻對無由悵然<lb/>
<pb n="KR4h0112_WYG_006-11b"/>
　　成詠<lb/>
不見髙人動經月似聞觀道獨澄懷一函自課維摩品<lb/>
百日方持白傅齋春到梅花開小閣夢囘涼月印空階<lb/>
從知不受風塵累二十年前已乞骸<lb/>
　　子重賦詩徴余逋畫未即踐言先以小幅展限就<lb/>
　　和来押<lb/>
飛嵐疉巘翠撑空畫得幽居似剡中滿地清隂山木合<lb/>
隔溪野色小橋通倚䦨詩思蕭蕭雨繞竹茶烟細細風<lb/>
<pb n="KR4h0112_WYG_006-12a"/>
想得髙人方閉户那知市上軟塵紅<lb/>
　　夏意<lb/>
五月江南櫻筍殘疎花吹盡緑漫漫雨来恰及梅黄候<lb/>
春去猶餘麥秀寒白日幽深茆屋靜野情蕭散苧袍寛<lb/>
美人何處經時别滿耳新蟬獨倚䦨<lb/>
　　次韻九逵山中步月<lb/>
黄葉蕭蕭没斷踪風將牢落入窮冬三更酒醒人何處<lb/>
千里月明山自重逺水浮村微見火碧烟藏寺但聞鐘<lb/>
<pb n="KR4h0112_WYG_006-12b"/>
知君逸思難分付都屬尋詩七尺笻<lb/>
　　虎丘劍池<lb/>
吳王理玉㡬千年水落池空得暮磚地下誰曾求寶劍<lb/>
眼中吾已見桑田金鳬寂寞隨塵劫石闕分明有洞天<lb/>
安得元之論往事滿山寒日散蒼烟<lb/>
　　石湖<lb/>
横塘西下水如油拂岸垂楊翠欲流落日誰歌桃葉渡<lb/>
涼風徐度藕花洲蕭然白雨醒煩暑無賴春山破晚愁<lb/>
<pb n="KR4h0112_WYG_006-13a"/>
滿目烟波情不極逰人還上木蘭舟<lb/>
　　席上題扇景夀外舅大參吳公<lb/>
解組歸来歲五更天教閒散養脩齡東華風浪今無夢<lb/>
南極休徴已見星閱世儘容醒眼白倚樓自愛晚山青<lb/>
扁舟或獻南飛曲慿仗東坡醉裏聽<lb/>
　　雞鳴山金陵勝處往歲葢屢逰之未有作也偶閱<lb/>
　　九逵逰慿虛閣記追賦一首<lb/>
金陵佳麗石頭城傑閣登臨正雨晴帝業稱雄維虎踞<lb/>
<pb n="KR4h0112_WYG_006-13b"/>
逰人選勝得雞鳴長江天際孤帆滅落日煙中萬瓦明<lb/>
滿目廢興題不得獨看名畫繞廊行<lb/>
　　與外甥陸之箕夜話<hi>安甫子</hi>
一笑燈前覩陸雲後生殊是逼吾頻文章有待成先志<lb/>
眉目分明見故人潘岳任咸千載恨何充王導一家親<lb/>
虛齋短榻寒相對禮數雖疎意却真<lb/>
　　上己日獨行溪上有懷九逵<lb/>
郭外青烟柳帶柔洞庭西去水悠悠故人不見沙棠楫<lb/>
<pb n="KR4h0112_WYG_006-14a"/>
燕子齊飛杜若洲日落晚風吹宿酒天寒江草喚新愁<lb/>
佳期寂寞春如許辜負山花挿滿頭<lb/>
　　寒食自横金歸汎石湖<lb/>
澤國春深霧雨收越城橋畔水爭流斷煙西去浮蒼嶼<lb/>
斜日中川起白鷗村店寂寥寒食節行人迢遞木蘭舟<lb/>
芳晴滿目東風急欲採汀花不自由<lb/>
　　侍柱國王先生西園游集<hi>園在夏駕湖上</hi>
名園詰曲帶城闉積水居然見逺津夏駕千年空往迹<lb/>
<pb n="KR4h0112_WYG_006-14b"/>
午橋今日屬閑人江南白苧迎新暑雨後孤花殿晚春<lb/>
自古會心非在逺等閒魚鳥便相親<lb/>
　　附王先生次韻<lb/>
吳王消夏有殘闉特起幽亭謝要津曲徑轉時迷到客<lb/>
短牆缺處見行人緑楊動影魚吹日紅藥留香蝶送春<lb/>
為問午橋閒相國自非劉白更誰親<lb/>
　　百花菴<lb/>
北郭名藍舊有名歲長無復百花深柴門日落空流水<lb/>
<pb n="KR4h0112_WYG_006-15a"/>
古木春来長緑隂滿眼風流文字業一龕荒寂道人心<lb/>
野橋詰曲通幽徑短䇿何時許重尋<lb/>
　　詠庭前藂菊<lb/>
寒英翦翦弄輕黄百卉凋零見此芳天意也應憐晚節<lb/>
秋光端不負重陽郊原慘淡風吹日籬落蕭條夜有霜<lb/>
輸與陶翁能領略南山在眼酒盈觴<lb/>
　　賦得野亭秋興<lb/>
斷雲狼籍近簾櫳天地蕭條四壁空盡日倚䦨黄葉雨<lb/>
<pb n="KR4h0112_WYG_006-15b"/>
一番吹髩白蘋風年光搔首孤鴻外山色供愁落照中<lb/>
欲寄閒情無那逺烟波江上採芙蓉<lb/>
　　贈王履約履吉兄弟<lb/>
春風獨目總琳琅素月流雲縹緲光未用寡辭推子敬<lb/>
故應相敵有元方百年有待麟呈瑞千里欣看雁逐行<lb/>
手結幽蘭成雜珮思君欲贈不能將<lb/>
　　揚州<lb/>
竹西簫管玉參差柳外樓臺舞陸離落日蕪城非故國<lb/>
<pb n="KR4h0112_WYG_006-16a"/>
春風后土有荒祠錦帆煙月千年夢禪榻情懷兩髩絲<lb/>
二十四橋何處是扁舟西去不勝思<lb/>
　　先大父有宿汶上之作舟中閱先集敬次嚴韻<lb/>
日暮風霾欲漲天獨臨古渡意悽然春光三月行當暇<lb/>
客子長途未息肩白漫河流還岸岸緑垂楊柳自芊芊<lb/>
當年汶上城何處一抹斜陽萬樹烟<lb/>
　　過張秋追懷武功先生遺跡<lb/>
投薪沈鐵事悠悠巨掃千尋壓上游河濟從来天下盡<lb/>
<pb n="KR4h0112_WYG_006-16b"/>
江淮今入地中流當時物論輕文士千載行人仰壯猷<lb/>
人事㡬囘桑海異依然高碣鎮東州<lb/>
　　魏家灣有感<hi>博平縣地也</hi>
博平縣裏侍親時四十年来兩髩絲竹馬都非前日夢<lb/>
枯魚空負此生悲已無父老談遺事獨有聲名繫去思<lb/>
憔悴平生塵土跡魏家灣水會能知<lb/>
　　柳色<lb/>
漫説鵞兒色似油何如楊柳緑幽幽初收宿雨濃於染<lb/>
<pb n="KR4h0112_WYG_006-17a"/>
逺映新波翠欲流十里蟬聲溪上路一痕斜照驛邊樓<lb/>
莫言濯濯無人愛别有春光在御溝<lb/>
　　懷石湖寄吳中諸友<lb/>
江梅千樹繞楞伽記得臨行盡著花青子熟時應憶我<lb/>
緑隂成處正思家聽鶯此際堪移酒燒竹何人共煑茶<lb/>
㡬度扁舟夢中去不知塵土在天涯<lb/>
　　午門朝見<lb/>
祥光浮動紫烟收禁漏初傳午夜籌乍見扶桑明曉仗<lb/>
<pb n="KR4h0112_WYG_006-17b"/>
却瞻閶闔覲宸旒一痕斜月雙龍闕百疊春雲五鳯樓<lb/>
潦倒江湖今白髪可能供奉殿東頭<lb/>
　　奉天殿早朝二首<lb/>
天外鳴鞭肅禁宸朝廷獻納有司存罘罳拂曙樓臺逈<lb/>
象魏連雲觀闕尊夾陛書思端萬笏上方求諫闢千門<lb/>
宫牆樹色深於染總受天家雨露恩<lb/>
　　其二<lb/>
月轉蒼龍闕角西建章雲斂玉繩低碧簫雙引鸞聲細<lb/>
<pb n="KR4h0112_WYG_006-18a"/>
綵扇平分雉尾齊老幸綴行班石陛謬慚通籍預金閨<lb/>
日高歸院詞頭下滿袖天香拆紫泥<lb/>
　　雨中放朝出左掖<lb/>
霏微芳潤浥霓旌厯落彤墀散履聲暝色浮烟迷左掖<lb/>
碧雲將雨近西清柳垂青瑣千絲重水落銀橋萬玉鳴<lb/>
沾灑不辭袍袖濕天街塵淨馬蹄輕<lb/>
　　雪後早朝<lb/>
月滿長安雪未消分明銀海瀉秋濤光迷萬馬璚珂亂<lb/>
<pb n="KR4h0112_WYG_006-18b"/>
勢壓雙龍玉闕高曙色漸分鳷鵲觀凝寒猶在鷫鸘袍<lb/>
負薪亦有號饑者願得君王發漢厫<lb/>
　　元旦朝賀<lb/>
仙音縹緲協和鸞天上春囘白玉闌日出雞人徐唱卯<lb/>
雪消風伯為驅寒萬方玉帛看王會一歲儀文重履端<lb/>
滿目昇平題不得白頭慚愧直金鑾<lb/>
　　進春朝賀<lb/>
玉殿千官拜冕旒紫衣京兆在前頭四時盛德初臨木<lb/>
<pb n="KR4h0112_WYG_006-19a"/>
先日嚴寒已送牛氣轉蒼龍當法駕風囘明庶動宸逰<lb/>
聖王和令思行慶次第頒恩下九州<lb/>
　　恭候大駕還自南郊<lb/>
聖主囘鑾肅百靈紫雲團葢翼蒼精屬車劍履星辰麗<lb/>
先駕旂常日月明十里春風傳警蹕萬方和氣協韶韺<lb/>
白頭欣覩朝元盛願續思文頌太平<lb/>
　　觀駕幸文華聽講<lb/>
朝下鸞輿幸講堂徐看天仗轉東廂翠旂拂柳宫牆繞<lb/>
<pb n="KR4h0112_WYG_006-19b"/>
清蹕穿雲閣道長千載明良真際會九朝文物舊彞章<lb/>
小臣漫厠䕫龍後彷彿還瞻日月光<lb/>
　　慶成宴<lb/>
花映珍盤出上供風吹韶頀落遙空坐聯日馭紅雲暖<lb/>
恩湛宫壺瑞露融一代禮成郊社後百年身際太平中<lb/>
晚酣不記歸来處彷彿春光玉殿東<lb/>
　　再與慶成<lb/>
日射宫花淑景柔春風重醉殿東頭嫚姍不厭倡優拙<lb/>
<pb n="KR4h0112_WYG_006-20a"/>
宣觀親承禮數稠天上露華恩湛湛庭中和氣鹿呦呦<lb/>
一聲響節驚禽散錦服中官進御羞<lb/>
　　實録成賜燕禮部<lb/>
北府書成奏尚方南宫拜詔許傳觴青春照坐宫花麗<lb/>
瑞露浮樽法酒香邂逅鸞臺修故事遂令牛走被餘光<lb/>
濃恩恰似朝来雨散作槐㕔六月涼<lb/>
　　臘日賜燕<lb/>
綺筵錯落映朱旗百辟承恩燕赤墀薦蜡尚存周典禮<lb/>
<pb n="KR4h0112_WYG_006-20b"/>
賜酺聊舉漢官儀中厨次第催傳䏑列坐雍容各覆巵<lb/>
潦倒不慙書獵字殷勤還賦伐檀詩<lb/>
　　端午賜扇<lb/>
剡藤湘竹巧裁將珍重瑤華出尚方四海清涼初拜賜<lb/>
一時懷袖總生光最憐明月難捐棄即有仁風可奉揚<lb/>
真覺自天題處濕墨痕狼籍露華香<lb/>
　　賜長夀綵縷<lb/>
紫宸朝下錫靈絲金水橋邊拜命時文繡自天騰五色<lb/>
<pb n="KR4h0112_WYG_006-21a"/>
光華約臂結雙螭重慚潦倒隨恩澤還忝班行覩盛儀<lb/>
願得君王千萬夀日華常照衮衣垂<lb/>
　　實録成䝉恩賜襲衣銀幣<lb/>
雙銀爛爛出朱提稠疊文繒五色絲天子不遺牛馬走<lb/>
侍臣還忝鳯凰池青霄寵渥兼金重白首遭逢補衮遲<lb/>
狼籍天香攜滿袖春風湛露寫新詩<lb/>
　　再賜銀幣<lb/>
流銀嘉幣上方琛晝錫駢蕃雨露深朽質何堪施綺縠<lb/>
<pb n="KR4h0112_WYG_006-21b"/>
虛名元自愧南金敢忘珍重酬千載圖補絲毫有寸心<lb/>
白髪茂恩何所自三年供奉忝詞林<lb/>
　　翰林齋宿<lb/>
春星爛漫燭㣲垣獨擁青綾向夜䦨宫漏隔花銀箭永<lb/>
蓮燈垂燼玉堂寒坐聆宵柝霜圍屋想見郊禋月滿壇<lb/>
鈴索無風塵土逺始知仙署逼金鑾<lb/>
　　興隆寺致齋<lb/>
漠漠香燈佛座前寢衣相對不成眠明禋夙奉廷中戒<lb/>
<pb n="KR4h0112_WYG_006-22a"/>
清淨來修物外縁竹樹湘簾新月色髩絲禪榻舊風烟<lb/>
無端忽憶朝元事笑隔春風又一年<lb/>
　　内直有感<lb/>
天上樓臺白玉堂白頭来作秘書郎退朝毎傍花枝入<lb/>
儤直遙聞刻漏長鈴索蕭閒青𤨏靜詞頭爛漫紫泥香<lb/>
野人不識瀛洲樂清夢依然在故鄉<lb/>
　　禁中芍藥<lb/>
仙姿綽約絳羅紳何日移根傍紫宸月露冷團金帶重<lb/>
<pb n="KR4h0112_WYG_006-22b"/>
天風香泛玉堂春千年想見翻階詠一笑羞稱近侍臣<lb/>
不似人間易零落上方元自隔凡塵<lb/>
　　逰西苑<lb/>
宛轉瀛洲帶幔坡<graphic n="KR2080" url="https://raw.githubusercontent.com/kanripo/KR-Gaiji/master/images/KR2080.png" mimeType="image/png"/>蜷玉蝀壓銀河廣寒遙見空中樹<lb/>
太液微生雨後波雲捲紅粧千步障鳯吹璚葢萬年柯<lb/>
太平見説宸逰簡馳道青青長薜蘿<lb/>
　　秋日再經西苑<lb/>
内苑秋清宿露晞盈盈日采動金扉松間翠殿團華葢<lb/>
<pb n="KR4h0112_WYG_006-23a"/>
天外銀橋入紫微錦纜稀逰青雀暗璚波無際白鷗飛<lb/>
彤牆高柳無人折時見中官一騎歸<lb/>
　　西苑詩十首<lb/>
　嘉靖乙酉春同官陳侍講魯南馬修撰仲房王編修<lb/>
　繩武偕余為西苑之逰先是魯南教内書堂識守苑<lb/>
　官因得盡厯諸勝旣歸隨所記憶為詩十篇<lb/>
　　萬歲山<lb/>
日出靈山花霧消分明員嶠戴金鼇東來複道浮雲逈<lb/>
<pb n="KR4h0112_WYG_006-23b"/>
北極觚稜王氣高仙仗乘春觀物化寢園常歲薦櫻桃<lb/>
青林翠葆深於沐總是天家雨露膏<lb/>
　　太液池<lb/>
泱漭滄池混太清芙蓉十里錦雲平曾聞樂府歌黄鵠<lb/>
還見秋風動石鯨玉蝀<graphic n="KR2080" url="https://raw.githubusercontent.com/kanripo/KR-Gaiji/master/images/KR2080.png" mimeType="image/png"/>蜷垂碧落銀山縹緲自寰瀛<lb/>
從知鳯輦經逰地鳬雁徊翔總不驚<lb/>
　　璚華島<lb/>
海上三山擁翠鬟天宫遙在碧雲端古来漫説瑤臺逈<lb/>
<pb n="KR4h0112_WYG_006-24a"/>
人世寧知玉宇寒落日芙蓉煙裊裊秋風桂樹露團團<lb/>
勝逰寂寞前朝事誰見吹簫駕綵鸞<lb/>
　　承光殿<lb/>
小苑平臨太液池金鋪約戸鎻蟠螭雲中帝座飛華葢<lb/>
城上鉤陳繞翠旗紫氣曾迴雙鳯輦青松猶有萬年枝<lb/>
從来清蹕深嚴地開盡碧桃人未知<lb/>
　　龍舟浦<lb/>
列殿隂隂水竇連漢家帝子有樓船蘭橈桂楫曾千里<lb/>
<pb n="KR4h0112_WYG_006-24b"/>
錦纜牙檣憶往年汾水秋風空落日隋隄楊柳漫清煙<lb/>
今皇别有同民樂不遣青龍漾碧川<lb/>
　　芭蕉園<lb/>
小山盤折翠㟏岈松檜隂隂輦道斜草長蘭亭迷曲水<lb/>
雨深桃洞自飄花紫雲依舊圍黄屋青鳥還應識翠華<lb/>
知是史臣焚草地文光隠隠結紅霞<lb/>
　　樂成殿<lb/>
太液東来錦浪平芙蓉小殿瞰虛明碧欄醮影雙龍卧<lb/>
<pb n="KR4h0112_WYG_006-25a"/>
緑水浮渠九島輕漾日金鱗堪引釣拂天翠柳亂聞鶯<lb/>
激流靜看飛輪轉天子無為樂歲成<lb/>
　　南臺<lb/>
青林迤邐轉迴塘南去高臺對苑牆煖日旌旗春欲動<lb/>
薰風殿閣晝生涼别開水榭親魚鳥下見平田熟稻粱<lb/>
聖主一逰還一豫居然清禁有江鄉<lb/>
　　兎園<lb/>
漢王逰息有離宫𤨏闥朱扉迤邐通别殿春風巢紫鳯<lb/>
<pb n="KR4h0112_WYG_006-25b"/>
小山飛澗架晴虹團雲芝葢翔林表噴壑龍泉轉地中<lb/>
簡朴由来堯舜事故應梁苑不相同<lb/>
　　平臺<lb/>
日上宫牆飛紫埃先皇閱武有層臺下方馳道依城盡<lb/>
東靣飛軒映水開雲傍綺疏常不散鳥窺仙仗去還来<lb/>
金華待詔頭都白欲賦長楊愧不才<lb/>
　　丙戌十月十日致仕出京二首<lb/>
獨驅羸馬出楓宸囘首長安萬斛塵白髪豈堪供世事<lb/>
<pb n="KR4h0112_WYG_006-26a"/>
青山自古有閒人荒餘三徑猶存菊興落扁舟不為蓴<lb/>
老得一官常卧病可能勲業上麒麟<lb/>
　　其二<lb/>
白髪蕭踈老秘書倦逰零落病相如三年虛索長安米<lb/>
一日歸乘下澤車坐對西山朝氣爽夢囘東壁夜牕虛<lb/>
玉蘭堂下秋風早幽竹黄花不負余<lb/>
　　阻氷潞河簡同行黄才伯<lb/>
長河十月朔風悲零落貂裘不受吹冰雪崢嶸驚歲晚<lb/>
<pb n="KR4h0112_WYG_006-26b"/>
江湖寂寞滯歸期誰憐阮籍窮途泣自笑穰侯見事遲<lb/>
忽憶同行黄太史篝燈何處擁書帷<lb/>
　　丁亥元旦次才伯韻<lb/>
東風早晚到天涯客子逢春正憶家栢葉漫傳元旦酒<lb/>
江梅應發故園花不愁逆旅無親戚依舊江湖有歲華<lb/>
深負鄭莊騰薦剡逰巖痼疾久煙霞<lb/>
　　聞雁有懷<lb/>
尺書不至意茫茫酒醒俄驚雁北翔迢逓秋聲連朔漠<lb/>
<pb n="KR4h0112_WYG_006-27a"/>
蹉跎歸思滿衡湘五更風雨青燈暗萬里江湖白髪長<lb/>
四海平生㡬兄弟年来凌亂不成行<lb/>
　　冰泮次才伯韻<lb/>
吹面東風不作寒斷冰千片下晴灘已知積雪經冬盡<lb/>
正好垂楊映水看滿目江山勞應接到家櫻笋未䦨殘<lb/>
只應今夜扁舟夢先繞吳門鬭鴨欄<lb/>
　　還家志喜<lb/>
緑樹成隂逕有苔園廬無恙客歸來清朝自是容疎懶<lb/>
<pb n="KR4h0112_WYG_006-27b"/>
明主何嘗棄不才林壑豈無投老地煙霞常護讀書臺<lb/>
石湖東畔横塘路多少山花待我開<lb/>
　　玉磬山房<lb/>
横牕偃曲帶脩垣一室都来斗様寛誰信曲肱能自樂<lb/>
我知容膝易為安春風薙草通幽徑夜雨編籬䕶藥欄<lb/>
笑殺杜陵常寄泊却思廣厦庇人寒<lb/>
　　石湖<lb/>
石湖煙水望中迷湖上花深鳥亂啼芳草自生茶磨嶺<lb/>
<pb n="KR4h0112_WYG_006-28a"/>
畫橋東注越來溪涼風嫋嫋青蘋末往事悠悠白日西<lb/>
依舊江波秋月墮傷心莫唱夜烏栖<lb/>
　　逰支硎天平諸山<lb/>
麥隴風微燕子斜雨晴雲日麗江沙遙尋支遁煙中寺<lb/>
初見天平道上花過眼溪山勞應接方春草樹發光華<lb/>
夕陽半嶺歸輿急慚愧城中自有家<lb/>
　　煎茶贈履約<lb/>
嫩湯自發魚生眼新茗還誇翠展旗穀雨江頭佳節近<lb/>
<pb n="KR4h0112_WYG_006-28b"/>
惠泉山下小船歸山人紗帽籠頭處禪榻風花繞髩飛<lb/>
酒客不通塵夢醒卧看春日下松扉<lb/>
　　喜雨<lb/>
弱雲將暝暗松關急雨蕭然落坐間山鳥近人呼滑滑<lb/>
春泉隔屋送潺潺小牕破睡茶甌淺别院生涼羽扇閒<lb/>
滿目新詩題不得登樓自看郭西山<lb/>
　　人日杜氏南樓題贈允勝<lb/>
城上殘雲爛漫垂樓頭人日喜晴時聊從節物占人事<lb/>
<pb n="KR4h0112_WYG_006-29a"/>
未放春風負酒巵病後光隂新白髪江南消息早梅枝<lb/>
草堂故事詩篇在應許多情杜甫知<lb/>
　　冬日謝克和送蠏<lb/>
勞遣霜臍到酒邊眼看郭索已垂涎翠螯啄雪真堪把<lb/>
赤甲含膏更可憐湖上人家收斷後江南風物看燈前<lb/>
<hi>吳中有看燈蟹</hi>居然動我江山興不忘詩人後惠連<lb/>
　　春雨漫興<lb/>
春雨蕭蕭草滿除春風吾亦愛吾廬高情時誦閒居賦<lb/>
<pb n="KR4h0112_WYG_006-29b"/>
老眼能抄種樹書金馬昔年貧曼倩文園今日病相如<lb/>
焚香燕坐心如水一任門多長者車<lb/>
　　雨後<lb/>
積雨初收風乍顛城南花事已茫然黄鸝繞樹空千囀<lb/>
白髪傷春又一年竹几蒲團供坐睡茗杯香鼎有閒縁<lb/>
客來莫話長安事自理南華外物篇<lb/>
　　趙侍御麗卿邀逰冶城<lb/>
落木蕭蕭帶雨空治城高處見秋風重將白髪逰江左<lb/>
<pb n="KR4h0112_WYG_006-30a"/>
依舊青山似洛中有客樽前談夢鹿何人天際慕飛鴻<lb/>
荒墩寂寞埋秋草猶自風流憶謝公<lb/>
　　徒步至寶光寺<lb/>
布襪青鞋短褐衣酒樽詩巻一僮隨白頭自笑曾供奉<lb/>
徒步誰憐老拾遺五畝喜聞秔稻熟重陽還恨菊花遲<lb/>
松寮竹谷逍遙地時有山僧乞小詩<lb/>
　　九日與彦明登雨花臺<lb/>
雨花臺上雨初乾野色江光落坐間豈謂旅逰逢九日<lb/>
<pb n="KR4h0112_WYG_006-30b"/>
共来把酒對三山老年節物偏生感到處雲林不負閒<lb/>
落木滿空秋萬里暝禽遙帶夕陽還<lb/>
　　靜隠<lb/>
掃地焚香習燕清蕭然一室謝將迎坐移白日花間影<lb/>
睡起春禽竹外聲心逺自應人境寂道深殊覺世縁輕<lb/>
問竒尚有門前客却恨青山不揜名<lb/>
　　閒居漫興<lb/>
深巷無人晝掩扉新晴庭院緑隂肥柳風吹絮河魨上<lb/>
<pb n="KR4h0112_WYG_006-31a"/>
花雨沾泥海燕飛殘睡未能消卯酒乍暄聊復試春衣<lb/>
東風緑遍江南草多少王孫怨不歸<lb/>
　　夏日睡起<lb/>
緑隂如水夏堂涼翠簟含風午夢長老去自於閑有得<lb/>
困來時與客相忘松牕試筆端溪滑石鼎烹雲顧渚香<lb/>
一鳥不鳴心境寂此身真不愧羲皇<lb/>
　　聞蛙<lb/>
青燈背壁夜微茫閤閤羣蛙正繞堂細雨黄昏貧鼓吹<lb/>
<pb n="KR4h0112_WYG_006-31b"/>
誰家青草舊池塘年來水旱真難卜我已公私付兩忘<lb/>
寄語繁聲休強聒吳城明日是端陽<lb/>
　　聞雞<lb/>
乍鳴滄海日東昇再唱長安萬户醒風雨何曾迷曉漏<lb/>
霜天還解散疎星誰憐半夜燈前舞常自衝寒馬上聽<lb/>
此日山牕呼不起壯心囘首總凋零<lb/>
　　顧華玉邀予為西湖之逰病不能赴詩以謝之<lb/>
舊約錢塘二十年春風擬放越溪船却憐白髪牽衰病<lb/>
<pb n="KR4h0112_WYG_006-32a"/>
應是青山欠此縁漫説西湖天下勝負他北道主人賢<lb/>
只餘好夢隨潮去月落空江萬樹烟<lb/>
　　上己日石湖小集<lb/>
楞伽湖上晚風和茶磨巖前宿雨過士女競浮青雀舫<lb/>
野人自占白鷗波春來花鳥閒情在老去山林樂事多<lb/>
辦取一樽酬令節扣舷聊和竹枝歌<lb/>
　　湛甘泉司馬以詩招逰衡山奉答<lb/>
家世衡陽有釣臺江湖流浪未能囘政懷桑梓千年計<lb/>
<pb n="KR4h0112_WYG_006-32b"/>
忽枉封題萬里來月滿羅浮勞我夢雲埋嶽麓待公開<lb/>
追攀見説襟懷壯倘許春風杖屨陪<lb/>
　　二月念六日遊天池諸山<lb/>
西北羣山列翠屏天池宛轉帯支硎行穿壑谷身忘倦<lb/>
忽聽松風酒又醒歲閏故應春緩緩民饑欣見麥青青<lb/>
老年行樂知無㡬莫負樽前雙玉瓶<lb/>
　　憶昔四首次陳魯南韻<lb/>
三年端笏侍明光潦倒爭看白髪郎咫尺常依天北極<lb/>
<pb n="KR4h0112_WYG_006-33a"/>
分香曾直殿東廊紫泥浥露封題濕寶墨含風賜扇香<lb/>
記得退朝歸院靜微吟行過藥欄傍<lb/>
　　其二<lb/>
紫殿東頭敞北扉史臣都著上方衣毎懸玉佩聽雞入<lb/>
曾帶宫花走馬歸此日香罏違伏枕空吟高閣靄餘輝<lb/>
三年歸卧滄江上猶記雙龍傍輦飛<lb/>
　　其三<lb/>
扇開青雉兩相宜玉斧分行虎旅隨紫氣氤氲浮象魏<lb/>
<pb n="KR4h0112_WYG_006-33b"/>
彤光縹緲上罘罳幸依日月瞻龍衮偶際風雲集鳯池<lb/>
零落江湖儔侣散白頭心事許誰知<lb/>
　　其四<lb/>
一命金華忝制臣山姿偃蹇漫垂紳媿無忠孝酬千載<lb/>
曾履憂危事一人陛擁春雲嚴虎衛殿開初日照龍鱗<lb/>
白頭萬事隨湮滅惟有觚稜入夢頻<lb/>
　　荆溪道中<lb/>
荆溪西下小舩通離墨銅棺在眼中坐詠風烟懷杜牧<lb/>
<pb n="KR4h0112_WYG_006-34a"/>
曾穿巖竇識張公逺山如畫雲開嶂落日供詩翠滿篷<lb/>
賸欲躋攀老無力空餘雙目送飛鴻<lb/>
　　人日喜晴有懷故友王履吉<lb/>
良辰樂事不相違一笑褰簾喜上眉浮弄新晴初日色<lb/>
破除殘臘早梅枝山林爛漫青樽在老病侵尋白髪知<lb/>
不見故人春滿眼臨風空賦草堂詩<lb/>
　　江隂道中賦贈王禄之<lb/>
春水浮煙柳映空蘭舟西下兩人同等閒機事楸枰外<lb/>
<pb n="KR4h0112_WYG_006-34b"/>
咫尺江山畫笥中一笑頭顱忘我老百年家世與君通<lb/>
不眠共理平生語落盡燈花月滿篷<lb/>
　　湯子重赴南雍<lb/>
望望金陵路不遙故人西上木蘭橈春風貰酒丹陽郭<lb/>
明月題詩白下橋壯志君方事行役暮年吾毎戀親交<lb/>
江城雪後梅花盡無限殷勤在柳條<lb/>
　　顧榮夫園池<lb/>
臨頓東來十畝莊門無車馬有垂楊風流吾愛陶元亮<lb/>
<pb n="KR4h0112_WYG_006-35a"/>
水竹人推顧辟疆早歲論文常接席暮年投社忝同鄉<lb/>
寄言莫把山扉掩時擬看花到草堂<lb/>
　　榮夫見和再疊<lb/>
為愛高人水竹莊㡬囘繫馬屋邊楊每開蔣徑延求仲<lb/>
常伴山公有葛彊陋巷誰云無轍跡城居曾不異江鄉<lb/>
春來見説多幽致開徧梅花月滿堂<lb/>
　　春日雨中<lb/>
彤閣煙輕翠陸離曉簾風急雨絲絲情淹宿酒春愁重<lb/>
<pb n="KR4h0112_WYG_006-35b"/>
坐弄殘棋晝景遲野色送青山半出煖㾗囘緑草先知<lb/>
老来自覺才情減開盡梅花未有詩<lb/>
　　人日期與孔周子重小集以事愆期獨坐有懷<lb/>
草痕簾影碧參差此日逢人有所思樊圃又看挑菜始<lb/>
江梅剛是試花時喜無冰雪春寒淺況值清明淑景遲<lb/>
有約不來成寂寞臨風再詠草堂詩<lb/>
　　穀日孔周子重禄之南樓小集<lb/>
靈莢初開第八蓂玉梅新試兩三英要知春早花期近<lb/>
<pb n="KR4h0112_WYG_006-36a"/>
喜卜年豐穀旦晴緑醑不教虛節叙白頭聊復話平生<lb/>
相攜莫便匆匆去新月南樓正自明<lb/>
　　伍疇中太守惠酒將過訪<lb/>
玉川有約到吾廬先遣長鬚致鯉魚老我草𤣥方寂寞<lb/>
故人乘興定何如山園夜雨剪春韭花徑春風候小車<lb/>
青眼交遊無㡬在白頭光景莫教虛<lb/>
　　齋居漫興<lb/>
香消古鼎靜沈沈寂寞城居似逺林日上樓臺朝氣爽<lb/>
<pb n="KR4h0112_WYG_006-36b"/>
燕飛簾幕夏堂深疎花淨掃風前迹碧樹新添雨後隂<lb/>
老覔知音殊意懶任教塵暗壁間琴<lb/>
　　春寒病起<lb/>
十日春隂一日晴春衫猶怯曉寒輕蕭條病骨梅花瘦<lb/>
宛轉閒愁蔓草生閉户新波平野岸倚樓山色繞江城<lb/>
東風早晚持樽酒去聽横塘滿樹鶯<lb/>
　　夏雨<lb/>
六月飛塵撲靣黄蕭然一雨破驕陽長風鼓浪翻茅屋<lb/>
<pb n="KR4h0112_WYG_006-37a"/>
宿霧排雲壓短牆秋事已占南畝喜午眠仍飽北牕涼<lb/>
登樓别啓西牕看横巻湘簾一片蒼<lb/>
　　袁與之送新茶薦以榮夫新笋賦謝二君<lb/>
揀芽駢笋薦新泉石鼎沙鐺手自煎一笑月團欣見靣<lb/>
百年玉板更參禪錦舒風籜春雷後翠展雲旗穀雨前<lb/>
珍重故人披拂意盡驅塵俗破昬眠<lb/>
　　秋夜<lb/>
宿酒微消睡思濃孤懐兀兀夜溶溶半牕涼影雙桐月<lb/>
<pb n="KR4h0112_WYG_006-37b"/>
一榻秋聲四壁蟲坐閱歲時成老大天教貧病養疎慵<lb/>
曾參際會無禆補羞更從人説卧龍<lb/>
　　九日招孔周諸君<lb/>
芙蓉波冷桂風涼晤語蕭疎白髪長青眼平生㡬親舊<lb/>
黄花荏苒又重陽越樽久湛金華露吳蟹初肥笠澤霜<lb/>
擬合羣賢酬一醉呼兒為掃玉蘭堂<lb/>
　　宗伯招湯子重逰虎丘<lb/>
入門連嶺翠崚增别徑穿雲次第登碧瓦參差蓬宇靜<lb/>
<pb n="KR4h0112_WYG_006-38a"/>
古藤依約紫厓崩眼中厯厯悲前刼方外悠悠愧老僧<lb/>
十載同逰半零落長明惟有佛前燈<lb/>
　　湯右卿寄十月菊<lb/>
奕奕秋光照眼新扁舟来自楚江濱多君珍重黄金贈<lb/>
老我衰遲白髪新應是晚香同臭味故教寒艶發清真<lb/>
誰言已落重陽後十月江南正小春<lb/>
　　再逰虎丘<lb/>
短簿祠前樹鬱蟠生公臺下石孱顔千年精氣池中劍<lb/>
<pb n="KR4h0112_WYG_006-38b"/>
一壑風煙寺裏山井冽羽泉茶可試草荒支澗鶴空還<lb/>
不知清逺詩何處翠蝕苔花細雨斑<lb/>
　　三月晦徐少宰同逰虎丘<lb/>
海湧峯頭宿霧開王珣祠畔少風埃林花落盡春猶在<lb/>
巖壑無窮客又來水囓滄池消劍氣雲封白日護經臺<lb/>
一樽不負探幽興更試三泉覆茗杯<lb/>
　　同南充王子正登崑山卧雲閣<hi>時為尹</hi>
春雨初晴白玉峯春風冠葢一尊同使君不負青山約<lb/>
<pb n="KR4h0112_WYG_006-39a"/>
高會還參白髪翁煙領夕陽飛鳥背天圍平野曲欄東<lb/>
怪來日暮衣裳冷身在卧雲高閣中<lb/>
　　春歸<lb/>
三月春光積漸微不須風雨也應歸與人又作經年别<lb/>
囘首空驚昨夢非江燕引雛芳草滿林鶯出谷杏花稀<lb/>
沈郎别有傷情地不為題詩減帶圍<lb/>
　　詠白燕<lb/>
高下翩翻雪羽齊江南社後絮飛時夢囘王謝烏衣盡<lb/>
<pb n="KR4h0112_WYG_006-39b"/>
舞罷昭陽縞袖垂簾外風輕銀剪剪釵頭春冷玉差差<lb/>
畫樓霜月傷心處只許張家盼盼知<lb/>
　　五月<lb/>
五月雨晴梅子肥杏花吹盡燕飛飛晴光已到青團扇<lb/>
士女新裁白苧衣黄鳥故能供寂寞緑隂何必減芳菲<lb/>
子雲自得幽居樂不恨門前轍跡稀<lb/>
　　五月望日登望湖亭<hi>是日微雨作風</hi>
木末虛亭瞰碧瀾倒飛天影入慿䦨嵐光浮動千峰濕<lb/>
<pb n="KR4h0112_WYG_006-40a"/>
雨氣薰蒸五月寒石磴躡雲芒履短松風吹雨苧袍寛<lb/>
狂吟莫怪遲歸去白髪還能㡬度看<lb/>
　　秋夜<lb/>
四壁鳴蟲露下餘片雲收雨酒醒初風撩墜葉秋聲早<lb/>
月印空庭夜色虚衰病不禁時序改蕭閒自與世情疎<lb/>
若為白首安眠地時有驚塵報羽書<lb/>
　　丁未九日與履約諸君同泛石湖就登上方<lb/>
宿雨初晴水拍天碧雲微斂日華鮮時當黄菊茱萸候<lb/>
<pb n="KR4h0112_WYG_006-40b"/>
秋在滄洲白鳥邊柳外畫橋人似蟻湖心蘭棹酒如泉<lb/>
攜壺更醉湖山上白髪重逢又一年<lb/>
　　汎湖<lb/>
春盡南湖碧玉流故人湖上共夷猶平橈野渡沿青草<lb/>
疊鼓中川起白鷗雲日霏霏梅子雨風蒲獵獵藕花洲<lb/>
行春橋外山千疊盡逐波光上綵舟<lb/>
　　是歲閏九月再汎<lb/>
剛喜重陽臨閏月不辭老病復登臺多情秋色依前在<lb/>
<pb n="KR4h0112_WYG_006-41a"/>
有待籬花故晚開佳節從知難再值青山端不厭重来<lb/>
畫船記取横塘路十里笙歌載月囘<lb/>
　　新夏<lb/>
暖風庭院草生香晴日簾櫳燕子忙白髪不嫌春事去<lb/>
緑隂自喜夏堂涼閒心對酒從時換老倦抛書覺晝長<lb/>
客有相過同一笑竹罏吹火試旗槍<lb/>
　　聞砧<lb/>
明滅疎燈鑒薄帷誰家𢷬練夜遲遲驚囘短夢千門月<lb/>
<pb n="KR4h0112_WYG_006-41b"/>
不斷秋風萬里思歲晚江城還自急天寒閨閣最先知<lb/>
高樓人靜星河爛正是霜華欲下時<lb/>
　　自華亭還吳夜泊磧礇<lb/>
放棹華亭指故園九峰晴色接吳門秋風沽酒唐行市<lb/>
斜日維舟磧礇村墟落風煙沙溆口人家燈火竹籬根<lb/>
機雲踪跡今何處一望岑山一斷魂<lb/>
　　袁魯仲邀登列岫樓<lb/>
故人湖上有高樓十載清尊續舊逰飛翠牕中仍列岫<lb/>
<pb n="KR4h0112_WYG_006-42a"/>
片帆天際見歸舟依然緑樹啼黄鳥無賴青山笑白頭<lb/>
不盡阿戎淹戀意渚雲江草兩悠悠<lb/>
　　是晚過行春橋翫月再賦<lb/>
行春橋上月娟娟杜若洲西宿畫船萬鏡不波天在水<lb/>
四山沈影夜如年已知世事皆身外肯著閒愁到酒邊<lb/>
宛轉清歌出林表晚煙依約正蒼然<lb/>
　　𤣥墓道中<lb/>
輕隂駮日水含沙二月江南好物華早辦行輿衝細雨<lb/>
<pb n="KR4h0112_WYG_006-42b"/>
不教山屐負梅花烟林滴翠千峰濕石磴穿雲一徑斜<lb/>
風泊晚烟寒不散磬聲遙識梵王家<lb/>
　　雨後虎山橋曉望<lb/>
虎山橋下水交流正是橋南宿雨收光福煙開孤刹逈<lb/>
洞庭波動兩峰浮已應浩蕩開胸臆誰識空濛是勝逰<lb/>
𣺌𣺌長風天萬里眼中殊覺欠扁舟<lb/>
　　夏日<lb/>
永夏茅堂風日嘉涼隂寂厯樹交加客来解帶圍新竹<lb/>
<pb n="KR4h0112_WYG_006-43a"/>
燕起衝簷落晚花領略清言蒼玉麈破除沈困紫團茶<lb/>
六街車馬塵如海不到柴桑處士家<lb/>
　　新秋<lb/>
秋風昨已到山塘坐愛閒庭過雨涼月榭誰家悲玉笛<lb/>
露桐虛井滴銀牀病侵肌骨驚寒早年入衰遲覺夜長<lb/>
氣候無慿殘暑在手中紈扇未能忘<lb/>
　　八月十四夜對月有懷<lb/>
月近中秋夜有暉幽人戀月卧遲遲及時光景寧須滿<lb/>
<pb n="KR4h0112_WYG_006-43b"/>
明日隂晴不可期清影一簾金瑣碎涼聲何處玉參差<lb/>
酒䦨無限懷人意都在庭前桂樹枝<lb/>
　　十五日<lb/>
銀漢無聲夜正中十分秋色小樓東空瞻朗月思𤣥度<lb/>
誰有高懷似庾公把酒金波浮桂樹捲簾清露滴梧桐<lb/>
碧雲何處人如玉惆悵東䦨一笛風<lb/>
　　十六夜<lb/>
入眼冰輪積漸摧白頭顧影重徘徊極知物理盈當缺<lb/>
<pb n="KR4h0112_WYG_006-44a"/>
自惜流年去不來蟋蟀早將寒氣至芙蓉都受露華開<lb/>
殷勤不負花前醉依舊清光在酒杯<lb/>
　　小至夜<lb/>
雲物熙微度曉光閉關聊復謝迎將隂陽自與時消息<lb/>
身世都歸日短長潦倒已無朝省夢氤氲空憶殿罏香<lb/>
向来心事葭灰冷贏得蕭蕭兩髩霜<lb/>
　　送彭赴嘉興訓導二首<lb/>
清時一命忝師儒百里鄰州接里閭志養於今欣有禄<lb/>
<pb n="KR4h0112_WYG_006-44b"/>
官貧莫嘆食無魚微名聊足酬初志多暇何妨讀舊書<lb/>
九十老人須在念頻頻書札問興居<lb/>
　　其二<lb/>
東望嘉禾近百程漫隨儒牒去親庭蟬聯宦業承三世<lb/>
辛苦傳家有一經我老自憐衰髩白汝行不失舊氊青<lb/>
還應别後鍾情處飛夢時時秀水亭<lb/>
　　戊午元旦<lb/>
黄鳥風簷逓好音白頭牕下整冠巾喜聞海上烽烟息<lb/>
<pb n="KR4h0112_WYG_006-45a"/>
又見人間日月新霽景騰輝金勝曉暖痕飛雪玉梅春<lb/>
何當載酒尋芳去緑滿郊原草似茵<lb/>
　　肇孫北行<lb/>
阿翁九十苦鍾情倚杖那堪送汝行璧水去逰天子學<lb/>
春風須聽上林鶯壯途初發千山軔雅志無忘萬里程<lb/>
三百年來忠孝在慎言無潰舊家聲<lb/>
　　己未元旦<lb/>
勞生九十漫隨縁老病支離幸自全百歲㡬人登耄耋<lb/>
<pb n="KR4h0112_WYG_006-45b"/>
一身五世見曾𤣥秪將去日占來日誰謂增年是減年<lb/>
次第梅花春滿目可容愁到酒樽前<lb/>
　　秋夜<lb/>
新寒髙閣夜何其野笛荒砧不斷思澤國變衰菰菜老<lb/>
長安迢遞帛書遲江空露下芙蓉葉月岀風吹桂樹枝<lb/>
何必潘郎能自省年來青髩已絲絲<lb/>
　<lb/>
　文氏五家集巻六<lb/>
</p>
<p>
</p>
  </div>
<div>
<head>文氏五家集巻七</head> <lb/>
    <p>
<pb n="KR4h0112_WYG_007-1a"/>
欽定四庫全書<lb/>
　文氏五家集巻七<lb/>
　　　　　　　　　　　　　明　文彭　撰<lb/>
　博士詩集上<lb/>
　　九日遊石湖次白二貞夫韻<lb/>
重陽誰泛石湖船秋水平吞萬里天翠管銀笙空外沸<lb/>
牙檣錦䌫鏡中牽西風著意吹烏帽紅葉如花落舞筵<lb/>
痛飲狂歌非慢世江山佳節自年年<lb/>
<pb n="KR4h0112_WYG_007-1b"/>
　　宴徐太傅園亭分得才字<lb/>
髙㑹追金谷諸公總上才名山當户列細雨拂簾廻把<lb/>
酒巖花落彈棊水閣開馬蹄歸獨緩知是習池来<lb/>
　　碧峰寺分得襟字<lb/>
地勝牽幽興僧閒澄道心昔年曽寄跡今日復登臨杉<lb/>
檜丹青古雲霞殿閣森慚余羇旅客乘醉一披襟<lb/>
　　和王二履吉湖上八絶<lb/>
　履吉讀書治平忽枉八絶恍然興故山之想書云壽<lb/>
<pb n="KR4h0112_WYG_007-2a"/>
　承故山侣也或能嗣響乎因而和之<lb/>
春到江南何處好石湖山水畫圗開新蒲嫰栁一時緑<lb/>
鸂鶒鸕鶿無數来<lb/>
三月暮春湖水平拖藍潑緑映空明青天倒映芙蓉障<lb/>
畫鷁徐飛錦繡城<lb/>
白鷺羣飛天倒開波揺山動水縈廻峭帆羡殺乘風舸<lb/>
何啻張騫槎上来<lb/>
茶磨楞伽疊翠屛汀州蘆筍立鵁鶄白雲輕薄揺波净<lb/>
<pb n="KR4h0112_WYG_007-2b"/>
黄鳥丁寜喚酒醒<lb/>
山壓晴湖水映山游人日暮不知還行春橋上好風景<lb/>
緑樹紅花滿目斑<lb/>
膓㫁春湖新水流傾城兒女踏青遊郊臺不識吳王事<lb/>
指㸃楞伽最上頭<lb/>
一簇桃花紅欲然數株楊栁緑生烟柰可春光留不住<lb/>
桃花零落絮漫天<lb/>
山西緋桃太含胡竹裏班鳩逐隊呼形勝有餘心獨苦<lb/>
<pb n="KR4h0112_WYG_007-3a"/>
王符閉户草潛夫<lb/>
　　别徐允升次段子辛韻<lb/>
君昔毗陵别余今白下歸帆飛大江月塵拂帝京衣心<lb/>
逐冥鴻杳愁添落葉稀百年渾去住何必更依依<lb/>
　　江中曉望<lb/>
萬壑争趨勢獨尊金焦東下海為門朝霞浴日霧欲滅<lb/>
秋氣横空天倒吞荆楚仲宣頻作客沅湘正則㡬招魂<lb/>
聖朝自媿獨貧賤滿目江山總淚痕<lb/>
<pb n="KR4h0112_WYG_007-3b"/>
　　丹陽道中同嘉弟<lb/>
昨夜乘潮發建康今朝潮落又丹陽天南星斗隨沙鳥<lb/>
江上風烟憶故鄉去住此身元不定飄零吾道孰行藏<lb/>
同舟爾亦同淪落對酒無言淚兩行<lb/>
　　送華従龍㑹試<lb/>
萬里闗河雪霰侵送君北上意何深風雲巳奮驊騮道<lb/>
霄漢猶縣鴻鵠心京國飛騰誰得似天涯流落獨難禁<lb/>
曲江見說花如錦此日春風滿上林<lb/>
<pb n="KR4h0112_WYG_007-4a"/>
　　陸原大書舫清游巻<lb/>
不繫身如汗漫仙左圗右史米家船白鷗飛盡青天杳<lb/>
讀到南華秋水篇<lb/>
　　立春日同彭孔加過袁與之桃花别墅<lb/>
愛爾桃花塢臨溪新草堂烟籠寒篠翠風轉野梅香積<lb/>
雪留殘白垂楊試淺黄山公行樂地時許野人狂<lb/>
春日尋幽賞行行路轉迷忽驚髙柳變似聽早鶯啼翠<lb/>
桁依危峙紅橋度淺堤即㸔新水滿疑入武陵谿<lb/>
<pb n="KR4h0112_WYG_007-4b"/>
　　新鶯<lb/>
霏霏拂地栁千條烟鎖紅欄十二橋最愛新鶯初出谷<lb/>
緑絲叢裏一聲嬌<lb/>
　　雨中懐段户部兄弟<lb/>
久雨惟饒睡髙樓苦憶君遥憐前夜月只隔一溪雲碧<lb/>
映船窓水香焚綺幙芸有懐吟不就空自惜離羣<lb/>
　　九日同王履約履吉過吕氏竹園<lb/>
不作龍山㑹同游吕氏園流雲度秋水修竹隠週垣棊<lb/>
<pb n="KR4h0112_WYG_007-5a"/>
局隨幽磵茱萸照酒罇琵琶彈一曲一聽一消魂<lb/>
　　華従龍邀遊石湖不赴次韻<lb/>
不到石湖今㡬時故人有約竟愆期非縁心亂辭蓮社<lb/>
却羨山公醉習池<lb/>
　　卧雲室<lb/>
白雲罨層簷空濛浩無極一卧三十年去来本無迹仰<lb/>
睇見飛揚㑹心自有得欲往従之游雲深不可測<lb/>
　　贈徐子仁<lb/>
<pb n="KR4h0112_WYG_007-5b"/>
金陵帝王居佳氣鬱以蒼幽人無外慕遯迹含其章結<lb/>
廬城之南謝喧聊尚羊鳥鳴青松下揮麈白門傍芳蘭<lb/>
轉光風蕙帳霏芸香纎鱗時泳躍翠羽恣翺翔對此忘<lb/>
利達日澹心彌良身逢明盛時雅志羞巖廊黙坐草太<lb/>
𤣥髙卧同羲皇朗咏太冲篇逺慕淮南王至理巳云得<lb/>
壽考日以強逍遥塵寰中此樂殊未央<lb/>
　　虎丘納涼<lb/>
六月不堪城市暑避喧聊復虎丘行珠宫錯落涼飈轉<lb/>
<pb n="KR4h0112_WYG_007-6a"/>
金磬玲瓏午氣清阮籍竹林非傲世幼輿丘壑自多情<lb/>
莫嫌歸棹遲遲發悟石軒前月巳生<lb/>
　　王繩武同游長干寺<lb/>
寳刹長干外登登紫蔓長曲池縣玉澗幽逕落天香旭<lb/>
日揺金塔纎雲擁畫廊偶同王子敬㸔竹到山房<lb/>
　　金陵雜歌十絶<lb/>
鍾山屹立羣山趨虎踞龍蟠天下無一代輿圗占厯服<lb/>
萬年形勝屬皇都<lb/>
<pb n="KR4h0112_WYG_007-6b"/>
臺城宫闕鬱相望金釭璧帶生輝光可憐侯景稱兵日<lb/>
尚講空門滅性章<lb/>
段岡三日紀吳功皇象竒書後代崇雨蝕苔侵荒草合<lb/>
何人移置大成宫<lb/>
沈約才華擅一時郊居作賦儉為師野人指㸃東田宅<lb/>
猶說梁王受禪詞<lb/>
遁跡鍾山事隠棲𤣥猿白鶴草堂低一朝出處違初志<lb/>
千載移文憶穉圭<lb/>
<pb n="KR4h0112_WYG_007-7a"/>
南朝諸寺石南門四百八十今誰存可憐惟有長干殿<lb/>
金碧參差勢獨尊<lb/>
陶公掛冠神武門華陽自築貞居室逃名那復論世事<lb/>
笑殺尚平婚嫁畢<lb/>
樂遊苑裏夜啼烏習家池邊春草枯何人得似山公醉<lb/>
試問髙陽舊酒徒<lb/>
蔣山松柏鬱蒼蒼昭明讀書臺巳荒芟煩畧穢見刪述<lb/>
金輝玉映垂琳琅<lb/>
<pb n="KR4h0112_WYG_007-7b"/>
桓伊一日聲輝赫騎従聨翩將逺適青谿橋畔逢王郎<lb/>
下馬停車三弄笛<lb/>
　　人日竹堂看梅<lb/>
今年春色早人日見梅花香入禪房静影隨初月斜折<lb/>
来烏几亂看去白雲賖東閣無由到詩成恵逺家<lb/>
　　仲春履吉與之永之小集得草字<lb/>
二月集嘉賓駘蕩春光早白日墮游絲黄鳥鳴聲好𤣥<lb/>
言互剖析至理窮探討觥籌雜笑歡髙懐自傾倒落霞<lb/>
<pb n="KR4h0112_WYG_007-8a"/>
尚遲留初月出杲杲雖無陳遵投亦有魏公掃相期終<lb/>
南山去拾金光草<lb/>
　　賦得簡寂觀送盧師陳兵部<lb/>
九江秀色結匡廬終静誅苑此卜居苦竹只今遺往蹟<lb/>
斗壇無復拜荒墟揮毫定接宣城筆梳羽咸看司馬車<lb/>
王事有程留不得却將佳麗付圗書<lb/>
　　聽鄰舟吹簫<lb/>
風急船難進春寒酒易消他鄉頻作客何處忽吹簫近<lb/>
<pb n="KR4h0112_WYG_007-8b"/>
水聲偏細凌虛興自豪可憐嬴女思飄泊在江臯<lb/>
　　舟中與顧貞叔夜話<lb/>
燭短光猶白茶傾火尚紅論心聽夜雨把袂怯春風浩<lb/>
浩江湖濶茫茫宇宙空茆山明日上羨殺葛仙翁<lb/>
　　雨中過紫陽橋<lb/>
狂風驟雨濕征袍據蹇微吟興亦髙只恐前身同鄭五<lb/>
灞橋何似紫陽橋<lb/>
　　道中望上宫<lb/>
<pb n="KR4h0112_WYG_007-9a"/>
䇿蹇行行路轉深上宫臺殿鬱森森朱旛縹𣺌雲中影<lb/>
玉磬玲瓏空外音丹竈有時窺白鶴砂牀何日試黄金<lb/>
我来欲訪茆君跡古洞雲封不可尋<lb/>
　　題折枝桃花<lb/>
折得桃花拂袖香美人含笑立東墻無言亦自成蹊逕<lb/>
解語争教不㫁腸<lb/>
　　題芭蕉士女<lb/>
雲鬢氷肌態横生釦階璚砌照人明午窓夢醒渾無事<lb/>
<pb n="KR4h0112_WYG_007-9b"/>
閒看芭蕉獨自行<lb/>
　　予既和履吉八絶因思湖上四時之景有不減於<lb/>
　　春者摘其可愛更賦六首<lb/>
朝霞明滅起来遲爽氣氤氲獨立時紅日未昇湖水浄<lb/>
五雲飜映碧琉璃<lb/>
飛霞散綺日欲落須㬰星斗生光芒鳴榔何處漁歌起<lb/>
欸乃先聞餘韻長<lb/>
月色湖光相盪射好風吹送水香來金鱗翠鬛漁人事<lb/>
<pb n="KR4h0112_WYG_007-10a"/>
擊鼓澄波似可哀<lb/>
五月山頭梅子肥絲絲細雨隨風飛衝泥蓑笠橋頭望<lb/>
得意漁舟先自歸<lb/>
久雨初晴花滿烟水清沙白静涵天雙飛燕子歡相語<lb/>
對浴鳬鷖喜並眠<lb/>
飛雪堆山山失翠動揺湖水白争光虛疑柳絮春風惡<lb/>
却喜梅花吹暗香<lb/>
　　舟中望靈岩<lb/>
<pb n="KR4h0112_WYG_007-10b"/>
方舟下横塘並駕趨𤣥墓出郭未十里而與靈岩遇江<lb/>
山信有靈塵囂巳殊路𤣥雲接琴臺朱藤縁狡兎吳王<lb/>
昔全盛離宫矗無數宸遊無定居鑾輿此恒駐飛甍臨<lb/>
絶巘曲水蒼龍渡凝雲遏清響繁花映華輅廊餘響屧<lb/>
名洞遶西施步一旦市朝變荒烟滿山樹繁華不須臾<lb/>
倐忽譬朝露彼美五湖人終為脫塵霧<lb/>
　　擬古<lb/>
大明覯暘谷納照稱物情商飈起天末而有巨細聲造<lb/>
<pb n="KR4h0112_WYG_007-11a"/>
化靡所私物我自不平至道無端倪六合隨虧盈一有<lb/>
不足者中心勞逢迎卓哉仲尼徒千秋誰與京䝉莊與<lb/>
李耳終令後世輕<lb/>
彈琴虛窓下悠悠太古心吾意有所感孰審少原簮蚩<lb/>
蚩市中兒知聲不知音鍾生伯子感荷蕢孔所欽此道<lb/>
久寂寞千載和氏琛鼓希黙然坐泪落沾羅襟<lb/>
仰睇浮雲征俯觀江漢流浮雲飛不定川流去不休俯<lb/>
仰既如此吾亦何所求人生在世間倐忽譬蜉蝣雖非<lb/>
<pb n="KR4h0112_WYG_007-11b"/>
金石堅百年寜悠悠往者不可及來者猶可修<lb/>
　　石頭城<lb/>
鍾山開帝宅天塹控神州夾道朱樓擁摩空貝闕浮興<lb/>
亡餘六代形勝屬三秋書劍十年夢蹉跎亦壯遊<lb/>
　　雙林里<lb/>
幽人樂大隠卜築雙林里翠樾落重隂清風散虛几誰<lb/>
能受拘纏吾道任張弛考槃磵之阿于以忘青紫<lb/>
　　侍顧華玉丈上方玩月<lb/>
<pb n="KR4h0112_WYG_007-12a"/>
晨䇿入石湖落景憇上方上方連巘崿疊障通河梁窈<lb/>
窕入深谷﨑嶔陟崇岡秋深氣蕭瑟雲薄天蒼涼萬木<lb/>
振長風羣卉彫嚴霜遐觀諧夙心周覽窮八荒徑仄步<lb/>
逶迤崕傾身低昂縁葛采石筆捫蘿拾蘭芳矯首睇飛<lb/>
鴻俯視空茫茫皇皇殿閣森霏霏靄霧黄望望皓首白<lb/>
耿耿銀河光坐久涼颸集泫露沾衣裳佳㑹合章縫友<lb/>
朋亦孔良緑醑何淋漓各舉浮白觴自憐骯髒骨零落<lb/>
同髙陽邂逅山公醉容我禰衡狂山水能娛人為樂殊<lb/>
<pb n="KR4h0112_WYG_007-12b"/>
未央夜静心益閒天籟雜鳴螿安得孫登徒長嘯和鸞<lb/>
皇何如王子晉緱山吹笙簧懐哉鴟夷子功成謝岩廊<lb/>
眷言仰前修千載永相望<lb/>
　　懐石湖<lb/>
不到石湖三十日猿驚鶴怨草堂隂竹林酒伴虛佳㑹<lb/>
野寺鶯花廢短吟自是窮途多慟哭非闗在坐少知音<lb/>
平生性癖耽山水未脫樊籠違素心<lb/>
　　訪雪次施侍御韻為袁邦正賦<lb/>
<pb n="KR4h0112_WYG_007-13a"/>
雪發山隂興須烹掃雪茶𤣥談消世慮淑氣動春華玉<lb/>
漏香沉燼青燈夜吐花孤吟成底事句穏足生涯<lb/>
　　徽州吳君得妙法製墨賦詩贈之<lb/>
新安松枝燒不絶紅霞碧焰相糾結收烟調搗三萬杵<lb/>
練作𤣥霜烏玉玦設来几案對端侯雲浮烟散光澄澈<lb/>
落紙三年不昏暗一㸃霜紈漆無别廷珪巳矣潘谷死<lb/>
此道只今誰得比水晶宮客汪廷器吳郎繼之真二美<lb/>
時時贈我兩三丸光黒異常心獨喜日日用之無間㫁<lb/>
<pb n="KR4h0112_WYG_007-13b"/>
經嵗方能半寸毁黄金可得柰墨無莫輕目前惟重耳<lb/>
嗟余不欲磨世人願得一笑臨池水<lb/>
　　訪顧子諫龍石山居<lb/>
愛爾村居好幽栖興不窮晚烟凝樹白霜葉映山紅飯<lb/>
煮香秔稻茶烹顧渚封明朝向城市不必念泥鴻<lb/>
　　夜宴子諫書齋啟窓見月喜而再賦<lb/>
徑僻無人到柴門夜不闗清樽開緑醑白月掛青山室<lb/>
静心逾妙香銷意亦閒無論去與往且復破愁顔<lb/>
<pb n="KR4h0112_WYG_007-14a"/>
　　送陸幼靈宰攸縣<lb/>
丱角即相知老大傷離别離别未足惜所悲在嵗月嵗<lb/>
月不我待種種巳白髮憶昨少小時所志在功業悠悠<lb/>
卒無成興言忽心熱送子雖云逺長沙亦宦轍親民惟<lb/>
令尹吾道在用拙能寛一分益定有近者悅貧賤吾常<lb/>
事衣食不茍缺富貴自有時榮華易消歇世人徒碌碌<lb/>
吾言非漫說執手無他言相期堅晚節<lb/>
　　新秋<lb/>
<pb n="KR4h0112_WYG_007-14b"/>
樓居難避暑一雨掃煩蒸蹔喜干戈洗欣看黎庻寜涼<lb/>
風期白苧爽氣薄青燈筆硯雖堪近悲愁賦未能<lb/>
　　湖上<lb/>
開嵗常懐湖上遊干戈阻絶未能酬水光山色依然好<lb/>
紅葉青松無柰秋驅㓂曽聞當日喜漁歌猶有昔時愁<lb/>
獨憐鷗鳥汀洲上來往飜飛得自由<lb/>
　　鷃林八景詩為趙都諫賦<lb/>
鳳皇山髙挿天青鳳皇山下雲冥冥雲消雨歇總無迹<lb/>
<pb n="KR4h0112_WYG_007-15a"/>
叠叠烟嵐虛翠屛　　　右鳳山雨雲<lb/>
皚皚白雪擁龍峯萬壑千岩在畫中貰得新醅開小閣<lb/>
褰幃正對玉芙蓉　　　右龍峯霽雪<lb/>
傍郭青帘入望髙酒香春煖思陶陶杖頭攜得青錢在<lb/>
更拉隣翁過小橋　　　右南郭酒旗<lb/>
車輪馬足擁飛塵來往闐闐實要津莫問王陽廻九折<lb/>
崆峒散髮是何人　　　右東岡使節<lb/>
銀河飛下九天寒濺玉飛珠映石欄盡日迎風看不足<lb/>
<pb n="KR4h0112_WYG_007-15b"/>
不須竒勝慕王官　　　右石澗水簾<lb/>
望中燈火燦斑斕獨有髙人静掩闗世事不須論感慨<lb/>
都來只隔一溪間　　　右市橋燈火<lb/>
春來雨足漲桐溪片片飛花落岸低自啟柴門閒倚杖<lb/>
静看新水浴鳬鷖　　　右桐溪春漲<lb/>
荻花飛盡晚蒼蒼月照陂塘秋露涼碧霧漸消光漸滿<lb/>
悠然一曲和滄浪　　　右柳塘秋月<lb/>
　　胡總制受王直降有詩志喜因次其韻<lb/>
<pb n="KR4h0112_WYG_007-16a"/>
出師本意戮鯤鯨擬掃妖氛繼頌聲心服巳看頻稽首<lb/>
威加咸各荷餘生便宜總得中權重處置深知妙筭成<lb/>
不用拊髀思衛霍海濱原自有長城<lb/>
　　初夏遊烟雨樓<lb/>
郭外空濛烟雨樓飛甍岌嶫峙中流三江形勝風濤轉<lb/>
萬井鶯花雉堞浮此日雲中見鄉國何時天際有歸舟<lb/>
停杯莫惜斜陽下新月纎纎暎逺洲<lb/>
　　遊鴛鴦湖示項君<lb/>
<pb n="KR4h0112_WYG_007-16b"/>
秀水亭前水荇香鴛鴦湖上浴鴛鴦逺天簫鼓迎歌扇<lb/>
倒影樓臺浸女牆華槳夷猶衝菡萏竹枝欸乃和滄浪<lb/>
莫言煩暑無由避月照波光玉露涼<lb/>
　　獅子林<lb/>
古石棱棱古寺西竒形怪狀類狻猊虗疑苔館深深見<lb/>
實有雲生冉冉低白石燈明禪課了青蓮花放梵音齊<lb/>
只愁三宿還生戀恵逺何妨一指迷<lb/>
　　樾徑<lb/>
<pb n="KR4h0112_WYG_007-17a"/>
入門百本循墻樹六月曽教落翠隂乍到只疑天竺國<lb/>
坐来元是比丘林森森古殿丹青剥細細苔花錦繡侵<lb/>
讀罷楞嚴時縱步間闗何處語幽禽<lb/>
　　古柏<lb/>
吳中昔有梁朝檜范相祠堂獅子林喬木只應占世澤<lb/>
禪闗時許坐鳴琴長廊野鶴巢香葉古殿丹青鎖翠隂<lb/>
深夜蛟龍時一吼獨驚諸葛少陵心<lb/>
　　晚步東禪寺<lb/>
<pb n="KR4h0112_WYG_007-17b"/>
落日敲門到蘭若白雲深鎖青蓮宫循牆老檜凌寒緑<lb/>
滿砌小草含霜紅香供寥寥晤大地梵音杳杳迷三空<lb/>
𤣥言一刻已陳迹何日叅得禪闗通<lb/>
　　憑虛閣<lb/>
憑虛閣上㡬廻來秋氣蕭森此日開金殿虛無通碧落<lb/>
青山相對即蓬萊蒼茫宇宙悲長劍荏苒風塵付酒杯<lb/>
獻賦十年猶未遂愁從西北望三台<lb/>
　　懐張子言時寓揚州<lb/>
<pb n="KR4h0112_WYG_007-18a"/>
君逃世網住揚州我累樊籠滯去留咫尺故人不相見<lb/>
飄零江海𣺌余愁燕南冀北總新句越水吳山非昔遊<lb/>
看劍引杯心尚壯不勞重念敝貂裘<lb/>
　　拂水崖分得寒字<lb/>
虞山西南太竒絶流泉迸出青崕湍横分一道地脉裂<lb/>
倒飛十丈天風寒注披射日金光草净瀉孤雲白玉盤<lb/>
洪厓華葢𣺌何許此時直欲招青鸞<lb/>
　　宿石門山<lb/>
<pb n="KR4h0112_WYG_007-18b"/>
秋老山開錦繡紋石門清氣獨氤氲水深隠隠潛龍穴<lb/>
巖峻時時過鹿羣芋栗未收看野燒松篁不整度秋雲<lb/>
地虛疑有仙人宅笙鶴嘈嘈静夜聞<lb/>
　　雪晴堯峰瞻眺<lb/>
臘日暉暉春欲動山行逸興此時須深秋磵道餘氷雪<lb/>
且折梅花對酒壺萬里寒雲凝不散一行饑鴈疾相呼<lb/>
具區只在諸山外指㸃堯峯入畫圗<lb/>
白白梅花半吐馨嶺頭風急酒初醒朱甍叅錯虛無見<lb/>
<pb n="KR4h0112_WYG_007-19a"/>
石磴㟏岈次第經天際舟航来片片水中岩壑望溟溟<lb/>
洞庭春到猶殘雪相對東西雙玉屛<lb/>
　　人日望亭舟中<lb/>
人日常年野寺遊今年人日滯孤舟誰憐杜陵寄佳句<lb/>
却憶故鄉添客愁忍見風雨忽慘淡不禁楊栁太輕柔<lb/>
浮名底事牽行樂極目清波雙白鷗<lb/>
　　鳳凰臺<lb/>
玉壘縁江南北分鳳凰臺髙髙入雲元嘉紀瑞空陳迹<lb/>
<pb n="KR4h0112_WYG_007-19b"/>
李白題詩真絶羣黄屋静移鳷鵲影彩霞猶見羽衣文<lb/>
不須灑淚新亭上慷慨狂歌日又曛<lb/>
　　黄山<lb/>
江激寒濤殷曉雷黄山門下海潮廻清秋白晝蛟龍舞<lb/>
翠壁丹崖錦繡開縹緲樓臺依日月虛無雲氣接蓬萊<lb/>
天風何處飛黄鶴笑指王喬歸去來<lb/>
　　聽濤<lb/>
金沙湖上水浮天夜夜寒潮到枕邊春水扁舟思范蠡<lb/>
<pb n="KR4h0112_WYG_007-20a"/>
秋槎八月候張騫風生蘆荻聲逾壯月照蒹葭興𣺌然<lb/>
小築茆齋真勝絶分明杜甫浣花川<lb/>
　　春雨<lb/>
春雨隂隂十日餘苔封曲徑掩精廬泥深門外無車馬<lb/>
自向山齋理舊書<lb/>
　　四月<lb/>
我愛江南小滿天鰣魚初上帶氷鮮一聲戴勝蠶眠後<lb/>
挿遍新秧緑滿田<lb/>
<pb n="KR4h0112_WYG_007-20b"/>
　　楚江秋泛為吳子賦<lb/>
有客欲登黄鶴樓掛帆十月辭揚州瀟湘月落洞庭晚<lb/>
巫峽猿啼雲夢秋攬勝定尋赤壁壘浩歌常傍白蘋洲<lb/>
杜陵李白風流在送爾扁舟汗漫遊<lb/>
　　春寒<lb/>
臘盡期春至春來寒更隆凝雲初漏日舞雪又旋空慘<lb/>
慘隂生潤重重箔䕶風梅花消息近應只在墻東<lb/>
　　柱山<lb/>
<pb n="KR4h0112_WYG_007-21a"/>
滄海浩無極空濛混太清寒潮初拍岸涼月已生明烟<lb/>
霧虛塵界星河動玉京三山真可接知有列仙行<lb/>
　　觀舞追次白樂天韻<lb/>
張燈留客舞茵開花鼓闐闐次第催拂袖即看嬌影亂<lb/>
鳴環真見細腰來節遲顧鶴餘流盼唱逺驚鴻思自廻<lb/>
頓履一聲隨樂止令人思築避風臺<lb/>
　　廣陵客懐<lb/>
落日停橈古渡頭繁華人說是揚州荒祠不見無雙樹<lb/>
<pb n="KR4h0112_WYG_007-21b"/>
錦䌫空傳十丈舟細雨入忩燈黯黯輕塵撲面思悠悠<lb/>
功名何事飜成累轉憶當年馬少游<lb/>
　　登君山<lb/>
君山北面大江開浪觸濤崩天地廻雲外孤帆時隠見<lb/>
望中雙島獨崔巍空濛烟霧樽前起鴻洞風塵海上來<lb/>
身世只從愁裏過出羣誰見濟川才<lb/>
　　江上有懐陳道復<lb/>
誅茆築室傍江隈地濶河平浦漵廻返照趂晴收晚稻<lb/>
<pb n="KR4h0112_WYG_007-22a"/>
深秋過雨長新苔並眠鸂鶒雙雙見對浴鳬鷖日日來<lb/>
苦憶故人城市隔一杯濁酒為誰開<lb/>
　　送張十二子饒之京<lb/>
寡合吾真嬾相知誰最深那堪鴻鵠志各有稻粱心野<lb/>
岸花争發長河柳帶隂别離未足惜願爾早為霖<lb/>
　　竹谷<lb/>
蔣翊開三益嵇康稱七賢風來聲戞玉月上影含烟最<lb/>
喜臨丹壑偏憐映碧泉㑹心時解帶消盡世塵縁<lb/>
<pb n="KR4h0112_WYG_007-22b"/>
　　九日懐吳山<lb/>
九月九日人共愛吳郡吳山吾獨憐湖波盈空天上下<lb/>
巒容過雨雲澄鮮捫蘿攀葛遊人路擊鼓吹笙何處船<lb/>
簪萸落帽誰復繼空餘嘉話令人傳<lb/>
　　夢中作<lb/>
羅襦初著照人明不語階前獨自行鸚鵡籠中渾識得<lb/>
忽然徐喚兩三聲<lb/>
　　行春橋<lb/>
<pb n="KR4h0112_WYG_007-23a"/>
湖上新波沒逺洲行春橋下繫孤舟林間黄鳥聲相應<lb/>
竹裏班鳩啼不休巳愛山光和雨潤即看柳色帶烟柔<lb/>
韶華不為春隂閣先折梅花次第遊<lb/>
　　拜郊臺<lb/>
越城橋邊拜郊臺越城橋外越兵來越兵一去無消息<lb/>
臺邊野花空自開澄湖水滿放畫舸白日山深生緑苔<lb/>
浮雲不見鴟夷子極目扁舟心轉哀<lb/>
　　詠白燕追次袁海叟韻<lb/>
<pb n="KR4h0112_WYG_007-23b"/>
驚見𤣥禽故態非雪翎玉首世應稀越裳雉尾姬周化<lb/>
瀚海烏頭漢使歸誤入梨花惟聽語輕沾柳絮似添衣<lb/>
珠簾不隔涼州路任爾差池上下飛<lb/>
　　古藤<lb/>
古藤偃蹇卧空村嵗月侵尋蝕蘚痕詰屈纏綿隨起伏<lb/>
蜿蜒下上欲崩奔渇虬飲澗驚還蹙玉蝀穿雲舞未蟠<lb/>
賴是支離辭世用天真自葆老丘園<lb/>
　　次韻董子元亂後見懐<lb/>
<pb n="KR4h0112_WYG_007-24a"/>
風日蕭條獨倚闌髙歌強笑不成歡頻年兵燹何時巳<lb/>
此日烽烟詎忍看千里故人勞問訊一時黎庶惜凋殘<lb/>
蹉跎嵗月驚新夢悵望雲間思𣺌漫<lb/>
　　玉蘭花次韻<lb/>
玉花千隊暎華筵勝賞須知異隔年香透窓紗凝郁烈<lb/>
影揺庭月鬬嬋娟歌停莫使空金斚賦就憑誰擘絳箋<lb/>
若向揚州比瓊樹未應聲價讓渠專<lb/>
　　劉給諫約遊西山不果<lb/>
<pb n="KR4h0112_WYG_007-24b"/>
燕山西面擁皇都曲曲樓臺罨畫圗瑶草琪花紛玉澗<lb/>
璇題金闕暎珊瑚烟霞自昔稱靈境風物如聞在給孤<lb/>
咫尺紅塵不能到夢遊何日訪蓬壺<lb/>
　　宴董學士新堂<hi>席上以碧桃花為供</hi>
學士新堂切禁垣賞筵秩秩詠斯干碧桃和露來天上<lb/>
玉醴生香出太官棊局往來隨勝負投壺還激罄交歡<lb/>
獨憐滄海將歸客後㑹難期強自寛<lb/>
　　初夏書懐<lb/>
<pb n="KR4h0112_WYG_007-25a"/>
初夏新晴事事宜定鑪香爇海南竒閒臨淳化羲之帖<lb/>
細讀開元杜甫詩石鼎颼飀閒鬬茗松枰剥啄試圍棋<lb/>
新篁脫粉芭蕉緑不怕星星兩鬢絲<lb/>
　　清秋氣朗庭無來賓蕭然髙卧喜而有作<lb/>
破屋蕭蕭一事無閒窓睡起客來疎空庭日轉清隂寂<lb/>
脩竹風輕翠影虛筆硯精良開几案雲天縹𣺌净階除<lb/>
此生誰謂儒冠誤養得閒身讀道書<lb/>
　　洞庭山岱心灣<lb/>
<pb n="KR4h0112_WYG_007-25b"/>
太湖波浪拍天浮曽向東山爛漫遊響水澗邊新濯足<lb/>
莫釐峯上試舒眸金庭玉柱開三界碧水丹山儗十洲<lb/>
輸與幽人能擇勝岱心灣上築髙樓<lb/>
　　春來久雨初晴過周公瑕棐几齋醉後書壁<lb/>
一春巳過八十日三月惟餘此日晴桃花李花總零落<lb/>
黄鳥白鳥羣飛鳴湘簾掩暎竹色净棐几拂拭雲花生<lb/>
莫道韶華去都盡蹔時晤賞愜幽情<lb/>
　　陸子虛園賞舞青霓牡丹<lb/>
<pb n="KR4h0112_WYG_007-26a"/>
穀雨園林萬緑齊名花驚見舞青霓朝霞麗日腥紅暎<lb/>
返照迎風翠暈低繡幕叅差香露滴雕闌髙下錦雲迷<lb/>
沉香亭上應如此却笑清平漫品題<lb/>
　　秋日寳塔寺言二尹小集<lb/>
秋日幽尋物外期行行出郭得招提官閒自覺紅塵逺<lb/>
地勝何妨白日遲雲散空花堪結社凉生别院試圍棊<lb/>
皇都車馬紛馳逐只隔城闉巳不知<lb/>
　　送許太僕元復之任滁州<lb/>
<pb n="KR4h0112_WYG_007-26b"/>
行人欲發栁依依南望滁陽送落暉地勝久知林壑秀<lb/>
官閒更喜簿書稀慚余濩落人聞少羨爾褰裳願不違<lb/>
執手欲言言不盡夢魂常繞秣陵飛<lb/>
　　詠門神<lb/>
煥然荼壘巳更新覩爾儀容定有神幸得貨財無悖入<lb/>
偏於風月自相親洞開喜有朝來客静掩何妨夜扣人<lb/>
待得功成身已退朱門白屋一般春<lb/>
　　送袁永之㑹試<lb/>
<pb n="KR4h0112_WYG_007-27a"/>
冀北多良馬最異是龍脊天子愛神俊應圗徧求索天<lb/>
閑雲錦羣汗血毛盡赤袁子千里姿早已奮伏櫪丈夫<lb/>
志萬里功名酬宿昔世人愛年少而子今白晳十四縛<lb/>
儒冠十五期射䇿嘉靖四載秋俄然魁選格鄰里擁道<lb/>
周嗟賞聲嘖嘖顧我蓬蒿人遂爾雲泥隔非無扶揺心<lb/>
羞刷冥鴻翮交期慚潦倒側身長充斥黙坐驚神魂傾<lb/>
想潛動魄忽枉瑶華音告我將逺適僕夫已盈門驪駒<lb/>
就行役杯酒陳祖道風帆催畫鷁望望黄金臺冠盖手<lb/>
<pb n="KR4h0112_WYG_007-27b"/>
可炙子今别我去瞻依天咫尺一朝登明堂指顧聲輝<lb/>
赫視草明光宫通名金閨籍致身青雲上那復戀故宅<lb/>
想君束髮時㑹合在朝夕三入金陵城歡好同作客出<lb/>
入共追隨疑義互剖析聚首十五年分暌心戚戚送子<lb/>
雖容易思子轉愁劇落日生秋風泣露沾衣掖回首望<lb/>
平川迢迢阻阡陌梧桐墜葉黄皓月當空白酒酣發大<lb/>
叫浩歌氣填臆歸期何𣺌漫别意多感激莫惜雙鯉魚<lb/>
寄我慰岑寂矯首睇飛雲殊覺天地窄出門大江横燕<lb/>
<pb n="KR4h0112_WYG_007-28a"/>
山馬頭碧<lb/>
　　題畫蘭<lb/>
光風薄叢蘭奕葉有餘香莫以一枝少九畹亦同芳<lb/>
　　人日祝京兆徐子九王履吉集停雲館得題字<lb/>
今年人日春意動梅花滿枝春草齊一聲倉庚送殘雪<lb/>
萬里新水生湖堤粗糲強將佳客供緗縹還許故人題<lb/>
難酬令節惟拚醉任性全身學馬蹄<lb/>
　　泊儀真<lb/>
<pb n="KR4h0112_WYG_007-28b"/>
落日不可渡孤雲天際浮乘潮辭白下巻幔入真州水<lb/>
氣生江霧星光肅斗牛此身何所似天地一虛舟<lb/>
　　題袁尚之合歡秋葵<lb/>
兩兩金英秋露消雙雙翠蒂釦階嬌分明合徳同飛燕<lb/>
並沐新恩出逺條<lb/>
　　飡霞樓為周羽士賦<lb/>
髙樓遥見赤城標笙鶴時来王子喬服食親傳金簡秘<lb/>
洪厓華葢㡬尋招<lb/>
<pb n="KR4h0112_WYG_007-29a"/>
霏烟五綵傍樓明吸盡瑶華禮太清夜静時聞環珮響<lb/>
天風吹落步虛聲<lb/>
　　同王繩武彭孔加王子卿袁氏四弟兄及嘉臺二<lb/>
　　弟登上方<lb/>
一春常畏雨勝賞及時須昨對雲岩月今開寳積壺飛<lb/>
花隨急盞落日動明湖未得飡霞法王喬何處呼<lb/>
　　宴外舅有斐堂<lb/>
丈人華屋好綺席㡬廻歡嘉樹雕闌倚銀筝玉指寒清<lb/>
<pb n="KR4h0112_WYG_007-29b"/>
狂元自愛禮數本來寛客散堂虛静開簾待月看<lb/>
　　虎丘酌茶送王子美遊揚州<lb/>
春風含冷動梅花陸羽泉亭試煮茶明日扁舟揚子渡<lb/>
虎丘回首碧雲賖<lb/>
吳王龍艦憶曽過隋帝行宫蔓草多君到揚州煩問訊<lb/>
錦帆風景近如何<lb/>
　　九月八日登天平<lb/>
翠壁丹崕劇可憐昔年曽酌白雲泉重尋鳥道縁垂葛<lb/>
<pb n="KR4h0112_WYG_007-30a"/>
醉倚龍門嘯逺天景物傷心秋色外樵歌滿耳落霞前<lb/>
一杯強為諸山進明日重陽無酒錢<lb/>
　　席上贈祥上人<lb/>
天平猶未到巳見石嶙峋落日照梵宇秋風吹葛巾賓<lb/>
朋多曠逹雲物任鮮新麗藻逢支遁吾儕媿許詢<lb/>
　　送王禄之㑹試得姑字<lb/>
我聞蓬萊之山乃在碧海之東隅雲霞五色成虛無玲<lb/>
瓏窓隙翠羽鋪中有玉臺金樹紛縈敷曲房阿室木鷄<lb/>
<pb n="KR4h0112_WYG_007-30b"/>
珊瑚青苔紫芝石髓菖蒲仙人来止多歡娛逍遥慮紆<lb/>
何蘧蘧又聞金華東觀乃在西北之上京台階清切稱<lb/>
天衢彤樓紺殿黄金扉玉墀丹陛羣公趨王郎真是天<lb/>
上人手持一顆明光珠秋風别我獻天子自謂駿馬今<lb/>
應圗看君意氣横秋空扶揺九萬誰能拘瞻依日月光<lb/>
沐浴皇恩殊此時不羨王子喬乘雲跨鶴飛雙鳬王郎<lb/>
王郎真丈夫功名唾手如轉轤始聞奮翮自白下復道<lb/>
朝天入帝都帝都遥遥三千里惜别誰忍歌驪駒殷勤<lb/>
<pb n="KR4h0112_WYG_007-31a"/>
把袂重致詞且為王郎立斯須相看巳有雲泥隔此身<lb/>
那得同馳驅君今巳立白玉堂如入員嶠登方壺我今<lb/>
栖遲原憲貧亦是飡精鍊液之仙姝撫心茫茫淚如霰<lb/>
望君去去不可呼望君去去不可呼願解腰間金僕姑<lb/>
　　走筆送張主簿致仕還燕<lb/>
秋老江南木葉凋征人欲發恨迢迢不須更說陶彭澤<lb/>
五斗従來懶折腰<lb/>
　　沈工部桃花書屋<lb/>
<pb n="KR4h0112_WYG_007-31b"/>
君住桃花塢何如鄭子真應同潘岳縣非是武陵民香<lb/>
散餘書帙花飛襯舞茵十分春色好劉阮問迷津<lb/>
　　石子岡望江<lb/>
長江望不極劃然射雙眸風帆迅飛鳥却逐東逝流落<lb/>
霞照寒影爽氣生清秋羇懐三十日何如此日遊<lb/>
　　茅山<lb/>
盤廻繞山足望望山之椒丹厓出殿角落日風蕭蕭時<lb/>
聞金磬聲還向空中飄閴寂無來踪慮澹滋彌消閒庭<lb/>
<pb n="KR4h0112_WYG_007-32a"/>
候月出長松生夜濤<lb/>
　　送袁補之㑹試兼簡永之<lb/>
彚進誰憐貢禹心交期潦倒仲宣襟長河風雪催行役<lb/>
上苑鶯花㡬盍簮海内弟兄三嵗别天涯功業二毛侵<lb/>
張儀自信猶存舌慷慨時歌梁父吟<lb/>
　　金陵遇雪<lb/>
霏霏朔雪滿郊衢此日樓臺氣象殊雙闕叅差浮白玉<lb/>
九門深寂約金鋪斜飄殿角罘罳暗漸積宫墻閣道迂<lb/>
<pb n="KR4h0112_WYG_007-32b"/>
惟有秦淮萬楊栁獨將春色報皇都<lb/>
　　江<lb/>
不見長江險寜知天地浮金焦當萬壑日月盪中流波<lb/>
浪潛鮫室雲霞結蜃樓乘槎吾有興直欲犯牽牛<lb/>
　　金陵<lb/>
此日帝城游風烟入望愁青山暎黄屋緑水浸紅樓髙<lb/>
樹宫墻繞新波太液流雨花臺上望無處不宜秋<lb/>
　　題老子<lb/>
<pb n="KR4h0112_WYG_007-33a"/>
出闗新述五千言朗目疎髯氣浩然周日曽為柱下史<lb/>
畫圗今復見神仙<lb/>
　　湖上懐王二履吉<lb/>
湖上晴光劇可憐水清沙白净姢姢瑶杯停手風生渚<lb/>
翠管迎船月在天静裏懐人黄鳥渡醉中開巻白雲篇<lb/>
落霞一片漁歌起却憶鴟夷思惘然<lb/>
　　余有别業在笠澤之上嘗課耕於此因閱黄太史<lb/>
　　漁父詞喜而繼作聊以述其自得之樂也<lb/>
<pb n="KR4h0112_WYG_007-33b"/>
槲葉新罾舴艋船衝風逐浪去如烟無姓字少牽纏儂<lb/>
住吳淞不記年<lb/>
春煖融融雪乍消江頭潑潑長春潮風漸起浪初髙網<lb/>
得江鮮破寂寥<lb/>
無利無名一老翁筆牀茶竈任西東陸魯望米南宫除<lb/>
却先生便是儂<lb/>
山逺江深無四鄰烟波惟有一漁綸鳬鴈侣鷺鷗親自<lb/>
是人間快活人<lb/>
<pb n="KR4h0112_WYG_007-34a"/>
吳淞江上是儂家每到秋來愛荻花眠未足日初斜妻<lb/>
喚船頭看落霞<lb/>
釣得鱸魚不賣錢船頭吹火趂新鮮樽有酒月將圎落<lb/>
得今宵一醉眠<lb/>
八月斑魚逐曉風家家方出釣魚䂬鰕作餌竹為弓睡<lb/>
起朝來日影紅<lb/>
夜深結網一燈紅吹笛鄰舟攪睡濃雪夜月雨晴風都<lb/>
是漁家一醉中<lb/>
<pb n="KR4h0112_WYG_007-34b"/>
臘月捱氷上白魚衝風冒雪欲何如膚欲裂手仍拘免<lb/>
得求人樂有餘<lb/>
　　人日訪沈氏兄弟<lb/>
新年多雨雪人日尚隂氛世事已如此勞生何足云草<lb/>
堂誰寄語故友惜離羣他日相思處吳淞江上雲<lb/>
　　穀日迎春見雪<lb/>
雪霰集崇朝紛紛墜復飄春從明日至臘向此時消不<lb/>
恨遲梅蕋行將變柳條豐年應足兆隨意老漁樵<lb/>
<pb n="KR4h0112_WYG_007-35a"/>
　　春日東郊訪盧文厚<lb/>
春日東郊外風光事事新杏梢紅欲破柳色緑初勻野<lb/>
水侵溪岸輕風起陌塵數椽茅屋底愛爾獨安貧<lb/>
　　伯起入山有懐<lb/>
草草還山去應嫌城市喧避人修静業散帙愛空門嵐<lb/>
翠迎窓潤鶯聲入耳繁石湖春色好羨爾獨傾尊<lb/>
　　題孫氏清䕃閣次孔加韻<lb/>
孫侯賜第吳邑東華堂虚敞生清風朱欄繡幙看不足<lb/>
<pb n="KR4h0112_WYG_007-35b"/>
别開小閣居其中一逕逶迤曲曲通窓前一樹青梧桐<lb/>
覧輝威鳳下髙幹窺人紫燕穿簾櫳清樽坐上客常滿<lb/>
主人霏雪呈雕龍豈無勲業繩祖武自愛大雅多舂容<lb/>
豈無韜略同儔軰所志不在敵與戎平生巳有清秘癖<lb/>
昂藏獨立羞雷同眼前萬事不如意欲移王屋追愚公<lb/>
世人嗤君迂且庸胡為不為横與縦君言世人知而通<lb/>
胡為碌碌徒書空横琴在膝月在牖何必執㦸隨揚雄<lb/>
相如逸才命運窮著書不得從東封焚香獨坐對髹几<lb/>
<pb n="KR4h0112_WYG_007-36a"/>
聊當燕然勒石功<lb/>
　　題畫馬<lb/>
閒來快讀馬蹄章任性全身樂正長内廏豈無尋丈地<lb/>
令人伏櫪憶孫陽<lb/>
　　王希堯自𤓰州過訪<lb/>
忽爾辭京口飜然訪敝廬寒雲殘臘盡落月夜窓虚世<lb/>
事惟看鏡生涯好著書扁舟揚子渡悵望獨愁余<lb/>
　　春城閒眺<lb/>
<pb n="KR4h0112_WYG_007-36b"/>
閶闔城頭春草長緑楊早巳滿横塘桃如解語垂垂發<lb/>
燕亦多情故故忙雲白天青山疊翠日髙風煖水生香<lb/>
無端盡日溪邊坐典却春衣醉夕陽<lb/>
　　壽郡伯胡公乃翁八袠<lb/>
君不見西華之山凌碧虚鍾靈毓秀神仙居盤礴日月<lb/>
枕扶輿廣平方成委丹廬黄苓紫芝無處無青鳥白鶴<lb/>
時相呼金燈交錯如珊瑚懸崕窈窕通蓬壺我聞維嶽<lb/>
降甫申山靈集聚多竒珍異人往往乘時出飄颻不縛<lb/>
<pb n="KR4h0112_WYG_007-37a"/>
寰中塵道髙徳卲常轗軻媿殺腐䑕羞鵷雛豈無勲業<lb/>
動當世不勞政事躭文儒歸來自理山中屋整頓松筠<lb/>
友麋鹿有時長嘯學蘇門一似陶潛愛籬菊三十年餘<lb/>
變鬒髮閉門不問黄金闕讀書養性還灌園山中四時<lb/>
知嵗月閬風𤣥圃不可居閒来學得飡霞法洞中僊侣<lb/>
時相逢八十優游樂無窮上友安期浮丘公下揖子晉<lb/>
葛仙翁璚裾玉舄氣瀟洒手揮如意談𤣥空百年去去<lb/>
即常生服食不須毛骨輕南極耿耿垂明星西望佳氣<lb/>
<pb n="KR4h0112_WYG_007-37b"/>
雍州城綵衣迢迢阻江麓養志至今食君禄髙堂不得<lb/>
試兒啼霞觴遥進杯中醁吳門有士卧空谷為君髙歌<lb/>
鶴南曲<lb/>
　　題蹴踘圗<lb/>
莫問三郎沉醉無毬塲握手笑相呼繁華消歇須臾事<lb/>
傳得當年蹴踘圗<lb/>
　　秦淮閒泛<lb/>
秦淮秋净水生紋看見鍾山起白雲但得畫船常載酒<lb/>
<pb n="KR4h0112_WYG_007-38a"/>
不妨疊鼓散鷗羣<lb/>
　　雨華臺<lb/>
石頭城裏㡬廻遊萬里孤鴻下逺洲落日雨華臺上望<lb/>
山青雲白正宜秋<lb/>
　　走筆和張伯起郊園感懐<lb/>
澤國風光何處好伍胥祠下百花洲相看只隔盈盈水<lb/>
悵望還生𣺌𣺌愁正是湖山凝逺眺可堪雲日麗清秋<lb/>
何當獨買扁舟去茶磨山前爛漫游<lb/>
<pb n="KR4h0112_WYG_007-38b"/>
　　海棠山鵲<lb/>
萬里春光蕩冶情海棠晴晝太憨生捲簾不覺游絲墮<lb/>
忽聽一聲山鳥鳴<lb/>
　　滄浪亭<lb/>
昔日蘇公遊衍地于今清勝屬髙僧虛亭獨坐渾無事<lb/>
惟有楞嚴一巻經<lb/>
　　對月有懐胡季孚呈孔加伯起<lb/>
放棹辭城市虛堂早見招停杯新雨歇對月故人遥愁<lb/>
<pb n="KR4h0112_WYG_007-39a"/>
裏睂頻蹙風前首重搔翻思前夜别魂向一時消<lb/>
　　空侯<lb/>
春風衆樂奏空侯怨抑多為君彈一曲公今無渡河<lb/>
　　上巳石湖祓禊<lb/>
風光日漸遲川原淑景移逢兹少長集攬此湖山竒上<lb/>
侍白髮親正乃芳春時禊事聊爾修觴詠隨所之心曠<lb/>
神亦怡豈惜滯還期楞伽同曲水三日恣游嬉<lb/>
　　新正六日山行見梅花<lb/>
<pb n="KR4h0112_WYG_007-39b"/>
開嵗隂隂今日晴梅花的的照人明入山早巳饒春色<lb/>
對景寜忘感物情海外烽烟無上䇿天涯勲業媿浮名<lb/>
明朝人日尤難遣貰得新醅且自傾<lb/>
　　二月三日大雪因憶往嵗石湖看雪亦是日也倭<lb/>
　　寇未寜城中戒嚴不得出遊有懐却寄季孚<lb/>
憶昔楞伽看雪時梅花萬樹玉叅差頻年蹤跡空魂夢<lb/>
此日湖山阻亂離俛仰嵗時如信宿蹉跎事業媿相知<lb/>
春風爛漫原無限只恐時清未及期<lb/>
<pb n="KR4h0112_WYG_007-40a"/>
　　玉陽仙選壽史恭甫<lb/>
玉陽之山雲英英玉女祠前春水浤仙人騎鹿過東海<lb/>
相邀服食修長生嘈嘈笙鶴來雲軿蔡經初見王方平<lb/>
有時月底聞歌聲分明馭氣遊蓬瀛人生此樂真自得<lb/>
百年去去隨虛盈富貴囂然直可輕有才不用空浮名<lb/>
即今甲子巳一週巗壑放浪無逢迎君扳玉樹肯相待<lb/>
我欲從君禮太清<lb/>
　　次韻荅李太史<lb/>
<pb n="KR4h0112_WYG_007-40b"/>
曽試山中茗無如雨後泉浮花凝白乳然竹散青烟禪<lb/>
榻論文細虛堂晤語𤣥何當謝塵鞅來結碧山縁<lb/>
　　雨後山行次華學士子潛韻<lb/>
夙有登臨癖新涼豁素襟羣公皆建業髙㑹儗山隂覽<lb/>
物知時改談𤣥悟道深水流看不息隨處洗塵心<lb/>
　　夢中題朱竹<lb/>
淇園一雨洗塵埃忽變朱顔破緑苔春夜珊瑚暎燈火<lb/>
丹山赤鳳下瑶臺<lb/>
<pb n="KR4h0112_WYG_007-41a"/>
　　題南橋范子潤園亭<lb/>
仲夏園林好薄隂碧樹重孤花猶灼灼一鳥鳴嗈嗈幽<lb/>
逕抽新竹清風奏古松新茶煮初熟有客忽過從<lb/>
　　二月一日大雪同孔加魯仲公瑕嘉弟遊虎丘<lb/>
曲逕深埋短簿祠行行如失白蓮池髙臺層叠銀成砌<lb/>
古木横斜玉壓枝弭害已占盈尺瑞陽春難和郢中詩<lb/>
梅花不是違時候只待東風次第吹<lb/>
　　暮春遊虎丘<lb/>
<pb n="KR4h0112_WYG_007-41b"/>
悟石軒前草似茵劍池水滿碧粼粼浮圗麗日諸天逈<lb/>
新緑敷隂萬樹勻不到一年如隔世尚餘三日是殘春<lb/>
艱難莫問烽烟事濁酒隨時且慰人<lb/>
　　虎丘别諸親友<lb/>
風日虎丘好諸親送我時殷勤一杯酒巳作隔年期身<lb/>
為浮名累心猶故國思他鄉見花柳折得寄憑誰<lb/>
　　蓮花寺㸔桃花<lb/>
貧賤出門難那知花事闌已愁連日雨更怯一春寒野<lb/>
<pb n="KR4h0112_WYG_007-42a"/>
寺雖牢落夭桃猶未殘偶然乘興過隨喜一回看<lb/>
　　四飛山莊示肇兒<lb/>
創業誠非易躬耕也自便儉勤知有益辛苦自無愆巳<lb/>
喜通阡陌還宜近簡編㑹深耕讀理應自有豐年<lb/>
　　訪唐應徳荆川别業<lb/>
久負論文約相違頻夢君碧山開别墅白社鎖閒雲㑹<lb/>
晤偏難値懐思空未聞王猷興盡返鼓楫動鷗羣<lb/>
　　期遊平山堂不果<lb/>
<pb n="KR4h0112_WYG_007-42b"/>
春盡揚州水拍堤堤邊楊柳緑絲絲髙懐儗向平山盡<lb/>
勝日難將樂事期山色有無空秀句心情感慨惜多岐<lb/>
明朝又逐紅塵去回首烟霞繫我思<lb/>
　　和楊𢎞之大叅遊金山見懐<lb/>
金山三月暮春遊麗日澄江銷客愁自愛廻瀾臨砥柱<lb/>
非闗望海上髙丘叅差臺殿中天起浩蕩乾坤日夜浮<lb/>
勝賞巳知君獨擅郢中佳句自難酬<lb/>
　　早發揚州至邵伯湖<lb/>
<pb n="KR4h0112_WYG_007-43a"/>
早發揚州路行行邵伯湖輕舟隨社鳥落日下平蕪汨<lb/>
沒漁舟杳蕭條旅思孤憑將一樽酒隨意宿前途<lb/>
　　漂母祠<lb/>
漂絮淮濱知㡬人當時誰復念王孫莫言此日千金報<lb/>
自是難忘一飯恩<lb/>
　　泊舟八里灣<lb/>
久旱苦無水泊舟八里灣風生沙撲面霞起日沉山深<lb/>
夜聞愁語侵晨候啟闗従来知世路羨殺白鷗閒<lb/>
<pb n="KR4h0112_WYG_007-43b"/>
　　師家閘<lb/>
水澀舟膠春晝明振衣隨步得閒行萬株楊柳縁堤古<lb/>
一帶清泉觸石鳴無數青山圍秀色有時黄鳥度新聲<lb/>
不堪沛北風塵路翻動江南行樂情<lb/>
　　連日無水日行五六里十二日自魯橋至石佛一<lb/>
　　日過五閘喜而有作<lb/>
日日問前途還應有水無傳言半疑信欲進且躊躇忽<lb/>
爾河流駛全消旅思孤一朝行五閘世事若為虞<lb/>
<pb n="KR4h0112_WYG_007-44a"/>
　　南旺<lb/>
輕風獵獵薄新蒲喜得闗河春未徂白鳥衝波隨舴艋<lb/>
緑楊隔岸喚醍醐千金汶上空遺跡一片江南錯自呼<lb/>
辛苦驅馳縁底事令人對酒媿漁夫<lb/>
　　將至京作<lb/>
神京縹𣺌接三台驛路春光景物催魚躍驚濤迎浪轉<lb/>
燕巢髙岸逐風廻射時商賈争先後候閘舟航滯去来<lb/>
一自隗生身顯後有誰把酒酹荒臺<lb/>
<pb n="KR4h0112_WYG_007-44b"/>
　　潞河道中聞東倭猖獗<lb/>
滄州去去是天津又逐鷄聲潞水濱世路艱難青眼盡<lb/>
浮名奔走白頭新柳枝標淺依依近燕子迎船故故親<lb/>
漸近神京方自慰不堪鄉國有風塵<lb/>
　　舟中見白燕<lb/>
擊鼔開船遡上流行行日巳近皇州㸃波白燕驚人眼<lb/>
出樹青帘動客愁千里音書空入夢中宵月色又當頭<lb/>
久拚世事蠅蝸外他日終師馬少游<lb/>
<pb n="KR4h0112_WYG_007-45a"/>
　　見月<lb/>
去去通州道紅塵撲馬鞍行將趨象魏夢巳入邯鄲未<lb/>
問隗生里先彈貢禹冠舉頭明月在不覺是長安<lb/>
　　初至京<lb/>
旅食到京華春深何處花感時空老大獨坐每興嗟素<lb/>
乏資身䇿新添罩眼紗出門三閱月無日不思家<lb/>
　<lb/>
　<lb/>
<pb n="KR4h0112_WYG_007-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文氏五家集巻七<lb/>
</p>
<p>
</p>
  </div>
<div>
<head>文氏五家集巻八</head> <lb/>
    <p>
<pb n="KR4h0112_WYG_008-1a"/>
欽定四庫全書<lb/>
　文氏五家集巻八<lb/>
　　　　　　　　　　　　　明　文彭　撰<lb/>
　博士詩集下<lb/>
　　廷試述懐<lb/>
少小習章句朝夕親筆研詞塲十度游終迷五色線行<lb/>
行預計偕迢迢入畿甸皇畿本佳麗瑞靄鬱蔥蒨五城<lb/>
十二樓紫陌韶華徧披褐朝至尊複道隨羣彦步趨白<lb/>
<pb n="KR4h0112_WYG_008-1b"/>
玉堦日射黄金殿螭頭繞爐煙雉尾開宫扇操筆陳蕪<lb/>
詞來上宸旒獻雖非仲舒䇿不待常何薦但願納芻蕘<lb/>
自忘草茆賤<lb/>
　　徐李二相公枉駕見過失迓以詩謝之<lb/>
曲巷幽居蹔借棲漫勞方駕駐柴扉驚留折簡題凡鳥<lb/>
敢謂虚名動少㣲忘勢一心期牧仲好賢同志詠緇衣<lb/>
歸來獨倚衡門望彷彿猶疑見羽旂<lb/>
　　嚴相公招飲西城寓直<lb/>
<pb n="KR4h0112_WYG_008-2a"/>
直廬清切傍西垣退食委蛇赤舄安迂性自慚疎禮法<lb/>
中㕑先巳出盤飡虛勞吐哺延東閣實媿侏儒飽大官<lb/>
既醉歸來心獨醒猶思彈鋏學馮驩<lb/>
　　邢太史夜坐以雜花挿瓶作供<lb/>
雜花初上映燈光露濕羅襟夜氣涼笑殺風流貧學士<lb/>
瓶花亂揷當紅籹<lb/>
銀箭頻將玉漏催花枝月色共徘徊蕋宫仙子初回駕<lb/>
無數清香入酒杯<lb/>
<pb n="KR4h0112_WYG_008-2b"/>
　　邢太史田錦衣集神樂觀<lb/>
琳官秋浄擁樓臺仙侣同游院院開白晝漫憑棋局遣<lb/>
清風時送酒杯来髙槐承日敷清䕃老柏飡霜蝕紫苔<lb/>
回首又隨車馬足始知靈境少塵埃<lb/>
　　送朱子价<lb/>
辭家是三月楊柳正依依忽爾嵗云暮燕山朔雪飛巳<lb/>
驚物候改况復故人歸獨坐不成寐時時歌式微<lb/>
　　再承李閣老見過<lb/>
<pb n="KR4h0112_WYG_008-3a"/>
相國髙名山斗如若為優禮及庸疎衡門更辱髙軒過<lb/>
陋巷頻看長者車櫪下長鳴悲志業河東有賦待吹噓<lb/>
江湖潦倒空雙鬢一任風雲自巻舒<lb/>
　　送周子籲入蜀<lb/>
偶干㣲禄到長安忽漫相逢蹔解鞍萬里驅馳吾道在<lb/>
三年離别酒杯乾趨朝始脫滇南路逺宦寜辭蜀道難<lb/>
使節重迎餘澤潤錦江春色㡬廻看<lb/>
　　登報國寺佛閣<lb/>
<pb n="KR4h0112_WYG_008-3b"/>
送客出都門闐闐車馬喧言尋静者室因得給孤園蹔<lb/>
與塵囂逺閒將貝葉翻偶従髙閣望寒色滿平原<lb/>
　　次韻馬内翰<lb/>
燕山朔雪未全消銀燭淋漓吐絳綃壯志未酬顔駟老<lb/>
華筵喜預孟公招厭厭不醉歸何夜小小歌聲聽轉嬌<lb/>
一刻鄉心雙鬢改㡬回搔首望層霄<lb/>
　　至日雪晴謁徐相公䝉以内賜珍珠紅酒留酌賦<lb/>
　　此謝之<lb/>
<pb n="KR4h0112_WYG_008-4a"/>
金鑾退食綺筵張積雪真成白玉堂陽至雲霞占有象<lb/>
清時鐘鼓樂無疆珍珠酒賜天恩重綵縷絲添日影長<lb/>
吐握未能歌盛徳草茆何幸被餘光<lb/>
　　除夕答顧汝所<lb/>
今夕是除夕他鄉憶故鄉懷親千里近清話一杯長老<lb/>
去心猶壯更深燭有光平生多感慨相對自難忘<lb/>
　　元旦朝賀<lb/>
淑氣廻春滿帝城元辰獻嵗泰階平蓬莱宫闕千門曉<lb/>
<pb n="KR4h0112_WYG_008-4b"/>
閶闔雲霞五色成大地河山開景運中天日月麗文明<lb/>
一人獨坐逢佳節擊壤康衢繼頌聲<lb/>
　　人日雪晴答徐相公<lb/>
人日雪初晴朝暾映雪明已占吾道泰更喜物華清霽<lb/>
景融金殿陽和布王京共知調燮在四海荷昇平<lb/>
　　雪晴同吕舎人顧汝所南郊閒步<lb/>
京華春色好最好雪晴時樹凍初含潤溝氷欲動澌風<lb/>
生塵冉冉日下景遲遲攜手南郊去仙家有酒巵<lb/>
<pb n="KR4h0112_WYG_008-5a"/>
　　清明大雪<lb/>
清明何事雪漫漫始識燕山春更寒遂使鶬鶊鳴較晚<lb/>
只疑鳷鵲尚留殘風回柳絮綏綏下簾綴珠璣細細看<lb/>
學得風流陶學士呼童旋掃試龍團<lb/>
　　是日約往南郊不果<lb/>
南國清明花事稀燕山雨雪尚霏霏長安九陌春何處<lb/>
旅食經年客未歸兩地風光闗念切平生事業寸心違<lb/>
也知空負城南約不是袁安不啟扉<lb/>
<pb n="KR4h0112_WYG_008-5b"/>
　　次彭孔加見懐韻<lb/>
逺書初至日正是憶君時况復經年别何堪兩地思石<lb/>
湖乘雪興南郭看花期頻有還家夢知君知不知<lb/>
　　次張伯起見懐韻<lb/>
别君銷盡黯然魂老我終慚櫪下轅三禮未陳猶有恨<lb/>
一杯獨酌更何言春風巳動江南柳歸棹行辭薊北門<lb/>
莫向京華問消息到家應共洗清樽<lb/>
　　次張幼于見懐韻<lb/>
<pb n="KR4h0112_WYG_008-6a"/>
黄金臺下草霏霏日日臺前送落暉覽勝有時趨禁苑<lb/>
夢歸長夜到親闈故鄉風景心常在帝里春光雪又飛<lb/>
看鏡倚樓天萬里浩歌時一詠緇衣<lb/>
　　上巳不出<lb/>
祓禊當年在石湖緑油畫舫映青蒲逸情逺興形骸外<lb/>
水曲山隈少長俱竹裏桃花山鳥喚水邊楊柳麗人扶<lb/>
皇州春色来何晚獨坐空齋一事無<lb/>
　　出京承徐相公贈詩次韻酬謝<lb/>
<pb n="KR4h0112_WYG_008-6b"/>
五雲樓閣九重城瞻望何殊萬里程調化共知歌盛徳<lb/>
好賢端不為修名平生雅度真難値此日新詩更有情<lb/>
潦倒窮途甘棄擲獨慚虚譽動公卿<lb/>
　　夢還家示肇兒<lb/>
離京纔二日已有夢還家親戚多情話風塵感嵗華共<lb/>
憐鬚鬢改不覺道途賒月落雞聲早依然天一涯<lb/>
　　鷗<lb/>
一官辭帝輦南去客途分孤棹迎新漲歸程檢舊文細<lb/>
<pb n="KR4h0112_WYG_008-7a"/>
流縈落日疎柳拂髙雲白鳥沙邊立飄飄自不羣<lb/>
　　蟬<lb/>
髙柳咽新蟬初聞思惘然可堪新别處况復早秋天響<lb/>
逐輕風度心隨餘韻懸故鄉行未至愁劇不成眠<lb/>
　　旅泊<lb/>
旅泊頻驚夢孤村獨繫舟雨餘新漲滿日落晚風柔為<lb/>
客經年久歸程計日酬一杯聊自遣沙上有眠鷗<lb/>
　　夜讌朱子价園池<lb/>
<pb n="KR4h0112_WYG_008-7b"/>
清讌開池上輕風吹樹枝已憐秋氣好正是月明時玉<lb/>
露沾衣重金尊送酒遲平生好客興為我更忘疲<lb/>
　　中秋遇雨宿江中<lb/>
本擬中秋夜家庭待月圎蹉跎霪雨裏猶自滯江邊海<lb/>
氣隨潮上江聲入枕懸夢回天未曙起坐不成眠<lb/>
　　哭李冢宰<lb/>
丹旐飛飛江水濱失聲知已喪元臣誰將消骨陳張禄<lb/>
終履危機禍長民才擬干將偏易折魂銷犴狴竟難伸<lb/>
<pb n="KR4h0112_WYG_008-8a"/>
山丘華屋尋常理獨有羊曇淚滿巾<lb/>
　　官舍敝漏朝来雪霰盈案賦此遣興<lb/>
官衙清冷思寥寥屋破風髙雪不消三瓦未陳珠的厯<lb/>
四圍多隙紙飄揺寒燈無著愁書濕布被多情怯夜迢<lb/>
安得杜陵文藻筆秋風茆屋賦長謡<lb/>
　　人日立春<lb/>
佳辰愛人日况復立春時節喜三陽至羮傳七菜宜未<lb/>
歌髙適句且賦道衡詩莫謂家鄉近終成兩地思<lb/>
<pb n="KR4h0112_WYG_008-8b"/>
　　過精嚴僧舍<lb/>
人日過禪寺言修浄業縁鳥鳴簷樹近雲䕶佛燈圎佳<lb/>
節尋僧遣新詩洗研傳蹔来還蹔去不必悟真詮<lb/>
　　借得張子昆崙詩抄<lb/>
不見昆崙三十年偶従僧寺拾遺編歸來細向窓前讀<lb/>
宿草芊芊淚黯然<lb/>
　　曹娥祠<lb/>
江上濤聲接大荒祠前雙檜鬱蒼蒼孤墳何必山川麗<lb/>
<pb n="KR4h0112_WYG_008-9a"/>
一死能將姓字揚妙迹已無王逸少題辭空問蔡中郎<lb/>
真魂不逐寒煙散月落潮廻思𣺌茫<lb/>
　　雨中同李舍人宿靈隠寺<lb/>
西湖春水拍天浮日日春隂繫我愁沾濕莫辭花下過<lb/>
空濛自得雨中遊有無轉憶王維句潦倒先拚金谷籌<lb/>
夜静不知雲卧冷朝來白雪滿山頭<lb/>
　　宿雲堂山樓<lb/>
舊日西湖路梅花㡬度開蹔抛塵外事乘興雨中來山<lb/>
<pb n="KR4h0112_WYG_008-9b"/>
逕團青嶂禪房鎖綠苔一宵清浄業浩刼自輪廻<lb/>
　　至山隂<lb/>
山隂城中花欲舒山隂城南錦不如秦碑禹穴猶在望<lb/>
蘭亭剡曲成丘墟春光雖巳足游賞勝地無柰空躊躇<lb/>
等閒世事竟陳迹千載悠悠北伐書<lb/>
　　登蕺山<lb/>
夙慕山隂勝千峯羅翠屛探竒窺禹穴讀記想蘭亭俯<lb/>
仰悲今昔煙霞本性靈空餘蕺山廟誰寫換鵞經<lb/>
<pb n="KR4h0112_WYG_008-10a"/>
　　龍泉山<lb/>
曉色姚江上青山逐霧開輕風吹竹樹初日照樓臺春<lb/>
到花争發潮平水自廻莫言行役苦勝境且徘徊<lb/>
　　鏡湖<lb/>
鏡湖湖水如鏡平峯巒罨畫揺空明浮雲靉靆自来往<lb/>
輕舟迅邁勞相迎白鷗雙雙暎山逺青蒲曲曲隨舟生<lb/>
風流賀老已千載轉憶悠悠身後名<lb/>
　　暮春嘉禾項子長園亭讌集<lb/>
<pb n="KR4h0112_WYG_008-10b"/>
九十韶華今日晴名園喜見緑隂成雲光暎水黄鶯囀<lb/>
草色侵衣白鷺驚刻竹又重題姓字舉杯還與說平生<lb/>
山窮路轉孤花媚猶見餘春一種情<lb/>
　　庭中一竹生意蕭然春來忽生數筍喜而賦之<lb/>
亭亭一竹挺髙寒正對先生苜蓿盤造化不私深雨露<lb/>
春風還自長琅玕<lb/>
　　五月新晴簡裔同僚<lb/>
五月官衙樂事多緑隂清晝午風和茶烹雪乳新羅<graphic n="KR1321" url="https://raw.githubusercontent.com/kanripo/KR-Gaiji/master/images/KR1321.png" mimeType="image/png"/>
<pb n="KR4h0112_WYG_008-11a"/>
硯洗青花舊斧柯翠竹露梢舒嫰葉文魚依藻泳清波<lb/>
一枰棊了人初散小小宣罏爇水磨<lb/>
　　糴米<lb/>
喜得儒官少簿書清閒真足慰慵疎年衰久已知安分<lb/>
命薄常令意不如有禄代耕還糴米無園種菜敢思魚<lb/>
閉門日暮㕑煙起黙坐空思嘆索居<lb/>
　　午門朝見時大内新成<lb/>
九重宫闕倚天翔不日功成拱萬方三殿昭回還舊觀<lb/>
<pb n="KR4h0112_WYG_008-11b"/>
五雲縹緲麗晴光分明周室營豐洛不數闗中治未央<lb/>
自媿微臣何幸㑹也隨鵷鷺侍班行<lb/>
　　長安逢郭山人<lb/>
漫聞東岱覔竒踪忽向長安道上逢大笑仰天無一語<lb/>
只言日觀最髙峰<lb/>
羨爾身如不繫舟飄然五嶽恣竒遊長安市上一杯酒<lb/>
此日相逢空白頭<lb/>
　　題溪南别業<lb/>
<pb n="KR4h0112_WYG_008-12a"/>
西溪溪水深不流溪南更築林堂幽㑹心自有濠濮想<lb/>
乘興不數山隂舟一簾暮雨足吟眺萬疊春山供卧游<lb/>
主人方有蒼生寄惟餘清夢狎輕鷗<lb/>
　　黎内翰惟敬梁中翰思伯攜酒見過<lb/>
未遂幽栖願聊為帝里游微官常自足髙士每相求抗<lb/>
志雙蓬鬢端居一敝裘無文驚海内徒自仰前修<lb/>
　　喜徐太守子與至席上得陽字<lb/>
五馬朱輪入帝鄉曽將九折嘆王陽久知恵政同吳漢<lb/>
<pb n="KR4h0112_WYG_008-12b"/>
更喜文章似子長世事何如杯酒在風塵不見嵗時忙<lb/>
倚闌獨立詩成處萬里青天鴈一行<lb/>
一麾閩海出明光曽是含香粉署郎行見望之還少府<lb/>
不妨汲黯卧淮陽天涯媿我空奔走嵗暮逢君倍感傷<lb/>
今日一杯須盡醉相逢莫笑屈為邦<lb/>
　　連日奔走塵冗懐抱欠佳偶過顧舍人汝由研山<lb/>
　　齋見其窓明几浄折松枝梅花作供鑿玉河氷烹<lb/>
　　茗啜之又新得鳬鼎竒古目所未見灸内府龍涎<lb/>
<pb n="KR4h0112_WYG_008-13a"/>
　　香恍然如在世外不復知有京華塵土賦此紀興<lb/>
偶入髙人室恍然塵夢醒香生金鴨火茶剖玉河氷簷<lb/>
際鳴幽鳥窓間出凍蠅春光遽如許萬慮一時増<lb/>
　　除夕與肇兒守嵗<lb/>
莫將除夕感浮生且喜明朝嵗又更日月將遷抛舊厯<lb/>
風塵時逐媿虛名膝前賦就椒花獻盞内香浮柏葉傾<lb/>
灸手朱門何處是一燈相對候雞鳴<lb/>
　　元旦早朝<lb/>
<pb n="KR4h0112_WYG_008-13b"/>
殷殷仙樂半空聞斗轉河斜曙色分輯瑞羣侯瞻肅穆<lb/>
履端萬象荷氤氲霏煙彷彿凝三殿霽景招揺麗五雲<lb/>
四十一年端拱化願歌周頌繼思文<lb/>
　　冒雪訪吳侍御時廵警方歸寓善果寺<lb/>
忽報故人至禪房蹔解鞍攬衣頻促駕衝雪不知寒直<lb/>
指霜威肅風塵行路難歸來報明主春色滿長安<lb/>
　　出徳勝門見杏花<lb/>
獨坐空齋感嵗華春風日日捲黄沙閉門無意窺楊柳<lb/>
<pb n="KR4h0112_WYG_008-14a"/>
出郭驚心見杏花西望居庸開錦障北來天夀隠晴霞<lb/>
驅馳莫問昌平道野寺含煙落日斜<lb/>
　　送韓子游嵩嶽<lb/>
名山誰最勝嵩嶽正中天石室有竒趣天池多列仙雲<lb/>
霞時萬變日月晚雙縣曽讀盧鴻志因君更惘然<lb/>
　　贈沈山人<lb/>
一見出世人澹然忘物累閒談山水勝真得煙霞趣蕭<lb/>
然隨去住所至興自寓嗟我濁世姿何由悟三昧<lb/>
<pb n="KR4h0112_WYG_008-14b"/>
　　寒夜梁思伯小酌<lb/>
新寒抱膝掩衡門上客開筵禮意敦最喜晤言消永夜<lb/>
獨憐白髮照清樽羣賢並集風流暎列坐歡歌笑語温<lb/>
醉後不嫌歸路晚天街塵静已黄昏<lb/>
　　上巳韋園送徐子與得松字<lb/>
韋園三日宴黯黯惜離踪攀柳心先折看花興亦慵臨<lb/>
流羨清水坐石䕃髙松不是無言贈無言意更濃<lb/>
　　㑹臺鄄城故墟齊魯㑹盟處有子建讀書臺<lb/>
<pb n="KR4h0112_WYG_008-15a"/>
齊魯多竒跡鄄城㑹有臺當年空戰伐此日已蒿莱子<lb/>
建不可作齊桓安在哉悠然㑹心處選勝草堂開<lb/>
　　玉河橋見白燕和顧舍人汝和<lb/>
玉河橋下水生苔玉河橋邊白燕來梨花柳絮亂飜舞<lb/>
浴鷗飛鷺空驚猜金殿雪殘麗鳷鵲瑶臺月冷歸蓬萊<lb/>
摠道緇塵暗京洛緇塵不染不凡材<lb/>
　　四月七日顧汝和明日四十誦杜詩馬上足成之<lb/>
四十明朝是清樽今日開煖風吹白晝庭草長蒼苔玉<lb/>
<pb n="KR4h0112_WYG_008-15b"/>
殿裁書竣金鑾捧詔廻年光容易過羨爾接三台<lb/>
　　和姚太史雪中竹<lb/>
飛雪洒蒼筠分明白鳳翎風廻飜舞袖映月淡疎欞掃<lb/>
去茶初熟看来酒易醒更憐人似玉清氣滿虛亭<lb/>
　　九月十七日與肇兒夜過吕公祠浦漵縈廻菰蒲<lb/>
　　掩映月色如晝真一片江南也適張氏兄弟攜琴<lb/>
　　阮至酒酣鳴琴撥阮命童子奏笙簫以和之恍然<lb/>
　　如在世外三酌而起朗詠成篇<lb/>
<pb n="KR4h0112_WYG_008-16a"/>
吕公祠下水盈盈秋月無如此夜明爽氣直従銀闕冷<lb/>
彩雲時向玉杯傾笙簫並奏餘音轉琴阮和鳴雅調成<lb/>
晤賞未能聊自適不妨明日事還生<lb/>
　　是夜令人速王明佐不至至橋上更酌時沈山人<lb/>
　　寓張園咫尺閉户却寄二君<lb/>
帝京車馬日駢闐此夜清游更可憐月色水光相盪射<lb/>
簫聲琴韻兩悠然王猷興盡乘舟返沈約愁多閉户眠<lb/>
勝景慚余能獨占為君還賦紫雲篇<lb/>
<pb n="KR4h0112_WYG_008-16b"/>
　　送張月鹿浙江憲幕<lb/>
獨抱竒文入帝京風流江左舊知名百年作賦追平子<lb/>
四海何人薦長卿但有聲華垂宇宙豈須爵位盛簪纓<lb/>
錢塘江上秋風早閒看寒潮日夜生<lb/>
　　送友人游五嶽<lb/>
五嶽名山天下竒擬従遐覽寄深思幼輿丘壑真成癖<lb/>
宗炳神游意已移對月時從僧寺飲看花何必主人期<lb/>
慚余未脫樊籠累羨爾飄飄任所之<lb/>
<pb n="KR4h0112_WYG_008-17a"/>
　　文逺閣<lb/>
小閣静沉沉虚明生道心端居同李泌清閟擬雲林問<lb/>
字頻攜酒談𤣥時鼓琴夢回應有得千載有知音<lb/>
　　雪晴望居庸山<lb/>
熹微霽色麗朝暾北望居庸雪正飜聳處只如瞻華嶽<lb/>
光迷猶似接崑崙晶瑩奚訝銀山近擁䕶方知玉闕尊<lb/>
三白年豐占可兆不妨髙卧掩衡門<lb/>
　　送秦叅議之任<lb/>
<pb n="KR4h0112_WYG_008-17b"/>
憶昔當年借榻時蕭條風雨繫深思吳門别後心常念<lb/>
帝里相逢喜可知王事有程多逺役旬宣無地不宜詩<lb/>
攜樽未得時相遇况又匆匆重别離<lb/>
　　寄嚴相公<lb/>
昔宰黄扉日常懐緑野游邇來泉石性翻繫廟廊憂樂<lb/>
事林園勝新詩花鳥愁懸車明晝錦漢廣莫能儔<lb/>
　　獨坐<lb/>
閒齋獨坐晝遲遲花落花開摠不知偶傍宫墻騎馬過<lb/>
<pb n="KR4h0112_WYG_008-18a"/>
鶯聲飛出最髙枝<lb/>
雨過空庭白晝明虚齋獨坐聽流鶯春風不道官衙冷<lb/>
依舊青青蔓草生<lb/>
　　春興<lb/>
帝里逢春春可憐五雲樓閣麗中天御溝花落流澌盡<lb/>
璚島雲飛海日懸風度漢宫銀刻箭香生南陌翠花鈿<lb/>
無由蹔醉金錢㑹零落東風又一年<lb/>
綺陌塵香輦路斜東風早晚遍天涯建章曉色千門柳<lb/>
<pb n="KR4h0112_WYG_008-18b"/>
上苑鶯聲萬樹花細草生煙消積雪新波浮玉麗晴沙<lb/>
五陵年少争馳逐獨是羇人轉憶家<lb/>
　　送華憲副南歸憲副公與其兄皆以少年知名余<lb/>
　　與嘉弟亦以是時獲交二公自正徳壬申五十年<lb/>
　　餘猶復奔走道路而憲副公既登進士歸老林間<lb/>
　　其仲子又舉進士余得以儒官為僚友適憲副公<lb/>
　　自錫山至而嘉弟亦以計偕至相與秉燭夜話感<lb/>
　　念疇昔雖升沉顯晦不同而白首愉愉邂逅于數<lb/>
<pb n="KR4h0112_WYG_008-19a"/>
　　千里外亦竒矣哉因賦小詩識别而嘉弟作圗於<lb/>
　　前以見一時㑹晤之勝<lb/>
憶昔追隨丱角童于今衰老盡成翁青燈小坐傾杯細<lb/>
白首相逢笑語同顧我弟兄猶骯髒羨君父子盡登崇<lb/>
一時邂逅真良㑹莫謂飄飄雪上鴻<lb/>
　　七月二十一日集南郊鄭尚書園亭得城字<lb/>
十畝芳園倚帝城初秋選勝集羣英柳條未墜霜前葉<lb/>
池水新添雨後萍濠濮㑹心真不逺風塵飛夢此時清<lb/>
<pb n="KR4h0112_WYG_008-19b"/>
振衣更有髙臺望無限江南萬里情<lb/>
　　廿三日同黎惟敬姚元白許殿卿沈懋學歐楨伯<lb/>
　　嘉弟集吳侍御明卿宅得竿字<lb/>
新秋風日麗長安偶集髙齋興末闌縦酒狂歌留勝賞<lb/>
投壺散帙罄交歡久知燕市多竒骨莫向磻溪問釣竿<lb/>
陳迹易遷時易改五湖煙水正漫漫<lb/>
　　緑水園詩為陳夀卿賦<lb/>
名園緑水自先賢繼繼繩繩世永延臺榭由來従簡樸<lb/>
<pb n="KR4h0112_WYG_008-20a"/>
篇章喜得尚流傳平泉有誓成陳迹獨樂無求得自全<lb/>
試問辟疆何處所寒煙衰草巳茫然<lb/>
　　嘉弟久不見至<lb/>
出門聞說是新春寄得書來又未真消息參差無可問<lb/>
夢魂顛倒有時親老年兄弟情偏重薄命功名晚未伸<lb/>
忽爾秋風將又至時時翹首潞河津<lb/>
　　林駙馬園亭賞紅蓮<lb/>
主家留客敞華筵一朶紅蓮倚檻鮮太液分来知不逺<lb/>
<pb n="KR4h0112_WYG_008-20b"/>
蕋宫開處自天然秋風入座生隂細曉日窺簾拂露圎<lb/>
醉後不聞香滿坐銀筝翠管沸遥天<lb/>
　　宿通州靖嘉寺<lb/>
古寺荒煙合巍然三殿存廻廊餘磴石曲逕滿苔痕嵗<lb/>
久罘罳暗庭閒鳥雀喧獨憐車馬客一宿戀空門<lb/>
　　平谷公署古槐<lb/>
僻縣人稀早閉闗庭槐合抱挺蒼顔秋深巳覺寒蟬盡<lb/>
日落徐㸔倦鳥還久厯嵗華宜老大不藏丘壑亦蕭閒<lb/>
<pb n="KR4h0112_WYG_008-21a"/>
有懐欲就東陽賦文藻誰如康子山<lb/>
　　平谷道中<lb/>
捧檄趨平谷西風送馬蹄秋深衰柳變日落晚山低荒<lb/>
草平原合黄雲入望迷邊城烽火息野老自提攜<lb/>
　　又<lb/>
雞聲催曉發露重木棉裘白塔逺先見青山濕未收小<lb/>
橋看過雨野渡有横舟處處頽垣在令人生隠憂<lb/>
　　遊興善寺<lb/>
<pb n="KR4h0112_WYG_008-21b"/>
峨睂山外即長城斥堠無驚秋氣清黄葉擁山飛殿角<lb/>
青煙出樹隠鐘聲偃松岌嶪雙蛟舞流水<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏萬玉鳴<lb/>
莫道遐荒多寂寞五雲咫尺是神京<lb/>
　　嵗暮承歐楨伯梁柱臣過有詩見贈因各次韻<lb/>
京華臘月動風沙獨掩衡門坐日斜驚見髙賢朝枉駕<lb/>
因知短炬夜先花旋沽燕市過墻酒閒數昭陽帶影鴉<lb/>
自是𤣥亭甘寂寞一輪春色在誰家<lb/>
羣英並轡訪清幽苜蓿堆盤一笑留南望宫墻飛殿宇<lb/>
<pb n="KR4h0112_WYG_008-22a"/>
北来黌舍似林丘劇談世事空無據閒看浮雲静不流<lb/>
陶謝詩篇公等在慚余潦倒獲同游<lb/>
　　至日不出有懐王申二太史<lb/>
虚齋獨坐静焚香綵線初添日影長世事驚心催物候<lb/>
家山入夢惜流光風廻晝漏傳蓬闕雲麗晴空繞建章<lb/>
遥憶故人天禄閣閒吟襪頌殿東廊<lb/>
　　簡黎惟敬直閣兼懐梁柱臣中翰<lb/>
抱病經旬獨卧家故人咫尺似天涯愁添鬢改霜生鏡<lb/>
<pb n="KR4h0112_WYG_008-22b"/>
嵗暮心驚雪作花白日看雲飛桂海青藜然火直金華<lb/>
清宵只隔宫城月悵望西南五色霞<lb/>
　　不出<lb/>
漫說為官好常憂室罄懸近承秦御史贈我寫碑錢飯<lb/>
飽衰年肉薪生冷竈煙従来慵應接且復枕書眠<lb/>
　　再過寳塔寺<lb/>
禁城西畔舊禪房松檜隂隂日轉廊隔院静聞棋子落<lb/>
垂簾深護菊花香秪縁帝里紅塵擾始覺空門白日長<lb/>
<pb n="KR4h0112_WYG_008-23a"/>
兩度經過留不得買山猶自媿支郎<lb/>
　　黑山遣祭<lb/>
帝遣微臣禮國殤荒原衰草黑山陽朝廷大事惟戎祀<lb/>
邊塞游魂懾虎狼當日捐軀真勇烈百年報徳有輝光<lb/>
慚余蹇拙才情減無復竒文弔戰塲<lb/>
　　初轉成均學録呈同寮諸公<lb/>
偶轉官階向辟雍横經分講日愉容彞章品節羣英聚<lb/>
禮樂陶鎔六館同久傍宫墻沾聖化喜看桃李盛春風<lb/>
<pb n="KR4h0112_WYG_008-23b"/>
董韓千載聲華重俯仰前修憶二公<lb/>
　　人日集顧氏桃花館同集者黎惟敬休承弟顧汝<lb/>
　　和諸昆季也<lb/>
喜逢人日轉青陽燕賞桃花舊草堂七菜漫隨時令設<lb/>
一杯聊與故人嘗東風早巳回明庶柳色行將繞建章<lb/>
但得弟兄常聚首不妨京國是他鄉<lb/>
　　送休承弟之任吉水<lb/>
東風吹水柳青青送爾遥従吉水行薄禄驅馳南北路<lb/>
<pb n="KR4h0112_WYG_008-24a"/>
老年離别弟兄情歸鴻巳逐春先去駑馬猶餘櫪下鳴<lb/>
别後相思何處是五雲應接鳳凰城<lb/>
　　頒厯<lb/>
龍樓候曉報雞人玉殿千官氣象新改嵗自慚虛過日<lb/>
授時喜得又逢春熹微曙色開黄道彷彿罏煙散紫宸<lb/>
頒朔従来傳盛事覃恩何幸及微臣<lb/>
　　送姚元白考績還金陵<lb/>
去年送爾出燕京隔嵗相逢更有情白鷺洲前秋欲老<lb/>
<pb n="KR4h0112_WYG_008-24b"/>
黄金臺下草還生往來不異隨陽鴈身世何如逐浪萍<lb/>
苦憶舊游行樂處因君時夢石頭城<lb/>
　　送吳侍御出守太平<lb/>
一麾出守向江南黯黯離情望去驂念我獨居空有淚<lb/>
知君顧影本無慚英風久已聞當宁奏疏従來滿石圅<lb/>
今日循良二千石臺端才力更誰堪<lb/>
　　至夜書懐<lb/>
静掩衡門晝不開陽生冬至又飛灰雪深太液氷初合<lb/>
<pb n="KR4h0112_WYG_008-25a"/>
柳傍宫墻煖未回弱線自添愁處影孤燈難盡醉中杯<lb/>
不禁千里還家夢長樂鐘聲故故催<lb/>
　　玉河春色<lb/>
春半京華盛綺羅氷消太液長新波燕巢香壘依金殿<lb/>
柳拂流澌出玉河細草生煙晴日麗煖雲吹雨落花多<lb/>
風光流轉須㬰事且向尊前一浩歌<lb/>
　　清明大雪因憶十年前亦是日下雪葢北方常事<lb/>
　　而南人則未之見也<lb/>
<pb n="KR4h0112_WYG_008-25b"/>
清明大雪亂紛披十載曽逢合更竒㸃綴杏花紅艶色<lb/>
宻封楊柳壓新枝寒侵繡幄氷重見月冷瑶臺露下遲<lb/>
說與南人應不信區區莫怪夏蟲疑<lb/>
　　袁魯仲改官南部詩以送之<lb/>
子向留京非避世余慚北闕尚貪名兩行新柳誰為折<lb/>
千里歸人已有程心逐去旌隨夢逺酒傾離恨共愁生<lb/>
還家正是春三月一路看花到石城<lb/>
　　贈范職方<hi>文正公孫也</hi>
<pb n="KR4h0112_WYG_008-26a"/>
范相風流百代殊諸孫奕奕振三吳承家節操真無忝<lb/>
復始公侯定不虛自有聲名垂宇宙何妨憂樂異江湖<lb/>
只今義澤雖猶在願爾重増萬斛租<lb/>
　　寄顧克承何有齋<lb/>
陋室人皆棄惟君興不窮石蒲圎滴露水竹細含風建<lb/>
盞乳花白沙罏煎甲紅未能分半席時夢到城東<lb/>
　　次韻答寄黄淳父<lb/>
寄我瑶華如見面何時風月得平分案陳紫璞依金鼎<lb/>
<pb n="KR4h0112_WYG_008-26b"/>
障列青山鎖白雲永日和風閒鬬茗孤燈夜雨細論文<lb/>
窓明几净心如洗此樂應知獨有君<lb/>
　　讀白雪樓詩却寄李于鱗<lb/>
　余與徐子與王元美見所謂五子詩者既而游京師<lb/>
　見宗子相雖不久亦䝉知愛蘭汀已矣惟不得見于<lb/>
　鱗偶讀白雪樓集悵然有懐賦此寄之<lb/>
何處仙人白雪樓山東李白最風流煙霞此日成髙舉<lb/>
丘壑于今屬卧游麗藻時傳驚海内聲華久矣遍遐陬<lb/>
<pb n="KR4h0112_WYG_008-27a"/>
江湖潦倒空相憶何日相逢解我愁<lb/>
　　薛子熙以修史至青州登東山入京將歸四明<lb/>
纔到青州又帝京東山竒觀鳳凰城山川壯麗開胸臆<lb/>
文采風流熟令名喜得持杯論故舊不妨倒屣下公卿<lb/>
羨君歸興應難阻又送知章返四明<lb/>
　　閒齋即事<lb/>
帝里豪家競賞春香車寳馬鬬鮮新幽居閒看雲來往<lb/>
草色鶯聲故惱人<lb/>
<pb n="KR4h0112_WYG_008-27b"/>
清隂寂寂草菲菲此日方知春已歸摠是無花有蜂蜨<lb/>
翾翾來往繞庭飛<lb/>
　　清虚山<hi>即兎園</hi>
青霞片片玉玲瓏員嶠方壺指顧中喜見平林游白鹿<lb/>
静看激水噴蒼龍香生别殿𤣥都近雲護髙臺碧落通<lb/>
春盡飛花猶滿地分明身在蕋珠宫<lb/>
　　冦至<lb/>
朔兵十萬穴秦城擁騎長驅薄漢京備禦可能無上䇿<lb/>
<pb n="KR4h0112_WYG_008-28a"/>
去來何事少先聲中原將帥空推轂此日書生願請纓<lb/>
弓矢不勞干羽在廟堂應有荅蒼生<lb/>
　　徐子與席上分韻<lb/>
大火欲西流朝来已立秋老年何易改去客苦難留别<lb/>
酒翻添恨新詩不解愁音書如可達咫尺是皇州<lb/>
　　　　　　得秋字<lb/>
溽暑無由避芳筵此日開故人來舊雨天際殷輕雷傲<lb/>
世空雙鬢浮生且一杯浩歌聊自適隨處可徘徊<lb/>
<pb n="KR4h0112_WYG_008-28b"/>
　　　　　　得雷字<lb/>
槐隂團北牖六月自生寒老愛逢迎嬾狂貪禮數寛不<lb/>
因前日别那得此回歡俛仰成陳迹従知行路難<lb/>
　　　　　　得歡字<lb/>
驟雨袪煩暑新涼接素秋清尊閒北海佳客得南州知<lb/>
已真難遇𤣥言未易酬不須論去住且復此淹留<lb/>
　　　　　　得州字<lb/>
　　韋園秋集贈劉君<lb/>
<pb n="KR4h0112_WYG_008-29a"/>
帝京塵土滿征裘此日城南得勝游昨夜微霜初墜葉<lb/>
芳原爽氣肅清秋輕風吹酒開涼宇落葉催寒出御溝<lb/>
直儗韋園作韋曲况逢禹錫最風流<lb/>
　　黎惟敬小集得霜字<lb/>
衡陽轉參畢玉露將為霜涼風起天末肅肅吹衣裳欣<lb/>
此良宴㑹蹲舞羅酒漿感時懐隠憂仰睇雪飛揚<lb/>
　　又<lb/>
辭條葉初委柰何草木黄飄飄隨所之萬里天風翔翩<lb/>
<pb n="KR4h0112_WYG_008-29b"/>
翩送飛鴻唧唧啼寒螿𤣥言不可悉逺心希皇唐<lb/>
　　送友人<lb/>
送爾飄然返四明孤雲野鶴一身輕不須更乞千秋觀<lb/>
自和滄浪唱濯纓<lb/>
　　送沈君叅政河南<lb/>
當年夕拜瑣闈郎此日承恩出建章敷奏久知承宻勿<lb/>
撫旬今復見循良風塵去去辭燕薊旌節翩翩指洛陽<lb/>
行見望之還少府徴書早晚下明光<lb/>
<pb n="KR4h0112_WYG_008-30a"/>
　　恭遇聖駕幸太學<lb/>
聖主臨雍慶禮成千年文物覩昇平五雲馭日來三殿<lb/>
百辟承恩下九城象輦乍回清蹕逈鸞旌前導翠華明<lb/>
小臣何幸躬逢盛豈謂儒冠誤此生<lb/>
　　聽講<lb/>
璧水羣英集盛時橋門觀聽萬人隨乞言已覩臨雍禮<lb/>
啟沃先尊坐講儀際㑹明良真喜起周旋品節自逶迤<lb/>
天顔悅豫親瞻望莫道惟容近侍知<lb/>
<pb n="KR4h0112_WYG_008-30b"/>
　　䝉恩賜襲衣<lb/>
朝罷鑾輿下玉墀臨門駢錫自天垂唱名頒給依金水<lb/>
叩首親承出鳳池未媿桓榮稽古力獨憐顔駟遇時遲<lb/>
歸來雲錦生茅屋黙坐時歌湛露詩<lb/>
　　仲中翰處賦蓬萊閣上仙得長字<lb/>
木天清切久徊翔麗藻承恩侍建章常自含香歸第晚<lb/>
毎因退食綺筵張春風拂檻花枝繞燕子窺簾柳浪長<lb/>
要識仙凡原不隔瀛洲不逺帝城傍<lb/>
<pb n="KR4h0112_WYG_008-31a"/>
　　春雨書懐<lb/>
十日春隂不褁巾喜看庭際緑苔新山齋聽雨惟髙卧<lb/>
忘却門前問字人<lb/>
　　考滿書事<lb/>
考績趨隨鵷鷺班天官引奏陛中間三年虚起趨朝謁<lb/>
此日方親識聖顔咫尺天威真穆穆威儀禮數自閒閒<lb/>
傳宣復職綸音下縹緲徐看扇影還<lb/>
　　有感<lb/>
<pb n="KR4h0112_WYG_008-31b"/>
年来踪蹟任西東萬事都歸一笑中薊北紅塵虚日月<lb/>
江南白晝又春風悠悠莫問湟中鹿落落空懐塞上翁<lb/>
安得髙情同叔夜時將雙目送飛鴻<lb/>
　　王敬美入京補選過金陵言别同袁魯仲髙座寺<lb/>
　　餞之<lb/>
仗劍辭家及暮春相逢白下柳條新擬從北闕霑新命<lb/>
先向南都别故人細雨蹔停僧寺酒煖風輕拂馬頭塵<lb/>
古來名士多年少看爾飛騰切禁宸<lb/>
<pb n="KR4h0112_WYG_008-32a"/>
　　南雍齋宿夜坐呈諸公<lb/>
永夜沉沉刻漏長碧天如洗露華涼風生竹樹人聲静<lb/>
月擁樓臺露靄香方澤巳崇新典禮致齋猶習舊彞章<lb/>
南都莫謂無禋祀一體君臣肅禘嘗<lb/>
　　浴芳亭<lb/>
永夜池塘暑氣清緑隂圍合午風輕新篁弄影知魚樂<lb/>
疎柳飛花聽鳥鳴日轉空庭茶正熟涼生虚枕夢初成<lb/>
致齋三日全無事夜夜清言坐月明<lb/>
<pb n="KR4h0112_WYG_008-32b"/>
　　雨花臺<lb/>
岧嶤雙闕隠蓬萊更有長江天際來無限江山無限好<lb/>
就中尤愛雨花臺<lb/>
　　桃花<lb/>
春晴緩轡太平堤萬樹桃花暎水齊不是六朝行樂處<lb/>
直須認作武陵溪<lb/>
　　乞休致喜<lb/>
青衫白髮賦歸歟六館横經九載餘承乏獨慚縻廩禄<lb/>
<pb n="KR4h0112_WYG_008-33a"/>
引年三上乞休書聖恩浩蕩容投老茂苑荒蕪有敝廬<lb/>
待得春風開凍後扁舟南下樂何如<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0112_WYG_008-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文氏五家集巻八<lb/>
</p>
<p>
</p>
  </div>
<div>
<head>文氏五家集巻九</head> <lb/>
    <p>
<pb n="KR4h0112_WYG_009-1a"/>
欽定四庫全書<lb/>
　文氏五家集巻九<lb/>
　　　　　　　　　　　　　明　文嘉　撰<lb/>
　和州詩集<lb/>
　　天池<lb/>
天池之山今始到仰首忽見蓮花峯池水潺湲瀉琴筑<lb/>
石壁嶻嶪開芙蓉春疇連延麥初熟暮嶺廻合烟巳重<lb/>
肩輿催予下山去悔不此地巢雲松<lb/>
<pb n="KR4h0112_WYG_009-1b"/>
　　善權洞<lb/>
石室山人去不返亭亭一柱玉當門飛流實聽雷霆鬬<lb/>
怪石虛疑虎豹蹲梁帝斗壇荒草積十仙題字古苔昏<lb/>
聞道潛通三萬里㡬時騎鹿看真源<lb/>
　　張公洞<lb/>
福地真傳霹靂開仰空虛竇㸔崔嵬千盤磴道穿深黒<lb/>
萬古仇池接往來頗怪洞中常見日翻従地底一登臺<lb/>
聳身忽自厓間出回首仙源悵草莱<lb/>
<pb n="KR4h0112_WYG_009-2a"/>
　　石湖八絶次王履吉<lb/>
范相祠前水接天越溪莊上柳如烟石湖盡是青油舫<lb/>
不數西湖有畫船<lb/>
行春橋影卧長虹落日波揺萬頃紅山似蓬萊人似玉<lb/>
杖藜徐步水晶宫<lb/>
拜郊臺逈挿蒼天茶磨峯髙凌紫烟一線太湖雲外見<lb/>
萬家烟火望中懸<lb/>
補陀巗下石梁横醉卧能令萬慮醒亦有蒼藤懸日月<lb/>
<pb n="KR4h0112_WYG_009-2b"/>
只無江峽鬬雷霆<lb/>
澄碧樓髙盡面湖草堂清寂坐虛無倚闌烟水皆鷗鷺<lb/>
拂檻松杉摠畫圗<lb/>
鵁鶄鸂鶒滿晴沙紅杏夭桃亂著花十里湖山開畫障<lb/>
一雙小艇載琵琶<lb/>
村前村後㡬家住家家桃杏花如蒸偶然來上岡頭望<lb/>
鷄犬桑麻似武陵<lb/>
湖上羣山濕翠濛寺前楊柳緑烟濃越王臺榭千年恨<lb/>
<pb n="KR4h0112_WYG_009-3a"/>
估客帆檣萬里通<lb/>
　　寒山寺<lb/>
春尋古寺幽相與話前修名豈寒山得詩曽張繼留樓<lb/>
鐘虛夕照橋影急河流尚怪石龍柱挐雲勢未休<lb/>
　　蘭亭<lb/>
曲水蘭亭宴風光屬暮春豈惟酬勝賞聊用樂嘉賓酒<lb/>
罰杯無筭書成筆有神翻憐金谷㑹回首跡俱陳<lb/>
　　泛長蕩<lb/>
<pb n="KR4h0112_WYG_009-3b"/>
孤舟穿葦去氷薄動寒沙水鳥時集樹饑羊晚到家浮<lb/>
游波上梗飄泊浪中花惟有青山色依然一道斜<lb/>
　　己酉冬夜同大姪宿夷亭舟中有懐幼于<lb/>
卧穏舟如屋更長夜似年懐人聞過雁燒燭檢新篇犬<lb/>
吠疎籬外潮生曲港前相攜阿咸在聽雨得同眠<lb/>
　　清湖洲<lb/>
清湖洲上草痕青沙水流成文字形萬古波濤終不改<lb/>
舟人指㸃說寒汀<lb/>
<pb n="KR4h0112_WYG_009-4a"/>
　　金牛寺<lb/>
金牛泉畔古招提常日來遊路不迷問斗尋源㡬人到<lb/>
春風春雨鷓鴣啼<lb/>
　　梅林渡<lb/>
梅林渡口㡬頻過水面曽㸔利涉多萬樹瑶華千尺浪<lb/>
隔江山水鬱嵳峩<lb/>
　　追和元雲林倪徴君江南春詞<lb/>
三月江南薦櫻筍鵁鶄鸂鶒迴塘静蛛絲縈空網落花<lb/>
<pb n="KR4h0112_WYG_009-4b"/>
雲母屏寒浸嬌影簾外沉沉春霧冷緑蘿欲覆花間井<lb/>
泥金小扇幛紗巾畫橋紫陌踏芳塵　花開遲水流急<lb/>
江鴨對眠莎草濕吳姬如花花不及摘花笑映溪流碧<lb/>
楊柳烟籠萬家邑柳下王孫為誰立幽渚泥香生緑萍<lb/>
閒㸔梁燕壘經營<lb/>
　　婁江<lb/>
婁江流水𣺌蒼烟無限晴波滿目前冉冉時㸔鷗鷺下<lb/>
悠悠疑與海天連風濤隨處喧行客舟楫還能濟巨川<lb/>
<pb n="KR4h0112_WYG_009-5a"/>
我欲因君泛溟渤乘槎直到女牛邊<lb/>
　　虞山七檜<lb/>
虞山山下七株檜云是梁年天監栽落落離立老氏廟<lb/>
森森逺映昭明臺風生似聞豺虎鬬雲起直訝蛟龍來<lb/>
莫言委棄未得用巳見磊落俱竒材<lb/>
　　岳陽樓<lb/>
突兀髙城俯碧流城頭縹緲接飛樓坐㸔汶泗雙波合<lb/>
隠見龜鳬疊嶂浮賀監清真應不冺謫仙詩律若為酬<lb/>
<pb n="KR4h0112_WYG_009-5b"/>
憑闌無限懐賢意目送孤鴻度逺洲<lb/>
　　白燕<lb/>
雙燕翩然下竹扉曉簷霜羽弄輝輝誰言白鳥非𤣥鳥<lb/>
肯信烏衣是雪衣小院風輕迷蝶去滄江日暮伴鷗歸<lb/>
也知自惜竒毛羽不向朱門汗漫飛<lb/>
　　與友人釣魚<lb/>
曠野煩襟豁青天素月流不因同二阮那復此竒遊磐<lb/>
石偶余契絲綸亦漫投平生釣竿興隨地可銷憂<lb/>
<pb n="KR4h0112_WYG_009-6a"/>
　　毘陵道中<lb/>
暫弭毘陵楫來尋隠者居門前一池水案上數函書畫<lb/>
就雲生壁詩成月在渠盤飡莫兼味聊為摘園蔬<lb/>
　　雪浪閣<lb/>
雪浪閣前明鏡開崇元觀裏一徘徊松風潭月依然在<lb/>
只欠仙人跨鶴来<lb/>
　　螺子山<lb/>
螺子山臨北渚湄吾家丞相有新祠停舟展拜斜陽裏<lb/>
<pb n="KR4h0112_WYG_009-6b"/>
一壑松風泠鬢絲<lb/>
　　快閣<lb/>
泰和快閣初登處極目江流樹外平記得涪翁當日語<lb/>
澄江一道月分明<lb/>
　　蕉石軒<lb/>
太湖石畔種芭蕉色映軒窓碧霧揺瘦骨主人清似水<lb/>
煮茶香透竹間橋<lb/>
　　桃源圗<lb/>
<pb n="KR4h0112_WYG_009-7a"/>
偶然避世住深山不道攜家便不還却怪漁郎太多事<lb/>
又傳圗畫到人間<lb/>
　　縹緲峯<lb/>
縹緲峯髙㡬千丈太湖隔絶欲登難風烟毎向詩中得<lb/>
秀色今従畫裏㸔石洞幽𤣥林屋杳巖嵐層疊莫釐寒<lb/>
杖藜何日捫蘿上萬頃平臨縦大觀<lb/>
　　小齋蘭花忽開並蒂幼于有詩漫爾次韻書去索<lb/>
　　笑非以角勝也<lb/>
<pb n="KR4h0112_WYG_009-7b"/>
久知無喜到貧齋底事幽蘭並蒂開豈有芳馨結良友<lb/>
端憐契分及凡材差差碧葉同心出冉冉清香兩鳳來<lb/>
回首湘江隔烟霧楚歌何事尚餘哀<lb/>
　　望廬山<lb/>
長夏艤舟謝子港正見廬山水面横隠隠香罏浮紫翠<lb/>
茫茫彭蠡蕩虛明雲烟誰辨東西寺道路空懸去住情<lb/>
三日舡頭㸔不厭兹遊真足冠平生<lb/>
　　鄱陽湖<lb/>
<pb n="KR4h0112_WYG_009-8a"/>
彭蠡茫茫欲渡愁趙家圍畔繫孤舟深林禽鳥春偏樂<lb/>
古岸黿鼍晚自遊形勝巳㸔吳楚接江湖空抱廟廊憂<lb/>
莫從道路嗟萍梗且進風前白玉甌<lb/>
　　峴山懐友<lb/>
暮春三月鳥闗闗乘興來登湖上山碧浪差差浮翠靄<lb/>
道塲隠隠結蒼鬟巳無蓮宇荒筠外猶有窪罇蔓草間<lb/>
莫訝臨風倍惆悵故人何在獨躋攀<lb/>
　　月夜同友人登盤門城<lb/>
<pb n="KR4h0112_WYG_009-8b"/>
盤闗自昔雄吳郡與客攜壺次第行孤塔岧嶤撑碧漢<lb/>
萬山廻合遶秋城河流急映星初見雲樹依微月倍明<lb/>
取醉但酬今夕興升沉莫問古今情<lb/>
　　與子元長卿月下訪道園上人坐月白齋<lb/>
乘興叩禪闗蕭然水竹閒路危應九折屋住只三間齋<lb/>
白月懸鏡花明菊破顔茶香解留客深夜不知還<lb/>
　　郭侍御子静謫永安<lb/>
直疏干明主孤臣謫異方寸心元自赤逺道敢辭長雲<lb/>
<pb n="KR4h0112_WYG_009-9a"/>
皎武夷月風清閩嶠霜丈夫開萬里好去闢豺狼<lb/>
　　<hi>闕</hi>水逢故人<lb/>
萍逢得故友水宿感烟波笛起闗山弄杯停子夜歌竹<lb/>
深防卧虎江近有鳴鼍興劇渾無寐翻嫌月色多<lb/>
　　題石田品泉圗<lb/>
　唐子西云水無惡美以活為上故中冷第一惠泉次<lb/>
　之茶鄉乃欲抑江扶惠宜其不能服石田諸公也㓜<lb/>
　于以此巻索題因次韻以復<lb/>
<pb n="KR4h0112_WYG_009-9b"/>
江水山泉偶並嘗新茶初試得清忙已欣陸子能題品<lb/>
更喜吳君為較量揚子江心真活潑恵山巖下有清香<lb/>
不須調水將符遞千古清風自不忘<lb/>
　　送蔣僉憲之楚中<lb/>
昔年離别豫章城今日吳門又送行顧我衰頽成潦倒<lb/>
憐君隨處有逢迎碧虚舊夢金陵月紫綬初垂楚甸纓<lb/>
蘭棹徘徊莫遄發故園楊柳正闗情<lb/>
　　送顧従化赴荆溪書館次孔加韻<lb/>
<pb n="KR4h0112_WYG_009-10a"/>
早春江上㸔雲生顧况仙舟此日行聞道傳經諸子秀<lb/>
遥知孤坐一燈明山晴預蠟登烟屐茶熟先尋煮玉鐺<lb/>
世事近來君莫問一編西去好争名<lb/>
　　贈幼于廬墓<lb/>
埋玉空山裏終天恨可知結廬墟墓側草木動深悲白<lb/>
日哀號地黄昏風雨時劬勞興念處忍誦蓼莪詩<lb/>
　　首夏寒玉亭有懐伯起<lb/>
春去緑隂成猶聞春鳥鳴雨滋庭草色風度壁琴聲静<lb/>
<pb n="KR4h0112_WYG_009-10b"/>
裏流光轉愁中白髮生偶來成獨坐念爾若為情<lb/>
　　寺夜子庸有懐戲與聨句<lb/>
月明古寺巳黄昏孤笛聲傳自逺村<hi>休承</hi>憶得玉人籠<lb/>
翠袖秋城西畔倚閒門<hi>子庸</hi>
　　奉次伯起有懐之作<lb/>
春山隠隠澹脩睂綽約丰姿氷雪肌聲度曲中楊柳恨<lb/>
行移月下牡丹枝絶憐公子頻中酒况復蕭娘最愛詩<lb/>
别後驚魂殊不定可堪連夕雨絲絲<lb/>
<pb n="KR4h0112_WYG_009-11a"/>
　　至日子庸振伯小集<lb/>
木落曉霜涵鄉園日又南親朋欣偶集雲物麗相叅飯<lb/>
煮西湖米香分閩嶠柑不須辭酩酊海國戰猶酣<lb/>
　　和唐子畏韻<lb/>
我昔曽過桃花菴菴中常遇桃花仙吟詩寫畫茅茨下<lb/>
留客時時費酒錢詩成毎向壁間寫酒醉常來榻上眠<lb/>
春風回首今㡬嵗屈指經過五十年人生萬事何足問<lb/>
但願有酒常花前世人妄想慕富貴不知富貴多前縁<lb/>
<pb n="KR4h0112_WYG_009-11b"/>
窮通得䘮固有命貧富夀夭皆由天誰云富貴勞且忙<lb/>
貧賤驅馳亦不閒髙車駟馬衣服鮮奔走紅塵襪履穿<lb/>
若要心閒衣食足惟有歸耕百畝田<lb/>
　　初歸志喜<lb/>
歸來三徑未全荒拂拭重開舊草堂棐几浄揩明似鏡<lb/>
研池新浴燦生光客來親戚情多悅老去詩篇意未忘<lb/>
莫道歸遲遲亦好猶勝終老滯他鄉<lb/>
　　鄒進士吉甫謫廣西<lb/>
<pb n="KR4h0112_WYG_009-12a"/>
吉州喜見志完生危行危言世共驚千古髙名垂宇宙<lb/>
一時正論重簮纓投荒萬里誰還惜去國孤身念巳輕<lb/>
我忝相知自疇昔新詩欲賦愧難成<lb/>
　　雜題<lb/>
空江木落思悠悠閒傍蒹葭弄小舟一段清光君獨占<lb/>
底須回首羨輕鷗<lb/>
跨馬出郊春尚寒飛流千尺下清湍赤欄橋在垂楊外<lb/>
付與幽人盡日㸔<lb/>
<pb n="KR4h0112_WYG_009-12b"/>
品泉嗜水陸鴻漸墨妙筆精王右軍烹茶寫帖闗幽興<lb/>
日暮㸔雲懐二君<lb/>
巖壑層層生紫烟飛泉曲曲下晴川孤琴獨抱何須鼓<lb/>
流水髙山在目前<lb/>
　　杜䳌花盛開友人攜酒賞之賦此<lb/>
歸來堂上爛霞明十尺杜䳌開午晴蜂蝶尋芳入朱户<lb/>
美人侵曉摘繁英使君已訝甌東種逸士空談閩嶠名<lb/>
喜見南鄰攜榼至圍花傾酒倍多情<lb/>
<pb n="KR4h0112_WYG_009-13a"/>
　　渡太湖<lb/>
九秋霜浄冷菰蒲落日扁舟渡太湖震澤波濤㸔底定<lb/>
三江風浪接虚無亂山㸃㸃浮蒼玉逺雁雙雙下緑蕪<lb/>
蝦菜㡬時歸范蠡眼中披豁見雄圗<lb/>
　　虎丘待月<lb/>
為愛西丘郭外蒼春來三度到山堂㸔碑毎憶顔刑部<lb/>
對酒難忘白侍郎石裂道傍誰試劍舟廻溪上客鳴榔<lb/>
徘徊不是遲歸去要待中庭月一方<lb/>
<pb n="KR4h0112_WYG_009-13b"/>
　　七夕<lb/>
七夕年年乞巧同紛紛祈請走兒童中宵白氣誰能辨<lb/>
萬古牽牛肯向東樹外綵樓雲縹緲庭前瓜果月朦朧<lb/>
老儒不用蛛絲喜抱拙攜尊醉晚風<lb/>
　　羽客載茗<lb/>
路出華陽逺冠猶碧玉低輕舠載茶具送我過荆溪<lb/>
　　山齋二首<lb/>
山齋雨坐漫焚香几浄窓明竹樹涼午睡起來無一事<lb/>
<pb n="KR4h0112_WYG_009-14a"/>
自翻殘墨寫瀟湘<lb/>
掃地焚香閉閣眠簟紋如水漲浮烟客来夢覺知何處<lb/>
掛起西窓浪接天<lb/>
　　題陳道復畫<lb/>
襄陽墨瀋未曽乾十里瀟湘五尺寛樵斧不禁苔徑滑<lb/>
漁蓑常傍水雲寒澄澄僧眼連天碧澹澹蛾睂隔霧蟠<lb/>
恐為醉翁當日寫平山堂上雨中觀<lb/>
　　嚴子陵釣臺<lb/>
<pb n="KR4h0112_WYG_009-14b"/>
崔嵬絶壁映江開落日停舟上釣臺清節巳㸔垂萬古<lb/>
客星何意動三台林間冉冉青松滿烟際飛飛白鳥來<lb/>
莫向風前倍増感古今名跡㡬蒼苔<lb/>
　　靈谷寺<lb/>
帝京雨過氛埃浄下馬來叅第一禪松逕入門猶十里<lb/>
袈裟布地已千年諸公寳塔金身在吳偉長廊粉墨全<lb/>
雲氣常凝陵寢近閒㸔白鹿下蒼烟<lb/>
　　贈陶見塘邑宰<lb/>
<pb n="KR4h0112_WYG_009-15a"/>
望裏塘非逺悠然紫翠横水禽飛不定春草夢中生苕<lb/>
霅溪流潤江臯峽浪平近聞消息好花滿錦官城<lb/>
　　贈承天理上人方池<lb/>
髙僧住畔有方池片片慈雲映碧漪長日誦經臨水坐<lb/>
鳥啼花落不曽知<lb/>
　　題桂花圗期基聖大姪<lb/>
吾家二祖舊為郎相繼登朝立廟堂老我巳無繩武志<lb/>
阿咸好去續天香<lb/>
<pb n="KR4h0112_WYG_009-15b"/>
　　彭思菴絶粒百餘日矣兹將登岳陽樓過吳言别<lb/>
　　題此為贈<lb/>
羨君絶粒事清修袖拂紅塵隘九州東泛巳輕揚子渡<lb/>
南行期上岳陽樓逍遥欲棄人間世浪跡真成汗漫遊<lb/>
我亦采真元有意相攜何日到瀛洲<lb/>
　　贈徐中洲<lb/>
徐市求神仙入海竟不返蓬瀛𣺌雲濤相望嵗華晚<lb/>
中洲海上來眉宇青天開手持白羽扇笑上黄金臺<lb/>
<pb n="KR4h0112_WYG_009-16a"/>
羊裘客燕冀出入侯王里長揖公卿間飄䬙紫雲起<lb/>
北渡黄河津洛陽多故人終然無所遇歸卧西湖濱<lb/>
西湖茅屋冷自汲丹砂井明月下青松照見蕭蕭影<lb/>
振策吳市遊相逢正清秋無人識梅福長嘯空悠悠<lb/>
何須魯連子世事皆如此生計五湖煙功名一杯水<lb/>
拂袖赤城虹相思何處逢儻騎雙白鹿招我五陵東<lb/>
　　尹陽草堂<lb/>
卜築尹陽下躬耕非所嗟風烟元水竹雞犬自桑麻波<lb/>
<pb n="KR4h0112_WYG_009-16b"/>
引太湖近橋横寳帶斜扁舟吾數到不及爾為家<lb/>
　　後溪<lb/>
卜築清溪後依然水竹間臨流㸔泛泛隔屋聽潺潺村<lb/>
市小橋接危樓暮嶺環紅塵元不到不用掩柴闗<lb/>
　　採蓮詞<lb/>
揺棹若邪津紅妝映水新歌聲何處起愁殺採香人<lb/>
共入荷花去隔花聞笑語擊槳濺紅裳同来采蓮女<lb/>
秋水灘灘碧荷花渚渚香蕩舟莫擊楫沙上有鴛鴦<lb/>
<pb n="KR4h0112_WYG_009-17a"/>
雙雙采蓮女各各有春心誰歌竹枝調春心應更深<lb/>
朝朝采蓮去暮暮采蓮歸朝暮空相守思郎心欲飛<lb/>
采蓮復采蓮花盡恐傷藕撥棹出花去女伴争前後<lb/>
舟中采蓮女岸上遊冶子兩意暫相窺無由得雙美<lb/>
妾欲向花語花應對妾羞溪花與溪女相妬㡬時休<lb/>
　　兩亭<lb/>
兩亭𣺌何許乃在西湖濱昔人雖巳逺亭名今尚新望<lb/>
湖莽烟水白鶴開嶙峋君能仰遺躅弔古披荆榛慷慨<lb/>
<pb n="KR4h0112_WYG_009-17b"/>
懐往士髙風薄秋旻躬為兩亭主揖讓烟霞身誰敢攀<lb/>
逸駕聊用追芳塵<lb/>
　　聞雷記事<lb/>
甲辰臘月月㡬望雨卧滄江聞夜雷豈是潛陽従地復<lb/>
却疑行令自天乖烽烟西北憂方始飢饉東南力已摧<lb/>
白髮野人愁不寐起傾餘瀝盡深杯<lb/>
　　送吳海峯吏部服闋北上<lb/>
吳苑春風動征帆畫鷁催移忠孤念切許國壯懐開粉<lb/>
<pb n="KR4h0112_WYG_009-18a"/>
署班猶接金臺轂已推邊陲正多事君有濟時才<lb/>
　　送朱希直嘉興教授<lb/>
檇李之官去還欣士得師土風知尚古鄉語聽常疑相<lb/>
望只一水來游定四時分襟吾不恨好訪買臣遺<lb/>
　　送月泉上人還荆州承天寺<lb/>
兀兀春寒睡起遲叩門來索月泉詩吾師欲了西來意<lb/>
月在青天水在池<lb/>
三載南遊興𣺌漫扁舟渡海更叅禪補陀岩下蒼蒼月<lb/>
<pb n="KR4h0112_WYG_009-18b"/>
還與山僧夜照泉<lb/>
　　題扇贈友人㑹試<lb/>
垂鞭約伴㸔花來紅杏牆頭萬樹開三月曲江春似海<lb/>
好將新賦獻蓬萊<lb/>
　　華補菴服闋北上分得春草自應知<lb/>
春草自應知春風送客時可堪南浦恨愁詠北征詩水<lb/>
逺花飛急天長雁去遲迢迢江漢意芳杜不勝思<lb/>
　　虎丘與補菴敘别<lb/>
<pb n="KR4h0112_WYG_009-19a"/>
夫子王佐才金門晚通直騰鶱起當年骯髒辭鄉國忽<lb/>
枉恵山棹别我滄江側因為虎阜遊談笑開胸臆俯拾<lb/>
澗壑蓀仰攀鴻鸞翼同遊摠名勝山川互生色臨别意<lb/>
難窮功名在努力而我笑非夫老驥空銜勒安得從君<lb/>
揚周遊覽八極<lb/>
　　滕王閣<lb/>
帝子久寂寥江花自開落我來讀殘碑流雲掛虛閣<lb/>
　　夜渡湘水<lb/>
<pb n="KR4h0112_WYG_009-19b"/>
瀟湘一望白雲長梧葉蒼山似故鄉月色滿空聞夜漏<lb/>
漁歌㡬處徹秋霜<lb/>
　　湘浦聞猿<lb/>
江濶淒風起飄飄一舸輕嶺猿斜日裏猶作斷膓聲<lb/>
　　湘江有懐<lb/>
湘江湘水深如許隔岸佳人隔花語語罷月明秋滿天<lb/>
斷續猿聲何處所旅魂夜夜到鄉闗覺後相思仍楚山<lb/>
㡬畨欲買君王櫂愁見湘姬竹上斑<lb/>
<pb n="KR4h0112_WYG_009-20a"/>
　　詠趙雪林燈帶<lb/>
細剪氷紈疊浪輕縈絲繚繞雪英英霜凝雲母瑶花亂<lb/>
水浸玻璃玉片平白燕舞風憐縞袂素娥乘月撫銀筝<lb/>
瑶臺此夜真如到不向龍宫夢水晶<lb/>
　　芝田<lb/>
曄曄紫芝秀繽紛生玉田氤氲結和氣蔥鬱靄祥烟雲<lb/>
葉經春暖靈根帶露鮮芳華堪采掇服食侣羣仙<lb/>
　　樂野<lb/>
<pb n="KR4h0112_WYG_009-20b"/>
吾慕樂野子蕭然與世違青林玩流水白板掩柴扉雨<lb/>
過知花落風晴㸔鳥飛閒来鋤菜甲勝採北山薇<lb/>
　　登巏山絶頂<lb/>
展游遂上巏山巔登頓危崖鳥道懸沃若川原紛曠望<lb/>
清漣湖水共澄鮮圗經誰辨千年後往哲空懐百代前<lb/>
惆悵偶來還即去無由獨往住蒼烟<lb/>
　　送張子行北上<lb/>
籍甚張公子聲華落九洲十年文共校一日筆先投巳<lb/>
<pb n="KR4h0112_WYG_009-21a"/>
展題橋志兼無去國憂吳門花柳暗㸔爾覔封侯<lb/>
　　送潮溪北遊<lb/>
君家谿上舊通潮北去還憐道路遥新水正逢春浩蕩<lb/>
晚山初見鬱岧嶤帆開澤國烟濤壯雲接蓬萊紫氣髙<lb/>
惟有别離情不極緑波芳草共迢迢<lb/>
　　南巖<lb/>
幽人北築碧山下草堂正傍南岩開烟霞時従几間落<lb/>
雲氣毎向窓中来倐然東籬採菊去倦矣西澗攜書回<lb/>
<pb n="KR4h0112_WYG_009-21b"/>
何當日暮一矯首芙蓉削去髙崔嵬<lb/>
　　送揚州李君之任分水<lb/>
聞君分水去動我壯遊思山聳慶雲峻溪流天目遲浙<lb/>
濤應慎渡越樹好題詩儻過桐江上無煩問釣絲<lb/>
　　桐山<lb/>
卜築桐山下蕭然一徑深門開蒼霧合窓鎖緑雲隂風<lb/>
至洗塵意月寒清道心蹇予思獨往石上鼓瑶琴<lb/>
　　今日<lb/>
<pb n="KR4h0112_WYG_009-22a"/>
今日復今日今日何其少今日又不為此事何時了人<lb/>
生百年㡬今日今日不為真可惜若言姑待明朝至明<lb/>
朝又有明朝事為君聊賦今日詩努力請從今日始<lb/>
　　明日<lb/>
明日復明日明日何其多日日待明日萬事成蹉跎世<lb/>
人皆被明日累明日無窮老將至晨昏滚滚水東流今<lb/>
古悠悠日西墜百年明日能㡬何請君聽我明日歌<lb/>
　　無題<lb/>
<pb n="KR4h0112_WYG_009-22b"/>
白羅輕扇映芭蕉翠帶無風也自飄一段愁心付江水<lb/>
魚書欲寄恨迢迢<lb/>
月明庭院巳昏黄團扇風輕夜漸涼自折花枝調鸚鵡<lb/>
不知金殿鎖鴛鴦<lb/>
桂枝風冷夜悠悠皓月呈空五采流莫怪停砧不能寐<lb/>
従来閨閣怕逢秋<lb/>
宫樹輕霜葉葉丹御溝沉水自漫漫一従韓媛題詩後<lb/>
時有行人立馬㸔<lb/>
<pb n="KR4h0112_WYG_009-23a"/>
春寒惻惻理宫粧雙燕歸來繞畫梁風暖晝閒人不到<lb/>
碧桃花下舞霓裳<lb/>
赤闌橋下水悠悠緑樹層隂逕草幽不是西施弄飄戲<lb/>
愛將嬌影照清流<lb/>
瑶編曽覽梅妃傳素箑新窺㸃頞圗不似孤山渾寂寞<lb/>
横斜踈影照西湖<lb/>
　　送張立菴邑侯應召之京<lb/>
清秋風動起新涼驄馬鳴珂入帝鄉三載政聲傳邑里<lb/>
<pb n="KR4h0112_WYG_009-23b"/>
九重徴召起循良臨民譽在還霄漢濟世才能佐廟廊<lb/>
簮筆朝朝侍丹陛好將民隠達吾王<lb/>
　　送崔徳卿北上<lb/>
寂寞一杯酒送君千里行郵亭不折柳上苑好聞鶯崔<lb/>
君少年不得意骯髒江湖弄烟水晚將經濟入承明欻<lb/>
見風烟五雲起吳王城邊秋雨晴長江八月波濤平丈<lb/>
夫晚達君莫恨今日朝廷重老成<lb/>
　　天泉<lb/>
<pb n="KR4h0112_WYG_009-24a"/>
誰見黄河天上來黄山一派接蓬萊飛流直下三千丈<lb/>
倒捲銀潢雪水廻<lb/>
　　九日遊勝感寺訪月寮上人<lb/>
九月九日勝感寺載酒攜琴訪逺公古柏叅天氣蕭爽<lb/>
疎林揺日亂青紅山河指㸃風烟異雲物登臨感慨同<lb/>
予亦佳名愛重九只無述作繼陶翁<lb/>
　　端午日與羅念菴登郡樓<lb/>
佳晨五月逢端午與客攀躋上郡樓西去羣山龍欲走<lb/>
<pb n="KR4h0112_WYG_009-24b"/>
東来諸水海常流登臨巳愛真吾土騁望還能銷客憂<lb/>
北首長安瞻咫尺浮雲隔斷𣺌予愁<lb/>
　　白牡丹<lb/>
濃香遍京洛幻此水晶盤承露春風冷尤宜月下㸔<lb/>
　　木筆<lb/>
紫艶吐朝霞書空咄嵗華何當簮爾去日日草黄麻<lb/>
　　紫薇<lb/>
庭下紫薇花㸃㸃凝腥血何如獨對時浸此一鈎月<lb/>
<pb n="KR4h0112_WYG_009-25a"/>
　　萱<lb/>
愛爾北堂花秋來色逾好我有懐親憂無由為予掃<lb/>
　　次孔加韻贈田金吾<lb/>
京兆田都尉青山早拂衣詩成惟自詠集罷巳忘機案<lb/>
几頻開畫風烟半掩扉空庭見黄葉猶自一山飛<lb/>
　　和吳射陽帝京樂<lb/>
秣陵自昔好秋光風落天芬滿路香雲月家家揺彩筆<lb/>
烟花處處鬭紅粧畫舡競泛秦淮水寳馬争馳蹴踘塲<lb/>
<pb n="KR4h0112_WYG_009-25b"/>
莫道近来彫敝也笙歌日日醉重陽<lb/>
　　舟中書所見<lb/>
南京小女嚬青蛾嫁得浮雲水上過坐在柁樓渾不語<lb/>
祗應雙袖濕青羅<lb/>
　　題刻絲蟠桃夀姚秋澗母<lb/>
織女機絲刻畫勞天孫雲錦爛雙桃瑶池不進尋常筆<lb/>
剪得鮫人一片綃<lb/>
　　同許仲貽趙鷺洲王同橋秦淮秋泛之作<lb/>
<pb n="KR4h0112_WYG_009-26a"/>
秦淮水色湛氷壺共泛扁舟入渚蒲山遶石城天塹逺<lb/>
江涵秋影地維孤誰聞沙上歌商女毎向波間憶壯圗<lb/>
爛醉笙歌掉頭去汀禽沙鳥漫相呼<lb/>
　　芝溪<lb/>
曄曄靈芝傍碧溪澄波涵玉漾玻璃幽貞不作明堂供<lb/>
白鹿時来䕶竹堤<lb/>
　　送趙循齋入覲<lb/>
十月江南天雨霜萬方玉帛㑹琳琅河流巳喜波濤息<lb/>
<pb n="KR4h0112_WYG_009-26b"/>
茂苑元知恵澤長舉世㡬人先廣漢朝庭今巳闢明堂<lb/>
臨岐不盡瞻廻意拭目林間睇鳳翔<lb/>
　　南溪<lb/>
溪南有茅屋日日靣溪流有時倚檻觀白鷗白鷗飛處<lb/>
青山秋不妨坐釣垂直鈎徜徉泉石忘吾憂<lb/>
　　送劉玉橋北上<lb/>
嵗晚江空岸草枯故人舟楫向皇都相逢不盡相違意<lb/>
寫得天寒欲雪圗<lb/>
<pb n="KR4h0112_WYG_009-27a"/>
　　送燕華山㑹試<lb/>
燕君䇿馬向燕山霄漢蓬萊咫尺間無奈春風催獻賦<lb/>
桃花一路照朱顔<lb/>
　　石橋别<lb/>
愛此白石梁况對橋上月攜手素心人而於此中别歸<lb/>
来明月還照我光濕瑶階露華墮疎鐘不鳴偶回顧嚴<lb/>
城層層巳深鎖<lb/>
　　暮相思<lb/>
<pb n="KR4h0112_WYG_009-27b"/>
暮歸月在庭庭花巳漸發不見月中人悵望花間月<lb/>
　　春雨憶孔加<lb/>
濛濛細雨集洗滌此幽林虛館絶塵想緬焉懐同音緑<lb/>
草巳盈砌芳醑聊自斟欲往限南北褰裳畏泥深人生<lb/>
豈有涯歡㑹當及今無由寫耿抱撫事獨沉吟<lb/>
　　虎丘月下送子任赴湖廣憲副<lb/>
奉使逺持三楚節乘春同作夜山行月浮皓彩天中見<lb/>
塔繞紅燈樹裏明山色溪聲終古在賞心樂事㡬人并<lb/>
<pb n="KR4h0112_WYG_009-28a"/>
酒闌不盡相違意愁見江頭春水生<lb/>
　　陳氏園次韻再送子任<lb/>
風裊垂楊枝弄柔城闉偶集野堂幽巳過佳節愁芳㑹<lb/>
又續林燈作夜游杯色盈盈滿罇酒歌聲嚦嚦隔花喉<lb/>
武陵桃源花正好此去君應無别愁<lb/>
　　送人之金陵<lb/>
送子秣陵去風烟我舊遊青山雲外寺緑樹水邊樓塵<lb/>
榻家家下新詩處處留鳳凰臺尚在莫負酒如油<lb/>
<pb n="KR4h0112_WYG_009-28b"/>
　　送顧小川典籍使代還朝<lb/>
星槎八月廻閶闔九天開暫弭吳門楫同銜江上杯滄<lb/>
洲吾尚困青瑣爾真陪自悵風塵侣還憐霄漢才清秋<lb/>
楓葉赤離思杳難裁既愁津樹逺復恨逝波催他時相<lb/>
憶處明月照疎梅<lb/>
　　送陸𤣥岳安州别駕<lb/>
陸機詞賦擅東吳小試卑官鬱大儒易水風烟應似舊<lb/>
悲歌今有昔人無<lb/>
<pb n="KR4h0112_WYG_009-29a"/>
一官潦倒易河東簿領紛然嘆道窮聖世百年思禮樂<lb/>
豈無真識薦王通<lb/>
　　蠶葉圗<lb/>
柔桑春半葉離離采摘盈筐手自持頻視蠶稠愁葉盡<lb/>
肯従桃李問花枝<lb/>
　　五湖<lb/>
浪接五湖天澄波凝紫烟蒹葭明逺漵鷗鳥下平川吟<lb/>
玩天隨句虛無范蠡船一罇消日月彷彿御蓬仙<lb/>
<pb n="KR4h0112_WYG_009-29b"/>
　　送周公瑕之金陵次張伯起韻<lb/>
仲夏園林草木長花間把酒别周郎風塵早巳侵愁鬢<lb/>
琹劍行㸔上野航獻賦馬卿才未達校書劉向筆逾蒼<lb/>
只應後夜秦淮月兩地風烟照𣺌茫<lb/>
　　送人游襄陽東岳<lb/>
清秋掛帆去汗漫采真遊古洞尋三秀仙壇散百憂風<lb/>
烟元冉冉雲物共悠悠疎豁憑誰寄應登黄鶴樓<lb/>
　　病<lb/>
<pb n="KR4h0112_WYG_009-30a"/>
不謂愁傷肺能令意少歡酒杯渾欲廢書巻厭頻㸔事<lb/>
數驚新變衰猶著舊冠壯心零落盡髙枕且加餐<lb/>
　　送凌道山應召之京<lb/>
文聲馳故國政譽靄宜春丞相知名舊銓衡得士新定<lb/>
逢調鼎鼐寜復久風塵不盡相違意臨岐一愴神<lb/>
　　送華補菴九江還朝<lb/>
九江欣報政虎阜悵維津績比清流潔情隨白髪新臨<lb/>
髙宜曠望撫石愛嶙峋莫訝難為别分襟迹易陳<lb/>
<pb n="KR4h0112_WYG_009-30b"/>
　　送門神次石田先生韻<lb/>
衡門執㦸兩閒兵澆酒逢除漫爾榮四序相隨如有戀<lb/>
一年同住豈無情㡬因風雨銷金鎖不為馳驅損赤纓<lb/>
自古功成身合去肯將流落怨時明<lb/>
　　送江隂趙宰<lb/>
澄江三載嘆賢勞果見徴書起俊髦千里長江増保障<lb/>
百年吾道立髙標堂隂歴歴羣黎愛行色蕭蕭匹馬遥<lb/>
此去五雲知柄用好陳彫敝荅清朝<lb/>
<pb n="KR4h0112_WYG_009-31a"/>
　　成化間海南進紅鸚鵡石田先生見而圗之近予<lb/>
　　友顧君亦於海南得二翼朱衣翠裳觀者驚嘆惜<lb/>
　　不能置之上方耳昔昌黎感二鳥而作賦予又嘆<lb/>
　　斯鳥之不遭也<lb/>
何處珍禽繫碧籠緑衣今巳換腥紅聖王方重禽荒戒<lb/>
零落朱衣野草中<lb/>
　　畢潭<lb/>
畢澤潭邊我屢過風烟近日復如何曽攜艇子狎鷗鷺<lb/>
<pb n="KR4h0112_WYG_009-31b"/>
毎憶汀洲足芰荷主人况是陸魯望愛客能為漁父歌<lb/>
沙明水碧無由往羨爾全家住薜蘿<lb/>
　　贈陸虛臯<lb/>
住近伯通橋烟霞隔市朝齒臨三老近飲赴八公遥月<lb/>
白時聞笛風清或聽簫承家有賢嗣知不混漁樵<lb/>
　　送湖廣族人還<lb/>
吾宗有賢秀迢遞自衡来逺道兼程發孤舟隔嵗回江<lb/>
潭雙目送春渚亂雲開我亦思先徳無由掃緑苔<lb/>
<pb n="KR4h0112_WYG_009-32a"/>
　　次錢叔寳韻題鳳山扇<lb/>
緑柳差差長夭桃故故飛燕翻波共掠鴛宿渚同依風<lb/>
外荻芽亂沙邊雲影稀吳娃莫蕩槳濺水濕紅衣<lb/>
　　舟雨<lb/>
日日舟中住兼旬雨勢狂夜篷驚滴滴曉溜厭浪浪直<lb/>
恐蛟龍起深愁鳥雀藏垂垂正未已何處覔驕陽<lb/>
　　蔣氏西園<lb/>
聞說西園勝風烟近若何蜀山連嶺秀罨畫引源多水<lb/>
<pb n="KR4h0112_WYG_009-32b"/>
竹饒魚鳥波塘足芰荷買田吾儻遂乘興數來過<lb/>
　　次張伯起韻<lb/>
偶向溪邊共繫舟風烟隨地得同遊雲開罨畫千山秀<lb/>
雨歇銅棺五月秋踪跡飄揺疑梗漫乾坤浩蕩與身浮<lb/>
莫言罇酒論文事煮茗焚香事更幽<lb/>
　　贈朱鎮山<lb/>
君有經綸志今為廊廟材風烟鎮山在竹樹野堂開隠<lb/>
几浮蒼靄攜書映紫苔蹊塗茅塞久煩與闢蒿萊<lb/>
<pb n="KR4h0112_WYG_009-33a"/>
　　寄吳半溪<lb/>
荆溪溪上碧烟虛最愛吳髯水竹居半畝清池堪引釣<lb/>
一窓疎影礙臨書毎因月出常穿徑㡬為花開小住車<lb/>
回首風煙秋欲暮題詩問訊近何如<lb/>
　<lb/>
　<lb/>
　<lb/>
　<lb/>
<pb n="KR4h0112_WYG_009-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文氏五家集巻九<lb/>
</p>
<p>
</p>
  </div>
<div>
<head>文氏五家集卷十</head> <lb/>
    <p>
<pb n="KR4h0112_WYG_010-1a"/>
欽定四庫全書<lb/>
　文氏五家集卷十<lb/>
　　　　　　　　　　　　明　文肇祉　撰<lb/>
　録事詩集<lb/>
　四言古詩<lb/>
　　悠悠厥初萹述祖徳也<lb/>
悠悠厥初爰自西伯以諡為氏系用以翼漢有蜀守聲<lb/>
名洋溢學校聿修民沐其澤若晉儒林文學藉藉有唐<lb/>
<pb n="KR4h0112_WYG_010-1b"/>
節義光于史冊　維指使後歴世徴庸宋至寳祐篤生<lb/>
信公義盡仁至大顯貞忠迨我始祖宋咸淳中宣教衡<lb/>
州是為衡宗衡岳廬陵譜牒寔通　衡山之麓廼世其<lb/>
族金紫大夫猶食宋祿載世元季廼易武服佩金虎符<lb/>
武昌振肅國兵既下鎮逺繫獄赦長千夫戎勲備録<lb/>
　長子驍健入侍髙皇剪平偽漢特被寵光賜名錫<lb/>
服厥族用彰時八世祖從兄平揚職充散騎徙居蘇杭<lb/>
蘇之有文寔自衡陽　我祖存心占籍長洲皇矣淶水<lb/>
<pb n="KR4h0112_WYG_010-2a"/>
敷教優柔甲科繼起㤙渥寵褒牧伯中丞世濟其休顯<lb/>
顯祖考作徳好修薦修國史翰苑名流　我父是承世<lb/>
徳克存南北二雍桃李盈門嗟予寡陋宿好是敦述此<lb/>
祖徳貽我子孫<lb/>
　　　悠悠厥初五章章十二句<lb/>
　　巍巍岱山　登泰山觀日出也<lb/>
巍巍岱山五岳之宗蟠九百里上有秦封　巍巍岱宗<lb/>
元君有宫俯視下邑鳬繹龜䝉　載登天門層巒蔽空<lb/>
<pb n="KR4h0112_WYG_010-2b"/>
秦觀在西日觀其東梁父左控石閭右通　載登髙峯<lb/>
憇于石室卧聽松濤夜觀日出蓬瀛海島周覧惟悉<lb/>
瞻彼同巖羣仙並列叩彼金童授我寳訣金泥玉簡終<lb/>
莫能詰　載登載曕身若羽化骨異𤣥丘思旋其駕廻<lb/>
觀其巔誠小天下<lb/>
　　　巍巍六章二章四句四章六句<lb/>
　　壬戌之秋　㳺西山也適符蘇公㳺赤壁之期<lb/>
壬戌之秋七月既望薄言西山于邁以徃我懐蘇公寔<lb/>
<pb n="KR4h0112_WYG_010-3a"/>
可景仰嵗月日時適值其當有酒有肴以詠以唱載遨<lb/>
載嬉幽情思暢卧聽泉流枕看月上四山寥寥形骸放<lb/>
浪赤壁之㳺曷足多譲今之視昔不無慨悵<lb/>
　　　壬戌一章章二十句<lb/>
　　神禹篇　頌大中丞南充王師督漕也<lb/>
神禹治水天地平成覩河思績功莫與争維我王公邦<lb/>
國之楨漕河之命厥任匪輕决之排之以經以營䟽之<lb/>
鑿之由地中行國脉以宣國計其盈惟我中丞赫赫厥<lb/>
<pb n="KR4h0112_WYG_010-3b"/>
聲粒我蒸民民咸用情惟予小子頌徳維誠<lb/>
　　　神禹一章章二十句<lb/>
　　晨風篇　送虞部楊汝大奉詔南征也<lb/>
晨風飄飄王事于適子之徃矣我心<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>矣　将子何徂<lb/>
王事敦我中心搖搖孰念其癉　莫非王事母為忉忉<lb/>
既曰仕矣遑恤其勞　子謂何求王事靡執余諒子心<lb/>
子亦何憂<lb/>
　　　晨風四章章四句<lb/>
<pb n="KR4h0112_WYG_010-4a"/>
　　肅肅篇　送侍御吳明卿印馬于齊魯地也<lb/>
肅肅王命吉日于征左右陳行我馬其騯　有馬駉<lb/>
駉在齊之坰維騂維黄有驪有青　有馬駉駉在魯<lb/>
之林如騅如雲蹻蹻駸駸　有駜其駽夙夜在公我<lb/>
職斯稱我馬既同　駜彼乗駽夙夜于外式遄其歸<lb/>
載言載㑹<lb/>
　　　肅肅五章章四句<lb/>
　樂府<lb/>
<pb n="KR4h0112_WYG_010-4b"/>
　　賡有明鐃歌鼔吹曲六篇<lb/>
　鐃歌作于黄帝岐伯以揚徳建威風敵勸士也漢魏<lb/>
　吳晉諸臣代有作者而唐柳宗元凖漢曲篇數用魏<lb/>
　晉義為唐鐃歌十二篇一皆揄揚其祖宗之功能亦<lb/>
　雅頌之流亞也至於我朝陶學士安作大明鐃歌三<lb/>
　闋嘉靖初袁督學袠亦倣為皇明鐃歌十三篇皆以<lb/>
　稱頌髙皇放勲宏德之盛蔑以加矣愚生也賤敢效<lb/>
　唐臣合紀髙祖太宗之美而賡歌之援舊題以成新<lb/>
<pb n="KR4h0112_WYG_010-5a"/>
　曲共成六章擬之雅頌非曰能之而施之後日歌以<lb/>
　為容不亦幸歟<lb/>
　　聖人出<lb/>
　漢古辭也我髙皇帝起自臨濠而奄有天下誠不世<lb/>
　出之聖謹用其題以賡歌之<lb/>
聖人出六龍飛天眷徳起濠西撥亂反正天與人歸掃<lb/>
前元正綱維都建業式九圍復自古帝王之區奠萬古<lb/>
帝王之基<lb/>
<pb n="KR4h0112_WYG_010-5b"/>
　　定武功<lb/>
　魏繆襲國初破鄴而作謂武功之定始於此也髙皇<lb/>
　渡江取太平諸路武功亦定于是<lb/>
定武功始渡江江水茫茫鼔聲鋒鋒下采石平淮揚東<lb/>
收吳越西定湖湘中原河洛恢其疆秦晉燕趙咸歸降<lb/>
鎮南粤來越裳武功定兮殺伐張廣輪撫兮歌元良<lb/>
　　伐烏林<lb/>
　吳韋昭頌魏武克敵也我皇祖驅殘敵而元君自烏<lb/>
<pb n="KR4h0112_WYG_010-6a"/>
　林奔于漠北亦用舊題而歌焉<lb/>
我師驅故元直扺漠北境王旅奮義威宵奔絶形影太<lb/>
白㝠天狼淨戰壘無復存烽烟竟全屏全師奏凱旋踴<lb/>
躍踰燕領萬載慶昇平中土永寜靖<lb/>
　　宣輔政<lb/>
　晉傅𤣥以其主網羅文武之才定二儀之序也髙皇<lb/>
　之命將出師盡得死力其一時人才如徐常輩豈晉<lb/>
　魏諸臣所能及其萬一哉<lb/>
<pb n="KR4h0112_WYG_010-6b"/>
輔政資多賢俊乂在官使我皇善任才文武咸願仕多<lb/>
士起濠城四方亦戾止功成歌皇風萬國皆遵軌自古<lb/>
得士心誰復能如此<lb/>
　　應帝期<lb/>
　繆襲言文帝以聖德受命應運期也成祖文皇<lb/>
　帝順天撫運而繼志述事之大殆有光於先烈<lb/>
　者歟<lb/>
於昭文皇光承洪緒宻運神機奠鼎燕冀天縱文武一<lb/>
<pb n="KR4h0112_WYG_010-7a"/>
怒安民兩京並峙内撫輿圖外扼闗塞以握要幾以據<lb/>
全勢<lb/>
　　攄武師<lb/>
　韋昭言大烈之震天下我文皇之天縱神威廓清華<lb/>
　夏武師之震不有甚于吳哉<lb/>
攄武師威加四海奮雄圖大畏小懐民廼蘇廓清中土<lb/>
功不可踰風聲丕冒如唐虞季犁已討古刺羣趨明明<lb/>
天子頌徃古疇與俱<lb/>
<pb n="KR4h0112_WYG_010-7b"/>
　　燕歌行<lb/>
燕山九月肅寒威處處邉陲思授衣<hi>一觧</hi>愁聽砧杵守空<lb/>
幃鬱陶思君君不歸<hi>二觧</hi>賤妾淚下如珠璣君知不知何<lb/>
暌違<hi>三觧</hi>𠂻腸摧傷撫琴徽歌聲何短吟何㣲<hi>四觧</hi>推窻月<lb/>
隨留餘輝簷前星宿寒芒稀<hi>五觧</hi>手擲金錢暗自祈歸無<lb/>
定期情無依<hi>六觧</hi>朱門炙手𤨏重闈滹沱凍合雪霏霏鴈<lb/>
無書寄空南飛<hi>七觧</hi>
　　豫章行<lb/>
<pb n="KR4h0112_WYG_010-8a"/>
人生自有命今日何可移富貴不足慕貧賤安能辭商<lb/>
宗無夢寐版築疇能知西伯不出獵羊裘終釣垂自古<lb/>
賢哲人所遇皆如斯若不委窮逹貿貿将安之<lb/>
　　短歌行<lb/>
有酒盈觴有歌盈章人夀幾何靡皆延長再觴再詠其<lb/>
樂未央樂不及時空用悲傷况也分定妄求奚遑聽我<lb/>
短歌短歌勿忘<lb/>
　　長歌行<lb/>
<pb n="KR4h0112_WYG_010-8b"/>
百川每東注奔晷時西馳人生草頭露夀命安可期𣆀<lb/>
綺不復在喬松何所之古來誰滿百此理不待推延年<lb/>
果有藥焜黄胡復衰矧兹功名薄竹帛無由垂及時不<lb/>
為樂老大悲何為我今歌長歌長歌以自怡<lb/>
　　鰕䱉篇<lb/>
神龍忽下謫混同鰕䱉泥黄鵠志千里不及鷦鷯栖周<lb/>
公居攝後三叔流言懠尼父道莫宗楚狂歌鳳兮毁譽<lb/>
何足慿謗議空相擠荘周齊物化萬物安能齊<lb/>
<pb n="KR4h0112_WYG_010-9a"/>
　　從軍行<lb/>
遼陽烽燒飛狼烟牧馬羣兒荒草邉請聽從軍五更轉<lb/>
城烏起堞天蒼然<lb/>
　　羽林行<lb/>
朔風吹太行白日沙飛黄溪谷少行蹟邊馬嘶欲僵行<lb/>
見交河下羽林兒獨强臂鷹挾匕首金勒紫絲韁<lb/>
　　公子行<lb/>
寳馬珊瑚鞭争看美少年蹀躞長安道買醉青樓邊盈<lb/>
<pb n="KR4h0112_WYG_010-9b"/>
盈樓上女邀語杏花前歡歌猶未巳竟日那知旋<lb/>
　　女耕田行<lb/>
布谷聲催笋觧籜誰家女子事東作自言母老兄出門<lb/>
出門從軍未及婚有妹同胞巳先嫁獨自服田力耕稼<lb/>
以刀斫地可代牛䟽犁畦隴開澮溝時雨不來禾盡槁<lb/>
修圃築塲愁有秋南隣北舍莫相笑有淚空流向誰告<lb/>
　　白苧歌二首<lb/>
中庭良夜張華筵美人如花嬌且妍趙瑟秦筝調蜀絃<lb/>
<pb n="KR4h0112_WYG_010-10a"/>
回眸轉䄂銀燭前為君起唱白苧篇金壺半瀉漏濺濺<lb/>
今君安坐聽我鼓願為䨇燕簾前舞<lb/>
新裁羅䄂長且輕明妝皦皦纎塵生舞向君前進玉罌<lb/>
流目暗盼嬌盈盈百年如戲莫蹉跎請君試看東流波<lb/>
東流不回西日逝我今不樂将如何<lb/>
　　鞠歌行<lb/>
雲出岫龍起谼乗風升雲騰碧空歌鐘歇曷自工還思<lb/>
相和旋為宫薄責人厚責躬人莫巳知吾道窮嗟揚雄<lb/>
<pb n="KR4h0112_WYG_010-10b"/>
賦河東猶待吹嘘送上穹子期沒伯牙終千載無門繼<lb/>
古風<lb/>
　　出門行<lb/>
河流滚滚逝不轉年光迅速一如巻美人遥隔天之涯<lb/>
欲渉難将水清淺少年何事輕出門别離易兮車無輪<lb/>
我身似轍遺漸逺佇立望之多荆榛君今得意誰復顧<lb/>
棄我何異車後塵<lb/>
　　長安狹斜行<lb/>
<pb n="KR4h0112_WYG_010-11a"/>
長安狹斜路方軌殊難容彼羙兩少年行行適相逢相<lb/>
逢問君家君家盛華宗品服盡朱紫鼎食多黄封錫爵<lb/>
列羣侯出入躋九重我本倦游子莫敢當其鋒歸守畎<lb/>
畆間飡不繼朝饔規行仍矩歩險僻安能從<lb/>
　　江南春追和倪元鎮韻<lb/>
輕雷一夜抽新筍寳鴨香消山館静行厨竹裏起茶烟<lb/>
禪榻風㣲撩鬢影杏花開殘春尚冷轆轤聲㫁花間井<lb/>
水清照我頭上巾酒染青衫巾染塵春來遲春去急殘<lb/>
<pb n="KR4h0112_WYG_010-11b"/>
紅數㸃蒼苔濕韶華去去追何及王孫不歸草空碧傷<lb/>
春轉覺情於邑誰家紅袖髙樓立陌頭桞花飛作萍鳲<lb/>
鳩乳燕方營營<lb/>
　　漁父詞四首<lb/>
年來生計住呉淞舴艋斜穿錦浪中溪柳綠野桃紅煑<lb/>
魚沽酒醉東風<lb/>
輕雷送雨過横塘菱葉荷花掠岸香新水漲晩風凉卧<lb/>
吹蘆管和滄浪<lb/>
<pb n="KR4h0112_WYG_010-12a"/>
輕舟短棹自夷猶開遍芙蓉古渡頭紅蓼渚白蘋洲鯉<lb/>
魚風動是深秋<lb/>
江天冬日淡無暉江上漁人夜未歸風急急雪霏霏綠<lb/>
蓑青笠棹如飛<lb/>
　<lb/>
　<lb/>
　<lb/>
　<lb/>
<pb n="KR4h0112_WYG_010-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文氏五家集巻十<lb/>
</p>
<p>
</p>
  </div>
<div>
<head>文氏五家集巻十一</head> <lb/>
    <p>
<pb n="KR4h0112_WYG_011-1a"/>
欽定四庫全書<lb/>
　文氏五家集巻十一<lb/>
　　　　　　　　　　　　明　文肇祉　撰<lb/>
　録事詩集<lb/>
　五言古詩<lb/>
　　宿山中<lb/>
出城入山寺黄葉滿林臯焚香坐髙榻静聽松聲號自<lb/>
憐失路人蹔從物外逃借此雲堂宿新寒欺布袍歘然<lb/>
<pb n="KR4h0112_WYG_011-1b"/>
作竒夢弄棹飛洪濤憑虛不知止萬里恣遊遨去去登<lb/>
海嶠天風吹鬢毛驚覺滿齋白開忩山月髙<lb/>
　　送幻上人還月輪寺<lb/>
南朝四百寺月輪古祗林幻公一出山薜羅三改隂爾<lb/>
以月為性我将雲作心浮雲與明月相送歸遥岑<lb/>
　　贈王郎<lb/>
王郎豪俠士意氣凌秋旻胸中富甲兵思為報主身少<lb/>
小耻閭里撫劍開青鱗不隨俗士偶寕交屠狗人大笑<lb/>
<pb n="KR4h0112_WYG_011-2a"/>
出門去奮身離風塵夜宿孤山月朝臨白馬津雲中多<lb/>
猛将瞑目從征輪一朝功成後黄閣圖麒麟<lb/>
　　寄友人<lb/>
相别一何乆再見何獨難忽忽歳復歳夢行山外山髙<lb/>
山與流水鳴琴為誰彈望望不可即書寄惟加飡<lb/>
　　嘲桃李花<lb/>
茂苑三春時桃李花盈枝争妍共含笑自謂東君私一<lb/>
朝顔色改片片隨風吹詎知喬松幹常挺歳寒姿松姿<lb/>
<pb n="KR4h0112_WYG_011-2b"/>
本孤直不同桃李萎<lb/>
　　登金陵謝公墩宿寺中追和李白韻<lb/>
登髙恣逺眺一望長江奔人世有代謝江流無朝昏緬<lb/>
懐謝公跡今已成郊原白雲隨日散明月浪中飜行行<lb/>
入古寺中壘石為門石門時静掩萬竹寒雲屯回視四<lb/>
山寂幽賞誰與論謝公不可起誰復為招魂興亡餘六<lb/>
代斯人安獨存風流日已逺秋草埋荒墩㳺人自來徃<lb/>
不聞車馬喧我來覽古勝懐古不成言借栖巖下石枕<lb/>
<pb n="KR4h0112_WYG_011-3a"/>
石移雲根夢破起黙坐便覺丹府暾幽情頗暢叙無勞<lb/>
絲竹繁有酒且斟酌摘蔬開寺園人生如過鳥何用尋<lb/>
仙源<lb/>
　　歸山寄金臺知已<lb/>
北走仍南圖所交非俗儒黄金不足重意氣凌天衢瞋<lb/>
目視王公不敢私㣲軀謂身可立致方希佐黄虞蹉跎<lb/>
不得遇五噫出京都歸来無産業東作誰相呼彈鋏徒<lb/>
激烈出門空踟蹰賔客不在眼吾亦自忘吾忍饑時誦<lb/>
<pb n="KR4h0112_WYG_011-3b"/>
經真不如屠酤魚目亦相笑空與明月俱他年倘相訪<lb/>
知我學潜夫<lb/>
　　擬古五首<lb/>
翩翩林間鳥悠悠嶺上雲雲出本無心鳥飛時念羣物<lb/>
亦欣有託矧余處世紛中腸慕遐舉濩落無所聞歳月<lb/>
去云疾荃蕙寕乆芬古道巳寂寞吾衰亦何云<lb/>
　　其二<lb/>
人生駒過隙一朝難再晨有酒且斟酌行樂須及辰胡<lb/>
<pb n="KR4h0112_WYG_011-4a"/>
為自結束不用常悲辛四海盡兄弟何獨骨肉親茍隨<lb/>
徃化滅同作陌上塵願言棣華接勿與衰草均<lb/>
　　其三<lb/>
庭前䨇桐樹四月始見華盛夏敷繁隂亭亭疊青霞<lb/>
禽鳥知所止吾亦爱清嘉大火忽西流敗葉随風斜空<lb/>
抱大雅材委棄若泥沙何用覔知音相與訪伯牙伯牙<lb/>
沒巳久行行浩無涯<lb/>
　　其四<lb/>
<pb n="KR4h0112_WYG_011-4b"/>
女美衆所憐士窮世所賤貴賤何足言世情從此見買<lb/>
臣未遇時愚婦心先離季子佩金印妻嫂迎恐遲自古<lb/>
巳如此何用空悲噫<lb/>
　　其五<lb/>
東方有美人逺在天之涯窈窕淑且婉意態殊閑佳春<lb/>
風借色艶色艶嬌如花珊瑚初出海未足比光華誰家<lb/>
白面郎金勒紫㳺韁欲渉不可即立馬遥相望何如化<lb/>
鸂鶒飛傍朱欄旁<lb/>
<pb n="KR4h0112_WYG_011-5a"/>
　　山中徐歩<lb/>
山中初雨過一雨樹如沐幽人獨徃來幽鳥哢成曲僧<lb/>
來薦新茗狎客事棊局斜日閣西嶺扶杖下山麓<lb/>
　　感遇<lb/>
我昔少壮時委懐在書史被褐欣自怡䇿駕辭鄉里一<lb/>
徃三十年無成復耒耜寢迹山南村真想只如此緬懐<lb/>
望前塗歳月去何駛<lb/>
　　寓言<lb/>
<pb n="KR4h0112_WYG_011-5b"/>
昔為凍餒驅投耒學干禄北寢與南圖燕趙日馳逐縱<lb/>
有遐舉心不及䨇黄鵠誤落在塵網歸來宿茅屋田父<lb/>
相徃來慰我素心曲俯視池中魚仰送飛鴻目荏苒星<lb/>
氣流壺觴聊自足<lb/>
　　卜築<lb/>
結廬山南村素心可與言鑿沼駕飛虹題為日渉園居<lb/>
室八九間環周水潺湲惟與鳥雀馴不聞城市喧去去<lb/>
百載外身名安用存<lb/>
<pb n="KR4h0112_WYG_011-6a"/>
　　仲夏<lb/>
夏日樹扶踈園亭敞中虚寄傲北忩下泛覽古人書仰<lb/>
無慚高鳥俯不愧㳺魚只此有餘趣吾真爱吾廬<lb/>
　　與友談昔<lb/>
昔我年少壮志逸㳺四海荏苒四十秋無成徒慷慨且<lb/>
復歸去來山中得君在晨夕相徃還芝蕨共攜采前塗<lb/>
知有幾無須問真宰<lb/>
　　園林秋夜<lb/>
<pb n="KR4h0112_WYG_011-6b"/>
獨坐聞秋聲秋聲來樹間燈影搖虚室悠然意自閒<lb/>
閒情付流水日夜猶潺潺人生誰滿百何獨徃不還<lb/>
　　雪<lb/>
飛雪滿園林號寒有負薪千樹梅花綴寒枝玉勒新呼<lb/>
童貰酒至竹爐温火親羡殺袁紹公僵臥不干人<lb/>
　　雨<lb/>
仲春時雨降草木俱欣欣水長新波澗風來水弄紋茅<lb/>
簷語𤣥鳥四山生白雲爱兹品類繁野色過橋分<lb/>
<pb n="KR4h0112_WYG_011-7a"/>
　　唐人曹鄴因舉不得第有四怨三愁五情詩余<lb/>
　　亦要作一怨二愁三情以望詩人救<lb/>
美人顔如花顔好誰人知無媒不得嫁終亦還自疑<lb/>
　　　　右一怨<lb/>
春來萬卉妍枯木新條發著意待東風難消頭上雪<lb/>
髮白終難變金燒亦不成人生誰滿百何以學長生<lb/>
　　　　右二愁<lb/>
桃李盛春風芙蓉媚秋渚開謝各有時天工豈無處<lb/>
<pb n="KR4h0112_WYG_011-7b"/>
獨鶴翔天表孤鴻下沅湘何如雙飛燕營壘棲雕梁<lb/>
有女適王孫或作黔婁媍羡殺嫁田夫白頭常相守<lb/>
　　　　右三情<lb/>
　　園亭<lb/>
園林敞南軒悠然與世隔早起看青山山青一如昔清<lb/>
風從東來吹我頭上幘眷彼松菊存品彚随動植隣叟<lb/>
有好懐徃來數晨夕<lb/>
　　雨過觀魚<lb/>
<pb n="KR4h0112_WYG_011-8a"/>
天時乆不雨池沼水皆涸夜來新雨過水漫復如昨㳺<lb/>
魚隊隊行悠然自泳躍莫道我非魚我自知魚樂<lb/>
　五言排律<lb/>
　　鄔都尉招飲<lb/>
主家開綺席晴日敞華堂賜第連霄漢朱樓傍苑墻飛<lb/>
花沾燕壘垂桞囀鶯簧錦瑟當筵立銀筝列雁行舞<lb/>
娥攲翠䄂侍女伴宫妝法酒傳中使珍盤出上方畵屏<lb/>
圍玉斚澗水滌瑶觴詞客調鸚鵡彤庭儀鳳皇紅蓮分<lb/>
<pb n="KR4h0112_WYG_011-8b"/>
太液箓竹奏琳琅鶴馭羣仙駕鑪薫内賜香月高人未<lb/>
散斗轉露華凉<lb/>
　　虎丘劍池祓禊<lb/>
風光今日好閒歩劍池邊修禊千年事暮春三月天空<lb/>
中樓閣逈池上轆轤縣少長忽咸集嘯歌時劃然流觴<lb/>
環列坐煮茗汲三泉放浪形骸外登臨杖屨前巖花晴<lb/>
拂檻澗草暮含烟攜榼追歡賞沿流急管絃蘭亭蕪勝<lb/>
迹一記至今傳<lb/>
<pb n="KR4h0112_WYG_011-9a"/>
　　海上觀潮<lb/>
八月近中秋閒來海上㳺凝眸瞻貝闕俯檻聽龍湫踴<lb/>
躍乾坤浴空濛天地浮潮聲奔萬馬水氣動潜虯怒浪<lb/>
翻鮫室驚濤擁蜃樓此身空浪跡處世一浮漚慷慨心<lb/>
猶壯年光日夜流<lb/>
　七言古詩<lb/>
　　桃花磵逢丈者<lb/>
虞山山髙髙入雲下有古磵烟氤氲萬樹桃花夾流水<lb/>
<pb n="KR4h0112_WYG_011-9b"/>
水邉雞犬聲相聞雞犬相聞茅屋底屋底老人坐不語<lb/>
豈是當時遺世民避秦虐政來居此笑而不荅意自欣<lb/>
觀之古貌亦古心我欲跪之問寳訣回頭不見深山深<lb/>
　　石湖行春橋歩月<lb/>
晚來雨過煙藏寺日閣沉沉萬山紫須臾湖光㶑灔廻<lb/>
驪龍弄珠出海底海底一躍千仞髙星光閃爍浮金鰲<lb/>
朱欄倚遍市喧息酣歌倒坐醉中豪當年此月今不改<lb/>
曽照吳王舊臺榭呉王臺榭蹟巳陳惟有此月今猶在<lb/>
<pb n="KR4h0112_WYG_011-10a"/>
古人今月已千秋今月古人今在否眼前烟月不堪數<lb/>
何如范蠡西施游<lb/>
　　寄羅逹夫石蓮洞歌<lb/>
文山蒼蒼文水碧中亘綿延連一脉石門閟道虛翠屏<lb/>
天削芙蓉秀絶壁絶壁危崖五色溶仰看菡萏排穹窿<lb/>
丹牀石竈隨所設竒花異卉青溟濛天降羅公美顔色<lb/>
即今海内文章伯詞源倒瀉三峽流珊瑚出海秋月白<lb/>
奪標曾擅少年場甲榜名題金字黄明堂法座列鏞磬<lb/>
<pb n="KR4h0112_WYG_011-10b"/>
石渠中秘聲琳瑯建儲一疏上天子萬言切直因忤㫖<lb/>
歸來重向洞中㳺長齋乞鉢常如此洞門倒掛蓮花巾<lb/>
手揮玉麈辭將迎名山或有異人遇跪受寳訣祈長生<lb/>
　承惠石蓮洞歌調逸意古夐出塵外誦之再四雋永<lb/>
　令人不能去手會當索喜鐫爲入石壁間當與此洞<lb/>
　同流宇宙也倉卒未即賡和誠負髙情滯迹病踪歳<lb/>
　增一歲不足道燈前夜色倍有懷人<lb/>
　　世講弟羅洪先頓首<lb/>
<pb n="KR4h0112_WYG_011-11a"/>
　　元夕篇<lb/>
長安今夕是元夕皇都佳麗無殊昔昔時曽到蓬莱宫<lb/>
龍膏鳳炬光千尺千尺光凝結綵樓鰲山重疊雲烟收<lb/>
烟收明月正當頭仙禦燃燈複道周遥瞻天子六龍馭<lb/>
五色雲車擁髙處髙處離宫别館開翠蓋鸞輿繡幃御<lb/>
出向天街紫陌長王侯第宅鬬新妝新妝初罷踏明月<lb/>
蕙火蘭烟滿路旁路旁許史金張宅銀燭髙燒邀上客<lb/>
上客調成鸚鵡篇鳴金伐鼓開華席歡歌未巳夜將闌<lb/>
<pb n="KR4h0112_WYG_011-11b"/>
星斗横斜禁漏殘傳呼行辟候朝者聮鑣玉珮聲珊<lb/>
珊<lb/>
　　避暑<lb/>
避暑來遊到虎丘虎丘南去林堂幽林堂幽静無人至<lb/>
修竹千竿碧欲流竹樹扶踈覆亭館浮瓜沉李調氷椀<lb/>
一觴一詠暢幽情不用銀筝并翠管翠管銀筝醉昔<lb/>
時昔曽沉醉習家池何如跣足科頭坐世事紛紜捴不<lb/>
知<lb/>
<pb n="KR4h0112_WYG_011-12a"/>
　　打魚<lb/>
山田犖角麥秋寒山雨欲來風激湍觀魚踞坐得真樂<lb/>
閉門新竹千琅玕千竿竹暎蒲桞緑隂符在匣羞更讀<lb/>
恵連池上冒雨來攜㓜呼朋慰羈<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>獨有元龍興自豪<lb/>
命童打魚魚尾勞大魚掘强小魚棄饔子揮刀飛雪<lb/>
高欣然一飽意自足不羡鏡湖分一曲六畆魚租五畆<lb/>
竹曽看陶朱治生録不圖利倍有十千但願怡怡天樂<lb/>
全君不見田家以感荆冄合姜氏共被今猶傳况吾與<lb/>
<pb n="KR4h0112_WYG_011-12b"/>
爾樂便便十日一㳺期莫愆<lb/>
　　　右子悱弟約余旬日一㳺山園偶愆期不來詩<lb/>
　　　用招之即冒雨而至遂命童子打魚供餉既醉<lb/>
　　　而還賦以長句兼示後期<lb/>
　　彈琴<lb/>
岡上梧桐髙十尋梧桐翠葉敷清隂主人獨自撫琴坐<lb/>
獨坐閒調太古音太古遺音久不作此道只今空寂寞<lb/>
鍾期巳矣伯牙亡千載知音巳寥廓悠然流水與高<lb/>
<pb n="KR4h0112_WYG_011-13a"/>
山山矗矗兮水潺潺方壺員嶠在眼底一笑推琴心自<lb/>
閒<lb/>
　　夜臥墓所不寐<lb/>
孤燈明滅茅簷深布衾單薄寒相侵月高山寺聞鐘<lb/>
聲耿耿不寐生憂心心摧膓斷身無倚春宵獨臥荒村<lb/>
裏少年一刻千黄金此時一刻愁萬縷愁思萬縷夢親<lb/>
幃驚覺惟聞烏夜啼起來試取春衫著猶道當年戲綵<lb/>
衣<lb/>
<pb n="KR4h0112_WYG_011-13b"/>
　　贈沈道人<lb/>
沈休别我非一日歸自南屏峴山隔峴山岧嶤霅水西<lb/>
碧浪湖連芳草色今來訪我白雲深雲深塔影空沉沉<lb/>
銅盤戲曲梅花衲駐顔不用燒黄金修髯玉立絶塵鞅<lb/>
竹籜為冠鳩作杖恍如洪景出山圖獨行徐歩紅橋上<lb/>
紅橋東來虎阜居分明諸葛南陽廬與君朝夕數來徃<lb/>
還讀人間未讀書<lb/>
　　錢學博青之七十<lb/>
<pb n="KR4h0112_WYG_011-14a"/>
與君同學二十秋復同追隨京國㳺兩都共賦獻宸旒<lb/>
當時人擬稱元劉天閒寥曠俱未收臯比君擁登莱州<lb/>
掖道宫墻環講求洧川再轉仍淹㽞何當伊洛多名流<lb/>
種成桃李滿谿頭忽憶吳山思乞休拂䄂歸來志已酬<lb/>
孫曽繞膝鸞鳳儔<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>琅作賦輝皇猷我今花甲亦巳周<lb/>
費盡黄金一敝裘何時觧脱釣鰲鈎歸與君盟沙上鷗<lb/>
　　上元日兒軰集諸友㑹文至晚張燈小酌<lb/>
去歳有兒同客處一燈相向愁依倚我今歸來忽踰年<lb/>
<pb n="KR4h0112_WYG_011-14b"/>
兒獨淹留在京邸歸來兒軰仍紛紛大兒小兒皆属文<lb/>
盍簮㑹友集同志竒文賞析俱殷勤須臾雪霰滿庭宇<lb/>
飛花如掌隨風舞燃燭髙張四壁燈坐中上客調鸚鵡<lb/>
吾家老叔八十强牀頭酒熟呼我嘗東隣兄弟衣金紫<lb/>
尚憂不足心遑遑今日諸君各矢志致身早早少年事<lb/>
流行坎止順吾常鼎鼎百年真是戲<lb/>
　　贈楞伽南上人七十<lb/>
當年曾臥楞伽寺日有敲門問竒字忩明几净獨焚香<lb/>
<pb n="KR4h0112_WYG_011-15a"/>
燕雀猶懐鴻鵠志南郊上人方少年誦經趺坐佛堂前<lb/>
閉闗日夕修禪觀金磬時聞落逺天汲泉煮茗隨吾適<lb/>
時采於山美可茹上人真是逺公流媿我元非蘇晋侣<lb/>
誤落塵網三十年歸來重到湖山邊來叅雪竇一龕裏<lb/>
袈裟雲臥如金仙香燈歳晚無異昔小閲浮提已七十<lb/>
願結蓮社山之中自笑聲名何用足<lb/>
　　九日登吳山<lb/>
吳山山髙髙入空懸崖削壁青芙蓉登髙今日逄重<lb/>
<pb n="KR4h0112_WYG_011-15b"/>
九結伴同遊山上峯峯前山下人如蟻走馬乗輿並肩<lb/>
倚日暮行人尚未稀畵舩簫鼓中流起簫鼓聲悠湖上<lb/>
㳺湖光山色捴宜秋行歌雜沓逰人散明月滿山烟霧<lb/>
収<lb/>
　　閒居自述<lb/>
十年上書不得意歸來髙臥深山裏山深被褐掩柴扉<lb/>
環堵蕭閒少知己知己無人㫁徃來兀然獨坐茅簷底<lb/>
茅簷兀坐不記年無復馳心慕青紫一朝忽枉故人書<lb/>
<pb n="KR4h0112_WYG_011-16a"/>
問我何為不入仕幡然一出向長安萬言不敢干天子<lb/>
天子詔許為園官低頭授職聊居此此身踈嬾不受拘<lb/>
白首為郎還自耻飄飄掛冠神武門神武門前乞恩㫖<lb/>
䝉恩早賜拂衣歸拂衣依舊還桑梓桑梓山林日月長<lb/>
日上山忩呼不起羅列孫曽繞膝前膝前歡舞歌樂<lb/>
只<lb/>
　七言排律<lb/>
　　石湖逰泛<lb/>
<pb n="KR4h0112_WYG_011-16b"/>
春來今日到湖濵湖邊村市人紛紜波光逺映蘪蕪没<lb/>
山色晴開錦繡文茶磨山頭茶正熟盟鷗亭外鷗成羣<lb/>
青帘隐樹酒家近翠帶牽風水荇芬錦瑟瑤筝湖上起<lb/>
朱簾畵舫鏡中分醉如白傅圍紅䄂嬾學羊欣寫練裠<lb/>
谿畔漁舟垂晚釣寺中樓閣帶斜曛舉頭月色當空照<lb/>
何處鐘聲滿座聞千古興亡已陳迹吳宫越壘空氤氲<lb/>
　　北京西山借榻碧雲寺<lb/>
入山蘿薜晝沉沉下馬行過古洞隂獨倚石橋看急澗<lb/>
<pb n="KR4h0112_WYG_011-17a"/>
坐觀庭宇俯喬林環墻山色浮烟靄繞砌泉聲和磬音<lb/>
虛榻借栖清夢醒閒忩臥抱白雲深梵鐘催落忩前月<lb/>
老衲時彈膝上琴棐几香殘閒睡鴨佛堂齋供有來禽<lb/>
<hi>蘋婆名</hi>梅花滿地飛紅雪菉竹千竿倚翠岑何日拂衣重<lb/>
過此常依清境洗塵心<lb/>
　<lb/>
　<lb/>
　<lb/>
<pb n="KR4h0112_WYG_011-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文氏五家集巻十一<lb/>
</p>
<p>
</p>
  </div>
<div>
<head>文氏五家集巻十二</head> <lb/>
    <p>
<pb n="KR4h0112_WYG_012-1a"/>
欽定四庫全書<lb/>
　文氏五家集巻十二<lb/>
　　　　　　　　　　　　明　文肇祉　撰<lb/>
　録事詩集<lb/>
　五言律詩<lb/>
　　侍大父過王二丈履吉越溪莊<lb/>
隨翁訪叔度放棹越溪深竹徑數椽屋桑園十畝隂汲<lb/>
泉頻洗硯促膝坐鳴琴髙士平生慕今朝慰夙心<lb/>
<pb n="KR4h0112_WYG_012-1b"/>
　　汪子木園與薛用傳施安卿明卿陳子白文㑹<lb/>
名園啓文㑹繞屋樹交加捲幔窺新燕臨池看落花樂<lb/>
耽長統志書效子雲家竹裏輕煙出軒前試煑茶<lb/>
　　野望因過楞伽侃公精舍<lb/>
野曠山藏寺祗林一望中諸天懸采翠殘照遲晴空松<lb/>
下疏精室簷前聽晚鐘欲耽清净賞隨喜訪支公<lb/>
　　石湖<lb/>
湖光披白練日夜泛青簾㠶影鏡中落鷗羣沙上眠楞<lb/>
<pb n="KR4h0112_WYG_012-2a"/>
伽山裏寺茶磨晚含煙羡殺鴟夷子飄飄去不還<lb/>
　　䕃白堂即事<lb/>
結屋近清嘉虚堂背郭斜門閒人問字簾捲鳥啼花盛<lb/>
世容踈嬾端居戀物華齋頭書滿架不羡子雲家<lb/>
　　早起<lb/>
曉起露光沃熈㣲景物鮮窻間蝇撃紙庭際草含煙短<lb/>
髮頻看鏡殘星猶在天虚齋絶塵想坐久意澄然<lb/>
　　月夜與王明度明善登文筆峯<lb/>
<pb n="KR4h0112_WYG_012-2b"/>
晚來秋雨霽山月向人髙同上留雲閣因攀栖鶴巢詩<lb/>
聮林外句幘岸醉中豪獨立羣峯下天風吹鬢毛<lb/>
　　讀書楞伽寺松風閣<lb/>
重來湖上寺借榻上人居月色侵虚閣松聲和讀書攬<lb/>
衣驚䑕下開巻試燈初萬籟一時寂鐘推更漏餘<lb/>
　　雨夜與吳元定朱日宣范子潤王𤣥静袁振伯集<lb/>
　　石湖草堂<lb/>
晚歩山中寺堂開萬竹林清宵一把盞細雨共論心秉<lb/>
<pb n="KR4h0112_WYG_012-3a"/>
燭成懽㑹髙歌傳谷音佛前禪誦息遙聽磬聲沉<lb/>
　　天平山謁范魏公祠<lb/>
入山人境隔古寺白雲留萬笏齊青漢斜陽下石丘義<lb/>
田存後裔勲業慰先憂尚有泉清冽濺濺一脉流<lb/>
　　餞馮信伯杜與言㑹試<lb/>
小集樓居好開窻新捲簾名推馮奉世聲重杜樊川二<lb/>
妙忽同至一杯行色前行行曲江上更喜得春先<lb/>
　　過陳丈白陽田舍留集浩歌亭<lb/>
<pb n="KR4h0112_WYG_012-3b"/>
種竹開三徑編籬翠作屏憐公千載調憶别两秋螢杯<lb/>
盞香醪白盤飡菜甲青因過問竒字醉卧子雲亭<lb/>
　　外舅召復翰林兼司經局校書<lb/>
當代青宫輔如翁獨異才校書供閣直補衮代天裁名<lb/>
譽留東觀文章落上台輞川空别業未許賦歸來<lb/>
　　寺遊同王𤣥静正上人<lb/>
野寺羣峯裏藍輿一逕通窻開飛瀑外殿落翠㣲中饋<lb/>
饌延過客繙經叩逺公慚非蘇晉侣𤣥覽得相從<lb/>
<pb n="KR4h0112_WYG_012-4a"/>
　　黄約之愼之招飲書齋<lb/>
江夏聲華舊君家譽望宏獨憐千古調喜得二難并方<lb/>
館開嘉讌庭梅吐玉英寒宵湏秉燭月上巳深更<lb/>
　　虎丘<lb/>
出城將數里塵土離人寰逺見林端塔來登寺裏山雲<lb/>
飛千頃碧石㸃一臺斑簫鼓中流起白公堤上還<lb/>
　　楞伽寺湖山樓同朱日宣王履均王𤣥静侃朗二<lb/>
　　上人晚眺<lb/>
<pb n="KR4h0112_WYG_012-4b"/>
湖上知名寺樓臺倚碧岑法堂虛枕簟狂客散冠簮塵<lb/>
刼空中滅鐘聲静裏沉方知禪可托共禮白雲深<lb/>
　　秋夜王吏部録之丈招飲<lb/>
吏部聲名久堂虛客到稀舉杯留夜酌邀月弄清輝露<lb/>
沃天香襲談霏玉麈揮清朝思報答明主正垂衣<lb/>
　　毘陵舟中約陸子行韓承孚從陸入京<lb/>
雷聲喧夜泊早巳過毘陵驛樹隨溪度篷窻帶雨凭語<lb/>
音時漸别壯志欲鶱騰明日丹陽郭肩輿擬並乗<lb/>
<pb n="KR4h0112_WYG_012-5a"/>
　　丹陽<lb/>
早發丹陽道行行路轉賖聽雞過野市並馬踏槐花酒<lb/>
肆青帘接茆茨綠水斜征途知不逺明日到京華<lb/>
　　高橋門<lb/>
秋風吹鴈影佩劍斗光寒輦路飛塵逺橋門勒馬看青<lb/>
宵䨇鳳闕黄屋五雲端題柱平生志何時上禁鑾<lb/>
　　姚元白市隠園借榻<lb/>
禁城藏别業披莽似郊坰沼引秦淮碧山排鍾阜青竹<lb/>
<pb n="KR4h0112_WYG_012-5b"/>
光分曲逕秋影瞰虚亭下榻市喧息林扉盡日扃<lb/>
　　雨花臺<lb/>
金陵山水勝佳麗是城南法雨飛空磴天花散碧潭明<lb/>
光曽杖錫太白有吟菴行到煎茶處泠泠玉一涵<lb/>
　　徐魏國園亭<lb/>
麟閣勲庸冠金貂寵後昆氷漿浮碧椀槐桞䕃重門池<lb/>
泛青簾舫堂開白玉樽笙歌時不徹月上巳黄昏<lb/>
　　葉曽生書齋<lb/>
<pb n="KR4h0112_WYG_012-6a"/>
結屋近山塘柴扉䕶短墻野花開竹徑湖石磊山房室<lb/>
淨生虚白窻明搨硬黄晚來人散後獨自引壺觴<lb/>
　　九日不出<lb/>
一秋慚失意九日廢登臺菊為佳辰發懐從濁酒開哀<lb/>
蟬猶夕響征鴈向南回時序愁中改城髙砧杵催<lb/>
　　君山與黄吉逺望<lb/>
石徑攀蘿上風松山半亭天浮江共逺沙積水俱渟海<lb/>
蜃吞銀闕秋煙虛翠屏春申遺像在吾亦薦溪萍<lb/>
<pb n="KR4h0112_WYG_012-6b"/>
　　大父玉蘭堂小酌時将奉侍家君應試南畿<lb/>
吾祖巳垂白堂開聚徳星衣裳動雲氣杯酌吐𤣥音喜<lb/>
共趨庭日那堪駕逺臨歐公倘相遇蘇氏慰初心<lb/>
　　侍家君同黄子旋杜與言過龍門得二鯉家君賦<lb/>
　　詩因命作<lb/>
鼓枻龍門上驚看䨇鯉跳錦鱗初出水鰭鬛欲騰霄霜<lb/>
刅霏花白松枝帶葉燒欣然一餐飽把盞自通宵<lb/>
　　焦山<lb/>
<pb n="KR4h0112_WYG_012-7a"/>
山寺猶存姓門寒古樹停丹臺雲氣紫蓮閣寳光青未<lb/>
辨華陽逸空餘瘞鶴銘登臨吾巳倦蹔憇海雲亭<lb/>
　　登金山<lb/>
波心千古寺日夜一峯浮草色分江岸潮聲帶海流月<lb/>
髙人返棹更静水鳴樓欲坐金鼇閣攀躋最上頭<lb/>
　　出場月色如晝侍家君至顧尚書園登見逺樓<lb/>
長安秋過半乗月上危樓星斗中天燦乾坤萬里周漏<lb/>
傳金闕逈桂瀉玉杯浮坐乆忘言處臨風起暮愁<lb/>
<pb n="KR4h0112_WYG_012-7b"/>
　　江上懐張㓜于<lb/>
獨卧呉淞上令人憶季鷹詩篇憐敏捷志氣羡飄凌天<lb/>
末雲千疊江頭月半棱軍麾今滿眼音問阻親朋<lb/>
　　太湖<lb/>
太湖八百里七十二峯縣震澤禹功逺洞庭仙蹟傳波<lb/>
翻沙際鳥石繡鏡中蓮煙水秋來濶平吞萬里天<lb/>
　　黄子旋宅㑹文<lb/>
清嘉風土淨華館晝沉沉選日開文讌良辰㑹盍簮追<lb/>
<pb n="KR4h0112_WYG_012-8a"/>
隨期辨志相與共論心亭際無塵雜松聲奏雅音<lb/>
　　春晝<lb/>
午睡酣初醒日斜花影移夢回烹紫笋几淨寫烏絲乳<lb/>
燕窺新竹文魚漾淺漪問竒人去後一任掩茆茨<lb/>
　　杜與言登衡嶽回鴈峯有佳什見寄<lb/>
囘鴈峯頭坐新篇寄舊知憐君遙念想動我故鄉思南<lb/>
嶽開雲處高樓待月時此時一壺酒誰與共傳巵<lb/>
　　過孔加丈蕉露館<lb/>
<pb n="KR4h0112_WYG_012-8b"/>
髙人多道氣曉啓碧窻寒摘葉供書寫研朱㸃易㸔霏<lb/>
談揮塵尾逺興薄雲端相對渾無語須教杯盞寛<lb/>
　　陸夀如陳懋吉過射涇田舍<lb/>
秋暮初收穫香醪巳自開江頭新雨過溪上故人來簡<lb/>
畧忘幽僻輝光動草莱論文真有愧竹徑日徘徊<lb/>
　　牛首山<lb/>
下馬獻花處千巖秀色連乗風吹晚歩披莽上山巔神<lb/>
宇江流遶禪房塔影縣夜深催撃鉢詩就不成眠<lb/>
<pb n="KR4h0112_WYG_012-9a"/>
　　靈谷寺<lb/>
山寺度門逺松寒十里隂鐘樓苔蘚合閣道雨花沉泉<lb/>
咽山中路人傳空外音歸途未忍去猶自戀祗林<lb/>
　　秋宵月下有懐張叔貽<lb/>
獨坐空庭下凉風入袂吹起看新月上忽動故人思驚<lb/>
鵲栖還定髙梧影漸移壮圖愁未立青鬢巳絲絲<lb/>
　　休休菴<lb/>
高士䝉山老市㕓精舍開何如嵒壑趣俱入戸庭來法<lb/>
<pb n="KR4h0112_WYG_012-9b"/>
雨飛禪逕天花下講臺雲書遺一匣𤣥悟少人推<lb/>
　　覽鏡<lb/>
覽鏡對愁顔西風秋雨<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>慚看新白髪猶著舊青衫酒<lb/>
醒難成寐詩裁不用芟辭巢䨇燕子空自語喃喃<lb/>
　　過吕梁王水部茂行邀飲<lb/>
境入吕梁勝水縣洪上頭狂瀾思一障巨石伏中流樹<lb/>
接江淮逺雲連齊魯浮才名王水部攜酒上蘭舟<lb/>
　　題百穀半偈菴<lb/>
<pb n="KR4h0112_WYG_012-10a"/>
髙人爱精㓗築室學逃禪半偈題菴額長齋坐佛前架<lb/>
頭齊古帖簷下起茶煙茟硯閒縁在時還對簡篇<lb/>
　　大父書至云周孫得子於我為𤣥孫此是家門之<lb/>
　　慶也賦詩志喜<lb/>
昨夜燈花吐書來喜得孫高𤣥看五世閭里賀盈門䋲<lb/>
武培前業貽謀有後昆吾翁當此際燕賞倒金尊<lb/>
　　讀書吕公祠<lb/>
滿眼江南景芳祠綠樹遮苔花侵畫壁旭日射簷牙四<lb/>
<pb n="KR4h0112_WYG_012-10b"/>
座虛堂敞一灣流水斜晚來橋上望明月照蒹葭<lb/>
　　舟泊潞河遇雨<lb/>
無媒辭魏闕潞水殢歸舟一夜溪頭雨千林樹作秋鄉<lb/>
心頻入夢篷底轉生愁不為琵琶泣青衫淚自流<lb/>
　　見新月<lb/>
去國未千里俄驚近徳州仲秋纔二日新月已垂鈎影<lb/>
逐斜陽下光隨過雨収一年前此際結伴五陵㳺<lb/>
　　夢長安<lb/>
<pb n="KR4h0112_WYG_012-11a"/>
旅食京華久風塵興巳䦨出城逾半月猶夢在長安未<lb/>
遂金門隐空思玉宇寒不知行路裏還作未歸看<lb/>
　　山齋雨過新凉襲人夢中有作起而足成之<lb/>
一雨祛煩暑虛齋竟日凉簷前殘溜滴庭際晚花香簾<lb/>
捲風吹鬢雲開月在牀睡來多爽氣夜短夢偏長<lb/>
　　春盡<lb/>
春盡園林寂風來水弄漪自開南畆際誰寄草堂貲室<lb/>
静生虛白門閒有問竒吾能委窮逹聊以慰遐思<lb/>
<pb n="KR4h0112_WYG_012-11b"/>
　　塔影園次皇甫司勲<lb/>
鑿池來塔影結屋倚山阿疑是浮員嶠飜同瀉翠娥昔<lb/>
聞挂青漢今倒暎渟波恵我驚人句賡酬奈拙何<lb/>
　　附司勲詩<lb/>
因山開别業幻跡在南阿暎水疑浮鷲臨妝似影娥綦<lb/>
詩咏青漢竺偈頌澄波牛首君登未窻間校若何<lb/>
　　嶺南黎維敬寄書至<lb/>
不才人共棄高誼爾偏求一自吳門别三經炎海秋拂<lb/>
<pb n="KR4h0112_WYG_012-12a"/>
衣還挹袖<hi>軒名</hi>渉水訪浮丘兩地懐思切何時得卧㳺<lb/>
　　晉江蔡少叅别有十三載月夜過訪又别<lb/>
久與蔡經别俄驚訪釣磯乗風來九曲帶月扣孤扉握<lb/>
手談疇昔登山思逸飛飄然觧維去佇望獨依依<lb/>
　　早朝後遇雨<lb/>
初旭射金扉朝霞䕶紫㣲輕煙廻御輦細雨濕朝衣仗<lb/>
逐蛟龍轉班隨鴛鷺歸天家膏澤遍苑樹綠隂肥<lb/>
　　署中官舍書懐<lb/>
<pb n="KR4h0112_WYG_012-12b"/>
出城七十里一望路迂賒雞犬村邉塢桑麻樹裏家民<lb/>
居環署治風土亦清嘉官舍無塵雜高槐暎碧紗<lb/>
　　秋日早朝<lb/>
雙闕千官集平明曙色㣲聽殘清禁漏初啓掖垣扉劍<lb/>
佩聲成韻旌旗露下晞自慚通籍晚敢謂素心違<lb/>
　　乞休<lb/>
腐儒通籍晚潦倒媿生平官署依村市朝叅入帝城奔<lb/>
馳頭盡白辛苦事無成今日乞閒去歸舟日夜行<lb/>
<pb n="KR4h0112_WYG_012-13a"/>
　　清江浦追憶沈虞部<lb/>
一入新庄閘令人無限思窮愁文與可空憶沈佺期掛<lb/>
劍慚無處遺金感昔時心香聊一炷飛淚薦江蘺<lb/>
　　秋暮<lb/>
夕陽閣西嶺秋色亂川中衰草猶餘綠殘荷撼碎紅浮<lb/>
生元自寄歸老慊余𠂻忽聽漁舟笛溪頭弄晚風<lb/>
　　山居追和羅太史<lb/>
卜居依虎阜茂苑卧文園心㑹禽魚樂門無車馬喧塵<lb/>
<pb n="KR4h0112_WYG_012-13b"/>
中三十載歸悟五千言杜甫愁行役常思晚計存<lb/>
　　附羅太史詩<lb/>
平居無雜慮所志在丘園種竹非醫俗耕山得避喧年<lb/>
多知物候春近卜禽言豈不營朝市謀生各有存<lb/>
　　和袁魚叔喜雨用韻<lb/>
今嵗旱何乆令人生隐憂通宵雷雨作殘困鬱蒸收倚<lb/>
檻花枝重迎風燕羽柔山齋聚良友五月類清秋<lb/>
　　張伯起同王𤣥静吳恭先攜榼過塔影園<lb/>
<pb n="KR4h0112_WYG_012-14a"/>
林卧春方盡簷前鳥鵲喧羣公将小艇攜榼過丘園握<lb/>
手談陳迹澄懐悟道言溪頭相别去歸獨倚南軒<lb/>
　　伯起有詩次韻<lb/>
林花落未掃好鳥尚求聲忽枉故人駕依然舊日情題<lb/>
詩叙離别促席話平生何日重過此相期待月明<lb/>
　　雪中閉户不出<lb/>
去歳冬無雪今冬雪早飛因風飄上箔帶雨潤沾衣入<lb/>
夜寒仍重推忩晚更輝村中僵卧者竟日揜柴扉<lb/>
<pb n="KR4h0112_WYG_012-14b"/>
　　到園<lb/>
歸來三閲月今日到園亭剪伐亂荆棘重修新竹屛鄰<lb/>
墻過濁酒晴鵲噪閒庭依舊草堂在北山空勒銘<lb/>
　　雨過入山莊<lb/>
一雨連三月園林久不來盈池環綠水繞徑長蒼苔鸚<lb/>
鵡褰簾語薔薇滿架開心閒無一事重葺舊亭臺<lb/>
　　避暑山莊<lb/>
城中如在甑避暑到林堂近水樓臺逈開窻枕簟凉銜<lb/>
<pb n="KR4h0112_WYG_012-15a"/>
杯同阮籍髙卧傲羲皇箕踞科頭坐山深白晝長<lb/>
　　久雨<lb/>
夏秋連月雨日日掩柴荆簷溜窻前滴班鳩竹裏鳴香<lb/>
焚凝淨几茶焙煑砂鐺何日開樽酌中庭待月明<lb/>
　　新晴即事<lb/>
久雨不出户秋來日日隂今朝將野艇出郭過園林水<lb/>
漲橋梁沒堂開竹徑深閒居無雜慮消盡市朝心<lb/>
　　雨霽<lb/>
<pb n="KR4h0112_WYG_012-15b"/>
三月雨不歇苔花滿徑生經時不出戸今日喜新晴庭<lb/>
際無塵雜簷前有鵲聲何時将小艇坐看晚霞明<lb/>
　　九月<lb/>
九月巳將盡園林景物嘉草堂三嵗别脩竹萬竿斜野<lb/>
鳥間闗語芙蓉爛漫花閒居無客至汲井自烹茶<lb/>
　　釣魚撈蝦以供午飡<lb/>
䟽磵洗塵沙澄然水一窪呼童抛釣餌著屐自撈蝦煑<lb/>
飯舂香稻烹茶汲井花欣然無一事憑几讀南華<lb/>
<pb n="KR4h0112_WYG_012-16a"/>
　　山荘<lb/>
倚杖入山去山園村逕通嵐容開晚霽塔影卧池中籬<lb/>
落野花碧枝頭霜柿紅小庭看月上鄰笛起墻東<lb/>
　　出郭<lb/>
一雨連三月今朝天喜晴閒移書畫舫出繞闔閭城晴<lb/>
色開山霽溪流與岸平民廬俱沒盡觸目摠傷情<lb/>
　　人日<lb/>
開歳已七日清晨煖氣回郊園亭樹逈人日草堂開寒<lb/>
<pb n="KR4h0112_WYG_012-16b"/>
勒梅枝痩雪殘新水來有懐吟不就取次試新裁<lb/>
　　春日書懐<lb/>
春來風日好放棹到山莊雨過花枝媚泥添燕壘香青<lb/>
山露墻角新水漫池塘獨坐無人至茗杯聊自嘗<lb/>
　　初夏<lb/>
初夏山荘好園林風日嘉閉門時晏起㪺水試新茶雨<lb/>
細魚吹浪風㣲燕蹴花草堂空寂寂竹樹自交加<lb/>
　　目眚<lb/>
<pb n="KR4h0112_WYG_012-17a"/>
目眚不出戸麥秋天氣寒鳥聽枝上語花似霧中看累<lb/>
月惟髙卧經旬不整冠心閒人事少容膝易為安<lb/>
　　五月<lb/>
園林亭館静仲夏綠隂㣲乍煖荷香滿新晴梅子肥碧<lb/>
雲將雨過紫燕引雛飛竟日無人至呼童掩竹扉<lb/>
　　園亭<lb/>
春色巳過半山園晝掩門池平榆莢雨酒貰杏花村簾<lb/>
捲几初淨香殘火尚温地偏人蹟少用拙道應存<lb/>
<pb n="KR4h0112_WYG_012-17b"/>
　　過周公瑕支硎山房<lb/>
吳王賀九嶺西去有松闗鳥語屋頭屋雲横山上山飜<lb/>
疑隔塵世别境非人間樽酒共酙酌乗輿夕照還<lb/>
　　又<lb/>
不見故人乆相逢意共欣盤飡多海物棐几有罏薫簾<lb/>
色浮香帶<hi>草名</hi>波光寫練裠羅含亦有宅遙隔數重雲<lb/>
　　曉山<lb/>
月流墮西漢巖樹散鴉羣曙色初分處樵歌已漸聞仰<lb/>
<pb n="KR4h0112_WYG_012-18a"/>
看松頂路半是隴頭雲頃刻朝暾動晴開錦繡紋<lb/>
　　經闔塘<lb/>
不到闔塘久俄驚二十秋村墟猶歴歴日月去悠悠古<lb/>
樹埋蒼蘚少年新白頭門前一灣水依舊向西流<hi>吳淞之水</hi>
<hi>皆西流</hi>
　　新厯<lb/>
兩年十月朔頒厯五雲邉今日歸林下猶思拜陛前重<lb/>
看新嵗厯自喜樂餘年獨坐閒無事焚香結静縁<lb/>
<pb n="KR4h0112_WYG_012-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文氏五家集巻十二<lb/>
</p>
<p>
</p>
  </div>
<div>
<head>文氏五家集卷十三</head> <lb/>
    <p>
<pb n="KR4h0112_WYG_013-1a"/>
欽定四庫全書<lb/>
　文氏五家集卷十三<lb/>
　　　　　　　　　　　　明　文肇祉　撰<lb/>
　録事詩集<lb/>
　七言律詩<lb/>
　　綠荇村莊簡城中諸友<lb/>
數椽茅屋倚江開門徑蕭然長綠苔出郭清閒塵事少<lb/>
經旬時㫁故人來滿池鷗鳥忩前浴夾岸桃花桞外栽<lb/>
<pb n="KR4h0112_WYG_013-1b"/>
寄語城中舊知道小詩隨手報新裁<lb/>
　　同杜與言瞿徳徴登茅山與言病不能從而余與<lb/>
　　徳徴直躋絶頂時夜將半殿簷星月可摘歸至山<lb/>
　　腰惟見燈火煇煌笙簫合響真仙境也捨輿而歩<lb/>
　　詩以紀之<lb/>
遙望三峯横紫煙藍輿屈曲似飛仙華陽洞口泉聲合<lb/>
貞白祠前草色連子夜朝元星可摘半空聞樂月低懸<lb/>
尋真不覺歸途逺一帶松濤欲曉天<lb/>
<pb n="KR4h0112_WYG_013-2a"/>
　　與葉曽生黄子旋陸夀如金時章陳楙吉杜與言<lb/>
　　趙凝甫㑹文于馮信伯樓居<lb/>
郭外山塘近市㕓層樓高棟接雲天飛花㸃㸃時沾硯<lb/>
鳴鳥嚶嚶窺捲簾欣賞竒文頻檢閲剖分疑義試窮研<lb/>
明時㑹聚同心友賦就河東獻陛前<lb/>
　　秦淮夜泛<lb/>
秦淮灔灔雨初収結伴沿流夜放舟月轉桞梢人候渡<lb/>
雲移沙渚樹回洲簫聲近水龍吟細河影横杯琥珀浮<lb/>
<pb n="KR4h0112_WYG_013-2b"/>
醉去側身天地小卧聽潮向夢中流<lb/>
　　喜倭冦平携妻孥躬耕射涇田舍<lb/>
海上三年㓂横行好音慰我巳收兵即攜妻子還田舍<lb/>
重載琴書出郡城聖世喜聞歌夏武材官今見答昇平<lb/>
但求處處銷金甲帶雨牽犁日課耕<lb/>
　　項子長邀集煙雨樓<lb/>
重來檇李暮春時煙雨樓開近水湄飛燕浴鳬沙漠漠<lb/>
新蒲細桞碧差差吾生事業慚文可君等聲名似項斯<lb/>
<pb n="KR4h0112_WYG_013-3a"/>
倚檻臨流無一事停杯分韻賦新詩<lb/>
　　崑山傅氏園<lb/>
偶過名園風日嘉編籬護室樹交花開窻拂几頻揮塵<lb/>
汲井臨軒試煑茶萬斛天香凉雨過一枰棋局篆烟斜<lb/>
主人知是商霖後肯負明時閲歳華<lb/>
　　集顧文康公園亭<lb/>
相國園亭木萬章昔時幾度醉瑤觴四圍穿沼㳺魚躍<lb/>
數頃當門晚稲香北望青山開<graphic n="KR1065" url="https://raw.githubusercontent.com/kanripo/KR-Gaiji/master/images/KR1065.png" mimeType="image/png"/>氣東臨綠野印斜陽<lb/>
<pb n="KR4h0112_WYG_013-3b"/>
郎君方擬明時用付與閒雲護草堂<lb/>
　　燕子磯<lb/>
殿宇參差倚翠厓碧桃開處有仙家半空濤雪當軒舞<lb/>
滿目春㠶帶雨斜江草含煙連斷岸桞風吹絮颭平沙<lb/>
何時借榻虚亭裏早服簷前一片霞<lb/>
　　觀音閣<lb/>
曲磴層巖擁殿臺朱宫斜瞰大江開桃花翻浪江豚上<lb/>
石壁停雲山雨來時倚曲欄瞻貝闕醉眠芳草夢蓬萊<lb/>
<pb n="KR4h0112_WYG_013-4a"/>
浪遊十載經過地此日登臨獨暢懐<lb/>
　　衡翁示肇孫北㳺太學<lb/>
阿翁九十苦鍾情倚杖那堪送汝行璧水去㳺天子學<lb/>
春風須聽上林鶯壯途初發千山仭雅志無忘萬里程<lb/>
三百年來忠孝在慎言毋潰舊家聲<lb/>
　　泊楓橋用大父韻<lb/>
辭親逺别動離情滿幅風㠶帶雨行水長闗河無阻道<lb/>
春深桞陌尚聞鶯輕抛故國三千里細數遐征第一程<lb/>
<pb n="KR4h0112_WYG_013-4b"/>
此夜維舟不成寐寒山依舊起鐘聲<lb/>
　　唐職方邀登金山命諸將官射潮<lb/>
萬古江心湧殿臺髙賢雅㑹得追陪迎潮落羽蛟龍避<lb/>
簸岸飛濤天地廻報答昇平諸将事挽回滄海使君才<lb/>
歸舟日暮心偏壮極北紅雲是上台<lb/>
　　長安市得蓮硯寄吉水羅太史石蓮洞中<lb/>
舊硯渾如玉版蓮墨花狼籍紫雲鐫時凭棐几披香潤<lb/>
想摘金莖滴露研題稱洞名存古制天完山骨得長年<lb/>
<pb n="KR4h0112_WYG_013-5a"/>
須令洗淨京華土寄與高人日草𤣥<lb/>
　　秋夜借榻胡太史楙禮嘉樹館早起有詩見贈次<lb/>
　　韻奉答<lb/>
滿架圖書一榻空小庭花影上簾櫳眼前踈嬾無如我<lb/>
海内文章誰似公一𣲖笙歌人静後萬家砧杵月明中<lb/>
夜長酒醒難成寐睡起窻間日已紅<lb/>
　　附胡太史詩<lb/>
風斂㣲雲淨碧空松聲和月到房櫳却疑窺戸懐安道<lb/>
<pb n="KR4h0112_WYG_013-5b"/>
絶勝登樓對庾公四海交㳺投轄處百年心事把杯中<lb/>
良霄聚晤真難值莫訝頻挑燭影紅<lb/>
　　立春日嚴相公招直閣中賞紅梅恭遇上賜春盤<lb/>
　　御酒拜嘗賦詩以謝<lb/>
晴日辛盤出上供青絲玉椀䕶黄封雪殘鳷鵲春回早<lb/>
花暎蓬壺色更穠紅日近窻凝痩影煖風吹酒暈寒容<lb/>
願公厚養和羹味長伴仙桃醉九重<lb/>
　　韋園同姚元白胡楙禮送姚太史左遷<lb/>
<pb n="KR4h0112_WYG_013-6a"/>
韋園開遍滿庭花相送姚崇去路賖忍見仲舒辭闕下<lb/>
愁看賈誼謫長沙左遷暫去趨紅幕内召還來侍翠華<lb/>
更盡一杯燕市酒那堪回首各天涯<lb/>
　　徐李二相公留飲直閣<lb/>
直閣朱扉傍苑開豳風殿轉過南臺珍盤逺自中厨出<lb/>
法酒傳宣内使來頻下南洲徐孺榻時銜北海李膺杯<lb/>
同心推食欣殊遇何幸追陪近上台<lb/>
　　逰攝山栖霞寺<lb/>
<pb n="KR4h0112_WYG_013-6b"/>
晚過名山蹔解鞍萬松深處俯清湍斷碑小篆題陳額<lb/>
古佛千巖蝕蘚斑春茗試烹紗帽側<hi>峯名</hi>石蓮飜出鹿泉<lb/>
寒<hi>白玉泉冒出石蓮井</hi>何時借我僧寮裏閒取楞伽帶月看<lb/>
　　龍節推寄胡太史楙禮書至<lb/>
漫世虛教俗眼看敢期垂問到江干一尊常醉山花笑<lb/>
萬慮都消宇宙寛忽報逺傳銀字帖飜思高處玉堂寒<lb/>
故人不解余心事一紙空煩寄熱官<lb/>
　　姚元白官舍侍家君夜集因寫小圖紀興<lb/>
<pb n="KR4h0112_WYG_013-7a"/>
論交廿載鬢蒼浪握手髙歌指建康豪興漫沽燕市酒<lb/>
風流猶說少年塲龍蛇濩落嬰塵網猿鶴驚猜憶草堂<lb/>
雲裏鐘聲度雙闕月明寒夜話偏長<lb/>
　　寄謝羅太史<lb/>
昔日青宫輔導臣今歸蓮洞葆𤣥真八行逺寄三千里<lb/>
一别俄驚十四春<hi>丙午抵己未</hi>豈有虚名流藝苑不虞推譽<lb/>
動高人燈前夜色興懐處兩地相思益愴神<lb/>
　　宿瑯琊寺追和韋蘇州韻<lb/>
<pb n="KR4h0112_WYG_013-7b"/>
繫馬瑯琊古磵灣寺門深寂倚豐山試邀月向亭中望<lb/>
誰似雲歸洞裏閒虹影倒垂環駟外泉聲飛出萬松間<lb/>
一宵借榻逢僧話又逐征鞍度曉闗<lb/>
　　重㳺西山自𢎞濟院轉出登五花閣<lb/>
薜蘿深處玉虹流錦石踈花曲磴幽禪境未追蘇晉侣<lb/>
煙霞即似庾公樓凭欄逺送千峯雨高閣猶疑五月秋<lb/>
欲卧名山談釋部只愁凡骨異𤣥丘<lb/>
　　大宗伯南充王師有詩贈行次韵為荅<lb/>
<pb n="KR4h0112_WYG_013-8a"/>
西風羸馬出城東滿目離愁落照中塵世百年心獨醒<lb/>
江湖數載鬢雙蓬敝裘懸結思歸切操瑟空慚有意工<lb/>
負教孤恩真潦倒可能復夢大槐宫<lb/>
　　附王公詩<lb/>
剖符曽向五湖東巳見為儒多士中二十年餘重㑹靣<lb/>
三千里外又飄蓬傳家節操心逾厲奕世文章體更工<lb/>
歸去好應修舊業賦成還獻大明宫<lb/>
　　恭候聖駕幸成均<lb/>
<pb n="KR4h0112_WYG_013-8b"/>
玉輦傳宣下禁鑾䡿星門啓曉鐘殘旌旗影拂蛟龍動<lb/>
劍佩光凝璧水寒日上雲裘開五色仗分馳道擁千官<lb/>
青衿何幸躬逢盛喜得今朝對御看<lb/>
　　聽講<lb/>
仙仗平分日月懸天香飄拂御爐煙橋門環擁千官肅<lb/>
槐樹隂濃夾道連坐論尚遵周典禮授書開講禹謨萹<lb/>
<hi>君臣克艱</hi>愚生欣喜遭殊遇何幸躬瞻玉陛前<lb/>
　　立秋逢七夕和張伯起韻<lb/>
<pb n="KR4h0112_WYG_013-9a"/>
久雨山齋掩薜扉雨晴新月一鈎㣲卧看天上雙星度<lb/>
又見庭前一葉飛貧似阮咸難免俗賦如永叔和應稀<lb/>
回思帝里承歡處猶著斑斕戲綵衣<lb/>
　　宿馬林<lb/>
雪積寒林深復深肩輿隨處繞車聲西風古道過羊巷<lb/>
落日孤村宿馬林四壁有詩題徃嵗百年無計慰初心<lb/>
寒雞野店聲偏早一夜無眠獨擁衾<lb/>
　　清秋<lb/>
<pb n="KR4h0112_WYG_013-9b"/>
清秋一月廢梳頭落盡槐花雨未收詩句長從無意得<lb/>
功名元忌有心求人多憎爱何須校天賦踈慵不解愁<lb/>
萬事不闗心似水還將生計付沙鷗<lb/>
　　過寳應訪朱子价不遇<lb/>
十年一别問何從此夜維舟又未逢夕照斜飜山帶閣<lb/>
月明遥聽竹西鐘思君淮海維揚俊媿我江湖汗漫蹤<lb/>
見說一麾方出守朱雲溪屋白雲封<lb/>
　　同家弟訪顧克承<lb/>
<pb n="KR4h0112_WYG_013-10a"/>
雨過閒行訪辟彊東風茅屋竹圍墻柴扉盡掩知君出<lb/>
圖畫飜看笑我狂空徃不須題鳳字重來還擬續罏香<lb/>
茗杯棋局堪忘世不羡當塗日夕忙<lb/>
　　自遣<lb/>
日臨閣帖學羲之時有閒人過問竒非為避喧成小築<lb/>
只因踈嬾畏趨時貧能尋樂愁俱遣年欲瞞人髮不私<lb/>
數巻圖書香一縷茶甌初歇試彈棊<lb/>
　　京邸移居<lb/>
<pb n="KR4h0112_WYG_013-10b"/>
明世羞為失路人帝城風物自凄清客心又向移居見<lb/>
歸思偏從逆旅生蹔止飛烏棲未定繞簷晴鵲報新成<lb/>
飄零即是羅含宅蔬食鶉衣敢厭貧<lb/>
　　朱將軍宅燕集憶忠熈公<lb/>
寳善堂開倒玉樽綠槐依舊擁朱門不妨垣瓦從殘草<lb/>
猶見金貂寵後昆細聽歌聲翻白苧獨留月色照黄昏<lb/>
感恩門下當年客雌伏雄飛幾尚存<lb/>
　　穀日立春<lb/>
<pb n="KR4h0112_WYG_013-11a"/>
帝里慚為久住人五雲樓閣接楓宸喜占穀日逢晴日<lb/>
信是看春不當春閒對茗杯元有味老於筆硯益相親<lb/>
何時覔取歸舟去谷口躬耕學子真<lb/>
　　雨中秦評事攜酒見過<lb/>
失意逡廵且未廻强携栖止帝城隈媿將白眼看人醉<lb/>
愁見黄花冒雨開九日未賡邠老句兩都空負孟堅才<lb/>
殷勤喜得秦評事携酒衝寒為我來<lb/>
　　嘉靖癸亥舟泊廣陵南充王師出訪留三宿甲子<lb/>
<pb n="KR4h0112_WYG_013-11b"/>
　　至日復泊於此王師又留數日今萬厯己卯至日<lb/>
　　亦於此繫舟而王師致政巳十有一年矣撫景興<lb/>
　　懐不能無感<lb/>
两度揚州逢至日今逢至日又揚州百年真媿長為客<lb/>
一處曽經幾繫舟鄉土不殊人事異天時無改歳華流<lb/>
廿橋明月人何處撫景興懐滿目愁<lb/>
　　元旦不出<lb/>
傳呼車馬放朝回獨掩衡門晝不開春帖嬾尋詩句寫<lb/>
<pb n="KR4h0112_WYG_013-12a"/>
辛盤飣候故人來從知白雪難為和未見黄金再築臺<lb/>
作伴還家何日是滿園桃李待移栽<lb/>
　　自菱湖歸泊峴山月夜泛碧浪湖<lb/>
雨晴重到峴山前萬頃湖光月在船塔湧奎文移北斗<lb/>
峯浮螺黛落遥天漁歌逺向煙中起㠶影飜從鏡裏縣<lb/>
酹酒臨風堪寄傲醉來真欲挾飛仙<lb/>
　　毘山訪潘子不遇<lb/>
郭外毘山虚翠屏潘炎别業鬱喬林雲深未辨郎君谷<lb/>
<pb n="KR4h0112_WYG_013-12b"/>
春半不聞山鳥音小艇蹔維桑塢下重門深鎻草堂隂<lb/>
去因興盡來乗興輸却當年泛剡心<lb/>
　　夜泊垂虹橋有懐家弟<lb/>
片㠶東下向湖州夜泊吳江憶舊㳺前歳不堪人送别<lb/>
新年重見月當頭寒侵孤枕回殘夢風引晨鐘到客舟<lb/>
出處闗心慚蹭蹬天涯鴻雁動離愁<lb/>
　　過江<lb/>
數載奔馳上國㳺又攜書劍過江頭樓船簫鼓中流發<lb/>
<pb n="KR4h0112_WYG_013-13a"/>
殿閣煙嵐曙色浮滿目風濤連海嶠一枰棋局報𤓰州<lb/>
同行喜有王摩詰不羡當年李郭舟<lb/>
　　申相公過訪<lb/>
奔走風塵歳月遷卜居人境地應偏蕭齋喜有高軒過<lb/>
曲巷傳呼駟馬旋公位日尊心愈下吾才元拙志空堅<lb/>
無聞剡薦雄文似賦就長揚媿有年<lb/>
　　附申和韻<lb/>
漢廷才子競超遷閉戸憐君寂莫偏車有鳴騶還自媿<lb/>
<pb n="KR4h0112_WYG_013-13b"/>
門無題鳳只空旋凌雲共道長楊就用世寜同大瓠堅<lb/>
射䇿公孫休恨晚平津猶及拜恩年<lb/>
　　姚少宰以經筵賜讌招飲席上口占奉謝<lb/>
鐘鼓餘聲御講堂論思啓沃侍明光雍容日馭聮南極<lb/>
次第珍盤出上方列鼎羡君稽古力賜酺呼我故人嘗<lb/>
大烹推食同姬旦為誦春風湛露章<lb/>
　　附姚和詩<lb/>
樗材重忝侍明堂三載長瞻日月光啓沃敢期希傅說<lb/>
<pb n="KR4h0112_WYG_013-14a"/>
滑稽端不似東方近臣寵渥君休訝謫吏風塵我備嘗<lb/>
吳苑逕荒頻入夢沐恩難上乞休章<lb/>
清重誰云白玊堂淺才亦屢荷恩光經陳東壁圖書富<lb/>
饌出天厨貢物方法酒攜歸邀上客八珍入坐媿先嘗<lb/>
醉來感我茹茅興願以緇衣作講章<lb/>
　　徐侍講公望有詩嘲余不歸舟中偶閲唐人春賦<lb/>
　　秋還之句因足成之聊以自適非解嘲也<lb/>
春賦秋還計已違故人笑我獨歸遲空懷鴻鵠志千里<lb/>
<pb n="KR4h0112_WYG_013-14b"/>
暫假鷦鷯栖一枝出處有關吾道在伶俜還許舊交知<lb/>
今朝作伴還鄉去真是仙舟晚更移<lb/>
　　夢先大父<lb/>
吾祖頻頻入夢中昨宵有夢又追從提攜無異當年愛<lb/>
談笑依然舊日容玊磬音餘桐館靜碧山寒𤨏白雲重<lb/>
覺來枕上飛䨇淚月落長安上苑鐘<lb/>
　　劉錦衣宅與莫廷韓梅客生李世延得還字<lb/>
獻書不報又空還㸃檢行囊早度關㑹飲金吾投轄地<lb/>
<pb n="KR4h0112_WYG_013-15a"/>
高燒銀燭照愁顔分題授簡裁新句沉醉飜疑在故山<lb/>
他日功成如訪我虎丘南畔屋三間<lb/>
　　汪學士子聲丈過訪話别<lb/>
一見故人情自親相逢重别十三春杜陵借榻論文處<lb/>
翰苑懐思入夢頻舉世幾多青眼在舊交猶恐白頭新<lb/>
明朝又向都門别誰是汪倫情最真<lb/>
　　趙太史以賜糕分惠兼餽香秔新米<lb/>
我爱風流文敏公高標玉立意雍容曽投一疏闗千古<lb/>
<pb n="KR4h0112_WYG_013-15b"/>
能以危言動九重帶雨逺頒香稲粒賜糕分惠紫駝峯<lb/>
閉門一醉渾無事髙卧遥聞禁苑鐘<lb/>
　　和杜子庸春雪詩<lb/>
讀罷故人春雪詩雪花五出覆茆茨自憐冀北非吾土<lb/>
遥憶江南遲爾思回首光迷鳷鵲觀流澌凍解鳳凰池<lb/>
何時覔取歸舟去笠澤溪頭理釣絲<lb/>
　　送董刑部之萬全<lb/>
漢代文章重董生許身元是比南金孤忠何止闗軍國<lb/>
<pb n="KR4h0112_WYG_013-16a"/>
一疏真能格帝心邊境逺隨秋鴈去聲名髙共暮蟬吟<lb/>
應知不久虚前席詔許還朝雨露深<lb/>
　　嵇職方雪中招飲縱觀法書名畫<lb/>
獨坐山齋寒色侵雨絲吹雪擁衡門多情喜得嵇中散<lb/>
折簡來呼文可孫畫出名人題最古香消瓦鼎火猶温<lb/>
展飜竟日渾忘倦醉後歸來已夕昏<lb/>
　　徐州夜泊與白伯望話舊<lb/>
繫䌫南徐洪上頭已同白傅共仙舟一燈聚話當時事<lb/>
<pb n="KR4h0112_WYG_013-16b"/>
數酌能消滿目愁夜永相將長至候寒深偏重敝貂裘<lb/>
起來醉看中天月曽照當年燕子樓<lb/>
　　宿京口客樓<lb/>
舟行两月歳將殘牢落窮途雙鬢寒數巻圖書投夜宿<lb/>
一天風雪阻江干驅馳自媿聞雞舞不寐重將瘞鶴看<lb/>
鐵甕城邊黄葉寺鐘聲依舊出林端<lb/>
　　春盡過虎丘竹亭逢王百谷諸友同聽禪誦<lb/>
三月韶華日換新一畨花事巳成陳閒過竹逕題新句<lb/>
<pb n="KR4h0112_WYG_013-17a"/>
偶入山房逢故人誦罷楞嚴停拂塵静修禪觀寂聞塵<lb/>
此時正合樊川句古寺風煙又一春<lb/>
　　馮武選正伯攜榼過訪次韻一首<lb/>
新晴初旭射簷楹數巻圖書一几横自喜客來茶正熟<lb/>
忽聞鳩向竹間鳴塔縣池沼排山影風奏松濤隔水聲<lb/>
君欲問余真樂處身心安穏夢魂清<lb/>
　　得曾孫志喜<lb/>
卜居虎阜近南村犬䕶踈籬晝掩門自覺老來容易老<lb/>
<pb n="KR4h0112_WYG_013-17b"/>
喜聞孫又報生孫眼看四世家庭慶架有遺書父祖存<lb/>
十月江南天氣好試沽春酒酌金樽<lb/>
　　秋興<lb/>
去歳今朝候駕還追隨鴛鷺集賢闗九重殿啓廻仙仗<lb/>
五色雲中覲聖顔一代盛儀文郁郁千官鳴珮玉珊珊<lb/>
歸來獨卧山莊上半掩柴門水一灣<lb/>
　　孫修撰以徳夜訪梅花樓因余熟睡而去曉起作<lb/>
　　詩貽之<lb/>
<pb n="KR4h0112_WYG_013-18a"/>
雨收月出四山沉獨擁吳綾入夢魂高處鐘聲懸碧落<lb/>
一牀林影過黄昏毘耶小閣燈初燼閬苑仙人夜扣門<lb/>
醉卧不知清露冷曉看屐齒破苔痕<lb/>
　　憶羅太史<lb/>
翰苑當年第一仙訓儲遺疏至今傳銀魚焚却歸蓮洞<lb/>
寳訣書成秘草𤣥獨徃名山非慢世偶攜開士即逃禪<lb/>
髙岡孤鳳今何在徙倚西風思惘然<lb/>
　　築園于虎丘南村池中忽移塔影志喜<lb/>
<pb n="KR4h0112_WYG_013-18b"/>
幾年浪跡寄江湖歸葺田園半已蕪環沼倒懸新殿宇<lb/>
浮丘翻映小蓬壺分明馬逺晴巒景絶似南宫煙寺圖<lb/>
真覺世心消欲盡閉門羞復看隂符<lb/>
　　政府申公和詩<lb/>
欲從野寺開新社故向郊園剪舊蕪地近青山來白鳥<lb/>
人同秋月在氷壺蓮花七級涵空影祗樹雙林入畫圖<lb/>
今日潜夫能雅詠不須著論學王符<lb/>
　　示龍兒㑹試禮部<lb/>
<pb n="KR4h0112_WYG_013-19a"/>
攜家昔共住長安歸葺田園數載寛汝復去㳺雙鳳闕<lb/>
親猶縣念五雲端家聲好繼書香在行色須知道路難<lb/>
聖主好文方尚少萬言擬合上金鑾<lb/>
　　家弟乞閒喜而賦詩<lb/>
清朝林下幾人歸吾弟飜然早拂衣清草池醒蝴蝶夢<lb/>
紫荆花伴鶺鴒飛珉珣舊業名仍在求㸃山居蹟已非<lb/>
旬日一來猶恨晚笑他頭白戀輕肥<hi>王珉王珣何求何㸃皆兄弟也俱有</hi>
<hi>别業在虎丘</hi>
<pb n="KR4h0112_WYG_013-19b"/>
　　子悱弟歸約余旬日一至虎丘山莊而連雨愆期<lb/>
　　殊覺䟽逖偶閲蘇長公迎子由之詩追和其韻招<lb/>
　　之<lb/>
山深雨濕木棉裘五月如秋卧虎丘訂約愆期虚别業<lb/>
經旬疑復殢他州邯鄲夢醒君初返漢上衿題我獨留<lb/>
行樂及時須記取莫教人訝未真休<hi>蘇公云幾人林下是真休</hi>
　　初夏晴明家弟子悱同從弟子長過余山莊小酌<lb/>
　　既登虎丘憇茂林修竹下時黄鳥哢聲山僧供茗<lb/>
<pb n="KR4h0112_WYG_013-20a"/>
　　而詠歌言旋宛然春風沂水之樂也徐歩溪頭惟<lb/>
　　見一川夕照目送歸舟又豈無黯然之别思哉返<lb/>
　　卧鵞羣閣恨無詠以紀之次早子悱詩至遂走筆<lb/>
　　和韻<lb/>
蘇家兄弟是前身重結今生未了因作伴追㳺山寺路<lb/>
乞閒能樂故園春樹隂團盖堪圍坐鳥哢嬌聲解喚人<lb/>
夕照一川舟去逺還山惟有白雲親<lb/>
　　題虎丘梅花樓<lb/>
<pb n="KR4h0112_WYG_013-20b"/>
昔曾東閣賦梅花此日山樓感歳華滿目羣峯雲萬疊<lb/>
一林殘雪樹交加風來塔院遥聞磬手汲憨泉試鬻茶<lb/>
知是英賢舊㳺地至今題處有籠紗<lb/>
　　午門朝見<lb/>
曽向天門十上書無媒空自待吹嘘羞將白髪㳺燕市<lb/>
猶著青衫謁帝廬强起彈冠慚貢禹誰憐作賦似相如<lb/>
聖王尚少吾年老肯住長安久借居<lb/>
　　雪中元老送酒米<lb/>
<pb n="KR4h0112_WYG_013-21a"/>
彤雲宻布雪漫漫擁舊青綾獨自看未得掃門同魏勃<lb/>
只宜僵卧學袁安香秔分惠來厨傅法酒應知出大官<lb/>
賦就河東無一薦任教先逹笑彈冠<lb/>
　　徐侍講送鹿脯<lb/>
深山昔與鹿同㳺閬苑今朝薦脯脩亟問敢云勞孔伋<lb/>
拜嘉真自媿裵休<hi>休有人饋炙鹿辭云䟽食且不足食鹿脯後何以繼</hi>長安徃事<lb/>
成蕉夢旅館嚴寒擁麂裘何日得歸尋樂處長林豐草<lb/>
聽呦呦<lb/>
<pb n="KR4h0112_WYG_013-21b"/>
　　得舍弟書至<lb/>
離家三月苦無書有客來傳爱弟貽秋老鶺鴒栖未穩<lb/>
天寒鴻雁到偏遲平安深慰羲之帖消息真傳杜甫詩<lb/>
更喜阿咸題數字琳琅玉樹慰吾思<lb/>
　　送鄒吉甫左遷南比部幕<lb/>
鄒陽再逐下咸英獨倚孤忠向舊京𤨏闥空餘麻草在<lb/>
髙岡無復鳳凰鳴白雲司裏脩封罷𤣥武湖邉緩轡行<lb/>
不乆天書還内召聖王知必問蒼生<lb/>
<pb n="KR4h0112_WYG_013-22a"/>
　　遣興<lb/>
一甌新茗玉河泉几上香殘午夢還風墮手書知困頓<lb/>
鳥鳴簷樹任間闗地偏心逺門如水事少官閒日對山<lb/>
盡道長安塵十丈可容飛到小窻間<lb/>
　　放朝出城至署中<lb/>
旅食長安乆未還朝鐘初徹下鵷班九重天逈廻仙仗<lb/>
五色雲開覲聖顔廪禄虛縻慚住久踈慵成習喜官閒<lb/>
不防隨例趨朝謁拄笏郊南又看山<lb/>
<pb n="KR4h0112_WYG_013-22b"/>
　　秋日早朝值傳臚有感<lb/>
銀漢沉沉曙色㣲殘星數㸃鴈南飛黄羅扆逈金龍繞<lb/>
翠羽旗飜玉露晞錫命傳宣天語近拜瞻遥接尚方輝<lb/>
寸心真乏絲毫補媿著先朝舊賜衣<hi>先祖先父俱有賜衣</hi>
　　志感<lb/>
慚著烏紗暎白頭老年日侍翠雲裘悔從去歳辭家出<lb/>
强自隨人學宦㳺滿目風塵思怨鶴一生辛苦媿眠鷗<lb/>
促歸頻有兒書至好葺茅茨待乞休<lb/>
<pb n="KR4h0112_WYG_013-23a"/>
　　袁駕部考績還南都<lb/>
奏績趨隨右掖垣又乗匹馬向長干從知袁紹名推重<lb/>
莫笑文同老得官久别蹔逢今又别小寒初過正嚴寒<lb/>
行行不久天書至召入承明侍禁鑾<lb/>
　　内苑<lb/>
内苑秋深景物清黄金題榜日晶晶龍舟錦䌫瓊華繞<lb/>
羽節紅旂翠殿行萬頃瑶波圖畫色一羣嬌鳥管絃聲<lb/>
昔年閣直談𤣥處午夜雲中天樂鳴<lb/>
<pb n="KR4h0112_WYG_013-23b"/>
　　獻俘侍班<lb/>
聖主親臨五鳳樓千官分列擁豼貅鸞簫合奏鈞天響<lb/>
虎衛森嚴御道周事異魯公居泮水俘同光弼獻懐州<lb/>
華夷一統昇平盛願誦鐃歌拜冕旒<lb/>
　　夢歸<lb/>
昨夜西風夢到家不知身尚繫天涯孤身作客渾如寄<lb/>
愁緒平添亂似麻遥憶故園三徑在回思脩竹萬竿斜<lb/>
起來霜馬催行處猶整朝衣入翠華<lb/>
<pb n="KR4h0112_WYG_013-24a"/>
　　韓太史再送羊脯<lb/>
同學如君最妙年優柔雅度玉堂仙文章似昔推韓愈<lb/>
太史于今嫓孟堅亟饋有勞頒鼎肉踏蔬無夢媿前賢<lb/>
感君不忘山陽社黙坐時歌既醉篇<lb/>
　　上林齋宿<lb/>
上苑鐘聲出景陽玉河橋畔月蒼蒼瞑鴉栖定喧初息<lb/>
至夜相將漏更長自媿衰年通仕籍强隨鵷侣綴班行<lb/>
心清元自無塵想手撥爐灰細續香<lb/>
<pb n="KR4h0112_WYG_013-24b"/>
　　思歸<lb/>
花事䦨珊春又殘好懐無著帶圍寛故山園上荒三徑<lb/>
采育村中寄一官親舊常思難聚晤兒書時獲報平安<lb/>
何時早辦歸舟去半掩柴門竹數竿<lb/>
　　乞休<lb/>
二載趨朝侍冕旒秋來三䟽乞閒休平生志願終難遂<lb/>
此日功名念已収莫道百年過太半且從三徑任閒遊<lb/>
歸家自喜身還健繞膝孫曽笑白頭<lb/>
<pb n="KR4h0112_WYG_013-25a"/>
　　和申相公送行<lb/>
兩年端笏一㣲臣子告今朝解珮簮無復京華塵滚滚<lb/>
不聞長樂漏沉沉回瞻紫闕逺逾逺歸向青山深更深<lb/>
從此閉門惟静坐有時乗月一㣲吟<lb/>
　　附申相公詩<lb/>
早學相如賦上林一官未久竟抽簮自憐白首耽雲卧<lb/>
不逐金門混陸沉松菊長依三徑好蒹葭獨釣五湖深<lb/>
倦㳺我亦思呉苑惜别那堪更越吟<lb/>
<pb n="KR4h0112_WYG_013-25b"/>
　　瀕行以詩見投疊前韻奉荅<lb/>
青衿藝苑舊知音白首交情重盍簮君向明時甘寂莫<lb/>
余慚厚禄尚浮沉閒居自覺風波穩髙卧偏知雨露深<lb/>
遥憶虎丘山寺裏月明誰與共行吟<lb/>
　　葺園<lb/>
園廬重葺近山村寂寂無人晝掩門手植椶櫚看漸長<lb/>
徑栽松竹喜猶存盤無兼味樽常滿几有餘香火尚温<lb/>
正是一畨新雨過任教庭砌長苔痕<lb/>
<pb n="KR4h0112_WYG_013-26a"/>
　　元旦<hi>丁亥</hi>
去嵗今朝候掖垣千官鳴珮五更寒山窻此日唯髙卧<lb/>
天語無聞慶履端拜謁先祠忙盥櫛笑呼兒女共團圝<lb/>
昨宵有夢居閒樂不到金鑾白玉欄<lb/>
　　寄申相公<lb/>
數載辛勤兩鬢蓬歸來三月又春風恩私圖報愁無地<lb/>
知己平生獨有公老我自怡三徑樂扁舟時泛五湖東<lb/>
投閒自識林間趣回首京華是夢中<lb/>
<pb n="KR4h0112_WYG_013-26b"/>
　　山亭雨坐<lb/>
鳴鳩乳燕繞簷飛灌木陰隂結夏幃倚杖去看新水漫<lb/>
經旬來覺故人稀當年館閣争求識此日山荘静掩扉<lb/>
舊事欲談誰與共一簾梅雨自霏霏<lb/>
　　試茶鬻筍欣然一飽喜而賦詩<lb/>
青山南畔久為家曲曲陂塘樹樹斜鄰叟供來龍塢筍<lb/>
山童時焙虎丘茶舊時梁燕營新壘開到薔薇又落花<lb/>
此日山林聊自適鶴瓢鳩杖足生涯<lb/>
<pb n="KR4h0112_WYG_013-27a"/>
　　寓目自遣<lb/>
梅子肥時雨乍收園林夏五景偏幽池邉翠鳥兼黄鳥<lb/>
屋上晴鳩喚雨鳩字學永和修禊帖茶傾宣徳小磁甌<lb/>
一生辛苦成何事待得安閒已白頭<lb/>
　　嘉禾沈王二憲長過訪<lb/>
讀罷楞伽掩竹扉山中忽枉故人車共談當日曽㳺處<lb/>
回首東風廿載餘見説買山同謝朓還期薦剡似相如<lb/>
二君方繫蒼生望未許明時儗卜居<lb/>
<pb n="KR4h0112_WYG_013-27b"/>
　　園亭<lb/>
園亭梅雨一畨過樂事偏多俗事無蘭蕋筆鈎笻竹<lb/>
帖<hi>羲之書</hi>水磨香爇博山罏一枰棋了茶初熟頃刻花開<lb/>
酒已酤正欲北窻支枕卧又看池上浴鷗鳬<lb/>
　　自遣<lb/>
開窻四望意欣然挿遍新秧綠滿田乍暖又寒芒種候<lb/>
啓晴還雨熟梅天池邉細浪知魚樂草長平坡看鴨眠<lb/>
自笑老來生計拙踈慵真適有閒縁<lb/>
<pb n="KR4h0112_WYG_013-28a"/>
　　雨晴書懐<lb/>
一窻晴旭映池塘綠樹成隂覆草堂新竹萬竿鳴珮玉<lb/>
踈松滿耳奏笙簧光流几簟新鋪地火焙薫籠近製香<lb/>
如此清閒受清福何須復夢殿東廊<lb/>
　　新竹數百竿欲置小樓未就賦詩自遣<lb/>
綠遍園亭雨乍収籜冠野服稱行㳺時攜拄杖穿紆徑<lb/>
欲傍新篁著小樓天肯與閒還與健我真無累亦無求<lb/>
詩逋畫債常堆積興到揮毫倦即休<lb/>
<pb n="KR4h0112_WYG_013-28b"/>
　　晏起<lb/>
日上山窻猶晏眠起來無事坐茅簷不聞門外催租吏<lb/>
時泊溪頭問字船飯煑長腰香稲粒魚烹縮項細鱗鯿<lb/>
罏薰初燼茶甌歇白石燈明繡佛前<lb/>
　　曝背<lb/>
獨卧山中閱歳華白雲雞犬護桑麻避人只為身先嬾<lb/>
曝背因知日易斜數酌舊藏燕市酒一甌新焙小春茶<lb/>
回思京邸懐歸日不覺年餘已在家<lb/>
<pb n="KR4h0112_WYG_013-29a"/>
　　夜榻鵞羣閣不寐<lb/>
卧抱白雲山幾重山深野碓隔溪舂世心消滅思酣睡<lb/>
年力衰遲覺意慵半夜月明漁市鼓五更風動虎丘鐘<lb/>
江湖十載空奔走乞得歸閒兩鬢鬆<lb/>
　　申政府寄書厯至<lb/>
歸來重葺虎丘居地僻時廻長者車喜見春王新嵗厯<lb/>
欣看厚禄故人書公孫延士猶開閣𤣥晏窮愁自閉廬<lb/>
莫問踈慵只如昨文園終合卧相如<lb/>
<pb n="KR4h0112_WYG_013-29b"/>
　　虎山橋玩月<lb/>
光福西來水繞盤虎山橋月在林端霏霏細霧人初散<lb/>
拍拍新醅酒亦寒石塔影斜生夜氣畫船停處起㣲瀾<lb/>
分明一幅南宫景正好蓬窻倚檻看<lb/>
　　溪雲閣為歐陽子賦<lb/>
歐陽曽築醉翁亭白下雲孫寄一楹新水平添桃葉渡<lb/>
飛雲常繞石頭城沿流夕照堪垂釣隔浦涼生唱濯纓<lb/>
書巻茗薫消永晝秦淮原不譲蓬瀛<lb/>
<pb n="KR4h0112_WYG_013-30a"/>
　　春日書懐<lb/>
山園雨過徑如酥倚杖行㳺不用扶載酒船停人問字<lb/>
賣花聲歇鳥提壺醉圍紅䄂閒揮洒嬾畫青山有積逋<lb/>
鸂鶒一雙飛並浴滿池新水長新蒲<lb/>
　　玉蘭堂即事<lb/>
玉蘭堂坐静無譁小盎閩蘭著數花載得寳華山上水<lb/>
試烹羅<graphic n="KR1321" url="https://raw.githubusercontent.com/kanripo/KR-Gaiji/master/images/KR1321.png" mimeType="image/png"/>雨前茶手揮玉塵棋聲歇風動湘簾竹影斜<lb/>
投老身聞心亦静喜無塵土是京華<lb/>
<pb n="KR4h0112_WYG_013-30b"/>
　　過石蓮荘<lb/>
拂衣歸卧虎丘居嘗憶吳淞江水湄不到石蓮經歳乆<lb/>
重來岸桞緑隂垂眼前田畆皆新主村上人家異昔時<lb/>
獨有當年垂釣處至今橋畔有茆茨<lb/>
　　自適<lb/>
虛堂髙敞四垂簾散髪濡毫學素顚菰首作羹供午餉<lb/>
籐床支枕且安眠近於世味看來澹乆悟𤣥機覺有縁<lb/>
一事不闗心似水罏薫茗椀自年年<lb/>
<pb n="KR4h0112_WYG_013-31a"/>
　　雨過書懐<lb/>
一畨雨過樹扶踈湘簟生凉竹榻虚心静不闗身外事<lb/>
睡酣時墮手中書齋頭横設天然几門外頻還長者車<lb/>
數載京華塵似海何如今日誦閒居<lb/>
　　七夕<lb/>
抱病忽經三十日開簾驚見月垂鈎雙星又向河梁度<lb/>
獨卧遙聞笛韻悠雨過蕭齋凉思襲夢回虚枕簟紋流<lb/>
追思白首承歡處腸斷西風十五秋<lb/>
<pb n="KR4h0112_WYG_013-31b"/>
　　虞山桃花澗<lb/>
海虞山與白雲齊萬樹桃花古澗磎漫徃慚非晨肇軰<lb/>
沿流疑入武陵溪前村小塢聞雞犬作伴隨身少鹿麛<lb/>
共領夕陽竒絶處青帘斜暎畫橋西<lb/>
　　中秋夜見月華<lb/>
横笛墻東三兩聲閒庭獨坐晚凉生九秋今夜平分處<lb/>
圓月當空幾倍明風斂卿雲呈五色漏催銀箭已三更<lb/>
洗杯更酌登樓望撫景懐人無限情<lb/>
<pb n="KR4h0112_WYG_013-32a"/>
　　初冬讀趙文敏公詩可爱追次其韻<lb/>
雨歇雲輕漏日光庭前橙橘巳經霜故人逺寄新頒厯<lb/>
瓦鼎時焚内府香自覺心閒身亦健何妨晷短夜偏長<lb/>
興來秉燭窻前坐隨意欣然榻硬黄<lb/>
　　附文敏詩<lb/>
平生詩句領流光絶爱初冬萬瓦霜楓葉欲殘看逾好<lb/>
梅花未動意先香暮年自適何妨退晚景無營亦是長<lb/>
况有小兒同此趣一窻相對弄朱黄<lb/>
<pb n="KR4h0112_WYG_013-32b"/>
　　借榻楞伽寺對上人房<lb/>
奔馳久不到楞伽來入山中日又斜淨室焚香僧入定<lb/>
雨窻閒話燭生花百年心事三更夢十載江湖兩鬢華<lb/>
依舊鐘聲禪榻畔曉催新汲試烹茶<lb/>
　　次韻答張孟孺<lb/>
我歸林下歳将終君獨承恩出漢宫喜有高才同子建<lb/>
無心執㦸侍揚雄豈難勲業凌烟上只欲精研書史中<lb/>
惠我驚人詩句好興懐長悒故人風<lb/>
<pb n="KR4h0112_WYG_013-33a"/>
　　春來久雨窻前石菖蒲忽開數花采供繡佛齋<lb/>
雨晴新緑上窻紗石上昌陽著九花靄靄輕浮雲欲動<lb/>
盈盈清淺水参差摘來服食依仙傳供向山齋閲歳華<lb/>
歸老心閒無俗慮一燈相對禮毘耶<lb/>
　　除夕<hi>丁亥</hi>
窮冬快雪喜時晴乞得歸閒一老身繞膝孫曽娱晚景<lb/>
圍爐樽酒守庚申今宵歳次将更候明日年華是七旬<lb/>
秉燭酣歌須逹旦早裁詩句慶新春<lb/>
<pb n="KR4h0112_WYG_013-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文氏五家集巻十三<lb/>
</p>
<p>
</p>
  </div>
<div>
<head>文氏五家集巻十四</head> <lb/>
    <p>
<pb n="KR4h0112_WYG_014-1a"/>
欽定四庫全書<lb/>
　文氏五家集巻十四<lb/>
　　　　　　　　　　　　明　文肇祉　撰<lb/>
　録事詩集<lb/>
　五言絶句<lb/>
　　春日<lb/>
雨餘春水漲岸岸溪流平𤣥鳥今朝至倉庚樹㡳鳴<lb/>
　　舟中曉望<lb/>
<pb n="KR4h0112_WYG_014-1b"/>
夜泊葑溪上朝過黄石橋波光浮㶑灔紅日起層霄<lb/>
　　新燕<lb/>
燕來營舊壘簷底雙雙語桞絮舞閒庭杏花三月雨<lb/>
　　江樓聞笛<lb/>
閒居人事少獨坐小樓中五月江深處梅花落晚風<lb/>
　　晚眺<lb/>
一望江天濶風生蘆荻洲平沙羣鴈落天際有歸舟<lb/>
　　十月<lb/>
<pb n="KR4h0112_WYG_014-2a"/>
昨夜朔風寒今朝雪花舞起來盥櫛餘倐忽日過午<lb/>
　　楞伽寺<lb/>
楞伽湖上寺修竹萬竿斜禪誦方初定空中散雨花<lb/>
　　石湖荘<lb/>
卜築越來溪問是王猷室黙黙娱道言墻頭露山色<lb/>
　　袁氏列岫樓<lb/>
袁安結層樓庭植千竿竹逺岫列窻中人占丈人屋<lb/>
　　西荘<lb/>
<pb n="KR4h0112_WYG_014-2b"/>
西荘鄰古寺紅杏出墻頭驕馬嘶金勒成羣作冶㳺<lb/>
　　雞鳴山<lb/>
獨倚慿虛閣紅樓暎日開忘機雙白鶴閒歩啄蒼苔<lb/>
　　秣陵秋色<lb/>
水深桃葉渡溪上晚潮生岸幘樓頭望蒹葭落日明<lb/>
　　漂母祠<lb/>
淮隂古驛西溪上有荒祠一飯王孫後芳名千古垂<lb/>
　　分水龍王廟<lb/>
<pb n="KR4h0112_WYG_014-3a"/>
廟貌神龍古徂徠據上㳺泉源七十二南北水分流<lb/>
　　黄金臺<lb/>
追想燕昭意懸金結士心當時四至士豈盡為黄金<lb/>
　　盧溝曉月<lb/>
盧溝缺月升野店早雞鳴不見人行蹟惟聞車馬聲<lb/>
　　金臺夕照<lb/>
落日閣西山晚霞呈五色倒影入廟中樓臺燦金碧<lb/>
　　西山玉泉亭<lb/>
<pb n="KR4h0112_WYG_014-3b"/>
湖暎玉泉西泉亭傍石磎吕公祠洞古耶律楚材題<lb/>
　　署中自遣<lb/>
老作宦遊人荒村寄一身鳥啼花亂落又是一年春<lb/>
　　致政<lb/>
貪位懐百憂何如歸去好莫嫌得官遲但願休官早<lb/>
　　山荘<lb/>
歸卧虎丘荘無縈日自長雪深人蹟少温火煑茶香<lb/>
　　春雨遣懐<lb/>
<pb n="KR4h0112_WYG_014-4a"/>
細雨又春分魚吹水靣紋一般啼鴂烏不是上林聞<lb/>
　　雨中登虎丘<lb/>
春隂連一月啼鳥怨東風一望劍池上樓臺煙雨中<lb/>
　　曉山<lb/>
缺月已流西登臺入翠㣲四山空翠滴露下濕人衣<lb/>
　　中秋夜虎丘翫月<lb/>
歌聲合簫管明月正當頭醉倚千人石山僧供茗甌<lb/>
　　雪霽登山<lb/>
<pb n="KR4h0112_WYG_014-4b"/>
雪晴山寺寂攜酒一凭闌悟石軒前望瓊樓玉宇寒<lb/>
　　林居自述<lb/>
歸老意安閒暮年聊自適静坐竹窻中一日如兩日<lb/>
　六言絶句<lb/>
　　十二月<lb/>
端月上元将近髙燒銀燭傳巵酒醒滿庭明月雪殘寒<lb/>
勒梅枝<lb/>
隂雨春分時候柳塘水緑如油燕子歸尋舊壘杏花開<lb/>
<pb n="KR4h0112_WYG_014-5a"/>
滿墻頭<lb/>
今日正逢穀雨呼童試焙新茶池上數株垂柳水邉開<lb/>
遍桃花<lb/>
雨過清和時節牀頭蠶已三眠柳絮漫空作雪沼中荷<lb/>
葉田田<lb/>
夏五葵榴滿目昨朝已過端陽雨歇一畨凉思家家挿<lb/>
遍新秧<lb/>
炎暑蒸人如甑荷亭拂拭桃笙門外寂無車馬卧聽高<lb/>
<pb n="KR4h0112_WYG_014-5b"/>
柳蟬鳴<lb/>
昨日金風乍起今宵大火西流卧看牽牛織女歡娛又<lb/>
一年秋<lb/>
雨霽中秋氣<graphic n="KR1065" url="https://raw.githubusercontent.com/kanripo/KR-Gaiji/master/images/KR1065.png" mimeType="image/png"/>今宵明月當頭山上㳺人如蟻畫船簫<lb/>
鼓中流<lb/>
去嵗賜糕闕下今宵歸卧山荘記得潘邠詩句滿城風<lb/>
雨重陽<lb/>
霜落溪邉蘆葦初冬紫蟹輸芒新醸牀頭酒熟山荘稻<lb/>
<pb n="KR4h0112_WYG_014-6a"/>
已登塲<lb/>
忽報仲冬時令喜逢至日陽生回視車塵馬足何如几<lb/>
淨窻明<lb/>
臘月午門賜讌歸來高卧䋲牀又是一年將盡茅簷竹<lb/>
几焚香<lb/>
　七言絶句<lb/>
　　雪晴<lb/>
茅簷晴旭減寒威乾雪隨風上竹扉漏泄春光占桞色<lb/>
<pb n="KR4h0112_WYG_014-6b"/>
争枝啄雀墜驚飛<lb/>
　　白頭鳥争枝<lb/>
落日西風竹樹幽閉門閒坐自悠悠一雙小鳥争飛墜<lb/>
老不相知媿白頭<lb/>
　　罨畫溪<lb/>
短棹輕舟罨畫中春深花片滿溪紅眼前只少漁郎引<lb/>
疑有桃源路可通<lb/>
　　又<lb/>
<pb n="KR4h0112_WYG_014-7a"/>
陽羡羣山紫翠重山廻路轉一溪通沿流㸃筆翻成畫<lb/>
不道身先在畫中<lb/>
　　鳳凰臺懐古<lb/>
鳳去臺空玉樹殘登臺一望俯長干秦人誰識千年後<lb/>
終古皇畿奠石磐<lb/>
　　春<lb/>
日煖茅簷燕影翻墻頭一樹杏花繁盡垂簾幙裁新句<lb/>
何處鞦韆笑語喧<lb/>
<pb n="KR4h0112_WYG_014-7b"/>
　　新夏<lb/>
自掃松枝試煑茶四簷新緑暎窻紗剛思無計留春住<lb/>
又見飜堦紅藥花<lb/>
　　綠牡丹<lb/>
姚黄魏紫鬬鮮新獨此名花占晚春若使移從金谷裏<lb/>
倚䦨疑是墮樓人<lb/>
　　過金山<lb/>
獻賦留都四度虛扁舟空又載琴書舉頭媿望江天閣<lb/>
<pb n="KR4h0112_WYG_014-8a"/>
只恐名山亦笑余<lb/>
　　江上小亭雨坐<lb/>
吳淞江上雨霏㣲雨過江邊隐隐雷爱得逺天雙白鶴<lb/>
青山掩映却飛回<lb/>
　　丹陽道中<lb/>
上書無路逹承明又向丹陽郭裏行買得小舟風又逆<lb/>
蹔依村野待潮生<lb/>
　　與杜與言談秣陵秋意<lb/>
<pb n="KR4h0112_WYG_014-8b"/>
夕花開向晚風前花近黄昏晚更妍記得長干行樂處<lb/>
紗㡡月伴玉人眠<lb/>
　　江頭晚眺<lb/>
十月江南鱸鱖肥新舂晚稻帶香炊欣然一飽江頭望<lb/>
楓落前村露酒旗<lb/>
　　親友送别<lb/>
東風拂拂柳千條客路三千去更迢再把一杯行色酒<lb/>
片㠶風雨過楓橋<lb/>
<pb n="KR4h0112_WYG_014-9a"/>
　　杜𤣥慶齋供盆蘭缾梅可爱各圖一幅貽之<lb/>
幽蘭空谷萬千叢何似新栽小盎中一蕋二花三四葉<lb/>
分明一幅所南翁<lb/>
折得梅枝蝕蘚斑古缾瓊蕋勒春寒夜來無限相思發<lb/>
㸃筆翻成畫裏看<lb/>
　　春晝<lb/>
柳花飛舞上簾旌春煖池塘魚子生獨坐小窻無客至<lb/>
桑間戴勝兩三聲<lb/>
<pb n="KR4h0112_WYG_014-9b"/>
　　玉河春色<lb/>
東風御柳萬株斜白玉河邉暎曉霞報道今年春色早<lb/>
日邉紅杏巳開花<lb/>
　　十五夜出場<lb/>
棘闈十度鎻重門擊柝聲中欲斷魂文字五千初寫就<lb/>
冷風吹月又黄昏<lb/>
　　舟中望太白樓<lb/>
昔年曽此醉中豪太白危樓百尺高今夜扁舟空悵望<lb/>
<pb n="KR4h0112_WYG_014-10a"/>
依然月色照宫袍<lb/>
　　舟中望曉霞<lb/>
熈㣲曉色碧天澄㠶帶青山樹裏行好是楞伽湖畔寺<lb/>
上方茶磨列蒼屛<lb/>
　　鷺<lb/>
水田漠漠鷺成羣風裊寒絲静不驚何事衝烟忽飛去<lb/>
青山時見白雲生<lb/>
　　舟過桃源夢故妻<lb/>
<pb n="KR4h0112_WYG_014-10b"/>
伯鸞時憶孟光賢夢裏重逢淚自潸二十四年長别後<lb/>
誰知又是布衣還<lb/>
　　清河口<lb/>
昔年河口水横下百丈難牽上水舟今日歸來非舊路<lb/>
布㠶無恙自安流<lb/>
　　舟次儀真有感<lb/>
歸㠶數幅又真州記得隨親送北㳺回首秋光逾七載<lb/>
傷心滿把淚交流<lb/>
<pb n="KR4h0112_WYG_014-11a"/>
　　京口<lb/>
北固山圍鐵甕城又攜書劍度江濆寄言闗吏無須問<lb/>
不是棄繻終子雲<lb/>
　　雪夜不寐<lb/>
雨雪霏霏卧擁裯篝燈獨自數更籌樊川詩句闗吾意<lb/>
未見功名巳白頭<lb/>
　　自嘆<lb/>
劉向傳經苦自知南圖北走媿奔馳塲中三十餘三日<lb/>
<pb n="KR4h0112_WYG_014-11b"/>
博得星星两鬢絲<lb/>
　　得官有感<lb/>
辛苦奔馳四十年今朝一命拜園官可憐薄禄縻人得<lb/>
從此紅塵撲馬鞍<lb/>
　　趙邑博仁甫㑹試<lb/>
瘦馬西風古道斜送君囘首各天涯種成桃李門墻盛<lb/>
又向長安看杏花<lb/>
　　釣鰲處<lb/>
<pb n="KR4h0112_WYG_014-12a"/>
秋風吹雨晝隂隂畫舫青簾暎逺林俛仰舊㳺興感慨<lb/>
百年空負釣鰲心<lb/>
　　歸山荘有感<lb/>
歸來重卧虎丘莊浩蕩君恩不敢忘坐享餘年娛晚景<lb/>
答天惟有淨焚香<lb/>
　　聞蛙<lb/>
年來卜築虎丘莊日夜笙歌到耳傍莫道貧家無鼓吹<lb/>
蛙聲也自閙池塘<lb/>
<pb n="KR4h0112_WYG_014-12b"/>
　　貰酒<lb/>
虎阜山前屋數椽赤欄橋下塔斜懸偶思小飲沽村醸<lb/>
晚市魚蝦正泊船<lb/>
　　過元上人山房<lb/>
禪房寂寂長苔紋蘿薜隂隂鎻白雲試剪芭蕉如貝葉<lb/>
研朱㸃露寫經文<lb/>
　　歸來<lb/>
歸老重修塔影園花能含笑鳥能言只求身静心安好<lb/>
<pb n="KR4h0112_WYG_014-13a"/>
不羡門前車馬喧<lb/>
　　洗硯<lb/>
池邉桞色淡鵞黄雨過雲行漏日光睡起呼童頻洗硯<lb/>
一泓春水墨花香<lb/>
　　沈道人索書<lb/>
千古鵞羣說右軍山隂道士爱黄庭沈休亦欲籠鵞至<lb/>
為寫淮南相鶴經<lb/>
　　索字<lb/>
<pb n="KR4h0112_WYG_014-13b"/>
几淨窻明照繭光日臨閣帖晉諸王今朝博得門如市<lb/>
也勝傭書日幾行<lb/>
　　送友人<lb/>
緑樹溪邉日暮雲片㠶無繫帶斜曛明朝三月逢三十<lb/>
未送春歸先送君<lb/>
　　鵞羣閣<lb/>
鵞羣閣下水泠泠坐見青山上畫屏午睡起來無客至<lb/>
自臨南牖榻黄庭<lb/>
<pb n="KR4h0112_WYG_014-14a"/>
　　朱汝脩送貝葉<lb/>
貝葉經文一巻餘故人惠我供齋居芭蕉試剪畨新様<lb/>
滴露研朱手自書<lb/>
　　反舌<lb/>
年來月令也無憑五月枝頭反舌鳴萬語千言為誰訴<lb/>
攪余殘夢不分明<lb/>
　　林堂獨坐<lb/>
山中九月下霜華楓葉紅於二月花坐爱林堂幽趣好<lb/>
<pb n="KR4h0112_WYG_014-14b"/>
焚香拂几讀楞伽<lb/>
　　張伯起畜鴛鴦數十於池客來呼之即至<lb/>
自昔羲之與魯望羣鵞鬬鴨滿春江清河公子無他好<lb/>
池上鴛鴦三十雙<lb/>
　　新栁<lb/>
陌上東風嘶紫騮淡鵞黄色弄輕柔去年此日長安道<lb/>
萬縷煙條拂御溝<lb/>
　　二月<lb/>
<pb n="KR4h0112_WYG_014-15a"/>
二月園林雨乍晴茅簷初旭映窻明東風吹緑溪邉草<lb/>
桑柘葉青蠶子生<lb/>
　　泊問潮館<lb/>
舟泊溪頭夢不成忽聞雲裏度鐘聲起來自倚篷窻看<lb/>
夜半月明潮未平<lb/>
　　讀南華<lb/>
開遍桃花柳拂煙鴛鴦日煖傍沙眠焚香静坐心如洗<lb/>
細看莊周齊物萹<lb/>
<pb n="KR4h0112_WYG_014-15b"/>
　　對奕<lb/>
水閣新鋪枕簟凉煖風吹送芰荷香客來觧帶簾前坐<lb/>
棋局閒消白晝長<lb/>
　　新秋聞蛩<lb/>
昨夜秋聲起樹間早看梧葉滿庭前一畨細雨生凉思<lb/>
繞砌蛩聲到枕邉<lb/>
　　題卧雪圖<lb/>
袁安僵卧畏干人車馬臨門慰問情當日史官何忘事<lb/>
<pb n="KR4h0112_WYG_014-16a"/>
洛陽令尹不書名<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0112_WYG_014-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文氏五家集巻十四<lb/>
</p>
<p>
</p>
  </div></body>
</text>\m</TEI>
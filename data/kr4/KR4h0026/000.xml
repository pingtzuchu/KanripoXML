<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>同文館唱和詩</head>
    <p>
<pb n="KR4h0026_WYG_000-1a"/>
欽定四庫全書　　　　　集部八<lb/>
　同文館唱和詩　　　　　總集類<lb/>
　　提要<lb/>
　　　　臣等謹按同文館唱和詩十巻宋鄧忠臣等<lb/>
　　　　撰同文館以待髙麗使人時方考校即其地<lb/>
　　　　為試院因録同舍唱和之作彚為一編按宋<lb/>
　　　　史藝文志有蘇易簡禁林宴會集歐陽修禮<lb/>
　　　　部唱和詩集此書蓋用其例而宋志獨未著<lb/>
<pb n="KR4h0026_WYG_000-1b"/>
　　　　録其相與酧答者忠臣而外為張耒晁補之<lb/>
　　　　蔡肇余幹耿南仲商倚曹輔栁子文李公麟<lb/>
　　　　孔武仲等凡十一人又有但題其名曰向曰<lb/>
　　　　益而不著姓二人益疑即溫益向則不知何<lb/>
　　　　人也耒補之肇南仲公麟武仲益七人宋史<lb/>
　　　　有傳忠臣倚並入元祐黨籍惟幹子文行事<lb/>
　　　　不槩見輔亦非靖康時為樞筦者樓鑰誤合<lb/>
　　　　為一王應麟困學紀聞嘗辨之集中不著唱<lb/>
<pb n="KR4h0026_WYG_000-2a"/>
　　　　和年月考宋史耒補之傳俱稱元祐初為校<lb/>
　　　　書郎以耒詩讎書芝閣上補之詩輟直讎書<lb/>
　　　　省二語核之乃正其官秘書省時而元祐三<lb/>
　　　　年知貢舉者為孔平仲事見本傳此集並無<lb/>
　　　　平仲之名則非在三年可知惟忠臣詩有單<lb/>
　　　　閼孟夏草木長句自注云丁夘四月還朝丁<lb/>
　　　　夘為元祐二年意者即在是嵗歟又案輔詩<lb/>
　　　　云九人同日鎻重闈而子文又有毛遂未至<lb/>
<pb n="KR4h0026_WYG_000-2b"/>
　　　　空連房句注云同舍十九人余獨後入疑試<lb/>
　　　　官許先後入院宋制本自如此特共事十九<lb/>
　　　　人而集中有詩者僅過其半則或有而弗傳<lb/>
　　　　或畏耒等之才不敢繼和亦未可知耳諸家<lb/>
　　　　専集惟耒柯山集補之鷄肋集武仲清江三<lb/>
　　　　孔集今尚存于世其餘如肇之丹陽集忠臣<lb/>
　　　　之玉池集已佚不傳他人并集名亦不可考<lb/>
　　　　殘篇佚句實藉此以獲見一斑其有集者以<lb/>
<pb n="KR4h0026_WYG_000-3a"/>
　　　　　集本校之亦頗互異如補之五言官醪持餉<lb/>
　　　　　婦句鷄肋集官醪作宫壺七言詩似凉風凄<lb/>
　　　　　有興句鷄肋集凄有興作來有思此類甚多<lb/>
　　　　　題目亦往往不相合或其編集時所自改定<lb/>
　　　　　此又可為詩家叅訂之助矣乾隆四十三年<lb/>
　　　　　六月恭校上<lb/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
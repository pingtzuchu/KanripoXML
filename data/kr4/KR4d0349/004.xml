<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玉楮集巻四</head>
    <p>
<pb n="KR4d0349_WYG_004-1a"/>
欽定四庫全書<lb/>
　玉楮集巻四　　　　　　　宋　岳珂　撰<lb/>
　　小墅桂花盛開與客醉樹下因賦二律<lb/>
舊游曾賦小山篇浪蕊浮葩搃遜妍金粟同瞻黄面老<lb/>
玉枝爭擁碧霞仙化身瑞相已百億匝地香風更大千<lb/>
無量現前金世界倦翁又結醉中縁<lb/>
黄金湧出碧檀欒消得充庭舞廣寒露蕋移將天上種<lb/>
雲階借與月中看扶疎清影立黄鵠匼匝滿庭翔翠鸞<lb/>
<pb n="KR4d0349_WYG_004-1b"/>
吹徹玉笙正涼透香風萬斛夜漫漫<lb/>
　　雨中觀廬山<lb/>
雨裏觀山夐不同何須九叠看屏風紫觚壇上排蒼璧<lb/>
青步障邊鋪翠茸谷錦未迴指日照衣綃聊借淡煙籠<lb/>
祗今萬木添紅纈更倩青霜染曉楓<lb/>
半生毎負看山眼此日真成帶雨遊欹枕有無疑欲暮<lb/>
成峰横側總宜秋耳喧似厭泉嗚咽腰繫不妨雲去留<lb/>
明日新晴馬蹄放直須三峽看龍湫<lb/>
<pb n="KR4d0349_WYG_004-2a"/>
　　約呉季謙山行書來問期戲答<lb/>
連朝積雨快新晴雨後青山眼倍明大路岳蓮聊戲馬<lb/>
西園池栁正啼鶯已拚一醉從金諾共聴層淵噴玉聲<lb/>
月裏看山儘清絶可憐偏照國西營<lb/>
　　觀芙蓉有感<lb/>
芙蓉城邊觀芙蓉開時淡白蔫深紅新晴著人過於酒<lb/>
聊與老面回春風少年白面豈長好花落花開不知老<lb/>
老來曽有少年時對酒不飲將何為<lb/>
<pb n="KR4d0349_WYG_004-2b"/>
　　邵伯温聞見録載范忠宣帥慶陽時總管种詁無<lb/>
　　　故訟於朝上遣御史按治詁停任公亦罷帥至<lb/>
　　　公為樞宻副使詁尚停任復薦為永興軍路鈐<lb/>
　　　轄又薦知隰州公每自咎曰先人與种氏上世<lb/>
　　　有契義某不肖為其子孫所訟寧論事之曲直<lb/>
　　　哉予在山中讀書偶見此書而表之<lb/>
君不見孔融昔日見李膺百世尚以通家稱又不見孔<lb/>
融後來薦鴻豫卵翼方成比行路北海平生開酒尊未<lb/>
<pb n="KR4d0349_WYG_004-3a"/>
應賓客皆若人倘令同徳更比義華胄肯以遙遙論世<lb/>
間麟鳳雜梟虺人事㑹逢搃如此高平丞相本大賢尺<lb/>
璧那容寸瑕指一朝契家青澗种轉頭不記龍圖公蟈<lb/>
鳴亂磬蠅㸃素丞相襟量滄溟同歸來端委廟堂上一<lb/>
眚不捐三世將自言曲直何必言愧死老奴作何様吁<lb/>
嗟此輩何代無高平堂堂真丈夫邵家聞見訂千古寂<lb/>
寞澗城墳上土<lb/>
　　趙季茂通判惠詩走筆奉和十篇<lb/>
<pb n="KR4d0349_WYG_004-3b"/>
病懶兩相宜閒吟九日詩江山雖舊隠泉石是新知不<lb/>
分黄花老從教烏帽吹白衣渾未至醒眼欲何為<lb/>
山行事事宜酒興富於詩雲錦工何用風帘酒聖知囊<lb/>
空須共賦笛好愛孤吹斟酌蒼茫咏凭髙漫爾為<lb/>
晴佳雨亦宜雲黑又催詩静處景俱勝閒中趣自知攀<lb/>
條隨客嗅巻葉看兒吹世事只如此吾今何所為<lb/>
落拓與閒宜繙書更賦詩世方隨世競吾自喜吾知王<lb/>
禇齒猶冷申韓毛必吹蚩蚩天所畀誰謂涉人為<lb/>
<pb n="KR4d0349_WYG_004-4a"/>
草堂無不宜猶記樂天詩尚有驚猿怨莫教司馬知上<lb/>
宮仙闕近左蠡客帆吹欲涉窮陘步兹狂何悔為<lb/>
閒花取次宜宜酒更宜詩葉落澗魚避枝翻山鳥知簪<lb/>
來擎雨重摘處任風吹得句須旬鍛未應無所為<lb/>
醉裏筍輿宜閒攜一巻詩㣲吟因興寄㑹意止心知谷<lb/>
霧連衣潤天風帶葉吹巻窮還自笑那復記誰為<lb/>
秋氣與人宜山家物物詩題新興常倦景好句先知雲<lb/>
斷邊鴻信天晴野馬吹閒情君莫問謀自不相為<lb/>
<pb n="KR4d0349_WYG_004-4b"/>
天巧與天宜雕鎪焉用詩冥鴻吾自愛隠豹彼何知牧<lb/>
笛方堪聴胡笳不奈吹傷時燭之武老矣不能為<lb/>
置散分之宜半生衡泌詩神情一無繫山水兩相知流<lb/>
詠雙魚寄賞音孤竹吹十篇聊報況惟此尚堪為<lb/>
　　己亥八月廿一日除書予拜太平興國宮祠官呈<lb/>
　　　趙季茂<lb/>
世間何物最是閒司諫拂衣歸華山倦來忘記省不得<lb/>
依約此語祥符間終南捷徑本自錯老子新司紫元鑰<lb/>
<pb n="KR4d0349_WYG_004-5a"/>
官家僱我作閒人有酒醉呼端不惡嵗縻廩粟月俸錢<lb/>
豢鶴有料芝有田人生何必待有用我老得此寧非天<lb/>
君不見當年把臂龍圖上司諫放歸元未放又不見倦<lb/>
翁山行醉復醒說著拂衣今亦忘<lb/>
　　述山中語呈郡侯董庭直少監<lb/>
山行霜清羣木落回首重雲望城郭城郭西畔江正横<lb/>
中有千騎隨雙旌山頭一灣霜月明旌底史君如許清<lb/>
我行山間已一月枕石潄流更奇絶頗從野老談政聲<lb/>
<pb n="KR4d0349_WYG_004-5b"/>
所恨輕為數旬别别來有書招我歸我適把酒窮攀躋<lb/>
相呼一醉已心許野老來前聴我語今年嵗歉流離多<lb/>
帶牛佩犢無奈何使君鎮静不猛厲使汝安臥仍行歌<lb/>
山中故侯布鞵濕杖掛百錢遺不拾新來又拜散人呼<lb/>
正好舉杯和月吸我醉汝醉今賴誰為言野老知不知<lb/>
　　奉寄何正父總幹<lb/>
經旬習懶慣山居不寫城間一字書把菊見山新趣倦<lb/>
汎蓮依水舊交疎無心是處友麋鹿有客寄誰烹鯉魚<lb/>
<pb n="KR4d0349_WYG_004-6a"/>
見說近來軍食足不妨詩巻訪犁鋤<lb/>
　　奉寄胡教授<lb/>
山中秋風寒刮席忽憶無氊泮宮客夜長螢火一燈孤<lb/>
四壁蛩聲更幽寂文人自古常獨清强挽詩人同此盟<lb/>
飯顆山頭報卓午絳紗帳下聴三更吾儕賦分本無二<lb/>
老子新來添倦意入山四旬未擬囬醉後行歌醒復醉<lb/>
平生巖穴不作難更願他人同此歡廣文愛山儂等耳<lb/>
雖有幽寂無儂閒君不見晨招在館笑在列楹杙昌苓<lb/>
<pb n="KR4d0349_WYG_004-6b"/>
競工拙倦翁此事都不知從今對酒看山嬉<lb/>
　　山中奉寄通判楊宗博二首<lb/>
多病山中客無人傍酒罇與猨分橡子為鹿長禾孫白<lb/>
晝雲歸屋黄昏雨打門忽懷楊司馬煙靄隔重閽<lb/>
步壑斗堪摘登樓雲與齊未應隨日涉猶欠樂天題舊<lb/>
覽開青眼新編寫赫<graphic n="KR1389" url="https://raw.githubusercontent.com/kanripo/KR-Gaiji/master/images/KR1389.png" mimeType="image/png"/>便湏聫和軸寄我小山西<lb/>
　　酬趙季茂遣餉松實鰻鮆柔魚<lb/>
掀天吹浪海之東維錯分珍意倍濃越井戲沙形酷似<lb/>
<pb n="KR4d0349_WYG_004-7a"/>
秦囊遺算墨猶封色欺金嫩三江鮆實比瓊酥十丈松<lb/>
珍重故人勞問遺為言耕隴正勤農<lb/>
　　九月一日聞雁<lb/>
今年九月旦澤國始聞雁雝雝三兩聲雲闗更凄斷宿<lb/>
豫旱且蝗豈汝無稻粱窮漠三萬里還復思故鄊雁來<lb/>
過期已一月汝來之遲果何說雁對以臆不能言來時<lb/>
塞上鳴鏑喧<lb/>
　　次韻趙季茂寄詩<lb/>
<pb n="KR4d0349_WYG_004-7b"/>
蒹葭道阻長人在水中央鴻筆寫秋思驪珠比夜光律<lb/>
嚴詩格壯鈴度置郵忙鉅軸注銀水欲題無漢陽<lb/>
　　山中書懷<lb/>
我昨浮平湖時適逢中秋十年鷗鷺盟萬丈蛟龍湫微<lb/>
風自逺至皓月當上頭朋游凡三人一舉累百甌清光<lb/>
洞盧明醉舞相勸酬枕籍起更酌微茫寄安流長空隠<lb/>
繩低中夕發櫂謳未開晨曦輪已繫横堤舟駕言舍維<lb/>
檝登途肅衾裯凄凄感霜露鬱鬱瞻松楸惻愴動五情<lb/>
<pb n="KR4d0349_WYG_004-8a"/>
顧省經幾丘僾然儵如在惕若疑可求暌離纔經嵗蓊<lb/>
蒨驚且稠毎欲棲猨扄於焉築菟裘經營眺髙岡夷坦<lb/>
開平疇左撫芙蓉屏右瞰鴻雁洲風雷凄五更雲月澄<lb/>
雙眸汜蘭滋畹茂叢桂連山幽驚鳶墮跕跕候蟲鳴啾<lb/>
啾振䇿後無繼竭屐杳莫周誰接西山袂且為東皐留<lb/>
一憩動踰月四顧無與儔棲禽競晨噪落霞觀夕收樵<lb/>
歌路﨑嶇漁笛聲吚嚘筑鳴環山泉鐘度逺寺樓煙暝<lb/>
白晝合晴嵐翠光浮䕫藩走鹿豕下括尋羊牛雖云適<lb/>
<pb n="KR4d0349_WYG_004-8b"/>
野性頗復懷牢愁天命樂自然吾生感行休主上頃見<lb/>
知詔書傳置郵不忘葢帷棄幾比巖穴搜沈沈開仙祠<lb/>
奕奕垂靈斿笋班北闕近槐影西清樛聖恩比天隆臣<lb/>
報如羽輶當年四十奏日徹十二旒言言劘上聴歴歴<lb/>
思前籌是知度如淵井語不忍仇感嘆涕淚零棲遲嵗<lb/>
年遒縱興裹革念已抱肘足羞莊舄越客吟宗元楚山<lb/>
囚更慙徳難稱敢謂命不猶爾來陣雲黑已覺殺氣揫<lb/>
連兵又多壘乏餽仍上游如我髙臥閒自比他人優豈<lb/>
<pb n="KR4d0349_WYG_004-9a"/>
不思敵愾一為殄國讐逺慨筋骨衰何以從戈矛又憐<lb/>
壯心老無復陳謀猷居然去婦情徒作嫠緯憂五斗折<lb/>
腰人百鍊繞指柔苦心自惙惙古道方悠悠華山正絶<lb/>
陘鄭賦猶待鯈指㸃隔江烽焼燭看呉鈎<lb/>
　　九月十三日始就郊墅拜寳謨閣直學士提舉江<lb/>
　　　州太平興國宫之命<lb/>
槐影西清舞翠鸞竹宮高接五雲環職陪温洛圖書地<lb/>
名在元封卜祝間晝訪未承龍閣問晨香猶厠羽衣班<lb/>
<pb n="KR4d0349_WYG_004-9b"/>
祠官到處無公事且聴松聲老此山<lb/>
　　茶花盛放滿山<lb/>
花容縝栗露氷膚消得脂韋酪作奴葉底綩葩黄映玉<lb/>
枝間著子碧垂珠潔躬淡薄隠君子苦口森嚴大丈夫<lb/>
便合味言歸雋永移根禁籞比青蒲<lb/>
　　九月十四日夜月明如晝敬想合宫竣事志喜而<lb/>
　　　作<lb/>
纎塵不動月流空雲繞昆侖想合宫蟬冕侍祠三事列<lb/>
<pb n="KR4d0349_WYG_004-10a"/>
雞竿賜赦九州同裁儀丙巳尊容典肇祀庚寅識帝功<lb/>
田野老臣察天意夜深頻起候西風<lb/>
　　寄喬益公<lb/>
峩峩傑閣凌西清髙排雲漢垂日星千年福地開殊庭<lb/>
絳節中天朝百靈屬車小儒風埃底嵗一周星陪豹尾<lb/>
有眼未識奎璧寒有脚未踏仙晨班忽傳天上鳳銜詔<lb/>
碧篆五雲爭焜燿洞深紫府掣金鋪初日丹霞兩相照<lb/>
劫塵超出乗剛風帝恩廣大天九重封詞寄與小心風<lb/>
<pb n="KR4d0349_WYG_004-10b"/>
額塌沙土輸愚忠今春轉粟折衝府赤手親曾哺飢虎<lb/>
十三萬兵猶未補秋來無地無冬防頗聞宿師無見糧<lb/>
要是倖安那可常門生感恩感刻骨本未親嘗究根窟<lb/>
于今况是香火閒詎敢攙越徒侵官西陲奏稿巻十二<lb/>
中有醫方方有意芻蕘思報無已時願軫蕭牆儆先備<lb/>
　　將游太平宫小詩呈趙季茂<lb/>
聖治峯前松檜寒舊遊從此解歸鞍著身泉石無心客<lb/>
主掌雲山正額官老去隠居居紫府新來襍壓壓黄冠<lb/>
<pb n="KR4d0349_WYG_004-11a"/>
門東曽有劉仙洞剥蘚攜筇試扣看<lb/>
　　螃蠏<lb/>
無腸公子郭索君横行湖海劍㦸羣紫髯緑殻琥珀髓<lb/>
以不負腹誇將軍酒船拍浮老子慣咀嚼兩螯仍把玩<lb/>
廬山對此眼倍青願從公子醉復醒<lb/>
　　聞畫眉鳥聲戲作<lb/>
木杪幽禽巧語新何時曽記得名因様傳京兆成雙嫵<lb/>
人指漁陽開小顰儘稱如簧啼白晝未須對鏡學青春<lb/>
<pb n="KR4d0349_WYG_004-11b"/>
山中有叟㗳無語短褐龎睂更笑人<lb/>
　　小春六花<lb/>
　　　緑萼梅<lb/>
晚秋過了小春催放盡山家緑萼梅東閣渠關詩興動<lb/>
南枝先放暖風回素裳肌透未融雪碧蕊色欺初暈苔<lb/>
惆悵東籬正岑寂重陽消得滿園開<lb/>
　　　茶花<lb/>
萬峯落葉木槎牙春色初回壟上茶淺蕊黄金韻梔子<lb/>
<pb n="KR4d0349_WYG_004-12a"/>
嫩容白玉沁梨花西風凝露纔成顆北苑喊雷應未芽<lb/>
苦口味言終有益莫將容悦比浮葩<lb/>
　　　芙蓉<lb/>
人道秋來不似春芙蓉特地張吾軍紅粧緑水照清夜<lb/>
綵仗青旂朝大昕呉陣綺羅千隊擁秦川錦繡五花羣<lb/>
可憐倚袖清霜早日薄雲輕醉未醺<lb/>
　　　小桃<lb/>
霜晴著物利于刀漏洩陽和是小桃春色已看九重醉<lb/>
<pb n="KR4d0349_WYG_004-12b"/>
秋風不管十分饕青枝似愜烏棲月紅浪不翻龍化濤<lb/>
穠艷自同時節異夫君於此見清高<lb/>
　　　黄菊<lb/>
花時已是過重陽翠幹重開滿地黄不為晨暉借顔色<lb/>
要將晚節看芬芳宅邊豈必白衣至甕裏不妨紅友香<lb/>
喚起閒情老元亮頽然一醉答秋光<lb/>
　　　李花<lb/>
一枝眼底物華新翠袖清霜更可人靚色不須誇縞夜<lb/>
<pb n="KR4d0349_WYG_004-13a"/>
韶容聊復返青春日烘有意姿仍潔露洗無言態更真<lb/>
不趂繁華更孤迥為君喚起雪精神<lb/>
　　奉謝何正父日鰕茘實茶果宣𤓰蜜术之貺酧以<lb/>
　　　露芽<lb/>
打門軍將到山家小國長鬚海上楂氷片霞餐正浮蜜<lb/>
雪穰風味更宜茶頗思野蓛盤無茘安得珍投瓊報𤓰<lb/>
汎水舊游渾不記且看七椀岸巾紗<lb/>
　　奉謝趙季茂遣餽鱟醬<lb/>
<pb n="KR4d0349_WYG_004-13b"/>
逃禪繡佛正長齋誰遣缾罌海上來鮫室𤣥雲按犀甲<lb/>
蜃樓紅霧染珠胎把螯便合閒雙手據殻未應期九垓<lb/>
尊爼折衝定無敵江湖嵗晚莫論才<lb/>
　　太平宮遇雨<lb/>
山居五旬晴山行一日雨太平咫尺間千里隔跬步黄<lb/>
泥深三尺風聲更號怒誰語逋客知山靈倘留汝<lb/>
　<lb/>
　玉楮集巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玉楮集巻二</head>
    <p>
<pb n="KR4d0349_WYG_002-1a"/>
欽定四庫全書<lb/>
　玉楮集巻二　　　　　　　宋　岳珂　撰<lb/>
　　興唐寺聞鐘<lb/>
興唐鐘刻無文字乆欲摩挲與細論歸棹未容酬此志<lb/>
一聲煙靄又黄昏<lb/>
　　至鄂期年以饟事不給於詩已亥夏五廿有八日<lb/>
　　　始解維雪錦夜宿興唐寺繁星滿天四鼓遂行<lb/>
　　　日初上已抵滸黄洲幾百里矣午後南風薄㟁<lb/>
<pb n="KR4d0349_WYG_002-1b"/>
　　　舟屹不能移延縁葭葦間至莫不得去始作紀<lb/>
　　　事十解呈舊幙諸公<lb/>
雪錦亭前水接天晚波如縠放歸船新詩開務從今日<lb/>
此是江行第一篇<lb/>
離歌已盡沙頭玉夕照初翻浪底金自是晴鷗無六月<lb/>
半江雪片湧波心<lb/>
蕭蕭衰髪倚西風兩岸青山盡識儂東去西來縁底事<lb/>
秪應添得一龍鍾<lb/>
<pb n="KR4d0349_WYG_002-2a"/>
一江漲碧碧於藍健櫓鳴鵝舳正銜纔似過都空萬馬<lb/>
又驚倚岸閱千帆<lb/>
宵聲傳柝重城閉暁漏迷鐘古寺荒仰看緐星垂四野<lb/>
不知身世變炎涼<lb/>
一缾一錫一團蒲到得今年一物無桑下勿興三宿念<lb/>
古人不食武昌魚<lb/>
葭葦延縁舞翠旌白頭吹浪又相迎攀轅亦作留行計<lb/>
莫道馮夷不世情<lb/>
<pb n="KR4d0349_WYG_002-2b"/>
昌黎乆願列三王我亦曾親翰墨香惜別依依重回首<lb/>
棠磯風月更思量<lb/>
赤壁江頭白羽揮鱖肥西塞酒同攜歸期應在初弦月<lb/>
家住康山西復西<lb/>
人生邂逅適相懽一曲高歌行路難頻寄詩筩君勿厭<lb/>
種花持釣是閑官<lb/>
　　夜遇夀昌<lb/>
風雲八字䕶城隅樓殿崔嵬想帝居曽侍金輿惟石馬<lb/>
<pb n="KR4d0349_WYG_002-3a"/>
幸因玉璽記銅魚千年鼓角聲猶壯四塞河山恨未袪<lb/>
麋鹿已游人事改何人曽讀輔呉書<lb/>
　　望樊口懷陶士行温太真二首<lb/>
昔年老子恨婆娑未付其如印傳何吳苑闗心春日少<lb/>
湘江回首暮雲多可無司馬親封鑰自是將軍老枕戈<lb/>
我亦新來了官事正輸一舸弄煙波<lb/>
太真行酒知何地𣺌莽遺基茂草深聲色加人何足計<lb/>
精神滿腹不同斟六奇自可掀三狡一正何妨讋百壬<lb/>
<pb n="KR4d0349_WYG_002-3b"/>
墮幘吐茵均此轍可憐枉用世儀心<lb/>
　　三江口過舟時方四鼓<lb/>
櫂鷁收金柅釵蟲綴玉缸地鄰今七澤名襲古三江岷<lb/>
漾雖分派荆揚却異邦晨光猶未發早認白鷗雙<lb/>
　　赤壁<lb/>
周郎二十四年少葢世功名隨一燎親提三萬走曹瞞<lb/>
不以敵勍恨兵少豫州失匕已膽折一日目明驚二妙<lb/>
最憐黄盖不知名吏士相從倚營嘯阿奴火攻本無䇿<lb/>
<pb n="KR4d0349_WYG_002-4a"/>
破竹自繇人不料貪降納侮理固宜泥淖華容幾盡𠞰<lb/>
古來行師有絶地毋乃重詒千古笑鏃湛縱是差可認<lb/>
鼎峙詎闗謀所召二喬春鎖何足言從此天光遂分耀<lb/>
我聞漢賊乆染指奮毒搖牙噬江表八荒囊括豈復遺<lb/>
一䠞呉宮已為沼當時乗勝下部騎考地當居楚南徼<lb/>
䝉衝逆鬬須上流揖冦那容越津要武昌霸基跬步耳<lb/>
肯使國畿紛㦸旐坡仙訪古特寓意横槊雄姿誰與弔<lb/>
故將異地眩疑辭政恐因訛啓譏誚滄浪六月巻晴雪<lb/>
<pb n="KR4d0349_WYG_002-4b"/>
歴歴江山人物眇崩空亂石今幾存仿彿棲巢尚驚鳥<lb/>
夜深刁斗聲四發星斗滿空群籟悄便須喚起紫綺裘<lb/>
孤鶴南天楚江曉<lb/>
　　巻雪樓<hi>富池</hi>
地靈境勝宅神游第一江山巻雪樓勢擁萬峰淮甸接<lb/>
氣吞七澤楚天浮魚龍灂沸雲生檻鷗鷺波閒月上鈎<lb/>
畫棟珠簾朝復暮英名常與水東流<lb/>
　　謁遺愛王祠二首<lb/>
<pb n="KR4d0349_WYG_002-5a"/>
功定三分國名高八字山威容尊國祀<hi>闕</hi>　　　　虎<lb/>
卧無今古烏靈信往還保民存賜珓猶掛屋楣間<lb/>
大帝開江左謀臣守四方興邦有喬木遺愛尚甘棠日<lb/>
月扶聲烈山川詫鬱蒼中原知極目應慨舊封疆<lb/>
　　寄王料院<hi>鐸</hi>三首<lb/>
平生初未識半面此地相從方及期舉世公清如子少<lb/>
隨時離合豈人爲可堪嵗月老奇傑等是年時經嶮巇<lb/>
閒適不同同患苦兩心惟有一天知<lb/>
<pb n="KR4d0349_WYG_002-5b"/>
炯炯青燈對擁爐掣鈴夜半讀邊書風煙解使寸心折<lb/>
霜雪頓侵雙鬢疎已事勿言穿塞馬歴官可歎上竿魚<lb/>
勤勞似此天應報我自鋤犂一任渠<lb/>
一葉扁舟興浩然筆床茶竈舊因縁帆歸西塞秋風外<lb/>
人在南樓夜月前情不自由君憶我老無所用我知天<lb/>
何時見易園中路拂石攜壺同醉眠<lb/>
　　後江行十絶<lb/>
日日征帆上水風掀天雪浪駭魚龍不須檢校江行厯<lb/>
<pb n="KR4d0349_WYG_002-6a"/>
知過雲山幾萬重<lb/>
逺村烟瞑牛羊下近㟁波澄鷗鷺閒一抹斜陽江似鏡<lb/>
天移小景向人間<lb/>
指㸃神鵶送客檣江山回首鬱蒼蒼呉朝千載興亡地<lb/>
極目長淮恨更長<lb/>
擁騎年時憶往來舊時行處半莓苔山雲勒駕應頻笑<lb/>
又是江南勾當回<lb/>
夕舂正是隔前谿江路行人猶未歸我笑卧龍成底事<lb/>
<pb n="KR4d0349_WYG_002-6b"/>
晨光儘欠踏熹微<lb/>
呌着漁郎急掉頭一聲别浦聴蓮謳山遙水逺應同趣<lb/>
我亦青帘問酒樓<lb/>
湓波已近見康廬風月煙雲自巻舒白鳥歸來閒似我<lb/>
向山深處認巢居<lb/>
官牌夾外少人煙商婦琵琶乆斷絃司馬青衫不須泣<lb/>
江鷗對我正忻然<lb/>
西望沙羡東秣陵溢江中道是歸程栁隂繫纜人歸後<lb/>
<pb n="KR4d0349_WYG_002-7a"/>
頻有黄鸝三四聲<lb/>
人生最好是歸來六月火雲溶雪醅散髪晞風須一醉<lb/>
月明攜簟又涼臺<lb/>
　　初還故居<lb/>
元是廬山莫逆交宮亭西畔着衡茅盟鷗似怯經新浪<lb/>
怨鶴還知宿故巢一沼種蓮衣可製萬竿脫籜杖輕敲<lb/>
不須海若猶然笑乞與杯堂樂芥㘭<lb/>
　　集喜二首<lb/>
<pb n="KR4d0349_WYG_002-7b"/>
鵲噪庭前木蛛翻簷畔圍雙蓮瑞明月萬栁舞晴暉宿<lb/>
鶴迎風袂盟鷗認雪衣物情同一喜應為主人歸<lb/>
水面開新皺山容散宿顰松巢猨已識花徑鹿初馴雲<lb/>
倦隨歸鳥風清似故人逢迎真不暇誰作近前嗔<lb/>
　　寄紫微髙侍郎三首<lb/>
去年紫塞兩相望公在齊安我武昌秋晏車箱訪流馬<lb/>
夜深弧矢看天狼不辭目斷傳烽堠尚憶螯持共酒觴<lb/>
今日區區話鵬鷃圖南應是歎榆枋<lb/>
<pb n="KR4d0349_WYG_002-8a"/>
人生憂患偶同時曽見驚塵傍紫㣲坡老鶻巢尚堪俯<lb/>
周郎羽扇想重揮望風自絶㳺南牧囓雪應遲使北歸<lb/>
從此青油欠籌畫上方虛已聴宵衣<lb/>
力勞效寡是窮途贈䇿無人生大愚三刖尚迷藏櫝寳<lb/>
六街幾誤脫巾呼味言已轉廷中轂歸興難忘隴上鋤<lb/>
欲問死生何許是紫煙浮處認香鑪<lb/>
　　歸自鄂雙蓮生于後池偶作再寄紫微<lb/>
巋然康廬山獨秀蓮花峰派為濓溪源下有愛蓮翁絶<lb/>
<pb n="KR4d0349_WYG_002-8b"/>
學嗣洙泗千載同清風書堂二池間浮翠籠輕紅居然<lb/>
不染塵湧出清泠中雪藕厲堅節一念窒以通朝巻而<lb/>
暮舒吸之碧玉筩潔凝月露潤妖鄙桃李穠食子味崖<lb/>
蜜擘房透香叢菰蒲儼不羣魚鳶間相從大哉君子操<lb/>
視此禔其躬我方賦歸來來䇿溪上笻家池忽驚見晴<lb/>
霞照秋空已迎顥氣澂况復嘉瑞逢雙葩本共根殊質<lb/>
疑並鍾摘奇且熟玩比徳思廣充嘗聞古之人即物皆<lb/>
至公兩岐美報上同穎還居東雙觡賦長卿奇木對終<lb/>
<pb n="KR4d0349_WYG_002-9a"/>
童善推仁義端脗合造化工後世煽淫靡世見了不同<lb/>
聫芳天泉池合歡華清宮駢花耀鯉湖十丈聞華潼徒<lb/>
能資喪志誰與思念功嗟予困蒺藜坐此五技窮兹瑞<lb/>
何自來儆戒如倥侗孤植常易摧初戒先叶恭競妍必<lb/>
競妬次戒毋茍容美祥不可恃又以戒其終恭惟天地<lb/>
心常比藥石攻名理儻未喻再拜師正䝉<lb/>
　　又賦雙蓮<lb/>
一舸歸來喜未涯天教奇産瑞吾家交枝各倚青羅葢<lb/>
<pb n="KR4d0349_WYG_002-9b"/>
並蒂俱酣紅玉葩湘女月裳疑共浴越姬風袂憶同車<lb/>
人生所欠惟閒適且酌清尊對物華<lb/>
　　病中有感四首<lb/>
欹枕目雙炯觸屏腸九回玉蟲迷眩霧銀鹿伴飢雷清<lb/>
夢雖驚隔丹心未猝灰青萍聊把玩塵匣為誰開<lb/>
一載為官憂文書毎壓頭枕鈴常警夜築甬更驚秋倦<lb/>
豈因心至閒常與病謀息肩僅句耳二豎欲何求<lb/>
秋近夜初長開忩病骨涼心驚婺婦嘆肘繫越人方動<lb/>
<pb n="KR4d0349_WYG_002-10a"/>
帳風侵几窺簷月在床呼僮然粥鼎我欲待晨光<lb/>
積病漸成衰情知老見欺眵昏先掩巻肩竦不闗詩行<lb/>
圃須人助登樓怯步遲經年早知倦况復隔年時<lb/>
　　太行道<lb/>
太行羊腸坂九折雲黑風乾尺深雪董泥道滑木葉寒<lb/>
轆轆車聲行復歇華山有馬乆脫轅歸來牧野經幾年<lb/>
一從倉箱事居積聊以知道煩長鞭前車已覆覆道左<lb/>
天井闗頭夜明火後車趣駕開井陘唱籌仍復催連營<lb/>
<pb n="KR4d0349_WYG_002-10b"/>
闗山青草春二月單軌一冬曾結轍鬃頺毛落雙膊高<lb/>
引領皮穿眼流血去年摶手雙弮空今年三月甬道同<lb/>
可憐駑力不敢惜轅下亦覺鹽車通君恩天大示弗服<lb/>
桃野已甘偕觳觫感恩伏櫪飽秣芻猶為太行憂後車<lb/>
　　長門怨<lb/>
驚風不成雨行雲去無蹤妾生三十年著籍長門宮宮<lb/>
車轆轆春雷曉明星初熒緑雲擾増成丙舍爭迎鑾惟<lb/>
有長門閉花鳥黄門開玉匙畫史圖蛾眉金鋪振瓊鑰<lb/>
<pb n="KR4d0349_WYG_002-11a"/>
玉秀生銅池朝陽纔回金屋在轉盻不堪人事改入宮<lb/>
已作鄭袖嗁出塞那知延夀賣花殘鳥語頻長門春復<lb/>
春花鳥易驚老况復門内人東風動地夜來惡萬翠千<lb/>
紅繞簾幙莫能自有匪石心肯顧班姬秋扇薄長門勿<lb/>
輕怨視此篋中扇白華兮緑衣自古兮有之<lb/>
　　病中散步六絶<lb/>
一年無病縁官事一病兼旬為燕居自是素餐天所厭<lb/>
可能豎子解乗除<lb/>
<pb n="KR4d0349_WYG_002-11b"/>
池上荷花緑浄時岸頭楊栁揷天垂倦翁縱步聊行散<lb/>
早有龜魚聖得知<lb/>
朝隨粥鼎蝉腹潤夜掩書帷鰥目眠無奈暑威侵病骨<lb/>
起來搔首斗垂天<lb/>
平頭奴子初茸鹿利口嗇夫雙部蛙二物何闗人静躁<lb/>
不妨臥聴步隨車<lb/>
病疎酒醆傍茶甌一獨醒中起百憂七尺之軀三寸舌<lb/>
問渠小大若為謀<lb/>
<pb n="KR4d0349_WYG_002-12a"/>
絶憐倦翼晚風高解紲歸來得故巢物態随人也歡喜<lb/>
遊絲不住舞蠨蛸<lb/>
　　夜觀象奕<lb/>
青燈相對夜初闌適意棋枰伴我閒天馬輜車金象國<lb/>
虛龍縞韈寳臺山進趨自可覘成敗倖勝何嘗不往還<lb/>
一著未容囬局勢不妨袖手酒杯間<lb/>
　　唐世有刺郡江表者時宰囑以新淦出筆令製以<lb/>
　　　寄刺史始至召佳手一老父應命百日而得二<lb/>
<pb n="KR4d0349_WYG_002-12b"/>
　　　管馳貢相府一見已訝其遲且鮮試之乃絶不<lb/>
　　　堪大怒曰數千里乃寄兩管惡筆來刺史聞之<lb/>
　　　懼欲寘老父於罪老父訴曰使君毋草草我所<lb/>
　　　製乃歐褚所用丐先示以相君翰墨容再製茍<lb/>
　　　不稱甘鼎鑊遂示之慨然曰如此只消使君三<lb/>
　　　十錢筆不日獻五十管暨再使至長安相一試<lb/>
　　　大喜復書令優賜匠者夜忩偶試毘陵張顥筆<lb/>
　　　戲為之賦<lb/>
<pb n="KR4d0349_WYG_002-13a"/>
世間未必無皐夔九疑虞舜不可追武皇鋭意開絶漠<lb/>
摧鋒乃亦有衛霍嗟哉格物本一理顧人所用何如耳<lb/>
筆工在昔本市傭束毫傳筦求售同誰云進技不進道<lb/>
意匠輒與歐褚通䖍州刺史募佳筆雙筦何堪須百日<lb/>
星馳一騎到長安試手鳳池隨弃擲老奴恂慄丞相嗔<lb/>
能用此筆能幾人願窺翰墨減工製必使揮毫誇入神<lb/>
斗杓春回開電笑橐籥果符人所料中山聚族儻未殫<lb/>
束帛那容及年少是知人才用舍别識惟一心皐夔衛<lb/>
<pb n="KR4d0349_WYG_002-13b"/>
霍無古今妍媸能否俱在上所使此筆區區正其比我<lb/>
生識字僅一丁眼前所見徒毘陵未知當年新淦果何<lb/>
若正恐鍾衛二王無合作君不見此老一去知幾年當<lb/>
時鑒裁無復傳紛紛雞毛抱筩賣恰費書傭三十錢<lb/>
　　蒲萄<lb/>
當年博望奏邊功異種曽携苜蓿同摘乳那煩挏馬令<lb/>
引鬚聊愜好龍公頗憐漢地離宫在未許涼州酒甕空<lb/>
回紇祗今重餧肉清隂彌望滿闗中<lb/>
<pb n="KR4d0349_WYG_002-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0349_WYG_002-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玉楮集巻二<lb/>
</p>
<p>
</p>
  </div>
</body>
</text>
</TEI>
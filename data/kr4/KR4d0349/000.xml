<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玉楮集</head>
    <p>
<pb n="KR4d0349_WYG_000-1a"/>
欽定四庫全書　　　　　集部四<lb/>
　玉楮集　　　　　　　　别集類三<hi>宋</hi>
　　提要<lb/>
　　　　<hi>臣</hi>等謹按玉楮集八巻宋岳珂撰珂字肅之<lb/>
　　　　號亦齋又號倦翁鄂忠武王飛之孫官敷文<lb/>
　　　　閣待制厯户部侍郎淮東總領所著桯史寳<lb/>
　　　　真齋法書賛諸書俱别著録此集起自戊戌<lb/>
　　　　迄于庚子凡三嵗所作共三百八十五篇取<lb/>
<pb n="KR4d0349_WYG_000-1b"/>
　　　　列子刻玉為楮三年不成之意自為序而録<lb/>
　　　　之考珂于紹定癸已元夕京口觀燈因作詩<lb/>
　　　　及佑陵事韓正倫疑其借端諷已遂搆怨陷<lb/>
　　　　以他罪會事白得釋至戊戌復召用故首篇<lb/>
　　　　有五年坐竒謗之語他詩亦屢及此詩止録<lb/>
　　　　此三年者其意實原于此叙云木以不材夀<lb/>
　　　　雁以不鳴棄犧尊以青黄喪大瓠以浮游取<lb/>
　　　　葢有慨乎其言之也雖時傷淺露少詩人一<lb/>
<pb n="KR4d0349_WYG_000-2a"/>
　　　　唱三歎之致而軒爽磊落氣格亦有可觀者<lb/>
　　　　王士禎居易録稱是集流傳絶少安丘張貞<lb/>
　　　　得髙唐王家舊鈔本乃始録而傳之焉乾隆<lb/>
　　　　四十一年十月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0349_WYG_000-3a"/>
玉楮集原序<lb/>
予自戊戌西遡沔鄂庚子東游當塗嵗凡三周裒彚詩<lb/>
藁得三百五十有八名以玉禇因為之序昔宋人有刻<lb/>
玉為楮三年而成一葉雜於楮葉中而莫之辨工葢如<lb/>
是其巧也或從而笑之曰天地之生物自質自形日月<lb/>
之照臨風雨之滋澤寒暑之代謝亦惟因其固有而遂<lb/>
其本然使必三年而成一葉則物之有葉者寡矣以人<lb/>
之偽象天之真葢又如是其拙也今夫發於性情著於<lb/>
<pb n="KR4d0349_WYG_000-3b"/>
詠歌雕鎪腎腸摹寫月露旬鍛月鍊以求其大巧夫誰<lb/>
不然至於風行水上渙而成文雲出岫間了非有意澄<lb/>
江浄練風雨滿城尚絅去華貴乎直遂兹巧也葢寓乎<lb/>
至拙之中匪徒工之所能嫓夫以他山之攻昆吾之切<lb/>
追琢毫芒以取其象似故必待積月以致其力則其成<lb/>
也難遇物感形因時言志不責以浮靡惟取其自然故<lb/>
不待引日以全其大則其成也易彼三年而僅成一葉<lb/>
此三年而為篇者幾四百其巧與拙將誰實辨之木以<lb/>
<pb n="KR4d0349_WYG_000-4a"/>
不材夀雁以不鳴弃犧尊以青黄喪大瓠以浮游取覽<lb/>
吾巻者其寘我於巧拙之間乎嘉煕庚子閏月已丑晦<lb/>
序<lb/>
</p>
<p>
</p>
  </div>
</body>
</text>
</TEI>
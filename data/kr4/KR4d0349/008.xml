<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玉楮集巻八</head>
    <p>
<pb n="KR4d0349_WYG_008-1a"/>
欽定四庫全書<lb/>
　玉楮集巻八　　　　　　　宋　岳珂　撰<lb/>
　　中橋二首<lb/>
過了平湖又小溪却從蕪徑訪多岐如何江上乗風鷁<lb/>
化作泥中曳尾龜誰遣旌旟行沮洳定知鼓吹宅漣漪<lb/>
中橋咫尺末由到且作吳兒玩水嬉<lb/>
澤國何村不著橋中橋跬步即雲霄青帘望市雷鳴腹<lb/>
黄帽推船水没腰六月彤雲搖旱火一潮清浪捲晴飈<lb/>
<pb n="KR4d0349_WYG_008-1b"/>
平生未慣舟行陸鐵石心腸也合消<lb/>
　　泥行終日至晡始抵中橋六絶<lb/>
終日泥行足半胝中橋望見已多時一篙不得風漪力<lb/>
早被青帘望得知<lb/>
平川煙草碧如煙曲摺琉璃翡翠田一水分明度舟檝<lb/>
如何平陸却推船<lb/>
農家未補眼前瘡却種湖田作旱糧别浦誰家夜鳴艣<lb/>
踐殘一半不成秧<lb/>
<pb n="KR4d0349_WYG_008-2a"/>
兩㟁黄苗半跬深媷餘短髪更傷心莫疑一㸃無生意<lb/>
盡是田家眼内針<lb/>
歴盡清灣日已晡斷虹吹浪過平湖兒癡不識中橋影<lb/>
問道前山有雨無<lb/>
到得中橋一徑斜岸傍沽酒兩三家長年醉臥桑隂下<lb/>
鼓吹猶煩兩岸蛙<lb/>
　　夜宿橋岸<lb/>
裊纜宿前灣平蕪泱漭間舫移星在戸岸迥斗藏山淺<lb/>
<pb n="KR4d0349_WYG_008-2b"/>
瀨不勝揭浮生何日閒夜深聞過艣知自溧陽還<lb/>
　　問道宜興二首<lb/>
買田陽羨説東坡想見溪山勝槩多曾是中營誇繡帽<lb/>
尚傳遺廟鎖雕戈斬蛟義槩人猶記化蝠仙蹤事易訛<lb/>
我欲問津先訪古古靈題蹟試摩挲<hi>宜興張公洞洞刻古靈題跡客有為</hi>
<hi>予言古靈後乃仙去者末句故云</hi>
粹儀夾綻盛花鈿人說先朝祀玉仙罨畫有溪春不老<lb/>
煉丹無竈古空傳乞靈賸擬羞蘋藻養性何勞學汞鉛<lb/>
<pb n="KR4d0349_WYG_008-3a"/>
書閣蒼龍應不逺為君重寫白雲篇<hi>天申宮夾紵玉仙聖母章聖禱嗣之</hi>
<hi>地</hi>
　　過謝䃮渰<lb/>
蒹葭曼衍浪縈回波面雖平路不開溝瀆行舟休剡木<lb/>
㘭堂浮芥欲膠杯人如鳬雁俱游耳江有魚龍安在哉<lb/>
但說渰名吾亦畏輔渠有路莫重來<lb/>
　　遇順風<lb/>
身世漂搖似轉蓬歴湖經渰任西東凌波小試檜松楫<lb/>
<pb n="KR4d0349_WYG_008-3b"/>
宿露飽親葭葦叢兩㟁居然驚脱兔一帆從此迅冥鴻<lb/>
到頭天意君須㑹吾道區區端未窮<lb/>
　　楊梅<lb/>
渰歴三家市梅垂萬顆酸烽池看火樹嶁室試金丹風<lb/>
露盈籃重氷霜透齒寒它楊應不類留與子雲看<lb/>
　　六月二日乙丑濫溪大雷雨<lb/>
人言夏月雨甲子赤地千里真旱祥今年六月天乆亢<lb/>
平疇龜坼田禾秧農夫慟哭眼滴血郡邑奔走焚巫尫<lb/>
<pb n="KR4d0349_WYG_008-4a"/>
油雲勃興杳無際涸轍渴想惟西江誰能逆計休與咎<lb/>
且願炎熱澆清涼凌晨望霓到日暮屯膏雖施了未光<lb/>
萬夫喁訴百澮竭風伯一埽還穹蒼那知天意極仁愛<lb/>
為民之慮尤周詳搖光一夕動北斗濃霾五夜迷東望<lb/>
赫曦再見耀亭午童謠忽憶歌商羊快哉雄風起蘋末<lb/>
玉女嚂笑呌阿香盡傾天瓢灑甘露五丁仗劒分銀潢<lb/>
桑麻油油粟斾斾稻苗鬱鬱溪湯湯葭蘆起舞岸栁揖<lb/>
農家欣喜幾欲狂向來羣心已誤見俱謂時數無金穰<lb/>
<pb n="KR4d0349_WYG_008-4b"/>
詎知瞬息變呼吸頓使空廩還千箱彼管窺天蠡測海<lb/>
妄以時日肆度量亦復委曲致避就聊徇世俗拘隂陽<lb/>
天於萬物乃如此大造生意何可忘嗟乎得隴仍望蜀<lb/>
更乞一剪田中蝗<lb/>
　　道中思廬山<lb/>
廬山三百里巨浸壓宮亭勢接九江匯峯連萬古青淵<lb/>
源開道術哤幻雜仙靈厚地蟠奇秀雄標動杳冥濃嵐<lb/>
晨歴歴流水夜泠泠雪擁瓊瑤障花繁錦繡屛吾居嘗<lb/>
<pb n="KR4d0349_WYG_008-5a"/>
静對親處異空聆瀑布手自酌斜川身所經龍淵敲短<lb/>
䇿鳥道絶危陘正派尊涵泳高山有典型揭來三涉徑<lb/>
知閱幾周星白傅松猶在陶潜菊未零堅高思並轍今<lb/>
古共忘形便擬安圭竇終期老澗垌忽嚴大君詔言駕<lb/>
小侯軿一别門垂栁重觀階換蓂出山羞小草浮海又<lb/>
流萍頗覺登山屐翻成泛宅舲回頭看豹霧望眼隔鸞<lb/>
汀縱抱知還志何時振倦翎<lb/>
　　寄江州趙倅季茂二首時過溧陽舟中正遇順風<lb/>
<pb n="KR4d0349_WYG_008-5b"/>
　　　張帆<lb/>
扁舟初下投金瀨忽憶湓江趙治中才氣當年凡事别<lb/>
詩盟近日與誰同何當解印乗歸興想見隨橋亦順風<lb/>
茶竈筆床淡生活一帆先借老龜䝉<lb/>
庾公樓上凭欄時一片歸雲費夢思鄊國情懷應念我<lb/>
江山風月定分誰青衫休為墓陵濕紫氣先尋牛渚期<lb/>
好是初秋藕花候蛾眉尊酒正相宜<lb/>
　　寄胡教授二首<lb/>
<pb n="KR4d0349_WYG_008-6a"/>
西風送我溧陽溪終日篷窓祇有詩黄篾未妨床著筆<lb/>
青緺不管鬢成絲雁隨去訊勞君問鷗憶同盟尚我隨<lb/>
想見歸舟不多日一樽牛渚訪秋期<lb/>
潯陽江上無氊客别後音書杳未通蕉鹿定應隣左計<lb/>
蓴鱸端是待西風慢懷離思人猶逺欲寓唫情句未工<lb/>
朝列鵷鴻問消息一牋莫靳寄詩筩<lb/>
　　寄高建寧尚書二首<lb/>
鶴書幾到闔廬城見説君王憶姓名衡嶽雲開傳諫草<lb/>
<pb n="KR4d0349_WYG_008-6b"/>
考亭月冷見文明不從金馬登丞輔却托銅菟煩客卿<lb/>
天意未應無定據管教吾道致升平<lb/>
已分耕畦老一犂天風吹夢入枯溪誰憐北垞騎牛背<lb/>
又踏東華放馬蹄槐緑不妨穿禁漏棗紅便覺動邊鼙<lb/>
歸途願請平戎䇿政恐曹裝趂詔泥<lb/>
　　天申萬夀宫<lb/>
湖汊溪邊春草青張公洞下泉泠泠兩行松檜列旌纛<lb/>
中有金堂開福庭壯哉神力出杳冥樓觀矗立排巖扄<lb/>
<pb n="KR4d0349_WYG_008-7a"/>
焜煌金碧儼相照刻石猶紀唐朝銘中興天子受舜禅<lb/>
夀宮晨候祠官星紫衣敕使易霞袂白茅羽士迎雲軿<lb/>
頗聞當日動乾象二十八宿搖天經奎鈎寫題月兔泣<lb/>
昭回雲漢争晶熒至今榮光猶炳耀百爾呵䕶煩山靈<lb/>
玉仙紵像羅珓卜昭應奎寳模牌形朅來正值天六月<lb/>
栢城將泫秋露零芝輿望幸已絶覬蒿悽觸感徒靡寧<lb/>
岫雲無心出而雨谷風振響流為霆石堪礪齒定何似<lb/>
流欲洗耳將誰聴嗟哉行役乆勞勩如鳥知倦纔振翎<lb/>
<pb n="KR4d0349_WYG_008-7b"/>
燒香臺邊聊倚䇿煉丹竈上方絶陘由下瞻仰始知悔<lb/>
扶力已竭那可停衆皆徇目且徇耳我謂獨往非獨醒<lb/>
從初秘祝本何益中休端自明徳馨周家克敬綿萬億<lb/>
自今葉葉皆堯齡<lb/>
　　張公洞二首<lb/>
祚紀千齡運名標二代仙鵲鳴應徙地蝠化已先天風<lb/>
洞疑無底丹爐信有縁祇應巖下奕為我一跫然<lb/>
驢跡驚初踐鷹盤若有靈石橋通便戸金鑰鎖硃庭滴<lb/>
<pb n="KR4d0349_WYG_008-8a"/>
乳看成像登臺仍刻銘更憐國山字真欲比云亭<lb/>
　　晨日湖没至青口有數老父攜筐筥拜道旁問之<lb/>
　　　則山居之民紹定中嘗以摘山為香蘭寨兵所<lb/>
　　　擾予時將指淮東為直之適見騶從聞予之姓<lb/>
　　　曰是姓稀必吾官也以新茗為贄予笑遣去遮<lb/>
　　　道不己因感真意卻而謝之有賦<lb/>
路傍迎拜正紛紛尚憶鋤山話事因老去可憐心尚在<lb/>
姓稀猶是耳曾聞驛追少日傳行客犬吠多年絶過軍<lb/>
<pb n="KR4d0349_WYG_008-8b"/>
慚媿一錢無以稱殷勤寄語若耶雲<lb/>
　　過啄木嶺暑暍憩道傍移時始行三首<lb/>
啄木侵雲起流金正日中澗深猶斷港山崦畧無風自<lb/>
是人來去何闗暑藴隆羲皇正高臥多媿北窓翁<lb/>
凭軾汗如雨低簷氣若炊垂頭疑大病駐足便多時輿<lb/>
𨽻争隂樾家人薦藥糜君生倘行道暑暍亦奚為<lb/>
鳥道度嶮絶禽名通古今築亭聊駐馬息木未成隂路<lb/>
峻天應近崖幽霧更深畏途猶避熱坐有躡雲心<lb/>
<pb n="KR4d0349_WYG_008-9a"/>
　　望北關門<lb/>
萬里雲開瑞日明雕甍遙接九重城觚連丹鳳紅雲繞<lb/>
闗度青牛紫氣迎新第千門俱改觀舊溪二紀漫闗情<lb/>
今宵且向橋頭宿又聴鼕鼕打六更<lb/>
　　六月二十一日内引賜對緝熙殿玉音宣問漏下<lb/>
　　　數刻將退賜金幣香茗有差既而御筆除長地<lb/>
　　　官將㫖八路復賜一札兼鎮姑孰敬紀感遇以<lb/>
　　　昭恩榮四首<lb/>
<pb n="KR4d0349_WYG_008-9b"/>
曲廊青鎖午隂遲一朶紅雲擁緝煕便座詢猷親帝問<lb/>
近璫承詔引朝儀小臣曾是鵷鴻舊夙幸還瞻龍鳳姿<lb/>
出殿陛郎驚漏下兩行簾日影㕘差<lb/>
二紀身陪獻納班今朝始得拜金鑾褭蹄范鑄分天馥<lb/>
鮫織開奩薦月團奎璧近霑琅鈕濕斗牛直射寳光寒<lb/>
糜捐雖有平生志自覺君恩報稱難<lb/>
曾窺遺制辨中朝更帖驍游八座貂空有丹心酧雨露<lb/>
詎應赤脚踏煙霄人繇汲汲知堯舜我豈區區事管蕭<lb/>
<pb n="KR4d0349_WYG_008-10a"/>
不是鸞臺動丹詔狂言何以發芻蕘<hi>殿上恭承清問俾條陳鹺茗利病以</hi>
<hi>聞辭不獲乃奉詔詳見奏藁</hi>
單軺從此歴湖隂自愧便蕃聖澤深贈䇿不煩秦士歎<lb/>
埋輪聊見漢臣心主憂未解誠知辱民瘵猶思力不任<lb/>
表語拳拳懷美報用中聊以當虞箴<hi>謝御札表往妄有云惟克用中是名</hi>
<hi>報上此真忱也</hi>
　　中秋夜宿旌徳觀無月<lb/>
滿看金盆湧碧流西湖從古愜中秋清班正自重闉隔<lb/>
<pb n="KR4d0349_WYG_008-10b"/>
塵鞅難從近甸游自是四并偏我靳從知一笑豈人謀<lb/>
望霓得月良非急且願西風送雨休<lb/>
　　水樂洞<lb/>
天下水樂洞今歸四姓家臺池閒日月泉石痼煙霞誰<lb/>
挈游人榼還尋奉使楂明朝更回首清夢隔京華<lb/>
　　趙山二絶<lb/>
驅車結束趂晨暾水樂簾前共一尊二十二年如掣電<lb/>
軟紅依舊暗脩門<lb/>
<pb n="KR4d0349_WYG_008-11a"/>
江南閒殺老尚書自是承平一事無送客折腰書脱腕<lb/>
試從馳巇看登塗<lb/>
　　洞霄宫<lb/>
岧嶤樓觀鎖新宮十里清溪一徑松金榜奎章紅日照<lb/>
石厓仙影白雲封香殘半掩凝塵榻路轉猶聞隔澗鐘<lb/>
四牡經行真不枉玉淵初識洞霄龍<lb/>
　　洞霄宫良泓孫副宮房二首<lb/>
山比復泓澄幽房取次行萬峯隨眼換一勺照心清墜<lb/>
<pb n="KR4d0349_WYG_008-11b"/>
露涵秋氣斜暉度晚晴逌然還自笑見易未經名<lb/>
養生須及早器破輒難全鑑止存心地涵虛詠性天寓<lb/>
言隨㶁㶁至理本淵淵玩物先觀象如師況少年<lb/>
　　試廬陵賀發竹絲筆<lb/>
此君素以直節名延風揖月標韻清何人心匠出天巧<lb/>
縷析毫分勻且輕居然束縛復其始即墨紆朱封管城<lb/>
世門官爵豈必計且幸一家同汗青<lb/>
　　九月八日桐川道中二絶<lb/>
<pb n="KR4d0349_WYG_008-12a"/>
斷雲輕素抹山腰山下人家野水橋小隊旌旗空獵獵<lb/>
不教閒趂酒旗招<lb/>
依稀九日明朝是三徑情知不到家隨分秋光闗節物<lb/>
桐川道上看黄花<lb/>
　　九日發廣徳至建平感事有作<lb/>
西風吹著白髭鬚嘉節催儂老道塗無菊傍籬真漫與<lb/>
有松掃逕故應蕪登龍路近心誰賞戲馬臺成足已瘏<lb/>
悵望杜陵正搔首一枝不得賜茱萸<lb/>
<pb n="KR4d0349_WYG_008-12b"/>
　　是日迎送之車屬道戲成<lb/>
老仗相如節佳時負酒尊人誰羞夾轂我自媿乗軒塵<lb/>
土欺貂褏功名付犢禈令君休負矢予不詫王孫<lb/>
　　宵征<lb/>
炬火一川明前驅聴鼓鉦指途期縣驛問道趣王程不<lb/>
為栢人怯聊尋葵戍盟征夫免泥淖何忍喜天晴<lb/>
　　夢尚留三橋旅邸<lb/>
天上歸來打六更夢回搔首正瞢騰玉霜初上三更月<lb/>
<pb n="KR4d0349_WYG_008-13a"/>
縧綵猶明九市燈聲徹銅魚催勘箭影斜金鵲在觚稜<lb/>
帝鄊東望重回首佳氣何時到五陵<lb/>
　　病中試張觀筆<lb/>
淮上霜濃衰草黄阿㕙健走何如獐不知聚族加束縛<lb/>
妙手乃有明山張生來阿㕙素狡獪何術聚致如驅羊<lb/>
拔豪擷穎不敢惜一一順聴伏且僵人生切勿恃一技<lb/>
善走古有執葢郎不惟平地傅兩翼仍以俘馘浮長江<lb/>
一朝發憤遼東㟁逝水亦復隨浮梁只今紅綃瑩玉管<lb/>
<pb n="KR4d0349_WYG_008-13b"/>
何人解發千古光明張眼前第一手嗟嗟阿㕙孰能走<lb/>
　　十月廿五日有詔以予班六卿賜對衣金帶鞍馬<lb/>
　　　二首<lb/>
綴蹟中朝十四春精鏐兩錫帶圍新賜袍又見光蹏褭<lb/>
沃轡不妨翔苑麟有馬可乗存史闕無衣謾賦感君仁<lb/>
輕肥豈是平生志髀肉何堪豢此身<lb/>
非念蹉跎馬少游幾年田野任沈浮衣章不稱麒麟楦<lb/>
袍緼誰慙狐貉儔試問囁嚅常束帶何如款段自經丘<lb/>
<pb n="KR4d0349_WYG_008-14a"/>
感恩一念惟憂國莫笑隠居金絡頭<lb/>
　　當塗勸駕詩<lb/>
禮行鳴鹿盛侯邦企慕纔因既見降詔下菑川今第一<lb/>
才如成紀古無雙雷聲龍化標應奪筆力牛迴鼎易扛<lb/>
老守殷勤折津栁相期鼓吹輅春江<lb/>
　　鹿鳴宴中走筆呈林教授<lb/>
三級催龍浪朋來盛鹿賓淵源識餘潤騰踏已通津融<lb/>
帳知方盛陸莊應未貧成功豈無日況復值詞人<lb/>
<pb n="KR4d0349_WYG_008-14b"/>
　　碧雲亭晚眺二首<lb/>
閒步碧雲亭寒郊弄晚晴牛羊分暝色禽鳥有春聲岸<lb/>
栁風猶勁溪梅水共清屋梁正殘照西望憶長庚<lb/>
嵗華方冉冉耕畆自閒閒日落青楓浦雲平白苧山夜<lb/>
城嚴警柝昏鼓動層闗風露汀洲冷驚鴻自往還<lb/>
　　題王諶潛泉蛙吹二首<lb/>
開編看句律著意寫題辭業以能潜大泉如始達時一<lb/>
謙聊託物六義可言詩有問君須答為公還為私<lb/>
<pb n="KR4d0349_WYG_008-15a"/>
楓落呉江冷曾聞五字傳懸知鷙累百何待已能千清<lb/>
氣溪山宅閒情月露篇六經須鼓吹吾子盍先鞭<lb/>
　　閏月之臘詔賜銀合臘藥三首<lb/>
驛使錦連錢傳宣下九天緘題瞻賜璽走送聴鳴鞭意<lb/>
溢兼金外恩從玉陛前更憐戍邊客一騎入秦川<lb/>
式賜十一種分馳數百程虎符多俊傑貂帽比恩榮老<lb/>
矣何能役居然忝此名聖情天様闊美報誓餘生<lb/>
無功應自念有賜盍先嘗病作餘生累恩攽上劑良願<lb/>
<pb n="KR4d0349_WYG_008-15b"/>
覘齊國證小効越人方采菲儻留意須先元氣防<lb/>
　　嘉煕四年九月奉詔改明年元為淳祐閏十二月<lb/>
　　　降徳音<lb/>
我生淳煕間今復見淳祐粤從髪覆額及此已衰耉恭<lb/>
惟孝皇聖是時方在宥兩宮俱萬年薄海同一候四時<lb/>
無札癘仍嵗稱大有布政具方䇿詒謀謹封守中更繼<lb/>
代三更閱改年九帝心思止敬休命侈誕受夫何邇年<lb/>
來譴告頗輻湊灾流雨雹行星以妖彗奏烏暘爍天地<lb/>
<pb n="KR4d0349_WYG_008-16a"/>
蝗害徧田畆飢氓腹<hi>闕</hi>　遺穂莽如帚莫量天降疵但<lb/>
見證書咎嗟予斗升<hi>闕</hi>濫此符竹剖眼看入穽崖心愧<lb/>
吴父母忽傳一札下取法四宗舊既叶天人助復期風<lb/>
俗厚熙陵道化盛仁祖歴年乆華旦盛太平中天開永<lb/>
阜願言緝煕襲還見泰和又三春霈雷雨一洗徧宇宙<lb/>
桁楊空滯寃緍庾釋逋負無文祀咸秩有纇網皆漏果<lb/>
聞精祲合悔禍屈伸肘先清塞壖塵猩鼯盡<hi>闕</hi>走次反<lb/>
沙磧廬鴻雁悉馴揉三白在臘前一雨見春後星躔順<lb/>
<pb n="KR4d0349_WYG_008-16b"/>
宣夜潢池息白晝人心本易孚天道常善救是知天愛<lb/>
君豈不公所覆芻蕘志報上一言發白獸願惟實徳心<lb/>
對此嵗事首帝臨心肯貳俊籲賢必右體兹生物心持<lb/>
此經濟手仁民始及物育稼須去莠一念端弗忘九闗<lb/>
真可扣補裳儻因線納約當自牖不量疎逺姿尚可感<lb/>
通否葵傾乆未降芹獻幸匪陋輶軒應轉聞聊當小人<lb/>
缶<lb/>
　玉楮集巻八<lb/>
</p>
<p>
</p>
  </div>
</body>
</text>
</TEI>
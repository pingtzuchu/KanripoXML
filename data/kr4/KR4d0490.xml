<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>勤齋集卷一</head>
    <p>
<pb n="KR4d0490_WYG_001-1a"/>
欽定四庫全書<lb/>
　勤齋集卷一　　　　　　　元　蕭㪺　撰<lb/>
　　序<lb/>
　　　五老堂序<lb/>
五老堂者威寧張侯時舉暨其弟時中時獻為其父母<lb/>
世母叔父叔母而作也以五親者皆享眉壽而同居故<lb/>
名之葢時舉父詳議君壽八十有七母薛君八十有四<lb/>
世母王君八十有三叔父知事君八十有四叔母董君<lb/>
<pb n="KR4d0490_WYG_001-1b"/>
七十有六年雖皆老而視聽聰瞭步履康彊知事君雖<lb/>
嬰末疾而精明不衰飲食如壯者五親者食于斯飲于<lb/>
斯燕笑語于斯熙怡雍穆日復日焉不知身之老也張<lb/>
氏繇祖萬户君之事曽叔祖隱君考監軍府君之事父<lb/>
兄詳議知事兩君之事祖父母父母皆盡愛盡敬故時<lb/>
舉輩遵守儀榘愛敬二父三母一無異焉而五親者平<lb/>
生無一言之相齟齬尤人之最難也易曰積善之家必<lb/>
有餘慶即五君之壽考康寧而觀之則所積善不善可<lb/>
<pb n="KR4d0490_WYG_001-2a"/>
知已天道不僣寧不信哉時舉屬余叙之將求當世君<lb/>
子樂道人之善者歌詠之以悦其親且垂法後裔葢當<lb/>
監軍府君不忘文儒家法雖軍旅中圖書不廢而詳議<lb/>
君生而悦學終日把玩詩卷字畫欣然忘晷而凡世之<lb/>
聲色異端雜學一不經目夫子之事親茍可以悦心志<lb/>
娯耳目咸得為之弄雛戲斑皆是也故不能拒不知余<lb/>
之文能使令尊君一解頤否然而諸賢之作鏘金而戛<lb/>
玉韶濩奏而鸞鳳鳴自足以悦神情忘百慮為引年之<lb/>
<pb n="KR4d0490_WYG_001-2b"/>
一助云大徳乙己丑月五日書<lb/>
　　　送馮仲潛序<lb/>
徽政屬總管府判官馮徳昭仲潛故友懐善甫次息轉<lb/>
運君之孫前進士寧化尹提學君之曽孫也生有厚質<lb/>
沈毅莊恪寡言笑襲芳紹休夐異凡子矧受學其外祖<lb/>
昭文潛齋先生之門而壻于父執馬君肅政家磨礱浸<lb/>
灌文質炳蔚幹局敏達一時譽望藹然繇長秦漢民而<lb/>
轉是任嘗觀一私家之事而在公之六曹庶務咸備傳<lb/>
<pb n="KR4d0490_WYG_001-3a"/>
曰居家理故治可移於官信哉顯揚之道在其中矣方<lb/>
祇命成都來叙别且徴鄙言我聞曰事君如事親事官<lb/>
長如兄與同僚如友朋待吏卒如家衆處官事如家事<lb/>
愛百姓如親妻子母使毫髪不盡如是而已又本之以<lb/>
忠信行之以清勤餘力讀書資養原本仕優而學聖門<lb/>
遺軌也氷霜栗烈天地肅清修棧造雲往哉叱馭復有<lb/>
癡能了事云者實悠悠誤世之談愼勿聽之也樗巖諸<lb/>
君皆有戒休勸相之辭凡如干篇病叟蕭某叙之<lb/>
<pb n="KR4d0490_WYG_001-3b"/>
　　　送孫秀才序<lb/>
定西之為州在隴右極邊習武尚氣土俗固爾而有能<lb/>
使其子弟為學而子弟又能篤志副所望者咸可謂難<lb/>
矣秀才孫生以父命不遠數百里請肄于鞏府之教授<lb/>
文君靜卿先生之門受六藝學居郡序者數年既而先<lb/>
生赴召王庭解惑靡所將東游長安而學焉其二親以<lb/>
為方秋冬之交旅寓非易俟開歲議之而生進取之意<lb/>
甚鋭即與同舍毛生冒霖潦不告而東其父懼其不利<lb/>
<pb n="KR4d0490_WYG_001-4a"/>
於跋涉也騎而追之不能及抵長安乃見之以之歸不<lb/>
可遂偕展束脩之儀于韓君從善先生之席執經而從<lb/>
事焉從善亦嘗稱其可與進也今年春兩生介僕日所與<lb/>
游者云其囊貲已竭城中不可留而亦不能歸也將寓<lb/>
諸郊而時質所疑焉僕據義以辭之屢矣而兩生日與<lb/>
諸友偕來不輟未幾毛生先歸而孫生之來益熟乃分<lb/>
余土室以居逮三月矣今將歸而徴言余維忠告之義<lb/>
而謂之曰聞之格物致知之方則有論古今人物而辨<lb/>
<pb n="KR4d0490_WYG_001-4b"/>
其是非者况近在吾身乎日夕思省使是非皦然是則<lb/>
加勉非則改之母自欺焉學之要也故子之鋭於進學<lb/>
可謂是矣若去秋之來東今歲之出郊則皆非也僕又<lb/>
枉已徇物持姑息以待子亦非也昔賢有云學者所以<lb/>
學為忠為孝又謂欲求事君而先欺君不可詎有方將<lb/>
為學而先傷父母之心者乎遊必有方以父母之心為<lb/>
心也烏可易其處哉且學者之求師猶行者之問途資<lb/>
其指導之一言爾至於道路物色難易曲折緩急則登<lb/>
<pb n="KR4d0490_WYG_001-5a"/>
途自見要在善行之而已聞令尊君儒者也固無使子<lb/>
陷於非義者但當一切聽順不可萌毫髪私意又以天<lb/>
下無不是底父母之語推而行之為學之道無加於此<lb/>
矣夫仁義之實不離事親從兄之間而千里游學將舉<lb/>
廢之是離物求則豈聖門實學也哉隆暑畏途敬慎夙<lb/>
夜是亦學焉事無非學又朱夫子之至言也僕蕪廢日<lb/>
久感子嚮學之勤不覺自失然進鋭退速聖賢所戒子<lb/>
能勉以終之吾輩之望也安西諸君皆有詩咏故為序<lb/>
<pb n="KR4d0490_WYG_001-5b"/>
之<lb/>
　　　送王弁序<lb/>
聖上嗣位之三年詔天下以徳行明經取士明年陜西<lb/>
魯齋書院山長平水王弁受行中書省薦辭其職將進<lb/>
於春官省余疾南山下且徴鄙言詢之曰能無矜乎能<lb/>
無忮乎能忘富貴乎能靜乎能中正乎能希賢聖乎知<lb/>
通塞乎無患得乎若是可以言矣易曰大觀在上中正<lb/>
以觀天下此其時也子之業在夫爻之三矣曰所謂觀<lb/>
<pb n="KR4d0490_WYG_001-6a"/>
光者非邪曰非也四大臣之位近君者以之而子也第<lb/>
當觀夫繇已出者隨通塞為進退焉所期不失於道而<lb/>
已茍通邪即立事立功尊所聞行所知使民不失其所<lb/>
望茍塞邪則仁義忠信樂善不倦其孰能禦之知至而<lb/>
至知終而終茍不至乎踐形之域無止也故先正以少<lb/>
年登髙科為不幸豈虛言哉子行矣慎母使前數可無<lb/>
者毫末塵吾靈府也冰雪載塗敬慎自愛<lb/>
　　　送陳耕道序<lb/>
<pb n="KR4d0490_WYG_001-6b"/>
天子以徳行明經取士之歲夏暑雨炎酷陳生耕道來<lb/>
自咸寧諗予曰㽦之伯氏榮以服賈養母客死京師藁<lb/>
殯僧舍者八年老親以不得歸葬念念不能忘比以耀<lb/>
州文學掾得謝將詣乎都發兄之櫬以西幸辱教耕道<lb/>
開爽莊慎學有師法流輩所推重然病夫困蒸欝昏昏<lb/>
夢寐中莫知所以為辭適連雨有秋意乃獲踐言曰人<lb/>
之所以為人以其有仁義仁義之大者親親爾尊賢爾<lb/>
子能輟循陔之愛趨陟岡之義期慰母心誠幹蠱之大<lb/>
<pb n="KR4d0490_WYG_001-7a"/>
者張仲之播美於聲詩也勉之京師首善之地國學又<lb/>
文正魯齋夫子遺躅良法美意宛在詎可大嚼屠門而<lb/>
已邪先正有言事無非學今往反數千里險阻艱難人<lb/>
情物態觀之深慮之熟處之有義行之有道方册之云<lb/>
信而有徴矣孰謂秦無人邪新凉嫋嫋雲峯猶竒中央<lb/>
土徳四時之氣具焉宜慎調攝母久懸倚門之情知耕<lb/>
道者有瑶華之贈凡如干什<lb/>
　　　送王克誠序<lb/>
<pb n="KR4d0490_WYG_001-7b"/>
昔顔黄門言别易㑹難古人所重江南餞送下泣言離<lb/>
而詩人有丈夫非無淚不灑别離間之云意顔說乃其<lb/>
常詩人故反之為髙竒耳繼以蝮蛇螫手壯士解腕為<lb/>
喻思功名以排遣離别之悲豈知崇一已之私欲減交<lb/>
友之真情陷於絶裾齧臂之倫知徳者不貴也丞相府<lb/>
長史王克誠向僕在京師多仰引翼及歸送别南城眷<lb/>
眷之懷猶記也今年春奉朝命會理行尚書省金穀來<lb/>
陜西覲省之餘問余疾南山下相對恍如夢中訪舊驚<lb/>
<pb n="KR4d0490_WYG_001-8a"/>
呼半為異物今而言别作惡如何王事靡盬子來莫期<lb/>
餘生無幾後㑹難必信顔君所言人之情天之理不誣<lb/>
克誠温恭有學以古人自期臨事不茍必絜度而為固<lb/>
本安上深長之思詩云樂只君子邦家之基君其有焉<lb/>
繇是公卿大夫咸韙之而上下罔或怨恫也巻中諸君<lb/>
子贈行之作可知已某勉序之粃糠良愧長途觱發重<lb/>
裘是宜志道雖勤復圭宜力何以處我焉得忘言耶<lb/>
　　　張氏壽母辛八十之慶歌詩序<lb/>
<pb n="KR4d0490_WYG_001-8b"/>
天錫禹範以壽富康寧好徳為福夫子傳履霜之繇曰<lb/>
積善之家必有餘慶皆所以為萬世生民建極之法語<lb/>
也徳即福善即慶匪二道也報應之説蠱人心久矣二<lb/>
天人也天人二則私意為之主徳善何有焉杜曲故鄉<lb/>
先生張翁潤夫之淑儷辛氏年登八秩而康寧聰瞭有<lb/>
遜志迪徳二子十孫四女甥十三彌孫五可謂福慶矣<lb/>
夷考其行亦惟即夫人倫日用之常行也無歉而已葢<lb/>
遜志曰母生二十年而結褵供養尊章十年襄内治鞠<lb/>
<pb n="KR4d0490_WYG_001-9a"/>
育幼稚六十年其端潔靜專孝敬慈裕如一日翁儒行<lb/>
力田以經訓淑里黨居樊川佳處髙人勝士時時留止<lb/>
其舍節衣食為厚具無少懈嘗曰吾家前朝號多田富<lb/>
有兵亂中盗苦吾父至于焚炙人生苐免寒飢足矣何<lb/>
必多財為患故耕織之外一無他務人之華好不一臨<lb/>
視寧瘠已而腴人勉勉進修令不墮儒素詔女教婦宜<lb/>
其家撫循僕使若天屬雖老不異糧得甘旨必均賚中<lb/>
歲苦上氣疾不能强藥劇則飲水旬日恒伏枕比年食<lb/>
<pb n="KR4d0490_WYG_001-9b"/>
飲步履復如初遜志之言如此且曰七月二日母之初<lb/>
度將徧求時賢大夫士歌詠以慰其艱劬傳之于家永<lb/>
以示子孫願先生之叙述也竊惟壽母生田間不繇姆<lb/>
訓克盡力職分所當為則天質之美可知矣况忌盈滿<lb/>
以無求為足不幾于達乎約已以饋賓與截髪近似而<lb/>
異若宿疴頓失子孫滿前徳善之徴也哉夫子曰父父<lb/>
子子兄兄弟弟夫夫婦婦而家道正上言善下言慶也<lb/>
維君子樂道人之善得不為潛徳而發幽光以慰孝子<lb/>
<pb n="KR4d0490_WYG_001-10a"/>
慈孫之望且以正人心俾知為善之實而不妄徼求於<lb/>
冥漠也詩凡若干篇延祐丁巳歲七月吉日序<lb/>
　　　李臨名字序<lb/>
禾川人士李以正介彰縣彭彦寛謁予贄以新文陳相<lb/>
見之儀逮暇過余曰臨之名與字先生所錫維易傳是<lb/>
稽願有序夫易之為書廣大悉備其要立三極之道而<lb/>
已請以為學言以吾之徳性為陽之屬為剛血氣私欲<lb/>
為隂之屬為柔未知學者日唯聲色嗜欲為務自暴自<lb/>
<pb n="KR4d0490_WYG_001-10b"/>
棄者有之猶天地純隂之時也良心發焉猶陽生於羣<lb/>
隂之下在易為復為臨臨二陽之長有地澤之象取上<lb/>
下相臨為名凡心思事物所際皆是有元亨利貞八月<lb/>
有凶之象故觀象玩辭當使吾之陽明徳性悦而日長<lb/>
隂濁物欲順而日消則大亨以正夫誰禦之知二隂之<lb/>
長陽遯有凶則保吾之貞固崇徳修慝扶陽抑隂拳拳<lb/>
而弗失之夫聖門之學由日月至焉以及三月不違天<lb/>
道雖變自若也過此則化而無息矣或謂人事異乎天<lb/>
<pb n="KR4d0490_WYG_001-11a"/>
道邪曰固也八月之凶學之不篤則有物欲消徳義之<lb/>
失君子則克治有素必使物欲退聽而察吾氣稟剛柔<lb/>
善惡之偏用力焉以剛善克柔惡為陽之長柔善克剛<lb/>
惡為隂之長故具果毅幹固慈順之美而無猛隘彊梁<lb/>
懦弱邪佞之疾隨感而發皆善而中節其臨道之至矣<lb/>
乎雖然臨實剛長之時所云皆屬乎動唯持敬存養大<lb/>
本尤不可忽以正勉之又大象之傳曰君子以教思無<lb/>
窮容保民無疆葢澤能潤乎地地可容夫澤也聞以正<lb/>
<pb n="KR4d0490_WYG_001-11b"/>
有胡公子叔愿闢館之招此適今日賓主所當以之者<lb/>
　　　李稅使妻馬氏哀詩序<lb/>
詩曰無非無儀惟酒食是議無父母貽罹婦人之常也<lb/>
又曰釐爾女士然則女之有士行者昔人所稱願如此<lb/>
烏可少之耶寳雞劉尹庭玉謂余言其妻之母馬君之<lb/>
賢也詢之則曰慈惠而明達孝於父母舅姑佐君子鳳<lb/>
翔税使李君得事之宜財雄一郡而莫有怨忮陵犯之<lb/>
者而家益完以美晝哭時四子俱幼禮聘端士教之嚴<lb/>
<pb n="KR4d0490_WYG_001-12a"/>
其程業禮度卑其服食勤其四體今皆循循謙恭有成<lb/>
立昏姻咸大族而蠶績刀匕諸婦必躬家衆三千指愛<lb/>
敬如父母户庭閴然宗屬間孤兒女収而教育同已生<lb/>
成長又家室之者五六人若是者不賢而能之乎况已<lb/>
債子錢家貧每為折劵卹窮新養濟院給糧藥購地賑<lb/>
饑大徳九年旱饑發粟麥以石計百有五十惠及一方<lb/>
者乎又况族里之骨肉勃磎者質焉而信服之者乎今<lb/>
年六十三而終其葬也西州大夫士作為相哀之辭凡<lb/>
<pb n="KR4d0490_WYG_001-12b"/>
如干篇願序之以範諸來裔余曰成周教民六行無之<lb/>
者有刑教成者賓興焉古之發政施仁必先㷀獨鰥寡<lb/>
水旱則假貸勸分此皆政之善者而又賢士大夫之所<lb/>
為也世豈無富民哉方自足其口體耳目之欲以敗其<lb/>
子弟怒其鄉隣者皆是也有能深思長慮成子問學為<lb/>
衣纓家且知積而能散之道如一嫠婦人者乎是眞無<lb/>
愧乎女士矣抑余有感焉夫齊民以財力相長雖嫠婦<lb/>
有以及人若夫居崇髙之君子善其政教而發施之民<lb/>
<pb n="KR4d0490_WYG_001-13a"/>
有不被其惠澤者乎書之使藏其家俾來者有考也大<lb/>
徳丙午季冬望日勤齋病叟蕭某書<lb/>
　　記<lb/>
　　　醴泉縣廟學記<lb/>
醴泉縣廟學故在城内東北元祐中博士蘇季明記之<lb/>
金亡廢至元乙亥縣尹東平宋侯洙徙於南市大徳壬<lb/>
寅從仕盧侯佐為縣祇謁初覩囂隘庫陊廟而無學大<lb/>
懼不稱聖朝崇尚樂育之意課諸監縣沙卜珠簿尉陳<lb/>
<pb n="KR4d0490_WYG_001-13b"/>
瑞南進義詢之縣史王濟得故廥墟當文明之位顯敞<lb/>
爽塏稱為神居盧侯以二歲已俸為倡同僚士庶遠暨<lb/>
咸陽槐里士夫之賢者皆捐金以助為禮殿居中繪羣<lb/>
賢大儒於兩廡齋廬講堂庖庾門垣悉備左轄耶律公<lb/>
希逸翰林劉公賡旬宣關右韙其知務翰林為書殿榜<lb/>
焉旣終更敦武郝侯某繼至增正殿平基周陛嚴陛楯<lb/>
以衛賢像徙石刻庭下建烏頭大門仍諉醫學諭劉君<lb/>
珽植花果名木以千數甲辰三月吉日告成學諭王君<lb/>
<pb n="KR4d0490_WYG_001-14a"/>
贇狀其事請記辭久不獲惟古昔聖神繼天立極設為<lb/>
庠序教以人倫使之順性命之理變化氣質之偏人皆<lb/>
有士君子之行而比屋可封也四代之學至周而備而<lb/>
他術異道不得汨之故民志正風俗同賢材衆而厯世<lb/>
久兩漢而下鄉里之舉風俗雖降人猶知自修隋立進<lb/>
士科專尚文辭唐宋遼金因之致多士蒙干澤之辱載<lb/>
籍為射利之具民彛泯亂矣理極而復世祖聖徳神功<lb/>
文武皇帝天縱聖哲别詔設官劭農立社擇師教以孝<lb/>
<pb n="KR4d0490_WYG_001-14b"/>
經小學大學論孟經史敦本抑末今聖上仰繩祖武知<lb/>
為治本乎風俗而風俗本乎士以徳行明經設科以孝<lb/>
弟信義為本以四書五經程朱訓傳為學問躬行之要<lb/>
思濟斯民以先王之道將致成徳全才覩真儒之事業<lb/>
詔下主縣簿大同盧侯仲誠來速記告曰吾黨之士何<lb/>
以仰答皇上譽髦斯士之美意乎曩以文墨取人其弊<lb/>
使之喪心無所歸宿今也不然士果充吾良知良能力<lb/>
行夫聖賢經訓日就月將義精仁熟居廣居立正位行<lb/>
<pb n="KR4d0490_WYG_001-15a"/>
大道用之能行舍之能藏尊主芘民美風俗壽國脉無<lb/>
入而不自得可謂君子儒為已之學矣茍不知自愛徒<lb/>
以綴文辭饕富貴為心即明徳已有蔽虧得之則昏傲<lb/>
矜誇失之則躁蹙訕訐卒之斁王化傷士風豈所謂徳<lb/>
行之舉經術之教也耶國家果何所望哉亦豈三侯經<lb/>
營成就之勤之願哉吾黨之士貴慎擇厥初<lb/>
　　　學古書院記<lb/>
書院始于唐元和間衡州人李寛于石皷山南唐昇元<lb/>
<pb n="KR4d0490_WYG_001-15b"/>
於廬山白鹿洞宋大中祥符間睢陽民曹誠即戚同文<lb/>
舊居建學舍百五十間蓄書二千五百巻召明經藝者<lb/>
講習及嵩陽嶽麓茅山皆聚徒教授肄業朝廷畀之九<lb/>
經賜以敕額時天下有四書院之稱是後江南諸郡凡<lb/>
先正過化之地皆置書院敬延儒先昭明斯道以遵前<lb/>
軌北方金氏百年所無也皇元奄有九圍教尚儒術屢<lb/>
敕有司勉勵學校世祖淵龍書召魯齋許公疇咨啟沃<lb/>
之餘命教人于京兆成徳者多為時用今悉物故陜西<lb/>
<pb n="KR4d0490_WYG_001-16a"/>
行臺立魯齋書院以紹前人淑後學邦人興起焉是時<lb/>
湍陽平水渭上亦有書院籍籍有成於是三原民李子<lb/>
敬聚弟子懋以民錢五萬緡築室儲書號曰學古既落<lb/>
之請鄉先生悦古程君主之眘獨白君繼之啟迪漸有<lb/>
成序部使者上之朝報下旌其門恭甫謂余曰願識書<lb/>
院之成事然非敢矜也將俾此方之人新其耳目滌其<lb/>
靈府有以大變其風俗庶乎後之人為詩書家志願畢<lb/>
矣幸有以教之也辭曰師儒之職安敢僣三請益勤乃<lb/>
<pb n="KR4d0490_WYG_001-16b"/>
勉以毋欲人知而為侈大母以歲久而生懈怠遂筆其<lb/>
實以記<lb/>
　　　秦王妃祠堂記<lb/>
延祐戊午夏開成路總管王公澤以書告蕭㪺曰鄉也<lb/>
欽承儀天興聖慈仁昭懿壽元全徳泰寧福慶皇太后<lb/>
玉音於秦王元妃祠堂月供牲牢醴齊以為常有司䖍<lb/>
恭奉行五年於兹矣祠葢寺人田長安所建事具府學<lb/>
士人郭好徳狀願紀之石謹按妃諱伊囉斡姓吉嚕氏<lb/>
<pb n="KR4d0490_WYG_001-17a"/>
唐朱邪之後乃祖叶贊聖朝撫寧中夏以勲公分土食<lb/>
靜安諸城聯姻天家孫阿爾布哈尚世祖皇帝公主封<lb/>
髙唐郡王妃之考也今嗣封鄃王妃之弟也宸眷以妃<lb/>
配皇孫秦王王之國不幸蚤薨妃淑慎貞靜聰朗淵懿<lb/>
好古博雅嘗聞中陽薛氏董母闢館授徒驛召留歲餘<lb/>
通經訓大指恒深居䆳殿維圖書是親又不幸薨於大<lb/>
徳丙午秋陵谷之變長安者京兆畫工璋之子以隠宫<lb/>
為寺人感服慈惠之久即崩殿故址肖像立祠晨夕瞻<lb/>
<pb n="KR4d0490_WYG_001-17b"/>
奉故朝廷嘉其不忘主恩鄃王及百執事感其敦篤亦<lb/>
咸有助嗚呼民之秉彛好是懿徳夫惓惓者誰實使之<lb/>
哉雖然兹亦沔陽祠諸葛公之屬姑以慰人之思而已<lb/>
若夫配位先王以饗嘗烝有國之典禮在五月吉日前<lb/>
集賢學士通議大夫國子祭酒太子右諭徳蕭某記<lb/>
　　　稽中堂記<lb/>
友周君介夫刺武王誥康叔語扁厥居自警諉余記聞<lb/>
人之心虛靈知覺主一身涵動靜具衆理妙萬物惟聖<lb/>
<pb n="KR4d0490_WYG_001-18a"/>
哲氣稟粹精鑑空而衡平仁義禮智渾然無倚曰中徳<lb/>
事物感之萬善攸出惻隱羞惡辭讓是非應各以物無<lb/>
過不及曰時中惟厥庶民昏駁攸質爰自有生中徳既<lb/>
罔顯習尚物欲乘釁以汨旦晝宵寐斯須靡寧心繄聲<lb/>
色臭味勢利紛華是誅便儇巧佞卑汚茍賤是狃靈府<lb/>
惟冰炭攸積彛則曷其存維先哲戒玩物喪志期精義<lb/>
以誠身而凡民覆玩物喪志是求私欲荼毒救渴以酖<lb/>
奚益嗚呼大化不息匪髙明日進必汙下日趨弗靈没<lb/>
<pb n="KR4d0490_WYG_001-18b"/>
齒哀哉惟昔顔子躬博文約禮明睿攸燭乃克有擇拳<lb/>
拳依中徳茍禮義之心未純時墮于過罔及覺知必一<lb/>
準夫顔曽自一事一物究極天則盡吾之靈昭徹表裏<lb/>
乃一意乎善罔自欺爰作稽中徳庶幾弗畔矧稽之古<lb/>
惟考惟計必敷求古先聖哲若堯舜禹惟精一乃克執<lb/>
厥中亦越成湯惟禮義以制中乃建肆昔之壽耉成已<lb/>
成物罔匪承于古若大易之有卦六位別以計乾二五<lb/>
固中初潛三乾乾四或躍上戒于亢時亦罔非中必有<lb/>
<pb n="KR4d0490_WYG_001-19a"/>
定于前行道斯弗跲兹即一飲食話言其尚謹日用矜<lb/>
細行觸類以長天下罔不惟悉允惟于兹業廣徳崇允<lb/>
惟王正事之臣天若元徳夫誰禦敬之哉自貽哲命介<lb/>
夫孝友忠信篤志問學詩書四子舉成誦善夫書言克<lb/>
明有政其遠大未易量也大徳丁未十月旣望北海蕭<lb/>
㪺記<lb/>
　　　有筠亭記<lb/>
竹之為貴何比徳君子也若風人託興以美其上記禮<lb/>
<pb n="KR4d0490_WYG_001-19b"/>
者以其有筠能貫四時不易譬人之有禮能釋囘増美<lb/>
焉皆其章章者也前安西路總管府治中池陽王侯器<lb/>
之有别墅在樊川韋曲東有息游之亭在其寢東北隅<lb/>
茂竹間至元庚寅春即其圯而新之増庳益狹易茨以<lb/>
瓦旣成屬予名與識久不得辭維夫竹之於用衆矣上<lb/>
自宫省下逮邑井廬野吉凶賓軍日用鉅細微竹罔與<lb/>
成其功者以是天府之入歲恒與鹽酒埒虞衡厲守之<lb/>
罹其禁者有罰故民以為患然或樹之庭砌而比徳是<lb/>
<pb n="KR4d0490_WYG_001-20a"/>
取則無禁焉是知所可貴者不在彼而在此明甚乃綴<lb/>
禮家語筆其扁且告之曰騏驥一日千里所稱者非以<lb/>
其力葢貴徳不貴才之義通天下古今也故君子感焉<lb/>
夫徳其本也才則其施徳有小大才必從之不徳而才<lb/>
古所謂不才子也酆舒盆成括之流亦何足算才如周<lb/>
公不可無徳可不懼乎侯故儒家明熟吏治敏給有幹<lb/>
局兩佐大府籍籍有稱西州迺令以疾閒居方益以遠<lb/>
猶偉哉乎侯誠有志於是必也從事夫博文約禮之訓<lb/>
<pb n="KR4d0490_WYG_001-20b"/>
多識前言往行視聽言動思壹是以禮有聞斯尊有知<lb/>
斯行暨乎真積力久擴而充之宏綱正萬目張雖羽儀<lb/>
天朝矜式黨里與夫光昭祖考垂憲來裔者舉無遺恨<lb/>
乃稱夫儒家事業矣然則斯亭也不為無助名之與識<lb/>
亦豈徒云乎侯其懋之哉宜刻之金石庶後世子孫守<lb/>
之無斁也明年二十有八年清明日齊人蕭㪺記<lb/>
　　　務滋亭記<lb/>
滋今之灞水本名也史稱秦穆公改焉隋開皇五年復<lb/>
<pb n="KR4d0490_WYG_001-21a"/>
為滋水而俗猶不改葢漢魏已降名灞已久隋短世不<lb/>
能遽囘民之觀聽也河中人韋君佐余及識其大父五<lb/>
翁精練勤儉善治生通輕重之理鬻鹽長安市而人皆<lb/>
視其賈為之準雖公府弗能軒輊也繇是起家為巨室<lb/>
而君佐之父國寶善守成法又買田灞上益以衣食之<lb/>
本為務葢将老焉築亭為館賓之所雜植花竹果蔬于<lb/>
前後爽塏髙明仲夏可居求名僕遂書之取其為農於<lb/>
滋水之上也語曰一年樹之以穀十年樹之以木百年<lb/>
<pb n="KR4d0490_WYG_001-21b"/>
樹之以徳書曰樹徳務滋葢寓其名以明樹徳之本指<lb/>
也君城中所居有堂曰周徳故以相發其義云秦穆公<lb/>
改之欲以彰霸功今而復之欲以滋吾徳皆所以示子<lb/>
孫也各從其志也大徳丁未某月某日勤齋病叟蕭某<lb/>
維斗識<lb/>
　　　柳溪新洞記<lb/>
自鳴犢鎮走義谷道左有小溪舊以柳溝名其源有二<lb/>
一分義谷水自甫張而下一發源李義里北流會之其<lb/>
<pb n="KR4d0490_WYG_001-22a"/>
下即溪也因曰柳溪雷氏自濮府幕君毓徳累行慶衍<lb/>
于後嗣知事君長子復字伯靜積學力行承孝以徳儒<lb/>
先時輩推服焉次子介字仲介承兄克家既完既美次<lb/>
子恒字仲常益字叔謙觀字季正應奉翰林文字一門<lb/>
孝友為關右所稱初伯靜既葬其妣趙夫人于溪西平<lb/>
里别業曰此吾家世守也遂有營葺意縁溪種柳數十<lb/>
百株因髙為臺將遂構亭以為藏修之所不幸早世而<lb/>
仲介葬其考知事君廬墓制闋又鑿溪西垠以廣之為<lb/>
<pb n="KR4d0490_WYG_001-22b"/>
洞二曰稽古以讀書為志且取穴居之意也為堂四楹<lb/>
堂洞之右儲書其中曰進徳以成稽古之意也堂前小<lb/>
方池植一白芙蕖名曰玉淵取顔延之詩語也池東小<lb/>
渠㶁㶁過其前横梁度之其東北為大池則樗巖馬肅<lb/>
政命曰錦雲以植紅蓮名之也直堂東渠之左曰東池<lb/>
以堂逐溪形以池正之是不忘規正之義也三池若鼎<lb/>
足與稻塍錯處且雜藝花竹其間繚以杏籬總名之曰<lb/>
柳溪新洞余嘗阻雨信宿堂中蕭然終日向伯靜手植<lb/>
<pb n="KR4d0490_WYG_001-23a"/>
之柳皆濃緑參天禽聲和鳴殊有勝致猶恨不及晴霽<lb/>
不見雲山遠近之態也仲介舉酒囑余曰先兄一生志<lb/>
于學古且治命見託以弟與子之為學介何敢忘况松<lb/>
楸所在覬後日子孫必有學問以成先志者子盍為我<lb/>
記之余曰此君家翰林之事也曷敢僣又起而請書此<lb/>
語曰待他日足成之大徳乙巳六月己丑勤齋某記<lb/>
</p>
<p>
</p>
  </div>
<div>
                <head>勤齋集卷二</head>
    <p>
<pb n="KR4d0490_WYG_002-1a"/>
欽定四庫全書<lb/>
　勤齋集卷二　　　　　　　元　蕭㪺　撰<lb/>
　　說<lb/>
　　　無欲齋說<lb/>
行中書省平章公有燕休講肄之所問名於僕書以無<lb/>
欲因俾申其義曰惟天生民理與氣具理也為仁義禮<lb/>
智之性氣也為五臟百骸之形人生而静性之本也至<lb/>
大至剛氣之本也人與天地本一私欲間之則二惟静<lb/>
<pb n="KR4d0490_WYG_002-1b"/>
無欲惟剛無所屈撓昔夫子歎未見剛者以申棖有欲<lb/>
不得為剛剛與欲正相反剛則不屈於欲故常伸於萬<lb/>
物之上有欲則已小物大為物所掩而屈焉孟子曰養<lb/>
心莫善於寡欲周子又謂寡焉以至於無聖學以一為<lb/>
要一者無欲也無欲則静虛動直而明通公溥又曰無<lb/>
欲故静至哉言乎方其事物未接思慮不萌湛然純一<lb/>
五性渾然在中塗人堯舜天地同流雖鬼神莫知焉既<lb/>
感而四端出五典惇充之可以保四海此性情之正子<lb/>
<pb n="KR4d0490_WYG_002-2a"/>
思謂之大本達道無欲之事也發於形氣溺於意向雖<lb/>
小大汙潔不齊凡足以䘮志荒政之屬皆奮吾剛斷克<lb/>
治之以復本初寡欲之方也然必先用力於格物致知<lb/>
之功乃能别心意之是非邪正躐等陵節又不可也或<lb/>
曰如槁木死灰無欲矣乎曰不然此二氏絶滅倫類而<lb/>
終不能者夫飲食男女天理存焉天理人欲同行異情<lb/>
明者即此為治心修身造端切要昧則流為大欲耳若<lb/>
帝舜之從欲以治夫子所欲不踰矩欲仁斯至孟子可<lb/>
<pb n="KR4d0490_WYG_002-2b"/>
欲之善皆聖賢政教公天下萬世淑斯人者烏可與形<lb/>
氣之私同言而付之枯槁乎要在日用間精察力行耳<lb/>
然有不可不知者剛有二焉有血氣之剛有義理之剛<lb/>
血氣之剛能施於朝夕或輟於持乆有見於少壯或衰<lb/>
於暮年理義之剛本乎浩然之氣從道不從物為善不<lb/>
為利富貴不能淫貧賤不能移威武不能屈此毘陵周<lb/>
氏說朱子謂緊切可取者然其要歸於由夫大學之道<lb/>
而己噫民之多欲也甚矣奪攘矯䖍猶未屬厭以死殉<lb/>
<pb n="KR4d0490_WYG_002-3a"/>
焉非秉鈞當國之君子同寅和衷率而拯之流禍何極<lb/>
乎苟子不欲雖賞不竊上之化下風行草偃豈不信哉<lb/>
公開府未朞月頌聲洋溢大書屢書有其人此姑言名<lb/>
扁之意公之名譯言為鑌友朋字之曰徳剛故為說如<lb/>
此云延祐丁巳重九日病叟蕭某書<lb/>
　　　馮鳯儀字說<lb/>
咸寧馮鶚飛介友生陳㽦耕道來言翼雲中書都司鵬<lb/>
飛吾弟也由陜西憲史當移江陵念二親年在喜懼我<lb/>
<pb n="KR4d0490_WYG_002-3b"/>
兄弟恒睽離膝下烏鳥之情有不能自已者每竊自傷<lb/>
不忍復以飛揚為稱又鶚非鵬之族類且専以擊搏害<lb/>
物為事有乖慈祥孺慕之意願易之余聞凡天下之事<lb/>
物皆可以為名與字苐存善去惡而已傳稱不以國官<lb/>
畜牲隠疾之屬考諸昔人皆有用者顧所行何如耳無<lb/>
已有一焉凡尊名之義必相符則羽族之良莫鳯若者<lb/>
書曰簫韶九成鳯凰來儀言其感至徳之和而來有容<lb/>
儀也若曰鳯儀則知羣疑皆亡且有以進於善可感至<lb/>
<pb n="KR4d0490_WYG_002-4a"/>
治之應而瑞世矣曰諾請用之申告之曰揚子雲譔法<lb/>
言凖論語出處則曰鳯鳯何其微反貽詰鳯之譏至朱<lb/>
子以春秋之法深貶之此又不可不知也然則如之何<lb/>
曰勉為大學之道而已春日載陽慎路自愛延祐乙卯<lb/>
三月甲戌鴻濛穴主人書<lb/>
　　銘<lb/>
　　　欽齋銘<lb/>
於皇上帝斡流二五民有彛兮火神司禮其端維敬萬<lb/>
<pb n="KR4d0490_WYG_002-4b"/>
變尸兮欽肅寅畏嚴恭祗翼同一歸兮姚姒以降竹素<lb/>
森列有餘師兮立本既固格致乃光毋偏隳兮之子名<lb/>
齋澡雪陳翳尤所宜兮為儒有二為人為己生死岐兮<lb/>
詭言詭行反道敗徳絶勿闚兮狃于多中無變彀率羿<lb/>
則欷兮<lb/>
　　　敏齋銘<lb/>
改過雷烈遷善風行勉勉終身無求速成日就月將瞬<lb/>
息有思乾乾之功曷敏如是<lb/>
<pb n="KR4d0490_WYG_002-5a"/>
　　　直養齋銘<lb/>
萬物所資均乎一氣孰其尸之曰維上帝帝命人極健<lb/>
順五常氣則偕行莫禦莫量順理為直得養則大襲正<lb/>
助忘匪理斯害凡中有主所向無前拔山蓋世古亦有<lb/>
焉敬義夾持俯仰無愧上下同流勇何足議不憂不懼<lb/>
不疑所行何物事功撼吾靈扄矯矯裴君炎黄其學從<lb/>
事于斯受說先覺繄余小子願學未能敢銘君齋實惟<lb/>
自銘<lb/>
<pb n="KR4d0490_WYG_002-5b"/>
　　贊<lb/>
　　　質齋贊<lb/>
　　　　國子助教祁君子京以質名齋自為記且銘<lb/>
　　　　之一時宗工秀人題咏盡其義矣齊人蕭㪺<lb/>
　　　　掇其遺而為贊曰<lb/>
上古聖人仰觀俯察旁及鳥獸取象惟八書契干戈登<lb/>
降椌楬化成之具于焉以茁巍乎煥乎重華位陟文命<lb/>
誕敷懋昭大徳視民如傷於湯有光姬情孔思謨訓洋<lb/>
<pb n="KR4d0490_WYG_002-6a"/>
洋經緯三極時維至文世變風移覆其質云世之謂文<lb/>
古所無有㳺夏言行昭昭可考絺章繪句錦心繡口充<lb/>
棟汗牛世用曷取蔽天之明窒人之靈繇政迄廣禍斯<lb/>
以成卓哉祁君矜世之病質以自居求盡其性如彼泉<lb/>
流載浚其源彼華彼實載植厥根如賁尚白循循勿勿<lb/>
立徳立言成已成物<lb/>
　　狀<lb/>
　　　辭免國子司業狀<lb/>
<pb n="KR4d0490_WYG_002-6b"/>
近於正月初四日承中書省官馮宣使傳奉都堂鈞㫖<lb/>
給到馳驛聖㫖令㪺赴都事扶疾聴命戰兢無措竊念<lb/>
㪺愚鄙寡陋疑昧積塞與人共學非敢為師度分量能<lb/>
苟安田里不期逺近稱譽名過於實致誤朝聴妄被聖<lb/>
恩授以陜西儒學提舉自顧荒謬何敢叨冒寵榮以取<lb/>
盗虛聲之罪超越資序有紊朝經謹以懇辭幸蒙聴允<lb/>
忽辱嚴召實倍兢惕繼令鈞命諭以國學事務愈益惶<lb/>
懼無地自容聲聞過情君子所恥學未成已何以及人<lb/>
<pb n="KR4d0490_WYG_002-7a"/>
猶不能當外郡學職豈復敢預國學之事灼見力小任<lb/>
重以速顛覆之禍又為辭卑居尊以取無亷恥貪冒之<lb/>
罪其心忘目昏卧疾日乆猶在所不論伏望俯察愚誠<lb/>
收回成命旁求天下以授真儒則聖道宏暢人望允協<lb/>
伏惟朝廷清明賢俊在位凡在海㝢孰不願奔走從事<lb/>
仰報萬一㪺既承召命便當趨造别乞改授近下初仕<lb/>
品職以効涓塵縁舊患脚氣發動及腰背痛楚艱於行<lb/>
立又兼新病有差來官日逐守候恐妨公務亦乞召還<lb/>
<pb n="KR4d0490_WYG_002-7b"/>
　　　辭免國子祭酒狀<lb/>
七月十六日承奉陜西等處行中書省備中書省咨除<lb/>
㪺集賢學士國子祭酒依前右諭徳又中書省差薛宣<lb/>
使欽齎温字七十八號四匹鋪馬之任聖㫖及行中書<lb/>
省參知政事趙資善一同禮請卑職疾早赴任承命震<lb/>
驚神識迷眩念㪺賦性愚暗學術空踈名浮於實多誤<lb/>
朝聴前大徳十一年冬病中拜諭徳之命不敢固辭力<lb/>
疾載行自十二月二十一日起家二月二十日方到闕<lb/>
<pb n="KR4d0490_WYG_002-8a"/>
下又伏枕月餘四月二十一日拜覲東宫杖䇿人扶艱<lb/>
於趨造惛忘錯誤不能應酬曠職素餐空貽罪責東宫<lb/>
憐此羸憊命使送還歸家妻没未藏疫疾滿室悲憂困<lb/>
頓精神耗竭忽拜新除愈増惶懼人微學陋猶未論及<lb/>
只此沈痼實難勉强惛忘恍忽常若夢中足膝恒痛泄<lb/>
㵼頻作夜不能卧坐寐達曉日惟指使無力語言醫藥<lb/>
無功飲食漸减即日未能前去除將元給之任鋪馬聖<lb/>
㫖欽領外候疾稍愈赴都合行具呈陜西等處行中書<lb/>
<pb n="KR4d0490_WYG_002-8b"/>
省照騐施行<lb/>
　　書<lb/>
　　　辭免陜西儒學提舉書<lb/>
某蚤事文墨見一時髙才絶足趨事功者效之不能是<lb/>
以安于田畝讀書為事本求寡過不謂名浮于實聖恩<lb/>
横加竊念聖人之戒必明徳而後新民成已乃能成物<lb/>
昔夫子使漆雕開仕對以吾斯之未能信然則心術之<lb/>
微雖聖師不若開自知之審今某學行未至自知甚明<lb/>
<pb n="KR4d0490_WYG_002-9a"/>
望達廟堂改授真儒則朝廷得人學者得師某亦不失<lb/>
為寡過之人矣<lb/>
　　　與同寛甫雷季正書<lb/>
承示堂上無恙甚慰數日來天氣凉想更調適也季正<lb/>
簡諭朝夕哭猶生時定省之禮固是然此自是未𦵏時<lb/>
禮也又云入廟後節降亦是如此但㪺初妄謂有奠物<lb/>
猶可不出主則無奠而拜或可不出主乎若在几筵時<lb/>
朔朢自有殷奠禮倣質明已出主拜奠哭如儀與入廟<lb/>
<pb n="KR4d0490_WYG_002-9b"/>
後自不同也㪺初疑主似父母形體而匵猶屋室然則<lb/>
隔門致敬似是非禮今再考之自反哭時匵主於靈座<lb/>
既而詣之哭則已不出主至虞祭時納主後方哭而再<lb/>
拜辭之則是主在匵中而有可拜之禮自是之後罷朝<lb/>
夕奠仍朝夕哭則但哭無拜可不出主明矣至於小祥<lb/>
朝夕哭亦止何縁又復出主乎又祠堂條晨謁及出入<lb/>
辭參有所告語皆大門内焚香再拜惟經月而歸則主<lb/>
人開中門夫中門外尚可焚香再拜則在匵中其可亦<lb/>
<pb n="KR4d0490_WYG_002-10a"/>
明矣則不與隔屋拜人同也所可疑者既入廟不廢晨<lb/>
謁則在几筵安得不行定省之禮故但不出主焚香再<lb/>
拜其亦可哉<hi>原注在靈座則定省于匵外在廟但晨謁於中門外</hi>然終不見出處<lb/>
蓋考之猶未詳也若専泥見主方拜之意則恐又似向<lb/>
來覆藉魂帛之說矣二兄以為如何幸徃復詳究有定<lb/>
論然後將改之去人怱怱不謹希情恕七月十三日㪺<lb/>
稽顙再拜<lb/>
　　墓誌銘<lb/>
<pb n="KR4d0490_WYG_002-10b"/>
　　　元故榮禄大夫平章政事議陜西等處行中書<lb/>
　　　省事趙公墓誌銘<lb/>
古先哲后之御天下也為君為師治之教之故為教易<lb/>
行人才易成昔聞其語今見於公矣公年十二入侍世<lb/>
祖聖徳神功文武皇帝朝夕左右僅三十年天地四時<lb/>
神氣之教變化漸摩成就者非一故其徳器敦厚質實<lb/>
忠勤亷慎謙恭簡儉大異於衆公諱弼字元輔上世居<lb/>
澤之晉城祖某大定間進士妣周氏考得賢豐州軍民<lb/>
<pb n="KR4d0490_WYG_002-11a"/>
總管從征蜀過秦樂其風土迨謝事徙居雲陽遂為雲<lb/>
陽人妣楊氏張氏以甲辰嵗五月九日生公二嵗而張<lb/>
夫人没楊夫人鞠之同己生孩提言笑不為兒嬉聰頴<lb/>
喜讀書五六嵗知屬對識者必其異器嵗甲寅總管君<lb/>
卒明年楊夫人挈公以玉杯名馬贄覲于六盤淵龍之<lb/>
所給事行内未嘗有過上愛之嘗冬狩野宿寒甚命寢<lb/>
御衾中四征弗庭恒扈從駐蹕鄂渚笞不共命者公亦<lb/>
跪曰無功當責上笑遣之曰童幼未能立功也上毎御<lb/>
<pb n="KR4d0490_WYG_002-11b"/>
輦必坐公于前凭之乃安夕則令左右講說故事因問<lb/>
渡江時事公終始全舉無遺上大喜嘗命出使秦蜀及<lb/>
沙漠他日使還上必問及水旱豐歉田里休戚邊陲利<lb/>
病官吏能否人才物産公於是一一敷奏悉見施行至<lb/>
元十七年以近侍服勞最乆特㫖授朝列大夫符寳郎<lb/>
明年改局為監進通議大夫典瑞卿賜之玉帶當至元<lb/>
初樞宻機務悉委平章張公後難其人十九年上選授<lb/>
資徳大夫簽書樞宻院事屢以徳薄位尊辭明年改嘉<lb/>
<pb n="KR4d0490_WYG_002-12a"/>
議同知大都留守司本路都總管大興府事兼行工部<lb/>
尚書以才力不逮不能並舉數職辭之再三又明年除<lb/>
同知大都留守司兼少府監事如故官别敇監修白塔<lb/>
石佛等寺二十二年陞資善大都留守兼少府監事輦<lb/>
下浩穰叢劇數號難理公既獲乎上無敢齟齬沮撓者<lb/>
事以辦治聞二十八年轉資政宣慰荆湖北道上毎謂<lb/>
荆南重鎮必慎擇其人自平章亷公後鮮有能繼者乃<lb/>
特命公徃既至宣布徳惠廢置利病時雲南緬僰八畨諸<lb/>
<pb n="KR4d0490_WYG_002-12b"/>
藩閫貢篚庶物浮江而下及襄鄧徃來轉輸相望人畜<lb/>
疲斃古有漕河繇亡宋乃潰泯其迹乃命相度濬治四<lb/>
閲月以成民感其惠銘曰趙公河刻石頌徳江陵驛尋<lb/>
加資徳河南江北行中書省右丞元貞初以先朝老臣<lb/>
進榮禄四川行中書省平章政事為政主乎愛利人以<lb/>
佛呼之大徳三年省革即拜平章政事議陜西行中書<lb/>
省事自入蜀後屢以耄疾辭不報五年五月五日薨于<lb/>
安西順義里私第之正寢明年八月乙酉塟雲陽縣金<lb/>
<pb n="KR4d0490_WYG_002-13a"/>
龜鄉蔣村西原先兆之次夫人姚氏陀囉海氏皆先卒<lb/>
祔焉九子男曰獻可大都留守受知三朝鼎貴矣曰獻<lb/>
翼曰托和齊曰徹辰俱國學生曰伊嚕勒中殤女四公既<lb/>
早孤未冠楊夫人亦殁皆在殯其後至元某年始克𦵏<lb/>
痛平生不得致養毎拜掃必慟哭又曰楊夫人顧復成<lb/>
就之徳人不可及尤不能忘也其於族屬無藏怒宿怨<lb/>
一盡愛敬之誠乆侍帷幄無一言之妄世祖以老實目<lb/>
之有毁之者上怒曰曽似爾輩姦宄欺罔耶日侍禁中<lb/>
<pb n="KR4d0490_WYG_002-13b"/>
從者惟攜一瓠壺<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>粥瓜菹而已故眷注逾渥朝廷嘗<lb/>
以官提刑按察者多不職將改為肅政亷訪命二品以<lb/>
上㑹議中書公謂但當擇人安有愚於提刑而賢於肅<lb/>
政者識者韙公言凡忠謨讜議顯賢進能興利除害皆<lb/>
宻告於内所薦者終莫之知為政不煩與人以信不作<lb/>
聰明一守恒度故吏得其職事無所闕失初公至行所敕<lb/>
邇臣之賢者董君文忠為之主遂結為兄弟子孫繼序<lb/>
之承㫖李野齋參政王子貞皆嘗同僚每歎公之誠實<lb/>
<pb n="KR4d0490_WYG_002-14a"/>
謙和節儉雖有學者不能及也接士有禮或先拜之權<lb/>
幸臣方柄用一時趨附惟公絶不相與阿哈瑪特風使附<lb/>
己許為增秩曰富貴在天祥格使求玉帶許為同列曰聖<lb/>
主所賜不敢與人毎蒙蕃賜常異於衆前後不可殫紀<lb/>
而自奉有節毫髪無貴驕氣見人常盛服或屢易衣者<lb/>
毎蹙額曰豈無他日耶少為兒女留可也五十後始還<lb/>
故里時已隆貴凡親戚父執之家皆躬詣謁識來者必<lb/>
迎送于門外嘗語諸子曰我叨蒙兩朝湛恩位崇禄厚<lb/>
<pb n="KR4d0490_WYG_002-14b"/>
無功于國家徒積戰兢汝等當匪躬事上以不欺為主<lb/>
其餘一聴於天嗚呼可謂知事君之本矣銘曰<lb/>
於穆天命至誠無息於皇聖神與天合徳誠之者人<lb/>
以人合天維語不妄行之所先昔賢力行七年乃成<lb/>
公出天質童髫以能維此天質重以學力君師是式迥<lb/>
出羣匹帝成厥美名之以實乃司八寳乃簉宥宻判留<lb/>
于京百工是程珠㡌繡衣以賞以旌分轄于汲藩宣于<lb/>
荆復漕愒民洋洋頌聲辨章蜀秦人謂曰神維信維恵<lb/>
<pb n="KR4d0490_WYG_002-15a"/>
好惡必循五十八年蒼髪未雪國䘮忠良民望永絶公<lb/>
則有子祇訓嗣事實發實似實求公誌金龜之阡下從<lb/>
其先既安既固胡不萬年<lb/>
　　　故中順大夫江東建康道肅政亷訪使傅公墓<lb/>
　　　誌銘<lb/>
公諱巖起字正之初名良弼其先華原人也世以孝義<lb/>
稱祖贇妣雲氏考汝礪陜西都轉運司經厯妣李氏自<lb/>
有誌公天資警悟蚤通經史首事李忠宣公為府掾及<lb/>
<pb n="KR4d0490_WYG_002-15b"/>
忠宣經畧河南宣撫燕涿瀛保皆驛召辟用亷平章行<lb/>
中書省陜西又辟焉陞右司提控舉為承事郎遙領華<lb/>
倅尹咸寧平賦勸農笞殺不子禁絶頑民十虎者進京<lb/>
兆總管判官盡瘁叢劇取重府主加承務僉四川提刑<lb/>
按察司事分按施黔山谷幽阻無不至彰善癉惡一部<lb/>
清整徴拜監察御史超奉訓大夫平内濟脫其死劾贓<lb/>
吏陳利病舉人才知無所隠初盗殺權臣上眷猶未衰<lb/>
賴内濟極陳其惡始怒致辟民始稱快復以它事上震<lb/>
<pb n="KR4d0490_WYG_002-16a"/>
怒命省臺雜治内濟罪公言此人脅從罪己自陳首且<lb/>
㑹赦今無所坐時相雖宿憾不能奪事間霽威乃免遷<lb/>
刑部郎中詳决無滯獄出副四川西道宣慰使加奉政<lb/>
㑹討烏蒙諸蠻夷兵甲芻糧辦改副宣慰荆湖給征交<lb/>
趾軍資如在蜀諭定雞洞四十三口三百九十五萬辰<lb/>
沅靖以寧轉陜西行中書省理問所官尋加朝列四川<lb/>
轉運使疾未赴改授侍御史行御史臺事浚大湖故道<lb/>
水大息害分臺江西湖廣兩省風威著立以老疾辭迨<lb/>
<pb n="KR4d0490_WYG_002-16b"/>
至今職黜黠吏抑豪横舉綱維謹繩榘鎮服安靖崇儒<lb/>
興學江東昔號難治臺考績最九道以老秩滿累辭不<lb/>
報投牒徑歸大徳六年四月二日卒夀六十九蓋朝廷<lb/>
知公才具任毎未終命輒下雖老疾猶不舍也五月三<lb/>
日從𦵏長安縣義陽鄉槐衙先塋之昭公有至性三嵗<lb/>
時河東官司以經厯君私還鄉欲罪之即哭抱持官異<lb/>
之而免平居承顔養體克致其樂侍疾嘗粥藥不離側<lb/>
衣不解帶䘮𦵏哀戚誠信毎拜新命輒哀慕見於色蓋<lb/>
<pb n="KR4d0490_WYG_002-17a"/>
終身未嘗一日忘其親與弟良臣良佐極友愛遇族姻<lb/>
舊故曲盡禮意規益朋友必竭其誠而復孶孳下問取<lb/>
人為善尊敬鄉閭耆宿訓導後生接人雍容笑語未嘗<lb/>
有一毫貴宦氣故卒之日哭之者皆哀戚疾革戒二子<lb/>
曰吾年鄰七十位至三品公私無負死無恨然自揆有<lb/>
何才能皆祖先積累而致念所以為報唯有孝悌忠信<lb/>
揚名不朽庶以光顯先世吾一生兢慎儉素僅能寡過<lb/>
汝等當勤學以成徳以終我志可謂能子矣公凡兩娶<lb/>
<pb n="KR4d0490_WYG_002-17b"/>
夫人張氏長安令仔之女婦道母儀族里取法前二十<lb/>
四年卒夫人宋氏平章鳩水翁之女佐君子無違徳子<lb/>
男二昱樞宻院令史杲侍行好學女三適董思義袁恢<lb/>
者皆歿少適董思恭五孫男和女四俱㓜比𦵏昱持公<lb/>
之友鄭子誠所狀行治乞銘於北海蕭㪺曰昱逺逰不<lb/>
得娛侍膝下頃以告省疾自洛甫歸而奄棄諸孤哀曷<lb/>
可忘幸與之銘庶少慰存沒㪺以故舊不得辭遂書銘<lb/>
𤣥石曰<lb/>
<pb n="KR4d0490_WYG_002-18a"/>
唐虞之際得人為盛猶曰才難於維大夫敦敏清慎詳<lb/>
達靖端敭歴中外卅年九政舉能其官不苟不激辟歴<lb/>
有手澄清有源深入瘴阻溪洞聽盟皇靈乃宣巴蜀湖<lb/>
江民吏恱服徳功具完輿歸先廬考終天命親婣滿前<lb/>
顧言勉學以繼以述規模廣延噫爾後人勿替引之履<lb/>
氷臨淵銘雖匪古有舉無廢永識幽泉<lb/>
　　　故中順大夫山南道亷訪副使王公墓誌銘<lb/>
至元三十一年九月乙亥中順大夫山南河北道肅政<lb/>
<pb n="KR4d0490_WYG_002-18b"/>
亷訪副使王公諱瑄字君用夀五十九卒夫人粘罕氏<lb/>
與其孤承事郎洋州同知温四川省掾淑及沖洽卜以<lb/>
十二月庚寅𦵏于咸寧縣龍首鄉春明門東原之先塋<lb/>
前事温淑持公之友安定鄭中子誠之狀求銘于北海<lb/>
蕭㪺以故舊不得讓為之叙曰公世居藍田大父而上<lb/>
金亂失其譜幼知嗜學稍長能循蹈繩矩謹飭自將入<lb/>
以事其考經厯君珪妣白君服勤致養唯所欲出而事<lb/>
京兆尹文法明習精力無害一府推重之識者知其逺<lb/>
<pb n="KR4d0490_WYG_002-19a"/>
到矣咸陽上二刼盗當死公異其掠創盛而見贓缺察<lb/>
其寃熟詰之則本其弟竊他逆旅行槖至咸陽取衣易<lb/>
食為縣卒執訊不勝酷毒誣引其兄爾而槖中文書留<lb/>
縣函帖取書因得槖主皆釋之至元十一年參政商公<lb/>
相安西王開府由秦屬省掾署王府掾史未㡬以能擢<lb/>
都事授承事郎商相有純一平坦之褒焉十四年右丞<lb/>
布哈安西相李忠宣公行樞宻院成都陞王府長史兼<lb/>
行院經厯轉承直旌以金符嘉定火適兩樞相行邊公<lb/>
<pb n="KR4d0490_WYG_002-19b"/>
攝事發萬五千緡賑之僚佐懼公曰民初附未安遽罹<lb/>
此灾今流散滿路脫致他變則所失豈啻什伯耶請以<lb/>
身任朝廷韙之明年遷奉議大夫四川行中書省左右<lb/>
司郎中二十年改奉訓僉山東東西道提刑按察司事<lb/>
濟州漕渠當修主者怙權臣為姦徴石十一萬以上民<lb/>
發冡不能治莫敢誰何者公案得贓四十餘萬緡别具<lb/>
當沒入者唯四千餘悉給主督之月餘畢民稱頌至今<lb/>
明年驛召除御史臺都事又明年復為四川行樞宻院<lb/>
<pb n="KR4d0490_WYG_002-20a"/>
經厯陞朝請院革為省除陜西四川行省左右司郎中<lb/>
省析為二公至四川幕二十四年改陜西漢中道巡行<lb/>
勸農使居二年㑹理天下財賦分命雲南平心徴理逺<lb/>
夷感嚮道嬰末疾未復命明年加中順雲南諸路行御<lb/>
史臺侍御史疾未赴二十九年除陜西行省左右司郎<lb/>
中力疾署職月餘雖去年拜肅政之命不能赴矣公貌<lb/>
魁碩氣剛毅而謙恭謹敏律已奉法齗齗務盡職分省<lb/>
臺叢劇詳閲審處無廢閼不撓貴倨不忽踈簡人服其<lb/>
<pb n="KR4d0490_WYG_002-20b"/>
恒以屢職參贊功不獨居故無赫赫稱然平生不知持<lb/>
牒求仕未終任輒遷蓋其夙夜劬躬為朝廷所知如此<lb/>
斯豈公一身之榮哉亦足以勵勤恪抑奔競已若參政<lb/>
商公挺提刑胡公祗遹王公惲司農尚公文皆號有鑒<lb/>
裁慎許可于公則推挽延譽一無間言者公議誠不可<lb/>
誣也居家謹倫理厚意氣毎以學必適用勿事浮飾教<lb/>
諸子即其所以行己也嗚呼詩言不懈于位民之攸塈<lb/>
使公宰方州殿巨藩其休息元元亦豈居漢唐良吏之<lb/>
<pb n="KR4d0490_WYG_002-21a"/>
下而徊翔簿領間所見止此豈非天耶夫人襄樊九州<lb/>
長官烏延之女養舅姑相夫子無違徳四男皆好徳克<lb/>
家二女一嫁李持志者先死一嫁姚義勝孫男四喜璋𦙍<lb/>
璋閏璋益璋女一皆幼銘曰<lb/>
相古為治出于一奚而分裂乃自適傲然疏率謂非<lb/>
屑有能練逹覆賊墨凛凛大夫允詳宻不忮不求奮<lb/>
髙迹民物吐氣凶倖抑凡厥攸居藹休績漢廷風彩孰<lb/>
可匹次公寛明長孺直修途未究車亡軸吏失所師臺<lb/>
<pb n="KR4d0490_WYG_002-21b"/>
閣惜後人善述永貞吉公乎不亡安此室<lb/>
</p>
<p>
</p>
  </div>
<div>
                <head>勤齋集卷三</head>
    <p>
<pb n="KR4d0490_WYG_003-1a"/>
欽定四庫全書<lb/>
　勤齋集卷三　　　　　　　元　蕭㪺　撰<lb/>
　　墓誌銘<lb/>
　　　元故淮安路總管髙公墓誌銘<lb/>
少中大夫淮安路總管兼府尹兼管内勸農事髙公以<lb/>
至元二十四年三月癸丑卒淮安壽六十六歸殯真定<lb/>
後十九年當大徳十年季子璉始克遵治命奉公之柩<lb/>
來安西明年己酉葬長安縣華林鄉潘家里新兆夫人<lb/>
<pb n="KR4d0490_WYG_003-1b"/>
邢氏董氏祔前事璉介雲南憲倅馬君季鄉持洧陽孫<lb/>
君敬履狀謁㪺乞銘辭以不文不聴乃叙之曰公諱良<lb/>
弼字輔之世平山人祖俊民不仕妣呉氏生二子進金<lb/>
鎮國上將軍守同知滑州事林皇真定交鈔庫使以本<lb/>
富樂施與時稱長者公之考也妣門氏三子公最長幼<lb/>
警悟端重有成人度真定火盪空千餘室公請於庫使<lb/>
君曰鄉里安則吾家安宜有以賑之君悦許且竒之曰<lb/>
大吾宗兒也既冠宿衛世祖皇帝潛邸忠勤自將為上<lb/>
<pb n="KR4d0490_WYG_003-2a"/>
眷注俾主藩邸全趙金糓通商平估經入屢登嵗終輒<lb/>
請㑹上曰主財者恒懼檢閲今髙良弼數請㑹計非潔<lb/>
身者乎慰奬甚渥至元二年擢奉議大夫同知汴梁轉<lb/>
運使授金符六年春調河南路課稅拘榷使八月進少<lb/>
中就除轉運使汳洛民物殷夥事叢網密人易觸禁公<lb/>
居仁恕而行簡易寛以惠來嚴以絶欺盡罷押遞冗官<lb/>
擾民之屬故田里安商旅輻輳課恒入優等明年夏旱<lb/>
蝗公謀諸僚屬曰用兵襄樊河南為重地今流莩日甚<lb/>
<pb n="KR4d0490_WYG_003-2b"/>
奈何衆永歎而已公曰計諸倉儲米足支嵗餘若取其<lb/>
羨乘貴而賤出與民嵗熟以糴猶多贏益縣官苟濟此<lb/>
艱厄善政大惠也皆不敢公慨然曰脱有罪吾任之即<lb/>
自為請於南省報未下亟發倉以糶衆賴以生存執政<lb/>
韙之是嵗至於八月不雨公為壇禋禱越三日大雨蝗<lb/>
盡死秋以無害衆欲紀之石公曰上天之惠大君生靈<lb/>
之福我何與焉竟不許民復歌之曰開倉發粟活饑民<lb/>
因吾髙使君晚苗足雨緑堆雲賴吾髙使君<graphic n="KR1000" url="https://raw.githubusercontent.com/kanripo/KR-Gaiji/master/images/KR1000.png" mimeType="image/png"/>期待得<lb/>
<pb n="KR4d0490_WYG_003-3a"/>
明年春直赴鸞臺借吾髙使君洛人道之至今屬圍襄<lb/>
陽而糧不繼羽檄和糴督民自輸于軍人大恐公言之<lb/>
南省請倍見估募商米可不勞而集史忠武公然之即<lb/>
以諉公不閲月倉儲皆積凡主彼邊倉六十餘出納嵗<lb/>
百餘萬石時歴境襄均棗陽光化或糴或運以給軍行<lb/>
省褒賞上其最于朝十年改朝請知鳯翔府戢豪横撫<lb/>
善良推誠任能吏民信服虢縣人渠汧水以溉而利未<lb/>
廣乃詢衆審勢量功命官鑿渠三十里而遙不奪農功<lb/>
<pb n="KR4d0490_WYG_003-3b"/>
再冬方畢溉餘千頃激磑十餘名曰善利而人名以公<lb/>
之姓故陜右憲僉劉君仲脩有黎庶喜長官賢千載世<lb/>
間傳長短句以紀之劉君端介慎許可者也十三年授<lb/>
中順同知陜西四川轉運司事使貪黷怙勢公常規切<lb/>
懇懇引古權倖誅滅者為戒而終不悛乃介然自守凡<lb/>
涉非法皆不署及敗一無所與置别業水竹幽邃既踐<lb/>
更屏迹園田讀書教子以自適二十二年即家拜少中<lb/>
大夫知鎮巢府未赴陞淮安總管仍故官郡嵗造海舶<lb/>
<pb n="KR4d0490_WYG_003-4a"/>
市材億萬計猾胥豪賈陰相結以虚文盜厚利為故常<lb/>
公至吏抱給木商直四十萬緡成案請署詰之曰嵗用<lb/>
木幾曰僅一萬見積幾曰十三萬何為復市曰省帖奉<lb/>
詔備預務廣督以軍興孰敢議同列一辭公不聴上之<lb/>
行省言見木可支十年餘地卑濕將朽棄不勞重市羣<lb/>
商夜以五萬緡為賂公叱去翌日行閲見木則雜亂不<lb/>
可究命以廣厚别置及十之七是夜火作又窮竟榷酤<lb/>
姦匿方有迹而火亦作既而商人持省報不許公憤厲<lb/>
<pb n="KR4d0490_WYG_003-4b"/>
歎曰蚤被湛恩膴仕四十年每恨無萬一補忍視鼠輩<lb/>
耗蠧縣官邪再擬力言而疾已殆矣聞者痛惜之後二<lb/>
年大㑹天下則罪人斯得多破碎其家或瘦死者人稱<lb/>
快公忠益明公兩娶曰真定監軍邢某之女有婦徳生<lb/>
二男二女前公卒曰檀州元帥董某之女謙厚慈惠多<lb/>
内助母則逾謹後十年卒子男五琬宜陽尹後公三年<lb/>
殁葬新兆之昭璠中殤藏公墓後左珪征交趾海船總<lb/>
管殁王事璉師事四川憲倅劉存齋季偉力學篤行瑾<lb/>
<pb n="KR4d0490_WYG_003-5a"/>
方學女三季者死其成都三務提領閻郁鄂州行省郎<lb/>
中郭孝華州判官魏餘慶壻也孫男一思誠女三長適<lb/>
王秉故元帥府郎中正之曽孫餘在室曽孫三男二女<lb/>
皆幼公弟良輔良佐居真定葬西原頭祖塋在府治西<lb/>
北三里所仲之子三璋珦瑄居汲季之子二瓘玠在真<lb/>
定公誠直嚴毅瓌偉豪邁喜賓客禮敬儒先名徳南陽<lb/>
楊子中稱公明敏精練有聞於仁義道徳天理人欲之<lb/>
說當生民利病政治得失見義則勇斷力為惜拘於金<lb/>
<pb n="KR4d0490_WYG_003-5b"/>
糓之間不能盡其才也時謂實録嘗訓琬等曰吾奪於<lb/>
官事不得極意講學今老矣於簡編獨有眷眷焉者若<lb/>
曹其必成吾志嗚呼公之教子其知所務矣銘曰<lb/>
維天生材成世之務用舎在時匪材所與用枉其長<lb/>
水車陸航十亂同徳扶皇之極維官維友維内貨來<lb/>
疵之熾矣材其殆哉蠧政瘼民延及於國殷監在夏孰<lb/>
懲斯慝矯矯大夫饑世菽粟當義勇為不啻嗜慾餽運<lb/>
有方金湯屹存靈雨既沛爰出格言洛京有謠岐下有<lb/>
<pb n="KR4d0490_WYG_003-6a"/>
歌秉彛好徳民心靡他廢國遺頑姦宄凶詐恢恢天網<lb/>
靡有攸赦人之云亡我心憂傷繼述無忘繄後人之慶<lb/>
　　　元故承直郎甘州總管府判官李侯墓誌銘<lb/>
至大元年龍集己酉三月戊戌承直郎甘州總管府判<lb/>
官李侯希顔以疾卒官舍孤鼎聞訃哭走張掖奉其柩<lb/>
歸卜以其年十月辛酉從葬於咸寜縣苑東鄉先塋兆<lb/>
次合于趙夫人之藏前事鼎持侯之甥王弁狀偕弁泣<lb/>
拜請銘重傷孝子心不忍辭按侯諱之復上世居雲陽<lb/>
<pb n="KR4d0490_WYG_003-6b"/>
繇經歴君始遷京兆大父耀金以軍功官進義妣仇氏<lb/>
考唐皇將仕郎興元總管府經歴妣趙張呉氏侯生而警<lb/>
悟異凡兒長師文正許公暨寓庵李先生通六籍百氏<lb/>
之言以府學生貢為按察書吏辟安西王府掾復補掾<lb/>
陜西行省平章額森公宣慰陜西漢中因又辟署逮改<lb/>
行省事獨見留焉至元三十年調承事郎同知鄜州事<lb/>
大徳三年轉峽州路總管府判官遷承務十年改甘州<lb/>
侯天資孝友事經歴君怡怡焉先意無違有疾侍粥藥<lb/>
<pb n="KR4d0490_WYG_003-7a"/>
不離側居喪哀毁有聞奉二繼母無間言襟懐洞然無<lb/>
城府在鄜時則有同僚以私立異恒背憎於人而侯但<lb/>
稱其善蒞政精詳明恕在峽時則有北庭人為監郡怙<lb/>
侈驕恣人怨之嘗欲告其不法肅政者羅織繫獄議坐<lb/>
以不受逮杖之以逞侯適至官反覆忠告善喻且固執<lb/>
以為不可乃釋之始殊鞅鞅既乃深悟其失以先生見<lb/>
稱多從其議有婦愬饋夫圜土而獄卒取其黄金釵如<lb/>
干於首憲長怒掠卒服罪而釵無有諉侯覆鞫先别而<lb/>
<pb n="KR4d0490_WYG_003-7b"/>
訊釵所自其夫曰服賈所獲婦則曰賈資也察其妄詰<lb/>
之曰細民納食囹圄何盛飾也婦辭屈服罪平居儉素<lb/>
而周亟宗戚無顧惜於妻子和而有義慈而能教嫁子<lb/>
一從姻家治具絶委巷需索慝禮行己亷慎論議正公<lb/>
接賓友則燕笑語而不流宕緇黄巫媪絶跡門屏初侯<lb/>
至張掖行中書丞相托廸公賢明少許可耳侯之素目<lb/>
侯寛裕通朗遇之特厚寮寀悉師敬之侯以旅喪僚屬<lb/>
為主從浮屠法飯僧拜佛通夕不懈及殯率素服挽紼<lb/>
<pb n="KR4d0490_WYG_003-8a"/>
以哭茲非有以悦服其心顧豈髙勢小智所可致然哉<lb/>
惜其回翔佐職不得展其藴也三兄皆先殁長某次之<lb/>
得之徽之徽嘗主渭南簿兩夫人趙氏楊氏凡六子男<lb/>
三漸先死次鼎也謹厚克家升嗜學女三嫁鄭思義者<lb/>
夭今壻王弁韓克猷銘曰<lb/>
聞之才勝莫如徳充趙張有稱終愧黄龔維侯雍雍<lb/>
清而有容明慎祥刑一恊于中三毗劇郡豈弟彌縫<lb/>
無怨無惡于家于邦甲子一周壽匪不融惟是喪歸有<lb/>
<pb n="KR4d0490_WYG_003-8b"/>
識時恫銘以識哀刻閟幽宫<lb/>
　　　元故文學薛君壽之墓誌銘<lb/>
至元壬辰秋秦王妃聞平陽薛氏董母賢召之其子延<lb/>
年壽之扶輿而西至則以經訓輔導明年春得告賜金<lb/>
帛官其子開成教授而歸再授王府文學壽之皆以侍<lb/>
親不克赴居長安東郭士夫延之以淑子弟後六年母<lb/>
卒因舉祖考妻子之殯于平陽凡五喪葬咸寜縣龍首<lb/>
鄉芙蓉園新兆力貧襄事人以為難又十五年當皇慶<lb/>
<pb n="KR4d0490_WYG_003-9a"/>
癸丑壽之年六十二八月戊寅沐浴正衣冠而終哭者<lb/>
皆失聲君天資警悟八嵗孤母氏方闢館授徒如韋宋<lb/>
付之男塾諄誨不煩或稍踰繩檢必嚴夏楚君亦痛自<lb/>
砥礪卒臻有成葢繇冠嵗即代母講授斆且學不離簡<lb/>
編者逾四十年近世評辛敬之真特立之士唯君為可<lb/>
當之痛孝養不逮扁堂曰風樹晚嵗以秋潭自號葢中<lb/>
有所得云有妄人談易飾賤術名宿納侮長其聲燄君<lb/>
詰以乾六爻三四不言龍夫子謂時乘六龍何也彼結<lb/>
<pb n="KR4d0490_WYG_003-9b"/>
舌乃攘臂戒曰勿復敢爾其力于衛道若是其素藴見<lb/>
詩文琴阮六書則所專業至于醫卜圖畫裝襮率皆能<lb/>
之有小學纂圖本草圖四書引證秋潭良方鐘鼎大小<lb/>
篆韻琴譜秋潭集五書傳于家顧言不用二氏勉二子<lb/>
學以良其嗣人其族世爵里見考省掾君誌兩娶髙氏<lb/>
前殁三十八年今無恙清規懿範克嗣無替三子曰吁<lb/>
天噰同州學正喈學直二女壻董大中一幼孫女一將<lb/>
以十月庚午禮藏髙氏之竁前事噰狀君行乞銘終辭<lb/>
<pb n="KR4d0490_WYG_003-10a"/>
不果銘曰<lb/>
三代庠序人嗟不逢化民成俗孰大其功胎教之徴有<lb/>
才有容是母是子伊誰比蹤風樹揺悲秋潭鏡空不亡<lb/>
者存寜哉一宮<lb/>
　　　故孝義張君墓碣銘<lb/>
君諱貴張姓世為三原人考順妣馬氏生於金承安五<lb/>
年庚申之嵗正月庚戌魁岸足勇力上氣義喜施與家<lb/>
故饒財素以醫術聞君則謂人命所繫至重遂更為神<lb/>
<pb n="KR4d0490_WYG_003-10b"/>
農之言屢内徙荒饑扶攜父母弟妹逃難商於復與弟<lb/>
妹相失采拾以為養流寓河東諸郡嵗丁酉關内甫定<lb/>
負父母歸復縣之鑑里故居守松檟剪荆棘力耕鑿樹<lb/>
桑果始營生業嘗市糴京兆得麰米鹿車挽之而還遇<lb/>
盜數人將奪之君懇告以致之之難二親待食之急必<lb/>
欲見奪是害吾親吾不獨生誓以死鬬盜熟君名度不<lb/>
能敵乃留置其半而去居數嵗訪求宗族得二十七家<lb/>
并外親王氏其子孫貧窶者不得藏即為之棺斂列葬<lb/>
<pb n="KR4d0490_WYG_003-11a"/>
祖塋西繼聞弟興及妹為俘即以金帛贖之于豐州于<lb/>
泗上骨肉完聚且為昏嫁有室家二親樂之妹適劉全<lb/>
而殁遺女及笄為擇晁清作贅未幾女亦死君哀妹甥<lb/>
早世則娶張氏女妻晁且析其産與弟興及清三分之<lb/>
清感恩誓不離異初寓河東日遇四孤女問之亦三原<lb/>
人遂收養與二親居禮如親妹至是亦為擇壻嫁之其<lb/>
好義若嗜欲不顧有無類此君有至性初逃難河東為<lb/>
土兵所獲主帥議坑其老者而以壯者從軍君聞之罄<lb/>
<pb n="KR4d0490_WYG_003-11b"/>
其槖以獻主帥哀號百拜乞以身代死情意迫切有足<lb/>
感人帥憐而釋之葢終其身未嘗離膝下既而再執親<lb/>
喪禮不足而哀有餘葬以昭穆次君子韙之至元壬午<lb/>
十月二十有四日終於所居之正寢享年八十有四配<lb/>
雲陽孟氏同里楊氏皆先殁白氏後二十六年當大徳<lb/>
丁未三月五日終壽八十八於至大己酉三月二十有<lb/>
六日合祔於祖塋之次君之子男二曰徳明封奉義大<lb/>
夫信州路鉛山州知州驍騎尉涇陽縣子直諒潔厚集<lb/>
<pb n="KR4d0490_WYG_003-12a"/>
賢宋公渤翰林鄧公文原紀贊其行曰珍先逝女適劉<lb/>
資者殁楊出也一適王真甫孫十一人男七世英河州<lb/>
路寜和縣尹世昌敦武校尉圖沙瑪路新附軍上千户<lb/>
佩金符贈文林郎陜西等處行中書省左右司都事世<lb/>
傑承務郎同知威茂安撫司事佩虎符積官奉議大夫<lb/>
同知河州路總管府事世榮承務郎僉海北廣東道肅<lb/>
政亷訪司事特授繕工司丞世良克家世寜土蕃宣慰<lb/>
司令史世貞好學女三壻曰王温劉良朱安仁曽孫十<lb/>
<pb n="KR4d0490_WYG_003-12b"/>
六人六男信儼俊儆儒林郎江南諸道行御史臺監察<lb/>
御史佐儉十女段珪李温李居仁黎恭楊灝王仁壻也<lb/>
餘在室𤣥孫男一履女幼君弟之子男三曰徳曰才曰<lb/>
義女三孫智王秀劉直其壻孫男四子顯物故世亨世<lb/>
美世禄女七曽孫男二女一𤣥孫一徳明持所述君之<lb/>
徳善介彰縣彭彦寛謁余銘墓隧之石辭既不獲銘曰<lb/>
洪範五福民鮮克備猗與張君盡有其懿孝友睦婣<lb/>
任恤以義子承義方為時所臧諸孫濟美符節煌煌<lb/>
<pb n="KR4d0490_WYG_003-13a"/>
曽𤣥詵詵其來未艾天命弗僣後豈不大言歸先墳下<lb/>
從二親刻詩𤣥石以啟後人<lb/>
　　神道碑銘<lb/>
　　　元故特授大司徒贈太師開府儀同三司上柱<lb/>
　　　國冀國公推誠宣力保徳翊戴功臣諡忠宣石<lb/>
　　　公神道碑銘<lb/>
至大庚戌秋八月有六日榮禄大夫大司徒致仕石公<lb/>
薨于京師春臺里第之正寢壽九十有二以是月二十<lb/>
<pb n="KR4d0490_WYG_003-13b"/>
有八日葬于順州南蔡里之先塋有司舉褒䘏之典以<lb/>
請詔石蒙古逹六朝老臣忠勤於國謚贈宜從優異太<lb/>
常集議贈開府儀同三司太師上柱國追封冀國公錫<lb/>
號推誠宣力保徳翊戴功臣謚忠宣夫人和拉徹臣氏<lb/>
夫人摩勒齊哩氏皆封冀國夫人上賜可公諱天麟字天<lb/>
瑞古燕順州人世有積徳為盛族贈中順大夫䕶軍武<lb/>
威郡侯諱祥者曽祖也妣完顔氏贈資善大夫上䕶軍<lb/>
武威郡公諱慶元者祖也妣張氏贈榮禄大夫上柱國<lb/>
<pb n="KR4d0490_WYG_003-14a"/>
順國公諱庭者顯考也博學篤行為陰陽家言五行律<lb/>
厯靡不精究王官麻革銘之墓碑妣薛氏太宗皇帝在<lb/>
御公年十四侍父順國公從行在所因得拜覲蒙睿眷<lb/>
備警衛公勤慤英悟不數嵗學問有成詩禮陰陽固傳<lb/>
家學而旁及諸國書言無不通習聞義勇為同列推服<lb/>
時天造之初條綱未完上命中書耶律公興舉釐革庶<lb/>
務而毗贊難其人僉議以命公事或岨峿每賴以濟因<lb/>
賜名蒙古逹華言猶國族也前代賜姓之通例詔名王<lb/>
<pb n="KR4d0490_WYG_003-14b"/>
帥師征西域王以禆佐為請命公輔行繇是分𨽻為斷<lb/>
事官兼教諸王子憲宗即位熟公才徳復選為諸路斷<lb/>
事官時省部未立猶相職也嵗丙辰命使西北親王遂<lb/>
見留止至元乙亥邊將盜兵刼皇子北安王亦寓止公<lb/>
之處公惶懼深念因彼用事臣數數以宗親大倫君臣<lb/>
正義逆順禍福天道人事反覆告諭彼始怒而中疑終<lb/>
則欣然感悟竟遣公䕶送北安王來歸世祖大悅恩賜<lb/>
蕃庶禮異絶羣臣授中書左丞兼斷事官復命入中書<lb/>
<pb n="KR4d0490_WYG_003-15a"/>
公再拜辭曰臣奉使無狀幸免罪責又才識鄙薄加以<lb/>
耄惛何敢叨居顯榮為廟朝之辱終辭不拜帝嘉其誠<lb/>
懇褒慰良乆然禮遇益隆矣時至元癸未嵗葢留西域<lb/>
者二十八年既而有譖丞相安圖嘗為官于彼者世祖<lb/>
怒公奏海都實親王非敵也安圖不以死拒絶之者政<lb/>
以其他日來庭則欣然無所疑阻於其心也帝為霽怒<lb/>
故今易名之制有韜爾符莭芘我本支扞牧圉以來歸<lb/>
啟羈縻而向化之訓他日帝聞江左道觀内有宋主土<lb/>
<pb n="KR4d0490_WYG_003-15b"/>
木遺像言僧當致之大辟何如公對曰帝后祠像西京<lb/>
寺内終金有之事乃得寢二十六年賜以所御金龍頭<lb/>
杖曰汝老矣拄此出入宫掖無禁也時權臣僧格方柄<lb/>
用凶燄薰灼海内震懾其官人也必陳狀納賄而後遣<lb/>
人莫敢言者公憤其罔上蠧民首發其慝帝益感公忠<lb/>
成宗即位特授榮禄大夫大司徒大徳戊子玉徳殿成<lb/>
以公元老命大臣延公先宴其中公再拜稽首曰殿宇<lb/>
新成聖上未之臨幸臣等何敢當此禮灼知陛下不為<lb/>
<pb n="KR4d0490_WYG_003-16a"/>
一已之安將延天下賢俊論説政事於斯也太平有日<lb/>
矣臣敢為天下賀上深感其言稱善乆之賜御藥且命<lb/>
左右勸之酒是日霑醉以御輦送歸第武宗皇帝加平<lb/>
章事尤蒙禮敬晚節致仕家居清心寡欲時事弗以關<lb/>
懐訓教子孫優㳺數載而終兩夫人皆冀國也夫人端<lb/>
氏未封男六人曰額稜布哈藳城縣達嚕噶齊曰用禮<lb/>
部侍郎曰珪大司農女曰燕適傅氏皆夫人金氏所出<lb/>
男曰輝圖京南宣慰使曰圖戩雅爾穆什山東宣慰同知<lb/>
<pb n="KR4d0490_WYG_003-16b"/>
曰和尼齊常熟州達嚕噶齊女曰逹什札卜適總管胡瀹<lb/>
皆夫人黙哷徳哷所出女曰徳哷適司徒哈勒哈齊曰托<lb/>
克托適總管岱爾馬夫人端所出孫男十二人孫女六人<lb/>
公天資忠厚沈毅周密平實與物無競歴事六朝䕫䕫<lb/>
一節罔有擇言擇行耄期康彊子孫滿前為國元老以<lb/>
厚禄終可謂五福備具矣惜其嘉謨嘉猷入告於内者<lb/>
皆宗社大計不得備書大抵主於睦懿親戢征伐奬忠<lb/>
良黜回遹消物害彰聖徳内隠忠貞不形於外此其可<lb/>
<pb n="KR4d0490_WYG_003-17a"/>
知也㪺又聞之太子賓客王泰亨言公嘗告坐客曰人<lb/>
之為人惟孔夫子札薩克不可違耳扎薩克華言猶法律<lb/>
也問公有之乎曰有俾取示客則編之以韋如西域書<lb/>
乃論語也嗚呼今孰不讀論語以之為法律當守者獨<lb/>
聞于公是宜與夫光靈榮寵同耀無窮其辭曰<lb/>
洪範五福其四在天在人者徳徳備福全人皆好福而<lb/>
靡好徳乃怨乃尤何其大惑太師宣公夙侍鈞天嚴畏<lb/>
格言迄于華顛暨造中書曰預邦政無施不可忠信篤<lb/>
<pb n="KR4d0490_WYG_003-17b"/>
敬西域數萬絶徼之逺繇懿親故凡六往反世皇御天<lb/>
實為親臣謨猷入陳外莫悉聞登善黜惡蠲民之瘼國<lb/>
脈以延皇猷允若列聖誕膺祖武是繩寵光舊徳蕃錫<lb/>
相仍玉盤之珍金罍之㫖賜緡盈億輕暖適體謙抑方<lb/>
崇若衛武公順常教忠全福以終雲章爛然榮生哀死<lb/>
軌度朝紳光昭國史振振公子象賢濟美愛録之誠勤<lb/>
勤無止爰參輿誦爰探綸㫖酌之豐碑式詔千禩<lb/>
　　墓表<lb/>
<pb n="KR4d0490_WYG_003-18a"/>
　　　程飛卿墓表<lb/>
史氏謂黃叔度言論風㫖無所傳聞然士君子見之無<lb/>
不服深逺去疵吝何哉有人焉仕不隆赫食貧守涯分<lb/>
然名公卿大夫咸謂之古君子忘爵齒與之交莫不得<lb/>
其歡心没而哭之哀乆則思而不忘又何以哉可為叔<lb/>
度之流亞乎君程姓諱鵬霄字飛卿浮山人始從都漕<lb/>
周侯督兵儲籌筆漢中由幕僚胥保惠教誨至親愛如<lb/>
天屬及來長安轉運使馬公官以照磨接之若賔友又<lb/>
<pb n="KR4d0490_WYG_003-18b"/>
提舉規措解鹽于懐孟獨無逋懸荐居二親憂哭泣幾<lb/>
喪明友善席郎中治夫往來康楊先生之門先生稱其<lb/>
善信若提刑西谿王君子冕總管李侯彦瞻皆賓敬之<lb/>
或訪以道至元丁丑以薦提控案牘興元而總管安侯<lb/>
至號風力聰察初頗猜傲已而見知反更親倚數至所<lb/>
館如故交漢中比嵗作<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>疏黒龍水為沃壤工物之費<lb/>
夥府主例親督其役諉君攝以往則藜杖芒屩與之從<lb/>
事安侯時酒饌勞之工省而成速且堅以乆人稱之至今<lb/>
<pb n="KR4d0490_WYG_003-19a"/>
除武陵尉屬新内附巨盜恣雎剽居人殺鎮卒守帥大<lb/>
府莫能戢君曰此吾職守可尸素耶以疾歸秦士夫家<lb/>
多遣子弟從之學至元二十九年嵗在壬辰九月二十<lb/>
七日卒年五十七葬咸寜縣龍首鄉先塋之穆妻張氏<lb/>
先殁無子長女壻王恪奉議大夫同知鞏昌府事中女<lb/>
壻鈞臺韓徵君擇自君初疾及大病在君家視粥藥襲<lb/>
斂絞棺窆虞悉如禮君嘗言吾家葬于此三世而絶他<lb/>
日合三封為一庶能乆乎聞者哀之參政趙公彦澤曰<lb/>
<pb n="KR4d0490_WYG_003-19b"/>
可刻石為識于是擇方買石表墓而疾亦革顧言惓惓<lb/>
思終其事少女壻徐某江西行省檢校余在京韓君書<lb/>
來曰石已具與君㳺者惟子在其尚成二公之志間念<lb/>
叔度言論無聞而史氏為之傳若君者有道君子名公<lb/>
卿士愛敬之猶叔度也而又䇿名天朝勤勞王事無曠<lb/>
無玷是可述已考諱榮母劉氏名數河東而葬于是賢<lb/>
者之墓後世其無毁延祐丁巳七月既望建<lb/>
　　　威寜張氏新阡表<lb/>
<pb n="KR4d0490_WYG_003-20a"/>
聖元大徳改元之七月癸酉前總管萬户府詳議張君<lb/>
葬其烈考元帥左監軍上及曽叔祖而降凡五世二十<lb/>
四喪于長安縣豐邑鄉萬村新兆後二年介長安竇長<lb/>
卿來曰僕威寜人也曽大父而上葬威寜爾後從軍宦<lb/>
游隨殯殁所僕既得謝夙夜疚心求之豐雲梁雍者四<lb/>
往返積十餘稔始可舉萃卜兆安西便省埽也今幸襄<lb/>
事猶未表諸阡惟耄期不瞑是懼子幸無讓既不獲辭<lb/>
乃據所録述之云金初詳議之髙祖府君生六子其五<lb/>
<pb n="KR4d0490_WYG_003-20b"/>
人皆失其名字行治壽年獨諱元甫者倫次居三博極<lb/>
羣書雅負髙氣有隠徳教子孫有法嘗誡曽孫庸曰吾<lb/>
家上世儒術相承不幸多難以廢今爾父命汝輩從學<lb/>
儒先當刻勵進修光紹絶緒母徒如武人子事芬華為<lb/>
也壽八十一無子長兄之子防城萬户俊實事之唯謹<lb/>
萬户君娶劉氏生二子子㻞西京大有倉使子瑋字器<lb/>
之元帥左監軍也弱不好弄受學其叔祖無子弟之過<lb/>
長便騎射喜兵法魁岸足武力沈鷙有謀時輩讋服崇<lb/>
<pb n="KR4d0490_WYG_003-21a"/>
慶初金運將終天戈所臨罔不風靡公以威寜縣小不<lb/>
可支遂與劉忠順公等迎拜太祖聖武皇帝城下請無<lb/>
俘殺勸未降者上悦許之俾長千夫撫居人從征伐其<lb/>
五月攻天成勇冠諸軍百夫長王某為守陴者鉤去公<lb/>
揮刀斷而脱之六月進攻西京敗金人黙谷别率千人<lb/>
發掘敵境給軍實明年下山東却敵大帥承詔陞副萬<lb/>
户又從圍燕燕破攻大名飛矢中面戰彌力嵗丙子西<lb/>
京元帥以國王命授都提控從攻汾州明年東拔遂城<lb/>
<pb n="KR4d0490_WYG_003-21b"/>
蠡淄定益都及屬郡五詔為西京帥府都彈壓又明年<lb/>
克太原平陽又明年擊破潞安山絳皆有功嵗庚辰從<lb/>
攻東平十一月詔改都提控後一年從擊鄜坊隰州及<lb/>
太原西山諸屯聚悉平之明年攻鳳翔先登十月授兵<lb/>
馬提控嵗甲申四月太傅行尚書省奏前後戰功多宣<lb/>
授元帥都監其年攻下武仙西山堡栅又一嵗破秦安<lb/>
及黃唐嶺砦復圍益都功最嵗丁亥七月詔張子瑋攻<lb/>
下亡金城邑堡栅積功甚多可陞元帥左監軍尋取楚<lb/>
<pb n="KR4d0490_WYG_003-22a"/>
州庚寅春西京河南萬户奏公兼督捕雍州萬原賊盜<lb/>
復西破鳳翔長子戰死遂受詔與萬户侯劉忠惠公畧<lb/>
宋山南繞出金境始至兩當忠惠輕出覘其壘猝為敵<lb/>
所掩公馳騎疾擊走免之所過麾城摲邑功居多明年<lb/>
合大軍大敗金人于鈞下河南振旅而還于後公以叔<lb/>
祖父母父母年在喜懼精力疲于兵中請以子唐從軍<lb/>
而居閒養親矣嵗壬寅總管萬户奏充總管天成懐安<lb/>
宣平威寜鄂勒事乙巳之十月詔申命前職佩金符仍<lb/>
<pb n="KR4d0490_WYG_003-22b"/>
如初公雖居軍旅不忘文儒家法禮名士詢故實河南<lb/>
還圖書盈車延致鈞臺郭仲通天成事之豐腆命子庸<lb/>
從學將十年倉使君簡潔嚴急事之未始少忤君居大<lb/>
同雖一果蔬必送致嵗時一再往省輒數月留不忍别<lb/>
君來天成亦然方公監䕶諸軍也主謀畫施號令提紀<lb/>
律將士悦服萬户侯倚之為重然每有所不樂也及退<lb/>
而養親事兄訓導子弟㑹族人賔友飲酒賦詩陳説平<lb/>
生則欣然樂之日不足也嵗戊申二月二十二日終天<lb/>
<pb n="KR4d0490_WYG_003-23a"/>
成居第壽六十三夫人温騰氏金殿前㸃檢克昌之孫<lb/>
温恭淑柔宗黨取法先十九年卒王氏金翰林黄華先<lb/>
生孫叔澹游翁患公英氣有餘繩以禮律克盡子壻禮<lb/>
雖貴不衰門氏王氏同里人趙氏益都人子男三某最<lb/>
長殁鳳翔時年二十六唐詳議也庸舉進士鳳翔鄂勒<lb/>
萬户府知事女二長天次適南某孫十三人六男榮祖<lb/>
某之子又長年三十七死安西時生知事子頴悟力學<lb/>
年十六死時舉成都轉運司判官方為之時中時憲皆<lb/>
<pb n="KR4d0490_WYG_003-23b"/>
詳議子時益知事子並好學篤行七女曽孫男五女五<lb/>
𤣥孫男一某尚㓜公兄子二庶弟某山陰鹽使就養殁<lb/>
興元年七十三庶弟五廿六殁安西無子孫男仁義弟<lb/>
二四十四卒官興元鹽茶使女嫁王某曽𤣥各一男子<lb/>
公嚴重有威望之若神居家如公庭雖子孫莫敢仰視<lb/>
故其謀議勞烈不能詳道之其在親前則斂容肅氣如<lb/>
孺子未嘗聞履聲執喪哀戚甚其撫士卒知勞苦寒暑<lb/>
渇饑賞罰明信人樂為効死其與人直以諒是是非非<lb/>
<pb n="KR4d0490_WYG_003-24a"/>
不阿諛茍合其尊祖考遺戒若嚴法令軍府政役殊不<lb/>
及族人㑹族拜掃威寜後一日必合族具教子孫孝義<lb/>
順厚言必稱祖先故詳議由髫齓事四母不異所生今<lb/>
詳議八十知事少三年雍睦歡洽見者起敬慕詳議薛<lb/>
夫人七十有七㛮叔先後間一未嘗小有言時舉復獨<lb/>
給軍事與諸弟事叔父母如二親此皆衰俗中不獲少<lb/>
槩見可紀者也新兆為昭穆次曽叔祖居中萬户君二<lb/>
世昭倉使君三世穆之一世夫人薛君祔以下各如其<lb/>
<pb n="KR4d0490_WYG_003-24b"/>
次四世昭㛮李祔一又李祔二牛氏班四五世穆婦趙<lb/>
祔三麻班五梁班六凡為封十三系曰<lb/>
當天造之初出萬死為元元請命其識見逺矣矧能以<lb/>
文獻為事于斬將搴旗之際此淵源濡染之力非邪觀<lb/>
公旅力方剛百戰中原以開昌運一何盛也雖竒謀偉<lb/>
績莫得而詳迹其孝友于前蕃衍于後亦足以明其無<lb/>
陰禍矣及功既有成蒼髮猶壯幡然謝去以就夫聖賢<lb/>
所謂王天下不與存之樂知所擇哉嗣人復孝友承家<lb/>
<pb n="KR4d0490_WYG_003-25a"/>
耄勤營葬是真能子矣若其文獻之傳則又後人之重<lb/>
任也夫勒諸貞石昭告來裔俾永永無替<lb/>
</p>
<p>
</p>
  </div>
<div>
                <head>勤齋集卷四</head>
    <p>
<pb n="KR4d0490_WYG_004-1a"/>
欽定四庫全書<lb/>
　勤齋集卷四　　　　　　　元　蕭㪺　撰<lb/>
　　雜著<lb/>
　　　地震問答<lb/>
嵗在癸夘八月辛卯初夜地震汾晉尤甚湧堆阜裂溝<lb/>
渠壊墻屋厭人畜死者無數延慶次之安西又次之餘<lb/>
尚未聞也至今月餘猶若乘舟車然間復一動民皆廬<lb/>
於空庭市道以火繼晝不可禁惴惴焉莫能寜處閭巷<lb/>
<pb n="KR4d0490_WYG_004-1b"/>
焚楮幣告謝者無日無處無之姦人間為利詭言相驚<lb/>
民深以為患有問於余者曰某將有禱於天地而或謂<lb/>
此地動也何關天事又紛紛之言不可勝記某亦不之<lb/>
聴信但未知此何祇之所主何以為辭而禱之如之何<lb/>
其可余聞之曰吁人之不學乃至此乎此其所以有此<lb/>
大變異也歟天地人一也豈有二乎天包地外地居天<lb/>
中人生天地之間受氣于天受形于地乾為父坤為母<lb/>
故人之一身氣則天也形則地也心則人也故禮記曰<lb/>
<pb n="KR4d0490_WYG_004-2a"/>
人者天地之心也邵子曰一身還有一乾坤豈有二乎<lb/>
人而不知天地猶自心不知其血氣形體猶子不知其<lb/>
父母之心也何以為生耶曰天如何而包地也曰僕聞<lb/>
之天積至陽輕清之氣耳其為氣也至剛至健旋轉至<lb/>
急故包得地居其中地則氣之至陰而重濁者積之而<lb/>
後成形質然其初本一氣也動則為陽靜則為陰陰陽<lb/>
分則兩儀立雖曰兩而實未嘗相離也故曰天地自相<lb/>
依附天依形地附氣也子不見夫日月星河之出没乎<lb/>
<pb n="KR4d0490_WYG_004-2b"/>
隨天運轉從地下過耳此最明白又何疑焉曰天地其<lb/>
變如此何也曰失其理也如何而失其理曰由人而失<lb/>
其理也人者天地之心安有心病而身不病者乎曰理<lb/>
如此其大乎曰昔宋太祖問世之何者為大宰相趙普<lb/>
對曰道理最大雖天地各有其理而况於人乎請備言<lb/>
之曰聞之天之理曰乾地之理曰坤故乾健而坤順乾<lb/>
動而坤靜乾剛而坤柔乾發舒而坤生成之乾覆燾而<lb/>
坤負載之人之理曰仁義禮智信所謂天地之中民受<lb/>
<pb n="KR4d0490_WYG_004-3a"/>
之而生若仁者愛之理也義者宜之理也禮者敬之理<lb/>
也智者别之理也信者實之理也此人之性也亦曰人<lb/>
之徳也葢此理得之於天亦曰徳性也故仁之發為怵<lb/>
惕惻隠之心義之發為羞惡之心禮之發為恭敬辭讓<lb/>
之心智之發為是非之心信之發為誠實之心此人之<lb/>
情也仁則為父子之親義則為君臣之義禮則為長幼<lb/>
之序智則為夫婦之别信則為朋友之交此人之道也<lb/>
葢是為人當行之正道萬世不可改易者亦曰人倫者<lb/>
<pb n="KR4d0490_WYG_004-3b"/>
也又推而言之則凡孝愛慈祥和易寛惠粹温醇懿公<lb/>
恕周溥宏裕安泰容育彊健剛毅果決勤敏紓徐哀矜<lb/>
施卹仁之屬也文理節序謙抑宣章嚴威祇惕慎畏齊<lb/>
莊卑㢲禮之屬也裁制宜適友悌方達斷直從順擾肅<lb/>
亷介義之屬也密察精辨清明開爽睿哲聰覺達淵貞<lb/>
正確固專栗縝密儉約智之屬也恒一守忠敦篤純質<lb/>
愿樸厚重孚塞懇悃鎮靜恬夷信之屬也凡此皆人之<lb/>
理也或乃凶賊慘忍䖍劉傷害酷虐禍敗狂猛獷悍躁<lb/>
<pb n="KR4d0490_WYG_004-4a"/>
率媚疾忌忮貪頑私比狷褊隘狹偏駁輕忽弱懦仁之<lb/>
反也驕矜夸盈僣忒奢溢怠肆滔淫侈亂黷冒攘奪鬬<lb/>
䦧號酗争伐陵競侮傲惰放蔑慢戲侮荒弛吝嗇鄙俚<lb/>
義之反也殘暴悖戾狠愎偏黨茍靦容媚拂訐隨同疑<lb/>
爽姑息禮之反也猜蕩幽暗昏昧窒塞傾邪陰險蔽係<lb/>
滯吝愚惑繁苛瑣碎愁戚闊疏粗略混濫陷溺卑汚遂<lb/>
非億詐智之反也妄誕矯誣欺詐詭譎狡偽諂諛空曠<lb/>
儇薄便佞便辟信之反也凡此之屬皆非人之理也葢<lb/>
<pb n="KR4d0490_WYG_004-4b"/>
人之理其大者為五常其細者有萬善反之則皆為惡<lb/>
名數不可盡舉此大略也又雖曰是理而施之不當其<lb/>
可則為惡矣如愛與敬理也若不愛敬其父母而愛敬<lb/>
他人則謂之悖徳悖禮以此為例而推之可徧通矣故<lb/>
凡為學之要於一言一行間不可茍必務去惡而存其<lb/>
善夫子謂言行君子所以動天地也可不慎乎曰聞之<lb/>
致中致和天地位萬物育者何也曰此聖人之能事學<lb/>
問之極功未易言也若粗言之不過使天下人之心一<lb/>
<pb n="KR4d0490_WYG_004-5a"/>
靜一動各盡其理爾人盡其理則人道立故天地自位<lb/>
天地位則萬物育亦猶人心安泰神志清明俯仰無愧<lb/>
則氣血和平膚革豐盈化化生生壽考康寜矣曰此在<lb/>
位者政治教化之事匹夫空言何益哉曰此童蒙之見<lb/>
也夫治民而教之自秦漢以來此道廢矣然自此民物<lb/>
之休戚亦可考矣尚何言夫人之有生得天所賦之理<lb/>
方有此形既生為人而䘮失所賦誰之過歟天使為人<lb/>
而自棄之孟子曰人之所以異於禽獸者幾希庶民去<lb/>
<pb n="KR4d0490_WYG_004-5b"/>
之君子存之此自是己所當為何待人教乎曰亦有無<lb/>
理之人乎曰無是理則自不為人矣所謂得其偏者為<lb/>
物本乎天者親上本乎地者親下為飛為走者是矣然<lb/>
而虎狼有父子蜂蟻有君臣鴻鴈有長幼雎鳩有别烏<lb/>
鳥知養豺獺知報本此其得一偏者猶不失也人得其<lb/>
全而乃失之又如何哉曰同是人也同有是理君子小<lb/>
人何自而分曰孟子言之矣從其大體為大人從其小<lb/>
體為小人大體心小體耳目口鼻形體血氣之屬也心<lb/>
<pb n="KR4d0490_WYG_004-6a"/>
有五常四端是天所賦謂之天理口體之屬止有聲色<lb/>
飲食男女是人所欲謂之人欲人若以天理心思為主<lb/>
則為大人君子若但以人欲口體為主則為小人也曰<lb/>
然則君子無欲耶曰君子以理制欲使皆合義小人則<lb/>
專從人欲滅天理耳雖然先儒有言小人不合小了他<lb/>
本不是惡若學以明理能制其欲即為君子葢天地之<lb/>
間只有陰與陽天理陽也人欲陰也使天下之人皆能<lb/>
以天理勝人欲則自然事事合于天心自然陰陽和風<lb/>
<pb n="KR4d0490_WYG_004-6b"/>
雨時百糓豐登萬生暢遂災害不生禍亂不作也曰為<lb/>
學之事非易豈天下之人皆能為之哉曰古昔盛時治<lb/>
而教之故當世之人皆自八嵗入小學十五入大學無<lb/>
有不學者人人皆知有五常萬善凡人倫日用己所當<lb/>
為者盡力行之所以上之治教明下之風俗美而後世<lb/>
不可及也書曰平章百姓百姓昭明協和萬邦黎民於<lb/>
變時雍正謂此也曰古之教民之法可得聞歟曰古之<lb/>
居民二十五家同一閭巷巷首有門門邊有堂曰塾民<lb/>
<pb n="KR4d0490_WYG_004-7a"/>
出入常受教於塾而後行之自八嵗已入小學收放心<lb/>
養徳性既長又有兩塾之師教之行其理去其非故賢<lb/>
者得以明理善俗愚者亦能寡過逺罪而不自知也今<lb/>
縱不能然但鄉黨里巷中必有年老有道理者<hi>原注謂身行之</hi>
<hi>而有得於心</hi>或識道理者<hi>原注謂生質之美</hi>皆可師而問之知愛其<lb/>
身不墮於惡穽則漸自長進過失漸少道理漸明是亦<lb/>
古之遺意也葢古之所行者治世教民之政今之所言<lb/>
者使人人自明其理之法夫萬物之中人所以最貴者<lb/>
<pb n="KR4d0490_WYG_004-7b"/>
只是為有此理若我心不求明之以充此人形安得為<lb/>
靈夫子謂仁豈逺乎我欲仁而仁便至只回過心便是<lb/>
又何難哉子不聞郭西劉氏之蒼頭乎逃于平陽數年<lb/>
矣值此變不死次日徑歸其主此即能回心而得理者<lb/>
凡今之人孰欲出於蒼頭之下乎曰然則祈禱謝過無<lb/>
益乎曰知其過而改以遷於善則可若不知其過或畏難<lb/>
而不改則是欺天侮神反招禍矣何益之有昔者夫子<lb/>
疾病子路請禱子曰丘之禱乆矣葢聖人未嘗有過無<lb/>
<pb n="KR4d0490_WYG_004-8a"/>
善可遷其行素合於神明雖不禱猶禱也常人所行違<lb/>
背天理雖日禱之猶不禱也如已有子或婢僕事事違<lb/>
背於已而每每只來禱告是欺侮於已則愈増怒矣能<lb/>
無笞責乎昔樊遲問知子曰務民之義敬鬼神而逺之<lb/>
可謂知矣義是人所當為之理人只合專力為之若不<lb/>
明義理只知䙝凟鬼神可謂不知也已然此猶論當祀<lb/>
之鬼神爾若淫祀又所不論也記曰淫祀無福若遇正<lb/>
人則自當廢去矣夫豈能貪天之功而禍斯民耶故漢<lb/>
<pb n="KR4d0490_WYG_004-8b"/>
谷永曰明于天地之性不可惑以神怪知萬物之情不<lb/>
可罔以非類人而可不知學哉曰廬而處禮乎曰禮若<lb/>
有疾風迅雷甚雨則必變雖夜必興衣服冠而坐所以<lb/>
敬天之怒也孟子謂知命者不立乎巖墻之下盡其道<lb/>
而死者正命也桎梏死者非正命也人事盡處方可言<lb/>
命今天地大變而人豈可偃然無所變其處哉須一切<lb/>
廢罷宴樂聲伎紛華利欲之事常以憂畏改悔處之則<lb/>
可詩云敬天之怒無敢戲豫敬天之渝無敢馳驅當如<lb/>
<pb n="KR4d0490_WYG_004-9a"/>
是也曰聞之自古災異多云政令之闕失何也曰各盡<lb/>
其職分可也職分者各人分限中理之當為者也在位<lb/>
者固當自改其一官之政治闕失然而無位者不當自<lb/>
責其一身之失理乎昔者大舜為其父母所怒每往于<lb/>
田則呼天號泣曰我竭力耕田共為子職父母不我愛<lb/>
不知我有何罪怨己失愛自求己過不得於是戀慕而<lb/>
號泣故終能致父母和悦漢萬石君子孫有過失為便<lb/>
坐對案不食然後諸子相責因長老肉袒固謝罪改之<lb/>
<pb n="KR4d0490_WYG_004-9b"/>
乃許凡父母若有怒為子孫者當相責而悔改况天地<lb/>
大變如此而人可不自求己過以改之乎夫人之一身<lb/>
儘多有事大學論絜矩則欲其上下四傍均齊方正若<lb/>
自五事四勿九思九容三戒三愆之屬以至父之慈子<lb/>
之孝兄愛弟敬夫和妻柔朋友相責以善泛愛親仁之<lb/>
類是皆天命之流行人事之當為者日夜切己㸃校若<lb/>
有不盡則竭力加勉此之謂自修故曰君子求諸己小<lb/>
人求諸人天下之人皆知自責以自修則皆得其理若<lb/>
<pb n="KR4d0490_WYG_004-10a"/>
但責人則皆失其理矣不可不慎也所以先儒有責上<lb/>
責下而中自恕豈可盡職分之戒昔年僕買温公家範<lb/>
于市有張姓者曰此部書不售二十年矣嗚呼此亦觀<lb/>
風俗之一端也若家範所言自祖及孫以至乳保各有<lb/>
言行為法此職分也曰然則當如之何曰夫子傳震之<lb/>
象曰洊雷震君子以恐懼修省當此震驚之際唯當畏<lb/>
天之威而自省察其身心過失急自修治而痛改之又<lb/>
推求向之過失之所由來而盡絶之或昧而不知者學<lb/>
<pb n="KR4d0490_WYG_004-10b"/>
問以明之或既知而行有未至者力行以實之葢人言<lb/>
行之失人猶得而尤之若夫心思幽隠之過惡人不得<lb/>
而知者惟自心與鬼神知之故曰為惡於明明者人得<lb/>
而誅之為惡於㝠㝠者鬼得而誅之可不懼乎曰如長<lb/>
平四十萬新安二十萬其中豈無為善之人耶但玉石<lb/>
俱焚亦古人之言也豈無其理哉曰奚止於是古固有<lb/>
比屋可封比屋可誅之言矣孟子謂富嵗子弟多賴凶<lb/>
嵗子弟多暴非天之降才爾殊也其所以陷溺其心者<lb/>
<pb n="KR4d0490_WYG_004-11a"/>
然也夫人心陷溺習以成風雖舉一國之人皆熏染如<lb/>
一生長見聞而不知其非不然何以詩有十五國風耶<lb/>
夫子首以二南而終以豳者又豈無意哉其旨深矣故<lb/>
善為國者必以正風俗為本也夫長平新安之人以為<lb/>
無罪不可殺降者為白起項羽言之也若於趙於秦論<lb/>
之則皆叛卒豈得為無罪哉若夫玉石俱焚之言以火<lb/>
之無别發其下文曰天吏逸徳則烈於猛火矣故分别<lb/>
而言但殲其渠魁若脅從者則罔治之非若火也鬼神<lb/>
<pb n="KR4d0490_WYG_004-11b"/>
聰明正直豈無知耶曰終疑有濫者曰思之痛心難盡<lb/>
言也於此只當斷定以天道與聖賢之言為决可信决<lb/>
不悞人且為善猶未獲福為惡更欲何望今遇此大變<lb/>
異只合深自恐懼修省唯恐悔改不及而禍變大至豈<lb/>
尚有疑惑工夫故曰吉人為善唯日不足也且為善而<lb/>
安富尊榮為惡而誅死禍賊此天理之正也若或反之<lb/>
則在君子為不幸小人為僥倖又先儒之言曰為善而<lb/>
得禍是善未積為惡而有福是惡未稔子將奚擇焉人<lb/>
<pb n="KR4d0490_WYG_004-12a"/>
果能自省察知其過惡將畏懼悔改之不暇何暇有疑<lb/>
人生短景日日改過遷善未知畢竟能得全其天之所<lb/>
賦與老而歸全否且孟子曰仁人心也義人路也舍其<lb/>
路而弗由放其心而不知求哀哉又曰仁安宅也義正<lb/>
路也曠安宅而弗居舍正路而弗由哀哉聖賢所哀為<lb/>
其良心已死也葢人與飛走不同處只為有此仁義禮<lb/>
智之心謂之良心若無此心則韓子所謂其貌則人其<lb/>
心則非者孫明復亦云人亦天地一物爾饑食渇飲無<lb/>
<pb n="KR4d0490_WYG_004-12b"/>
休時若非道理充其腹何異鳥獸安鬚眉人至於此則<lb/>
與物類何異可不哀哉嘗見故老教人曰換了你心肝<lb/>
者此雖俚語實於人有益真起死之神丹也曰聞之天<lb/>
地以生生為心而殺人如此何也曰自取之也天以陰<lb/>
陽五行化生萬物流行不息故生意無窮惟人得其精<lb/>
故最靈於物若善用其靈存心於義理則天之生意常<lb/>
在已身若不善用其靈專役於利欲遂生出私意欺偽<lb/>
百端皆與天道正相違背生生之理隔絶盡矣書云自<lb/>
<pb n="KR4d0490_WYG_004-13a"/>
絶於天又曰非天夭民民中絶命又曰非天虐惟民自<lb/>
速辜大<hi>原注疑作左</hi>傳曰妖由人興人無釁焉妖不自作人棄<lb/>
常則妖興正謂此爾葢天本只有生生正氣因人所為<lb/>
邪惡悖戾積此惡氣薰蒸雜亂則亦有乖戾惡氣也亦<lb/>
猶天地之氣不時則人病人之氣惡則病天地矣故人<lb/>
為善則與生氣流通為惡則與惡氣相感猶水流濕火<lb/>
就燥各從其類也如五福六極之類皆是也書曰天道<lb/>
福善禍淫曰作善降之百祥作不善降之百殃曰惠迪<lb/>
<pb n="KR4d0490_WYG_004-13b"/>
吉從逆凶惟影響豈欺我哉曰吾知所處矣生死修短<lb/>
一聴於天則此心虚靜有何憂懼曰此其粗者耳昔司<lb/>
馬牛問君子夫子曰君子不憂不懼曰不憂不懼斯謂之<lb/>
君子己乎曰内省不疚夫何憂何懼必日夜自察其思<lb/>
慮云為一一合理無曠人之職分則自然心廣體胖不<lb/>
知憂懼若有未盡善不合理者即是過惡安得不憂懼<lb/>
乎曰吾亦嘗自思所行亦無甚過惡只此平常用心亦<lb/>
可矣何必問學而為是紛紛也曰此猶所謂美芹子而<lb/>
<pb n="KR4d0490_WYG_004-14a"/>
樂炙背者不知天下有美於食芹樂於炙背者多矣人<lb/>
見西子而後歸憎其貌不覩大公不見自私之為小智<lb/>
不知禮義不覺物欲之害良心故先儒有言學者舍義<lb/>
禮則飽食終日無所猷為所事不過衣食之間燕遊之<lb/>
樂與下民一致夫人豈樂為下民哉溺於所習而不自<lb/>
知耳夫子謂性相近習相逺又曰君子上達小人下達<lb/>
葢言習也古人有行年五十而知四十九年之非者人<lb/>
若不知學不以禮義切己省察豈能自知非但見人之<lb/>
<pb n="KR4d0490_WYG_004-14b"/>
不同己者為非爾此之謂失其本心但不知不覺作一<lb/>
世惡人而死耳曰觀鄉里中亦有温恭不爭競是非者<lb/>
人皆稱善亦可矣曰此所謂資質美者更在學問以進<lb/>
之為聖為賢不可量也若只如此而已是夫子所謂鄉<lb/>
愿之人似有徳而非者故曰惡莠恐其亂苗也惡紫恐<lb/>
其亂朱也惡鄭聲恐其亂樂也惡鄉愿恐其亂徳也為<lb/>
其不知學問更不能進向上去只如此同流合汙閹然<lb/>
媚于世衆皆悦之自以為是以終其身而止于此有害<lb/>
<pb n="KR4d0490_WYG_004-15a"/>
聖賢大學之道也然則聖人所惡亦非天之所祐者也<lb/>
曰聞有言老而學者此亦無用之言也歟曰昔人言之<lb/>
矣日暮豈不秉燭乎猶勝坐于闇室之中也曰將死矣<lb/>
能一明何補曰夫子謂朝聞道夕死可矣雖有半日之<lb/>
生猶當聞道期不負此生為人猶勝虚生虚死與草木<lb/>
無異也曽子臨終以一簀不合禮必易之曰吾得正而<lb/>
斃焉斯已矣豈以將死任其非理耶曰觀世之學者必<lb/>
數十年而後有成吾旦暮人耳安得此光陰是可傷也<lb/>
<pb n="KR4d0490_WYG_004-15b"/>
曰不必如此昔有李初平欲從濓溪先生學先生曰公<lb/>
老矣無日子但每日來聴説話於是二年後有所得此<lb/>
或一法也若未至於老則茅容四十餘方學終亦成徳<lb/>
焉人莫不有神明用之當于其要往往於不𦂳要事搜<lb/>
訪須要得知及至己身一生為人一大事卻以為等閒<lb/>
傳所謂兹心不爽昏亂百度者可哀也哉曰自古地震<lb/>
多矣未有如子之説何也曰若有則不必説矣曰亦有<lb/>
與子説異者曰此所以言人必須學問也人不知學則<lb/>
<pb n="KR4d0490_WYG_004-16a"/>
聞人之言是與非莫能辨往往只被邪説惑亂引去聞<lb/>
正言則反疑矣夫子傳夬之九四曰聞言不信聰不明<lb/>
也程子曰夫過而能改聞善而能用克己以從義唯剛<lb/>
明者能之又曰剛然後能明柔則易遷失其正性豈復<lb/>
有明也故聞言而不能信者葢其聰聴之不明也書曰<lb/>
視逺惟明聴徳惟聰夫聞善言能信而無疑者聰明過<lb/>
人者也在子思之如何曰事天有道乎曰有孟子曰存<lb/>
其心養其性所以事天也詩云畏天之威于時保之人<lb/>
<pb n="KR4d0490_WYG_004-16b"/>
能常常兢畏齊栗如對君父如事鬼神則心不流蕩放<lb/>
去心既常存則能保守得天所賦之理完具不失順而<lb/>
行之不敢夾雜一毫己意即事天之道也詩曰不識不<lb/>
知順帝之則雖文王亦只如此餘則張子西銘詳之曰<lb/>
雖然吾將有禱也子姑為之辭余口授之曰坤靈震盪<lb/>
民物夭傷皆昏㝠多失於降衷致清寜有乖於常理遘<lb/>
此大警敢不痛懲誓除既往之愆敬迓好生之徳斯可<lb/>
也曰今日之言多矣不能盡記子盍為我書之遂書草<lb/>
<pb n="KR4d0490_WYG_004-17a"/>
廬中記荅人所問然難於命詞太俗則鄙俚為知徳者<lb/>
厭稍文則不學者惑畢竟無益雖病中時時改定終未<lb/>
能自愜也或謂余曰子之意誠厚然吾思之亦甚愚也<lb/>
夫人之生雖同得天之理以為性而亦有陰陽五行之<lb/>
氣以為形質理性雖同而氣質有萬不同者故曰清者<lb/>
智而濁者愚美者賢而惡者不肖今此愚且不肖者乃<lb/>
有生之初既禀得濁惡之氣既生之後又無賢父兄良<lb/>
師友教養之功又為風聲氣習之所驅染自襁褓無知<lb/>
<pb n="KR4d0490_WYG_004-17b"/>
之時已為紛華物欲放僻邪侈蠱惑至于少壯耆艾矣<lb/>
而乃欲一時言語文字間使其自知照了悔而改之不<lb/>
亦難乎又恐吾子重為人所怒也余曰子之言良是雖<lb/>
然古猶今也當聖賢之時豈無氣質不美之人豈不知<lb/>
氣習物欲之為害哉夫子曰有能一日用其力於仁矣<lb/>
乎我未見力不足者又曰仁逺乎哉我欲仁斯仁至矣<lb/>
孟子曰人皆可以為堯舜又曰中也養不中才也養不<lb/>
才故人樂有賢父兄也如中也棄不中才也棄不才則<lb/>
<pb n="KR4d0490_WYG_004-18a"/>
賢不肖之相去其間不能以寸周子曰人有不善則告<lb/>
之不善且勸曰庶幾有改乎斯為君子又曰聞人有不<lb/>
善則曰人孰無過豈知其不能改改則為君子不改為<lb/>
惡惡者天惡之彼豈無畏耶焉知其不能改故君子無<lb/>
不愛且敬焉朱子釋之曰告之以不善者恐其不知此<lb/>
事之為不善也勸之改者恐其不知不善之可改而為<lb/>
善也夫聖賢豈不知氣質物欲之為害己欲達而達人<lb/>
推己及人仁之方也明徳新民大學之道豈有棄人於<lb/>
<pb n="KR4d0490_WYG_004-18b"/>
惡耶其變化之葢有道矣如百姓不親五品不遜帝舜<lb/>
則使契為司徒敬敷五教又使夔典樂教胄子以防其<lb/>
失夫子言生而知之者上也學而知之者次也困而學<lb/>
之又其次也困而不學民斯為下矣子思言人一能之<lb/>
已百之人十能之巳千之果能此道矣雖愚必明雖柔<lb/>
必强藍田吕氏解曰君子所以學者為能變化氣質而<lb/>
己徳勝氣質則愚者可進於明柔者可進於强不能勝<lb/>
之則雖有志於學亦愚不能明柔不能立而巳矣夫以<lb/>
<pb n="KR4d0490_WYG_004-19a"/>
不美之質求變而美非百倍其功不足以致之今以鹵<lb/>
莽滅裂之學或作或輟以變其不美之質及不能變則<lb/>
曰天質不美非學所能變是果於自棄其為不仁甚矣<lb/>
凡此聖賢大儒所以教人言雖異而㫖則同而呂氏尤<lb/>
切故詳著之葢氣質習染時尚物欲數者維變化氣質<lb/>
為難然既能真識徳性之正自能覺其氣質之偏於日<lb/>
用動靜語黙間事事力變之則是天理之正所謂非禮<lb/>
勿視聴言動一日克己復禮吾身過失皆可一舉盡掃<lb/>
<pb n="KR4d0490_WYG_004-19b"/>
除矣譬如雲霧陰曀雖甚厚疾風烈日豉蕩消鑠之豈<lb/>
有天宇不能清齊首耶要在致知力行篤志無怠而已<lb/>
至於為人所怒則非愚之所能苟免也雖然十室之邑<lb/>
必有忠信如聖人者儻使見此説或能感動奮發而有<lb/>
以變於前而善其後者焉則於國家化民成俗之美豈<lb/>
無萬一之助耶<lb/>
　　　跋周文矩校書圖<lb/>
右題曰周文矩校書圖案劉道醇宋名畫評文矩建康<lb/>
<pb n="KR4d0490_WYG_004-20a"/>
句容人仕南唐李煜為待詔善車馬人物子女用意深<lb/>
逺於繁富尤工與蒲師訓黄筌父子孫知微孟顯同列<lb/>
並在妙品中圖凡八人皆唐衣冠三僮子前三人與胡<lb/>
僧對坐朱衣者持梵夾讀僧屈指為數物狀衣緑者指<lb/>
左黄衣者拱手皆有談説似是為文事者中二人偕立<lb/>
童子磨墨一則憑曲松而言若口授其意一則據石左<lb/>
執巻右秉筆而掌其頤若思櫽括其意而將為書者後<lb/>
二人坐石上共執巻一讀而指其文一仰而若有所思<lb/>
<pb n="KR4d0490_WYG_004-20b"/>
者此卷藏故經歴李君長卿家有年矣今乃孫凝仲袖<lb/>
以示余欲究其事實未暇也留已乆遂歸之且備記之<lb/>
他日或有所考併書於此以詢諸博雅君子求其所謂<lb/>
深逺之意云皇慶癸丑涂月中澣蕭某書<lb/>
　　　祭雷孝述文<lb/>
維至元二十八年某月朔日蕭某告于秀才雷生孝述<lb/>
之靈嗚呼我方抱中殤之悲而重聞孝述不起疾嗚呼<lb/>
何以為情乎前月末見子羸頓雖若可憂者然猶謂子<lb/>
<pb n="KR4d0490_WYG_004-21a"/>
年方少氣方生長或者雖困將不害乎且以經歴君淳<lb/>
徳所芘伯靜兄餘慶所鍾孝述其將良已乎况孝述之<lb/>
慈良敏達可與進徳天既生之必將有以成之寜遽止<lb/>
于此乎既而友子唁子回則云日能食半碗許矣當是<lb/>
時我方健羨仲介兄弟視䕶之勤而痛恨我之為人父<lb/>
母而不能盡其道也二十五日之夕寛甫書來慰我其<lb/>
末乃報孝述之凶驚怛失聲哭諸寢門之外嗚呼寜遽<lb/>
真有是耶我之疎愚不知憂畏每如此耶抑㝠㝠之中<lb/>
<pb n="KR4d0490_WYG_004-21b"/>
神化固莫測耶所謂栽者培之傾者覆之復何説耶豈<lb/>
人事或不偶耶將孝述夙所受耶是則所謂命耶否耶<lb/>
嗚呼世道多難同志凋落苗者不秀秀者不實悠悠蒼<lb/>
天此何心哉嗚呼屬余具食吉月以拜左右之為殤女<lb/>
來者不得往哭孝述之柩且慰汝尊長之哀負此存殁<lb/>
既慚既痛知將葬子於後之四日期于此視汝入土以<lb/>
為永别奠以告子庶亮我心尚饗<lb/>
　　　祭周介夫文<lb/>
<pb n="KR4d0490_WYG_004-22a"/>
維延祐三年嵗次丙辰十二月己巳朔四日壬申友人<lb/>
某等謹以清酌柔毛之奠致祭于故從事周君介夫之<lb/>
靈嗚呼介夫行人所不能行好世所不能好脫棄方亨<lb/>
之仕罄竭因心之孝孔顔曽思之謨訓虞夏商周之典<lb/>
誥趣味淵旨辭義雅奥諷詠若建瓴而琅琅窮格見天<lb/>
心之浩浩貴義輕財有犯無校恤人以惠愛為常居官<lb/>
以亷勤自效謂造化之弗僣汔康寜而耋耄何期一往<lb/>
而弗還不見年髙而徳邵嗚呼民物憔悴人財彫耗如<lb/>
<pb n="KR4d0490_WYG_004-22b"/>
斯吉士之無年何乃旻天之不弔觴豆雖陳莫論乆要<lb/>
從茲永别以終天能不長號而痛悼尚饗<lb/>
</p>
<p>
</p>
  </div>
<div>
                <head>勤齋集卷五</head>
    <p>
<pb n="KR4d0490_WYG_005-1a"/>
欽定四庫全書<lb/>
　勤齋集卷五　　　　　　　元　蕭㪺　撰<lb/>
　　五言古詩<lb/>
　　　偶成<lb/>
古鏡徹肝膽嫫母難為顔桂枝苦樛結直士不可攀小<lb/>
草有逺志結根在深山寄謝荷蓧翁聊放斤斸閒<lb/>
　　　錢屯田府送滏陽趙天麒歸養<lb/>
之子來關西尊親留山東眷戀豈不勞五鼎志未充幸<lb/>
<pb n="KR4d0490_WYG_005-1b"/>
從兩賢游獲聆古人風内外别重輕學問道孝忠中宵<lb/>
膝下夢明發歸興濃寄聲為徴言逌然發我容覿面或<lb/>
不親千里風期同利欲劇膠漆孰能奮髙蹤菽水可盡<lb/>
歡况乃滫瀡豐君子愛方寸勲業雲浮空任重欲道逺<lb/>
期爾善初終<lb/>
　　　贈張竒童<lb/>
聖學久不作美士㡬空老藝文聲利間身心若為好造<lb/>
物或靳之寧馨焉用早神駒萬里氣整轡遵大道<lb/>
<pb n="KR4d0490_WYG_005-2a"/>
　　　送熈正妻兄宣撫順元<lb/>
開歲屬凝沍幽潜未昭蘇念君夷徼行旅懷曷由舒雖<lb/>
為君家甥情好實天屬傷哉異出處㑹逺别恒速負痾<lb/>
抵京闕方欣暫留連王事不可緩遑恤道路捐生離古<lb/>
云悲而况今若此虚名來實患乃復先哲恥天家我何<lb/>
補逺人予能懷遹觀惠永寧順元與之偕過家語妻子<lb/>
若箇青山深洪恩釋病翼終焉渺雲林<lb/>
　　　寄㢘承㫖<lb/>
<pb n="KR4d0490_WYG_005-2b"/>
嗟余晚聞道寡昧莫與儔學農且無成而敢玷士流下<lb/>
問脫有人披簡副所求何以佐司成將貽君子羞<lb/>
　　　劉君寳植檜<lb/>
珠璣飾翠葢季孟松柏間雨露長新枝斤斧困舊山傷<lb/>
彼菁莪詩千載不復還君其保玉體育材濟時艱<lb/>
　　　題伯時馬圗<lb/>
茂陵好竒才未㡬輙殺之爰其御馬際乃得休屠兒社<lb/>
稷屬四臣翕叔獨無疵多岐果䘮真不若求天資<lb/>
<pb n="KR4d0490_WYG_005-3a"/>
　　　周謙夫職貢吐綬雞因為題賦以送<lb/>
南山有珍禽向日吐竒彩紛綸衆色具煥爛羣目駭須<lb/>
臾復斂閟榮耀不常在如何組綬者屬意異真宰<lb/>
　　　蔡道者歸江陵<hi>原注月間月湖之弟</hi>
道人索我詩不知將底用但云難㑹面明發適雲夢水<lb/>
月本自閒何乃爾倥偬相見只論心是可詩以送<lb/>
　　　小女<lb/>
小女年十三風骨頗自清隨意作粧束便有林下情見<lb/>
<pb n="KR4d0490_WYG_005-3b"/>
爺困垂頭佇立思屏營飄然過我去颯爾清風生<lb/>
　　　四月八日張閏甫林居燕集明日寄謝<lb/>
芳節聿云邁之子有嘉招杜曲多勝跡兹焉謝紛囂前<lb/>
山羅峻屛後山鬱岧嶤廻潭䕃古木溪流㵼青瑶美樾<lb/>
席長筵穆穆來清飇即此冲襟適而况豐酒殽新荷動<lb/>
游魚髙栁初鳴蜩竹林有官守蛙吹無征徭坐久窮源<lb/>
泉珠琲累累跳波神勿爾劇我豈夫婦蕭攀躋出林杪<lb/>
頓覺人境超翩翩六七子亭亭各清標晤言雜善謔既<lb/>
<pb n="KR4d0490_WYG_005-4a"/>
醉仍相邀生平丘壑姿㤀機狎漁樵爭席猶未肯勉矣<lb/>
鉏吾驕歸途念勤厚報以新詩謡<lb/>
　　　新嘉議壽八十<lb/>
發袠覽貞辭驩然失衰疾藹藹慈祥氣馥馥芝蘭室聖<lb/>
代孝治源先生醫國術考槃且莫歌尚父鷹揚日巫賢<lb/>
昔有陳千古配祖乙願言告猷裕於以贊勤恤髙蹤詎<lb/>
長往蘭芽復秀出善醫與善計咸曰今鮮匹勉矣行所<lb/>
聞南董方佇筆<lb/>
<pb n="KR4d0490_WYG_005-4b"/>
　　　四月一日小酌興慶池上畸亭翁命以江上被<lb/>
　　　花惱不徹分韻賦詩五言得惱字<lb/>
朱明受謝初未厭青春好鶯聲何處來喚我東城道瑞<lb/>
靄鬰嘉林光風汎瑶草逍遥池館清爛漫芳樽倒滄波<lb/>
滌塵慮大地入幽討聫翩六七子南金照和寳宗匠斫<lb/>
雲公健筆摛華藻雄辭撃包蒙溟漲吞潢潦思風吹言<lb/>
泉無復為詩惱竒險破鬼幽突兀奪天造人生慳百歲<lb/>
快意豈常保今者不盡歡誰與傾懷抱牛毛身外慮一<lb/>
<pb n="KR4d0490_WYG_005-5a"/>
醉徑可掃君看秉燭詩莫促歸騘早<lb/>
　　　寄題任東卿訥庵<lb/>
行繇言大難言以難為訒口給見屢憎維訥於仁近元<lb/>
聖詎吾欺千古昭明訓慥慥任隠君勇退中流迅衡茅<lb/>
扁訥庵身道相與殉作歌豈小補儇佞亦思奮相望邈<lb/>
山川十載勞芳訊披雲杳無期因風致多問<lb/>
　　　孝顯堂<lb/>
宗周孝友家千載慶未已孝顯克繼序詠歌已盈耳榮<lb/>
<pb n="KR4d0490_WYG_005-5b"/>
親在騰芳兼善貴成已尚口或貽羞庭訓亮及此㑹見<lb/>
德星褒式表髙陽里<lb/>
　　　孝安堂<lb/>
美哉風化墟周南有遺化賢哉石氏母髙節等嵩華嫠<lb/>
居撫二稚誓言保桑柘夜績手拮据晝哭嗌為嗄力貧<lb/>
資兒學食荼謂如蔗天運有窮通流光迫晨夜之子悉<lb/>
能賢讀書事耕稼滑甘為母欲和柔以之藉兩婦饋堂<lb/>
上九孫戲堂下熈熈一堂春無冬亦無夏户册即實録<lb/>
<pb n="KR4d0490_WYG_005-6a"/>
鹿泉豈褒借郕侯言孝養致敬安未暇乃今所皆能黨<lb/>
里旣驚詫願言篤有終川流貴無舍<lb/>
　　　安庭實經歴損齋<lb/>
靈臺湛晴空物欲劇奔騖損人以復天千聖同一趣主<lb/>
一欲斯寡無我又奚怒進减及其盈三德又殊賦恭惟<lb/>
魯叟嘆始覺向長固欹器戒持盈而何廢挹注寥寥向<lb/>
千載莾莾榛此路奪攘饜巳私覆溢昧侯度三肅齋中<lb/>
人愛之莫可助<lb/>
<pb n="KR4d0490_WYG_005-6b"/>
　　　夏夜有懷畸亭翁<lb/>
隣笛叫明月懷人割中腸怳忽欲命駕猶期揖容光丘<lb/>
山與華屋夢斷海生桑臨風一浩歎辭短哀甚長<lb/>
　　　送甥翼漢史之行<lb/>
歲晏氷雪稠路永山嶻嶭奉檄子當行我懷愁觸撥爾<lb/>
行見我姊母子笑喧聒我今乃無母念之心若割牧民<lb/>
如牧羊凡百愼笞喝一朝或鋌走何以免鞭撻况彼亡<lb/>
命徒尤爾費檢括王家豈乏此僥倖庻可遏汝往善為<lb/>
<pb n="KR4d0490_WYG_005-7a"/>
之勿或致乖刺人生少合幷眞若弦與筈今者不盡言<lb/>
惓惓何由逹衣莫求鮮麗食莫厭疏糲失志毋刺促得<lb/>
意毋軒豁百年憂樂半天運有旋斡人或昧此機患至<lb/>
如俯掇斯言乆當喻勿遽謂迂闊因風數寄聲慰此長<lb/>
饑渴<lb/>
　　　送韓德剛赴鞏府辟<lb/>
學巳有淵源行已寡悔尤殊才不久屈同氣還相求髙<lb/>
歩豈易量長吟方欲愁儒冠未策勲行當換兠鍪<lb/>
<pb n="KR4d0490_WYG_005-7b"/>
　　　題白逸民行齋<lb/>
堂堂潁陽侯所尚存諸外干禄與問行夫子悉正對逸<lb/>
民負逸氣行齋見圖繪何以忠告之願守書紳戒<lb/>
　　　寄石仲璋尚書<lb/>
英英大司馬雲巾嘗拜辱及聞即明陟未克馳賀牘侯<lb/>
公有嚴命烏敢遽徃復因君致多謝鄭璞元非玉<lb/>
　　　臨流賦詩圖<lb/>
負痾觸隆曦殿屎伏嚴景空然蔑補報索米恒耿耿邈<lb/>
<pb n="KR4d0490_WYG_005-8a"/>
矣乘化翁髙躅孰可並繪事一起予終曉不能靜<lb/>
　　　送公邁<lb/>
冬温苦為癘長幼無孑遺百憂攪中腸况聞子言離人<lb/>
生事如髮此别歸何時留贈華佗帖重感懷古思<lb/>
聞古大學功一皆用其極必具聖賢質又盡平生力雖<lb/>
云莫我知或有不豫色遺澤被無窮豈在髙官職<lb/>
殷勤重來别是夕當元夜村鼓敗人思作詩良未暇惄<lb/>
焉心如擣孤燈耿書架猶多未見書子去何由借<lb/>
<pb n="KR4d0490_WYG_005-8b"/>
　　　送趙彦卿<lb/>
新陽敷德澤萬物氣方吐友生事行役觸撥别離苦向<lb/>
也惠安政到今民歌舞調官復何之懸知又南土何當<lb/>
占一㕓爰以得我所<lb/>
　　　題方氏得雄卷<lb/>
聞君亦齊産未面心已親况脫貴驕累澹然守吾真徳<lb/>
人豈無後宛焉掌珠新要當成大器之無奚足陳<lb/>
　　　送潘獻臣<lb/>
<pb n="KR4d0490_WYG_005-9a"/>
冰雪滿天地人行背南鴻中臺有嘉招云胡太怱怱枉<lb/>
駕索贈言常談若為功喧寂從兹異尊酒何人同<lb/>
　　　送王君道<lb/>
周詩三百篇元聖垂世楷勸懲發眞心炳炳無幷猥云<lb/>
何百代下隨意變蕕茝澆醇而斵觚豈弟生塊磊温柔<lb/>
敦厚教於斯果安在千唱復萬和喧豗劇雷駭鼓舞行<lb/>
橫騖徼倖死不悔其流生禍然夫豈詩之罪雍翁大雅<lb/>
人談經今永罷哲嗣忽壯遊訪舊淚欲灑驅車向金臺<lb/>
<pb n="KR4d0490_WYG_005-9b"/>
寜不弔郭隗頗聞古昔言禮義譬醯醢人有懐昏姻萬<lb/>
事悉瓦解外内相重輕窮通奚足痗思後貴愼初愚言<lb/>
智所采<lb/>
　　　送李之晦<lb/>
疾風起中秋吹此長恨端友生别我行留詩感陳根吾<lb/>
甥君姨弟實維得齋孫與子每偕來視友知子賢慨焉<lb/>
念存沒倍益離别酸六卿職阜成其屬諒為難隴憲愼<lb/>
所辟子豈富貴牽老親困三鼎清俸資餘泉神京桂玉<lb/>
<pb n="KR4d0490_WYG_005-10a"/>
愁難發㢘士歎願言保方寸勿為橫流昏<lb/>
　　　送楊仁傑<lb/>
與子相為甥倐忽四十年大化不停冶稚齒成華顛囘<lb/>
首感存殁相看兩凄然我病卧衡門君行戍極邉一别<lb/>
一衰老人堪幾離筵此行亦良苦冰雪滿山川君恩㑹<lb/>
須報金節煌煌懸我非贈言者情話當一宣羌渾風沙<lb/>
地尚愼食與眠世途足機穽人心有戈鋋象有齒而焚<lb/>
膏以明自煎忘言意愈適不飲體自便孫武善言兵仁<lb/>
<pb n="KR4d0490_WYG_005-10b"/>
義行機權為學無早晏力行以為先刮目看豹變何時<lb/>
復言旋<lb/>
　　　送馬季卿<lb/>
之子征車發首路麗山隂政爾盍簮樂坐使增悲吟嚴<lb/>
君阻定省東南控喉襟縹緲望白雲孺慕不自任游子<lb/>
半月程慈闈萬里心長亭一巵酒此意江海深新凉燈<lb/>
火盟何當重來㝷<lb/>
　　　霅城錢氏畫折枝梨花<lb/>
<pb n="KR4d0490_WYG_005-11a"/>
大谷有嘉種飣坐冠榛栗芳甘滌煩毒養賢代鼎食隂<lb/>
精蓄造化一發移歲律緗帔麗朝霞香雲藹晴雪畫史<lb/>
誰折贈繁枝冩生質云何以春華而乃廢秋實衰疾固<lb/>
多感撫卷三歎息<lb/>
　　　墨竹<lb/>
物態有枯菀桃李隨春殘此君異其禀抱節老嵗寒風<lb/>
雪霜露雨榮悴亦變遷復不如墨君長年鬱盤盤天地<lb/>
㑹有壞矧伊寜獨完但能存此詩此竹無窮年<lb/>
<pb n="KR4d0490_WYG_005-11b"/>
　　　贈鏡機子<lb/>
夀卿明敏資丹青聊適意蠟屐與揮鍜未覺累髙致妙<lb/>
處固有在形似抑其次君看造化筆衮衮生萬彚擇術<lb/>
古所慎藝成當撥置螢窓積舊書家世要卿記<lb/>
　　　送石郎中<hi>原注仲温以公事之京師人謂其有長往之意故以拙惡釋之</hi>
杪春渴時雨沈憂萃中襟新知復言别作惡那能任世<lb/>
故巧相違滔滔古猶今行止貴時中清和非所欽二頃<lb/>
詎可無倦翼知舊林西周厥田美溪山極清深他日此<lb/>
<pb n="KR4d0490_WYG_005-12a"/>
優游胡然有遐心<lb/>
　　　寄上薛郎中<hi>正之</hi>
長安有賤子狷介仍木訥倔彊背時利曾不厭糟麧為<lb/>
學少師承窮年恒矻矻平生子陳子蓬心資剪伐時亦<lb/>
接杯酒清晤坐深樾每日言薛公於余比蛩蟨氣岸與<lb/>
我同言議更英發法當正王度玉立侍金闕於今卧衡<lb/>
門仰空書咄咄間以筆墨戱風雷入撞捽髙出溟涬上<lb/>
幽入造化窟岐陽匪螭蟠大鯨偃溟渤爾能掃其門金<lb/>
<pb n="KR4d0490_WYG_005-12b"/>
丹換凡骨塵縁上繳繞歲月坐飄忽畸亭巳飛仙自分<lb/>
黃埃沒今晨辱嚴命一聼凛毛髮雲霧不易披川塗阻<lb/>
超越三薰裁短章式代下風謁他時不棄擲庶得補黥<lb/>
刖<lb/>
　　　趙左丞出示其先相君挽歌詞命追賦<lb/>
忽忽經天日滔滔逝川水哀哀蓼莪痛愴愴霜露始世<lb/>
故安可窮危機諒難履蕭蕭白楊路千古同一軌雖則<lb/>
古所同天性曷能巳云何慰永慕令德播清美<lb/>
<pb n="KR4d0490_WYG_005-13a"/>
　　聫句<lb/>
　　　雪夜聫句<lb/>
王城何喧闐人事苦紛糾<hi>飛卿</hi>登髙期五載屢歎失重九<lb/>
<hi>㪺</hi>及兹今日游乃陪諸君後<hi>文振</hi>山雲釀層隂急雪暗林<lb/>
藪<hi>士光</hi>龍公詫竒巧六出碎瓊玖<hi>從善</hi>何人醉擁貂有客行<lb/>
印拇<hi>㪺</hi>豐穰眞有兆潤澤到南畆<hi>士光</hi>糢糊增丘陵浩蕩<lb/>
匿瑕㻈<hi>從善</hi>狂笑山隂興清讓㶚陵叟<hi>士光</hi>小集慰情親危<lb/>
登怯衰朽<hi>飛卿</hi>古洞春意融髙岸雲氣厚<hi>文振</hi>短日阻竒觀<lb/>
<pb n="KR4d0490_WYG_005-13b"/>
長檠破深黝<hi>㪺</hi>留連蘭友情瀲灔瑶觴酒<hi>文振</hi>爐烟輪囷<lb/>
上梅馥斷續有<hi>士光</hi>密竹聼繁聲前山應白首<hi>文振</hi>寒烏巳<lb/>
定棲饑虎時一吼<hi>㪺</hi>初謀一日歡定作再夕久<hi>從善</hi>歌杜<lb/>
感伶俜維駒舒懮受獻酬忘賓主辨析慎然否<hi>㪺</hi>名<lb/>
談亦間發疑義得詳扣<hi>從善</hi>既趨正大途肯使聲利誘<hi>㪺</hi>
齋心樂一簞折腰鄙五斗<hi>士光</hi>固非長夜荒庻免具眼醜<lb/>
<hi>文振</hi>餘波及聨句思苦心欲嘔<hi>從善</hi>安得言湧泉但覺箝在<lb/>
口望月將轉申聼雞巳過丑今夕喜盍簪明朝惜分手<lb/>
<pb n="KR4d0490_WYG_005-14a"/>
何當追雅集村村有花柳<hi>並㪺</hi>
　　七言古詩<lb/>
　　　立春後五日中夜始雪抵曉無寐擬歐公在潁<lb/>
　　　詩律奉寄從善文振寛甫舜舉諸友好且約同<lb/>
　　　賦<lb/>
夢覺初聞掺窻紙拊几止之疑䑕子斯須復作巳驚心<lb/>
開門見雪可勝喜鴻濛天地還一氣浩蕩洗空方未巳<lb/>
墻隅先集己成堆平地半融應及指囬風灑面不鳴樹<lb/>
<pb n="KR4d0490_WYG_005-14b"/>
落日甘寒忽無滓泠然内熱頓蘇醒兩骭相圍還擁被<lb/>
冥搜未就興氲氲時一窺牖恐中止今年夏旱失西成<lb/>
不雪來麰復何恃况兹羊馬暴終冬官縱不訶天聼邇<lb/>
豐年作兆尚来兹癘氣且先銷眼底人生苟活即多幸<lb/>
敢歎後時傷巳死終然墮牀成一笑敢議昔賢折屐齒<lb/>
天王所樂在得賢賢相樂在萬物理但得康寧免凍餒<lb/>
野夫之樂無加此<lb/>
　　　昨承從善文振寛甫同賦雪詩復次韻奉謝<lb/>
<pb n="KR4d0490_WYG_005-15a"/>
新詩百讀毛生紙竒特今誰若三子文章有神來有兆<lb/>
怪底頻占烏鵲喜鏗鍧金石隱四壁幾欲賡載還復己<lb/>
可憐操斧對般倕愧汗淋漓仍血指憶昨冬温惱貧病<lb/>
藥裹屢空煎及滓浩然一雪惠無邉吾與萬生均所被<lb/>
熱中為祟得少間笑傲歌謡遂無止那知巳霽變恒燠<lb/>
靣腫頭瘍復誰恃姚君神交若同氣室雖逺予人則邇<lb/>
珍丸絡繹走急難起余長㓜黃壚底人言昏宦情欲始<lb/>
兩者幸無灰巳死生子但如田舍兒自可囂囂沒吾齒<lb/>
<pb n="KR4d0490_WYG_005-15b"/>
春光爛漫百鳥語我獨愁思紛不理伸眉一笑豈徒然<lb/>
微詩之力不及此<lb/>
　　　送蘇德威經歴<lb/>
君不見丹山之鳥曰鳳皇九苞竒質聲鏘鏘平生夢想<lb/>
不可見飛來四海生輝光蘇君之德五色章簿領棲遲<lb/>
聊晦藏胷中一塌羲皇地寒暑迭代無炎凉俶裝北首<lb/>
烏延道舉酒酌君君盡觴明日相望天一方梁山萬疊<lb/>
青茫茫<lb/>
<pb n="KR4d0490_WYG_005-16a"/>
　　　勉都幹權君<hi>并序</hi>
　　　　都幹權君明醫相之術相與浮江淮握手逾<lb/>
　　　　月言論豪放世罕識之者亦隱於技耳賦詩<lb/>
　　　　以勉之<lb/>
長安城中豪俊林錦韉玉勒馳駸駸入門朱粉誇妙麗<lb/>
出門青紫爭浮沉東家問醫西問相君獨燕坐鈎其深<lb/>
氷眸一睨窮逹判刀劑不許寒暑侵長安城外天隂隂<lb/>
行人駐馬為悲吟髙墳崔嵬葬白骨安得不死腰黃金<lb/>
<pb n="KR4d0490_WYG_005-16b"/>
世間萬事何足恃禍福倚伏常相㝷渠儂自愚君自巧<lb/>
誰肯一笑忘華簪蜀人賣卜嚴君平垂簾閉肆窮古今<lb/>
逢人但説忠與孝自有逹者能知音察形察色君所解<lb/>
直須洞燭賢愚心屈伸壽夭亦命爾公平正直神所欽<lb/>
　　　送姚伯玉赴闕<lb/>
皇穹大德唯生生民中絶命百厲并聖神教之若其恒<lb/>
多寡裒益一於平維古禆化今自營玉文絶出天與能<lb/>
六籍羣方粲日星一以御萬成有經旁蒐品物入擣烹<lb/>
<pb n="KR4d0490_WYG_005-17a"/>
廓摧氛翳通眞靈芳譽籍籍騰紫清雲駕渺渺翩上征<lb/>
視色祝由君自精舍粱肉其將何慿以身喻國庻易聆<lb/>
安得憂其所可矜去矣壽域開八紘<lb/>
　　　送焦君美從單帥撫西南夷<lb/>
天書夜下雷風馳大賢暫屈安坤維坤維小域羅羅斯<lb/>
從古以降羈縻之倔强則討懷則綏往將膏澤摩瘡痍<lb/>
懸知老稚相扶擕跪陳牛酒語嗢咿天王提封西南陲<lb/>
孰敢妄意論雄雌曩時波斯利吾貲發摘邉釁生瑕疵<lb/>
<pb n="KR4d0490_WYG_005-17b"/>
貨自地出何惜為但恐孫子成係累黔驢一鳴計巳卑<lb/>
堂堂何足勞王師自甘霜雹摧枯萎豈意腐朽含華滋<lb/>
呼舞拜荷天子慈從此鼓腹春熈熈英髦衮衮隨旌麾<lb/>
盡道焦子尤瓌竒事君行已君自知臨歧把臂夫何辭<lb/>
贈之以棗副以龜雙親素髪蕭蕭垂可堪魂夢飛天涯<lb/>
　　　寄子誠從善<lb/>
旱饑荐作興民譌流離孰得安其家癡頑堅卧對丘壟<lb/>
宴坐况復書盈車食無精粗皆天物能致不死皆可誇<lb/>
<pb n="KR4d0490_WYG_005-18a"/>
玉盤珍羞錯海陸生類有極饞無涯細糠火餠入健啖<lb/>
嚼成快馬行深沙美如冠玉未屬厭乃今放飯寜非奢<lb/>
雨餘春韭脆無滓闌干苜蓿烹柔嘉大庭遺經可久食<lb/>
聖神德澤何其遐既不能為鳥來儀聖明世又不能為<lb/>
獸屹爾撞憸邪素餐草木且深媿敢論索米遊京華<lb/>
　　　寄飛卿<lb/>
枉山枉水昔未到乃今思之如故園德人在彼忽經歳<lb/>
神馬想亦終南奔一尉東南二千里蹣跚勃窣何如耳<lb/>
<pb n="KR4d0490_WYG_005-18b"/>
每同陶鄭對壺觴矯首長歌沅有芷蹇予蹤跡更堪論<lb/>
碎却田家老瓦盆三雛索莫陪枯衲藥褁猶然不離身<lb/>
天生我材既樗散壽夭榮枯何足筭安得奮飛在君傍<lb/>
一笑夜語雞聲斷<lb/>
　　　紀夢<lb/>
夢中父疾自漱裳呼母不見僮強梁走歸感畏趨侍傍<lb/>
覆面起席驅蠅忙扶父藉褥蠅愈夥拂之不飛身下多<lb/>
承命掃將飼羣豕蘧然空有淚滂沱<lb/>
<pb n="KR4d0490_WYG_005-19a"/>
　　　夀某母<lb/>
華年秉義不樹蘐耄期雍容蘭五蕃人皆歆羡五福備<lb/>
那究一德通乾坤誰思彤管與細論凛然可使薄俗敦<lb/>
君不見闗雎化行出麟趾義生禮作今其始<lb/>
　　　康樂堂為韓氏題<lb/>
天家為羅亦為媒大開明堂致羣才小臣踈鄙胡為哉<lb/>
海角松楸杳何許霜露明粢薦無所方寸晨昏割酸楚<lb/>
百憂耿耿新詩披羡君康樂勤夢思增余卒歳風秓悲<lb/>
<pb n="KR4d0490_WYG_005-19b"/>
　　　寄答王眞卿贈草書歌并棕竹杖<lb/>
多君兩蜀獨鷹揚詩印髙提四十霜應住浣花濯錦傍<lb/>
飲芳食菲錦為腸天風飛堕雲錦章字字奪目騰光芒<lb/>
中有龍蛟夭矯長宛如樂譜含宫商野夫不覺喜欲狂<lb/>
快字凌紙雲烟翔一笑大勝濡首張劒舞何待公孫娘<lb/>
奈何筆墨成膏肓<lb/>
　　　為韓氏題夀康堂<lb/>
韓母吾知有隂德神理昭然斯可質不爾康彊富貴身<lb/>
<pb n="KR4d0490_WYG_005-20a"/>
誰能三萬三千日公侯衮衮更何如晝錦寜馨奉起居<lb/>
羣表兩分金虎節東床吏隱猶銀魚直使黄金髙北斗<lb/>
欲似君家還得否孫曾矯笑滿階庭母子熈熈俱白首<lb/>
烹龍為炙玉為漿銀屛繡几凝清香緩舞安歌千萬壽<lb/>
一堂和氣何慈祥天下此歡眞第一天長地久那終極<lb/>
多君致樂能及時人間何限枯魚悲<lb/>
　　　陳受之舟虛亭<lb/>
洛人陳天禄受之與物無競恒熈怡其中洞然信靡疑<lb/>
<pb n="KR4d0490_WYG_005-20b"/>
逆旅代耕聊逶迤一㕓秦東亭北陲有屋深長如穹龜<lb/>
左右花竹環窻扉延我侯生同宴嬉扁以舟虛僉曰宜<lb/>
韓侯因為求箴規維木中虛可乘危載以百物窮天涯<lb/>
維人中虛可從師學焉眞與賢哲期雖有好者乏所資<lb/>
若子政合勤於斯朅來徴文題以辭往取作者相嘲嗤<lb/>
　　　謝李居仁仲堅昆季贈象管<lb/>
君不見漢晋已降文物亨麟角象齒封管城君不見六<lb/>
朝湘東平巨盗特以黃中表忠孝黼藻皇猷推有唐雲<lb/>
<pb n="KR4d0490_WYG_005-21a"/>
章煥發惟文皇名家奕葉驚海外解驅犀象惟歐陽自<lb/>
兹千載神物藏後來繼之有元章我生苦後用葦竹坐<lb/>
思象管成膏肓仙李塤箎辭俱美子文為贈紋如綺端<lb/>
圓瑩滑尺許爾便覺千鈞入吾指變化縱横若有神方<lb/>
圓囘合皆天眞世論輕便傳逸少千載恍惚空疑人人<lb/>
生尤物翻成累聖哲丁寜憂䘮志阿堅何日復歸來據<lb/>
德依仁共從事<lb/>
　　　子明劉弟奉使南行兼促乃兄歸裝<lb/>
<pb n="KR4d0490_WYG_005-21b"/>
新正肇淑氣芳氣殊菀結星郎佩明教候禳走江浙寳<lb/>
奩香一瓣懇為蒼生爇力疾賦民勞長歌為子别聞佛<lb/>
有神力慈愛尤所切可能獷為良於焉息喋血可能土<lb/>
為金於焉息饕餮癡者可能慧恚者可能悅可能貞不<lb/>
淫可能政無譎國祚永無疆斯民皆耄耋神功政可運<lb/>
夢卜勞濬哲兹任諒非輕行矣致禋㓗戒飭况有命勉<lb/>
哉無玷缺秋風蕭颯動江臯念子鴻雁歸飛勞團圞閉<lb/>
户學餔糟儻來富貴眞鴻毛<lb/>
</p>
<p>
</p>
  </div>
<div>
                <head>勤齋集卷六</head>
    <p>
<pb n="KR4d0490_WYG_006-1a"/>
欽定四庫全書<lb/>
　勤齋集卷六　　　　　　　元　蕭㪺　撰<lb/>
　　五言律詩<lb/>
　　　送濁玉甫赴畨陽鎮軍府幕<lb/>
濁子江南至劉生墓已苔十書九不到再去幾時廻幕<lb/>
府傾髙議安輿恃老萊經過釣臺下為我一揮杯<lb/>
　　　繼韻憫雨<lb/>
為農仍惡歳何以豁襟顔狠暑工為虐驕雲不出山禋<lb/>
<pb n="KR4d0490_WYG_006-1b"/>
雩那有聽造化頓疑閒三歎瞻雲漢吾生爾太艱<lb/>
　　　繼韻謝張庸齋亷使見過<lb/>
野人朝食罷把卷負晴暉傳報行春客經過問草衣惜<lb/>
無樽酒具空作簡書歸向别留佳藻光生白竹扉<lb/>
　　　送人歸漢中<lb/>
客來破岑寂衣緇馬𤣥黄已矣貢公喜歸哉氷氏鄉慎<lb/>
初原有道善後豈無方巷有怡然叟相從樂最長<lb/>
　　　和人見寄<lb/>
<pb n="KR4d0490_WYG_006-2a"/>
屏跡惟藏拙全生敢近名來詩多溢美内省祇深驚畫<lb/>
虎空貽笑癡蟬枉自清巴人酬郢曲留滯不能成<lb/>
　　　次韻答劉汝弼見寄之什時汝弼客德慶侯第<lb/>
春事今餘幾花枝巳不多向人愁作客思爾積成痾威<lb/>
鳳翔髙漢慈烏戀舊窠平津東閣好早晚定相過<lb/>
　　　彭彦寛之藍田簿<lb/>
佐邑鄰封好時能見老親宦清無暴客俗樸少爭人花<lb/>
塢魚羮美山瓢玉液新雲霄當自愛臺選在臨民<lb/>
<pb n="KR4d0490_WYG_006-2b"/>
　　　寄僕散公<lb/>
海角睽良覿年年擊石光離憂恒耿耿清渭日湯湯静<lb/>
想研羲畫閒應集藥方培風看鴻鵠漢刻願模將<lb/>
　　　哀李忠宣公<lb/>
清獻丹心苦伏波老氣遒遐陬爭嚮義夜壑忽移舟髙<lb/>
詠詞華盛尊名禮數優九原應不憾玉樹藹西州<lb/>
　　　送趙彦卿由貢北上<lb/>
水擊看鵬運賔興感鹿鳴鉷釗防覆敗河隴著㢘平落<lb/>
<pb n="KR4d0490_WYG_006-3a"/>
落松筠操依依骨肉情杜鵑啼正切惜别淚交橫<lb/>
　　　挽醫教武君<lb/>
煜若家聲逺温然德義充不因三折困妙得十全功恩<lb/>
綍重重渥明珠樹樹同已聞歌薤露猶及扇芳風<lb/>
　　　挽崔公度教授詩<lb/>
驚絶崔夫子乾坤有若人嚴霜何栗烈老栢獨輪囷方<lb/>
輟𤣥文筆俄飛絳帳塵九原如可作猶擬問迷津<lb/>
　　七言律詩<lb/>
<pb n="KR4d0490_WYG_006-3b"/>
　　　寄太原僕散使君<lb/>
聞説并州喜欲狂思君不見欲飛揚千年怪事程生馬<lb/>
半夜孤啼狽失狼玉潤珠明雖暫隔龍跳虎卧遽難忘<lb/>
公餘遥想多珍翰汾水西來鴈有行<lb/>
　　　讀季卿諸君詩用叔經君侯佳製韻<lb/>
羡君取足不求餘神宇安閒疾自除道可濟時何必去<lb/>
利如生怨祇宜踈水能隨遇知行止雲自無心計疾徐<lb/>
人處乾坤最靈貴一皆實跡豈空虛<lb/>
<pb n="KR4d0490_WYG_006-4a"/>
　　　二十四日得句<lb/>
四月已降何多蠅驅去復來㨗如鷹撲縁眉目無可奈<lb/>
浮沈粥藥還相仍族繁黨夥困病客寧神靜慮無由能<lb/>
安得霜風一快掃九原瓠巴呼不應<lb/>
　　　送亷公邁覲省之燕<lb/>
愛子初齡靜以方盍簪未幾忽離觴從兄覲母何多喜<lb/>
附翼攀鱗未可忙輦轂芳華當擺落箕裘事業要張皇<lb/>
直須言行無交病他日髙明豈易量<lb/>
<pb n="KR4d0490_WYG_006-4b"/>
　　　送張晦甫代其父之吏部<lb/>
氷霜栗烈去何辭大軸無非幹蠱詩循吏徴科元自拙<lb/>
春官衡鏡豈容私共推學力紬金匱合有嘉猷禆玉墀<lb/>
儻為西川問民瘼發棠端擬救饑羸<hi>原注時方艱食</hi>
　　　九月十七日益都歸<lb/>
精衛猶償萬古寃為人寧不痛傷根危時莫得考終命<lb/>
清世未能歸九原踽踽孫曾徒飲泣倀倀凡庻竟何論<lb/>
此生苟獲存餘喘九死終當叫帝閽<lb/>
<pb n="KR4d0490_WYG_006-5a"/>
　　　送杜熈正<lb/>
詔蠲逋負選名流鈎考精詳孰與儔方出錦城秋向杪<lb/>
及歸蘭省歳還周中年政苦親知别長路况當冰雪稠<lb/>
後㑹悠悠定何許欲隨兒女挽衣留<lb/>
　　　簡飛卿從善<lb/>
重陽曾約上崢嶸遐覽冝搜酒一盛未必隂晴為我地<lb/>
巳瞻水玉照人明幾回見客詢山徑半夜呼兒問雨聲<lb/>
滿眼黃花開欲遍東籬采采獨含情<lb/>
<pb n="KR4d0490_WYG_006-5b"/>
　　　次飛卿兄韻<lb/>
白雪辭髙屬和難眞成逐寸挽黃間百憂耿耿人空老<lb/>
萬事悠悠春又還多病只知親藥物一尊安得共雲山<lb/>
程書勤劇如秦法枉却時人說愛閒<lb/>
　　　寄答李昌道次韻<lb/>
寂寂林居寡所親若為姓字徹東秦百年巳矣付牛口<lb/>
一日乃爾登龍津善重瓊瑶非可報名浮悚愧覺常新<lb/>
君侯汎愛誠多可未必雲山許濫巾<lb/>
<pb n="KR4d0490_WYG_006-6a"/>
　　　寄答王眞卿贈椶竹杖<lb/>
椶竹為杖尺度足稱我白頭多病時斬根削皮眞紫玉<lb/>
以心語口疑桃枝行吟行樂殊生力看月看雲適拄頥<lb/>
安得化龍騎便去蜀中聞說故多竒<lb/>
　　　椶竹杖<lb/>
不學湘筠染恨深海椶化竹世難㝷幸逃割剥小人手<lb/>
還喜棲遲君子林蛇跗龍髯餘故質鐡肝石膽變虛心<lb/>
風塵澒洞多豺虎何止相扶伴醉吟<lb/>
<pb n="KR4d0490_WYG_006-6b"/>
　　　送程飛卿之武陵尉<lb/>
落落平生鐡石腸一官聊復為貧忙抱闗無曠心常愜<lb/>
忍渴徐趨味更長便貿春洲栽橘樹終期夜雨對藜床<lb/>
浮雲變滅君應識宇宙無窮日月光<lb/>
莫嘆中年始入流也勝苦雨賦牢愁非闗之子謀身拙<lb/>
不解兒曹繞指柔定有熊羆驚吉夢可無鞠麴禦幽憂<lb/>
他時去作桃源主南道慿君百不求<lb/>
　　　病瘳自警<lb/>
<pb n="KR4d0490_WYG_006-7a"/>
我生憂患苦相仍欲話茫然數不勝羸臂八年三見折<lb/>
危魂一夕九為升體胖心廣嗟何及族大子賢那有徴<lb/>
一事從今須十慮吹虀當為熱羮懲<lb/>
　　　寄熈正<lb/>
市橋官栁又摇金風物應撩久客吟杜宇一春啼更苦<lb/>
文君千載恨猶深風雲入手心雖切兒女迎門望不禁<lb/>
總道吾廬勝錦里當時李杜果何心<lb/>
　　　劉叔經宣慰分遺蜀柑太夫人所寄<lb/>
<pb n="KR4d0490_WYG_006-7b"/>
黃金三寸昔嘗聞緹騎雙持意萬鈞十月繁霜增璀璨<lb/>
九秋清露飽輪囷韻生齒頰餘酲失香溢肝脾琢句新<lb/>
嗟我永無懷橘樂感君嘉貺一酸辛<lb/>
　　　餞止軒大隱<lb/>
細讀滄浪竹裏吟古人糟粕見君心璿璣豈是池隍物<lb/>
麟鳳難為苑囿禽顦顇蕨薇全大節飄零詩酒豁英襟<lb/>
世人不解聞韶意爭向區區肉味㝷<lb/>
半生山斗夢魂飛一旦青天宿霧披健筆長驅無俗駕<lb/>
<pb n="KR4d0490_WYG_006-8a"/>
髙談英發不凡姿離情惨澹從兹夕後㑹微茫定幾時<lb/>
且挽征車判一醉西風摇蕩菊花期<lb/>
　　　送白天民以貢北上<lb/>
九萬風鵬海運初愛君苦恨盍簪踈翩翩庾信縱横筆<lb/>
衮衮春秋内外書騕褭騰驤千里近鷦鷯棲息一枝餘<lb/>
祗愁富貴還相迫不及精良載道車<lb/>
</p>
<p>
</p>
  </div>
<div>
                <head>勤齋集卷七</head>
    <p>
<pb n="KR4d0490_WYG_007-1a"/>
欽定四庫全書<lb/>
　勤齋集卷七　　　　　　　元　蕭㪺　撰<lb/>
　　五言絶句<lb/>
　　　陶淵明<lb/>
陶翁千載人頗為清淡累請聽絃上聲何害琴中意<lb/>
　　　節婦<lb/>
匹婦固其守竹素千古華長樂癡老人榮耀何足誇<lb/>
　　　感事<lb/>
<pb n="KR4d0490_WYG_007-1b"/>
曉窓方撮蚤么蟲何來集寃死復誰辜吾黨慎岀入<lb/>
　　　菊花<lb/>
學陶本無心中庭數叢菊行止有時義吾豈同草木<lb/>
　　　桃溪泛舟<lb/>
清谿泛落花不受纖塵涴漾舟得新詩孤唱誰與和<lb/>
　　　西臯晚眺<lb/>
倚杖立江臯放神超八極不覺歸鳥盡萬象入暝色<lb/>
　　　溪亭午憇<lb/>
<pb n="KR4d0490_WYG_007-2a"/>
亭上曲肱叟有道岀皇墳舒可彌六合斂之不盈分<lb/>
　　　葵堤晚步<lb/>
葵生被横堤花時日來往應恐秋節至零落同草莽<lb/>
　　　柳塘垂釣<lb/>
游魚戲柳隂洋洋足生意綸竿豈不仁自是渠貪餌<lb/>
　　　紙扇<lb/>
南薰時未至先生豈無功用舍非關己何傷篋笥中<lb/>
　　　送蔡道者歸江陵<lb/>
<pb n="KR4d0490_WYG_007-2b"/>
五湖吞天寛碧澗日千里印月無二影到海同一水<lb/>
　　　過甘墅<lb/>
有扈侮五行夏王致天罰豈知千載後幻水三綱沒<lb/>
　　　雜詩<lb/>
春工無適莫是處碧芊綿底事沙如雪秪供鷗鷺眠<lb/>
敗絮蝨無數晴窓蠅有聲垂蛛縁底事應報薺苗生<lb/>
　　　病中<lb/>
熱病病欲死一窓風雨聲人生何比數天地有生成<lb/>
<pb n="KR4d0490_WYG_007-3a"/>
　　　四勿齋<lb/>
動止悉吾心端淫皆此目為君舉一隅更取箕範讀<lb/>
　　　送王君冕<lb/>
觀徹萬化原學之本斯識嵩髙與烝民罔匪先論德<lb/>
清水岀芙蕖不受纎塵㸃定能完璧歸四勿恒自檢<lb/>
功成名乃遂禹稷顔孟同彼哉日求仕何名復何功<lb/>
　　　送同周道<lb/>
甥當省外祖意善體慈親徑欲傳家學終身學聖人<lb/>
<pb n="KR4d0490_WYG_007-3b"/>
踰梁下豳谷登天復入淵山深疑欲雨水澹欲生煙<lb/>
桑蕾蟾睛岀天光卵色明芳時良友去一寸百憂生<lb/>
兒時拜程翁今猶記其處無計得隨君有夢隨君去<lb/>
匡時忌太孤學古不妨僻它日魏陽元成此外家宅<lb/>
林深嘯夔魖月黑號兕虎念我行邁人道途亦良苦<lb/>
抛却恵文冠幽居屏塵迹君去少來人老苔堆徑碧<lb/>
齊民不逮中或者傷於過望望山中人臨風歌楚些<lb/>
運斤雖入神良質竟無人送子且何言春風燕麥新<lb/>
<pb n="KR4d0490_WYG_007-4a"/>
歸路驊騮喜香風入四蹄直須預相報逺迓驛亭西<lb/>
　　　秋江送客圖<lb/>
交臂語未盡風㠶可奈何天長目力短離恨滿滄波<lb/>
　　六言絶句<lb/>
　　　村樂圖<hi>原注唐人巾服醉騎牛歸童子牽而食物</hi>
畫史筆端有口物情大抵深窺詩翁醉即成寐孺子不<lb/>
知飽時<lb/>
　　　虎溪圖<lb/>
<pb n="KR4d0490_WYG_007-4b"/>
兩說充盈宇宙羲堯反屬澆訛向問金衣公子在傍熟<lb/>
視如何<lb/>
　　　楚江清曉圖<lb/>
沙市人家未起何從得此江天定與阿章瓜葛筆頭爾<lb/>
許風煙<lb/>
　　　長卿老友命題壽母詩<lb/>
撫卷仰君壽母風枝動我悲吟報得餔糜深意勉哉焜<lb/>
燿來今<hi>原注古樂府他家但願富貴賤妾與君共餔糜上用滄浪天故下爲黄口小兒</hi>
<pb n="KR4d0490_WYG_007-5a"/>
　　　玲瓏石<lb/>
日月騰光六合千巖細大皆通聞道主人方寸政如此<lb/>
石玲瓏<lb/>
　　　省齋<lb/>
大賢所言三耳吾輩當省㡬何去之急如去疾終身弗<lb/>
靈尚多<lb/>
那得絶踏脫繫彼哉養疾徇生爲問深思清夜㡬人熟<lb/>
睡天明<lb/>
<pb n="KR4d0490_WYG_007-5b"/>
　　　日損齋<lb/>
克已必從難者期於淨盡無餘兹乃聖門實學先須時<lb/>
習工夫<lb/>
往聖繼天立極維兹禮樂政刑割衮縱禆邪幅終然有<lb/>
秤無星<lb/>
　　　逺嶼歸樵圖<lb/>
目極空山野水魂消落日長途爾許荒閒寂寞可堪都<lb/>
屬樵夫<lb/>
<pb n="KR4d0490_WYG_007-6a"/>
　　　雪霽早行圖<lb/>
狠暑薰心屬耳何繇夢此清涼且袖師文妙㫖留看雪<lb/>
月交光<lb/>
　　　孫大方家山歸夢圖<lb/>
覺夢天然符契多君靈府能虚山木方萌寸蘖牛羊政<lb/>
要驅除<lb/>
　　　聞山鳥<lb/>
知是何年子母至今猶爾餘哀我亦何心聽汝有兒亦<lb/>
<pb n="KR4d0490_WYG_007-6b"/>
未歸來<lb/>
　　　送趙彦卿宰恵安<lb/>
龍節日陪淑問不爲掊克謀身此去泉人應道定能字<lb/>
我疲民<lb/>
仕優所貴能學公退莫負寒釭祗應有長安夢時一到<lb/>
洛陽江<lb/>
海道爰周九㝢南金應凜四知若見臥龍耕者為言岀<lb/>
仕明時<lb/>
<pb n="KR4d0490_WYG_007-7a"/>
　　　題清白圖<lb/>
三年憲幕長安咸讓順卿清白爰託斯圖示戒子孫永<lb/>
寶無斁<lb/>
簡子清白著稱敬容賄而敗業誠知嗣守之難罔曰矢<lb/>
詩稠疊<lb/>
　　　南巷琴阮圖<lb/>
誰謂南巷老子遣懷猶有桐孫試舉淵明故事主人一<lb/>
笑忘言<lb/>
<pb n="KR4d0490_WYG_007-7b"/>
常笑仲容創物只如渠輩清談政爾雲門雅奏阿童且<lb/>
抱歸庵<lb/>
里社虎狼吞噬公私星火鞭笞得似庵中麋鹿終朝太<lb/>
古熈熈<lb/>
</p>
<p>
</p>
  </div>
<div>
                <head>勤齋集巻八</head>
    <p>
<pb n="KR4d0490_WYG_008-1a"/>
欽定四庫全書<lb/>
　勤齋集巻八　　　　　　元　蕭㪺　撰<lb/>
　　七言絶句<lb/>
　　　郊行雜咏<lb/>
雨洗終南湧翠螺霽光搖蕩麥翻波行行合得新詩句<lb/>
傳入西家牧䜿歌<lb/>
麰麥油油露葉光矮籬風軟菜花香誰家翁媪迎門笑<lb/>
言語無多意甚長<lb/>
<pb n="KR4d0490_WYG_008-1b"/>
禾穂年前一尺盈舉家翹首望西成南山晚禾無十日<lb/>
都向秋霖作耳生<lb/>
長波渺渺麥藏鴉宛若鳧鷖沒浪花行客不知農父樂<lb/>
凝然立耨土如沙<lb/>
桑弧偏稱牧兒操蒿箭盈腰犢鼻牢不鬬近來吹笛好<lb/>
且看仰射阿誰高<lb/>
懸厓古栢倒生根過嶺雲陰走燒痕知是一鞭農事急<lb/>
谷聲傳響到前村<lb/>
<pb n="KR4d0490_WYG_008-2a"/>
廟門土鬼面如蛟斜曳樛枝一手髙極力握蛇猶未得<lb/>
更誇千里見秋毫<lb/>
隔籬笑語自矯柔雞犬閑閑綠樹稠怪底桐花搖落甚<lb/>
一叢兒子戲千秋<hi>原注秋千本名千秋見黄山谷詩</hi>
乳下豚兒作隊嬉行人為汝亦怡怡莊生政自知魚樂<lb/>
但爾難言與恵施<hi>原注賈思勰云供食乳下者佳</hi>
　　　益都長谷道中<lb/>
西山嵐重迫秋深霜風拂晨那可任維良瓠壺行簡酒<lb/>
<pb n="KR4d0490_WYG_008-2b"/>
此意何啻千黄金<lb/>
旭日初升嵐未收西嶺絢爛東巖幽山靈不必歎遭遇<lb/>
向晚大有詩家流<lb/>
乾坤富貴是深秋客子都㤀道路愁步障兩山開蜀錦<lb/>
晴空一幕展青油<lb/>
　　　可齋爲張東甫賦<lb/>
治生往往迷知足適可為心信善圖秖有治心初不爾<lb/>
直須聖處著工夫<lb/>
<pb n="KR4d0490_WYG_008-3a"/>
　　　五月十七日作<lb/>
片段殘雲魚尾頳夕陽特向竹間明嗷嗷盡歎甘霖少<lb/>
得似㝷常愛晚晴<lb/>
　　　席待舉述先訓<lb/>
一自公勤得本真饑餐渇飲任天鈞披裘擁絮關何事<lb/>
八表神游自有人<lb/>
　　　題張華甫經厯古象笏<lb/>
孝養由來百福鍾休徵相報古今同貂冠莫作千錢計<lb/>
<pb n="KR4d0490_WYG_008-3b"/>
指日文通拜侍中<lb/>
　　　即事<lb/>
地卑冬燠耐凋零忘却長楊作雨聲失喜夢囘欹枕聽<lb/>
呼童起視月三更<lb/>
積雨琅琅起百憂老來方識子孫愁篋中舊筆關何事<lb/>
脫帽相看也白頭<lb/>
　　　題衛輝驛舍<lb/>
月華如晝蝙蝠飛槐隂滿地空堦靜蕭條床笫困河魚<lb/>
<pb n="KR4d0490_WYG_008-4a"/>
誰收病骨官途永<lb/>
　　　題姜君美菊軒<lb/>
子幼雄深太史公姜君雅淡斗南翁不然千丈京塵底<lb/>
誰暇開軒對菊叢<lb/>
　　　友雲軒<lb/>
親友過從不易哉稍加疏數即生猜寧當只與雲為友<lb/>
彼此無心恣往來<lb/>
　　　題路舜卿聽雪軒<lb/>
<pb n="KR4d0490_WYG_008-4b"/>
五音端解使人聾聽雪雖清亦閼聰還有無聲真樂在<lb/>
四時無日不融融<lb/>
四軒修竹玊無塵聽雪寒宵發興新無雪不成㝷雪聽<lb/>
聽風聽雨總宜人<lb/>
田舎壚頭睡美時雪花如手㡬曽知竹窓明發傳新語<lb/>
壓倒春蟲亂撲詩<lb/>
　　　讀是非箴<lb/>
客忮何嘗怨飄瓦身寒只合襲重裘諄諄自反垂明訓<lb/>
<pb n="KR4d0490_WYG_008-5a"/>
君子終身固有憂<lb/>
　　　九日東臯亭<lb/>
山光葱蒨玉無瑕逺水熒煌帯暮霞便是淵明舒嘯地<lb/>
也容閒客醉黄花<lb/>
　　　粹翁語别詩以言贈<lb/>
詩成㸃檢生驕氣食飽游行有惰容座右自箴今贈子<lb/>
儒先曾戒晉人風<lb/>
　　　夜雨<lb/>
<pb n="KR4d0490_WYG_008-5b"/>
杪秋暮雨不能晴簷下玊簮多葉生滴滴通宵成底事<lb/>
不聞鼠輩閙縱横<lb/>
　　　窓前花盛開<lb/>
窓前草木開來久今日才看十一花此去定應成末減<lb/>
盛衰若此亦堪嗟<lb/>
　　　讀劉宣慰春日雜詩<lb/>
十首新詩義㡬般大都細說在家歡常年豈為無花柳<lb/>
莫是心閒較好看<lb/>
<pb n="KR4d0490_WYG_008-6a"/>
　　　重八日入城復禮文振季正畱飲過申得别次<lb/>
　　　韋曲已暮<lb/>
愁隂初霽月初弦滿意秋風灑靜便午醉留連情爛漫<lb/>
曉來行役寂寥邊<lb/>
　　　應召早行過盤豆<lb/>
熈熈穰穰利名窟踽踽凉凉仁義途自笑區區何爲者<lb/>
趂凉日日五更初<lb/>
隠隠林廬古道傍人云此店半䦩鄉家家雞犬睡方熟<lb/>
<pb n="KR4d0490_WYG_008-6b"/>
我乃怱怱趂曉凉<lb/>
　　　髙持正山水卷<hi>原注中山吳巨濟筆也</hi>
六合雲同雪欲飛一襟清興浩然歸還山此後休輕岀<lb/>
徒有紛紛捷徑譏<lb/>
　　　題蘇君政山水卷<lb/>
倦游客子思洗腆樂山妙筆通真靈秋風一夕故山夢<lb/>
明發馬首秦東亭<lb/>
　　　劉宣慰背瘡後爲壽<lb/>
<pb n="KR4d0490_WYG_008-7a"/>
古來五福數康寧甚喜聞君藥己停病裏移心應得法<lb/>
定從好德享修齡<lb/>
　　　或以待詔見呼者<lb/>
僻性難裁苦厭喧故攜書册讀荒村鉛黄本擬分魚魯<lb/>
我自無心金馬門<lb/>
　　　同字韻和飛卿兄<lb/>
如君古拙未多逢㸃檢賔朋只我同不向商巖㝷四皓<lb/>
定應崩迫一生中<lb/>
<pb n="KR4d0490_WYG_008-7b"/>
　　　張希賢别業<lb/>
季鷹小築便幽竒乗興而來足自怡兄弟交游半天下<lb/>
祇應無壁冩新詩<lb/>
　　　奉答伯克<lb/>
子母錢多負友朋夙宵慚恨苦相仍從知詩債愆尤小<lb/>
庻望寛慈與免徵<lb/>
皇穹命我爲人者斵喪於今僅㡬存况此雲山公共物<lb/>
敢容小智著籬藩<lb/>
<pb n="KR4d0490_WYG_008-8a"/>
　　　即事<lb/>
疊巘葱蘢横爽氣嬌鸎圓滑弄清音道人不著閒聲色<lb/>
底事寧須却入心<lb/>
　　　雪江歸棹<lb/>
髙人興盡有餘清舟子凌兢噤不鳴想得到家過夜半<lb/>
一樽濁酒肯同傾<hi>原注嘆同憂不能同樂者</hi>
　　　題何仲器靜安堂<lb/>
童稚相看到白頭知君無我最為尤衡門晝掩南窓坐<lb/>
<pb n="KR4d0490_WYG_008-8b"/>
除却題詩百不求<lb/>
　　　潁川貞女<lb/>
弱女娟娟未有行室家不足竟忘生三生傳此豈徒爾<lb/>
士子首途當作程<lb/>
男子才良女子貞天經地義聖賢明三山作傳寧無意<lb/>
要使人人此道行<lb/>
　　　有感<lb/>
壞墻鬬鼠氣如牛熏灌停機自作讐食我囷倉不嗔汝<lb/>
<pb n="KR4d0490_WYG_008-9a"/>
壞人圖籍最堪憂<lb/>
鳯麟未省知生處蟣蝨何嘗見死時造物相違每如此<lb/>
區區人力果何施<lb/>
　　　以桄榔杖爲子誠夀<lb/>
多節烏頭勝裹金文章可玩力堪任不如往作吾兄壽<lb/>
免動炎荒食麵心<hi>原注是歳艱食</hi>
　　　瑞麥<lb/>
休因瑞麥鬬詩工指有枝駢理亦同聖代災祥都不論<lb/>
<pb n="KR4d0490_WYG_008-9b"/>
只凴人瑞作年豐<lb/>
　　　講晝寢章因以自警<lb/>
古以晏安方酖毒痛懲隂濁易施行果凴雷烈風飛勇<lb/>
赤日中天萬國明<lb/>
　　　有懷寛甫<lb/>
翠竹黄花過小園碧山江樹正當門虚庭鏡靜苔花滿<lb/>
唯欠幽人屐齒痕<lb/>
　　　劉參政生日避於蒙溪<lb/>
<pb n="KR4d0490_WYG_008-10a"/>
春來多雨困衰疾河魚蹇膝相因仍無由往為君侯祝<lb/>
五福應隨德日増<lb/>
纔過清明霽景遲夀星光彩照蒙溪誰能得似君難老<lb/>
直見仙人跨紫霓<lb/>
　　　求鹿脯寄李侯<lb/>
鷄豬魚鴨苦生風牛禁方嚴羊熱中也為病妻求鹿脯<lb/>
要知豈願學顔公<lb/>
　　　劉蕡祠<lb/>
<pb n="KR4d0490_WYG_008-10b"/>
斷刻縱横古木隂趨庭再拜涕霑襟後王肯鑒前車覆<lb/>
猶慰千年九死心<lb/>
　　　别後<lb/>
休隨事勢嘆奫淪明理元來即要津我自有頭回轉得<lb/>
不應索異待他人<lb/>
　　　讀莊子<lb/>
含哺而游鼔腹熈斯言本只說無爲豈知引起無窮欲<lb/>
直到肉林并酒池<lb/>
<pb n="KR4d0490_WYG_008-11a"/>
　　　夀宜堂<lb/>
北堂夀母君能養孫子室家無不宜一探本原為善頌<lb/>
奈何人笑合題詩<lb/>
　　　送李經厯赴江東憲司<lb/>
長安憲幙忽三年沈靜詳明萬口傳好去宣城攄素蘊<lb/>
又逢同氣又資遷<lb/>
東風花栁正清明忍見慈親送子行烟水迢迢二千里<lb/>
望雲囘首不勝情<lb/>
<pb n="KR4d0490_WYG_008-11b"/>
江東凋瘵已還舒道路豺狼即漸除堂上若聞應更喜<lb/>
便須勇敢莫躊躇<lb/>
　　　黙齋<lb/>
德行民孚可不言事親為學豈當然茍非審問兼明辨<lb/>
安得躬行免厥愆<lb/>
　　　題鄧士要行齋<lb/>
懇懇前修說踐形人生所貴不虚生直施超海挾山力<lb/>
躍出功名富貴坑<lb/>
<pb n="KR4d0490_WYG_008-12a"/>
塵務經營負夙心誤君千里辱相尋躬行别後多新得<lb/>
為警疎愚寄好音<lb/>
　　　題白君悼硯<lb/>
推仁及物古人能薄俗紛紛未省曽今日因君吟悼硯<lb/>
使人多愧剡溪藤<lb/>
君家石友硏磨久快筆如風不可當已破何須留故事<lb/>
乞來吾欲礪干將<lb/>
卷首文竒足自賢卷中詩好總堪傳憑君莫嘆吟窓硯<lb/>
<pb n="KR4d0490_WYG_008-12b"/>
失手風雲最可憐<lb/>
　　　題楊無已字說<lb/>
為學先須識大同若爲殊别萬無窮見賢能察相懸處<lb/>
此是思齊第一功<lb/>
義利昭然作兩途深知篤好半賢愚其間相去不容髪<lb/>
舍已從人四字符<lb/>
　　　耆英圖為監憲容齋公賦<lb/>
繆政堅持諫輔愁西師淪覆慟宸旒圖形妙覺諸元老<lb/>
<pb n="KR4d0490_WYG_008-13a"/>
有酒應銷為國憂<lb/>
　　　題山水圖<lb/>
岱宗一覽小天下川上形容道體深聖學何嘗廢山水<lb/>
披圖頓覺啓靈襟<lb/>
　　　題清音圖<lb/>
百折流泉萬疊山宛然琴意在冰紈古音不入秦箏耳<lb/>
歸去巖阿和考槃<lb/>
　　　鳩<lb/>
<pb n="KR4d0490_WYG_008-13b"/>
谷谷鳴鳩綠樹中喚晴喚雨日無空誰云此鳥生來拙<lb/>
却是於人有大功<lb/>
　　　寛甫庭中<lb/>
今年多隂菊事晚相對共懷遲暮傷只有幽人初不爾<lb/>
待渠開日是重陽<lb/>
　　　耿老賙恤詩卷<lb/>
博施難周聖未怡人人能恤庶無遺忽思去歳東州道<lb/>
糴米晨炊嘆不時<lb/>
<pb n="KR4d0490_WYG_008-14a"/>
　　　三月梅花<lb/>
塵封吟硯動經時百紫千紅不入思可是萬堆濃綠裹<lb/>
嬌黄㡬㸃費人詩<lb/>
只道濃春醉海棠也來閒處發幽光常年虐雪饕風裏<lb/>
今對輕雲暖日香<lb/>
微香澹澹日遲遲冶蝶游蜂總不知畢竟爲花那用爾<lb/>
幽人相對儘相宜<lb/>
苦雨顛風夜夜寒此花原自耐摧殘世間萬事乗除裏<lb/>
<pb n="KR4d0490_WYG_008-14b"/>
妨却騎牛醉牡丹<lb/>
　　　忠宣公葬後大雪呈嗣侯彦瞻<lb/>
輀軒至止旱塵昏斬版俄驚玉海翻應是天心表清白<lb/>
故將縞素裹郊原<lb/>
生有勲庸沒有知為霖真合似當時只應田父謳歌處<lb/>
重感君侯罔極思<lb/>
　　　春雪<lb/>
曉看萬象變瓊瑶囘首風吹日炙銷可是青紅太相迫<lb/>
<pb n="KR4d0490_WYG_008-15a"/>
不容潔白暫終朝<lb/>
　　　送彭丈東歸<lb/>
驚風已折鶺鴒枝又到諸郎埋玉時忽憶西河尊酒夜<lb/>
龍鍾東去淚如絲<lb/>
　　　送張祐臣<lb/>
得得清篇為起予飄飄髙氣在雲衢錦囊又有游梁賦<lb/>
爲問舟軒安稳無<lb/>
　　　送楊仁卿<lb/>
<pb n="KR4d0490_WYG_008-15b"/>
病中時幸數相過晤語常慳醉語多又爾怱怱成逺别<lb/>
經旬作惡奈余何<lb/>
阡表刋來衆已推聖門語孝有成規顯揚直待傳千古<lb/>
他日重看第二碑<lb/>
舍生取義豈論貧一士能令氣必伸敢嘆悠悠非族類<lb/>
如君尚有白頭新<lb/>
　　　送從善<lb/>
龍尾由來不世資選鋒危及困支離暮年方寸羣疑塞<lb/>
<pb n="KR4d0490_WYG_008-16a"/>
抵頂微言復㡬時<lb/>
　　　送王叔衡<lb/>
阿衡我愧未論交籍籍親知衆口褒且道躬耕官滿日<lb/>
去人何啻九牛毛<lb/>
　　　謝竹<lb/>
荒齋觸目但蓬蒿能致此君非俗交合著新詩答清貺<lb/>
一軒晴日看風梢<lb/>
　　　簡飛卿從善<lb/>
<pb n="KR4d0490_WYG_008-16b"/>
桑如翠葆葚如餳大麥生仁豆角成秣馬仍多花苜蓿<lb/>
肯來相對話平生<lb/>
　　　簡何淵甫<lb/>
曽約終南最上層重陽携酒泛金英比年屬有期功慘<lb/>
今歳能無續舊盟<lb/>
漫學途中曳尾龜不堪多病忍長饑何侯有粟無從貸<lb/>
憑仗新詩往問之<lb/>
　　　秋江送客圖<lb/>
<pb n="KR4d0490_WYG_008-17a"/>
憂雨憂風亦等閒若為沙岸久盤桓關情别有無聲句<lb/>
憶著分明下筆難<lb/>
　　　生朝有感<lb/>
歳歳今朝誨諭深一囘記憶一霑襟人情底是真誠處<lb/>
只有耶娘愛子心<lb/>
全家語笑記喧闐應爲雙親有所憐昔是嬌兒今白首<lb/>
此生無復似當年<lb/>
光隂最好悔空過歲晚徒成感痛多安得此身常㓜稚<lb/>
<pb n="KR4d0490_WYG_008-17b"/>
却教翁媼久婆娑<lb/>
人年老大忌童心我獨哀吟孺慕深生死有常安得諱<lb/>
兒從父母喜何任<lb/>
都為當時歡愛極而今哀苦却無窮迂疎何以慰泉下<lb/>
只有臨深履薄功<lb/>
奉告娱親七字符趨時竭力莫求餘當知父母看兒喜<lb/>
妻子孫曽總不如<lb/>
　　　自警<lb/>
<pb n="KR4d0490_WYG_008-18a"/>
天道生生日日新何嘗事外役精神蘧廬一託都能㡬<lb/>
兩字將迎老却人<lb/>
　　　晨起<lb/>
連年昏嫁苦相尋想見蕭蕭雪滿簮身世相忘吾豈敢<lb/>
老來看鏡自無心<lb/>
　　　四皓圖<lb/>
漢興四海悉來臣所不能招獨四人平昔若無髙仰義<lb/>
憑誰救得斁彝倫<lb/>
<pb n="KR4d0490_WYG_008-18b"/>
　　　草蟲<lb/>
鳴暑號寒猶有取穿花㸃水復何功齧桑害物尤為甚<lb/>
大化都均長養中<lb/>
　　　哭殤女<lb/>
褦襶經旬始出城怪來問我苦丁寧匆匆五日㝠然臥<lb/>
便隔終天不復形<lb/>
日來侍食省衣裳一月俄成七月殤嬌小未能知自愛<lb/>
枉將性命託耶孃<lb/>
<pb n="KR4d0490_WYG_008-19a"/>
攻虚邪勝莫如何災怪從生理則那應是剛柔成反易<lb/>
百年慙痛淚滂沱<lb/>
兄弟由來手足情弟號兄哭不堪聽哭聲有盡哀無盡<lb/>
我亦神游到九㝠<lb/>
團頭弟妹哭無休洶洶情瀾不我由起欲撫摩云得得<lb/>
浩然聲淚莫能收<lb/>
薾然哭罷似忘形恍見窓間自寫名莫道情鍾惟我輩<lb/>
何人父子不鍾情<lb/>
<pb n="KR4d0490_WYG_008-19b"/>
至性能憂病母孱煮湯合藥戒多餐誰期老樹翻全活<lb/>
横著風霜殞穉蘭<lb/>
讀得班姬女戒篇略通一二未精研小心長恐耶孃怒<lb/>
不待知書自可憐<lb/>
鍼艾無痕耳未穿却應惟汝得歸全恩深責重寧無謂<lb/>
不枉兢兢十四年<lb/>
為絺為綌豈曽厭治繭治絲察米鹽世上芬華都未識<lb/>
敢論富壽得雙兼<lb/>
<pb n="KR4d0490_WYG_008-20a"/>
畏儉慈祥慧且和歲時助奠益無譌若為不得終天命<lb/>
應是耶孃積釁多<lb/>
精神灼灼鏡奩邊風骨亭亭只眼前不記黄壚成異物<lb/>
猶期白日結飛烟<hi>原注吴王小女事見白傅詩自注</hi>
年來多病不禁愁何物人間是帝休覽鏡忽焉成太息<lb/>
澘然涕淚應時流<hi>原注帝休木名主不愁見本草</hi>
人云相業與醫方能致生民不天傷自悔半生工畫餅<lb/>
不知精力事炎黄<lb/>
<pb n="KR4d0490_WYG_008-20b"/>
堂前手植射干花著子盈房汝已化<hi>平</hi>來歲花開應更<lb/>
大繞叢凖擬百長嗟<lb/>
秋雨琅琅玉線垂忘情看雨復深思數漚起滅隨黄潦<lb/>
亦有委蛇得許時<lb/>
　　　哭劉參政<lb/>
去秋臥疾再經時豈料俄成永别期不見迎門笑相迓<lb/>
人間寧有石腸兒<lb/>
　　詞<lb/>
<pb n="KR4d0490_WYG_008-21a"/>
　　　鵲橋仙<hi>壽詞</hi>
萬金寳劑三山僊島祝康寧壽考似君全福幾人能<lb/>
真不是天公草草　綵衣膝下清歌雪杪莫厭金荷倒祇<lb/>
應龜鶴羨長年八千歲靈椿未老<lb/>
　　　太常引<hi>壽詞</hi>
天家崇德報元功稽盛典極追隆美諡亞三公更大國<lb/>
新開魏封　夫人配德淵深玉粹麟趾見清風恰恰夀<lb/>
筵逢想醉德多於酒醲<lb/>
<pb n="KR4d0490_WYG_008-21b"/>
　　　浣溪紗<hi>張詳議八十壽</hi>
紅藥香中敞壽筵一叢蘭玉拜尊前曽孫繞膝慶髙年<lb/>
　白髪弟兄真樂事雪溪孝友即家傳人生佳處只君<lb/>
全<lb/>
　　　望月娑羅門引<hi>叔經宣慰夀</hi>
城南佳處問誰人得數登臨看公鐘鼎何心鳯咮東邊<lb/>
小築桃李作髙林道詩書教子絶勝黄金　千年尚禽<lb/>
肯隨世漫浮沈好在傳家棠樹培壅清隂年髙德劭似<lb/>
<pb n="KR4d0490_WYG_008-22a"/>
一日春光一日深青鏡裏白髪休侵<lb/>
</p>
<p>
</p>
  </div></body>
</text>\m</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>小亨集巻一</head>
    <p>
<pb n="KR4d0451_WYG_001-1a"/>
欽定四庫全書<lb/>
　小亨集巻一　　　　　　元　楊𢎞道　撰<lb/>
　　賦<lb/>
　　　宣知賦<lb/>
昔焉不知今也知之知之謂何宣茲在兹繄氣質之殊<lb/>
異故嗜好之參差以己之所是非一天下之是非兮前<lb/>
三十年既昏且癡積昏成明積癡成智兮忽釋然而不<lb/>
疑魚喜潛於深淵鳥喜棲于髙枝曰吾將易汝之所居<lb/>
<pb n="KR4d0451_WYG_001-1b"/>
兮則必惶懼而傷悲或亢髙而慕古或俯下以趨時或<lb/>
忽畧于海岳或較計于毫絲樂性天而自得惟上下之<lb/>
不移覽六經之所載兮識其正而固持機權用以相濟<lb/>
兮無使闗鍵之或隳死生大矣不拒不維鬼神饗徳天<lb/>
地無私<lb/>
　　　臨水殿賦<lb/>
王者之營宫室也先卜貢賦適中之地然後揆日以立<lb/>
表法天以正位外則雙闕雄峙觚稜嶕嶢内則紫氣配<lb/>
<pb n="KR4d0451_WYG_001-2a"/>
極鉤陳按次朝焉㑹焉而穹隆㳺焉息焉而嚴邃此亦<lb/>
崇極于壯麗而天下後世無異議者何哉盖以尊國而<lb/>
觀四方俾子孫無復生心於増益也維嗣君謂之守文<lb/>
盍考其義而加詳既獲承于休徳當率由乎舊章楚之<lb/>
章華未必峻于周之靈臺秦之阿房未必大于漢之未<lb/>
央一毁一譽孰存孰亡是知周漢之示制度異夫秦楚<lb/>
之為淫荒者耶以祖宗為不可法以制度為未盡美以<lb/>
法宫為隘陋以内苑為荒圮于是起假山於大内之東<lb/>
<pb n="KR4d0451_WYG_001-2b"/>
出竒石于太湖之裏棟負斷民之腰膂椒塗瀝民之膏<lb/>
髓赤祲示變侈心未巳又作清曠純熈之殿今汴人目<lb/>
之曰臨水者是也想夫臨幸之初紛雜遝而駢闐笑孝<lb/>
武之太液兮陋明皇之温泉飾錦繡以裹地兮奏歌吹<lb/>
而沸天耀風漪于陽景兮舞藻丈於綺筵命畫師摹異<lb/>
鳥之状䛇侍臣進春苑之篇妃姬嬪婌極態盡妍連臂<lb/>
踏歌而挽裙留仙増糟丘而為山溢酒池而成川委庶<lb/>
政於沉湎之表置萬幾于康樂之邉謂千秋萬嵗長享<lb/>
<pb n="KR4d0451_WYG_001-3a"/>
此樂俄掩涕而北遷俛仰於今幾何指日繁華歇歡樂<lb/>
畢傾榱桷暗丹漆木石呈材牆壁露質訝典型之猶存<lb/>
存千萬之十一但波光𣺌茫風聲蕭瑟噫嘻自古侈美<lb/>
竒特之觀奉當時之歡無幾而為後人悲傷嗟嘆之資<lb/>
盖無窮悉也余嘗欲一臨其上而賦之友人勸余曰失<lb/>
志易沮苦心多感今子三十無成仕途不進可謂失志<lb/>
也千里羇旅再喪家室可謂苦心也正使坐子于歌舞<lb/>
之場猶且不樂奈何逰覽乎欹傾摧敗之餘哉誠慮感<lb/>
<pb n="KR4d0451_WYG_001-3b"/>
怛無聊損傷天和而病夫子也余曰不然夫哀情生於<lb/>
歡樂之極故齊景公登牛山而哭孟嘗君聞雍門彈琴<lb/>
淚下霑襟今余遇繁盛榮華之事輙澘然出涕乃知與<lb/>
是相反也意其獲見貴盈而微促者因悟夫天道之難<lb/>
人事之不常引喻取譬或能自寛計宣政之間風流人<lb/>
物以僕方之何啻鄧林一纎草爾庶幾有以解釋其意<lb/>
乎友人曰誠如是也願從子往焉乃歴蔡河之南天街<lb/>
之東左界法雲之寺右臨太乙之宫就前簷而趺坐受<lb/>
<pb n="KR4d0451_WYG_001-4a"/>
水面之凉風俄而身世兩忘心神俱融感傷阻恨豁然<lb/>
一空<lb/>
　　四言古詩<lb/>
　　　蓄川<lb/>
蓄川膴膴閑田可耕孰非人子耕我先塋<lb/>
蓄川膴膴閑田可藝孰非人子藝我塋域<lb/>
皇天后土日月照臨汝耕汝藝行者傷心<lb/>
姦回自終可按可考利見大人全我孝道<lb/>
<pb n="KR4d0451_WYG_001-4b"/>
　　五言古詩<lb/>
　　　古興<lb/>
貞松千嵗質挺生喬嶽隂青崖樵徑絶斤斧胡能侵來<lb/>
者不可測禍福常相尋狂風吹暴雨倒㵼江海深霹靂<lb/>
根半斷直榦猶森森無人為扶持黙傷仁者心<lb/>
平原陷為湖浩蕩迷津歩中有斷纜舟楫舵失先具風<lb/>
濤無定期浮沉付𠖇數忽忽已三年未知止泊處余生<lb/>
天地間正可以此喻春郊麥將枯吁嗟望雲霧<lb/>
<pb n="KR4d0451_WYG_001-5a"/>
　　　遣興<lb/>
庭草泫晨露孝心悽以悲清溪有蘋藻誰當採擷之黄<lb/>
金入富室務積不務施孤鳥東南飛巢在西北枝<lb/>
　　　雜興<lb/>
槐檀出新火金鼎羮大胾螢尾有微明誰責烹飪事日<lb/>
月澈層波老蚌含珍異采之光照乗魚目難擬議李白<lb/>
桃夭夭上苑春明媚雨露成嘉實燕賞歌既醉無名閒<lb/>
草花開落自榮悴莊周談天倪坰野非棄置<lb/>
<pb n="KR4d0451_WYG_001-5b"/>
　　　幽懐久不冩一首效韓子此日足可惜贈彦深<lb/>
幽懷久不冩鬱紆在中腸為君一吐之慷慨纒悲傷辭<lb/>
直非謗訐辭誇非顛狂流出肺腑中無意為文章兒時<lb/>
捧書巻十日讀一箱少年弄柔翰開口吐鳳凰正月號<lb/>
悲風繐帷掛萱堂先君官汝隂九月飛嚴霜纍纍二十<lb/>
口丹旐迴南方<hi>原注余年十一正月喪母九月喪父哀哉</hi>有叔不讀書但知<lb/>
禽色荒呼盧畜鷹犬置我逰戯塲珠璧不受汚拂拭増<lb/>
耿光郁郁弭南溪絳帳縣郡庠組繡合尺度道業傳諸<lb/>
<pb n="KR4d0451_WYG_001-6a"/>
生摳衣無幾何义手一韻成南溪具酒饌列坐子姪行<lb/>
青綾覆我身醉卧家人傍雲間陸士龍秋試獨騰驤<hi>原注</hi>
<hi>南溪先生之弟庭賢名天瑞嘗為益都府經義都魁</hi>明年桂枝春兄弟雙翺翔半<lb/>
途失明師欲濟無舟航故人何元理<hi>原注中庸</hi>白日照忠誠<lb/>
勸我從延賞然後學明經三年走遼碣險阻實備嘗鯨<lb/>
飜地軸傾狼狽歸故鄉鐵馬逐人來蹴踏般溪氷朔風<lb/>
振屋瓦巷陌屍縱横鳴鏑射迴鴈冰消溪水清親朋半<lb/>
凋落殘月依長庚婉婉兩稚子面黥刀劍瘡田園幸無<lb/>
<pb n="KR4d0451_WYG_001-6b"/>
恙出郭依農桑鋤耰干戈裏三稔無積倉一官調神京<lb/>
妻子不得將風塵復澒洞齊魯多豺狼賡歌無家别揮<lb/>
淚哭途窮李侯藝九畹早播芝蘭香竒字來無趾側耳<lb/>
屬垣牆粧鈿剪翠羽墮珥捨明璫綴緝不憚煩既成衣<lb/>
與裳一朝忽變化頭角髙軒昂男兒可如此陋質傾髙<lb/>
風庶幾困而學否極承變通師説無賢鄙事業有專工<lb/>
苟欲為貿易入市審鞠躬恩袍映野草道與人俱東負<lb/>
笈逺方來岐路無修長拂衣叩君門樹屏遮長廊温言<lb/>
<pb n="KR4d0451_WYG_001-7a"/>
當八珍令色充壺觴逺來誠饑渇蔓説辭乞漿秉心在<lb/>
黑白掉舌談青黄臉紅眼尾斜引手摩匡牀自惟珷玞<lb/>
石不中珪與璋君家杵臼閒何事舂粃糠乃知畜竒貨<lb/>
韞匵方深藏仕途得捷逕改轍歸大商紛紛輕薄子仁<lb/>
義久已亡彼非仁義器仁義何可當夫子青雲姿疑似<lb/>
令人驚在我固自存為君惜清名冰雪正凝沍屈指迴<lb/>
春陽皓鶴毛骨輕雲静天蒼蒼<lb/>
　　　逰寧山寺入小敷谷<lb/>
<pb n="KR4d0451_WYG_001-7b"/>
層層窣堵波建標梵王家寳殿倚絶壁栢逕通門斜入<lb/>
山石巃嵸峽路銜犬牙長溪轉白龍架溜行青蛇迅激<lb/>
巨輪翻濺濕生石花出山望平野天鉆蒺藜沙暝色自<lb/>
逺至青林欲棲鴉蟬聲促歸思亂響如繰車<lb/>
　　　大名贈員善卿<lb/>
小年嘗學詩中年多詩友員子豪於詩而復豪于酒不<lb/>
知何所見愛我心過厚報之以新詩金石非堅久<lb/>
　　　贈李正甫<lb/>
<pb n="KR4d0451_WYG_001-8a"/>
富貴侈車服鮮麗生光輝貧賤竊慕之勉強終亦非東<lb/>
家借駿馬西家借新衣顧盼驕路人識者多笑譏貧賤<lb/>
當勤劬富貴起細微俸秩既豐厚不復布與韋詩人有<lb/>
佳句剽盜相因依逮其能已出此道方庶幾<lb/>
　　　贈季尊師<lb/>
季君本神人𠖇晦居山中還丹九轉成顔色如兒童致<lb/>
虚感元氣語黙與天通頻嵗傷水旱下民食不充祈求<lb/>
降雨澤呼召生雷風上帝聞其賢行事多隂功策名紫<lb/>
<pb n="KR4d0451_WYG_001-8b"/>
虛府進位稱仙公騎龍上天去此樂無終窮<lb/>
　　　城隅有一士<lb/>
南山一何髙北渚青茫茫可憐佳麗地荆棘三十霜芟<lb/>
夷營大宅列肆來羣商倡優日歌舞鞍馬照地光城隅<lb/>
有一士垝垣繚茅堂習坎失生理家人知義方貌言外<lb/>
卑遜節行中貞剛荒凉衆所棄上帝歆其香<lb/>
　　　洛陽别友<lb/>
羣居人間世品彚各相索性外更無物樂處當自識東<lb/>
<pb n="KR4d0451_WYG_001-9a"/>
州有詩翁西州有文伯欲往不計程相逢心莫逆茗酪<lb/>
以為飲粱肉以為食古今入商訂經傳争辯析西風旦<lb/>
夕來面上無畏日何以詫妻孥歸裝滿詩什<lb/>
　　　般水<lb/>
般水出南山輩行澠與淄雖然未知名亦有神司之惟<lb/>
人神之主主亂荒神祠𠖇𠖇西南去河伯多禮儀泝流<lb/>
接伊洛涇渭同遨嬉漆沮品秩下不敢相追隨朅來通<lb/>
漢沔増大西南時泓澄潛怪珍名號遐方知馮夷御白<lb/>
<pb n="KR4d0451_WYG_001-9b"/>
馬導我朝天池長淮湧巨浪隂獸翻修鬐蹭蹬返故溪<lb/>
嵗旱流如絲敢論尾閭泄甘受蹄涔欺三山興雲氣擁<lb/>
掩從靈旗云是東海君按節廵方維不言恐失人自獻<lb/>
誠非宜二者當處一故作般水詩<lb/>
　　　經歴司北軒外新竹房<hi>原注經歴周卿請予賦之</hi>
髙人例愛竹居必置左右此君有雅操凛凛嵗寒後黑<lb/>
水埋荒煙川濶多𦙍胄楚山昏瘴雨石罅挺纎瘦風俗<lb/>
視樵蘓斤斧莫恕宥蓮幕地深嚴得所逾静秀青苔春<lb/>
<pb n="KR4d0451_WYG_001-10a"/>
雨足黄壤潛陽透瑤楨撲霜粉稚子解衣繡羲伯歌朱<lb/>
華新綠鬱滋茂羣賢贊威徳堡障息烽候北軒洒蒼雪<lb/>
飲奕破清晝我本性介特禮法以自囿行年渉強仕懐<lb/>
玉賈不售何用羡此君更積文行富<lb/>
　　　𤣥鳥<lb/>
太牢祠髙禖墜典今誰修何處王謝堂燒痕草芽抽𤣥<lb/>
鳥亦自至故壘不可求銜泥營新巢雲海浮蜃樓甲第<lb/>
金臺傍過者疑王侯晨曦明畫棟珠箔上銀鈎<lb/>
<pb n="KR4d0451_WYG_001-10b"/>
　　　石盆石菖蒲<lb/>
山迴溪流清瘦莖生九節參桂伯仲間芝蘭嫓芳潔重<lb/>
城煙塵昏客土膏液絶靈藥不可活我心方藴結巧匠<lb/>
刳雲根汲井注寒冽青青漸滋榮嵗晚堪采擷<lb/>
　　　橙實蠟梅<hi>原注鳳翔普照方丈席上與寳鷄主簿李時舉同賦</hi>
清霜洞庭實萬里登君筵香膚縷黄金粲粲明秋泉餘<lb/>
子甘棄置使與梅争妍管庫七十家用則成才賢<lb/>
　　　郟城僧院二首示縣令<lb/>
<pb n="KR4d0451_WYG_001-11a"/>
君昔為髙陵其治在渭北烽火照西郊棲山避鋒鏑東<lb/>
轅改郟城浩蕩弄春色莫厭公事繁客來方退食<lb/>
清晨出都門西望小峨眉中途復徘徊試來一見之授<lb/>
館蕭寺中花木榮春熙竟日無人至虚庭看逰絲<lb/>
　　　送張縣令赴任符離<lb/>
興定紀年後治道日修飭縣令選尤重非人莫輕得東<lb/>
陲控淮泗隠見吳山碧嘗獲白兎瑞賀書出韓筆百里<lb/>
今付君陽闗歌祖席和風翻行裾花光照長陌十年宿<lb/>
<pb n="KR4d0451_WYG_001-11b"/>
重兵渉春㣲雨澤鯨鯢雖陸死餘孽尚狼藉二事俱可<lb/>
憂軍食與民力君名在蘭省安能淹此職勿謂不久留<lb/>
而遺後人責常思君子居一日必加葺<lb/>
　　　閥閲子<lb/>
我本閥閲子結髮事文章處世逢厄運坎軻徒自傷鷄<lb/>
鳴狗盜間溷跡潛輝光凶年大兵後荒城守空倉負擔<lb/>
非我事徒歩昔未嘗四肢不勝勞憩息坐道傍仰觀雲<lb/>
悠悠俯視塵茫茫東風吹歎聲麗日為蒼凉<lb/>
<pb n="KR4d0451_WYG_001-12a"/>
　　　凌霄<lb/>
凌霄失髙樹體弱無所依幽禽辭其巢萬里將雛飛故<lb/>
園霜雪繁野水稻梁微孤根幸不死㑹有重芳菲刷羽<lb/>
待髙風要趂花時歸<lb/>
　　　酇縣道中<lb/>
京東千里平孟冬如季春寸草不蔽日汗滴途中塵異<lb/>
哉中州地若與窮髮鄰誰持種樹書遍授東京人<lb/>
　　　次韻張敏之新居<lb/>
<pb n="KR4d0451_WYG_001-12b"/>
廢地久不居荒穢難平治經營幾朝暮眼底無棘茨開<lb/>
門見南山山若因君移五言成新詠初不用意為陶謝<lb/>
無異源韋栁相連枝平淡含道腴好味同園葵賤子少<lb/>
年日壯志生馬馳句格喜孤陗劒鋒白差差有意不能<lb/>
達竟日持紛絲投筆忽自笑作者安敢期幸遇斵堊手<lb/>
運斤與刪釐毁譽不足信明者貴自知君昔登瀛洲物<lb/>
論咸稱宜忽有萬里行雨雪歌來思濟南一茅屋如在<lb/>
瀛洲時學道苟無得淚灑楊朱岐同年李夫子尚恨君<lb/>
<pb n="KR4d0451_WYG_001-13a"/>
來遲萬事一杯酒共和新居詩<lb/>
　　　赴麟逰縣過九成宫<lb/>
百里蒼山深地髙無畏暑當時移天仗巖谷化𤣥圃隋<lb/>
唐迭廢興俯仰成今古行人過故宫馬蹄踏柱礎尚餘<lb/>
粉皮松野老談女武玉龍拏層崖直立嘯風雨最愛醴<lb/>
泉碑伯仲厠虞褚石本遍天下墨藪刈其楚年時北風<lb/>
惡滛火焚邑聚披榛拾瓦礫周嵗何以處<lb/>
　　　稠桑道<lb/>
<pb n="KR4d0451_WYG_001-13b"/>
悲臺號長風驚沙暗濁水枝股百道流刮削兩崖起南<lb/>
卧稠桑道天穽二十里黄塵深沒脛遊子心欲死讀書<lb/>
性所樂困阨苦違已何日息奔騰秋堂富文史<lb/>
　　　獅子石<lb/>
竒獸生異域厥名徒耳聆百歩走魑魅脞説多不經世<lb/>
俗或信之粉繢當户庭塊然園中石髣髴竒獸形強名<lb/>
初不似園石本頑𠖇使君福未艾百指長康寧<lb/>
　　　木芙蓉<lb/>
<pb n="KR4d0451_WYG_001-14a"/>
南陽氣候温四序花相續十月木芙蓉鮮鮮鏤香玉花<lb/>
如朝槿妍葉擬文楸綠惜哉開既晚桃李占春旭<lb/>
　　　袁易静春堂木芙蓉<lb/>
少昊秉秋律白藏振嚴威凄其庶物肅颯然羣卉腓兹<lb/>
花性莫奪於焉抱貞姿紛披曲榭隂布濩蒼沼涯沚蓮<lb/>
混名族叢菊相因依衆芳固殊品相時各有宜承露愈<lb/>
幽艷被霜増華滋雖微後凋操詎先秋草萎臨流誰為<lb/>
容倚風猶自持踟蹰翫芳態為汝發幽辭<lb/>
<pb n="KR4d0451_WYG_001-14b"/>
　　　東坡石鍾山記墨迹<lb/>
先生元豐後筆法陵晉漢摹擬徧天下真偽紛相半嘗<lb/>
經石鍾山作記濡柔翰流落百年間水漬頗壊爛從何<lb/>
得此本裝軸成珍玩巻舒眼増明百偽莫能亂夢奠微<lb/>
言絶箋注多乖叛先生傳家學論著入條貫新經出王<lb/>
氏但付一笑粲水經文簡省陋者亦欺謾事在耳目外<lb/>
未可以臆斷李渤姑無論道元亦足歎<lb/>
　　　繡犬馬圗<lb/>
<pb n="KR4d0451_WYG_001-15a"/>
乳狗銜雉尾驄馬繫絲韁䑛筆不敢下衆史空彷徨匠<lb/>
人出新意一寸金針芒絨縷錯彩色毛骨浮神光閨中<lb/>
癡女兒七夕施新粧年年拜牛女乞巧羅酒漿自從見<lb/>
此圗不刺雙鴛鴦<lb/>
　　　古寺<lb/>
荒陂廢佛寺古殿依閒雲殘僧杖錫去却駐防河軍天<lb/>
晴山色逺地迥河流分詩成獨立久壊壁夕陽曛<lb/>
　　　玉泉院<lb/>
<pb n="KR4d0451_WYG_001-15b"/>
宻竹不見地獨園不知門得門未逢人絮絮溪聲喧升<lb/>
階拂塵服合掌瞻世尊方袍二三子磬折禮數煩飯罷<lb/>
啜佳茗緩行腹自捫同遊喜清閟快飲卧空樽暗渠出<lb/>
泉眼細逕通山根正月笋未生積葉覆蘇痕亭午陽光<lb/>
薄竟日夕隂昏燃燈照虚室掃榻眠幽軒鷄鳴出門去<lb/>
溪流醒夢魂據鞍一回首但見翠浪翻<lb/>
　　　祀事不可黷一首<lb/>
祀事不可黷客頻造靈祠拜跪膝成瘡堪笑還堪悲問<lb/>
<pb n="KR4d0451_WYG_001-16a"/>
之黙無語良久方致詞有身處人間鬼神疇能知固當<lb/>
求之人余亦嘗求之千求不首肯萬求不俛眉違理而<lb/>
妄求閉拒固其宜奈何非妄求閉拒常如斯且復祈㝠<lb/>
㝠聊以慰所思言絶仰面哭涕泗縱横垂<lb/>
　　　中庭植梧竹一首<lb/>
中庭植梧竹有意集鸞凰孤鶴從東來雪衣曬朝陽主<lb/>
人驚且喜拊掌呼獲臧俾投數粒粟招鶴下堦傍鶴雖<lb/>
不解語其意或能詳我非鸞鳯侣竹梧何可當亦非黄<lb/>
<pb n="KR4d0451_WYG_001-16b"/>
雀儔數粒安可嘗戞然欲長鳴恐遭彈射傷左右梳修<lb/>
翎翻身入雲翔<lb/>
　　　靈泉院<lb/>
長原崩赤土形醜窮且卑人靈代天巧竹樹施屏帷䕃<lb/>
蔚凝青靄磨戞生凉颸隠見阿蘭若寅奉竺乾師劚場<lb/>
挿殿脚洞穴安門楣凌霄燃明燈吐焰髯龍枝芭蕉駐<lb/>
翠鸞妥尾靈泉池方甃流不竭一片青琉璃裊裊架蒼<lb/>
竹氷筯縣無時甘冷怯潄齒雅與烹茶宜肘腋野人家<lb/>
<pb n="KR4d0451_WYG_001-17a"/>
屬屬復離離聞説員莊好未竟神已馳去此無十里水<lb/>
竹尤清竒窮通常傍人落日遊子饑志願恒滯違不獨<lb/>
在於斯滯違亦自佳庶曰昌吾詩<lb/>
　　　晨興<lb/>
晨興意不釋茫然坐多時書帙空挿架盤飡懶拈匙筋<lb/>
骸厭踡跼曳履下階基傷心牕外樹霜葉寄寒枝<lb/>
　　　送仲逺<lb/>
仲逺豪俠人蹤跡固超越舉世皆侏儒獨有專車骨我<lb/>
<pb n="KR4d0451_WYG_001-17b"/>
獨何為者折節希前烈嘗進圯上履屢結庭中韈今夕<lb/>
祖君行坐愁長庚沒冷落盤溪雲相思夷門月<lb/>
　　　攬秀亭<lb/>
微宵媚淑景國香渙瑤英<hi>原注蘭畹</hi>流光追飛轍蕣華爛朝<lb/>
榮<hi>原注木樺</hi>紅粧䕃翠幰顔色俱傾城<hi>原注盆池蓮</hi>清泉漬靈藥細<lb/>
葉開瘦莖<hi>原注石盆石菖蒲</hi>蒼頑蹲怪石虎兕伏威獰<hi>原注師子石</hi>
𤣥夫時曝背<hi>原注龜</hi>仙馭能長鳴<hi>原注/鶴</hi>碎金漙露白<hi>原注菊徑</hi>叢<lb/>
玉搖風清<hi>原注竹庭</hi>使君衣縫掖頎然早成名金紫豈不貴<lb/>
<pb n="KR4d0451_WYG_001-18a"/>
道重外物輕觀化一亭中卒嵗娛同情<lb/>
　　　杏園詩二首<lb/>
綈袍倦晴晝看落瓶中花朝來借長鞭走踏平堤沙杏<lb/>
園一片白不辨枝横斜嗟余出最晚猶及見春華<lb/>
青雲二公子相約聨鑣出杏園色憔悴把酒酹春日攀<lb/>
枝紛墮雪嚼蘂香如蜜花落亦無傷綠隂催結實<lb/>
　　　雲巖<lb/>
新軒有竒石既異人多聞何時名雲巖小字鐫八分承<lb/>
<pb n="KR4d0451_WYG_001-18b"/>
以青銅槃槃底蔵清芬雲根浸新汲巖竇俄氤氲客來<lb/>
浄掃地侍香添寳薰主人竟無譽觀者心自欣物既得<lb/>
所主在君即屬君細巨盡如此不須强云云夀王辯漢<lb/>
鼎其説非虛文雲巖新軒石香乃雲巖雲<lb/>
　　　齒搖<lb/>
齒搖眼始暗庚甲到知非菽粟價如土我獨憂年饑晨<lb/>
舂汗浹背暮汲月在衣弛擔長太息數口將安歸<lb/>
出門登長途風塵飄短組到家投空囊霜月照環堵同<lb/>
<pb n="KR4d0451_WYG_001-19a"/>
胞陷塗泥委蛻化黄土山陽多羇客有客心獨苦<lb/>
我本幽棲士強賡彈鋏歌俾汝為馮驩所喪亦已多授<lb/>
書不耕穫藜羮養天和白圭有淑質微玷尚可磨<lb/>
　　　詠鶴<lb/>
雲羅偶見羈憔悴離江浦剪羽乆乃馴燒地教之舞圓<lb/>
吭引清唳似欲訴心苦客子居城隅哀吟淚如雨<lb/>
　　　聞有將遊崆峒者示之以詩<lb/>
塊破兩土山川狹濁涇注古城隨地形南方劣千歩客<lb/>
<pb n="KR4d0451_WYG_001-19b"/>
從扶風來觸目意甚惡夢想終南山時咏退之句睫毛<lb/>
在眼前昧者不自悟十室有忠信貴耳多賤目笄頭倚<lb/>
青壁一舍西郊路昔在帝軒轅涿鹿赫斯怒兇豎為鯨<lb/>
鯢一戰正王度猶慙廣成子清浄理亦具茲山嘗駐蹕<lb/>
北面承教諭何時起宫室土木儼像塑年年夏孟月虚<lb/>
邑事遊聚凝粧耀巖谷浮嵐潤巾屨髙亭參青雲顯敞<lb/>
快瞻顧蒼松龍欲飛廢寺金重布君侯來西臺二府傾<lb/>
注措談辯驚賔筵戈矛森武庫名山契真賞駿馬思並<lb/>
<pb n="KR4d0451_WYG_001-20a"/>
騖當招列仙癯為解升髙賦<lb/>
　　　悼亡<lb/>
賡歌長相思未歌先淚垂憶昔初裹頭娶妻濟水湄綢<lb/>
繆十載間憂患雜歡嬉一朝遭喪亂倉卒不得辭荒城<lb/>
落日哭悲在留兩兒兒癡誠可憐鞠養失母慈再娶般<lb/>
溪上婦道良同規願從髮抹漆得到頭梳絲奈何同穴<lb/>
志眷戀方再朞食貧居難安一官調京畿分袂未云久<lb/>
故里嘷狐狸凌霄失髙樹化作柔楊枝摧枯與攀折寂<lb/>
<pb n="KR4d0451_WYG_001-20b"/>
寥兩不知沉痛傷人心出門何所之路逢翁與媪傴僂<lb/>
行相隨感我少年心兩度生别離<lb/>
　　　赴京<lb/>
栢舟泛清濟憭慄晚秋時畏途愁落日泝流行苦遲夷<lb/>
門望不見籠水牽所思黙坐柁樓底寸心空自知<lb/>
　　　送李正甫赴鄂渚詩<lb/>
武昌在何方君今去處是借問誰同舟秦氏佳公子我<lb/>
身非匏𤓰安能長在此相思復相思滔滔江漢水<lb/>
<pb n="KR4d0451_WYG_001-21a"/>
　　　襄陽送秦才叔赴鄂渚詩<lb/>
髙門多驕子愛君性温舒南北分彼此愛君懐抱虚黯<lb/>
然倍常情解纜傷何如從今槎頭鯿不及武昌魚<lb/>
　　　祝心<lb/>
祝心同灰冷祝形同木槁典衣授衣月身口交相惱愁<lb/>
來出郭門散歩入青草南山亦多情依然向人好<lb/>
　　　東林<lb/>
翩翩傷弓鳥日暮擇所托西林不可棲東林光沃若上<lb/>
<pb n="KR4d0451_WYG_001-21b"/>
無梟鳶巢下無狐狸窟一枝有餘安風細蟾光薄<lb/>
　　　過燕<lb/>
正月到季月常厭風為政綈袍脱復著天氣殊未定花<lb/>
殘無奈何麥短農事病客驅長耳來道路方且迥故都<lb/>
廢未久所尚猶可敬慷慨憂人憂不但倚豪勁今茲嵗<lb/>
逢酉古語庶有證惟酒可忘憂朝來風色浄<lb/>
　　　歸隠<lb/>
客從長安來色沮氣不伸問之何因爾憔悴居賤貧忠<lb/>
<pb n="KR4d0451_WYG_001-22a"/>
誠照肝膈文彩動詞臣二者苟有一亦足售其身後前<lb/>
莫推挽坎坷秋復春嘗欲仗一劍萬里清風塵從軍亦<lb/>
云樂神武知何人又欲挾一䇿强國活斯民夜义守天<lb/>
闗帝所髙難陳安能舉進士得失咸悲辛十年一主簿<lb/>
鞭箠還吟呻安能罔市利狙詐忘吾真所得雖倍蓰愧<lb/>
汗霑衣巾聞説商洛間山深風俗淳自計亦已熟抱書<lb/>
歸隠淪窮年讀經史志一疑於神天道有反正豈曰長<lb/>
邅迍諸君勲業了我道亦精純禮儀稽在昔政化持平<lb/>
<pb n="KR4d0451_WYG_001-22b"/>
均出山應未晚日月明昌辰<lb/>
　　　代茶榜<hi>原注歸義寺長老勸余作此詩長老姓英字粹中自號木菴</hi>
東方有一士來作木菴客嘗觀貝葉書奥義初未識叢<lb/>
林蔚青青秀出庭前栢滿甌趙州雪灑向嵗寒質師席<lb/>
有微嫌授客逺公筆俾之贊一辭眢井若為汲低頭謝<lb/>
不敏亦頗習詩律以詩代茶榜自我作故實<lb/>
</p>
<p>
</p>
  </div>
<div>
                <head>小亨集巻二</head>
    <p>
<pb n="KR4d0451_WYG_002-1a"/>
欽定四庫全書<lb/>
　小亨集巻二　　　　　　元　楊𢎞道　撰<lb/>
　　七言古詩<lb/>
　　　贈裕之<lb/>
嘗讀田紫芝麗華行惜哉紫芝今不存日者見君詩與<lb/>
文知君在嵩少神馬已向西北奔國家三年設科應故<lb/>
事君亦未能免俗東入京西門低頭拜君昂頭識君面<lb/>
碧天青嶂秋月昇金盆未省田紫芝何以稱臞元乃知<lb/>
<pb n="KR4d0451_WYG_002-1b"/>
紫芝文詞固豐艶至於題品人物猶作涇水渾入城市<lb/>
井喧出城草木蕃嗟我廢學胷次愈迫隘但覺擾擾俗<lb/>
物遮眼昏天下本多事君子宜慎言譬之山之鄙人終<lb/>
日木石間而不見璵璠<lb/>
　　　李廷珪墨歌<hi>原注趙節使治邠平涼運同知張顯之來晏於公署之凝香閣致政</hi>
　　　<hi>張相公在座余亦與焉節使出示李廷珪墨席上試墨余戲以墨汁<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>酒中飲之明日出此篇</hi>
　　　<hi>二老皆有和詩</hi>
軺車下涇川二老歡忘年夜寒辟易凝香閣長檠粲粲<lb/>
<pb n="KR4d0451_WYG_002-2a"/>
金花然平頭奴子捧漆匣錫圭入手輕而堅客卿裔孫<lb/>
滿天下系出隴西獨稱賢座中有客慙菲薄藜莧貯腹<lb/>
空便便朱提飲盞<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>芳液𤣥雲霮䨴浮秋泉一酌濡夢<lb/>
傳之柔翰再酌霑蕪穢之靈田祈禳厭勝古亦有合座<lb/>
拊掌嗤且憐君不見將軍飲酣出刀矟作氣欲斬横海<lb/>
鱣客卿如靈俾我慧悟加諸前待渠宣力恢復舊封域<lb/>
雅什願讀車攻篇<lb/>
　　　寄鞏州司農少卿李執剛<lb/>
<pb n="KR4d0451_WYG_002-2b"/>
潦水已除泥尚濕疽瘡既平膚尚赤<hi>原注去年田瑞據鞏州反</hi>細烹<lb/>
糜粥食疲人明示金科懲暴客朝廷好爵不輕授夙夜<lb/>
小心憂重責政成合沓起民謠一片青青襄武石<lb/>
　　　投鄧州節副劉光甫祖謙<lb/>
仲秋八月離平涼隴月光寒涇水黄弱妻抱子乘瘦馬<lb/>
服玩附行猶一囊鄠郊藍水不敢住東南深杳崔嵬藏<lb/>
洛南十月戎馬嘶市人散走如驚獐攜妻抱子竄山谷<lb/>
倉卒不暇持資糧山髙樹宻積葉滑側足數步顛且僵<lb/>
<pb n="KR4d0451_WYG_002-3a"/>
倒身枕臂天欲曉頭上肅肅飛嚴霜勞筋苦骨數百里<lb/>
今日得升君子堂一囊服玩不復顧數冊猥藁情難忘<lb/>
君能貸我一茅屋忍饑黙待時明昌<lb/>
　　　戲答游麟之<lb/>
游麟之之麟游欲去未去邊風秋鳳翔壁壘壯如鐵從<lb/>
此始免為俘囚驚魂悸魄返其體故當北望山林羞奈<lb/>
何健筆恣嘲弄大篇長句令人愁<lb/>
　　　若人<lb/>
<pb n="KR4d0451_WYG_002-3b"/>
哀痛淄州城再破千里蕭條斷烟火當時逃難逾黄河<lb/>
二紀歸來非故我眼前十口不安生白頭又復辭先塋<lb/>
若人方寸包藏惡害物慘於城陷兵<lb/>
　　　望南極<lb/>
老人深居未嘗出我欲見之不度徳斗量明珠秤稱璧<lb/>
越羅蜀錦千萬匹紫沈白檀隨海舶輯之燎之半天赤<lb/>
香霧中間嚴奠瘞如此庶幾見髣髴汝家搜索有何物<lb/>
布囊破裂筐底脱心知不能情未巳夜夜中庭望南極<lb/>
<pb n="KR4d0451_WYG_002-4a"/>
　　　題老子廟<lb/>
乾壕石壕過峻阪骨煩筋殆思寛平蒼崖小殿掲金牓<lb/>
冷泉髙樹夕陽明流俗相傳禱靈藥妄以沙土欺聾盲<lb/>
但知經過記嵗月小字壁間題姓名<lb/>
　　　甘羅廟<lb/>
峻坂欲盡長坡迎後山未斷前山横甘羅廟下四山合<lb/>
太始鬼物成天城道傍一峰立突兀瘦木上下攢飛甍<lb/>
此郎片紙附遷史勲業不足煩題評尚憐稚齒據髙位<lb/>
<pb n="KR4d0451_WYG_002-4b"/>
因使細人輕晚成山間一笑為絶倒多少豎子談功名<lb/>
　　　南陌梅花詩示張守道守道見和復用前韻<lb/>
春寒茅屋晨興遲起來倩人為折枝緬懐騷客賦蘭菊<lb/>
蓋喻忠信期君知聖賢垂訓惡無禮東家不敢鑽穴窺<lb/>
早梅香好動詩興已恐落英嗟後時故園桃李委塵土<lb/>
怨調曽託長相思小兒蟣蝨滿黄髮何處亂山尋玉卮<lb/>
　　　疑夢<lb/>
書封圓細書㫖勤書中字字非虚文鴻鵠垂翅志霄漢<lb/>
<pb n="KR4d0451_WYG_002-5a"/>
飲啄不肯隨雞羣堂前趨走典謁者堂上軟語芝蘭薫<lb/>
出門月朔忽月晦敬聴命召寂無聞覆蕉求鹿不知處<lb/>
自猜身是淳于棼官街馬過不聞聲但見飛蓋飄青雲<lb/>
　　　鷓鴣<lb/>
鷓鴣鷓鴣生炎方有耳未嘗聞北翔鷓鴣鷓鴣何形色<lb/>
北人見之應不識前朝鼓吹名鷓鴣上稽下考不見書<lb/>
而今歌舞聞見熟試為後生陳厥初東京有臺髙百尺<lb/>
北望驚吁半天赤塞垣闗楗夜不扃河南河北無堅壁<lb/>
<pb n="KR4d0451_WYG_002-5b"/>
鷓鴣飛入酸棗門青衣行酒都民泣長淮東注連海潮<lb/>
終南山氣參青霄大田多稼際沙漠幽州宮闕何嶕嶢<lb/>
金天洪覆需雲潤内自封畿外方鎮霜葉烟花秋復春<lb/>
妙選細腰踏繡茵優絲伶竹彈吹闋主人起舞娯嘉賓<lb/>
玉帶右佩朱絲繩牌如方響縣金銀低頭俯身巻左膝<lb/>
通袖臂搖前拜畢露臺畫鼓靈鼉鳴長管如臂噴宮聲<lb/>
初如秋天横一鶚次如沙汀雁將落紅袖分行齊拍手<lb/>
婆娑又似風中栁鷓鴣有節四換頭毎一換時常少休<lb/>
<pb n="KR4d0451_WYG_002-6a"/>
次四本是契丹體前襟倐閃靴尖踢或如趨進或如却<lb/>
或如酬酢或如揖或如掠鬢把鏡看或如逐獸張弓射<lb/>
蹁躚蹩<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>更多端染翰未必形容殫主人再拜歡聲沸<lb/>
酌酒勸賓賓盡醉僚屬對起相後先襟裾凌亂爭迴旋<lb/>
鷓鴣為樂猶古樂大定明昌事如昨風時雨若屢豐年<lb/>
五十年來人亦樂勿言鄭衞亂雅歌人樂嵗豐如樂何<lb/>
朱門兵衞森彌望門外聞之若天上隗臺梁苑烟塵昏<lb/>
百年人事車輪飜倡家蠅營教小妓態度纎妍渾變異<lb/>
<pb n="KR4d0451_WYG_002-6b"/>
吹笛擊鼓闤闠中千百聚觀雜壯稚昔時華屋罄濃歡<lb/>
今日樂堋為賤藝白頭遺士偶來看不覺傷心涕霑袂<lb/>
　　　懐春怨<lb/>
妾身可以化石妾手可以縫裳薑桂失地而猶辛桃李<lb/>
非時而不芳睡起倚門嘗佇立翩翩蝴蝶過鄰牆<lb/>
　　　邂逅<lb/>
過燕不見世子丹過趙不見平原君煩襟清濯易水風<lb/>
破袖欲拂恒山雲天生奇才無古今邂逅辭氣如蘭芬<lb/>
<pb n="KR4d0451_WYG_002-7a"/>
北遊得此亦可樂繫筑奮鎚何足云<hi>原注過保州初識郝伯常過真定初</hi>
<hi>識髙雄飛劉道濟</hi>
　　　金陵徐信之牧牛圖<lb/>
誰貌呉牛馱牧豎建業徐生寓深趣母子孤特失儔侶<lb/>
行行暫息烟中樹九十其犉何處尋或訛或寢隔山林<lb/>
牽柔折脆方為劇詎識離羣䑛犢心<lb/>
　　　贈裕州防禦<lb/>
皇帝二載嵗乙酉八月花川墮天狗<hi>原注田瑞據鞏州反</hi>宥親釋<lb/>
<pb n="KR4d0451_WYG_002-7b"/>
黨可攻心<hi>原注田瑞之父在甘谷釋不殺</hi>結趙連蜀憂掣肘運芻輸粟<lb/>
正嗸嗸擐甲執戈徒赳赳聊城朝飛仲連箭<hi>原注矯制赦城中</hi>
夏人暮擲惠琳首借籌功大克渠魁失馬過輕傷利口<lb/>
<hi>原注防禦時為行省郎中陜西和買馬在鞏州城降多為將士掠取之坐此而罷</hi>天鑒長懸日<lb/>
月明皇恩更賀丘山厚萬家特㫖畀韋虎千里長謠得<lb/>
杜母憶昔軺車到鳯翔特遣朱衣邀馬走金刹刳橙催<lb/>
賦詩<hi>原注鳯翔普照方丈席上請余賦橙實蠟梅</hi>銀盃行酒無停手許遊蓮<lb/>
幕厠英髦欲㵼蘭湯洗塵垢武陵回首山縱横薦福打<lb/>
<pb n="KR4d0451_WYG_002-8a"/>
碑雷震吼<hi>原注余到平凉防禦已罷職</hi>馬首東之詎可留雞肋空持<lb/>
復何有嘶風驚聞沙塞馬挈家來覔商巖叟控弦突騎<lb/>
若憑虚戰格連雲如拉朽洛南屠滅彼何辜渾谷奔忙<lb/>
誰敢後仰攀危磴蝸篆壁下墜深阬杵投臼血屬有幸<lb/>
脱微軀家具豈能存敝帚恩全終始屬賢良仁濟困窮<lb/>
多福壽借君寶劒買黄牛苟全性命歸南畝<lb/>
　　　賞菊張濟道家分韻得菊字<lb/>
鹿車西來聲轢轆夜夜空山草間宿今年蝗旱草亦無<lb/>
<pb n="KR4d0451_WYG_002-8b"/>
懐川竹林如帚禿旅人懐抱從可知失喜君家籬下菊<lb/>
况逢名勝宜盡歡談笑未終眉暗蹙賦詩把酒獨移時<lb/>
日下風淒體生粟吁嗟世上無唐衢若有唐衢見應哭<lb/>
　　　詠晴<lb/>
二月已破春將殘連朝風雨春猶寒烟消日出好天色<lb/>
城隅花栁猶堪觀萋萋芳草平沙路乘興招君共君步<lb/>
恨無樽酒助清歡賴有溪藤書鄙句荒城勢與河流灣<lb/>
憑髙望逺開愁顏天低野闊樹如薺幾㸃翠色符離山<lb/>
<pb n="KR4d0451_WYG_002-9a"/>
寓形宇内宜自適吾土他鄉奚所擇與君同立東風中<lb/>
一笑相看誰是客<lb/>
　　　常武殿試䕶衛歌<lb/>
夷門上傾遼水渾東方日出天下明湯盤既銘徳日新<lb/>
萬國貢篚來燕京朱門霜㦸崇元勲鳳毛麟角歌振振<lb/>
白弓長箭紅鶴翎紫薇垣外羅天兵鯤鵬變化實通津<lb/>
百年聖神相繼承正大天子壽萬春恒山風暖河源清<lb/>
爰得方召為虎臣虎穴生子被奇文殿前較藝羽衛陳<lb/>
<pb n="KR4d0451_WYG_002-9b"/>
弓弰拂弦霹靂聲聚星玉版湛𤣥雲宣城紫毫㸃姓名<lb/>
髙門繼世承天恩<lb/>
　　　謁詩<lb/>
我夢神遊入官府少年掖翁出東廡傍人相指竊笑語<lb/>
掖翁少年乃宗武須㬰呼我傍簷楹聞汝頗有能詩聲<lb/>
奈何低首就驅役<hi>原注時為刑部委差官</hi>更勿赴我詩壇盟慙惶<lb/>
趨出肩背縮倀倀步遶山之麓忽聞笑語愕睨之小橋<lb/>
流水環青竹仙人雜坐陳壺觴舉酒揖我邀我嘗數盃<lb/>
<pb n="KR4d0451_WYG_002-10a"/>
萬慮都不記恍然寢室明晨光人生大抵如夢爾夢飲<lb/>
陶陶寤猶喜益知飲酒可忘懐市東走訪劉夫子<hi>原注寧州</hi>
<hi>劉玉潤甫</hi>先生衰髮不勝簪研丹㸃句傳青衿世緣消盡唯<lb/>
好飲縱欲酌我囊無金元年建亥月官有陳省雜<hi>原注滄州</hi>
<hi>陳歌和之</hi>嘗欲醉先生省雜豈苟合元年建亥月官有呂諮<lb/>
議<hi>原注真定呂鑑仲寶</hi>嘗欲醉先生諮議亦誠意陽月風日如春<lb/>
熙梅花三兩開南枝二官清要少公事願從先生一訪<lb/>
之<lb/>
<pb n="KR4d0451_WYG_002-10b"/>
　　　雪晴夜半月出戲效李長吉<lb/>
瘦日已匿崐崘西太虚漫漫圬濁泥濃愁蠧心欲成粉<lb/>
耳根似覺殘蟬嘶孤螢尾暗蝸聲靜銀闕照耀神驚迷<lb/>
冷光直上三萬丈團黄一㸃通靈犀天花飄盡桂花發<lb/>
陽烏却避城烏啼樹枝不動印空碧凝雲樹外横長堤<lb/>
　　　琪樹歎<lb/>
初見琪樹梢出牆再見琪樹花飛香凉風蕭蕭雁南翔<lb/>
峴首山前多稻粱龍沙髙馬肥如羊漢陽漢隂為獵場<lb/>
<pb n="KR4d0451_WYG_002-11a"/>
旅雁哀鳴野水傍琪樹晚實天早霜不獨琪樹少顏色<lb/>
中州草木皆萎黄<lb/>
　　　王子端溪橋濛雨圖<lb/>
皇風皞皞吹王民樂哉大定明昌人文章與時相髙下<lb/>
黄山竹溪麗而醇秦碑晉帖落萬紙明珠白璧非常珍<lb/>
興陵佳氣成五色聖孫龍衮居紫宸三十六宮誦佳句<lb/>
翠簾不捲楊花春子端振衣起遼海後學一變爭奇新<lb/>
黄山驚歎竹谿泣鼎鐘騷雅潛精神雲山烟水無常形<lb/>
<pb n="KR4d0451_WYG_002-11b"/>
潑墨不復求形真挽弓楊葉百中後衆人擊節髙人顰<lb/>
君不見傳呼畫師閻立本池上愧汗霑衣巾丹青馳譽<lb/>
尚如此溪橋濛雨徒自塵淄川賤士長安客品題不慮<lb/>
傍人嗔<lb/>
</p>
<p>
</p>
  </div>
<div>
                <head>小亨集巻三</head>
    <p>
<pb n="KR4d0451_WYG_003-1a"/>
欽定四庫全書<lb/>
　小亨集巻三　　　　　　元　楊𢎞道　撰<lb/>
　　五言律詩<lb/>
　　　晚晴<lb/>
一雨破煩暑獨園涵晚清髙人澹無慮客子若為情殘<lb/>
照望中下亂蟬聲裏明冥冥百靈散何處覔虧成<lb/>
　　　次韻趙司理山甫<lb/>
身喜霑皇化心慚讚老成青衫初借著白髮已潛生㑹<lb/>
<pb n="KR4d0451_WYG_003-1b"/>
計唯期當康寧未暇營如何清夜夢常繞大堤行<lb/>
　　　留别劉伯成王景伯<lb/>
公幹文無敵羲之字有聲三年今日别千里隻輪行學<lb/>
海君能至為山我未成受田如古制應伴野夫耕<lb/>
　　　别仲經<lb/>
相逢嘗共被東縣與西州無䇿不成事有身空逺遊如<lb/>
君勤問學度日亦窮愁濡沫能微濕生涯善自謀<lb/>
　　　麟遊秋懐<lb/>
<pb n="KR4d0451_WYG_003-2a"/>
敗葉落還落北山深復深暮雲封逺恨涼吹和微吟鏡<lb/>
裏雙蓬鬢霜餘一絮衾求仁又何怨安取四知金<lb/>
　　　遣興<lb/>
襄鄧留多日淄青即故鄉落花縈綺席飛燕拂雕梁巢<lb/>
穏由知擇風飄未可量履新冠已敝上下豈無常<lb/>
　　　答張仲髦<lb/>
韓杜遺編在今誰可主盟故人相敬愛健筆過題評風<lb/>
鐸不成曲候蟲常自鳴吾詩正如此未敢受虚名<lb/>
<pb n="KR4d0451_WYG_003-2b"/>
　　　陪趙節使遊自雨亭<lb/>
西郊迎使節飛蓋轉崇墉石逗楚天雨山巢炭谷龍清<lb/>
溪羅帶曲雜樹錦幃重更覺晉公樂<hi>原注張參政</hi>幅巾兒姪從<lb/>
　　　贈鄭尊師<lb/>
茫茫雲著地摵摵雨交天篁竹連河上青茅盡海邊棲<lb/>
遲聊應化放曠且談𤣥相對蒲團坐清風為肅然<lb/>
　　　遊石龍窩<lb/>
何處浮休宅山公從葛强蒼崖晴散雨紅樹晚凋霜翠<lb/>
<pb n="KR4d0451_WYG_003-3a"/>
琰尋詩讀銀瓶湯酒嘗兹遊乘逸興不覺到斜陽<lb/>
　　　贈馬升公<lb/>
學出韜鈐外身從筦庫還著書期後世辟穀卧空山渺<lb/>
渺追前列區區若是班尚為妻子累時復見人間<lb/>
　　　贈吕鵬翼<lb/>
燕市重來日東風兩鬢皤行穿鞍馬過意厭客塵多青<lb/>
眼常相見朱門不重過如君古漆井澄湛已無波<lb/>
　　　風雨夜泊<lb/>
<pb n="KR4d0451_WYG_003-3b"/>
舵鳴風逆水大纜再維舟競起如相約喧呼久未休收<lb/>
燈隂漠漠聴雨夜悠悠料得茅齋裏家人為我愁<lb/>
　　　次韻田長卿<lb/>
欲伴秦人隠桃源何處尋俯慙魚在藻仰羨雀投林未<lb/>
有絲生鬢寧無血染襟囘頭望鄉國靄靄暮雲深<lb/>
　　　和鑑上人<lb/>
畏日照城郭誰家庭户清禪房留過客詩筆見髙情仙<lb/>
果根株異湘絃節奏明如風行水上文理自天成<lb/>
<pb n="KR4d0451_WYG_003-4a"/>
　　　次韻趙晉卿二首<lb/>
寒更不易旦松竹滿庭風未寢覺燈暗欲挑憐燼紅四<lb/>
鄰飛化蝶一室學冥鴻吾道本如此孰為窮與通<lb/>
寒更㑹有旦松竹靜無風一室虚生白半窓明映紅能<lb/>
文韓吏部歸隠漢梁鴻吾道本如此孰為窮與通<lb/>
　　　喜聞特賜麻知幾及第<hi>原注知幾名九疇</hi>
麻子明經術詩名亦逺揚連年不中第掃迹欲深藏廣<lb/>
譽開宸極新恩照勅黄少時以病罷歸路益生光<lb/>
<pb n="KR4d0451_WYG_003-4b"/>
　　　抱璞<lb/>
抱璞人間世從渠知不知但能安義命何用禱神祇乳<lb/>
下子初育桑柔蠶亦孳衆人應昧此擾擾競奔馳<lb/>
　　　重到碭山示白文卿<hi>原注久不歸所寄麥故有是詩</hi>
不解營微利元非市井人麥秋農事逺花月客途貧路<lb/>
隔魚山水衣餘亳社塵小兒無倚賴夢裏鹿臺春<lb/>
　　　示亨甫<lb/>
靜退非今日疎慵自昔年平君心上地全我性中天文<lb/>
<pb n="KR4d0451_WYG_003-5a"/>
史閒來讀形神困即眠夢中歸故里瑤草碧和烟<lb/>
　　　偶作<lb/>
碧草含秋意黄雲起暮容歸鴉昏且噪去雁逺無蹤杯<lb/>
酒因循醉明人邂逅逢身名猶碌碌正望日疎慵<lb/>
　　　鄰野<lb/>
故宮成市井卜宅地非偏門掩依茅棟身閒樂性天苔<lb/>
花侵砌上瓠葉䕃窓前有子營家事何須二頃田<lb/>
　　　阻隆曲寨<lb/>
<pb n="KR4d0451_WYG_003-5b"/>
十月雷驚蟄黄雲接地隂冰銜丹水細山擁武闗深濡<lb/>
沫思靈沼傷弓失鄧林通途施陷穽之子獨何心<lb/>
　　　麻刺史復職<lb/>
長風起天末奄忽捲浮雲冰雪春自釋芝蘭久彌薫廉<lb/>
頗時再用鄒湛世無聞一掬峴山淚樽前分付君<lb/>
　　　荆楚<lb/>
荆楚三年客風塵七尺軀青蠅㸃白璧赤水得𤣥珠息<lb/>
謗能無辨酬恩正勉圖憂勤生逸樂魚稻老江湖<lb/>
<pb n="KR4d0451_WYG_003-6a"/>
　　　嵊城<lb/>
嵊城看月色望極若微隂光射星辰暗氣迷閭巷深人<lb/>
和為善守蟻附覺難侵我亦耽詩者圍中不廢吟<lb/>
　　　送王飛伯<lb/>
吟詩何所得白髪早生頭始覺虚名誤應為達士羞梁<lb/>
園遇飛伯俊氣挾清秋嵩洛引歸思因余故少留<lb/>
　　　送麻信之<lb/>
愛客出天性君來心事違窮愁詩興淺風雨杏花稀相<lb/>
<pb n="KR4d0451_WYG_003-6b"/>
對忘饑渴髙談訂是非穰城二月尾吾亦欲東歸<lb/>
　　　贈彈琴吕道士<lb/>
蝸舎侵闤闠興居厭市聲靈宮有琴隠一室若冰清境<lb/>
靜三尸伏調孤一鳳鳴從今數來往毋送亦毋迎<lb/>
　　　樂道<lb/>
白首來何暮青衫寵若驚浮榮能幾日髙節冠平生良<lb/>
史不虚美真儒集大成讀書多樂事六十眼猶明<lb/>
　　　吾道<lb/>
<pb n="KR4d0451_WYG_003-7a"/>
衆好常違俗孤清且自成食苖維皎皎止棘信營營莫<lb/>
為虚名誤宜因微罪行何思復何慮吾道付神明<lb/>
　　　弔彥深<lb/>
何物如金惜醫來欲致功難遮前路黒驚見缺壺紅北<lb/>
渚遺居室東郊寓殯宮勞心成底事五十六年中<lb/>
　　　弔解飛卿<lb/>
一昔傳君逝聞之久愴然孤兒幾滅性孀姊已華顛與<lb/>
客謁茶去<hi>原注客謂安陸趙仁甫</hi>㸃酥嘗自煎如何從此别誰識<lb/>
<pb n="KR4d0451_WYG_003-7b"/>
是終天<lb/>
　　　夏雨<lb/>
坐對雲峰起已欣風腋清螟蝗猶未殄天地豈無情轟<lb/>
磕雷音轉蜿蜒電影明滂沱洗煩暑烖害不能成<lb/>
　　　擊柝<lb/>
擊柝者誰子夜天星正繁絳紗明燕寢黄耳警豪門雀<lb/>
鼠耗倉粟豺狼踰塞垣客窓求睡穏嗟爾漫喧喧<lb/>
　　　月下聞笛<lb/>
<pb n="KR4d0451_WYG_003-8a"/>
三弄傳遺譜誰當清夜吹香飄丹桂子聲裂翠筠枝嗚<lb/>
咽星河動悠揚風露悲侵晨拂明鏡緑鬢恐成絲<lb/>
　　　潁州西湖<lb/>
曲岸匳明鏡微風皺碧羅誰將比西子我獨憶東坡亭<lb/>
古落塗塈露凉荒芰荷放生仁號在魚鼈賴恩波<lb/>
　　　雁<lb/>
肅肅南飛雁微生也解謀草黄沙磧逺水闊洞庭秋霄<lb/>
漢人何慕闗山客自愁夕陽堪入畫零亂下汀洲<lb/>
<pb n="KR4d0451_WYG_003-8b"/>
　　　澄心齋詩<lb/>
退食公園後焚香即燕居鏡明含萬象水淨見羣魚幕<lb/>
府當荆楚官曹塞簿書靈臺塵不到作計未為疎<lb/>
　　　題子産廟<lb/>
相鄭稱遺愛云亡感聖人養民殊夏日出涕比祥麟故<lb/>
國多喬木虚堂若有神褰裳病徒涉嵗暮客愁新<lb/>
　　　劉節副内鄉新居<lb/>
去職未云久幽人時到門劇談臻性理隨意具盤飱鑿<lb/>
<pb n="KR4d0451_WYG_003-9a"/>
井城隅宅買牛江上村聖朝深眷遇安得守田園<lb/>
　　　夢庵<lb/>
吾子元居屋經營頗用心移花紅滿檻種竹翠成林愛<lb/>
畫分三品收書費一金十年方有此安可夢中尋<lb/>
　　　寓濟源<lb/>
幾年無定止生理與誰謀欲結黄茅屋如營白玉樓詠<lb/>
歸沂水暮招隠桂叢幽鄉里稱為善懐哉馬少游<lb/>
　　　風霾<lb/>
<pb n="KR4d0451_WYG_003-9b"/>
牆下開蔬圃盤飱得助多春畦不甲坼沴氣奪陽和青<lb/>
失南山色白生北渚波暮年能委順彼亦奈吾何<lb/>
　　　唁髙士美<hi>原注士美名嶷嘗宰藍田承左司局赴京中路為商帥之所困辱時洛南</hi>
　　　<hi>方被兵</hi>
王室方求士轅門亦選材劻勷逢彼怒偵伺望塵迴士<lb/>
命輕如紙詩名冷若灰君歸無所贈長折浙江梅<lb/>
　　　病樹吟<lb/>
病樹仆河濱長吟喻此身摧殘凡幾日濕朽不堪薪兩<lb/>
<pb n="KR4d0451_WYG_003-10a"/>
府風烟接十年往復頻故人憐我老相見益相親<lb/>
　　　過濟南宿洪濟院贈海州果上人因寄鄉中親<lb/>
　　　友<lb/>
滄海居何逺慈雲出未還將遷僧寶塔<hi>原注改葬空老</hi>就禮佛<lb/>
頭山邂逅逾三宿夤緣見一斑預聞親舊在喜色破衰<lb/>
顏<lb/>
　　　重到靈巖寺<lb/>
七嵗嘗來此于今五十年當時隨杖屨名刹在林泉已<lb/>
<pb n="KR4d0451_WYG_003-10b"/>
廢嗟何及猶存亦偶然先塋耕墾後濃露濕荒烟<lb/>
　　　故人<lb/>
疾風巢再毁烏鵲却飛迴嗟我豈殊此故人安在哉重<lb/>
遭難食厄逺冐畏途來莫問交疎宻交疎亦可哀<lb/>
　　　哭劉叔京<lb/>
甲庚俱舊識類聚不同方過客傳皆死知君今獨亡無<lb/>
兒為繼世有弟託遺孀吾道微如縷傷時復自傷<lb/>
　　　哭王子正<lb/>
<pb n="KR4d0451_WYG_003-11a"/>
匹婦主中饋雖貧生理存一編藏麗則隻影卧黄昏漫<lb/>
下陳蕃榻虚霑文舉樽北平家世絶銜恨入荒原<lb/>
　　　宿普照寺<lb/>
被酒暑増劇潄茶神少清旅人須授館侍者詎忘情方<lb/>
篾鋪霜滑虛櫺界月明晨興求紙筆枕上有詩成<lb/>
　　　次韻孟駕之清明㑹飲城西桃花下<lb/>
出郭到花塢何勞人逺尋已降詩筆健更怯酒杯深名<lb/>
士仍知己清談可淨心新篇誰協律别後欲長吟<lb/>
<pb n="KR4d0451_WYG_003-11b"/>
　　　濟瀆廟<lb/>
焰焰謝仙火北風吹欲然重源靈跡在喬木性天全殿<lb/>
宇瞻遺構碑詞閲舊鐫後來知有考鳳鳥至何年<lb/>
　　　慈湖客夜<lb/>
涼意江城早秋聲客夜多露凋佳樹木月照舊山河爭<lb/>
戰何時定功名兩鬢皤湖邊營壘近隔水聴笙歌<lb/>
　　　醴泉寺詩<lb/>
賢相讀書處黌堂更不開嘗聞先子説直到暮年來失<lb/>
<pb n="KR4d0451_WYG_003-12a"/>
路穿谿澗褰裳出草萊山形蒼玉玦古殿倚崔嵬<lb/>
老栢參天色流泉直殿迴樹從何代有水自上方來破<lb/>
日期留宿殘僧病可哀索然髙興盡欲去尚徘徊<lb/>
　　七言律詩<lb/>
　　　留别髙君玉<lb/>
羨君中嵗早知還擇勝棲身意自閒二頃良田十畝竹<lb/>
一溪流水四圍山客中把酒聊乘興愁裏題詩亦强顏<lb/>
明日東風吹破袂仙居回首白雲間<lb/>
<pb n="KR4d0451_WYG_003-12b"/>
　　　投黄司李<lb/>
未脱來時舊衽衣語言面目復何施無心求僭士人服<lb/>
餬口可為童子師過世有緣蒙顧遇窮途乏力仗扶持<lb/>
漢江十月蕭蕭雨一夕顛毛半作絲<lb/>
　　　六月十四日濟瀆廟即事<lb/>
霖雨方能救旱田廉纎不稱立秋前南風颯颯披蒼竹<lb/>
四海浮浮起白烟雲漢數章因盡廢神靈諸説定虚傳<lb/>
缾罌一勺清源水慙愧他家望有年<lb/>
<pb n="KR4d0451_WYG_003-13a"/>
　　　記所見<lb/>
厯下髙亭久已灰尚堪登覽有荒臺艶歌相勸十分飲<lb/>
優戲能供一笑咍北渚蓮舟迴棹速華山烟雨過城來<lb/>
翠鈿紅粉愁霑濕俄頃斜陽射酒杯<lb/>
　　　别楊信卿<lb/>
邂逅株林酒一盃汴梁同見菊花開浪遊我逐何人至<lb/>
應舉君隨計吏來漆店夢迴風瑟縮鐵樓歌罷月徘徊<lb/>
又還客裏成離别後夜思心半握灰<lb/>
<pb n="KR4d0451_WYG_003-13b"/>
　　　客夜<lb/>
晦月未生星滿天夜涼就枕露簷邊漏聲迢遞蟲聲外<lb/>
愁思纒綿睡思前羮釡慮遭丘嫂厭綈袍倘有故人憐<lb/>
丈夫此事常慵説强託新詩句裏傳<lb/>
　　　贈刁益之<lb/>
當年投筆去儒宮雲翼摶霄負積風魏闕殊恩縻好爵<lb/>
冀方偉績攝元戎侯藩户部悲歌外宰樹家山醉眼中<lb/>
應接尚無衰憊氣不應便作囁嚅翁<lb/>
<pb n="KR4d0451_WYG_003-14a"/>
　　　陜州贈揚正卿<lb/>
亳社相逢嵗已深别來名氏映儒林揚雄既奏河東賦<lb/>
子賤嘗鳴單父琴洪水豈知人墊溺南山不與物幽沈<lb/>
東風重㑹棠隂下白髮滿頭塵滿襟<lb/>
　　　武當山張真人<lb/>
張公披髮下山來欲為神州救旱災感召上天垂雨露<lb/>
指揮平地起風雷槁苗再發還堪刈枯木重榮不假栽<lb/>
受詔即思歸舊隠瓊樓玉殿繞崔嵬<lb/>
<pb n="KR4d0451_WYG_003-14b"/>
　　　寄武當山人張真人<lb/>
山走西南氣勢尊大神遺跡至今存冰横澗下千年凍<lb/>
雲起巖前萬里昏既有威嚴彰赫赫詎無厚福䕶元元<lb/>
真人制行通天地日月飛仙降殿門<lb/>
　　　送薛𤣥卿歸龍虎山<lb/>
金門詔下羽人歸欲向山中採蕨薇琥珀懸崖松樹老<lb/>
琅玕倚澗竹根稀高巖畜雨星辰濕古石懸雲徑路微<lb/>
養性可無軒冕累遊塵元不涴仙衣<lb/>
<pb n="KR4d0451_WYG_003-15a"/>
　　　送呉真人<lb/>
具嚴威命有祠官厯祀名山不厭難上帝乘龍遊下土<lb/>
真人騎鶴降虚壇已刋白玉為封檢更鑄黄金作祭冠<lb/>
國壽延洪千萬嵗願祈穀熟小民安<lb/>
　　　贈王數學<lb/>
誰將陽一對隂二天地亦無如數何自有生民君子少<lb/>
厯觀往古亂時多希夷愁極乘騾笑康節懐深擊壤歌<lb/>
窮變變通吾未究君家易總尚存麽<hi>原注王逺知事</hi>
<pb n="KR4d0451_WYG_003-15b"/>
　　　贈劉潤甫用新秋遣懐詩韻<lb/>
三多鍒鍊到精純傑句雄篇若有神琴枕贊成傳後學<lb/>
蠡盃賦就繼前人<hi>原注賦警句云似華而朴若脆而堅</hi>瀛洲渺渺嘗迷路<lb/>
頭髮蕭蕭不滿巾倦對青衿把雞肋杖藜思卓故鄉塵<lb/>
　　　秋懐<lb/>
幾年遷逝困徒行强倚西風齅菊英夢幻軒裳非實相<lb/>
簸揚箕斗但虚名倦談圯上逢黄石欲向山中覔赤城<lb/>
四海無人託孤劒蒼天白日照忠誠<lb/>
<pb n="KR4d0451_WYG_003-16a"/>
　　　贈朱彥暉<lb/>
嘗讀香山醉吟傳一觴一詠最闗身平生用此忘憂患<lb/>
老去安於處賤貧自作白丁辭酒伴朅來青社得詩人<lb/>
與君况復生同代尚友千年似隔晨<lb/>
　　　送句曲外史張君歸華陽<lb/>
送君髙舉入華陽古洞隂蟠石路荒蔽日旌幢朝旎旎<lb/>
飛空環珮夜琅琅餐霞已試登仙訣祝竈還修却老方<lb/>
見説陶公雖隠去猶將道徳佐齊梁<lb/>
<pb n="KR4d0451_WYG_003-16b"/>
　　　贈楊飛卿<lb/>
三百周詩出聖門文為枝葉性為根不憂師説無匡鼎<lb/>
但喜吾宗有巨源我自般溪移厯下君從汝海到東原<lb/>
東原厯下風烟接來往時時得細論<lb/>
　　　贈盧希甫<lb/>
般陽兵後步之青古驛荒寒粥夜烹四舎分程曽借宿<lb/>
一杯數種不知名<hi>原注諸野草子</hi>二千里外新歸客三十年前<lb/>
舊友生賓館莫嫌來往數中途霜露已無情<lb/>
<pb n="KR4d0451_WYG_003-17a"/>
　　　青社别友<lb/>
濼源清駛鉆城流一幞蕭然上客舟瀕海地荒風送雨<lb/>
幻身家逺病逢秋久知作事常難遂無挾投書亦漫求<lb/>
别後因閒若相憶中山西北是齊州<lb/>
　　　施淮馬與鑑上人<lb/>
嗟嗟牝馬老而羸况復雙瞳障腦脂相下得之來汶上<lb/>
暑天忽爾到寒時貧家芻秣應難繼末路庖厨不忍為<lb/>
若踏金田宜努力庶成善果脱毛皮<lb/>
<pb n="KR4d0451_WYG_003-17b"/>
　　　贈元伯<lb/>
栩然清夢遶芳蘭逆旅天敎識鳳鸞一榻既因徐孺設<lb/>
緑琴來對子期彈下喉久厭江瑤柱入手欣逢銅彈丸<lb/>
既悟詩人最佳處肯誇淫潦巻狂瀾<lb/>
　　　贈李慶之<lb/>
聞道懐人謝寵榮南風吹我入巖扃樹迷村落千重緑<lb/>
山切雲霄五朶青徒步歸程無定日相逢屈指計周星<lb/>
去年十月商於路欲説愁君不忍聴<lb/>
<pb n="KR4d0451_WYG_003-18a"/>
　　　贈馬君美<lb/>
波揚溟渤駭長鯨何處熙熙物自春山下有田皆種徳<lb/>
天涯遊子欲親仁雲烟荏苒風塵逺林壑幽深虎豹馴<lb/>
數冊閒書一茅屋此中便可著閒身<lb/>
</p>
<p>
</p>
  </div>
<div>
                <head>小亨集卷四</head>
    <p>
<pb n="KR4d0451_WYG_004-1a"/>
欽定四庫全書<lb/>
　小亨集卷四　　　　　　元　楊𢎞道　撰<lb/>
　　七言律詩<lb/>
　　　春隂<lb/>
夢迴鷄唱已多時怪㡳書窻曉色遲黄道六龍潜有耀<lb/>
青郊三峴淡無姿蕋連芳萼粘金粉葉著柔枝妥翠眉<lb/>
問栁尋花乘逸興却愁歸路雨絲絲<lb/>
　　　隨分林泉<lb/>
<pb n="KR4d0451_WYG_004-1b"/>
緑浄青葱戸牖邊問誰於此卜終焉江雲隂薄晨炊熟<lb/>
野燒光寒夜燭然詞賦麗淫誇陸海傳竒虛誕記壺天<lb/>
徴君知足心常足踐履南華齊物篇<hi>原注宜禄原上一醫者忘其姓名</hi>
　　　壬辰閏九月即事<lb/>
西山逃難日如年草動風聲止又遷惴惴側行崖際石<lb/>
回回屢渉谷中泉縱横蔓刺膚流血憔悴妻孥命在天<lb/>
疲極和衣相枕藉夜寒輾轉不成眠<lb/>
　　　竹庭<lb/>
<pb n="KR4d0451_WYG_004-2a"/>
㸃㸃莓苔一逕深書窻但覺更蕭森凉颸暗堕霏㣲雪<lb/>
晴影匀篩瑣碎金解籜拂雲咸有節披風鳴雨總無心<lb/>
主人愛惜勤封殖今日那知失故林<lb/>
　　　贈鄧帥<lb/>
順陽江上早梅開一夕風吹斗柄回漢日舒長鈴閣静<lb/>
楚天空闊野鷹來竒才既已䝉三顧羇客何須賦七哀<lb/>
好結茅齋為小隠無心求比少城隈<lb/>
　　　題舞陽侯廟<lb/>
<pb n="KR4d0451_WYG_004-2b"/>
薦誠何處仰威稜遺像乾維栢影清短砌南薫披草色<lb/>
空庭西照碎禽聲攀鱗雖遘風雲㑹得鹿嘗寒帯礪盟<lb/>
曲逆未迴聞顧命將軍方免學韓彭<lb/>
　　　定庵<lb/>
社燕賔鴻秋復春竄身南國避兵塵露凉汴水蘋花老<lb/>
風暖蘄陽栁葉新遷徙靡常嗟我病吉安無計與君隣<lb/>
親朋凋䘮家鄉逺羞見定庵庵裏人<lb/>
　　　贈仲經<lb/>
<pb n="KR4d0451_WYG_004-3a"/>
　　　　端平二年清明後出襄陽攝唐州司戸是嵗<lb/>
　　　　十二月上旬北遷寓家濟源吾友所寄書隔<lb/>
　　　　年方逹屠維大淵獻五月相遇於齊河復有<lb/>
　　　　雙布之贈長句四韻少酬佳貺云<lb/>
南北應無再見期雲翻雨覆事難知大堤歸客來何逺<lb/>
盤谷幽居信到遲當暑纎絺將厚意連朝情話慰相思<lb/>
多君已享江湖樂不忘鄢陵處陸時<hi>原注䣕陵留别詩有濡沬能㣲濕生</hi>
<hi>涯善自謀之句故云</hi>
<pb n="KR4d0451_WYG_004-3b"/>
　　　寓居書懐<lb/>
疎栽枯棘作籬藩鄰舍相望不設門去燕來鴻為客慣<lb/>
佩蘭懐玉與誰論河名無定亦歸海草曰寄生猶有根<lb/>
但得生涯能地著何嫌山谷數家村<lb/>
　　　送鄭飛卿<lb/>
晉亡氏族入遼東吾祖君家事略同曲阜臨淄非故國<lb/>
烏丸白霫有華風百年勝負興亡裏幾處悲歡離合中<lb/>
别後相逢無定在太行山色翠連空<lb/>
<pb n="KR4d0451_WYG_004-4a"/>
　　　先疇<lb/>
二紀流離不自由得歸中路復淹留今年再踏東秦地<lb/>
昔日嘗居南雍州夢裏青衫霑雨露覺來華髪望松楸<lb/>
先疇亂後誰為主何處躬耕待有秋<lb/>
　　　修武春日<lb/>
春事年年墮渺茫今年蜂蝶亦深藏已從漫與寛詩律<lb/>
更覔無何入睡鄉病麥可能風底緑枯雲徒向日邊黄<lb/>
北郊秀色堪凝眺塵坌連朝失太行<lb/>
<pb n="KR4d0451_WYG_004-4b"/>
　　　九日邠州公宴席上奉呈趙節使張相公<hi>原注趙節</hi>
　　　<hi>使子文諱伯成張相公信夫名行信以參知政事出為邠州節度使致仕</hi>
尚父城東涇水南秋香飄動府潭潭羇懐却喜逢重九<lb/>
此席應難得再三縫掖縵胡賔畢集台星列宿影相參<lb/>
罰觥滿酌申嚴令要把黄花入鬢簮<lb/>
　　　臨安楊文秀見惠栢油烟墨而號玉泉者以詩<lb/>
　　　謝之<lb/>
鸞鳯宿時香葉蕃却因有用斸蟠根蒸蒸膏潤資然燭<lb/>
<pb n="KR4d0451_WYG_004-5a"/>
馥馥烟清在覆盆珍劑秘傳江左法若人疑是華隂孫<lb/>
從來吾族多高義故遣陳𤣥欵蓽門<lb/>
　　　弔元老<lb/>
　　　　康姓顯於山西妻父諱震字震亨㓜孤當以<lb/>
　　　　廕得官過時不就性嗜酒善畵山水交遊當<lb/>
　　　　世士大夫咸得其歡心寓居濵之屬邑利津<lb/>
　　　　泰和丙寅客死東光歸其骨藳𦵏濟水之濵<lb/>
　　　　一子元老始六嵗惸惸無所歸從余來淄川<lb/>
<pb n="KR4d0451_WYG_004-5b"/>
　　　　貞祐元年十月望日以羸疾卒傷其父無後<lb/>
　　　　哀其子夭死作詩以弔之<lb/>
風調氷清有典刑傷哉白首見飄零魂隨寒骨來千里<lb/>
世系遺孤始六齡宿草荒蕪應滿地柔蘭凋落忽空庭<lb/>
旅人若訪中郎後䜟語凄凉詠曙星<lb/>
　　　苦雨示楊仲名<lb/>
草屋堦平水倒門終風苦雨錯朝昏採薪已斷山前路<lb/>
棲畝空懐野外村范釡正憂無物爨杜嚢何用一錢存<lb/>
<pb n="KR4d0451_WYG_004-6a"/>
豐年復有在陳厄風伯雨師真少恩<lb/>
　　　汴京元夕<lb/>
一朝别鵠動離聲伉儷三年曉夢驚當日想君應被害<lb/>
此時憐我不忘情杜鵑啼血花空老精衛償寃海未平<lb/>
追憶月明合卺夕何堪燈火照春城<lb/>
　　　冬雨<lb/>
北風常颺六花飛烟靄溟濛失所宜爐火宵殘聞佩響<lb/>
簾氊晨掲㸔絲垂正當江上梅開日還似枝頭子熟時<lb/>
<pb n="KR4d0451_WYG_004-6b"/>
七十衰翁嗟未見考祥何處有人知<lb/>
　　　題暮雲樓閣圖<lb/>
深山何用起樓居雲表參差象兩都西晉衣冠崇老氏<lb/>
後秦風俗事浮屠人情有感形歌詠匠手無心作畵圖<lb/>
闕里蕭條灰燼冷淡烟殘日下平蕪<lb/>
　　　同袁副使遊西城<lb/>
杖藜徐歩小溪傍屬玉雙飛水滿塘喬木蒼煙餘故國<lb/>
敗荷衰栁更殘陽惜無濁酒供秋興誰借扁舟趂晚凉<lb/>
<pb n="KR4d0451_WYG_004-7a"/>
再約小亭終一到與君連日倒壺觴<lb/>
滄浪之水舞雩風四海何人識此翁堅坐乆拚抛世事<lb/>
暫來渾欲挽詩窮青山與我真知己白髪臨流少化工<lb/>
今日從容天地裏一杯春露笑談中<lb/>
　　　劉倉副家讀其祖廢齊文集<lb/>
西職閒曹六十春掛冠歸守冢前麟試評八載齊皇帝<lb/>
何似終身宋大臣白霫衮章俄在殯鵲山珠玉不成塵<lb/>
百年事往陳編在愛惜留傳屬後人<lb/>
<pb n="KR4d0451_WYG_004-7b"/>
　　　蘭<lb/>
葉披花結弱如摧澤國茫茫正可哀秀色亦知歸菡萏<lb/>
穠芳未必勝玫瑰使君浩蕩乗高興小畹殷勤欲自栽<lb/>
<hi>原注畹三十畆也藝蘭覽秀亭下故變文曰小畹</hi>著意幽香無覔處暗中不覺<lb/>
襲人來<lb/>
　　　天際識歸舟圖<hi>原注平凉行省左右司肅機堂壁畵</hi>
天邊高岸一亭幽江上輕烟疊嶂愁風好可慿乾鵲噪<lb/>
潮平遥映白鷗浮公堂敺斥三庚暑意匠經營萬頃秋<lb/>
<pb n="KR4d0451_WYG_004-8a"/>
神逐境移應有夢盈盈仙子抱箜篌<lb/>
　　　馬都幹梅花<lb/>
江上凄風糝玉塵江梅千本隔城闉不堪幽夢迷前路<lb/>
分惠清香頼故人夜静挑燈㸔疎影天寒温水借陽春<lb/>
他時有酒須同賞花底休分主與賔<lb/>
　　　除日立春<lb/>
送寒開嵗隔晨昏時節相催繡轂翻鳯厯下籌推數始<lb/>
麟經援筆記正元隂陽闔闢無非道學術參差有異門<lb/>
<pb n="KR4d0451_WYG_004-8b"/>
吾老但知隨所遇併收和氣到芳樽<lb/>
　　　從鄧帥逰百花洲<lb/>
絳斾恐驚鷗鷺飛緑楊隂外駐驂騑平輿穏勝雙鸞背<lb/>
極目新張萬錦機棊局分曹消永晝酒樽遲月蘸清漪<lb/>
奉陪宴賞成新詠佳興無因到諷譏<lb/>
　　　酬劉京叔祁<lb/>
瘦鶴巢西彩鳯東差池雲路有時同翛然放意囂塵外<lb/>
乆矣識君文字中洧水絮飛傾盖後梁園氷釋贈詩工<lb/>
<pb n="KR4d0451_WYG_004-9a"/>
情知不得鄰丹穴又整霜毛向曉風<lb/>
　　　四皓廟<lb/>
綿蕝儀成上下和玉觴為夀醉顔<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>寵姬愛子惑方甚<lb/>
賢傅謀臣無奈何商嶺白雲封舊隠漢宫鴻鵠動悲歌<lb/>
高墳兩兩臨遺廟灌木隂森罥蔓蘿<lb/>
　　　意行<lb/>
黄葛衣輕信意行荒烟殘照淡回汀金沙灘面印綦跡<lb/>
瑶草結梢擎鷺翎終日溪山常闃寂無風蘭芷自芳馨<lb/>
<pb n="KR4d0451_WYG_004-9b"/>
騷人佩服幽人宅千古仍存舊典刑<lb/>
　　　同李吉甫載酒泛順陽江<lb/>
沃土居人號素侯青林十月似初秋山明朝日常東抱<lb/>
江到南陲亦懶流細草平沙閒立馬輕舟短棹不驚鷗<lb/>
將軍愛客須沉醉醉裏題詩記勝遊<lb/>
　　　圓融庵<lb/>
　　　　余不觧佛法圓融庵主求説偈言勉强應之<lb/>
　　　　如造像生花但得傍人言髣髴其真可也聊<lb/>
<pb n="KR4d0451_WYG_004-10a"/>
　　　　以此説自恕云耳<lb/>
月雖死魄朔初逢氷正堅凝臘未終結就茅茨為佛事<lb/>
削成基址自神工生明冉冉光凝望觧凍深深緑浸空<lb/>
客至不妨閒打坐入窻面面響宗風<lb/>
　　　故里詩<lb/>
故里蒿萊野鹿呼翛然幽鳥下庭除困亨何恤澤無水<lb/>
姤遇可傷包有魚厯下金蘭唯仲叔門前雲錦萬芙蕖<lb/>
不知衎衎時相㑹曽念荒城乆索居<lb/>
<pb n="KR4d0451_WYG_004-10b"/>
　　　赴千乗記舟中所見<lb/>
西郭溪流放畵船北城門甃出清漣長山翠壁排空立<lb/>
高苑蒼波與海連霜渚透光揩鏡翳風蒲沉影裊爐烟<lb/>
羇懐本自多悲感滿意詩成復粲然<lb/>
　　　次韻元伯雪<lb/>
聚星堂畔霏霏雪高㑹賔僚宴郡城若引昔賢為故事<lb/>
可能白戰出竒兵寒枝欲宿鳥還去曉逕迷蹤人未行<lb/>
收拾殘膏和君句庶幾相慰苦吟情<lb/>
<pb n="KR4d0451_WYG_004-11a"/>
　　　上楊尚書<hi>原注户部名慥字叔玉</hi>
科試榮身道甚夷敝車羸馬若為馳聖俞仕宦由門廕<lb/>
徳裕譏評敢自欺惡醉已能真止酒固窮初不坐躭詩<lb/>
謀生但有依農事二頃良田未可期<lb/>
　　　遣興<lb/>
誰逹誰窮誰後先揚揚戚戚失之偏白雲出岫本無意<lb/>
彩雉照溪私自憐莫擬指囷思魯肅何須伏弩殺龎涓<lb/>
西山深穏有佳處細斸黄精煑澗泉<lb/>
<pb n="KR4d0451_WYG_004-11b"/>
雪滋壠麥雨滋桑五月薫風九月霜山擁潼闗遮陜右<lb/>
地傾河水浸睢陽英雄封建分諸國主客安和渾五方<lb/>
莫道書生無用處也能歌雅美宣王<lb/>
拍案玲瓏色益竒雪中曽賞嵗寒姿玉壺沉水動詩興<lb/>
庾嶺梅花勞夢思得得折來當眼底欣欣傳玩副心期<lb/>
朝昏又厭尋常見却憶瀟湘斑竹枝<lb/>
　　　哀子<lb/>
髫齔哀哀失所天衣衾草草殯荒烟西南流寓三千里<lb/>
<pb n="KR4d0451_WYG_004-12a"/>
東北攀號二十年負土起墳常在念刻銘納壙未能遷<lb/>
此生已矣知無奈唯願華顛孝道全<lb/>
　　　逹内鄉見縣令裕之<lb/>
馬蹄踏破洛南川回首山城一片烟入夜前途如抹漆<lb/>
有時峻嶺若登天困眠肅肅飛霜底饑傍泠泠流水邊<lb/>
行盡塞垣三百里眼明初見玉堂仙<lb/>
　　　中都二首<lb/>
龍盤虎踞古幽州甲子推移僅兩周佛寺尚為天下最<lb/>
<pb n="KR4d0451_WYG_004-12b"/>
皇居嘗記夢中遊清明榖雨香山道脆管繁弦平樂樓<lb/>
莫對遺民談往事恐渠流淚不能收<lb/>
繁華消歇湛恩留忍見珠宫作土丘海日西沉燕市晚<lb/>
塞鴻南度薊門秋恭光父子三綱絶安史君臣百代讎<lb/>
善惡相形褒貶在世宗更比孝文優<lb/>
　　　日落<lb/>
日落蒼然烟滿城聚觀如堵沸如羮長春火樹銀花合<lb/>
不夜瓊樓璧月明未及轉頭飛電過方將掩耳迅雷驚<lb/>
<pb n="KR4d0451_WYG_004-13a"/>
青衿記得曽㸔此此日中州正太平<lb/>
　　　蒼陂吟<lb/>
蒼陂萬頃溉良田誰決枝渠注别川臨事縱能知有命<lb/>
逢秋未免歎無年隄防力復何勞止稼穡功成若自然<lb/>
欲受餘夫五十畆忖心慙在老農前<lb/>
　　　渼陂<lb/>
空翠堂中望陂水岸回山列若無窮鏡銅新拭寳匳坼<lb/>
機絲未張雲錦空一飯常懐源少府勞生更甚杜陵翁<lb/>
<pb n="KR4d0451_WYG_004-13b"/>
鳥飛魚泳方自得慙愧此身如轉蓬<lb/>
　　　宣聖廟桃李盛開約鄉中親舊同飲花下<lb/>
春來桃李便承恩况復儒宫穏託根䘮亂不堪憂故國<lb/>
英華猶覺在吾門奈何日月馳雙轂思與親朋罄一樽<lb/>
共趂東風花下飲此間雖小勝名園<lb/>
　　　將歸阻雨用木庵送行詩韻<lb/>
麥苖春晚尚如絲甘澤嘗嗟應候遲六事桑林懐聖徳<lb/>
一篇雲漢賦周詩驕陽入夏為霖雨逺客通宵役夢思<lb/>
<pb n="KR4d0451_WYG_004-14a"/>
頼有湯休詩句好披吟正是憶家時<lb/>
　　　若人二首<lb/>
襟懐顔面不相謀作偽心勞示徳休堂上已棲巢幕燕<lb/>
堦前猶繫蹊田牛常居經史為竒貨欲陷衣冠入濁流<lb/>
暗室伏機微笑出定知人有破家憂<lb/>
勢利塲中論結交喣愉便辟偽如毛乃知貧是試金石<lb/>
更覺剛欺切玉刀害物隂謀深可畏附炎諂笑一何勞<lb/>
布衣脱粟資高卧洗眼殘年㸔爾曹<lb/>
<pb n="KR4d0451_WYG_004-14b"/>
　　　寒食<lb/>
去年寒食已無家陌上風塵卷落花今嵗清明還是客<lb/>
城隅烟雨暗殘葩年來年去催衰白花落花開足歎嗟<lb/>
風雨閉門無所適心田方寸亂如麻<lb/>
　　五言長律<lb/>
　　　自述<lb/>
為氏因封邑名家出華隂行藏由治亂用舍自浮沉五<lb/>
代生民極末年流毒深華夷兩牢穽宇宙一刀砧泯滅<lb/>
<pb n="KR4d0451_WYG_004-15a"/>
青牛跡寂寥白鶴音日升消薄霧雲歛出高崟開國榮<lb/>
持節歸田足賜金名駒追老驥稚栝秀長林皷角催朝<lb/>
暮星霜換古今却辭石熊麓來卜籠溪潯温飽童耆樂<lb/>
馨香祖禰歆一朝人事變萬里塞塵侵火燎傾巢燕弓<lb/>
驚鎩羽禽半携陳國鏡百感少原簮擬賦蕪城賦長吟<lb/>
梁甫吟蕭條君子澤恒乆士人心誰把焦桐木收為緑<lb/>
綺琴坐中驚倒屣樓上快開襟才藝如毫髪忠誠或倍<lb/>
尋相知誓相報嵗月莫駸駸<lb/>
<pb n="KR4d0451_WYG_004-15b"/>
　　　贈鄧帥<lb/>
藝苑昭詞彩經筵味道醇縱横随緩頰踴躍執蒙輪博<lb/>
學通幽隠竒才邁等倫故當稱俊偉未足静風塵何術<lb/>
興王室中原有世臣雲龍遘嘉㑹花葉茂長春上下承<lb/>
恩逺東西出將頻英聲蜚漢楚威徳洽周秦嚴警驅貔<lb/>
虎雅歌集鳯麟靈襟澄瀚海汎愛到窮鱗賤子能安命<lb/>
虛名詎起身商山深欲隠宛馬到何神恍惚三生夢朝<lb/>
昏九死鄰帥師迴烈焰習坎得通津花氣薫蘭閣麻衣<lb/>
<pb n="KR4d0451_WYG_004-16a"/>
拂繡茵晨炊優嵗計春服趂時新遷逝同王粲賢良愧<lb/>
郄詵散才那致此遇物見行仁報徳知無地修身益自<lb/>
珍抱孫聞有喜麟趾頌振振<lb/>
　　　赴平凉留别趙晉卿<lb/>
塵世無家客山城落帽風朱門森畵㦸綺席拜仙翁宴<lb/>
樂容踈放提携失困窮層樓寒色白畵閣夜光紅迎日<lb/>
花枝活朝天馬首東璧圭班四岳元凱翊重瞳忍淚辭<lb/>
公子凝眸送塞鴻仲宣詞賦在子美草堂空日月孤飛<lb/>
<pb n="KR4d0451_WYG_004-16b"/>
鳥乾坤一轉蓬他時若相憶回首望崆峒<lb/>
　　　别鳯翔治中艾文仲<lb/>
　　　　制𣙜酒而征商吏部差監務二員曰監曰同<lb/>
　　　　常以五月中官給本造周嵗所用之麴九月<lb/>
　　　　一日新舊相代監務相呼我代者為上交代<lb/>
　　　　我者為下交余自京兆從劉監察光甫到鳯<lb/>
　　　　翔而府帥郭公仲元囑文仲請余教其子姪<lb/>
　　　　於府學麥既熟上交不至辭赴麟遊造麴八<lb/>
<pb n="KR4d0451_WYG_004-17a"/>
　　　　月上交至而罷監務造麴已竟雖上交至例<lb/>
　　　　不當罷盖彼貨吏而罷余也將往邠州以詩<lb/>
　　　　告别<lb/>
細栁青絲裊孤雲白練輕枝随金縷斷影趂繡衣行日<lb/>
麗南山樹烟迷北斗城精熒太白色嗚噎橐泉聲邃館<lb/>
薫風細長檠絳蠟明廣庭趨府史虛席譲書生疇昔文<lb/>
為業因緣筆代耕識途随老馬調舌囀雛鶯小邑那堪<lb/>
處微官有底榮低頭拾瓦礫放手棄瑶瓊肺渴煩蒸煑<lb/>
<pb n="KR4d0451_WYG_004-17b"/>
心疲劇繞縈虎頭非我相鷄肋有人争甑墮何勞顧途<lb/>
窮輒愴情一身常坎軻半載廢經營積雨乾坤濕高風<lb/>
物象清紵麻難卒歳山水杳歸程朔漠衝風黑崑崙殺氣<lb/>
横啟明編皂𨽻斜照列公卿懐徳因施惠酬恩亦竭誠<lb/>
他時驄馬過終始服高名<lb/>
</p>
<p>
</p>
  </div>
<div>
                <head>小亨集卷五</head>
    <p>
<pb n="KR4d0451_WYG_005-1a"/>
欽定四庫全書<lb/>
　小亨集卷五　　　　　　元　楊𢎞道　撰<lb/>
　　五言絶句<lb/>
　　　寓意<lb/>
白道穿雲去青郊占地耕塹深屯棘刺得得斷人行<lb/>
花有凌霄者誰當瘠土栽可憐無所附寂寞草間開<lb/>
　　　南澗<lb/>
鬱鬱薶高樹茫茫見碧岑風聲成萬籟雲影落輕隂<lb/>
<pb n="KR4d0451_WYG_005-1b"/>
　　　仲冬<lb/>
迎水地卑濕仲冬連夜風茅堂何以處春在小爐紅<lb/>
　　　題張仲謙畵卷<lb/>
疊嶂寒林杪招提滿暮烟漁歸猶反顧飛鴈背江船<lb/>
　　　同張介夫楊信卿賦龍徳宫詩<lb/>
步入西園裏秋風草木長牛羊識牢檻廢殿榜凝香<lb/>
　　　闃然草蟲圗<lb/>
遂性方為樂逢烖未必愚人生何異此一幅草蟲圖<lb/>
<pb n="KR4d0451_WYG_005-2a"/>
　　　遣興<lb/>
暮齒無筋力嗷嗷哺衆雛緬懐皇甫冉嘗勸陸潜夫<lb/>
　　七言絶句<lb/>
　　　次韻陳又新真人北上<lb/>
驛騎翩翩秖蹔歸夀觴捧罷戀慈幃秋風萬里闗河道<lb/>
回首那堪朔鴈飛<lb/>
　　　贈希白<lb/>
青柯坪上弄雲烟盧氏山中又幾年道學愈精身愈困<lb/>
<pb n="KR4d0451_WYG_005-2b"/>
布衣憔悴漢江邊<lb/>
　　　贈免官安置者<lb/>
萬騎貔貅闗塞晚兩班鵷鷺禁闈春覺來飽食黄粱飯<lb/>
却㸔邯鄲夢裏人<lb/>
　　　遣興<lb/>
正愁𤣥鳥巢軍幕又見白魚逐釣絲座側有人顰蹙去<lb/>
更煩熟讀董京詩<lb/>
　　　慈湖客夜<lb/>
<pb n="KR4d0451_WYG_005-3a"/>
江頭明月照人孤腸斷風前繞樹烏夜夜春潮随月上<lb/>
不將客信到慈湖<lb/>
　　　孟浩然像<lb/>
先生詩價動江湖乗興西游到玉除觧道氣蒸雲夢澤<lb/>
却言多病故人踈<lb/>
　　　偶題<lb/>
藏名匿迹黄塵中日抱書案心𡨕濛墻頭花變兩三色<lb/>
又是一年㸔春風<lb/>
<pb n="KR4d0451_WYG_005-3b"/>
巨木埋根數百年蔚然蒼翠上參天不歸宫闕充梁棟<lb/>
也作龍舟濟大川<lb/>
海上雲來徧地隂波間漏日瀉黄金水車倦踏傷淫潦<lb/>
無奈連天雨正深<lb/>
　　　讀志林<lb/>
休教行已媿屠沽為學當為君子儒俱是傍人門戸立<lb/>
艾人且莫笑桃符<lb/>
　　　謾題<lb/>
<pb n="KR4d0451_WYG_005-4a"/>
都門幾度見秋風楓柘連山樹樹紅江海此時回首望<lb/>
黄花滿地酒尊空<lb/>
　　　鄭圻<lb/>
鄭圻西峻周東傾丘陵破碎山縱横千山萬山過函谷<lb/>
却放秦川如掌平<lb/>
　　　贈衛處士<lb/>
甘石書存懵不知老來更與世相違夜凉天雨清如水<lb/>
嘗欲因君識少微<lb/>
<pb n="KR4d0451_WYG_005-4b"/>
　　　宿浚儀公湖亭四首<lb/>
夜宿湖亭水氣凉四更風露濕衣裳空濛霧重前山暗<lb/>
屋角斜明是月光<lb/>
兩兩三三白鳥飛背人斜去落漁磯雨餘不遣濃雲散<lb/>
猶向前山擁翠微<lb/>
幾年鄉夢隔江湖此日登臨興不孤小艇欲行無逺近<lb/>
不愁歸醉要人扶<lb/>
能文亦有張公子往嵗俄加道士衣載酒白雲山下路<lb/>
<pb n="KR4d0451_WYG_005-5a"/>
擬將毫翰與同揮<lb/>
　　　出京<lb/>
女弟數行傷别淚翰林兩首送行詩辛勤徒步闗西去<lb/>
回首觚稜日出時<lb/>
　　　飛鳯曲<lb/>
丹穴嘗聞有鳯凰粲然五色備文章暫時得見却飛去<lb/>
悵望碧霄空斷腸<lb/>
　　　題桃花島圖<lb/>
<pb n="KR4d0451_WYG_005-5b"/>
記曽海上浴湯泉遥望神山幾㸃烟却對畵圖疑是夢<lb/>
推移寒暑十三年<lb/>
　　　楓落呉江冷<hi>原注詩㑹中題因戲效之</hi>
澤國霜餘氣象清蕭蕭丹葉動秋聲綸鉤收盡絲千尺<lb/>
應有空船載月明<lb/>
　　　旅懐<lb/>
道途風日令人老巖壑雲霞笑我忙誰觧清泉煑白石<lb/>
願尋高隠問靈方<lb/>
<pb n="KR4d0451_WYG_005-6a"/>
　　　宿流泉院<lb/>
凌山曉發暮流泉東院巖隈有爨烟供佛雙池荷葉小<lb/>
乃知茲地不宜蓮<hi>原注流泉院二相距三百餘步土人謂之東池頭西池頭西院今無僧居</hi>
<hi>東院曰洪福大定三年名額刻石龕於殿之西壁凌山院在東阿東北</hi>
　　　倦繡圖<lb/>
五絨未竟小花枝欹坐無言若有思風暖日長人自困<lb/>
也應如我撥書時<lb/>
　　　興平道院<lb/>
<pb n="KR4d0451_WYG_005-6b"/>
坳堂翠積草生平時有中庭鳥雀行日影滿堦全不定<lb/>
好風輕泛樹頭聲<lb/>
　　　次韻裕之元夕山村見寄<lb/>
山人不得住山村敗履常穿畵㦸門歌舞滿堂非我事<lb/>
枉教紅燭照眵昏<lb/>
　　　登舞陽市樓<lb/>
解襟舉酒見南山山際風來五月寒渾似吾鄉三伏日<lb/>
望都樓上倚欄干<lb/>
<pb n="KR4d0451_WYG_005-7a"/>
　　　迎祥觀即事二首<lb/>
牽牛延蔓覆簷青凉氣著人如酒醒天外晚風收積雨<lb/>
石爐澄水白泠泠<lb/>
紙錢灰冷女巫歸庭樹隂斜覺日移二尺短碑堪與語<lb/>
石香爐下獨搘頥<lb/>
　　　寒江獨釣圖<lb/>
颯颯霜風亂鬢毛沄沄溪水照綈袍百年不惜身空老<lb/>
懶向滄溟掣巨鼇<lb/>
<pb n="KR4d0451_WYG_005-7b"/>
　　　舟行二首<lb/>
羞澁行嚢賃客舟初期十日到齊州歸心晝夜如流水<lb/>
灘淺風狂不自由<lb/>
盡室東随賈客船天教歸老舊園田三河千里無青草<lb/>
嵗在虚危定有年<lb/>
　　　舟中遇雨<lb/>
斜風掠盡一重烟雲雨溟濛水接天懊惱葛衣渾濕却<lb/>
船頭還聳作詩肩<lb/>
<pb n="KR4d0451_WYG_005-8a"/>
　　　竒石<lb/>
年将四十尚無聞自覺趨蹌不入羣閒向水灘尋細石<lb/>
旋揩沙土㸔竒紋<lb/>
　　　彦深家榴花<lb/>
小院深沉晝掩扉薰風注意海榴枝新詩題罷空歸去<lb/>
不見纍纍著子時<lb/>
　　　湅帛圖<lb/>
内様衣裳金縷紋營營何事女工勤料應純被周南化<lb/>
<pb n="KR4d0451_WYG_005-8b"/>
不識閒愁作夢雲<lb/>
　　　來復生<hi>原注正大三年丙戌九月九日生於平凉府</hi>
竹萌遺籜化為蘆常恐青林嵗晚䟱今日又㸔新笋出<lb/>
節圍膚色願相如<lb/>
　　　七月十七日夜步息盍簪坊歸二更矣<lb/>
白紵衫輕兩袂風市橋凉露滴梧桐朱門不鎖清秋月<lb/>
棄與閒坊静曲中<lb/>
　　　調李長源<lb/>
<pb n="KR4d0451_WYG_005-9a"/>
何時一斗鳯鳴酒滿酌與君洗不平男兒年少鬢如漆<lb/>
日落胭脂坡上行<lb/>
　　　謝茂先家藏王禧伯䟱林沐雨圖<lb/>
伸臂纔能引卷窺修篁如截葉低垂行雲不散山堂暮<lb/>
常記鈎窻卧㸔時<lb/>
　　　東風<lb/>
隂消陽長否還通消長循環黙化中天且不言春自好<lb/>
羣芳總已屬東風<lb/>
<pb n="KR4d0451_WYG_005-9b"/>
　　　再至鳯翔普照寺<lb/>
清秋風露曉凄凄氣徹天高日易西誰把玉簪收拾去<lb/>
緑雲猶傍曲欄低<lb/>
　　　門帖子<lb/>
　　　　壬辰年門帖子<lb/>
不求高爵列王臣不願金珠坐遶身但願全家度災厄<lb/>
白頭重作太平人<lb/>
　　　　甲午年門帖子<lb/>
<pb n="KR4d0451_WYG_005-10a"/>
儒館庇身慙廢學官倉供米竟無功授田儻復先王制<lb/>
從此歸耕畎畝中<lb/>
　　　　戊戌年門帖子<lb/>
曽由直道踏亨衢豈謂終身出險途從此知非亦知命<lb/>
鏡中休鑷白髭鬚<lb/>
　　　　已亥年門帖子<lb/>
寒泉逺汲憐兒小白粲親舂愧婦勤餽食從今低舉案<lb/>
莫教人識五噫君<lb/>
<pb n="KR4d0451_WYG_005-10b"/>
　　　　辛丑年門帖子<lb/>
生長般溪溪上州一朝滄海忽横流黍離麥秀悲歌裏<lb/>
華髪歸來萬事休<lb/>
　　　　癸卯年門帖子<lb/>
兒子形軀似我長新年祝爾願康强但能碌碌全門户<lb/>
莫羡人家晝錦堂<lb/>
　　　　甲辰年門帖子<lb/>
嵗在龍蛇何足慮庭䟱蘭玉最堪傷故将西漢緹縈事<lb/>
<pb n="KR4d0451_WYG_005-11a"/>
説與君家老孟光<hi>原注家世男少女多余暮年止一男復有五女</hi>
　　　　乙巳年門帖子<lb/>
蒲城來往愧年除頳尾柔毛從酒壺唯有曹君不相棄<lb/>
故穿深巷送屠蘇<hi>原注曹字善良</hi>
　　　　丙午年門帖子<lb/>
素貧貞士老還鄉覔食求衣借屋忙三事就中先有一<lb/>
立錐地上盖茅堂<lb/>
　　　　丁未年門帖子<lb/>
<pb n="KR4d0451_WYG_005-11b"/>
數嵗常懐未濟憂欲遷東府與西州厨邊井淺泉甘冷<lb/>
大半因循為爾留<lb/>
　　　　戊申年門帖子<lb/>
南坊妬寵如宫妾北里争妍若市娼唯有西隣安義命<lb/>
東風也自到茅堂<lb/>
　　　　已酉年門帖子<lb/>
已酉再逢鬢未皤平生艱險飽經過全家無恙自天祐<lb/>
媢嫉之人如命何<lb/>
<pb n="KR4d0451_WYG_005-12a"/>
　　詩餘<lb/>
　　　鷓鴣天<lb/>
　　　　避酒<lb/>
玉帳人閒綺席開便将紅粉作金臺詩情先自無多子<lb/>
更着繁絃急管催　香穗裊燭花摧老來辜負即時杯<lb/>
白眉已任蛾眉笑一夜惺惺騎馬回<lb/>
　　　望江南<lb/>
　　　　詠桃源<lb/>
<pb n="KR4d0451_WYG_005-12b"/>
桃源好雞黍競相邀鸞鳯有期朝絳闕風霾無計上青<lb/>
霄萬㸃落英飄　茅屋底何以永今朝一念不從癡處<lb/>
起萬緣都向静中消知命也逍遥<lb/>
　　　沁園春<lb/>
　　　　佳人<lb/>
揩汗殘粧咀梅顰黛楚腰如束為蔗漿頻飲全䟱緑蟻<lb/>
繡床慵傍閒倚青奴解愠風來忘憂花發庭樹扶䟱如<lb/>
畵圖凌波襪歩蘭堂欲下猶自踟蹰　星娥月姊相呼<lb/>
<pb n="KR4d0451_WYG_005-13a"/>
趂清樾桃笙特地鋪悵紫簫聲逺青鸞夢斷逸居無事<lb/>
長日何如玉子圓磨文楸方界多算須防一著輸閒情<lb/>
逺漸西山翠重飛下陽烏<lb/>
　　　梅梢月<lb/>
　　　　歌女<lb/>
春到人間嫩黄染長條暖烟晴晝未按舞腰學畵粧眉<lb/>
二八女兒纎瘦綘桃穠李携佳伴陳步障青紅如繡過<lb/>
㣲雨年年好在禁烟時候　嬌困如酣卯酒應惱殺翩<lb/>
<pb n="KR4d0451_WYG_005-13b"/>
翻燕朋鶯友緑水灞橋斜日章臺雪絮亂飄襟袖勸伊<lb/>
休管别離事但贏取青青依舊再相見清隂漸成數畝<lb/>
　　　酹江月<lb/>
　　　　寄贈<lb/>
漢家都邑厯綿綿延祚増崇榮富千古繁華猶眼見㸔<lb/>
取班張詞賦太液鴛鸞昭陽鳷鵲蘭麝熏香霧君恩如<lb/>
日照臨知在何處　窻下軋軋鳴機杼霜柚雪裂下齊<lb/>
紈素團扇裁成明月様摇動凉風披拂玉宇塵清金莖<lb/>
<pb n="KR4d0451_WYG_005-14a"/>
露重黄葉飄宫樹紫毫斑管定書當日佳句<lb/>
　　　滿江紅<lb/>
　　　　有感<lb/>
尚寐無聰幽夢斷蘧然難續隠隠聽鼓聲如呼角聲如<lb/>
哭簷短茅堂窻已白灰殘爐火樽無緑稱有無随分具<lb/>
晨餐唯饘粥　有義命何思慮在坎陷彌謙牧但客來<lb/>
嘗媿小坊深曲不及屠沽餘酒肉不及駔儈多僮僕下<lb/>
葦簾相對話移時清歡足<lb/>
<pb n="KR4d0451_WYG_005-14b"/>
　　　六國朝<lb/>
繁花烟暖落葉風高嵗月去如流身漸老歎三十年虚<lb/>
度月堕鷄號痛離散人何在雲沉鴈杳浮萍斷梗任風<lb/>
水東泛西漂萬事總無成憂患繞　虚名何益薄宦徒<lb/>
勞得預俊游中觀望好謾能出驚人語瑞錦秋濤莫誇<lb/>
有如神句鳴禽春草干戈滿地甚處用儒雅風騷援筆<lb/>
賦歸田宜去早<lb/>
</p>
<p>
</p>
  </div>
<div>
                <head>小亨集卷六</head>
    <p>
<pb n="KR4d0451_WYG_006-1a"/>
欽定四庫全書<lb/>
　小亨集卷六　　　　　　元　楊𢎞道　撰<lb/>
　　文<lb/>
　　　投趙制置第三劄子<lb/>
具位某惶恐頓首再拜申稟制置大使龍學尚書先生<lb/>
閣下某以不事科舉而充府學學諭為名不正以名不<lb/>
正而月費倉庫錢米為素餐因愧心所激故凌晨投劄<lb/>
願係賤名于帳前求人之所憚為者為之葢欲既勞而<lb/>
<pb n="KR4d0451_WYG_006-1b"/>
後食則無所愧于其心所期不過如勘校兵書議事官<lb/>
而巳也今䝉陶鑄異恩特借補廸功郎差權唐州司戸<lb/>
参軍兼州學敎授既受制劄恍惚自失何哉出于本心<lb/>
所期之外故也雖然司戸之職掌倉廩出納但夙夜公<lb/>
勤供職身無貪私以率其下庶能免于罪戾夫敎授學<lb/>
者之師也學諭弟子之職也豈有不敢以名之不正充<lb/>
學諭而敢冒居敎授之職者乎故司戸之職不敢辭敎<lb/>
授之職謹辭伏望鈞慈俯從所請幸甚重念某之遇閣<lb/>
<pb n="KR4d0451_WYG_006-2a"/>
下可謂異常也閣下洗㧞某出於泥滓亦可謂異常也<lb/>
葢某來歸本朝未滿三載閣下之鎮襄陽纔數月爾某<lb/>
不假一人之譽而挺然孤進閣下不之疑而特見録用<lb/>
求之古人亦復罕有某雖無學術文藝敢不自重其身<lb/>
立于無過之地以全其始終為心而報閣下陶鑄異常<lb/>
之恩也哉冒黷尊嚴至于再三無所逃罪右謹具申伏<lb/>
候鈞㫖端平二年二月具位楊某劄子<lb/>
　　　通鎮江趙守<hi>范</hi>劄子<lb/>
<pb n="KR4d0451_WYG_006-2b"/>
竊以孟秋槿月甘雨應期恭惟某官以天上星辰主江<lb/>
邉風月山川改觀宗社發祥台候動止萬福某久矣卑<lb/>
棲睠焉高仰飛沉異勢拜伏無階茲審賜命帝宸陞華<lb/>
匠監大江之左正依玉節之光二浙以西更借金城之<lb/>
衛豈但楚尾呉頭之故有煩召父杜母之來知巳布于<lb/>
敎條敢敬陳于賀牘某官英姿霽月爽氣澄秋讀人間<lb/>
未見之書為天下有用之學青油幕下正賡夜光之吟<lb/>
赤白囊中忽報夕烽之警一皷作三軍之氣十乘代元<lb/>
<pb n="KR4d0451_WYG_006-3a"/>
戎之行隂闔陽開孰策六竒之用風飛雷厲屢摧千里<lb/>
之鋒武夫悍將奉命以爭先儒生學士動色以相賀陸<lb/>
抗守邉之畧信不愧于伯言孝文前席之思欲亟見于<lb/>
賈誼内徧儀于華貫外洊領于藩宣甫茲建臺又爾易<lb/>
地葢兵之可用古獨稱夫京口而謀之未寢今猶慮于<lb/>
淮南望公之來真以日而為嵗聞令之下皆滌慮以洗<lb/>
心貪夫骨寒黠吏膽落乖爭侵暴足知屏息于閭閻風<lb/>
采精神信可折衝于樽俎願益體古人愷悌慈祥之意<lb/>
<pb n="KR4d0451_WYG_006-3b"/>
以一洗積年愁恨歎息之聲庶成保障之功即正樞機<lb/>
之任某蚤以多病自棄明時再冒招延一無補報俛焉<lb/>
耕鑿免于饑寒一㕓為氓幸遇滕君之仁政萬間庇士<lb/>
敢祈杜老之歡顔謹勒此代其身致敬于庭下意陋辭<lb/>
拙且不嫻彝式有乖事上之恭以度外處之幸甚<lb/>
　　　投藍田縣令張伯直啓<hi>原注名徳直以稱職復任</hi>
十年避地事業從可知四海無家生理何勞問惟是心<lb/>
存其恒德亦䝉齒録於高人初疑巳斷之機便成棄置<lb/>
<pb n="KR4d0451_WYG_006-4a"/>
終悟不調之瑟猶可更張死灰有意於復然璞玉敢期<lb/>
於再獻少作既悔舊文盡焚欲營一畝之宮潜究六經<lb/>
之㫖志久未遂時難再來感落葉於清秋毎臨風而浩<lb/>
歎螢飛庭戸思披車𦙍之書雨霽郊墟空咏文公之句<lb/>
伏惟某官學而入仕惠以臨民交章薦而榮被新恩六<lb/>
事修而與聞政事里閭和會吏卒歡迎草長訟庭尚收<lb/>
曾畱之犢風回春郭重開舊種之花竊聞有德可尊處<lb/>
仁為智伏願息肩餘䕃拜手清塵身雖貧而累輕易足<lb/>
<pb n="KR4d0451_WYG_006-4b"/>
支消之計道既獨而交寡斷無請謁之私<lb/>
　　　窺豹集後序<lb/>
前朝起艮維據華夏進用南北豪傑之士以致太平百<lb/>
餘年間民物殷富漢唐而下良法善政班班舉行原其<lb/>
始必有啟之者也余生淄川不與前輩接山城非大都<lb/>
會無所考究年二十九避地逾河闗五十有二東歸鄉<lb/>
里親戚故舊無在者熟視田園不敢為巳有居嵗餘移<lb/>
家濟南初識李善長嘗出一巨編題曰窺豹集細書滿<lb/>
<pb n="KR4d0451_WYG_006-5a"/>
紙乃其曾祖東平府君疇昔之所著撰也其祖靈石府<lb/>
君求序于節使許公公為作序其説甚詳就閲之若望<lb/>
大水不見涯涘一日携其編來訪曰某將版行先君文<lb/>
集旅次乏力罔克備舉請先生勘校揀選然後刻之餘<lb/>
俟他日余辭以才識淺薄且老眼不能㸔小字間嵗復<lb/>
以中字謄録數册來請徃反三四無懈色懇告余曰先<lb/>
子欲以是集傳世居平世而易之故因循至今某流寓<lb/>
隱約閉眼不見後事若不竭力為之恐終泯泯也故不<lb/>
<pb n="KR4d0451_WYG_006-5b"/>
恤出息假貸以僦工幸先生勿辭余曰句之脫漏頗能<lb/>
為子注字之顚倒頗能為子乙至於擇而先之置而後<lb/>
之子當自為也因得盡讀其所編録上皇帝書幾萬言<lb/>
所以立太平之基如太學登聞院提刑司常平倉兵衛<lb/>
屯田之類皆載於書中前朝號稱多士綱紀法度固非<lb/>
出於一人而府君亦南北多士中數之一也感應論謂<lb/>
善惡生於心心知則天知儒論謂秦不能使之刑名漢<lb/>
不能使之雜霸以下數節其言凜凜純正能悚惕警覺<lb/>
<pb n="KR4d0451_WYG_006-6a"/>
於人立言如此又逢時頗宦逹然未嘗聞人有道其名<lb/>
氏者乃知孝友才俊之士潜德亂世沈寂其行實文藝者<lb/>
多矣可勝歎哉可勝歎哉既畢還其集又請為後序因<lb/>
以余之所見幷感而欲言者書之善長遭大變革負窺<lb/>
豹集䟦踄數千里無所失墜葢痛其曽大父之事業曖<lb/>
昧無聞而常欲顯揚之也客居厯下母夫人在堂授小<lb/>
學以奉甘㫖其弟早世有妻有子母夫人之兄殁亦有<lb/>
妻子合孤嫠數十指皆收養之當此時又能版行其文<lb/>
<pb n="KR4d0451_WYG_006-6b"/>
集以成父志若善長者可謂孝矣若李氏可謂有後矣<lb/>
善長名德元善長其字也嘗補父廕父諱謙亦以任子<lb/>
入官昭陽單閼二月序<lb/>
　　　變古樂府小序<lb/>
元光正大間李長源王飛伯軰競效樂府歌詩沿襲陳<lb/>
爛殊無意味近有三篇以舊題為律詩道今日事前未<lb/>
有如此作者因欲收拾古樂府盡入此格俾後之詩人<lb/>
言此格自吾家始亦詩之一變也<lb/>
<pb n="KR4d0451_WYG_006-7a"/>
　　　雲萍小録引<lb/>
君子之心正平虚靜無物我之辨聞一善言則志之見<lb/>
一善事則述之故善之所在不必出乎已而善不可勝<lb/>
用也雲萍小録者有人已嘗為之而其説曰進士及第<lb/>
後作同年録以其同升于吏部也是則同而有不同者<lb/>
焉觀夫雲行于天萍泛于水猶男子從事于四方也碩<lb/>
德純行竒才絶藝雜然與之相接可法可慕可喜可愕<lb/>
固巳道同志同跡同事同有不勝其同者矣見之則心<lb/>
<pb n="KR4d0451_WYG_006-7b"/>
醉違之則夢思獨可以不如進士同升于吏部而置之<lb/>
乎其大意如此河中李欽用云吾兄欽叔喜其事可法<lb/>
嘗述為之因請余為引而欲繼為之余曰雲萍小録厚<lb/>
之至也由其名而效之者必多矣苟非其人恐借以為<lb/>
諂諛之具道非可尚而貴言無可取而富欲遂其私而<lb/>
求媚其人焉因亦録之則非小録之本意也<lb/>
　　　送王仲澤任寧陵縣令引<lb/>
二戴集禮列於五經其文字之多倍於易詩書而䘮服<lb/>
<pb n="KR4d0451_WYG_006-8a"/>
幾半之聖賢相與丁寧問答以明其制者得非禮主於<lb/>
敬敬以立行行以孝為本孝以勉䘮事為難乎宰我欲<lb/>
朞三年之䘮孔子以為不仁於汝安乎之問責之甚深<lb/>
嗚呼去聖益逺而安之者何其多也太原王君仲澤之<lb/>
居母䘮也擗踊至於既殯飦粥倚廬至於食菜果練冠<lb/>
至於祥琴能率禮以終制難矣哉立行之本於流俗既<lb/>
衰之後舉禮之難於叔世巳壞之後移之可以事君推<lb/>
之可以從政矣初宣廟以縣令近民欲得其人也詔内<lb/>
<pb n="KR4d0451_WYG_006-8b"/>
外五品以上官各舉所知以聞而用之他人之舉者一<lb/>
二人或三四人至于六七極矣舉君者獨三十餘人自<lb/>
登進士第以青衫九品職應辟書居油幕者殆將十年<lb/>
而人無言焉及丁母憂唐鄧帥府又以前職檄起之葢<lb/>
不得已而後起也既而從吉從吉未滿三月勑授寧陵<lb/>
縣令子曰不患無位患所以立若君者克自立者歟不<lb/>
患莫已知求為可知也若君者為可知者歟愚嘗妄論<lb/>
四科之長各述其所長非謂有其一而無其三也曰德<lb/>
<pb n="KR4d0451_WYG_006-9a"/>
行顔淵不能政事政事季路無德行可乎曰文學子夏<lb/>
不能言語言語子貢無文學可乎故於君之赴寧陵也<lb/>
唯述其能行三年之䘮夫豈簡君也哉<lb/>
　　　送張景賢張彦逺引<lb/>
泮宮魯之儒宮也泮水之詩曰順彼長道屈此羣醜又<lb/>
曰矯矯虎臣在泮獻馘孔子曰我戰則克是知文武非<lb/>
二道而後世岐之至其甚也妄加毁訾故劉蕡曰首戴<lb/>
武弁嫉文吏如仇讎傷後世惑之之詞也若夫卻縠之<lb/>
<pb n="KR4d0451_WYG_006-9b"/>
説禮敦詩祭遵之雅歌投壺元凱之射不穿札叔子之<lb/>
輕裘緩帶謂四子不知兵可乎哉余戅書生也學不足<lb/>
以起身文不足以明道然而不為流俗之所惑者葢嘗<lb/>
深考古道篤信聖人之言故也自經䘮亂身外無族有<lb/>
子既冠逺遊未還年將四十被檄西來借一軍職有名<lb/>
無實若此而與夫啗腴飲醇者同責其畏避而不事事<lb/>
不亦寃乎後世惑於流俗不知文武同方而失其所以<lb/>
用人使貧賤之士進退狼狽而不知其所為悲夫因二<lb/>
<pb n="KR4d0451_WYG_006-10a"/>
君之赴省也爰書此以贈之焉<lb/>
　　　送趙仁甫序<lb/>
帝堯在位以治天下老而禪於舜舜有大功二十亦以<lb/>
禪禹孔子無堯之位無舜之功學者以為賢於堯舜何<lb/>
哉愚嘗聞孔子之前如列國漢魏諸家之説亦已有之<lb/>
及乎删黜述修之後人文化成則諸説莫能亂葢二帝<lb/>
行道於當時而孔子垂訓於萬世此其所以賢於堯舜<lb/>
者歟嬴項既滅諸儒掇拾編簡於灰埃之餘各以所見<lb/>
<pb n="KR4d0451_WYG_006-10b"/>
為説授受服習流分派别漸逺其源隋唐而下更以詩<lb/>
文相尚狂放於裘馬歌酒間故文有俠氣詩雜俳語而<lb/>
不自知也方且信怪竒誇大之説謂登會稽探禹穴豁<lb/>
其胷次得江山之助清其心神則詩情文思可以挾日<lb/>
月薄雲霄也於戯吟詠情性止乎禮義斯詩也江山何<lb/>
助焉有德者必有言辭達而已矣斯文也禹穴何與焉<lb/>
迨伊洛諸公乃始明天生烝民有物有則以致其知上<lb/>
天之載無聲無臭而主於靜欲一掃歷代訓詁詞章迷<lb/>
<pb n="KR4d0451_WYG_006-11a"/>
放之弊卓然特立一家之學謂之道學其綱目恢恢乎<lb/>
而其用密哉德安趙君仁甫承學之士也士有窮達其<lb/>
窮數也其達學也徴之趙君信然旃䝉協洽君始北徙<lb/>
羈窮於燕已而燕之士大夫聞其議論證據翕然尊師<lb/>
之執經北面者二毛半焉乃撰其所聞為書刻之目曰<lb/>
伊洛發揮印數百本載之南遊達其道於趙魏東平遂<lb/>
達於四方著雍涒灘十有一月至于濟南愚雖敬受其<lb/>
書而所居僻陋不足以館君因病止酒又不能與君對<lb/>
<pb n="KR4d0451_WYG_006-11b"/>
酌但日相從遊聽其談辨而已於其行也先原仁甫之<lb/>
所學次祝以敬慎威儀尊其所學視兼金之贐則有媿<lb/>
其於送人以言則無甚媿焉耳<lb/>
　　　送李善長序<lb/>
濟南士人唯余心苦而善長尤苦何以言之余老而還<lb/>
鄉封樹先塋更期親戚有在者田園得三之一一二故<lb/>
人相與徃來以慰餘生今親戚無在者田園為有力者<lb/>
所據一二故人以余貧賤疎絶不相徃來故曰濟南士<lb/>
<pb n="KR4d0451_WYG_006-12a"/>
人唯余心苦善長流寓於此戚屬相依同食者殆十餘<lb/>
口唯以小學為生生之資而復為軍戸故曰善長尤苦<lb/>
豈不信然善長母老而子未冠不得已推其母之姪魏<lb/>
氏子從軍又恐傷母氏之心也故捨其朝夕之養生生<lb/>
之資而與之偕行嵗暮途逺不敢告勞意者欲哀祈所<lb/>
司置其弟於優處歸以慰其母也閩人歐陽詹舉進士<lb/>
來京師將以有得歸為父母榮也雖其父母之心亦皆<lb/>
然詹在側雖無離憂其志不樂也詹在京師雖有離憂<lb/>
<pb n="KR4d0451_WYG_006-12b"/>
其志樂也昌黎先生曰若詹者所謂以志養志者歟善<lb/>
長南行何以異此或曰子為善長作序而先自序何哉<lb/>
曰若不知耶唯苦心者能知苦心者也悲夫<lb/>
　　　送房希白序<lb/>
甲與乙俱論事甲之論質朴可笑乙之論閒逺可談靜<lb/>
而思之甲論如田父之務耕桑農工既畢具牲牢酒醴<lb/>
以供祭祀以養父母以溫飽其妻子乙論如學仙之人<lb/>
逃父母不畜妻子道引服氣如此數十年少無昇舉之<lb/>
<pb n="KR4d0451_WYG_006-13a"/>
驗竟踣於空山爾甲乙之論善學者奚取焉方希白之<lb/>
在樊城也朝不謀夕誦堯舜周孔不輟襄陽百萬人獨<lb/>
以詩見寄某因謀以王氏之館寓之他日枉顧嘗切切<lb/>
以治生語之亦何異甲之論質朴而可笑也延留浸漬<lb/>
而後試補府學交遊趙山甫韓景淵諸丈受知於南漳<lb/>
縣令楊君承寄詩之初但知高尚其事和而贊美之以<lb/>
王氏為不可寓治生為不足語又何異乙之論閒逺而<lb/>
可談也夫五音相合以成樂五色相錯以成章故朋友<lb/>
<pb n="KR4d0451_WYG_006-13b"/>
不貴苟同而貴乎有以相濟也聞希白應楊宰嘉招將<lb/>
赴南漳於其行也書某所以為人謀者為之贈會袁大<lb/>
本亦請以是觀之<lb/>
　　　裕州防禦使題名記<lb/>
郡縣廢置視時之重輕立本圖始必選世之望人以培<lb/>
植之戰國時方城重於楚逮漢唐之隆利盡南海其地<lb/>
不過為四會五達之衝自是而後漸降而為縣皇朝應<lb/>
運興滅繼絶割淮之南以為晉故方城稍重於漢唐而<lb/>
<pb n="KR4d0451_WYG_006-14a"/>
為縣仍舊泰和六年晉既渝盟㳂淮上下增益屯戍於<lb/>
是改曰裕州置刺史國制刺史職五品受約束於大鎮<lb/>
而不得専是州縣之名雖殊其施為舉措亦無以大異<lb/>
今主上即位之四年有司再以為言乃更刺史為防禦<lb/>
使首以某官莅之某官嚴幹之名素著於中外故用以<lb/>
培植本根俾後人樂其成而食其實也唐𤣥宗愛鄭䖍<lb/>
之才欲置左右以不事事更為置廣文館以䖍為博士<lb/>
䖍聞命不知曹司何在訴宰相宰相曰上增國學置廣<lb/>
<pb n="KR4d0451_WYG_006-14b"/>
文館以居賢者令後世言廣文博士自君始不亦美乎<lb/>
夫廣文館閒曹也以䖍不事事故雖愛其才但以閒曹<lb/>
處之名雖美而實不至豈若裕州防禦使自某官始之<lb/>
為愈也其山川控帶戸口兵賦刺史題名記備矣此不<lb/>
復云至大五年五月五日淄川楊某記<lb/>
　　　甘白室記<lb/>
人之生也厚厚者性之正也隨其所習而善惡分焉記<lb/>
曰甘受和白受采甘者味之正也和者味之習也投之<lb/>
<pb n="KR4d0451_WYG_006-15a"/>
以鹽則醎調之以醯則酸白者色之正也采者色之習<lb/>
也塗之以丹則朱汚之以墨則黑人獨異乎故習於善<lb/>
則為君子習於惡則小人也昭昭矣余生不辰㓜失恃<lb/>
怙長失訓導無養而不知所守無學而不知所擇縱心<lb/>
直前放而不收恐違善而之惡也故取甘白以名所居<lb/>
之室而為之記將欲復性之正視其善惡而從違之而<lb/>
議者遽謂余援引證據違失經義葢不知言異而㫖同<lb/>
也抑嘗思之復之之說猶有未盡者焉夫易壞者味之<lb/>
<pb n="KR4d0451_WYG_006-15b"/>
甘也易染者色之白也易流者人之性也慾昏於内物<lb/>
誘於外眩惑顛倒差之毫釐則失之尋丈矣若能學以<lb/>
謹習養以歸厚至於心正而意誠則應物而不亂事過<lb/>
則湛然何善惡之辨得置於其間耶亦猶味之甘者久<lb/>
而不壞色之白者涅而不緇置鹽醯於度外釋朱墨而<lb/>
不問余之道其庻幾乎<lb/>
　　　養浩齋記<lb/>
余以正大元年監麟游酒稅初識曲子安居縣學為童<lb/>
<pb n="KR4d0451_WYG_006-16a"/>
子師項背微僂布褐委然目赤且濕蒼髯糢糊不見頤<lb/>
頷縣人云子安生乾州居此幾三十年矣生理蕭條自<lb/>
始迄今衣食之奉如一一日謁余而進曰僕以養浩名<lb/>
所居之室聞先生嘗從事於斯文願求文以記之余不<lb/>
欲違其意亦不能從其請但笑而謝焉退而思曰孟子<lb/>
聖人之徒也其論浩然之氣曰難言也至大至剛以直<lb/>
養而無害則塞於天地之間夫名者實之華也故為是<lb/>
名也必求有以副之養浩之名子安副之哉余平昔喜<lb/>
<pb n="KR4d0451_WYG_006-16b"/>
孟子之書修其天爵不肯枉尺直尋威武不能屈説大<lb/>
人則藐之誦之於口著之於心事之以為行述之以為<lb/>
文而自待其身亦已至矣以兵凶破産失其生生之資<lb/>
乃俯首監差中亦孟子所謂抱闗擊柝者比也夫仕有<lb/>
尊卑制禄之稱今也仕之卑者不為制禄而斗米束芻<lb/>
繩之以法舉手蹈足輙挂罪罟折腰於里胥屈膝於縣<lb/>
吏平昔所養消沮殆盡於是晝慙形影夜慙夢寐飲慙<lb/>
甌盂食慙匕筯他日復見子安其形貌堂堂乎美丈夫<lb/>
<pb n="KR4d0451_WYG_006-17a"/>
也布褐鮮鮮然美衣服也氣充乎其浩然矣因笑曰無<lb/>
乃自視不足而所見者然耶<lb/>
　　　窳庵記<lb/>
蒲臺王巨濟少年讀書為舉子計及山東被兵更為權<lb/>
謀武士事上黨公亦嘗有官大變革後奉身來歸著道<lb/>
士服築室于濵州之市東牓曰窳庵居之余六七年前<lb/>
嘗過濵借宿于是庵巨濟因請為記余亦新歸鄉里凢<lb/>
謀為繆戾心擾擾未靜曰他日當為作之庚戌再過濵<lb/>
<pb n="KR4d0451_WYG_006-17b"/>
乃為作記窳物病之名也巨濟取以名菴葢比身于物<lb/>
而且病焉余為巨濟設問而問之曰非以讀書無成而<lb/>
為病乎非以嘗有官旋失之為病乎非以投老無家著<lb/>
道士服寄跡一庵為病乎余復為巨濟解之曰為舉子<lb/>
計未及有成以兵荒去鄉里更為權謀武士余但見得<lb/>
隨時之義非讀書之罪也嘗有官遭大變革失之非權<lb/>
謀之罪也不幸䘮家來歸寄跡一庵非身之罪也巨濟<lb/>
能不怨猶復歸罪于已而以窳名其庵夫粟菜果蓏食<lb/>
<pb n="KR4d0451_WYG_006-18a"/>
物之佳種也其或不熟非佳種之罪也土木金革用器<lb/>
之良材也其或不攻非良材之罪也孟子曰七八月之間旱<lb/>
則苗槁矣五帝本紀云舜陶河濵河濵器皆不苦窳由<lb/>
此言之巨濟平生所遇如此而處之如此用心可謂平<lb/>
恕矣豈非人情之所難乎<lb/>
　　　秀野園記<lb/>
洛南縣治東南五六里陵阜曲接囬抱忽斷若門然謂<lb/>
之窄口既出便得一川平演肥沃宜菽麥禾麻農家隨<lb/>
<pb n="KR4d0451_WYG_006-18b"/>
山勢散處總名曰章谷其間大抵多李氏之田也李氏<lb/>
之先嘗以文無害佐縣治因倍蓰前世之業而始有僕<lb/>
馬婢妾之奉於是即其地為園以充其宴賞遊觀之樂<lb/>
取東坡獨樂園詩名之曰秀野引竹園谷蒼龍潭二水<lb/>
鑿於其前面池起屋四楹植果樹雜花於其後至大四<lb/>
年六月余始來遊望之青林蔚然既至其處怪其蕪穢<lb/>
不治豈以其時賦歛方重未暇及此而然耶易卦兑上<lb/>
離下革革者變改之名也上六之象曰君子豹變其文<lb/>
<pb n="KR4d0451_WYG_006-19a"/>
蔚也李氏名革視其先子益收書誦習敬禮士人而有<lb/>
革之道焉傳曰學也禄在其中矣又曰無友不如巳者<lb/>
苟是心不替又豈止僕馬婢妾之奉宴賞遊觀之樂如<lb/>
秀野而巳哉淄川楊某記<lb/>
　　　題公孫長卿左氏韻語後<hi>原注長卿名昂霄</hi>
運副朝列先生雖以文章名海内及見後學小生有片<lb/>
善僅可録所以長育奬進者備至故某之不才亦蒙獲<lb/>
侍坐未坐定出示所著左氏韻語并其祖中散公行狀<lb/>
<pb n="KR4d0451_WYG_006-19b"/>
兵後得於壞壁間者先以勿辭要之俾題卷尾夫毁之<lb/>
則辭溢醜譽之則辭溢妍是特未識毁譽之正使行學<lb/>
之實不能盡信於人由辭之溢也詩三百五篇其義庶<lb/>
矣孔子以一言蔽之曰思無邪何必盡其風賦比興之<lb/>
理遍數其禽獸草木之名哉故立言者貴乎簡而正也<lb/>
况碑誌傳記題評贊序傳信之文也豈辭之尚哉大抵<lb/>
得中散公行狀於壞壁之間者孝感也著左氏韻語撮<lb/>
傳中事無一二遺者篤學也孝感行之至也篤學志之<lb/>
<pb n="KR4d0451_WYG_006-20a"/>
誠也以是蔽之可乎某師心孤陋學無根底謬妄之説<lb/>
不自知其是非必有能辨之者噫師道之不傳也久矣<lb/>
先生當尊嚴其道不宜以成才之禮待後學小生願先<lb/>
生接某輩如韓文公之視李蟠不願先生如孔北海之<lb/>
友禰衡也<lb/>
　　　題重刻離堆記後<lb/>
魯公之德之藝咸為當代及後世之所推重葢公以忠<lb/>
義為德以翰墨為藝二者初不相資以成名也德成名<lb/>
<pb n="KR4d0451_WYG_006-20b"/>
隨之藝成名亦隨之正使公不能書而忠義之節當與<lb/>
日星爭輝如或不遭奮勵之地有以自見而翰墨之妙<lb/>
亦當與金石不朽矣故張巡之節不待藝顯李斯之筆<lb/>
不以人廢雖然有德以發其藝有藝以華其德虎之文<lb/>
炳然豹之文蔚然宜乎後公數百載大人君子據德游<lb/>
藝愛之而不置也公嘗作離堆記書而刻之石壁上字<lb/>
徑三寸比他書尤瓌竒元符三年唐子西祠堂記已有<lb/>
崩壞剥裂之語元符距今又百餘年鄧元帥漆水郡公<lb/>
<pb n="KR4d0451_WYG_006-21a"/>
慮其崩剥不已寖及完處公門下客安常嘗以篆𨽻待<lb/>
詔翰林亦能以朱蠟摹書不失其眞適官於南陽某人<lb/>
尋某復善刊字公乃出家蔵離堆記石本置其㸃畫缺<lb/>
損絶不可識者餘悉重勒之石凡幾百幾十字典型具<lb/>
在唯讀之不能成文為可惜也嗚呼魯公之書取譬則<lb/>
火也離堆之石取譬則薪也火傳於薪薪灰而火無盡<lb/>
故離堆之石可壞而魯公之書不可泯成德之藝大矣<lb/>
哉懿夫大人君子之事可以為教於斯世也據德游藝<lb/>
<pb n="KR4d0451_WYG_006-21b"/>
大人君子之事乎孰謂元帥公重勒魯公之書於石非<lb/>
大人君子之事也歟非可以為教於斯世也歟至大六<lb/>
年楊某題<lb/>
　　　題山谷帖<lb/>
山谷寄成伯祕校書云道一而巳聖人之道均於治性<lb/>
改過平居之心恬淡平愉更無委曲大概不為人作便<lb/>
近妙道此數語與二程之學亦何以異而當時分蜀洛<lb/>
之黨其不相悅也如此何哉成伯不知其氏族公和寄<lb/>
<pb n="KR4d0451_WYG_006-22a"/>
恵雞距筆詩云李侯掉三寸滿堂風拂拂成伯葢姓李<lb/>
也<lb/>
　　　題黄魯直書其母安康太君行狀墨迹後<hi>原注張左</hi>
　　　<hi>丞家藏</hi>
以為子者尚其孝以業文者尚其辭以學書者尚其法<lb/>
傳之子孫為三師<lb/>
　　　志道字説<lb/>
周人諱名男子冠而字所以代名也名則命於父師亦<lb/>
<pb n="KR4d0451_WYG_006-22b"/>
有自以其意而為之者字雖朋友可也某人諱古嘗以<lb/>
其名請字於余余時閉戸退藏守銘背之戒以其請之<lb/>
堅也曰子之名父師之命歟抑自以其意而為之其義<lb/>
柰何曰某性至拙不能與時俯仰屈而不信故為是名<lb/>
也余曉之曰古豈拙之謂哉古人今人之師也古之君<lb/>
子志於道不志於利故善始令終子孫逢吉今之人不<lb/>
顧道義惟急於趨利寅而興卯而作午不見其利則心<lb/>
巳遲之殊不知以趨利為始將何以令其終乎子無以<lb/>
<pb n="KR4d0451_WYG_006-23a"/>
古為拙志於道而已矣請以志道代子之名子以為何<lb/>
如繫辭曰尺蠖之屈以求信也龍蛇之蟄以存身也子<lb/>
姑安之久而當知余言為不妄<lb/>
　　　四箴幷序<lb/>
　　　　有過行有不逮則如之何曰改之而已勉之<lb/>
　　　　而已如斯而已可乎曰改之則無過勉之則<lb/>
　　　　事治於斯二者何有作四箴以自警云<lb/>
　　　　浮躁箴<lb/>
<pb n="KR4d0451_WYG_006-23b"/>
輕發曰浮欲速曰躁事既不達動貽悵懊是以君子沈<lb/>
思莊靖治劇以簡處動以靜悔寡事治心和氣融安樂<lb/>
夀考咸集于躬<lb/>
　　　　懈怠箴<lb/>
身體好安心情欲恣安逸懈生荒恣怠至日復一日萬<lb/>
事不治安不可常恣不可充心乎䝉昧身乎困窮勿謂<lb/>
有命罪在汝躬地不産衣天不雨粟鬼不輸智神不賜<lb/>
福不治不修塞心餒腹勤則不匱學則能通能通則顯<lb/>
<pb n="KR4d0451_WYG_006-24a"/>
不匱則豐既豐且顯樂在其中<lb/>
　　　　妬忌箴<lb/>
他人有能可尊可師不知出此反妬忌之不妬如之何<lb/>
近乎無志不忌如之何安能有為匪妬他人妬巳之不<lb/>
習匪忌他人忌已之不思思之斯得習之以時文學中<lb/>
積聲聞外馳汝亦多能妬忌奚施<lb/>
　　　十二字銘<lb/>
熄暴怒毋戯言辟損友塞禍源<lb/>
<pb n="KR4d0451_WYG_006-24b"/>
　　　陶之甁贊<lb/>
陶之甁杜之囊深秋晦日詩人腸河之水流洋洋嵗寒<lb/>
松栢在高岡<lb/>
　　　祭劉副總管文<lb/>
維端平元年嵗次甲午三月已亥朔二十二日庚申襄<lb/>
陽府府學諭楊某拈香酹酒告于故權京西副總管劉<lb/>
君之靈惟君之先貴重於遼遼亡入燕襲爵百載必有<lb/>
道也紹定癸巳以鄧來奔越明年改元端平正月巳酉<lb/>
<pb n="KR4d0451_WYG_006-25a"/>
王師克蔡乙卯疽發背卒無後亦必有道也嗚呼哀哉<lb/>
某所以祭且弔者武仙執迷不復唐州不知天命詿誤<lb/>
而死者不知其幾何如鄧民穰穰咸獲更生以武仙唐<lb/>
州方之實亦有頼於君焉此衆論之公也某寓鄧六年<lb/>
䝉君以客禮待燕遊樂樂無不與焉此一巳之私也苟<lb/>
無公論不敢遂其私魂而有知庶幾聽之<lb/>
　　　為節婦尼醵糧疏<lb/>
故鄒平主簿王宏道先生學為人師行作世範詞賦造<lb/>
<pb n="KR4d0451_WYG_006-25b"/>
乎二李濟南謂之三王迨桂枝入手之年正戎馬生郊<lb/>
之際俗儒買服而覓舉嘗丁繼母之憂赤尉託事以逃<lb/>
差代赴危城之難生全忠孝道合神明悼子息之不存<lb/>
愍室家之猶在挺守貞之高節遂寄跡于空門行年七<lb/>
十度日艱窘效釋迦氏乞食舎衞之城似蘓源明忍饑<lb/>
浮雲之巘凡曰識面寧不媿心但當稱其有無故可助<lb/>
之薄少載思共伯哀吟守義之詩無使孝標忿作絶交<lb/>
之論<lb/>
<pb n="KR4d0451_WYG_006-26a"/>
　　　優伶語録<lb/>
堅白子居於般溪之上不慕榮利喜為文章田食井飲<lb/>
與世淡然蕞爾山城再罹大兵雞犬不聞四郊草荒一<lb/>
官不調未獲禄食親舊離散無所假貸祇服避地之訓<lb/>
嵗九月而有汴梁之行所以赴銓調訪親舊也傳曰適<lb/>
百里者宿舂糧適千里者三月聚糧生業既失安在其<lb/>
能三月也行次濟水之陽有同途者亦欲踰大河之南<lb/>
不負不荷若有餘齎言語輕雜容止狎玩怪而問之曰<lb/>
<pb n="KR4d0451_WYG_006-26b"/>
我優伶也且曰技同相習道同相得相習則相親焉相<lb/>
得則相恤焉某處某人優伶也某地某人亦優伶也我<lb/>
奚以資糧為言竟自得之色浮於面聞之有感於余心<lb/>
者夫人之所貴乎為士者為其道存焉耳仁義道之本<lb/>
歟仁以安人義以利人使人利而安之相親相恤者近<lb/>
焉優伶世之弄人也而有是哉而有是哉因且自念修<lb/>
身慎行讀書著文幾年于今矣獨無所同然乎哉側聞<lb/>
某官大夫名德之日久矣未嘗望清塵拜下風得接粲<lb/>
<pb n="KR4d0451_WYG_006-27a"/>
花之論今也路出東原<hi>原注興定元年東平府録事雷晞顔名淵</hi>欲致謁於<lb/>
左右疑而未敢進也俄而自笑曰何期大夫之淺耶仁<lb/>
義之道在彼而不在此乎或曰為其同乎大夫決巍科<lb/>
馳令聞自致於青雲之上汝身不顯於世名不稱於人<lb/>
沉滯碌碌窮於逆旅果同乎堅白子曰轅下之駒德不<lb/>
配驥然亦馬也謂之非馬可乎或者不能對因録優伶<lb/>
之語以為獻伺候門外進之麾之惟命<lb/>
</p>
<p>
</p>
  </div></body>
</text>\m</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>野趣有聲畫巻上</head> <lb/>
    <p>
<pb n="KR4d0429_WYG_001-1a"/>
欽定四庫全書<lb/>
　野趣有聲畫巻上<lb/>
　　　　　　　　　　　　元　楊公遠　撰<lb/>
　　隱居雜興<hi>十首</hi>
碧雲深處著吾廬遠却喧囂儘自如呵硯磨氷朝鍊句<lb/>
擁爐燒葉夜觀書人生窮達乗軒鶴世事盈虚賦芧狙<lb/>
勘破已無朝市夢軟紅端不上衣裾<lb/>
身世悠悠付等閒盧仝破屋恰三間暫時結伴牕前月<lb/>
<pb n="KR4d0429_WYG_001-1b"/>
耐久論交户外山竹鼎篆香消更爇錦囊詩巻改還刪<lb/>
是非榮辱俱烏有翻笑人間兩觸蠻<lb/>
老屋荒寒亦自清柴門雖設只長扄數行古𨽻閒居賦<lb/>
半壁行書陋室銘<hi>闕</hi>　　　　　　研硃滴露勘黃庭<lb/>
此生與世雖無補筆底青山到了青<lb/>
生計新來喜有涯蒔菘栽韮樹桑麻慣眠紙帳三竿日<lb/>
飽聽萍池兩部蛙往事真成看墮甑凢身安敢望乗槎<lb/>
一般受用還官樣門外黃蜂為報衙<lb/>
<pb n="KR4d0429_WYG_001-2a"/>
髼鬆兩鬢欲成絲又是桃紅李白時百歲光陰須藉酒<lb/>
一生志趣莫過詩世情因向貧中識畫思方知老後宜<lb/>
却喜半犁新雨過旋分菊本蒔東籬<lb/>
一味幽閒了此生那曽懷刺謁公卿無官可署名雖晦<lb/>
有句堪吟思自清棋要藏機何用著琴能識趣底須聲<lb/>
何當辦取青蓑笠去趂農夫學耦耕<lb/>
蕭然天地一吟身著向荒村野水濵耳底松聲風奏樂<lb/>
牕間竹影月傳神無田種秫難謀醉有硯遺家未是貧<lb/>
<pb n="KR4d0429_WYG_001-2b"/>
除却推敲無别事襟懷拍塞四時春<lb/>
籬編紅槿障蓬茅半近城闉半近郊苔繡曲蹊千萬㸃<lb/>
梅窺碧沼兩三梢閒將今古澆胸臆嬾把榮枯問卦爻<lb/>
一自漁樵分席後清泉白石與論交<lb/>
槎牙詩骨等梅臞試啓青銅失故吾啖蔗秪應佳境近<lb/>
解袍那想故人無推排景物歸吟巻安頓江山入畫圖<lb/>
只此可堪供活計底須舍瑟學齊竽<lb/>
詰曲通村小徑開依山結屋任低隈無從問字髙人過<lb/>
<pb n="KR4d0429_WYG_001-3a"/>
有不嫌貧長者來煮茗燒殘柴帶葉脱巾漉起酒和醅<lb/>
絶憐筆硯香猶在集句曽賡百詠梅<lb/>
　　中秋<hi>丁卯</hi>
秋氣平分雨乍晴殘雲斂盡楚天清野人不趂<hi>闕</hi>花課<lb/>
贏得今宵看月明<lb/>
　　雨過閒步<lb/>
霏微雨過不成泥小步何妨曳杖藜半露好山雲斷續<lb/>
輕籠淡日樹髙低池塘有夢春生草桃李無言下自蹊<lb/>
<pb n="KR4d0429_WYG_001-3b"/>
政此新晴猶未定那堪又聽竹雞啼<lb/>
　　鷺<lb/>
飄然片雪下晴空終日盤旋淺瀨中行近鷗鳬風致别<lb/>
立依蒲蓼畫圖同數莖絲髮心何慮一世魚飡體不豐<lb/>
歴遍江湖真漫浪前身應想是漁翁<lb/>
　　溪行<hi>迴文</hi>
通村一徑遶清溪緩步行來曳杖藜風弄柳絲垂裊裊<lb/>
紅桃映水壓枝低<lb/>
<pb n="KR4d0429_WYG_001-4a"/>
　　梅花五首<lb/>
草木根荄暖未回<hi>闕</hi>
老幹槎牙一半摧水急可曽流影去雪深還不礙香來<lb/>
赤松孤竹真渠友萬紫千紅總皁臺<lb/>
髙標獨立歲寒時不受狂蜂浪蝶知樹百千年枯更好<lb/>
花三兩㸃少為奇暗香踈影孤山句却月凌風水部詩<lb/>
顧我對渠吟未稳且將淡墨貌橫枝<lb/>
屋簷斜入一枝低欲為形容頗費思蕭灑花裁氷腦綴<lb/>
<pb n="KR4d0429_WYG_001-4b"/>
橫斜幹倚斗杓垂風浮香動更䦨後窻映枝横月轉時<lb/>
最是孤髙難著語只宜索笑莫言詩<lb/>
橫隔片煙争向靜深藏翠幙全真性霞拖數縷日初沉<lb/>
月挂一眉天未暝問訊頻敲碧玉枝覓詩踏遍蒼苔逕<lb/>
有時小醉倚幽窻只藉清香聞得醒<lb/>
半黏殘雪不勝清可惜梢頭欠月明影不橫斜氷未泮<lb/>
香微漏洩曉初晴飡氈蘇武應同調披氅王恭想再生<lb/>
忍凍保全清節在為渠從此定交盟<lb/>
<pb n="KR4d0429_WYG_001-5a"/>
　　螢<lb/>
飛螢生腐草熠燿暗中遊貼水燈相照穿林火獨幽風<lb/>
前疑燼落雨裏訝星流映讀除車𦙍今人肯效不<lb/>
　　白杜鵑花<lb/>
從來只説映山紅幻出鉛華奪化工莫是杜鵑飛不到<lb/>
故無啼血染芳叢<lb/>
　　雨後<lb/>
春色相將老幽禽百樣唫一犁新雨驟滿地落花深麥<lb/>
<pb n="KR4d0429_WYG_001-5b"/>
秀風翻浪秧青水透針年登應可卜稍稍慰儂心<lb/>
　　前題<lb/>
沛然傾霔戰驕陽颯颯風來作晚凉吹散浮雲澄玉宇<lb/>
敲殘枯葉墮銀牀韓檠擢用因書薦班扇投閒被雨妨<lb/>
自此吟情辜不得一秋景物要平章<lb/>
　　雪<lb/>
怪得雲頑凍不開漫空忽攪豆稭灰青留一半窻前竹<lb/>
白勝三分屋外梅剡曲舟應撐月去灞橋驢想得詩回<lb/>
<pb n="KR4d0429_WYG_001-6a"/>
吾儂喜有煎茶興不羨銷金帳底杯<lb/>
　　白茅道中<lb/>
支笻過嶺坳對景試推敲野水書之字山田畫卦爻雲<lb/>
歸峰露頂葉落樹留梢問此名何地人言是白茅<lb/>
　　次程斗山韻<lb/>
口作蛬吟肩聳山了無縈繫一生閒夢回春草池塘外<lb/>
詩在梅花煙雨間但得雙眸長炯炯從敎兩鬢自斑斑<lb/>
此身窮達何消問天道乗除去復還<lb/>
<pb n="KR4d0429_WYG_001-6b"/>
　　次呉篁嶼山行<lb/>
詰曲深林小逕斜杖藜徐步訪山家老翁<hi>闕</hi>　無祗待<lb/>
禁酒官嚴又禁茶<lb/>
　　聞鵑<hi>庚午春時寓乳溪</hi>
帝魄聲聲切敎儂聽不禁都緣傷國破豈是怨春深枕<lb/>
上幽人思燈前逆旅心花枝疑恨血到處映山林<lb/>
春䦨聞杜宇歸去意難禁蜀道連天嶮郫城隠霧深差<lb/>
池當日事懊恨此生心閱世多興廢君休憶故林<lb/>
<pb n="KR4d0429_WYG_001-7a"/>
　　次程直學秋雨感<lb/>
一雨戰秋陽風生衣袂舉更不假蒲葵秋陽𦕈何許渾<lb/>
如赫赫人其技只鼯䑕須信有循環凉生屏煩暑此意<lb/>
黙領㑹何勞向人語<lb/>
　　弔訥相次仲宣韻<lb/>
兩字清忠帝衮褒都緣穏把濟川篙後來諸老多成敗<lb/>
何似先生勇退髙<lb/>
官居鼎鼐只儒酸雅淡襟期耐歲寒拂袖乗箕天上去<lb/>
<pb n="KR4d0429_WYG_001-7b"/>
斑斑青史後人看<lb/>
　　始生書懷<lb/>
非賢非智半癡聾性禀天然雅淡中閒閲廢興槐國夢<lb/>
細思得失楚人弓事無欺世心何愧詩為傷時句不工<lb/>
却謝梅花開幾㸃年年此日伴山翁<lb/>
　　黃山<hi>借黃台題問政山房韻</hi>
古今墨客兼騷客推許黃山甲衆山三十六峰層漢外<lb/>
百千萬岫亂雲間鍊丹帝往名長在搗藥仙歸臼已閒<lb/>
<pb n="KR4d0429_WYG_001-8a"/>
葉落花開人寂寂雄鳴雌和鳥關關瀑湍巖罅常飛沫<lb/>
砂現崖巔未帯殷水畔青牛眠正穏源頭白鹿去仍還<lb/>
清潭易見魚翻錦幽洞難窺豹露斑著罷棋枰留嶂頂<lb/>
流來桃片㸃溪灣鸞翔弄影非無侶鶴唳衝天豈類鷴<lb/>
空谷伐柯樵父逺平川喚犢牧兒頑石缾傾注泉那竭<lb/>
瑤草敷榮地匪慳老檜絡藤纒夭矯蒼苔蝕徑遶迴環<lb/>
遙知衲子明空苦應笑貪夫競觸蠻斷續小橋艱跋涉<lb/>
崎嶇絶磴費躋攀枝頭菓熟猿爭取樹杪梢枯鵲為刪<lb/>
<pb n="KR4d0429_WYG_001-8b"/>
虎踞風前疑嘯吼龍潛潭底想盤跧水簾珠貫何曽捲<lb/>
石室雲封底用<graphic n="KR1498" url="https://raw.githubusercontent.com/kanripo/KR-Gaiji/master/images/KR1498.png" mimeType="image/png"/>對峙容浮髙聳峭合流曹院響湲潺<lb/>
湯泉浴起能輕骨藥鼎飡遺可駐顔勝概不窮吟不盡<lb/>
一時模寫在人寰<lb/>
　　宫詞<lb/>
燕語鶯啼日正長六官桃李閙春光妾身雖未承恩澤<lb/>
却喜君恩澤萬方<lb/>
　　次敏齋陳先生月艇<lb/>
<pb n="KR4d0429_WYG_001-9a"/>
小池新艤野航輕分得江湖一段清最是好天良月夜<lb/>
嬋娟冷浸入窻明<lb/>
　　悶書<lb/>
悶來咄咄向空書怪底年來每事踈著脚左如旋磨蟻<lb/>
進身難似上竿魚不逢賢者休彈鋏謾說侯門可曳裾<lb/>
畢竟歸農為上策買將蓑笠去耕鋤<lb/>
　　次氷寮尤倅落葉<lb/>
陡覺老秋郊山臞出嶺坳蕭騷風脫葉清峭樹留梢漸<lb/>
<pb n="KR4d0429_WYG_001-9b"/>
失牛羊徑難藏鸛鵲巢爐燒供夜讀童掃莫輕抛<lb/>
　　偶成<lb/>
世路崎嶇蜀道難長年兀兀坐柴關詩才得句心先喜<lb/>
事不縈懷夢亦閒已種蒼竿環碧沼旋營矮屋傍青山<lb/>
倘來軒冕雖無分贏得優游天地間<lb/>
　　次蘭臯自詠<lb/>
生來無分對書燈却喜逢人便眼青枵腹謾臨求米帖<lb/>
學耕頻勘相牛經崚嶒骨相身長健磊磈襟懷鬢未星<lb/>
<pb n="KR4d0429_WYG_001-10a"/>
密掩柴扉盤膝坐人非人是底須聽<lb/>
　　次宋省齋避暑<lb/>
何處避炎威好是幽人屋拂拂來清風蒼松間脩竹坐<lb/>
久細哦詩惜不療飢腹念彼田舍翁桔橰聲斷續誰知<lb/>
漢陰老抱甕灌園谷頋我本無機所願年榖熟<lb/>
　　寓乾明觀五首<lb/>
梗跡寄琳宫蕭然萬慮空觀碁評勝負拂劍認雌雄香<lb/>
篆消還續缾花白間紅自憐閒雅趣恰共羽流同<lb/>
<pb n="KR4d0429_WYG_001-10b"/>
無奈雨潺潺驅除惡况難三杯官酒薄一掬客心酸畫<lb/>
巻慵拈起書編謾展看更誰堪與話時對老黃冠<lb/>
多謝老彌明金芽石鼎烹一甌浮雪白兩腋覺風清齒<lb/>
頰回真味詩聨悟道情北窻髙卧處魂夢到蓬瀛<lb/>
丹室白雲深紅塵不受侵鳴琴驚鶴夢彈鋏恐龍吟只<lb/>
有清虚事全無名利心謝渠為下榻買酒共儂斟<lb/>
月色上窻紗移來竹影斜夜深人已寂更轉鼓頻撾杜<lb/>
宇驚幽夢銀釭墜細花一時渾不記身在羽人家<lb/>
<pb n="KR4d0429_WYG_001-11a"/>
　　大佛頭次程斗山<lb/>
丈六金身本自然如今丈六未齊肩當時若起亭亭立<lb/>
只恐纔餘尺五天<lb/>
　　清明日雨中聞鵑二首<lb/>
蜀魄抑何靈年年不負盟才過百五日便作兩三聲渠<lb/>
自懷歸計人因惱别情凄凉無處著那更雨如傾<lb/>
家輕授鼈靈不擬再尋盟故業成荒址中心飲恨聲廢<lb/>
興猶反掌今古總傷情最是初聞處令人淚欲傾<lb/>
<pb n="KR4d0429_WYG_001-11b"/>
　　借虚谷太博狂吟十詩韻書懷併呈太博十首<lb/>
鐘鼎簞瓢信宿緣且將閒逸度餘年詩敲雪月風花夜<lb/>
畫捲江湖煙雨天三尺焦桐方外友一泓老硯郭邊田<lb/>
自慚埜趣無拘束敢和清吟一十篇<lb/>
竹馬纔抛又是翁年來自覺轉疎慵欲開竹下三三逕<lb/>
還借毫端六六峰處世竟無非理事對人那有可慙容<lb/>
浮沈聊爾從吾好却笑南陽說卧龍<lb/>
幽事知誰可共論烟浮清曉月黃昏吟梅細味逋仙句<lb/>
<pb n="KR4d0429_WYG_001-12a"/>
植蕙閒招楚客魂暴富小池蛙奏樂安貧陋室席為門<lb/>
吾生幸自無榮辱一任傍人笑作村<lb/>
頭顱搭颯一山翁萬事隨宜敢諱窮不結東華塵土夢<lb/>
何干北海馬牛風半生蹤跡從容裏一片襟期冷淡中<lb/>
兀坐有時㕘世味古今興廢轉頭空<lb/>
失笑如何了此生須敎日日醉烏程是非不較人情好<lb/>
窮達休論世路平釣月耕雲何限樂枕流潄石有餘清<lb/>
近來轉覺身强健賸喜雙瞳炯炯明<lb/>
<pb n="KR4d0429_WYG_001-12b"/>
書劍謀生總不成效渠東野以詩鳴未知唐宋源流異<lb/>
却喜江湖句法輕肩聳每同臞鶴立口唫端似冷蛬聲<lb/>
自憐絶少驚人句生怕人傳浪得名<lb/>
一生不把兩眉愁厭聽瓢聲笑許由願荷鋤來翻畎畝<lb/>
懶攜刺去謁公侯酒傾明月清風夜詩琢空山落木秋<lb/>
坎止流行俱莫問自然霜雪未䝉頭<lb/>
吾廬近野却依城彈壓風光藉酒兵山色可供圖畫趣<lb/>
泉流聊當管絃聲眼前無事方安逸天下豐年即太平<lb/>
<pb n="KR4d0429_WYG_001-13a"/>
權勢從來難倚仗秖宜孤立度浮生<lb/>
身世悠悠歲月侵兒時歴練到如今梅臞元禀氷霜操<lb/>
松老猶堅鐵石心世道任從渠否泰人情豈為我辰參<lb/>
欲知卜隠在何處寂寞荒村煙樹深<lb/>
逕曲通村深復深聽鶯吟歇聽蟬吟園林幽雅已成趣<lb/>
朝市紛華豈到心匣冷馮驩長鋏劍壁懸元亮不絃琴<lb/>
故知忤世皆緣直有口從今只合瘖<lb/>
　　一溪趙宰惠詩次韻謝<lb/>
<pb n="KR4d0429_WYG_001-13b"/>
古歙遭逢定宿緣作成和氣致豐年一溪浪靜一溪月<lb/>
百里民安百里天草茂圜扉花滿縣雨餘村落水通田<lb/>
正慙欠識荆州願忽拜雕氷鏤玉篇<lb/>
　　髙齋韓東尉用前韻見寄次韻謝<lb/>
世間名利我無緣飽看黃花又一年鬢有幾根從帯雪<lb/>
心無一事可欺天築居易辦觀梅閣取醉難謀種秫田<lb/>
欲謁昌黎論此意那知先已寄新篇<lb/>
　　聽磵泉琴次趙丞韻<lb/>
<pb n="KR4d0429_WYG_001-14a"/>
來謁磵泉琴都忘利與名初聞心地爽飽聽耳根清三<lb/>
峽流波勢九臯鳴鶴聲更期明月夜共此暢幽情<lb/>
　　生朝<hi>巳巳</hi>
初度今朝四二年頭顱堪笑尚依然故廬僅有三間月<lb/>
負郭曽無二頃田雅淡生涯圖畫裏清新吟思竹梅邊<lb/>
焚香只祝吾親健此外窮通付老天<lb/>
　　清明後旬日不聞鵑<lb/>
過了清明又一旬不聞杜宇免傷情算渠㑹得羇人意<lb/>
<pb n="KR4d0429_WYG_001-14b"/>
應向山林僻處鳴<lb/>
　　次程斗山村居韻十首<lb/>
隠迹深村裏年今四十餘謾攜三寸管欠讀幾行書愛<lb/>
竹和煙種移梅帯月鋤簞瓢還自樂飯糗茹青蔬<lb/>
蕭灑園池上依然一故廬蒼苔封曲逕老鶴伴閒居計<lb/>
拙身還逸顔酡鬢任疎日長無個事窮達儘教渠<lb/>
山勢主賔立溪流涇渭分景幽詩易得興逸酒難醺有<lb/>
累營家燕無心出岫雲若言朝市事毫髪不曽聞<lb/>
<pb n="KR4d0429_WYG_001-15a"/>
融和天氣好攜杖作清遊景物自消長禽言或去留人<lb/>
登山際寺花暎水邊樓欲寫歸唫巻敲推手不休<lb/>
搔頭無别想得句但長吟懶到風波地堅存鐵石心人<lb/>
情從冷熱世態任浮沈却喜虚簷外清吹滿竹林<lb/>
茅結兩間月白雲分半間利名俱拚捨雲月共清閒來<lb/>
轍元無俗論交賴有山謝渠梁上燕社後又飛還<lb/>
山中閒宰相日日有蜂衙劍㦸門前竹槍棋鼎内茶鶯<lb/>
歌㗋宛轉蝶舞翅欹斜只此堪娯樂何消解語花<lb/>
<pb n="KR4d0429_WYG_001-15b"/>
村疃多幽趣誰言景象稀雲欹山卸帽苔長石添衣一<lb/>
歲驚春老千林覺綠肥可憐雙蛺蝶又傍菜花飛<lb/>
生來疎拙甚怕與俗流同頗識一丁字寧牽兩石弓夜<lb/>
敲篩柳月曉對落花風但得身無事何消效送窮<lb/>
詩骨清臞甚幾如沈隠侯自編籬象眼為䕶笋猫頭日<lb/>
有丘園樂身無世俗愁憐渠名利客汨汨幾時休<lb/>
　　再用韻十首<lb/>
非郭非山住蕭然樂有餘晝長延客話夜靜課兒書藥<lb/>
<pb n="KR4d0429_WYG_001-16a"/>
潤晴時曬畦磽雨後鋤近來生計好新味富佳蔬<lb/>
數椽欹欲壓髣髴玉川廬不結市朝夢惟便水竹居靜<lb/>
中諳世味貧裏見親疏忽怪幽池漲元通灌稻渠<lb/>
村深林密處路向小橋分屋老誅茅葺腸枯借酒醺廢<lb/>
興隨反掌富貴等浮雲近更澆漓甚傷懷不忍聞<lb/>
林塘幽復僻俗士可曽遊景物因人勝茶𤓰為客留納<lb/>
凉尋密竹凝眺倚層樓浮世榮枯事從今莫問休<lb/>
閒拂蒼苔坐新蟬伴我唫有山堪著眼無事可縈心風<lb/>
<pb n="KR4d0429_WYG_001-16b"/>
細荷香度池清鳥影沈詩成慙句拙那得落雞林<lb/>
孤竹赤松子定交泉石間不關渠勢利落得自蕭閒畫<lb/>
寫景中景雲分山外山興來時散䇿興盡便知還<lb/>
遶簷森竹木環列類排衙供客何消酒論文只藉茶禽<lb/>
聲喧晝永日影印窻斜更有清虚事凭欄看藕花<lb/>
地僻人煙少林深轍迹稀折蕉當巨扇裁葛作單衣田<lb/>
綠秧初遍梅紅雨後肥茅簷喧閙處紫燕引雛飛<lb/>
平生丘壑趣閒雅更誰同養竹苔三徑栽花地一弓棋<lb/>
<pb n="KR4d0429_WYG_001-17a"/>
邊消永日琴上鼓薰風靜裏謀生計優游道不窮<lb/>
骨相寒如許那封萬户侯紅顔非藉酒白雪未䝉頭事<lb/>
少渾無夢身閒豈有愁老天能覆我飽暖四宜休<lb/>
　　三用韻十首<lb/>
卜築郊坰外寛閒一畝餘汲泉朝灌菊炙燭夜觀書酒<lb/>
熟邀朋酌園荒課僕鋤喜嘗紅稻飯旋薦晚菘蔬<lb/>
地不喧車馬蕭然一草廬曲通樵牧逕正合埜人居秋<lb/>
老欣禾熟林寒覺葉疏髙歌仍鼓腹世事豈關渠<lb/>
<pb n="KR4d0429_WYG_001-17b"/>
屋頭明月上此夕又秋分千里人俱共三杯酒自醺河<lb/>
清疑有水夜永喜無雲桂樹婆娑影天香滿世聞<lb/>
人生期滿百有興且追遊白髮來非約青春去莫留兎<lb/>
烏雙轉轂今古一凭樓莫問窮通事從今付分休<lb/>
夜凉清似水凄切只蛬吟喚起離人思催殘懶婦心敲<lb/>
梧風淅淅篩竹月沈沈顥氣微茫裏依稀見遠林<lb/>
性野耽幽隠茅茨一二間身侔黃鶴瘦心與白雲閒囊<lb/>
裏詩無俗毫端畫有山忽驚時節換塞鴈又南還<lb/>
<pb n="KR4d0429_WYG_001-18a"/>
不作皺眉事何煩古押衙且嘗桑落酒更瀹雨前茶風<lb/>
鋭霜初結天寒日易斜莫言秋色老猶自有黃花<lb/>
陡覺秋蕭索林端葉漸稀菊殘堪作枕荷老不成衣著<lb/>
句愁詩俗持螯喜蟹肥晚來風色緊吹起荻花飛<lb/>
生計雖隨分年來迥不同窮通槐國夢得失楚人弓世<lb/>
事埋雲月人情過耳風但教强健在佳况自無窮<lb/>
無官堪受祿有橘當封侯俗事退三舍唫情出一頭䇿<lb/>
笻枝縱步買竹葉澆愁又是秋歸去推移不暫休<lb/>
<pb n="KR4d0429_WYG_001-18b"/>
　　四用韻十首<lb/>
探梅時節近春小已秋餘飯足農家樂年豐史筆書籬<lb/>
隈眠蠒栗池淺立舂鋤對景閒唫句風騷没笋蔬<lb/>
朝市何曽夢山林自結廬清幽無俗事蕭灑類僧居地<lb/>
鎖苔痕潤池窺竹影疎毎畨新雨過門外水成渠<lb/>
朔風號萬竅冷色倍三分榾柮爐偏暖茅柴酒易醺烘<lb/>
梅慳愛日釀雪布彤雲今是豐年瑞吾儂政樂聞<lb/>
小醉初醒後衝寒作興遊宿雲山頂散殘雪樹根留簷<lb/>
<pb n="KR4d0429_WYG_001-19a"/>
溜懸氷柱風威凍玉樓欲唫唫未穩歸擁地爐休<lb/>
夢覺燈初燼搔頭謾短唫人生隨宿分世慮莫縈心霜<lb/>
結風聲息參橫月影沈此時朝市客爭似卧家林<lb/>
活計人知否無聲詩句間髙低煙樹古來往釣舟閒練<lb/>
挂千尋瀑屏圍幾座山天涯無限景只仗筆追還<lb/>
捲起黃紬被何消道放衙瓦盆常貯酒雪水旋煎茶但<lb/>
得詩聨穩從敎竹屋斜助儂髙興處索笑共梅花<lb/>
六出新裁就漫空密又稀獨行無鶴氅冷卧有牛衣竹<lb/>
<pb n="KR4d0429_WYG_001-19b"/>
頂千鈞重梅添十倍肥品題輸謝女柳絮逐風飛<lb/>
愛梅能獨立不與衆芳同花貯香千斛梢籠月一弓倚<lb/>
松還傍竹洗雨更梳風和靖清吟後題評愈不窮<lb/>
因循身漸老性懶謁王侯嘗到新藍尾翻餘舊厯頭春<lb/>
來雖可喜歲去抑何愁桃板書聨句三平二滿休<lb/>
　　見遠樓次敏齋陳先生韻<lb/>
目欲窮千里樓頭著意看雲橫知岫遠野迥覺天寛對<lb/>
景詩懷壯乗風衣袂寒主人還解事容我恣憑闌<lb/>
<pb n="KR4d0429_WYG_001-20a"/>
　　次汪制議梅巖韻<lb/>
梅倚幽巖頂花開碧蘚枝了無脂粉態惟有雪霜姿一<lb/>
㸃香清遠千年樹倔竒和羮風味在那許浪題詩<lb/>
　　覽鏡<lb/>
覽鏡顔非昔相將老態催青春彈指去白雪上頭來興<lb/>
逸三杯酒詩清百咏梅襟期除此外萬事付悠哉<lb/>
　　閏九日<lb/>
九日重逢惱肺腸世情底事便炎凉今朝有酒還堪醉<lb/>
<pb n="KR4d0429_WYG_001-20b"/>
不信黃花不復香<lb/>
　　喜晴<lb/>
厭聽滴簷聲風回喜乍晴潤添新柳重瘦損落花輕山<lb/>
翠雲初斂溪渾水漸清埜人無别事杖策又郊行<lb/>
　　促織<lb/>
促人機杼意殊深徹夜啾啾不絶唫莫入五侯庭院去<lb/>
青蛾紅粉少知心<lb/>
　　除夜<lb/>
<pb n="KR4d0429_WYG_001-21a"/>
老境漸相干饒儂鬢未斑歲華今夜換天道此時還累<lb/>
重家常儉身輕心自閒莫愁生計薄筆底有青山<lb/>
　　再謁紫極宫<lb/>
一去重來已十年頭顱堪笑尚依然何當了却塵紛事<lb/>
來結梅花紙帳緣<lb/>
　　偶得李竹屋居士摘和靖先生梅詩四聨演成八<lb/>
　　　韻句工而韻險似難繼和愧不自揣僣敢續貂<lb/>
　　　珠玉在傍覺我形穢五首<lb/>
<pb n="KR4d0429_WYG_001-21b"/>
疎影橫斜水清淺氷容不比尋常見若非采石謫仙魂<lb/>
定是汨羅騷客面鶴膝枝低俯鏡奩鴨頭波靜澄江練<lb/>
憑誰説與老孤山敢續君詩君莫厭<lb/>
暗香浮動月黃昏斗轉參橫月闖門香一線通清曉夢<lb/>
影千枝寫悄詩魂荒寒老屋疎籬處寂寞斷橋流水村<lb/>
青女横陳雞唱徹懸知煙霧暝雲根<lb/>
雪後園林纔半樹支笻細認孤山路雲頑未斂風更嚴<lb/>
木凍且僵天欲莫冷蕋依稀無處尋清香髣髴暗中度<lb/>
<pb n="KR4d0429_WYG_001-22a"/>
翻思立馬老坡翁月上黃昏方得句<lb/>
水邊籬落忽橫枝不受狂蜂浪蝶知萬紫千紅俱寂寞<lb/>
三花五蘂自新竒風號浪湧連天起雪作雲凝拂地垂<lb/>
此景此時難著脚輸渠耐冷立江湄<lb/>
池水倒窺疎影動任渠羌管吹三弄碧波清淺淨無痕<lb/>
老榦槎牙堅耐凍花放羞同桃李場香來偏惱詩人夢<lb/>
當年曽醉老師雄翠羽雙雙疑作鳳<lb/>
　　江草塘袖詩言别次韻以餞<lb/>
<pb n="KR4d0429_WYG_001-22b"/>
數日君不來欲賦莫雲詩今朝忽過我歡然如先期談<lb/>
論已忘倦坐卧猶㤀機正爾躊躇間袖出言别詩且知<lb/>
束錦囊届途無多時使我心為感使我心為悲此意竟<lb/>
何如寫作送行詩君不鄙我句喜色形鬚眉明朝天一<lb/>
方胥㑹知何時<lb/>
　　次蘭臯呉堂長曉起<lb/>
曉起披衣不奈寒搔頭自愧轉疎頑吟情冷淡梅花外<lb/>
畫思微茫煙雨間有興何妨終日醉無求贏得此生閒<lb/>
<pb n="KR4d0429_WYG_001-23a"/>
要知人事循環理歲月推移去復還<lb/>
　　生朝<lb/>
浮生四十自今朝一味清閒宿分招山在筆端長不老<lb/>
雪於鬢裏幸相饒有時得句難緘口無事干人懶折腰<lb/>
多謝梅花為我壽年年先放小溪橋<lb/>
　　贄雨村施權宰<lb/>
旌斾來時桂未華如今煙柳又藏鴉一塵不著千家月<lb/>
萬象無私滿縣花草茂圜扉春寂靜吏閒庭院燕諠譁<lb/>
<pb n="KR4d0429_WYG_001-23b"/>
剰膺當路飛騰剡玉笋催班已有涯<lb/>
　　偶題<lb/>
鵝黃又染柳絲絲自笑勞生作麽為雨耒雲耕三寸管<lb/>
風櫺月牖一聨詩酒逢知己何妨醉事不如人且待時<lb/>
秪恁眼前隨分去展開懷抱豁雙眉<lb/>
　　懶<lb/>
踈懶春來分外添蒲團兀坐地爐邊關心事少夜慳夢<lb/>
酌酒杯多晝亦眠琴有徽絃姑挂壁詩無眼目謾成篇<lb/>
<pb n="KR4d0429_WYG_001-24a"/>
自憐不似門前柳才得東風翠拂天<lb/>
　　次黃山中山居韻<lb/>
山居無一事所得趣何深閲世秋聲賦存心夜氣箴步<lb/>
徐攜葛杖興逸鼓嵇琴最喜疎籬下悠然見翠岑<lb/>
　　又<lb/>
結茅林麓久老大鬢絲多浮世幾棋局生涯一釣蓑位<lb/>
卑希少室飲醉達無何勘破紅塵事風恬水不波<lb/>
　　雪月梅<lb/>
<pb n="KR4d0429_WYG_001-24b"/>
寒梅開後雪初晴斂盡殘雲月又生月映雪時梅更好<lb/>
梅橫月處雪爭明羨渠結伴成三白添我相親即四清<lb/>
今夕細吟詩説與來年此際莫寒盟<lb/>
　　次趙篷窻歲莫<lb/>
人間厯日又天頒造化推移豈暫閒春到却添詩思好<lb/>
年髙何惜鬢毛斑非干已事慵開口不受人情免厚顔<lb/>
試問近來知我者梅花之外只青山<lb/>
　　有感<lb/>
<pb n="KR4d0429_WYG_001-25a"/>
勘破浮生且任真底須苦苦役精神静觀歴代千張紙<lb/>
細數英才幾掬塵朝市只尊黃閣貴山林誰念素衣貧<lb/>
何如領取閒風月贏得襟懷日日春<lb/>
　　旅寓<lb/>
憶昔離家日村村煮蠒香因循淹五月次第過重陽排<lb/>
悶詩多感懷歸夢最長君言名利事都只付亡羊<lb/>
　　池塘生春草<lb/>
燕寢凝香夢更清夢回得句快唫情可憐人化遼天鶴<lb/>
<pb n="KR4d0429_WYG_001-25b"/>
池上年年草自生<lb/>
　　偶成<lb/>
抱膝長唫更短歌百年身世易蹉跎事逢如意從來少<lb/>
詩不驚人空自多暖日烘時花著子東風吹後草成莎<lb/>
看渠天道無私覆寒谷陽春有脚麽<lb/>
　　次蘭臯擘蟹<lb/>
江湖郭索草泥行不料遭人入鼎烹勇恃甲戈身莫衞<lb/>
富藏金玉味還清持螯細咀仍三詠把酒髙唫快一生<lb/>
<pb n="KR4d0429_WYG_001-26a"/>
鱸膾侯鯖應退舍算渠只合伴香橙<lb/>
　　旅寓岑寂中園丁送花四品因賦五絶<lb/>
倚遍闌干日欲斜春光撩動客思家園丁頗識人岑寂<lb/>
特地攜來四品花<lb/>
玉蘂花開觸處芳甆缾安頓細平章怕渠不肯梅花弟<lb/>
能趂春風七里香<hi>右山礬</hi>
百葉夭桃簇絳綃向人含笑態妖嬈開元天子曽擡舉<lb/>
簪向妃冠恨便消<hi>右緋桃</hi>
<pb n="KR4d0429_WYG_001-26b"/>
西蜀名花别樣芳玉環睡起試新粧化工還有無情處<lb/>
秖與胭脂不與香<hi>右海棠</hi>
粉綃細剪綴枝條無奈盈盈笑靨嬌最是短籬遙認處<lb/>
渾如臘雪未全消<hi>右雪條</hi>
　　次菊披汪判丞<lb/>
襟期坡上菊禀得一天秋德述須銀管詩唫聳玉樓不<lb/>
關心富貴愛隠迹林丘只恐符商夢桃源莫可留<lb/>
　　次蘭臯秋感<lb/>
<pb n="KR4d0429_WYG_001-27a"/>
向晚郊墟送嫩凉征鴻㸃㸃又南翔年光迅似離弦箭<lb/>
世事艱於上水航月不冷炎來户牖詩多凄怨感蛬螿<lb/>
秋容莫道全蕭索籬菊芙蓉競試粧<lb/>
　　次宋省齋立秋<lb/>
纔見春花榮又見春花謝花謝綠成陰瞬目逢炎夏誰<lb/>
知俯仰間祝融便回駕却喜西風來美矣難酬價且效<lb/>
柴桑人寄傲南窻下此意自領㑹那許傍人借所願無<lb/>
榮辱靜中觀物化<lb/>
<pb n="KR4d0429_WYG_001-27b"/>
　　病腰<lb/>
偶病腰疼失步傷艱行終日坐胡床非干騎鶴因錢重<lb/>
豈是懸魚為帶長倒屣蔡邕那敢效休官陶令却相當<lb/>
名方細檢無良劑秖好頻頻酌酒漿<lb/>
　　雪十首<lb/>
萬籟更深寂不鳴窻間恍覺月微明情知是雪疑非雪<lb/>
忽聽前村折竹聲<lb/>
無奈風威冷逼衾起來搔首更披襟方知攪下漫空雪<lb/>
<pb n="KR4d0429_WYG_001-28a"/>
已積堦前尺許深<lb/>
秖應王母宴瑤池宴罷羣仙趂醉歸駕鳳鞭鸞仍馭鶴<lb/>
滿空風捲羽毛飛<lb/>
天敎塵世換規模萬象憂愁心未孚一夜蒼松鬚白盡<lb/>
青山頓覺老頭顱<lb/>
堆瓊積玉遍堦除個是騷人富貴餘莫道得渠無用處<lb/>
寒窻能映夜觀書<lb/>
造化須臾變物華園林無處不梅花三間矮屋清溪上<lb/>
<pb n="KR4d0429_WYG_001-28b"/>
疑似林逋處士家<lb/>
喧呼童稚塑獅兒髣髴形模便有威枯炭㸃睛鈴用橘<lb/>
酒杯疊疊印毛衣<lb/>
臘前三白兆豐年此話農家萬古傳近值世更人事改<lb/>
生民全藉老天憐<lb/>
雪滿乾坤月滿天剡溪風景尚依然戴逵仙去徽之死<lb/>
乗興無人更棹船<lb/>
徹夜陰風恣怒號誰家帳底飲羊羔何如榾柮爐邊坐<lb/>
<pb n="KR4d0429_WYG_001-29a"/>
雪水煎茶興味髙<lb/>
　　春夜雪再用韻<hi>己卯正月初三</hi>
東風怒撼樹梢鳴凍住頑雲黯不明兀坐爐邊閒側耳<lb/>
春蟲撩亂撲窻聲<lb/>
向曉披衣更擁衾畧無一事惱胸襟起來㸃檢窻前雪<lb/>
地上無多屋上深<lb/>
詩夢關情草滿池東皇已向歲前歸怪渠楊柳搖金未<lb/>
底事漫空絮便飛<lb/>
<pb n="KR4d0429_WYG_001-29b"/>
江梅帶雪狀糢糊梅雪相逢意不孚雪遜無香梅遜白<lb/>
雪消梅現舊頭顱<lb/>
茆簷堆積未消除仔細觀來半尺餘臘後春前知幾白<lb/>
豐年可卜史官書<lb/>
瓊林玉樹競奢華老眼光搖眩有花莫是幻成銀色界<lb/>
樓臺勝處梵王家<lb/>
仙禽灑羽半天飛疑是歸來老令威粧㸃江鄉堪入畫<lb/>
漁翁披得滿蓑衣<lb/>
<pb n="KR4d0429_WYG_001-30a"/>
數聲爆竹入新年萬紫千紅信息傳巽二攙先施妙手<lb/>
花開頃刻更堪憐<lb/>
一色寰區水墨天了無塵翳自天然惜乎官禁缾無酒<lb/>
勝賞空辜藥玉船<lb/>
雪霽風猶萬竅號微唫擁鼻袖無羔一寒如此還風味<lb/>
和得詩成句法髙<lb/>
　　苦雨<lb/>
滴碎空堦頗厭聽惱人况又近清明三分春忽二分過<lb/>
<pb n="KR4d0429_WYG_001-30b"/>
十日天無一日晴寒沁柳眉愁寂寂濕凝花臉淚盈盈<lb/>
蒼穹好憫雲霓望留作甘霖助有成<lb/>
　　次羅梅谷詩畫總觀<lb/>
梅谷梅應占作魁不論時節遣花開傳真舊説華光老<lb/>
詩到林逋俱壓倒華光去後誰逼真補之筆底生陽春<lb/>
月香水影許多態竹外斜枝奇且怪後來若問誰解無<lb/>
聲兼有聲須還梅谷野趣相與共推評<lb/>
　　雪消<lb/>
<pb n="KR4d0429_WYG_001-31a"/>
風姨剪水作花鈿鋪遍乾坤惜不堅滑滑淤泥溶暖日<lb/>
潺潺簷溜滴晴天山頭白了青還在梅臉肥添瘦復前<lb/>
倒指兼旬猶是臘願期再作兆豐年<lb/>
　　次宋省齋木犀二首<lb/>
西風生桂子香色總關情籬菊宜交友山礬可弟兄慣<lb/>
承秋露重獨占楚天清對此須吟句呼童索管城<lb/>
顥氣清如許全鍾在木犀碎金羞色淺片腦愧香低根<lb/>
析蟾宫種詩唫蠒紙題折來供鼻觀何用上天梯<lb/>
<pb n="KR4d0429_WYG_001-31b"/>
　　見竹溪羅權府<lb/>
琅玕萬箇碧雲深長覆晴川數畝陰渭水侯封元有節<lb/>
葛陂龍化本無心波光靜處涵清影灘瀨鳴時和好音<lb/>
除却寒流相映外此君那許俗塵侵<lb/>
　　見古梅呉府敎<lb/>
萬木風饕凍欲癡孤根逗暖正斯時樹槎牙歴百千歲<lb/>
花摘索開三兩枝兄弟山礬應未稱交朋松竹恐相宜<lb/>
玉堂標致和羮味可是香名滿世知<lb/>
<pb n="KR4d0429_WYG_001-32a"/>
　　次宋省齋懷竹洲<lb/>
蒼洲無恙在依舊匝溪灣闌䕶竹三逕屋環梅數間幽<lb/>
池生草夢危石繡苔斑遙想銜杯處何曽醉玉山<lb/>
　　探梅<lb/>
傍水尋梅步水湄輕寒輕暖日斜時不辭二里還三里<lb/>
且看南枝又北枝蘂勝珠圓香勝腦花如玉潔蔕如脂<lb/>
絶憐疎影横清淺欲為題詩未敢詩<lb/>
　　次省齋桂花<lb/>
<pb n="KR4d0429_WYG_001-32b"/>
羨君詩句正而葩閒對西風賦桂花可惜分來蟾窟種<lb/>
如今開遍埜人家<lb/>
　　池上芙蓉<lb/>
小池擎雨已無荷池上芙蓉映碧波初試晨粧銅鏡淨<lb/>
未醒卯醉玉顔酡一秋造化全鍾此十月風光尚屬他<lb/>
除却籬邊叢菊伴别誰能奈曉霜何<lb/>
　　次朋山鄭管轄韻<lb/>
朋山心與白雲閒一㸃塵囂不可干披褐朝真香篆裊<lb/>
<pb n="KR4d0429_WYG_001-33a"/>
登壇召將劍芒寒棋枰子落鳴飛雹石鼎茶煎吼怒湍<lb/>
待得功成丹九轉願隨雞犬事劉安<lb/>
　　次趙都使心田壽域韻<lb/>
非園非圃亦非坰寸地無多好力耕豈藉鋤犁開曠蕩<lb/>
但除塵垢自和平雲收月挂天長淨水止風恬浪不生<lb/>
壽域預營真得所王家蠒室可齊名<lb/>
　　借汪路教韻題趙東麓判丞臨清堂<lb/>
結屋俯清溪蕭然迥出奇書藏千萬巻梅浸兩三枝入<lb/>
<pb n="KR4d0429_WYG_001-33b"/>
竹風聲細移花日影遲樂山仍樂水何慮復何思菊有<lb/>
陶潛逸蘭無屈子悲娯情琴上操遣興局間棋對客頻<lb/>
傾酒臨流賸賦詩要將閒度日只恐道關時觸目多幽<lb/>
致留題總色絲細唫増敬羨貂續匪佳辭<lb/>
　　逺浦歸㠶<hi>瀟湘八景</hi>
江山勝處簇人家樓閣重重枕水涯試倚闌干凝望眼<lb/>
㠶歸遠浦隔蘆花<lb/>
　　烟寺晚鐘<lb/>
<pb n="KR4d0429_WYG_001-34a"/>
山寺鐘敲晩照殘僧歸雲暝費躋攀浮屠屹立巔崖頂<lb/>
恰在煙嵐紫翠間<lb/>
　　平沙起鴈<lb/>
極目青山帶夕陽平沙漠漠水茫茫幾聲漁笛蘆花外<lb/>
驚起斜飛鴈一行<lb/>
　　江天莫雪<lb/>
垂垂四幕凍雲頑萬木號風晚更寒繫纜漁人歸去後<lb/>
亂飛柳絮滿江干<lb/>
<pb n="KR4d0429_WYG_001-34b"/>
　　瀟湘夜雨<lb/>
薄莫維舟古岸邊濃雲潑墨暗江天道林嶽麓知何處<lb/>
雨打篷窻夜不眠<lb/>
　　洞庭秋月<lb/>
月色湖天浸岳城蘆花渺渺白鋪汀玻瓈萬頃清無滓<lb/>
只有君山一㸃青<lb/>
　　山市晴嵐<lb/>
橫嵐髣髴抹髙岡村市人家釀<graphic n="KR1045" url="https://raw.githubusercontent.com/kanripo/KR-Gaiji/master/images/KR1045.png" mimeType="image/png"/>香溪上曉來爭渡急<lb/>
<pb n="KR4d0429_WYG_001-35a"/>
裹鹽沽酒趂虚忙<lb/>
　　漁村夕照<lb/>
一簇漁家古渡頭生涯只在幾扁舟歸來曬網斜陽外<lb/>
欸乃數聲煙樹秋<lb/>
　　上趙相公二首<lb/>
天教古歙巧遭逢和氣薫蒸蠶麥豐重見龔黃宣德化<lb/>
再生韓柳振文風萬間廣厦人人共千里明蟾處處同<lb/>
端的相門還拜相魯公行即繼周公<lb/>
<pb n="KR4d0429_WYG_001-35b"/>
徹骨清貧頗自憐生涯淡薄只隨縁搜羅景象畫多趣<lb/>
抖擻襟期詩幾篇毛穎漫供煙雨耒石泓聊當稻粱田<lb/>
化爐倘賜甄陶意便是人生際遇年<lb/>
　　次姚吏隱惠詩韻<lb/>
相逢一笑信前緣聞道先吾豈較年灑落襟期良夜月<lb/>
衝融氣宇小春天喜評曲直人間事懶問肥磽郭外田<lb/>
忙裏依然清興在時時不吝惠新篇<lb/>
　　龍金庵次壁間韻<lb/>
<pb n="KR4d0429_WYG_001-36a"/>
續得遠公𣲖結庵千仞巔利名俱拚捨寒暑任推遷供<lb/>
佛燃香篆餐松嚥石泉箇中三昧處克廣自無邊<lb/>
　　學稼<lb/>
塵埃面目半生勤去住渾如出岫雲腹餒謾揮求米帖<lb/>
囊空徒誦送窮文詩書滿架何堪煮稌黍盈疇政樂聞<lb/>
欲辦煙蓑并雨笠願隨田叟學耕耘<lb/>
　　學圃<lb/>
蕭然身世儘寛舒剰有工夫學種蔬每汲清泉勤抱甕<lb/>
<pb n="KR4d0429_WYG_001-36b"/>
旋鋤荒圃謾攜書綠葵紫芥香尤美春韭秋菘味有餘<lb/>
時擷鮮苗烹石銚朱門肉食不如渠<lb/>
　　學漁<lb/>
年來懶問是和非謾向滄浪理釣磯折取綠荷充蒻笠<lb/>
收將紅芰緝蓑衣秋風蓴菜鱸堪膾春水桃花鱖正肥<lb/>
身逐煙波逃世慮沙鷗汀鷺共忘機<lb/>
　　學樵<lb/>
因嫌蹤跡混塵囂腰斧髙歌去採樵欲效買臣無貴骨<lb/>
<pb n="KR4d0429_WYG_001-37a"/>
何如王質有仙標丁丁伐木空山外軋軋肩薪小逕遙<lb/>
一任雪天霜月夜且將帶葉地爐燒<lb/>
　　次江草塘<lb/>
西堂夢徹草塘春得句渾無半㸃塵却喜寥寥千古後<lb/>
只今分付與詩人<lb/>
　　次黃山中進退韻以餞<lb/>
㑹聚渾無定雲萍一樣觀今朝酬俚句明日隔重山鴻<lb/>
便書須寄秋期盟莫寒算來無遠别底用唱陽關<lb/>
<pb n="KR4d0429_WYG_001-37b"/>
　　次呉篁嶼贈别<lb/>
每嗟人世等浮漚會聚如雲散復收詩賦别情無白雪<lb/>
酒澆離思有青州見梅須寄一枝信對月還關兩地愁<lb/>
此去若逢風雨夜肯思細話對床不<lb/>
　　次余靜庵寒夜詩思<lb/>
地爐煨芋栗兀坐數寒更香篆消重爇銀釭剔復明月<lb/>
穿窻隙過風拂樹梢鳴喚醒唫邊興敲推睡不成<lb/>
　　又<lb/>
<pb n="KR4d0429_WYG_001-38a"/>
拂拭蒲團坐從渠歲事更年來心益壯老去眼増明月<lb/>
牖描梅影風簷撼鐸鳴撩儂詩興動得句自天成<lb/>
　　蠟梅<lb/>
一種孤芳别樣奇化工鎔蠟雪霜時正憐粉蝶歸何處<lb/>
却怪黃蜂集滿枝衣效道粧香惹袖面侔佛相臉無脂<lb/>
清名也受梅花號底事林逋不贈詩<lb/>
　　逗春海棠<lb/>
蜀地名花迥出奇玉環卯醉未醒時只開春暖二三月<lb/>
<pb n="KR4d0429_WYG_001-38b"/>
偶冒冬寒四五枝曉帶清霜濃傅粉晚迎紅日淡勻脂<lb/>
惜渠未敢輕攀折子美如何少得詩<lb/>
　　除夜<hi>戊寅</hi>
簷溜聲中送舊年團圞笑語不成眠忽驚雷吼三更後<lb/>
始悟春回半月前桃板欲題詩未穩燈花頻結兆開先<lb/>
明朝賀客無祗待汲水煎茶當酒傳<lb/>
　<lb/>
　野趣有聲畫巻上<lb/>
</p>
<p>
</p>
  </div>
<div>
<head>野趣有聲畫巻下</head> <lb/>
    <p>
<pb n="KR4d0429_WYG_002-1a"/>
欽定四庫全書<lb/>
　野趣有聲畫巻下<lb/>
　　　　　　　　　　　　元　楊公遠　撰<lb/>
　　次黃山中首尾唫<lb/>
雙井源流綽有聲襟期一片玉壺清唫成物外風騷句<lb/>
付與人間月旦評隨柳問花知雅興論心握手見交情<lb/>
英雄摽致真難敵雙井源流綽有聲<lb/>
　　初度寓郡<lb/>
<pb n="KR4d0429_WYG_002-1b"/>
得失榮枯付分休康强之外復何求靈臺洞徹天無夜<lb/>
銀海精明月正秋謾賦律章酬誕節旋沽官醖破羈愁<lb/>
生來結得梅花伴長占春風第一籌<lb/>
　　次余靜庵晚望欲雪<lb/>
凝眸天欲莫烏鵲認巢歸萬竅號風急千林脱葉稀雲<lb/>
頑垂地暝屋冷帶煙霏黙想滕郎意商量剪水飛<lb/>
　　再韻<lb/>
牧䜿橫清笛騎牛引犢歸陰凝山髣髴暝合樹依稀風<lb/>
<pb n="KR4d0429_WYG_002-2a"/>
逼衣裘冷天將雨雪霏倚闌遙睇處接翅有鴉飛<lb/>
　　自述<lb/>
年踰半百頗酸心眼底朋儔試選掄松竹梅花三益友<lb/>
詩書畫巻一閒人北窻髙卧那非樂南阮甘貧只任真<lb/>
却喜生無榮辱事底須姓字動朝紳<lb/>
　　次宋省齋問月<lb/>
開樽酹酒問嬋娟來照人問是幾年從古到今今復古<lb/>
纔圓又缺缺還圓隔千里共何同異描萬象真無醜妍<lb/>
<pb n="KR4d0429_WYG_002-2b"/>
最是婆娑仙桂樹新枝不長出青天<lb/>
　　借張山長韻呈方虚谷三首<lb/>
幡然何事賦歸來領畧黃山醻玉杯敲月幾編雖滿世<lb/>
澤民一念未宜灰笑呼臞鶴梅邊去旋買寒花竹外栽<lb/>
襟度汪汪千萬頃眼青應為野人開<lb/>
歸來黙坐似心齋南北曽穿幾緉鞋踏遍關河才思古<lb/>
名知草木宦情佳桐江勝景歸唫巻練水寒雲入壯懷<lb/>
試數時賢誰敢並蘇黃端的是同儕<lb/>
<pb n="KR4d0429_WYG_002-3a"/>
樓臺寂寂白雲堆三徑縈迂鎖翠苔怪得菊松多喜色<lb/>
秖緣琴鶴已歸來人瞻北斗光尤燦門對南山掩復開<lb/>
野客再持漫刺謁不應袖手又空回<lb/>
　　次韻别黃山中<lb/>
相逢秖在萬山阿每愧才踈藉琢磨昨日忽來明日去<lb/>
會時常少别時多茶聊當酒匆匆話詩為言懷細細哦<lb/>
折得梅花須寄我不然攜杖早相過<lb/>
　　九日<lb/>
<pb n="KR4d0429_WYG_002-3b"/>
造化推移秋意深安排景物逐時新又逢九日寒花節<lb/>
不覺三年逆旅身烏帽戀頭渾忤俗白衣送酒竟無人<lb/>
翻思杜牧牛山句誰解清唫繼後塵<lb/>
　　次宋省齋九月十日<lb/>
恰説重陽又罷休奈何烏兎去悠悠可憐節後人心别<lb/>
未信花前蝶意愁病裏不禁三盞酒客中虚負一年秋<lb/>
來年昨日登髙興强健還能痛飲不<lb/>
　　次省齋韻覓友梅索笑集不䝉見惠再借韻<lb/>
<pb n="KR4d0429_WYG_002-4a"/>
巨編藏古錦風雅續遺音雷電欲下取辟易不敢侵真<lb/>
趣誰領會一如陶潛琴所言正而大詎比鄭聲淫疑有<lb/>
造化爐煉鐵成黃金箇是絶世寶何必問西琛有時唫<lb/>
竹外竹影弄清陰有時歌梅邊梅香散水沈所以形之<lb/>
句毋乃得之心俗子敢再請幸爾勿沈吟<lb/>
　　次宋省齋七夕雨三首<lb/>
自笑生來作麽為百無一解太癡愚今宵欲覓天孫巧<lb/>
未審天孫乞我無<lb/>
<pb n="KR4d0429_WYG_002-4b"/>
織女河邊渡鵲橋風吹仙袂舉飄飄洗車一夜霶𩃱雨<lb/>
圖得人間起旱苗<lb/>
人言此夕會雙星騃女癡兒競乞靈學織學耕非我事<lb/>
何如牛角自橫經<lb/>
　　次姚舍人二首<lb/>
披起綿衣換葛裘不禁時序去悠悠呉江楓老蕭蕭下<lb/>
紫塞鴻歸㸃㸃秋幾幅蠻牋詩狀景一聲羌笛客凭樓<lb/>
羇懷正此無聊奈細雨簷花分外愁<lb/>
<pb n="KR4d0429_WYG_002-5a"/>
斜岸烏紗落魄裘得寛閒處且悠悠任渠名利濃於酒<lb/>
顧我情懷淡似秋黃菊蒼松陶令宅清風明月庾公樓<lb/>
翻思二老今何在景物依然惱客愁<lb/>
　　次友梅編校獨卧牀<lb/>
梅花紙帳伴書窻氊褥平鋪小小牀趺膝橫琴情自適<lb/>
曲肱當枕樂偏長詩魂直透氷霜國衾錦那沾粉膩香<lb/>
丈五日髙眠正熟不知前古又三皇<lb/>
　　癸未元日<hi>除夕立春用臞翁韻</hi>
<pb n="KR4d0429_WYG_002-5b"/>
桃板休題只任真也無艱苦與悲辛屠蘇後飲身雖老<lb/>
毛穎頻揮道不貧昨夜燈花今歲兆今朝元日昨宵春<lb/>
邇來時俗全非古烏帽長衫能幾人<lb/>
　　銅缾簪梅<lb/>
梅花㸃㸃自清真雪虐風饕苦且辛白玉堂開雖是貴<lb/>
古銅缾浸亦非貧愛渠夜寫燈前影類我時揮筆底春<lb/>
雅趣有誰能領會華光已後更無人<lb/>
　　逰南山次劉曉窻韻二首<lb/>
<pb n="KR4d0429_WYG_002-6a"/>
神仙窟宅白雲扃山逕迂迴峻復平煙冷恐遺丹竈在<lb/>
草深不向斗壇生市㕓塵隔二三里巖谷禽啼一兩聲<lb/>
莫訝此來仙不見遙岑寸碧眼増明<lb/>
李白曽來問姓名宣平疑是古初平負薪出處天將曙<lb/>
沽酒歸時月又生雞啄遺丹非有意瓢懸老樹寂無聲<lb/>
寒泉滿沼依然在靜夜長涵星斗明<lb/>
　　龍金庵次黃山中<lb/>
清風明月逐時新天付幽人直萬金和得詩成無箇事<lb/>
<pb n="KR4d0429_WYG_002-6b"/>
來時可惜不攜琴<lb/>
　　龍金庵借張山長韻<lb/>
道人結屋萬山阿趺坐焚香意味多塵事不干心已寂<lb/>
年華易度髪難皤薇烹石銚供常饌茶煮山泉當太和<lb/>
我亦非貪名利者擬來入社許儂麽<lb/>
　　題徐氏聚秀樓<lb/>
輪奐危危百尺樓闌干徙倚豁雙眸揷天萬仞黃山聳<lb/>
遶郭千尋練水流風月不消錢可買主賔須要味相投<lb/>
<pb n="KR4d0429_WYG_002-7a"/>
四時景物俱收斂引得詩人競唱酬<lb/>
　　殘梅<lb/>
暗香消歇粉粧殘㸃㸃虚庭碧蘚間却怪貧家新富貴<lb/>
地茵純用鹿胎斑<lb/>
　　還劉曉窻吟巻就用巻端韻<lb/>
細觀唫巻壓陽春字字新奇絶㸃塵既已學詩兼學禮<lb/>
底須憂道更憂貧鳥啼花落蕭閒日月白風清自在身<lb/>
内景通明誰㑹得窻寒曙色正精神<lb/>
<pb n="KR4d0429_WYG_002-7b"/>
　　詩家<hi>詩人十事</hi>
松下雲根迂菊徑梅邊竹外著茆茨天教管領閒風月<lb/>
得句無非妙色絲<lb/>
　　詩壇<lb/>
突兀騷壇依漢立英豪元帥凛霜威四時景物知多少<lb/>
一一投降聽指揮<lb/>
　　詩將<lb/>
草木森羅歸隊伍溪山遼遶作城池運籌決勝應無敵<lb/>
<pb n="KR4d0429_WYG_002-8a"/>
郊島從旁作鼓旗<lb/>
　　詩匠<lb/>
呉剛運斧惟修月輪扁揮斤妙斵輪好句何須勞斧鑿<lb/>
無痕無跡自天真<lb/>
　　詩筆<lb/>
銀管空虚藏兎頴氷懷磊磈吐天葩有時揮掃渾無礙<lb/>
盡道毫鋒自有花<lb/>
　　詩筒<lb/>
<pb n="KR4d0429_WYG_002-8b"/>
短篇唫了長篇續舊韻酬成新韻催一節此君緘錦繡<lb/>
奚奴攜去又攜來<lb/>
　　詩牌<lb/>
閒亭虚閣多標揭舊句新篇各鬭工為拂塵埃題數語<lb/>
敢期他日碧紗籠<lb/>
　　詩壁<lb/>
一方素壁龍蛇走幾首新詩氷雪清語好驚人看不足<lb/>
教儂技癢動吟情<lb/>
<pb n="KR4d0429_WYG_002-9a"/>
　　詩癖<lb/>
生來性癖耽佳句吟得詩成似有神險語豈惟驚鬼膽<lb/>
直須字字要驚人<lb/>
　　詩狂<lb/>
掬取長江供硯水借將碧漢作蠻牋興來拈起如椽筆<lb/>
大詠高吟欲上天<lb/>
　　蝶<lb/>
磔索銀鬚細翩翩粉翅柔百花巡已遍入夢戯莊周<lb/>
<pb n="KR4d0429_WYG_002-9b"/>
　　其二<lb/>
款款穿芳徑雙雙度短墻不知身是幻抵死戀花香<lb/>
　　自笑二首<lb/>
自笑人生立世難甘辛滋味飽曽㕘頭顱潦倒梅橫雪<lb/>
心地通明月印潭詩欠驚人徒著意事多忤俗更休談<lb/>
何如領畧三杯酒不必如泥只半酣<lb/>
東郊結屋恰三間景物供唫要細㕘紅日射芒穿密樹<lb/>
青山倒影浴寒潭樵雖分席當時話客為同心盡日談<lb/>
<pb n="KR4d0429_WYG_002-10a"/>
最是北窻髙卧處如雷鼻息睡偏酣<lb/>
　　癸未中秋<lb/>
凉入郊墟暑漸微奈何節序暗推移景逢三五秋分夜<lb/>
光異尋常月滿時按舞霓裳仙綽約長舂靈藥兎迷離<lb/>
廣寒宫桂花空發近世無人折一枝<lb/>
　　次程國舍<lb/>
欲坐春風欠宿緣識荆琳宇憶當年初逢脫畧知心地<lb/>
再見從容值暑天萬巻詩書君有種一犁煙雨我無田<lb/>
<pb n="KR4d0429_WYG_002-10b"/>
曉來喜報簷前鵲忽得珠璣璨兩篇<lb/>
　　夷齊<lb/>
因請休兵諫不行首陽遁跡似沽名既言不食周家粟<lb/>
薇蕨誰家土上生<lb/>
　　呈康總管相公<lb/>
古汴文章伯來為我郡侯一心天不夜千里月長秋政<lb/>
壓龔黃輩詩儕李杜儔雷門持布鼔肯矚電光不<lb/>
　　九日<hi>癸未</hi>
<pb n="KR4d0429_WYG_002-11a"/>
滿城風雨霍然開不負登臨亦快哉時俗半無烏帽墮<lb/>
世情那有白衣來且沽薄酒酬佳節欲賦新詩愧短才<lb/>
折得黃花簪兩鬢任渠兩鬢自毰毸<lb/>
　　十日宋省齋有詩謂不及同登南山獨步烏聊山<lb/>
我輩登髙嶮更遙聞君獨步上烏聊休嗟昨日渾無興<lb/>
須信明年尚有條節後黃花香未減年髙黑鬢雪偏饒<lb/>
拂箋續罷新詩句回首重陽越一朝<lb/>
　　孫芝田見示唫編一詩捲錦<lb/>
<pb n="KR4d0429_WYG_002-11b"/>
細誦芝田詩一編了無斧鑿自天然豪雄虹抹斜陽外<lb/>
雅淡梅橫缺月邊㸃石化金非是幻脫胎換骨欲成仙<lb/>
箇般才調真難敵行看雞林聲價傳<lb/>
　　重陽已過半月菊花方開二首<lb/>
過了重陽半月餘菊花方見放東籬香清不減登山日<lb/>
色好偏過泛酒時餐落英真成浪語存荒徑豈是虚辭<lb/>
生來寧耐風霜挫晚節騰芳滿世知<lb/>
西風轉北又旬餘才見黃花粲短籬底事不開重九日<lb/>
<pb n="KR4d0429_WYG_002-12a"/>
何心却趂小春時芳傳栗里陶潛逕香入離騷屈子辭<lb/>
不肯趨時真隠逸豈教塵世俗人知<lb/>
　　子陵<lb/>
三聘𤣥纁莫可辭此行為滿故人思一宵共榻論心事<lb/>
却被司天太史知<lb/>
　　和靖<lb/>
湖上唫翁道味長孤墳今已草成荒姓名猶寄梅花上<lb/>
一度開時一度香<lb/>
<pb n="KR4d0429_WYG_002-12b"/>
　　萬竹乃竹洲曽孫也萬竹子常新恩棄儒於乾明<lb/>
　　　入道伯父友梅以詩餞之因次韻<hi>乾明有竹所</hi>
洲上檀欒竹萬竿此君得所一般般根雖易地終無異<lb/>
操直參天也不難冠借皮為疑斗燦杖憑枝作覺龍寒<lb/>
步虚詞罷幽閒處好勘黃庭悟寸丹<lb/>
　　昨攜拙稿呈康使君郢正以詩促之<lb/>
昨攜拙稿乞揮斤安敢顒顒覬賞音明月清風聊寓意<lb/>
孤峰絶岸頗留心駑逢伯樂方増重劍遇張華免陸沈<lb/>
<pb n="KR4d0429_WYG_002-13a"/>
肯把靈丹攻鄙俗珍藏何啻萬黃金<lb/>
　　次文長老<lb/>
久向人間脫俗緣了無罣碍度年年一塵不惹菩提樹<lb/>
四大俱空兠率天閒爇篆香供鼻觀靜翻貝葉養心田<lb/>
推敲對景清吟處應是渾無蔬笋篇<lb/>
　　次乾明觀汪新恩<hi>黟邑名桃源乾明有竹所及山房道院</hi>
家世桃源越幾年驀攜書巻覓安全來尋竹所山房處<lb/>
為結梅花紙帳緣白鶴詞歌明月下黃庭經勘晩風前<lb/>
<pb n="KR4d0429_WYG_002-13b"/>
他時九轉功成後穏駕真人蓮葉船<lb/>
　　次程直學對鏡<lb/>
青銅頻啓看瘦劣沈東陽鬢染秋霜色身期晩節香閒<lb/>
情耽水石幽夢遶池塘何似伊川脉淵源道味長<lb/>
　　白水池次俞山長韻<lb/>
石眼泉流乳盈池永不乾空明涵玉潤湛徹帶雲寒月<lb/>
浸知無異鷗來認却難何郎今在否好向此凭闌<lb/>
　　次宋省齋菊花五絶<lb/>
<pb n="KR4d0429_WYG_002-14a"/>
東籬粲處正秋髙氣骨清寒等孟郊試問羣芳誰是侶<lb/>
梅花差可作平交<lb/>
凢卉徒妖迥不同輸渠籬下自叢叢趨時未肯隠君子<lb/>
畢竟依然帶晉風<lb/>
細嚼芳英清肺腑離騷一語傳千古靈均去後誰知心<lb/>
幸有柴桑人作主<lb/>
千花萬卉已俱亾獨占秋光㸃㸃黃露冷霜濃難著脚<lb/>
甘心寧耐此荒凉<lb/>
<pb n="KR4d0429_WYG_002-14b"/>
萬木歸根葉漸空淡煙斜照有無中客懷對此無情思<lb/>
賴有知心老菊叢<lb/>
　　省齋寄詩用韻走筆以謝二首<lb/>
每思分袂歲寒天又見荷錢貼水圓月落梁間清夜後<lb/>
雲生江上晚風前題詩蠒紙無由達結夢花屏又復還<lb/>
㑹晤未龜空悵恨何時握手共歡然<lb/>
竟日昏昏醉夢中俄驚綠暗石榴紅兩三箇月書全杳<lb/>
四五篇詩信忽通身世愧無鴻鵠志交情歎作馬牛風<lb/>
<pb n="KR4d0429_WYG_002-15a"/>
如今暫效相如計較著無聲迥不同<lb/>
　　黃山中用省齋韻見寄次韻謝二首<lb/>
話别匆匆二月天回眸兩見月虧圓數聲乾鵲纔聞後<lb/>
一幅鸞牋忽墮前風雨對牀何日遂鴈魚傳信幾時還<lb/>
每逢騷客論心處說著山中意悄然<lb/>
幽窻兀兀坐愁中忽拜山中小篆紅心事盡從詩裏見<lb/>
交情全在帖間通從容笑語知何日老草賡酬寄便風<lb/>
多謝綈袍尤戀戀箇般襟度有誰同<lb/>
<pb n="KR4d0429_WYG_002-15b"/>
　　康使君惠詩借韻謝<lb/>
幾幅生綃掃麝煤枯梢黏蘚石封苔布成野水雲山去<lb/>
博得金章玉句來眉白自慚非我有眼青多藉為儂開<lb/>
一經題品多増價古錦光芒亦壯哉<lb/>
　　次劉曉窻九日韻十首<lb/>
門前何用白衣來旋買官醪亦可杯笑問黃花前日事<lb/>
未生陶令為誰開<lb/>
自憐萍梗老羈孤暫寓僧寮不用租九日有錢還可醉<lb/>
<pb n="KR4d0429_WYG_002-16a"/>
不然茰菊酒俱無<lb/>
秋菊何嘗委片英都緣氣韻稟清寧欲將此意靈均道<lb/>
只恐靈均喚不醒<lb/>
西風搖落鴈南飛黃葉深深擁竹扉佳節只消拚酩酊<lb/>
牛山何事淚沾衣<lb/>
籬下寒花色自妍折來泛酒更新鮮化工底事寧多巧<lb/>
鑄出黃金滿地錢<lb/>
佩萸囊菊陟崔嵬世俗相傳有自來顧我此身强健在<lb/>
<pb n="KR4d0429_WYG_002-16b"/>
不消囊佩亦無灾<lb/>
菊花偏作道家粧開遍重巖與㫁岡醉後折來簪短鬢<lb/>
老夫翻學少年狂<lb/>
黃花堆積若錢流粧㸃詩家富貴秋元亮不將渠貰酒<lb/>
空留遺恨尚悠悠<lb/>
人皆九日醉流霞君汲山泉自煮茶可是詩成無㸃俗<lb/>
秪應唫筆燦生花<lb/>
　　月下看白蓮<lb/>
<pb n="KR4d0429_WYG_002-17a"/>
藕花呈素質兎魄散清光我試平章看嫦娥伴六郎<lb/>
　　其二<lb/>
别岸花孤裊氷姿帶月痕波沈花月影疑是謫仙魂<lb/>
　　又<lb/>
十里荷花帶月看花和月色一般般秖應舞徹霓裳曲<lb/>
宫女三千下廣寒<lb/>
　　酬黃仲宣見寄<lb/>
倦走南州與北州竹籬茅舍足清幽但教有酒名從事<lb/>
<pb n="KR4d0429_WYG_002-17b"/>
何必為官見督郵謝友寄詩通間濶拂箋泚筆細賡酬<lb/>
雖然可寫胸中意難寫胸中半㸃愁<lb/>
　　立春旬日雨作不止<lb/>
檢起牀頭厯又新吁嗟老境漸侵尋十朝春恰九朝雨<lb/>
一日晴還半日陰滴碎空堦聲已厭寒欺薄酒力難禁<lb/>
絶憐窻外蒼苔地積得殘梅寸許深<lb/>
　　回嶺觀瀑<lb/>
瘦笻支我上山頭拂石盤桓看瀑流莫訝喧豗何太急<lb/>
<pb n="KR4d0429_WYG_002-18a"/>
要歸江海濟行舟<lb/>
　　悶書二首<lb/>
轉眼纔餘五日春東奔西走廢光陰一泓硯裏謀生意<lb/>
幾句詩中寫客心貫斗衝牛雷煥劍髙山流水伯牙琴<lb/>
莫將未遇添惆悵自有名公為賞音<lb/>
客裏因循㫁送春况逢天氣半晴陰生來百事少如意<lb/>
老去千般都上心長鋏空彈馮氏劍良材還斵蔡翁琴<lb/>
愁懷正此無分付多謝黃鸝送好音<lb/>
<pb n="KR4d0429_WYG_002-18b"/>
　　回嶺<lb/>
梯級層層步頗艱嶺頭清吹逼人寒四邊絶壁詩懷壯<lb/>
一片蒼空眼界寛何處山坳吞落照長年石罅噴鳴湍<lb/>
支笻對景盤桓久領畧留將作畫看<lb/>
　　寓婺源紫虚觀<lb/>
書巻攜來寓紫虚憑髙凝眺更無餘五山結邑龍盤踞<lb/>
一水依城帶巻舒旦暮鼔鐘喧梵宇髙低樓閣壯神居<lb/>
年時除却酬香者闤闠行人往復疎<lb/>
<pb n="KR4d0429_WYG_002-19a"/>
　　回溪道中<lb/>
山束溪流窄逕迂眼前景物入詩無田中蝌蚪古文字<lb/>
柳下舂鉏新畫圖巨室儲茶供客販小旗誇酒誘人沽<lb/>
行行不記幾多里回首林端日又晡<lb/>
　　到陳村<lb/>
半日脩途適到陳因思尼父倍傷神行囊抖擻幸餘半<lb/>
旅館蕭條苦乏薪喚僕買杯蘇脚倦拂塵題句效眉顰<lb/>
孤村落日黃昏後一覺明朝又問津<lb/>
<pb n="KR4d0429_WYG_002-19b"/>
　　次韻酬孫艮齋三首<lb/>
抱膝孤吟欠範模願隨雞犬藉丹爐儻能化得塵凢骨<lb/>
差勝無聲水墨圖<lb/>
風竹蕭蕭密掩門苔封支徑曲通村野人自有家林趣<lb/>
那得榮華入夢魂<lb/>
想倚危樓十二闌詩成可是過方干好風吹墮寒窻底<lb/>
勝得仙翁九轉丹<lb/>
　　次韻立秋<lb/>
<pb n="KR4d0429_WYG_002-20a"/>
白帝交承下令時蒲葵絺葛竪降旗書親燈火兒曹喜<lb/>
鴈過沙場士卒悲夜月一簾雖舊識西風半榻是新知<lb/>
從今景物皆清致多辦吟箋剰賦詩<lb/>
　　九日登髙次宋省齋韻<lb/>
久出嘗思賦式微半生心事少人知登髙且泛寒花酒<lb/>
扶老須憑勁竹枝樵逕緩躋山詰曲羇懷難琢句新竒<lb/>
絶憐萬里澄秋霽辜負潘郎風雨詩<lb/>
　　見山真意<lb/>
<pb n="KR4d0429_WYG_002-20b"/>
栗里幽深自結廬東籬採菊足清娯偶然觸目南山好<lb/>
相對沈吟一語無<lb/>
　　早行<lb/>
黃粱已熟夢初醒束擔匆匆促去程手挈杖端和袖裹<lb/>
氣呵髭上覺氷生山銜斗柄兩三㸃犬吠籬根四五聲<lb/>
何處梅花開較早清香暗度動詩情<lb/>
　　菊梅交承<lb/>
寒花璨璨遶東籬露洗霜欺未肯萎褪却清香誰領畧<lb/>
<pb n="KR4d0429_WYG_002-21a"/>
北風吹上小梅枝<lb/>
　　夜坐二首<lb/>
門外霜風獵獵聲擁爐坐對一燈明閒思浮世古今事<lb/>
倦聽荒城長短更滿榻詩書終有味半生名利竟無成<lb/>
從人笑我衣冠别雖不趨時却自清<lb/>
相伴青燈坐矮牕老來計拙負年光畫灰有句羞才短<lb/>
就枕無眠畏夜長世路難躋緣峻嶮人情易見為炎凉<lb/>
知心却藉風和月時度梅花一線香<lb/>
<pb n="KR4d0429_WYG_002-21b"/>
　　再韻二首<lb/>
聽徹茶烹蚓竅聲挑燈開巻眼能明<hi>闕</hi>
過了殘冬歲又更世事間關人易老客懷蕭索寐難成<lb/>
推牕且對梅花月便覺塵襟一晌清<lb/>
榾柮爐紅密掩窻傷嗟勞役度時光朝三雖怒暮還四<lb/>
鳬短難添鶴自長老憶少年成感慨吟殘永夜越凄凉<lb/>
教兒檢㸃銅匜看報道猶存一縷香<lb/>
　　生朝二首<hi>乙酉</hi>
<pb n="KR4d0429_WYG_002-22a"/>
生朝自頌豈非呆吟得詩成亦快哉六十平頭慳兩歲<lb/>
百千往事付三杯在家清苦僧留髮立世支離櫟不材<lb/>
却是與梅緣分厚年年此日向儂開<lb/>
七年客裏度初生詩骨依然只鶴形梅亦清臞鬚却白<lb/>
吾將潦倒鬢還青愧無德可書銀管幸有酒堪儲玉缾<lb/>
一㸃靈臺塵不滓何消修鍊勘黃庭<lb/>
　　冬晴<lb/>
歲序從教自改更老天有意活蒼生一冬晴暖雨全少<lb/>
<pb n="KR4d0429_WYG_002-22b"/>
三日陰寒雪不成謾擁地爐然榾柮每憂時事驗欃槍<lb/>
庭前問訊枯梅樹怕有南枝綻玉英<lb/>
　　觀梅<lb/>
老來寵辱兩無聞纔見梅花喜十分氷雪相看雖屬我<lb/>
乾坤獨步却輸君受知和靖黃昏月入夢昌齡落寞雲<lb/>
從此暗香來不斷何消更把水沈焚<lb/>
　　探梅<hi>梅花二十絶</hi>
竹杖芒鞋作興來來時準擬有花開誰知老樹荒烟裏<lb/>
<pb n="KR4d0429_WYG_002-23a"/>
地冷孤根暖未回<lb/>
　　訪梅<lb/>
荒寒茅屋是誰家獨木橋橫小逕斜却是無人行到處<lb/>
春風先已到梅花<lb/>
　　寄梅<lb/>
方愧無由洗俗塵喜逢竹外一枝春看來未敢輕攀折<lb/>
待侑詩篇贈故人<lb/>
　　賦梅<lb/>
<pb n="KR4d0429_WYG_002-23b"/>
雪月雲煙件件宜騷人墨客費尋思怕渠因得逋仙句<lb/>
不要人言半字詩<lb/>
　　觀梅<lb/>
東閣觀梅效少陵巡簷索笑面生春試將心事從渠道<lb/>
恰又無言領畧人<lb/>
　　折梅<lb/>
折時須揀帶苔枝兩蘂三花儘自奇簪向銀缾全俗了<lb/>
古銅缾浸恰相宜<lb/>
<pb n="KR4d0429_WYG_002-24a"/>
　　寫梅<lb/>
為渠模寫未為難只要稀疎不要繁雪月風煙俱屬我<lb/>
一時收拾付毫端<lb/>
　　紅梅<lb/>
特立孤髙耐歲寒渥丹顔貌帶儒酸荆公詩句休拈出<lb/>
北地人今已熟看<lb/>
　　千葉梅<lb/>
千葉梅開一樣清向人含笑似多情化工只麽寧多巧<lb/>
<pb n="KR4d0429_WYG_002-24b"/>
碎剪瓊瑤細簇成<lb/>
　　雪梅<lb/>
凍合頑雲四幕垂須㬰六出攪空飛梅花自禀清臞相<lb/>
底事添渠十倍肥<lb/>
　　月梅<lb/>
梢如鹿角月如眉月到梢頭分外宜梅得月來無限好<lb/>
月和梅看越清竒<lb/>
　　烟梅<lb/>
<pb n="KR4d0429_WYG_002-25a"/>
玉妃謫墮作梅花不與羣芳定等差莫是清髙嫌俗眼<lb/>
故張翠幕淡籠遮<lb/>
　　霜梅<lb/>
梅到更闌自主張依然不住散清香橫陳青女無端甚<lb/>
也要教渠學粉妝<lb/>
　　氷梅<lb/>
絶憐花帯雪璘瓏彷彿惟存蠟蔕紅一夜清寒風結凍<lb/>
分明身在水晶宫<lb/>
<pb n="KR4d0429_WYG_002-25b"/>
　　照水梅<lb/>
梢横鶴膝小池東幾㸃踈花冷淡中自是曉妝勻未了<lb/>
故擡粉面對青銅<lb/>
　　梅影<lb/>
柴門相對月華新月上梅梢絶㸃塵却是嫦娥工性巧<lb/>
不須泓頴畫全身<lb/>
　　早梅<lb/>
籬下叢叢菊老時清香飛上向南枝化工未必無私意<lb/>
<pb n="KR4d0429_WYG_002-26a"/>
試問春風知不知<lb/>
　　遲梅<lb/>
盡道孤根逗暖回緣何春至未肧胎東皇想是憐孤獨<lb/>
留與羣芳作伴開<lb/>
　　殘梅<lb/>
可惜梢頭爛漫芳無心要趂壽陽妝寧教片片隨風去<lb/>
㸃在苔痕骨也香<lb/>
　　梅實<lb/>
<pb n="KR4d0429_WYG_002-26b"/>
纍纍青子綴枝丫一味含酸軟齒牙不獨曹軍資止渴<lb/>
也曽調鼎佐商家<lb/>
　　十二月二十九夜大雪<lb/>
六出霏霏餞歲華終宵撩亂撲窻紗未言造化工夫巧<lb/>
且看乾坤景象奢<hi>闕</hi>　　　　　　　　　　　　花<lb/>
明朝正旦常年别瓊户瑤堦一樣誇<lb/>
　　又<lb/>
歲已云除四日春正嗟無雪慰農心重衾夜覺十分冷<lb/>
<pb n="KR4d0429_WYG_002-27a"/>
平地朝看一尺深剡曲舟雖無月載灞橋景更有誰吟<lb/>
今宵拚飲椒花酒醉後烹茶自賞音<lb/>
　　又<lb/>
天教滕六下良宵恰值人間正頌椒萬屋髙低皆玉潔<lb/>
四山遠邇絶塵囂蒼髯鐵靣亦華髮直節虚心也折腰<lb/>
可惜梅花無覓處秖應低亞小溪橋<lb/>
　　友梅呉編校壽宫之側築庵曰全歸有詩十詠敬<lb/>
　　　次之<lb/>
<pb n="KR4d0429_WYG_002-27b"/>
達人謀事豈躊躇壽域天開不費鉏結得庵成無㸃俗<lb/>
栽梅蒔竹當幽居<lb/>
蓋世功名水一杯君曽勘破箇中來平生不問凢紅紫<lb/>
莫逆交情只是梅<lb/>
壽宅雖然已預營手栽松栢待亭亭童顔鶴髪身强健<lb/>
長對商山萬古青<lb/>
休論馬鬛卧牛形後擁前堆要有情自是主人心地好<lb/>
老天分付不應輕<lb/>
<pb n="KR4d0429_WYG_002-28a"/>
屋瞰梅間倚竹林一爐香篆一張琴有時月上黃昏後<lb/>
三弄寒梅夜正深<lb/>
梅花本是一難兄山谷當時錯用情畢竟渠家知已在<lb/>
仙礬贏得浪馳聲<lb/>
游山瓢具竹邊安石鼎松邊瀹鳳團更向梅邊觀鶴舞<lb/>
好將模作畫圖看<lb/>
庵外山環翠作堆庵前山秀長臺萊主人日日攜琴去<lb/>
直到松梢月上回<lb/>
<pb n="KR4d0429_WYG_002-28b"/>
顔貌元非借酒紅那堪和氣更春風梅邊索笑閒吟處<lb/>
句法清圓字字工<lb/>
竹滿長洲蔬滿畦四時豐富足豚雞况君賸有羊腔祿<lb/>
笑我猶餘幾甕虀<lb/>
　　上巳同省齋直軒郊㳺直軒有詩次韻是日又值<lb/>
　　　寒食節<lb/>
韶光又是二分過日月如梭可奈何對景詩成新意少<lb/>
持杯量減舊時多禁烟修褉偶同日落絮飛花逐逝波<lb/>
<pb n="KR4d0429_WYG_002-29a"/>
秖恐陰晴天不定明朝有興亦蹉跎<lb/>
　　春夜聽雨<lb/>
小樓炙燭未成眠好雨知時聽不厭風急斜敲牕上紙<lb/>
簷髙微灑楯邊簾花應憔悴啼丹臉麥定惺愡磔翠髯<lb/>
添得明朝詩興好池塘草長水漸漸<lb/>
　　見王書史係按察司所委平反勸課<lb/>
翩翩旌斾下吾邦六邑喧傳姓字香不著一塵秋夜月<lb/>
謹施三尺曉天霜平反獄訟縲囚喜勸課農桑惰叟忙<lb/>
<pb n="KR4d0429_WYG_002-29b"/>
昨拜荆州天與幸敢趨行幕獻詩章<lb/>
　　再用韻奉酬<lb/>
褰帷暫駐小山邦正值芳春百卉香洞徹胸襟欺雪月<lb/>
英豪名譽冷風霜評分曲直奸人畏詩費賡酬竟日忙<lb/>
寒士無聲増重處珠璣璀璨賜平章<lb/>
　　三用韻奉酬<lb/>
山水新安斗大邦也煩臨按馬蹄香扶持秀士蛟逢雨<lb/>
糾察貪夫草遇霜對景詩成唫思好劭農心切去裝忙<lb/>
<pb n="KR4d0429_WYG_002-30a"/>
自慚埜叟何為者白雪陽春拜兩章<lb/>
　　四用韻奉酬<lb/>
文獻中州仰大邦姓名由此帶天香襟懷月照江湖水<lb/>
談笑風生齒頰霜天理每從閒處見詩篇常向靜中忙<lb/>
明朝小隊郊坰去儻有新唫寄一章<lb/>
　　五用韻奉酬見寄二首<lb/>
揚鞭迤邐歴鄉邦留得清名處處香六邑春風濃似酒<lb/>
一輪秋月冷於霜蘇回民瘼宦情好聽徹鵑聲歸興忙<lb/>
<pb n="KR4d0429_WYG_002-30b"/>
滿路溪山無限好秖應裁剪入詞章<lb/>
潦倒無成困一邦江湖姓字可曽香興來且泛三杯酒<lb/>
老去從添兩鬢霜畫思詩情雖我有名韁利鎖任渠忙<lb/>
寒窻兀坐渾無事閒閲離騷誦九章<lb/>
　　寄陸同府<lb/>
憶昔輕舟衣錦還青紅旗幟滿江邊正逢時節梅將潦<lb/>
又見池塘柳欲綿千古棠陰思召伯一封芝詔下堯天<lb/>
行看大展經綸手霖雨蒼生四海傳<lb/>
<pb n="KR4d0429_WYG_002-31a"/>
　　呈趙提領<lb/>
從容依綠泛蓮紅吾郡生民有幸逢政事分明天外月<lb/>
風標翹楚雪中松攜琴領鶴宦情好橫笛倚樓詩興濃<lb/>
騰茂蜚英聞帝里行看寵錫祿千鍾<lb/>
　　迓王書史六邑勸課回四絶<lb/>
雕鞍駿馬驟如飛正是春風柳絮時夾道居民爭看處<lb/>
青紅小隊曳旌旗<lb/>
一犁雨足快耕農可卜今年歲事豐喜見四郊生意好<lb/>
<pb n="KR4d0429_WYG_002-31b"/>
秧針刺水麥梳風<lb/>
杜鵑聲裏莫春天桑柘村村綠似烟分繭稱絲將有日<lb/>
吳蠶今已起三眠<lb/>
匆匆出郭又經旬和氣薰蒸處處春料得錦囊詩拍塞<lb/>
寄來曽拜一篇新<lb/>
　　再韻奉酬<lb/>
穿簾燕子作雙飛恰是春光欲老時公退秖應無箇事<lb/>
山泉石鼎煮鎗旗<lb/>
<pb n="KR4d0429_WYG_002-32a"/>
夫耕婦餉念斯農蠶麥將登慶小豐不是今年天意好<lb/>
皆由教雨與仁風<lb/>
楊花一任雪漫天清坐鈎簾對篆烟應是日長詩酒罷<lb/>
困來閒向北窻眠<lb/>
自愧浮生又六旬苦無情況度殘春謾吟俚句塵清聽<lb/>
多謝賡酬字字新<lb/>
　　三用韻奉酬<lb/>
龍蛇滿紙勢如飛淨几明窻得句時一陣好風吹過我<lb/>
<pb n="KR4d0429_WYG_002-32b"/>
唫餘東手竪降旗<lb/>
不是騷人不是農筆耕墨耒願年豐有時啜罷盧仝茗<lb/>
習習能生兩腋風<lb/>
乍雨微寒養麥天村村斜日起炊烟老夫但愧缾無酒<lb/>
芳草如茵好醉眠<lb/>
今日韶光滿九旬浮生又了一年春莫言虚度渾無補<lb/>
學得先生句法新<lb/>
　　餞王書史<lb/>
<pb n="KR4d0429_WYG_002-33a"/>
攬轡來時柳未烟榴花又見火初然一春人坐氷霜國<lb/>
四野農歌蠶麥天教雨仁風彌歙境屏山練水入唫編<lb/>
明朝馬首東歸去佇看清名到日邊<lb/>
　　初夏旅中五首<lb/>
烏兎雙飛去若梭又逢天氣正清和綠空桑柘蠶成繭<lb/>
青遍田疇犢卧莎好景常供詩料足浮生每歎客愁多<lb/>
家山不是無風月斗粟區區可奈何<lb/>
早起牕前擁弊裘鬢毛蕭散冷颼颼葵榴花發已云夏<lb/>
<pb n="KR4d0429_WYG_002-33b"/>
竹樹風生却似秋驟雨乍晴雙港漲宿雲初斂四山幽<lb/>
客懷頓覺添蕭灑且放唫情出一頭<lb/>
往來蕭寺幾經年時向僧窻聽説禪一事不成空老去<lb/>
三椽聊寓幸安眠詩篇氷雪無蔬氣粥飯韲鹽有道緣<lb/>
欲卜歸期猶未定况聞綠樹有啼鵑<lb/>
唫髭細撚秖堪傷幾度徘徊立夕陽詩不療饑徒著意<lb/>
酒能作病莫持觴此心軒豁出雲月浮世間關逆水航<lb/>
多謝老天憐我在長教窮健又何妨<lb/>
<pb n="KR4d0429_WYG_002-34a"/>
每憶吾廬隠者居天然景物足清娯樹林陰翳鶯求友<lb/>
簾幕深沈燕引雛可釣可耕盤谷序堪詩堪畫輞川圖<lb/>
何當歸去北窻卧能勝羲皇以上無<lb/>
　　竹夫人<lb/>
羞領青奴號由來節操剛有生惟具眼不妬為無腸戀<lb/>
戀言何寂娟娟體自凉棄捐知素分那敢望專房<lb/>
　　餞康侯二首<lb/>
報政三年滿還容借冦麽絲綸來帝幄襦袴藹民謌遺<lb/>
<pb n="KR4d0429_WYG_002-34b"/>
愛棠陰茂留傳錦句多蒼生今有待霖雨早滂沱<lb/>
古歙何多幸民叨撫育恩清聲冠今古浩氣滿乾坤夜<lb/>
月一船載秋風三逕存莫能攀去轍戀戀勸金樽<lb/>
　　新安江上次程南仲韻<lb/>
石闌斜䕶崎嶇逕村酒頻澆磊磈胸好是黃山供望眼<lb/>
白雲分出兩三峯<lb/>
　　次韻凌義山二首<lb/>
自憐老境漸侵尋檢㸃頭顱雪旋深無酒澆愁還獨嘯<lb/>
<pb n="KR4d0429_WYG_002-35a"/>
有時得句但長唫一天月色涵秋意四壁蛬聲惱客心<lb/>
好是夜凉清似水蕭蕭風度古松林<lb/>
眼前詩料底消尋移入蠻牋别淺深無斧鑿痕方造妙<lb/>
超塵俗表始堪吟物情體狀須留意句眼推敲好用心<lb/>
試看咏梅千萬首影香獨數老逋林<lb/>
　　促織用前韻<lb/>
兒童探穴戯搜尋隠跡苔堦深復深見敵有時能勇鬬<lb/>
無情終夜只清吟喚回枕上羇人夢惱碎閨中織婦心<lb/>
<pb n="KR4d0429_WYG_002-35b"/>
莫向當今機局去抛梭絡緯已林林<lb/>
　　水西行散次韻程南仲<lb/>
散步招提去禪房幽更深開經醒俗眼瀹茗洗塵心石<lb/>
罅泉長溜林巔蟬獨吟詩成書雪壁恐或有知音<lb/>
　　次韻黃仲宣九日<lb/>
又逢重九日七載寓僧廬送酒人何在迎風帽自如茰<lb/>
肥含味遠菊瘦著花踈秪麽酬佳節詩成繭紙書<lb/>
　　九日同王月溪訪紫陽有詩次韻<lb/>
<pb n="KR4d0429_WYG_002-36a"/>
西風凄𦂳未成霜拄杖橫拖訪紫陽遶郭溪山千古勝<lb/>
泛杯茰菊一時香鬢邊有雪身還健筆底無塵句不狂<lb/>
佳節直須拚酩酊渾如仙在白雲鄉<lb/>
　　用前韻酬鄭山長<lb/>
短鬢蕭蕭已半霜從教憔悴勝東陽磨穿老硯畫成趣<lb/>
撚㫁唫髭句不香月下行歌閒放逸酒邊起舞發清狂<lb/>
欲過鄭老論心事可惜相逢各異鄉<lb/>
　　用前韻酬項性初<lb/>
<pb n="KR4d0429_WYG_002-36b"/>
連年客裏度星霜過了重陽又一陽籬下正憐叢菊老<lb/>
風前將領早梅香寧同子美吟詩瘦豈效寛饒肆酒狂<lb/>
欲卜歸期猶未定空勞魂夢遶江鄉<lb/>
　　次韻鄭山長九日<lb/>
詩逢佳節應酬忙三斗何妨效汝陽帽任欹斜雙鬢白<lb/>
菊無今古數枝黃龍山景物自消長栗里琴書今在亾<lb/>
往事莫談添感慨醒時也作次公狂<lb/>
　　江天曉望次南仲韻<lb/>
<pb n="KR4d0429_WYG_002-37a"/>
江天向曉緼輕寒霧捲雲收眼界寛鴈起沙頭兵出戍<lb/>
鷺翹柳上雪成團數聲柔櫓船初發一片寒蘆葉半乾<lb/>
無奈滿前詩料富耽唫幾致廢朝餐<lb/>
　　飲歸次南仲韻<lb/>
霜後楓林渾似纈籬邊菊老香初歇昏昏醉夢了時光<lb/>
一任頭顱堆白雪<lb/>
　　次汪菊坡秋深韻<lb/>
秋深天氣肅風緊襲人衣攪夢蛬聲碎驚心鴈陣飛事<lb/>
<pb n="KR4d0429_WYG_002-37b"/>
嗟今日别身愧昔年非欲辦青蓑笠滄浪理釣磯<lb/>
　　寄餞東麓趙賛府之官湖南<lb/>
憶昔鳴騶闖草廬歡然把酒話襟期自從六月袂分後<lb/>
又是重陽節過時江左英賢姑佐邑湖南松竹助哦詩<lb/>
餞違不及空惆悵儻或逢梅寄一枝<lb/>
　　泊浙江東岸次斗山韻<lb/>
渺渺江空闊停㠶首屢回漁家編葦荻蜃氣幻樓臺逸<lb/>
少亭應在鴟夷棹不來一鈎新月上時把篾篷推<lb/>
<pb n="KR4d0429_WYG_002-38a"/>
　　謁和靖先生墓借斗山韻<lb/>
孤山仙塚草菲菲姓字留將後世知遺稿文無封禪事<lb/>
名家梅有影香詩秖慚老子攜琴晩不見蒼頭放鶴時<lb/>
一瓣心香聊敢敬寒泉自掬酹甆巵<lb/>
　　黃盆渡次友人韻<lb/>
到得黃盆九月天呼童弛擔駐征韉迢迢江水天連楚<lb/>
漠漠淮鄉稻滿田酒斾風翻疎柳外漁家網曬夕陽邊<lb/>
買將郭索傾杯處對景詩成恰一篇<lb/>
<pb n="KR4d0429_WYG_002-38b"/>
　　芳溪閒步<lb/>
竹杖芒鞋度斷岡崎嶇小逕遶寒塘野梅照水初含白<lb/>
山菊支霜未委黃對景每畨成感慨把杯幾度放疎狂<lb/>
此生但只安吾分無辱無榮壽且康<lb/>
　　呈許使君二首<hi>道號蒙泉</hi>
河嶽中原地英賢間世生氣雄虹萬丈心淨月三更韓<lb/>
柳文同妙龔黃政共清新安人有分月旦願推評<lb/>
䝉泉清徹底更不著纎塵滕閣曽逢月花屏又遇春采<lb/>
<pb n="KR4d0429_WYG_002-39a"/>
芹尊秀士拔薤抑强民秖恐芝泥召催歸侍紫宸<lb/>
　　張道士山房次程南仲韻<lb/>
丹房蕭灑絶纎埃石逕縈紆闢草萊牕外菓從猿摘去<lb/>
山中芝藉鶴銜回一甌白雪湯輕注三尺青蛇匣不開<lb/>
如許清虚塵世隔明朝再約抱琴來<lb/>
　　謝許侯特顧<lb/>
傳呼門外駭還驚忙著荷衣倒屣迎皁蓋朱幡人從簡<lb/>
雕鞍繡勒馬蹄輕羣中駑頓増髙價爨下桐方有烈聲<lb/>
<pb n="KR4d0429_WYG_002-39b"/>
多謝使君青顧後免教汨没度浮生<lb/>
　　冬夜次南仲韻<lb/>
風號緊緊閉柴門榾柮爐邊了不聞窻外月明誰是主<lb/>
輸渠梅竹自平分<lb/>
　　壽許侯<hi>十月二十九日</hi>
冬孟猶餘一葉蓂中原賢哲此時生星輝南極躔呉分<lb/>
月出東山照歙城耐與寒花香晩節清如冷蘂味和羮<lb/>
童顔鶴髪神仙骨便是崆峒老廣成<lb/>
<pb n="KR4d0429_WYG_002-40a"/>
　　次南仲韻<lb/>
回首明年六十春依然不改古衣巾畫圖蕭灑詩千首<lb/>
心地通明月一輪鐘鼎虚名雖是貴簞瓢陋巷且安貧<lb/>
客來問我平生事寵辱俱無老逸民<lb/>
　　謁秋厓先生方吏部墓借斗山韻<lb/>
厓翁底事姓名香照世文章日月光葭塢留荷啼曉露<lb/>
繭窩埋玉黯斜陽碑刋地記生前撰甃蝕苔痕去後荒<lb/>
一炷爐薫瞻敬罷教人空結九回腸<lb/>
<pb n="KR4d0429_WYG_002-40b"/>
　　次韻塞下曲<lb/>
貂裘氊帽紫驊騮挾彈彎弧架鐵矛飛放歸來天欲暮<lb/>
數聲羌笛起髙樓<lb/>
　　觀中桃花次友人韻<lb/>
琳宫深處小桃紅當日𤣥都事已空今見花開渾似舊<lb/>
不知又隔幾春風<lb/>
　　拙稿呈許侯<lb/>
拙稿攜將謁使君區區那敢冀知聞編成初巻如終巻<lb/>
<pb n="KR4d0429_WYG_002-41a"/>
賦就三分誦七分妄意僣干修月斧刪蕪端藉運風斤<lb/>
一經題品便佳士庶别叢間蕕與薫<lb/>
　　贄林路教<lb/>
千載孤山處士星只將閒逸了平生一聨好句香猶在<lb/>
幾世聞孫聲最清泮水工夫施教雨梅花標格待和羮<lb/>
不知野叟何縁分邂逅城闉幸識荆<lb/>
　　許侯贈詩借韻謝二首<lb/>
揮灑雲烟筆有神衮褒字字燭吾真從今詩畫多増重<lb/>
<pb n="KR4d0429_WYG_002-41b"/>
寒谷頓回天地春<lb/>
政徹宸旒久有聲何消入夢更圖形行看大展經綸手<lb/>
整頓乾坤萬國寧<lb/>
　　初度<hi>丙戍</hi>
行止由來不自如八年初度寓僧廬半生閒逸雲無定<lb/>
兩鬢蕭騷雪尚疎豈願身榮如衞鶴秖慙技拙類黔驢<lb/>
今朝六十從頭起數到稀年更有餘<lb/>
　　借呉直軒韻别黃仲宣<lb/>
<pb n="KR4d0429_WYG_002-42a"/>
世路間關迥不同生涯淡薄硯池中買蓑去伴𤣥真子<lb/>
著句來違黃石公雖慰曉猿兼夜鶴却嗟社燕與秋鴻<lb/>
從今雪月交光夜乗興當思泛短篷<lb/>
　　次呉友梅假山韻<lb/>
石骨嵌巖聳怪形主人對此快詩情若教老筆來模倣<lb/>
盤礴終朝畫不成<lb/>
　　花朝<lb/>
花朝恰了一分春雨雪陰霾占兩旬物態未妍寒瑟縮<lb/>
<pb n="KR4d0429_WYG_002-42b"/>
人生易老事因循洗瓷杯酌浮蛆酒擁地爐燒帶葉薪<lb/>
翻憶昔年成感慨長官出郭劭耕民<lb/>
　　上疎齋盧按察<lb/>
歙境爭先覩使星玉川風致是前生壯懷學富五千巻<lb/>
明月光分十一城吏立寒氷驚號令民沾和氣樂耘耕<lb/>
政聲久徹宸旒聽行看金甌覆姓名<lb/>
　　又<hi>自述</hi>
自憐雙鬢已星星書劍無成老此生願識荆州輕萬户<lb/>
<pb n="KR4d0429_WYG_002-43a"/>
要令和璧重連城敲推風月詩隨興模寫江山筆代耕<lb/>
聞道珠璣囊拍塞願分顆粒振聲名<lb/>
　　詩謁按察疎齋賜賤號二大字賦詩以謝<lb/>
幸披雲霧覩青天盡道山人有宿緣得坐春風纔半日<lb/>
勝居塵世已千年槎枯許到銀河畔葭老容依玉樹邊<lb/>
兩字光芒關不住私心猶敢覓新篇<lb/>
　　病起三首<lb/>
一病已兼旬朝來試整襟眼前驚霧散耳底怪蟬唫檢<lb/>
<pb n="KR4d0429_WYG_002-43b"/>
㸃塵侵硯爬搔雪滿簪春歸渾未省緑樹又成陰<lb/>
彈指歎唫身慳慳滿六旬維摩寧久病孺子豈長貧雖<lb/>
欠詩邊興還存筆底春莫言憔悴損梅瘦越精神<lb/>
病起覺癡聾徐行脚躡空杖能供半力藥已奏全功整<lb/>
頓身仍健優㳺道未窮呼兒滌泓穎拂素貌漁翁<lb/>
　　清明<lb/>
清明又向客中過憶著家山事若何未及掃松徒悵恨<lb/>
偶因得句漫唫哦六旬身世憂懷少九十春光陰雨多<lb/>
<pb n="KR4d0429_WYG_002-44a"/>
對景豈宜虚負却把杯須拚醉顔酡<lb/>
　　㳺水西次呉秋磵韻<lb/>
松陰石逕絶纎埃緩步行春得得來風景一川詩料足<lb/>
樓臺兩岸畫圖開山花亂揷髼鬆鬢村酒頻傾瀲灔杯<lb/>
扶醉歸來天欲莫數聲鼓角又相催<lb/>
　　餞盧按察<lb/>
軺車至日歲將更又趂薫風理去程歴遍山城留好句<lb/>
蘇回民瘼快輿情人言但有官如此世道應無事不平<lb/>
<pb n="KR4d0429_WYG_002-44b"/>
秖恐江東難久駐看看詔趣秉鈞衡<lb/>
　　借虚翁湧金門城望五詩韻以寫幽居之興<lb/>
數竿脩竹半池荷密掩柴門少客過筆底畫能希李郭<lb/>
囊中詩欠似陰何一心夜月炯長在兩鬢秋霜積未多<lb/>
花甲明年重數起幸逢塵世息兵戈<lb/>
半生跡未歴江湖闢地東郊旋剪蕪結屋池邊塵自少<lb/>
蒔梅牕外俗全無偶來啜茗謝良友不肯趨時愧腐儒<lb/>
却笑一寒難措手欲禆短褐拆天呉<lb/>
<pb n="KR4d0429_WYG_002-45a"/>
時光迅速走雙輪忽憶前朝事已陳門外難交騎馬客<lb/>
竹邊惟結話詩人生來豈羨陶朱富老去寧甘原憲貧<lb/>
處世自憐渾不解江山聊助筆頭春<lb/>
細撚唫髭謾賦詩騷人那敢與爭馳傾杯對月風清夜<lb/>
倚杖觀山雲斂時世事安危渾莫問人生得失底須悲<lb/>
何當琢就梅花句付與髙樓畫角吹<lb/>
堂標野趣豈虚傳坐看朝嵐與夕烟支逕縈迂斜傍竹<lb/>
幽池清淺倒涵天少年心付沾泥絮晩景身猶順水船<lb/>
<pb n="KR4d0429_WYG_002-45b"/>
却喜傳家惟老硯麝煤磨盡可曽穿<lb/>
　　避暑次葉教授韻<lb/>
炎天無處滌煩心拂拭蒼苔坐茂林貪撚唫髭搜好句<lb/>
不知日轉已移陰<lb/>
　　感懷二首<lb/>
桂薪玉米轉煎熬口體區區不勝勞今日難謀明日計<lb/>
老年徒羨少年豪皮膚剥落詩方熟鬢髮滄浪畫愈髙<lb/>
自顧一寒成感慨有誰能肯解綈袍<lb/>
<pb n="KR4d0429_WYG_002-46a"/>
長唫抱膝更欷歔較著前時迥不如世事看來巢幕燕<lb/>
人生勘破上竿魚投非所好緣工瑟見匪相知嬾曳裾<lb/>
造物豈應私困我還須水到自成渠<lb/>
　　次金東園農家雜詠八首<lb/>
買酒割雞祠社後踏歌搥鼓閙清明柔桑葉長蠶苗出<lb/>
從此關門禁客行<lb/>
林下欹傾茅草屋門前詰曲竹笆籬數聲清笛知何處<lb/>
牛背斜陽牧䜿吹<lb/>
<pb n="KR4d0429_WYG_002-46b"/>
遲日麗時秧刺水午風暄處麥掀髯一村桃杏紅如錦<lb/>
旋數青銅傍酒帘<lb/>
趂雨足時翻畎畝挿秧遍後便耔耘願天頻把甘霖霔<lb/>
佇看豐年萬頃雲<lb/>
嘗稻翻匙誇白雪腰鎌荷擔刈黃雲逢人謾說空辛苦<lb/>
償債輸官費九分<lb/>
四郊䆉稏髙低熟㡬處連耞澎湃聲婦餉區區無寸暇<lb/>
績麻猶趂月華明<lb/>
<pb n="KR4d0429_WYG_002-47a"/>
戰伐已聞初卸甲耘耔却喜近添丁明年小稔應堪望<lb/>
雪後平疇宿麥青<lb/>
婦作生涯勤杼軸夫營活計在桑田老翁榾柮爐邊坐<lb/>
幼稚簷前負日暄<lb/>
　　次金東園漁家雜詠八首<lb/>
繫纜旋編新箬笠喜晴仍曬舊蓑衣岸飛柳絮河魨上<lb/>
春漲幾添一尺肥<lb/>
篙撐舴艋閒來往手把絲綸自巻舒妻子已諳風露慣<lb/>
<pb n="KR4d0429_WYG_002-47b"/>
篷牕便可當茅廬<lb/>
醉來要把鵬為餌夜後長將月作鈎浮利浮名渾不問<lb/>
數聲欸乃轉船頭<lb/>
經行葦荻沙頭熟出没風濤膽氣麤博得酒歸明月夜<lb/>
呼兒作膾旋批鱸<lb/>
愛𤣥真子吟佳句笑老姜公用直鈎一片水鄉供活計<lb/>
四時風月在扁舟<lb/>
兩岸蘆花飛雪絮一江秋水接銀河平生不結榮華夢<lb/>
<pb n="KR4d0429_WYG_002-48a"/>
只把青蓑當綺羅<lb/>
那有清霜來鬢上畧無閒事上眉頭傍人借問家何處<lb/>
一葉輕舟水面浮<lb/>
風緊岸邊安釣艇雲濃空裏散楊花披蓑頂笠攜魚去<lb/>
遙指前村問酒家<lb/>
　　書懷<lb/>
檢㸃頭顱髪半絲老來剗地費支持技緣冷淡知音寡<lb/>
事每差池賦命奇一暴十寒良可歎三平二滿且隨宜<lb/>
<pb n="KR4d0429_WYG_002-48b"/>
杜門嬾出過從少自錄唐詩旋課兒<lb/>
　　荷花<lb/>
竹邊牕外小池塘青葢亭亭擁靚妝莫把仙娥相比擬<lb/>
合將君子為平章凋時堪供真人艇老去猶充楚客裳<lb/>
幾夜月明風露下輸儂受用許清香<lb/>
　　白蓮<lb/>
橫塘清淺藕花開綽約氷姿絶㸃埃雨過渾疑湯餅試<lb/>
風生却訝玉山頽未經太液承恩去先向東林結社來<lb/>
<pb n="KR4d0429_WYG_002-49a"/>
銓次羣芳須第一妖紅麗紫盡輿臺<lb/>
　　餞趙可齋朝京<lb/>
秋髙秣馬理征鞍琴鶴相隨上帝關已有聲名聞草木<lb/>
又將詩句動夷蠻金鑾未賜金蓮炬玉陛將催玉笋班<lb/>
管取來年三二月定看晝著錦衣還<lb/>
　　寄東麓趙賛府二首<lb/>
佐邑<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>陽綽有聲文章政事冠羣英南牆松想乗閒詠<lb/>
北海樽聞已戒傾横笛倚樓襟度逸攜琴帶鶴宦情輕<lb/>
<pb n="KR4d0429_WYG_002-49b"/>
結知當路交飛剡行看除書下玉京<lb/>
黃花開後驟征鞍再見黃花秋又殘隻字未能通間闊<lb/>
長箋先辱問平安共看明月隔千里獨對西風愧一寒<lb/>
秪有麓翁知我者何時會面話辛酸<lb/>
　　壽許侯<lb/>
星輝南極彩雲邊律轉黃鍾一日前河嶽間生賢太守<lb/>
椿松齊算老神仙心猶秋月燭千里人在春風度兩年<lb/>
秖恐練溪難久駐行看飛詔下堯天<lb/>
<pb n="KR4d0429_WYG_002-50a"/>
　　連日雪次黃仲宣韻二首<lb/>
天遣馮夷剪水飛拏空萬木凍龍癡寒思坡老玉樓句<lb/>
清想劉义氷柱詩謾擁地爐然竹火更垂紙帳當羅帷<lb/>
誰知預作豐年瑞不療貧家眼下飢<lb/>
連朝飛雪滿山城恰負人言雪易晴梅頓添肥香不減<lb/>
竹雖暫屈節還清閉門僵卧嗟寒士煮水烹茶任巨卿<lb/>
但喜遺蝗深入地休誇李愬把呉平<lb/>
　　始生書懷三首<lb/>
<pb n="KR4d0429_WYG_002-50b"/>
連年客裏度生朝自草新詩慰寂寥却喜牕前風景好<lb/>
梅花初放雪初消<lb/>
浮生六十度春秋無辱無榮儘自由但得此身强健在<lb/>
明年花甲又從頭<lb/>
一片閒雲出岫遲詩情畫思老來宜莫言末技渾無用<lb/>
傳入雞林未可知<lb/>
　　次程南仲韻五首<lb/>
老來鶴髮更雞皮計解曽無六出奇耕釣雲烟三寸管<lb/>
<pb n="KR4d0429_WYG_002-51a"/>
剪裁風月幾聨詩逢人多謝開青眼顧我惟慙匪白眉<lb/>
世路近來雖著脚不如退步學聾癡<lb/>
生意牕前草不除翛翛蒼玉自扶疎貧將入骨誰憐我<lb/>
富欲掀天命屬渠學圃頻觀種樹傳杜門幾似絶交書<lb/>
有時間有過從者分席非樵即是漁<lb/>
興來呼酒乏瓷巵自笑醄醄作麽為細誦坡仙前後賦<lb/>
更歌元亮去來辭一心湛徹長如水兩鬢髼鬆半欲絲<lb/>
畢竟不消惆悵得蒼松獨傲歲寒時<lb/>
<pb n="KR4d0429_WYG_002-51b"/>
倒指頭顱六十餘尤堪抱甕灌園蔬生來自得江山趣<lb/>
身後何消竹帛書無事關懷心寂寂有時敲句意徐徐<lb/>
乘閒問柳尋花去緩步安然當小車<lb/>
賸喜壺中别是天誅茆結屋竹梅邊伴人有意一泓硯<lb/>
笑我無緣二頃田半醉半醒知酒聖非空非色悟僧禪<lb/>
門前青嶂渾如畫雲去雲來樹倚巔<lb/>
　<lb/>
　野趣有聲畫巻下<lb/>
</p>
<p>
</p>
  </div>
<div> <lb/>
    <p>
<pb n="KR4d0429_WYG_003-1a"/>
野趣有聲畫䟦<lb/>
野趣楊叔眀舊與倡和閱前作倐十二年矣叔明能畫<lb/>
能詩筆愈益老而鬚髪如漆獨道貌猶未老也豈胸中<lb/>
有所養而然乎其無聲之詩當求米元章張彦逺輩評<lb/>
之其有聲之畫如回溪道中山束溪流窄逕遷眼前景<lb/>
物入詩無田中科斗古文字柳下舂鉏新畫圖巨室儲<lb/>
茶供客販小旗誇酒誘人沽行行不記幾多里回首林<lb/>
端日又晡此可謂五十六字溪山村落圗也起句便能<lb/>
<pb n="KR4d0429_WYG_003-1b"/>
摸寫山徑溪流偪側之勢科斗舂鋤二句生逼江西自<lb/>
是兩幅竒畫儲茶誇酒一聯村落中賈區飲肆在紙上<lb/>
歴歴可數尾句収拾淡靜却少留不盡之意全篇熟而<lb/>
不腐新而不怪詩妙至此非胸中有所飬不能也予老<lb/>
矣不能悉為提掇佳處舉其一足以知其餘焉至元乙<lb/>
酉月良之朔謹書於孚舟亭<lb/>
</p>
<p>
</p>
  </div></body>
</text>\m</TEI>
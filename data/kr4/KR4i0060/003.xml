<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>聲調譜巻三</head> <lb/>
    <p>
<pb n="KR4i0060_WYG_003-1a"/>
欽定四庫全書<lb/>
　聲調譜巻三<lb/>
　　　　　　　　　　　　右贊善趙執信撰<lb/>
　　樂府<lb/>
　　　怨詩行<hi>曹植</hi>
明月照髙樓流光正徘徊上有思愁婦悲嘆有餘哀<hi>一觧</hi>
借問嘆者誰自云蕩子妻夫行踰十載賤妾常獨棲<hi>二觧</hi>
念君過於渴思君劇於飢君作髙山柏妾為濁水泥<hi>三觧</hi>
<pb n="KR4i0060_WYG_003-1b"/>
北風行蕭蕭烈烈入吾耳心中念故人淚墮不能止<hi>四觧</hi>
浮沉各異路㑹合當何諧願作東北風吹我入君懐<hi>五觧</hi>
君懐常不開賤妾當何依恩情中道絶流止任東西<hi>六觧</hi>
我欲竟此曲此曲悲且長今日樂相樂别後莫相忘<hi>七觧</hi>
　樂府惟漢魏中著觧者多盖樂府自三百篇出一觧<lb/>
　猶風雅中一章耳大都不著觧者通為一章意句不<lb/>
　得重複前後綰應森細著觧者詞意循環相生如我<lb/>
　之棄婦詞第二首亦可四句為一觧也<lb/>
<pb n="KR4i0060_WYG_003-2a"/>
　欲知樂府源流非檢郭茂倩樂府不可<lb/>
　　雜言<lb/>
　　　寄杜拾遺<hi>任華</hi>
杜拾遺名甫第二才甚竒任生與君别来已多時何甞<lb/>
一日不相思杜拾遺知不知昨日有人誦得數篇黃絹<lb/>
詞吾怪異竒特借問果然稱是杜二之所為勢攫虎豹<lb/>
氣騰蛟螭滄海無風似鼓蕩華岳平地欲奔馳曺劉俯<lb/>
仰慚大敵沈謝逡廵稱小児昔在帝城中盛名君一个<lb/>
<pb n="KR4i0060_WYG_003-2b"/>
諸人見所作無不心膽破郎官叢裏作狂歌丞相閣中<lb/>
常醉臥前年皇帝歸長安承㤙濶歩青雲端積翠扈遊<lb/>
花匼匝披香寓直月團欒英才特達承天睠公卿無不<lb/>
相欽羡只縁汲黯好直言遂使安仁却為掾如今避地<lb/>
錦城隅幕下英寮毎日相隨提玉壺半醉起舞捋髭鬚<lb/>
乍低乍昻旁若無古人制禮但為防俗士豈得為君設<lb/>
之乎而我不飛不鳴亦何以只待朝廷有知已亦曽讀<lb/>
却無限書拙詩一句两句在人耳如今看之總無益又<lb/>
<pb n="KR4i0060_WYG_003-3a"/>
不能﨑嶇傍朝市且當事耕稼豈得便徒爾南陽葛亮<lb/>
為友朋東山謝安作鄰里閒常把琴弄悶即擕尊起鶯<lb/>
啼二月三月時花放千山萬山裏此時幽曠無人知火<lb/>
急將書凴驛使為報杜拾遺<lb/>
　此詩題上元有雜言二字<lb/>
　雜言所以不列於譜者以其句法即同於五七言古<lb/>
　詩句法也八九十一字句不過因七言古詩擴而充<lb/>
　之亦只在末四字中尋筋節其轉韻䖏與轉韻歌行<lb/>
<pb n="KR4i0060_WYG_003-3b"/>
　同三四字句不拘可以意㑹耳<lb/>
　既無定局字句多寡長短皆任意從何譜之舉一隅<lb/>
　以一隅反可也<lb/>
　　　蜀道難<hi>李白</hi>
噫吁<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>危乎髙哉蜀道之難難於上青天蠶叢及魚鳬<lb/>
開國何茫然爾來四萬八千嵗不與秦塞通人烟西當<lb/>
太白有鳥道可以横絶峨嵋巔地崩山摧壮士死然後<lb/>
天梯石棧相鈎連上有六龍迴日之髙標下有衝波逆<lb/>
<pb n="KR4i0060_WYG_003-4a"/>
折之迴川黃鶴之飛尚不得過猿猱欲渡愁攀援青泥<lb/>
何盤盤百歩九折縈嵒巒捫參厯井仰脅息以手撫膺<lb/>
坐長嘆問君西遊何時還畏途巉巗不可攀但見悲鳥<lb/>
號古木雄飛呼雌遶林間又聞子規啼夜月愁空山蜀<lb/>
道之難難於上青天使人聽此凋朱顔連峰去天不盈<lb/>
尺枯松倒挂倚絶壁飛湍瀑流争喧豗砯崖轉石萬壑<lb/>
雷其險也如此嗟爾逺道之人胡為乎來哉劍閣峥嶸<lb/>
而崔嵬一夫當闗萬夫莫開所守或非親化為狼與豺<lb/>
<pb n="KR4i0060_WYG_003-4b"/>
朝避猛虎夕避長蛇磨牙吮血殺人如麻錦城雖云樂<lb/>
不如蚤還家蜀道之難難於上青天側身西望長咨嗟<lb/>
　青蓮集他作尚多此種實鼻祖也<lb/>
　　柏梁體<lb/>
　　　箜篌引<hi>王昌齡</hi>
盧溪郡南夜泊舟夜聞兩㟁𦍑戎謳其時月黒猿啾啾<lb/>
微雨沾衣令人愁有一遷客登髙樓不言不寐弹箜篌<lb/>
弹作薊門桑葉秋<hi>拗律句</hi>風沙颯颯青塜頭將軍鐵驄汗<lb/>
<pb n="KR4i0060_WYG_003-5a"/>
血流深入匃奴戰未休<hi>律句</hi>黄旗一㸃兵馬収亂殺敵人<lb/>
積如丘瘡病驅來役邉州仍披漠北羔羊裘顔色飢枯<lb/>
掩面羞<hi>律句</hi>眼眶淚滴深兩眸思還本鄉食氂牛欲語不<lb/>
得指咽喉或有強壮能吚嚘意說被他邉将讐<hi>拗律句</hi>五<lb/>
世屬蕃漢主㽞碧毛氊帳河曲遊槖駝五萬部落稠勅<lb/>
賜飛烏金兠鍪為君百戰如過籌静掃隂山無鳥投<hi>律句</hi>
<hi>少拗</hi>家蔵鐵劵特承優<hi>律句</hi>黄金千斤不稱求九族分離作<lb/>
楚囚<hi>律句</hi>深溪寂寞絃苦幽草木悲感聲颼颼僕本東山<lb/>
<pb n="KR4i0060_WYG_003-5b"/>
為國憂<hi>律句</hi>眀光殿前論九疇簏讀兵書盡𡨕搜為君掌<lb/>
上施權謀洞曉山川無與儔<hi>律句少拗</hi>紫宸詔發逺懐柔<hi>律句</hi>
揺筆飛霜如奪鉤<hi>律句少拗</hi>鬼神不得知其由憐愛蒼生比<lb/>
蚍蜉朔河屯兵湏漸抽盡遣降耒拜御溝<hi>律句</hi>便令海内<lb/>
休戈矛何用班超定逺侯<hi>律句</hi>史臣書之得已不<lb/>
　此詩正同陸渾山火句法假借處此詩更同<lb/>
　<lb/>
　聲調譜巻三<lb/>
</p>
<p>
</p>
  </div>
</body>
</text>
</TEI>
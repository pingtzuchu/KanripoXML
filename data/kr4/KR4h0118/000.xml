<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>四六法海</head>
    <p>
<pb n="KR4h0118_WYG_000-1a"/>
欽定四庫全書　　　　　集部八<lb/>
　四六法海　　　　　　　總集類<lb/>
　　提要<lb/>
　　　　<hi>臣</hi>等謹案四六法海十二巻明王志堅編志<lb/>
　　　　堅有讀史商語已著録秦漢以來自李斯諫<lb/>
　　　　逐客書始㸃綴華詞自鄒陽獄中上梁王書<lb/>
　　　　始叠陳故事是駢體之漸萌也符命之作則<lb/>
　　　　封襌書典引問對之文則答賓戲客難駸駸<lb/>
<pb n="KR4h0118_WYG_000-1b"/>
　　　　乎偶句漸多沿及晉宋格律遂成流迨齊梁<lb/>
　　　　體裁大判由質實而趨麗藻莫知其然而然<lb/>
　　　　然實皆源出古文承流遞變猶四言之詩至<lb/>
　　　　漢而為五言至六朝而有對句至唐而遂為<lb/>
　　　　近體面目各别神理不殊其原本風雅則一<lb/>
　　　　也厥後輾轉相沿逐其末而忘其本故周武<lb/>
　　　　帝病其浮靡隋李諤論其佻巧唐韓愈亦齗<lb/>
　　　　齗有古文時文之變降而愈壊一濫于宋人<lb/>
<pb n="KR4h0118_WYG_000-2a"/>
　　　　之啟劄再濫于明人之表判剿襲皮毛轉相<lb/>
　　　　販鬻或塗飾而掩情或堆砌而傷氣或雕鏤<lb/>
　　　　纎巧而傷雅四六遂為作者所詬厲宋姚鉉<lb/>
　　　　撰唐文粹至盡黜儷偶宋祁修新書至全刪<lb/>
　　　　詔令而明之季年豫章之攻雲閒亦以沿溯<lb/>
　　　　六朝相詆豈非作四六者不知與古體同源<lb/>
　　　　愈趨愈下有以啟議者之口乎志堅此編所<lb/>
　　　　録下迄于元而能上溯于魏晉如勅則托始<lb/>
<pb n="KR4h0118_WYG_000-2b"/>
　　　　宋武帝冊文則托始宋公九錫文表則托始<lb/>
　　　　陸機桓温謝靈運書則托始于魏文帝應㻛<lb/>
　　　　應璩陸景薛綜阮籍呂安陸雲習鑿齒序則<lb/>
　　　　托始陸機論則托始謝靈運大抵皆變體之<lb/>
　　　　初儷語散文相兼而用其齊梁以至唐人亦<lb/>
　　　　多敢不甚拘對偶者俾讀者知四六之文運<lb/>
　　　　意遣詞與古文不異于兹體深為有功至於<lb/>
　　　　每篇之末或箋註其本事或考證其異同或<lb/>
<pb n="KR4h0118_WYG_000-3a"/>
　　　　臚列其始末亦皆元元本本語有實徵非明<lb/>
　　　　代選本所可及據其凡例雖為舉業而作實<lb/>
　　　　則四六之源流正變具于是篇矣未可以書<lb/>
　　　　肆刋本忽之也乾隆四十二年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官<hi>臣</hi>陸　費　墀<lb/>
<pb n="KR4h0118_WYG_000-4a"/>
欽定四庫全書　　　　　集部八<lb/>
　四六法海目錄　　　　　總集類<lb/>
　　卷一<lb/>
　　　勅<lb/>
　　　詔<lb/>
　　　冊文<lb/>
　　　赦文<lb/>
　　　制<lb/>
<pb n="KR4h0118_WYG_000-4b"/>
　　　手書<lb/>
　　　徳音<lb/>
　　　令<lb/>
　　　教<lb/>
　　　䇿問<lb/>
　　卷二<lb/>
　　　表上<lb/>
　　卷三<lb/>
<pb n="KR4h0118_WYG_000-5a"/>
　　　表中<lb/>
　　卷四<lb/>
　　　表下<lb/>
　　卷五<lb/>
　　　章<lb/>
　　劄子<lb/>
　　　狀<lb/>
　　　彈事<lb/>
<pb n="KR4h0118_WYG_000-5b"/>
　　　牋<lb/>
　　　啟上<lb/>
　　巻六<lb/>
　　　啟下<lb/>
　　卷七<lb/>
　　　書上<lb/>
　　卷八<lb/>
　　　書下<lb/>
<pb n="KR4h0118_WYG_000-6a"/>
　　　頌<lb/>
　　　移文<lb/>
　　　檄<lb/>
　　卷八<lb/>
　　　露布<lb/>
　　　牒<lb/>
　　　詩文序<lb/>
　　卷十<lb/>
<pb n="KR4h0118_WYG_000-6b"/>
　　　宴集序<lb/>
　　　贈別序<lb/>
　　　城山序<lb/>
　　　記<lb/>
　　　史論<lb/>
　　　論<lb/>
　　卷十一<lb/>
　　　碑文<lb/>
<pb n="KR4h0118_WYG_000-7a"/>
　　　誌銘<lb/>
　　卷十二<lb/>
　　　行狀<lb/>
　　　銘<lb/>
　　　贊<lb/>
　　　七<lb/>
　　　連珠<lb/>
　　　志<lb/>
<pb n="KR4h0118_WYG_000-7b"/>
　　　哀冊文<lb/>
　　　弔祭文<lb/>
　　　判<lb/>
　　　雜著<lb/>
<pb n="KR4h0118_WYG_000-8a"/>
四六法海原序<lb/>
魏晉以来始有四六之文然其體猶未純渡江而後日<lb/>
趨繢藻休文出漸以聲韻約束之至蕭氏兄弟徐庾父<lb/>
子而斯道始盛唐文皇以神武定天下在宥三十餘年<lb/>
而文體一遵陳隋盖時未可變耳永徽中人主優禮詞<lb/>
臣時則有燕許鴻軒崔李豹别而英公一檄竟出自草<lb/>
澤手當時人才何其盛歟至於㳂習既久遂成蹊徑文<lb/>
移批荅賔主談諧輒用耦語此亦天地間不得不變之<lb/>
<pb n="KR4h0118_WYG_000-8b"/>
勢矣然昌黎文初出即裴晉公亦駭而弗許盖習尚之<lb/>
漸人也如此河東之為文則異於是壺子時見杜權糠<lb/>
粃猶為堯舜吾師乎吾師乎宋之四六各有源流譜派<lb/>
袁清容自言能一一辨之今此諸集已不能盡致撮其<lb/>
大要蔵曲折於排蕩之中者眉山也標精理於簡嚴之<lb/>
内者金陵也是皆唐人所未有其他不出兩公範圍然<lb/>
類能自暢其所欲言低昂絢素各成倫理有足喜者大<lb/>
抵四六與詩相似唐以前作者韻動聲中神流象外自<lb/>
<pb n="KR4h0118_WYG_000-9a"/>
宋而後必求議論之工證據之確所以去古漸遠然矩<lb/>
矱森然差可循習至其末流乃有諢語如優俚語如市<lb/>
媚語如倡祝語如巫或彊用硬語或多用助語直用成<lb/>
語而不切疊用冗語而不裁四六至此直是魔罥所當<lb/>
亟為澄汰不留一字者也是編始於乙丑之秋成於丙<lb/>
寅之冬初題曰耦編今年春友人張徳仲加以編輯梓<lb/>
行之仍改為法海法取軌持海喻廣大夫欲泛藻海之<lb/>
波而飭詞壇之法則此編亦嚆矢也哉天啟七年暮春<lb/>
<pb n="KR4h0118_WYG_000-9b"/>
日珠塢山農王志堅題<lb/>
<pb n="KR4h0118_WYG_000-10a"/>
四六法海凡例<lb/>
近来書刻全不讎較豈惟不較又從而妄改焉听然之<lb/>
為聽然捭闔之為押闔操觚家遂沿習不改凡如此類<lb/>
笑端不一又其甚者厭舂容大篇而以意刪之獨不日<lb/>
鶴脛雖長斷之則悲乎是編以文選藝文類聚文苑英<lb/>
華唐文粹宋文鑑文章正宗元文類荆川文編廣續二<lb/>
文選為主而叅之以諸家集及正史野史所載凡一切<lb/>
訛謬相仍之書槩不因襲有所訂正間為别白聊自附<lb/>
<pb n="KR4h0118_WYG_000-10b"/>
於諍友云爾<lb/>
知人論世分眀拈出千古讀書要㫖吾輩讀前人著作<lb/>
于其生平顛末茫然不知當必有夷猶不自快者至文<lb/>
中用語或有所指如貢甫李代桃僵厚之横水眀光之<lb/>
句若不知其繇竟作何理㑹是編于作者略為考究表<lb/>
其梗槩惟一代顯人灼然耳目者不贅及時事與文相<lb/>
關者亦載諸篇末誌傳之文與正史野史異者聊出鄙<lb/>
意折衷之自惟<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>啓多所不詳若夫潤澤以俟君于<lb/>
<pb n="KR4h0118_WYG_000-11a"/>
是編雖自為一書然大抵為舉業而作故入選寧約無<lb/>
濫凡文體題目不甚相遠者但存其尤餘不得不忍情<lb/>
割愛惟是俗學相傳有一種議論謂無用之書不必讀<lb/>
無用之文不必看果爾則腐爛後塲之外皆可束髙閣<lb/>
乎不知今人所規摹之程墨皆從古人陶鑄而出熟讀<lb/>
古人書不知有㡬許程墨在也夫棄阡陌而守囷倉已<lb/>
為愚矣棄囷倉而守釜甑棄釜甑而守殘杯冷炙不亦<lb/>
愚之愚哉凡吾同志當相與力破此惑<lb/>
<pb n="KR4h0118_WYG_000-11b"/>
文章趨尚大抵時運使然質文損益自相乗除非必後<lb/>
人之勝於前人也韓栁不輕王駱歐蘇不輕楊劉豈惟<lb/>
厚道直是虚心讀詩未有劉長卿一句己呼阮籍為老<lb/>
兵則皇甫氏己痛心而嫉之矣或云文人相輕余謂但<lb/>
恐未是文人耳若是文人見得古人真處方將低囘翫<lb/>
味之不暇况敢相輕乎不佞生而少文不敢闌入詞塲<lb/>
然于相輕之習深覺其無味是編務在兼收雖經名家<lb/>
掊擊如所謂元無文者不廢摉採惟應酬濫套之文槩<lb/>
<pb n="KR4h0118_WYG_000-12a"/>
置不錄<lb/>
真氏正宗于宵人著作多不入選或細書附載以示排<lb/>
抑此一段秇林斧鉞凜然不可干矣不佞謭劣固不敢<lb/>
當此任間嘗思惟古之宵人往往胸有武庫筆有湧泉<lb/>
後之自命為正人者試與筆舌相當不知還有愧否夫<lb/>
桑間埒于二南秦誓嗣乎周典政不必斤斤分别而亦<lb/>
何嘗不分别乎不獨此也法車大智同為紙上之塵竒<lb/>
章賛皇並飽箧中之蠧推此類言之因果自為輪旋是<lb/>
<pb n="KR4h0118_WYG_000-12b"/>
非竟在何處此不佞編集微㫖也拈出商之<lb/>
蕭氏文選槩標作者之字真氏正宗則稱號稱諡極為<lb/>
雅馴但年代既遥人數亦雜若用往例則初學之士有<lb/>
杳然不知為何許人者今一槩稱名而考其字號官諡<lb/>
附于篇末惟帝王稍别其稱亦尊尊之體然也<lb/>
騷賦及詩于舉業不甚切用兹槩未入竊自附於闕如<lb/>
之義<lb/>
</p>
<p>
</p>
  </div>
</body>
</text>
</TEI>
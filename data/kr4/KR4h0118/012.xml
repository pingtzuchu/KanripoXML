<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>四六法海巻十二</head>
    <p>
<pb n="KR4h0118_WYG_012-1a"/>
欽定四庫全書<lb/>
　四六法海巻十二　　　　明　王志堅　編<lb/>
　　齊司空栁世隆行狀<hi>沈約</hi>
公稟靈華嶽幼挺珪璋清襟素履發乎齠丱及長風質<lb/>
洞逺儀止祥華動容合矩吐言被律時沈攸之狼據陜<lb/>
西氣陵物上而太祖登庸作宰天歴在躬攸之播封豕<lb/>
之情總全荆之力兕甲十萬鐵馬千羣水陸長騖志窺<lb/>
皇邑公抗威川涘勇略紛紜顯晦有方出没無緒攸之<lb/>
<pb n="KR4h0118_WYG_012-1b"/>
乃反斾亘圍親受矢石増櫓乘埤嚴衝駕雉雲輣俯闞<lb/>
地穴斜通半藏晚食負户晨汲公乃綏衆以武應敵以<lb/>
竒靈峰電曜威策雲舉事切三版之危氣損九天之就<lb/>
殘寇外老逆黨内摧焚舟委甲掬指宵遯公風標秀徹<lb/>
器範𢎞潤茂乎辭彩雅善鼓琴摛純蔡之髙芬纂鐘稽<lb/>
之妙曲雖嬰拂世務而素業無改臨姑蘇而想八桂登<lb/>
衡山而望九疑七紆邦組三臨蕩甸五職瑞扇一司百<lb/>
揆固可以齊衡八凱方駕五臣<lb/>
<pb n="KR4h0118_WYG_012-2a"/>
　栁世隆傳事蹟尚多休文為狀寥寥數語古人紀事<lb/>
　體約乃爾<lb/>
　　淩烟樓銘<hi>宋臨川王建</hi>　<hi>鮑照</hi>
臣聞憑<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>薦響唱微效長垂波鑒景功少致深是以氷<lb/>
臺築乎魏邑鳳閣起於漢京皆所以贊生通志感悅幽<lb/>
情者也伏見所製凌烟樓棲置崇迴延瞰平寂即秀神<lb/>
臯因基地勢東臨呉甸西眺楚闗奔江永㵼鱗嶺相葺<lb/>
重樹窮天通原盡目悲積陳古賞絶舊年誠可以暉曠<lb/>
<pb n="KR4h0118_WYG_012-2b"/>
髙明藻撤逺心矣夫識縁感傾事待言彰匪言匪述綿<lb/>
世罔傳敢作銘曰<lb/>
巖巖崇樓藐藐層隅階基天削户牖雲區瞰江列楹望<lb/>
景延除積清風露合綵烟塗俯窺淮海俛眺荆呉我王<lb/>
結駕藻思神居宜此萬春修靈所扶<lb/>
　　梁安寺刹下銘<hi>劉孝儀</hi>
阿閣峞蘿洞房窈窱似靈光之金扇類景福之銀鋪垂<lb/>
琬琰之文璫飾琅玕之仙寳神童戾止亟連翩於威鳳<lb/>
<pb n="KR4h0118_WYG_012-3a"/>
薩埵來遊屢徘徊於紺馬有識之所䖍仰無著之所招<lb/>
提觀慧樓而下拜望天街而興善辭曰<lb/>
塵沙無始造色無先飛蛾不息縈蠶自纒篋蛇未斷藤<lb/>
鼠方縁苦流長汎愛火恒燃髻珠孰曉懐寳詎宣挺兹<lb/>
靈覺時惟天仙真籍表聖化乳稱權寳刹千道髙蟠四<lb/>
懸鳳樓含月龍臺吐烟紫山翠羽紅水青蓮雪宫月殿<lb/>
晨暉夜圓宵長梵響風逺鐘傳仙衣有拂靈刹無邊<lb/>
　　新刻漏銘<hi>陸倕</hi>
<pb n="KR4h0118_WYG_012-3b"/>
夫自天觀象昬旦之刻未分治歴明時盈縮之度無准<lb/>
挈壺命氏逺哉義用揆景測辰徼宮戒井守以水火分<lb/>
兹日夜而司歴亡官疇人廢業孟陬殄滅攝提無紀衛<lb/>
宏載傳呼之節較而未詳霍融叙分至之差詳而不宻<lb/>
陸機之賦虚握靈珠孫綽之銘空擅崐玉𢎞度遺篇承<lb/>
天垂㫖布在方策無彰器用譬彼春華同夫海棗寜可<lb/>
以軌物字民作範垂訓者乎且今之官漏出自會稽積<lb/>
水違方導流乖則六日無辨五夜不分嵗躔面茂月次<lb/>
<pb n="KR4h0118_WYG_012-4a"/>
姑洗皇帝有天下之五載也樂遷夏諺禮變商俗業類<lb/>
補天功均柱地河海夷晏風雲律呂坐朝晏罷每旦晨<lb/>
興屬傳漏之音聴雞人之響以為星火謬中金水為用<lb/>
時乖啟閉箭異錙銖爰命日官草創新器於是俯察旁<lb/>
羅登臺升庫則于地四參以天一建武遺蠧咸和餘舛<lb/>
金䇶方圓之制飛流吐納之規變律改經一皆懲革天<lb/>
監六年太嵗丁亥朔十六日壬寅漏成進御以考辰正<lb/>
晷測表候陰不謬圭撮無乖黍累又可以較運算之暌<lb/>
<pb n="KR4h0118_WYG_012-4b"/>
合辨分天之邪正察四氣之盈虚課六歴之疎宻永世<lb/>
貽則傳之無窮赫矣煥乎無徳而稱也昔嘉量微物盤<lb/>
盂小器猶其昭徳記功載在銘典况入神之制與造化<lb/>
合符成物之能與坤元等契勲倍楹席事百巾機寜可<lb/>
使多謝曽氷有陋昆吾金字不傳銀書未勒者哉乃詔<lb/>
小臣為其銘曰<lb/>
一暑一寒有明有晦神道無蹟天工罕代乃置挈壺是<lb/>
惟熙載氣均衡石晷正權概世道交喪禮術銷亡遽遷<lb/>
<pb n="KR4h0118_WYG_012-5a"/>
水火爭倒衣裳擊刁舛次聚木乖方爰究爰度時惟我<lb/>
皇方壺外次圓流内襲洪殺殊等髙卑異級靈虬承注<lb/>
陰蟲吐噏倐往忽來鬼出神入微若抽繭逝如激電耳<lb/>
不輟音眼無留盻銅史司刻金徒抱箭履薄非兢臨深<lb/>
罔戰授受靡諐登降弗爽唯精唯一可法可象月不遁<lb/>
來日無藏往分以符契至猶影響合昏暮巻蓂莢晨生<lb/>
尚辨天意猶測地情况我神造通幽洞靈配皇等極為<lb/>
世作程<lb/>
<pb n="KR4h0118_WYG_012-5b"/>
　倕字佐公呉郡呉人讀書一徧必誦于口嘗借人漢<lb/>
　書失五行志四巻暗寫還之略無遺脱任昉為御史<lb/>
　中丞預其讌者殷芸劉溉劉苞劉孺劉顯劉孝綽及<lb/>
　倕號曰龍門之遊雖貴公子孫不得而預也梁武帝<lb/>
　雅愛其才勑撰刻漏銘其文甚美遷太子中書舍人<lb/>
　又詔為石闕銘勑褒美之賜絹三十匹累遷太常卿<lb/>
　　石闕銘<hi>陸倕</hi>
昔在舜格文祖禹至神宗周變商俗湯黜夏政雖革命<lb/>
<pb n="KR4h0118_WYG_012-6a"/>
殊乎因襲揖讓異于干戈而晷緯㝠合天人啟惎克明<lb/>
俊徳大庇生民其揆一也在齊之季昏虐君臨蔑侮五<lb/>
行怠棄三正刑酷然炭暴踰膏柱民怨神怒衆叛親離<lb/>
蹐地無歸瞻烏靡託於是我皇帝拯之乃操斗極把鉤<lb/>
陳翼百神禔萬福龍飛黒水虎步西河雷動風驅天行<lb/>
地止命旅致屯雲之應登壇有降火之祥龜筮協從人<lb/>
祗響附穿胸露頂之豪箕坐椎髻之長莫不援旗請奮<lb/>
執鋭爭先夏首憑固庸岷負阻協彼離心抗兹同徳帝<lb/>
<pb n="KR4h0118_WYG_012-6b"/>
赫斯怒秣馬訓兵嚴鼓未通凶渠泥首𢎞舸連軸巨檻<lb/>
接艫鐵馬千羣朱旗萬里折簡而禽廬九傳檄以下湘<lb/>
羅兵不血刃士無遺鏃樊鄧威懐巴黔底定於是流湯<lb/>
之黨握炭之徒守似籓籬戰同枯朽革車近次師營商<lb/>
牧華夷士女冠葢相望扶老攜幼一旦雲集壺漿塞野<lb/>
簞食盈塗似夏民之附成湯殷士之窺周武安老懐少<lb/>
伐罪弔民農不遷業市無易賈八方入計四隩奉圖羽<lb/>
檄交馳軍書狎至一日二日非止萬機而尊嚴之度不<lb/>
<pb n="KR4h0118_WYG_012-7a"/>
諐于即旅淵黙之容無改于行陣計如投水思若轉規<lb/>
䇿定帷幄謀成几案曽未浹辰獨夫授首乃焚其綺席<lb/>
棄彼寳衣歸璇臺之珠反諸侯之玉指麾而四海隆平<lb/>
下車而天下大定拯兹塗炭救此横流功均天地明竝<lb/>
日月于是仰協三靈俯從億兆受昭華之玉納龍叙之<lb/>
圖類帝禋宗光有神器升中以祀羣望攝袂而朝諸夏<lb/>
布教都畿班政方外謀協上䇿刑從中典南服緩耳西<lb/>
羈反舌劒騎窮廬之國同川共穴之人莫不屈膝交臂<lb/>
<pb n="KR4h0118_WYG_012-7b"/>
厥角稽顙鑿空萬里攘地千都幕南罷鄣河西無警於<lb/>
是治定功成邇安逺肅忘兹鹿駭息此狼顧乃正六樂<lb/>
治五禮改章程創法律置博士之職而著録之生若雲<lb/>
開集雅之館而款闗之學如市興建庠序啟設郊丘一<lb/>
介之才必記無文之典咸秩於是天下學士靡然向風<lb/>
人識廉隅家知禮讓教臻侍子化洽期門區宇乂安方<lb/>
面靜息役休務簡嵗阜民和歴代規模前王典故莫不<lb/>
芟夷翦截允執厥中以為象闕之制其來巳逺春秋設<lb/>
<pb n="KR4h0118_WYG_012-8a"/>
舊章之教經禮垂布憲之文戴記顯游觀之言周史書<lb/>
樹闕之夢北荒明月西極流精海岳黄金河庭紫貝蒼<lb/>
龍𤣥武之制銅雀銕鳳之工或以聴窮省寃或以布治<lb/>
懸法或以表正王居或以光崇帝里晉氏浸弱宋歴威<lb/>
夷禮經舊典寂寥無記鴻規盛烈湮没罕稱乃假天闕<lb/>
於牛頭託逺圖於博望有欺耳目無補憲章乃命審曲<lb/>
之官選明中之士陳圭直臬瞻星揆地興復表門草創<lb/>
華闕於是嵗次天紀月旅太簇皇帝御天下之七載也<lb/>
<pb n="KR4h0118_WYG_012-8b"/>
構兹盛則興此崇麗方且趨以表敬觀而知法物覩雙<lb/>
碣之容人識百重之典作範垂訓赫矣壯乎爰命下臣<lb/>
式銘盤石其辭曰<lb/>
惟帝建國正位辨方周營洛涘漢啟岐梁居因業盛文<lb/>
以化光爰有象闕是惟舊章青葢南洎黄旗東指懸法<lb/>
無聞藏書弗紀大人造物龍徳休否建此百常興兹雙<lb/>
起偉哉偃蹇壯矣巍巍旁映重疊上連翠微布教方顯<lb/>
浹日初輝懸書有附委篋知歸鬱崫重軒穹隆反宇形<lb/>
<pb n="KR4h0118_WYG_012-9a"/>
聳飛棟勢超浮柱色法上圓制模下矩周望原隰俛臨<lb/>
烟雨前賓四㑹却背九房北通二轍南湊五方暑來寒<lb/>
往地乆天長神哉華觀永配無疆<lb/>
　　團扇銘<hi>庾肩吾</hi>
武王𤣥覽造扇于前班生贍博白綺仍傳裁筠比霧裂<lb/>
素輕蟬片月内掩重規外圓炎隆火正石鑠沙煎清逾<lb/>
蘋末瑩等寒泉恩深難恃愛極則遷秋風颯至篋笥長<lb/>
捐勒銘華扇敢薦夏筵<lb/>
<pb n="KR4h0118_WYG_012-9b"/>
　　思舊銘<hi>庾信</hi>
嵗在攝提星居鶉首梁故觀寜侯蕭永卒嗚呼哀哉人<lb/>
之戚也既非金石所移士之悲也寜有春秋之異髙臺<lb/>
已傾稷下有聞琴之泣壯士一去燕南有擊筑之悲項<lb/>
羽之晨起帳中李陵之徘徊岐路韓王孫之質趙楚公<lb/>
子之留秦無假窮秋于時悲矣况復魚飛武庫預有棄<lb/>
甲之徵鳥伏翟泉先見横流之兆星紀呉亡庚辰楚滅<lb/>
紀侯大去鄅子無歸原隰載馳轘轅長别甲裳失矣艅<lb/>
<pb n="KR4h0118_WYG_012-10a"/>
皇棄焉河傾酸棗杞梓與樗櫟俱流海淺蓬萊魚鼈與<lb/>
蛟龍共盡焚香複道詎斂遊魂載酒屬車寜消愁氣芝<lb/>
蘭蕭艾之秋形殊而共瘁羽毛鱗介之怨聲異而俱哀<lb/>
所謂天乎乃曰蒼蒼之氣所謂地乎其實摶摶之土怨<lb/>
之徒也何能感焉彫殘殺翮無所假於風飇零落春枯<lb/>
不足煩於霜露幕府初開賢俊翹首為羈終嵗門人謝<lb/>
焉至於東首告辭西陵長徃山陽車馬望别郊門潁川<lb/>
賓客遙悲惣路稽叔夜之山庭尚多楊栁王子猷之舊<lb/>
<pb n="KR4h0118_WYG_012-10b"/>
徑唯餘竹林王孫葬地方為長樂之宫烈士埋魂即是<lb/>
將軍之墓昔嘗歡宴風月留連追憶平生宛然心目及<lb/>
乎垂翅秦川闗河羈旅降乎悲谷之景實有憂生之情<lb/>
美酒酌焉猶憶建業之水鳴琴在操終思華亭之鶴重<lb/>
為此别嗚呼哀哉麟亡星落月死珠傷瓶罄罍恥芝焚<lb/>
蕙歎所望鍾沈徳水聲出風雲劒没豐城氣存牛斗澘<lb/>
然思舊乃作銘云<lb/>
風雲上慘舟壑潛移駸駸霜露君子先危紀侯大去懐<lb/>
<pb n="KR4h0118_WYG_012-11a"/>
王不返玉樹長埋風流遂逺荀伯舊縣慶封餘邑萬里<lb/>
歸魂脩門詎入墳横武庫山枕盧龍思歸道逺返葬無<lb/>
從徒留送鴈空靡長松平陵之東無復梧桐松聲蕭瑟<lb/>
長起秋風疇昔隆貴提攜語黙託情嵇阮風雲相得有<lb/>
酒如澠終温且克朝陽落鳳大野傷麟佳城鬱鬱流寓<lb/>
於秦山陽相送唯餘故人孀機嫠緯獨鶴孤鸞閨深夜<lb/>
靜風髙月寒生平巳矣懐舊何期匣中絃絶鄰人笛悲<lb/>
昔為幕府今成繐帷<lb/>
<pb n="KR4h0118_WYG_012-11b"/>
　　秦州天水郡麥積崖佛龕銘<hi>庾信</hi>
麥積崖者乃隴底之名山河西之靈岳髙峰尋雲深谷<lb/>
無量方之鷲島迹遁三禪譬彼鶴鳴虚飛六甲鳥道乍<lb/>
窮羊腸或斷雲如鵬翼忽巳垂天樹若桂華翻能拂日<lb/>
是以飛錫遙來英杯逺至疏山鑿洞鬱為浄土拜燈王<lb/>
於石室乃假馭風禮花首於山龕方資控鶴大都督李<lb/>
允信者籍於宿植深悟法門乃於壁之南崖梯雲鑿道<lb/>
奉為亡父造七佛龕似刻浮檀如攻水玉從容滿月照<lb/>
<pb n="KR4h0118_WYG_012-12a"/>
曜青蓮影現須彌香聞忉利如斯塵野還開説法之堂<lb/>
猶彼香山更對安居之刹昔者如來追福有報恩之經<lb/>
菩薩去家有思親之供敢縁斯義乃作銘曰<lb/>
鎮地鬱盤基乾峻極石闗十上銅梁九息百仞崖横千<lb/>
尋松直陰兔假道陽烏迴翼載□疏山穿龕架嶺糺紛<lb/>
星漢迴旋光影壁累經文龕重佛影彫輪月殿刻鏡花<lb/>
堂横鑴石壁闇鑿山梁雷乘法鼓樹積天香嗽泉珉谷<lb/>
吹塵石牀集靈真館藏仙册府芝洞秋房檀林春乳氷<lb/>
<pb n="KR4h0118_WYG_012-12b"/>
谷銀沙山樓石柱異嶺共雲同峰别雨冀城餘俗河西<lb/>
舊風水聲幽咽山勢崆峒法雲常住慧日無窮方欲芥<lb/>
盡不變天宫<lb/>
　　終南山義谷銘<hi>并序</hi>　<hi>庾信</hi>
周保定二年嵗次壬午七月巳巳朔大冡宰晉國公命<lb/>
鑿石開谷下南山之材維公匡濟彞倫𢎞敷庶績燮理<lb/>
餘暇披閲山經以為終南惇物日月虧蔽杶幹栝柏椅<lb/>
桐梓漆年代藴積於何不有乃謀山澤之官兼列衡虞<lb/>
<pb n="KR4h0118_WYG_012-13a"/>
之匠東出藍田則控灞乘滻西連子午則據涇浮渭泒<lb/>
别八溪流分九谷銅梁四柱石闕雙聳青綺春門溝渠<lb/>
交映緑槐秋市舟楫相通蓄之則為屯雲泄之則為行<lb/>
雨青牛文梓白鶴貞松運以冥工崇斯雲屋千櫨抗殿<lb/>
龍首干雲萬傾疎苖蟬鳴再熟川后讓徳山靈景從豈<lb/>
如運石甘泉纔通櫟陽之殿穿渠榖水直繞金墉之城<lb/>
將事未勞為功實重國富人殷方傳千載因功立事敢<lb/>
勒山阿銘曰<lb/>
<pb n="KR4h0118_WYG_012-13b"/>
寥廓上浮崢嶸下鎮立壁千丈峰横萬仞桂月危懸風<lb/>
泉虚韻乘輿嶺阪舉鍤雲根八溪分注九谷通源北涵<lb/>
銅井南浮石門横㵼大河銀繩百堵膠葛九成徘徊千<lb/>
柱桂棟凌波梅梁垂雨疏川奠谷落實摧柯事均刋木<lb/>
功侔鑿河<lb/>
　　藥師如來繡像讚<hi>并序</hi>　<hi>呂温</hi>
藥師如來像者余妻蘭陵蕭氏之所繡也貞元二十年<lb/>
余奉徳宗皇帝之命西使吐蕃辭髙堂而出萬死介單<lb/>
<pb n="KR4h0118_WYG_012-14a"/>
車而馳不測國故遽至戎情猜閉坎險一遇星霜再周<lb/>
夫人盥饋之餘膏鉛不御日亂蓬首坐銷蕣華異域無<lb/>
期良時日晚始怨冬釭之乆而紅芳巳䦨方苦夏景之<lb/>
長而碧樹將落書委塵篋跡淪苔堦漸昧音容孰知存<lb/>
没黷龜不告因夢難徵觸慮成端沿情多緒黄昏望絶<lb/>
見偶語而生疑清旭意新聞疾行而誤喜循環何極刻<lb/>
舟靡尋浩隔理求窅非計得如聞東方有金界極樂藥<lb/>
師大雄散琉璃之寳光照河沙之國土能度羣品出諸<lb/>
<pb n="KR4h0118_WYG_012-14b"/>
幽厄一念必應萬感皆通是用濬發慧根妙求真相斷<lb/>
鳴機躬織之素染懿筐手績之絲盡瘁莊嚴彰施綵繡<lb/>
纒苦心於香縷注精意於針鋒指下而露洗青蓮思盡<lb/>
而雲開白日然後練時潔室華設珍供夕炬傳照晨爐<lb/>
續煙齊獻至誠泣敷懇願遂得慈舟宻濟覺路潛引當<lb/>
道塲發念之日是荒裔來歸之辰幽贊㝠符一何昭焯<lb/>
乃知織迴文之錦無補離憂登望歸之臺空為廢日與<lb/>
夫心諧妙理手結勝因進則有濟度之功退不離清淨<lb/>
<pb n="KR4h0118_WYG_012-15a"/>
為本從長擇善豈同日而言哉余感其志効爰用贊叙<lb/>
雖在妻子亦無媿詞藏諸閨門永以傳信讚曰<lb/>
地萬里兮天一極往無由兮來不得解脱願兮慈悲力<lb/>
五色繡兮黄金飾澄氛昏兮圓相開湛水月兮蓮花臺<lb/>
慈眼睠兮獷心迴死别離兮生歸來海為田兮劫為灰<lb/>
身念念兮無窮哉<lb/>
　貞元末温以侍御史副張薦使吐蕃㑹順宗立薦卒<lb/>
　於虜虜以中國有喪留温不遣温故與王叔文善時<lb/>
<pb n="KR4h0118_WYG_012-15b"/>
　叔文用事與游者皆貴顯温在絶域不得遷元和元<lb/>
　年乃還宗元等皆坐叔文貶温獨免<lb/>
　　七啓<hi>曹植</hi>
昔枚乘作七發傅毅作七激張衡作七辯崔駰作七依<lb/>
辭各美麗予有慕之焉遂作七啓并命王粲作焉𤣥微<lb/>
子隠居大荒之庭飛遯離俗澄神定靈輕禄傲貴與物<lb/>
無營耽虚好静羨此永生獨馳思乎天雲之際無物象<lb/>
而能傾於是鏡機子聞而將往說焉駕超野之駟乘追<lb/>
<pb n="KR4h0118_WYG_012-16a"/>
風之輿經迥漠出幽墟入乎泱漭之野遂届𤣥微子之<lb/>
所居其居也左激水右髙岑背洞壑對芳林冠皮弁被<lb/>
文裘出山岫之潛穴倚峻崖而嬉遊志飄飄焉嶤嶤焉<lb/>
以若狹六合而隘九州若將飛而未逝若舉翼而中流<lb/>
于是鏡機子攀葛藟而登距嵒而立順風而稱曰予聞<lb/>
君子不遯俗而遺名智士不背世而滅勲今吾子棄道<lb/>
藝之華遺仁義之英耗精神乎虚廓廢人事之紀經譬<lb/>
若畫形于無象造響于無聲未之思乎何所規之不通<lb/>
<pb n="KR4h0118_WYG_012-16b"/>
也𤣥微子俯而應之曰嘻有是言乎夫太極之初混沌<lb/>
未分萬物紛錯與道俱隆葢有形必朽有蹟必窮茫茫<lb/>
元氣誰知其終名穢我身位累我躬竊慕古人之所志<lb/>
仰老莊之逺風假靈龜以托喻寜掉尾于塗中<lb/>
鏡機子曰夫辯言之艷能使窮澤生流枯木發榮庶感<lb/>
靈而激神况近在乎人情僕將為君子説游觀之至娯<lb/>
演聲色之妖靡論變化之至妙敷道徳之𢎞麗願聞之<lb/>
乎𤣥微子曰吾子整身倦世探隠拯沈不逺遐路幸見<lb/>
<pb n="KR4h0118_WYG_012-17a"/>
光臨將敬滌耳以聴玉音<lb/>
鏡機子曰芳菰精稗霜蓄露葵𤣥熊素膚肥豢膿肌蟬<lb/>
翼之割剖纎析微累如疊縠離若散雪輕隨飛風刃不<lb/>
轉切山鵽斥鷃珠翠之珍搴芳蓮之巢龜膾西海之飛<lb/>
鱗臛江東之潛鼉臇漢南之鳴鶉糅以芳酸甘和既醇<lb/>
𤣥冥適鹹蓐收調辛紫蘭丹椒施和必節滋味既殊遺<lb/>
芳射越乃有春清縹酒康狄所營應化則變感氣而成<lb/>
彈徵則苦發扣宫則甘生于是盛以翠樽酌以雕觴浮<lb/>
<pb n="KR4h0118_WYG_012-17b"/>
蟻鼎沸酷烈馨香可以和神可以娯腸此餚饌之妙也<lb/>
子能從我而食之乎𤣥微子曰子甘藜藿未暇此食也<lb/>
鏡機子曰步光之劒華藻繁縟飾以文犀雕以翠緑綴<lb/>
以驪龍之珠錯以荆山之玉陸斷犀象未足稱雋隨波<lb/>
截鴻水不漸刃九旒之冕散曜垂文華組之纓從風紛<lb/>
紜佩則結緑懸黎寳之妙微符采照爛流景揚輝黼黻<lb/>
之服紗縠之裳金華之舄動趾遺光繁飾參差微鮮若<lb/>
霜緄佩綢繆或彫或錯薫以幽若流芳肆布雍容閒步<lb/>
<pb n="KR4h0118_WYG_012-18a"/>
周旋馳燿南威為之解顔西施為之巧笑此容飾之妙<lb/>
也子能從我而服之乎𤣥微子曰予好毛褐未暇此服<lb/>
也<lb/>
鏡機子曰馳騁足用蕩思游獵可以娯情僕將為吾子<lb/>
駕雲龍之飛駟節玉輅之繁纓垂宛虹之長緌抗招搖<lb/>
之華旍挿忘歸之矢秉繁弱之弓忽躡景而輕鶩逸奔<lb/>
驥而超遺風于是磎填谷塞榛藪平夷縁山置罝彌野<lb/>
張罘下無漏蹟上無逸飛鳥集獸屯然後㑹圍獠徒雲<lb/>
<pb n="KR4h0118_WYG_012-18b"/>
布武騎霧散丹旗燿野戈殳晧旰曳文狐掩狡兔捎鷫<lb/>
鷞拂振鷺當軌見藉值足遇踐飛軒電逝獸隨輪轉翼<lb/>
不暇張足不及騰動觸飛鋒舉挂輕罾搜林索險探薄<lb/>
窮阻騰山赴壑風厲猋舉機不虚發中必飲羽于是人<lb/>
稠網宻地逼勢脇哮闞之獸張牙奮鬛志在觸突猛氣<lb/>
不慴乃使北宫東郭之儔生抽豹尾分裂貙肩形不抗<lb/>
手骨不隠拳批熊碎掌拉虎摧斑野無毛類林無羽羣<lb/>
積獸如陵飛翮成雲于是駴鐘鳴鼓收旌弛斾頓綱縱<lb/>
<pb n="KR4h0118_WYG_012-19a"/>
網羆獠回邁駿騄齊驤揚鑾飛沬俯倚金較仰撫翠葢<lb/>
雍容暇豫娯志方外此羽獵之妙也子能從我而觀之<lb/>
乎𤣥微子曰予性樂恬靜未暇比觀也<lb/>
鏡機子曰閒宫顯敞雲屋晧旰崇景山之髙塞迎清風<lb/>
而立觀彤軒紫柱文榱華梁綺井含葩金墀玉廂温房<lb/>
則冬服絺綌清室則中夏含霜華閣緑雲飛陛凌虚俯<lb/>
眺流星仰觀八隅升龍攀而不逮眇天際而髙居繁巧<lb/>
神怪變名異形班輸無所措其斧斤離婁為之失睛麗<lb/>
<pb n="KR4h0118_WYG_012-19b"/>
草交植殊品詭類緑葉朱榮熙天曜日素水盈沼叢木<lb/>
成林飛翮凌髙鱗甲隠深于是逍遙暇豫忽若忘歸乃<lb/>
使任子垂釣魏氏發機芳餌沈水輕繳弋飛落翳雲之<lb/>
翔鳥援九淵之靈龜然後採菱花曜水蘋弄蛛蜯戲鮫<lb/>
人諷漢廣之所詠覿游女於水濱燿神景於中沚被輕<lb/>
縠之纎羅道芳烈而靜步抗皓首而清歌歌曰望雲際<lb/>
兮有好仇天路長兮往無由佩蘭蕙兮為誰脩嬿婉絶<lb/>
兮我心愁此宫館之妙也子能從我而居之乎𤣥微子<lb/>
<pb n="KR4h0118_WYG_012-20a"/>
曰予耽嵓穴未暇此居也<lb/>
鏡機子曰既游觀中原逍遙閒宫情放志蕩淫樂未終<lb/>
亦將有才人妙妓遺世越俗揚北里之流聲紹陽阿之<lb/>
妙曲爾乃御文軒臨洞庭琴瑟交揮左篪右笙鐘鼓俱<lb/>
振簫管齊鳴然後姣人乃被文縠之華袿振輕綺之飄<lb/>
颻戴金搖之熠燿揚翠羽之雙翹揮流芳燿飛文歴盤<lb/>
鼓煥繽紛長裾隨風悲歌入雲蹻捷若飛蹈虚逺蹠陵<lb/>
躍超驤蜿蟬揮霍翔爾鴻翥濈然鳬没縱輕體以迅赴<lb/>
<pb n="KR4h0118_WYG_012-20b"/>
景追形而不逮飛聲激塵依威厲響才捷若神形難為<lb/>
象于是為歡未渫白日西頽散樂變飾微步中閨𤣥睂<lb/>
弛兮鉛花落收亂髪兮拂蘭澤形媠服兮揚幽若紅顔<lb/>
宜笑睇盻流光時與吾子攜手同行踐飛除即閒房花<lb/>
燭爛幄幕張動朱唇發清商揚羅袂振華裳九秋之夕<lb/>
為歡未央此聲色之妙也子能從我而遊之乎𤣥微子<lb/>
曰予願清虚未暇及此遊也<lb/>
鏡機子曰予聞君子樂奮節以顯義烈士甘危軀以成<lb/>
<pb n="KR4h0118_WYG_012-21a"/>
仁是以雄俊之徒交黨結倫重氣輕命感分遺身故田<lb/>
光伏劒于北燕公叔畢命于西秦果毅輕斷虎步谷風<lb/>
威慴萬乘華夏稱雄詞未及終而𤣥微子曰善鏡機子<lb/>
曰此乃俠之徒耳未足稱妙也若夫田文無忌之儔乃<lb/>
上古之俊公子也皆飛仁揚義騰躍道藝遊心無方抗<lb/>
志雲際陵轢諸侯驅馳當世揮袂則九野生風慷慨則<lb/>
氣成虹蜺吾子若當此之時能從我而友之乎𤣥微子<lb/>
曰予亮願焉然方于大道有累如何<lb/>
<pb n="KR4h0118_WYG_012-21b"/>
鏡機子曰世有聖宰翼帝霸世同亮乾坤等曜日月𤣥<lb/>
化參神與靈合氣惠澤播于黎苗威靈振乎無外超隆<lb/>
平于殷周踵羲皇而齊泰顯朝惟清王道遐均民望如<lb/>
草我澤如春河濱無洗耳之士喬嶽無巢居之民是以<lb/>
俊乂來仕觀國之光舉不遺材進各異方讚典禮于辟<lb/>
雍講文徳于明堂正流俗之華説綜孔氏之舊章散樂<lb/>
移風國富民康神應體臻屢獲嘉祥故甘露紛而晨降<lb/>
景星宵而舒光觀游龍于神淵聆鳴鳳于髙岡此霸道<lb/>
<pb n="KR4h0118_WYG_012-22a"/>
之至隆而雍熙之盛際然主上猶尚以沈恩之未廣懼<lb/>
聲教之未厲采英竒于仄陋宣皇明于嵓穴此甯子商<lb/>
歌之秋而呂望所以投綸而逝也吾子為太和之民不<lb/>
欲仕陶唐之世乎于是𤣥微子攘袂而興曰偉哉言乎<lb/>
近者吾子所述華淫欲以厲我秪攪予心至聞天下穆<lb/>
清明君蒞國覽盈虚之正義知頑素之迷惑令予廓爾<lb/>
身輕若飛願反初服從子而歸<lb/>
　王聖俞云枚乘七發以要言妙道去病寄趣自不凡<lb/>
<pb n="KR4h0118_WYG_012-22b"/>
　也曹植七啟以其父操秉鈞而為招隠士則其趣浸<lb/>
　下矣繇枚而上之幾于莊列之寓言繇曹而下之即<lb/>
　俳優雜劇不逺矣曹之措語有工絶無匹者而本趣<lb/>
　髙下不侔<lb/>
　容齋隨筆云原頭火燒淨兀兀野雉畏鷹出復没將<lb/>
　軍欲以巧伏人盤馬彎弓惜不發地形漸窄觀者多<lb/>
　雉驚弓滿勁箭加衝人決起百餘尺紅翎白鏃隨傾<lb/>
　斜將軍仰笑軍吏賀五色離披馬前墮此韓昌黎雉<lb/>
<pb n="KR4h0118_WYG_012-23a"/>
　帶箭詩余讀曹子建七啓云人稠網宻地逼勢脅乃<lb/>
　知韓公用意所來處<lb/>
　　七召<hi>昭明太子</hi>
假是先生負兹勁逞狀羣飛之喪侶似獨行之迷逕神<lb/>
忽忽而若忘意衝衝而不定鑒丹緑其無主聞鐘鼓以<lb/>
失聴至乃冬霰積庭空靡人聲春花滿野地無行者圜<lb/>
堵常閉曲突無烟同生芻之暫有共死灰之壹燃篤論<lb/>
公子聞而崛起雖道術之可忘亦切磋之所恥命徒御<lb/>
<pb n="KR4h0118_WYG_012-23b"/>
以絡繹將有事于巖中車煜爚而流水馬泮渙以追風<lb/>
乃踰汗漫入䝉蘢至深潭之澳溟有洞室之穹崇居隠<lb/>
磷而出没望嶔岑而下上竹距石以斜通水韻松以含<lb/>
響地不寒而蕭瑟日無雲而曭朗于是整容投刺屣履<lb/>
排門揚睂就席舉袂而言曰若五秀稟其生靈六情通<lb/>
其愛惡憎共集於鄙老嗜同歸於美樂今足下羣鳥獸<lb/>
以為娯處貧賤而不怍欲擯實於孤介乃貽譏乎隕穫<lb/>
至乃喀喀死于道邊瞀瞀填于溝壑削松筆以畫虎鼓<lb/>
<pb n="KR4h0118_WYG_012-24a"/>
鉛刀而刻鵠身既勞而不見事何感而莫懲欲模名于<lb/>
帶索豈知命于泥繩何異走長衢以避影煎流水以求<lb/>
氷今欲道足下以衛生之秘術怡神之妙道譬之愈疫<lb/>
于寒植同起尸于仙草寜願聞乎先生曰有為之生巳<lb/>
逼無益之慮常勞若見明于礙滯幸求救于肓膏<lb/>
公子曰千門始搆百常洞啟激洛開渠疏山抗陛延袤<lb/>
水陸曠望東西下臨江海上屬雲霓百丈杳冥以飛跨<lb/>
九層鬱律以階梯步三休而更迴塗中宿而方迷雕牆<lb/>
<pb n="KR4h0118_WYG_012-24b"/>
屈曲以交牙網户周流以重積既陰岑而影響亦呌嘯<lb/>
而迴易沙板金鋪紫柱玉舄煒煌熻赩硱磳搏敞圖雲<lb/>
霧之蔽虧狀神仙之來往璧璫自耀珠綴恒響蜉蝣動<lb/>
而晝喧熠燿飛而夜朗既臨下以寥沈亦憑高而泱漭<lb/>
聞疾雷於階陛弄犇星於帷幌亘以曲堂周以洞房北<lb/>
負連闥南注長廊綺疏交映鏤檻相望燕飛蓮井日照<lb/>
杏梁陽鳥騫其將動雲鳳矯而欲翔若乃後沼開源延<lb/>
石崇壤擬崑閬之㠨<graphic n="KR1293" url="https://raw.githubusercontent.com/kanripo/KR-Gaiji/master/images/KR1293.png" mimeType="image/png"/>比滄溟之瀇瀁其中則有桂宮<lb/>
<pb n="KR4h0118_WYG_012-25a"/>
栢寢呉臺柘館複道耿介而連雲阿閣穹隆而仰漢望<lb/>
虬欄之映水見丹鶴之出岸豔草竒色臺樹珍名長生<lb/>
靈壽男華女貞河栁垂葉山榴發英翫竒花之春滿摘<lb/>
甘實于夏成此實宫苑之壯麗豈能從我而為榮先生<lb/>
曰多言反道辯口傷實懼貽弊於蔀家且自安乎容膝<lb/>
公子曰銅瓶玉井金釡桂薪六榖九鼎百葉千珍熊踏<lb/>
虎掌雞跖猩脣䲋魚雨味𤣥犀五肉拾卵鳳巢剖胎豹<lb/>
腹三臠甘口七葅愜目蒸餅十字湯官五熟海椒魯豉<lb/>
<pb n="KR4h0118_WYG_012-25b"/>
河鹽蜀薑劑水火而調和糅蘇蔱以芬芳崖脯追復而<lb/>
不盡瀆魚稍割其無傷黿羮流歠蚳醬先甞鱠温湖之<lb/>
美蚶切丙穴之嘉魴落俎霞散逐刃飛揚輕同曳蠒白<lb/>
似飛霜蔗有盈丈之名桃表兼金之實杏積魏國之貢<lb/>
菱為鉅野所出衡曲黃梨汶垂蒼栗隴西白榛湘南朱<lb/>
橘荔枝沙棠蒲萄石蜜𤓰稱素腕之美棗有細腰之質<lb/>
竝抗吻以除煩亦咀牙而消疾於是三雅陳席百味開<lb/>
印玉機星稀蘭英縹潤既夷志於坎壈亦懐忘於鄙恡<lb/>
<pb n="KR4h0118_WYG_012-26a"/>
此葢滋旨之極珍豈能從予而共進先生曰不貴媮食<lb/>
寜甘醇酒既深悟於腐腸豈自迷於爽口<lb/>
公子曰秦氏獨立燕姝絶世如短如長不穠不細信耳<lb/>
目之妖冶乃古今之佳麗妍姿豔逸淑性閑華效施顰<lb/>
於宋里經墮馬於梁家折纎腰以微步呈皓腕乎輕紗<lb/>
臨池正領拂鏡看花觀堵墻以䬃沓傾城國以諠譁墨<lb/>
欲歸而抽軫惠將返而迴車至迺鄭衛繁聲抑揚絶調<lb/>
足使風雲變動性靈召感擊哀響則春臺之人悵焉而<lb/>
<pb n="KR4h0118_WYG_012-26b"/>
雪泣起歡情則崩城之婦嫣然而微笑嶰谷調鳳之竹<lb/>
龍門獨鵠之柯緑珠絳樹宋子韓娥青春婉娩上客經<lb/>
過開洞房以命賞召才人而合宴舉輕幔以徐來隔珠<lb/>
簾而可見牀披珍象簟展羅薦聴促柱之方調聞簧聲<lb/>
之始囀步想象以頓足腕蹣連而拂面托斜視於遺簪<lb/>
寄含情而舉扇俄而夕鳥東返落日西懸綺霞映水蛾<lb/>
月升天解鴛鴦之繡被拂距<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>之長氊燭羽幃而動爛<lb/>
薫蕙帳而微煙願横施以自昵脱斜領於君前此乃聲<lb/>
<pb n="KR4h0118_WYG_012-27a"/>
色之妖蕩將不從我而留連先生曰淫聲非篤論之㫖<lb/>
麗色本余情所棄伐國不問仁人此言從何而至<lb/>
公子曰嵗晚農休時閒務隙山火巳燎野霜初白聊效<lb/>
殺於秋冬乃從禽於草澤蜀地五丁齊國二子氣動山<lb/>
漂汗揮雨起渥洼流赬蘭池照血躡飛影於未形赴犇<lb/>
星於欲滅革車隠隠轂騎闐闐鼓譟諠而振地烝徒駭<lb/>
而括天割玉之刀飲石之箭罝羅布其一目罟網周及<lb/>
三面犬號驤螭鷹名奔電暫離巳合忽隠仍見赴迥超<lb/>
<pb n="KR4h0118_WYG_012-27b"/>
危衝林跋援草隨足起山從眼轉跨躡罔澗電舉陵阪<lb/>
鳥不及飛獸不遑伏既前轥而後赴亦左排而右蹴蹠<lb/>
實駭而自救騰虚亂而相撲視灑血之丹地見飛毛之<lb/>
暗目傍窮刼剞勢極搜求文皮坐裂膬尾生抽手羈鐵<lb/>
頂足披銅頭象折牙而陵遽貊拉齒而夷由擒髙樓之<lb/>
度索走大樹之神牛雁聞弦而跕墮猨抱木而啾啁笑<lb/>
楚王之雲夢恥漢帝之中流此武材之矯猛豈能從我<lb/>
而畋遊先生曰馳騁傷仁好殺非勇幸廣内之豐樂何<lb/>
<pb n="KR4h0118_WYG_012-28a"/>
禽荒之足重<lb/>
公子曰踆鳥始照宫槐遽而欲舒顧兔纔滿庭英紛而<lb/>
就落譬光影於飛浮比生靈於栖託擾擾摩肩轔轔方<lb/>
駕立怵迫於毁譽獨殷勤於用舍嗟向有而今無歎後<lb/>
榮而稱謝清歌雅舞暫同於夢寐廣厦髙堂俄成於幻<lb/>
化若夫洗精服食慕道遊僊尋玉塵於萬里守金竈於<lb/>
千年三尸可度九轉難傳飛騰水陸咀嚼靈𤣥若乃壁<lb/>
上真辭枕中秘要彈壓神鬼吐納靈妙既變醜以成妍<lb/>
<pb n="KR4h0118_WYG_012-28b"/>
亦反老而為少虬駕夭矯而出没霓裳颯沓而容與接<lb/>
鵠馭於後乘追鳳簫於前侶雨散漫以霑服雲霏微而<lb/>
襲宇瞰芝闕以窈窕見玉臺之相拒葢排烟而漸滅旌<lb/>
拖風而未舉值解佩於江濱逢弄珠於漢渚薄遊𤣥圃<lb/>
弭節太華列神童於羽帳侍玉女於僊車澗採兮危實<lb/>
苑拔兮迴花聴弱水之晨浪望昆山之夕霞窮北辰而<lb/>
比壽指中嶽以為家此神僊之恍惚豈從我而觸邪先<lb/>
生曰捕影之言莫測繫風之論難盡未嘗留意於死生<lb/>
<pb n="KR4h0118_WYG_012-29a"/>
豈稍論於椿菌<lb/>
公子曰洙泗遺文鄒魯餘烈其道未逺其風不絶方領<lb/>
圓冠金口木舌談章句之逺旨搆紛綸之雅説陳五禮<lb/>
明六詩貫穿微妙辨析毫釐既待問以重席亦覃思而<lb/>
下幃醖藉愷悌和樂緝熙生徒肅肅賓友師師竝接袵<lb/>
以聞道俱援手而受辭心絶内戰事無外慾横經者比<lb/>
肩擁箒者繼足醜申韓之法令陋桓文之風俗六郡湊<lb/>
其衣冠五陵窮其軌躅信斯文其若水實斯人之如玉<lb/>
<pb n="KR4h0118_WYG_012-29b"/>
若夫珠璣産於蚌蛤珪璧出於山淵未有玉不瑩而為<lb/>
寳人無學而稱賢葢持身之管籥進徳之舟船響如鐘<lb/>
而待叩明似鏡而常懸此見重於經術寜降志於吾賢<lb/>
先生曰誠此言之甚美比斯道之為曠恥見嘲於腐儒<lb/>
豈求珍於席上<lb/>
公子曰我大梁之啟基方邃古而無匹先天定始比殷<lb/>
周而餘裕揖讓受終考唐虞而不失道徳有序憲章咸<lb/>
秩六府孔脩百司盡畢搜求儒雅招拾遺逸旰食思治<lb/>
<pb n="KR4h0118_WYG_012-30a"/>
雖聞之於昔談昧旦臨朝乃見之乎兹日蕩蕩薫風泱<lb/>
泱大興道含𢎞而廣被澤汪濊而傍闡採輿人之片言<lb/>
納匹夫之小善事在微而畢照然無幽而不顯若夫下<lb/>
車布徳伐罪弔民風無偃稼雨不破塵覩勝殘於朞月<lb/>
見成俗於浹辰含羣生兮如海養萬類其猶春鄉無豖<lb/>
食之禄野靡狼顧之民樵者目金而知恥耕夫讓畔以<lb/>
成仁何大庭之足競豈栗陸之能鄰璧水道庠序之風<lb/>
石渠啟珪璋之盛竒士輻輳而騁足異人間出而效命<lb/>
<pb n="KR4h0118_WYG_012-30b"/>
大小之獄無寃民翾飛之動無天性故能睦之以九世<lb/>
齊之以七政坦坦恢恢巍巍赫赫政徳洽於霜風教義<lb/>
窮於足迹望雲氣而款關候海水而重譯所謂府不輟<lb/>
貢史無虚帛天瑞磊珂而相尋地符氛氲而不少收六<lb/>
穗於征賦翫九莖於池沼三足應感而來儀一角知時<lb/>
而自擾映景星於初月聆鳳音於將曉若乃亭毒不疵<lb/>
合天地而竝施陶鈞日月與造化而齊功故非言辭之<lb/>
可具盡筆札之所能窮懐真獨往之夫犇走而從事滅<lb/>
<pb n="KR4h0118_WYG_012-31a"/>
迹藏名之士顛倒而向風二漢有同於兒戲魏晉無礙<lb/>
於胸中言未畢先生攝衣而起曰子前所説似玉巵之<lb/>
無當徒費辭而難領譬由背日而視秋毫却行而求鄢<lb/>
郢一聞皇王之盛則豁然神悟而理攄志無時而可巻<lb/>
邦有道而宜舒敢以殘智請從後車<lb/>
　　演連珠<hi>二十二首</hi>　<hi>陸機</hi>
臣聞任重於力才盡則困用廣其器應博則凶是以物<lb/>
勝權而衡殆形過鏡則照窮故明主程才以效業貞臣<lb/>
<pb n="KR4h0118_WYG_012-31b"/>
底力而辭豐<lb/>
臣聞世之所遺未為非寳主之所珍不必適治是以俊<lb/>
乂之藪希䝉翹車之招金碧之巖必辱鳳舉之使<lb/>
臣聞靈輝朝覯稱物納照時風夕灑程形賦音是以至<lb/>
道之行萬類取足於世大化既洽百姓無匱於心<lb/>
臣聞鑒之積也無厚而照有重淵之深目之察也有畔<lb/>
而眂周天壤之際何則應事以精不以形造物以神不<lb/>
以器是以萬邦凱樂非悅鐘鼓之娯天下歸仁非感玉<lb/>
<pb n="KR4h0118_WYG_012-32a"/>
帛之惠<lb/>
臣聞積實雖微必動於物崇虚雖廣不能移心是以都<lb/>
人冶容不悦西施之影乘馬班如不輟泰山之陰<lb/>
臣聞智周通塞不為時窮才經夷險不為世屈是以陵<lb/>
飈之羽不求反風曜夜之目不思倒日<lb/>
臣聞利眼臨雲不能垂照朗璞蒙垢不能吐輝是以明<lb/>
哲之君時有蔽壅之累俊乂之臣屢抱後時之悲<lb/>
臣聞覽影偶質不能解獨指跡慕逺無救於遲是以循<lb/>
<pb n="KR4h0118_WYG_012-32b"/>
虚器者非應物之具翫空言者非致治之機<lb/>
臣聞鑽燧吐火以續暘谷之晷揮翮生風而繼飛亷之<lb/>
功是以物有微而毗著事有瑣而助洪<lb/>
臣聞春風朝煦蕭艾蒙其温秋霜宵墜芝蕙被其凉是<lb/>
故威以齊物為肅徳以普濟為𢎞<lb/>
臣聞出乎身者非假物所隆牽乎時者非克巳所朂是<lb/>
以利盡萬物不能叡童昏之心徳表生民不能救棲遑<lb/>
之辱<lb/>
<pb n="KR4h0118_WYG_012-33a"/>
臣聞傾耳求音眡優聴苦澄心徇物形逸神勞是以天<lb/>
殊其數雖同方不能分其慼理塞其通則竝質不能共<lb/>
其休<lb/>
臣聞遁世之士非受匏瓜之性幽居之女非無懐春之<lb/>
情是以名勝欲故偶影之操矜窮愈達故凌霄之節厲<lb/>
臣聞飛轡西頓則離朱與矇瞍收察懸景東秀則夜光<lb/>
與珷玞匿耀是以才換世則俱困功偶時而竝劭<lb/>
臣聞示應於近逺有可察託驗於顯微或可包是以寸<lb/>
<pb n="KR4h0118_WYG_012-33b"/>
管下傃天地不能以氣欺尺表逆立日月不能以形逃<lb/>
臣聞絃有常音故曲終則改鏡無畜影故觸形則照是<lb/>
以虚巳應物必究千變之容挾情適事不觀萬殊之妙<lb/>
臣聞放身而居體逸則安肆口而食屬厭則充是以王<lb/>
鮪登俎不假吞波之魚蘭膏停室不思銜燭之龍<lb/>
臣聞達之所服貴有或遺窮之所接賤而必尋是以江<lb/>
漢之君悲其墜屨少原之婦哭其亡簪<lb/>
臣聞觸非其類雖疾弗應感以其方雖微則順是以商<lb/>
<pb n="KR4h0118_WYG_012-34a"/>
飈漂山不興盈尺之雲谷氣乘條必降彌天之潤故闇<lb/>
於治者唱繁而和寡審乎物者力約而功峻<lb/>
臣聞煙出於火非火之和情生於性非性之適故火壯<lb/>
則煙微性克則情約是以殷墟有感物之悲周京無佇<lb/>
立之迹<lb/>
臣聞適物之技俯仰異用應事之器通塞易任是以鳥<lb/>
棲雲而繳飛魚藏淵而網沈賁鼓宻而含響朗笛疎而<lb/>
吐音<lb/>
<pb n="KR4h0118_WYG_012-34b"/>
臣聞虐暑薫天不減堅氷之寒涸陰凝地無累陵火之<lb/>
熱是以吞縱之彊不能反蹈海之志漂櫓之威不能降<lb/>
西山之節<lb/>
臣聞理之所開力所常達數之所塞威有必窮是以烈<lb/>
火流金不能焚景沈寒凝海不能結風<lb/>
臣聞足於性者天損不能入貞於期者時累不能淫是<lb/>
以迅風陵雨不謬晨禽之察勁陰殺節不凋寒木之心<lb/>
　　為人作連珠<hi>二首</hi>　<hi>劉孝儀</hi>
<pb n="KR4h0118_WYG_012-35a"/>
妾聞洛妃髙髻不資於草澤𤣥妻長髪無藉於金鈿故<lb/>
雲名由於自美蟬稱得於天然是以梁妻獨其妖豔衛<lb/>
姬專其可憐<lb/>
妾聞芳性染情雖欲忘而不歇薫芬動慮事逾乆而更<lb/>
思是以津亭掩馥秪結秦婦之恨爵臺餘妬追生魏妾<lb/>
之悲<lb/>
　　擬連珠<hi>二十四首</hi>　<hi>庾信</hi>
葢聞邯郸巳危徒思馬服薊城去矣空用荆軻是以竹<lb/>
<pb n="KR4h0118_WYG_012-35b"/>
杖扶危不能正武擔之石蘆灰縮水不能救宣房之河<lb/>
葢聞穴蟻衝泉未知逺慮𤣥禽巢幕何能支乆是以大<lb/>
厦既焚不可灑之以淚長河一決不可障之以手<lb/>
葢聞謀猷是習權變須長時増齊竈或卧燕牆是以井<lb/>
陘之兵如鴻毛之遇火長平之卒若秋草之中霜<lb/>
葢聞彼黍離離大夫有喪亂之感麥秀漸漸君子有去<lb/>
國之悲是以建章低昻不得猶瞻灞㟁徳陽淪没非復<lb/>
能臨偃師<lb/>
<pb n="KR4h0118_WYG_012-36a"/>
葢聞市朝遷貿山川悠逺是以狐兔所處由來建始之<lb/>
宫荆棘參天昔日長洲之苑<lb/>
葢聞天方薦瘥喪亂𢎞多空思説劒徒聞枕戈是以劉<lb/>
琨之英略莫知自免祖逖之慷慨裁能渡河<lb/>
葢聞穀林長逺蒼梧不從惟桐惟葛無樹無封是以隋<lb/>
珠日月無益驪山之火雀臺絃管空望西陵之松<lb/>
葢聞死别長城生離函谷遼東寡婦之悲代郡孀妻之<lb/>
哭是以流慟所感還崩杞梁之城灑淚所沾終變湘陵<lb/>
<pb n="KR4h0118_WYG_012-36b"/>
之竹<lb/>
葢聞三世用兵既非貽厥陰謀累葉必以凶終是以李<lb/>
郡尉之風霜上蘭山而箭盡陸平原之意氣登河橋而<lb/>
路窮<lb/>
葢聞營魂不反燐火宵飛時遭獵夜之兵或斃空亭之<lb/>
鬼是以射聲營之風雨時有寃魂廣莫郡之陰寒偏多<lb/>
夜哭<lb/>
葢聞江黄戎馬之徼鄢郢風飈之格乍有去而不歸或<lb/>
<pb n="KR4h0118_WYG_012-37a"/>
無期而逺客是以章華之下必有思子之臺雲夢之傍<lb/>
應多望夫之石<lb/>
葢聞無怨生離恩情中絶空思出水之蓮無復迴風之<lb/>
雪是以樓中對酒而緑珠前去帳裏悲歌而虞姬永别<lb/>
葢聞嚴霜之零無所不肅長林之斃無所不標是以楚<lb/>
塹既填游魚無託呉宫巳火歸燕何巢<lb/>
葢聞性靈屈折鬱抑不揚乍感無情或傷非類是以嗟<lb/>
怨之水特結憤泉感哀之雲偏含愁氣<lb/>
<pb n="KR4h0118_WYG_012-37b"/>
葢聞遷移白羽流徙房陵離家拆里悽恨撫膺是以呉<lb/>
起之去西河澘然出涕荆軻之别燕市悲不自勝<lb/>
葢聞廉將軍之客館翟廷尉之髙門盈虚倐忽貴賤何<lb/>
論是以平生故人灌夫不去門下賓客任安獨存<lb/>
葢聞執珪事楚博士留秦晉陽思歸之客臨淄羈旅之<lb/>
臣是以親友㑹同不妨懐撫悽愴山河離異不妨風月<lb/>
闗人<lb/>
葢聞五十之年壯情乆歇憂能傷人故其衰矣是以譬<lb/>
<pb n="KR4h0118_WYG_012-38a"/>
之交讓實半死而言生如彼梧桐雖殘生而猶死<lb/>
葢聞秋之為氣惆悵自憐耿恭之悲疎勒班超之念酒<lb/>
泉是以韓非客秦避讒無路信陵在趙思歸有年<lb/>
葢聞居蘭處庖在其所習白羽素絲隨其所染是以金<lb/>
性雖質處劒即凶水徳雖平經風即險<lb/>
葢聞豫章七年斃於豐草芳蘭九畹淪於幽谷是以欲<lb/>
求其真晉陽有自埋之蒿若賞其聲呉亭有巳枯之竹<lb/>
葢聞巻葹不死誰必有心甘蕉自長故知無節是以螺<lb/>
<pb n="KR4h0118_WYG_012-38b"/>
蚌得路恐異驪淵雀䑕同歸應非丹穴<lb/>
葢聞北邙之髙魏君不能削穀洛之鬬周王不能改是<lb/>
以愚公何徳遂荷鍤而移山精衛何禽欲銜石而塞海<lb/>
葢聞磨礪脣吻脂膏齒牙臨風扇毒向影吹沙是以敬<lb/>
而逺之豺有五子吁可畏也鬼有一車<lb/>
　　連珠<hi>二首</hi>　<hi>呉均</hi>
葢聞豔麗居身而以蛾睂入妬貞華炤物而以絶等見<lb/>
猜是以班姬辭寵非無妖冶之色揚子寂寞豈乏炫曜<lb/>
<pb n="KR4h0118_WYG_012-39a"/>
之才<lb/>
葢聞義夫投節不必識君烈士赴危豈期要利是以墨<lb/>
子縈帶不蒙肉食之謀申胥泣血非有執珪之位<lb/>
　　東陽金華山栖志<hi>劉峻</hi>
夫鳥居山上層巢木末魚潛淵下窟穴泥沙豈好異哉<lb/>
葢性自然也故有忽白璧而樂垂綸負玉鼎而要卿相<lb/>
行藏紛糾顯晦蹐駁無異火炎水流圓動方息斯則廟<lb/>
堂之與江海蓬户之與金閨竝然其所然悦其所悦烏<lb/>
<pb n="KR4h0118_WYG_012-39b"/>
足毛羽瘡痏於其間哉予生自原野善畏難狎心駭雲<lb/>
臺朱屋望絶髙葢青組且霑濡霧露彌願閒逸每思濯<lb/>
青瀨息椒丘寤寐永懐其來尚矣蚓專噬壤民欲天從<lb/>
爰洎二毛得居巖穴所居東陽郡金華山東陽實㑹稽<lb/>
西部是生竹箭山川秀麗臯澤坱鬱若其羣峰疊起則<lb/>
接漢連霞喬木布濩則春青冬緑迴溪映流則十仞洞<lb/>
底膚寸雲合必千里雨散信卓犖爽塏神居奥宅是以<lb/>
帝鴻遊斯鑄鼎雨師寄此乘煙故澗勒赤松之名山貽<lb/>
<pb n="KR4h0118_WYG_012-40a"/>
縉雲之號近代江治中奮迅泥滓主徵士髙拔風塵龍<lb/>
盤鳳栖咸萃兹地良由碧湍素石可致幽人者哉金華<lb/>
山古馬鞍山也藴靈藏聖列名仙牒左元放稱此山云<lb/>
可免洪水五兵可合神丹九轉金華之首有紫巖山山<lb/>
色紅紫因此為稱靡迤陂陀下屬深渚巑岏嶾嶙上虧<lb/>
日月登自山麓漸髙漸峻壟路迫隘魚貫而陞路側有<lb/>
絶澗閘閜庨豁俯窺木杪焦原石邑匪獨危懸至山將<lb/>
半便有廣澤大川臯陸隠賑予之葺字實在斯焉所居<lb/>
<pb n="KR4h0118_WYG_012-40b"/>
三面皆迴山周繞有象郛郭前則平野蕭條目極通望<lb/>
東西帶二澗四時飛流泉清瀾微霔滴瀝生響廻波跳<lb/>
沫汹涌成音竝漕瀆通引交渠綺錯懸溜㵼於軒甍激<lb/>
湍迴於階砌供帳無綆汲盥漱息瓶盆楓櫨椅櫪之樹<lb/>
梓栢桂樟之木分形異色千族萬種結朱實包緑裹杌<lb/>
白蔕抽紫莖橚矗苯䔿捎風鳴籟垂條櫩户布葉房櫳<lb/>
中谷澗濱華蕋攢列至於青春緩謝萍生泉動則有都<lb/>
梁含馥懐香送芬長樂負霜宜男泫露芙蕖紅花照水<lb/>
<pb n="KR4h0118_WYG_012-41a"/>
皋蘇縹葉從風憑軒永眺蠲憂忘疾丘阿陵曲衆藥灌<lb/>
叢地髓抗莖山筋抽節金鹽重於素璧玉豉貴於明珠<lb/>
可以養性消疴還年駐色不藉崔文黄散勿用負局紫<lb/>
丸翺翺羣鳳風胎雨鷇緑翼紅毛素纓翠鬛肅肅毛羽<lb/>
關關好音皆馴狎園池旅食雞鶩若迺䲰日伺晨響類<lb/>
鐘鼓鳴蚿侯曙聲像琴瑟𤣥猨薄霧清囀飛㹳乘煙咏<lb/>
吟嘈囋嘹亮悅心娯耳諒所以跨躡管籥韜軼笙簧宅<lb/>
東起招提寺背巖面壑層軒引景邃宇臨崖博敞閒虚<lb/>
<pb n="KR4h0118_WYG_012-41b"/>
納祥生白左瞻右睇仁智所居故碩徳名僧振錫雲萃<lb/>
調心七覺詆訶五塵郁列戒香浴滋定水至於薫鑪夜<lb/>
爇法鼓旦聞予則跕躧摳衣躬行頂禮詢道哲人欽和<lb/>
至教每聞此河紛梗彼㟁永寂熙熙然若登春臺而出<lb/>
宇宙唯善是樂豈伊徒言寺東南有道觀亭亭崖側下<lb/>
望雲雨蕙樓菌榭隠映林篁飛觀列軒<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏煙霧日止<lb/>
却粒之氓嵗集神仙之客餌星髓吸流霞將乃雲衣霓<lb/>
裳乘龍馭鶴觀下有石井聳跱中澗雕琢刻削頗類人<lb/>
<pb n="KR4h0118_WYG_012-42a"/>
工躍流<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>㵼漭涌泱咽電擊雷吼駭目驚魂寺觀之前<lb/>
皆植脩竹檀欒蕭瑟被陵縁阜外則良田區畛通接山<lb/>
泉膏液鬱潤肥腴鄭白決漳莫之能擬致紅粟流溢鳬<lb/>
雁充厭春鼈旨膳碧雞冬蕈味珍霜鵽縠巾取於丘嶺<lb/>
裋褐出自中園寒蔣逼側於池湖菅蒯駢填於原隰養<lb/>
給之資生生所用無不阜實蕃籬充牣崖巘嵗始年季<lb/>
農隙時閒濁醪初䍤醥清新熟則田家野老提壺共至<lb/>
班荆林下陳罇置酌酒酣耳熱屢舞諠呶晟論箱庾髙<lb/>
<pb n="KR4h0118_WYG_012-42b"/>
談榖稼嗢噱謳歌舉杯相抗人生樂耳此歡豈訾若夫<lb/>
蠶而衣耕而食日出而作日入而息晚食當肉無事為<lb/>
貴不求於世不忤於物莫辨榮辱匪知毁譽浩蕩天地<lb/>
之間心無怵惕之警豈與稽生齒劒楊子墜閣較其優<lb/>
劣者哉<lb/>
　　唐憲宗章武皇帝哀册文<hi>令狐楚</hi>
維元和十五年嵗次庚子正月甲戍朔二十七日庚子<lb/>
移殯於大内太極殿之西階粤五月十五日庚申遷座<lb/>
<pb n="KR4h0118_WYG_012-43a"/>
於景陵禮也玉衡南指金波西落皓雪集其麻衣素雲<lb/>
褰其綃幕栁宫龍動竹池魚躍兆庶雨泣於浩穰萬靈<lb/>
風號於寥廓哀子嗣皇帝仰攀雕輦殷奠瓊筵哀無容<lb/>
以觸地痛不返而終天仙杖徐進宸儀永隔降睿旨於<lb/>
鸞臺揚聖功於鳳册其詞曰<lb/>
配天惟唐伊祁同光應道為帝𤣥元之系聖人有作孝<lb/>
子善繼顯赫十朝總齊四裔執其大象司彼左契武烈<lb/>
誕敷文明下濟出潛離隠或躍未融親則盤石封殊剪<lb/>
<pb n="KR4h0118_WYG_012-43b"/>
桐承祧黄屋主鬯清宫禮樂盡在謳歌荐至軒皇倦勤<lb/>
傳付神器太母侍養親臨寳位怡聲下色先意承志家<lb/>
令敢言天子屏貴明明出震業業承乾其仁如山其智<lb/>
如泉理析堅白學探幽𤣥揮毫霧動掞藻霞鮮所持者<lb/>
儉所寳者賢刑靡不省賞無不延冕旒迎日珪璧祈年<lb/>
涕謁宗廟臣朝昊天天縱神聖日躋孝敬鴻名再加寳<lb/>
歴一定窮人屢賑名士交聘獸愛觸邪草憐指佞梯航<lb/>
脩貢鱗羽遂性河色呈符山聲告慶編書辨謗創殿思<lb/>
<pb n="KR4h0118_WYG_012-44a"/>
政甘節必稱苦言終聴稜威之逺徳政之盛霜雪憲章<lb/>
雷風號令夏臺齒劒上黨納穽趙際宅心鄴中聴命誰<lb/>
能去兵王者有征玉壘霧廓金陵鏡清狐鳴上蔡蟻聚<lb/>
東平伏鑕就戮迴戈受烹始以上殺歸於好生恢恢不<lb/>
識蕩蕩難名信及隠微道存溥博走馬斯却昆蟲咸若<lb/>
調其玉燭徇以木鐸混同車書逺頒正朔範金合土大<lb/>
興太學清蹕鳴鑾將登髙嶽四維既張五刃巳藏蠻夷<lb/>
戎羌敢不來王天下清淨朝廷樂康㑹冠劒以髙宴戲<lb/>
<pb n="KR4h0118_WYG_012-44b"/>
魚龍於廣場有嚴有翼無怠無荒俗皆臻於壽域人自<lb/>
為於羲皇日出入兮安窮極雲飛揚兮無處所瑞方瞻<lb/>
乎鳳來災忽聞於鸛語謂百年之可卜嗟九齡之不與<lb/>
當凝流而下臨奄脱屣以輕舉萬姓哀其考喪千官懐<lb/>
其后撫封人猶祝於南山帝子巳號於北渚嗚呼哀哉<lb/>
被靈衣兮如在委仙佩兮若休建環海以靜寐謝鼎湖<lb/>
而逺遊桂華朗兮髙殿寂梧葉暗兮深宮愁驚同軌之<lb/>
遽至咽長川而不流嗚呼哀哉威儀肅設文物前列酌<lb/>
<pb n="KR4h0118_WYG_012-45a"/>
玉斚以宵奠駕金根而曉發出朱雀之正門背青鸞之<lb/>
迥闕逶迤原野蒼茫日月去復去兮降堯階悲莫悲兮<lb/>
臨禹穴嗚呼哀哉地開蒼谷天作豐山江海自流於泉<lb/>
下城郭取象於人間髙封馬鬛永秘龍顔鱗有逆兮曽<lb/>
觸髯欲升兮尚攀朝百靈兮肅肅遺八駿以閒閒陵植<lb/>
栢兮未拱閤生苔兮巳斑嚴日宫而深閉藹雲幄以空<lb/>
還與衆感於萬井結宸悲於九關嗚呼哀哉神行無方<lb/>
乾徤不息物皆被於聖澤人自迷於帝力巍乎髙代之<lb/>
<pb n="KR4h0118_WYG_012-45b"/>
行至矣動天之徳後𤣥壤以長存冠蒼穹以罔極嗚呼<lb/>
哀哉<lb/>
　　弔莊周文<hi>嵇含</hi>
帝壻王𢎞逺華池豐屋廣延賢彦圖莊生垂綸之象記<lb/>
先達辭聘之事畫真人於刻桷之室載退士於進趣之<lb/>
堂可謂託非其所可弔不可讃也其辭曰邁矣莊周天<lb/>
縱特放大塊授其生自然資其量器虚神清窮𤣥極曠<lb/>
人偽俗季真風既散野無訟屈之聲朝有爭寵之歎上<lb/>
<pb n="KR4h0118_WYG_012-46a"/>
下相陵長幼失貫於是借𤣥虚以助溺引道徳以自奬<lb/>
户詠恬曠之辭家畫老莊之象今王生沈淪名利身尚<lb/>
帝女連耀三光有出無處池非巖石之溜宅非茅茨之<lb/>
宇馳屈産於皇衢畫兹象其焉取嗟乎先生高跡何局<lb/>
生處巖岫之居死寄彫楹之屋託非其所没有餘辱悼<lb/>
大道之湮晦遂含悲而吐曲<lb/>
　含字君道蕃之子也舉秀才除郎中時𢎞農王粹以<lb/>
　貴公子尚主圖莊周於室集朝士使含為讚含援筆<lb/>
<pb n="KR4h0118_WYG_012-46b"/>
　為弔文文不加㸃粹有愧色後以亂奔劉𢎞於襄陽<lb/>
　𢎞卒或欲留含領荆州含性剛躁素與司馬郭勱有<lb/>
　隙勱疑其害巳夜掩殺之<lb/>
　支道林曰君自見其朱門貧道如遊蓬户稽含此文<lb/>
　似未見到此然在當時實正論也借𤣥虚以助溺一<lb/>
　語可謂切中膏盲<lb/>
　　祭雜墳文<hi>任孝恭</hi>
惟爾冥然往代求圓石而無名邈矣遐年討方磚而不<lb/>
<pb n="KR4h0118_WYG_012-47a"/>
記封樹遭殄誰别羽商之家墳壠傾迴終迷庚癸之向<lb/>
近創此伽藍寔須泥丸命彼碩人置兹屯邑不謂綸繩<lb/>
所用遂毁牛亭之基鍬鍤所侵爰傷馬鬛之勢重使翠<lb/>
幕臨風佳城見日昔靈沼枯骨周王改以衣冠廣武橫<lb/>
尸漢主加其轊櫝輒勒彼山虞覆頽隍於舊趾命兹匠<lb/>
者脩反壤於故林還蟻結之文依似坊之勢幸得宜陽<lb/>
大道無變無移京兆長阡勿迴勿徙庶幽魂遊止踐昔<lb/>
徑而不疑塗車往還瞻舊轍而猶在<lb/>
<pb n="KR4h0118_WYG_012-47b"/>
　孝恭臨淮人梁中書通事舍人專掌公家筆翰明佛<lb/>
　理持戒甚篤而性頗自伐後為侯景所殺　世有興<lb/>
　復古刹而壊人先墓者請讀此文<lb/>
　　祭夫徐悱文<hi>劉令<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>
                    </hi>
維梁大同五年新婦謹薦少牢於徐府君之靈曰惟君<lb/>
徳爰禮智才兼文雅學比山成辯同河㵼明經擢秀光<lb/>
朝振野調逸許中聲髙洛下含潘度陸超終邁賈二儀<lb/>
既肇判合始分簡賢依徳乃𨽻夫君外治徒奉内佐無<lb/>
<pb n="KR4h0118_WYG_012-48a"/>
聞幸移蓬性頗習蘭薫式傳琴瑟相酬典墳輔仁難驗<lb/>
神情易促雹碎春紅霜雕夏緑躬奉正衾親觀啟足一<lb/>
見無期百身何贖嗚呼哀哉生死雖殊情親猶一敢遵<lb/>
先好手調薑橘素俎空乾奠觴徒溢昔奉齊睂異於今<lb/>
日從軍暫别且思樓中薄遊未反尚比飛蓬如當此訣<lb/>
永痛無窮百年何幾泉穴方同<lb/>
　梁書徐悱字敬業東海剡人幼聰敏能屬文為晉安<lb/>
　内史卒喪還建業妻劉令<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>為祭文詞甚悽愴父勉<lb/>
<pb n="KR4h0118_WYG_012-48b"/>
　欲造哀文既覩此作於是閣筆　令<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>孝綽之第三<lb/>
　妹也孝綽三妹竝有才學令<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>文尤清拔　無限才<lb/>
　情出之以簡淡當是幽閒貞靜之婦是編上下千餘<lb/>
　年婦人與此者一人而巳<lb/>
　　祭長安楊郎中文<hi>李商隠</hi>
年月日謹以云云之奠祭於宗尹郎中之靈昔莊南華<lb/>
之言物故則曰如巨室之偃歸人陶真白之語𤣥機則<lb/>
曰雖頑仙不如才鬼邈矣髙論皭然深旨有感斯文屬<lb/>
<pb n="KR4h0118_WYG_012-49a"/>
在之子黄河九曲泰華三峰陽亭之右隂晉之東泱漭<lb/>
佳氣肸蠁孤風生民之秀惟子之宗既懼四知亦畏三<lb/>
惑昔佐赤符實毗皇極坦蕩王道昭宣帝則丹青不朽<lb/>
琬琰是刻狀日具東侔辰在北子之伯仲不沗前人粉<lb/>
飾賢路抑揚薦紳雲間日下國華席珍排龍掩陸突鶴<lb/>
摧旬卓爾風標朗然流品妍若春輝烈如冬凜燕石知<lb/>
愧齊竽自審咸指路以光銷盡登門而聲寢難售者價<lb/>
重難知者聲清披沙揀金由是不愧鳥散花落於今有<lb/>
<pb n="KR4h0118_WYG_012-49b"/>
情劉儒十行孫𢎞三道直路猶絃蠧政如掃筆海驚波<lb/>
詞園鞠草文場不冩於中心册苑空留於秘寳晉千里<lb/>
國漢第一功建幢油碧啓幕蓮紅賓髙主擇韻合人同<lb/>
固不能加減陳掾亦可以喜怒桓公衣蕭含香省蘭臺<lb/>
栢赤管朝操青縑夜襞佐計相則生聚有經贊地官則<lb/>
孤終叶籍於惟荔蒲言念金昆毁冠禠帶雪泣星奔宅<lb/>
裏之荆枝半謝嶺頭之梅蕚空繁陟岡望兄詩客之情<lb/>
何極歸縣見姉騷人之恨猶存乃擢戎曹遂荒京令將<lb/>
<pb n="KR4h0118_WYG_012-50a"/>
換清切以扶明聖不知者壽難言者命未謁季良之醫<lb/>
巳革曽參之病嗚呼平生世路半臂交期孫金盧米百<lb/>
賦千詩桂林崑嶠一片一枝終以浮沈因兼險夷對臯<lb/>
壤之搖落成老大之傷悲尚冀他年或陶良夜酒筵琴<lb/>
席燈闈月榭俱開愁别之襟並息分岐之駕短景未果<lb/>
良辰不借竟鬱結於深衷倐淹淪於大化况南康解榻<lb/>
早降清光㑹稽繼組昨辱餘芳情分逾極銜哀更長三<lb/>
十年之間難追往事五十里之外正恨殊鄉地闊山深<lb/>
<pb n="KR4h0118_WYG_012-50b"/>
川寒樹古杳杳𤣥夜荒荒宿莽生金認石埋玉恨土寄<lb/>
奠緘詞呼風涕雨噫戲噫戲宗尹之魂來否<lb/>
　　祭全義縣伏波廟文<hi>李商隠</hi>
年月日觀察處置使兼御史中丞鄭亞謹遣全義縣令<lb/>
韋必復以酒牢之奠昭賽於漢伏波將軍新息侯馬公<lb/>
越城舊疆漢將遺廟一泒湘水萬重楚山比潁川袁氏<lb/>
之臺悲同異日方汝水周公之渡感極當時嗚呼昔也<lb/>
投隙建功因時立志隗將軍坐談西北棄去無歸梁伯<lb/>
<pb n="KR4h0118_WYG_012-51a"/>
孫自降王姬雖來不起以若畫之睂宇開聚米之山川<lb/>
扶風里中詎守錢而為虜徳陽殿下寜相馬以推工悵<lb/>
望關西超馳隴首事嫂冠帶誡姪書成龍伯髙之故人<lb/>
其言有所公孫述之刺客相待何輕鳶跕啓行蠻溪請<lb/>
往銅留鑄柱草誓裹尸男兒巳立邊功壯士猶羞病死<lb/>
灕湘之滸祠宇依然豈獨文宣之陵不生刺草更若武<lb/>
侯之壠仍有深松向我來思停車展敬一尊有奠五馬<lb/>
忘歸及申望嵗之祈又辱有秋之澤雲興柱礎電繞墻<lb/>
<pb n="KR4h0118_WYG_012-51b"/>
藩何煩玉女之投壺方聞天笑不待樵人之取箭巳見<lb/>
風迴敢忘黍稷之馨用報京坻之賜屬以時非行縣不<lb/>
獲躬詣靈壇詞托煙波意傳天壤既謝三時之澤兼論<lb/>
千載之交勿負至誠以孤𤣥契<lb/>
　　賽古欖神文<hi>李商隠</hi>
某月日賽於古欖之神惟神爰因碩果遂啟靈祠瓜美<lb/>
邵平且傳舊志李標朱仲亦茂前經昨日瘴暑為災油<lb/>
雲不起式存心禱慮作神羞神能感氣蜧泉傳祥鸛垤<lb/>
<pb n="KR4h0118_WYG_012-52a"/>
使宋生抒賦始悦於雄風高氏讀書忽驚於暴雨化太<lb/>
甚旱為大有年將見助於歡康敢忘懐於昭賽<lb/>
　此義山在鄭滎陽桂州幕中作也杜牧之亦有池州<lb/>
　祭木瓜神文中云禱神之際甘雨隨至槁然凶嵗化<lb/>
　為豐年可見當時長吏留心民事猶有徧走羣望遺<lb/>
　意<lb/>
　　為裴懿無私祭薛郎中文<hi>李商隠</hi>
伏惟靈佐商宣業朝薛傳規門崢層搆堂嶪崇基玉生<lb/>
<pb n="KR4h0118_WYG_012-52b"/>
藍岫芝産銅池梧髙駐鳳蓮馥停龜有美令人載稱清<lb/>
邵訓在詩書樂惟名教王謝標格曹劉才調清如濯熱<lb/>
之風明若觀朝之燎靈臺委鑒虚空融和秋水望闊春<lb/>
臺上多鄉塾掉鞅文林勵戈研横河漢紙落煙波澤宮<lb/>
貍首棘場楊葉箭去星慙弓迴月怯兩書上第五辟名<lb/>
公馬卿賦雪陳琳愈風平臺竹苑淮山桂叢營分細栁<lb/>
幕染芙蓉顯備臺僚榮徙憲秩冠峩鐵勁衣明繡宻霜<lb/>
下端簡風生落筆夜庭烏迴天秋隼疾帝念允職任於<lb/>
<pb n="KR4h0118_WYG_012-53a"/>
諫垣依違絶想從容敢言攀檻而空留跡在削藁而不<lb/>
見書存女史䕶衣大官供食伏奏多可分曹著績帳煖<lb/>
錦麗闈明粉白既題柱以如田亦償金而類直漢榮出<lb/>
牧晉議州兵亷袴歌送劉錢贈行濟南之誅巨猾揚州<lb/>
之試諸生虎去江靜珠來㟁明神豈好謙天寜秩禮蠧<lb/>
華國之名品喪士林之模楷使為善者奪氣求仁者解<lb/>
體巳不駐於卿雲竟何窺於洑濟長洲樹古茂苑山春<lb/>
橘税既集茶征是親鷁渡霅而去逺鵠下亭而唳頻翟<lb/>
<pb n="KR4h0118_WYG_012-53b"/>
虜氛興殷楹夢起帳入飛鵩牀驚鬬蟻鄭𤣥知數阮瞻<lb/>
無鬼終日膏肓傅於骨髓嗚呼哀哉丹霄萬里建木千<lb/>
尋坦坦清路瞳瞳翠陰三襲臺迴九重禁深中懸流扆<lb/>
下集華簪無非東箭盡是南金或扶傾作棟或望旱為<lb/>
霖顯允明公宜膺百福夜暗神昧天長景促青女變霜<lb/>
羲和納旭悄隋掌以銷璣慨周閑之喪騄永惟清族本<lb/>
富才人有弟則陸無兄不荀原鴒奕奕沼雁馴馴珩竒<lb/>
動楚璧貴傾秦永矣彼蒼胡然人事但續椿壽徒髙鶴<lb/>
<pb n="KR4h0118_WYG_012-54a"/>
位摧壓光價掩淪聲味潁不濁而殄灌宗淮未絶而傾<lb/>
王氏某甲因承中外獲奉恩知通孔李道徳之舊兼盧<lb/>
劉姻戚之私鑄顔有契全趙為期靜龍門之風水剷羊<lb/>
腸之嶮巇空欲銘恩何酬樹徳庇孤根於髙援許加姻<lb/>
於弱植將歡宋子俄放湘南綬黄楚徼鬚白昭潭歸止<lb/>
未卜棄予是甘許靖之悲方極王粲之憂不堪猶如重<lb/>
言將敦故約王無改行金不如諾朂大義於幽沈軫遐<lb/>
心於漂泊使者尚在凶書巳來雁足空遠魚腸不迴淚<lb/>
<pb n="KR4h0118_WYG_012-54b"/>
和峽雨哭振巴雷孰澆枯鮒誰爇寒灰今則言去郴江<lb/>
當移灃浦稍脱疑網猶罹罪罟念深慟以無期豈沈寃<lb/>
之可吐嗚呼哀哉執紼路阻佳城望賖凌空乏翼上漢<lb/>
無槎或期他日或及中華認楊公之石馬撫周苞之辟<lb/>
邪况良冶規存遺經業在臧孫有後魏萬必大敢期陋<lb/>
質終托餘光韋平之貂續無望秦晉之婚姻豈忘絮酒<lb/>
無幾生芻是將辭多失次涕數無行翼桂旌之不逺降<lb/>
蘭珮之餘芳嗚呼哀哉尚饗<lb/>
<pb n="KR4h0118_WYG_012-55a"/>
　但續椿壽徒髙鶴位即所謂使君輩存令此人死也<lb/>
　　一經爐錘醖藉多少<lb/>
　　陶徵士誄<hi>并序</hi>　<hi>顔延之</hi>
夫璿玉致美不為池隍之寳桂椒信芳而非園林之實<lb/>
豈期深而好逺哉葢云殊性而已故無足而至者物之<lb/>
藉也隨踵而立者人之薄也若乃巢髙之抗行夷皓之<lb/>
竣節故巳父老堯禹錙銖周漢而綿世浸逺光靈不屬<lb/>
至使菁華隠没芳流歇絶不其惜乎雖今之作者人自<lb/>
<pb n="KR4h0118_WYG_012-55b"/>
為量而首路同塵輟塗殊軌者多矣豈所以昭末景泛<lb/>
餘波有晉徵士尋陽陶淵明南嶽之幽居者也弱不好<lb/>
弄長實素心學非稱師文取指達在衆不失其寡處言<lb/>
逾見其黙少而貧病居無僕妾井臼不任藜菽不給母<lb/>
老子幼就養勤匱逺惟田生致親之誼追悟毛子捧檄<lb/>
之懐初辭州府三命後為彭澤令道不偶物棄官從好<lb/>
遂乃解體世紛結志區外定跡深棲於是乎逺灌畦鬻<lb/>
蔬為供魚菽之祭織絇<hi>衢</hi>緯蕭以充糧粒之費心好異<lb/>
<pb n="KR4h0118_WYG_012-56a"/>
書性樂酒徳簡棄煩促就成省曠殆所謂國爵屏貴家<lb/>
人忘貧者歟有詔徵著作郎稱疾不到春秋若干元嘉<lb/>
四年月日卒於尋陽縣之某里近識悲悼逺士傷情㝠<lb/>
黙福應嗚呼淑貞夫實以誄華名由諡髙茍允徳義貴<lb/>
賤何算焉若其寛樂令終之美好廉克巳之操有合諡<lb/>
典無愆前志故詢諸友好宜諡曰靖節徵士其詞曰<lb/>
物尚特生人固介立豈伊時遘曷亦世及嗟乎若士望<lb/>
古遙集韜此洪族蔑彼名級睦親之行至自非敦然諾<lb/>
<pb n="KR4h0118_WYG_012-56b"/>
之信重於布言亷深簡潔貞夷粹温和而能峻博而不<lb/>
煩依世尚同詭詞則異有一於此兩非黙置豈若夫子<lb/>
因心違事畏榮好古薄身厚志世霸虚禮州壤推風孝<lb/>
惟義養道必懐邦人之秉彞不隘不恭爵同下士禄等<lb/>
上農度量難鈞進退可限長卿棄官稚賓自免子之悟<lb/>
之何悟之辨賦詩歸來髙蹈獨善亦既超曠無適非心<lb/>
汲流舊巘葺宇家林晨煙暮靄春煦秋陰陳書輟巻置<lb/>
酒絃琴居備勤儉躬兼貧病人否其憂子然其命隠約<lb/>
<pb n="KR4h0118_WYG_012-57a"/>
就閒遷延辭聘非直也明是惟道性糾纒幹流㝠漠報<lb/>
施孰云與仁實疑明智謂天葢高胡諐斯義履信曷憑<lb/>
思順何寘年在身中疢維痁疾視死如歸臨終若吉藥<lb/>
劑弗嘗禱祠非恤傃幽告終懐和長畢嗚呼哀哉敬述<lb/>
靖節式尊遺占存不願豐没無求贍省訃却賻輕哀薄<lb/>
歛遭壤以穿旋葬而窆嗚呼哀哉深心追徃逺情逐化<lb/>
自爾介居及我多暇伊好之洽接閻鄰舍宵盤晝憩非<lb/>
車非駕念昔宴私舉觴相誨獨正者危至方則閡哲人<lb/>
<pb n="KR4h0118_WYG_012-57b"/>
巻舒布在前載取鑒不逺吾規子佩爾實愀然中言而<lb/>
發違衆速尤迕風先蹷身才非實榮聲有歇叡音永矣<lb/>
誰箴余闕嗚呼哀哉仁焉而終智焉而斃黔婁既没展<lb/>
禽亦逝其在先生同塵住世旌此靖節加彼康惠嗚呼<lb/>
哀哉<lb/>
　李善注何法盛晉中興書云延之為始安郡道經尋<lb/>
　陽常飲淵明舍自晨達昬及淵明卒延之為誄極其<lb/>
　思致<lb/>
<pb n="KR4h0118_WYG_012-58a"/>
　　恩賜綾錦出闗判<lb/>
安息國莫賀逺來入朝頻蒙賜綾錦等還將自隨闗司<lb/>
以物皆違様不放過<lb/>
　　對<hi>劉穆之</hi>
某就日輸琛占風削袵既踰葱嶺便集藁街頻承湛露<lb/>
之恩幾荷油雲之施至若綾開翥鶴映淮浦以成文錦<lb/>
縟翔鴛艷江波而濯色近九重之厚錫充萬里之輕齎<lb/>
闗司以寄重咽喉任先襟帶物皆違様既生非馬之疑<lb/>
<pb n="KR4h0118_WYG_012-58b"/>
事乃出蕃須計雞鳴之失既縁恩賜有異當途勘責不<lb/>
虚固難留滯<lb/>
　唐人以書判取士今英華所存判式葢當時之制如<lb/>
　此唐以前不聞有此英華諸判亦不載唐以前一人<lb/>
　此劉穆之疑姓名偶同耳<lb/>
　　御史推屬吏判<hi>張鷟</hi>
棲烏之府地凜冽而風生避馬之臺氣威稜而霜動懲<lb/>
姧嫉惡實藉嚴明肅政彈非誠宜允别某位叅持斧職<lb/>
<pb n="KR4h0118_WYG_012-59a"/>
在埋輪履暴勝之清徽乗葛豐之雅烈冠施鐵柱貴戚<lb/>
傷心花發繡衣姧豪歛手近辭端右逺届衡陽聫翩紫<lb/>
葢之峰迢遞蒼梧之野但御史推覈受委非輕有罪必<lb/>
刑無幽不察神羊竦角必觸邪人隼鷙驚飛先驅惡鳥<lb/>
推鍾建之罪特奉繇言舉張泰之辜無虧格式正當直<lb/>
指豈是輒干准犯量科宜從解退<lb/>
　鷟字文成員半千稱其文詞猶青銅錢萬選萬中時<lb/>
　號青錢學士證聖中為御史開元初以訕短時政貶<lb/>
<pb n="KR4h0118_WYG_012-59b"/>
　嶺南鷟儻蕩無檢為文浮艷然大行一時新羅日本<lb/>
　使至必出珍寳購其文　有朝野僉載一書至今尚<lb/>
　傳極猥鄙無非譏議人處孫薦曽孫又新唐書有傳<lb/>
　　家僮視天判<lb/>
甲於庭中作小樓令家僮更直於上視天乙告違法甲<lb/>
云專心候業不伏<lb/>
　　對<hi>員俶</hi>
聖人體道雖旁行而不流君子為儒亦博覽而多識甲<lb/>
<pb n="KR4h0118_WYG_012-60a"/>
誠不敏嘗窺秘文傳妙術於青猿得精符於翠鳳管公<lb/>
明之好事不寐每踰於夜分劉子敬之多能觀星或至<lb/>
於明發固當率由古道仰止先賢既非日御之官當晦<lb/>
風占之跡况門庭之内賓友相趨乃别搆青樓迥披丹<lb/>
檻當牖異紅籹之女寓宿乃蒼頭之僕董舒災異主人<lb/>
猶且致尤雕語怪神秦帝尚令下獄既私庭竊候罪巳<lb/>
良多公憲正詞刑其無捨但以考陳生之國志嘗有其<lb/>
人徵葛公之蜀科未聞斯罪古今異政夫何足疑待更<lb/>
<pb n="KR4h0118_WYG_012-60b"/>
細推方從公議<lb/>
　李泌傳云開元十六年悉召能言佛道孔子者相答<lb/>
　難有員俶者九嵗升座詞辨注射帝曰半千孫固當<lb/>
　然因問童子豈有類若者俶奏臣舅子李泌帝即馳<lb/>
　召之藝文志有員俶太𤣥幽贊十巻<lb/>
　　歴主失度判<lb/>
歴主失秒忽之度<lb/>
　　對<hi>王泠然</hi>
<pb n="KR4h0118_WYG_012-61a"/>
律呂之本今古攸尚周行殷歴孔子於是興嗟漢襲秦<lb/>
正劉歆以之條奏莫不考於經傳稽之氣象惟彼歴生<lb/>
稱明筭法理須銅壺曉唱則聴雞鳴玉斗夜迴方看蟻<lb/>
轉何得輕於秒忽失以毫釐禆竈多言豈知大道羲和<lb/>
廢職幾亂人時遂令太史罷占疇人廢業陸佐公之漏<lb/>
刻莫見新成張子平之渾儀但聞虚設既失推蓂之典<lb/>
何逃寘棘之刑<lb/>
　泠然嘗有上張燕公二書勸其用蘇許公及薦呉太<lb/>
<pb n="KR4h0118_WYG_012-61b"/>
　𤣥靳能又王丘傳云開元初為吏部奬用孫逖張鏡<lb/>
　微張晉明王泠然皆一時茂秀<lb/>
　　字詁判<lb/>
甲書字詁所由計功不及日請科罪不伏訴云紙類不<lb/>
同<lb/>
　　對<hi>張巡</hi>
甲楷法有聞頗齊刀筆之吏象形自業偏在寫書之官<lb/>
不能殺竹惟青臨池盡墨當年有立應巳盈裾計日不<lb/>
<pb n="KR4h0118_WYG_012-62a"/>
移無慙尺牘今乃字詁是事日課有違左氏門庭雖多<lb/>
筆硯稚川史籍不滿巾廂曽莫負於五車徒見司於雙<lb/>
管以是㑹意雖則麾肱不能中程何為當理今之簿訴<lb/>
將俟片言欲遲單父之書須辨洛陽之紙然則類之大<lb/>
小猶或可問刑之出入於是乎在<lb/>
　劉賓客嘉話録載公謝加金吾表云想峨睂之碧峰<lb/>
　豫遊西蜀追緑耳於𤣥圃保壽南山逆賊禄山迷逆<lb/>
　天地殺戮黎獻羶臊闕庭臣被圍七旬親經百戰主<lb/>
<pb n="KR4h0118_WYG_012-62b"/>
　辱臣死當臣致命之時惡稔罪盈是賊滅亡之日惜<lb/>
　不得其全篇姑存之於此　許逺亦有祭文云太乙<lb/>
　先鋒蚩尤後殿蒼龍持弓白虎捧箭<lb/>
　　盜瓜判<lb/>
常州申稱錢客每以種瓜為業遂被伶人洪崖盜食其<lb/>
瓜竝盡為客所擒遂作術化出滿田是瓜客乃放之崖<lb/>
去後了復無瓜客詣縣告崖是妖賊<lb/>
　　對<lb/>
<pb n="KR4h0118_WYG_012-63a"/>
錢客家鄰白社業在青門米實葱花光浮五色藍皮宻<lb/>
理美至三搖長懐洗玉之珍方有致金之望洪崖行乖<lb/>
䕫足道契狼心不能李徑遺冠翻乃瓜田躡履徇兹猿<lb/>
臂因採掇而全空眷彼龍蹄隨指揮而忽見寜勞宋灌<lb/>
自含氷谷之文不假曽鋤俄結火山之實錢既迷於術<lb/>
化洪乃集彼回邪於是釋此妖人將殊盜者初觀帶母<lb/>
似逐仙來後察空苗疑因夢失幻人為幻幻巳去而無<lb/>
瓜迷者知迷迷既袪而有悞論妖疑切誨盜情深雖陳<lb/>
<pb n="KR4h0118_WYG_012-63b"/>
莠口之詞莫辨訛言之實洪崖不在丹筆何施客告未<lb/>
曉真虚崖實未知州縣更宜尋問方可裁量<lb/>
　　署書題閣判<lb/>
得甲代以署書為業因題閣而變華髮自後而絶鄉黨<lb/>
以墜業擯逐遂云甲訴無犯不伏<lb/>
　　對<hi>張巡</hi>
幹蠱馳聲惕勵終吉振人為義何難之有顛沛於是克<lb/>
荷良存甲絶翰深規代濟其美精逾史籕得方伏之宏<lb/>
<pb n="KR4h0118_WYG_012-64a"/>
模績洞張芝改圓池之波態晉廷稱妙即擅一臺越市<lb/>
推珍還標五字諒無殞於前構偶垂裕於後昆孰謂象<lb/>
賢旋聞鮮克屬以功開揆日翥偃蹇之雕甍號起凌雲<lb/>
結瞳矓之畫閣式題飛牓方呈鵲反之書坐陟雲梯遂<lb/>
變武賁之髪菱花鏡裏月復青顔薤葉風前俄隳素業<lb/>
垂堂取誡誠欲謹身良冶遽捐其如棄訓撫韋家之宿<lb/>
事徒想欽承語王氏之門風深違祖述永言丘首難忘<lb/>
懐土之心浩意家聲宜復懸鍼之藝<lb/>
<pb n="KR4h0118_WYG_012-64b"/>
　　還墳判<lb/>
劉亨稱元是并州人因隋季而遷長安今請還就墳陵<lb/>
長不許去<lb/>
　　對<hi>失名</hi>
頃者江濱鹿走道喪隋風晉水龍興祚開唐運干戈忽<lb/>
起自下都而入上都雞犬亂馳辭舊國而入新國劉亨<lb/>
爾日正喜攀龍忽念此時旋悲去鶴顧惟舊浦偶咽水<lb/>
而分聲還念故鄉共行雲而動色秋林葉下遽失維桑<lb/>
<pb n="KR4h0118_WYG_012-65a"/>
春圃花飛俄傷故梓以為生金翠石黄絹仍存掛劒青<lb/>
松貞枝尚鬱四時節物供薦無由萬里蕭條歸寜莫遂<lb/>
氷狐夜聴首丘之戀不窮翔鳥晨驚懐土之悲寜輟披<lb/>
肝上請思切來歸零淚下霑悲深去國雖越吟楚奏幽<lb/>
顯頗殊而移尊就卑禮律通許宜依所請庶叶平反冀<lb/>
南國之禽罷思閩越東平之樹不靡咸陽<lb/>
　　草書狀<hi>索靖</hi>
聖皇御世隨時之宜倉頡既王書契是為科斗鳥篆類<lb/>
<pb n="KR4h0118_WYG_012-65b"/>
物象形叡哲變通意巧兹生損之𨽻草以崇簡易百官<lb/>
畢脩事業竝麗葢草書之為狀也婉若銀鉤漂若驚鸞<lb/>
舒翼未發若舉復安蟲虵虬蟉或往或還類阿那以羸<lb/>
形歘奮釁而桓桓及其逸遊盻嚮乍正乍邪騏驥暴怒<lb/>
逼其轡海水窊隆揚其波芝草蒲陶還相繼棠棣融融<lb/>
載其華𤣥熊對距於山嶽飛燕相追而差池舉而察之<lb/>
又似乎和風吹林偃草扇樹枝條順氣轉相比附窈嬈<lb/>
廉苦隨體散布紛擾擾以猗靡中持疑而猶豫𤣥螭狡<lb/>
<pb n="KR4h0118_WYG_012-66a"/>
獸嬉其間騰猨飛鼺相奔趣凌魚奮尾蛟龍反據投空<lb/>
自竄張說牙距或若登髙望其類或若既往而中顧或<lb/>
若俶儻而不羣或若自檢於常度於是多才之英篤藝<lb/>
之彦役心精微耽此文憲守道兼權觸類生變離析八<lb/>
體靡形不判去繁存微大象未亂上理開元下周謹案<lb/>
騁辭放手雨行水散髙音翰厲溢越流漫忽班班而成<lb/>
章信竒妙之煥爛體磥落而壯麗姿光潤以粲粲命杜<lb/>
度運其指使伯英迴其腕著絶勢於紈素垂百世之殊<lb/>
<pb n="KR4h0118_WYG_012-66b"/>
觀<lb/>
　靖字幼安該博經史兼通内緯與衛瓘俱以草書知<lb/>
　名趙王倫簒位靖應三王義舉遷後將軍太安末河<lb/>
　間王顒舉兵向洛拜遊擊將軍與賊戰被傷卒靖有<lb/>
　逺識嘗指洛陽宫銅駞歎曰㑹見汝在荆棘中行見<lb/>
　姑臧城南石地曰此後當起宮殿其言皆驗然卒以<lb/>
　兵死<lb/>
　　言志<hi>蕭大圜</hi>
<pb n="KR4h0118_WYG_012-67a"/>
拂衣褰裳無吞舟之漏網挂冠懸節慮我志之未從儻<lb/>
獲展禽之免有美慈明之進如蒙北叟之放實勝濟南<lb/>
之徵其故何哉夫閭閻者有優游之美朝廷者有簪佩<lb/>
之累葢由來乆矣留侯追蹤於松子陶朱成術於辛文<lb/>
良有以焉况乎智不逸羣行不髙物而欲辛苦一生何<lb/>
其僻也豈如知足知止蕭然無累北山之北棄絶人間<lb/>
南山之南超踰世網面脩原而帶流水倚郊甸而枕平<lb/>
皋築蝸舍於叢林構環堵於幽薄近瞻煙霧逺睇風雲<lb/>
<pb n="KR4h0118_WYG_012-67b"/>
藉纎草以蔭長松結幽蘭而援芳桂仰翔禽於百仞俯<lb/>
泳鱗於千潯果園在後開牕以臨花卉蔬圃居前坐簷<lb/>
而看灌甽二頃以供饘粥十畝以給絲麻侍兒五三可<lb/>
充紝織家僮數四足代耕耘沽酪牧羊協潘生之志畜<lb/>
雞種黍應莊叟之言穫菽尋汜氏之書露葵徵尹君之<lb/>
録烹羔豚而介春酒迎伏臘而候嵗時披良書探至賾<lb/>
歌纂纂唱烏烏可以娯神可以散慮有朋自逺揚搉古<lb/>
今田畯相過劇談稼穡斯亦足矣樂不可支永保性命<lb/>
<pb n="KR4h0118_WYG_012-68a"/>
何畏憂責豈若蹙足入絆申脰就羈遊帝王之門趨宰<lb/>
衡之勢不知飄塵之少選寜覺年祀之斯須萬物營營<lb/>
靡存其意天道昧昧安可問哉嗟乎人生若浮雲朝露<lb/>
寜俟長繩繫景實不願之執燭夜遊驚其迅邁百年何<lb/>
幾擎跽曲拳四時如流俛睂躡足出處無成語黙奚當<lb/>
非直丘明所恥抑亦宣尼恥之<lb/>
　大圜字仁顯簡文帝第二十子也侯景弑簡文大圜<lb/>
　潛遁獲免景平王僧辯遣詣江陵大圜懼禍屏絶人<lb/>
<pb n="KR4h0118_WYG_012-68b"/>
　事恒以讀書為事元帝甚稱之于謹軍至乃以大圜<lb/>
　副其兄大封充使請和其實質也至軍信宿而元帝<lb/>
　降周文以禮待之保定二年封始寜公俄為麟趾殿<lb/>
　學士武帝集四十巻簡文集九十巻竝止一本時在<lb/>
　秘閣大圜得見乃手冩之一年而畢大圜心樂閒放<lb/>
　嘗著論云云隋開皇初卒　此篇與樂志論相類如<lb/>
　此則夫人而能樂之但恐世間少此地行仙耳<lb/>
　四六法海巻十二<lb/>
</p>
<p>
</p>
  </div>
</body>
</text>
</TEI>
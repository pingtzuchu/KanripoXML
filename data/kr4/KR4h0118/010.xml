<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>四六法海卷十</head>
    <p>
<pb n="KR4h0118_WYG_010-1a"/>
欽定四庫全書<lb/>
　四六法海卷十　　　　　明　王志堅　編<lb/>
　　虎丘山序<hi>顧野王</hi>
夫少室作鎮以峻極而標竒太華神掌以削成而稱貴<lb/>
若茲山者髙不概雲深無藏影卑非培塿淺異棘林秀<lb/>
壁數尋被杜蘭與苔蘚椿林十仭掛藤葛與懸蘿曲澗<lb/>
潺湲脩篁䕃映路若絶而復通石將頽而更綴抑巨麗<lb/>
之名山信大吳之勝壤若乃九功六義之興依永和聲<lb/>
<pb n="KR4h0118_WYG_010-1b"/>
之製志由興作情以詞宣形言諧於韶夏成文暢於鍾<lb/>
律由來尚矣未有登髙能賦而韜斐麗之章入谷忘歸<lb/>
而忽鏗鏘之節故總轡齊鑣競彫蟲於山川雲合霧集<lb/>
爭歌頌於林泉於時風清邃谷景麗脩巒蘭佩堪紉胡<lb/>
繩可索林花翻灑乍飄颺於蘭皋山禽囀響時弄聲於<lb/>
喬木班草班荆坐蟠石之上濯纓濯足就滄浪之水傾<lb/>
縹瓷而酌㫖酒翦緑葉而賦新詩肅爾若與三徑齊蹤<lb/>
鎗然似共九成偕韻盛矣哉聊述時事寄之翰墨<lb/>
<pb n="KR4h0118_WYG_010-2a"/>
　野王字希馮吳人為梁宣城王賔客終於陳黄門侍<lb/>
　郎<lb/>
　　秋日晏季處士宅序<hi>王勃</hi>
若人爭名於朝廷者則冠蓋相趨遁迹於丘園者則林<lb/>
泉見託雖語黙非一物我不同而逍遥皆得性之塲動<lb/>
息匪自然之地故有季處士者逺辭濠上來遊鏡中披<lb/>
白雲以開筵俯青溪而命酌昔時西北則我地之琳琅<lb/>
今日東南乃他鄉之竹箭又此夜乘槎之客猶對仙家<lb/>
<pb n="KR4h0118_WYG_010-2b"/>
坐菊之賔尚臨清賞既而依稀舊識歡吳鄭之班荆樂<lb/>
莫新交申孔程之傾蓋向時朱夏俄涉素秋金風生而<lb/>
景物清白露下而光陰晚庭前栁葉纔聽鳴蟬野外蘆<lb/>
花行看江上數人之内幾度琴樽百年之中少時風月<lb/>
蘭亭有昔時之㑹竹林無今日之歡大夫不縱志於生<lb/>
平何屈節於名利人之情矣豈曰不然人賦一言各申<lb/>
其志使夫千載之下四海之中後之視今知我咏懷抱<lb/>
於茲日<lb/>
<pb n="KR4h0118_WYG_010-3a"/>
　　秋日遊蓮池序<hi>王勃</hi>
人閒齷齪抱風雲者幾人庶俗紛紜得英竒者何有煙<lb/>
霞召我相望道術之門文酒起予放浪沉潛之地少留<lb/>
逸客塞雁飛鳴北斗横而天地秋西金用而風露降幽<lb/>
居少事野性多閒登石㟁而鋪筵坐沙塲而列席琳琅<lb/>
觸目朗月清風之俊人珠玉在傍鸞鳯虬龍之君子汀<lb/>
洲地逺波濤濺日月之輝人野路殊原隰擁神仙之氣<lb/>
平郊樹直曲浦蓮肥隠士泥清仙人水緑越林亭而極<lb/>
<pb n="KR4h0118_WYG_010-3b"/>
望生死都捐出宇宙以長懷心靈若喪悲夫秋者愁也<lb/>
酌濁酒以蕩幽襟志之所之用清文而銷積恨我之懷<lb/>
矣能無情乎<lb/>
　　上巳浮江晏序<hi>王勃</hi>
吾之生也有極時之過也多緒若夫遭主后之聖明屬<lb/>
天地之貞觀得畎畝之相保以農桑而為業託形宇宙<lb/>
者幸矣况乃偃泊山水遨遊風月樽酒於其外文墨於<lb/>
其閒則造化之於我得矣太平之縱我多矣兼以上巳<lb/>
<pb n="KR4h0118_WYG_010-4a"/>
芳節雲開勝地大江浩曠雲山紛糾出重城而振䇿下<lb/>
長浦而方舟林壑清其顧盻風雲蕩其懷抱於時序躔<lb/>
青律運啟朱明輕荑秀而郊戍青落花盡而亭皋晚丹<lb/>
鸎紫蝶候芳晷而騰姿早燕歸鴻俟迅風而弄影巖暄<lb/>
蕙宻野淑蘭滋弱荷抽紫疎萍泛緑於是儼松舲於石<lb/>
嶼停桂檝於璇潭指林㟁而長懷出河洲而極睇妍粧<lb/>
袨服香驚北渚之風翠幙𤣥帷彩綴南津之霧若乃尋<lb/>
曲渚歴迴溪榜謳齊引漁歌互起飛沙濺石湍流百勢<lb/>
<pb n="KR4h0118_WYG_010-4b"/>
翠嶮丹崕岡巒萬色亦有銀鈎犯浪掛赬翼於文竿瓊<lb/>
轄乘波耀錦鱗於畫網鍾期在聽𤣥雲白雪之琴阮籍<lb/>
同歸紫桂蒼梧之酌既而遊盤興逺景促時淹野日照<lb/>
晴山煙送晚方披襟朗咏饑斜光於碧岫之前散髪髙<lb/>
吟對明月於青溪之下客懷既暢遊思遄征視泉石而<lb/>
如歸佇雲霞而有自昔周川故事初傳曲路之悲江甸<lb/>
名流始命山陰之筆蓋遵清轍共抒幽襟俾後之視今<lb/>
亦猶今之視昔一言均賦六韻齊疏誰知後來者難輒<lb/>
<pb n="KR4h0118_WYG_010-5a"/>
以先成為次<lb/>
　　遊山廟寺序<hi>王勃</hi>
吾之有生二十載矣雅猒城闕酷嗜江海常學僊經博<lb/>
涉道記知軒冕可以理隔鸞鳯可以術待而事親多衣<lb/>
食之虞登朝有聲利之迫清識滯於煩城僊骨摧於俗<lb/>
境嗚呼阮籍意疎嵇康體放有自來矣常恐運促風火<lb/>
身非金石遂令林壑交喪煙霞版蕩此僕所以懷泉塗<lb/>
而惴恐臨山河而歎息者也粤以勝友良暇相與遊於<lb/>
<pb n="KR4h0118_WYG_010-5b"/>
𤣥武西山廟蓋蜀郡三靈峰也山東有道君廟古者相<lb/>
傳以名焉爾其丹壑藂倚𤣥崖糾合俯臨萬仭平視重<lb/>
𤣥乘杳㝠之絶境屬芬華之暮節玉房跨霄而懸居瓊<lb/>
臺出雲而髙峙亦有野獸羣狎山鸎互轉崇松埒巨栢<lb/>
爭陰積瀨與幽湍合響眇眇焉逸逸焉王孫何以不歸<lb/>
羽人何以長往其𤣥都紫微之事耶方斂手鐘鼎息肩<lb/>
巖石絶視聽於寰中置形骸於度外不其然乎時預乎<lb/>
斯者濟陰鹿𢎞𦙍安陽邵令逺耳蓋詩以言志不以韻<lb/>
<pb n="KR4h0118_WYG_010-6a"/>
數裁焉<lb/>
　　三月上巳袚褉序<hi>王勃</hi>
觀夫天下四方以宇宙為城池人生百年用林泉為窟<lb/>
宅雖朝野殊致出處異途莫不擁冠蓋於煙霞披薜蘿<lb/>
於山水況乎山陰舊地王逸少之池亭水興新交許𤣥<lb/>
度之風月琴臺寥落猶停隠遁之賔釀渚荒凉尚遏逢<lb/>
迎之客僊舟溶裔若海上之槎來羽蓋參差似遼東之<lb/>
鶴舉或昻騏驥或泛飛鳬俱安名利之塲各得逍遥之<lb/>
<pb n="KR4h0118_WYG_010-6b"/>
地而上屬無為之道下棲𤣥邈之風永淳二年暮春三<lb/>
月遲遲風景出没媚於郊原片片僊雲逺近生於林薄<lb/>
雜花爭發非止桃蹊羣鳥亂飛有踰鸚谷王孫春草處<lb/>
處爭鮮仲阮芳園家家並翠於是攜㫖酒列芳筵先袚<lb/>
禊於長洲却申交於促席良談吐玉長江與斜漢爭流<lb/>
清歌遶梁白雲將紅塵並落他郷易感增悽恨於茲辰<lb/>
羇客何情更歡娛於此日加以今之視昔已非昔日之<lb/>
歡後之視今亦似今時之㑹人之情也能不悲乎且題<lb/>
<pb n="KR4h0118_WYG_010-7a"/>
姓字以表襟懷使非㑹稽竹箭則推我於東南崑阜琳<lb/>
琅亦歸子於西北<lb/>
　　綿州北亭羣公宴序<hi>王勃</hi>
下官人閒獨傲海内少徒志不屈於王侯身不絶於塵<lb/>
俗孤吟五嶽長嘯三山昔往東吳已有梁鴻之志今來<lb/>
西蜀非無張載之懷況乎踐名塲攜勝友風月無幾琴<lb/>
酒俄乖半面十年一別千里何少府故人攀桂撫金石<lb/>
而論心韓法曹新餞班荆臨江湖而執手離亭北望煙<lb/>
<pb n="KR4h0118_WYG_010-7b"/>
霞生故國之悲别館南開風雨積他鄉之思於時蒼雲<lb/>
寡色白日無光沙塵起而桂浦昏鳬鴈下而蘆洲晚傍<lb/>
鄰蒼野霜風橘柚之園斜枕碧潭露月芙蓉之水既而<lb/>
登臨惜别驂駕少留季札何人親逢贈縞子荆不慜思<lb/>
掛傾城惆悵北梁攜琴臺而漸間徘徊東道思錦署以<lb/>
行遥嗟乎人事乖矣江山逺矣請命離前之筆為題别<lb/>
後之資五際飛文想羣公之不讓一言可贈知下筆之<lb/>
有神<lb/>
<pb n="KR4h0118_WYG_010-8a"/>
　　宇文德陽宅秋夜山亭宴序<hi>王勃</hi>
若夫龍津宴喜地切登僊鳯閣𤣥虚門稱好事亦有登<lb/>
山臨水長想巨源秋風明月每思𤣥度未有能星馳一<lb/>
介留美跡於芳亭雲委八行抒勞思於彩筆遂令啟瑶<lb/>
緘者攀勝集而長懷披瓊翰者仰髙筵而不暇王子猷<lb/>
之獨興不覺浮舟嵇叔夜之相知欣然命駕琴樽重賞<lb/>
始詣臨卭口腹良遊未辭安邑乃知兩鄉投分林泉可<lb/>
攘袂而遊千里同心煙霞可傳檄而定友人河南宇文<lb/>
<pb n="KR4h0118_WYG_010-8b"/>
嶠清虚君子中山郎餘令風流名士或三秋意契闢林<lb/>
院而開襟或一面新交敘風雲而倒屣彭澤陶潛之菊<lb/>
影泛僊樽河陽潘岳之花光縣妙理巖巖思璧家藏虹<lb/>
岫之珍淼淼言河各控驪泉之寳偶同金碧蹔照詞塲<lb/>
巴漢英靈潛光翰院亹亹焉蕭蕭焉信天下之竒託也<lb/>
於時白藏開序青女御律金風髙而林野動秋露下而<lb/>
江山靜琴亭酒榭磊落乘煙竹徑松扉參差向月魚鱗<lb/>
積磴還昇蘭桂之峰鴛翼分橋即映芙蓉之水亦有紅<lb/>
<pb n="KR4h0118_WYG_010-9a"/>
蘋緑荇亘渚連翹玉帶瑶華分楹閒植池簾夕敞香牽<lb/>
十步之風岫幌宵褰氣襲三危之露縱沖襟於俗表留<lb/>
逸契於人閒東山之賞在焉南澗之情不逺夫以中牟<lb/>
馴雉猶嬰觸網之悲單父歌魚罕繼鳴琴之趣俾夫一<lb/>
同詩酒不撓於牽絲千載巖溪無慚於景燭云爾<lb/>
　　遊冀州韓家園序<hi>王勃</hi>
銅溝水北石鼓山東星辰當畢昴之墟風俗是唐虞之<lb/>
國雖接燕分晉稱天子之舊都而向術當衢有髙人之<lb/>
<pb n="KR4h0118_WYG_010-9b"/>
甲第祥風塞戸瑞氣沖庭芳酒滿而緑水春朗月閒而<lb/>
素琴薦家童掃地蕭條仲舉之園長者盈門廓落東平<lb/>
之室梧桐生霧楊栁揺風眺望而林泉有餘犇走而煙<lb/>
霞足用神龍起伏俱調鼎鑊之滋鳴鳯雌雄並入笙竽<lb/>
之奏髙情壯思有抑揚天地之心雄筆竒才有鼔怒風<lb/>
雲之氣南庭興晚東徑陰生石髓折而隠士歸玉山崩<lb/>
而埜人醉僉為文在我卜翰苑當仁王羲之之蘭亭五<lb/>
百餘年直至今人之賞石季倫之梓澤二十四友始得<lb/>
<pb n="KR4h0118_WYG_010-10a"/>
吾徒之遊陶陶然落落然則大唐調露之元年獻嵗正<lb/>
月也<lb/>
　　山亭興序<hi>王勃</hi>
深山大澤龍虵為得性之塲廣漢巨川珠貝是有殊之<lb/>
地豈徒茂林脩竹王右軍山陰之蘭亭流水長堤石季<lb/>
倫河陽之梓澤下官天性任真直言淳朴拙容陋質眇<lb/>
小之丈夫蹇步窮途坎壈之君子文史足用不讀非道<lb/>
之書氣調不羈未被可人之目潁川人物有荀家兄弟<lb/>
<pb n="KR4h0118_WYG_010-10b"/>
之風漢代英竒守陳氏門宗之德樂天知命一十九年<lb/>
負笈從師二千餘里有𢎞農公者日下無雙風流第一<lb/>
仁崔知宇照臨明日月之輝廣度沖襟磊落壓乾坤之<lb/>
氣王夷甫之瑶林瓊樹直出風塵嵇叔夜之龍章鳯姿<lb/>
混同人野雄談逸辯吐滿腹之精神達學竒才抱填胸<lb/>
之文籍簮裾見屈輕脫履於西陽山水來遊重横琴於<lb/>
南㵎百年竒表開壯志於髙明千里心期得神交於下<lb/>
走山人對興即是桃花之源隠士相逢不異菖蒲之㵎<lb/>
<pb n="KR4h0118_WYG_010-11a"/>
黄精野饌赤石神脂玉案金盤徴石髓於蛟龍之窟山<lb/>
樽野酌求玉液於蓬萊之峰溪横燕尾巖豎龍頭鍛野<lb/>
老之真珠掛幽人之明鏡山腰半折溜王烈之香膏洞<lb/>
口横開滴嚴遵之芳乳藤牽赤絮南方之物産可知粉<lb/>
漬青田外域之謡風在即人髙調逺地爽氣清抱玉䇿<lb/>
而登髙出瓊林而更逺漢家二百所之都郭宫殿平看<lb/>
秦氏四十郡之封畿山河坐見班孟堅騁兩京雄筆以<lb/>
為天地之奥區張平子奮一代宏才以為帝王之神麗<lb/>
<pb n="KR4h0118_WYG_010-11b"/>
珠城隠隠闌干象北斗之宫清渭澄澄滉漾即天河之<lb/>
水長松茂栢鑽宇宙而頓風雲大壑横溪吐江河而懸<lb/>
日月鳯凰神嶽起煙霧而當軒鸚鵡春泉雜風花而滿<lb/>
谷望平原蔭藂薄山情旅曠即滄浪之水清野氣蕭條<lb/>
即崆峒之人智揺頭坐唱頓足起舞風塵灑落直上天<lb/>
池九萬里丘墟雄壯傍吞少華五千仭裁二儀為輿蓋<lb/>
倚八荒為户牖榮者吾不知其榮美者吾不知其美下<lb/>
官以詞降直上振筆札而前驅髙明以翰苑横開列文<lb/>
<pb n="KR4h0118_WYG_010-12a"/>
章於後殿情興未已即令樽中酒空彩筆未窮須使山<lb/>
中兔盡<lb/>
　　冒雨尋菊序<hi>駱賔王</hi>
白帝徂秋黄金勝友解塵成契冒雨相邀問凉燠則鴻<lb/>
雁在天敘交遊則芝蘭滿室砌花舒菊還同載酒之園<lb/>
㟁葉低松直枕維舟之浦參差逺岫斷雲將野鶴俱飛<lb/>
滴瀝空庭竹響共雨聲相亂抑折巾於書閣行閲飄麰<lb/>
挹雅步於琴臺坐聞流水字中科斗競落文河筆下蛟<lb/>
<pb n="KR4h0118_WYG_010-12b"/>
龍爭投學海珠簾映水風生曳露之濤錦石封泥苔溼<lb/>
印龜之㟁泛蘭英於戶牖座接雞談下木葉於中厨池<lb/>
烹野鴈墜白花於溼桂落紫蔕於疎藤雖物序足悲而<lb/>
人風可愛留姓名於金谷不謝季倫混心迹於玉山無<lb/>
慚叔夜<lb/>
　　揚州看競渡序<hi>駱賔王</hi>
夏日江干駕言臨眺於時桂舟始泛蘭棹初遊鼔吹咽<lb/>
江山綺羅蔽雲日便娟舞袖向渌水以頻低飄颺歌聲<lb/>
<pb n="KR4h0118_WYG_010-13a"/>
聽清風而更逺是以臨波笑臉艷出浦之輕蓮映渚蛾<lb/>
眉麗穿波之半月靚粧舊飾此日增竒絃管相催茲辰<lb/>
特妙能使洛川迴雪猶賦陳思巫嶺行雲專稱宋玉凡<lb/>
諸同好請各賦詩<lb/>
　有此才情不枉作艷冶文余存此篇亦欲使輕薄子<lb/>
　少知自揆耳<lb/>
　　早秋上陽宫侍宴序<hi>宋之問</hi>
臣聞神器至大非聖無以光臨寳位至尊非神無以長<lb/>
<pb n="KR4h0118_WYG_010-13b"/>
守我金輪聖神皇帝垂敏覺撫鴻勲出軒宫而鎮紫微<lb/>
巻翬衣而襲𤣥衮釋罘祝網萬族咸寧革故維新五刑<lb/>
不用潤玉律而含元氣輪金渾而順調晷窮荒極逺重<lb/>
譯左言之俗負阻憑危背德殊風之類莫不厥角稽顙<lb/>
以執贄來庭煙火通於萬方車書混於千界慶延八室<lb/>
享配於明祇辟水三雍講論乎道義麐鳯薦祉龜龍奉<lb/>
圖石銘顯瑞於郊畿玉書告祥於宫掖以日繼月紛綸<lb/>
葳蕤竹帛書之而未窮夷夏歌之而不極聖人之具品<lb/>
<pb n="KR4h0118_WYG_010-14a"/>
周矣天子之能事畢矣自千古以下迄於梁隋何功於<lb/>
人比我全惪於是寧宴坐展豫遊順四時乘六辨先王<lb/>
洛食上帝河都樞機正於域中雨露均於天下徒觀其<lb/>
離宫别殿彌複道而亘南端髙閣重甍瞰崇墉而連北<lb/>
斗滄州曉氣化為宫闕之形閶闔秋風亂起金銀之樹<lb/>
降琱輿而式宴簪紼凝嚴披鏤檻而昇髙山河在目參<lb/>
光有地遊日月於天邊睨逺亡窮見城池於掌上四達<lb/>
分九重之路積樹梢雲雙莖當鐵鎖之橋流珠耿漢霞<lb/>
<pb n="KR4h0118_WYG_010-14b"/>
漿玉醴與湛露而俱傾鳯管龍絲雜商飈而共作<lb/>
　　三月三日奉使涼宫雨中褉飲序<hi>宋之問</hi>
三月上巳有袚除禊飲者成俗久矣摯虞對而不經束<lb/>
晳言而有禮漢庭故事衣冠就𤣥霸之橋晉國遺風輜<lb/>
軿耀翠媯之浦興秦宫者我大周之所建也境連伊塞<lb/>
㟁隔河都清暑必在於三伏沬寒不踰於十里占星已<lb/>
畢櫂仙闕而威百神匪日將成宜聖皇而福四海吾儕<lb/>
叅興露寢初忝雲軺違北京之宴樂坐南山之霧雨相<lb/>
<pb n="KR4h0118_WYG_010-15a"/>
與㑹良友陶暮春席幽林觴曲水是日也雜英初發羣<lb/>
物半榮春逶迤而上山雪嶔崟而藏谷髙人一坐杞梓<lb/>
交陰作者肆筵芝蘭同氣遞襲歌詠不登絃管嵇叔夜<lb/>
之鳴琴偏依緑水郭子期之春酒本出青山論史可聽<lb/>
談𤣥愈默不覺齊萬品溢九圍愛流波惜遲景顧盻相<lb/>
謂雖非巢許之間左右同聲盍各巖前之助請染翰操<lb/>
紙賦詩言志人探一言俱題四韻<lb/>
　之問字延清汾州人武后時召與楊烱分直習秇館<lb/>
<pb n="KR4h0118_WYG_010-15b"/>
　與閻朝隠沈佺期劉允濟媚事二張至為奉溺器及<lb/>
　敗貶瀧州參軍逃歸洛陽匿張仲之家仲之與王同<lb/>
　皎謀殺武三思之問上急變因丐贖罪擢鴻臚主簿<lb/>
　遷考功員外郎諂事太平公主及安樂公主權盛復<lb/>
　往諧結中宗將用為中書舍人太平發其知貢舉時<lb/>
　賕餉狼籍下遷越州長史睿宗立以獪險行惡詔流<lb/>
　欽州賜死<lb/>
　鍾伯敬詩評云之問躁競人其為詩深靜幽適不獨<lb/>
<pb n="KR4h0118_WYG_010-16a"/>
　峻整而已詩文故有絶不似其人者<lb/>
　　上巳泛舟昆明池宴宗主簿席序<hi>宋之問</hi>
僕不遊於茲十有五載矣心由物感遐矣不忘跡為事<lb/>
牽近而難挹南陽宗邕文通學古器重名髙令君有奉<lb/>
倩象賢丞相生𤣥成邁德暮春脩以文之㑹上巳邀袚<lb/>
褉之遊乃結搢紳撰清辰殷殷轔轔歊霧驚塵望於昆<lb/>
明之濵觀其大浸川陸博資畿甸鳬鷖發海來往沉浮<lb/>
日月麗天東西出入千年珍館無復豫章四面金堤仍<lb/>
<pb n="KR4h0118_WYG_010-16b"/>
同樹杞是日也摩肩錯轂備朝野之歡娱袪服靚粧匝<lb/>
都城之里閈翠幕星布錦帆霞屬餘瀝下醉於綃人新<lb/>
聲逺䀨於川后縱目遐覽識皇代之承平得意同歸有<lb/>
吾儕之行樂髙明一座桂樹藂生君子肆筵玉山交映<lb/>
束晢以言談得俊張華以史漢先鳴登㫖酒而無荒絃<lb/>
清琴而自逸於是涉連榻命孤舟桃花漲而浦紅蘋風<lb/>
揺而浪白逼匡阜兮遵彭蠡邈矣載浮指衡嶽而超洞<lb/>
庭眇焉疑到曲島之光靈乍合神魂宻遊中流之萍藻<lb/>
<pb n="KR4h0118_WYG_010-17a"/>
忽開龜魚潛動睎鏤鯨而鼔棹共看燒刼之灰歴牽牛<lb/>
而問津欲取支機之石晴光劃野有象而必形夕陽照<lb/>
山無竒而不見思溢今古心揺草木漢家城闕遺之以<lb/>
雜霸之風秦塞膏腴潤之以太平之色景窮勝踐歸限<lb/>
嚴闉思染翰於上林願揮戈於濛汜主稱未醉唯見馬<lb/>
駐浮雲賔共少留自有魚銜明月宫商待叩羣公之獲<lb/>
助已多序引先題下走之求蒙不逮請授素幅以頌佳<lb/>
遊使一時之興詠遥存千古之姓名常在<lb/>
<pb n="KR4h0118_WYG_010-17b"/>
　張燕公嘗論近世文章曰李嶠崔融薛稷宋之問之<lb/>
　文如良金美玉無施不可富家謨如孤峰絶㟁壁立<lb/>
　萬仭濃雲蔚興震雷俱發誠可畏也若施於廊廟駭<lb/>
　矣閻朝隠如麗服靚粧燕歌趙舞觀者忘疲若類之<lb/>
　風雅則罪人矣又云韓休之文如太羮𤣥酒有典則<lb/>
　薄滋味許景先如豐肌膩理雖穠華可愛而乏風骨<lb/>
　張九齡如輕縑素練實濟時用而窘邊幅王翰如瓊<lb/>
　杯玉斝雖爛然可珍而多玷缺當時論者軒輊乃爾<lb/>
<pb n="KR4h0118_WYG_010-18a"/>
　今以之問等為韓張二公作奴恐二公不受也文字<lb/>
　髙下何足為重輕耶<lb/>
　　春夜令狐正字田子過敝廬序<hi>宋之問</hi>
田二官考室潁陽令狐九閒居渭涘徴君太守世業相<lb/>
親洛邑秦京道遊非逺春山采藥揖二子之髙蹤夜月<lb/>
迴車入故人之窮巷闢書幌巻琴帷緑竹一樷清風三<lb/>
尺幽吟所托遊仙招隠之詩嘉話伊何丹丘白雲之事<lb/>
榮枯未薦飽我以老氏之言舉白無譁醉予以胡丘之<lb/>
<pb n="KR4h0118_WYG_010-18b"/>
説池塘潤於時雨衣巾漸於和氣蘭欲芳而逼人林將<lb/>
曙而催鳥嗟乎語默恒理聚散何常請揮翰寫心用旌<lb/>
厥事使嵩髙洞裏記茲夕之當歌太白巖中念今宵之<lb/>
秉燭共編四韻貽諸好事云<lb/>
　　薛大夫上亭宴集<hi>陳子昻</hi>
夫貧賤之交而不可忘珠玉滿堂而不足貴閉門無事<lb/>
對黄巻以終年髙論不疲逢故人而永夜薛大夫其人<lb/>
也下官昔承顔色早蒙車騎之知晚接恩光不異平津<lb/>
<pb n="KR4h0118_WYG_010-19a"/>
之舊蔡邕書史許以相資張載文章見稱於代爾其華<lb/>
堂别業秀木清泉去朝廷而不遥與江湖而自逺名流<lb/>
不雜既入芙蓉之地君子有鄰還得芝蘭之室披翠微<lb/>
而列坐左對青山俯盤石而開襟右臨澄水斟渌酒弄<lb/>
清絃索皓月而按歌追涼風而解帶談髙趣逸體靜心<lb/>
閒神眇𦕈而臨雲思飄飄而寓物林軒寂寞星漢縱横<lb/>
思欲乘汗漫而羣遊與真情而合契歡窮興洽樂往悲<lb/>
來悵鸞鶴之不存哀鷞鳩之久渂徘徊永歎慷慨長懷<lb/>
<pb n="KR4h0118_WYG_010-19b"/>
東方明而畢昴升北閣曙而天雲淨悲夫向之所得已<lb/>
失於無何今之所遊復羈於有物詩言志也可得聞乎<lb/>
　　夏日諸從弟登汝州龍興閣序<hi>李白</hi>
夫槿榮芳園蟬嘯珍木蓋紀乎南火之月也可以處臺<lb/>
榭若髙明吾之友于順此意也遂卜精勝得乎龍興留<lb/>
寳馬於門外步金梯於閣上漸出軒戸遐瞻雲天晴山<lb/>
翠逺而四合暮江碧流而一色屈指鄉路還疑夢中開<lb/>
襟危欄宛若空外嗚呼屈宋長逝無堪與言起予者誰<lb/>
<pb n="KR4h0118_WYG_010-20a"/>
得我二季當揮爾鳯藻飛乎鸞觴與白雲老兄俱莫負<lb/>
古人也<lb/>
　　冬夜裴郎中薛侍御讌集序<hi>李白</hi>
二公以大司馬之命領浙河東西十有三州之政相與<lb/>
周爰諮度平均邦賦者三月矣當割而游刃無間臨機<lb/>
而舍拔則獲由是在簿領之際無江海而閒冬十月辛<lb/>
未徴㑹於此堂讌朋友故舊也賢豪畢萃升降有序縫<lb/>
衣淺帶十有五人聲同故窮達不閒意得而鄙恡皆遣<lb/>
<pb n="KR4h0118_WYG_010-20b"/>
肴芳酒濃夜寂琴暢慷慨言志絡繹舉白盱衡扺掌啞<lb/>
啞大笑三爵耳熱萬念如洗不復計名身之親疎憂患<lb/>
之去來也況他累乎既醉余以箸擊唾壺叩商而歌其<lb/>
詞曰簿領日盈機知君傲煩囂飲和自忘渇況以初筵<lb/>
招道契跡自親誰謂列宿遥何用結同心緑琴復長瓢<lb/>
日月若走馬炎涼催斗杓一年解頥笑幾日如今宵奉<lb/>
君千金夀莫使嵗寒凋是日也禮成於意歡生於同滯<lb/>
憤積慘篲掃湯沃方今滄溟始波世屯未康二公克壯<lb/>
<pb n="KR4h0118_WYG_010-21a"/>
其猷以立事為己任行當自致青雲之上不復與適莽<lb/>
蒼者羣矣吾儕浮沉其閒風水俱逝他日或潛淵或唳<lb/>
天一離一合雲動雨散然後知今日罇酒未易再得將<lb/>
子無金玉其音姑偕賦以卒貺<lb/>
　　建丑月十五日虎丘山夜宴序<hi>李白</hi>
方今内有夔龍皋伊以佐百揆外有方叔召虎以守四<lb/>
方江海之人髙枕無事則琴壺以宴友朋嘯歌以展霞<lb/>
月吾黨之職也我是以有今茲虎丘之㑹巖巖虎丘奠<lb/>
<pb n="KR4h0118_WYG_010-21b"/>
吾西門崒然如香樓金道自下方而踴躍鎖丹霞白雲<lb/>
於蓮宫之内㑹之日和氣滿谷陽春逼人巖煙掃除肅<lb/>
若有待余與夫不亂行於鷗鳥者銜流霞之杯而羣嬉<lb/>
乎其中笑向碧潭與松石道舊兕觥既發賔主醉止狂<lb/>
歌送酒坐者皆和互趣所奏雲去日没梵天月出萬里<lb/>
如練松陰依依狀若留客於斯時也撫雲山為我輩視<lb/>
竹帛如草芥頹然樂極衆慮皆遣於是奮髯屢舞而歡<lb/>
今夕何夕同者八人醉罷偕賦以為此山故事<lb/>
<pb n="KR4h0118_WYG_010-22a"/>
　太白文蕭散流麗乃詩之餘然有一種腔調易起人<lb/>
　厭如陽春大塊等語殆令人聞之欲吐矣陸務觀亦<lb/>
　言其識度甚淺<lb/>
　　暮春諸公於逍遥谷讌集序<hi>王維</hi>
山有姑射人蓋方外海有蓬瀛地非宇下逍遥谷大都<lb/>
近者王官有之不廢大倫存乎小隠跡崆峒而身拖朱<lb/>
紱朝承明而暮宿青靄故可尚也先天之君俾人在宥<lb/>
歡心格于上帝喜氣降為陽春時則有若太子太師徐<lb/>
<pb n="KR4h0118_WYG_010-22b"/>
國公左丞相始興公少師宜陽公少保崔公特進鄧公<lb/>
吏部尚書武都公禮部尚書杜公賔客王公黻衣方領<lb/>
垂璫珥筆詔有不名命無下拜熈天工者坐而論道掌<lb/>
邦典者官司其方相與察天地之和人神之泰聽於朝<lb/>
則雅頌矣問於野則賡歌矣乃曰猗哉至理之代也吾<lb/>
徒可以酒合讌樂考擊鍾鼓退於彤庭撰辰擇地右班<lb/>
劍驂六騶畫輪載轂羽幢先路以詣夫逍遥谷焉神皋<lb/>
藉其緑草驪山啟於朱户渭之美竹魯之嘉樹雲出其<lb/>
<pb n="KR4h0118_WYG_010-23a"/>
棟水環於室灞陵下連乎菜地新豐半入於家林館層<lb/>
巔楹側逕師古節儉惟新丹堊巖谷先曙羲和不能信<lb/>
其時芳卉後春勾芒不能一其令桃逕窈窕蘅皋超忽<lb/>
驂御延佇於叢薄珮玉升降於蒼翠於是外僕告次獸<lb/>
人獻鮮罇以大罍烹用五鼎木器擁腫即天姿以為飾<lb/>
沼毛蘋蘩在山羞而可薦伶人在位曼姬如轂齊瑟慷<lb/>
慨於座右趙舞徘徊於白雲衮旒松風珠翠烟露日在<lb/>
䝉汜羣山夕嵐猶且濯纓清歌據梧髙詠與松喬為伍<lb/>
<pb n="KR4h0118_WYG_010-23b"/>
是羲皇上人且三代之後而其君帝舜九服之内而其<lb/>
俗華胥上客則冠冕巢由主人則兄弟元凱合是四美<lb/>
同乎一時廢而不書罪在司禮竊思楚傅嘗詣茅堂之<lb/>
居仰謝右軍忽序蘭亭之事蓋不獲命豈曰能賢<lb/>
　　宴韋庶子宅序<hi>顧況</hi>
昔洛下鄴中蘭亭峴首文雅之盛風流之事蓋一坫耳<lb/>
今席有芳尊庭有嘉禾飲酒賦詩皆大國聖朝羣龍振<lb/>
鷺握蘭佩玉者也在古其有陋乎在今其有榮乎終宴<lb/>
<pb n="KR4h0118_WYG_010-24a"/>
一夕寄懷千載是時也暮春駘蕩孟夏恢台之交耳<lb/>
　況字逋翁姑蘇人新舊史俱不為立傳皇甫湜作況<lb/>
　集序畧具始末他書言多不一或有言其仙去者<lb/>
　　臘日與諸公龍沙宴集序<hi>權德輿</hi>
清祀嘉平著於三代蓋祭百種以報嗇表一嵗之順成<lb/>
故吾徒亦休澣考勝用文㑹友龍沙古地大江在下可<lb/>
以縱逺目可以滌煩襟況簪裾成列觴豆備薦酒酣神<lb/>
王舉手拊節盡一日之澤遣百慮如遺二三子唯今日<lb/>
<pb n="KR4h0118_WYG_010-24b"/>
可以酒狂而不書是無勇也<lb/>
　德輿字載之天水畧陽人官至禮部尚書同中書門<lb/>
　下平章事罷為山南節度使卒贈尚書左僕射諡日<lb/>
　文<lb/>
　　同德寺湊禪師院羣公㑹集序<hi>穆員</hi>
嵗五日杜楊州出鎮東洛羣公禮賔用餞㑹於此堂以<lb/>
候於戲從公率俗道機變態倦息得於此樂道得於此<lb/>
衆君子同之員亦同之況乃竹深寒庭雪淨禪室境捐<lb/>
<pb n="KR4h0118_WYG_010-25a"/>
世染坐對天涯甘茗代醪清論如樂蓋勞生之少息羣<lb/>
心之一勝㑹耳惜乎夕鳥集暝客散候人至車馬行各<lb/>
從爾司復返吾患嚮來所聚倐爾成空索過風於前林<lb/>
求往夢於既寤不可及也尚書郎李君曰其可及者詩<lb/>
猶庶乎詩之哉<lb/>
　員字與直工為文章杜亞留守東都署佐其府早卒<lb/>
　兄弟四人皆和粹世以珍味目之贊少俗然有格為<lb/>
　酪質美而多入為酥員為醍醐賞為乳腐有穆公集<lb/>
<pb n="KR4h0118_WYG_010-25b"/>
　十巻許孟容為序然唐史藝文志已不載<lb/>
　　三月三日茶宴序<hi>吕温</hi>
三月三日上巳禊飲之日也諸子議以茶酌而代焉迺<lb/>
撥花砌愛庭陰清風逐人日色留興卧措青靄坐攀香<lb/>
枝閒鸎近席而未飛紅蕊拂衣而不散迺命酌香沬浮<lb/>
素杯殷凝琥珀之色不令人醉微覺清思雖五雲仙漿<lb/>
無復加也座有才子南陽鄒子髙陽許侯與二三子頃<lb/>
為塵外之賞而曷不言詩矣<lb/>
<pb n="KR4h0118_WYG_010-26a"/>
　　遊李校書花藥園序<hi>于邵</hi>
春吹萬以為物皆有役我智者惟役之不待終而有用<lb/>
故君子盡心於藥焉恐精華之不迨已也崇文館校書<lb/>
郎李公寢門之外大亭南敞大亭之左勝地東豁環㟁<lb/>
種藥不知斯池幾十步但覩其縹眇霞錯蔥蘢烟布宻<lb/>
葉層映虚根不揺珠點夕露金燃曉光而後花發五色<lb/>
色帶深淺藂生一香香有近逺色若錦繡酷如芝蘭動<lb/>
皆襲人靜則奪目此李公及時之適也至若上苗可食<lb/>
<pb n="KR4h0118_WYG_010-26b"/>
下體兼採子入菰飯華雜蒲葅既甘平而性寒又辛温<lb/>
而執熱癖除而不為去傳風愈而安知及書此李公谷<lb/>
中之本也吾徒沐公馨香愛我藥石皆可右坐願為佳<lb/>
遊風生白蘋日映丹浦披揺靃霏則花飛鏡中虚涵崢<lb/>
嶸而山在海底入門而未辨金谷問地而不言河陽況<lb/>
春醖已清家園可摘飲盡落景勸無後時憶戴而乘輿<lb/>
自來知鍾而聽絃立應此李公推心之分也禮曰發慮<lb/>
以憲語云從吾所好慮以觀進好無思邪而公智周未<lb/>
<pb n="KR4h0118_WYG_010-27a"/>
兆根據有益上符性命之理下從耳目之玩舉一物而<lb/>
庶美集得不謂之難哉韓康隠名徒盡職者羊叔相遺<lb/>
吾無閒然聊對諸人之意用觀賦物之作予乃僚也敢<lb/>
無述乎<lb/>
　于邵字相門京兆萬年人天寳末第進士嘗為巴州<lb/>
　刺史嵗饑部獠亂薄城下邵勵兵拒戰且遣使諭曉<lb/>
　獠丐降邵儒服出賊見皆拜即引去拜諫議大夫知<lb/>
　制誥進禮部侍郎朝有大典冊必出其手為三司使<lb/>
<pb n="KR4h0118_WYG_010-27b"/>
　治獄失德宗㫖又與陸贄不平官屢躓卒然史稱其<lb/>
　孝弟有行晚塗益脩潔云<lb/>
　　送吉州杜司户審言序<hi>陳子昻</hi>
嗟夫德則有鄰才不必貴昔有耕於巖石而名動京師<lb/>
詞感帝王乃位卑武騎夫豈不遭昌運哉蓋時命不齊<lb/>
竒偶有數當用賢之世賈誼竄於長沙居好文之朝崔<lb/>
駰放於遼海況大聖提象羣臣守規杜司户炳靈翰林<lb/>
研機策府有重名於天下而獨秀於朝端徐陳應劉不<lb/>
<pb n="KR4h0118_WYG_010-28a"/>
得劘其壘何王沈謝適足靡其旗而載筆下寮三十餘<lb/>
載秉不羈之操物莫同塵合絶唱之音人皆寡和羣公<lb/>
愛禰衡之俊留在京師天子以桓譚之非謫居外郡蒼<lb/>
龍閹茂扁舟入吳告别千秋之庭囘棹五湖之曲朝廷<lb/>
相送駐旌蓋於城隅之子孤游淼風㠶於天際白雲自<lb/>
出蒼梧漸逺帝臺半隠坐隔丹霄巴山一望魂斷渌水<lb/>
於是邀白日籍青蘋追瀟湘之游寄洞庭之樂吳歈楚<lb/>
舞右琴左壺將以緩燕客之心慰越人之思杜君乃挾<lb/>
<pb n="KR4h0118_WYG_010-28b"/>
琴起舞抗首髙歌哀皓首而未過恐青春之蹉跎且欲<lb/>
攜幽蘭結芳桂飲石泉以明節詠商山以卒嵗返耕餌<lb/>
术吾將老焉羣公嘉之賦詩以贈凡四十五人具題爵<lb/>
里合紀<lb/>
　審言字必簡襄陽人擢進士累遷洛陽丞恃才傲世<lb/>
　坐事貶吉州司戶參軍司馬周季重司戶郭若訥構<lb/>
　其罪繫獄將殺之審言子并年十三刺殺季重左右<lb/>
　殺并審言免官武后召授著作佐郎神龍初坐交二<lb/>
<pb n="KR4h0118_WYG_010-29a"/>
　張流峰州入為國子監主簿脩文館直學士卒且死<lb/>
　謂宋之問等我在久壓公等今且死大慰但恨不見<lb/>
　替人<lb/>
　　别冀侍御崔司議序<hi>陳子昻</hi>
朝廷歡娱山林幽晦思魏闕魂已九飛飲岷江情復三<lb/>
樂進不忘匡救於國退不慚無聞在林冀侍御崔司議<lb/>
至公至平許我以語默於是矣夫達則以公濟天下窮<lb/>
則以大道理身嗟乎子昻豈敢負古人哉蜀國酒醨無<lb/>
<pb n="KR4h0118_WYG_010-29b"/>
以娱客至於挾清琴登髙山白雲在天清江極目可以<lb/>
散孤憤可以遊太清為一世之逸人寄千里之道友吾<lb/>
欲不謝於崔冀二公矣所恨酒未醉琴方清王事靡盬<lb/>
驛騎遄逺不盡平原十日之飲又謝叔度累日之歡雲<lb/>
山悠悠歎不及也載想房陸畢子為軒冕之人不知蜀<lb/>
山有雲巴水可涉睽闊良㑹我心惄然請以此酣寄謝<lb/>
諸子為巴山别引也陳子昻醉詞曰有道君匡國無悶<lb/>
予在林白雲峨嵋上嵗晚來相尋<lb/>
<pb n="KR4h0118_WYG_010-30a"/>
　　登薊城西北樓送崔著作入都序<hi>陳子昻</hi>
僕嘗倦游傷别久矣況登樓逺國銜酒故人憤胡孽之<lb/>
侵邊從王師之出塞元戎按甲方割鮮卑之壘天子賜<lb/>
書且有相君之召而崔侯佩劍即謁承明羣公負戈方<lb/>
絶大漠燕山北望遼海東浮雲臺與碣館天殊亭障共<lb/>
衣冠地隔撫劍向道長謡増歎以身許國我則當仁論<lb/>
道匡君子思報主仲冬寒苦幽朔初平蒼茫天兵之氣<lb/>
㝠滅戍雲之色白羽一指可掃丸都赤墀九重行欣讌<lb/>
<pb n="KR4h0118_WYG_010-30b"/>
樂心期我願斯遂君心共有策勳飲至方同廊廟之歡<lb/>
偃霸櫜弓借爾文儒之首薊丘故事可以贈言同賦登<lb/>
薊樓送崔子云爾<lb/>
　　秋日登洪府滕王閣餞别序<hi>王勃</hi>
豫章故郡洪都新府星分翼軫地接衡廬襟三江而帶<lb/>
五湖控蠻荆而引甌越物華天寳龍光射牛斗之墟人<lb/>
傑地靈徐孺下陳蕃之榻雄州霧列俊采星馳臺隍枕<lb/>
夷夏之交賔主盡東南之美都督閻公之雅望棨㦸遥<lb/>
<pb n="KR4h0118_WYG_010-31a"/>
臨宇文新州之懿範襜帷暫駐十旬休假勝友如雲千<lb/>
里逢迎髙朋滿座騰蛟起鳯孟學士之詞宗紫電青霜<lb/>
王將軍之武庫家君作宰路出名區童子何知躬逢勝<lb/>
餞時唯九月序屬三秋潦水盡而寒潭清煙光凝而暮<lb/>
山紫儼驂騑於上路訪風景於崇阿臨帝子之長洲得<lb/>
仙人之舊館層臺聳翠上出重霄飛閣流丹下臨無地<lb/>
鶴汀鳬渚窮島嶼之縈迴桂殿蘭宫列岡巒之體勢披<lb/>
繡闥俯雕甍山原曠其盈視川澤紆其駭矚閭閻撲地<lb/>
<pb n="KR4h0118_WYG_010-31b"/>
鐘鳴鼎食之家舸艦彌津青雀黄龍之軸雲消雨霽彩<lb/>
徹區明落霞與孤鶩齊飛秋水共長天一色漁舟唱晚<lb/>
響窮彭蠡之濵鴈陣驚寒聲斷衡陽之浦遥吟甫暢逸<lb/>
興遄飛爽籟發而清風生纎歌凝而白雲遏睢園緑竹<lb/>
氣凌彭澤之罇鄴水朱華光照臨川之筆四美具二難<lb/>
并窮睇盻於中天極娱游於暇日天髙地逈覺宇宙之<lb/>
無窮興盡悲來識盈虚之有數望長安於日下指吳㑹<lb/>
於雲閒地勢極而南溟深天柱髙而北辰逺闗山難越<lb/>
<pb n="KR4h0118_WYG_010-32a"/>
誰悲失路之人萍水相逢盡是他鄉之客懷帝閽而不<lb/>
見奉宣室以何年嗟乎時運不齊命途多舛馮唐易老<lb/>
李廣難封屈賈誼於長沙非無聖主竄梁鴻於海曲豈<lb/>
乏明時所賴君子見機達人知命老當益壯寧移白首<lb/>
之心窮且益堅不墜青雲之志酌貪泉而覺爽處涸轍<lb/>
以猶歡北海雖賒扶揺可接東隅已逝桑榆非晚孟嘗<lb/>
高潔空餘報國之情阮籍猖狂豈效窮途之哭勃三尺<lb/>
微命一介書生無路請纓等終軍之弱冠有懷投筆愛<lb/>
<pb n="KR4h0118_WYG_010-32b"/>
宗慤之長風捨簪笏於百齡奉晨昏於萬里非謝家之<lb/>
寳樹接孟氏之芳鄰他日趨庭叨陪鯉對今茲捧袂喜<lb/>
托龍門楊意不逢撫凌雲而自惜鍾期既遇奏流水以<lb/>
何慚嗚呼勝地不常盛筵難再蘭亭已矣梓澤丘墟臨<lb/>
别贈言幸承恩於偉餞登髙作賦是所望於羣公敢竭<lb/>
鄙懷恭疏短引一言均賦四韻俱成請灑潘江各傾陸<lb/>
海云爾<lb/>
　勃省父於交阯道出鍾陵都督大宴滕王閣宿命其<lb/>
<pb n="KR4h0118_WYG_010-33a"/>
　壻作序以夸客遍請客莫敢當至勃慨然不辭都督<lb/>
　遣吏伺其文輒報一再報語益竒乃矍然曰天才也<lb/>
　極歡罷<lb/>
　楊用脩云蕭明與王僧辯書霜戈電㦸無非武庫之<lb/>
　兵龍甲犀渠皆是雲臺之仗王勃滕王閣序紫電清<lb/>
　霜王將軍之武庫正用此事以十四嵗之童子胸中<lb/>
　萬巻千載之下宿儒猶不能知其出處豈非間世竒<lb/>
　才使勃與韓杜並世對毫恐地上老驥不能追雲中<lb/>
<pb n="KR4h0118_WYG_010-33b"/>
　俊鶻後生之嗤㸃流傳妄哉<lb/>
　滕王名元嬰髙祖最少子也初為金州刺史驕縱失<lb/>
　度髙宗以書切責之遷洪州都督官屬妻美者紿為<lb/>
　妃召逼私之嘗為典籖崔簡妻慢罵以履抵其面血<lb/>
　流乃免帝嘗賜諸王綵以元嬰及蔣王貪但下書曰<lb/>
　滕叔蔣弟不須賜給麻二車助為錢緡今人讀子安<lb/>
　退之記序想見江山之勝而不知閣中帝子之醜乃<lb/>
　爾<lb/>
<pb n="KR4h0118_WYG_010-34a"/>
　　秋日餞别序<hi>王勃</hi>
黯然别之銷魂悲哉秋之為氣人之情也傷如之何極<lb/>
野蒼茫白露涼風之八月窮途蕭索青山白雲之萬里<lb/>
奏鳴琴則離鵾别鶴驚岐路之悲心來勝地則時雨涼<lb/>
風助他鄉之旅思琴書人物冀部闗西去馬歸軒雲間<lb/>
日下楊學士天璞自然地靈無對二十八宿稟太微之<lb/>
一星六十四爻受乾坤之兩卦論其器宇滄海添江漢<lb/>
之波序其文章𤣥圃積煙霞之氣幾神之外猶是卿雲<lb/>
<pb n="KR4h0118_WYG_010-34b"/>
陶鑄之餘尚同稽阮接光儀於促席直覩明月生天響<lb/>
詞辯於中筵但覺清風滿室悠哉天地含靈有喜愠之<lb/>
容丘也東西悵望有别離之恨煙霞直視龍虵去而泉<lb/>
石空文酒求朋賢俊散而琴歌斷門生餞别如北海之<lb/>
郡前髙士將歸似東都之門外研精麝墨運思龍章希<lb/>
存宿昔之資去啟相思之詠<lb/>
　　越州李明府宅送蕭三還齊州序<hi>王勃</hi>
嗟乎不遊天下者安知四海之交不涉河梁者豈識别<lb/>
<pb n="KR4h0118_WYG_010-35a"/>
離之恨薜衣松杖琴罇為得意之親臨逺登髙煙霞是<lb/>
賞心之事有梁孝王之下客僕是南河之南孟嘗君之<lb/>
上賔子在北山之北幸屬一人作寰中之主翛然四皓<lb/>
為方外之臣俱游萬物之閒相遇三江之表許𤣥度之<lb/>
清風朗月時慰相思王逸少之脩竹茂林屢陪歡宴加<lb/>
以惠而好我攜手同行或登吳㑹而聽越吟或下宛委<lb/>
而觀禹穴良談落落金石絲竹之音徽雅智飄飄松栢<lb/>
風雲之氣狀當此時也嘗謂連璧無異鄉之别斷金有<lb/>
<pb n="KR4h0118_WYG_010-35b"/>
好親之契生平於張范之年齊物於惠莊之嵗三光迴<lb/>
薄未殫投分之情四序循環詎盡忘言之道豈期我留<lb/>
子往樂去悲來横咽水而東西緒愁雲於南北況乎泣<lb/>
窮途於白首白首非臨别之秋嗟岐路於他鄉他鄉豈<lb/>
送歸之地蓐收戒序少昊司辰清風起而城闕寒白露<lb/>
下而江山逺徘徊去鶴將别蓋而同飛斷續來鴻共離<lb/>
舟而俱泛古人道别動便經年今我言離㑹當何日山<lb/>
巨源之風猷令望善佐朝廷嵇叔夜之潦倒麤疎甘從<lb/>
<pb n="KR4h0118_WYG_010-36a"/>
草澤行當山中攀桂往往思仁野外紉蘭時時佩德人<lb/>
非桃李豈得無言子悅簫韶當須振響勉酌傷離之酒<lb/>
具陳感别之辭各賦一言俱題六韻<lb/>
　　秋晚入洛於畢公宅别道王宴序<hi>王勃</hi>
下官才不曠俗寵不動時充皇王之萬姓預乾坤之一<lb/>
物早師周禮偶愛儒宗晚讀老莊動諧真性進非干物<lb/>
自疎朝市之機退不邀榮誰識王侯之貴散琴樽於北<lb/>
阜喜耕鑿於東陂野老披荷暫辭幽㵎山人賣藥忽至<lb/>
<pb n="KR4h0118_WYG_010-36b"/>
神州驚帝室之威靈偉皇居之壯麗朝遊魏闕見軒冕<lb/>
於南宫暮宿靈臺聞絃歌於北里交情獨放已厭人閒<lb/>
野性時違少留都下道王以天孫之重分曲阜之新基<lb/>
畢公以帝室之華擁平陽之舊館迹塵鐘鼎思在江湖<lb/>
居榮命於中朝接風期於下走緑縢朱紱且混以蘿裳<lb/>
列榭崇軒坐均於蓬戶賔主由其莫辨語黙於是同歸<lb/>
終太王之樂善備將軍之揖客是日也雲繁雨驟氣爽<lb/>
風馳髙秋九月王畿千里髙扃向術似元禮之龍門甲<lb/>
<pb n="KR4h0118_WYG_010-37a"/>
第臨衢有當時之驛騎英王入座牢醴還陳髙士臨筵<lb/>
樵蘇不爨是非雙遣自然天地之閒榮賤兩忘何必山<lb/>
林之下𤣥談清論泉石縱横雄筆壯詞煙霞照灼既而<lb/>
神馳象外宴洽寰中白露下而南亭虚蒼煙生而北林<lb/>
晚鶢鶋始望不及牲牢麋鹿長懷非忘林藪先生負局<lb/>
倦城市之塵埃遊子横琴憶汀洲之杜若況乎迹不皆<lb/>
遂時不再來屬宸駕之方旋值羣公之畢從洛城風景<lb/>
此㑹無期戚里笙竽浮懽易盡仰雲霞而道意捨塵事<lb/>
<pb n="KR4h0118_WYG_010-37b"/>
而論心夏仲御之浮舟願乘春水張季鷹之命駕思動<lb/>
秋風策藜杖而非遥勑柴車之有日青溪數曲幽人長<lb/>
往白雲萬里帝鄉難見安貞抱朴已甘心於下走全忠<lb/>
履道是所望於羣公倘心迹克諧去留咸遂廟堂多暇<lb/>
返身滄海之隅軒冕可辭迴首箕山之路尋赤松而見<lb/>
及泛黄菊以相從雖源水桃花時時失路而幽山桂樹<lb/>
往往逢人庶公子之來遊幸王孫之畢至茅君待客自<lb/>
有金壇王烈迎賔還開石架惟恐一丘風月侣山水而<lb/>
<pb n="KR4h0118_WYG_010-38a"/>
忘年三徑蓬蒿待公卿之來日對光陰之易晚惜雲霧<lb/>
之難披羣公葉縣鳬飛入朝廷而不出下走遼川鶴去<lb/>
謝城闕而依然敢抒重襟爰疏短引式命離前之筆希<lb/>
存别後之資凡我故人其辭云爾<lb/>
　道王元慶髙祖子髙宗時歴滑州刺史以治績聞數<lb/>
　蒙褒賜遷徐沁衞三州刺史事母謹及喪請躬脩墳<lb/>
　墓不聽薨諡曰孝<lb/>
　　還冀州别洛下知己序<hi>王勃</hi>
<pb n="KR4h0118_WYG_010-38b"/>
東西南北丘也何從寒暑陰陽時哉不與河陽古樹無<lb/>
復殘花合浦寒煙空驚墜葉王生賣藥入天子之中都<lb/>
夏統乘舟屬羣公之大㑹風煙匝地車馬如龍鐘鼓沸<lb/>
天美人似玉芳筵交映旁徼豹象之胎華饌重開直報<lb/>
蛟龍之髓季鷹之思吳命駕果為秋風伯鸞之適越登<lb/>
山以求渌水辭故友謝時人登鄂坂而迂迴入邙山而<lb/>
北走何年風月三山滄海之春何處風花一曲青溪之<lb/>
路賔鴻逐煖孤飛萬里之中仙鶴隨雲直去千年之後<lb/>
<pb n="KR4h0118_WYG_010-39a"/>
悲夫光陰難再子卿殷勤於少卿風景不殊趙北相望<lb/>
於洛北鴛鴦雅什俱為贈别之資鸚鵡竒杯共盡忘憂<lb/>
之酒<lb/>
　　袁侍御席餞永昌獨孤少府序<hi>宋之問</hi>
春其暮兮勞志士之幽歎友其行矣結吾徒之逺悲豈<lb/>
不以時物華嵗好事者賞而不足名流才子相歡者懷<lb/>
而不見河南獨孤冊風儀松竹詞賦雲泉清義多南史<lb/>
之才選署半北部之尉袁侍御風霜利器金石宏材執<lb/>
<pb n="KR4h0118_WYG_010-39b"/>
憲稱柱下之雄禮士採域中之俊爾乃撰辰開宴考地<lb/>
疏筵落花覆沼懸藤掃砌竹林以清氣娱賔蘭畹以芳<lb/>
心愛客環坐三尺起君子之風祖道百壺酌賢人之酒<lb/>
去留交軫舞詠相喧管召魚樂杯薫鸎醉此時奚怨盛<lb/>
集無何是日增悲韶芳亦盡啼烏送晚遥棲御史之林<lb/>
斑馬嘶歸近送舍人之驛夫登髙動詠贈逺形言豈鄙<lb/>
懷之庶幾乃羣公之事業盍請離唱用貴洛陽之紙焉<lb/>
人採一言各題四韻<lb/>
<pb n="KR4h0118_WYG_010-40a"/>
　　秋夜送孟贊府兄還都序<hi>李白</hi>
夫士有飾危冠佩長劍揚眉吐語激昻青雲者莫不誇<lb/>
炫意氣托交王侯若告之急難乃十失八九我義兄孟<lb/>
子則不然耶道合而襟期暗親志乖而肝膽楚越鴻騫<lb/>
鳯立不循常流孔明披書每觀於大畧少君讀易時作<lb/>
於小文四方賢豪泫然景慕雖長不滿七尺而心雄萬<lb/>
夫至於酒情中酣天機俊發則談笑滿席風雲動人非<lb/>
嵩丘之精何以及此白以弱植早飲香名況親承光輝<lb/>
<pb n="KR4h0118_WYG_010-40b"/>
恩甚華萼他鄉此别誰無恨耶時林風吹霜散下秋草<lb/>
海鴈嘶月孤鶴翔雲驚魂動骨戛瑟涕流抗乎緬邁傷<lb/>
如之何請各賦詩以寵岐路<lb/>
　　冬夜於隨州紫陽先生餐霞樓送煙子元演隠仙<lb/>
　　　城山序<hi>李白</hi>
吾與霞子元丹煙子元演氣激道合結神僊交殊身同<lb/>
心誓老雲海不可奪也歴考天下周求名山入神農之<lb/>
故鄉得胡公之精宇胡公身掲日月心飛蓬萊起餐霞<lb/>
<pb n="KR4h0118_WYG_010-41a"/>
之孤樓鍊吸景之精氣延我數子髙談混元金書玉訣<lb/>
盡在此矣白乃語及形勝紫陽因大誇其僊城元侯聞<lb/>
之乘興將往别酒寒酌醉青田而少留夢魂曉飛渡緑<lb/>
水以先去吾不凝滯於物與時推移出則以平交王侯<lb/>
遁則以俯視巢許朱紱狎我緑蘿未歸恨不得同棲烟<lb/>
林對坐松月有所感歎然銘契譚石乘春當來且抱琴<lb/>
卧花髙枕相待以寵别賦而贈之<lb/>
　　奉餞十七翁二十四翁尋桃源序<hi>李白</hi>
<pb n="KR4h0118_WYG_010-41b"/>
昔祖龍滅古道威嚴刑煎熬生人若墜大火三墳五典<lb/>
散為寒灰築長城起阿房并諸侯殺豪俊自謂功髙羲<lb/>
皇國可萬世思欲凌雲氣求仙人登封太山風雨暴作<lb/>
雖五松受職草木有知而萬象乖度禮刑將弛則綺皓<lb/>
不得不遁於南山魯連不得不蹈於東海桃源之避世<lb/>
者可謂超升先覺夫指鹿之儔連頸而同死非吾黨之<lb/>
謂乎二翁躭老氏之言繼少卿之作文以述大雅道以<lb/>
通至精巻舒天地之心脱落神仙之境武陵遺跡可得<lb/>
<pb n="KR4h0118_WYG_010-42a"/>
而窺焉問津利往水引漁者花藏仙谿春風不知從來<lb/>
落英何許流出石洞來入晨光盡開有良田名池竹果<lb/>
森列三十六洞别為一天耶今扁舟而行笑謝人世阡<lb/>
陌未改古人依然白雲何時而來歸青山一去而誰往<lb/>
諸公賦桃源以美之<lb/>
　　送鼂監還日本國序<hi>王維</hi>
舜覲羣后有苗不格禹會諸侯防風後至動干戚之舞<lb/>
興斧鉞之誅乃貢九牧之金始頒五瑞之玉我開元天<lb/>
<pb n="KR4h0118_WYG_010-42b"/>
地大寳聖文神武應道皇帝大道之行先天布化乾元<lb/>
廣運涵育無垠若華為東道之標戴勝為西門之候豈<lb/>
甘心於卭杖非徴貢於苞茅亦猶呼韓來朝舍於蒲萄<lb/>
之館昆彌遣使報以蛟龍之錦犧牲玉帛以將厚意服<lb/>
食器用不寳逺物百神受職五老吿期況乎戴髪含齒<lb/>
得不稽顙屈膝海東諸國日本為大服聖人之訓有君<lb/>
子之風正朔本乎夏時衣裳同乎漢制歴嵗方達繼舊<lb/>
好於行人滔天無涯貢方物於天子同儀加等位在王<lb/>
<pb n="KR4h0118_WYG_010-43a"/>
侯之先掌次改觀不居蠻夷之邸我無爾詐爾無我虞<lb/>
彼以好來廢闗弛禁上敷文教虚至實歸故人民雜居<lb/>
往來如市朝司馬結髪遊聖負笈辭親問禮於老𥅆學<lb/>
詩於子夏魯偕車馬孔丘遂適於宗周鄭獻縞衣季札<lb/>
始通於上國名成太學官至客卿必齊之姜不歸娶於<lb/>
髙國在楚猶晉亦何獨於由余遊宦三年願以君羮遺<lb/>
母不居一國欲其晝錦還鄉莊舄既顯而思歸闗羽報<lb/>
恩而終去於是稽首北闕裏足東轅篋命賜之衣懷敬<lb/>
<pb n="KR4h0118_WYG_010-43b"/>
問之詔金簡玉字傳道經於絶域之人方鼎彞樽致分<lb/>
器於異姓之國瑯琊臺上逈望龍門碣石館前敻然鳥<lb/>
逝鯨魚噴浪則萬里倒迴鷁首乘雲則八風卻走扶桑<lb/>
若薺鬱島如萍沃白日而簸三山浮蒼天而吞九域黄<lb/>
雀之風動地黒蜃之氣成雲淼不知其所之何相思之<lb/>
可寄嘻去帝鄉之故舊謁本朝之君臣詠七子之詩佩<lb/>
兩國之印恢我王度諭彼蕃臣三寸猶在樂毅辭燕而<lb/>
未老十年在外信陵歸魏而逾尊<lb/>
<pb n="KR4h0118_WYG_010-44a"/>
　摩詰集有送秘書鼂監還日本詩云積水不可極安<lb/>
　知滄海東九州何處逺萬里若乘風向國惟看日歸<lb/>
　㠶但信風鼇身映天黑魚眼射波紅獨樹扶桑外主<lb/>
　人孤島中别離方異域音信若為通此詩可與序競<lb/>
　美并附於此<lb/>
　　送建州趙使君序<hi>權德輿</hi>
予嘉趙侯者在京下十餘年禄甚薄而心甚泰操利權<lb/>
燻灼可以頥指變化者趙侯顧不游其津退然自得鄙<lb/>
<pb n="KR4h0118_WYG_010-44b"/>
夫識之曰斯可以為君子矣今茲以蘭臺郎滿嵗佩二<lb/>
千石印綬受明天子面命牧茲建人為仁由已斯亦不<lb/>
細是邦為東閩劇地故相安平穆公嘗理焉穆公予之<lb/>
戴侯也故能言之當孝文避狄時巡之際移書四方詞<lb/>
義憤切宻疏奔問請以州師赴蹈凡穆公所以彰大名<lb/>
操大政者皆建之為也趙侯於斯時實為從事賔榻虚<lb/>
左得之甚懽凡趙侯所以令聲籍甚四征交辟者由穆<lb/>
公發之也今日幢蓋昔時山川存問遺老凄涼故事至<lb/>
<pb n="KR4h0118_WYG_010-45a"/>
止之日情何可言屬者狀往行於考功易嘉名於博士<lb/>
斯亦士君子盡誠於所奉其可誣耶頃予忝職西垣殆<lb/>
將十嵗草列郡命過於百數每發緘含毫未嘗不惕然<lb/>
慎重以其四封之内性命所繫故也或歎趙侯官尚屈<lb/>
而地頗逺予以為不然昔孔門諸生以蒲莒單父著稱<lb/>
況諸侯之貴乎東漢循吏以交阯九真報政況建溪之<lb/>
邇乎則趙侯旟軾之間猛鷙飛伏勞徠所及鰥孤樂康<lb/>
陟明善價如建瓴水雖欲勇退如止其可得乎南轅計<lb/>
<pb n="KR4h0118_WYG_010-45b"/>
日祭軷即路白晝美景如歸故鄉行矣趙侯當以書札<lb/>
為念也<lb/>
　　送韋起居老舅假滿歸嵩陽舊居序<hi>權德輿</hi>
九年正月左史韋公移疾既踰時左曹以聞得請當免<lb/>
遂以角巾野服如東周舊山中朝延搢紳先生之徒車<lb/>
轂擊於通馗觴酒交於竹林執其衣袪惜乎分陰弦晦<lb/>
屢移其歡不厭或發於歌詠以將厚意外孫權德輿序<lb/>
而言曰大凡士之生世有二道焉其出也宣其功緒播<lb/>
<pb n="KR4h0118_WYG_010-46a"/>
其利澤納忠服勞以服天下其處也味道之腴與古為<lb/>
徒休影息跡以閒身世不如是者細則牽於利欲大則<lb/>
囿於得喪識真者羞之公之先扶陽始以丞相致仕為<lb/>
西漢盛典逍遥以安車不屈為北朝外臣至是左史又<lb/>
能伸其志以𢎞其世嘉遯德風盛乎一門況吾君用大<lb/>
和理萬物動者靜者各遂其方則陳力以致用潔身以<lb/>
𢎞教其利一也故左史得以聰明為駢枝以名聲為纒<lb/>
繳無耗氣無焚和退然葆真獨與道往鷗鳥不動家人<lb/>
<pb n="KR4h0118_WYG_010-46b"/>
忘貧是行也朶頥者知懼矣出車家林揮手青門擁途<lb/>
而祖者唯恐不及合歡也忘印紱之輕重陳詩也無章<lb/>
句之約束放言無擇造適則笑行觴無算既醉而罷虧<lb/>
成彼是曾不得棲於念慮之中而惠風閒雲飄拂左右<lb/>
動用視聽無非大方推是類而廣之則泛清伊陟嵩丘<lb/>
又可知也小生無以為贈謹序其所以然附於編<lb/>
　德輿詩云威鳯翔紫氛孤雲出寥天竒彩與幽姿縹<lb/>
　緲皆自然嘗聞陶唐氏亦有巢許全以茲聳風俗豈<lb/>
<pb n="KR4h0118_WYG_010-47a"/>
　必效羈牽大君遂羣方左史蹈前賢振衣去朝市賜<lb/>
　告歸林泉滑和固難久循性得所便有名皆畏途無<lb/>
　事乃真筌舊壑窮杳窱新潭漾淪漣巖花落又開山<lb/>
　月缺復圓輕策逗蘿逕幅巾凌翠煙機閒魚鳥狎體<lb/>
　和芝术鮮四皓本避難二疏猶待年況今寰海清復<lb/>
　此鬢髪𤣥顧慚纓上塵未絶區中縁齊竽終自退心<lb/>
　寄嵩峰巔　韋起居他無可考權公稱為舅又自稱<lb/>
　外孫而權母自姓李或其祖母舅也<lb/>
<pb n="KR4h0118_WYG_010-47b"/>
　　送友人遊蜀序<hi>吕温</hi>
始吾挹至源之貌若隴底積雪聳寒木於雲谿次吾覽<lb/>
至源之文若驪龍追走弄明月於泉窟末吾聽至源之<lb/>
論若泰山欲雨倒雲氣於滄溟如其貌可以振肅周行<lb/>
如其文可以光潤石渠如其論可以感動宣室而淪蕩<lb/>
江海垂二十年則不知天所以生之之意貞元甲乙嵗<lb/>
以親故勸勉來遊京師時然後言無辨以動衆樂然後<lb/>
笑無歡以接物義然後取無食以寧居慨然悔之決策<lb/>
<pb n="KR4h0118_WYG_010-48a"/>
長往因登紫閣峰而指曰西南青㝠色連岷峨吾行何<lb/>
歸山盡則住翌日告别於友人太原王𤣥運顧謂予曰<lb/>
髙雲出岫無時雨之㑹與風悠揚轉逺而散若至源者<lb/>
其猶雲耶盍亦贈之序予和汝<lb/>
　　東山記<hi>張説</hi>
兵部尚書同中書門下三品脩文館大學士韋公體含<lb/>
真靜思叶幽曠雖翊亮廊廟而緬懷林藪東山之曲有<lb/>
别業焉嵐氣入野榛煙出谷石潭竹㟁松齋藥畹虹泉<lb/>
<pb n="KR4h0118_WYG_010-48b"/>
電射雲木虚吟惚恍疑夢間闗忘術茲所謂丘壑夔龍<lb/>
衣冠巢許幸温泉之嵗也皇上聞而賞之迺命掌舍設<lb/>
帟金吾劃次太官載酒奉常抱樂停輿輦於青靄佇翬<lb/>
䄖於紫氛百神朝於谷口千官飲乎池上緹騎環山朱<lb/>
斾焰野縱觀空巷途歌傳壑是日即席拜公逍遥公名<lb/>
其居曰清虚原幽棲谷景移樂極天子賦詩王后帝女<lb/>
宫嬪邦媛歌焉和焉以寵德也加以中宫敦序謂我諸<lb/>
兄引内子於重幄見兒童於行殿家人之禮優棠棣之<lb/>
<pb n="KR4h0118_WYG_010-49a"/>
詩作於是實其筐筥下以昭忠信之獻賁其束帛上以<lb/>
示慈惠之恩朝野歡并君臣義洽夫飛翠華歴茨嶺至<lb/>
道之主也紆紫綬期赤松素履之輔也千載一時難乎<lb/>
此遇故兩曜合舍衆星聚德雅道光華髙風久塞寒谷<lb/>
煦景竅崖潤色猗歟盛事振古未有篆之𤣥石貽代厥<lb/>
後<lb/>
　王建逍遥谿詩云逍遥公在此徘徊帝改谿名起石<lb/>
　臺車馬到春常借問子孫因選暫歸來稀疎野樹人<lb/>
<pb n="KR4h0118_WYG_010-49b"/>
　移折零落蕉花雨打開無主青山何所直買供官税<lb/>
　不如灰觀此記再觀此詩令人有滄桑之感<lb/>
　　蘭谿縣靈隠寺東峰新亭記<hi>馮宿</hi>
東陽實㑹稽西部之郡蘭谿實東陽西鄙之邑嵗在戊<lb/>
寅天官署洪君少卿以為之宰君之始至則用信待物<lb/>
用勤集事信故人洽勤故公濟未期而其政成後三年<lb/>
夏六月余過其邑洪君導余以邑之勝賞於是乎有東<lb/>
峰亭之遊背城之闉半里而近初届佛刹刹之上方而<lb/>
<pb n="KR4h0118_WYG_010-50a"/>
亭在焉松門蓋空石道如帶足倦累息然後造夫極焉<lb/>
向之池隍館宇之多旗亭闤闠之喧途道往來之衆簿<lb/>
書鞅掌之繁顧步之餘忽焉如失但山風飀飀嶺雲峩<lb/>
峩飛軒憑虚洞壑在下向背殊狀昏明易色指遥青而<lb/>
㸃黛者問之則曰某山某巖某林某墅指逺白而曳練<lb/>
者問之則曰某洲某渚某湫某塘髙深互呈心目相競<lb/>
飄若象外意其幻成余既諧其私爰究其本先是邑微<lb/>
登攀遊觀之所洪君曾是挈俸錢二萬經斯營斯因地<lb/>
<pb n="KR4h0118_WYG_010-50b"/>
於山因材於林因工於子來因時於農隙又何易也崇<lb/>
山濬谷佳境勝槩綿世伏匿一朝發朗又何能也君在<lb/>
建中興元之閒為江南西道節度曹王所知時方興軍<lb/>
職壓冦境供億倉卒賦平人和王實賴之故御史大夫<lb/>
鄭滑節度盧公羣與君嘗同僚每號之曰精金百鍊良<lb/>
驥千里誠矣然則是邑之理茲亭之勝於君之分不為<lb/>
難能夫播芳塵而鼓餘波者非文莫可遂攬筆為記刋<lb/>
於石而附諸地志焉<lb/>
<pb n="KR4h0118_WYG_010-51a"/>
　馮宿字拱之婺州東陽人歴工刑二部侍郎封長樂<lb/>
　縣公擢東川節度使卒諡曰懿劉蕡以對策忤時宿<lb/>
　與賈餗等為考官畏避不敢聞<lb/>
　　易州候臺記<hi>李德裕</hi>
昔武王順天應人奄有周室邵公受命作伯宅茲燕土<lb/>
列分冀為幽之都專受脤執燔之命於是建宗廟立城<lb/>
市分器輯其邦家築臺觀乎雲物則候臺之建允或在<lb/>
茲初具版幹陳畚鍤書丈尺糗糧之數度髙平逺近之<lb/>
<pb n="KR4h0118_WYG_010-51b"/>
差奔命子來執用林聚約之閣閣荷鍤而雲陰數重築<lb/>
之登登相杵而雷響四合成之不日鬱兮崇山將中天<lb/>
以懸居豈承露以特立然後分保章以典之命日者以<lb/>
覘之使八風不姦五雲式序人無凶札夭瘥之疾國絶<lb/>
喪荒水旱之沴凡若是者數百年至六國糜沸九州𤓰<lb/>
剖昭王能破齊抗趙候雲在朔則二至二分之占五紀<lb/>
五緯之數雖少没振未大滅裂及秦有華戎漢封郡縣<lb/>
析木空聞於分野甘棠己盡於剪伐則㫝祲之儀掃地<lb/>
<pb n="KR4h0118_WYG_010-52a"/>
都盡廊廡旅乎荆棘階阯穴其狐兔自我唐再造區夏<lb/>
大分岳牧使鎮天子之邦不同諸侯之郡遂及陳迹以<lb/>
作新臺既無占候之事共為宴樂之所雖山節藻棁禮<lb/>
不僣於大夫而刻桷丹楹誠終慚乎君子代為故事人<lb/>
無閒言洎我良牧郭公博采舊史發揮新意文物大備<lb/>
懲勸可觀公名明肅字晉容太原郡人也監門將軍之<lb/>
孫御史大夫之子纘戎餘慶克荷明德靈源與天地爭<lb/>
長廣度與江湖比量故能受明主之詔剖太守之符澤<lb/>
<pb n="KR4h0118_WYG_010-52b"/>
從雲游心入水淨俗變於道禮賢存擁篲之風人歌其<lb/>
德聽訟擬坐棠之化幸三年而政教已成雖一日而牆<lb/>
宇必葺以為先王議事理不忘本君子懷德人惟求舊<lb/>
況候臺易之古臺也壯址仍存昭王燕之賢王也盛德<lb/>
不泯欲觀古人之象至止可以肅肅如享太牢之味登<lb/>
之可以熈熈遂於臺之外壁列劇辛樂毅焉以為道者<lb/>
萬物之奥天地之禪六度之門寂滅之義施之於國則<lb/>
富證之於人則夀況守道者必嚴之於吸風飲露安禪<lb/>
<pb n="KR4h0118_WYG_010-53a"/>
者必釋之於息照㝠境乃於臺之内壁圖桑門晏坐焉<lb/>
以為孝者德之本總人百行貞者事之幹為乾四德至<lb/>
天則風雨以時比竹而霜霰不變廬於墓有田氏之子<lb/>
安其室有王章之妻生芝草於大隧之前是加一等詠<lb/>
栢舟在中河之側乃無貳事復於其次為遶墳薦鯉焉<lb/>
俾觀者如堵覽之駭目激懦夫烈士之節警貞女孝子<lb/>
之心豈徒壓百雉之崇墉架九鳥之峻堞軒榭窈窕松<lb/>
栁陰映幽室納寒谷之氣炎天下霜畫梁對霽雨之輝<lb/>
<pb n="KR4h0118_WYG_010-53b"/>
晴虹射日夫如是則登之不假贈扇北風其涼視之不<lb/>
待褰幃太山如<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>豈比夫逐荆臺遂為流遁畫麟閣不<lb/>
有姓名者哉别駕彭城劉公循忠從政以賢方協海沂<lb/>
之詠司馬清河張公瓚食禄以德爰光中外之遊咸秉<lb/>
濟代之材以成考室之美雖二公𢎞化有無窮之令聞<lb/>
終三后協心樹不朽之丕構德裕邑人也實寡聞見拔<lb/>
薤投水德未半於任棠築臺置金禮何多於郭隗敢不<lb/>
傳美以為實録藏於屋壁誠有愧於家書勒於碑版庶<lb/>
<pb n="KR4h0118_WYG_010-54a"/>
無慚於臺記時建崇𤣥學之嵗秋八月旬有九日其從<lb/>
事參佐等學富今古材堪經濟雖懷坐嘯之功未展摩<lb/>
天之力並勒石於後以克永代<lb/>
　　絳巖湖記<hi>樊珣</hi>
句容西南二十三里曰赤山天寳中改為絳巖山以文<lb/>
變質也山外周流厥有湖塘舊址考於前志則曰吳人<lb/>
創之梁人通之矣洎金火有變積為習坎灌莽之所我<lb/>
唐麟德嵗邑宰楊嘉延亦綦前服利農為名雖迹於傳<lb/>
<pb n="KR4h0118_WYG_010-54b"/>
聞而事斯茫昧楊氏之後今餘百年實滋菰蒲莫植粳<lb/>
稻剥極則賁俟能而伸大厯十二紀縣大夫兼大理司<lb/>
直太原王公昕能蘇罷人且易弊俗臨湖而歎以欲從<lb/>
人吟使臣之清風酌良牧之髙課將圖永逸匪顧暫勞<lb/>
因察其地形訪以輿誦謀始作則定徒撰工月在休農<lb/>
雲其荷鍤周匝百頃蓄為湖塘置兩斗門用以為節旱<lb/>
暵則決而全注霖潦則瀦而不流收功濟時道甚明逺<lb/>
開田萬頃贍戶九鄉洎成奥區頗無凶嵗魚稻之盛公<lb/>
<pb n="KR4h0118_WYG_010-55a"/>
實為之晋叔敖芍陂能張楚國史起漳水竟富魏邦秦<lb/>
稱鄭國漢歌邵杜皆謂是也每商羊罷舞龍見而雩比<lb/>
屋有憂於銷鑠連阡莫覩於耘耨我則黛波奫淪白鳥<lb/>
飛滅下洞庭之鳬鴈泳中流之鱣鮪横塘之右構為新<lb/>
亭芬其芰荷樹以杞栁楊楚江嶺憧憧是途行李實獲<lb/>
於蔭庥歌詠或藉於觀覽懿乎哉君子之用心也孰愈<lb/>
崇其島榭侈以林堂此而莫文翰墨奚述<lb/>
　　宋書謝靈運傳論<hi>沈約</hi>
<pb n="KR4h0118_WYG_010-55b"/>
史臣曰民稟天地之靈含五常之德剛柔迭用喜愠分<lb/>
情夫志動於中則歌詠外發六義所因四始攸繫升降<lb/>
謳謡紛披風什雖虞夏以前遺文不覩稟氣懷靈理無<lb/>
或異然則歌詠所興宜自生民始也周室既衰風流彌<lb/>
著屈平宋玉導清源於前賈誼相如振芳塵於後英辭<lb/>
潤金石髙義薄雲天自茲以降情志愈廣王褒劉向楊<lb/>
班崔蔡之徒異軌同奔遞相師祖雖清辭麗曲時發乎<lb/>
篇而蕪音累氣固亦多矣若夫平子艷發文以情變絶<lb/>
<pb n="KR4h0118_WYG_010-56a"/>
唱髙蹤久無嗣響至於建安曹氏基命三祖陳王咸蓄<lb/>
盛藻甫乃以情緯物以文被質自漢至魏四百餘年辭<lb/>
人才子文體三變相如工為形似之言二班長於情理<lb/>
之說子建仲宣以氣質為體並標能擅美獨映當時是<lb/>
以一世之士各相慕習原其飈流所始莫不同祖風騷<lb/>
徒以賞好異情故意製相說降及元康潘陸特秀律異<lb/>
班賈體變曹王縟㫖星稠繁文綺合綴平臺之逸響采<lb/>
南皮之髙韻遺風餘烈事極江右在晉中興𤣥風獨扇<lb/>
<pb n="KR4h0118_WYG_010-56b"/>
為學窮於柱下博物止乎七篇馳騁文辭義殫於此自<lb/>
建武暨於義熈歴載將百雖比響聨辭波屬雲委莫不<lb/>
寄言上德託意𤣥珠遒麗之辭無聞焉耳仲文始革孫<lb/>
許之風叔源大變太乙之氣爰逮宋氏顔謝騰聲靈運<lb/>
之興㑹標舉延年之體裁明宻並方軌前秀垂範後昆<lb/>
若夫數袵論心商𣙜前藻工拙之數如有可言夫五色<lb/>
相宣八音協暢由乎𤣥黄律吕各適物宜欲使宫羽相<lb/>
變低昻舛節若前有浮聲則後須切響一簡之内音韻<lb/>
<pb n="KR4h0118_WYG_010-57a"/>
盡殊兩句之中輕重悉異妙達此㫖始可言文至於先<lb/>
士茂制諷髙歴賞子建函京之作仲宣灞㟁之篇子荆<lb/>
零雨之章正長朔風之句並直舉胸情非傍詩史正以<lb/>
音律調韻取髙前式自靈均以來多歴年代雖文體稍<lb/>
精而此秘未覩至於髙言妙句音韻天成皆暗於理合<lb/>
匪由思至張蔡曹王曾無先覺潘陸顔謝去之彌逺世<lb/>
之知音者有以得之此言非謬如曰不然請待來哲<lb/>
　約既為此論吳郡陸厥遺書大率謂歴代衆賢似不<lb/>
<pb n="KR4h0118_WYG_010-57b"/>
　都闇此處約答曰宫商之聲有五文字之别累萬以<lb/>
　累萬之繁配五聲之約髙下低昻非思力所學又非<lb/>
　止若斯而已十字之文顛倒相配字不過十巧歴已<lb/>
　不能盡何況復過於此者乎靈均以來未經用之於<lb/>
　懷抱固無從得其髣髴矣若斯之妙而聖人不尚何<lb/>
　耶此蓋曲折聲韻之巧無當於訓義非聖哲𤣥言之<lb/>
　所急也自古詞人豈不知宫羽之殊商徴之别而其<lb/>
　中參差變動所昧實多鄙意所謂此秘未覩者也若<lb/>
<pb n="KR4h0118_WYG_010-58a"/>
　以文章之音韻同管絃之聲曲美惡妍媸不得頓相<lb/>
　乖反譬猶子野操曲安得忽有闡緩失調之聲以洛<lb/>
　神比陳思他賦有似異手之作故知天機啟則律吕<lb/>
　自調六情滯則音律頓舛也士衡雖云煥若縟錦寧<lb/>
　有濯色江波其中復有一片是衞文之服此則陸生<lb/>
　之言即復不盡者矣韻與不韻復有精粗輪扁不能<lb/>
　言之老夫亦不辨盡<lb/>
　　后妃傳論<hi>晉書</hi>
<pb n="KR4h0118_WYG_010-58b"/>
夫乾坤定位男女流形伉儷之義同歸貴賤之名異等<lb/>
若乃作配皇極齊體紫宸象玉牀之連後星喻金波之<lb/>
合羲璧爰自夐古是謂元妃降及中年乃稱王后四人<lb/>
並列光於帝嚳之名二妃同降著彼有虞之典夏商以<lb/>
上六宫之制其詳靡得而聞焉姬劉以降五翟之規其<lb/>
事可畧而言矣周禮天子立一后三夫人九嬪二十七<lb/>
世婦八十一御妻以聽王者内政故婚義曰天子之與<lb/>
后如日之與月陰之與陽由斯而譚其所從來逺矣故<lb/>
<pb n="KR4h0118_WYG_010-59a"/>
能母儀天㝢助宣王化德均載物比大坤維宗廟歆其<lb/>
薦羞穹壤俟其交泰是以哲王垂憲尤重造舟之禮詩<lb/>
人立言先㢡葛覃之訓後燭流景所以裁其宴私房樂<lb/>
希聲是用節其容止履端正本抑斯之謂歟若乃聘納<lb/>
有方防閑有禮肅尊儀而脩四德體柔範而𢎞六義陰<lb/>
教洽於宫闈淑譽騰於區域則𤣥雲入户上帝錫母萌<lb/>
之符黄神降徴坤靈贊夀丘之道終能鼎祚惟永𦙍嗣<lb/>
克昌至若儷極虧閑凴天作孽倒裳衣於袵席感朓側<lb/>
<pb n="KR4h0118_WYG_010-59b"/>
於弦望則龍漦結釁宗周鞠為黍苗鷰尾挺災隆漢墜<lb/>
其枌社矣自曹劉内主位以色登甄衛之家榮非德舉<lb/>
滛荒挺性蔑西郊之禮容婉孌含辭作南國之竒態詖<lb/>
謁由斯外入穢德於是内宣椒掖播晨牝之風蘭殿絶<lb/>
河睢之響永言彤史大練之範逾微緬視青蒲脱珥之<lb/>
猷替矣晉承其末與世汚隆宣皇創基功𢎞而道屈穆<lb/>
后一善勣侔於十亂洎乎太祖始親選良家既而帝掩<lb/>
紈扇躬行請託后採長白實彰妬忌之情賈納短青竟<lb/>
<pb n="KR4h0118_WYG_010-60a"/>
踐覆亡之轍得失遺跡煥在綈緗興滅所由義同畫一<lb/>
故列其本事以為后妃傳云<lb/>
　　嵇康諸人傳論<hi>晉書</hi>
史臣曰夫學非常道則物靡不通理有忘言則在情斯<lb/>
遣其進也撫俗同塵不居名利其退也餐和履順以保<lb/>
天真若乃一其本源體無為之用分其華葉開寓言之<lb/>
道是以伯陽垂範鳴謙置式欲崇諸已先下於人猶大<lb/>
樂無聲而蹌鸞斯應者也莊生放達其㫖而馳辯無窮<lb/>
<pb n="KR4h0118_WYG_010-60b"/>
棄彼榮華則俯輕爵位壞其道術則顧蔑至公舐痔兼<lb/>
車鳴鳶吝腐以茲自口於焉翫物殊異虚舟有同攘臂<lb/>
嵇阮竹林之㑹劉畢芳樽之友馳騁莊門排登李室若<lb/>
夫儀天布憲百官從軌經禮之外棄而不存是以帝堯<lb/>
縱許由於埃壒之表光武舍子陵於潺湲之瀨松蘿低<lb/>
舉用以優賢巖水澄華茲焉賜隠臣行厥志主有嘉名<lb/>
至於嵇康遺巨源之書阮氏創先生之傳軍諮散髪吏<lb/>
部盜樽豈以世疾名流茲焉自垢臨鍛竈而不迴登廣<lb/>
<pb n="KR4h0118_WYG_010-61a"/>
武而長歎則嵇琴絶響阮氣徒存通其旁徑必彫風俗<lb/>
召以效官居然尸素軌躅之外或有可觀者焉咸能符<lb/>
契情靈各敦終始愴神交於晚笛或相思而動駕史臣<lb/>
是以拾其遺事附於篇云<lb/>
　　辨宗論<hi>録一則</hi>　<hi>謝靈運</hi>
維三問答云由教而信則有日進之功非漸所明則無入<lb/>
照之分夫尊教而推宗者雖不永用當推之時豈可不<lb/>
蹔令無耶若訐其蹔合猶自賢於不合非漸如何三答<lb/>
<pb n="KR4h0118_WYG_010-61b"/>
蹔者假也真者常也假知無常常知無假今豈可以假<lb/>
知之蹔而侵常知之真哉今漸合賢於不合誠如來言<lb/>
竊有微證巫臣諫莊王之言物賒於已故理為情先及<lb/>
納夏姬之時已交於物故情居理上情理雲互物已相<lb/>
傾亦中智之率任也若以諫日為悟豈容納時之惑耶<lb/>
且南為聖也北為愚也背北向南非停北之謂向南背<lb/>
北非至南之稱然向南可以至南背北非是停北非是<lb/>
停北故愚可去矣可以至南故悟可得矣<lb/>
<pb n="KR4h0118_WYG_010-62a"/>
　晉宋諸公以駢耦談理中多微言如𢎞明集所載以<lb/>
　非所急故不盡録存此一臠可以知鼎味矣<lb/>
　　辨命論<hi>劉峻</hi>
主上嘗與諸名賢言及管輅歎其有竒才而位不達時<lb/>
有在赤墀之下豫聞斯議歸以告余余謂士之窮達無<lb/>
非命也故謹述天㫖因言其致云爾<lb/>
臣觀管輅天才英偉珪璋特秀寔海内之名傑豈日者<lb/>
卜祝之流乎而官止少府丞年終四十八天之報施何<lb/>
<pb n="KR4h0118_WYG_010-62b"/>
其寡歟然髙才而無貴仕饕餐而居大位自古所歎焉<lb/>
獨公明而己哉故性命之道窮通之數天閼紛綸莫知<lb/>
其辨仲任蔽其源子長闡其惑至於褐冠甕牖必以𤣥<lb/>
天有期鼎貴髙門則曰唯人所召譊譊讓咋異端俱起<lb/>
蕭逺論其本而不暢其流子𤣥語其流而未詳其本嘗<lb/>
試言之曰夫通生萬物則謂之道生而無主謂之自然<lb/>
自然者物見其然不知所以然同焉皆得不知所以得<lb/>
鼔動陶鑄而不為功庶類混成而非其力生之無亭毒<lb/>
<pb n="KR4h0118_WYG_010-63a"/>
之心死之豈䖍劉之志墜之深淵非其怒升之霄漢非<lb/>
其悦蕩乎大乎萬寳以之化確乎純乎一作而不易化<lb/>
而不易則謂之命命也者自天之命也定於㝠兆終然<lb/>
不變鬼神莫能預聖哲不能謀觸山之力無以抗倒日<lb/>
之誠弗能感短則不可緩之於寸陰長則不可急之於<lb/>
箭漏至德未能踰上智所不免是以放勛之世浩浩襄<lb/>
陵天乙之時焦金流石文公<graphic n="KR2102" url="https://raw.githubusercontent.com/kanripo/KR-Gaiji/master/images/KR2102.png" mimeType="image/png"/>其尾宣尼絶其糧顔回<lb/>
敗其叢蘭冉耕歌其芣苡夷叔斃淑媛之言子輿困臧<lb/>
<pb n="KR4h0118_WYG_010-63b"/>
倉之訴聖賢且猶若此而況庸庸者乎至乃伍員浮屍<lb/>
於江流三閭沉骸於湘渚賈大夫沮志於長沙馮都尉<lb/>
皓髪於郎署君山鴻漸鎩羽儀於髙雲敬通鳯起摧迅<lb/>
翮於風次此豈才不足而行有遺哉近世有沛國劉瓛<lb/>
瓛弟璡并一時秀士也瓛則闗西孔子通涉六經循循<lb/>
善誘服膺儒行璡則志烈秋霜心貞崑玉必亭亭髙竦<lb/>
不雜風塵皆毓德於衡門並馳聲於天地而宮有微於<lb/>
侍郎位不登於執㦸相次殂落宗祀無饗因斯兩賢以<lb/>
<pb n="KR4h0118_WYG_010-64a"/>
言古則昔之玉質金相英髦秀達皆擯斥於當年韞竒<lb/>
才而莫用候草木以共彫與麋鹿而同死膏塗平原骨<lb/>
填川谷湮滅而無聞者豈可勝道哉此則宰衡之與皂<lb/>
𨽻容彭之與殤子倚頓之與黔婁陽文之與敦洽咸得<lb/>
之於自然不假道於才智故曰死生有命富貴在天斯<lb/>
之謂矣然命體周流變化非一或先號而後笑或始吉<lb/>
而終凶或不召自來或因人以濟交錯糾紛迴還倚伏<lb/>
非可以一理徴非可以一塗驗而其道微宻寂寥惚慌<lb/>
<pb n="KR4h0118_WYG_010-64b"/>
無形可以見無聲可以聞必御物以效靈亦憑人而成<lb/>
象譬天王之冕旒任百官以司職而惑者覩湯武之龍<lb/>
躍謂戡亂在神功聞孔墨之挺生謂英睿擅竒響視彭<lb/>
韓之豹變謂鷙猛致人爵見張桓之朱紱謂明經拾青<lb/>
紫豈知有力者運之而趨乎故言而非命者有六蔽焉<lb/>
爾請陳其梗槩夫靡顔膩理哆噅顣頞形之異也朝秀<lb/>
晨終龜鶴千嵗年之殊也聞言如響智昬菽麥神之辨<lb/>
也固知三者定乎造化榮辱之境獨曰由人是知二五<lb/>
<pb n="KR4h0118_WYG_010-65a"/>
而未識於十其蔽一也龍犀日角帝王之表河目龜文<lb/>
公侯之相撫鏡知其將刑壓紐顯其膺録星虹樞電昭<lb/>
聖德之符夜哭聚雲鬱興王之瑞皆兆發於前期渙汗<lb/>
於後葉若謂驅貔虎奮尺劍入紫微升帝道則未達窈<lb/>
㝠之情未測神明之數其蔽二也空桑之里變成洪川<lb/>
歴陽之都化為魚鼈楚師屠漢卒睢河鯁其流秦人坑<lb/>
趙士沸聲如雷震火炎崑嶽礫石與琬琰俱焚嚴霜夜<lb/>
零蕭艾與芝蘭共盡雖游夏之英才伊顔之殆庶焉能<lb/>
<pb n="KR4h0118_WYG_010-65b"/>
抗之哉其蔽三也或曰明月之珠不能無纇夏后之璜<lb/>
不能無考故亭伯死於縣長相如卒於園令才非不傑<lb/>
也主非不明也而碎結緑之鴻輝殘懸黎之夜色抑尺<lb/>
之量有短哉若然者主父偃公孫𢎞對策不升第歴説<lb/>
而不入牧豖淄原見棄州部設令忽如過隙溘死霜露<lb/>
其為詬恥豈崔馬之流乎及至開東閣列五鼎電照風<lb/>
行聲馳海外寧前愚而後智先非而終是將榮悴有定<lb/>
數天命有至極而謬生妍蚩其蔽四也夫虎嘯風馳龍<lb/>
<pb n="KR4h0118_WYG_010-66a"/>
興雲屬故重華立而元凱升辛受生而飛㢘進然則天<lb/>
下善人少惡人多闇主衆明君寡而薫蕕不同器梟鸞<lb/>
不接翼是使渾敦檮杌踵武於雲臺之上仲容庭堅耕<lb/>
耘於巖石之下横謂廢興在我無係於天其蔽五也彼<lb/>
戎狄者人面獸心晏安鴆毒以誅殺為道德以蒸報為<lb/>
仁義雖大風立於青丘鑿齒奮於華野比於狼戾曾何<lb/>
足喻自金行不競天地版蕩左帶沸脣乘間電發遂覆<lb/>
瀍洛傾五都居先王之桑梓竊名號於中縣與三皇競<lb/>
<pb n="KR4h0118_WYG_010-66b"/>
其氓黎五帝角其區宇種落繁熾充牣神州嗚呼福善<lb/>
禍滛徒虚言耳豈非否泰相傾盈縮遞運而汨之以人<lb/>
其蔽六也然所謂命者死生馬貴賤焉貧富焉治亂焉<lb/>
禍福焉此十者天之所賦也愚智善惡此四者人之所<lb/>
行也夫神非舜禹心異朱均才絓中庸在於所習是以<lb/>
素絲無恒𤣥黄代起鮑魚芳蘭入而自變故季路學於<lb/>
仲尼厲風霜之節楚穆謀於潘崇成弑逆之禍而商臣<lb/>
之惡盛業光於後嗣仲由之善不能息其結纓斯則邪<lb/>
<pb n="KR4h0118_WYG_010-67a"/>
正由於人吉凶在乎命也或以鬼神害盈皇天輔德故<lb/>
宋公一言法星三徙殷帝自翦千里來雲若使善惡無<lb/>
徴未洽斯義且于公髙門以待封嚴母掃墓以望喪此<lb/>
君子所以自强不息也若使仁而無報奚為脩善立名<lb/>
乎斯逕庭之辭也夫聖人之言顯而晦微而婉幽逺而<lb/>
難聞河漢而不測或立教以進庸怠或言命以窮性靈<lb/>
積善餘慶立教也鳯鳥不至言命也今以片言辨其要<lb/>
趣何異乎夕死之類而論春秋之變哉且荆昭德音丹<lb/>
<pb n="KR4h0118_WYG_010-67b"/>
雲不巻周宣祈雨珪璧斯罄于叟種德不逮勛華之髙<lb/>
延年殘獷未甚東陵之酷為善一為惡均而禍福異其<lb/>
流興廢殊其跡蕩蕩上帝豈如是乎詩云風雨如晦雞<lb/>
鳴不已故善人為善焉有息哉夫食稻梁進芻豢衣狐<lb/>
貉襲冰紈觀窈眇之竒舞聽雲和之琴瑟此小人之所<lb/>
急非有求而為也脩道德習仁義敦孝悌立忠貞漸禮<lb/>
樂之腴潤蹈先生之盛則此君子之所急非有求而為<lb/>
也然則君子居正體道樂天知命明其無可奈何識其<lb/>
<pb n="KR4h0118_WYG_010-68a"/>
不由智力逝而不召來而不距生而不喜死而不慼瑶<lb/>
臺夏屋不能悦其神土室編蓬未足憂其慮不充屈於<lb/>
富貴不遑遑於所欲豈有史公董相不遇之文乎<lb/>
　王聖俞云辨命論自處以仁義而居天以莽蕩彼意<lb/>
　謂天道無知吾但自盡耳是猶子目其父曰彼老誖<lb/>
　矣共為子職而己而不知其父之末始老誖也<lb/>
　　廣絶交論<hi>劉峻</hi>
客問主人曰朱公叔絶交論為是乎為非乎主人曰客<lb/>
<pb n="KR4h0118_WYG_010-68b"/>
奚此之問客曰夫草蟲鳴則阜螽躍雕虎嘯而清風起<lb/>
故絪緼相感霧涌雲蒸嚶鳴相召星流電激是以王陽<lb/>
登則貢公喜罕生逝而國子悲且心同琴瑟言鬱郁於<lb/>
蘭茝道協膠漆志婉孌於塤箎聖賢以此鏤金版而鐫<lb/>
盤盂書玉牒而刻鐘鼎若乃匠人輟成風之玅巧伯子<lb/>
息流波之雅引范張款款於下泉尹班陶陶於永夕絡<lb/>
繹縱横煙霏雨散巧歴所不知心計莫能測而朱益州<lb/>
汨彞敘粤謨訓捶直切絶交遊比黔首以鷹鸇㜶人靈<lb/>
<pb n="KR4h0118_WYG_010-69a"/>
於豺虎蒙有猜焉請辨其惑主人听然而笑曰客所謂<lb/>
撫絃徽音未達燥溼變響張羅沮澤不覩鴻雁雲飛蓋<lb/>
聖人握金鏡闡風烈龍驤蠖屈從道汙隆日月聨璧贊<lb/>
亹亹之𢎞致雲飛雷薄顯棣華之微㫖若五音之變化<lb/>
濟九成之妙曲此朱生得𤣥珠於赤水謨神睿而為言<lb/>
至夫組織仁義琢磨道德歡其愉樂恤其陵夷寄通靈<lb/>
臺之下遺跡江湖之上風雨急而不輟其音霜雪零而<lb/>
不渝其色斯賢達之素交歴萬古而一遇逮叔世民訛<lb/>
<pb n="KR4h0118_WYG_010-69b"/>
狙詐飈起谿谷不能踰其險鬼神無以究其變競毛羽<lb/>
之輕趨錐刀之末於是素交盡利交興天下蚩蚩鳥驚<lb/>
雷駭然利交同源派流則異較言其略有五術焉若其<lb/>
寵鈞董石權壓梁竇雕刻百工鑪錘萬物吐漱興雲雨<lb/>
呼噏下霜露九域聳其風塵四海疊其燻灼靡不望影<lb/>
星奔藉響川騖雞人始唱鶴蓋成陰髙門旦開流水接<lb/>
軫皆願摩頂至踵隳膽抽腸約同要離焚妻子誓徇荆<lb/>
卿湛七族是曰勢交其流一也富埒陶白貲巨程羅山<lb/>
<pb n="KR4h0118_WYG_010-70a"/>
擅銅陵家藏金穴出平原而聨騎居里閈而鳴鐘則有<lb/>
窮巷之賔繩樞之子冀宵燭之末光邀潤屋之微澤魚<lb/>
貫鳬躍䬃沓鱗萃分鴈鶩之稻粱霑玉斝之餘瀝銜恩<lb/>
遇進款誠援青松以示心指白水而旌信是曰賄交其<lb/>
流二也陸大夫讌喜西都郭有道人倫東國公卿貴其<lb/>
籍甚搢紳羡其登仙加以斂頥䠞頞涕唾流沬騁黄馬<lb/>
之劇談縱碧雞之雄辨敘温燠則寒谷成暄論嚴苦則<lb/>
春叢零葉飛沈出其顧指崇辱定其一言於是有弱冠<lb/>
<pb n="KR4h0118_WYG_010-70b"/>
王孫綺紈公子道不挂於通人聲未遒於雲閣攀其鱗<lb/>
翼丐其餘論附騏驥之旄端軼歸鴻於碣石是曰談交<lb/>
其流三也陽舒陰慘生民大情憂合歡離品物恒性故<lb/>
魚以泉涸而喣沬鳥因將死而哀鳴同病相憐綴河上<lb/>
之悲曲恐懼實懷昭谷風之盛典斯則斷金由於湫隘<lb/>
刎頸起於苫蓋是以伍員濯溉於宰嚭張王撫翼於陳<lb/>
相是曰窮交其流四也馳騖之倫澆薄之俗無不操權<lb/>
衡秉纖纊衡所以揣其輕重纊所以屬其鼻息若衡不<lb/>
<pb n="KR4h0118_WYG_010-71a"/>
能舉纊不能飛雖顔冉龍翰鳯雛曾史蘭薫雪白舒向<lb/>
金玉淵海卿雲黼黻河漢視若游塵遇同土梗莫肯費<lb/>
其半菽罕有落其一毛若衡重錙銖纊微彯撇雖共工<lb/>
之蒐慝驩兜之掩義南荆之跋扈東陵之巨猾皆為匍<lb/>
匐逶迤折枝舐痔金膏翠羽將其意脂韋便辟導其誠<lb/>
故輪蓋所遊必非夷惠之室苞苴所入實行張霍之家<lb/>
謀而後動毫芒寡忒是曰量交其流五也凡斯五交義<lb/>
同賈粥桓譚譬之於闤闠林囘諭之於甘醴夫寒暑遞<lb/>
<pb n="KR4h0118_WYG_010-71b"/>
進盛衰相襲或前榮而後悴或始富而終窮或初存而<lb/>
末亡或古約而今泰循環翻覆汛若波瀾此則徇利之<lb/>
情未嘗異變化之道不得一由是觀之張陳所以凶終<lb/>
蕭朱所以隙末斷焉可知也而翟公方䂓然勒門以箴<lb/>
客何所見之晚乎因此五交是生三釁敗德殄義禽獸<lb/>
相若一釁也難固易攜讎訟所聚二釁也名陷饕餐貞<lb/>
介所羞三釁也古人知三釁之為梗懼五交之速尤故<lb/>
王丹威子以檟楚朱穆昌言而示絶有㫖哉近世有樂<lb/>
<pb n="KR4h0118_WYG_010-72a"/>
安任昉海内髦傑早綰銀黄夙昭民譽遒文麗藻方駕<lb/>
曹王英特俊邁聨横許郭類田文之愛客同鄭莊之好<lb/>
賢見一善則盱衡扼腕遇一才則揚眉抵掌雌黄出其<lb/>
脣吻朱紫由其月旦於是冠蓋輻輳衣裳雲合輜軿擊<lb/>
轊坐客恒滿蹈其閫閾若升闕里之堂入其奥隅謂登<lb/>
龍門之阪至於顧盻增其倍價翦拂使其長鳴彯組雲<lb/>
臺者摩肩趨走丹墀者疊跡莫不締恩狎結綢繆想莊<lb/>
惠之清塵庶羊左之徽烈及瞑目東粤歸骸洛浦繐帳<lb/>
<pb n="KR4h0118_WYG_010-72b"/>
猶懸門罕漬酒之彦墳未宿草野絶動輪之賓藐爾諸<lb/>
孤朝不謀夕流離大海之南寄命瘴癘之地自昔把臂<lb/>
之英金蘭之友曾無羊舌下泣之仁寧慕郈成分宅之<lb/>
德鳴呼世路嶮巇一至於此太行孟門豈曰嶄絶是以<lb/>
耿介之士疾其若斯裂裳裹足棄之長騖獨立髙山之<lb/>
頂歡與麋鹿同羣皦皦然絶其雰濁誠恥之也誠畏之<lb/>
也<lb/>
　昉不事生産既卒諸子不能自振生平舊交莫有收<lb/>
<pb n="KR4h0118_WYG_010-73a"/>
　恤次子西華冬月着葛帔練裙道逢劉孝標泫然矜<lb/>
　之曰我當為卿作計乃著此論彭城到溉故與昉為<lb/>
　山澤遊見其論抵之地終身恨之　按史稱昉有盛<lb/>
　名遊其門者昉必推薦裴子野於昉為從中表獨不<lb/>
　至昉亦恨焉故不之善觀此則到溉輩固為負心而<lb/>
　昉於取士之道亦未盡也<lb/>
　　神思篇<hi>劉勰</hi>
古人云形在江海之上心存魏闕之下神思之謂也文<lb/>
<pb n="KR4h0118_WYG_010-73b"/>
之思也其神逺矣故寂然凝慮思接千載悄焉動容貌<lb/>
通萬里吟詠之間吐納珠玉之聲眉睫之前巻舒風雲<lb/>
之色其思理之致乎故思理為妙神與物遊神居胸臆<lb/>
而志氣統其關鍵物沿耳目而辭令管其樞機樞機方<lb/>
通則物無隠貌闗鍵將塞則神有遯心是以陶鈞文思<lb/>
貴在虚靜疏瀹五藏澡雪精神積學以儲寳酌理以富<lb/>
才研閲以窮照馴致以懌辭然後使𤣥解之宰尋聲律<lb/>
而定墨獨照之匠闚意象而運斤此蓋馭文之首術謀<lb/>
<pb n="KR4h0118_WYG_010-74a"/>
篇之大端夫神思方運萬塗競萌規矩虚位刻鏤無形<lb/>
登山則情滿於山觀海則意溢於海我才之多少將與<lb/>
風雲而並驅矣方其搦翰氣倍辭前暨乎篇成半折心<lb/>
始何則意翻空而易竒言徴實而難巧也是以意授於<lb/>
思言授於意宻則無際疎則千里或理在方寸而求之<lb/>
域表或義在咫尺而思隔山河是以秉心養術無務苦<lb/>
慮含章司契不必勞情也人之稟才遲速異分文之制<lb/>
禮大小殊功相如含筆而腐毫楊雄輟翰而驚夢桓譚<lb/>
<pb n="KR4h0118_WYG_010-74b"/>
疾感於苦思王充氣竭於思慮張衡研京以十年左思<lb/>
練都以一紀雖有巨文亦思之緩也淮南崇朝而賦騷<lb/>
枚皋應詔而成賦子建援牘如口誦仲宣舉筆似宿構<lb/>
阮瑀據案而制書禰衡當食而草奏雖有短篇亦思之<lb/>
速也若夫駿發之士心總要術敏在慮前應機立斷覃<lb/>
思之人情饒岐路鑒在疑後研慮方定機敏故造次而<lb/>
成功慮疑故愈久而致績難易雖殊並資博練若學淺<lb/>
而空遲才疎而徒速以斯成器未之前聞是以臨篇綴<lb/>
<pb n="KR4h0118_WYG_010-75a"/>
慮必有二患理鬱者苦貧辭溺者傷亂然則博聞為饋<lb/>
貧之糧貫一為拯亂之藥博而能一亦有助乎心力矣<lb/>
若情數詭雜體變遷貿拙辭或孕於巧義庸事或萌於<lb/>
新意視布於麻雖云未費杼軸獻功煥然乃珍至於思<lb/>
表纖㫖文外曲致言所不追筆固知止至精而後闡其<lb/>
妙至變而後通其數伊摯不能言鼎輪扁不能語斤其<lb/>
微矣乎<lb/>
　黄文節與王觀復書與此相駁而實相發選在委編<lb/>
<pb n="KR4h0118_WYG_010-75b"/>
　中可以互觀<lb/>
　　風骨篇<hi>劉勰</hi>
詩總六義風冠其首斯乃化感之本源志氣之符契也<lb/>
是以怊悵述情必始乎風沉吟鋪辭莫先於骨故辭之<lb/>
待骨如體之樹骸情之含風猶形之包氣結言端直則<lb/>
文骨成焉意氣駿爽則文風清焉若豐藻克贍風骨不<lb/>
飛則振采失鮮負聲無力是以綴慮裁篇務盈守氣剛<lb/>
徤既寔輝光乃新其為文用譬征鳥之使翼也故練於<lb/>
<pb n="KR4h0118_WYG_010-76a"/>
骨者析辭必精深乎風者述情必顯捶<hi>朶</hi>字堅而難移<lb/>
結響凝而不滯此風骨之力也若瘠義肥辭繁雜失統<lb/>
則無骨之徴也思不環周索莫乏氣則無風之驗也昔<lb/>
潘朂錫魏思摹經典羣才韜筆乃其骨髓峻也相如賦<lb/>
仙氣號凌雲蔚為辭宗乃其風力遒也能鑒斯要可以<lb/>
定文茲術或運無務繁采故魏文稱文以氣為主氣之<lb/>
清濁有體不可力強而致故其論孔融則云體氣髙妙<lb/>
論徐幹則云時有齊氣論劉楨則云時有逸氣公幹亦<lb/>
<pb n="KR4h0118_WYG_010-76b"/>
云孔氏卓卓信含異氣筆墨之性殆不可勝並重氣之<lb/>
㫖也夫翬<hi>輝</hi>翟備色翾<hi>諼</hi>翥百步肌豐而力沉也鷹隼<lb/>
<hi>筍</hi>乏采翰飛戾天骨勁而氣猛也文章才力有似於此<lb/>
若風骨乏采則鷙集翰林采乏風骨則雉竄文囿唯藻<lb/>
耀而髙翔固文筆之鳴鳯也若夫鎔鑄經典之範翔集<lb/>
子史之術洞曉情變曲昭文體然後能孚甲新意雕畫<lb/>
竒辭昭體故意新而不亂曉變故辭竒而不黷若骨采<lb/>
未圓風辭未練而跨略舊規馳騖新作雖獲巧意危敗<lb/>
<pb n="KR4h0118_WYG_010-77a"/>
亦多豈空結竒字紕繆而成輕矣周書云辭尚體要弗<lb/>
惟好異蓋防文濫也然文術多門各適所好明者弗授<lb/>
學者弗師於是習華隨侈流遁忘反若能確乎正式使<lb/>
文明以徤則風清骨峻篇體光華能研諸慮何逺之有<lb/>
哉<lb/>
　楊升菴評左氏論女色曰美而艷美猶骨也艷猶風<lb/>
　也文章風骨兼全如女色之美艷兩致矣　又云此<lb/>
　論發自劉子前無古人徐季海移以評書張彦逺移<lb/>
<pb n="KR4h0118_WYG_010-77b"/>
　以評畫同此理也　又云引文明以徤尤切明即風<lb/>
　也徤即骨也詩有格調格猶骨也調猶風也<lb/>
　　情采篇<hi>劉勰</hi>
聖賢書辭總稱文章非采而何夫水性虚而淪漪結木<lb/>
體實而花萼振文附質也虎豹無文則鞹同犬羊犀兕<lb/>
有皮而色資丹漆質待文也若乃綜述性靈敷寫器象<lb/>
鏤心鳥跡之中織辭魚網之上其為彪炳縟采名矣故<lb/>
立文之道其理有三一曰形文五色是也二曰聲文五<lb/>
<pb n="KR4h0118_WYG_010-78a"/>
音是也三曰情文五性是也五色雜而成黼黻五音比<lb/>
而成韶夏五情發而為辭章神理之數也孝經垂典喪<lb/>
言不文故知君子嘗言未嘗質也老子疾偽故稱美言<lb/>
不信而五千精妙則非棄美矣莊周云辯雕萬物謂藻<lb/>
飾也韓非云豔采辯說謂綺麗也綺麗以豔說藻飾以<lb/>
辯雕文辭之變於斯極矣研味孝老則知文質附乎性<lb/>
情詳覽莊韓則見華寔過乎滛侈若擇源於涇渭之流<lb/>
按轡於邪正之路亦可以馭文采矣夫鉛黛所以飾容<lb/>
<pb n="KR4h0118_WYG_010-78b"/>
而盻倩生於淑姿文采所以飾言而辯麗本於情性故<lb/>
情者文之經辭者理之緯經正而後緯成理定而後辭<lb/>
暢此立文之本源也昔詩人什篇為情而造文辭人賦<lb/>
頌為文而造情何以明其然蓋風雅之興志思蓄憤而<lb/>
吟咏情性以諷其上此為情而造文也諸子之徒心非<lb/>
鬱陶茍馳夸飾鬻聲釣世此為文而造情也故為情者<lb/>
要約而冩真為文者滛麗而煩濫而後之作者採濫忽<lb/>
真逺棄風雅近師辭賦故體情之製日疎逐文之篇愈<lb/>
<pb n="KR4h0118_WYG_010-79a"/>
盛故有志深軒冕而汎咏皋壤心纒幾務而虚述人外<lb/>
真宰弗存翩其反矣夫桃李不言而成蹊有寔存也男<lb/>
子樹蘭而不芳無其情也夫以草木之微依情待實況<lb/>
乎文章述志為本言與志反文豈足徴是以聨辭結采<lb/>
將欲明經采濫辭詭則心理愈翳固知翠綸桂餌反所<lb/>
以失魚言隠榮華始謂此也是以衣錦褧衣惡文太章<lb/>
賁象窮白貴乎反本夫能設模以位理擬地以置心心<lb/>
定而後結音理正而後摛藻使文不滅質博不溺心正<lb/>
<pb n="KR4h0118_WYG_010-79b"/>
采耀乎朱藍間色屏於紅紫乃可謂雕琢其章彬彬君<lb/>
子矣<lb/>
　升菴評予嘗戲云美人未嘗不粉黛粉黛未必皆美<lb/>
　人竒才未嘗不讀書讀書未必皆竒才又云屈原楚<lb/>
　詞有疾而呻吟也東方朔以下擬楚詞強呻吟而無<lb/>
　疾痛者也<lb/>
　　夸飾篇<hi>劉勰</hi>
夫形而上者謂之道形而下者謂之器神道難摹精言<lb/>
<pb n="KR4h0118_WYG_010-80a"/>
不能追其極形器易寫壯辭可得喻其真才非短長理<lb/>
自難易耳故自天地以降豫入聲貌文辭所被夸飾恒<lb/>
存雖詩書雅言風格訓世事必宜廣文亦過焉是以言<lb/>
峻則嵩髙極天論狹則河不容舠説多則子孫千億稱<lb/>
少則民靡孑遺襄陵舉滔天之目倒戈立漂杵之論辭<lb/>
雖己甚其義無害也且夫鴞音之醜豈有泮林而變好<lb/>
荼味之苦寧以周原而成飴並意深褒讚故義成矯飾<lb/>
大聖所録以垂憲章孟軻所云説詩者不以文害辭不<lb/>
<pb n="KR4h0118_WYG_010-80b"/>
以辭害意也自宋玉景差夸飾始盛相如憑風詭濫愈<lb/>
甚故上林之館奔星與宛虹入軒從禽之盛飛㢘與鷦<lb/>
鷯俱獲及楊雄甘泉酌其餘波語瓌竒則假珍於玉樹<lb/>
言峻極則顛墜於鬼神至東都之比目西京之海若驗<lb/>
理則理無不驗窮飾則飾猶未窮矣又子雲校獵鞭宓<lb/>
妃以饟屈原張衡羽獵困𤣥㝠於朔野孌彼洛神既非<lb/>
蝄蜽惟此水怪亦非魑魅而虚用濫形不其疎乎此欲<lb/>
夸其威而其事義暌剌也至如氣貌山海體勢宫殿嵯<lb/>
<pb n="KR4h0118_WYG_010-81a"/>
峨掲業熠燿焜煌之狀光采煒煒而欲然聲貌岌岌其<lb/>
將動矣莫不因夸以成狀沿飾而得竒也於是後進之<lb/>
才奬氣挾聲軒翥而欲奮飛騰躑而羞跼步辭入煒燁<lb/>
春藻不能程其豔言在萎絶寒谷未足成其凋談歡則<lb/>
字與笑並論慼則聲共泣偕信可以發藴而飛滯披瞽<lb/>
而駭聾矣然飾窮其要則心聲鋒起夸過其理則名實<lb/>
兩乖若能酌詩書之曠㫖翦揚馬之甚泰使夸而有節<lb/>
飾而不誣亦可謂之懿也<lb/>
<pb n="KR4h0118_WYG_010-81b"/>
　<hi>鷦鷯本賦作焦明</hi>
　　物色篇<hi>劉勰</hi>
春秋代序陰陽慘舒物色之動心亦揺焉蓋陽氣萌而<lb/>
𤣥駒步陰律凝而丹鳥羞微蟲猶或入感四時之動物<lb/>
深矣若夫珪璋挺其惠心英華秀其清氣物色相召人<lb/>
誰獲安是以獻嵗發春悦豫之情暢滔滔孟夏鬱陶之<lb/>
心凝天髙氣清陰沈之志逺霰雪無垠矜肅之慮深嵗<lb/>
有其物物有其容情以物遷辭以情發一葉且或迎意<lb/>
<pb n="KR4h0118_WYG_010-82a"/>
蟲聲有足引心況清風與明月同夜白日與春林共朝<lb/>
哉是以詩人感物聨類不窮流連萬象之際沈吟視聽<lb/>
之區寫氣圖貌既隨物以宛轉屬采附聲亦與心而徘<lb/>
徊故灼灼狀桃花之鮮依依盡楊栁之貌杲杲為出日<lb/>
之容瀌瀌擬雨雪之狀喈喈逐黄鳥之聲喓喓學草蟲<lb/>
之韻皎日嘒星一言窮理參差沃若兩字連形並以少<lb/>
總多情貌無遺矣雖復思經千載將何易奪及離騷代<lb/>
興觸類而長物貌難盡故重沓舒狀於是嵯峨之類聚<lb/>
<pb n="KR4h0118_WYG_010-82b"/>
葳蕤之羣積矣及長卿之徒詭勢瓌聲模山範水字必<lb/>
魚貫所謂詩人麗則而約言辭人麗淫而繁句也至如<lb/>
雅詠棠華或黄或白騷述秋蘭緑葉紫莖凡摛表五色<lb/>
貴在時見若青黄屢出則繁而不珍自近代以來文貴<lb/>
則似窺情風景之上鑽貌草木之中吟詠所發志惟深<lb/>
逺體物為妙功在宻附故巧言切狀如印之印泥不加<lb/>
雕削而曲寫毫芥故能瞻言而見貌印字而知時也然<lb/>
物有恒姿而思無定檢或率爾造極或精思愈疎且詩<lb/>
<pb n="KR4h0118_WYG_010-83a"/>
騷所標並據要害故後進鋭筆怯於爭鋒莫不因方以<lb/>
借巧即勢以㑹竒善於適要則雖舊彌新矣是以四序<lb/>
紛迴而入興貴閑物色雖繁而析辭尚簡使味飄飄而<lb/>
輕舉情曄曄而更新古來辭人異代接武莫不參伍以<lb/>
相變因革以為功物色盡而情有餘者曉㑹通也若乃<lb/>
山林皋壤實文思之奥府略語則闕詳說則繁然屈平<lb/>
所以能洞監風騷之情者抑亦江山之助乎<lb/>
贊曰山沓水匝樹雜雲合目既往還心亦吐納春日遲<lb/>
<pb n="KR4h0118_WYG_010-83b"/>
遲秋風颯颯情往似贈興來如答<lb/>
　勰字彦和東筦筥人早孤篤志好學家貧不婚娶依<lb/>
　沙門僧祐居遂博通經論天監中兼東宫通事舍人<lb/>
　兼步兵校尉深被昭明太子禮接初勰撰文心雕龍<lb/>
　五十篇未為時論所稱欲取定於沈約乃負書候約<lb/>
　於車前狀若貨鬻約取讀大重之謂深得文理勰為<lb/>
　文長於佛理都下寺塔及名僧碑志必請勰製文後<lb/>
　求出家勑許之名慧地云<lb/>
<pb n="KR4h0118_WYG_010-84a"/>
　　家訓論文章<hi>顔之推</hi>
夫文章者原出五經詔命策檄生於書者也序述論議<lb/>
生於易者也歌詠賦頌生於詩者也祭祀哀誄生於禮<lb/>
者也書奏箴銘生於春秋者也朝廷憲章軍旅誓誥敷<lb/>
顯仁義發明功德牧民建國施用多途至於陶冶性靈<lb/>
從容諷諫入其滋味亦樂事也行有餘力則可習之然<lb/>
而自古文人多陷輕薄屈原露才揚己顯暴君過宋玉<lb/>
體貌容冶見遇俳優東方曼倩滑稽不雅司馬長卿竊<lb/>
<pb n="KR4h0118_WYG_010-84b"/>
貲無操王褒過章僮約楊雄德敗美新李陵降辱夷虜<lb/>
劉歆反覆莽世傅毅黨附權門班固盜竊父史趙元叔<lb/>
抗竦過度馮敬通浮華擯壓馬季長佞媚獲誚蔡伯喈<lb/>
同惡受誅吳質詆訶鄉里曹植悖慢犯法杜篤乞假無<lb/>
厭路粹隘狹已甚陳琳實號麤疎繁欽性無檢格劉禎<lb/>
屈強輸作王粲率躁見嫌孔融禰衡誕傲致殞楊脩丁<lb/>
廙扇動取斃阮籍無禮敗俗嵇康凌物凶終傅𤣥忿鬬<lb/>
免官孫楚矜誇凌上陸機犯順履險潘岳乾没取危顔<lb/>
<pb n="KR4h0118_WYG_010-85a"/>
延年負氣摧黜謝靈運空疎亂紀王元長凶賊自貽謝<lb/>
𤣥暉悔慢見及凡此諸人皆其翹秀者不能悉紀大較<lb/>
如此至於帝王亦或未免自昔天子而有才華者惟漢<lb/>
武魏太祖文帝明帝宋孝武帝皆負世議非懿德之君<lb/>
也自子游子夏荀況孟軻枚乘賈誼蘇武張衡左思之<lb/>
儔有盛名而免過患者時復聞之但其損敗居多耳每<lb/>
嘗思之原其所積文章之體標舉興㑹發引性靈使人<lb/>
矜伐故忽於持操果於進取今世文士此患彌切一事<lb/>
<pb n="KR4h0118_WYG_010-85b"/>
愜當一句清巧神厲九霄志凌千載自吟自賞不覺更<lb/>
有傍人加以砂礫所傷慘於矛㦸諷刺之禍速乎風塵<lb/>
深宜防慮以保元吉<lb/>
　此篇為一種無行文人鍼砭膏肓大有禆益但人品<lb/>
　難齊有托之狂簡而不屑脩飾者有偏於剛介而動<lb/>
　與禍㑹者如屈宋東方司馬嵇阮孔謝之徒皆賢者<lb/>
　也今槩以為輕薄而譏之可謂莨莠不分者矣按之<lb/>
　推字介初為梁湘東王參軍飲酒任縱時論少之既<lb/>
<pb n="KR4h0118_WYG_010-86a"/>
　為世子方諸掌管記遇侯景陷郢州屢欲殺之遇救<lb/>
　得免江陵敗入周為李逺書翰出奔齊文宣悦之以<lb/>
　為中書舍人崔季舒等諫之推取急還宅故不連署<lb/>
　得免遷黄門侍郎齊亡入周為御史上士隋開皇中<lb/>
　太子召為文學尋卒詳之推生平不知於古文士中<lb/>
　當屬何等也<lb/>
　　勞生論<hi>慮思道</hi>
莊子曰大塊勞我以生誠哉斯言也余年五十羸老云<lb/>
<pb n="KR4h0118_WYG_010-86b"/>
至追惟疇昔勤矣厥生乃著茲論因言時云爾罷郡屏<lb/>
居有客造余者少選之頃盱衡而言曰生者天地之大<lb/>
德人者有生之最靈所以作配兩儀稱貴羣品妍蚩愚<lb/>
智之辯天壤懸隔行己立身之異入海登山今吾子生<lb/>
於右地九葉卿族天授俊才萬夫所仰學綜流略慕孔<lb/>
門之游夏辭窮麗則擬漢日之卿雲行藏有節進退以<lb/>
禮不諂不驕無愠無懌偃仰貴賤之間從容語默之際<lb/>
何其裕也下走所欣羡馬余莞爾而笑曰未之思乎何<lb/>
<pb n="KR4h0118_WYG_010-87a"/>
所言之過也子其清耳請為左右陳之夫人之生也皆<lb/>
未若無生在余之生勞亦勤止紈綺之年伏膺教義規<lb/>
行矩步從善而登巾冠之後濯纓受署繮鎖仁義籠絆<lb/>
朝市失翹陸之本性喪江湖之逺情淪此風波溺於倒<lb/>
躓憂勞總至事非一緒何則地胄髙華既致嫌於管庫<lb/>
才識美茂亦受嫉於愚庸篤學強記聾瞽於焉側目清<lb/>
心河瀉木訥所以疚心豈徒蠱惜春漿䲭恡腐鼠相江<lb/>
都而永歎傅長沙而不歸固亦魯值臧倉楚逢靳尚趙<lb/>
<pb n="KR4h0118_WYG_010-87b"/>
壹為之哀歌張升於是慟哭有齊之季不遇休明申脰<lb/>
就鞅屏迹無地段珪張讓金貝是視賈謐郭淮腥臊可<lb/>
饜淫刑以逞禍近池魚耳聽惡來之讒足踐龍逢之血<lb/>
周氏末葉仍值僻王歛笏升階汗流浹背莒客之踵躋<lb/>
焦原匹茲非險齊人之手執馬尾方此未危若乃羊腸<lb/>
句注之道據鞍振筴武落雞田之外櫛風沐雨三旬九<lb/>
食不敢稱弊此之為役蓋其小小者耳今泰運肇開四<lb/>
門以穆冕旒司契於上夔龍佐命於下岐伯善巻恥徇<lb/>
<pb n="KR4h0118_WYG_010-88a"/>
幽憂由隨務光悔從木石余年在秋方已迫知命情禮<lb/>
宜退不獲晏安一葉從風無損鄧林之攒植雙鳬退飛<lb/>
不虧渤澥之游泳耕田鑿井晚息晨興候南山之朝雲<lb/>
擥北堂之明月汜勝九穀之書觀其節制崔寔四人之<lb/>
令奉以周旋晨荷蓑笠白屋黄冠之伍夕談穀稼霑體<lb/>
塗足之倫濁酒盈罇髙歌滿席恍兮惚兮天地一指此<lb/>
野人之樂也子或以是羡余乎客曰吾子之事既聞之<lb/>
矣他人有心又請論其梗槩余答曰雲飛泥沉卑髙異<lb/>
<pb n="KR4h0118_WYG_010-88b"/>
等圓行方止動息殊致是以摩霄運海輕罻羅於藪澤<lb/>
五衢四照忽斤斧於山林余晚值昌辰遂其弱尚觀人<lb/>
事之隕穫覩時路之邅危𤣥冬脩夜靜言長想可以累<lb/>
歎悼心流涕酸鼻人之百年脆促已甚奔駒流電不可<lb/>
為辭顧慕周章數紀之内窮通榮辱事無足道而有識<lb/>
者鮮無識者多褊溢凡近輕險躁薄居家則人面獸心<lb/>
不孝不義出門則諂諛讒佞無愧無恥退身知足忘伯<lb/>
陽之烱戒陳力就列棄周任之格言悠悠逺古斯患已<lb/>
<pb n="KR4h0118_WYG_010-89a"/>
積迄於近代此蠧尤深范卿撝謙之風搢紳不嗣夏書<lb/>
昬墊之罪執政所安朝露未晞小車盈董石之巷夕陽<lb/>
且落皁蓋填閻竇之里皆如脂如韋俯僂匍匐噉惡求<lb/>
媚䑛痔自親美言諂笑好其愉樂詐泣佞哀恤其喪紀<lb/>
近通㫖酒逺貢文蛇艷姬美女委如脱屣金銑玉華棄<lb/>
同遺跡及鄧通失路一簪之賄無餘梁冀就誅五侯之<lb/>
貴將起向之求官買職晚謁晨趨刺促望塵之舊遊伊<lb/>
優上堂之夜客始則亡魂褫魄若牛兄之遇獸心戰色<lb/>
<pb n="KR4h0118_WYG_010-89b"/>
沮似葉公之見龍俄而抵掌揚眉髙視闊步結侣棄㢘<lb/>
公之第攜手哭聖卿之門華轂生塵來如激矢雀羅蹔<lb/>
設去等絶絃飴蜜非甘山川未阻千變萬化鬼出神入<lb/>
為此者皆衣冠士族或有藝能不恥不仁不畏不義靡<lb/>
愧友朋莫慙妻子外呈厚貌内藴百心繇是則紆青佩<lb/>
紫牧州典郡冠幘刼人厚自封殖妍歌妙舞列鼎撞鐘<lb/>
耳倦絲桐口飫珍㫖雖素論以為非而時宰之不責末<lb/>
俗蚩蚩如此之弊余則違時薄官屏息窮居甚恥驅馳<lb/>
<pb n="KR4h0118_WYG_010-90a"/>
深畏乾没心若死灰不營勢利家無儋石不費囊錢偶<lb/>
影聨官將數十載駑拙致笑輕生所以告勞也真人御<lb/>
宇斲雕為朴人知榮辱時反邕熈風力上宰内敷文教<lb/>
方邵重臣外揚武節被之大道洽以淳風舉必以才爵<lb/>
無濫授稟斯首鼠不預衣簪阿黨比周掃地俱盡輕薄<lb/>
之儔滅影竄迹礫石變成瑜瑾莨莠化為芝蘭曩之扇<lb/>
俗攪時駭耳穢目今悉不聞不見莫余敢侮易曰聖人<lb/>
作而萬物覩斯之謂乎<lb/>
<pb n="KR4h0118_WYG_010-90b"/>
　北史言思道不持操行故宦途淪滯唐張燕公撰碑<lb/>
　文稱其更臣三代易官十七再降一免二去職八平<lb/>
　除遷擢者四而已又言其臨難無懾在黜無愠休明<lb/>
　有賔禮之盛顛覆無淪胥之禍雖其𤣥孫所請未為<lb/>
　實録然如此時代如此歴官如此持論不持操行之<lb/>
　目吾亦未之敢信也<lb/>
　唐人文字以世為代以民為人以虎為獸以治為理<lb/>
　以淵為泉皆避諱故也前人文經其傳寫亦多改就<lb/>
<pb n="KR4h0118_WYG_010-91a"/>
　此篇如牛兄之遇獸是已讀者須詳之<lb/>
　　三國論<hi>王勃</hi>
論曰漢自順桓之間國統屢絶姧囘竊位閹宦滿朝士<lb/>
之蹈忠義履冰霜者居顯列則陷犯忤之誅伏閭巷則<lb/>
嬰黨錮之戮當是時也天下之君子掃地將盡雖九伊<lb/>
周十稷契不能振已絶之綱舉土崩之勢明矣嘉平中<lb/>
大黄星見楚宋之分遼東殷馗曰其有真人起於譙沛<lb/>
之間以知曹孟德不為人下亊之明驗也先時秦帝東<lb/>
<pb n="KR4h0118_WYG_010-91b"/>
遊亦云金陵當有王者興董扶求出又曰益州有天子<lb/>
氣從茲而言則長江劍閣作吳蜀之限天道人謀有三<lb/>
分之兆其來尚矣然廢興有際崇替遞來每攬其書曷<lb/>
能不臨巻而永懷撫事而伊鬱也嘗試論之曰向令何<lb/>
進納公業之言而不追董卓催汜棄文和之策而不報<lb/>
王允則東京焚如之禍闗右亂麻之屍何由而興哉至<lb/>
使乘輿䝉塵於河上天子露宿於曹陽百官饑死於牆<lb/>
壁六宫流離於道路蓋由何公之不明賈詡之言過也<lb/>
<pb n="KR4h0118_WYG_010-92a"/>
於是劉岱喬瑁張超孔伷之徒舉義兵而天下響應英<lb/>
雄者騁其驍悍運其謀能海内囂然於茲大亂矣袁本<lb/>
初據四州之地南向爭衡劉景升擁十萬之師坐觀成<lb/>
敗區區公路欲居列郡之尊瑣瑣伯珪謂保易京之業<lb/>
瓚既窘斃術亦憂終譚尚離心琮琦失守其故何哉有<lb/>
大賢而不能用覩長策而不能施便謂力濟九區智周<lb/>
萬物天下可指麾而定宇宙可大呼而致也嗚呼悲夫<lb/>
余觀三國之君咸能推誠樂士忍垢藏疾從善如不及<lb/>
<pb n="KR4h0118_WYG_010-92b"/>
聞諫如轉規其割裂山河鼎足而王宜哉孫仲謀承父<lb/>
兄之餘事委瑜肅之良圖泣周秦之痍請吕蒙之命惜<lb/>
休穆之才不加其罪賢子布之諫而造其門用能南開<lb/>
交趾驅五嶺之卒東界海隅兼百越之衆地方五千里<lb/>
帶甲數十萬若令登不早卒休以永年神器不移於暴<lb/>
酷則彭蠡衡陽未可圖也以先主之寛仁得衆張飛闗<lb/>
羽萬人之敵諸葛孔明管樂之儔左提右挈以取天下<lb/>
庶幾有濟矣然而喪師失律敗不旋踵奔波謙瓚之閒<lb/>
<pb n="KR4h0118_WYG_010-93a"/>
羈旅袁曹之手豈出於用武將遇非常敵乎初備之南<lb/>
也樊鄧之士其從如雲比到當陽衆十萬餘操以五千<lb/>
之卒及長坂縱兵大擊廓然霧散脱身奔走方欲逺竄<lb/>
用魯肅之謀然殺身夏口於時諸葛適在軍中向令帷<lb/>
幄有謀軍容肅練包左車之計運田單之竒操懸軍數<lb/>
千夜行三百輜重不相繼聲援不相聞可不一戰而擒<lb/>
也坐以十萬之衆而無一矢之備何異驅犬羊之羣餌<lb/>
豺虎之口固知應變將略非武侯所長斯言近矣周瑜<lb/>
<pb n="KR4h0118_WYG_010-93b"/>
方嚴兵取蜀㑹物故於巴丘若其人尚存恐玉壘銅梁<lb/>
非劉氏有也然備數困敗而意不折終能大啟西土者<lb/>
其惟雅度最優乎武侯既殁劉禪舉而棄之睹譙周之<lb/>
懦詞甘忿憤而忘食聞姜維之立事又慷慨而言憙惜<lb/>
其功垂成而智不濟豈伊時喪抑亦人亡乃知德之不<lb/>
脩棧道靈闗不足恃也魏武用兵髣髴孫吳臨敵制竒<lb/>
鮮有喪敗故能東擒狡布北走強袁破黄巾於夀張斬<lb/>
眭固於射犬援戈北指蹋頓懸顱擁斾南臨劉琮束手<lb/>
<pb n="KR4h0118_WYG_010-94a"/>
振威烈而清中夏挾天子以令諸侯信超然之雄傑矣<lb/>
而弊於褊刻失於猜詐孔融荀彧終罹其災孝先季珪<lb/>
卒不能免愚知操之不懷柔巴蜀砥定東南必然之理<lb/>
也文帝富於春秋光膺禪讓臨朝恭儉博覽墳籍文質<lb/>
彬彬庶幾君子者矣不能恢崇萬代之業利建七百之<lb/>
基骨肉齊於匹夫衡樞委乎他姓逺求珠翠廢禮諒闇<lb/>
之中近抱辛毗取笑婦人之口明帝嗣位繼以奢滛征<lb/>
夫困於兵革人力殫於臺榭髙貴鄉公明決有餘而深<lb/>
<pb n="KR4h0118_WYG_010-94b"/>
沉不足其雄才大畧經緯逺圖求之數君並無取焉山<lb/>
陽公之墳土未乾陳留王之賔館已啟天之報施何其<lb/>
速哉故粗而論之式備勸戒俾夫來者有以疾諸者焉<lb/>
　　史通斷限篇<hi>劉知幾</hi>
夫書之立約其來尚矣如尼父之定虞書也以舜為始<lb/>
而云粤若稽古帝堯丘明之傳魯史也以隠為先而云<lb/>
惠公元妃孟子此皆正其疆里開其首端因有沿革遂<lb/>
相交互事勢當然非為濫軼也過此以往可謂狂簡不<lb/>
<pb n="KR4h0118_WYG_010-95a"/>
知所裁者焉又子曰不在其位不謀其政若漢書之立<lb/>
表志其殆侵官離局者乎考其濫觴所出起乎司馬氏<lb/>
按馬記以史制名班書持漢標目史記者載數千年之<lb/>
事無所不容漢書者紀十二帝之時有限斯極固既分<lb/>
遷之記判其去取紀傳所存惟留漢目表志所録乃盡<lb/>
犧年舉一反三豈其若是膠柱調瑟不亦繆歟但固之<lb/>
踳駁既往不諫而後之作者咸習其途宋史則上括魏<lb/>
朝隋書則仰包梁代求其所書之事得什一於千百一<lb/>
<pb n="KR4h0118_WYG_010-95b"/>
成其例莫之敢移永言其理可為歎息當魏武乘時撥<lb/>
亂電掃羣雄鋒鏑之所交網羅之所及者蓋惟二袁劉<lb/>
吕而己若進鴆行弑燃臍就戮總闗王室不涉霸圖而<lb/>
陳夀國志引居傳首夫漢之有董卓猶秦之有趙髙昔<lb/>
車令之誅既不列漢史何太師之斃遂獨刋於魏書乎<lb/>
兼復臧洪陶謙劉虞孫讚生於季末自相吞噬其於曹<lb/>
氏也非唯理異犬牙固亦事同風馬漢典所具而魏冊<lb/>
仍編豈非流宕忘歸迷而不悟者也亦有一代之史上<lb/>
<pb n="KR4h0118_WYG_010-96a"/>
下相交若已見他記則無宜重述故子嬰降沛其詳取<lb/>
驗於秦紀伯符死漢其事斷入於吳書沈録金行上羈<lb/>
劉主魏刋水運下列髙王惟蜀與齊各有國史越次而<lb/>
載孰曰攸宜自五胡稱制四海殊宅江左既承正朔斥<lb/>
彼魏胡故氐羌有録索虜成傳魏本出於雜種竊亦自<lb/>
號真君其史黨附本朝思欲凌駕前作遂乃南籠典午<lb/>
北吞諸偽比於羣盜盡入傳中但當有晉元明之時中<lb/>
原秦趙之代元氏膜拜稽首自同臣妾而反列之於傳<lb/>
<pb n="KR4h0118_WYG_010-96b"/>
何厚顔之甚邪又張李諸姓據有涼蜀其於魏也校年<lb/>
則前後不接論地則參商有殊何預魏氏而横加編載<lb/>
夫尚書者七經之冠冕百氏之襟袖凡學者必先精此<lb/>
書次覽羣籍譬夫行不由徑非所聞焉脩國史者若旁<lb/>
採異聞用成博物斯則可矣如班書地理志首遂全寫<lb/>
禹貢一篇降為後書持續前史蓋以水濟水牀上施牀<lb/>
徒有其煩竟無其用豈非惑乎音春秋諸國賦詩見意<lb/>
左氏所載惟録其章名如地理為書論自古風俗至於<lb/>
<pb n="KR4h0118_WYG_010-97a"/>
夏世宜云禹貢已詳何必重述古文益其辭費也若夷<lb/>
狄本係種落所興北貊起自淳維南蠻出於槃瓠髙句<lb/>
麗以鼈橋獲濟吐谷渾因馬鬬徙居諸如此説者求之<lb/>
歴代何書不有而作之者曾不知前撰已著而後脩宜<lb/>
輟遂乃百世相傳一字無改蓋駢枝在手不加力於千<lb/>
鈞附贅居身非廣形於七尺為史之體有若於斯茍濫<lb/>
引他事豐其部帙以此稱博異乎吾黨之所聞陸士衡<lb/>
有云雖有愛而必捐善哉斯言可謂達作者之致矣夫<lb/>
<pb n="KR4h0118_WYG_010-97b"/>
能明彼斷限定其折中歴選自古惟蕭子顯近諸然必<lb/>
謂都無其累則吾未之許也<lb/>
　低碁戀子劣文多愛天下事皆然不獨史也<lb/>
　　史通載文篇<hi>劉知幾</hi>
夫觀乎人文以化成天下觀乎國風以察興亡是知文<lb/>
之為用逺矣大矣若乃宣僖善政其美載於周詩懷襄<lb/>
不道其惡存於楚賦讀者不以吉甫奚斯為諂屈平宋<lb/>
玉為謗者何也蓋不虚美不隠惡故也是則文之將史<lb/>
<pb n="KR4h0118_WYG_010-98a"/>
其流一焉固可以方駕南董俱稱良直矣爰洎中葉文<lb/>
體大變樹理者多以詭妄為本飾辭者務以淫麗為宗<lb/>
譬以女工之有綺縠音樂之有鄭衛蓋語曰不作無益<lb/>
害有益至如史氏所書固當以正為主是以虞帝思理<lb/>
夏后失御尚書載其元首禽荒之歌鄭莊至孝晉獻不<lb/>
明春秋録其大隧狐裘之什其理讜而切其文簡而要<lb/>
足以懲惡勸善觀風察俗者矣若馬卿之子虚上林揚<lb/>
雄之甘泉羽獵班固兩都馬融廣成喻過其體詞没其<lb/>
<pb n="KR4h0118_WYG_010-98b"/>
義繁華而失實流宕而忘返無裨勸奬有長姧詐而前<lb/>
後史漢皆書諸列傳不其謬乎且漢代詞賦雖云虚矯<lb/>
自餘他文大抵猶寔至於魏晉已下則偽繆雷同㩁而<lb/>
論之其失有五一曰虚設二曰厚顔三曰假手四曰自<lb/>
戾五曰一槩何者昔大道為公以能而授故堯咨爾舜<lb/>
舜以命禹自曹馬已降其取之也則不然若乃上出禪<lb/>
書下陳讓表其間勸進殷勤敦諭重沓跡實同於莽卓<lb/>
言乃類於虞夏且始自納陛迄於登壇彤弓盧矢新君<lb/>
<pb n="KR4h0118_WYG_010-99a"/>
膺九命之錫白馬侯服舊主蒙三恪之禮徒有其文竟<lb/>
無其事此所謂虚設也古者兩軍為敵二國爭雄自相<lb/>
稱述言無所隠何者國之得喪如日月之食焉非由飾<lb/>
辭矯説所能掩蔽也逮於近古則不然至如曹公歎蜀<lb/>
主之英畧曰劉備吾儔周帝美齊宣之強盛云髙歡不<lb/>
死或移都以避其鋒或斲冰以防其渡及其申誥誓降<lb/>
移檄便稱其智昏菽麥識昧𤣥黄列宅建都若鷦鷯之<lb/>
巢葦臨戎賈勇猶螳螂之拒轍此所謂厚顔也古者國<lb/>
<pb n="KR4h0118_WYG_010-99b"/>
有詔命皆人主所為故漢光武時第五倫為督鑄錢椽<lb/>
見詔書而歎曰此聖主也一見決矣至於近古則不然<lb/>
凡有詔勑皆責成羣下但使朝多文士國富辭人肆其<lb/>
筆端何事不録是以每發璽誥下綸言申惻隠之渥恩<lb/>
敘憂勤之至意其君雖有返道敗德惟頑與暴觀其政<lb/>
令則辛癸不如讀其詔誥則勛華再出此所謂假手也<lb/>
蓋天子無戲言茍言之有失則取尤天下故漢光武謂<lb/>
龎萌可以託六尺之孤及聞其叛也乃謝百官曰諸君<lb/>
<pb n="KR4h0118_WYG_010-100a"/>
得無笑朕乎是知褒貶之言哲王所慎至於近古則不<lb/>
然凡百具僚王公卿士始有褒崇則謂其珪璋特達善<lb/>
無可加旋有貶黜則比斗筲下才罪不容責夫同為一<lb/>
士之行同取一君之言愚智生於倐忽是非變於俄頃<lb/>
帝心不一皇鑒無恒此所謂自戾也夫國有否泰世有<lb/>
汙隆作者形言本無定準故觀猗歟之頌而驗有殷方<lb/>
興覩魚藻之刺而知宗周將殞至於近代則不然夫談<lb/>
主上之聖明則君盡三五述宰相之英偉則臣皆二八<lb/>
<pb n="KR4h0118_WYG_010-100b"/>
國止方隅而言并吞六合福不盈眥而稱感致百靈雖<lb/>
人事屢改而文理無易故善之與惡其説不殊欲令觀<lb/>
者疇為準的此所謂一槩也於是考茲五失以尋文義<lb/>
雖事皆形似而言必憑虚夫鏤冰為璧不可得而用也<lb/>
畫地為餅不可得而食也是以行之於世則上下相蒙<lb/>
傳之於後則示人不信而世之作者復不之察聚彼虚<lb/>
説編而次之剙自起居成於國史連章畢録一字無廢<lb/>
非復史書更成文集若乃類選衆作求其穢累王沉魚<lb/>
<pb n="KR4h0118_WYG_010-101a"/>
豢是其甚焉裴子野何之元抑其次也陳夀干寳頗從<lb/>
簡約猶時載浮訛未盡機要惟王邵撰齊隋二史其所<lb/>
取也文皆詣實理多可信至於悠悠飾詞皆不之取此<lb/>
寔得去邪從正之理損華摭實之義也蓋山有木工則<lb/>
度之況舉世文章豈無其選但苦作者書之不讀耳至<lb/>
如詩有韋孟諷諫賦有趙壹嫉邪篇則賈誼過秦論則<lb/>
班彪王命張華述箴於女史張載題銘於劍閣諸葛表<lb/>
主以出師王昶書家以誡子劉向谷永之上疏鼂錯李<lb/>
<pb n="KR4h0118_WYG_010-101b"/>
固之對策荀伯子之彈文山巨源之啟事此皆言成軌<lb/>
則為世龜鏡求諸歴代往往而有茍書之竹帛持以不<lb/>
刋則其文可與三代同風其事可以五經齊列古猶今<lb/>
也何逺近之有哉昔夫子脩春秋别是非申黜陟而賊<lb/>
臣逆子懼凡今之為史而載文也茍能撥浮華採真實<lb/>
亦可使夫雕蟲小技者聞義而知徙矣此乃禁淫之隄<lb/>
防持雅之管轄凡為載削者可不務乎<lb/>
　史通一書持論多有不當處謂孔子稱昭公為愛憎<lb/>
<pb n="KR4h0118_WYG_010-102a"/>
　由已稱顔子為不能忘私謂子長當為皐陶伊尹𫝊<lb/>
　説仲山甫立傳謂蕭何不當稱韓信為賢此等皆可<lb/>
　發笑至其摘抉瑕疵令人無可置辯真史家之爭臣<lb/>
　也黄山谷以配文心雕龍為學者要書誠哉是言余<lb/>
　故各採其勝列於編而雕龍深逺矣<lb/>
　<lb/>
　<lb/>
　<lb/>
<pb n="KR4h0118_WYG_010-102b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　四六法海巻十<lb/>
</p>
<p>
</p>
  </div>
</body>
</text>
</TEI>
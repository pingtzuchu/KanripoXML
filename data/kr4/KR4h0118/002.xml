<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>四六法海巻二</head>
    <p>
<pb n="KR4h0118_WYG_002-1a"/>
欽定四庫全書<lb/>
　四六法海巻二　　　　　明　王志堅　編<lb/>
　　謝平原内史表<hi>陸機</hi>
陪臣陸機言今月九日魏郡太守遣兼丞張舍賫板詔<lb/>
書印綬假臣為平原内史拜受祇竦不知所裁臣機頓<lb/>
首頓首死罪死罪臣本出自敵國世無先臣宣力之效<lb/>
才非丘園耿介之秀皇澤廣被恵濟無遠擢自羣萃累<lb/>
蒙榮進入朝九載厯官有六身登三閣宦成兩宫服冕<lb/>
<pb n="KR4h0118_WYG_002-1b"/>
乗軒仰齒貴游振景拔迹顧邈同列施重山嶽義足灰<lb/>
没遭國顛沛無節可紀雖蒙曠蕩臣獨何顔俛首頓膝<lb/>
憂愧若厲而横為故齊王同所見枉陷誣臣與衆人共<lb/>
作禪文幽執囹圄當為誅始臣之微誠不負天地倉卒<lb/>
之際慮有逼廹乃與弟雲及散騎侍郎袁瑜中書侍郎<lb/>
馮熊尚書右丞崔基廷尉正顧榮汝隂太守曹武思所<lb/>
以獲免隂蒙避迴﨑嶇自列片言隻字不關其間事蹤<lb/>
筆跡皆可推校而一朝翻然更以為罪蕞爾之生尚不<lb/>
<pb n="KR4h0118_WYG_002-2a"/>
足吝區區本懐實有可悲畏逼天威即罪惟謹鉗口結<lb/>
舌不敢上訴所天莫大之釁日經聖聽肝血之誠終不<lb/>
一聞所以臨難慷慨而不能不悢悢者唯此而已重蒙<lb/>
陛下愷悌之宥迴霜收電使不隕越復得扶老攜幼生<lb/>
出獄户懐金拖紫退就散輩感恩惟咎五情震悼跼天<lb/>
蹐地若無所容不悟日月之明遂垂曲照雲雨之澤播<lb/>
及朽瘁忘臣弱才身無足采哀臣零落罪有可察茍削<lb/>
丹書得夷平民則塵洗天波謗絶衆口臣之始望尚未<lb/>
<pb n="KR4h0118_WYG_002-2b"/>
至是猥辱天命顯授符虎使春枯之條更與秋蘭垂芳<lb/>
陸沈之羽復與翔鴻撫翼雖安國免徒起紆青組張敞<lb/>
亡命坐致朱軒方臣所荷未足為泰豈臣蒙垢含吝所<lb/>
宜忝竊非臣毁宗夷族所能上報喜懼參并悲慚哽結<lb/>
拘守常憲當便道之官不得束身奔走稽顙城闕瞻係<lb/>
天衢馳心輦轂臣不勝屏營延仰謹拜表以聞<lb/>
　機字士衡吳郡人抗之子吳亡歸晉趙王倫輔政引<lb/>
　為相國參軍倫將簒位以為中書郎倫之誅也齊王<lb/>
<pb n="KR4h0118_WYG_002-3a"/>
　冏收機等九人付廷尉成都王頴吳王晏救之得減<lb/>
　死機感頴恩遂委身焉頴以機㕘大將軍軍事表為<lb/>
　平原内史○此文體之初變者也今讀之猶有漢人<lb/>
　風味<lb/>
　　薦譙元彦表<hi>桓温</hi>
臣聞大樸既虧則髙尚之標顯道喪時昏則忠貞之義<lb/>
彰故有洗耳投淵以振𤣥邈之風亦有秉心矯跡以敦<lb/>
在三之節是故上代之君莫不崇重斯軌所以篤俗訓<lb/>
<pb n="KR4h0118_WYG_002-3b"/>
民靜一流競伏惟大晉應符御世運無常通時有屯蹇<lb/>
神州丘墟三方圮裂兔罝絶響於中林白駒無聞於空<lb/>
谷斯有識之所悼心大雅之所歎息者也陛下聖徳嗣<lb/>
興方恢天緒臣昔奉役有事西土鯨鯢既懸思宣大化<lb/>
訪諸故老搜揚濳逸㢘武羅於羿浞之墟想王蠋於亡<lb/>
齊之境竊聞巴西譙秀植操貞固抱徳肥遯揚清渭波<lb/>
于時皇極遘道消之會羣黎蹈顛沛之艱中華有顧瞻<lb/>
之哀幽谷無遷喬之望㓙命屢招奸威相逼身寄虎吻<lb/>
<pb n="KR4h0118_WYG_002-4a"/>
危同朝露而能抗節玉立誓不降辱杜門絶跡不面偽<lb/>
庭進免龔勝亡身之禍退無薛方詭對之譏雖園綺之<lb/>
棲商洛管寧之黙遼海方之於秀殆無以過于今西土<lb/>
以為美談夫旌徳禮賢化道之所先崇表殊節聖喆之<lb/>
上務方今六合未康豺豕當路遣黎偷薄義聲弗聞益<lb/>
宜振起道義之徒以敦流遯之敝若秀蒙蒲帛之徴足<lb/>
以鎮靜頽風軌訓囂俗幽遐仰流九服知化矣<lb/>
　譙秀字元彦巴西人周之孫性靜不交於俗李雄盜<lb/>
<pb n="KR4h0118_WYG_002-4b"/>
　蜀徴秀不應躬耕山藪桓温平蜀後薦之時以秀篤<lb/>
　老故不徴遣使勑所在四時存問年九十餘卒<lb/>
　　乞䘏錄王濬後表<hi>桓温</hi>
臣聞崇徳賞功為政之所先興滅繼絶百王之所務故<lb/>
徳參時雍則奕世承祀功烈一代則永錫祚𦙍案故撫<lb/>
軍王濬厯職内外任兼文武料敵制勝眀勇獨斷義存<lb/>
社稷之利不顧専輒之罪荷戈長騖席捲萬里僭號之<lb/>
吳面縳象魏今皇澤被於九州𤣥風洽於區外襄陽之<lb/>
<pb n="KR4h0118_WYG_002-5a"/>
封廢而莫續恩寵之號墜於近嗣遐邇酸懐臣竊悼之<lb/>
濬今有二孫年出六十室如懸罄餬口江濵四節烝嘗<lb/>
菜羮不給昔漢髙定業求樂毅之嗣世祖旌賢建葛亮<lb/>
之𦙍夫效忠異代立功異國尚通天下之善使不泯棄<lb/>
况濬建元勲於當年著嘉慶於身後靈基託根於南垂<lb/>
皇祚中興於江左舊物克彰神器重耀豈不由伊人之<lb/>
功力也哉誠宜加恩少垂矜憫追錄舊勲纂錫茅土則<lb/>
聖朝之恩宣暢於上忠臣之志不墜於地矣<lb/>
<pb n="KR4h0118_WYG_002-5b"/>
　濬有二孫過江不見齒錄安西將軍桓温鎮江陵表<lb/>
　言云云卒不見省<lb/>
　　謝封康樂公表<hi>謝靈運</hi>
昔强氐暴虐恃僭厯紀既噬五都志吞六合遂陷没西<lb/>
河傾覆南漢凌藉紀郢跨越淮泗于時䇿畫惟疑地險<lb/>
已謝咸懼君臣同泯有生無餘亡祖奉國威靈董符崇<lb/>
重盡心所事剋黜禍亂功㕘盤鼎胙土南服逮至臣身<lb/>
值遭泰路日月改暉榮落代運輸税唐化生幸無己不<lb/>
<pb n="KR4h0118_WYG_002-6a"/>
悟天道下濟鴻鈞曲成乃眷遐績式是興徴分虎鈿龜<lb/>
復顯茅土鳴玉拖紱班景元勲澤洽往徳恩覃来𦙍永<lb/>
惟先蹤逺感崩結豈臣虺弱所當祗承臣聞至公無私<lb/>
甄善則一皇恩逺被殊代可侔是以信陵之賢簡在髙<lb/>
祖之心望諸之道復獲隆漢之封觀史歎古欽兹盛美<lb/>
豈謂榮渥近霑微躬傾宗殞元心識其會酬恩答厚罔<lb/>
知所由<lb/>
　靈運𤣥之孫宋初襲封康樂公此表通篇皆不忘晉<lb/>
<pb n="KR4h0118_WYG_002-6b"/>
　是其微意<lb/>
　　薦周續之表<hi>劉栁</hi>
恢耀和肆必在兼城之寳翼亮崇本宜紓髙世之逸是<lb/>
以渭濵佐周聖徳廣運商洛匡漢英業乃昌伏惟陛下<lb/>
道邁振古應天繼期游外暢於冥内體逺形于應近雖<lb/>
汾陽之舉輟駕於時艱眀揚之㫖潛感于窮谷矣竊見<lb/>
周續之清真貞素思學鉤深弱冠獨往心無近事性之<lb/>
所遣榮華與饑寒俱落情之所慕巖澤與琴書共逺加<lb/>
<pb n="KR4h0118_WYG_002-7a"/>
以仁心内發義懐外亮留愛崑山誠著桃李若升之宰<lb/>
府必鼎味斯和濯纓儒官亦王猷遐緝臧文不知失在<lb/>
降賢言偃得人功由升士願照其丹欵不以人廢言<lb/>
　續之字道祖雁門廣武人其先過江居豫章十二通<lb/>
　五經五緯號曰十經既而入廬山事逺公時與劉遺<lb/>
　民陶淵眀號潯陽三隱江州刺史劉栁薦之宋武帝<lb/>
　辟太尉掾不就帝即位召之為開館集生徒乗輿幸<lb/>
　焉晚以病移鍾山卒栁湛之父也<lb/>
<pb n="KR4h0118_WYG_002-7b"/>
　　刺史廣州薦從事朱萬嗣表<hi>陸徽</hi>
陵雪褒頴貞柯必振尊風賞流清原斯挹是以衣囊揮<lb/>
譽於西京折轅延髙於東帝伏見朱萬嗣理業冲夷秉<lb/>
操純白行稱私庭能著官政雖氏非世祿宦無通資而<lb/>
隨牒南服位極僚首九綜州綱三端府職頻掌蕃機屢<lb/>
績符守年暨知命㢘尚愈髙氷心與貪流爭激霜情與<lb/>
晩節彌茂厯宰金山家無寳鏤之飾連組珠海室靡璫<lb/>
珥之珍确然守志不求聞達實足以澄革汙吏洗鏡貪<lb/>
<pb n="KR4h0118_WYG_002-8a"/>
氓臣謬忝司牧任専萬里雖情祇慎擢才闕豪露敢罄<lb/>
愚陋舉其所知如得提名禮闈抗迹朝省摶嶺表之清<lb/>
風負水宇之潔望則恩融一臣而施光萬物敢緣天澤<lb/>
雲行時徳雨施每甄外州榮加逺國是以獻其瞽言希<lb/>
垂聽覽<lb/>
　徽字休猷吳郡吳人宋文帝元嘉十五年除廣州刺<lb/>
　史加督清名亞王鎮之二十三年為益州刺史亦加<lb/>
　督䘏隱有方威恵兼著蜀土安之卒于官家無餘財<lb/>
<pb n="KR4h0118_WYG_002-8b"/>
　文帝痛惜之諡曰簡<lb/>
　　讓婚表<hi>虞通之</hi>
伏承詔㫖當以臨海公主降嬪榮出望表恩加典外顧<lb/>
審輶蔽伏用憂惶臣寒門悴族人凡質陋閭閻有對本<lb/>
隔天姻如臣素流家貧業寡年近將冠皆已有室荆釵<lb/>
布裙足得成禮每不自解無偶迄兹媒訪莫尋素族弗<lb/>
問自惟門慶屢降公主天恩所覃庸及醜末懐憂抱惕<lb/>
慮不獲免徴命所當果膺兹舉雖門忝宗榮於臣非倖<lb/>
<pb n="KR4h0118_WYG_002-9a"/>
仰緣聖貸冒陳愚實自晉氏以来配尚王姬者雖累經<lb/>
美胄亟有名才至如王敦懾氣桓温斂威真長佯愚以<lb/>
求免子敬炙足以違禍王偃無仲都之質而裸雪於北<lb/>
階何瑀闕龍工之姿而投軀於深井謝莊殆自害於矇<lb/>
叟殷冲㡬不免於强鉏彼數人者非無才意而勢屈於<lb/>
崇貴事隔于聞覽吞悲茹氣無所逃訴制勒甚於僕𨽻<lb/>
防閑過於婢妾行求出入人理之常當待賔客朋從之<lb/>
義而今掃轍息駕無窺門之期廢筵抽席絶接對之理<lb/>
<pb n="KR4h0118_WYG_002-9b"/>
非惟交友離異乃亦兄弟疎濶第令受酒肉之賜制以<lb/>
動靜監子待錢帛之私節其言笑姆妳爭媚相勸以嚴<lb/>
尼媪競前相諂以急第令必凡庸下才監子皆葭萌愚<lb/>
豎議舉止則未閑是非聽言語則謬於虚實姆妳敢恃<lb/>
耆舊唯贊妬忌尼媪自唱多知務檢口舌其間又有應<lb/>
答問訊卜筮師母乃至殘餘飲食詰辨與誰衣被故弊<lb/>
必責頭領又出入之宜繁省難衷或進不獲前或入不<lb/>
聽出不入則嫌於欲踈求出則疑有别意召必以三晡<lb/>
<pb n="KR4h0118_WYG_002-10a"/>
為期遣必以日出為限夕不見晚魄朝不識曙星至於<lb/>
夜步月而弄琴晝拱袂而披巻一生之内與此長乖又<lb/>
聲影裁聞則少婢奔迸裾袂向席則醜老叢来左右整<lb/>
刷以疑寵見嫌賔客未冠以少容致斥禮有别媵象有<lb/>
貫魚本無嫚嫡之嫌豈有輕婦之誚今義絶傍私䖍恭<lb/>
正匹而每事必言無儀適設辭輒云輕易我又竊聞諸<lb/>
主聚集唯論夫族緩不足為急者法急則可為緩者師<lb/>
更相扇誘本其恒意不可貸借固實嘗辭或云野敗去<lb/>
<pb n="KR4h0118_WYG_002-10b"/>
或云人笑我雖曰家事有甚王憲發口所言恒同科律<lb/>
王藻雖復彊狠頗經學陟戲笑之事遂為寃魂禇曖憂<lb/>
憤用致夭絶傷理害義難以具聞夫螽斯之徳實致克<lb/>
昌専妬之言有妨繁衍是以尚主之門往往絶嗣駙馬<lb/>
之身通離釁咎以臣凡弱何以克堪必將毁族淪門豈<lb/>
伊身責前後嬰此其人雖衆然皆患彰遐邇事隔天朝<lb/>
故吞言咽理無敢論訴臣幸屬聖明矜照由道𢎞物以<lb/>
典處親以公臣之鄙懐可得自盡如臣門分世荷殊榮<lb/>
<pb n="KR4h0118_WYG_002-11a"/>
足守前基便預提拂清官顯位或由才升一叨婚戚咸<lb/>
成恩假是以仰冒非宜披露丹實非唯止陳一已規全<lb/>
身願實乃廣申諸門受患之切伏願天慈照察特賜蠲<lb/>
停使燕雀微羣得保叢蔚蠢物憐生自己彌篤若恩詔<lb/>
難降披請不申便當刋膚削髮投山竄海<lb/>
　南史云宋眀帝疾前代公主之妬適江斆當尚孝武<lb/>
　女乃使人為斆作表讓婚帝以此表示諸主以諷切<lb/>
　之今按藝文類聚作虞通之○此篇頗為一種俗調<lb/>
<pb n="KR4h0118_WYG_002-11b"/>
　作俑姑存以備一體至于役僧一書滿紙齋飯酸餡<lb/>
　氣大非雅士所賞也<lb/>
　　謝除宫僚表<hi>孔稚圭</hi>
皇太子霞褰青殿日晃春宫駕紫谷之英振洛笙之響<lb/>
自非氣上白雲韻同明月何以延芳芝苑插羽瓊條竇<lb/>
嬰戚貴于西京陸曄風嘉于東國伊人之美方曰可舉<lb/>
　孔稚圭南史作孔珪字徳璋會稽山隂人好文詠飲<lb/>
　酒與外兄張融情趣相得又與王思逺何㸃㸃弟𦙍<lb/>
<pb n="KR4h0118_WYG_002-12a"/>
　並欵交不樂世務門庭之内草萊不翦中有蛙鳴或<lb/>
　問之答曰以此當兩部鼓吹永元元年為太子詹事<lb/>
　　代蕭侍中敦勸表<hi>江淹</hi>
臣公言即日侍中臣恵基給事黄門侍郎臣王僧珍至<lb/>
朱盖乗雲𤣥軒肅霧墜髙天之㫖集微臣之軀神爽矍<lb/>
然斂影無地臣<hi>缺</hi>長血心未啓素槩辭從意空言隨事<lb/>
盡不能降陛下一時之恩借俄頃之炤遂枉近侍貂簪<lb/>
軾庭臣自亮無庸何以集此退咎慊誠悲枉垂光進戒<lb/>
<pb n="KR4h0118_WYG_002-12b"/>
朝訓虧兹盛序感慮躑躅榮結夢寐臣檢古少例巡今<lb/>
逾疑豈有妄叨天功虚竊上賞近謬國華坐取隆貴人<lb/>
見其過外惜皇猷内畏私眚昔西京鼎秩漢世權家丹<lb/>
墀網户擊鍾連騎何嘗不以驕滿貽戾謙冲要福者哉<lb/>
臣不能遵煙洲而謝岐伯迎雲山而揖許由激昂榮華<lb/>
之間沈潛印組之内光飾既超寵臨亦逺江左以来罕<lb/>
見其倫今位冠朝端通侯萬户結象弭於前衡奏金管<lb/>
於後陣都野宗其榮盛視聽敬其炎貴臣一旦居之誰<lb/>
<pb n="KR4h0118_WYG_002-13a"/>
以為不忝者乎而陛下猶崇以異禮者是増臣之戾也<lb/>
况復肅延華勸實深窘廹伏願俯矜單志賜遂前情則<lb/>
世寢横議臣蒙緩責<lb/>
　淹字文通初在建平王府被黜為吳興令齊髙帝輔<lb/>
　政聞其才召之時沈攸之作亂淹為言公有五勝彼<lb/>
　有五敗帝悦補記室㕘軍髙帝諸章表皆淹製也齊<lb/>
　眀輔政淹為御史中丞遷秘書監兼衛尉梁武至新<lb/>
　林微服来奔天監元年為散騎常侍左衛將軍臨沮<lb/>
<pb n="KR4h0118_WYG_002-13b"/>
　縣伯謂子弟曰吾功名既立欲歸身草萊耳以疾遷<lb/>
　金紫光祿大夫醴陵侯卒諡曰憲<lb/>
　　為栁世隆讓封公表<hi>沈約</hi>
臣聞懸旌玉塞貳師尚黜其功伐鼓炎州伏波猶懼其<lb/>
賞徒以兼委之施或難固辭抽心之情必無雙奪是故<lb/>
俛容青閣願還慈於裂壤竊步丹墀希收寵於開賦昔<lb/>
竄命窮雉難廹勢孤沈板未難負户非切及顧温凊之<lb/>
館懼結尊慈之懐累葉喁喁舉門惴惴臣事逼君親理<lb/>
<pb n="KR4h0118_WYG_002-14a"/>
非外奬實賴朝謨謹肅宰略遐震奔鯨外剿臣何力焉<lb/>
幸得扶老攜㓜重出幽堵還軸歸驂再踐鄉路豈可資<lb/>
國眚以邀其功因家勷而饗其報遂使甘霜受電之心<lb/>
有同於飾請皎日大河之志匪殊於貌謁<lb/>
　世隆元景之弟子以破沈攸之功封貞陽縣侯齊髙<lb/>
　帝踐祚進爵為公<lb/>
　約字休文吳興武康人初武帝在西邸與約遊舊建<lb/>
　康平引為驃騎司馬禪代之事約首發之帝即位約<lb/>
<pb n="KR4h0118_WYG_002-14b"/>
　久處端揆有志台司而帝終不用嘗夢齊和帝斷其<lb/>
　舌乃呼道士奏赤章于天稱事不由已帝聞數譴責<lb/>
　之約懼而卒有司請諡文帝曰懐情不盡曰隱故改<lb/>
　為隱嘗譔四聲譜自謂入神之作帝雅不好而詩家<lb/>
　至今遵用之<lb/>
　　為齊眀帝讓宣城郡公第一表<hi>任昉</hi>
臣鸞言被臺召以臣為侍中中書監驃騎大將軍開府<lb/>
儀同三司揚州刺史錄尚書事封宣城郡開國公食邑<lb/>
<pb n="KR4h0118_WYG_002-15a"/>
三千户加兵五千人臣本庸才智力淺短太祖髙皇帝<lb/>
篤猶子之愛降家人之慈世祖武皇帝情等布衣寄深<lb/>
同氣武皇大漸實奉話言雖自見之眀庸近所蔽愚夫<lb/>
一至偏識量己實不忍自固于綴衣之辰拒違于玉几<lb/>
之側遂荷顧託導揚末命雖嗣君棄常獲罪宣徳王室<lb/>
不造職臣之由何者親則東牟任惟博陸徒懐子孟社<lb/>
稷之對何救昌邑爭臣之譏四海之議于何逃責且陵<lb/>
土未乾訓誓在耳家國之事一至于斯非臣之尤誰任<lb/>
<pb n="KR4h0118_WYG_002-15b"/>
其咎將何以肅拜髙寢䖍奉武園悼心失圖泣血待旦<lb/>
寧容復徼榮于家恥宴安于國危驃騎上將之元勲神<lb/>
州儀刑之列岳尚書古稱司會中書實管王言且虚飾<lb/>
寵章委成禦侮臣知不惬物誰謂宜但命輕鴻毛責重<lb/>
山岳存没同歸毁譽一貫辭一官不減身累増一職已<lb/>
黷朝經便當自同體國不為飾讓至于功均一匡賞同<lb/>
千室光宅近甸奄有全邦隕越為期不敢聞命亦願曲<lb/>
留降鑒即垂順許鉅平之懇誠彌固永昌之丹慊獲申<lb/>
<pb n="KR4h0118_WYG_002-16a"/>
乃知君臣之道綽有餘裕茍曰易昭敢守難奪故可庶<lb/>
心𢎞議酌已親物者矣不勝荷懼屏營之至<lb/>
　延興元年七月鸞奉新安王昭即位遂有此授十月<lb/>
　丁酉進爵為王辛亥廢帝為海陵王宣城王即位初<lb/>
　昉具此草帝惡其詞斥甚愠終建武中昉位不過列<lb/>
　校王伯厚有言作文忌切題切題則有嫌○昉字彦<lb/>
　昇樂安博昌人尤長為筆才思無窮當時王公表奏<lb/>
　無不請焉起草即成不加點竄昉為人至孝祿奉所<lb/>
<pb n="KR4h0118_WYG_002-16b"/>
　收四方餉遺皆頒之親戚即日便盡守新安卒于官<lb/>
　無以為斂遺言不許以新安一物還都<lb/>
　　為范尚書讓吏部侯封第一表<hi>任昉</hi>
臣雲言被尚書召以臣為散騎常侍吏部尚書封霄城<lb/>
縣開國侯食邑千户奉命震驚心顔無措臣雲頓首頓<lb/>
首死罪死罪臣素門凡流翰翮無取進謝中庸退慙狂<lb/>
狷固嘗鑽厲求學而一經不治篆刻為文而三冬靡就<lb/>
負書燕魏空殫菽粟躡屩齊楚徒知貧賤既而分虎出<lb/>
<pb n="KR4h0118_WYG_002-17a"/>
守以囊被見嗤持斧作牧以薏苡興謗赭衣為虜見獄<lb/>
吏之尊除名為民知井臼之逸百年上夀既曰徒然如<lb/>
其誠説亦已過半亂離斯瘼欲以安歸閉門荒郊再離<lb/>
寒暑兼以東臯數畝控帶朝夕關外一區悵望鍾阜雖<lb/>
室無趙女而門多好事祿微賜金而歡同娛老折芰燔<lb/>
枯此焉自足陛下應期萬世接綂千祀三千景附八百<lb/>
不謀臣釁等離心功慙同徳泥首在顔輿棺未毁締構<lb/>
草昧敢叨天功獄訟謳歌示同民志而隆器大名一朝<lb/>
<pb n="KR4h0118_WYG_002-17b"/>
總集顧已及躬何以臻此政當以接閈白水列宅舊豐<lb/>
忘捨講之尤存諸公之費俯拾青紫豈待明經臣雲頓<lb/>
首頓首死罪死罪夫銓衡之重關諸隆替逺惟則哲在<lb/>
帝猶難漢魏以降達識繼軌雅俗所歸唯稱許郭拔十<lb/>
得五尚曰比肩其餘得失未聞偶察童幼天機暫發顧<lb/>
無足算在魏則毛玠公方居晉則山濤識量以臣况之<lb/>
一何遼落齊季陵遲官方淆亂鴻都不綱西園成市金<lb/>
章有盈笥之談華貂深不足之歎草創惟始義存改作<lb/>
<pb n="KR4h0118_WYG_002-18a"/>
恭己南面責成斯在豈宜妄加寵私以乏王事附蟬之<lb/>
飾空成寵章求之公私授受交失近世侯者功緒參差<lb/>
或足食關中或成軍河内或制勝帷幄或門人加親或<lb/>
與時抑揚或隱若敵國或䇿定禁中或功成野戰或盛<lb/>
徳如卓茂或師道如桓榮或四姓侍祠已無足紀五侯<lb/>
外戚且非舊章而臣之所附唯在恩澤既義異疇庸實<lb/>
榮乖儒者雖小人貪幸豈獨無心臣本自諸生家承素<lb/>
業門無富貴易農而仕乃祖𤣥平道風秀世爰在中興<lb/>
<pb n="KR4h0118_WYG_002-18b"/>
儀刑多士位裁元凱任止牧伯髙祖少連夙秉髙尚所<lb/>
富者義所乏者時薄宦東朝謝病下邑先志不忘愚臣<lb/>
是庶且去嵗冬初國學之老博士耳今兹首夏將亞冢<lb/>
司雖千秋之一月九遷荀爽之十旬逺至方之微臣未<lb/>
為速達臣雖無識唯利是視至于虧名損實為國為身<lb/>
知其不可不敢妄冒陛下不棄菅蒯愛同絲麻儻平生<lb/>
之言猶在聽覽宿心素志無復貳辭矜臣所乞特迴寵<lb/>
命則彞章載穆微物知免臣今在假不容詣省不任荷<lb/>
<pb n="KR4h0118_WYG_002-19a"/>
懼之至<lb/>
　雲字彦龍南鄉舞隂人初與梁武帝俱在竟陵王子<lb/>
　良西邸情好歡甚帝時己有徴應雲盡心推事帝兵<lb/>
　至都張稷遣雲銜命至石頭遂㕘謀議既即位因有<lb/>
　此除雲嘗為廣州刺史為豪族譚儼所訴徴下獄赦<lb/>
　免所謂赭衣為伍者也<lb/>
　　為范始興作求立太宰碑表<hi>任昉</hi>
臣雲言原夫存樹風猷没著徽烈既絶故老之口必資<lb/>
<pb n="KR4h0118_WYG_002-19b"/>
不刋之書而蔵諸名山則陵谷遷貿府之延閣則青編<lb/>
落簡然則配天之迹存乎泗水之上素王之道紀于沂<lb/>
川之側由是崇師之義擬迹于西河尊主之情致之于<lb/>
堯禹故精廬妄啓必窮鑴勒之盛君長一城亦盡刋刻<lb/>
之美况乎甄陶周召孕育伊顔故太宰竟陵文宣王臣<lb/>
某與存與亡則義形社稷嚴天配命則周公其人體國<lb/>
端朝出藩入守進思必告之道退無茍利之専五教以<lb/>
倫百揆時序若夫一言一行盛徳之風琴書藝業述作<lb/>
<pb n="KR4h0118_WYG_002-20a"/>
之茂道非兼濟事止樂善亦無得而稱焉人之云亡忽<lb/>
移嵗序䲭鴞東徙松檟成行六府臣僚三藩士女人蓄<lb/>
油素家懐鈆筆瞻彼景山徒然望慕昔晉氏初禁立碑<lb/>
魏舒之亡亦從班列而阮畧既泯故首冒嚴科為之者<lb/>
竟免刑戮置之者反蒙嘉歎至于道被如仁功㕘微管<lb/>
本宜在常均之外故太宰淵丞相嶷親賢並軌即為成<lb/>
規乞依二公前例賜許刋立寧容使長想九原樵蘇罔<lb/>
識其禁駐驆長陵輶軒不知所適臣閭里孤賤才無可<lb/>
<pb n="KR4h0118_WYG_002-20b"/>
甄值齊網之𢎞弛賔客之禁䇿名委質忽焉二紀慮先<lb/>
犬馬厚恩不答而敝帷毁盖未蓐螻蟻珠襦玉匣遽飾<lb/>
幽泉陛下𢎞奬名教不隔微物使臣得駿奔南浦長號<lb/>
北陵既曲逢前施實仰覬後澤儻驗杜預山頂之言庶<lb/>
存馬駿必拜之感臨表悲懼言不自宣<lb/>
　建武中雲上此表事竟不行<lb/>
　　為蕭揚州作薦士表<hi>任昉</hi>
臣聞求賢暫勞垂拱永逸方之疏壤取類導川伏惟陛<lb/>
<pb n="KR4h0118_WYG_002-21a"/>
下道徳旒纊信充符璽六飛同塵五讓髙世白駒空谷<lb/>
振鷺在庭猶懼隱鱗卜祝蔵器屠保物色關下委裘河<lb/>
上非取製于一狐諒求味于兼采而五聲倦響九工是<lb/>
詢寢議廟堂借聽輿皁臣位任隆重義兼家邦實欲使<lb/>
名實不違徼倖路絶勢門上品猶當格以清談英俊下<lb/>
僚不可限以位貌竊見祕書丞王暕七葉重光海内冠<lb/>
冕神清氣茂允廸中和叔寳理遣之談彦輔名教之樂<lb/>
故以暉映先達領袖後進居無塵雜家有賜書辭賦清<lb/>
<pb n="KR4h0118_WYG_002-21b"/>
新屬言𤣥遠室邇人曠物踈道親養素丘園台階虚位<lb/>
庠序公朝萬夫傾望豈徒荀令可想李公不亡而已哉<lb/>
前侯官令王僧孺理尚棲約思致恬敏既筆耕為養亦<lb/>
傭書成學至乃集螢映雪編蒲緝栁先言往行人物雅<lb/>
俗甘泉遺儀南宫故事畫地成圖抵掌可述豈直鼮鼠<lb/>
有必對之辯竹書無落簡之謬暕坐鎮雅俗𢎞益已多<lb/>
僧孺訪對不休質疑斯在並東序之祕寳瑚璉之茂器<lb/>
誠言以人廢而才實世資臨表悚戰猶懼未允<lb/>
<pb n="KR4h0118_WYG_002-22a"/>
　齊明帝詔求異士始安王遥光有此奏暕儉之子僧<lb/>
　孺肅之八世孫祖父皆大僚盖六朝論人大抵重門<lb/>
　望也其後僧孺為郡叅選持㢘秉公獨以一眚被廢<lb/>
　暕不能留心寒素頗不稱薦詞云<lb/>
　　為皇太子求一日一朝表<hi>任昉</hi>
臣聞内豎告安姬昌怡色鳴雞戒旦周發冠履或以凉<lb/>
燠之後晨昏異宜膳羞之和鼎餁殊節一辰三朝稱情<lb/>
猶簡終日承顔在理斯惬且長夀之對撫循無已馳道<lb/>
<pb n="KR4h0118_WYG_002-22b"/>
未窮顧懐不輟豈直下動天性固亦上結慈衷自頃半<lb/>
旬乃朝遂為通制事踰信次義乖晨省一日萬㡬不敢<lb/>
三塵御省每旦改宿特乞一至寢門<lb/>
　　解官表<hi>陶𢎞景</hi>
臣聞堯風冲天潁陽振飲河之談漢徳括地商隂峻餐<lb/>
芝之氣臣棲遲早日簮帶久年仕豈留榮學非待禄恒<lb/>
思懸纓象闕孤耕壟下席月澗門横琴雲際始奉中恩<lb/>
得遂丘壑今便滅影桂庭神交松友一出東關故鄉就<lb/>
<pb n="KR4h0118_WYG_002-23a"/>
望睠言興念臨波瀉淚臣舟棹已<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>無縁躬詣不任攀<lb/>
戀之誠謹奉表以聞<lb/>
　𢎞景字通明丹陵秣陵人父為妾所害𢎞景終身不<lb/>
　娶齊髙帝引為諸王侍讀家貧求宰縣不遂永眀十<lb/>
　年脱朝服掛神武門上表辭祿詔許之止于句曲山<lb/>
　號華陽隠居謂門人曰吾見朱門廣厦雖識其華樂<lb/>
　而無欲往之心望髙巖瞰大澤知此難立止自恒欲<lb/>
　就之且永明中求祿得輒差舛若不爾豈得為今日<lb/>
<pb n="KR4h0118_WYG_002-23b"/>
　之事豈惟身有仙相亦緣勢使之梁武手勑招之畫<lb/>
　兩牛一放水草之間一着金籠頭有人執繩以杖驅<lb/>
　之年八十五卒<lb/>
　淵明之去官畏見督郵也逸少之去官恥為王述下<lb/>
　也貞白之去官求宰縣不得也然皆無礙其為髙也<lb/>
　後人于此必盡諱之而别尋一好題目人臣着尋題<lb/>
　目三字于胷中則上不顧君父下不顧朋友昧心蒙<lb/>
　面之事無不為矣此仕宦之最惡套也<lb/>
<pb n="KR4h0118_WYG_002-24a"/>
　　謝徴補謝朏何𦙍表<hi>梁武帝</hi>
夫窮則獨善達以兼濟雖出處之道其揆不同用捨惟<lb/>
時賢哲是蹈前新除侍中太子少傅胐前新除散騎常<lb/>
侍太子詹事都亭侯𦙍羽儀世胄徽猷冠冕道業徳聲<lb/>
康濟雅俗昔居朝列素無宦情賔客簡通公卿罕預簮<lb/>
紱未褫而風塵擺落且文宗儒肆互居其長清規雅裁<lb/>
兼擅其美並達照深識預睹亂萌見庸質之如初知貽<lb/>
厥之無寄拂衣東山眇絶塵軌雖解組昌運實避昏時<lb/>
<pb n="KR4h0118_WYG_002-24b"/>
家膺鼎食而甘兹橡艾世襲青紫而安此懸鶉自澆風<lb/>
肇扇用南成俗淳流素軌餘烈頗存誰其激貪功歸有<lb/>
道康俗振民朝野一致雖在江海而勳同魏闕今泰運<lb/>
甫開賤貧為恥況乎久藴瑚璉暫厭承明而可得求志<lb/>
海隅永追松子臣負荷殊重㕘贊萬㡬實賴羣才共成<lb/>
棟榦思挹清源取鏡止水愚欲屈居僚首朝夕諮諏庶<lb/>
足以翼宣寡薄式是王度<lb/>
　永元中胐𦙍並徴不就東昏皆命廹遣髙祖平京邑<lb/>
<pb n="KR4h0118_WYG_002-25a"/>
　霸府初開表請補軍諮祭酒並不至<lb/>
　　上昭明太子集别傳等表<hi>梁簡文帝</hi>
若夫正少陽之位主承祧之則口實為美唯稱啓誦自<lb/>
兹厥後罕或聞焉昭明太子稟仁聖之姿縱生知之量<lb/>
孝敬兼極温恭在躬明月西流幼有文章之敏羽籥東<lb/>
序長備元良之徳非假二疏寧勞四皓虎賁恧其經學<lb/>
智囊慙其調䕶豈止博望延賔夀春能賦問疑棗據書<lb/>
戒憑陵而已哉玉折何追星頽靡續地尊虢嗣外陽之<lb/>
<pb n="KR4h0118_WYG_002-25b"/>
術無徴位比周儲緱山之駕不反臣以不肖妄作明離<lb/>
出入銅龍瞻仰故實思所以揄揚盛軌宣記徳音謹撰<lb/>
昭明太子别傳文集請備之延閣蔵諸廣内永彰茂實<lb/>
式表洪徽<lb/>
　昭明太子名統字徳施以武帝平建鄴之年生讀書<lb/>
　數行並下過目皆憶賦詩屬思便成無所㸃易時俗<lb/>
　稍奢太子欲以已率下身衣浣衣食不兼肉自加元<lb/>
　服帝使省萬㡬明于庶事天下稱仁卒時年三十三<lb/>
<pb n="KR4h0118_WYG_002-26a"/>
　按梁武諸子昭明最賢其後人自瑀至遘八葉宰相<lb/>
　名徳相望與唐相終始天之報施可謂不爽矣<lb/>
　　薦鮑幾表<hi>梁元帝</hi>
臣聞思皇多士仄陋所以明敡疇咨熈載髦俊所以並<lb/>
作斯固殷殿初基拾龍淵之寳虞祠始構獻鳯管之玉<lb/>
旌蒲出魯賁帛歸齊頌聲既興盛業斯在伏惟陛下則<lb/>
天緯地乗正馭才沙汰八風澄明六合叶龜登夢之客<lb/>
日賁於丘園韋轂投釣之臣相望於魏闕故以物無遺<lb/>
<pb n="KR4h0118_WYG_002-26b"/>
寳矣振鷺有充庭之謳白駒罕空谷之詠洋洋濟濟無<lb/>
得而稱者焉臣誠愧知才識職非選舉竊以進賢上賞<lb/>
蔽賢顯戮敢緣斯義用舉所知伏見鮑㡬門庭雍睦立<lb/>
身貞退博涉文史頗閑刀筆忠公抗直出宰㢘平雅志<lb/>
𢎞深安貧専靜解巾入仕三十餘年自遊臣府一紀于<lb/>
兹前宰東邑實有二魯之風近處南臺欲尊兩鮑之則<lb/>
伏揆天嚴已當簡在脱蒙顯居良局登以清貫將齊毛<lb/>
玠古人之服實同呉隱酌水之㢘昔丁隈牧州陳顧翟<lb/>
<pb n="KR4h0118_WYG_002-27a"/>
之好禮徐靖為郡薦袁渙之篤學桓範驅傳先舉管寧<lb/>
朱則剖符亦稱董直臣才非往哲識愧前修輕塵聽覽<lb/>
伏待斧鉞<lb/>
　唐秇文志有鮑㡬集八巻○蕭氏父子之文可謂盛<lb/>
　矣然其立國抑何不振之甚也當時裴子野作雕蟲<lb/>
　論淵乎有深識焉惜其觸時忌而不盡言也余未及<lb/>
　錄姑存其名于此<lb/>
　　為韋雍州致仕表<hi>王僧孺</hi>
<pb n="KR4h0118_WYG_002-27b"/>
一旦攀附遂無涯限排雲矯漢飛捧待翼陸離蟬組照<lb/>
灼旛旗受脤推轂執珪奉酎變狭室於髙門改小冠於<lb/>
侯服况復還周紐其六印歸齊列其五鼎常懼輪輕載<lb/>
積基薄墉髙器覆危傾人指鬼瞰老與年并疾隨衰及<lb/>
途遥齒截漏廹鐘鳴髙舂之景一斜不周之風忽至菌<lb/>
蟪夕隂倐駛無㡬槿蕣朝采飄零已及仰朱闕而掩涕<lb/>
俯濠谷而自悲豈復式瞻拱黙仰接鐘鼓儻帷盖未親<lb/>
東岳稍駐擊壤鼓腹其賜猶多<lb/>
<pb n="KR4h0118_WYG_002-28a"/>
　韋叡字懐文京兆杜陵人梁武起兵叡有佐命功及<lb/>
　即位封都梁子屢以功進為侯天監十四年為雍州<lb/>
　刺史十五年表致仕優詔不許普通元年卒諡曰嚴<lb/>
　叡素羸每戰未嘗乗馬以板輿自載所向克捷北人<lb/>
　號為韋虎武帝鋭意釋氏天下從風而化叡自以位<lb/>
　居大臣不欲與衆俯仰所行略如他日<lb/>
　　賀平鄴都表<hi>庾信</hi>
臣聞泰山梁甫以来即有七十二代龍圖龜書之後又<lb/>
<pb n="KR4h0118_WYG_002-28b"/>
已三十餘年雖復制法樹同禮殊樂異至於文離武落<lb/>
剡木弦弧席捲天下之心包含八荒之志其揆一矣伏<lb/>
惟陛下握天樞秉地軸駕馭風雲驅馳龍虎沈雄内斷<lb/>
不勞謀於力牧天䇿勇决無待問於容成是以威風所<lb/>
振烈火之遇鴻毛旗鼓所臨衝風之巻秋葉竊聞伊洛<lb/>
戎夷幽并僭偽抱圖載籍已歸丞相之府銜玉繫綬並<lb/>
詣中軍之營百年逋誅遂窮巢窟三代敵怨俄然掃蕩<lb/>
昔周王鮪水之師尚勞再駕軒轅上谷之戰猶須九伐<lb/>
<pb n="KR4h0118_WYG_002-29a"/>
未有一朝指麾獨决神慮平定㝢内光宅天下二十八<lb/>
宿止餘吳越一星千二百國裁漏麟洲小水若夫咸康<lb/>
之年四方始定建武之代諸侯並朝不得同年而語矣<lb/>
雖復八風並唱未足頌其英聲六樂俱陳無以歌其神<lb/>
武坐釣臺而誓衆姒啟繼夏禹之功入南郊而問罪姬<lb/>
發成周文之志此無改之道大孝也歟當今鹿臺已散<lb/>
離宫已遣兵蔵武庫馬入華山立眀堂之制奏大武之<lb/>
樂盛矣哉上天降休未之有也政須東南一尉立於比<lb/>
<pb n="KR4h0118_WYG_002-29b"/>
景之南西北一候置於交河之北然後命東后詔蒼㝠<lb/>
衢壇琬碑銀繩瓊檢告厥成功差無慚徳臣忝竊榮幸<lb/>
莅政東藩不獲躬到闕庭預觀大慶不勝鳬藻踊躍之<lb/>
至<lb/>
　周武帝建徳六年帝至鄴遂平齊禽齊主及其太子<lb/>
　于青州齊諸行臺州鎮悉降凡得州五十五郡一百<lb/>
　六十二縣三百八十五<lb/>
　庾信字子山父肩吾為梁太子中庶子東海徐摛為<lb/>
<pb n="KR4h0118_WYG_002-30a"/>
　右衛率摛子陵及信並為抄撰學士出入禁闥恩禮<lb/>
　莫比文並綺艷世號徐庾體元帝中聘于西魏屬大<lb/>
　軍南討遂留長安累遷驃騎大將軍開府儀同三司<lb/>
　進爵義城縣侯眀帝武帝並好文學特蒙恩禮滕趙<lb/>
　諸王周旋欵至有若布衣信雖位通顯常作鄉關之<lb/>
　思乃為哀江南賦以致意<lb/>
　　賀新樂表<hi>周武帝</hi>　<hi>庾信</hi>
臣聞天地順動則雷出為豫聖人成功則風行有節故<lb/>
<pb n="KR4h0118_WYG_002-30b"/>
六徳在咸池之宫山谷可調八風入承雲之奏人神不<lb/>
雜我太祖文皇帝體國經野設官分職變魏作周移風<lb/>
正雅衣裳而朝萬國珪璧而會諸侯至如經綸圖籍校<lb/>
讐煙燼樂正無缺章秩宗無廢典豈但商頌十篇得諸<lb/>
太師之室虞書五禮取於恭王之宫伏惟皇帝以下武<lb/>
嗣興中陽繼業運日月之明動淵泉之慮律厯著微無<lb/>
煩於太史隂陽晷度躬定於天官故得㕘考八音研精<lb/>
六代封晉魏為二王序殷周為三恪雖復朱干玉戚尚<lb/>
<pb n="KR4h0118_WYG_002-31a"/>
識典刑素韍纁裳猶因雄據未若山雲特起八卦成形<lb/>
鳯凰于飛九州觀徳改金奏於八列合天元於六舞聲<lb/>
含擊石更入登歌調起初鐘還㕘玉管足以感天地而<lb/>
通神明康帝徳而光𤣥象昔者齋居𤣥扈為曲在於雲<lb/>
門師度盟津習舞歸於山立遂乃包括三名克諧一代<lb/>
作者之謂聖天之所啓乎豈惟路鼓靈鼗空桑孤竹廣<lb/>
矣大矣輪焉奐焉是知零陵孝㢘空傳玉管始平太守<lb/>
虚稱銅尺臣等並預鈞天同觀張樂軒墀𢎞敞欄檻眺<lb/>
<pb n="KR4h0118_WYG_002-31b"/>
聽崇牙業業猛簴趪趪翠鳯揚旌靈鼉樹鼓杳㝠雲<lb/>
霧蕩薄丘陵醴泉與甘露同飛赤雁與斑麟俱下聘魯<lb/>
請觀理當見其盛徳適齊忘味定是知其盡美昔淵魚<lb/>
聽曲尚得聳鱗櫪馬聞絃猶能仰秣臣等誠愧知音敢<lb/>
忘悦豫若使詳其音律是所邈然但能記其鏗鏘於兹<lb/>
為幸不勝慶悦之誠謹詣朝堂奉表以聞<lb/>
　　齊王進白兔表<hi>庾信</hi>
臣聞輿圖欲逺則玉虎晨鳴轍迹方開則銀麞入貢伏<lb/>
<pb n="KR4h0118_WYG_002-32a"/>
惟陛下明明在上翼翼居尊徳動天闗威移地軸是以<lb/>
風煙照燭毛羽禎祥史不絶書府無虛日臣受服元戎<lb/>
用綏邊鄙轅門所屇始次熊山前茅慮無乃獲白兔光<lb/>
鮮越雉色麗秦狐月徳符徴金精表瑞呈祥輿頌效異<lb/>
披圖尊敬之迹既明應事之機斯兆臣之龔行實從陕<lb/>
略瑞以素質彌雄西氣庶重承廟算方事申威揜代偃<lb/>
齊分韓裂趙不任鳬藻踊躍之情<lb/>
　齊王憲周文帝子也通敏有度量為帝所器蜀平欲<lb/>
<pb n="KR4h0118_WYG_002-32b"/>
　授之以幼未果明帝始遣之時年十八有善政蜀人<lb/>
　立碑頌徳後進齊王屢典征伐齊人憚其勇略宣帝<lb/>
　即位忌而殺之諡曰煬時人知其寃酷<lb/>
　　齊王進蒼烏表<hi>庾信</hi>
臣聞飛南陽之雉尚闡霸圖下建章之鵠猶調和氣况<lb/>
乃虞廷告瑞姬社呈祥咸髙識哺之心實貴能知之性<lb/>
伏惟皇帝陛下徳教百姓孝行四海攝提從紀天下文<lb/>
明是以東海輸禽乍改黔質西山度羽或變蒼精臣去<lb/>
<pb n="KR4h0118_WYG_002-33a"/>
月三十日行到陕州堂内見一蒼烏林薄囘翔循環不<lb/>
去駐乗木之精轉司風之翼即召儀同某等同時觀見<lb/>
斯實禮敬所覃孝慈之感理宜歸瑞秘圖書祥帝冊用<lb/>
光至徳取効升平無令赤鳯留止偏為瘞玉之歌𤣥鶴<lb/>
徘徊獨擅銜珠之舞<lb/>
　　齊王進赤雀表<hi>庾信</hi>
臣聞南陽雉飛尚論秦霸建章鵠下猶明漢徳當今天<lb/>
不愛寳地必呈祥自應長樂觀符文昌啟瑞伏惟皇帝<lb/>
<pb n="KR4h0118_WYG_002-33b"/>
欽明文思惟以劬勞成務厯象日月允釐百工海水無<lb/>
波天星不動去四月十三日秦州清水郡伯陽縣文谷<lb/>
林在家獲一赤雀光同朱鳯色類丹烏降火飛精似入<lb/>
公車之府流金成製若上凌雲之臺謹按赤雀銜書止<lb/>
於酆户周之受命興乎此祥即事所觀同符合契實可<lb/>
圖形瑞譜書頌儒林事足成臺名堪紀號豈直雲中太<lb/>
守見赤心之奉主蓬萊童子知白環之報恩臣等預觀<lb/>
休徴情廹恒慶不任鳬藻之至<lb/>
<pb n="KR4h0118_WYG_002-34a"/>
　　為閻大將軍乞致仕表<hi>庾信</hi>
臣聞禮云大夫七十致仕於朝傳家於子膳則貳珍衣<lb/>
稱時制臣自出身奉國四十餘年遭遇風雲從微至著<lb/>
太祖文皇帝扶危濟難奄有闗河臣實無堪中涓從事<lb/>
自洛食風塵河梁旗鼓華隂有白馬之兵河曲有黄沙<lb/>
之陣臣雖用命不能竒䇿功薄賞厚因人成事恩澤年<lb/>
表常以愧心仰逢周朝以揖讓登庸謳歌受命主貴臣<lb/>
遷頻煩榮寵三槐以鑄鼎象物知其神姦五等以桓珪<lb/>
<pb n="KR4h0118_WYG_002-34b"/>
飾瑞守其宫室臣以何徳兼而有之况復水土之職王<lb/>
梁以應䜟受徴兵戈之王韓信以登壇獨拜語其連類<lb/>
臣又何人當今四海未寧三方鼎峙陛下勞心之日羣<lb/>
公展効之秋而臣甲子既多耄年又及無叅賔客之事<lb/>
謬達諸侯之班尸祿素餐久紊彛典負乗致寇徒煩有<lb/>
司加以寒暑乖違節宣失序風水交侵菁華已竭雖復<lb/>
㢘頗强飯馬援據鞍求欲報恩何能為役榮啟期之樂<lb/>
適足自貽燭之武之言無能為也特乞解所居官言從<lb/>
<pb n="KR4h0118_WYG_002-35a"/>
初服事符骸骨之請非謀几杖之賜若臣北陵移病東<lb/>
臯歸老山河茅社一反司勲公侯珪璧還封典瑞則朝<lb/>
無冒位之人臣免妨賢之責虞氏養老敢希東序之榮<lb/>
周朝如荼豈望西郊之禮但瞻仰天威方違咫尺徘徊<lb/>
城闕私増悽戀不任知止之情云云<lb/>
　閻慶河隂人世為將家累官大將軍進爵太安郡公<lb/>
　晉公䕶母慶之姑也䕶擅朝而慶未嘗阿附及䕶誅<lb/>
　武帝以此重之建徳二年致仕周宣帝隋文帝皆令<lb/>
<pb n="KR4h0118_WYG_002-35b"/>
　皇子問疾極一時尊榮之典焉<lb/>
　　為晉陽公進玉律秤尺斗升表<hi>庾信</hi>
臣聞三才既立君臣之道已陳六位時成禮樂之功斯<lb/>
正故以叶和日月測度隂陽悦豫兆人儀刑萬國者也<lb/>
伏惟皇帝應籙馭天披圖受命據太陽而懸象履文昌<lb/>
而建極白環表讓徳之符𤣥圭告成功之瑞太階既平<lb/>
升中可習必當水建千年山稱萬嵗伏見勑㫖刋正音<lb/>
律平章厯象奏黄鐘而歌大吕變孤竹而舞雲門莫不<lb/>
<pb n="KR4h0118_WYG_002-36a"/>
遠取踈通聲從安樂四分既明三微且定是以聞鐘於<lb/>
洛浦即辨聲乖聽鐸於邯鄲先知響韻二分二至行於<lb/>
司厯之官九變九成被於中和之職足以動天地感鬼<lb/>
神被風俗平寒暑豈直吟嘯谿谷囘翔鸞鳯而已哉是<lb/>
知零陵廟前徒尋舜管始平城下空論周尺臣聞上製<lb/>
其禮下習其儀君定其法臣行其事謹遣玉律一具并<lb/>
玉秤尺斗升合等始得成功至於分粟累黍量絲數籥<lb/>
實以仰稟聖規㕘詳神思所冀節移隂管無勞河内之<lb/>
<pb n="KR4h0118_WYG_002-36b"/>
灰氣動陽鐘不待金門之竹而琬琰事輕般倕慮淺不<lb/>
足展乎成均増輝度量賫器奉表以聞<lb/>
　　勸進元帝表<hi>徐陵</hi>
封唐有聖還承帝嚳之家居代維賢終纂髙皇之祚無<lb/>
為稱於華舄至治表於垂衣而撥亂反正非聞前古至<lb/>
如金行重作源出東筦炎運猶昌枝分南頓豈得掩顯<lb/>
姓於軒轅非才子於顓頊莫不因時多難俱繼神宗者<lb/>
也伏惟陛下出震等於勛華鳴謙同於旦奭握褒秉鉞<lb/>
<pb n="KR4h0118_WYG_002-37a"/>
將在御天玉媵珠衡先彰元后神祗所合非惟太室之<lb/>
祥圖牒斯歸何止堯門之瑞若夫大孝聖人之心中庸<lb/>
君子之徳固以作訓生民貽風多士一日二日研覽萬<lb/>
幾允文允武包羅羣藝擬兹三大賔是四門厯試諸難<lb/>
咸熙庶績斯無間而稱也自無妄為象鍾禍上京梟獍<lb/>
䖍劉宗社蕩墜嶙頭鐵額興暴皇年封狶脩虵行災中<lb/>
國靈心所宅下武其興望紫極而行號瞻丹陵而殞慟<lb/>
家寃將報天賜黄鳥之旗國害宜誅神奉𤣥狐之錄尅<lb/>
<pb n="KR4h0118_WYG_002-37b"/>
李軼於河津征陶謙於海岱滕公擁樹雄氣方嚴張繡<lb/>
交兵風神彌勇忠誠貫於日月孝義感於氷霜如雷如<lb/>
霆非貔非虎前驅效命元惡斯殲既挂膽於西州方燃<lb/>
臍於東市蚩尤三塜寧謂嚴誅王莽千剸非云明罰青<lb/>
羌赤狄同界狼豺胡服夷言咸為京觀邦畿濟濟還見<lb/>
隆平宗祀愔愔方承多福自氤氲渾沌之世驪連栗陸<lb/>
之君卦起龍圖文因鳥跡雲師火帝非無戰陣之風堯<lb/>
誓湯征咸用干戈之道星躔東井時破崤潼雷震南陽<lb/>
<pb n="KR4h0118_WYG_002-38a"/>
初平尋邑未有援三靈之已墜救四海之羣飛赫赫明<lb/>
明龔行天罰如當今之盛者也於是卿雲似盖晨映姚<lb/>
鄉甘露如珠朝垂原寢芝房感徳咸出銅池蓂荚伺辰<lb/>
無勞銀箭重以東漸𤣥莵西踰白狼髙栁生風扶桑銜<lb/>
日莫不編名屬國歸貢鴻臚荒服来賓遐邇同慶其文<lb/>
昭武穆跗萼也如彼天平地成功業也如此久應旁求<lb/>
掌故詢詔天官斟酌繁昌經營髙邑宗王啓霸非勞武<lb/>
徳之侯清蹕無虞何事長安之邸揚龍旂以饗帝御鳯<lb/>
<pb n="KR4h0118_WYG_002-38b"/>
扆以承天厯數在躬疇咨為讓某官等至鄴伏承聖㫖<lb/>
謙冲為而不宰或云洛陽未復函谷無泥旋駕金陵方<lb/>
膺天睠愚謂大庭少昊非有定居漢祖殷宗皆無恒宅<lb/>
登封岱嶽且署明堂巡狩荆州時行司𨽻何必西瞻虎<lb/>
踞乃建王宫南望牛頭方稱天闕抑又聞之𤣥珪既錫<lb/>
蒼玉無陳乃棫樸之愆期非包茅之不貢雲和之瑟久<lb/>
廢甘泉孤竹之管無聞方澤豈不懼歟伏願陛下因百<lb/>
姓之心振萬邦之命豈可逡巡固讓方示石户之農髙<lb/>
<pb n="KR4h0118_WYG_002-39a"/>
謝為君徒𢎞箕山之客未知上徳之不徳惟見聖人之<lb/>
不仁率土翹瞻蒼生何望昔蘇季張儀違鄉負俗尚復<lb/>
招三方以事趙請六國以尊秦况臣等預奉皇華親承<lb/>
朝命珪璋特達通聘河陽貂珥雍容尋盟[泳-永+旱]水加牢貶<lb/>
館隨世汙隆瞻望鄉關誠均休戚但輕生不造命與時<lb/>
乖等一介之行人同三危之逺擯承間内殿事絶耿弇<lb/>
之因封奏邊城私等劉琨之哭<lb/>
　侯景之亂元帝擁重兵居上流坐視不救且盡除弟<lb/>
<pb n="KR4h0118_WYG_002-39b"/>
　姪之礙手者幸父兄顛沛以為稱帝地史謂不急莽<lb/>
　卓之誅先行兄弟之戮此真千古罪人也當時梁之<lb/>
　臣子舍元帝無可戴故勸進歸焉沈烱表中用吳楚<lb/>
　管蔡大是曲筆孝穆此篇大可味○元帝時戀江陵<lb/>
　不肯詣建業此表大庭以下特為之解<lb/>
　　代王僧辯勸進梁元帝表<hi>沈烱</hi>
紫宸曠位赤縣無主百靈聳動萬國囘皇雖醉醒相扶<lb/>
同歸景亳式歌且誦總赴唐郊猶懼陛下俛首澘然讓<lb/>
<pb n="KR4h0118_WYG_002-40a"/>
徳不嗣傳車在道方慎宋昌之謀法駕已陳尚杜耿純<lb/>
之勸岳牧翹首天民累息臣聞星囘日薄擊雷鞭電者<lb/>
之謂天嶽立川流吐霧蒸雲者之謂地苞天地之混成<lb/>
洞隂陽之不測而以裁成萬物者其在聖人乎故云天<lb/>
地之大徳曰生聖人之大寳曰位黄屋廟堂之下本非<lb/>
獲已而居明鏡四衢之罇盖由應物取訓伏惟陛下稽<lb/>
古文思英雄特達比以周旦則文王之子方之放勛則<lb/>
帝摯之季千年旦暮可不在斯庭闕湮亡鍾鼎淪覆嗣<lb/>
<pb n="KR4h0118_WYG_002-40b"/>
膺景厯非陛下而誰豈可便赤眉更立盆子隗囂託置<lb/>
髙廟陛下方復從容髙讓用執謙光展其矯行偽書誣<lb/>
罔正朔見機而作斷可識矣匪疑何卜無待蓍龜日者<lb/>
公卿失馭禍躔霄極侯景憑陵姦臣互起率戎伐潁無<lb/>
處不然勸明誅晉側足皆爾刁斗夜鳴烽火相照中朝<lb/>
人士相顧銜悲凉州義徒東望隕涕惵惵黔首將欲安<lb/>
歸陛下英畧緯天沈明内斷横劒泣血枕戈嘗膽農山<lb/>
圯下之䇿金匱玉鼎之謀莫不定算扆帷决勝千里擊<lb/>
<pb n="KR4h0118_WYG_002-41a"/>
靈鼉之鼓而建翠華之旗驅六州之兵而總九伯之伐<lb/>
四方雖虞一戰以霸斬其鯨鯢既章大戮荷校滅耳莫<lb/>
匪姦囘史不絶書府無虚月自洞庭安波彭蠡底定文<lb/>
昭武穆芳若椒蘭敵國降城和如親戚九服同謀百道<lb/>
俱進國恥家怨計期就雪社稷不墜繄在聖明今也何<lb/>
時而申帝啓之避㓙危若此方陳泰伯之辭國有具臣<lb/>
誰敢奉詔天下者髙祖之天下陛下者萬國之歡心萬<lb/>
國豈可無君髙祖豈可廢祀即日五星夜聚八風通吹<lb/>
<pb n="KR4h0118_WYG_002-41b"/>
雲烟紛郁日月光華百官象物而動軍政不戒而備飛<lb/>
艫巨艦竟水浮川鐵馬銀鞍陵山跨谷英傑接踵忠勇<lb/>
相顧湛宗族以酬恩焚妻子以報主莫不覆楯銜威提<lb/>
斧擊衆風飛電耀志滅㓙醜所待陛下昭告后土䖍奉<lb/>
上帝廣發明詔師出以名五行夕返六軍曉進便當盡<lb/>
司寇之威窮蚩尤之伐執石趙而求璽斬姚秦而取鐘<lb/>
脩掃塋陵奉返宗廟陛下豈得不仰存國計俯從民請<lb/>
漢宣嗣位之後即遣蒲類之軍光武登極臨竟始有長<lb/>
<pb n="KR4h0118_WYG_002-42a"/>
安之捷由此言之不無前准臣等或世受朝恩或身荷<lb/>
重遇同休等戚自國刑家茍有腹心敢以死奪不任慺<lb/>
慺之誠謹奉表以聞<lb/>
　　代王僧辯又奉勸進表<hi>沈烱</hi>
衆軍以今月戊子總集建康賊景鳥伏獸窮頻擊頻挫<lb/>
姦竭詐盡深溝自固臣等分勒武旅百道同趣突騎短<lb/>
兵犀圅鐵楯結隊千羣持㦸百萬止紂七步圍項三重<lb/>
轟然大潰羣㓙四滅京師少長俱稱萬嵗長安酒食於<lb/>
<pb n="KR4h0118_WYG_002-42b"/>
此價髙九縣雲開六合清朗矧伊黔首誰不載躍伏惟<lb/>
陛下咀痛茹哀嬰忍憤酷自紫庭絳闕胡塵四起壖垣<lb/>
好畤冀馬雲屯泣血治兵嘗膽誓衆而吳楚一家方與<lb/>
七國俱反管蔡流言又以三監作亂西凉義衆阻强秦<lb/>
而不通并州遺民跨飛狐而見泯豺狼當路非止一人<lb/>
鯨鯢不梟倐焉五載英武克振怨恥並雪永尋霜露如<lb/>
何可言臣等輒依故實奉脩社廟使者持節分告塋陵<lb/>
嗣后升遐龍輴未殯承華掩曜梓宫莫測並即隨由備<lb/>
<pb n="KR4h0118_WYG_002-43a"/>
辦禮具㓙荒四海同哀六軍袒哭聖情孝友理當感慟<lb/>
日者百司岳牧祈仰宸鑒以錫珪之功既歸有道當璧<lb/>
之禮允屬聖明而優詔兼冲窅然凝邈飛龍可躋而乾<lb/>
爻在四帝閽已叩而閶闔未開謳歌再馳是用翹首所<lb/>
以越人固執熏丹穴以求君周民樂推踰岐山而事主<lb/>
漢王不即位無以貴功臣光武不止戈豈謂紹宗廟黄<lb/>
帝遊於襄城尚訪治民之道放勛入於姑射猶使罇俎<lb/>
有歸伊此儻来豈聖人所欲帝王所應不獲已而然伏<lb/>
<pb n="KR4h0118_WYG_002-43b"/>
讀璽書尋諷制㫖顧懐勿外未奉慈衷陛下日角龍顔<lb/>
之姿表於狥齊之日彤雲素氣之瑞基於應物之初博<lb/>
覽則大哉無所與名深言則曄乎昭章之觀忠為令徳<lb/>
孝實動天加以英威茂略雄圖武算指麾則丹浦不戰<lb/>
顧盼則版泉自蕩地維絶而重紐天柱傾而更植鑿河<lb/>
津於孟門百川復啓補穹儀以五石萬物再生縱陛下<lb/>
拂袗衣而游廣成登弇山而去東土羣臣安得仰訴兆<lb/>
庶何所歸仁况郊祀配天罍篚禮曠齊宫清廟匏竹不<lb/>
<pb n="KR4h0118_WYG_002-44a"/>
陳仰望鑾輿匪朝伊夕瞻言法駕載渴且饑豈可久稽<lb/>
衆議有曠彞則舊郊既復圅雒已平髙奴櫟陽宫館雖<lb/>
毀濁河清渭佳氣猶存臯門有伉甘泉四敞土圭測景<lb/>
仙人承露斯盖九州之赤縣六合之樞機博士捧圖書<lb/>
而稍還太常定禮儀而已列豈得不揚清駕而赴名都<lb/>
具玉鑾而遊正寢昔東周既遷鎬京遂其不復長安一<lb/>
亂郏洛永以為居夏后以萬國朝諸侯文王以六州匡<lb/>
天下跡基百里劒杖三尺以殘楚之地抗拒九戎一旅<lb/>
<pb n="KR4h0118_WYG_002-44b"/>
之師剪滅三叛坦然大定御輦来歸解五牛於冀州秣<lb/>
六馬於譙郡緬求前古其可得歟對揚天命何所讓徳<lb/>
有理存焉敢重所奏<lb/>
　侯景之亂烱為景將宋子仙所得及子仙敗王僧辯<lb/>
　購之酬所獲錢十萬自是羽檄軍書皆出於烱及簡<lb/>
　文遇害四方岳牧上表勸進僧辯令烱製表當時莫<lb/>
　有逮者<lb/>
　　經通天臺奏漢武帝表<hi>沈烱</hi>
<pb n="KR4h0118_WYG_002-45a"/>
臣聞橋山雖掩鼎湖之竈可祠有魯遂荒大庭之跡無<lb/>
泯伏惟陛下降徳猗蘭纂靈豐谷漢道既登神仙可望<lb/>
射之罘於海浦禮日觀而稱功横中流於汾河指栢梁<lb/>
而髙宴何其甚樂豈不然歟既而運屬上仙道窮晏駕<lb/>
甲帳珠簾一朝零落茂陵玉盌宛出人間凌雲故基共<lb/>
原田而膴膴别風餘趾帶陵阜而茫茫羈旅縲臣能不<lb/>
落淚昔承眀既厭嚴助東歸駟馬可乗長卿西反恭聞<lb/>
故實竊有愚心黍稷非馨敢望徼福但雀臺之弔空愴<lb/>
<pb n="KR4h0118_WYG_002-45b"/>
魏君雍丘之祠未光夏后瞻仰煙霞伏増悽戀<lb/>
　三輔黄圖曰武帝元封二年作甘泉通天臺去地百<lb/>
　餘丈以候天神元鳯間自毁○烱字初明荆州陷為<lb/>
　西魏所虜以母老在東恒思歸國恐以文見留有所<lb/>
　作輒秘不傳嘗獨行經漢武通天臺為表奏之陳已<lb/>
　思歸之意其夜夢有宫禁之所兵衛甚嚴便以情事<lb/>
　陳訴聞有人言甚不惜放卿還㡬時可至少日果與<lb/>
　王克等並獲東歸庾信王襃惜而不遣<lb/>
<pb n="KR4h0118_WYG_002-46a"/>
　　戲作䱉表<hi>韋琳</hi>
臣䱉言伏見除書以臣為粽<hi>一作糝</hi>熬將軍油蒸校尉臛<lb/>
州刺史脯腊如故者肅承將命含灰屏息憑籠臨鼎載<lb/>
兢載惕臣聞髙沙老嫗非有意於綺羅白鮪女兒豈留<lb/>
心於珠翠<hi>一無此四句</hi>臣美愧夏鱣味慚冬鯉常恐鮐服之<lb/>
誚每懼鼈巖之譏是以潄流湖底枕石泥中不意髙賞<lb/>
殊私曲蒙鈞拔遂得起升綺席忝預玉盤爰厠玳筵猥<lb/>
煩象箸澤覃紫䐟恩加黄腹方當鳴薑動桂紆蘇佩欓<lb/>
<pb n="KR4h0118_WYG_002-46b"/>
輕瓢纔動則樞槊如雲濃汁暫停則蘭膏成列婉轉綠<lb/>
虀之中逍遥朱唇之内銜恩噬澤九殞弗辭不任屏榮<lb/>
之至謹到銅鎗門奉表以聞<lb/>
　詔答云省表具知卿池沼搢紳陂池俊乂穿蒲入荇<lb/>
　肥滑有聞允堪兹選無勞謝也<lb/>
　後梁韋琳天保中為舍人涉獵有才藻善劇談嘗為<lb/>
　䱉表以譏刺時人<lb/>
　　為陳六宫謝表<hi>江總</hi>
<pb n="KR4h0118_WYG_002-47a"/>
鶴籥晨啓雀釵曉映恭承盛典肅荷徽章步動雲袿香<lb/>
飄霧縠媿纒艶粉無情拂鏡愁縈巧黛息意臨牕妾聞<lb/>
漢水贈珠人間絶世洛川拾翠仙處無雙或有風流行<lb/>
雨窈窕初日聲髙一笑價起兩環乃可桂殿迎春蘭房<lb/>
侍寵借班姬之扇未掩驚羞假蔡琰之文寧披悚戴<lb/>
　總字總持陳宣帝時為太子詹事總性温裕工詩溺<lb/>
　於浮靡及為宫端與太子為長夜之飲養良娣陳氏<lb/>
　為女太子亟微行遊總家宣帝<hi>缺</hi>怒免之後又厯侍<lb/>
<pb n="KR4h0118_WYG_002-47b"/>
　中左右尚書後主即位厯吏部尚書僕射尚書令不<lb/>
　持政務日與後主遊晏後庭多為艷詩與陳暄孔範<lb/>
　等當時謂之狎客以至於亡入隋拜上開府開皇十<lb/>
　四年卒其為自序云太建之時權移羣小諂嫉作威<lb/>
　屢被摧黜識者譏其言跡之乖<lb/>
　　西河王謝太尉表<hi>温子昇</hi>
臣聞拂羽决起力謝摩天䇿蹇載馳功微送日將短翮<lb/>
難以陵髙駑乗無由致逺雖復建旟出郡未追楚趙之<lb/>
<pb n="KR4h0118_WYG_002-48a"/>
風捧壺入侍徒踵金張之迹及天祚明徳運啓興王六<lb/>
遂始遷九鼎初定於焉承乏有用當官草靡從風未遑<lb/>
克讓常恐執轡輕輪操刀傷錦<lb/>
　子昇字鵬舉仕東魏為散騎常侍梁使寫其文傳於<lb/>
　江外武帝稱之曰曹植陸機復生此土恨我詞人數<lb/>
　窮百六傅標使吐谷渾見其國主牀頭書數巻乃子<lb/>
　昇文也齊文襄引為大將軍諮議荀濟之亂文襄疑<lb/>
　其知謀乃餓諸獄死子昇外恬靜而内深險事故之<lb/>
<pb n="KR4h0118_WYG_002-48b"/>
　際好與其間故及於禍<lb/>
　　代為百官賀甘露表<hi>盧思道</hi>
河榮洛變授社於勛華𤣥玉素鱗降靈於湯武其間微<lb/>
禽弱草改狀移形夜宿朝雲星光動色皆以照臨下土<lb/>
發揮帝載千祀一致隔代同符伏惟陛下上總天維傍<lb/>
握河紀持欽翼之小心纂昇平之大業萬靈翹首應三<lb/>
古以西巡兩儀貞觀乗六氣而東指卿雲既出還聞百<lb/>
辟之歌河清可俟實得萬人之歡而上𤣥乃顧神物荐<lb/>
<pb n="KR4h0118_WYG_002-49a"/>
委飛甘灑潤玉散珠連昔魏明僊掌竟無靈液漢武金<lb/>
盤空望雲表豈若神漿可挹流味九户之前天酒自零<lb/>
凝照三階之下斯實曠代祥符前王罕遇休矣美矣皇<lb/>
哉唐哉臣等並徼昌運俱沐𤣥造驟聞秘社亟覩㝠貺<lb/>
振鱗撫翼空馳魚鳥之心瘞玉編金方待云亭之后<lb/>
　思道字子行年十六中山劉松為人作碑銘思道讀<lb/>
　之多所不解感激讀書後復為文示松松亦不甚解<lb/>
　歎曰學之有益豈徒然哉然不持操行由是宦途淪<lb/>
<pb n="KR4h0118_WYG_002-49b"/>
　滯○齊文宣崩文士各作挽詩魏收楊休之得一二<lb/>
　首思道得八首人稱八米盧郎盖以稻喻之言十稻<lb/>
　之中得八米也<lb/>
　　勸封禪表<hi>上官儀</hi>
臣某等言臣聞乾元惟大播四序而無言坤儀盖厚寧<lb/>
萬象而得一至於號均三大體覆載以曲成聖表千齡<lb/>
順剛柔以蔵用是以可久可大永固皇王之緒貞觀貞<lb/>
明獨照陶鈞之上故可登封泰嶽類帝以尊天降禪肅<lb/>
<pb n="KR4h0118_WYG_002-50a"/>
然禋宗以厚地伏惟陛下膺圖紹籙儀天纂鏡受昭華<lb/>
而光寳位正璣衡而握金符銷伏鼇而綴上𤣥剪應龍<lb/>
而清下瀆於是靈臺偃伯暢轂埋輪刑政肅清削秋荼<lb/>
之繁蕪雅頌先烈激圓海之漪瀾就月幽覃則燭龍開<lb/>
景薰風逺暢則蟠木増華没羽浮金之章昭載筆於僊<lb/>
室韋韝卉袵之首襲長纓於蘭錡九疇式序七徳攸宣<lb/>
發神化於丹青敷禮義之粉澤既而睿徳潜通至誠㝠<lb/>
召禎圖載啓神物發揮雙觡呈班馴擾於君囿九芝獻<lb/>
<pb n="KR4h0118_WYG_002-50b"/>
彩燭耀於帝池太史摽祥鏡流千里卿雲表貺凝華五<lb/>
色江茅鄗黍嵗時麟萃東鰈西鶼日月波屬鴻符巨慶<lb/>
疇可詳言誠廼岱郊佇遂云埛望蹕臣某等<hi>中謝</hi>永言<lb/>
遐載緬鏡前徽王迹之所葳蕤帝圖之所凝逺龍官結<lb/>
繩之后鳥紀垂衣之君治定功成俱備升中之禮塵清<lb/>
海晏咸申謁款之誠異世同符千載一揆諒以増髙益<lb/>
厚式酬靈睠陛下徳光宙始文煥震初蓆蘿而因萬物<lb/>
典裒而濟下元鎔範生靈張四維於地絡締褠函夏建<lb/>
<pb n="KR4h0118_WYG_002-51a"/>
八柱於𤣥樞宏規絶迹功無與二駕三五而遥集超八<lb/>
九而騰驤加以琁厯啓徴躔南至於朔旦金鼓問罪削<lb/>
左袵於交河固可恭柴燎之展采穆靈壇之禋敬焉得<lb/>
狥小節於冲挹忘至公之鴻典絶三神之歡拒萬方之<lb/>
志雖復翹心天路未留三舍之感延佇帝閽逾邈九霄<lb/>
之望伏惟陛下紆瑶池之渺轡屈姑射之凝神酌令典<lb/>
於中樽遵時邁於嬴里採公卿之嘉議覽搢紳之讜辭<lb/>
逸記重甄頽章再紐詔雨師以先路命風伯以清塵六<lb/>
<pb n="KR4h0118_WYG_002-51b"/>
飛案軌九旗齊列榮光承幰非煙翼衡輯瑞而嘉肆覲<lb/>
瘞玉而恭儲祉方使日觀増華仙閭改飾神光霄映若<lb/>
流照於春陵雲色盡開似凝暉於豐谷表咸池於翠㞯<lb/>
萬嵗叶其殷薦席藁秸於紫壇八神歆其明祀籠千古<lb/>
之偉觀孕七百之丕業臣等命與時偕濯景昌運優游<lb/>
渠閣之内怊悵南風之絃棲息蓬山之阿弋釣先皇之<lb/>
道至於朝猷國紀頗踐奥隅陛下推而不居竊所未喻<lb/>
鬱云梁之典缺懐庭之儀沮神主之欲漏貪天之議伏<lb/>
<pb n="KR4h0118_WYG_002-52a"/>
願杲其日出照傾陽之心油然作雲降離畢之澤庶使<lb/>
飛英騰茂秘玉檢而遐傳手舞足蹈扈翠華於喬嶽<lb/>
　儀字游韶太宗每屬文遣儀視藁髙宗時進西臺侍<lb/>
　郎同東西臺三品武后得志遂牽制帝帝不能堪欲<lb/>
　廢之召儀與議使草詔左右告后后自申訴帝曰上<lb/>
　官儀教我許敬宗希后㫖搆儀與梁王忠謀大逆下<lb/>
　獄死孫女為中宗昭容追贈儀中書令楚國公<lb/>
　　皇太子請脩書表<hi>崔融</hi>
<pb n="KR4h0118_WYG_002-52b"/>
臣聞昔者明王學以化人成俗古之君子文以緯地經<lb/>
天雖有閬風之髙嶽弗登弗知其峻也雖有浴日之巨<lb/>
溟弗涉弗知其廣也伏惟天皇域中居大天下化成百<lb/>
官以理萬人以察日行中道而淑清嵗起攝提而位序<lb/>
光薰萬物豈直芝珥蓂<graphic n="KR1999" url="https://raw.githubusercontent.com/kanripo/KR-Gaiji/master/images/KR1999.png" mimeType="image/png"/>澤加四海寧惟夀麻孤竹地<lb/>
成形而天成象其道彌光河出圖而洛出書其徴可驗<lb/>
環林璧沼金門石室墳典積於丘山筆墨盈於泉海聖<lb/>
朝多士自可包三代之文臣顧不才何足奉三皇之教<lb/>
<pb n="KR4h0118_WYG_002-53a"/>
皇慈渥洽帝奬優隆擢公望為太師徴子房為少傅所<lb/>
冀習與智長化與心成嘗辛苦於嵗餘終未階於日就<lb/>
臣聞學者殖也問以辨之積必有成勤則不匱以周公<lb/>
之上聖日讀百篇以孔父之多能韋編三絶臣雖不敏<lb/>
竊所庶㡬然以列代遺章先王舊典康成興業纔覽巻<lb/>
於八千士安覃思願加年於累百豈不以學而時習博<lb/>
則難精者乎今欲搴其蕭稂撮其樞要可以出忠入孝<lb/>
可以益國利人極賢聖之大猷盡今昔之能事商𣙜百<lb/>
<pb n="KR4h0118_WYG_002-53b"/>
氏勒成一家庶有代於箴規長不違於左右又近代書<lb/>
鈔實繁部帙至如華林園徧略脩文殿御覽夀光書苑<lb/>
長洲玉鏡及國家以来新撰藝文類聚文思博要等並<lb/>
包括𢎞逺卒難詳悉亦望錯綜羣書刪成一部藝官賓<lb/>
館亦既天皇立之矣端士正人亦既天皇致之矣伏乞<lb/>
俯從微願特降鴻私許臣撰緝遂臣誠請當宫學士如<lb/>
少仍望通取京官謹當開桂樹之山鑿芙蓉之水引甘<lb/>
泉之詞賦總望園之賔客下芸閤而長謡臨梓厨而髙<lb/>
<pb n="KR4h0118_WYG_002-54a"/>
會一遊蘭芷佇變蓬麻區區之誠敢希矜允豈使肅城<lb/>
門内唯傳魏國之名崇政殿中獨紀晉朝之事而已無<lb/>
任誠懇之至謹遣某官某奉表陳請以聞<lb/>
　融字安成齊州全節人中宗為太子典東朝章疏張<lb/>
　易之兄弟誅坐附㑹貶召授國子司業與脩武后實<lb/>
　錄封清河縣子融為文華婉當時無輩朝廷大筆多<lb/>
　委之譔武后哀冊最髙麗絶筆而死杜審言為融所<lb/>
　奬引為服緦麻<lb/>
<pb n="KR4h0118_WYG_002-54b"/>
　　為百官賀雨請復膳表<hi>崔融</hi>
臣等聞太平之代天地合而流津至徳之時隂陽和而<lb/>
布澤所以三農滋殖百物阜安伏惟天冊金輪聖神皇<lb/>
帝陛下寳命絪緼𤣥期肸蠁包混元而建極宅造化而<lb/>
開階徳教布濩仁聲洋溢増髙益厚已脩中嶽之儀順<lb/>
時班令更緝正陽之禮近以少愆甘澍親發至誠懐宋<lb/>
景之一言採殷湯之六事徳音纔降靈心允協捧瑶緘<lb/>
而風起迎寳字而星流雲不崇朝覆三千之藥草雨必<lb/>
<pb n="KR4h0118_WYG_002-55a"/>
以夜通百億之江河遍髙下而同霑在公私而並及陳<lb/>
留雨穀譬此非多櫟陽雨金方斯未重邦國延有年之<lb/>
慶黎元罷望歳之憂臣等<hi>中賀</hi>伏願陛下凝神保和頤<lb/>
情養夀復鱻庖之舊膳進鶴頂之常羞使芝英有駐液<lb/>
之期萐蒲知送涼之地則光天之下率土之濵孰不欣<lb/>
戴孰不幸甚微臣等幸逢休運預沐恩波混虞獸而同<lb/>
歡比齊禽而累忭無任悚荷之至謹詣朝堂奉表稱賀<lb/>
　　為皇太子賀甘露表<hi>崔融</hi>
<pb n="KR4h0118_WYG_002-55b"/>
臣聞五材並用天地合而凝津四序遞来隂陽和而灑<lb/>
潤望之成雪若墜崑崙之山嘗之則甘似降軒轅之國<lb/>
伏惟天皇部元氣平太階正圭表於都畿考銅櫩於宫<lb/>
室薦河圖而升洛範日載祥編過竹苑而憇芝臺宵零<lb/>
瑞液爾其塗塗被物滴滴流膏承以玉杯凌漢宫而擅<lb/>
美獻之瓊爵掩魏殿而稱珍可以致靈僊之寄可以延<lb/>
帝王之夀孝經援神契未足敘其和平春秋運斗樞不<lb/>
能議其清濁臣濫膺國本多慙人望仰宸遊而不及倍戀<lb/>
<pb n="KR4h0118_WYG_002-56a"/>
恒情聞帝澤而先驚慶深常位無任喜抃之至<lb/>
　　皇太子賀芝草表<hi>髙宗</hi>　<hi>崔融</hi>
臣某言伏承某月日芝草生於乾元殿瑞命天来符祥<lb/>
日至煌煌三秀分芰井而攢柯曄曄九光間梅梁而吐<lb/>
葉晉都宫閣何必靈芝之臺洛邑山川居然密芝之地<lb/>
伏惟天皇天臨海内帝有城中兼漢制而宅兩亰用堯<lb/>
心而加百姓神精下降洽至道於丘陵靈液旁霑被深<lb/>
仁於草木觀其如盖如閣如日如星得五方之氣象合<lb/>
<pb n="KR4h0118_WYG_002-56b"/>
四時之景色仙人在上則車馬疑飛神龍居下則風雲<lb/>
不去謂蓬瀛之海列即崑閬之山開魏皇之雙榦莫儔<lb/>
漢帝之九莖為劣可以薦郊廟可以觴公卿臣謬踐儲<lb/>
闈秖膺守國不獲親承左右日覽休徴雖玉屑延齡在<lb/>
神仙而可致而刀圭入膳視朝夕以猶賒是用心馳仁<lb/>
夀之前慶集肅成之下無任抃躍之至<lb/>
　　皇太子賀嘉麥表<hi>崔融</hi>
伏見雍州司馬徐慶稱所部有嘉麥一莖六穂纖芒濯<lb/>
<pb n="KR4h0118_WYG_002-57a"/>
露疑因黒壤之宜香稼揺風若吐黄金之色豈非靈心<lb/>
昭應睿徳感通降之自天何必来麰之詠嘗之於廟先<lb/>
符孟夏之時凡在含生相趨動色臣謬當居守肅奉宗<lb/>
祧一穂兩岐徒説張君之詠十畝千石方輕汜氏之書<lb/>
仰天意而増歡顧人心而載躍無任喜抃之至<lb/>
　　代家奉御賀明堂成表<hi>崔融</hi>
臣某言臣聞昭昭上天五座列降神之府赫赫中國几<lb/>
筵開布政之宫自軒皇肇制帝堯嗣作厯虞夏而惟新<lb/>
<pb n="KR4h0118_WYG_002-57b"/>
在殷周而克壯斯在尊祖配帝從時統天節寒暑而吹<lb/>
律順隂陽以班令降及有漢頗採前章雖年惟屢豐而<lb/>
日不暇給過此以往寂寥無聲伏惟天冊金輪聖神皇<lb/>
帝陛下興復舊邦光啓新邑萬物覩而聖人作百寳用<lb/>
而神靈滋逺肅邇安功成道洽泥金刻玉紀脩中嶽之<lb/>
儀乗鸞駕龍更葺正陽之禮乾䇿坤䇿具稟宸聰左个<lb/>
右个親承叡式朴略淹中莫能言其制度﨑嶇汶上疇<lb/>
克效其規模土事不文木事不鏤九柱自立豈藉瑯琊<lb/>
<pb n="KR4h0118_WYG_002-58a"/>
之飛二石潛開寧煩穀城之採版築星奔而化造斧斤<lb/>
風動而神助聖有通於上帝産無費於中人由是日抱<lb/>
紅輝雲叢紫靄霜毛下翥電翼羣飛夕見神光似對<lb/>
莊嚴之國晝聞仙響疑過數樂之天匪日而成衝霄特<lb/>
起仰浮圓笠俯鎮方輿金鸑鷟而將飛玉驪龍而若動<lb/>
三辰引曜相望於複道之間六氣氤氲旁魄於重檐之<lb/>
半可以發大教陳盛容會百神朝萬國比二儀而永固<lb/>
齊四序而偕行允所謂穆穆皇皇巍巍蕩蕩者矣微臣<lb/>
<pb n="KR4h0118_WYG_002-58b"/>
攀光日用荷䕃天休仰之不逮雖謝於鵾翔成輒相歡<lb/>
竊同於燕賀手舞足蹈倍百恒情無任悚躍之至謹奉<lb/>
表稱賀以聞<lb/>
　太宗髙宗之世屢欲立明堂諸儒議其制度不決而<lb/>
　止及太后稱制獨與北門學士議其制不問諸儒垂<lb/>
　拱四年二月毁乾元殿以其地作明堂以僧懐義為<lb/>
　之使凡役數萬人十二月成懐義以功拜左威衛大<lb/>
　將軍梁國公<lb/>
<pb n="KR4h0118_WYG_002-59a"/>
　　進九成宫頌表<hi>王勃</hi>
帝機無朕道洽則時雝靈化不言功成則頌顯伏惟陛<lb/>
下體元纂極模神建墜棟梁一氣庭堦六合松軒夜警<lb/>
杳㝠姑射之心茅殿晨凝寥廓峒山之駕臣霑風太上<lb/>
庇影華胥仰衢室而無階候襄城而有地雖望卑平叔<lb/>
空勒景福之詞而文謝子雲願竭甘泉之思謹憑天造<lb/>
輒上九成宫頌二十四章攀紫墀而絶望叫丹闕而累<lb/>
息<lb/>
<pb n="KR4h0118_WYG_002-59b"/>
　勃字子安文中子之孫麟徳初對策髙第未及冠授<lb/>
　朝散郎數獻頌闕下沛王召署府脩撰是時諸王鬬<lb/>
　雞勃戲為文檄英王雞髙宗怒曰是且交構斥之勃<lb/>
　既廢客劒南聞虢州多藥草求補㕘軍荷才陵藉為<lb/>
　僚吏共嫉官奴曹達抵罪匿勃所懼泄輒殺之當死<lb/>
　會赦除名父福畤坐勃故左遷交阯令勃往省度海<lb/>
　溺水痵而卒<lb/>
　　為齊州父老請陪封禪表<hi>駱賔王</hi>
<pb n="KR4h0118_WYG_002-60a"/>
臣聞元天列象紫宫通北極之尊大帝凝圖𤣥猷暢東<lb/>
巡之禮是知道隆光澤既輯玉於雲臺績劭禋宗必塗<lb/>
金於日觀伏惟陛下乗乾握紀纂三統之重光御籙登<lb/>
樞應千齡之累洽故得河浮五老啓赤文於帝期海薦<lb/>
四神奉丹書於王㑹瑞開三脊祥洽五靈既而緝總章<lb/>
之舊文紹辟雍之故事非煙翼軫移玉輦於梁隂若月<lb/>
承輪秘金繩於岱巘臣等質均芻狗隂謝桑榆幸屬<lb/>
堯鏡多暉昭餘光於連石軒圖廣運追盛禮於樅金然<lb/>
<pb n="KR4h0118_WYG_002-60b"/>
而鄒魯舊邦臨淄遺俗俱穆二周之化咸稱一變之風<lb/>
境接青疇俯瞰獲麟之野仙開翠屺斜連辨馬之峰豈<lb/>
可使稷下遺甿頓隔陪封之禮淹中故老獨奏告成之<lb/>
儀是用就日披丹御璧輪之三舍望雲抒素叫天閽於<lb/>
九重儻允微誠許陪大禮則夢夐餘息仰仙闕以相驩<lb/>
就木殘魂游岱宗而載躍<lb/>
　賔王義烏人七歳能賦詩初為道王府屬嘗使自言<lb/>
　所能賔王不答裴行儉為洮河總管表掌書奏不<lb/>
<pb n="KR4h0118_WYG_002-61a"/>
　應調長安主簿武后時數上疏言事除臨海丞遂從<lb/>
　徐敬業起兵敬業敗被殺或言賔王為僧以遁近有<lb/>
　人發得賓王墓者乃知賓王實不死且未嘗為僧也<lb/>
　事詳湧幢小品中<lb/>
　　為陳御史進奉和秋景觀競渡詩表<hi>陳子昻</hi>
天文爰降品彚咸亨金簡潜開珍圖斯見臣聞白雲興<lb/>
詠漢游汾水之祠黄竹申歌周舞瑶池之駕然而志崇<lb/>
逺轍事或勞人故文思之化未光太清之道猶闕伏惟<lb/>
<pb n="KR4h0118_WYG_002-61b"/>
陛下流虹齊聖感月含神𤣥徳茂於皇階文明照於天<lb/>
下用能提玉斗把璿衡百神景從三靈叶贊青雲出洛<lb/>
爰開肇命之符赤甲縈河終御興王之寳非窮神之至<lb/>
徳者其孰能格於是既而黄幄務閒紫極㡬暇洞庭張<lb/>
樂思接軫於軒遊媯水披圖想同㕘於堯輦然而逺而<lb/>
勞物未若近而安人動而勤已豈比靜而神泰於是徙<lb/>
金蹕鳴玉鸞清禁林御池殿肅波臣而戒事命舟子為<lb/>
水嬉彩鷁蓮歌乍起吳江之引青龍桂檝時謳越女之<lb/>
<pb n="KR4h0118_WYG_002-62a"/>
風鳥逝虯驚沸珠潭而競逐雪飛電集横玉浦而流光<lb/>
信可以娛樂性靈發揮文物皇猷允洽白日俄輝於是<lb/>
奏薰風於管絃詠嚴雲於林籞帝歌爰作天藻遐彰黼<lb/>
帳帷宫燦文房之繡綵祥煙瑞景霏翰苑之榮光信探<lb/>
賾於𤣥苞得斯文於紫極太平允矣元首康哉方欲朝<lb/>
明堂之宫輯羣后之瑞尊榮顯籙光啓聖圖封玉嵩丘<lb/>
以接千年之統泥金少室攸増萬嵗之規卓哉煌煌聖<lb/>
君之表也微臣曲學蓬户竊位蘭臺未聞驄馬之謡非<lb/>
<pb n="KR4h0118_WYG_002-62b"/>
有雕龍之思鞠躬霜署謬覩於天章逖聽鈞臺厠聞於<lb/>
帝樂天文尊貴不逺於下臣帝保殊崇曲宣於近侍竊<lb/>
以為君唱臣和固不隔於尊卑宫變商從方允諧於金<lb/>
石輒用齋心扣寂假翰求詞將以攀日月之末光繼螢<lb/>
爝之微照<lb/>
　子昻字伯玉梓州射洪人以富家子尚氣決弋博自<lb/>
　如十八入鄉校感悔脩飾舉進士垂拱中勸武后興<lb/>
　明堂太學后既改號周子昻上周受命頌后雖召見<lb/>
<pb n="KR4h0118_WYG_002-63a"/>
　問政事奏聞輒罷以右拾遺父喪廬墓為縣令段簡<lb/>
　所殺沈亞之云武三思使之也然新舊史皆不明著<lb/>
　其事<lb/>
　　為王方慶讓鳯閣侍郎表<hi>李嶠</hi>
恩寵光臨奬詞踰分䖍荷明命營魂失守臣某<hi>中謝</hi>臣<lb/>
學非儒墨術異商韓文乏斧藻藝慚刀筆屬乾坤貞觀<lb/>
日月光輝飛龍在天而庶物咸覩僊兔離畢而羣萌皆<lb/>
潤遂得封殖樗散謬齒於翹薪剪拂駑駘濫陪於逸驥<lb/>
<pb n="KR4h0118_WYG_002-63b"/>
驟荷私遇頻階榮擢入㕘丹閣出擁彤騶爰自海邦遂<lb/>
升河輦佩若若之綬騖轔轔之轂叨恩竊幸空變星霜<lb/>
尸祿妨官曽微報効宜受素餐之責翻成黄閣之榮夕<lb/>
拜𤨏闈朝陪禁省敢希任光淑睿之美每憂王歆謬誤<lb/>
之失而天慈逾渥聖澤無涯爰迴斗極之暉更寵掖垣<lb/>
之授下神畿而入仙禁未變葭灰自鸞渚而游鳯池僅<lb/>
凋蓂葉荀侯之十旬累命未可為儔車公之一月九遷<lb/>
曽無足比既超倫而邁等實負愧而承羞臣亦何人敢<lb/>
<pb n="KR4h0118_WYG_002-64a"/>
叨非據况樞秘之重絲綸是職言㕘𤣥化步入紫微臣<lb/>
蒲栁既秋桑榆漸迫耄期云及衰疾徂侵以日昃之歌<lb/>
當夜行之罪招愆叢謗非為身謀敗駕傾餗將貽國<lb/>
負盖力周於用則輕重咸宜任過其才則巨細同躓伏<lb/>
願察臣知止之分矜臣自量之情杲然出日迴三舍之<lb/>
光油然作雲垂九霄之澤曲收過謬改命才賢則維鵜<lb/>
之譏不起於輿誦振鸞之詠復聞於朝端<lb/>
　嶠字巨山贊皇人武后時為鳯閣舍人文冊大號令<lb/>
<pb n="KR4h0118_WYG_002-64b"/>
　多主為之二張敗坐貶神龍中為中書令封趙國公<lb/>
　嶠在中宗朝密請相王諸子不宜處京師𤣥宗即位<lb/>
　獲其表欲誅之張説救得免貶别駕卒嶠少為文與<lb/>
　王勃楊烱接中與崔融蘇味道齊名後諸人没而為<lb/>
　文章宿老學者取法焉<lb/>
　王綝字方慶其先自丹陵徙雍咸陽武后時為廣州<lb/>
　都督清嚴為天下第一遷鳯閣侍郎同平章事后嘗<lb/>
　就求羲之書方慶并獻十一世祖導等書凡二十八<lb/>
<pb n="KR4h0118_WYG_002-65a"/>
　人詔崔融為序號寳章集復賜方慶卒諡曰貞方<lb/>
　慶博學尤精三禮李徳裕嘗稱方慶為相時子為眉<lb/>
　州司士㕘軍后曰君在相位何子之逺對曰廬陵是<lb/>
　陛下愛子今尚在逺臣之子庸敢相近以比倉唐悟<lb/>
　文侯事嗟乎君子哉<lb/>
　　為百僚賀雪表<hi>李嶠</hi>
臣聞至道光被而冲和感發𤣥化沈潛而祥物昭應伏<lb/>
惟陛下合徳天地齊光日月陶正氣之氤氲降元符之<lb/>
<pb n="KR4h0118_WYG_002-65b"/>
肸蠁用能經緯六合驅馭百靈垂旒法宫而品物清宴<lb/>
揆景中土而風雨休若三元肇革九陽初動撞黄鐘而<lb/>
布氣順𤣥㝠而率職層隂候律豐澤順時薈蔚方興起<lb/>
泰山之膚寸參差薦委自平地而盈尺銅街皓其如素<lb/>
金隄紛其遂滿縈樓棲檻疑璧臺之九重落絮飄花似<lb/>
芳林之二月豈惟洛神呈象来舞帝宫故亦海騎相趨<lb/>
下朝仙闕東臯欣而望嵗南史慶而書祥萬寳登秋<lb/>
居然可詠雙銅叶唱即事非遥自非睿感通微乾心輔<lb/>
<pb n="KR4h0118_WYG_002-66a"/>
徳降神靈之滋液發兆庶之歡慶臣等恭承𤣥造沐浴<lb/>
太和欣聖澤之滂沛對天休而踴躍<lb/>
　　在神都留守請車駕還洛表<hi>李嶠</hi>
臣嶠等言臣聞天下皆春而燕谷有析暄之律日中並<lb/>
照而彭澤有隨陽之禽豈非承光飲和仰徳蒙庇深於<lb/>
戀者其往若不親渴於求者其来如不足所以圭表既<lb/>
宅闗河馳願思之誠鑾和未巡襄鄧切謳歌之慕帝車<lb/>
北指震駕西臨槐檀方厯於四時菁莪猶掩乎八水耆<lb/>
<pb n="KR4h0118_WYG_002-66b"/>
老延頸簪裾企望戴天有分徒嗟京兆之遥捧日無階<lb/>
竊恨長安之逺臣等伏以載祀七百卜年非豐鎬之地<lb/>
時乗九五啓聖由瀍洛之鄉所以受龍圖龜書所以朝<lb/>
雨師河伯叶祥符於讖籙採謀議於人鬼萬靈幽贊百<lb/>
物阜昌是曰天地之心實興帝王之祚方使四夷為守<lb/>
西賔屈無外之談六合為家東土壯居中之業况復圜<lb/>
丘方澤神祇之兆域以安複廟重檐昭穆之尊卑既敘<lb/>
定社而立稷建邦而設都是萬年長王之郊誠億載不<lb/>
<pb n="KR4h0118_WYG_002-67a"/>
遷之宇寧可久曠中壤即安偏據詠山河於漢舊訪宫<lb/>
室於秦餘五載時巡曽無告至之禮四方述職仍有不<lb/>
均之患臣等庸愚竊所未達今三秋告稔萬寳已成隂<lb/>
陽所和稼穡偏茂却連澤潞斜帶荆揚萬庾同殷千箱<lb/>
並阜禾萌九穂未曰休徴穀石五錢詎名豐穰加以舟<lb/>
車並輳水陸交衝物産尤多觀聽胥悦衆庶有来蘇之<lb/>
冀神靈翹望幸之心伏願陛下俯察氓謡仰祗天意因<lb/>
銅雀之稔嵗命玉鸞之僊軫涓時擇日屯萬騎而出圅<lb/>
<pb n="KR4h0118_WYG_002-67b"/>
秦省俗觀風撫四方而還鞏洛逍遥乎九阿之阻容與<lb/>
乎八表之路迴輿駐蹕觀日月之圃塲闢纊凝旒問百<lb/>
年之疾苦然後歸輅禮乎九廟明堂衆星拱列長居辰<lb/>
極之尊萬㝢駿驅載詠朝宗之府光輝將日月齊殷徳<lb/>
澤與江河並潤致乾坤之景福盡億兆之歡心凡在人<lb/>
祗孰不欣幸臣等限以所守不獲親詣闕庭無任區區<lb/>
之誠謹附洛州奏事使陳請以聞<lb/>
　武后光宅元年改東都為神都<lb/>
<pb n="KR4h0118_WYG_002-68a"/>
　四六與詩相似皆着不得議論宋人長於議論故此<lb/>
　二事皆遜唐人唐人非全不議論也但其議論有鏡<lb/>
　花水月之致耳如此篇一起亦是議論還可聲色臭<lb/>
　味求否<lb/>
　　讓鸞臺侍郎表<hi>李嶠</hi>
仰荷聖澤退揆愚衷周章失圖怵惕惟厲<hi>中謝</hi>臣聞疇<lb/>
徳而授則尸曠之譏絶推恩而舉則緝熙之道廢臣志<lb/>
狭量淺業空理疎揆才異言行之科入仕非㢘髙之選<lb/>
<pb n="KR4h0118_WYG_002-68b"/>
邀屬時幸累叨榮級石渠麟閣司典籍之林金門鳯池<lb/>
㕘廟堂之議以小才而居大任用近智而恢逺略緣鶴<lb/>
之鼎既失於鹽梅濡鵜之才實慚於紱冕甘待素餐之<lb/>
責忽承非次之恩夫以𤨏闥崇嚴玉堂秘近職㕘持盖<lb/>
位亞掌壺子雲以善屬文詞始應夕拜李真以妙通經<lb/>
術方陪旦講臣之愚陋實畏友朋豈足以奉帷幄之昌<lb/>
言聨名賢之逸軌且短才不齒未減雙鳬之數豐秩妄<lb/>
加必喪羣龍之績陛下經緯品物捜揚管庫方使道風<lb/>
<pb n="KR4h0118_WYG_002-69a"/>
徳範逺出帝先豈令敗政妨官近自臣始伏願俯收人<lb/>
望顧惜朝班特迴寵光改命賢俊則百揆寅亮長無鼎<lb/>
覆之憂三階底平自有棟隆之吉<lb/>
　唐自武徳以後官名更改不一如一門下省或稱東<lb/>
　臺或稱鸞臺或稱黄門其侍中或稱左相或稱納言<lb/>
　一中書省或稱西臺或稱鳯閣或稱紫㣲省其中書<lb/>
　令或稱右相或稱内史或稱紫薇令<lb/>
　　為水潦災異陳情表<hi>武后</hi>　<hi>李嶠</hi>
<pb n="KR4h0118_WYG_002-69b"/>
臣嶠言臣聞眀主程才先求於稱職忠臣效用必務於<lb/>
量已然後庶官無廢百度以康若使假鳯登朝真龍不<lb/>
馭將緣鶴之鼎方憂於折足和鸞之駕必誡於傾輈豈<lb/>
徒鐘鼓生妖蠻夷起笑而己臣瓶筲賤器駑蹇輕姿同<lb/>
鼯鼠之五伎不成異飛鴻之六翮兼備遭逢幸會累叨<lb/>
階級陛下降非常之澤垂不次之恩升之冢司握九流<lb/>
之銓管委以樞近㕘萬㡬之損益傳説作舟之命徒奉<lb/>
箴規仲山補袞之談曽微答效致令衡鏡失序紀綱不<lb/>
<pb n="KR4h0118_WYG_002-70a"/>
張官僚日増府庫歳減謬職之謗或譏於畫虎續貂敗<lb/>
官之尤有議於諠盧吠鵲下生朝野之蠧上悖隂陽之<lb/>
和水潦為災慮深於昏墊黎氓失稔憂在於溝壑軫皇<lb/>
情於南面墜國庾於西城虧燮理之則失平分之度推<lb/>
其咎戾實在微臣昔者堯逢阻饑而四岳咨訪漢遇災<lb/>
異而三公䇿免舉遺才而求俊乂退不肖而清庶官厥<lb/>
有由来著於古昔臣緝熙莫效尸曠無成以擁腫之凡<lb/>
材抱支離之痼疾久懐致寇之祿猶帶妨官之綬靦目<lb/>
<pb n="KR4h0118_WYG_002-70b"/>
而視不遑自安是用啓處慚惶寢興誡惕思解鵜鶘之<lb/>
服願辭鵷鷺之行庶得保愚公之廬避賢者之路以寧<lb/>
衆口之囂謗以答三靈之譴咎則物情朝序誰不謂宜<lb/>
昔干木辭第恒思衛生營平寢瘵不忘憂國當今兵戎<lb/>
未靖費務方多人庶空虚官僚茍且不可不深為防慮<lb/>
妙思政術臣銜恩佩徳念舊慚榮雖智效無聞自甘於<lb/>
罷黜而庸短所見猶樂於輪畫幸當明主不諱之朝敢<lb/>
效愚臣無隠之節倘蒙赦其猖直收其固陋乃冀有益<lb/>
<pb n="KR4h0118_WYG_002-71a"/>
纎芥效添山海<lb/>
　　為納言姚璹等謝勑賜飛白書表<hi>李嶠</hi>
臣璹等言今月十一日侍宴蒙恩作飛白書題臣等名<lb/>
字垂賜跪承寳貺仰戴瓊文如披七曜之圖似發五神<lb/>
之檢九霄靈澤與垂露而同霑千載嘉祥共迴鸞而並<lb/>
集冠六文而首出掩八體而孤騫渺乎若遊霧之拂春<lb/>
林靄乎似輕雲之上秋漢頡皇之始模蟲篆未足多竒<lb/>
劉后之嘗學史書孰云能擬固已工踰懸帳妙盡刻符<lb/>
<pb n="KR4h0118_WYG_002-71b"/>
鍾繇竭力而難比伯英絶筋而不逮則知乃神乃聖包<lb/>
衆智而同歸多藝多才總羣方而兼善諒天機之獨運<lb/>
豈凡識之能窺臣等才埒瓶筲任叨衡石器滿之誡每<lb/>
切於愚心棟隆之吉實慚於眀代而大慈曲奬聖造不<lb/>
遺厚祿尊官既殫恩而極寵良辰美景又申歡而接宴<lb/>
慶方行而已及澤未溥而先加殊恩與骨肉等深縟禮<lb/>
共衣冠相絶今復親陪睿賞特流宸翰嬴氏之魂遊天<lb/>
上未比超昇闞生之名在月中詎方遐邈昔者韓稜深<lb/>
<pb n="KR4h0118_WYG_002-72a"/>
博肇蒙於署劒田鳯名流僅聞於題柱未有芝英草聖<lb/>
近縟於綵牋合璧連珠俯光於掌握在臣叨忝獨冠古<lb/>
今方且示彼記言傳諸貽訓表一人之殊寵留百代之<lb/>
榮觀手舞足蹈徒申踴躍之心摩頂至踵豈答生成之<lb/>
施<lb/>
　璹思㢘之孫武后時擢夏官侍郎坐從弟叛貶桂州<lb/>
　長史璹取山川草樹名有武字者以為上應國姓裒<lb/>
　類以聞后悦拜天官侍郎厯遷至地冬二官尚書<lb/>
<pb n="KR4h0118_WYG_002-72b"/>
　　為李景諶讓天官尚書表<hi>李嶠</hi>
寵命載臨震悸交集鞠躬自靦屏營無措<hi>中謝</hi>臣聞俊<lb/>
乂在官百揆所以時叙名器妄假九流於是咸曠事闗<lb/>
隆替義難忝越臣才疎行缺學淺智空十舍無千里之<lb/>
資一經乏三冬之教徒以遭逢昌運始因藉時幸雨露<lb/>
之曲成遇山川之廣納遂得差肩冕笏比跡流品出入<lb/>
臺省周旋階闥鏘金鳴玉坐榮枯朽擊水摶風顧慙腹<lb/>
背自忝司衡鏡亟易星輝雖智力己窮而清通未效朱<lb/>
<pb n="KR4h0118_WYG_002-73a"/>
紫多紊涇渭莫辯宜其抵罪觸罔稍清官謗翻乃假寵<lb/>
増服更垂天奬是用荷恩内訟以榮為憂且夫八座位<lb/>
隆五曹望重典南宫之喉舌象北斗之樞機式資藻鑑<lb/>
奚綜賓實自非孝先亮直彦輔公忠山濤之簡靜篤素<lb/>
顧譚之心精體密何以對揚天哲厭塞人望顧斯政本<lb/>
實總國彝豈臣庸愚所堪尸忝伏願迴光寢照返汗收<lb/>
恩察臣由衷之請矜臣陳力之議則朝端允穆天下至<lb/>
公四始輟在梁之譏六爻無負乗之累矣無任慙懼之<lb/>
<pb n="KR4h0118_WYG_002-73b"/>
至謹詣朝堂奉表以聞<lb/>
　李景諶嘗以鳯閣舍人証裴炎反旋同鳯閣鸞臺平<lb/>
　章事<lb/>
　　謝臘日賜臘脂口脂表<hi>李嶠</hi>
伏以安寧戒序嘉平在節白日臨於陽谷繁霜入於露<lb/>
寒蘅枺始停桂筵豐暇青牛帳裏未輟鑪香朱鳥牕<lb/>
前新調鉛粉因三冬之吉慶造六宫之脂澤糅之以辛<lb/>
夷甲煎然之以桂火蘭蘇氣溢象奩香衝翠握光金<lb/>
<pb n="KR4h0118_WYG_002-74a"/>
屋之僊鄉賜瑶房之帝嬪南國容華之人從来未識西<lb/>
京妖冶之妾何時可見臣等叨膺天恩脩總留臺雖天<lb/>
動星迴暫違於侍從而雲行雨施更延於恩渥猥承郵<lb/>
驛曲賜絲綸分八子之膏腴及三臣之𤨏賤竊窺明鏡<lb/>
己覺衣冠之不任旋顧粧奩遂成箕箒之多幸身輕塵<lb/>
露佩徳空深貺等三山殞身何答<lb/>
　吳曽漫錄云景龍文館記三年臘日帝苑中召近臣<lb/>
　自北門入於内殿賜食加口脂盛以翠碧鏤牙筩子<lb/>
<pb n="KR4h0118_WYG_002-74b"/>
　美臘日詩云口脂面藥隨恩澤翠管銀罌下九霄王<lb/>
　建宫詞云月冷天寒近臘時玉街金瓦雪漓漓浴堂<lb/>
　門外抄名入公主人家謝口脂皆言臘日賜口脂也<lb/>
　○起處全用徐孝穆<lb/>
　　為王及善讓内史第二表<hi>李嶠</hi>
臣及善言臣叨荷殊私冒陳至懇而惕慮昏於凡識深<lb/>
誠蔽於短辭丹槩罔通紫泥徒渥秪奉還答周惶失措<lb/>
<hi>中謝</hi>臣才疎行缺運偶時来榮匪徳遷官由恩達法河<lb/>
<pb n="KR4h0118_WYG_002-75a"/>
象嶽升臺厯府行㕘八命坐陟九霄彤軒皂騶非振鷺<lb/>
之飾青組丹紱是濡鵜之譏施重丘山效微涓滴妨賢<lb/>
自久速謗滋深頃因齒髮之衰得蒙骸骨之賜西河退<lb/>
老非翫經書東海歸閒空求藥餌方養支離之疾翻成<lb/>
愷悌之恩曲降絲綸重收簪履徴榮槁木責焰寒灰將<lb/>
使䇿蹇磨鉛入總樞秘牽羸引憊㕘典鈞石仰抃恩渥<lb/>
顧探心摧桑榆且晏蒲栁先秋方與絳縣老人論其甲<lb/>
子淄川艾耋比其容貌將何以對敡金扆趨奉玉墀當<lb/>
<pb n="KR4h0118_WYG_002-75b"/>
鳯沼之便蕃望龍闈之親切况寅亮至極經綸帝道功<lb/>
㕘濟巨義等作霖隆替是因具瞻斯在永言授受豈當<lb/>
容易是用深鑒陳力載懐天造每憂折鼎乞保懸車<lb/>
且今百度惟貞九流式序鵷鴻齊列俊乂在官可使畫<lb/>
虎承羞豐貂竊幸謬中孚之好爵辱大雅之能官伏願<lb/>
深惟至公俯收曲澤矜此疲劣改命才賢則器滿之㓙<lb/>
不累於愚叟棟隆之吉永光於聖代<lb/>
　及善洛州邯鄲人以父死事襲邢國公髙宗時厯春<lb/>
<pb n="KR4h0118_WYG_002-76a"/>
　官尚書秦州都督致仕武后延問朝政及善陳治亂<lb/>
　所宜后悦拜内史廬陵王之還密贊其謀二張怙寵<lb/>
　每侍宴無人臣禮及善數裁抑之后不悦遂乞骸骨<lb/>
　改文昌左相卒年八十二諡曰貞<lb/>
　　為臨川王讓千牛將軍表<hi>李嶠</hi>
臣學藝無稱才行兼闕幸延兹䕃遂厯通班花蕚同榮<lb/>
依上林而發彩鶺鴒交集仰大厦而相歡恩比丘山效<lb/>
微塵露叨榮席寵荷愧承羞臣某夙奉皇眀已忝銜<lb/>
<pb n="KR4h0118_WYG_002-76b"/>
珠之秩兄某近承天澤又當執金之位弟兄齊列伯仲<lb/>
分曹咸典禁戎比㕘宸衛匪惟官崇祿厚思滿盈而増<lb/>
憂固亦秉勢操權顧章程而自惕况臣素抱愚拙更纒<lb/>
疴恙牽羸引憊竊位妨賢内懐尸素之慚外負朝廷之<lb/>
謗豈可以多塵聖化久累能官伏乞收迹丹墀歸骸素<lb/>
里庇堯雲之光彩浴舜海之波瀾栁蔚桃濃聽南鄰之<lb/>
鐘磬茅舒桂滿陪北闕之簪纓餐厚渥而忘饑樂太平<lb/>
而愈疾則涵養之徳瞻大造而斯𢎞靦冒之譏在微臣<lb/>
<pb n="KR4h0118_WYG_002-77a"/>
而知免輒陳固陋輕黷威嚴授紙彈毫驚魂悚惕<lb/>
　　為公主辭家人畜産官給料表<hi>李嶠</hi>
妾聞賢相防微格盈門之車騎通人酌損忌滿堂之金<lb/>
玉尚子平之讀易富不如貧孔宣尼之立言奢也寧儉<lb/>
永言故實此為明鑒妾等並承靈坤載荷䕃中樞或天<lb/>
妹申慈忝扶桑之瑞蕚或王姬藉寵竊穠李之竒秀開<lb/>
沁水之園苑賜常山之湯沐牓懸金字分衢離巽之宫<lb/>
路夹銀河並列星辰之位通秘籍於龍廷之内枉僊輿<lb/>
<pb n="KR4h0118_WYG_002-77b"/>
於鳯樓之下殊私曲奬以日而繫年縟禮崇徽夸今而<lb/>
邁昔兼復别隆朝㫖猥存家務輿臺供𨽻之衣食棧廐<lb/>
豢牢之秣養並迴中府俱出大農聚終嵗之儲但憑絲<lb/>
紱供闔門之費不煩機杼仰祗鴻澤退省微躬生以地髙<lb/>
徒竊雲霄之幸寵非徳進曽微纖芥之勞何義而虚受<lb/>
渥恩何功而謬延賞賜是用每積慚悚常憂顛沛敢忘<lb/>
周公逸豫之誡深念老氏止足之言乞留聖慈俯鑒愚<lb/>
懇使榮無過腆滿不至溢國邑田租之常料既已豐殷<lb/>
<pb n="KR4h0118_WYG_002-78a"/>
馬牛陪𨽻之雜供並希停減庶得無耗府實稍清朝謗<lb/>
長轂逺馭不逢於致寇之人髙門洞開無怯於害盈之<lb/>
鬼<lb/>
　　代公主讓起新宅表<hi>李嶠</hi>
臣妾言伏承聖慈以妾居處褊狭欲開拓宅北更起新<lb/>
第恭聞睿㫖不勝慙惕陛下骨肉之愛天至而溟深敦<lb/>
敘之風日隆而月厚乃復推心連蕚結念同胞方欲廣<lb/>
沁水之庭除増常山之版築雖殊恩曲奬恵澤實浸於<lb/>
<pb n="KR4h0118_WYG_002-78b"/>
肌膚而妨公害私謗訕恐盈於道路况臣妾承靈天妹<lb/>
藉寵王姬輿服亞於椒宫土田方於茅社甲第之當衢<lb/>
向市並列三區别廬之帶水連山將盈萬畝深埒則可<lb/>
乗騏驥髙樓則唯待鳯凰常憂瞰室之易災實懼滿堂<lb/>
之難守寧可更求輪奐别構崇深擾閭里之甿黎傾國<lb/>
家之府蔵且鬼神所福常矜於缺隅賢聖垂箴必誡於<lb/>
豐屋孫叔辭良沃之土晏嬰求湫隘之居妾雖愚蒙頗<lb/>
聞訓典實願歸師老氏以止足自防仰慕周公將逸豫<lb/>
<pb n="KR4h0118_WYG_002-79a"/>
為戒但希安分於容膝非敢攀榮於潤身且坊為要衝<lb/>
地當貴里畝賃二三十貫居人四五百家奪其近市之<lb/>
門閭生其破家之怨讟雖下人之不語豈愚妾之能安<lb/>
又妾之平生每存捨施屈身濟物心所願為益己害人<lb/>
情豈能處今麥苗雖盛穀價未豐家少糧儲人多菜色<lb/>
但可勸耕耘之業未宜興土木之功伏乞俯察愚誠傍<lb/>
詢衆望體東作之尤加知西第之非急收兹霈澤恵彼<lb/>
黎烝則天下蒼生孰不欣幸無任悾款屏營之至謹遣<lb/>
<pb n="KR4h0118_WYG_002-79b"/>
某官詣朝堂奉表陳情以聞<lb/>
　即此二表想見太平主輩濫恩當此昏亂之時而<lb/>
　國用饒裕如此此非有他術只是無漏巵故耳<lb/>
　　讓右丞相表<hi>張説</hi>
恩命自天戰跼無地<hi>中謝</hi>臣少長儒門懇鑿墳史才非<lb/>
髙格官不因人徒以命偶龍興位偕鴻漸五入西掖七<lb/>
踐南宫中間拙延謫放直招玷缺傷矢之禽聞弦虚墜<lb/>
賜環之客聽歌先泣此則魂為危感氣由懼奪安可重<lb/>
<pb n="KR4h0118_WYG_002-80a"/>
收廢器再辱端揆何以師長禮闈正持憲府當今典章<lb/>
革故風教鼎新野無四隠朝有三傑具瞻之地願擇時<lb/>
髦臣幸沐遺簪墮履之恩好生養老之徳朝遊簡牘暮<lb/>
對圖書受賜無涯循榮過分豈更干處士之横議招匈<lb/>
奴之遥哂艾溼自瘡負乗致寇雖則愚情懐戀靦冒求<lb/>
寵亦望聖慈限恕令度餘年願停今授長守舊史罄陳<lb/>
肝膽非敢飾讓<lb/>
　張説字道濟𤣥宗在東宫説為侍讀時太平公主不<lb/>
<pb n="KR4h0118_WYG_002-80b"/>
　利於太子説所與密謀秘計甚衆又勸睿宗命太子<lb/>
　監國以塞讒口篇中所謂命偶龍興<hi>云</hi>云也𤣥宗朝<lb/>
　起仆出入不常嘗為姚崇所短謫岳州為宇文融所<lb/>
　誣被鞫所謂拙延謫放<hi>云</hi>云也<lb/>
　　進鬬羊表<hi>張説</hi>
臣聞勇士冠雞武夫戴鶡推情舉類獲此鬭羊逺生越<lb/>
巂蓄情剛決敵不避强戰不顧死雖為微物志不可挫<lb/>
伏惟陛下選良家於六郡求猛士於四成鳥無遁林獸<lb/>
<pb n="KR4h0118_WYG_002-81a"/>
不蔵伎如蒙效竒靈囿角力天塲却鼓怒以作氣前躑<lb/>
躅以奮擊趹若奔雲之交觸碎如轉石之相叩裂骨賭<lb/>
勝濺血爭雄敢毅見而衝冠鷙狠聞而擊節冀將少助<lb/>
眀主市駿骨揖怒蛙之意也若使羊能言必將曰苦鬬<lb/>
不解立有死者所賴至仁無殘量力取勸焉臣緣損足<lb/>
未堪履地謹遣男駙馬都尉垍謹詣金闕門陳進輕冒<lb/>
宸嚴伏深戰越<lb/>
　説為相時𤣥宗欲事吐蕃説密請講和以休息鄣塞<lb/>
<pb n="KR4h0118_WYG_002-81b"/>
　帝曰朕待王君㚟計之説出曰君㚟好兵以求利彼<lb/>
　入吾言不用矣後君㚟破吐蕃於青海西説䇿其且<lb/>
　敗因上鬬羊表帝識其意賜綵千匹後𤓰州失守君<lb/>
　㚟死焉<lb/>
　　謝賜香藥面脂表<hi>張九齡</hi>
臣某言某至宣勑㫖賜臣裛衣香面脂及小通中散等<lb/>
藥捧日月之光寒移雪海沐雲雨之澤春入花門雕奩<lb/>
忽開珠囊暫解蘭薫異氣玉潤凝脂藥自天来不假<lb/>
<pb n="KR4h0118_WYG_002-82a"/>
淮王之術香宜風度如傳荀令之衣臣才謝中人位㕘<lb/>
上將疆場效淺山嶽恩深唯因受遇之多轉覺輕生之<lb/>
速<lb/>
　張公字子夀韶州曲江人中書令貶荆州長史久之<lb/>
　封始興縣伯卒諡文獻<lb/>
　　三月三日為百官謝賜宴表<hi>宋璟</hi>
伏以漢崇元已齊曰上遊咸聞執蘭以盛禊飲洛水之<lb/>
會囂呼不足紀也永和之遊僻陋不足追也臣等生逢<lb/>
<pb n="KR4h0118_WYG_002-82b"/>
多幸遇㑹聖明賜與榮渥逾溢涯分詢於史䇲超軼古<lb/>
今<hi>中謝</hi>伏惟皇帝陛下屈己愛人布和施恩慶賞所及<lb/>
萬國歡心財成之道與天悠久爰以令節錫宴公亭翠<lb/>
帟文茵俱来天上嘉餚清酤亦自大官欣懽之聲浃於<lb/>
億兆銜感之至形於頌歌而天心霈然宸章煥發曲蒙<lb/>
賜示捧讀兢懼涵泳五音光輝二雅流於箎磬永播無<lb/>
窮豈臣庸愚詎能思度今狂虜衰息年穀屢登俗被<lb/>
湛恩人歸夀域讌遊髙會適助時康况上宰冢卿脩<lb/>
<pb n="KR4h0118_WYG_002-83a"/>
簪長劒前後羅列小大相從所以序聖朝之多士為百<lb/>
代之風流臣等叨榮無任懇迫報効何日進退知慚不<lb/>
勝欣忭之至<lb/>
　璟邢州南和人累封廣平郡公尚書右丞相卒諡文<lb/>
　貞○廣平公文僅此篇尚存近有偽作梅花賦刻文<lb/>
　致中不可不辨然亦不足辨也<lb/>
　<lb/>
　<lb/>
<pb n="KR4h0118_WYG_002-83b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　四六法海巻二<lb/>
</p>
<p>
</p>
  </div>
</body>
</text>
</TEI>
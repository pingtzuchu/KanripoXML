<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>四六法海巻三</head>
    <p>
<pb n="KR4h0118_WYG_003-1a"/>
欽定四庫全書<lb/>
　四六法海巻三　　　　　明　王志堅　編<lb/>
　　謝書上考表<hi>李邕</hi>
臣某言伏奉今月日聖恩鑒以薄能光賜上考御詞激<lb/>
物睿奬動時戴天不勝跼地無所<hi>中謝</hi>臣聞荷再造者<lb/>
遍於有情勸庶工者盡於有位莫不宣其力竭乃誠欣<lb/>
赴前儔恥居後殿者葢以萬數則區區揚化𦕈𦕈納忠<lb/>
自化彭蠡之魚更是海濱之雁伏惟陛下太和布氣巨<lb/>
<pb n="KR4h0118_WYG_003-1b"/>
壑流津宇宙開明既照纎草山河鮮潤每納昆蟲豈臣<lb/>
凋枯復霑雨露天漢之上遙記嚴平宣室之中興言賈<lb/>
誼摧羽揷翼忽飛翥於雲霄暴鰓捷鰭重游泳於溟渤<lb/>
豈有循吏得預詞林鼷䑕軒墀鶢鶋鐘皷徒驚奬飾益<lb/>
用慚惶況乎政術空虚褒述累積文髙日月辰象法之<lb/>
不逮徳厚嵩華羣岳朝之莫階雖郭隗濫觴明主有所<lb/>
蓄意然邵信敦本㣲臣不敢負人慶忭則深憂懼亦切<lb/>
無所報國空以誓心<lb/>
<pb n="KR4h0118_WYG_003-2a"/>
　金州刺史滕王元嬰不法髙宗自書下上考以愧之<lb/>
　𤣥宗亦賜李邕上考當時天子自做考功司吏治安<lb/>
　得不飭<lb/>
　　謝入朝表<hi>李邕</hi>
臣邕言伏奉七月十五日恩勅許臣㑹計京師者止水<lb/>
一盃忽聞朝海枯查八月更得浮天<hi>中謝</hi>臣以幽遐必<lb/>
察者日月之照明憔悴皆霑者雨露之恩廣伏惟陛下<lb/>
天徳隂騭神功獨斷咸造吹萬容至於工養報通三大<lb/>
<pb n="KR4h0118_WYG_003-2b"/>
及於小豈臣㣲物得預洪鑪在昔全生已承曲記斯今<lb/>
上計再荷特恩戴盆之心仰天有望出籠之鳥飛空可<lb/>
期方將蹈舞闕庭慚戴咫尺葉公宿願一覩真龍岐下<lb/>
遺甿忻逢聖主無任<lb/>
　邕字泰和揚州江都人善之子天后時為左拾遺宋<lb/>
　璟劾張昌宗后不應邕立階下大言曰璟所陳社稷<lb/>
　大計陛下當聴或讓曰子位卑一忤㫖禍且不測邕<lb/>
　曰不如此名亦不傳其後在中宗朝忤武氏貶在𤣥<lb/>
<pb n="KR4h0118_WYG_003-3a"/>
　宗朝一忤岑羲貶再忤姚崇貶三忤張說貶四忤李<lb/>
　林甫杖死死時年七十矣詳其生平亦慷慨謇諤之<lb/>
　士也今讀二表何熱中乃爾又有謝勅封表云求西<lb/>
　山之藥願補聖躬殊可發笑葢不如此名亦不傳一<lb/>
　語亦可窺其微矣<lb/>
　子美八哀詩咏邕云豐屋珊瑚鈎麒麟織成罽紫騮<lb/>
　隨劍几義取無虚嵗分宅脱驂間感激懷未濟衆歸<lb/>
　賙給美擺落多藏穢詳此詩葢多取多與人也其聲名<lb/>
<pb n="KR4h0118_WYG_003-3b"/>
　之髙皆以此<lb/>
　　為薛使君謝婺州刺史表<hi>王維</hi>
臣某言伏奉今月日制除臣某官拜命若驚稽首無地<lb/>
臣聞洪波退流必盪其溷穢慶雲所潤不遺於荆棘伏<lb/>
惟陛下孝悌之至通於神明馨香之徳格於天地故指<lb/>
旗而黑祲旋静揮戈而白日再中豈臣蟲臂䑕肝所能<lb/>
談天述聖臣之本末强欲自陳擢髪數罪臣戮餘也剖<lb/>
心自明天知之矣臣素書生少為文吏折衝禦侮幾何<lb/>
<pb n="KR4h0118_WYG_003-4a"/>
不亡奉法守文一日之長當賊逼温洛兵接河潼拜臣<lb/>
陜州催臣上道驅馬才至長圍已合未暇施力旋復陷<lb/>
城㦸枝义頭刀環築口身關木索縛就虎狼臣實驚狂<lb/>
自恨駑怯脱身雖則無計剚刃有何不可而折節兇頑<lb/>
偷生厠溷縱齒盤水之劒未消臣惡空題墓門之石豈<lb/>
解臣悲今於抱釁之中寄以分憂之重且天兵討賊曽<lb/>
無汗馬之勞天命興王得返屠羊之肆免其釁鼓之戮<lb/>
仍開祝網之恩臣縱粉骨糜軀不報萬分之一況褰帷<lb/>
<pb n="KR4h0118_WYG_003-4b"/>
露冕是去嵗之縲囚洗垢滌瑕為聖朝之岳牧臣欲殺<lb/>
身滅媿刎首謝恩生無益於一毛死何異於腐䑕謹當<lb/>
閉閣以思政酌泉以勵心親畢力於平人無煩八部誓<lb/>
不負於明主非畏四知用釋愆誅敢求課最<lb/>
　安禄山反維為所得以藥下利陽瘖禄山迎置洛陽<lb/>
　迫之以官禄山大宴凝碧池悉召梨園諸工合樂維<lb/>
　聞賦詩痛悼賊平皆下獄或以詩聞行在弟縉請削<lb/>
　官贖維罪肅宗亦自憐之下遷太子中允此表葢為<lb/>
<pb n="KR4h0118_WYG_003-5a"/>
　當時同罪者所作<lb/>
　　為畫人謝賜表<hi>王維</hi>
臣某言臣猥以賤伎得備衆工誤㸃屏風乏成蠅之巧<lb/>
偶持團扇無事牸之能徒以職官不敢貳亊顧惟時論<lb/>
有慚三絶伏惟皇帝陛下撥亂反正受命中興俯恊龜<lb/>
圖傍觀鳥跡卦因成畫畫始生書知㣲知彰惟聖體聖<lb/>
臣奉詔㫖命寫功臣運偶鳳翔之初無非鷹揚之士燕<lb/>
頷猿臂裂眥奮髯髪衝鶡冠力舉龍鼎骨風猛毅眸子<lb/>
<pb n="KR4h0118_WYG_003-5b"/>
分明皆就筆端别生身外傳神寫照雖非巧心審象求<lb/>
形或皆暗識妍媸無枉敢顧黄金取舍惟精時平白粉<lb/>
且如日磾下泣知其孝思于禁懷慚媿此忠節乃無聲<lb/>
之箴頌亦何賤於丹青宣父之似皋繇元子之類越石<lb/>
不待或人之説無煩故妓之言此又一奇誠為可尚臣<lb/>
得䑛筆麟閣繼踵虎頭頻䝉奬教之恩益用精誠自勵<lb/>
勤以補拙雖未飛仙感而遂通實因聖訓況賜衣服累<lb/>
問官資中使相望屢加宣慰㣲臣戰灼無答恩私<lb/>
<pb n="KR4h0118_WYG_003-6a"/>
　摩詰有詩云宿世謬詞客前身應畫師并此表真足<lb/>
　為畫家長價<lb/>
　　為曹將軍謝寫真表<hi>王維</hi>
臣某言天幸㣲臣身逢大聖得為列卒以備戎行於臣<lb/>
一生已為萬足況建旗為將裂組受官䝉推食之恩辱<lb/>
賜衣之寵匹夫之勇雖不顧身長䇿無聞未能盡敵仰<lb/>
慚介胄俯媿櫜鞬加以弓不重於六鈞箭不穿於七札<lb/>
詎中雀目誠慙猨臂似劉琨而恨小非闗羽之絶倫何<lb/>
<pb n="KR4h0118_WYG_003-6b"/>
以厠跡虎臣儀形麟閣伏惟皇帝陛下昭格天地懸超<lb/>
七十二家㣲臣託附風雲不如二十八將而䝉乖聖㫖<lb/>
特命圖工畫植㦸之黄鬚圖石稜之紫色才如過隙顧<lb/>
侯已得其神不待臨淄鄒子自知其醜豈可藏之秘府<lb/>
以示後人將謂飛龍之時無俟貔貅之士寵過其効力<lb/>
不稱恩願死藝於伏<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>誓役身於鳴轂無任感激欣戴<lb/>
之至<lb/>
　曹將軍名史傳無考乃知當時宣力之臣圖形内府<lb/>
<pb n="KR4h0118_WYG_003-7a"/>
　者不獨凌烟諸公也宋世人主於臣下尤厚唐介畫<lb/>
　像不似出内本賜其家見梁適而知其肖父當時名<lb/>
　臣圖像主上盖時常展翫矣<lb/>
　　為郭子儀讓華州奉天請立生祠建碑第三表<hi>失名</hi>
臣聞人臣事君禀命而已若君有非常之略則臣成佐<lb/>
命之勲象彼四時運行實因於上帝配諸百谷廣大在<lb/>
宗於滄溟頃陛下監國撫軍則再安宗社及龍飛踐祚<lb/>
又克清夷狄所有成績莫非雄圖臣雖在行何力之有<lb/>
<pb n="KR4h0118_WYG_003-7b"/>
今奉天華州耆夀請為臣建碑立祠且陛下聖功已書<lb/>
簡䇿㣲臣薄效何足褒稱耆夀之徒昧於事體謬請刋<lb/>
紀殊乖名實昨已再表懇辭冀達誠慊陛下未察令斷<lb/>
來章奉詔兢惶若墜泉谷況今畿内百姓日益凋殘糧<lb/>
無半菽室如懸磬以不急之務擾至疲之人竊顧心顏<lb/>
益増靦懼又比來耆夀陳狀是官吏指麾恐以臣備位<lb/>
台司妄為希附縱有勤請或由矯飾所恃聖造特遂愚<lb/>
衷區區之誠敢以死請無任懇迫之至于再三言不動<lb/>
<pb n="KR4h0118_WYG_003-8a"/>
天未䝉允納夙夜兢懼不遑寧止臣非有馬援南征之<lb/>
績竇憲北伐之功安敢飾詞以陳謙讓但以兵革不息<lb/>
十年於兹天下之人未獲其所臣幸備相位尚負憂責<lb/>
頃嵗之克復京都去冬之攘却夷醜所有微效皆稟聖<lb/>
謀然未能使干戈盡銷郊甸罷警北有亡命之虜西有<lb/>
無厭之戎公卿大夫未免旰食臣幸而獲宥其榮已多<lb/>
豈可竊功僥名以圖不朽其若千古何昔漢為霍去病<lb/>
理第辭以匈奴未滅無以家為況今殘孽尚存而敢播<lb/>
<pb n="KR4h0118_WYG_003-8b"/>
美金石雖臣才不逮古竊慕古人之至所望再效駑蹇<lb/>
逺斥凶渠三虜之首既縣四海之波自定從此偃伯可<lb/>
以息人然後亦未為晚臣以誠願實在於斯伏乞聖恩<lb/>
特遂勤請無任惶怖迫切之至<lb/>
　功如郭尚父消受一碑一祠不得耶一段撝謙之衷<lb/>
　可照千古耆夀之徒昧于事體備位台司妄為希附<lb/>
　此老可謂眼中有鏡矣此表三篇載修文御覽前篇<lb/>
　為李嶠作此概作前人當是偶誤今闕之<lb/>
<pb n="KR4h0118_WYG_003-9a"/>
　　李採訪賀收西京表<hi>常衮</hi>
臣聞夏厯其昌羿何逃罪漢維既振莽亦伏誅伏惟皇<lb/>
帝陛下恢正皇綱光膺帝業日月照其明略雷霆發其<lb/>
英斷拯横流而方割撲燎火之已焚頃者胡羯亂常崤<lb/>
函失守暴殄天物憑陵帝京上皇興避狄之仁陛下有<lb/>
䝉塵之難賴宸衷果決睿算昭宣憤陵寢之樵蘓悲黎<lb/>
元之塗炭必將嘗膽誓使然臍不有殷憂何以唘中興<lb/>
之盛業不有患難何以彰撥亂之英哲步自郇邠至於<lb/>
<pb n="KR4h0118_WYG_003-9b"/>
朔漠撫巡城邑招致甲兵誥命俯臨三讓而登九五師<lb/>
徒走集一呼而踰百萬設壇拜將虚左迎師臨朝有怵<lb/>
惕之容率土下哀痛之詔六軍之號令既肅萬人之賞<lb/>
罰且明湯火不辭矢石何懼及清秋戒節太白方髙爰<lb/>
整軍容順乎殺氣龔行天罰掃彼妖氛千里貔武之營<lb/>
百里龍蛇之陣沸若雲海聚如雪山壘揭終峯塹迴渭<lb/>
水闞軍聲而丘陵簸盪煬兵氣而天地晦冥蠢兹凶徒<lb/>
猶敢旅拒皷譟白刃來聚犬羊之羣旗靡黄塵旋就鯨<lb/>
<pb n="KR4h0118_WYG_003-10a"/>
鯢之戮渠魁不漏噍類無遺枝梧者面縛中軍顛背者<lb/>
頭懸後殿敗符融於肥水自可慙功破王邑於昆陽未<lb/>
云快意遂封尸於京觀旋振旅於王城啟闢千門埽除<lb/>
九陌祓羶腥於宮闕洗毒螫於閭閻耆艾歡迎乆思周<lb/>
徳衣冠雨泣還覩漢儀謳吟變噢咻之聲氣象迴嚴凝<lb/>
之慘廓丹霄以瞻羽衛肅黄道而復鑾輿正寳位於北<lb/>
辰道光主鬯迎上皇於西蜀歡展奉親永惟宗社之靈<lb/>
實荷乾坤之慶臣忝陪宗室喜萬恒情無任踴躍歡忭<lb/>
<pb n="KR4h0118_WYG_003-10b"/>
之至謹奉表陳賀以聞<lb/>
　常衮京兆人代宗時拜門下侍郎同中書門下平章<lb/>
　事衮性狷潔懲元載敗窒賣官之路然一切以公議<lb/>
　格之非文詞者皆擯不用時謂之濌伯以其濌濌無<lb/>
　賢不肖之辨云徳宗即位貶潮州刺史建中初起為<lb/>
　福建觀察使閩之文學衮實倡之<lb/>
　李晟收復京師于公異作露布略云逆賊朱泚委身<lb/>
　凶徳假翮奸徒熒惑我生民僣賊我神器聚為起穢<lb/>
<pb n="KR4h0118_WYG_003-11a"/>
　之物腥彼宮闈散作旬始之妖孛于躔次末云臣已<lb/>
　肅清宮禁祗謁寢園鐘簴不移廟貌如故徳宗覽之<lb/>
　泣下今摘其警語附此<lb/>
　　中書門下賀雪表<hi>常衮</hi>
臣聞聖人昭事以奉時乾道下濟以成物伏惟皇帝陛<lb/>
下勤勞庶政憂濟萬邦念生靈之未康慮兵食之不足<lb/>
恭黙寅畏齋於穆清減膳撤樂以祈𤣥造天人合應雨<lb/>
雪呈祥在登臺視朔之辰飄灑盈尺俯獻歳發生之節<lb/>
<pb n="KR4h0118_WYG_003-11b"/>
飛舞驚春太素混成浩然萬里甲子之瑞載表於昌期<lb/>
春秋所書亦先於農事重隂益固應水澤腹堅之時積<lb/>
潤潛通迎土膏脈起之候靈貺斯在豐年可知佇登來<lb/>
麰不暇祈榖侍臣相慶野老同歡臣謬奉中樞獲覩嘉<lb/>
慶無任忭躍之至謹奉表陳賀以聞<lb/>
　　進異馬駒表<hi>令狐楚</hi>
臣某言得當道征馬使穆林狀稱忻州定襄縣王進封<lb/>
村界去五月十二日夜孶生馬羣内異駒一疋白騧文<lb/>
<pb n="KR4h0118_WYG_003-12a"/>
馬畫圖送到者臣謹差虞辛峻専往考騐并母取到太<lb/>
原府而毛色變換與青騧色駝頭跌額紅鼻肉駿尾上<lb/>
茸毛額帶星及旋肋骨左右各十八枝四蹄青兩眼黑<lb/>
續得穆林狀稱當生之夜羣馬皆嘶靈質炳然休徴備<lb/>
矣<hi>中謝</hi>臣聞馬之精也自天而降馬之功也行地無疆<lb/>
是以武藉其威文榮其徳謹按馬經云肋數十六者行<lb/>
千里伏惟陛下握負圖之瑞縂服皁之靈異物殊祥蔚<lb/>
然樷集臣觀前件駒靈表挺特雄姿逸異頸昂昻而鳳<lb/>
<pb n="KR4h0118_WYG_003-12b"/>
顧尾宛宛以蛇蟠信坤元之利貞誠太乙之𤣥貺自將<lb/>
到府便麗於宮每飲以清池牧於芳草則彌日翹立驅<lb/>
之不前及長風時來㣲雨新霽輒驤首奔騁追之莫及<lb/>
臣某恒親省視専遣柔馴倘駿骨峰生奇毛日就獲登<lb/>
華廏既備屬車逺齊飛兔之名上奉應龍之馭天下大<lb/>
慶㣲臣至願見今養飼至秋中即専進獻伏惟陛下兼<lb/>
愛好奇想其風彩今謹圖畫隨表上進<lb/>
　令狐楚字殻士其為文於牋奏制令尤善每一篇成<lb/>
<pb n="KR4h0118_WYG_003-13a"/>
　人皆傳諷素與皇甫鎛善其得學士進平章皆鎛薦<lb/>
　之又嘗謀逐裴度天下共疾之及甘露之變以王涯<lb/>
　賈餗寃草詔指其罪不切為仇士良等所怨不得再<lb/>
　相將卒令門人代為奏言以甘露事誅遣者衆請霽<lb/>
　威普見昭雪葢瑕瑜互見云<lb/>
　詩文中形容良馬不乏若生馬駒則未有如此篇之<lb/>
　得情得景者也<lb/>
　　為羽林李景略將軍進射雁歌表<hi>令狐楚</hi>
<pb n="KR4h0118_WYG_003-13b"/>
臣某言臣伏惟皇帝陛下某月日臨御某殿射飛雁一<lb/>
隻應弦而落歡動宮闈武暢環衛<hi>中謝</hi>臣家世為將揚<lb/>
聲朔野弧矢之事少嘗習焉每張侯為鵠注鏃而釋期<lb/>
於必中十不一二今則禽飛於青冥之際箭發於倐忽<lb/>
之間一聲劈雲雙翼墜地此皆神授審固靈扶端直以<lb/>
成陛下神武之威也臣才質無取䝉恩深厚脱劍免胄<lb/>
之餘輒思撰射雁歌一章隨此上獻帝不敢繼抗隨列<lb/>
風雅姑以抒下情宣上徳附於文武之末而登歌焉無<lb/>
<pb n="KR4h0118_WYG_003-14a"/>
任懽忭怔營之至<lb/>
　　為汝南公賀元日御正殿受朝賀表<hi>李商隠</hi>
上正三辰下臨萬國事雖舉舊命則維新臣聞聖祖垂<lb/>
訓王者處域中之尊公羊紀時春者為一嵗之始載稽<lb/>
故實抑有典章近嵗以來此禮多闕或事因惜費或時<lb/>
屬告休伏惟陛下道被無垠政敷有紀全被發生之徳<lb/>
無非訢合之仁蒼旻降符黄輿告瑞石碑既見文作太<lb/>
平銀甕旋臻字成萬嵗而又憂勤不輟克責方深精誠<lb/>
<pb n="KR4h0118_WYG_003-14b"/>
旁照於八紘懇惻上通於九廟仙厨撤味獸館休畋遂<lb/>
使化妖宿為夀星變小戎為餓殍慶由聖感令屬神行<lb/>
爰在新正式修闕典彤庭列位丹陛陳儀凝旒而天啟<lb/>
其門服衮而日升於觀巽風發越兌澤滂沱左右賢臣<lb/>
駿奔多士國無便佞擢靈草而不搖朝絶奸邪儼神羊<lb/>
而莫動禮成而退物有其容況以光耀瑤圖丹青玉版<lb/>
輝前映後邁五登三臣竊訪碩儒逺徴舊典帝堯華封<lb/>
之祝惟止匹夫神禹塗山之儀且非元會然猶堯有多<lb/>
<pb n="KR4h0118_WYG_003-15a"/>
憂之戒禹存後至之誅在和平而尚乖孰歡呼之可致<lb/>
豈與兹日而得同年臣方守河潼正分符竹不獲躬陳<lb/>
玉帛首率梯航況又嘗以藝文叨居禁密雖逺離天上<lb/>
猶近闗西忭賀空深就望無所心馳紫闕非夢寐而不<lb/>
通魂繞皇闈羨歸飛而莫及<lb/>
　商隠字義山懷州河内人或言英公裔孫也令狐楚<lb/>
　帥河陽使與諸子游楚本工章奏商隠受其學文益<lb/>
　工楚徙天平宣武皆表署巡官嵗具資裝使隨計開<lb/>
<pb n="KR4h0118_WYG_003-15b"/>
　成二年髙鍇知貢舉雅善令狐綯綯薦之擢進士第<lb/>
　王茂元鎮河陽表掌書記得侍御史茂元善李徳裕<lb/>
　以故牛黨共嗤謫之茂元卒更依桂管觀察使鄭亞<lb/>
　為判官亞亦徳裕所善也㑹綯當國以為忘家恩放<lb/>
　利茍合謝不與通乆之補太學博士栁仲郢節度劍<lb/>
　南辟判官檢校工部員外郎府罷客滎陽卒商隠為<lb/>
　文繁縟時温庭筠段成式俱用是相夸號三十六體<lb/>
　　為滎陽公賀老人星見表<hi>李商隠</hi>
<pb n="KR4h0118_WYG_003-16a"/>
聖惟合徳神實效祥必垂有爛之文以表無疆之祚臣<lb/>
聞𤣥象示人昊穹凝命曜為經而宿為紀則曰常名斗<lb/>
挹酒而牛服箱或標虚稱未若候時而出有道則彰居<lb/>
五福之先在三辰之列伏惟陛下昭明老契游泳莊寰<lb/>
届是中秋呈兹上瑞況見於午位又屬寅時仰考𤣥符<lb/>
乃有深意自南耀彩將𢎞解愠之風近曉流光欲助無<lb/>
私之日皇心載裕靈鑒孔昭凡居率土之濱皆慶後天<lb/>
之夀臣誤䝉重寄實逺清光送𤣥燕於梁間傷時自切<lb/>
<pb n="KR4h0118_WYG_003-16b"/>
望白榆於天上厥路無由<lb/>
　　為滎陽公賀幽州破奚冦表<hi>李商隠</hi>
臣某言臣得本道進奏官某狀報某月日幽州節度使<lb/>
張仲武奏破奚北部落及諸山奚天聲逺疊廟略遐宣<lb/>
白虜獲於寧臺赤夷俘於燕路<hi>中賀</hi>臣竊窺舊史逖聴<lb/>
前朝有天子憂邊清宵輟寐將軍出塞白首言歸至乃<lb/>
或勝或奔一彼一此竟至塞郊之柝那停絶漠之烽猶<lb/>
欲叙烈旂常告功祧廟用其暫勝謂曰難能況幽朔巨<lb/>
<pb n="KR4h0118_WYG_003-17a"/>
都全燕重地薦臻奚冦猾亂華人田讓之獲鮮卑莫能<lb/>
深入祭肜之軍遼水惟遣相攻近嵗以來為患滋甚走<lb/>
單于偵邏之路懷駒支漏泄之姦張仲武重感國恩習<lb/>
知邊事同三師而肄楚侔五餌以間戎乗其嚻惰之時<lb/>
俄得剪除之便燕犀宻掛冀馬潛羈超距投石者動過<lb/>
千羣㦸手科頭者畧踰萬計坎三皷而河流自却聲六<lb/>
校而屋瓦皆飛自使鴞懼喪林兔忙迷穴無舟掬指有<lb/>
地僵屍未驚紫陌之烏前軍已蹙不唳淮山之鶴後隊<lb/>
<pb n="KR4h0118_WYG_003-17b"/>
仍竆遂分袁尚之頭顱仍裂蚩尤之肩髀穹廬落燼同<lb/>
甲揚灰山積雲屯大收其車乗角羸耳濕盡獲其牛羊<lb/>
栁水載澄桑河無事此皆皇帝陛下功格上𤣥運膺下<lb/>
武授兹成奠於彼當仁震肅九圍歡呼萬國昔艱難云<lb/>
始胡塵首起於盧龍今開泰有期漢將先清於涿鹿人<lb/>
謀允若靈貺昭然固已上慶祖宗下光編䇿籙圖洪範<lb/>
競三古之殊猷玉檢金泥有百神之靈笈臣雖當防遏<lb/>
不介邊陲空増氣於懦夫實叨榮於下將日圍千里天<lb/>
<pb n="KR4h0118_WYG_003-18a"/>
盖九重奉一月之㨗書惟知忭蹈獻萬年之夀酒尚隔<lb/>
班行念風水於遐藩寄夢寐於宣室無任望闕結戀之<lb/>
至<lb/>
　大中初張仲武破奚北部及山奚俘獲雜畜不貲<lb/>
　　為滎陽公桂州謝上表<hi>李商隠</hi>
臣某奉違禁掖祇役遐陬雖懸就日之誠懼曠宣風之<lb/>
寄柔轡載揚于永路輕船利濟於大川<hi>中謝</hi>臣某系承<lb/>
儒訓生屬昌期初掛弁髦即親筐篋嘉樹無忘於封殖<lb/>
<pb n="KR4h0118_WYG_003-18b"/>
青氊不落於冦偷再擢詞科一登冊府徂遷嵗律浮泛<lb/>
軍裝忽彯華英俄列通籍極望郎於南省備給事於左<lb/>
曹中間帖掌臺綱分修國史旋值孽童拒詔狂虜亂華<lb/>
副中憲以急宣佐威城而遙䕶督晉氏遷延之役絶戎<lb/>
人偵邏之奸敢伐善以攘羭固盡誠於養棟伏惟陛下<lb/>
武推時夏文號欽明方將䖍奉紫泥恭拜青瑣豈意遽<lb/>
分専席叨賜再麾首南服以稱藩控西原而遏冦褰帷<lb/>
㢘部猶恐墜於斯文横槊令軍實致憂於不武雖期竭<lb/>
<pb n="KR4h0118_WYG_003-19a"/>
力終懼敗官況俗雜華夷地兼縣道文身椎髻漸尉佗<lb/>
南越之餘叩鼓鳴鐘傳士燮交州之態網疎則魚漏繩<lb/>
急則麏驚欲經緯以合宜顧韋弦而匪易伏願陛下務<lb/>
修儉徳廣扇㢘風捐翠投珠不勤異物驅犀逐象用示<lb/>
深仁始於問俗之時使獲稱君之美亦當求規水薤取<lb/>
戒脂膏冀少息於羣黎庶免拘於司𨽻三梁路阻九嶠<lb/>
山遙浮江遇楚澤之萍望國隔番禺之桂遐思白鳥率<lb/>
飈音於周囿之中逺羨仙蓂永固本於堯階之上<lb/>
<pb n="KR4h0118_WYG_003-19b"/>
　鄭亞字子佐滎陽人爽邁有文舉進士賢良方正書<lb/>
　判拔萃三中其科李徳裕髙其才及守浙西辟署幕<lb/>
　府擢監察御史李回任中丞薦知雜事拜給事中徳<lb/>
　裕罷相出為桂管觀察使坐吳湘獄不能直寃貶循<lb/>
　州刺史卒<lb/>
　　為濮陽公陳許謝上表<hi>李商隠</hi>
揄揚皇化宣布睿慈連營咸鼓於巽風闔境均霑於兌<lb/>
澤某材謝漢飛義慚燕使獻書求試學劍邀勲大舸千<lb/>
<pb n="KR4h0118_WYG_003-20a"/>
艘早竊樓船之任勝兵萬數晚兼車騎之名雖任在啟<lb/>
門而時當柔逺珠崖銅柱祗務㢘平麻壘艾亭莫能恢<lb/>
服旋屬陛下荆枝叶慶棣萼傳輝臣得先巾墨車入拜<lb/>
丹陛蘭臺假號棘署參榮奉漢后之園陵獲終送往掌<lb/>
周王之廩庾方切事居不謂遽董戎旃還持武節賜國<lb/>
既髙於七命承家又慶於重侯維彼璧田實聫鼎邑古<lb/>
之近甸今也雄藩想像汝南星聚而先賢未逺經過潁<lb/>
上水濁而强族皆除况在昔年常隣多壘載瞻軍額深<lb/>
<pb n="KR4h0118_WYG_003-20b"/>
見士心貴忠孝之兩全則忠可移孝正文武之二道則<lb/>
武可輔文咨謀將領之能必重英豪之選豈虞拔擢乃<lb/>
出孱㣲謹當阜俗而必致人和貞師而不為兒戲使流<lb/>
庸自占驍悍知方任棠水薤之規臣當可服黄霸米鹽<lb/>
之政臣亦不遺粗勤報効之貲用贖饕餮之責奉違軒<lb/>
鏡幾落堯蓂比園葵以自傾晝惟向日羨海槎之不繫<lb/>
秋則經天感激而淚血霑衣兢憂而汗雨浹背<lb/>
　王茂元鄜坊節度使栖曜之子也徳宗時上書自薦<lb/>
<pb n="KR4h0118_WYG_003-21a"/>
　擢太子贊善吕元膺留守陳都署防禦判官淄青留<lb/>
　邸卒謀亂元膺率兵圍之士無敢先者茂元取一人<lb/>
　斬之衆乃進亂卒出奔累遷嶺南節度使封濮陽郡<lb/>
　侯召為將作監領陳許節度使又徙河陽討劉稹也<lb/>
　李徳裕以茂元兵寡詔王宰以陳許兵援之會病卒<lb/>
　諡曰威<lb/>
　　為濮陽公陳情表<hi>李商隠</hi>
臣聞事君以忠者所宜效死食君之禄者亦戒妨賢茍<lb/>
<pb n="KR4h0118_WYG_003-21b"/>
非内慊私誠外憂官謗則安肯固辭武節强委侯圭拒<lb/>
七命賜國之榮捨萬里封侯之䇿必知不可安敢無言<lb/>
<hi>中謝</hi>臣因縁代業遭逢聖時竊常有志四方不埽一室<lb/>
奉隋武之家事無愧陳辭慕鄧傅之門風不傷清議屬<lb/>
者每憂不試深恥因媒自薦之書朝投象魏殊常之澤<lb/>
暮降芸香其後契濶星霜羇離戎旅從軍王粲徒感所<lb/>
知掌檄陳琳亦常交辟吕元膺東周保釐之日李師古<lb/>
太平泮涣之時潛入其徒盈於留邸臣此時尚持白簡<lb/>
<pb n="KR4h0118_WYG_003-22a"/>
猶著青袍元膺知臣傳劍論兵本於仁信佩鞬揷羽亦<lb/>
識孤虚俾以發姦假之捕盜幸無容忍以及焚巢旋帶<lb/>
銀章俄分竹使隼旟楚峽出以分憂熊軾鄖城忽然通<lb/>
貴豈意復踰五嶺更授再麾中間叨相青宮忝司緹騎<lb/>
纔通閨籍又處藩條越井朝臺備經艱險貪泉湞水益<lb/>
勵平生是甘馬革之言常懼武皮之誚及聖造逺流南極<lb/>
許拱北辰黄犢留官胡牀掛柱如生羽翼若出嬰羅誓<lb/>
以歸彼冗員處之散地俄以朝那失守昆壤須人一去<lb/>
<pb n="KR4h0118_WYG_003-22b"/>
闕庭五罹寒燠處京畿五百里之内控番冦數十州之<lb/>
多提鼓燒烽増埤濬洫雖國家逺追上䇿不事交争然<lb/>
虵豕難防犬羊易縱茍罷嚴撤警則負約渝盟臣自受<lb/>
命以來為日斯乆未嘗一日不修戰格未嘗一日不數<lb/>
軍儲使士有鬬心人無虚額使之偵候咸亦聞知尚未<lb/>
能率勵驍雄揣摩鋒鏑逺收麻壘直取艾亭成天朝經<lb/>
武之威畢㣲臣報主之分可書竹帛不辱旂常葢以乆<lb/>
處炎荒備薰瘴毒内搖心力外耗筋骸雖馬援據鞍尚<lb/>
<pb n="KR4h0118_WYG_003-23a"/>
能矍鑠而班超攬鏡不覺蕭衰恐無以早就大功久當<lb/>
重任自思已熟求退為宜伏惟皇帝陛下道冠百王功<lb/>
髙三代照臨若日覆露如天況今國不乏人時稱多士<lb/>
有才略在臣之右齒髪少臣之年俾代處是邦遞臨斯<lb/>
位以之責效誰曰不然俾前達後生皆無蔽滯由中及<lb/>
外得以交相成陛下適時之方減微臣固寵之責臣不<lb/>
勝祈恩懇迫之至<lb/>
　　代僕射濮陽公遺表<hi>李商隠</hi>
<pb n="KR4h0118_WYG_003-23b"/>
臣某言臣聞螻蟻知雨雖通感於𤣥天蒲栁望秋必凋<lb/>
華於厚夜況臣攝生寡要將命無方寒暑頓侵精神坐<lb/>
竭竈乏傳薪之火餘焰幾何隙無留影之駒殘光即盡<lb/>
叩心戀闕忍死封章呌白日而不迴望青天而永訣<hi>中</hi>
<hi>謝</hi>臣雖忝望族本實將家自先臣出揔郊圻遇任大國<lb/>
静無師旅被服元化翺翔盛時遂與季弟參元俱以詞<lb/>
場受貢乆而不調因以上書自薦求通干時願試芸香<lb/>
作吏始筮仕於徳宗瑞節臨戎復分憂於陛下雖性分<lb/>
<pb n="KR4h0118_WYG_003-24a"/>
有限而忠誠不移固無韓彭為將之能實慕趙竇散財<lb/>
之義兩踰嶺嶠四建牙旗約已潔身絶甘分少良田五<lb/>
頃慮莫及於子孫厚禄萬鍾惠頗霑於賓客恭承詔命<lb/>
以守藩條而掌事者徒以元和中呂元膺留守東都李<lb/>
師古潛謀洛邑託以郡邸入之甲兵臣當時為元膺賓<lb/>
僚值師古竊發藍衫不脱竹簡仍持因為麾兵虜其朋<lb/>
帥遂以將材相許戎統見期頡頏遐途纂修舊服光隂<lb/>
荏苒遷授頻仍昨者分領許昌兼臨河内當上黨阻兵<lb/>
<pb n="KR4h0118_WYG_003-24b"/>
之始是孽童拒詔之初臣方將奮勵疲駑指揮精銳所<lb/>
冀解鞍赤狄息駕晉城大攘蜂蠆之羣以雪人神之憤<lb/>
自前月某日後軍聲大振賊勢稍衰人一其心士百其<lb/>
勇鷰頷有相曽無定逺之期馬革裹尸實負伏波之願<lb/>
而精神靡著素心見違援枹之意方堅就木之期俄及<lb/>
忽自今月某日疾生腹藏弊及筋骸藥劑之攻擊愈深<lb/>
神祇之禱祠無益固已騰名鬼籙收氣人寰復燃無望<lb/>
於死灰更起難同於仆樹然臣素窺長者曽慕達人省<lb/>
<pb n="KR4h0118_WYG_003-25a"/>
於變化之端粗識死生之理豈其有貪富貴敢冀延長<lb/>
但以未報國恩未誅賊黨視胄長免對弓莫彎思犬馬<lb/>
以自悲悼鐘漏之先迫志有所在傷如之何撫節而乏<lb/>
淚以流伏<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>而無血可衉<hi>中謝</hi>其行營三軍已舉牒差<lb/>
某官某河陽留務差某官某懷州留務差某官某訖並<lb/>
皆授之方略各有司存至於旬日必無逗撓臣又伏思<lb/>
任司農大卿之日授忠武統帥之時紫殿承恩彤庭入<lb/>
對躬瞻堯日親沐舜風獲覩陛下神武之姿獲聞陛下<lb/>
<pb n="KR4h0118_WYG_003-25b"/>
憂勤之㫖即北蕃小冦東土㣲妖亦何足煩陛下之甲<lb/>
兵汙陛下之鈇鑕伏望時推明略光闡睿圖内則收徳<lb/>
裕讓夷紳絃之嘉謨外則任彦佐允達宰沔之威力廓<lb/>
清華夏昭薦祖宗然後瘞玉勒成鏤金垂烈臣雖百死<lb/>
復何恨焉臣精爽已虧言辭失次氣無復續䝉以纊而<lb/>
莫勝口不能言飯用貝而何益故園千里明君萬年永<lb/>
将覆載之恩長入幽㝠之路殘魂不昧雖温序之思歸<lb/>
枯骨有知遇杜回而必抗迴望聖代哀號不能無任荒<lb/>
<pb n="KR4h0118_WYG_003-26a"/>
惙攀戀之至<lb/>
　王茂元卒於河陽軍中此表處置諸事甚悉計商隠<lb/>
　必在幕中及讀其祭外舅司徒之文云屬纊之夕不<lb/>
　得聞啟手之言祖庭之時不得在執紼之列此不可<lb/>
　曉<lb/>
　　為裴相公讓官表<hi>韓愈</hi>
臣度言伏奉今日制書以臣為朝議大夫守中書侍郎<lb/>
同中書門下平章事承命驚惶魂爽飛越俯仰天地若<lb/>
<pb n="KR4h0118_WYG_003-26b"/>
無所容<hi>中謝</hi>臣少涉經史粗知古今天與朴忠性惟愚<lb/>
直知事君以道無憚殺身慕當官而行不求利己人以<lb/>
為拙臣行不疑元和之初始拜御史旋以論亊過切為<lb/>
宰臣所非移官府廷因佐戎幕陛下恕臣之罪憐臣之<lb/>
心拔居侍從之中遂掌絲綸之重受恩益大顧己益輕<lb/>
茍耳目所聞知心力所迨及少闗政理輒以陳聞於禆<lb/>
益無涓埃之㣲而讒謗有丘山之積陛下知其孤立賞<lb/>
其㣲誠獨斷不謀奬待踰量臣誠見陛下具文武之徳<lb/>
<pb n="KR4h0118_WYG_003-27a"/>
有神聖之姿啟中興之宏圖當太平之昌厯勤身以儉<lb/>
與物無私威怒如雷霆容覆如天地實羣臣盡節之日<lb/>
才智效能之時聖君難逢重徳宜報苦心焦思以日繼<lb/>
夜茍利於國知無不為徒欲竭愚未免妄作陛下不加<lb/>
罪責更極寵光既領臺綱又毗邦憲聖君所厚凶逆所<lb/>
讎闕於防虞幾至踣斃恩私曲被性命獲全忝累祖先<lb/>
玷塵班列未知所措祗自内慙豈意陛下擢臣於傷殘<lb/>
之餘委臣以燮和之任忘其陋汙使佐聖明此雖成湯<lb/>
<pb n="KR4h0118_WYG_003-27b"/>
舉伊尹於庖厨髙宗登傅說於版築周文用呂尚於屠<lb/>
釣齊桓起寗戚於飯牛雪恥䝉光去辱居貴以今凖古<lb/>
擬議非倫陛下有四君之明行四君之事㣲臣無四子<lb/>
之美獲四子之榮豈可叨居以彰非據今干戈未盡戢<lb/>
夷狄未盡賓麟鳳龜龍未盡游郊藪草木魚鱉未盡被<lb/>
雍熙當大有為之時得非常人之佐然後能上宣聖徳<lb/>
以代天工如臣等類實不克堪伏願轉選周行旁及巖<lb/>
穴天生聖主必有賢臣得而授之乃可致理乞迴所授<lb/>
<pb n="KR4h0118_WYG_003-28a"/>
以叶羣情無任懇欵之至<lb/>
　度字中立河東聞喜人歴監察御史論權嬖鯁切出<lb/>
　為河南功曹參軍武元衡帥西川表掌書記召為起<lb/>
　居舍人元和六年以司封員外郎知制誥進中書舍<lb/>
　人御史中丞王師討蔡以度視行營諸軍還奏攻取<lb/>
　䇿進兼刑部侍郎王承宗李師道謀緩蔡兵乃使盜<lb/>
　刺宰相元衡又擊傷度議者欲罷度安二鎮帝怒曰<lb/>
　若罷之是賊計適行度亦以王室陵遲常忿愧無死<lb/>
<pb n="KR4h0118_WYG_003-28b"/>
　所自行營歸知賊曲折帝益信仗及病創一再旬分<lb/>
　衛兵䕶第存候踵路疾愈拜中書侍郎同中書門下<lb/>
　平章事　存此以備一體<lb/>
　　為王京兆賀雨表<hi>栁宗元</hi>
天且不違神必有據宻雲與綸言繼發時雨將天澤並<lb/>
流<hi>中賀</hi>伏惟皇帝陛下憂切蒸黎慮深稼穡思彼未兆<lb/>
防於無形滲漉每出於湛恩變化亦隨於廣運宸衷暫<lb/>
惕已矯御天之龍聖謨既宣遂洽漏泉之澤霮䨴周布<lb/>
<pb n="KR4h0118_WYG_003-29a"/>
霏㣲四施黍稷盡成公私皆及野夫鼓舞知帝力之𤣥<lb/>
通官吏歡呼見天心之黙喻臣某牧人京邑動仰皇靈<lb/>
渥澤徒加涓滴無助<lb/>
　退之表啟不盡作耦語只是將平日文略加整齊而<lb/>
　已至子厚則神理膚澤色色精工不惟唐人技倆至<lb/>
　此而極即蘓王一脈亦隠隠逗漏一班矣<lb/>
　　為王京兆賀雨第三表<hi>栁宗元</hi>
伏惟皇帝陛下言為神化動合天心未成旱暵之虞已<lb/>
<pb n="KR4h0118_WYG_003-29b"/>
積憂勤之慮衆靈受職薈蔚且躋於南山百榖仰榮滂<lb/>
霈遂沾於東作睿謨朝降膏澤夕周知天人之已交識<lb/>
隂陽之不測然則周王徒勤於方社殷帝虚美於桑林<lb/>
豈若無災而早圖未禱而先應化超前聖道貫重𤣥徧<lb/>
野同歡傾都相慶<lb/>
　　代永州韋刺史謝上表<hi>栁宗元</hi>
受命若驚臨職彌懼<hi>中謝</hi>臣以無能累更亊任神州赤<lb/>
縣實所備嘗過量逾涯每深兢惕不謂聖恩推澤濫駕<lb/>
<pb n="KR4h0118_WYG_003-30a"/>
朱輪禄秩徒増詎施乳哺之惠服命虚受寜興襦袴之<lb/>
謠況此州地極三湘俗參百越左袵居椎髻之半可墾<lb/>
乃石田之餘曠牧守於再秋彌驕獷俗代征賦於三郡<lb/>
重困疲人分災本出於一時積弊遂逾於十稔撫安未<lb/>
易知法出而奸生子育誠難懼力勞而功寡夙夜憂切<lb/>
不敢遑寜謹當宣布天慈奉揚神化以日繫月儻或有<lb/>
成少禆愷悌之風因答生成之造臣無任感恩隕越之<lb/>
至<lb/>
<pb n="KR4h0118_WYG_003-30b"/>
　子厚深於吏治每於文字中露一二語<lb/>
　　為武中丞謝賜櫻桃表<hi>栁宗元</hi>
天睠特深時珍薦降寵驚里巷恩溢圎方<hi>中謝</hi>伏以含<lb/>
桃之羞時令攸貴況今採因御苑分自天厨使發九霄<lb/>
集繁星而積耀味調六氣承湛露而不晞盈眥而外被<lb/>
恩光適口而中含渥澤顧慙素食彌切自公豈圖君子<lb/>
所先遂厭小人之腹<lb/>
　摩詰退之皆有賜櫻桃詩葢唐時有此制<lb/>
<pb n="KR4h0118_WYG_003-31a"/>
　　為裴中丞賀破東平表<hi>栁宗元</hi>
臣某言日月得進奏官狀報逆賊李師道以某月日克<lb/>
就梟戮率土臣子慶忭無涯臣聞負恩干紀者鬼得而<lb/>
誅犯順窮凶者天奪其魄不有妖孽曷彰聖功伏惟陛<lb/>
下先天不違與神合契掩周宣中興之業陋漢光再造<lb/>
之勲靈旗四臨氛沴皆散凡在臣庶盡覩昇平伏以師<lb/>
道席父祖以作威苞海岳而専禄恃東秦十二之險誘<lb/>
臨淄三七之兵竊據一方嵗踰五紀朝宗之地曠若外<lb/>
<pb n="KR4h0118_WYG_003-31b"/>
區封祀之山隔成異域累聖垂徳曽未悛心餘黨滔天<lb/>
果聞折首遂使云亭有主知玉牒之將封遼海無虞見<lb/>
石砮之已至此皆陛下神籌獨得廟略無遺授任推盡<lb/>
力之誠縱捨有感心之化金石可貫龜筮必從克成不<lb/>
戰之功遂洽無為之理臣謬司戎旅逺守方隅愧無横<lb/>
草之功坐見覆盂之泰忭蹈歡慶倍萬恒情<lb/>
　代宗時李正已為平盧節度使雄據東方子納自稱<lb/>
　齊王後師道嗣為其將劉悟所殺<lb/>
<pb n="KR4h0118_WYG_003-32a"/>
　　為武中丞謝賜新茶表<hi>栁宗元</hi>
臣某言中使竇某至奉宣聖㫖賜臣新茶一觔者天睠<lb/>
忽臨時珍俯及捧戴驚抃以喜以惶臣以無能謬司邦<lb/>
憲大明首出得親仰於雲霄渥澤遂行忽先霑於草木<lb/>
況兹靈味成自遐方照臨而甲拆惟新煦嫗而芬芳可<lb/>
襲調六氣而成美扶萬夀以效珍豈可賤㣲膺此殊錫<lb/>
銜恩敢同於嘗酒滌慮方切於飲氷撫事循涯隕越無<lb/>
地<lb/>
<pb n="KR4h0118_WYG_003-32b"/>
　　代武中丞謝新茶表<hi>劉禹錫</hi>
臣某言中使竇國晏奉宣聖㫖賜臣新茶一觔猥降王<lb/>
人光臨私室恭承慶賜跪啟緘封<hi>中謝</hi>伏以方隅入貢<lb/>
採擷至珍自逺貢來以新為貴捧而觀妙飲以滌煩顧<lb/>
蘭露而慙芳豈柘漿而齊味既榮凡口倍切丹心臣無<lb/>
任<lb/>
　武元衡傳云徳宗未擢御史中丞順宗立王叔文使<lb/>
　人誘以為黨拒不納俄為山陵儀仗使劉禹錫求為<lb/>
<pb n="KR4h0118_WYG_003-33a"/>
　判官元衡不與叔文滋不悦數日改太子右庶子憲<lb/>
　宗立復拜中丞今按劉栁集皆有代武中丞謝表正<lb/>
　是時作以後劉栁之謫元衡下石最力劉有靖共佳<lb/>
　人怨二章栁有古東門行皆為元衡死於賊作也<lb/>
　夢得有賦茶歌云山僧後檐茶數叢春來映竹抽新<lb/>
　茸宛然為客振衣起自傍芳叢摘鷹觜斯須炒成滿<lb/>
　室香便酌砌下金沙水驟雨松聲入鼎來白雲滿盌<lb/>
　花徘徊悠揚噴鼻宿酲散清峭徹骨煩襟開陽崖隂<lb/>
<pb n="KR4h0118_WYG_003-33b"/>
　嶺各殊氣未若竹下莓苔地炎帝雖嘗未解煎桐君<lb/>
　有籙那知味新芽連拳半未舒自摘至煎俄頃餘木<lb/>
　蘭霑露香㣲似瑤草臨波色不如僧言靈味宜幽寂<lb/>
　采采翹英為嘉客不辭緘封寄郡齋甎井銅爐損標<lb/>
　格何况䝉山顧渚春白泥赤印走風塵欲知花乳清<lb/>
　泠味須是眠雲跂石人此詩所云斯須炒成及自摘<lb/>
　至煎俄頃餘即表中以新為貴之意唐人論茶已如<lb/>
　此至宋而有藏賜茶至七年殆不可曉<lb/>
<pb n="KR4h0118_WYG_003-34a"/>
　　代百寮進農書表<hi>吕温</hi>
臣某等言臣等伏准故事每年二月一日以農務方興<lb/>
令百寮具則天大聖皇后所刪定兆人本業記奉進者<lb/>
<hi>中謝</hi>臣聞不愛牲玉祈榖於圜丘可以致誠未足以勸<lb/>
農躬秉耒耜籍田於千畝可以示勸未足以教人必也<lb/>
殷天地之和順隂陽之理利其器用精厥法式行之而<lb/>
不倦動之而不勞四海靡而風行百姓迷其日用𢎞我<lb/>
政本實惟農書伏惟睿聖文武皇帝陛下徳茂生成道<lb/>
<pb n="KR4h0118_WYG_003-34b"/>
光慈儉捐金而寳榖菲食而粒人考堯典以授時稽禹<lb/>
貢而任土潔粢盛而大事在祀銷劍㦸而盡力為農豐<lb/>
年屢薦於郊歌嘉瑞繼書於國史而不自滿假惟懐永<lb/>
圖每至獻嵗載陽仲春初吉俯察土膏之候仰觀晨正<lb/>
之祥經始嵗功導揚生徳徴有司之舊典奉先后之遺<lb/>
文深居穆清親覽奥妙匪崇朝而盡更田畝不出户而<lb/>
徧洽人情見捽草坯土之艱知寒耕熱耘之苦宸心感<lb/>
念甽畆昭蘓一歎而時雨先飛三復而春雷自起臣等<lb/>
<pb n="KR4h0118_WYG_003-35a"/>
業慙學稼禄過代耕親承務本之風日奉在勤之訓三<lb/>
時不害觀玉燭於氤氲九扈孔修賀生靈於富庶謹繕<lb/>
寫前件書凡二十篇共成三巻謹詣東上閤門奉表陳<lb/>
獻以聞<lb/>
　温渭之子字叔和一字化光藻翰精富一時流輩推<lb/>
　尚性險躁譎詭而好利與竇羣羊士諤相昵羣為御<lb/>
　史中丞薦温知雜事士諤為御史宰相李吉甫持之<lb/>
　温等怨㑹吉甫病夜召術士宿於第即捕士掠訊且<lb/>
<pb n="KR4h0118_WYG_003-35b"/>
　奏吉甫隂事憲宗駭異既詰辯皆妄將悉誅羣等吉<lb/>
　甫救之乃貶温道州刺史徙衡州皆有善政卒年四<lb/>
　十<lb/>
　　為田神玉謝茶表<hi>韓翃</hi>
臣某言中使至伏奉手詔兼賜臣茶一千五百串令臣<lb/>
分給將士以下聖慈曲被戴荷無階<hi>中謝</hi>臣智謝理戎<lb/>
功慙盪冦前恩未報厚賜仍加念以炎蒸恤其暴露榮<lb/>
分紫笋寵降朱宮味足蠲邪助其正直香堪愈病沃以<lb/>
<pb n="KR4h0118_WYG_003-36a"/>
勤勞飲徳相歡撫心是荷前朝饗士往典犒軍皆是循<lb/>
常非聞特達顧惟荷幸忽被殊私吳主禮賢方聞置茗<lb/>
晉臣愛客纔有分茶豈如澤被三軍仁加十乘以欣以<lb/>
忭感戴無階<lb/>
　神玉神功之弟神功卒神玉代為汴宋節度留後<lb/>
　韓翃字君平建中初知制誥時有兩韓翃御批其詩<lb/>
　以授<lb/>
　歐陽公集古録跋云茶之見前史自魏晉以來有之<lb/>
<pb n="KR4h0118_WYG_003-36b"/>
　此表所引用是也雲谷雜記引晏子春秋有茗菜字<lb/>
　王褒僮約有武陽買茶語則魏晉以前事也野客叢<lb/>
　書謂周禮荼檟之荼即茶則六經中事也<lb/>
　　賀平党項表<hi>杜牧</hi>
上天有震耀殺戮王者有攻討誅夷是以不暫費者不<lb/>
乆寧不一勞者不永逸伏以自古處夷狄於中華未有<lb/>
不為患者春秋時長狄攻魯北戎病齊破衛陵燕侵秦<lb/>
撓晉西漢趙充國納先零於内地東朝馬文泉置當煎<lb/>
<pb n="KR4h0118_WYG_003-37a"/>
於三輔自後熾大侵亂關中戰爭十年騷擾四海凌逼<lb/>
京邑發掘園陵段熲不生終不能滅後至曹公因匈奴<lb/>
衰弱分為五部處在汾晉散而居之元海傑然首亂華<lb/>
夏中原喪沒凡數百年國朝貞觀之初突厥破滅太宗<lb/>
惑彦愽之利口忽文貞之成算處其降衆置於河南不<lb/>
數十年果殘燕趙興師命將輸榖饋財天下騷然始能<lb/>
殄滅是知古今夷狄處在中土未有不為亂者伏以党<lb/>
羌雜種本在河外生西北之勁俗禀天地之戾氣為西<lb/>
<pb n="KR4h0118_WYG_003-37b"/>
戎所蹙舉種來降國家納之置於内地爰受冠帶兼伏<lb/>
征徭角觡既成觝觸是務天寳至徳之際北燕偏重中<lb/>
原一掀大厯建中之時逆胡餘波巨盜再起党羌因此<lb/>
亦恣猖狂兔伏烏飛為戎虜之耳目狼心梟響作郊畿<lb/>
之殘賊比以回鶻未殄吐蕃正强且須覊縻未可重撅<lb/>
於是邊疆日駭種類嵗繁每至勁弓折膠重馬免乳以<lb/>
魁健之質張忿鷙之凶刼饋谷以焚舟殺軺車而閉道<lb/>
衆虺盤結羣羊吽牙依據深山出沒險逕近在宇下游<lb/>
<pb n="KR4h0118_WYG_003-38a"/>
於彀中艱難已來不能剷削伏惟聖敬文思和武光孝<lb/>
皇帝皇天縱聖赫日資明威極風霆謀先造化潛運睿<lb/>
算獨決神機箕宿禡牙狼星斂角戊日禱馬太白揚眉<lb/>
按鎖而邊事無遺聚米而山形盡見披其要地𢷬以奇<lb/>
兵獸窮搏人鹿急走險囊封赤白雜沓繼來雉走檄書<lb/>
逺近同至蘇辛李蔡傅鄭甘陳十萬齊呼四面同入行<lb/>
軍猶枕席之上敗虜於阻險之中或以利戈舂喉或以<lb/>
長矛挾脇僵屍積疊千山之草木盡腥霆電轟喧萬里<lb/>
<pb n="KR4h0118_WYG_003-38b"/>
之威靈大震詩曰不弔昊天亂靡有定此言中國不振<lb/>
蠻夷入伐下人號天以告亂也復曰宣王薄伐小雅中<lb/>
興是知武功不成文徳不洽臯陶無遺之戒史佚非類<lb/>
之言若不殄除何為家國自此兵為農器革作軒車泥<lb/>
紫金於常山沈殘戎於青海天覆盡得禹畫無遺統華<lb/>
夏為一家用夷狄為四守萬物由道百度皆貞逺超三<lb/>
代之風使無一人之虐臣僻左小郡<hi>一作守非</hi>樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>散材空<lb/>
過流年徒生聖代尚能為詩見志作歌極情上詠神功<lb/>
<pb n="KR4h0118_WYG_003-39a"/>
庶垂後代不獲稱慶闕庭無任踴躍屏營之至<lb/>
　大中中党項久未平議遣大臣鎮撫以白敏中充招<lb/>
　討使用裴度故事擇廷臣為將佐敏中軍寧州史元<lb/>
　破党項九千餘帳于三交谷党項平<lb/>
　牧字牧之佑之孫為殿中侍御史内供奉歴黄池睦<lb/>
　三州刺史入為司勲員外郎常兼史職改吏部乞為<lb/>
　湖州刺史以考功郎知制誥遷中書舍人卒<lb/>
　　史館王相公進和詩表<hi>錢珝</hi>
<pb n="KR4h0118_WYG_003-39b"/>
臣聞在心為志發言為詩志通而若啟源流詩作而自<lb/>
合律呂伏惟陛下道惟恭黙禀在文思永圖欲漸於無<lb/>
為睿覽且明於多暇因臨丹壑遂躡金繩喜物象之澄<lb/>
清假咏歌而怡曠聲傳天籟韻合霜鐘篇殊黄竹之名<lb/>
辭掩白雲之美臣等逢時竊位敢並韋平應詔屬詞文<lb/>
非顔謝徒偶昭融之運獲聞雅正之音傾聴不知愧延<lb/>
陵之季子試吹必濫比南郭之先生但思忝列輔臣安<lb/>
敢首違聖㫖輒同擊壤仰荷貫珠誠懷鄭衛之慚但感<lb/>
<pb n="KR4h0118_WYG_003-40a"/>
宮商之説星辰自轉難參旭日之光<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>鼓空鳴莫續春<lb/>
雷之響<lb/>
　珝起之曽孫徽之孫字瑞文善文詞宰相王摶薦知<lb/>
　制誥進中書舍人摶得罪珝貶撫州司馬有舟中集<lb/>
　二十卷<lb/>
　　謝賜衣表<hi>楊億</hi>
解衣之賜猥及於下臣挾纊之仁更均于列校光生郡<lb/>
邸喜動轅門伏以皇帝陛下誕膺元符恭臨大寳惠務<lb/>
<pb n="KR4h0118_WYG_003-40b"/>
先於逮下志惟在於愛人鳥獸氄毛俯及嚴凝之候衣<lb/>
裳在笥爰推錫予之恩在涣汗之所霑雖容光而必照<lb/>
如臣者任叨符竹地僻甌吳奉漢昭之六條方深祗畏<lb/>
分齊官之三服忽荷頒宣纂組極於纎華純綿加於麗<lb/>
宻璽書下降切窺雲漢之文驛騎來臨更重皇華之命<lb/>
但曳婁而増惕實被服以難勝矧于戎行亦膺天寵干<lb/>
城雖乆皆無汗馬之勞守土何功獨懼濡鵜之刺仰瞻<lb/>
宸極惟誓糜捐<lb/>
<pb n="KR4h0118_WYG_003-41a"/>
　　駕幸河北起居表<hi>楊億</hi>
毳幕稽誅鑾輿順動羽衛方離於象魏天威已震於龍<lb/>
荒慰編甿徯后之心増壯士平戎之氣臣聞涿鹿之野<lb/>
軒皇所以親征單于之臺漢帝因之耀武用殱夷於凶<lb/>
醜遂底定於邊陲五材並陳葢去兵之未可六龍時邁<lb/>
因犯順以必誅矧朔漠妖氛腥膻雜類敢因膠折之候<lb/>
輒為鳥舉之謀固已命將出師擒俘獻馘雖奪名王之<lb/>
帳未焚老上之庭是用親御戎車躬行天討勞軍細栁<lb/>
<pb n="KR4h0118_WYG_003-41b"/>
之壁巡狩常山之陽師人多寒感恩而皆同挾纊匈奴<lb/>
未滅受命而孰不忘家行當肅静邊垣削平夷落梟冒<lb/>
頓之首收督亢之圖使遼陽八州之民得聞聲教榆關<lb/>
千里之地盡入提封蛇豕之穴悉降干戈之事永戢然<lb/>
後登臨瀚海刻石以銘功陟降云亭泥金而典禮逺追<lb/>
八九之迹永垂億萬之年臣忝守方州莫參法從空勵<lb/>
請纓之志慙無扈蹕之勞惟聆三捷之音逺同百獸之<lb/>
舞<lb/>
<pb n="KR4h0118_WYG_003-42a"/>
　楊億字大年建州浦城人真宗以咸平二年十二月<lb/>
　幸澶州是時億出守處州<lb/>
　　黄州謝上表<hi>王禹偁</hi>
乍離近侍猶忝専城循省尤違彌深感泣伏以黄州地<lb/>
連雲夢城倚大江唐時版籍二萬家稅錢三萬貫今人<lb/>
戸不滿一萬税錢止及六千雖乆樂昇平尚未臻富庶<lb/>
永言養活亦藉循良如臣庸愚曷副憂寄謹當勤求人<lb/>
瘼遵奉詔條窒塞嚚訟之民束縛僉猾之吏敢言課最<lb/>
<pb n="KR4h0118_WYG_003-42b"/>
庶免曠遺況當求理之朝必為無言之政伏念臣叨司<lb/>
帝誥又歴周星既不曽上殿求見天顔又不曽拜章論<lb/>
列時事入直則閉閣待制退朝則杜門讀書雖每日起<lb/>
居實經年抱疾不敢求假恐煩醫官自後忝與史臣同<lb/>
修實録晝夜不捨寢食殆忘已盡建隆四年見成一十<lb/>
七巻雖然未經進御自謂小有可觀忽坐流言不容絶<lb/>
筆夫讒謗之口聖賢難逃周公為鴟鴞之詩仲尼有桓<lb/>
魋之歎葢行髙于人則人所忌名出于衆則衆所排自<lb/>
<pb n="KR4h0118_WYG_003-43a"/>
古及今鮮不如此伏望皇帝陛下雷霆霽怒日月迴光<lb/>
鑒曽參之殺人稍寛投杼察顏回之盜飯或出如簧未<lb/>
令君子之道消惟賴聖人之在上況臣孤貧無援文雅<lb/>
修身不省附離權臣祇是遭逢先帝但以心無茍合性<lb/>
昧隨時出一言不媿於神明議一事必歸於正直愠于<lb/>
羣小誠有謗詞謀及卿士豈無公論以至兩朝掌誥四<lb/>
任詞臣紫垣最忝於舊人白首不離於郎署以㣲臣之<lb/>
行已遇陛下之至公乆當辯明未敢伸理今則上國千<lb/>
<pb n="KR4h0118_WYG_003-43b"/>
里長淮一隅雖云守土之榮未免謫居之歎霜摧風敗<lb/>
芝蘭之性終香日逺天髙葵藿之心未死仰望旒扆不<lb/>
勝涕洟<lb/>
　禹偁字元之濟州鉅野人詞學敏贍遇事敢言為文<lb/>
　多涉規諷不為流俗所容太宗時為左司諫知制誥<lb/>
　妖尼道安誣訟徐鉉當反坐詔勿治禹偁疏論其罪<lb/>
　貶商州團練副使召為禮部員外郎再知制誥孝章<lb/>
　皇后崩遷梓宮於故公主第羣臣不成服禹偁言后<lb/>
<pb n="KR4h0118_WYG_003-44a"/>
　嘗母儀天下當用舊禮罷為工部郎中知滁州真宗<lb/>
　即位召還復知制誥預修太祖實録宰相張齊賢李<lb/>
　沆不恊意禹偁議論輕重其間出知黄州嘗作三黜<lb/>
　賦以見志㑹境内妖異日官言守土者當其咎上惜<lb/>
　之命徙蘄州至郡未踰月卒<lb/>
　　進兩制三館牡丹詩歌表<hi>晏殊</hi>
臣准傳宣劄子奉聖㫖令兩制三館賦後苑諸殿亭牡<lb/>
丹歌詩者化合天人祥開卉木恊風靈雨散為膏壤之<lb/>
<pb n="KR4h0118_WYG_003-44b"/>
滋共蒂并柯布在宻青之囿畫品難形於卓異瑞圖不<lb/>
盡於芳妍乃詔儒臣各摛華藻匪太平之特盛豈榮遇<lb/>
之及兹昔者虞舜膺期有臯陶之賡載周宣繼業聞吉<lb/>
甫之誦章葢黙相以謨猷不専工於詞翰迨於漢室尤<lb/>
好藝文别館離宮多命從臣之制作倡優鄭衛已無前<lb/>
古之箴規中葉以還其風未冺永平神雀之頌孝明稱<lb/>
美者五人正元重九之篇徳宗考第於三等並垂編簡<lb/>
式著熙隆洪惟聖運之㑹昌可繼重華之輝耀然于衆<lb/>
<pb n="KR4h0118_WYG_003-45a"/>
製未復前修思諷諭者隠其誠而靡宣局聲律者艷其<lb/>
言而罕實不足以上禆睿覽下達民情效明良喜起之<lb/>
音續雅頌清微之範姑用登髙而能賦庶幾博弈之猶<lb/>
賢罔恊精求豈任多愧臣首當庸濫實玷恩華興寤以<lb/>
思靦惶無極其兩制章得象等三館康孝基等歌詩一<lb/>
百四十首謹隨狀進以聞<lb/>
　論衡云永平中神雀羣集詔上神雀頌百官上頌文<lb/>
　比瓦石惟班固賈逵傅毅楊終侯諷五頌金玉孝明<lb/>
<pb n="KR4h0118_WYG_003-45b"/>
　覽焉貞元四年九月詔羣臣晏曲江上為詩羣臣皆<lb/>
　和帝自第之以劉太真李紓為上鮑防于邵次之張<lb/>
　濛為下與擇者四十一人惟李泌李晟馬燧無所差<lb/>
　次　晏公事具續編歐公集中<lb/>
　　杭州䝉恩奬諭謝表<hi>張詠</hi>
臣某言今月十五日進奏院遞到詔書一道為本州百<lb/>
姓滕超等舉留臣䝉恩特賜奬諭者臣叨任藩宣曽無<lb/>
政績忽因民欲俯降天書光寵異常惶駭失據<hi>中謝</hi>臣<lb/>
<pb n="KR4h0118_WYG_003-46a"/>
聞舜稱善人即不仁者逺漢求良吏即守道者前所以<lb/>
極治體之大中致生民於康樂也恭惟皇帝陛下遵漢<lb/>
之道行舜之心興一事未嘗不恭儉為先命一官未嘗<lb/>
不惠愛為寄故得朝風寛簡世態淳和史官但紀其時<lb/>
雍野老不知於帝力臣叨塵有位獲預頒條雖志在推<lb/>
忠莫著分憂之效而心期濟衆未知為政之方徒以浙<lb/>
右近年民間小歉既䝉明勅與蠲之於賦租復降異恩<lb/>
又賑之以口粟此皆皇猷所被民事重蘇静言所因於<lb/>
<pb n="KR4h0118_WYG_003-46b"/>
臣何有顧惟下俚不識大端譽臣之長掩君之惠敢于<lb/>
雙闕留舉㣲臣葢遇皇帝陛下道在包荒恩從奬善既<lb/>
不責民之僣冒亦不究臣之曠遺便枉璽書曲形慰勞<lb/>
人百皆喜臣獨未遑且以江舛諸州杭為巨鎮臣之到<lb/>
任已踰二年未能使民絶忿争未能使吏知㢘恥蒿萊<lb/>
之有所不盡闢獄訟之有所未盡空自謂孤奉舜稱略<lb/>
無善行謬榮漢選不見良能是以臣受寵載驚靦顔増<lb/>
愧也得不更思體國益用竭誠求古人化俗之方副明<lb/>
<pb n="KR4h0118_WYG_003-47a"/>
主愛民之㫖望禆萬一少報生成<lb/>
　詠字復之濮之鄄城人咸平二年以工部侍郎知杭<lb/>
　州事嵗將滿杭人詣闕請留有詔褒美<lb/>
　　昇州又謝傳宣撫問表<hi>張詠</hi>
臣某言三月日入内内侍髙品趙履信到傳宣伏䝉聖<lb/>
慈重疊撫問臣者國有常典郡實分符何守吏之瑣材<lb/>
勞聖君之重顧逺傳中㫖下慰殘軀恩既有加喜亦難<lb/>
盡<hi>中謝</hi>竊念臣幼而嗜學家本無書閱市尋師乆嘗涉<lb/>
<pb n="KR4h0118_WYG_003-47b"/>
歴䇿名委質始遇遭逢自謂不蠶而衣不耕而食徒憑<lb/>
官勢坐庇宗親故檢身每切於勵精承命不辭於艱險<lb/>
以至懲奸析滯廢寢㤀餐静辦公家一欲酬君之寵禄<lb/>
緝綏黎庶一欲答民之恭承是致過冒寒温有乖調䕶<lb/>
盛年抱疾向老便衰一昨西蜀替歸中樞𨽻職信班行<lb/>
之絶跡覺聖睠之異倫其如癖氣傍攻少納大官之膳<lb/>
頭瘡下瀝有慙清蹕之塵所以臣喜偶昌期而悲逢薄<lb/>
祜也遂陳丹悃求莅偏州感動皇情俯從臣願付金陵<lb/>
<pb n="KR4h0118_WYG_003-48a"/>
之重地委江介之諸軍無廢攝生僅同卧治未期報政<lb/>
忽復遷官信使纔迴中貴又至瘡痍之末既沐軫憂飲<lb/>
食之間亦令順適下安孤跡傍駭羣情臣竊覽遺編遐<lb/>
觀往哲有才大而君不用忠盡而君不知者多矣若臣<lb/>
寒素起家清朝見任功末著而賞厚誠未立而信深者<lb/>
幸也葢遇皇帝陛下以至聖之能守可大之業明以御<lb/>
下則邪正畢見其心仁以安人則高卑各遂其性是以<lb/>
臣粗推愚欵盛荷殊知豈不使四海之中九流之内壯<lb/>
<pb n="KR4h0118_WYG_003-48b"/>
夫激節列位快心有以頌陛下禮士之風逺逾列聖賞<lb/>
㣲臣飭身之末無愧前賢臣之叨塵自難言喻但期强<lb/>
飯一冀分憂庶敦有卒之誠少報不名之徳<lb/>
　景徳三年公自蜀召還掌三班院兼判登聞檢院瘍<lb/>
　生於腦不能巾櫛乞郡知昇州大中祥符元年東封<lb/>
　恩轉尚書左丞三年春秩滿遷工部尚書再任所謂<lb/>
　未期報政忽復遷官者也<lb/>
　　賀南郊大赦表<hi>宋祁</hi>
<pb n="KR4h0118_WYG_003-49a"/>
帝儀訖饗朝涣推慈飛驛疾傳庶邦叢慶竊以天郊之<lb/>
重國制有常凡萬乘躬行必三嵗間往不煩不怠由列<lb/>
聖而持循以妥以䖍合諸神而對越睿圖累盛縟典勤<lb/>
修恭惟陛下纂大合華執中布度抵金璧之美珍率儉<lb/>
示人收霜電之嚴光措刑於下克勵明徳格於皇穹交<lb/>
薰太和冒我羣品顧懷時憶瑞應日來亟修上儀若祇<lb/>
舊典戒期百執領詔九州曳雲鳳之徜徉服翠虯之泮<lb/>
奐殊庭一獻諸祜徧躋遂自陽靈之宫往㑹天元之旦<lb/>
<pb n="KR4h0118_WYG_003-49b"/>
羽旄四合垓陛參登上璧左琮之華合袪而信祝祖蕝<lb/>
宗題之次更侑而迪嘗拜嘉胙於席垂列欽柴於雲表<lb/>
靈心合答熙典備成然後邃坐中天之闈普肆隨風之<lb/>
澤改頒大號崇冠初元昭神之祥祈命維永賞功赦罪<lb/>
責己逮瘝咸與維新牖民衷而遷善聿懷多福道帝祉<lb/>
於緜區盛際有光彛倫咸賴臣嚮官舊吏殫見往朝或<lb/>
不愛牲玉為恭殊非明薦或所過租賦為復葢出重勞<lb/>
語昔罕全訂今絶擬所恨清塵在望自苦周南之留紫<lb/>
<pb n="KR4h0118_WYG_003-50a"/>
槖仍持不與甘泉之從第班恩諭均浹歡悰<lb/>
　祁字子京安州安陸人與兄庠皆以文學顯而祁尤<lb/>
　能文善議論然清約莊重不及庠論者以祁不至公<lb/>
　輔亦以此云卒諡景文<lb/>
　東軒華録云宋子京知成都府帶唐書於本任刋修<lb/>
　每宴罷盥潄畢開寢門垂簾然二椽燭媵婢夾侍和<lb/>
　墨伸紙逺近觀者皆知尚書修唐書矣望之若神仙<lb/>
　焉多内寵後庭曳羅綺者甚衆嘗宴於錦江偶㣲寒<lb/>
<pb n="KR4h0118_WYG_003-50b"/>
　命取半臂諸婢各送一枚凡十餘枚子京視之茫然<lb/>
　恐有厚薄之嫌竟不敢服忍冷而歸<lb/>
　　謝直集賢院表<hi>夏竦</hi>
北門禁省給青簡以試言東觀直廬降紫泥而命職莫<lb/>
逭候人之刺彌彰遇主之榮竊以承明設待詔之官實<lb/>
漢朝之芳潤麗正啟修書之院乃唐氏之英華濬圖書<lb/>
之淵敞龍鳳之宇自非弓裘繼世章句名家通授羲畀<lb/>
姒之靈篇嫻書笏珥彤之故事則何以繼成康之美頌<lb/>
<pb n="KR4h0118_WYG_003-51a"/>
考宣武之懿文陪法從於甘泉奉宸游於屬玉況當聖<lb/>
日允屬簡求如臣者學不傳經文非近史青青子佩雖<lb/>
見刺於勞心翹翹錯薪亦濫期於刈楚筮仕勝衣之嵗<lb/>
薦名象日之畿方博帶以觀光遽墨衰而㳂牒尋遇國<lb/>
家誕敷尺詔増廣六科方棲枳以徒勞遂上封而自薦<lb/>
始較文於鼇苑旋試可於鼎司亟趍文石之墀遂忝延<lb/>
英之問擊轅度曲敢望於九成縈帶分墉俄登於百雉<lb/>
陞象河之屬吏佐分虎之方州爰受代於瓜時遂歸朝<lb/>
<pb n="KR4h0118_WYG_003-51b"/>
於幄坐典陳陳之粟閱山委之丘區從九九之車總絲<lb/>
棼之案牘暨還衡睢壤舍爵太宮既諧引籍於金閨將<lb/>
佐于藩於熊軾又慮沈迷簿領廢墮簡編負公朝振舉<lb/>
之科辜聖主詳延之意遂殺青而奏技果出綍以推恩<lb/>
禁林俾試於雕蟲書殿遽令於抱槧閱上帝之冊府目<lb/>
眩星辰登道家之蓬山足踐雲氣奉長者之餘論與先<lb/>
生而並行分直石渠地接嚴更之守縱觀金匱門連著<lb/>
作之廷載惟螻螘之軀莫報乾坤之賜恭惟皇帝陛下<lb/>
<pb n="KR4h0118_WYG_003-52a"/>
事寢廟以至孝奉靈祗而克誠流鴻藻於絶垠鑠景炎<lb/>
於往號以文明而行健體柔克以居髙縱觀唐漢之大<lb/>
猷備舉黄虞之故實睿藻和而六筩韻天章麗而五佐<lb/>
飛恢崇務廣於斯文奬擢不遺於小道遂使至孤之士<lb/>
獲塵非次之恩東陵遽擬於西山羔裘遂登於狐腋歌<lb/>
衛風而合雅鬻齊紫而雜良誠當潔節於素絲敢不盟<lb/>
心於白水益三思而出話彌九復以窮經永氷淵惕厲<lb/>
之心奉日月照臨之鑒庶逭素餐之謗仰醻明主之知<lb/>
<pb n="KR4h0118_WYG_003-52b"/>
媿懼所深兢惶不已<lb/>
　竦以父死事録為丹陽主簿舉賢良方正擢光禄寺<lb/>
　丞通判台州召直集賢院為國史編修官<lb/>
　自慶厯聖徳詩出而英公遂為罪魁不知英公亦何<lb/>
　可盡沒韓公嘗令任福自懷逺城趨得勝寨据險置<lb/>
　伏要其歸又移檄申約茍違節度雖有功必斬福竟<lb/>
　為賊誘没于好水川朝論歸咎於韓英公使人收散<lb/>
　兵得韓檄於福衣帶間言罪不在韓故但奪一官噫<lb/>
<pb n="KR4h0118_WYG_003-53a"/>
　英公此事不亦賢乎大率一時之是非患在不公千<lb/>
　古之是非患在不博既不公又不博而豪傑含寃終<lb/>
　不可雪矣<lb/>
　　謝知制誥表<hi>歐陽修</hi>
伏以王者尊居萬民之上而誠意能與下通奄有四海<lb/>
之大而惠澤得以徧及者得非號令誥詔發揮而已哉<lb/>
然其為言也質而不文則不足以行逺而昭聖謀麗而<lb/>
不典則不足以示後而為世法居是職者古難其人乃<lb/>
<pb n="KR4h0118_WYG_003-53b"/>
以愚臣而當此選伏惟皇帝陛下茂仁聖之姿荷祖宗<lb/>
之業日謹一日曾未少懈而自羌戎負固邊鄙用師勤<lb/>
儉率先於聖躬焦勞常見於玉色雖有憂民之志而億<lb/>
姓未蘇雖有欲治之心而羣臣未副故每進一善則未<lb/>
嘗不欲勸天下之能每官一賢則未始不欲盡人材之<lb/>
用雖以爵禄而砥礪尚須訓誡之丁寜尤假能言以諭<lb/>
至意可稱是者不大用歟伏念臣雖以儒術進身本無<lb/>
辭藝可取徒值嚮者時文之弊偶能獨守好古之勤志<lb/>
<pb n="KR4h0118_WYG_003-54a"/>
欲去於雕華文反成於樸鄙本懼不適當世之用敢期<lb/>
自結聖主之知陛下奬之特深用之太過此臣所以懇<lb/>
讓三四至於辭窮而天意不回寵命難止尚慮頑然之<lb/>
未喻更加使者以臨門恩出非常理難屢瀆及俯而受<lb/>
命伏讀訓辭則有必能復古之言然後益知所責之重<lb/>
夙夜惶惑未知所措伏況文字之職厠于侍從之班在<lb/>
於周行是為超擢不徒揮翰以為効自當死節以報恩<lb/>
惟所使之期於盡瘁<lb/>
<pb n="KR4h0118_WYG_003-54b"/>
　宋興且百年文章體裁猶仍五季餘習鎪刻駢偶淟<lb/>
　涊弗振栁開穆修蘇舜欽志欲變古而力弗逮自歐<lb/>
　公出以古文倡而王介甫蘓子瞻曽子固起而和之<lb/>
　宋文日趨於古歐公之詩力矯楊劉西崑之弊専重<lb/>
　氣格不免失於率易而四六一體實自創為一家至<lb/>
　二蘇而縱横曲折盡四六之變然皆本之歐公<lb/>
　慶厯三年公知諫院論事切直人視之如仇帝獨奬<lb/>
　其敢言遂知制誥故事必試而後命帝知公詔特除<lb/>
<pb n="KR4h0118_WYG_003-55a"/>
　之<lb/>
　　謝復龍圖閣直學士表<hi>歐陽修</hi>
恩還舊職事雪前誣感極心驚涕隨言出臣伏見前世<lb/>
材賢之士身結主知勛徳之臣功施王室然尚或一遭<lb/>
謗毁欲辨亡由少忤要權其禍不測顧如臣者何足道<lb/>
哉臣材不迨於中人功亡益於當世用之未見有效去<lb/>
之亡足可思矧罔極之讒交興而並進易危之迹何恃<lb/>
而不顛而聖心不忘恩意特至辨罔欺於曖昧沮仇嫉<lb/>
<pb n="KR4h0118_WYG_003-55b"/>
於衆多雖暫居譴謫之中而屢被陞遷之渥今又特䝉<lb/>
甄録牽復寵名以臣之愚豈比前人而獨異推其所幸<lb/>
葢由聖主之親逢謂宜如何可以論報再念臣禀生孤<lb/>
拙本乏藝能徒因學古之勤粗識事君之節茍臨危効<lb/>
命尚當不顧以奮身況為善亡傷何憚竭忠而報國誓<lb/>
期盡瘁少答髙明<lb/>
　公以慶厯四年除龍圗閣直學士五年以孤甥張事<lb/>
　落職知滁州八年徙知揚州皇祐元年移潁州是年<lb/>
<pb n="KR4h0118_WYG_003-56a"/>
　復龍圖閣直學士所謂屢被陞遷之渥也<lb/>
　　南京留守謝上表<hi>歐陽修</hi>
守宮鑰之謹嚴敢忘夙夜布政條之纎悉上副憂勤寄<lb/>
任非堪兢營並集伏念臣賦材庸薄禀數奇屯毁譽交<lb/>
興兩嘗過實寵榮踰分動輒招尤念報効之未伸敢不<lb/>
竭忠而盡瘁因風波之可畏則思逺去以深藏迨此六<lb/>
年外更三守學偷安而杜口負素志以愧心朽質易衰<lb/>
已凋零於齒髪良時難得尚希慕於功名豈謂皇慈未<lb/>
<pb n="KR4h0118_WYG_003-56b"/>
捐舊物擢從支郡委以名都惟此别京舊當孔道簿領<lb/>
少勤於職事厨傳取悅於路人茍循俗吏之所為雖能<lb/>
免過非有古人之大節未足報君<lb/>
　　謝宣召入翰林表<hi>歐陽修</hi>
使車入里君命在門閭巷驚傳豈識朝廷之故事縉紳<lb/>
竦歎以為儒者之至榮在臣之愚何以堪此竊以文章<lb/>
之任自古非輕待遇寵榮至有私人之目詢謀獻納因<lb/>
加内相之名恩既異於常倫人愈難於稱職伏念臣器<lb/>
<pb n="KR4h0118_WYG_003-57a"/>
非宏逺識匪該明學不通古今之宜材不適方圓之用<lb/>
乆叨塵於侍從曾莫著於勞能而自出守外藩近遭家<lb/>
禍茍存餘喘復齒周行風波流落者十年天日再瞻於<lb/>
雙闕進退之際已蕭颯於霜毛慰勞有加賜憫憐於玉<lb/>
色形神若此志意可知身已分於早衰心敢萌於希進<lb/>
加之羇危之迹仇嫉交攻進退動繫於羣言議論多煩<lb/>
於睿聴雖覆載之造每賜保全而孤蹇偷安常思引去<lb/>
伏䝉皇帝陛下俯憐舊物曲軫宸慈因内署之闕員俾<lb/>
<pb n="KR4h0118_WYG_003-57b"/>
備官而承乏臣敢不勉尋舊學益勵前修感遺簪未棄<lb/>
之仁竭駑馬已疲之力庶伸薄効少答鴻恩<lb/>
　公以皇祐四年丁母夫人憂五年歸葬吉州正和元<lb/>
　年赴闕是年詔公修唐書遂有此擢<lb/>
　　乞罷政事表<hi>歐陽修</hi>
臣聞士之行已所重者始終之不渝臣之事君所難者<lb/>
進退而合理茍亡大過善退其身昔之為臣全此者少<lb/>
臣頃侍先帝屢陳斯言今之懇誠葢迫於此伏念臣識<lb/>
<pb n="KR4h0118_WYG_003-58a"/>
不足以通今古材不足以語經綸達逢盛際之休明早<lb/>
自諸生而拔擢方其與儒學文章之選居言語侍從之<lb/>
流每䝉過奬於羣公常愧虚名之浮實既晚叨於重任<lb/>
益可謂於得時何嘗敢傷一士之賢豈不樂得天下之<lb/>
譽而動皆臣忌毁必臣歸人之愛憎不應遽異臣之本<lb/>
末亦豈頓殊葢以處非所宜用過其量惟是要權之地<lb/>
不勝指目之多周防所以履危而簡疎自任委曲所以<lb/>
從衆而拙直難移宜其舉足則蹈禍之機以身為斂怨<lb/>
<pb n="KR4h0118_WYG_003-58b"/>
之府復盤桓而不去遂謗議以交興讒説震驚輿情共<lb/>
憤皇明洞照聖斷不疑孤臣獲雪於至寃四海共忻於<lb/>
新政至於賴天地保全之力脱風波險陷之危使臣散<lb/>
髪林丘幅巾衡巷以此沒地猶為幸民況乎擁葢垂襜<lb/>
其榮可喜撫民求瘼所寄非輕茍可效於勤勞亦寧分<lb/>
於内外伏惟皇帝陛下曲回天造俯察愚衷許臣解劇<lb/>
繁處之閒僻物還其分庶獲遂於安全心匪亡知豈敢<lb/>
忘於報效<lb/>
<pb n="KR4h0118_WYG_003-59a"/>
　治平四年正月神宗初即位公轉尚書左丞是年有<lb/>
　蔣之奇之誣公力求去<lb/>
　　亳州謝上表<hi>歐陽修</hi>
貳政非才雖獲奉身而退分符善地猶懷竊禄之慙祗<lb/>
荷寵靈惟知戰懼伏念臣章句腐儒之學也豈足經邦<lb/>
斗筲小器之量也寧堪大用而叨塵二府首尾八年荷<lb/>
三朝之誤知罄一心而盡瘁若乃樞機宜慎而見事輒<lb/>
言陷穽當前而横身不避竊尋前載未有能全怨出仇<lb/>
<pb n="KR4h0118_WYG_003-59b"/>
家搆為死禍造謗於下者初若含沙之射影但期隂以<lb/>
中人宣言於廷者遂肆鳴梟之惡音孰不聞而掩耳賴<lb/>
聖人之在上廓日月之至明悉究罔誣遂投讒賊再念<lb/>
臣性實甚愚而疎於接物事多輕信而待以至誠如彼<lb/>
匪人失於泛愛平居握手惟期道義之交延譽當朝常<lb/>
丐齒牙之論而未乾薦禰之墨已彎射羿之弓知士其<lb/>
難世必以臣為戒常情共惡人將不食其餘而臣與游<lb/>
既昧於擇賢在滿不思於將覆自貽禍釁幾至顛躋上<lb/>
<pb n="KR4h0118_WYG_003-60a"/>
煩睿聖之保全得完名節於終始洎懇辭於重任尤深<lb/>
惻於皇慈雖避寵辭隆僅能去位而清資顯秩愈更叨<lb/>
榮莫逃徼倖之譏實負心顔之靦斯葢伏遇皇帝陛下<lb/>
乾坤大度堯舜至仁察臣自取於怨仇本由孤直憫臣<lb/>
力難於勉彊葢迫衰殘既獲免於非辜仍曲從於私欲<lb/>
遂同萬物俾無失所之嗟未盡餘生敢忘必報之效<lb/>
　帝將追崇濮王公引喪服記以為為人後者為其父<lb/>
　母降服三年為期而不没父母之名以見服可降而<lb/>
<pb n="KR4h0118_WYG_003-60b"/>
　名不可没也若本生之親改稱皇伯歴考前世皆無<lb/>
　典據進封大國則禮無加爵之道於是御史等詆公<lb/>
　争論不已皆被逐惟蔣之奇與公合公薦為御史衆<lb/>
　目為奸邪之奇患之公婦弟薛宗孺有憾於公誣公<lb/>
　以帷薄事連其長子婦吳御史中丞彭思永以語之<lb/>
　奇之奇即劾公神宗即位詔詰所從來之奇言得之<lb/>
　思永思永力抵以為風聞上以其詞窮降思永知黄<lb/>
　州之奇監道州酒手詔慰公公亦求退罷知亳州此<lb/>
<pb n="KR4h0118_WYG_003-61a"/>
　表所指蓋謂之奇也事在治平四年<lb/>
　　亳州乞致仕第二表<hi>歐陽修</hi>
臣近貢封章乞還官政伏奉詔答未賜允俞退自省循<lb/>
奚勝殞越臣聞神功不宰而萬物得以曲成者惟各從<lb/>
其欲天鑒孔昭而一言可以感動者在能致其誠敢傾<lb/>
䖍至之心再黷髙明之聴伏念臣本以一介之賤叨塵<lb/>
二府之聫知直道以事君每師心而自信然而既乏捐<lb/>
軀之効又亡先覺之明用之已過其分而曽不自量毁<lb/>
<pb n="KR4h0118_WYG_003-61b"/>
者不堪其辱而莫知引去幸賴乾坤之再造得逃陷阱<lb/>
之危機仍許避於要權俾退安於晚節今乃苦於衰病<lb/>
莫自支持顧難冒於寵榮始欲收於骸骨敢期聖念過<lb/>
軫天慈謂雖迫於桑榆未忍棄於草莽竊以古今之制<lb/>
沿襲不同葢由兩漢而來雖處三公之貴每上還於印<lb/>
綬多自駕於車轅朝去朝廷暮歸田里一辭髙爵遂列<lb/>
編民豈如至治之朝深篤愛賢之意每示隆恩之典以<lb/>
勸知止之人故雖有還政之名而仍享終身之禄固已<lb/>
<pb n="KR4h0118_WYG_003-62a"/>
不類昔時之士亡殊居位之榮然則在臣素心雖竊退<lb/>
休之志迹臣所乞尚虞僥倖之譏伏望皇帝陛下惻以<lb/>
深仁矜其至懇俾解方州之任遂歸環堵之居固將優<lb/>
游垂盡之年涵泳太平之樂惟辛勤白首迄無一善之<lb/>
稱孤負明時莫報三朝之德此為慚恨何可勝陳<lb/>
　　謝賜漢書表<hi>歐陽修</hi>
俯躬承命拭目生輝竊以右文興化乃致治之所先著<lb/>
録藏書須太平而大備惟漢室上繼三代之統而班史<lb/>
<pb n="KR4h0118_WYG_003-62b"/>
自成一家之書文或舛訛葢其傳之已久詔加刋定俾<lb/>
後學之亡疑一新方冊之文増煥秘書之府而奏篇之<lb/>
始方經衡石之程賜本之榮惟及鈞樞之近敢期孤外<lb/>
特與恩頒此盖伏遇皇帝陛下曲軫睿慈俯矜舊物謂<lb/>
其嘗與臣隣之列不忍遽遺憐其自喜文字之間俾之<lb/>
娛老然臣兩目昏眊雖嗟執巻之已艱什襲珍藏但誓<lb/>
傳家而永寳<lb/>
　熙寧二年公知青州内侍王延慶便道傳宣撫問仍<lb/>
<pb n="KR4h0118_WYG_003-63a"/>
　賜香藥一銀合遞賜新校定前漢書以公嘗預刋定<lb/>
　也<lb/>
　　謝擅止散青苗錢放罪表<hi>歐陽修</hi>
有罪必誅是為彛典原情以恕特出深仁聞命驚慙省<lb/>
躬涕泗伏念臣以一介之㣲賤荷三聖之奬知寵禄既<lb/>
豐初無報効筋骸已憊尚此遲徊曲䝉大度之并容誤<lb/>
委一方之寄任職當撫俗責在分憂方兹旰昃之勞心<lb/>
豈敢因循而避事昨遇國家新建官司而主計大商財<lb/>
<pb n="KR4h0118_WYG_003-63b"/>
利以均通分命出使之車交馳於郡縣悉發舊藏之鏹<lb/>
取息於農氓而臣方乆苦於昏衰初莫詳其利害既已<lb/>
大諠於物議始知不便於人情亦嘗略陳衆弊之三冀<lb/>
補萬分之一屬再當於班給顧已逼於㑹期雖具奏陳<lb/>
乃先擅止據兹専輒合被譴呵豈謂伏䝉皇帝陛下深<lb/>
軫睿慈俯矜朴拙免從吏議特貸刑章夫何草木之㣲<lb/>
曲被乾坤之施臣敢不益思祗畏更勵操修戒小人之<lb/>
遂非希君子之改過冀圖薄効少答鴻私<lb/>
<pb n="KR4h0118_WYG_003-64a"/>
　初王安石未知名友人曽鞏攜其文以示公公為延<lb/>
　譽又嘗薦為諌官已而知其須禄養言於朝用為羣<lb/>
　牧判官及守青州以請止青苗錢不合力求致仕馮<lb/>
　京請留之安石曰修附麗韓琦如此人在一郡則壞<lb/>
　一郡在朝廷則壞朝廷留之安用熙寧四年以太子<lb/>
　少師致仕按安石不足言公此表亦甚於唾罵矣<lb/>
　　謝致仕表<hi>歐陽修</hi>
愚誠懇至曲軫於皇慈寵命優殊特加於常品本期得<lb/>
<pb n="KR4h0118_WYG_003-64b"/>
謝更此叨榮<hi>中謝</hi>伏念臣猥以庸近之材早遘休明之<lb/>
運不通之學既泥古以難施無用之文復虚言而少實<lb/>
是以三朝被遇四紀服勞䝉徳重於丘山論報亡於毫<lb/>
髪而年齡晩暮疾病尫殘輒希知止於前人不待及期<lb/>
而後請自陳悃愊屢至黷煩既乆歴於嵗時始曲䝉於<lb/>
開可仍超加於異數非止賜於殘骸道愧師儒乃忝春<lb/>
官之峻秩身居畎畝而兼書殿之清名至於頭垂兩鬢<lb/>
之霜毛腰束九環之金帶雖異負薪之里何殊衣錦之<lb/>
<pb n="KR4h0118_WYG_003-65a"/>
歸使閭巷咨嗟共識聖君之念舊縉紳感悅皆希後福<lb/>
之有終豈惟愚臣獨受大賜此蓋伏遇皇帝陛下無私<lb/>
覆物博愛推仁以其夙幸遭逢密契風雲之感㑹曽經<lb/>
服御不忘簪履之賤㣲致此便蕃萃於衰朽雖伏櫪之<lb/>
馬悲鳴難戀於君軒而曳尾之龜涵養末離於靈沼餘<lb/>
生易畢鴻造難酬<lb/>
　東坡見此表至伏櫪之馬一聨大以為妙云古人致<lb/>
　仕表未有能到此者元厚之致仕表云蹌蹌退舞敢<lb/>
<pb n="KR4h0118_WYG_003-65b"/>
　忘舜帝之笙鏞翯翯歸飛亦在文王之靈沼又表云<lb/>
　㝠鴻雖逺正依天宇之髙華微藿雖傾尚遡日華之<lb/>
　明潤皆本歐公語<lb/>
　　謝加學士表<hi>劉敞</hi>
常人之情得所求而喜智者之慮過其任而憂今邊備<lb/>
雖嚴帥責差易學者雖衆儒選實難豈有貪就應聲之<lb/>
求忽忘非分之任怔忪失據欣懼兼懷固欲辭榮末獲<lb/>
承命伏念臣猥以薄技起於諸生内之無子産潤色之<lb/>
<pb n="KR4h0118_WYG_003-66a"/>
才外之無山甫將明之用乆典訓誥薦臨藩垣七年於<lb/>
兹㣲効不立猶以陪外廷之末聞長者之風間䝉分章<lb/>
平議臣之奏時引大體正宗廟之儀茍圖納忠非敢迕<lb/>
物然而讒人飾詞以巧詆法吏挾怨以中傷當是之時<lb/>
幾無以免聖心先覺公議尚存浸潤之譖不行震驚之<lb/>
衆為止風波可畏天幸實多内私自憐懼乆得罪輒匄<lb/>
千里之守庶警一麾之行不謂皇帝陛下生成曲全覆<lb/>
露無已進預金華之講増重儒林之光委以西州適其<lb/>
<pb n="KR4h0118_WYG_003-66b"/>
素願望非所及幸不可涯夫匹夫一飯之恩庸士然諾<lb/>
之信猶能捐生出死成功立名況臣連數十城之封兼<lb/>
四千石之重於以宣明威信撫養細民盡其愚忠庶光<lb/>
<hi>闕</hi>　以此圖報敢為虚言<lb/>
　敞字原甫嘉祐中以議論忤衆求外拜翰林侍讀學<lb/>
　士知永興軍<lb/>
　　賀熙寧十年南郊禮畢大赦表<hi>曾鞏</hi>
人之所歸者莫如徳天之所享者在於誠其惟聖王克<lb/>
<pb n="KR4h0118_WYG_003-67a"/>
有全美伏惟皇帝陛下聪明稽古承繼祖宗慈惠愛人<lb/>
撫臨邦國有徧覆并容之大度有防㣲慎獨之小心不<lb/>
從游畋不近聲色無紛華盛麗之好無便僻側媚之私<lb/>
嵗時吉蠲以承七廟左右順適以奉兩宮其功施於人<lb/>
効見於事則宅仁由義縉紳之徒成材於學校超距蹋<lb/>
鞠熊羆之旅養勇於營屯甌窶汙邪之收充於倉廩闗<lb/>
石和鈞之利阜於市㕓家有樂豫之聲人無愁怨之色<lb/>
恊氣所召休應自殊鈎陳太㣲星緯咸若崑崙渤澥波<lb/>
<pb n="KR4h0118_WYG_003-67b"/>
濤不驚近則金石之音鳥獸欣躍逺則干羽之舞蠻夷<lb/>
駿奔象齒旅於闕庭龍媒納於閑廏是謂六府三事皆<lb/>
可以歌四海九州罔不率俾葢巍巍而特起非瑣瑣之<lb/>
能闚前世議泰山之封謀梁父之禅者度崇比大疇克<lb/>
登兹陛下抑而不圖謙以自牧以謂先后創業垂統其<lb/>
功莫得而名上帝隤祉發祥其徳無可以稱思所以報<lb/>
一本於心故寅畏嚴恭積之有素而齋明薰祓進而益<lb/>
䖍在於物者不取其煩盡諸已者必求其實是以蕭光<lb/>
<pb n="KR4h0118_WYG_003-68a"/>
之烈奏於宗祊柴燎之蒸焜於郊兆幽隠昭答神靈顧<lb/>
懷無疆惟休方寖昌於萬世不敢専享故敷錫於羣元<lb/>
稽參典彛定著赦令弛張從理同異稱情蠲罪眚而棄<lb/>
瑕疵録勞能而縱逋負顯晦咸暨洪纎不遺萬國之歡<lb/>
既交於沖漠一人之慶遂及於跂蠕孚於上下之間極<lb/>
乎帝王之盛臣被學最舊䝉恩寖深莫侍甘泉之祠獨<lb/>
歎周南之滯第從臣之嘉頌未效薄材望屬車之清塵<lb/>
但馳逺思<lb/>
<pb n="KR4h0118_WYG_003-68b"/>
　昌黎上尊號表云析木天街星宿清潤北岳毉閭鬼<lb/>
　神受職此篇警語分明從彼脫胎乃知摹倣之功古<lb/>
　大家亦不免<lb/>
　　百寮賀復熙河路表<hi>王安石</hi>
奮張天兵開斥王土旌旃所指燕及氐羌樓櫓相望誕<lb/>
彌河隴<hi>中賀</hi>竊以三年鬼方之伐髙宗所以濟時六月<lb/>
玁狁之征宣王所以復古政由人舉道與世升伏惟皇<lb/>
帝陛下温恭而文睿知以武講周唐之百度拔方虎於<lb/>
<pb n="KR4h0118_WYG_003-69a"/>
一言我陵我阿既飾鷹揚之旅實墉實壑遂平鳥竄之<lb/>
戎用夏變夷以今凖古是基新命厥邁往圖臣等均被<lb/>
明恩具膺榮禄接千嵗之統適遭㑹於斯時上萬年之<lb/>
觴敢愆忘於故事<lb/>
　熙河之役本王韶鑿空開邊安石違衆議用之既奏<lb/>
　功帝以安石主議解所服玉帶賜之韶進樞密副使<lb/>
　然熙河雖名一路實無租入軍食仰給他道韶未幾<lb/>
　若病狂狀既病疽洞見五臟葢多殺報云○曲洧舊<lb/>
<pb n="KR4h0118_WYG_003-69b"/>
　聞云元祐二年令穆衍相度措置熙河蘭㑹路經制<lb/>
　財用司事所取到元豐中最近年分五州軍實費三<lb/>
　百六十八萬三千四百八十二貫今隨事相度裁減<lb/>
　一百八十九萬七千二百餘貫用兵與結好其利害<lb/>
　相懸如此<lb/>
　　除雱中允崇政殿説書謝表<hi>王安石</hi>
恩驟加於私室多所超踰事或累於公朝誠難昧冒仰<lb/>
煩睿訓曲喻至懷永惟眷奬之殊實重兢慙之至<hi>中謝</hi>
<pb n="KR4h0118_WYG_003-70a"/>
伏念臣首叨召節得侍詞林隨被贊書使陪經幄稍更<lb/>
嵗月莫補涓埃竊觀上智之日躋内訟淺聞而知困況<lb/>
如賤息厥有童心尚迷鑽仰之方豈稱招延之禮恕已<lb/>
量主非敢以私而自嫌為官擇人顧雖成命而宜改輒<lb/>
布可辭之義上干難犯之威伏䝉皇帝陛下屈體優容<lb/>
垂情寵答謂大人照臨之道廣當養以䝉意小夫誦說<lb/>
之智専遽忘其賤褒稱備厚訓飭加嚴揣實未安寄顏<lb/>
有恧重念自古君臣之相與未有如臣父子之所遭蓋<lb/>
<pb n="KR4h0118_WYG_003-70b"/>
當用儒之時尤難講藝之職典謨方御實參備於討論<lb/>
誥誓未終已繼叨於奬擢獲世官於閭巷嗣家學於朝<lb/>
廷自非忘軀何以報國知人而官以哲既已誤於明揚<lb/>
委質而教之忠誓永肩於素守<lb/>
　雱字元澤舉進士調旌徳尉氣豪不能作小官乃與<lb/>
　父謀曰執政子雖不可與事而經筵可處安石欲上<lb/>
　知而自用乃以雱所作䇿及註道徳經鏤板鬻於市<lb/>
　遂達於上鄧綰曽布又薦之召見除太子中允崇政<lb/>
<pb n="KR4h0118_WYG_003-71a"/>
　殿說書安石更張政事雱實導之呂惠卿既與安石<lb/>
　有隙雱諷鄧綰弹惠卿與知華亭縣張若濟為奸利<lb/>
　屬門下客呂嘉門練亨甫共議取鄧綰所列惠卿事<lb/>
　雜他書下制獄安石不知也惠卿以狀聞又發安石<lb/>
　私書曰無使上知者安石知其情咎雱雱憤恚疽發<lb/>
　背死既死安石恍見其荷鐵枷如重囚乃捨宅為寺<lb/>
　　除平章事監修國史謝表<hi>王安石</hi>
揚於大廷寵以髙位歸之翊戴之重諉之宰制之平聖<lb/>
<pb n="KR4h0118_WYG_003-71b"/>
心方慎於旁求小已知難於上稱<hi>中謝</hi>臣聞人君代天<lb/>
而理物人臣資父以事君然而君臣之大義有方非若<lb/>
父子之至恩無間須倡而後和則誠意每患於難通不<lb/>
入而後量則忠力或嫌於自獻惟成湯之聽伊尹與傅<lb/>
說之遇髙宗皆以疏逺而相求何其親厚之獨至葢所<lb/>
趨非由於二道故所為若出於一身夫豈於越夷貉之<lb/>
異心是謂元首股肱之同體二臣既以此獲展亊君之<lb/>
義兩君亦以此得成理物之功茍非其人孰與於此臣<lb/>
<pb n="KR4h0118_WYG_003-72a"/>
受材單寡逢運休明初涉獵於藝文稍扳縁於禄仕曩<lb/>
塵近侍積愧空餐悲遽隔於庭闈分長依於丘壠俄值<lb/>
纂承之慶繼叨徴召之榮責以論經尚少知於訓詁使<lb/>
之與政曾莫助於猷為矧以拙直而見知遂為姦回之<lb/>
所忌伏遇皇帝陛下納之以天地之量照之以日月之<lb/>
明數加奬勵之恩每辨讒誣之巧重遭卜相申勑備官<lb/>
終遜避之無繇更兢慙於非據伏惟皇帝陛下樂古訓<lb/>
之獲而忘其勢惡邪辭之害而斷以心勿貳於任賢務<lb/>
<pb n="KR4h0118_WYG_003-72b"/>
本以除惡使萬邦有共惟帝臣之志萬姓有一哉王心<lb/>
之言則進無求名之私退有補過之善臣之願也天實<lb/>
臨之<lb/>
　　手詔令視事謝表<hi>王安石</hi>
臣某言伏䝉宣示言者所奏輒具劄子乞博延公議改<lb/>
用賢人伏奉詔奬勵令視事如故者謗議升聞已賴舜<lb/>
聪之豁達懇誠上訴更煩周誥之丁寜竊以作威者主<lb/>
之權待察者臣之禮葢雖䝉非常之厚遇亦將避可畏<lb/>
<pb n="KR4h0118_WYG_003-73a"/>
之煩言臣志尚非髙才能無異舊惟所學之迂闊難以<lb/>
趨時因欲自屏於寛閒庶幾求志惟聖人之時不可失<lb/>
而君子之義必有行故當陛下即政之初輒慕昔賢際<lb/>
可之仕越從鄉郡歸直禁林或因勸講而賜留或以論<lb/>
思而請對愚忠偶合即知素願之獲申睿聖日躋更懼<lb/>
淺聞之難副重叨殊奬忝秉洪鈞所宜引分以固辭乃<lb/>
敢冒恩而輕就實恃明主知臣之有素故以孤身許國<lb/>
而無疑人習玩於乆安吏循縁於積弊窽言不忌詖行<lb/>
<pb n="KR4h0118_WYG_003-73b"/>
無慚論善俗之方始欲徐徐而變革思愛日之義又將<lb/>
汲汲於施為以物役已則神志有交戰之勞以道徇衆<lb/>
則事功無必成之望恐上辜於眷屬誠竊幸於退藏猶<lb/>
貪仰附於末光亦冀粗成於薄効比聞獨斷謂合僉言<lb/>
但輸承命之忠遂觸招權之毁因請避衆賢之路庶以<lb/>
厭異議之人伏䝉皇帝陛下敦大兼容清明旁燭賜之<lb/>
神翰諭以至懷君臣之時嘗千載而難值天地之造豈<lb/>
一身之可酬敢不自忘形迹之嫌庶恊神明之運<lb/>
<pb n="KR4h0118_WYG_003-74a"/>
　荆公之受彈射身無完膚矣近王公宗沐有云余觀<lb/>
　宋之創國其君厚於養士而體勢不立其臣安於豢<lb/>
　養而志氣靡漫北有嵗幣民不勝困兵威不振朝夕<lb/>
　恬熙大臣以遲鈍雍容為徳度臺諫以議論攻擊為<lb/>
　盡職後生習以為常於國事之孔急者視為無可奈<lb/>
　何略不料理荆公特起得君惻然以軍事財賦為念<lb/>
　務將整理彼遲鈍雍容者相視以為詫異老成一言<lb/>
　後生黨與紛然起矣宜荆公之無成也靖康之禍自<lb/>
<pb n="KR4h0118_WYG_003-74b"/>
　徽宗淫昏而移其責於公朱子尤深非之於全書中<lb/>
　引其妻奢侈逐姑之過尤為過情此一段與從來論<lb/>
　者大異雖未為至當然亦非孟浪語也以與荆公此<lb/>
　表相發故存之於此<lb/>
　　除平章事昭文館大學士謝表<hi>王安石</hi>
臣某言伏奉制命特授臣同中書門下平章事昭文館<lb/>
大學士兼譯經潤文使加食邑一千户食實封四百戸<lb/>
仍改賜推忠協謀同徳佐理功臣尋具表陳免䝉降批<lb/>
<pb n="KR4h0118_WYG_003-75a"/>
答不允仍斷來章者承流宣化方虞失職之誅經體贊<lb/>
元更悞選賢之舉<hi>中謝</hi>臣竊惟人物之會通常寡實以<lb/>
君臣之遇合至難自非同聲氣之求孰能偕功名之享<lb/>
伏惟皇帝陛下天縱大聖人與成能乗百年乆安之機<lb/>
飾千嵗積壞之蠱士誠服矣而持禄養交之習未殄民<lb/>
允懷矣而樂事勸功之志未純近或長阨而仁義之澤<lb/>
未流逺或虚憍而道徳之威未立宜選於衆舉格於皇<lb/>
天之材使暨乃僚纘迪我髙后之事冀勝所任以濟斯<lb/>
<pb n="KR4h0118_WYG_003-75b"/>
時而臣蚤見知於隠約之中乆獨立於傾搖之上勲庸<lb/>
弗效恩禮更加託備外藩俯隣期嵗遂叨詔奬還冠宰<lb/>
司自視羇單所懷蹇淺方古耕築則有其陋為世聘求<lb/>
則無其賢然以投老之軀而遭難值之運茍貪嵗月趨<lb/>
就涓埃且上之施既光則下之報宜厚與之戮力仰承<lb/>
睿知之臨罔不同心俯賴忠良之恊誓殫疏拙圖稱休<lb/>
明<lb/>
　　遷入東府賜御筵謝表<hi>王安石</hi>
<pb n="KR4h0118_WYG_003-76a"/>
恩厚不貲誠優賢之務稱頑㝠無似欲報國而知難<hi>中</hi>
<hi>謝</hi>臣等過以凡材並膺殊選乆壅賢路上孤聖時伏惟<lb/>
皇帝陛下謀徳在容求仁以恕謂大臣方宣勞於王室<lb/>
則上主當加恤其私家發使禁闈之中視圖魏闕之下<lb/>
取材置臬一皆斷於睿謀成事告功初不煩於宰旅重<lb/>
紆衡葢周視庭除申以中人喻之良月使及日辰之吉<lb/>
即於堂寢之安輟車府之傍牽載其帑重移饔官之烹<lb/>
割侑以鼓歌歡更逮於邇臣寵已加於小已隂陽或謬<lb/>
<pb n="KR4h0118_WYG_003-76b"/>
未知燮理之方風雨其除徒賴帡幪之賜<lb/>
　　差弟安上傳㫖令授勅命不須辭免謝表<hi>王安石</hi>
江海衰殘雲天悠逺恩言狎至感涕交流<hi>中謝</hi>伏念臣<lb/>
積荷知憐初無報稱豈圖賤質上簡聖心數遣中人間<lb/>
因外使喻以眷懷之至意慰其憂苦之餘生惠焉既乆<lb/>
而彌加告矣雖頑而未捨乃至召見同産馳賜十行之<lb/>
書使營私門就捐一路之寄訪逮纎悉矜及隠㣲追千<lb/>
載之遭逢殆無前比顧百身之糜殞安可仰酬惟當祗<lb/>
<pb n="KR4h0118_WYG_003-77a"/>
聖訓之鴻私豈敢固愚衷之小諒重念無傷於國體乃<lb/>
為不負於天慈欲以里居之安而尸官廩之厚固已犯<lb/>
明義而累食功之食況復干隆名而長昧利之風至於<lb/>
詞竆雖兢慙於屢黷可以理奪終冀幸於矜從<lb/>
　　賀生皇子表<hi>王安石</hi>
宮闈嗣慶寰海交欣凡逮戴天惟均擊壤<hi>中賀</hi>臣聞螽<lb/>
斯之言衆子是為王者之時華封之祝多男亦曰聖人<lb/>
之事恭惟皇帝陛下紹祖休顯憲天昭明致文武之憂<lb/>
<pb n="KR4h0118_WYG_003-77b"/>
勤成堯舜之仁孝宅師無競筦簟之寢既安傳類有祥<lb/>
弓韣之祠屢應詒謀方永錫羨用光臣託備藩維叨承<lb/>
睿奬不顯亦世家實與於榮懷於萬斯年心敢忘於慶<lb/>
賴<lb/>
　　賀生皇子表<hi>王安石</hi>
燕禖饗徳方儲錫羨之祥羆夢生賢克恊會昌之運與<lb/>
在照臨之廣敷同慶賴之深竊以思齊神罔時惆假樂<lb/>
民之攸塈天所保佑厥惟太姒之多男國之榮懷亦曰<lb/>
<pb n="KR4h0118_WYG_003-78a"/>
成王之衆子恭惟皇帝陛下令徳光乎洛誦康功茂乎<lb/>
岐昌鴻休無疆景命有僕葢芣苢之薄言采采衆皆先<lb/>
成則螽斯之宜爾振振宗强孰禦臣乆叨眷遇適阻進<lb/>
趨親值本支百世之盛時敢忘夀考萬年之善祝<lb/>
　　賀南郊禮畢肆赦表<hi>王安石</hi>
精意上昭神靈底豫茂恩旁暢夷夏接和<hi>中賀</hi>臣聞道<lb/>
以饗帝為難禮以配天為至有秩斯祜惟四表之歡心<lb/>
胡臭亶時匪九州之美味自古在昔若聖與仁厥遭昌<lb/>
<pb n="KR4h0118_WYG_003-78b"/>
辰乃覩熙事恭惟皇帝陛下邁種三徳敷奏九功率籲<lb/>
奉璋之衆髦肇稱奠璧之新禮廟籩致孝郊血告幽誠<lb/>
既格於穹旻福遂均於品庶振憂矜寡原宥眚災第五<lb/>
玉以褒封善人是富發三錢而慶賜賤者不虚天其居<lb/>
歆人以皷舞臣夙叨寵奬親值休成雖無與於駿奔實<lb/>
不勝於竊抃<lb/>
　　代王魯公乞致仕表<hi>王安石</hi>
臣某言愚臣之在暮年禮當求去聖主之於舊物恩不<lb/>
<pb n="KR4h0118_WYG_003-79a"/>
忍捐顧在禮之可言敢縁恩而茍止<hi>中謝</hi>伏念臣起身<lb/>
疵賤逢世休嘉年除嵗遷遂塵於非望夙興夜寐常媿<lb/>
於無勞惟是寵榮殊非所欲矧知固陋豈敢為髙徒以<lb/>
嵗路之向窮不勝人言之甚衆爭前而冒寵則辱之在<lb/>
後者或多蓋衆以擅榮則患之及身也常酷是亦有傷<lb/>
於國體豈惟無補於臣身此臣所以迫切於歸誠而彷<lb/>
徨於受命也況陛下接三后之烈享百年之平勢盈則<lb/>
非易以持法乆則當通其變此誠致慎於安危之際而<lb/>
<pb n="KR4h0118_WYG_003-79b"/>
責難於將相之時雖臣膂力之方剛亦宜知止豈此餘<lb/>
生之無幾尚可妨賢伏望天慈俯循人欲上以終愛人<lb/>
之徳下以免累國之誅則膂力既愆雖負捐軀之素志<lb/>
餘忠未訖猶知請祝於明時<lb/>
　王徳用超之子知軍中情偽善以恩撫下名聞四夷<lb/>
　面黑頸以下白晳皆呼為黑王相公至和元年為樞<lb/>
　密使封魯公求去至六七乃聴猶詔五日一朝會子<lb/>
　孫一人扶掖卒諡武恭<lb/>
<pb n="KR4h0118_WYG_003-80a"/>
　　賜厯日謝表<hi>王安石</hi>
臣伏以清臺課厯肇明一嵗之宜列郡仰成欽布四時<lb/>
之事闚文切抃拜賜為榮恭惟皇帝陛下躬包厯數政<lb/>
順璣衡齊日月之照臨體乾坤之闔闢考觀新度逺存<lb/>
堯象之明推步大端猶得夏時之正盡俯仰察觀之理<lb/>
槩裁成輔相之宜嵗事備存詔文偕下先天誕告間無<lb/>
杪忽之差率土逢占騐若節符之合臣敢不恭承睿㫖<lb/>
順考時行贊聖神化育之功極天人和同之效奉而行<lb/>
<pb n="KR4h0118_WYG_003-80b"/>
政期不戾於隂陽推以治人庶克躋於富夀<lb/>
　　謝朱炎傳聖㫖令視事表<hi>王安石</hi>
使指遄臻訓詞俯逮敢圖衰疾尚悞眷存伏念臣曲荷<lb/>
搜揚乆孤付屬有能必獻未嘗擇事而辭難亡力可陳<lb/>
乃始籲天而求佚然方焦思有為之日以此懷恩未報<lb/>
之身茍營燕安豈免慙悸伏䝉皇帝陛下人惟求舊義<lb/>
不忘遐乃因乗詔賦命之臣更喻推轂授方之意踦履<lb/>
亡用誠弗忍於棄捐朽株匪材尚奚勝於器使永惟奬<lb/>
<pb n="KR4h0118_WYG_003-81a"/>
勵徒誓糜捐<lb/>
　　乞退第三表<hi>王安石</hi>
聖恩所及有隆天重地之施私義未安有深淵薄氷之<lb/>
懼竊惟成湯髙宗之世有若伊尹傅說之臣其道則格<lb/>
於帝而亡疑其政則加乎民而有變后惟時乂相亦有<lb/>
終迨乎中世之陵夷非復古人之髣髴忠或不足以取<lb/>
信而事事至於自明義或不足以勝奸而人人與之為<lb/>
敵以此乗權而乆處孰能持禄以少安此臣之慮危於<lb/>
<pb n="KR4h0118_WYG_003-81b"/>
居寵之時而昧死有均勞之乞況於抱病浸以瘝官伏<lb/>
惟陛下道與日躋徳侔乾覆哀一夫之失所樂萬物之<lb/>
皆昌矧夫眷遇之優既已勤劬之乆宜䝉善貸使獲曲<lb/>
全賜其疲賤之身假以安閒之地則敝車無用猶可具<lb/>
於勞薪棄席未忘或再施於華幄<lb/>
　<lb/>
　<lb/>
　四六法海巻三<lb/>
</p>
<p>
</p>
  </div>
</body>
</text>
</TEI>
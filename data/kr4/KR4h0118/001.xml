<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>四六法海巻一</head>
    <p>
<pb n="KR4h0118_WYG_001-1a"/>
欽定四庫全書<lb/>
　四六法海巻一　　　　　明　王志堅　編<lb/>
　　與臧燾勑<hi>宋武帝</hi>
頃學尚廢弛後進頽業衡門之内清風輟響良由戎車<lb/>
屢警禮樂中息浮夫近志情與事染豈可不敷崇墳籍<lb/>
敦厲風尚此境人士子姪如林眀發摉訪想聞令軌然<lb/>
荆玉含寳要俟開瑩幽蘭懐馨事資扇發獨習寡悟義<lb/>
著周典今經師不逺而赴業無聞非惟志學者鮮或是<lb/>
<pb n="KR4h0118_WYG_001-1b"/>
勸誘未至邪想復𢎞之<lb/>
　燾為太學博士㕘右將軍何無忌軍事隨府轉鎮南<lb/>
　將軍髙祖鎮京口與燾書<lb/>
　釋名曰勑飾也漢制度曰帝之下書有四一曰䇿書<lb/>
　二曰制書三曰詔書四曰誡勑緗素雜記謂唐以前<lb/>
　帝王命令尚未稱勑謂千字文勑員外郎散騎常侍<lb/>
　周興嗣次韻勑字乃梁字真謬説也<lb/>
　　梁武帝與謝朏勑<hi>沈約</hi>
<pb n="KR4h0118_WYG_001-2a"/>
吾以菲徳屬當期運鑒與吾賢思隆治道而眀不逺燭<lb/>
所蔽者多實寄賢能匡其寡闇嘗謂山林之志上所宜<lb/>
𢎞激貪厲薄義等為政自居元首臨對百司雖復執文<lb/>
經武各脩厥職羣才競爽以致和美而鎮風靜俗變教<lb/>
論道自非箕潁高人莫膺兹寄是用虚心側席屬想清<lb/>
塵不得不屈兹獨往同此濡足便望釋蘿襲衮出野登<lb/>
朝必不以湯有慚徳武未盡善不降其身不屈其志使<lb/>
璧帛虚往蒲輪空歸傾首東路望兼立表羲軒邈矣古<lb/>
<pb n="KR4h0118_WYG_001-2b"/>
今殊事不獲總駕崆峒依風問道今方復引領雲臺虚<lb/>
已宣室紆賢之愧載結寢興<lb/>
　朏字敬冲莊之子建武中與何𦙍並徴不至梁武初<lb/>
　再徴又不至遣王果敦辟朏朏謀於𦙍𦙍紿曰興王<lb/>
　之世安可久處朏遂出以此頗失衆望然朏初為吳<lb/>
　興太守頗事聚斂至以雞卵賦人收雞數千使終身<lb/>
　不出亦不得為髙隱也<lb/>
　　幸新豐及同州勑<hi>蘇頲</hi>
<pb n="KR4h0118_WYG_001-3a"/>
勑虞之四朝且編區寓漢之三輔本同京師善於古者<lb/>
考於今發乎邇者應乎逺若順豫之事缺則紊於王制<lb/>
巡遊之典備則慮於人勞朕受命膺期勵精設教幸乾<lb/>
坤幽贊風雨咸若百物既阜三農已登同穎薦於宗廟<lb/>
雙穂生於郡國我無大桀實欣於歳取人有小康未果<lb/>
於時邁但左翊之地近入黄圖新豐之邑甫鄰青綺山<lb/>
川宫館咫尺相望欲過灞亭而渉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>經沙阜而臨渭見<lb/>
彼耆耋問其疾苦察長吏之政恤黎甿之寃盖所以展<lb/>
<pb n="KR4h0118_WYG_001-3b"/>
義陳詩觀風問俗始自畿甸化於天下宜以今月二十<lb/>
五日幸長春宫停五日緣頓所須並令所司支備一事<lb/>
以上不得干擾州縣發日唯量將飛騎萬騎行更不須<lb/>
别遣兵馬及妄有科喚朕此行之處不得進奉在路有<lb/>
稱寃苦州縣不能疏决者委御史金吾收狀為進各勉<lb/>
所職副朕意焉<lb/>
　開元二年九月戊申上幸驪山温湯此九月十一日<lb/>
　勑也中間猶有顧慮假托以後嵗嵗遊幸至於山頂<lb/>
<pb n="KR4h0118_WYG_001-4a"/>
　千門紅塵一騎則無復此等想矣<lb/>
　　答王縉勑<hi>唐代宗</hi>
勑卿之伯氏天下文宗位厯先朝名髙希代抗行周雅<lb/>
長揖楚詞調六氣於終篇正五音於逸韻泉飛藻思雲<lb/>
散襟情詩家者流時論歸美誦於人口久鬱文房歌以<lb/>
國風宜登樂府眎朝之後乙夜將觀石室所蔵殁而不<lb/>
朽栢梁之會今也則亡乃眷棣華克成編錄聲猷益茂<lb/>
歎息良深<lb/>
<pb n="KR4h0118_WYG_001-4b"/>
　縉進表云臣兄文詞立身行之餘力常持堅正秉操<lb/>
　孤貞縱居要劇不忘清淨又云曲承天鑒下訪遺文<lb/>
　魂而有知荷寵光於幽穸没而不朽成大名於聖朝<lb/>
　　賜太和公主勑<hi>李徳裕</hi>
勑姑逺嫁絶域二十餘年跋履險難備罹屯苦朕每念<lb/>
於此良用惘然恭惟太皇太后春秋已髙慈愛深厚比<lb/>
者望姑朝謁再敘悲歡倐已嵗暮寂無音耗想姑見舊<lb/>
國之城邑能不銷魂望漢將之旌麾必當流涕今朔風<lb/>
<pb n="KR4h0118_WYG_001-5a"/>
既至霰雪已零絶國蕭條固難久處旃墻罽幕何以禦<lb/>
冬肉飯酪漿且非適口朕撫臨萬宇子育羣生一物未<lb/>
安終食三歎况姑累年漂泊何日忘懐想姑髙眀必是<lb/>
懸鑒姑承宗廟之餘慶為王室之懿親先朝割愛降婚<lb/>
義寧家國謂囘鶻必能侮禦安靜塞垣使邊人子孫不<lb/>
見兵革射獵者不敢西向畏軒轅之臺今囘鶻所為甚<lb/>
不循理蕃渾是朕之人百姓牛羊亦國家所有因依漢<lb/>
地遂致蕃孳囘鶻託以私讎恣為侵掠每馬首南向姑<lb/>
<pb n="KR4h0118_WYG_001-5b"/>
得不畏髙祖太宗之威靈欲侵擾邊疆姑得不思太皇<lb/>
太后之慈愛為其國母足得指揮若囘鶻能不稟命則<lb/>
是棄絶姻好今日以後不得以姑為詞若恃我為親稟<lb/>
姑教令則須便自戢斂以繼舊歡想姑以朕此書喻彼<lb/>
將相令其知分更不徇非塞外祈寒且無絲纊朕每御<lb/>
裘服則思彼未授衣豈可囘鶻譸張遂忘親愛今寄冬<lb/>
衣若干具如别錄<lb/>
　太和公主憲宗女也於武宗為姑開成末囘鶻為黠<lb/>
<pb n="KR4h0118_WYG_001-6a"/>
　戛斯所破可汗兄弟嗢没斯等率其衆抵天徳塞下<lb/>
　會昌中邊將欲擊之以求功李徳裕請嚴兵備之俟<lb/>
　其攻犯城鎮然後以武力驅除又言囘鶻破亡公主<lb/>
　未知所在若不遣使訪問則謂國家降主本非愛惜<lb/>
　既負公主又傷虜情請遣舍人齎詔詣嗢没斯令達<lb/>
　公主兼可卜嗢没斯逆順之情因遣使賜公主冬衣<lb/>
　命徳裕為勑書徳裕用石雄為天徳都團練副使其<lb/>
　後囘鶻侵振武雄破之於殺胡山迎公主以歸自囘<lb/>
<pb n="KR4h0118_WYG_001-6b"/>
　鶻至塞上及黠戛斯入貢每有詔勑武宗多命徳裕<lb/>
　草之徳裕請委翰林學士武宗曰學士不能盡人意<lb/>
　須卿自為之<lb/>
　大荒西經曰大荒之中有軒轅之臺射者不敢西嚮<lb/>
　射軒轅之臺盖敬黄帝之神也書中語用此<lb/>
　　賜陕西西路沿邊經畧招討都部署司勑<hi>宋祁</hi>
朕䘏軍旅之苦寵邊陲之良事從優寛情無憐愛至於<lb/>
常愆細過並許功除煩文苛法罕由吏議昨滕宗諒張<lb/>
<pb n="KR4h0118_WYG_001-7a"/>
亢並緣事任合給公用庫錢俾其宴享賔僚犒飫軍伍<lb/>
而乃用度無藝簿領失防陽托貿營潛有牟入攸司上<lb/>
言遣使即推如聞逮繫頗多鞫劾彌廣本其冗費寧足<lb/>
深誅已罷案窮悉令原貸其滕宗諒等止免一官量降<lb/>
差遣雖屈吾法期慰士心且夫盡用市租美推趙將来<lb/>
從我取誼表漢臣每慕前風大體尚慮諸道帥守便以<lb/>
兹事為懲或損狭餼牽或裁量藥餌茍存畏避謂免譏<lb/>
彈胡益至公亦非朕意但當循經費之式去自潤之私<lb/>
<pb n="KR4h0118_WYG_001-7b"/>
取仰於官均恵於衆由兹底績夫何間然安節坦懐母<lb/>
或疑憚<lb/>
　宗諒字子京河南人元昊反除知涇州范仲淹薦以<lb/>
　自代擢天章閣侍制徙知慶州御史梁監奏宗諒在<lb/>
　涇費公錢十六萬貫遣中使撿視乃始至日以故事<lb/>
　犒諸屬羗又間遺游士故人宗諒恐連逮因焚其籍<lb/>
　仲淹時參知政事救之止降一官知虢州徙岳州稍<lb/>
　還蘇州卒卒之日家無餘財<lb/>
<pb n="KR4h0118_WYG_001-8a"/>
　　勸農訪民所疾苦詔<hi>沈約</hi>
門下執耜蹔蹇則如懸比室乗機或惰則無褐終年非<lb/>
怠非荒雖曰王道不稂不莠實寄民和頃嵗多稼無麥<lb/>
遺秉如積而三登之美未臻萬斯之基尚遠且風土異<lb/>
宜百民舛務刑章治緒未必同源妨本害政事非一揆<lb/>
冕旒屬念無忘夙興可嚴下州郡務兹耕殖相畝闢疇<lb/>
廣開地利深樹國本克阜民天又詢訪獄市博聽謡俗<lb/>
傷風損化各以條聞無使瘥瘼之苦載興比屋主者詳<lb/>
<pb n="KR4h0118_WYG_001-8b"/>
為科格稱朕意焉<lb/>
　此隆昌元年正月詔也考其行事無乃大謬為治不<lb/>
　在多言信夫<lb/>
　　天嘉六年脩前代墓詔<hi>陳宣帝</hi>
梁室多故禍亂相尋兵甲紛紜十年不解不逞之徒虐<lb/>
流生氣無賴之屬暴及徂魂江左肇基王者攸宅金行<lb/>
水位之主木運火徳之君時更四代嵗逾二百若其經<lb/>
綸王業縉紳民望忠臣孝子何世無才而零落丘山變<lb/>
<pb n="KR4h0118_WYG_001-9a"/>
移陵谷咸皆翦伐莫不侵殘玉杯得於民間漆簡傳於<lb/>
世載無復五株之樹罕見千年之表自大祚光啓恭惟<lb/>
揖讓爰暨朕躬聿脩祖武雖復旂旗服色猶行杞宋之<lb/>
邦車馬巡遊眇瞻河雒之路故喬山之祀蘋藻弗虧驪<lb/>
山之墳松柏恒守唯戚藩舊壠士子故塋掩殣未周樵<lb/>
牧猶衆或親屬流𨽻負土無期子孫㝠滅手植何寄漢<lb/>
髙留連於無忌宋祖惆悵於子房丘墓生哀性靈共惻<lb/>
者也朕所以興言永日思慰幽泉維前代王侯自古忠<lb/>
<pb n="KR4h0118_WYG_001-9b"/>
烈墳冢被發絶無後者可檢行脩治墓中樹木勿得樵<lb/>
採庶幽顯咸暢稱朕意焉<lb/>
　　令百僚舉士詔<hi>陳後主</hi>
旁求俊乂爰逮側微用道和羮是隆大厦上智中主咸<lb/>
由此術朕以寡薄嗣膺景祚思所以登顯髦彦式備周<lb/>
行但空勞宵夢屢勤史卜申旦凝慮丙夜損懐豈以食<lb/>
玉炊桂無因自達將懐寳迷邦咸思獨善應内外衆官<lb/>
可各薦一人以會彚征之㫖且取備小大之用其有負<lb/>
<pb n="KR4h0118_WYG_001-10a"/>
能仗氣擯壓當時著賔戲以自憐草客嘲以慰志人生<lb/>
一世逢遇誠難亦宜去此幽谷翔兹天路趨銅駞以觀<lb/>
國望金馬而来庭便當隨彼方圓飭之矩矱<lb/>
　　武徳二年春月甲子下詔<hi>唐髙祖</hi>
釋典微妙淨業始於慈悲道教冲虚至徳去其殘暴况<lb/>
乎四時之禁毋伐麛卵三驅之禮不取順從盖欲敦崇<lb/>
仁恵蕃衍庶物立政經邦咸率斯道朕祗膺靈命撫遂<lb/>
羣生言念亭育無忘鑒昧殷帝去網庶踵前脩齊王捨<lb/>
<pb n="KR4h0118_WYG_001-10b"/>
牛實符本志自今每年正月五月九月十直日並不得<lb/>
行刑所在公私宜斷屠殺<lb/>
　按此即佛典所謂年三長齋月六齋也唐時此三月<lb/>
　中斷屠宰宴會故士大夫履任不用此月今此説尚<lb/>
　行而斷殺廢矣<lb/>
　　貞觀年為戰陣處立寺詔<hi>唐太宗</hi>
有隋失道九服沸騰朕親總元戎致兹眀罰誓牧登陑<lb/>
曽無寧歳其有桀犬嬰此湯羅衘鬚義憤終乎握節各<lb/>
<pb n="KR4h0118_WYG_001-11a"/>
徇所奉咸有可嘉日往月来逝川斯逺雖復項籍致命<lb/>
封樹紀於丘墳鮑信捐生丹青著於圖象猶恐九泉之<lb/>
下尚淪鼎鑊八難之間永纒氷炭愀然疚懐用忘興寢<lb/>
所以樹其福田濟其營魄可以建義以来交兵之處為<lb/>
義士兇徒殞身戎陣者各建寺刹招延勝侣望法鼔所<lb/>
振變炎火於青蓮清梵所聞易苦海於甘露所司足量<lb/>
定處所并立寺名支配僧徒及脩院宇具為事條以聞<lb/>
稱朕矜哀之意也仍命虞世南李百藥禇遂良顔師古<lb/>
<pb n="KR4h0118_WYG_001-11b"/>
岑文本許敬宗朱子奢等為碑銘紀功業<lb/>
　洪武中召天下名僧為佛會於鍾山普薦陣亡將士<lb/>
　上親赴㑹禮佛感雨花之瑞宋潛溪記述甚詳合此<lb/>
　詔觀之命世真人未有不歸誠覺王者此必有内契<lb/>
　於心者矣<lb/>
　　舉㢘吏詔<hi>宋太宗</hi>
周聽治以六計㢘善居先漢辟士以四科清白為首朕<lb/>
均知有俊誕保受民惟前代廸厥官不肩好貨凡正人<lb/>
<pb n="KR4h0118_WYG_001-12a"/>
羞其行庶㡬成風嘗賜札以律貪復作銘而申訓曽是<lb/>
在位猶從匪彝鞭鞾不已而寵賂章簠簋不飾而節行<lb/>
缺退食鮮羔羊之操虐民多碩鼠之譏念激濁在於揚<lb/>
清而癉惡莫如彰善神爵奬朱邑之潔治盛循良開元<lb/>
旌王丘之㢘風移苛嬈一賢蒙擢百辟嚮方肆公道之<lb/>
天開閔頽波之瀾倒克正罔敢弗正既昭徳以塞違進<lb/>
良以率不良與勵精以更始咨爾承休之彦體余美俗<lb/>
之懐㢘欲得其真公選潔脩之士舉皆賢於已博詢操<lb/>
<pb n="KR4h0118_WYG_001-12b"/>
履之源内則如光祿之薦王嘉外則如河東之察王覇<lb/>
人之有猷有守具以實言予其懋賞懋官亦克用勸故<lb/>
兹詔示想宜知悉<lb/>
　此篇舊本不著何朝按太宗嘗因孟昶儀石銘摘取<lb/>
　四語詔刋諸石此云作銘申訓以此考之當是太宗<lb/>
　時詔也<lb/>
　　宋公九錫文<hi>無名氏</hi>
朕以寡昧仰纉洪基夷羿乗釁蕩覆王室越在南鄙遷<lb/>
<pb n="KR4h0118_WYG_001-13a"/>
於九江宗祀絶饗神人無位提挈羣凶寄命江浦則我<lb/>
祖宗之烈奄墜於地七百之祚翦焉既傾若渉巨海罔<lb/>
知攸濟天未絶晉誕育英輔振厥弛維再造區㝢興亡<lb/>
繼絶俾昏作眀元勲至徳朕實攸賴今將授公典䇿其<lb/>
敬聽朕命乃者桓𤣥肆僭滔天泯夏拔本塞源顛蹶六<lb/>
位庶僚俛眉四方莫恤公精貫朝日氣陵虹蜺奮其靈<lb/>
武大殱羣慝尅復皇邑奉歆神祗此公之大節始於勤<lb/>
王者也授律羣后順流長騖薄伐崢嶸獻㨗南郢大憝<lb/>
<pb n="KR4h0118_WYG_001-13b"/>
折首羣逆畢夷三光旋采舊物反正此又公之功也出<lb/>
藩入輔𢎞兹保弼阜財利用繁殖黎元編户嵗滋疆宇<lb/>
日啓導徳眀刑四境有截此又公之功也鮮卑負衆僭<lb/>
盜三齊介恃遐阻仍為邊害公蒐乗秣馬夐入逺疆衝<lb/>
櫓四臨萬雉俱潰拓土三千申威龍漠此又公之功也<lb/>
盧循祅㓙伺隙五嶺侵覆江豫矢及王城國議遷都之<lb/>
規家獻徙卜之計公乗輿南濟義形於色運竒攄畧英<lb/>
謨不世狡寇窮衂喪旗宵遁俾我畿甸拯於將墜此又<lb/>
<pb n="KR4h0118_WYG_001-14a"/>
公之功也追奔逐北揚旍江濆偏旅浮海指日遄至番<lb/>
禺之功俘級萬數左里之捷鳥散魚潰元㓙逺竄傳首<lb/>
萬里此又公之功也劉毅叛渙負釁西夏陵上罔主志<lb/>
肆姦暴公禦軌以刑消之不日罪人斯得荆衡寧晏此<lb/>
又公之功也譙縱怙亂寇竊一隅王化阻閡三巴淪溺<lb/>
公指命偏帥授以良圖陵波憑湍致届井絡僭豎伏鑕<lb/>
梁岷草偃此又公之功也馬休魯宗阻兵内侮驅率二<lb/>
方連旗稱亂公投袂星言研其上畧江津之師勢踰風<lb/>
<pb n="KR4h0118_WYG_001-14b"/>
電囘斾沔川實繁震懾二叛奔迸荆雍来蘇此又公之<lb/>
功也永嘉不競四夷擅華五都傾蕩山陵幽辱祖宗懐<lb/>
没世之憤遺甿有匪風之思公遠齊阿衡納隍之仁近<lb/>
同小白滅亡之恥鞠旅陳師赫然大號分命羣師北狥<lb/>
司兖許鄭風靡鞏洛載清百年榛穢一朝掃滌此又公<lb/>
之功也公有康宇内之勲重之以眀徳爰初發跡則竒<lb/>
謨冠古電擊彊祅則鋒無前對聿寧東畿大造黔首若<lb/>
乃草昧經綸化融於嵗計扶危靜亂道固於苞桑蠲削<lb/>
<pb n="KR4h0118_WYG_001-15a"/>
煩苛較若畫一淳風美化盈塞區㝢是以絶域獻琛遐<lb/>
夷納賮王畧所亘九服率從雖文命之東漸西被咎繇<lb/>
之邁于種徳何以尚兹朕聞先王之宰世也庸勳尊賢<lb/>
建侯胙土褒以寵章崇其徽物所以協輔皇室永隆藩<lb/>
屏故曲阜光啓遂荒徐宅營丘表海賜履有聞其在襄<lb/>
王亦賴匡霸又命晉文備物光賜惟公道冠前烈勲髙<lb/>
振古而殊典未飾朕甚懵焉今進授相國以徐州之彭<lb/>
城沛蘭陵下邳淮揚山陽廣陵兖州之髙平魯泰山十<lb/>
<pb n="KR4h0118_WYG_001-15b"/>
郡封公為宋公錫兹𤣥土苴以白茅爰定爾居用建冢<lb/>
社昔晉鄭啓藩入作卿士周召保傅出總二南内外之<lb/>
任公實兼之今命使持節兼太尉尚書左僕射晉寧縣<lb/>
五等男湛授相國印綬宋公璽紱使持節兼司空散騎<lb/>
常侍尚書陽遂鄉侯泰授宋公茅土金虎符第一至第<lb/>
五左竹使符第一至第十左相國位無不總禮絶朝班<lb/>
居常之名宜與事革其以相國總百揆去錄尚書之號<lb/>
上送所假節侍中貂蟬中外都督太傅太尉印綬豫章<lb/>
<pb n="KR4h0118_WYG_001-16a"/>
公印䇿進揚州刺史為牧領征西將軍司豫北徐雍四<lb/>
州刺史如故公紀綱禮度萬國是式乗介蹈方罔有遷<lb/>
志是用錫公大路戎路各一𤣥牡二駟公抑末敦本務<lb/>
農重積采繁實殷稼穡惟阜是用錫公衮冕之服赤舄<lb/>
副焉公閑邪納正移風改俗陶鈞品物如樂之和是用<lb/>
錫公軒縣之樂六佾之舞公宣美王化導揚休風華夷<lb/>
企踵逺人胥萃是用錫公朱户以居公官方任能網羅<lb/>
幽滯九臯辭野髦士盈朝是用錫公納陛以登公當軸<lb/>
<pb n="KR4h0118_WYG_001-16b"/>
處中率下以義式遏寇讎滌除苛慝是用錫公虎賁之<lb/>
士三百人公眀罰恤刑庶獄詳允放命干紀罔有攸縱<lb/>
是用錫公鈇鉞各一公龍驤鳯矯咫尺八紘括囊四海<lb/>
折衝無外是用錫公彤弓一彤矢百玈弓十玈矢千公<lb/>
温恭孝思致䖍禋祀忠肅之志儀刑四方是用錫公秬<lb/>
鬯一卣圭瓚副焉宋國置丞相以下一遵舊儀欽哉其<lb/>
秪服往命茂對天休簡恤庶邦敬敷顯徳以終我髙祖<lb/>
之嘉命<lb/>
<pb n="KR4h0118_WYG_001-17a"/>
　宋初一切文翰皆謝晦任之此當是晦筆文頗髙亮<lb/>
　從来選者皆不及兹從南史錄出○冊文中所稱功<lb/>
　業惟宋祖皆有實跡齊梁以後若有若無而已<lb/>
　　冊陳王九錫文<hi>徐陵</hi>
大哉乾元資日月以貞觀至哉坤元憑山川以載物故<lb/>
惟天為大陟配者欽眀惟王建國翼輔者齊聖是以文<lb/>
武之佐磻溪藴其玉璜堯舜之臣榮河鏤其金版况乎<lb/>
體得一之鴻姿寧陽九之危厄拯横流之碣石撲燎火<lb/>
<pb n="KR4h0118_WYG_001-17b"/>
於崑岑驅馭於韋彭跨蹍於秦晉神功行而靡用聖道<lb/>
用而無名者乎今將授公典䇿其敬聽朕命日者昊天<lb/>
不弔鍾亂於我國家網漏吞舟彊胡内贔茫茫宇宙惵<lb/>
惵黎元方趾圓顱萬不遺一太清否亢橋山之痛已深<lb/>
大寳屯如平陽之禍相繼上宰膺運康救兆民鞠旅於<lb/>
滇池之南揚旌於桂嶺之北懸三光於己墜謐四海於<lb/>
羣飛屠猰㺄於中原斮鯨鯢於濛汜蕩寧上國光啓中<lb/>
興此則公之大造於皇家者也既而天未悔禍夷醜薦<lb/>
<pb n="KR4h0118_WYG_001-18a"/>
臻南夏崩騰西京蕩覆羣胡孔熾藉亂乗間推納藩枝<lb/>
盜假神器冢司昏撓旁引寇讎既見貶於桐宫方謀危<lb/>
於漢閣皇運已殆何殊贅旒中國揺然非徒如綫公赫<lb/>
然投袂匡救本朝復莒齊都平戎王室朕所以還膺寳<lb/>
厯重履宸居挹建武之風猷彰宣王之雅頌此又公之<lb/>
再造於皇家者也公應務之初登庸惟始三川五嶺莫<lb/>
不窺臨銀洞珠宫所在寧謐孫盧肇釁越貊為災番部<lb/>
阽危勢將淪殄公赤旗所指祅壘洞開白羽纔撝兇徒<lb/>
<pb n="KR4h0118_WYG_001-18b"/>
粉潰非其神武久喪南藩此又公之功也大同之末邊<lb/>
政不脩李賁狂迷竊我交愛敢稱大號驕恣甚於尉陀<lb/>
據有連州雄豪熾於梁碩公英譽雄算電掃風行馳御<lb/>
樓船直跨滄海新昌典徹備履艱難蘇厯嘉寧盡為京<lb/>
觀三山獠洞八角蠻陬逖矣水寓之鄉悠哉火山之國<lb/>
馬援之所不届陶璜之所未聞莫不懼我王靈爭朝邊<lb/>
候歸賝天府獻狀鴻臚此又公之功也自寇虜陵江宫<lb/>
闈幽辱公枕戈嘗膽提劒撫心氣涌青霄神飛紫闥而<lb/>
<pb n="KR4h0118_WYG_001-19a"/>
番禺連率本自諸夷言得其朋是懐同惡公仗此忠誠<lb/>
乘機勦定執沛令而釁鼓平新野而據鞍此又公之功<lb/>
也世道初艱方隅多難勳門桀黠作亂衡山兵切池隍<lb/>
衆兼夷獠公以國盜邊警知無不為䘏是同盟誅其醜<lb/>
類莫不魚驚鳥散面縛頭懸南土黔黎重保蘇息此又<lb/>
公之功也長驅嶺嶠夢想京畿緣道酋豪遞為榛梗路<lb/>
養渠率全據大都蓄聚逋逃方謀阻亂百樓不戰雲梯<lb/>
之所未窺萬弩齊張髙輣之所非敵公龍驤虎歩嘯吒<lb/>
<pb n="KR4h0118_WYG_001-19b"/>
風雲山靡堅城野無彊陣清祅氛於灨石滅沴氣於雩<lb/>
都此又公之功也遷仕㓙慝屯據大臯乞活類馬騰之<lb/>
軍流民多杜弢之衆推鋒轉鬬自北徂南頻嵗稽誅實<lb/>
惟勍虜公坐揮三畧遥制六竒義勇同心貔貅騁力雷<lb/>
奔電擊谷靜山空列郡無犬吠之驚叢祠罷狐鳴之盜<lb/>
此又公之功也王師討虜次届淪波兵乏兼儲士有饑<lb/>
色公囘麾蠡澤積穀巴丘億庾之詠斯豐壺漿之迎是<lb/>
衆軍民轉漕曽無砥柱之難艫舳相望如運敖倉之府<lb/>
<pb n="KR4h0118_WYG_001-20a"/>
犀渠貝胄顧蔑雷霆髙艦層樓仰捫霄漢故使三軍勇<lb/>
鋭百戰無前承此兵糧遂殄兇逆此又公之功也若夫<lb/>
英圖邁俗義旅如雲湓壘猜携用淹戎畧公志唯同奬<lb/>
師克在和鵠塞非虞鴻門是會若晉侯之誓白水如蕭<lb/>
王之推赤心屈禮交盟人祇感咽故能使舟師並路逺<lb/>
邇崩心此又公之功也姑熟襟要崤函阻憑寇虜據其<lb/>
關梁大盜負其扄鐍公五校裁撝三雄並奮左賢右角<lb/>
沙潰土崩木甲殪於中原氊裘赴於江水他他籍籍萬<lb/>
<pb n="KR4h0118_WYG_001-20b"/>
計千羣鄂坂之隘斯開夷庚之道無塞此又公之功也<lb/>
義軍大衆俱集帝京逆豎兇徒猶屯皇邑若夫表裏山<lb/>
河金湯嶮固疏龍首以抗殿翦華嶽以為城雜虜憑焉<lb/>
强兵自若公囘兹地軸抗此天羅曽不崇朝俾無遺噍<lb/>
軍容甚穆國政方脩物重覩於衣冠民還瞻於禮樂楚<lb/>
人滿道爭覩於葉公漢老銜悲俱歡於司𨽻此又公之<lb/>
功也内難初靖諸侯出關外郡傳烽鮮卑犯塞莫非沮<lb/>
渠當户中貴名王冀馬列於淮南胡笳動於徐北公舟<lb/>
<pb n="KR4h0118_WYG_001-21a"/>
師歩甲亘野横江殱厥羣羝遂殫封狶莫不絓木而止<lb/>
戎車靡遺遇濘而旋歸驂盡殪此又公之功也公克黜<lb/>
禍難劬勞皇室而孫甯之黨翻啓狄心伊洛之間咸為<lb/>
虜戍雖金陵佳氣石壘天嚴朝闇戎塵夜喧胡鼓公三<lb/>
籌既畫八陣斯張裁舉靈旗亦抽金僕咸俘醜類悉反<lb/>
髙墉異李廣之皆誅同龎元之盡赦此又公之功也任<lb/>
約叛渙梟聲不悛戎羯貪婪狼心無改穹廬氊幕抵北<lb/>
闕而為營烏孫天馬指東都而成陣公左甄右落箕張<lb/>
<pb n="KR4h0118_WYG_001-21b"/>
翼舒掃是攙搶驅其獫狁長狄之種埋於國門椎髻之<lb/>
酋烹於軍市投秦坑而盡沸噎濉水而不流此又公之<lb/>
功也一相居中自折彝鼎五湖小守妄懐同惡公夙駕<lb/>
兼道秉羽杖戈玉斧將揮金鉦且戒祅酋震懾遽請灰<lb/>
釘爇櫬以表其含𢎞焚書以安其反側此又公之功也<lb/>
賊龕兇横陵虐具區阻兵安忍憑災怙亂自古蟲言鳥<lb/>
跡渾沌洪荒凡或䖍劉未此殘酷公雖宗居汝潁世寓<lb/>
東南育聖誕賢之鄉含章挺生之地眷言桑梓公私憤<lb/>
<pb n="KR4h0118_WYG_001-22a"/>
切卓爾英猷承規奉算戮此大憝如烹小鮮此又公之<lb/>
功也亂離永久羣盜孔多浙左兇渠連兵搆逆豈止千<lb/>
兵五校白雀黄龍而已哉公以中軍無率選是親賢奸<lb/>
寇途窮漼然氷泮刑塘之所文命動其天威雷門之間<lb/>
句踐行其嚴戮英規聖跡異代同風此又公之功也同<lb/>
姓有扈頑兇不賔憑藉宗盟圖危社稷觀兵滙澤勢震<lb/>
京師驅率南蠻巳為東帝公論兵於廟堂之上决勝於<lb/>
罇俎之間寇賈樊滕浮江下瀨一朝翦撲無待甸師萬<lb/>
<pb n="KR4h0118_WYG_001-22b"/>
里澄清非勞新息此又公之功也豫章祅寇依憑山澤<lb/>
繕甲完聚多厯嵗時結從連横爰洎交廣吕嘉既獲吳<lb/>
濞已摐命我還師征其不恪連營盡拔偽黨斯擒曜聖<lb/>
武於匡山囘神旌於蠡派此又公之功也自八紘九野<lb/>
𤓰剖豆分竊帝偷王連州比縣公武靈已暢文徳又宣<lb/>
折簡馳書風猷斯逺至於蒼蒼浴日杳杳無雷北洎丈<lb/>
夫之鄉南踰女子之國莫不屈膝膜拜求吏款闗此又<lb/>
公之功也京師禍亂亟積寒暄雙闕低昂九門寥豁寧<lb/>
<pb n="KR4h0118_WYG_001-23a"/>
秦宫之可顧豈魯殿之猶存五都簪弁百僚卿士胡服<lb/>
縵纓咸為戎俗髙冠厚履希復華風宋微子麥穟之歌<lb/>
周大夫黍離之歎較於斯日未足為悲矣公求衣昧旦<lb/>
昃食髙舂興構宫闈具瞻遐邇郊庠宗稷之典六符十<lb/>
等之章還聞太史之風流重覩永平之遺事此又公之<lb/>
功也公有濟天下之勳重之以明徳凝神體道合徳符<lb/>
天用百姓以為心隨萬機而成務恥一物非唐虞之民<lb/>
歸含靈於仁夀之域上徳不徳無為以為夏長春生顯<lb/>
<pb n="KR4h0118_WYG_001-23b"/>
仁蔵用忠信為寳風雨弗愆仁惠為基牛羊勿踐功成<lb/>
治定樂奏咸雲安上治民禮兼文質物色丘園衣裾里<lb/>
巷朝多君子野無遺賢菽粟同水火之饒工商富猗頓<lb/>
之旅是以天無藴寳地有呈祥潏露卿雲朝團曉映山<lb/>
車澤馬服馭登閑既景煥於圖書方葳㽔於史牒髙勳<lb/>
踰於象緯積徳冠於嵩華固無得而稱者矣朕又聞之<lb/>
前王宰世茂賞尊賢式樹蕃長總征羣伯二南崇絶四<lb/>
履遐曠泱泱表海祚土維齊巖巖泰山俾侯於魯抑又<lb/>
<pb n="KR4h0118_WYG_001-24a"/>
勤王反鄭夹輔遷周召伯之命斯隆河陽之禮咸備况<lb/>
復經營宇宙寧唯斷鼇足之功𢎞濟蒼生非直鑿龍門<lb/>
之險而疇庸報徳寂爾無聞朕所以垂拱當宁載懐慚<lb/>
悸者也今授公相國以南豫州之陳留南丹陽宣城揚<lb/>
州之吳興東陽新安新寧南徐州之義興江州之鄱陽<lb/>
臨川十郡封公為陳公錫兹青土苴以白茅爰定爾邦<lb/>
用建冢社昔旦奭分陕俱為保師晉鄭諸侯咸作卿士<lb/>
兼其内外禮實攸宜今命使持節兼太尉王通授相國<lb/>
<pb n="KR4h0118_WYG_001-24b"/>
印綬陳公璽紱使持節兼司空王㻛授陳公茅土金獸<lb/>
符第一至第五左竹使符第一至第十相國秩踰三鉉<lb/>
任總百司位絶朝班禮由事革其以相國總百揆除録<lb/>
尚書之號上所假節侍中貂蟬中書監印章中外都督<lb/>
太傅印綬義興公印䇿其鎮衛大將軍揚州牧如故又<lb/>
加公九錫其敬聽後命以公禮為楨榦律等銜䇿四維<lb/>
皆舉八柄有章是用錫公大輅戎輅各一𤣥牡二駟以<lb/>
公賤寳崇榖疏爵待農室富京坁民知榮辱是用錫公<lb/>
<pb n="KR4h0118_WYG_001-25a"/>
袞冕之服赤舄副焉以公調理隂陽燮諧風雅三靈允<lb/>
降萬國同和是用錫公軒縣之樂六佾之舞以公宣導<lb/>
王猷𢎞闡風教光景所照鞮象必通是用錫公朱户以<lb/>
居以公抑揚清濁褒徳進賢髦士盈朝幽人虚谷是用<lb/>
錫公納陛以登以公嶷然廊廟為世鎔範折衝四表臨<lb/>
御八荒是用錫公虎賁之士三百人以公執兹眀罰期<lb/>
在刑措象恭無赦干紀必誅是用錫公斧鉞各一以公<lb/>
英猷逺量跨厲嵩溟混一車書括囊寰宇是用錫公彤<lb/>
<pb n="KR4h0118_WYG_001-25b"/>
弓一彤矢百盧弓十盧矢千以公天經地義貫徹幽明<lb/>
春露秋霜允恭粢盛是用錫公秬鬯一卣圭瓉副焉陳<lb/>
國置丞相以下一遵舊式往欽哉其恭循朕命克相皇<lb/>
天𢎞建邦家允興洪業以光我髙祖之休命<lb/>
　　奉天改元大赦文<hi>陸贄</hi>
門下致理興化必在推誠忘已濟人不吝改過朕嗣守<lb/>
丕構君臨萬方失守宗祧越在草莽不念率徳誠莫追<lb/>
於既往永言思咎期有復於將来明徴厥初以示天下<lb/>
<pb n="KR4h0118_WYG_001-26a"/>
惟我烈祖邁徳庇人致俗化於和平拯生靈於塗炭重<lb/>
熙積慶垂二百年伊爾卿尹庶官洎億兆之衆代受亭<lb/>
育以迄於今功存於人澤垂於後肆予小子獲纉鴻業<lb/>
懼徳不嗣罔敢怠荒然以長於深宫之中暗於經國之<lb/>
務積習易溺居安忘危不知稼穡之艱難不察征戍之<lb/>
勞苦澤靡下究情不上通事既壅隔人懐疑阻猶昧省<lb/>
已遂用興戎徴師四方轉餉千里賦車籍馬逺近騷然<lb/>
行齎居送衆庶勞止或一日屢交鋒刄或連年不解甲<lb/>
<pb n="KR4h0118_WYG_001-26b"/>
胄祀奠乏主室家靡依生死流離怨氣凝結力役不息<lb/>
田莱多荒暴命峻於誅求疲甿空於杼軸轉死溝壑離<lb/>
去鄉閭邑里丘墟人煙斷絶天譴於上而朕不悟人怨<lb/>
於下而朕不知馴致亂階變興都邑賊臣乗釁肆逆滔<lb/>
天曽莫愧畏敢行凌逼萬品失序九廟震驚上辱於祖<lb/>
宗下負於黎庶痛心靦貌罪實在予永言愧悼若墜深<lb/>
谷賴天地降佑神人叶謀將相竭誠爪牙宣力屏逐大<lb/>
盜載張皇維將𢎞永圖必布新令朕晨興夕惕惟念前<lb/>
<pb n="KR4h0118_WYG_001-27a"/>
非乃者公卿百僚累抗章疏猥以徽號加於朕躬固辭<lb/>
不獲俯遂輿議昨因内省良用矍然體隂陽不測之謂<lb/>
神與天地合徳之謂聖顧惟淺昧非所宜當文者所以<lb/>
化成武者所以定亂今化之不被亂是用興豈可更徇<lb/>
羣情茍膺虚美重余不徳祇益懐慚自今以後中外所<lb/>
上書奏不得更稱聖神文武之號夫人情不常繫於時<lb/>
化天道既隱亂獄滋豐朕既不能𢎞徳導人又不能一<lb/>
法齊衆茍設密網以罪非辜為之父母實増愧悼今上<lb/>
<pb n="KR4h0118_WYG_001-27b"/>
元統厯獻嵗發生宜革紀年之號式敷宥過之澤與人<lb/>
更始以答天休可大赦天下改建中五年為興元元年<lb/>
自正月一日昧爽已前大辟罪已下罪無輕重咸赦除<lb/>
之李希烈田悦王武俊李納等有以忠勞任膺將相有<lb/>
以勲舊繼守藩維朕撫馭乖方信誠靡著致令疑懼不<lb/>
自保安兵興累年海内搔擾皆由上失其道民罹其災<lb/>
朕實不君人則何罪屈已𢎞物予何愛焉庶懐引領之<lb/>
誠以廣好生之徳其李希烈田悦王武俊李納及所管<lb/>
<pb n="KR4h0118_WYG_001-28a"/>
將士官吏等一切並與洗滌各復爵位待之如初仍即<lb/>
遣使分道宣諭朱滔雖與賊泚連坐路逺未必同謀朕<lb/>
方推至誠務欲𢎞貸如能效順亦與維新其河南河北<lb/>
諸軍兵馬並宜各於本道自固封疆勿相侵軼朱泚大<lb/>
為不道棄義蔑恩反易天常盜竊名器暴犯陵寢所不<lb/>
忍言獲罪祖宗朕不敢赦其應被朱泚脅從將士官吏<lb/>
百姓及諸色人等有遭其扇誘有廹以兇威茍能自新<lb/>
理可矜宥但官軍未到京城已前能去逆效順及散歸<lb/>
<pb n="KR4h0118_WYG_001-28b"/>
本道並從赦例原免一切不問天下左降官即與量移<lb/>
近處己量移者更與量移流人配𨽻及罰鎮效力并緣<lb/>
罪犯與諸使驅使兼别勑於諸州縣安置及罪人家口<lb/>
未許歸者一切放還應先有痕累禁錮反逆緣坐承前<lb/>
恩赦所不説者並宜洗雪亡官失爵放歸勿齒者量加<lb/>
收叙人之行義或未必兼構大厦者方集於羣材建竒<lb/>
功者不限於常檢茍在適用則無棄人况黜免之徒沈<lb/>
鬱頗久朝過夕用勿拘常例諸軍諸道赴奉天及進收<lb/>
<pb n="KR4h0118_WYG_001-29a"/>
京城將士等或百戰摧敵或萬里勤王扞固金城驅除<lb/>
大憝赴危難者其節著復社稷者其業崇我圖爾功特<lb/>
加彝典錫名疇賦永永無窮宜並賜名奉天定難功臣<lb/>
身有過犯遞減罪三等子孫有過遞減罪二等當户應<lb/>
有差科使役一切蠲免其功臣已後雖衰老疾患不任<lb/>
軍旅當分糧賜並宜全給身死之後十年仍迴給家口<lb/>
其有食實封者子孫相繼代代無絶其餘敘錄及功賞<lb/>
條件待收京日並准去年十月七日十一月十四日勑<lb/>
<pb n="KR4h0118_WYG_001-29b"/>
處分諸道諸軍將士等久勤扞禦累著功勲方鎮克寧<lb/>
惟爾之力其應在行營者並超三資與官仍賜勳五轉<lb/>
不離鎮者依資與官賜勲三轉其累加勲許迴授周親<lb/>
内外文武官三品已上賜爵一級四品已下各加一階<lb/>
仍並賜勲兩轉見危致命先哲攸貴掩骼埋胔禮經所<lb/>
先雖效用而或殊在惻隱而何間諸道兵士有死王事<lb/>
者各委所在州縣急遞送歸本管官為葬祭其有因戰<lb/>
陣殺戮及擒獲伏辜暴骨鄉原者並委所在逐近便收<lb/>
<pb n="KR4h0118_WYG_001-30a"/>
葬應緣流貶及犯罪未葬者並許其家各據本官品以<lb/>
禮收葬自頃軍旅所給賦役繁興吏因為姦人不堪命<lb/>
咨嗟怨苦道路無聊汔可小康與之休息其墊陌及税<lb/>
間架竹木茶漆㩁鐵等諸色名目悉宜停罷京畿之内<lb/>
屬此寇戎攻刼焚燒靡有寧室王師仰給人以重勞特<lb/>
宜減放今年夏税之半朕以兇醜犯闕遽用于征爰度<lb/>
近郊息駕兹邑供諸克辦師旅攸寧式當褒旌以志吾<lb/>
過其奉天宜昇為赤縣百姓並給復五年尚徳者教化<lb/>
<pb n="KR4h0118_WYG_001-30b"/>
之所先求賢者邦家之大本永言兹道夢想増懐而澆<lb/>
薄之風趨競不息幽棲之士寂寞無聞盖誠所未孚故<lb/>
求之不至天下有隱居行義才徳髙逺晦蹤丘園不求<lb/>
聞達者委所在長吏具名聞奏當備禮邀致諸色人中<lb/>
有賢良方正直言極諫及博通墳典達於教化并識洞<lb/>
韜畧堪任將帥者委常㕘官及所在長吏聞薦天下孤<lb/>
老鰥寡惸獨不能自活者並委州縣長吏量事優䘏其<lb/>
有年九十已上者刺史縣令就門存問義夫節婦孝子<lb/>
<pb n="KR4h0118_WYG_001-31a"/>
順孫旌表門閭終身勿事大兵之後内外耗竭貶食省<lb/>
用宜自朕躬朕當節乗輿之服飾絶宫室之華侈率已<lb/>
師儉為天下先諸貢獻自非供宗廟軍國之用一切並<lb/>
停應内外官有冗員及百司不給之資委中書門下即<lb/>
商議條件停減奏聞布澤行賞抑惟舊章今以餘孽未<lb/>
平帑蔵空竭有乖慶賜深愧于懐赦書有所未該者所<lb/>
司類例條件聞奏<lb/>
　贄在奉天嘗為帝言今盜徧天下宜痛自咎悔以感<lb/>
<pb n="KR4h0118_WYG_001-31b"/>
　人心昔成湯罪已以興楚昭王出奔以一言善復國<lb/>
　陛下誠不吝改過以言謝天下使臣持筆無所忌庶<lb/>
　叛者革心帝從之故奉天所下制書雖武人悍卒無<lb/>
　不感動流涕後李抱真入朝為帝言陛下在奉天山<lb/>
　南時赦令至山東士卒聞者皆感泣思奮臣是時知<lb/>
　賊不足平議者謂興元戡難功雖爪牙宣力盖贄有<lb/>
　助焉<lb/>
　　授韋嗣立黄門侍郎制<hi>唐中宗</hi>
<pb n="KR4h0118_WYG_001-32a"/>
絳衣近侍秩亞貂蟬青𤨏崇班職參鴛鷺實神化之有<lb/>
寄信賢才之攸重通議大夫韋嗣立忠規奕葉孝緒蟬<lb/>
聨家匡𤣥鷰之朝人輔彤雲之代芝蘭並秀見謝砌之<lb/>
階庭麒麟齊驅有劉山之昆季入光振鷺譽滿三臺出<lb/>
據憑熊聲流十部近者命兹鸞渚已擢雁行纔出芸扄<lb/>
奄歸蒿里永言荆樹坐折連枝眷彼恒山空餘一鳥俾<lb/>
遷榮於皂盖宜襲寵於黄樞<lb/>
　韋嗣立字廷構思謙之子與兄承慶異母母遇承慶<lb/>
<pb n="KR4h0118_WYG_001-32b"/>
　嚴每笞輒解衣求代母感悟遂均愛中宗時拜兵部<lb/>
　尚書同中書門下三品嗣立與韋后疎屬帝特詔附<lb/>
　屬籍營别第驪山鸚鵡谷帝臨幸因封為逍遥公韋<lb/>
　后敗寧王為救免開元中卒諡曰孝<lb/>
　　睿宗受禪制<hi>蘇頲</hi>
門下天下神器非上聖無以運其機域中大業非元良<lb/>
無以固其本欽若靈命寅奉神宗屈已順人用安四海<lb/>
承祧主鬯實貞萬國頃者家臻大憫在疚惟憂梟獍滿<lb/>
<pb n="KR4h0118_WYG_001-33a"/>
衢豺狼塞路武職戎政必任兇族國要時權咸升逆黨<lb/>
社稷之守但望苞桑忠義之懐誰期艾棘階禍稔惡伺<lb/>
隙乗間煩言碎辭所不勝述皇太子隆基正氣凝姿端<lb/>
命毓徳自家刑國英徽日甚移孝為忠雄謨電發北軍<lb/>
馳入掃攙搶於紫微南宫反正開日月於黄道平亂寧<lb/>
國翼戴朕躬一旅不勞功逾復禹七徳咸舉事邈興周<lb/>
聲應吹銅望當歸璧令司空讀冊侍中授璽實由立義<lb/>
豈曰尚親承華肇開元嗣以建方流樂風之緒宜申洊<lb/>
<pb n="KR4h0118_WYG_001-33b"/>
靁之澤朕爰初踐極喜氣呈祥天人叶心象緯昭貺官<lb/>
名有紀年號用憑可大赦天下<lb/>
　蘇頲字廷碩瓌之子𤣥宗平内難書詔填委頲時為<lb/>
　中書舍人獨在太極後閤口所占授功狀百緒輕重<lb/>
　無所差書史白曰丐公徐之不然手腕脱矣自景龍<lb/>
　後與張説以文章顯時號燕許大手筆<lb/>
　　封衡陽郡王成義為申王等制<hi>蘇頲</hi>
門下古者帝王受命以臨萬國子弟建封用尊五等其<lb/>
<pb n="KR4h0118_WYG_001-34a"/>
所由来尚矣尚書右衛大將軍衡陽郡王成義等敦詩<lb/>
執禮本仁祖義名教之樂得自㡬深温良之容發於忠<lb/>
孝晨趨魏闕則望掩軒霞夕賦曹園則思含澄景朕秖<lb/>
奉厯數旁稽載籍克輔王室所謂通邑大都俾為唐藩<lb/>
故能帶河礪嶽分膺往命咨爾眷歟可依前件仍各實<lb/>
封一千户餘並如故主者施行<lb/>
　成義睿宗第二子垂拱三年封恒王俄改衡陽睿宗<lb/>
　立進王申避昭成太后諡改名撝開元八年薨冊贈<lb/>
<pb n="KR4h0118_WYG_001-34b"/>
　太子諡恵莊<lb/>
　　授韋博淄青節度使制<hi>沈詢</hi>
門下乃眷營丘表於東海富强號千乗之國繁雜聚四<lb/>
方之人假上將之威權壯中軍之垣翰將疇閫寄必在<lb/>
信臣具官某文苑騰芳儒林擢秀襟靈曠逺風度詳閑<lb/>
周通爰表於器能强濟式彰於事任早以重價踐遷清<lb/>
途諫垣流謇諤之名通邑擅神明之譽頃自移曹九棘<lb/>
緩歩八磚冲澹安身巻舒惟道應兹圖任允叶僉諧懿<lb/>
<pb n="KR4h0118_WYG_001-35a"/>
彼全齊實為右壤禹貢别九州之盛海濱綜五都之雄<lb/>
昔周命太師漢封韓信啓土用申於帶礪分茅克懋於<lb/>
藩維選任之隆古今攸重於戲平仲盡規之節夷吾當<lb/>
路之方經堂阜而徽猷可循指牛山而忠讜如在餘波<lb/>
未泯遺愛斯存禮節既洽於里閭風謡尚傳於故老為<lb/>
政之暇無忘諮詢盛鐵馬於師壇指金貂於騎省祇膺<lb/>
成命勉服寵光<lb/>
　韋博字大業武宗時為主客郎中時詔毁佛祠悉浮<lb/>
<pb n="KR4h0118_WYG_001-35b"/>
　屠𨽻主客博言令太暴宜近中後出為平盧節度使<lb/>
　沈詢字成之既濟之孫㑹昌初第進士累遷中書舍<lb/>
　人昭義節度使英華誤作珣今改正<lb/>
　　崔龜從拜相制<hi>崔璵</hi>
門下丹青神化寅亮天工將寄陶鈞必歸才望故漢中<lb/>
大業魏邴克賛其謨謀開元盛時姚宋同匡其治理嘗<lb/>
覽前代緬懐斯人寤寐以求夢卜終叶適當舉衆不讓<lb/>
知賢户部尚書判度支崔龜從道峻嵩華志凌煙霄氣<lb/>
<pb n="KR4h0118_WYG_001-36a"/>
包元精識邁前哲巖廊符瑞禮樂英華𢎞通多鑒物之<lb/>
明堅直抱佐時之術而學窮源委詞涌波濤吐論素勵<lb/>
於公忠理躬不踰於信厚烈火方熾珪璋更寒飛霜已<lb/>
嚴竹柏猶翠自出入劇職徊翔清途經厯五年恭勤一<lb/>
貫粉署潔賜衣之操掖垣髙白鳯之文澄清宣威節制<lb/>
持重既位延舊徳再掌地圖任切良材柄専國用閭閻<lb/>
不困帑蔵有餘邦賦程均節之能軍食表供胥之效我<lb/>
有好爵本邀茂勲况乎國楨宜在人傑是用命汝同心<lb/>
<pb n="KR4h0118_WYG_001-36b"/>
弼予升於鼎司執此政柄吉甫徳全於文武彦囘望著<lb/>
於台衡既諧具瞻實允元輔於戲惟木從繩載懐藥石<lb/>
之誡惟風偃草冀流霖雨之功與其順美以昭忠不若<lb/>
盡規而輔徳與其嚴刑而就理不若齊禮以安人佇聞<lb/>
嘉言共底交泰無令伊傅獨美典墳可户部尚書同中<lb/>
書門下平章事<lb/>
　崔龜從字𤣥告明於禮家沿革為太常博士定敬宗<lb/>
　廟室祝詞皇帝不可云孝弟九宫皆列星不容為大<lb/>
<pb n="KR4h0118_WYG_001-37a"/>
　祠大中四年以中書侍郎同中書門下平章事再嵗<lb/>
　罷為宣武節度使數徙鎮卒崔璵為栁公綽所取士<lb/>
　見公綽傳<lb/>
　　授歸登右散騎常侍制<hi>白居易</hi>
近侍之列騎省為貴厯代迄今選任頗重必詢望實而<lb/>
後命之工部侍郎歸登朴忠沈厚心無適莫介圭不飾<lb/>
止水無波澹然自居以致名稱抱此素行厯踐清貫掌<lb/>
議左掖貳職冬官嵗時滋深體貌益茂可以備顧問應<lb/>
<pb n="KR4h0118_WYG_001-37b"/>
對之選列言語侍從之臣冠貂附蟬立之於右訪諸時<lb/>
論僉以為然可守右散騎常侍<lb/>
　登字冲之貞元初為右拾遺熊執易論裴延齡登曰<lb/>
　雷霆之下安忍使君獨當自是同列切諫每聨署具<lb/>
　奏憲宗初遷散騎常侍入謝上問政所先登知帝果<lb/>
　斷勸順納諫爭内外傳為讜言<lb/>
　　加裴度幽鎮兩道招討使制<hi>元稹</hi>
門下夫以區區秦伯而猶念晉國曰其君是惡其人何<lb/>
<pb n="KR4h0118_WYG_001-38a"/>
罪况朕均養億兆為之君親燕人冀人皆為乳哺而育<lb/>
之者安忍以豺狼驅脅之故絶其飛走盡致網羅止行<lb/>
犯命之誅是用開其一面晉國公裴度昔者區域之中<lb/>
蜂蟻巢聚蔡有逆孽齊有狡童厥初圖征疑議滿埜<lb/>
不懼不惑挺然披攘茍無司南允罔能濟佑我憲考為<lb/>
唐神宗實賴股肱運用心力肆朕小子蒙受景靈冀服<lb/>
於前燕平於後而撫馭失理盤牙復生求思弭寧中夕<lb/>
有得國老尚在夫何患焉是用亟宣懇惻之誠就加招<lb/>
<pb n="KR4h0118_WYG_001-38b"/>
撫之命於戲頃者師道元濟乗累代襲授之資籍山東<lb/>
結連之勢以丞相布畫於千里之外使諸將持重於四<lb/>
封之中而猶劉悟裂虵豕之驅李佑潰鯨鯢之腹盖逆<lb/>
順之情異而忠孝之道明也况彼幽鎮無名暴征以丞<lb/>
相近觀其宜以諸將齊奮其力斧鑕之刑坐廹椒蘭之<lb/>
氣外薫誰不自愛其生焉能與亂同死度宜開懐緩帶<lb/>
以待其歸可依前守司空兼門下侍郎同中書門下平<lb/>
章事河東節度使充幽鎮兩道招撫使餘如故<lb/>
<pb n="KR4h0118_WYG_001-39a"/>
　通鑑云穆宗之初即位也兩河畧定蕭俛段文昌以<lb/>
　為漸宜銷兵請密詔天下有兵處每嵗百人之中限<lb/>
　八人逃死上可其奏軍士落籍者皆聚為盜及朱克<lb/>
　融王庭湊作亂一呼而亡卒皆集詔徴諸道兵討之<lb/>
　諸道兵少皆臨時召募烏合之衆又諸節度皆有監<lb/>
　軍主將不得専號令小勝則飛驛奏捷不勝則脅主<lb/>
　將以罪委之悉擇軍中驍勇以自衛遣羸懦就戰故<lb/>
　每戰多敗又用兵舉動皆自禁中授以方畧朝令夕<lb/>
<pb n="KR4h0118_WYG_001-39b"/>
　改不知所從中使道路如織故雖以諸道十五萬之<lb/>
　衆裴度元臣宿望烏重𦙍李光顔皆當時名將討幽<lb/>
　鎮萬餘之衆屯守餘年竟無成功崔植杜元預為相<lb/>
　皆無逺畧史憲誠既逼殺田布朝廷不能討遂并克<lb/>
　融庭湊以節授之由是再失河朔終唐之世不能復<lb/>
　取<lb/>
　　授劉悟檢校司空幽州節度使制<hi>元稹</hi>
門下朕聞將星明則英豪用靈旗指則妖祲消勁草可<lb/>
<pb n="KR4h0118_WYG_001-40a"/>
以受疾風盤根然後見利器茍非處劇何以用長况幽<lb/>
并少年燕趙奇士居常以紫騮自騁失意則白刃相仇<lb/>
將領斯難是先才傑昭義軍節度副大使知節度事澤<lb/>
潞滋邢洛等州觀察制置使金紫光祿大夫檢校尚書<lb/>
左僕射兼潞州大都督府長史御史大夫上柱國彭城<lb/>
郡王食邑三百户劉悟天與忠誠人推敬讓藴孟賁之<lb/>
勇不以力聞避㢘頗之强使之心服是以居危邦而智<lb/>
免臨大節而功髙嘗見委於先朝屢作藩於右地朕以<lb/>
<pb n="KR4h0118_WYG_001-40b"/>
遼陽巨鎮自我底寧姑欲撫之以仁然後示之以禮而<lb/>
守臣嬰疾幕吏擅權撓政行私虧恩剝下過為捶楚妄<lb/>
作威稜不均饗士之羊但養乗軒之鶴致兹撓變職此<lb/>
之由不有將材孰懲兒戲敷求朕志深謂汝諧是用拔<lb/>
竒式冀宣力帖以亞相寵之上公俾光十乗之行以壯<lb/>
三軍之氣可檢校司空兼幽州大都督長史御史大夫<lb/>
充幽州契丹兩番經畧盧龍等使散官勲封如故<lb/>
　悟正臣之孫初為李師道牙將師道被討使將兵屯<lb/>
<pb n="KR4h0118_WYG_001-41a"/>
　曹悟以其衆入鄆殺師道即拜義成節度使封彭城<lb/>
　郡王徙昭義朱克融亂移守盧龍不得入治邢州寳<lb/>
　厯初巫者言師道以兵来悟懼嘔血卒<lb/>
　　授田布魏博節度使制<hi>元稹</hi>
門下經曰父母之仇不同天雖及匹士而猶寢苫枕干<lb/>
以期必報是以子胥不殉伍奢之死卒能發既蔵之墓<lb/>
鞭不義之屍取貴春秋名垂萬古而况於身備將壇父<lb/>
死人手家仇國恥併在一門當懐嘗膽之心豈俟絶奬<lb/>
<pb n="KR4h0118_WYG_001-41b"/>
之禮金革無避其在兹乎前四鎮北庭行軍兼涇原節<lb/>
度使檢校左散騎常侍御史大夫田布咨爾先臣惟國<lb/>
元老首自河朔来朝帝庭而又東取青齊北討燕趙提<lb/>
挈義旅勤勞王家冒白刃而不疑推赤心而自信屬冀<lb/>
方求師余所重難輟自大名付兹巨鎮而中台暗折上<lb/>
將妖侵蟊賊潛寘於腹心豺狼勃興於肘腋人神憤痛<lb/>
朝野驚嗟深軫予懐誓擒元惡以爾布詩書并習忠孝<lb/>
兩全常用魏師克征淮孽素行恩信共著勲庸豈無奮<lb/>
<pb n="KR4h0118_WYG_001-42a"/>
檄之圖為報寇讎之黨且魏之諸將由爾父而崇髙魏<lb/>
之三軍蒙爾父之仁愛昔既同其美利今豈忘其深寃<lb/>
爾其淬礪勇夫敬恭義士一飯之飽必同於士卒一毫<lb/>
之費必用於戈矛非算畫不萌於心非軍旅勿言於口<lb/>
居則席藁寒則抱氷以喪禮處之若哀心感者必有為<lb/>
横身刎頸感智捐軀下報營魄旁清醜類於戲至誠可<lb/>
託稔惡難逃矧彼㓙殘去將安往墨縗在體𤣥纛在前<lb/>
揚劒執金無忘哀敬可起復寧遠將軍<hi>缺</hi>右金吾衛大<lb/>
<pb n="KR4h0118_WYG_001-42b"/>
將軍員外同正員檢校工部尚書兼魏州大都督府長<lb/>
史御史大夫充魏博等州節度觀察處置等使勲賜如<lb/>
故主者施行<lb/>
　田布字敦禮魏博節度使𢎞正之子父子性忠孝常<lb/>
　欲變山東承襲舊風穆宗初王承元以成徳請帥帝<lb/>
　用𢎞正𢎞正以新與鎮人戰取魏兵二千自衛度支<lb/>
　崔倰吝其稟沮之衛卒歸軍亂被殺公卿議以魏人<lb/>
　徳𢎞正乃拜布魏博節度使布泣辭不聽與妻子賔<lb/>
<pb n="KR4h0118_WYG_001-43a"/>
　客决曰吾不還矣河朔三鎮舊連衡桀驁自私而魏<lb/>
　牙將史憲誠隂蓄異志欲因間以揺衆會詔分布軍<lb/>
　合李光顔救深州衆遂潰欲强布行河朔舊事布知<lb/>
　衆且亂為書謝帝因自殺<lb/>
　　授元晦諫議大夫制<hi>李徳裕</hi>
昔汲黯薄淮陽守願出入禁闥補過拾遺則諫諍之任<lb/>
實資諒直我求其比今得正人吏部郎中元晦往在内<lb/>
庭嘗感先顧奮發忠懇不私形骸伏俯青蒲至於雪涕<lb/>
<pb n="KR4h0118_WYG_001-43b"/>
數共工之罪不蔽堯聰辨垣平之詐益彰文徳近因旌<lb/>
别邪正宰弼上言以魯公蔵罟莫如置革於左右漢后<lb/>
輯檻孰若列游於公卿是用命爾登於文陛其副我寵<lb/>
擢不替初心勿沽小名以枉大節勉服官業期於有終<lb/>
可諫議大夫<lb/>
　　除吕蒙正中書侍郎兼户部尚書平章事制<hi>李沆</hi>
天道無私日月星辰助其照皇王不宰股肱輔弼代其<lb/>
工所以端拱守成垂衣制理求建丕平之景運遐追三<lb/>
<pb n="KR4h0118_WYG_001-44a"/>
代之令猷其有業茂經綸才推謹厚參大政而已淹星<lb/>
嵗秉至公而無捨寅昏宜頒出綍之殊恩俾正持衡之<lb/>
重柄爰擇剛日特降命書推忠佐理功臣朝散大夫給<lb/>
事中參知政事柱國東平郡開國男吕蒙正四氣均和<lb/>
五行鍾秀有濟時之畧輔之以温恭挺命世之才守之<lb/>
以循默爰覩舜旌之進善遂指魏闕以来儀臨軒覩敏<lb/>
贍之能射䇿見縱横之畧暨兹登用益著謨明公忠推<lb/>
社稷之臣凝重見廟堂之器<hi>缺</hi>兹大體久鬱具瞻屢宣<lb/>
<pb n="KR4h0118_WYG_001-44b"/>
作礪之功克懋秉鈞之績别錫褒功之美號仍陞馭貴<lb/>
之崇階勲籍増榮井田加賦預烈侯之峻爵同大利之<lb/>
計書顧優恩之在兹諒名器之無假於戲雲從龍而風<lb/>
從虎今也其時啓乃心而沃朕心必求諸道爾宜周旋<lb/>
庶政佐佑眇躬緩兹宵旰之憂翊我隆平之運同底於<lb/>
道豈不美歟<lb/>
　　除文彦博平章軍國重事制<hi>鄧潤甫</hi>
<hi>缺</hi>傳道之教訓先王所以廸厥官老成重以典刑天下<lb/>
<pb n="KR4h0118_WYG_001-45a"/>
所以資其智廼睠舊徳時謂元勲謀合祖宗之心<hi>缺</hi>載<lb/>
鼎彝之器申攽贊䇿播告外朝河東節度管内觀察處<lb/>
置等使守太師開府儀同三司太原尹致仕上柱國潞<lb/>
國公文彦博惇大而清明方嚴而信厚出則秉乎旄鉞<lb/>
入則總我鈞衡文武兼備其才夷險能致其力畢公之<lb/>
弼四世三紀於兹傅説之總百官萬邦其乂爵隆無富<lb/>
溢之累名遂有身退之榮神明相其夀康人心想其風<lb/>
采是用還之論道倚以經邦以帝者之師臣謀議廟堂<lb/>
<pb n="KR4h0118_WYG_001-45b"/>
之上以天下之大老制馭夷狄之情庶㡬有為底於極<lb/>
治陪敦多井申衍真封於戲吕望惟賢起佐文王之治<lb/>
周公已老留為孺子之師矧我耆英無愧前哲往宣一<lb/>
徳用格多盤<lb/>
　兩京詔令遐哉邈矣唐宋以来始襲用駢麗然自有<lb/>
　王言之體若褒美太過下類箋啓則人臣何以當之<lb/>
　是編所存必擇其有體裁者<lb/>
　　恵卿責授建寧軍節度副使本州安置不得簽書<lb/>
<pb n="KR4h0118_WYG_001-46a"/>
　　　公事制<hi>蘇軾</hi>
元兇在位民不奠居司寇失刑士有異論稍正滔天之<lb/>
罪永為垂世之規具官吕恵卿以斗筲之才挟穿窬之<lb/>
智諂事宰輔同升廟堂樂禍而貪功好兵而喜殺以聚<lb/>
斂為仁義以法律為詩書首建青苖次行助役均輸之<lb/>
政自同商賈手實之禍下及雞豚茍可蠧國以害民率<lb/>
皆攘臂而稱首先皇帝求賢若不及從善如轉圜始以<lb/>
帝堯之心姑試伯鯀終然孔子之聖不信宰予發其宿<lb/>
<pb n="KR4h0118_WYG_001-46b"/>
奸讁之輔郡尚疑改過稍畀重權復陳罔上之言繼有<lb/>
碭山之貶反覆教戒惡心不悛躁輕矯誣徳音猶在始<lb/>
與知已共為欺君喜則摩足以相歡怒則反目以相噬<lb/>
連起大獄發其私書黨與交攻㡬半天下姦贓狼籍横<lb/>
彼江東至其復用之年始倡西戎之隙妄出新意變亂<lb/>
舊章力引狂生之謀馴至永洛之禍興言及此流涕何<lb/>
追迨予踐祚之初始發安邊之詔假我號令成汝詐謀<lb/>
不圖渙汗之文止為欵賊之具迷國不道從古罕聞尚<lb/>
<pb n="KR4h0118_WYG_001-47a"/>
寛兩觀之誅薄示三危之竄國有常典朕不敢私<lb/>
　曲洧舊聞云恵卿之謫也劉貢甫當草制引疾而出<lb/>
　東坡一揮而就不日傳都下紙為之貴紹聖牽復知<lb/>
　江寧府所作謝表句句論辨惟至發其私書則云自<lb/>
　省於巳莫知其端又自叙云顧惟妄論何禆當日之<lb/>
　朝廷徒使煩言有黷在天之君父觀此一言使其得<lb/>
　志必殺二蘇無疑矣盖當時論列多出子由而謫詞<lb/>
　則東坡當筆也<lb/>
<pb n="KR4h0118_WYG_001-47b"/>
　　宣徳郎劉錫永父元年一百四嵗可承事郎制<hi>蘇</hi>
　　　<hi>軾</hi>
勑劉元年尚齒教民三代之義咨爾百年之故老乃吾<lb/>
六世之遺民自非吉人莫享上夀張蒼事秦柱下而至<lb/>
漢孝景思邈生隋開皇而及唐永淳古有其人乃今親<lb/>
見何愛一命慰其子孫可<lb/>
　　賜太師文彦博乞致仕不許制<hi>蘇軾</hi>
勑彦博論道則忘年卿不可以年既髙而為請稱徳則<lb/>
<pb n="KR4h0118_WYG_001-48a"/>
鄙力卿不可以力不足而為辭斷之於中義有不易豈<lb/>
以屢請之故而廢將成之功體君至懐以慰公議<lb/>
　　又<lb/>
省表具之卿之求去盖數矣言不為不切而朕終莫之<lb/>
從朕之留卿亦至矣禮不為不盡而卿終莫之亮君臣<lb/>
之際情不相喻朕甚疑之夫樂丘園而厭軒冕亦古人<lb/>
之一節而非聖賢之髙致尊耆老以重朝廷盖天下之<lb/>
大計而非冲人之私欲與其使朕屈公議以從卿曷若<lb/>
<pb n="KR4h0118_WYG_001-48b"/>
卿少貶其私意以殉天下乎<lb/>
　　賜宰相吕公著乞退不允制<hi>蘇軾</hi>
用賢之功必要之久逺日計不足嵗計有餘朕之用卿<lb/>
期於百姓之既富卿之自信亦豈一日而成功常暘之<lb/>
災天以警朕夙夜祇懼與卿同之朕若歸過於股肱何<lb/>
以答天戒卿若釋政而安逸何以塞民言各思其憂少<lb/>
安厥位<lb/>
　　又<lb/>
<pb n="KR4h0118_WYG_001-49a"/>
夫以才御物才有盡而物無窮以道應物道無窮而物<lb/>
有盡凡今之患所乏非才以卿篤於愛君必能建長久<lb/>
之䇿澹然無我可以寄枉直之權二年於兹百度惟正<lb/>
事既就緒民亦小康至於微疾之屢攻此亦髙年之常<lb/>
理卿其良食自輔為國少安譬如止水之在槃豈復勞<lb/>
心於鑑物心且不勞而况於力乎<lb/>
　　丞相阿珠贈諡制<hi>閻復</hi>
邊外開邊四達弗庭之域將門出將三持分閫之權緬<lb/>
<pb n="KR4h0118_WYG_001-49b"/>
思百戰之勞宜用九原之賁故光禄大夫中書左丞相<lb/>
兼都元帥贈開府儀同三司太尉追封并國公諡武宣<lb/>
阿珠英才間世勇畧邁倫當先皇大理之征佐廼父雲<lb/>
南之役靖蠻荒而平交趾拔襄漢而下江南鳶瘴揮戈<lb/>
萬里若衽席之上龍驤飛渡三吳歸掌握之中賛成混<lb/>
一之圖式副元勲之號按禮寺易名之典加王章異等<lb/>
之恩於戲青史屢書諒騰芳之有永黄河如帶尚流慶<lb/>
於無窮可加贈推誠宣力保大功臣太尉開府儀同三<lb/>
<pb n="KR4h0118_WYG_001-50a"/>
司上柱國追封河南郡王諡武定<lb/>
　阿珠烏蘭氏烏蘭哈達子也憲宗時從父征西南夷<lb/>
　所向摧陷平大理降交趾無不在世祖即位自宿衛<lb/>
　拜征南都元帥拔樊城襄守吕文煥遂降帝議伐宋<lb/>
　久不决阿珠曰臣久在行間見宋兵弱於往昔失今<lb/>
　不取時不再来詔益兵十萬與丞相巴延同伐宋及<lb/>
　宋平阿珠控制之力為多<lb/>
　閻復字子靖山東髙唐人官翰林學士承㫖諡文康<lb/>
<pb n="KR4h0118_WYG_001-50b"/>
　有靜軒集<lb/>
　　左丞許衡贈官制<hi>姚燧</hi>
天非繼聖學之墜緒則不生命世之大才國欲與王道<lb/>
以比隆肆用為烝民之多覺何物故之已久尚人思之<lb/>
未忘故資善大夫中書左丞集賢大學士兼國子祭酒<lb/>
教領太史院事許衡玉裕而金相準平而繩直出處則<lb/>
惟義所在言動亦以禮自持休休焉有容屬屬乎其<lb/>
敬人能𢎞道惟朝聞夕死之是期我欲至仁匪晝誦夜<lb/>
<pb n="KR4h0118_WYG_001-51a"/>
思而不得行己似秋霜烈日化人如時雨和風来席下<lb/>
之摳衣滿户外者列屨達簡在帝心者率多丞弼窮固<lb/>
守師説者不失善良鶴鳴九臯而聲聞於髙鳯翔千仞<lb/>
必徳輝乃下爰立相以堯君舜民之志所告上皆伊訓<lb/>
説命之言丹扆斥姦少不避雷霆之<hi>缺</hi>擊青臺治厯本<lb/>
於䇲日月而送迎繇理窮而智益明隨任使而職斯舉<lb/>
今既亡矣誰其嗣之於虖在爾身有垂没世之名於朕<lb/>
心有失同時之恨雖成廟納書以命諡固已振木鐸之<lb/>
<pb n="KR4h0118_WYG_001-51b"/>
髙風而功臣胙土則未加用申錫密章於下地光靈如<lb/>
在寵數其承可贈正學垂憲佐運功臣太傅開府儀同<lb/>
三司追封魏國公仍諡文正<lb/>
　公卒後大徳二年贈司徒諡文正此至大二年加贈<lb/>
　制也皇慶二年始從祀孔子廟廷<lb/>
　　丞相達哩台追封淇陽王制<hi>姚燧</hi>
出入帷幄在人十能而己則千訏謨廟堂為相一年而<lb/>
疾居半竟邦家之殄瘁宜王禮以追崇故開府儀同三<lb/>
<pb n="KR4h0118_WYG_001-52a"/>
司中書右丞相監脩國史太保太子太師知樞密院徽<lb/>
政使中政使宣徽使左都威衛指揮使達哩台維昔開<lb/>
國之遺苗乃今太師之元嗣由爾世胄為我親臣事世<lb/>
祖至今也凡三朝職食官而久者非一日灼其㢘明而<lb/>
忠亮與夫恭遜而温文眷兹中書出庶政之原居以右<lb/>
相絶百僚之席使加中政機總六軍善調䕶而長宫師<lb/>
<hi>缺</hi>纂脩以成國史如此重責皆所裕為一徳可以寛鄙<lb/>
夫片言奚止簡繁務思過榮之可懼視倖利以不貪同<lb/>
<pb n="KR4h0118_WYG_001-52b"/>
綰銀艾者十人爾先辭免其太尉均受錫田以萬畝爾<lb/>
獨還致於司空觀父子之並相一門求聖賢與尚友千<lb/>
古改為改作緇衣何賴乎武桓拜後拜前赤舄未慚於<lb/>
周魯方歌功於清廟倐委魄於𤣥閭豈意少者没而老<lb/>
者存益信神難明而理難測憐乃公獨傷於漠北誓爾<lb/>
後均胓乎淇陽嗚呼何但上下床盡餘子可束之髙閣<lb/>
如失左右手慨正人不作於下泉咨爾靈明歆朕休命<lb/>
可特贈封諡為懐忠昭徳佐治功臣開府儀同三司太<lb/>
<pb n="KR4h0118_WYG_001-53a"/>
師上柱國淇陽恵穆王<lb/>
　姚燧字端甫樞之從子也三嵗而孤育於樞樞隱居<lb/>
　蘇門謂燧蒙暗督之甚急楊奐馳書止之曰燧令器<lb/>
　也長日自成何以急為二十四試習為文人謂有作<lb/>
　者風三十八始為秦王府文學至元二十四年為翰<lb/>
　林學士厯官至翰林學士承㫖知制誥兼脩國史卒<lb/>
　年七十六燧之學有得於許衡為文閎肆該洽三十<lb/>
　年間名臣世勳顯行碩徳皆燧所書每来謁文必其<lb/>
<pb n="KR4h0118_WYG_001-53b"/>
　行業可嘉然後許可詞無溢美髙麗潘陽王求燧詩<lb/>
　文不與奉㫖乃與之王贈謝幣帛金玉名畫五十筐<lb/>
　燧即時分散諸屬官及史胥侍從止留金銀為翰林<lb/>
　公用器皿人問之曰彼小國惟以貨利為重吾能輕<lb/>
　之使知大朝不以是為意然頗恃才輕趙孟頫元明<lb/>
　善輩君子以是少之有牧菴集<lb/>
　　翰林承㫖姚樞贈諡制<hi>王構</hi>
昔有先正蚤事聖皇惟夙夜單厥心而終始典於學如<lb/>
<pb n="KR4h0118_WYG_001-54a"/>
伯益之贊夏禹暨尹躬之佐成湯行乎仁義之塗任其<lb/>
社稷之重計於廟堂之上明夫事幾之先盖精神志意<lb/>
之相孚故啓沃都俞之靡間制難拘於一例恩特侈於<lb/>
屢書故翰林學士承㫖中奉大夫詳定禮儀使贈榮禄<lb/>
大夫少師文獻公姚樞以淵識𢎞謨為國蓍蔡以清彝<lb/>
素檢為時楷儀曉萬事安異同式羣工壹統畧周旋必<lb/>
禮温温維徳之恭敷納以言蹇蹇匪躬之故止殺允符<lb/>
於宸慮宣澤丕應於天功以故終和且平近者親逺者<lb/>
<pb n="KR4h0118_WYG_001-54b"/>
附不賞而勸大臣法小臣㢘國家之表裏可觀風俗之<lb/>
樞機隨轉績己成而弗有身愈退而彌尊顧當時耆夀<lb/>
其誰歟致今日隆平者公也正事正言正道親傳文祖<lb/>
之燕謀有徳有功有能首被先朝之鴻訓肆朕纂成之<lb/>
始於公簡注之深槐序延登衣仍袞黼棠隂未徙胙廼<lb/>
龜蒙因諡以正其名崇章以介其祉於戲得天下賢材<lb/>
斯足矣方圖政教之新有朝廷大議則就之慨想儀刑<lb/>
之舊往欽兹命以永其傳可加贈嘉猷程世舊學功臣<lb/>
<pb n="KR4h0118_WYG_001-55a"/>
太師開府儀同三司追封魯國公仍諡文獻<lb/>
　姚樞字公茂栁城人初得程朱之書以授許衡衡盡<lb/>
　室依之已而事世祖於潜邸贊决大計為多尤諄諄<lb/>
　於不嗜殺人又請禁宋鞭背黥面等濫刑年七十八<lb/>
　卒<lb/>
　王構字肯堂東平人文章典雅厯事三朝朝廷大典<lb/>
　冊多出其手尤喜薦引寒士終翰林學士諡文肅<lb/>
　　平章李庭贈諡制<hi>張士觀</hi>
<pb n="KR4h0118_WYG_001-55b"/>
混一之期有開於真主恢攘之寄允賴於忠臣其器博<lb/>
則用廼周其才全則效斯著顧奏捷獨多於羣帥而疇<lb/>
庸豈限於彝章故榮祿大夫平章政事議樞密院事提<lb/>
調諸衛屯田事兼後衛親軍都指揮使李庭宣力襄樊<lb/>
威振嶺海甫師干之厯試俄斧鉞之升崇劒敵萬人縱<lb/>
横制變衝當一面出入如神納之牛腹而獲生載賈登<lb/>
陴之勇蔽以馬韉而捷騖疇爭執訊之能其韜鈐動合<lb/>
於昔賢故聲烈特聞於今日至於扈聖祖東除僭孽所<lb/>
<pb n="KR4h0118_WYG_001-56a"/>
向無前翼先朝西奠遐陬其猶克壯决䇿於未然而䇿<lb/>
無遺者審㡬之先見而㡬則灼然緬懐熊豹之姿忍聽<lb/>
鼓鼙之奏生也加封之弗逮名焉節恵以為宜於戲黼<lb/>
冕桓圭昭其文昭其度玉符麟節傳之子傳之孫精爽<lb/>
如存寵光無斁可特贈推忠翊衛功臣儀同三司太保<lb/>
上柱國追封益國公諡武毅<lb/>
　李庭小字勞山本金人後改李氏至元六年以材武<lb/>
　𨽻軍籍從代宋又與色埒黙戰從征塔布岱金剛努<lb/>
<pb n="KR4h0118_WYG_001-56b"/>
　皆力戰有功或中砲矢氣垂絶剖水牛腹納其中乃<lb/>
　甦又嘗征日本船壊抱船板抵㟁收餘衆由髙麗還<lb/>
　制中牛腹句正用實事<lb/>
　　平章博果宻贈諡制<hi>盧亘</hi>
朕凝命穆清式觀天造將啓靖邦之嘉運必生名世之<lb/>
大賢挺出類拔萃之資行尊主庇民之學使之君臣同<lb/>
徳夙夜盡心協贊機衡融景化於瞬息之頃深謀廊廟<lb/>
致太平於期月之間禮樂以之而興隆隂陽由之而順<lb/>
<pb n="KR4h0118_WYG_001-57a"/>
序昔聞其語今見其人故昭文館大學士榮祿大夫平<lb/>
章軍國重事行御史中丞博果宻明允篤誠温文㢘讓<lb/>
研精聖道得先儒淵秘之傳藻勵忠規承世皇簡注之<lb/>
渥薦膺器使徧厯清華殫物洽聞而守以正經徳廸慮<lb/>
而不近名屬熙朝更化之初開明堂垂拱而治升居台<lb/>
鉉俾磬訏謨一澄苛弊之源大洗姦諛之迹事至立斷<lb/>
言為天下之公知無不為才實王者之佐攬羣材而並<lb/>
進理萬變而不疑𢎞沃聖衷誕孚辰告翊先帝履尊之<lb/>
<pb n="KR4h0118_WYG_001-57b"/>
際輟元臣分陕之行再入秉鈞遽聞辭疾彌綸軍國閔<lb/>
勞機務之煩提挈憲綱坐見朝廷之肅儵號隆福之僊<lb/>
馭旋驚梁壊而山摧寧不百年遂亡一鑑備觀規摹之<lb/>
盛可謂社稷之臣肆予撫軍言還懐兹懿徳當宁而歎<lb/>
恨不同時圖髙密於雲臺丹青罔既詠裴度於丘禱柱<lb/>
石徒哀是用寵以帝傅之崇賜以周公之履庸起具臣<lb/>
之勸允為儒者之光繄爾英靈歆兹明命可特贈純誠<lb/>
佐理功臣開府儀同三司太傅上柱國追封魯國公諡<lb/>
<pb n="KR4h0118_WYG_001-58a"/>
文貞<lb/>
　博果宻世為喀喇部大人世祖竒之命師事王恂許<lb/>
　衡厯世祖成宗朝為親臣其學先躬行而後文秇居<lb/>
　則靜默及帝前論事吐詞洪暢引義正大以天下之<lb/>
　重自任知無不言卒年四十六<lb/>
　　隆祐太后布告天下手書<hi>汪藻</hi>
比以敵國興師都城失守祲纒宫闕既二帝之蒙塵誣<lb/>
及宗祊謂三靈之改卜衆恐中原之無統姑令舊弼以<lb/>
<pb n="KR4h0118_WYG_001-58b"/>
臨朝雖義形於色而以死為辭然事廹於危而非權莫<lb/>
濟内以拯黔首將亡之命外以紆鄰國見逼之威遂成<lb/>
九廟之安坐免一城之酷乃以衰癃之質起於閒廢之<lb/>
中迎置宫闈進加位號舉欽聖以還之典成靖康欲復<lb/>
之心永言運數之屯坐視邦家之覆撫躬獨在流涕何<lb/>
從緬惟藝祖之開基實自髙穹之眷命厯年二百人不<lb/>
知兵傳序九君世無失徳雖舉族有北轅之釁而敷天<lb/>
同左袒之心乃眷賢王越居近服已狥羣情之請俾膺<lb/>
<pb n="KR4h0118_WYG_001-59a"/>
神器之歸繇康邸之舊藩嗣宋朝之大統漢家之厄十<lb/>
世宜光武之中興獻公之子九人唯重耳之尚在兹為<lb/>
天意夫豈人謀尚期中外之協心同定安危之至計庶<lb/>
臻小愒同底丕平用敷告於多方其深明於吾意<lb/>
　隆祐太后哲宗孟皇后也初劉婕妤有寵怨后章惇<lb/>
　誣宣仁后有廢立計以后逮事宣仁又欲隂附劉以<lb/>
　固寵遂與中官郝隨因后母禱祠事搆獄廢后詔下<lb/>
　之日天為隂翳帝亦旋悔之徽宗時后所居瑶華宫<lb/>
<pb n="KR4h0118_WYG_001-59b"/>
　火徙延寧宫又火乃出居私第金人入汴六宫有位<lb/>
　號者皆北遷后獨以廢存張邦昌僭位迎入禁中后<lb/>
　遣人迎康王尋降書播告天下髙宗即位尊為元祐<lb/>
　太后旋以后祖諱改為隆祐后嘗為髙宗言宣仁之<lb/>
　誣皆奸人為之帝為更脩兩朝實錄而惇等情狀益<lb/>
　著云<lb/>
　汪藻字彦章饒州徳興人徽宗時為著作佐郎忤王<lb/>
　黼出通判宣州凡八年欽宗即位召為屯田員外髙<lb/>
<pb n="KR4h0118_WYG_001-60a"/>
　宗踐祚試中書舍人黄潜善惡之免為集英殿脩撰<lb/>
　明年召復進兵部侍郎兼翰林學士紹興三年出知<lb/>
　湖州厯撫徽宣三州奪職居永州卒秦檜死復職官<lb/>
　二子藻通顯三十年無屋廬以居博極羣書老不釋<lb/>
　巻所為制詞人多傳誦<lb/>
　　建炎三年十一月三日徳音<hi>汪藻</hi>
門下禦敵者莫如自治動民者當以至誠朕自纉丕圖<lb/>
即罹多故昧綏懐之逺畧貽播越之深憂雖眷我中原<lb/>
<pb n="KR4h0118_WYG_001-60b"/>
漢祚必期於再復而廹於强敵商人㡬至於五遷兹緣<lb/>
仗衛之行尤厯江山之阻老弱扶攜於道路饑疲蒙犯<lb/>
於風霜經從或苦於繹騷程頓不無於煩費所幸天人<lb/>
協相川陸無虞倣治古之時巡即奥區而安處言念連<lb/>
年之紛擾坐令率土之流離鄉閭遭焚刼之烖財力困<lb/>
供輸之役肆夙宵而軫慮如氷炭之交懐嗟汝何辜由<lb/>
吾不徳故每畏天而警戒誓専克己以焦勞欲睦鄰休<lb/>
戰則卑辭屈體以請和欲省費恤民則貶食損衣而從<lb/>
<pb n="KR4h0118_WYG_001-61a"/>
儉茍可坐銷於氛祲殆將無愛於髮膚然邊陲嵗駭而<lb/>
師徒不免於屢興餽餉日滋而征斂未遑於全復惟八<lb/>
世祖宗之澤豈汝能忘顧一時社稷之憂非予獲已止<lb/>
俟寇攘之息首圖蠲省之宜况昨来蒙蔽之俗成致今<lb/>
日凌夷之禍亟雖朕意勤求於民瘼而人情終壅於上<lb/>
聞主威非恃於萬鈞堂下自遥於千里既真偽有難憑<lb/>
之患則邇遐銜無告之寃已勑輔臣相與虚懐而聽納<lb/>
亦令在位各須忘勢以咨詢直言者勿遣危疑忠告者<lb/>
<pb n="KR4h0118_WYG_001-61b"/>
靡拘微隱所期爾衆咸體朕懐尚慮四民興失職之嗟<lb/>
百姓有奪時之怨科須苛急人心難俟於小康犴獄蕃<lb/>
滋邦法有稽於末減乃用迎長之節特頒在宥之恩於<lb/>
戲王者宅中夫豈甘心於逺狩皇天助順其將悔禍於<lb/>
交侵唯我二三之臣與夫億兆之衆亟攘外侮協濟中<lb/>
興<lb/>
　是年三月有苗傅劉正彦之亂四月帝復大位發杭<lb/>
　州至建康八月壬寅發建康十月癸未至杭州此制<lb/>
<pb n="KR4h0118_WYG_001-62a"/>
　在其時所謂兹緣仗衛之行尤厯江山之阻者也○<lb/>
　國家艱難之際得一詔令足以悚動人心所關係不<lb/>
　小唐之陸贄宋之汪藻皆其選也<lb/>
　　霸府禁奢令<hi>梁武帝</hi>
夫在上化下草偃風從世之澆淳恒由此作自永元失<lb/>
徳書契未紀窮㓙極悖焉可勝言既而旋室外構傾宫<lb/>
内積竒技異服殫所未見上慢下暴淫侈競馳國命<lb/>
朝權政移近習販官鬻爵賄貨公行並甲第康衢漸<lb/>
<pb n="KR4h0118_WYG_001-62b"/>
臺廣室長袖低昂等和戎之賜珍羞百品同伐氷之家<lb/>
愚人因之浸以成俗驕豔競爽夸麗相髙至乃市井之<lb/>
家貂狐在御工商之子緹繡是襲日入之次夜分未反<lb/>
昧爽之朝期之清旦聖明肇運厲精惟始雖曰纉戎殆<lb/>
同創革且淫費之後繼以興師巨橋鹿臺洞罄不一孤<lb/>
忝荷大寵務在澄清思所以仰述皇朝大帛之㫖俯厲<lb/>
微躬鹿裘之義解而更張斵雕為樸自非可以奉粢盛<lb/>
脩黻冕習禮樂之容繕甲兵之備此外衆費一皆禁絶<lb/>
<pb n="KR4h0118_WYG_001-63a"/>
御府中署量宜罷省掖庭備御妾之數大饗絶鄭衛之<lb/>
音其中有可以率先卿士准的甿庶菲食薄衣請自孤<lb/>
始加羣才並軌九官咸事若能人務退食競存約已移<lb/>
風易俗庶期月有成昔毛玠在朝士大夫不敢靡衣偷<lb/>
食魏武歎曰孤之法不如毛尚書孤雖徳謝往賢任重<lb/>
先達實望多士得其此心外可詳為條格<lb/>
　梁武功業僅僅與齊陳比肩其躬行節儉愛養小民<lb/>
　江左諸君皆不如也此令實其致治之本而文之舂<lb/>
<pb n="KR4h0118_WYG_001-63b"/>
　容典雅亦稱之<lb/>
　　與劉孝儀令<hi>梁簡文帝</hi>
賢從中庶奄至殞逝痛可言乎其孝友淳深立身貞固<lb/>
内含玉潤外表瀾清美譽嘉聲流於士友言行相符始<lb/>
終如一文史該富琬琰為心辭章博贍𤣥黄成采既以<lb/>
鳴謙表性又以難進自居未嘗造請公卿締交榮利是<lb/>
以新沓莫之舉杜武弗之知自阮放之官野王之職栖<lb/>
遲門下已踰五載同僚已陟後進多升而怡然清靜不<lb/>
<pb n="KR4h0118_WYG_001-64a"/>
以少多為念確爾之志亦何易得西河觀寳東江獨步<lb/>
書籍所載必不是過吾昔在漢南連翩書記及忝朱方<lb/>
從容坐首良辰美景清風月夜鷁舟乍動朱鷺徐鳴未<lb/>
嘗一日而不追隨一時而不會遇酒闌耳熱言志賦詩<lb/>
校覆忠賢𣙜揚文史益者三友此實其人及𢎞道下邑<lb/>
未申善政而能使民結去思野多馴雉此亦威鳯一羽<lb/>
足以驗其五徳比在春坊載獲申晤博望無通寳之務<lb/>
司成多節文之科所願故人時相嫓偶而此子溘然實<lb/>
<pb n="KR4h0118_WYG_001-64b"/>
可嗟痛惟與善人此為虚説天之報施豈若此乎想卿<lb/>
痛悼之誠亦當何已往矣奈何投筆惻愴吾昨欲為誌<lb/>
銘并為撰集吾之劣薄其生也不能揄揚吹歔使得騁<lb/>
其才用今者為銘為集何益既往故為痛惜之情不能<lb/>
已已耳<lb/>
　劉遵字孝陵彭城安上里人有學行工文為晉安王<lb/>
　宣恵雲麾二府記室王轉南徐州治中後為雍州復<lb/>
　引為安北諮議㕘軍帶卬縣令及王立為皇太子仍<lb/>
<pb n="KR4h0118_WYG_001-65a"/>
　除中庶子遵自隨藩及在東宫偏蒙寵遇大同元年<lb/>
　卒太子深悼惜之與遵從兄陽羨令孝儀令<lb/>
　　與湘東王令<hi>梁簡文帝</hi>
威明昨宵奄復殂化甚可痛傷其風韻遒上神采標映<lb/>
千里絶迹百尺無枝文辯縱横才學優贍跌宕之情彌<lb/>
逺濠梁之氣特多斯實俊民也一爾過隟永歸長夜金<lb/>
刀掩芒長淮絶涸去嵗冬中已傷劉子今兹寒孟復悼<lb/>
王生俱往之傷信非虚説<lb/>
<pb n="KR4h0118_WYG_001-65b"/>
　王規字威明簡文為晉安王規為長史王立為太子<lb/>
　仍為太子中庶子卒太子出臨哭與湘東王令胡袁<lb/>
　轅云劉子謂中庶子遵也規大同二年卒遵先一年<lb/>
　卒尺牘清裁世説新語以簡文為昭明書記洞詮以<lb/>
　遵為孝綽俱誤<lb/>
　　宣徳皇后令<hi>任昉</hi>
宣徳皇后敬問具位夫功在不賞故庸勲之典盖闕施<lb/>
侔造物則謝徳之徒已寡要不得不强為之名使荃宰<lb/>
<pb n="KR4h0118_WYG_001-66a"/>
有寄公實天生徳齊聖廣淵不改參辰而九星仰止不<lb/>
易日月而二儀貞觀在昔晦明隱鱗戢翼博通羣籍而<lb/>
讓齒乎一巻之師劒氣陵雲而屈迹於萬夫之下辯析<lb/>
天口而似不能言文擅雕龍而成輒削藁爰在弱冠首應<lb/>
弓旌客遊梁朝則聲華籍甚薦名宰府則延譽自髙隆<lb/>
昌季年勤王始著建武惟新締構斯在功隆賞薄嘉庸<lb/>
莫疇一馬之田介山之志愈厲六百之秩大樹之號斯<lb/>
存乃擁旄司部代馬不敢南牧推轂樊鄧胡塵罕嘗夕<lb/>
<pb n="KR4h0118_WYG_001-66b"/>
起惟彼狡童窮㓙極虐衣冠泯絶禮樂崩喪既而鞠旅<lb/>
誓衆言謀王室白羽一麾黄鳥抵定甲既鱗下車亦瓦<lb/>
裂致天之界拱揖羣后豐功厚利無得而稱是以祥光<lb/>
總至休氣四塞五老游河飛星入昴而地狭乎四履勢<lb/>
卑乎九伯帝有惡焉輶軒萃止今遣某位某甲等率兹<lb/>
百辟人致其誠庶匪席之㫖不逺而復<lb/>
　　建平王聘隱逸教<hi>江淹</hi>
府州國紀綱夫媯夏已没大道不行雖周恵之富猶有<lb/>
<pb n="KR4h0118_WYG_001-67a"/>
魚潭之士漢教之隆亦見棲山之夫迹絶雲氣意負青<lb/>
天皆待絳螭驤首翠虬来儀是以遺風獨扇百代餘烈<lb/>
激厲後生斯乃王教之助古人之意焉吾税駕舊楚憇<lb/>
乗汀潭挹於陵之操想漢隂之髙而山川遐久流風無<lb/>
沫養志數人並未徴采善操將棄良用慨然宜速詳舊<lb/>
禮各遣纁招庶暢此幽襟以旌蓬蓽<lb/>
　宋建平王景素文帝第七子宏之子也位南徐州刺<lb/>
　史加都督好文章書籍招集才異之士時廢帝不道<lb/>
<pb n="KR4h0118_WYG_001-67b"/>
　内外皆屬意景素而楊運長等深忌之元徽四年或<lb/>
　告景素臺城已潰景素即舉兵為臺軍所破斬之<lb/>
　　為東海餉諸葛處士教<hi>謝朓</hi>
昔長孫東組降龍丘之節文舉北輜髙通徳之稱所以<lb/>
激貪立懦式揚風範處士諸葛璩髙風所漸結轍前脩<lb/>
豈懐珠披褐韜玉待價將幽貞獨往不事王侯者邪聞<lb/>
事親有啜菽之窶就養寡蒸梨之給豈得獨享萬鍾而<lb/>
忘兹五秉可餉穀百斛<lb/>
<pb n="KR4h0118_WYG_001-68a"/>
　齊明帝輔政用脁為晉安王鎮北諮議南東海太守<lb/>
　行南徐州事<lb/>
　　永嘉郡教<hi>丘遲</hi>
貴郡控帶山海利兼水陸實東南之沃壤一都之巨會<lb/>
而曝背拘牛屢空於畎畝績麻治絲無聞於窐巷其有<lb/>
耕灌不脩桑榆靡樹遨遊鄽里酣酺卒嵗越伍乖鄰流<lb/>
宕忘返才異相如而四壁獨立髙慚仲蔚而三徑没人<lb/>
雖謝文翁之正俗庶㡬龔遂之移風<lb/>
<pb n="KR4h0118_WYG_001-68b"/>
　丘遲字希範烏程人靈鞠之子也在齊以秀才累遷<lb/>
　殿中郎武帝平建鄴引為驃騎主簿時勸進梁王及<lb/>
　殊禮皆遲文也及踐阼遷中書侍郎後出為永嘉太<lb/>
　守在郡不稱職為有司所糾帝愛其才寢其奏遲辭<lb/>
　采麗逸鍾嶸評其詩點綴映媚似落花依草其見稱<lb/>
　識如此<lb/>
　　豫章王拜後赦教<hi>陸倕</hi>
夫議獄緩死著在令圖疑罪惟輕聞諸雅誥是以虞<lb/>
<pb n="KR4h0118_WYG_001-69a"/>
經惻隱流涕冬决鍾意垂仁哀矜寒送吾以虚薄夙頒<lb/>
寵章光宅襟險奄有全粤非有沛獻矜嚴空紆青組東<lb/>
平智思徒舉赤帷思所以仰述皇猷導揚𢎞澤遵彼下<lb/>
車譬兹解網<lb/>
　按倕齊梁間人本傳不載為豫章官屬齊豫章王嶷<lb/>
　嘗為南蠻校尉荆湘二州刺史都督八州帝因其病<lb/>
　為之大赦疑此時作也倕事别見<lb/>
　　為荆州刺史下教<hi>蕭秀</hi>
<pb n="KR4h0118_WYG_001-69b"/>
夫鶉火之禽不匿影於丹山昭華之寳乍耀采於藍田<lb/>
是江漢有濯纓之歌空谷著来思之詠𢎞風闡道靡不<lb/>
由兹處士河東韓懐明南平韓望南郡庾承先河東郭<lb/>
麻並脱落風塵髙蹈其事兩韓之孝友純深庾郭之形<lb/>
骸枯槁或橡飯菁羮惟日不足或葭墻艾席樂在其中<lb/>
昔伯武貞堅就仕河内史雲孤邵屈志陳留豈曰塲苗<lb/>
實惟攻玉可加引辟並遣喻意既同魏侯致禮之請庶<lb/>
無辟疆三緘之歎<lb/>
<pb n="KR4h0118_WYG_001-70a"/>
　梁安成王秀字彦達梁武庶弟也性仁恕喜怒不形<lb/>
　於色厯刺三州皆有善政與建安王皆重士世以二<lb/>
　安方之四豪卒諡曰康王僧孺陸倕劉孝綽裴子野<lb/>
　各製文欲擇用之而咸稱實錄遂並建四碑<lb/>
　　永眀九年䇿秀才五問<hi>王融</hi>
問秀才髙第眀經朕聞神靈文思之君聰眀聖徳之后<lb/>
體道而不居見善如不及是以崆峒有順風之請華封<lb/>
致乗雲之拜或揚旌求士或設簴待賢用能敷化一時<lb/>
<pb n="KR4h0118_WYG_001-70b"/>
餘烈千古朕夤奉天命恭惟永圖審聽髙居載懐祇懼<lb/>
雖言事必史而象闕未箴寤寐嘉猷延佇忠實子大夫<lb/>
選名升學利用賓王懋陳三道之要以光四科之首鹽<lb/>
梅之和屬有望焉<lb/>
又問昔周宣惰千畝之禮虢公納諫漢文缺三推之義<lb/>
賈生置言良以食惟民天農為政本金湯非粟而不守<lb/>
水旱有待而無遷朕式照前經實兹稼穡祥正而青旗<lb/>
肅事土膏而朱絃戒典將使杏花菖葉耕穫不愆清甽<lb/>
<pb n="KR4h0118_WYG_001-71a"/>
泠風述遵無廢而釋耒佩牛相沿莫反兼貧擅富浸以<lb/>
為俗若爰井開制懼驚擾愚民瀉鹵可腴恐無史白興<lb/>
廢之術矢陳厥謀<lb/>
又問議獄緩死大易深規敬法恤刑虞書茂典自氓俗<lb/>
澆弛法令滋彰胏石少不寃之民棘林多夜哭之鬼朕<lb/>
所以明發動容昃食興慮傷秋荼之密網惻夏日之嚴<lb/>
威永念畫冠緬追刑厝徒以百鍰輕科反行季葉四支<lb/>
重罰爰創前古訪游禽於絶澗作霸秦基歌雞鳴於闕<lb/>
<pb n="KR4h0118_WYG_001-71b"/>
下稱仁漢牘二途如爽即用兼通昌言所安朕將親覽<lb/>
又問聚人曰財次政曰貨泉流表其不匱貿遷通其有<lb/>
亡既龜貝積寢緡<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>専用世代兹多銷漏參倍下貧無<lb/>
兼辰之業中産闕洊嵗之貲惟瘼䘏隱無捨矜歎上帝<lb/>
溥臨賜朕寳命卭斜之谷開而出銅且有後命事兹鎔<lb/>
範充都内之金紹圜府之職但赤仄深巧學之患榆荚<lb/>
難輕重之權開塞所宜悉心以對<lb/>
又問治厯明時昭遷革之運改憲勑法審刑徳之原分<lb/>
<pb n="KR4h0118_WYG_001-72a"/>
命顯於唐官文條炳於鄒説及嵎夷廢職昧谷虧方漢<lb/>
秉素祇之徴魏稱黄星之驗紛爭空軫疑論無歸朕獲<lb/>
纂洪基思𢎞至道庶令日月休徴風雨玉燭克明之㫖<lb/>
弗逺欽若之義復還於子大夫何如哉其驪翰改色寅<lb/>
丑殊建别白書之<lb/>
　融字元長僧達之子躁於名利自恃人地三十内望<lb/>
　為公輔齊武帝疾融以太孫不徳欲矯詔立竟陵王<lb/>
　子良西昌侯鸞奉鬱林即位鬱林怨融即位十餘日<lb/>
<pb n="KR4h0118_WYG_001-72b"/>
　收融下獄賜死年二十七袁彖嘗言齊氏㣲弱已數<lb/>
　年若不立長君無以鎮安四海王融雖為身計實安<lb/>
　社稷恨其不能斷事以至於此<lb/>
　　永眀十一年䇿秀才五問<hi>王融</hi>
問秀才朕秉籙御天握樞臨極五辰空撫九叙未歌至<lb/>
於思政明臺訪道宣室若墜之惻每勤如傷之念相軫<lb/>
故恤貧緩賦省徭慎獄幸四境無虞三秋式稔而多黍<lb/>
多稌不興兩穂之謡無褐無衣必盈七月之歎豈布政<lb/>
<pb n="KR4h0118_WYG_001-73a"/>
未優將罷民難業登爾於朝是屬宏議罔弗同心以匡<lb/>
厥辟<lb/>
又問惟王建國惟典命官上協星象下符川嶽必待天<lb/>
爵具脩人紀咸事然後沿才授職揆務分司是以五正<lb/>
置於朱宣下民不忒九工開於黄序庶績其凝周官三<lb/>
百漢位兼倍厯兹以降游惰實繁若閒冗畢棄則横議<lb/>
無已冕笏不澄則坐談彌積何則可脩善詳其對<lb/>
又問昔者賢牧分陕良守共治下邑必樹其風一鄉可<lb/>
<pb n="KR4h0118_WYG_001-73b"/>
以為績至有旦撫鳴琴日置醇酒文而無害嚴而不殘<lb/>
故能出人於阽危之域躋俗於仁夀之地是以賈誼有<lb/>
言下之有惡吏之罪也頃深汰珪符玅簡銅墨而春雉<lb/>
未馴秋螟不散入在朕前湊其智畧出連城守闕爾無<lb/>
聞豈薪槱之道未𢎞為網羅之目尚簡悉意正辭無侵<lb/>
執事<lb/>
又問朕聞上智利民不述於禮大賢彊國罔圖惟舊豈<lb/>
非療饑不期於鼎食拯溺無待於規行是以三王異道<lb/>
<pb n="KR4h0118_WYG_001-74a"/>
而共昌五霸殊風而並烈今農戰不脩文儒是競棄本<lb/>
狥末厥弊滋多昔宋臣以禮樂為殘賊漢主比文章於<lb/>
鄭衛豈欲非聖無法將以既道而權今欲専士女於耕<lb/>
桑習鄉閭以弓騎五都復而事庠序四民富而歸文學<lb/>
其道奚若爾無面從<lb/>
又問自晉氏不綱闗河蕩析宋人失馭淮汴崩離朕思<lb/>
念舊民永言攸濟故選將開邊勞来安集加以納欵通<lb/>
和布徳脩禮歌皇華而遣使賦膏雨而懐賔所以闗洛<lb/>
<pb n="KR4h0118_WYG_001-74b"/>
動南望之懐獯夷遽北歸之念夫危葉畏風驚禽易落<lb/>
無待干戈聊用辭辯片言而求三輔一説而定五州斯<lb/>
路何階人誰或可進謀誦志以沃朕心<lb/>
　<lb/>
　<lb/>
　<lb/>
　<lb/>
　四六法海巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>四六法海巻九</head>
    <p>
<pb n="KR4h0118_WYG_009-1a"/>
欽定四庫全書<lb/>
　四六法海巻九　　　　　明　王志堅　撰<lb/>
　　兵部奏姚州破逆賊諾沒弄楊䖍栁露布<hi>駱賓王</hi>
尚書兵部臣聞北辰列象六合奉天子之尊南面乘乾<lb/>
一統成聖人之業是知衣裳所㑹義有輯於殊鄰霜露<lb/>
所均誠兼育於異類故塗山萬國誅後至者防風丹浦<lb/>
一戎緩前禽者就日然則陳弧矢以威天下法雷霆而<lb/>
震域中四時行焉天道不能去殺五兵備矣皇業所以<lb/>
<pb n="KR4h0118_WYG_009-1b"/>
勝殘雖事切救焚茍順時而濟物恩深祝網不獲已而<lb/>
用兵伏惟皇帝陛下登翠媯以握圖憲紫微而正象𤣥<lb/>
功不宰混太始以凝神至道無名佇華胥而得夢闡文<lb/>
教以清中夏崇武功以制九夷環海十洲通波太液之<lb/>
水鄧林萬里交影甘泉之樹反衝穿胷之域襲冠帶以<lb/>
來王竒肱儋耳之酋奉正朔而請吏逆賊䝉儉和舍等<lb/>
浮竹遺𦙍沉水餘苗邑殊禮樂之鄉人習貪殘之性日<lb/>
者皇明廣燭帝道遐融頗亦削左袵而被朝衣解椎髻<lb/>
<pb n="KR4h0118_WYG_009-2a"/>
而昇華冕而豺狼有性梟獍難馴遂敢亂我天常變九<lb/>
隆而背誕負其地險攜七部以稽誅搔動邊疆冦攘州<lb/>
縣是用三門授律長驅無戰之師五月渡瀘深入不毛<lb/>
之地去月二十一日軍次三朏崑崙鎮前後捕得生口<lb/>
知守捉山羌傍山連結十部蠻首徒五萬衆此山即南<lb/>
郡中之巨防也岡巒千里西通大荒之郊谿谷萬重南<lb/>
極炎洲之境聳喬林而挿月陰兔有假道之標拔崇巖<lb/>
以隠天陽烏無迴翼之地峰危束馬路絶懸車賊據臨<lb/>
<pb n="KR4h0118_WYG_009-2b"/>
岱之形乘建瓴之利徵風召雨蝟起蜂飛驅雜種以挺<lb/>
妖封狐千里肆沉黎而作孽雄虺九頭臣以為制敵以<lb/>
權柔逺者理或存於徳教伐叛以義決勝者不必在於<lb/>
干戈於是廣布朝恩恭宣帝徳申之以安撫曉之以存<lb/>
亡信重蠻陬無負黃龍之約賞隆漢爵不踰白馬之盟<lb/>
地接冉駝詞屢殫於喻蜀俗通槃瓠聲不輟於吠堯臣<lb/>
遣左三軍子總管寜逺將軍前守右驍騎萬安府長史<lb/>
折衝都尉上柱國劉㑹基率檢校果毅驍騎尉井陘縣<lb/>
<pb n="KR4h0118_WYG_009-3a"/>
開國男劉𤣥暕等銜枚逺襲巻甲前驅偃危斾而設潛<lb/>
兵疑從天落乘間道而掩不備似出地中又遣右三軍<lb/>
子總管明威將軍行右武衛翊府中郎將上柱國髙奴<lb/>
弗率左武衛天水府折衝都尉張仁様等涉南山之南<lb/>
衝其要害之路又遣左一軍子總管前右金吾衛翊府<lb/>
左郎將上柱國孫仁感率衛尉府右果毅都尉王文雅<lb/>
等陵北山之北絶其飛走之途賊首領楊䖍栁諾没弄<lb/>
諾覽斯等振螳螂之力拒轍當輪肆蚊蚋之羣彌山滿<lb/>
<pb n="KR4h0118_WYG_009-3b"/>
谷劉㑹基髙奴弗孫仁感等竝忠勤克著智略逺聞識<lb/>
明君之重恩輕生有地提太阿之雄劍視死無時彎弧<lb/>
而兇黨土崩舉刃而妖徒瓦解雖危苕沸鼎未窮梟首<lb/>
之誅救死扶傷猶致析骸之請二十二日臣遣副總管<lb/>
兼安撫副使定逺將軍前左驍騎翊府中郎將令狐智<lb/>
通率右武衛良將壯府左果毅都尉韓惠徳等擁貔豹<lb/>
之雄順天機而左轉遣管内安撫副使朝議大夫使持<lb/>
節守銀州刺史上柱國宜春縣開國李大志率前左武<lb/>
<pb n="KR4h0118_WYG_009-4a"/>
衛靜初府右果毅都尉上柱國陳𢎞義等驅象犀之卒<lb/>
乘地軸以右迴又遣行軍司馬朝散大夫守巂州都督<lb/>
府長史上柱國梁待璧率守右金吾衛宜昌府果毅都<lb/>
尉閻文成等總投石拔距之材蹈中權而拊其背又遣<lb/>
前守右威衛龍西府果毅都尉康留買等騰躍鐵歕金<lb/>
之騎犯前茅而扼其喉臣等率守左衛清官府左果毅<lb/>
許懐秀等橫玉弩以髙臨縱金鉦而直進𤣥雲結陣影<lb/>
密西郊赤蓳揮鋒氣衝南斗颺煙塵而匝地白日為之<lb/>
<pb n="KR4h0118_WYG_009-4b"/>
晝昏積氛祲以稽天蒼㝠為之晦色兵交刃接鳥散魚<lb/>
驚自卯及申追奔逐北斬首千餘級轉戰三千里激流<lb/>
膏而為泉似變萇𢎞之血委亂骸而擠壑若沉鼈令之<lb/>
屍既而照盡髙舂雲昏乙夜賊乃收集餘衆保據重巖<lb/>
臣度彼遊魂慮其宵遁使三軍齊進四面合圍二十三<lb/>
日乘魚爛之危啟虵形之陣揚麾誓衆仗節訓兵一鼓<lb/>
先登賞必懸於芳餌九攻失律罪無救於嚴誅五部材<lb/>
雄三河俠少或生居燕地尤工即墨之圍或家本秦人<lb/>
<pb n="KR4h0118_WYG_009-5a"/>
早習昆明之戰叱咤則江山揺蕩慷慨則林壑飛騰舉<lb/>
鵬翼以揚威耀羣渠而賈勇澄氛廓祲回夏景以潰春<lb/>
氷滅蹟掃塵若霜風之巻秋籜戰踰百里時歴三期前<lb/>
後生擒四千餘人斬首五千餘級諾没弄楊䖍栁等殞<lb/>
死行陣懸首旌門蒙儉和舍等委衆奔馳脱身挺險雖<lb/>
復刑以止殺丁壯咸伏於誅夷禮不重傷班白必存於<lb/>
寛宥昔魏成伐蜀徒聞蒟醬之竒漢使開卭纔通卭杖<lb/>
之利豈若膺紫泥而弔伐指丹徼以臨戎一戰而孟獲<lb/>
<pb n="KR4h0118_WYG_009-5b"/>
巳擒再舉而哀牢授首斯顯皇威逺暢廟略遐宣奉𤣥<lb/>
徳以配天徒知帝力掩黄輿而闢地豈曰臣功無任慶<lb/>
快之誠謹遣某奉露布以聞軍資器械别簿條上<lb/>
　姚州在昆明之弄棟川武徳四年安撫大使李英以<lb/>
　此川人多姓姚故置姚州麟徳中置都䕶府按賓王<lb/>
　露布二篇考之髙宗時皆無影響<lb/>
　　兵部奏姚州破賊設蒙儉等露布<hi>駱賓王</hi>
臣聞七緯經天星墟分張翼之野八紘紀地炎洲限建<lb/>
<pb n="KR4h0118_WYG_009-6a"/>
木之鄉曲距大秦雜金莖而孕氣南通交阯枕銅柱以<lb/>
為鄰俗帶白狼人習貪殘之性河淪赤虺川多風雨之<lb/>
妖水積炎氛山涵毒霧竹浮三節肇興外域之源木化<lb/>
九隆頗為中國之患年將千祀代歴百王鄭純之化不<lb/>
追孟獲之風猶扇故三年疲衆徒聞定笸之譏五月出<lb/>
師未息渡瀘之役然則大人拯物上聖乘期法乾坤以<lb/>
握樞體剛柔而建極知仁義不能禁暴設刑網以勝殘<lb/>
知揖讓不可濟時用干戈而靖亂伏惟皇帝陛下神摛<lb/>
<pb n="KR4h0118_WYG_009-6b"/>
載玉出地軸以登皇道契書繩掩天綋而踐帝𤣥雲入<lb/>
戸纂靈慶於丹陵蒼籙昇壇薦禎圖於翠渚垂衣裳以<lb/>
朝萬國崇玉帛而禮百神昭儉防奢露臺惜中人之産<lb/>
宣風布政明堂法上帝之官致羣生於太和登品物於<lb/>
仁壽四神踐雪五老飛星君囿祥麟樂班文於先卉女<lb/>
牀鳴鳳韻歸昌於帝梧四隩同文五風異色配林萬里<lb/>
纔疏苑囿之基層城九重未浚池隍之域合璧照臨之<lb/>
地候月歸琛大鑪覆載之所占風納賮蠢兹夷貊敢亂<lb/>
<pb n="KR4h0118_WYG_009-7a"/>
天常横赤熛以疏疆背朱提而設險石林萬仞巖邑千<lb/>
重望秦阜以相傾崤陵失四塞之阻對梁山而錯峙劒<lb/>
門成一簣之峰自謂絶壤幽荒中外足以迷聲教憑深<lb/>
負固江山可以逃靈誅殊不知玉弩垂芒涵水無九嬰<lb/>
之沴瑤階舞戚洞庭有三苖之墟臣等謬以散材忝専<lb/>
分閫白招乘候順秋帝以揚旌絳節臨邊通夜郎而解<lb/>
辮自營開巂穴斾轉卭山峻岐折坂之危盡亡衿帶滇<lb/>
池漏江之固曽失藩籬唯逆賊設蒙儉等未革狼心仍<lb/>
<pb n="KR4h0118_WYG_009-7b"/>
懐豖突陸梁放命旅拒偷安地接祠雞竟無心於改旦<lb/>
山多神鹿終未息於擇音臣以大帝宣威有征無戰明<lb/>
王杖鉞先徳後刑𢎞聖澤於中孚緩天誅於大造庶南<lb/>
薫解慍仰雲闕以翔魂東律和音扣轅門而頓顙祝禽<lb/>
疏網徒開三面之恩毒虺挻妖愈肆九頭之暴乃鳩集<lb/>
餘衆蟻結兇徒儋耳椎髻之渠千里霧合鑿齒雕題之<lb/>
孽一呼雲屯疊石菌以開營拒巖椒而峻壘崇巒切漢<lb/>
若登藏寳之山絶壑憑霄似瞰封泥之谷去前月十七<lb/>
<pb n="KR4h0118_WYG_009-8a"/>
日連營布陣據險揚兵東西三十餘里馬步二十餘萬<lb/>
聚蚊蚋而成響聲若雷霆縱虵豖以為羣氣稽宇宙臣<lb/>
遣中郎將令狐智通等擁拔山超海之師當其步陣遣<lb/>
銀州刺史李大志等驅躍景騰雲之騎乘其馬軍遣巂<lb/>
州都督府長史行軍司馬梁待璧等領勁卒二千絶其<lb/>
飛走之路遣臨源府果毅馬仁靜等勒精兵九百斷其<lb/>
潛伏之軍臣率行軍長史韓餘等負霜威而直指掃雲<lb/>
陣以長驅庶令斬馘七擒將士挾雷公之怒伏尸百里<lb/>
<pb n="KR4h0118_WYG_009-8b"/>
蠻夷識天子之尊於是三略訓兵五申誓衆先登陷敵<lb/>
唯標大樹之功後拒亂行必致曲梁之罰楚人三户蜀<lb/>
郡五丁氣擁𤣥雲精貫白日喑嗚則乾坤搖蕩呼吸則<lb/>
海嶽沸騰列旗影以雲舒似長虹之東指横劔鋒而電<lb/>
轉疑大火之西流刃接兵交洞胸達臆自辰踰午魚爛<lb/>
土崩沸殘息於層峰更切守陴之哭積𤣥顱於重阜殆<lb/>
成京觀之封唯賊帥夸干未悟傾巢之兆敢懐拒轍之<lb/>
心猶率馬軍平川轉鬬驚塵亂起六合為之寢光殺氣<lb/>
<pb n="KR4h0118_WYG_009-9a"/>
相稽四溟為之變色副總管李大志忠惟狥國義則忘<lb/>
軀臨危而貞節愈明制敵而機謀獨逺丹誠自守雖九<lb/>
死其如歸白刃交前豈三軍之可奪投袂則妖徒霧廓<lb/>
搴旗而逆黨氷摧於是乘利追奔因機深入困獸猶鬬<lb/>
似化廩君之魂窮鳥尚飛如驚杜宇之魄斬甲卒七千<lb/>
餘級獲裝馬五千餘疋僵尸蔽地臨赤坂而非遙流血<lb/>
灑途視丹徼而不遠首領和舍等竝計窮力屈面縳軍<lb/>
門寛其萬死之誅𢎞以再生之路唯蒙儉脫身挺險委<lb/>
<pb n="KR4h0118_WYG_009-9b"/>
命窮山顧巢穴以靡依延晷漏其何幾况妖徒革面荒<lb/>
外非復他人部落離心舟中皆為敵國瞻言梟首指日<lb/>
可期凡所歸降隨事招撫與之更始復其故業首丘懐<lb/>
戀疑臨舊國之墟安堵知歸似入新豐之市然後班師<lb/>
遯水振旅禺山建鴻業於武功暢𤣥猷於文教庶荒陬<lb/>
襲中邦之禮邊疆息外冦之虞華人祝堯兆皇基於千<lb/>
載夷歌頌漢美王澤於三章宜與夫天帝前星廣賜秦<lb/>
公之册坤元益地遙聞王母之圖葢示有云曽何足紀<lb/>
<pb n="KR4h0118_WYG_009-10a"/>
斯竝𤣥謀廣運妙略遐覃一戰而荒景肅清再鼓而邊<lb/>
隅底定豈臣等提干擐甲克全百勝之功杖節揚麾能<lb/>
通九變之筴謁藁街而獻捷大帝成規聞杕杜以勞還<lb/>
小臣何力不勝慶快之至謹遣行軍司馬朝散大夫守<lb/>
巂州都督府長史上柱國梁待璧奉露布以聞軍資器<lb/>
械别簿條上<lb/>
　雲谷雜記云隋禮儀志後魏每攻戰克捷欲天下知<lb/>
　聞乃書帛掲於竿上名為露布其後相因施行按袁<lb/>
<pb n="KR4h0118_WYG_009-10b"/>
　虎倚馬為桓溫作北伐露布賈洪為馬超作伐曹操<lb/>
　露布前此巳有之豈書帛掲竿實自魏始耶<lb/>
　　為河南郡王武懿宗平冀州賊契丹等露布<hi>張說</hi>
氣祲薄宵戎狄謀夏則武庫兵動中國有弧矢之威文<lb/>
昌將飛邊城用金革之事葢以式遏姦暴大庇黎人震<lb/>
蠻蕩夷明罰耀武者也伏惟天䇿金輪神聖皇帝陛下<lb/>
仁覆有截化行無外皇圗未臣之黨帝載不庭之俗罔<lb/>
不依被聲教浸潤雍熙望雲向風密邇遐裔而契丹兇<lb/>
<pb n="KR4h0118_WYG_009-11a"/>
醜奴𨽻餘苗非冒頓之雄族異單于之貴種徒以錯居<lb/>
逺郡漸化平時田牧混於四甿貿遷通於三市戍人解<lb/>
甲邊馬垂轡禽獸飽而忘恩蜂蠆養而恣毒敢孤亭育<lb/>
自絶生成乃狼心干紀鴟誼竊發虐我邊吏覆我鎮軍<lb/>
大棘殘於夷落孤竹淪於荒虚陛下震赫斯之怒授決<lb/>
勝之符天地合謀鬼神助伐六狄舉國百蠻整衆運欃<lb/>
槍而掃除從列缺而焚蕩臣飲氷受斧指日揚麾雖謝<lb/>
河間之學竊慕任城之勇誓將首冒鋒刃躬先士卒上<lb/>
<pb n="KR4h0118_WYG_009-11b"/>
假神兵之威下定鬼方之罪凶醜狂悖素無大志因乘<lb/>
便利扇動姦回去嵗嘗師疑一軍之盡化今春輕敵見<lb/>
三帥之不歸蟻聚寔繁豺狼益厲結山戎以四冦連島<lb/>
夷而深入臣乃廣開形勢大振軍聲移告郡邑金湯固<lb/>
守傳檄諸軍猗角相應清邊道大總管建安郡王攸宜<lb/>
杖鉞薊門作鎮燕國當要害之地挫犬羊之羣髙壘深<lb/>
溝臥舊營而不動山虵雲鳥陣死地而無疑總管沙吒<lb/>
忠義王伯禮安道買等兵臨易水使接桑河犀渠衝壯<lb/>
<pb n="KR4h0118_WYG_009-12a"/>
士之髪雕騎識將軍之箭四面當敵九拒乘城御史大<lb/>
夫婁師徳總管髙再牟薛思行扞敵中山折衝分侮訓<lb/>
厲鷹揚之士輯穆震驚之師其餘部散校分離綱别緒<lb/>
兵車星布巡太行而綴碣石介馬雲羅挾衡漳而連海<lb/>
浦山川積雨盡消胡騎之塵草木長風咸有王師之氣<lb/>
清邊士馬稍南驅而擁蹙神兵甲卒漸北逐以威臨但<lb/>
合圍而持重未輕挑而即戰重以藩臣黙啜統率氊裘<lb/>
控弦逾於萬騎帶甲彌於千里長驅松漠掩集栁城巢<lb/>
<pb n="KR4h0118_WYG_009-12b"/>
穴是空胎卵皆覆於時賊衆兵馬屯逼幽州聞其塞外<lb/>
之敗懼有舟中之敵勢力外窘心服内乖建安郡王攸<lb/>
宜蓄銳淵停乘機電發援桴作氣則山嶽動搖書箭一<lb/>
飛則酋渠相滅兵纔接刃元兇授首舂喉蔽野京觀起<lb/>
於中州積甲成山組練收於外府雖本根斯拔巳蕩滌<lb/>
於一隅而餘蔓所滋尚聨延於數刻賊師何阿小等頑<lb/>
凶是極奢儈為資授其署置肆行驅掠幽陵之下不知<lb/>
首惡之巳擒兩河之間仍謂遊魂之可恃士女遭其逼<lb/>
<pb n="KR4h0118_WYG_009-13a"/>
脇軍城被其屠陷以殺戮為事户積䖍劉之悲以刼奪<lb/>
為心家盈剥割之痛鹿城縣令李懐璧衣冠貴胄令長<lb/>
崇班背我朝恩歸城狄冦潛脩甲杖輸以利器之資見<lb/>
委兵權當其上將之任蠢兹狂亂暫同燎火言事剪除<lb/>
方申沃雪臣乃盛兵刑趙塞井陘之隘命虎賁之將遏<lb/>
其衝突之鋒長史唐奉一馳使洛魏據阿曹之津縱羽<lb/>
林之雄挫其侵軼之勢臣又遣將軍總管忠武將軍行<lb/>
左衛翊府中郎將上柱國定陽郡開國公楊𤣥基押飛<lb/>
<pb n="KR4h0118_WYG_009-13b"/>
騎營中郎將李鐸子總管雲麾將軍行玉鈐衛翊府中<lb/>
郎將康國公阿㬰那毗伽子總管冠軍大將軍行左玉<lb/>
鈐衛翊府中郎將宋拔延子總管冠軍大將軍行左金<lb/>
吾衛府郎將迴鶻果别勑行人雲麾將軍康戡誕子總<lb/>
管定逺將軍左威衛長李當義壯武將軍何義本子總<lb/>
管忠武將軍何利深子總管壯武將軍俱羅罹淮宣威<lb/>
將軍行左玉鈐衛翊府郎將蘇達侯斤度施子總管定<lb/>
王府典軍成善威子總管押飛騎定逺將軍平原府左<lb/>
<pb n="KR4h0118_WYG_009-14a"/>
果毅長上穆仙童子總管劉尚珪子總管㴘川府左果<lb/>
毅鹿思讓押飛騎左玉鈐衛隊正長上賈楚珪左鷹揚<lb/>
衛長上花匡鼎押飛騎李言忠押飛騎沮忠揚鎮副張<lb/>
元敬押飛騎康景休押飛騎左監門衛司戈竇九臯别<lb/>
奏右武威衛長上楊仁爽左武威衛長上楊裔原州崇<lb/>
岡鎮副康戌子右監門衛長上傳阿毛左監門衛長史<lb/>
殷承範右衛長上王仁奬右衛執㦸嚴𢎞琰右金吾衛<lb/>
羅元讓潭州花石戌王蘇元暉前右武威衛長鄭嘉祥<lb/>
<pb n="KR4h0118_WYG_009-14b"/>
左衛司戈鄭彦湊媯州威寜戌主崔思暕押步兵子總<lb/>
管左玉鈐衛長上張忠儼别奏首領蘇農婆羅三品子<lb/>
首領宋義本别奏游擊將軍左玉鈐衛宿衛哥咄施注<lb/>
比别奏鄭思疾左衛潞州府果毅員外置同正阿史皎<lb/>
子總管王城府檢校果毅任𢎞誓别奏檢校虞候任處<lb/>
寂别奏裴光嗣等狥其東北又遣子總管游擊將軍玉<lb/>
鈐左司階伏羌縣開國男李𢎞顔子總管刑州司户㕘<lb/>
軍飛鳥縣開國男常元楷子總管原州廣牧領將軍元<lb/>
<pb n="KR4h0118_WYG_009-15a"/>
寂子總管右武衛員外置同正武元禮子總管前潞州<lb/>
㕘軍武其别出行人張景扶州刺史舊鎮副崔敬一右<lb/>
武衛中郎將阿史徳奉職右鷹威衛將軍業恤啜刺俟<lb/>
斤右豹韜衛柔遠府長史長果毅吐火羅決斯右金吾<lb/>
衛果毅執失守直右鷹揚郎將員外置同正阿所那左<lb/>
玉鈐衛長上借緋金元濟東天竺國王子僧伽杖摩右<lb/>
鷹揚衛郎將僕固郡骨支左金吾衛郎將阿康地具右<lb/>
武衛威郎將東河察使左豹韜衛髙城府長上果毅阿<lb/>
<pb n="KR4h0118_WYG_009-15b"/>
史徳伏麾支右玉鈐衛郎將路驢駒左金吾衛長上阿<lb/>
史徳伏麾支右玉鈐衛郎將路欲谷游擊將軍葛羅枝<lb/>
延㳺擊將軍契苾木昆折衝都尉車鼻施俟斤䖍州猶<lb/>
口鎮副白善徳晉州仁壽府果毅侯義威子總管左武<lb/>
威衛侯神城府果毅杜𤣥隠押後隊長上張徳峻天官<lb/>
常選王暠常彦緯押千騎三交戌董𤣥景河州安喬戌<lb/>
主王才龕别奏康𤣥寂押千騎隊楊待封前冀州堂陽<lb/>
縣丞温待禮别勑行人白君𧦬等略其西南或折衝其<lb/>
<pb n="KR4h0118_WYG_009-16a"/>
前或乘躡其後整貔貅之佐奮猛毅之倫長㦸林迴髙<lb/>
旗雲繞賊黨晷窮漏急命窄途殫執無全支心投必死<lb/>
之計以今月一日何阿小等帥不悛之旅擁脇從之衆<lb/>
結聚數萬抗拒官軍自寅及午前後九陣𤣥基等竝鋒<lb/>
鏑爭先戈鋋遞躍抗足而<graphic n="KR1868" url="https://raw.githubusercontent.com/kanripo/KR-Gaiji/master/images/KR1868.png" mimeType="image/png"/>鮮卑之血塗地攘臂而扔<lb/>
<hi>人蒸切因也</hi>烏丸之首積野摧同氷陷裂若山焚窮其孑遺<lb/>
無復噍類斬獲逆賊冀州三品大總管何阿小逆賊河<lb/>
北道招慰大使冀州刺史馬行感逆賊冀州道副大總<lb/>
<pb n="KR4h0118_WYG_009-16b"/>
管楊奉節逆賊冀州長吏王𢎞𦙍逆賊總管劉伏念逆<lb/>
賊十二衛大將軍見任鹿城縣令李懐璧逆賊信都縣<lb/>
令楊志寂總管胡六郎逆賊總管王知先逆賊帥馬明<lb/>
誓逆賊三品總管姬目等魁首巨蠧三百餘人所有戎<lb/>
羯憑陵殘毁之處臣皆宣布制㫖撫集其人咸懐聖恩<lb/>
俱得復業羣凶既定冀方砥平二載逋誅一朝泯滅數<lb/>
州然毒俄爾清弭舞溢河冀歌達塞垣截風浪以息滄<lb/>
溟廓氛埃而覩白日卻縠何力敢推羣帥之勞叔向有<lb/>
<pb n="KR4h0118_WYG_009-17a"/>
言實在明君之徳臣憑藉睿略忝當戎政神機密運不<lb/>
待横草之功天贊㝠符恭承破竹之勢伏瞻廟勝速奉<lb/>
朝歡抃躍之情倍萬恒品不勝慶快之至謹遣傔人天<lb/>
官常選李佑别奏左衛長上校尉張徳俊奉露布以聞<lb/>
其軍資器械别簿條上謹言<lb/>
　神功元年孫萬榮破王孝傑詔懿宗為神兵道大總<lb/>
　管討之婁師徳沙叱忠義竝為總管凡二十萬次趙<lb/>
　州懿宗聞賊且至懼欲棄軍走或曰虜無輜重以抄<lb/>
<pb n="KR4h0118_WYG_009-17b"/>
　掠為資若按兵拒守勢必離散從而擊之可有大功<lb/>
　懿宗不從退據相州契丹遂屠趙州㑹萬榮為奴所<lb/>
　殺懿宗復與婁師徳撫循河北史所載事實如此露<lb/>
　布所稱不亦矯誣甚乎<lb/>
　　為裴中丞代黄賊轉牒<hi>栁宗元</hi>
天啟昌期大功畢集神開興運微惡盡除黃少卿等歴<lb/>
稔逋誅舉宗肆暴恃狡免之穴跧伏偷安憑孽狐之丘<lb/>
跳踉見怪以為威弧不射天網可逃侵逼使臣隳犯王<lb/>
<pb n="KR4h0118_WYG_009-18a"/>
略恣其毒虐速我誅鋤敵國盡在於舟中過師巳期於<lb/>
席上謂宜投戈頓顙面縛乞身歸郡邑於王官效黎獻<lb/>
於天吏而乃繕兵補卒増壘閉途正當天討之辰更積<lb/>
鬼誅之罪衆輕鬬蟻勇劣怒蛙縞矢當强弩之初孤豚<lb/>
僨肥牛之下事同拾芥力易摧枯杪忽蜂腰虚見辱於<lb/>
齊斧突梯鼠首濫欲寄於旄頭勦絶有時不索何獲某<lb/>
拱稽致命執銳忘生車甲既備於小戎鯨鯢豈逃於誅<lb/>
僇切觀上略總帥中權戰士義激於身心列校勢成於<lb/>
<pb n="KR4h0118_WYG_009-18b"/>
臂指蹶張之技盡出於山林投距之材徧徵於川洞賞<lb/>
懸香餌令布疾雷莫不鼓舞戎行䖍恭師律投軀不愆<lb/>
於羽檄跂足惟俟於牙璋今月某日奏事官米蘭迴捧<lb/>
受詔命神飛首勇足蹈心馳懽聲洽於萬夫勝氣横於<lb/>
千里國容不入屨且及於寢門家事勿關土巳墳於左<lb/>
闔即以日月全軍出次分道竝進所司戮力敢告同心<lb/>
孔大夫貞直冠時清明格物全體許國一心在公兵精<lb/>
日浮為食固乆容府揚中丞以義烈為巳任勲襲太常<lb/>
<pb n="KR4h0118_WYG_009-19a"/>
安南李中丞以英武為家風業傳彞器竝膺邦寄克達<lb/>
皇威南則浮海濟師共集堂堂之陣東則横江誓衆用<lb/>
成善善之功以此鼓行坐觀盡敵刑惟勿喜誅有可哀<lb/>
徵則之勇冠一方竟就伏波之戮吕嘉之威行五嶺終<lb/>
摧下瀨之師嗟此陋微自貽擒滅勉成良畫速致殊勲<lb/>
雖荒徼之地固不勞於有征而昇平之年將自比而何<lb/>
事書之竹帛實謂揚名事須移牒鄰管以成犄角<lb/>
　讀姚州露布二篇如入五都之市令人目不給賞然<lb/>
<pb n="KR4h0118_WYG_009-19b"/>
　一再讀意味亦只如此子厚此牒未嘗不麗未嘗不<lb/>
　艷然却不必如此矜炫此其塵垢粃糠猶將陶鑄王<lb/>
　駱也　裴行立為桂管觀察使黃家洞叛討平之<lb/>
　　豪士賦序<hi>陸機</hi>
夫立徳之基有常而建功之路不一何則循心以為量<lb/>
者存乎我因物以成務者繫乎彼存夫我者隆殺止乎<lb/>
其域繫乎物者豐約唯所遭遇落葉俟微飈以隕而風<lb/>
之力葢寡孟嘗遭雍門以泣而琴之感以末何者欲隕<lb/>
<pb n="KR4h0118_WYG_009-20a"/>
之葉無所假烈風將墜之泣不足繁哀響也是故茍時<lb/>
啟於天理盡於民庸夫可以濟聖賢之功斗筲可以定<lb/>
烈士之業言遇時也故曰才不半古而功巳倍之葢得<lb/>
之於時勢歴觀古今徼一時之功而居伊周之位者有<lb/>
矣夫我之自我智士猶嬰其累物之相物昆蟲皆有此<lb/>
情夫以自我之量而挾非常之勲神氣暉其顧盼萬物<lb/>
隨其俯仰心玩居常之安耳飽從諛之說豈識乎功在<lb/>
身外任出才表哉且好榮惡辱有生之所大期忌盈害<lb/>
<pb n="KR4h0118_WYG_009-20b"/>
上鬼神猶且不免人主操其常柄天下服其大節故曰<lb/>
天可讐乎而時有袨服荷㦸立乎廟門之下援旌誓衆<lb/>
奮於阡陌之上况乎代主制命自下裁物者哉廣樹恩<lb/>
不足以敵怨勤興利不足以補害故曰代大匠斲者必<lb/>
傷其手且夫政由甯氏忠臣所為慷慨祭則寡人人主<lb/>
所不乆堪是以君奭怏怏不悦公旦之舉髙平師師側<lb/>
目博陸之勢而成王不遣嫌吝於懐宣帝若負芒刺於<lb/>
背非其然與嗟乎光於四表徳莫富焉王曰叔父親莫<lb/>
<pb n="KR4h0118_WYG_009-21a"/>
暱焉登帝天位功莫厚焉守節没齒忠莫至焉而傾側<lb/>
顛沛僅而自全則伊生抱明允以嬰戮文子懐忠敬而<lb/>
齒劒固其所也因斯以言夫以篤聖穆親如彼之懿大<lb/>
徳至忠如此之盛尚不能取信於人主之懐止謗於衆<lb/>
多之口過此以往惡覩其可安危之理斷可識矣又况<lb/>
乎饕大名以冒道家之忌運短才而易聖哲所難者哉<lb/>
身危由於勢過而不知去勢以求安禍積起於寵盛而<lb/>
不知辭寵以招福見百姓之謀巳則申宫警守以崇不<lb/>
<pb n="KR4h0118_WYG_009-21b"/>
畜之威懼萬民之不服則嚴刑峻制以賈傷心之怨然<lb/>
後威窮乎震主而怨行乎上下衆心日陊危機將發而<lb/>
偃仰瞪盱謂足以夸世笑古人之未工忘巳事之巳拙<lb/>
知曩勲之可矜暗成敗之有會是以事窮運盡必於顛<lb/>
仆風起塵合而禍至常酷也聖人忌功名之過巳惡寵<lb/>
禄之踰量葢為此也夫惡欲之大端賢愚所共有而游<lb/>
子狥髙位於生前志士思垂名於身後受生之分唯此<lb/>
而巳夫葢世之業名莫大焉震主之勢位莫盛焉率意<lb/>
<pb n="KR4h0118_WYG_009-22a"/>
無違欲莫順焉借使伊人頗覽天道知盡不可益盈難<lb/>
久持超然自引髙揖而退則巍巍之盛仰邈前賢洋洋<lb/>
之風俯冠來籍而大欲不乏於身至樂無愆乎舊節彌<lb/>
效而徳彌廣身愈逸而名愈劭此之不為彼之必昧然<lb/>
後河海之迹堙為窮流一簣之釁積成山嶽名編凶頑<lb/>
之條身厭荼毒之痛豈不謬哉故聊賦焉庶使百世少<lb/>
有寤云<lb/>
　齊王冏矜功自伐受爵不讓機惡之作豪士賦以刺<lb/>
<pb n="KR4h0118_WYG_009-22b"/>
　焉冏不之悟而竟以敗<lb/>
　陸文定公云陸士衡豪士賦序云身危由於勢過而<lb/>
　不知去勢以求安禍積起於寵盛而不知辭寵以招<lb/>
　福石季倫金谷澗詩序云感性命之不永懼凋落之<lb/>
　無期二人者考其終所及秪自道也<lb/>
　　王文憲集序<hi>任昉</hi>
公諱儉字仲寳琅邪臨沂人也其先自秦至宋國史家<lb/>
諜詳焉晉中興以來六世名徳為海内冠冕古語云仁<lb/>
<pb n="KR4h0118_WYG_009-23a"/>
人之利天道運行故呂䖍歸其佩刀郭璞誓以淮水若<lb/>
離翦之止殺吉駿之誠感葢有助焉公之生也誕受命<lb/>
世體三千之茂典踐得二之庶幾信乃昴宿垂芒徳星<lb/>
降祉有一於此蔚為帝師況乃淵角殊祥山庭異表望<lb/>
衢罕窺其術觀海莫際其瀾宏覽載籍博游才義若乃<lb/>
金版玉匱之書海上名山之㫖沉鬱澹雅之思離堅合<lb/>
異之談莫不總制清衷遞為心極斯固通人之所包非<lb/>
虚明之絶境不可窮者其唯神用者乎然檢鏡所歸人<lb/>
<pb n="KR4h0118_WYG_009-23b"/>
倫異表雲屋天構匠者何工自函洛不守憲章中輟賀<lb/>
生達禮之宗蔡公儒林之亞闕典未補大備兹日至若<lb/>
齒危髪秃之老含經味道之生莫不北面人宗自同資<lb/>
敬性託夷逺少屏塵雜自非可以𢎞奬風流増益標勝<lb/>
未嘗留心也期嵗而孤叔父司空簡穆公早所器異年<lb/>
始志學家門禮訓皆折衷於公孝友之性豈伊橋梓夷<lb/>
雅之體無待韋弦汝郁之幼挺淳至黄琬之早標聰察<lb/>
曽何足尚年六嵗襲封豫寜侯拜日家人以公尚幼弗<lb/>
<pb n="KR4h0118_WYG_009-24a"/>
之先告既襲圭組對揚王命因便感咽若不自勝初宋<lb/>
明帝居藩與公母武康公主素不協及即位有詔毁發<lb/>
舊塋投棄棺柩公以死固請誓不遵奉表啟酸切義感<lb/>
人神太宗聞而悲之遂無以奪也初拜秘書郎遷太子<lb/>
舍人以選尚公主拜駙馬都尉元徽初遷秘書丞於是<lb/>
采公曽之中經刋𢎞度之四部依劉歆七略更撰七志<lb/>
葢嘗賦詩云稷契匡虞夏伊吕翼商周自是始有應務<lb/>
之迹生民屬心矣時司徒袁粲有髙世之度脱落風塵<lb/>
<pb n="KR4h0118_WYG_009-24b"/>
見公弱齡便望風推服歎曰衣冠禮樂盡在是矣時粲<lb/>
位亞台司公年始弱冠年勢不侔公與之抗禮因贈粲<lb/>
詩要以嵗暮之期申以止足之戒粲答詩云老夫亦何<lb/>
寄之子照清襟服闋拜司徒右長史出為義興太守風<lb/>
化之美奏課為最還除給事黄門侍郎旬日遷尚書吏<lb/>
部郎㕘選昔毛珍之公清李重之識㑹兼之者公也俄<lb/>
遷侍中以愍侯始終之職固辭不拜補太尉右長史時<lb/>
聖武定業肇基王命寤寐風雲寔資人傑是以宸居膺<lb/>
<pb n="KR4h0118_WYG_009-25a"/>
列宿之表圖緯著王佐之符俄遷左長史齊臺既建以<lb/>
公為尚書右僕射領吏部時年二十八宋末艱虞百王<lb/>
澆季禮紊舊宗樂傾恒軌自朝章國紀典儀備物奏議<lb/>
符策文辭表記素意所不蓄前古所未行皆取定俄頃<lb/>
神無滯用太祖受命以佐命之功封南昌縣開國公食<lb/>
邑二千戸建元二年遷尚書左僕射領選如故自營郃<lb/>
分司盧欽兼掌譽望所歸允集兹日尋表解選詔加侍<lb/>
中又授太子詹事侍中僕射如故固辭侍中改授散騎<lb/>
<pb n="KR4h0118_WYG_009-25b"/>
常侍餘如故太祖崩遺詔以公為侍中尚書令鎮國將<lb/>
軍永明元年進號衛將軍二年以本官領丹陽令六輔<lb/>
殊風五方異俗公不謀聲訓而楚夏移情故能使解劒<lb/>
拜仇歸田息訟前郡尹温太真劉真長或功銘鼎彞或<lb/>
徳標素尚臭味風雲千載無爽親加弔祭表薦孤遺遠<lb/>
協神期用彰世祀時簡穆公薨以撫養之恩特深恒慕<lb/>
表求解職有詔不許國學初興華夷慕義經師人表允<lb/>
兹望實復官領國子祭酒三年解丹陽尹領太子少傅<lb/>
<pb n="KR4h0118_WYG_009-26a"/>
餘悉如故挂服捐駒前良取則臥轍棄子後予胥怨皇<lb/>
太子夙挺天姿俯同人範師友之義穆若金蘭又領本<lb/>
州大中正頃之解職四年以本號開府儀同三司餘悉<lb/>
如故謙光愈遠大典未申六年又申前命七年固辭選<lb/>
任帝所重違詔加中書監猶㕘掌選事長輿追專車之<lb/>
恨公曽甘鳳池之失夫奔競之徒有自來矣以難知之<lb/>
性協易失之情必使無訟事深𢎞誘公提衡惟允一紀<lb/>
於兹拔竒取異興微繼絶望側階而容賢候景風而式<lb/>
<pb n="KR4h0118_WYG_009-26b"/>
典春秋三十有八七年五月三日薨於建康官舍皇朝<lb/>
軫慟儲鉉傷情有識銜悲行路掩泣豈直舂者不相工<lb/>
女寢機而巳哉故痛深衣冠悲纒教義豈非功深砥礪<lb/>
道邁舟航没世遺愛古之益友追贈太尉侍中中書監<lb/>
如故給節加羽葆鼓吹増班劒六十人謚曰文憲禮也<lb/>
公在物斯厚居身以約玩好絶於耳目布素表於造次<lb/>
室無姬姜門多長者立言必雅未嘗顯其所長持論從<lb/>
容未嘗言人所短𢎞長風流許與氣類雖單門後進必<lb/>
<pb n="KR4h0118_WYG_009-27a"/>
加善誘朂以丹霄之價𢎞以青㝠之期公銓品人倫各<lb/>
盡其用居厚者不矜其多處薄者不怨其少窮涯而反<lb/>
盈量知歸皇朝以治定制禮功成作樂思我民譽緝熙<lb/>
帝圖雖張曹爭論於漢朝荀摯競爽於晉世無以仰模<lb/>
淵旨取則後昆每荒服請罪遠夷慕義宣威授指寔寄<lb/>
宏略理積則神無忤往事感則悅情斯來無是巳之心<lb/>
事隔於容諂罕愛憎之情理絶於毁譽造理常若可干<lb/>
臨事每不可奪約巳不以廉物𢎞量不以容非攻乎異<lb/>
<pb n="KR4h0118_WYG_009-27b"/>
端歸之正義公生自華宗世務簡隔至於軍國逺圗刑<lb/>
政大典既道在廊廟則理擅民宗若乃明練庶務鑒達<lb/>
治體懸然天得不謀成心求之載籍翰牘所未紀訊之<lb/>
遺老耳目所不接至若文案自環主者百數皆深文為<lb/>
吏積習成姧畜筆削之刑懐輕重之意公乘理照物動<lb/>
必研幾當時嗟服若有神道豈非希世之儁民瑚璉之<lb/>
宏器昉行無異操才無異能得奉名節迄將一紀一言<lb/>
之譽東陵侔於西山一盼之榮鄭璞踰於周寳士感知<lb/>
<pb n="KR4h0118_WYG_009-28a"/>
巳懐此何極出入禮闈朝夕舊館瞻棟宇而興慕撫身<lb/>
名而悼恩公自幼及長述作不倦固以理窮言行事該<lb/>
軍國豈直雕章縟采而巳哉若乃統體必善綴賞無地<lb/>
雖楚趙羣才漢魏衆作曽何足云昉嘗以筆札見知思<lb/>
以薄技效徳是用綴緝遺文永貽世範為如干巻所撰<lb/>
古今集記今書七志為一家之言不列於集集録如左<lb/>
　南史儉本傳薨時年四十八此序年三十八按儉父<lb/>
　僧綽為元兇劭所害時方期嵗明年為孝建元年計<lb/>
<pb n="KR4h0118_WYG_009-28b"/>
　至齊武帝永明七年正三十八史所書謬也明帝欲<lb/>
　毁儉母墓為元兇巫蠱事也僧綽本傳尚東陽公主<lb/>
　而儉傳及此文皆作武康巫蠱事中絶無武康名考<lb/>
　之齊書南史竝同不知何故聞見寡昧不足通知姑<lb/>
　記於此以問之識古者<lb/>
　　陶淵明集序<hi>梁昭明太子</hi>
夫自衒自媒者士女之醜行不忮不求者明達之用心<lb/>
是以聖人韜光賢人遁世其故何也含徳之至莫踰於<lb/>
<pb n="KR4h0118_WYG_009-29a"/>
道親巳之切無重於身故道存而身安道亡而身害處<lb/>
百齡之内居一世之中倐忽比之白駒寄寓謂之逆旅<lb/>
宜乎與大塊而盈虚隨中和而任放豈能戚戚勞於憂<lb/>
畏汲汲役於人間齊謳趙女之娯八珍九鼎之食結駟<lb/>
連騎之榮侈袂執圭之貴樂既樂矣憂亦隨之何倚㐲<lb/>
之難量亦慶弔之相及智者賢人居之甚履薄氷愚夫<lb/>
貪士競之若洩尾閭玉之在山以見珍而終破蘭之生<lb/>
谷雖無人而自芳故莊周垂釣於濠伯成躬耕於野或<lb/>
<pb n="KR4h0118_WYG_009-29b"/>
貨海東之藥草或紡江南之落毛譬彼鵷雛豈競鳶鴟<lb/>
之肉猶斯雜縣寜勞文仲之牲至於子常甯喜之倫蘇<lb/>
秦衛鞅之匹死之而不疑甘之而不悔主父偃言生不<lb/>
食五鼎死則五鼎烹卒如其言豈不痛哉又楚子觀周<lb/>
受折於孫滿霍侯驂乘禍起於負芒饕餮之徒其流甚<lb/>
衆唐堯四海之主而有汾陽之心子晉天下之儲而有<lb/>
洛濱之志輕之若脱屣視之若鴻毛而況於他人乎是<lb/>
以至人達士因以晦迹或懐釐而謁帝或被褐而負薪<lb/>
<pb n="KR4h0118_WYG_009-30a"/>
鼓枻清潭棄機漢曲情不在於衆事寄衆事以忘情者<lb/>
也有疑陶淵明詩篇篇有酒吾觀其意不在酒亦寄酒<lb/>
為迹者也其文章不羣辭彩精拔跌宕昭彰獨超衆類<lb/>
抑揚爽朗莫之與京横素波而傍流干青雲而直上語<lb/>
時事則指而可想論懐抱則曠而且真加以貞志不休<lb/>
安道苦節不以躬耕為恥不以無財為病自非大賢篤<lb/>
志與道汙隆孰能如此乎余素愛其文不能釋手尚想<lb/>
其徳恨不同時故加搜校粗為區目白璧微瑕惟在閒<lb/>
<pb n="KR4h0118_WYG_009-30b"/>
情一賦揚雄所謂勸百而諷一者卒無諷諫何足搖其<lb/>
筆端惜哉亡是可也并粗㸃定其傳編之於録嘗謂有<lb/>
能觀淵明之文者馳競之情遣鄙吝之意袪貪夫可以<lb/>
亷懦夫可以立豈止仁義可蹈抑乃爵禄可辭不必傍<lb/>
游泰華遠求柱史此亦有助於風教也<lb/>
　　昭明太子集序劉孝綽<lb/>
臣竊觀大易重明之象著焉抑又聞之匕鬯之義存焉<lb/>
故書有孟侯之名記表元良之徳歴選前古以洎夏周<lb/>
<pb n="KR4h0118_WYG_009-31a"/>
可得而稱啟誦而巳雖徹聖挺賢光乎二代髙文精義<lb/>
閴爾無聞漢之顯宗晉之肅祖昔自春宫益好儒術或<lb/>
專經止於區易或持論窮於貞假子桓雖摛藻銅省集<lb/>
講肅成事在藩儲理非皇貳未有正位少陽多才多藝<lb/>
者也粤我大梁之二十一載盛徳備乎東朝若乃有縱<lb/>
自天惟睿作聖顯仁立孝行於四海如珪如璋不因琢<lb/>
磨之義為臣為子寜待觀喻之言惟性道難聞而文章<lb/>
可見故俯同志學用晦生知以絃誦之餘辰總鄒魯之<lb/>
<pb n="KR4h0118_WYG_009-31b"/>
儒墨徧綈緗於七閣彈竹素於九流地居上嗣實副元<lb/>
首皇帝垂拱巖廊委咸庶績時非從守事或監撫雖一<lb/>
日二日攝覽萬幾猶臨書幌而不休對欹案而忘怠況<lb/>
復迄納侍講討論經紀去聖滋遠愈生穿鑿枝分葉散<lb/>
殊路偆馳靈臺辟雍之疑禋宗祭社之繆明章申老之<lb/>
議通顔理王之說量覈然否剖析同異察言抗論窮理<lb/>
盡微於時淹中稷下之生金華石渠之士莫不過衢樽<lb/>
而挹多少見斗極而曉西東與夫盡春卿之道贊仲尼<lb/>
<pb n="KR4h0118_WYG_009-32a"/>
之宅非賈誼於蘇林問蕭何於棗據區區前史不亦恧<lb/>
歟加以學貫總持辯同無硋五時密教見猶鏡象一乘<lb/>
妙㫖觀若掌珠及在布金之園處如龍之衆開示有空<lb/>
顯揚權實是以徧動六地普雨四華豈直得解纓須提<lb/>
舍缽瓶沙騰曇言徳梵志依風而巳哉若夫天文以爛<lb/>
然為美人文以煥乎為貴是以隆儒雅之大成游雕蟲<lb/>
之小道握牘持筆思若有神曽不斯須風飛雷起至於<lb/>
宴游西園祖道清洛三百載賦該極連篇七言致擬見<lb/>
<pb n="KR4h0118_WYG_009-32b"/>
諸文學博奕興詠竝命從游書令視草銘非潤色七窮<lb/>
煒燁之說表極逺大之才皆喻不備體詞不掩義因宜<lb/>
適變曲盡文情竊以屬文之體鮮能周備長卿徒善既<lb/>
累為遲少孺雖疾俳優而巳子淵淫靡若女工之蠧子<lb/>
雲侈靡異詩人之則孔璋詞賦曹祖勸其脩今伯喈答<lb/>
贈摯虞知其頗古孟堅之頌尚有似贊之譏士衡之碑<lb/>
猶聞類賦之貶深乎文者兼而善之能使典而不野逺<lb/>
而不放麗而不淫約而不儉獨擅衆美斯文在斯假使<lb/>
<pb n="KR4h0118_WYG_009-33a"/>
王朗報箋卞蘭獻頌猶不足以揄揚著述稱贊才章況<lb/>
在庸才曽何彷彿然承華肇建濫齒時髦居陪出從逝<lb/>
將一紀譬彼登山徒仰峻極同夫觀海莫際波瀾但職<lb/>
官書記預聞盛藻歌詠不足敢忘編次謹為一帙十巻<lb/>
第目如左日升松茂與天地而偕長壯思英詞隨嵗月<lb/>
而増廣如其後録以俟賢臣<lb/>
　　玉臺新詠集序<hi>徐陵</hi>
陵雲概日由余之所未窺千門萬户張衡之所曽賦周<lb/>
<pb n="KR4h0118_WYG_009-33b"/>
玉璧臺之上漢帝金屋之中玉樹以珊瑚作枝珠簾以<lb/>
瑇瑁為柙其中有麗人焉其人也五陵豪族充選掖庭<lb/>
四姓良家馳名永巷亦有潁川新市河間觀津大家嬌<lb/>
娥曽名巧笑楚王宫内無不推其細腰衛國家人俱言<lb/>
訝其纎手閲詩明禮非直東鄰之自媒婉約風流無異<lb/>
西施之被教弟兄協律自小學歌少長河陽由來能舞<lb/>
琵琶新曲無待石崇箜篌雜引非因曹植傳鼓瑟於楊<lb/>
家得吹簫於秦女以至寵聞長樂陳后知而不平畫出<lb/>
<pb n="KR4h0118_WYG_009-34a"/>
天山閼氏覽而遙妬且如東鄰巧笑唯侍寢於更衣西<lb/>
子微顰將横陳於甲帳陪游馺婆騁纎腰於結風長樂<lb/>
鴛鴦奏新聲於度曲粧明蟬之薄鬢照墜馬之垂鬟反<lb/>
挿金蓮横抽寳樹南都石黛最發雙蛾北地燕支偏開<lb/>
兩靨亦有嶺上仙童分丸魏帝腰中寳鳳授歴軒轅金<lb/>
星與婺女爭華麝月共姮娥競爽驚鸞冶袖時飄韓椽<lb/>
之香飛燕長裾宜結陳王之佩雖非圖畫入甘泉而不<lb/>
分言異神仙戲陽臺而無别真可謂傾國傾城無對無<lb/>
<pb n="KR4h0118_WYG_009-34b"/>
雙者也加以天情開朗逸思彫華妙解文章尤工詩賦<lb/>
琉璃研匣終日隨身翡翠筆牀無時離手清文滿篋非<lb/>
唯芍藥之花新製連篇寜止葡萄之樹九日登髙時有<lb/>
縁情之作萬年公主非無累徳之辭其佳麗也如彼其<lb/>
才情也如此既而椒宫宛轉柘館陰岑絳劒晨嚴銅鋪<lb/>
晝淨三星未夕不事懐衾五日猶賖誰能理曲優游少<lb/>
託寂寞多閒厭長樂之疎鐘勞宫中之緩箭輕身無力<lb/>
怯南宫之擣衣生長深宫笑扶風之織錦雖復投壺玉<lb/>
<pb n="KR4h0118_WYG_009-35a"/>
女為歡盡於百嬌爭博齊姬心賞窮於六齒無怡神於<lb/>
暇景唯屬意於新詩可得代彼蘐蘇微蠲愁疾但往世<lb/>
名篇當今巧製分諸麟閣散在鴻都不務連章無由披<lb/>
覽於是然脂暝冩弄筆晨書選録艷歌凡為十巻曽無<lb/>
參於雅頌亦靡濫於風人涇渭之間若斯而巳也麗以<lb/>
金繩裝之寳軸三臺妙札亦龍伸蠖屈之書五色花牋<lb/>
皆河北膠東之紙髙按鉛粉仍定魯魚之文辟惡生香<lb/>
聊防羽陵之蠧雲飛六甲髙禪玉函鴻烈仙方長推丹<lb/>
<pb n="KR4h0118_WYG_009-35b"/>
枕至如青牛帳裏餘曲既終朱鳥牕前新粧巳竟方當<lb/>
開兹縹帙散此緗編永對玩於書帷長循環於纎手如<lb/>
鄧學春秋儒者之功難習竇傳却老金丹之術不成固<lb/>
勝西蜀豪家託情窮於魯殿東臺甲館流詠止於洞簫<lb/>
孌彼諸姬聊同棄日猗與彤管麗矣香奩<lb/>
　隋經籍志玉臺新詠十巻徐陵撰起古詩古樂府盡<lb/>
　梁代<lb/>
　佛祖統紀載陵嘗聴智者講經因立五願一臨終正<lb/>
<pb n="KR4h0118_WYG_009-36a"/>
　念二不墮三塗三人中托生四童真出家五不墮流<lb/>
　俗之僧唐貞觀中生縉雲朱家年十六將納婦路逢<lb/>
　梵僧謂曰少年何意欲違昔誓因示其宿因少年聞<lb/>
　已不復還家即往天台國清寺投章安法師咨受心<lb/>
　要證法華三昧按孝穆於生死自在乃爾作此一序<lb/>
　不慮犯綺語戒耶因而推求之如宋之韓魏公范文<lb/>
　正張忠定司馬温公王荆公皆鐵心石腸人而皆有<lb/>
　艷詞乃知彭澤閒情不足為瑕也<lb/>
<pb n="KR4h0118_WYG_009-36b"/>
　　詩品序<hi>鍾嶸</hi>
氣之動物物之感人故搖蕩性情形諸舞詠照燭三才<lb/>
暉麗萬有靈祗待之以致饗幽微藉之以昭告動天地<lb/>
感鬼神莫近於詩昔南風之辭卿雲之頌厥義夐矣夏<lb/>
歌曰鬱陶乎予心楚謠曰名余曰正則雖詩體未全然<lb/>
是五言之濫觴也逮漢李陵始著五言之目矣古詩眇<lb/>
邈人代難詳推其文體固是炎漢之製非衰周之倡也<lb/>
自王揚枚馬之徒詞賦競爽而吟詠靡聞從李都尉迄<lb/>
<pb n="KR4h0118_WYG_009-37a"/>
班媫妤將百年間有婦人焉一人而巳詩人之風頓巳<lb/>
缺喪東京二百載中惟有班固詠史質木無文降及建<lb/>
安曹公父子篤好斯文平原兄弟鬱為文棟劉楨王粲<lb/>
為其羽翼次有攀龍託鳳自致於屬車者葢將百計彬<lb/>
彬之盛大備於時矣爾後陵遲衰微迄於有晉太康中<lb/>
三張二陸兩潘一左勃爾復興踵武前王風流未沫亦<lb/>
文章之中興也永嘉時貴黄老稍尚虚談於時篇什理<lb/>
過其辭淡乎寡味爰及江表微波尚傳孫綽許詢桓庾<lb/>
<pb n="KR4h0118_WYG_009-37b"/>
諸公詩皆平典似道徳論建安風力盡矣先是郭景純<lb/>
用雋上之才創變其體劉越石仗清剛之氣贊成厥美<lb/>
然彼衆我寡未能動俗逮義熙中謝益壽斐然繼作元<lb/>
嘉中有謝靈運才髙辭盛富豔難蹤固巳含跨劉郭陵<lb/>
轢潘左故知陳思為建安之傑公幹仲宣為輔陸機為<lb/>
太康之英安仁景陽為輔謝客為元嘉之雄顔延年為<lb/>
輔斯皆五言之冠冕文詞之命世也夫四言文約意廣<lb/>
取效風騷便可多得每苦文繁而意少故世罕習焉五<lb/>
<pb n="KR4h0118_WYG_009-38a"/>
言居文詞之要是衆作之有滋味者也故云會於流俗<lb/>
豈不以指事造形窮情寫物最為詳切者耶故詩有六<lb/>
義焉一曰興二曰比三曰賦文巳盡而意有餘興也因<lb/>
物喻志比也直書其事寓言寫物賦也𢎞斯三義酌而<lb/>
用之幹之以風力潤之以丹彩使味之者無極聞之者<lb/>
動心是詩之至也若專用比興則患在意深意深則詞<lb/>
躓若但用賦體則患在意浮意浮則文散嬉成流移文<lb/>
無止泊有蕪漫之累矣若乃春風春鳥秋月秋蟬夏雲<lb/>
<pb n="KR4h0118_WYG_009-38b"/>
暑雨冬月祁寒斯四候之感諸詩者也嘉㑹寄詩以親<lb/>
離羣託詩以怨至於楚臣去境漢妾辭宫或骨横朔野<lb/>
或魂逐飛蓬或負戈外戍或殺氣雄邊塞客衣單孀閨<lb/>
淚盡文士有解珮出朝一去忘返女有揚蛾入寵再盼<lb/>
傾國凡斯種種感蕩心靈非陳詩何以展其義非長歌<lb/>
何以釋其情故曰詩可以羣可以怨使窮賤易安幽居<lb/>
靡悶莫尚於詩矣故詞人作者罔不愛好今之士俗斯<lb/>
風熾矣纔能勝衣甫就小學必甘心而馳騖焉於是庸<lb/>
<pb n="KR4h0118_WYG_009-39a"/>
音雜體各為家法至於膏腴子弟恥文不逮終朝㸃綴<lb/>
分夜呻吟獨觀謂為警䇿衆覩終淪平鈍次有輕蕩之<lb/>
徒笑曹劉為古拙謂鮑昭羲皇上人謝朓今古獨步而<lb/>
師鮑昭終不及日中市朝滿學謝朓劣得黄鳥度青枝<lb/>
徒自棄於髙聴無渉於文流矣嶸觀王公縉紳之士每<lb/>
博論之餘何嘗不以詩為口實隨其嗜慾商確不同淄<lb/>
澠竝泛朱紫相奪喧議競起準的無依近彭城劉士章<lb/>
俊賞之士疾其淆亂欲為當世詩品口陳標榜其文未<lb/>
<pb n="KR4h0118_WYG_009-39b"/>
遂嶸感而作焉昔九品論人七略裁士校以賓實誠多<lb/>
未值至若詩之為技較爾可知以類推之殆均博奕方<lb/>
今皇帝資生知之上才體沈鬱之幽思文麗日月學究<lb/>
天人昔在貴遊已為稱首況八紘既掩風靡雲蒸抱玉<lb/>
者聫肩握珠者接武固以睨漢魏而不過吞晉宋於胸<lb/>
中諒非農歌轅議敢致流别嶸之今録庶周旋於閭里<lb/>
均之於談笑耳<lb/>
　嶸字仲偉潁川長社人天監中衡陽王引為朔寜記<lb/>
<pb n="KR4h0118_WYG_009-40a"/>
　室專掌文翰嘗品古今五言詩論其優劣各為詩評<lb/>
　　駙馬都尉喬君集序<hi>盧照鄰</hi>
昔文王既没道不在於兹乎尼父克生禮盡歸於是矣<lb/>
其後荀卿孟子服儒者之褒衣屈平宋玉弄詞人之柔<lb/>
翰禮樂之道巳顛墜於斯文雅頌之風猶綿聨於季葉<lb/>
痛乎王澤既竭諸侯為麋鹿之塲帝圖伊梗天下作豺<lb/>
狼之國秦人一滅舊章大愚黔首羣書赴火化崑嶽之<lb/>
髙煙儒士投坑變蓬萊之巨壑樂沈於海河間王初睠<lb/>
<pb n="KR4h0118_WYG_009-40b"/>
睠於古篇禮適諸夷齊叔孫區區於綿蕝安國討論科<lb/>
斗五典叶從史遷祖述獲麟八書爰創衣冠禮樂重聞<lb/>
三代之風玉帛謳歌無墜六經之業鬱其興詠大雅於<lb/>
是為羣自此迄今年逾千祀聖門論賦相如為入室之<lb/>
雄闕里裁詩公幹即升堂之客陸平原龍驚學海浮天<lb/>
泉以安流鮑㕘軍鶴翥文塲代黃金之平埒臨曲臺之<lb/>
上路面通衢之小苑蓮紅水碧堪釣叟之淹留桂白山<lb/>
青宜王孫之攀折香車貴士不掩龍闗縫掖書生時通<lb/>
<pb n="KR4h0118_WYG_009-41a"/>
驛騎坐蘭徑敞松扉北牖動而清風來南軒幽而白雲<lb/>
起欣然命駕弔曲江之隑淵興盡而歸聆伊川之笙吹<lb/>
三朝慶謁趨劒履於南宫五日歸休聞歌鍾於北里雍<lb/>
容車騎屢動雕章嘯傲煙霞仍涵寳思奢不敗徳笑金<lb/>
谷之羅紈儉不邀名悲蘭陵之芻布榮期三樂君實四<lb/>
之平子四愁我無一矣君教訓子弟不讀非聖之書撫<lb/>
愛家僮常恐名奴之辱婚嫁已畢欲就金丹輪葢非榮<lb/>
猶思道樹明霞曉挹終登不死之庭甘露秋團儻踐無<lb/>
<pb n="KR4h0118_WYG_009-41b"/>
生之㟁凡所著述多以適意為宗雅愛清靈不以繁詞<lb/>
為貴足以傳諸好事貽厥孫謀故撰而存之凡為若干<lb/>
巻云爾<lb/>
　照鄰字昇之范陽人為鄧王府典籖王愛重比之相<lb/>
　如調新都尉病去官餌方士丹父喪號嘔丹出由是<lb/>
　疾益甚乃去具茨山下買園數十畝疏潁水周舍復<lb/>
　預為墓偃卧其中自以當髙宗時尚吏巳獨儒武后<lb/>
　尚法巳獨黃老后封嵩山屢聘賢士巳巳廢著五悲<lb/>
<pb n="KR4h0118_WYG_009-42a"/>
　文以自明病既乆與親屬訣自沈潁水<lb/>
　按喬君無可攷唐公主列傳髙祖女廬江公主下嫁<lb/>
　同州刺史喬師望秇文志有喬備集不知誰是<lb/>
　　洛州張司馬集序<hi>張說</hi>
夫言者志之所之文者物之相雜然則心不可藴故發<lb/>
揮以形容辭不可陋故錯綜以潤色萬象鼓舞入有名<lb/>
之地五音繁雜出無聲之境非窮神體妙其孰能與乎<lb/>
洛州司馬張公名希元中山人也族髙辰象氣壯河山<lb/>
<pb n="KR4h0118_WYG_009-42b"/>
神作銅鈎天開金印孝友内植禮樂外滋勵行閨庭鄉<lb/>
人謂之曽子飛名都邑諸儒號曰聖童下帷覃思穿牀<lb/>
嗜古蓬山芸觀之書羣玉懸金之記魯宫藏篆汲冡遺<lb/>
編無不日覽萬言暗識三篋博學吞九流之要處盈若<lb/>
虚雄辯敵四海之鋒退藏於密漢王問䇿知帝者之師<lb/>
楚子聞名實諸侯之選故得雄飛白簡鷹揚丹筆巻襜<lb/>
帷於天郡設鈎距於皇州若乃抗埋輪之章執驚馬之<lb/>
議旌賢有通徳之教疾惡存署背之文繼軌前途遇物<lb/>
<pb n="KR4h0118_WYG_009-43a"/>
成興理闗刑政咸歸故事之臺義涉箴規盡入名臣之<lb/>
奏加以許與氣類交游豪傑仕遘夷險身更否泰昔嘗<lb/>
攝戎幽易謫居卭巂亭皋漫漫興去國之悲旗鼓洶洶<lb/>
助從軍之樂時復江鸎遷樹隴鴈出雲夢上京之臺沼<lb/>
想故山之風月發言而宫商應搖筆而綺繡飛逸勢標<lb/>
起寄情新抜靈仙變化星漢昭回感激精微混韶武於<lb/>
金奏天然壯麗綷雲霞於玉樓當代名流翕然崇尚自<lb/>
大夫之頌成室太史之賦京都魏則十龍儒雅晉則三<lb/>
<pb n="KR4h0118_WYG_009-43b"/>
陽藻綴<hi>張載字孟陽弟協字景陽亢字季陽竝有才藻屬綴英華誤作楊</hi>朝分南北運<lb/>
迄周隋文人才子重世間出豈止柟榴體物陳琳得以<lb/>
示人鷦鷯寄辭阮籍稱其王佐故以開國籍鱗次乎史<lb/>
傳之首入文場羽儀乎天下之半公増繁榮葉桂林之<lb/>
一枝彌廣源流荆江之九泒宗門多士斯為盛典且如<lb/>
承家舊徳之基賓王歴官之序玉琯銅渾之數黄公𤣥<lb/>
女之符落猿殪兕之巧顧鵲迴鸞之妙詳諸别傳可略<lb/>
言焉某室邇蘭芬族聨棣蕚荷千里之嘉奬接四友之<lb/>
<pb n="KR4h0118_WYG_009-44a"/>
良遊謹撰令引式題前集七子賦詩期取類於鄭志一<lb/>
家垂範庶齊衡於孔藂來日新文請諸君子起儀鳳之<lb/>
後景龍以前凡若干巻列之如目<lb/>
　張司馬無可攷唐藝文志亦無此書名乃知當世巋<lb/>
　然巨帙不轉盼間化為泠風即名人之序不過木蘭<lb/>
　之櫝而巳<lb/>
　　上官昭容集序<hi>張說</hi>
臣聞七聲無主律呂綜其和五彩無章黼黻交其麗是<lb/>
<pb n="KR4h0118_WYG_009-44b"/>
知氣有噎鬱非巧辭莫之通形有萬變非工文莫之寫<lb/>
先王以是繼天地究人神聞寂寞鑒幽昧文之時義大<lb/>
矣哉上官昭容者故中庸侍郎儀之孫也明淑挺生才<lb/>
華絶代敏識聰聴探微鏡理開巻海納宛若前聞搖筆<lb/>
雲蜚如同宿搆初沛國夫人之方娠也夢巨人俾之大<lb/>
秤曰以是秤量天下既而昭容生彌月夫人弄之曰秤<lb/>
量天下豈在子乎孩遂啞啞應之曰是生而能言葢為<lb/>
靈也越在襁褓入於掖庭天寔啟之故毁家而資國運<lb/>
<pb n="KR4h0118_WYG_009-45a"/>
將興也故成惪而受任自則天乆視之後中宗景龍之<lb/>
際十數年間六合清謐内峻圖書之府外闢修文之館<lb/>
摉英獵俊埜無遺才右職以精學為先大臣以無文為<lb/>
恥每豫遊宫觀行幸河山白雲起而帝歌翠華飛而臣<lb/>
賦雅頌之盛與三代同風豈惟聖后之好文亦云奥主<lb/>
之協贊者也古者有女史記功書過復有女尚書決事<lb/>
宫閤昭容兩朝專美一日萬機顧問不遺應接如響雖<lb/>
漢稱班媛晉譽左嬪文章之道不殊輔佐之功則異蹟<lb/>
<pb n="KR4h0118_WYG_009-45b"/>
秘九天之上身没重泉之下嘉彼令範代罕得聞庶幾<lb/>
後學嗚呼何仰然則大君挺四海之圖懸百靈之命喜<lb/>
則九圍挾纊怒則千里流血靜則黔黎乂安動則蒼甿<lb/>
罷弊入耳之語諒其難乎貴而勢大者疑賤而禮絶者<lb/>
隔近而言輕者忽逺而章忠者忤惟窈窕柔曼誘掖善<lb/>
心妄味九惪之衢傾情六藝之圃故登崑廵海之意寢<lb/>
剪胡刈越之威息璿臺珍服之態消從禽嗜樂之端廢<lb/>
獨使温柔之教漸於生人風雅之聲流於來葉非夫𤣥<lb/>
<pb n="KR4h0118_WYG_009-46a"/>
黄毓粹貞明助思衆妙抉識羣靈挾志誕異人之資授<lb/>
興王之瑞其孰能臻斯懿乎鎮國太平公主道髙帝妹<lb/>
才重天人昔嘗共遊東壁同宴北渚倐來忽往物在人<lb/>
亡憫琱琯之殘言悲素扇之空曲上聞天子求椒掖之<lb/>
故事有命史臣叙蘭臺之新集凡若干巻列之如左<lb/>
　昭容名婉兒儀之孫儀坐死與母配掖庭韶警工文<lb/>
　武后命掌詔命嘗有罪當誅后惜其才而黥之中宗<lb/>
　即位大被信任進拜昭容昭容通武三思詔書推右<lb/>
<pb n="KR4h0118_WYG_009-46b"/>
　武氏節愍太子舉兵叩肅章門索婉兒太子敗乃免<lb/>
　婉兒勸帝引大臣名儒數賜宴賦詩婉兒常代帝后<lb/>
　諸主衆篇竝作而采麗益新又差第羣臣所賦退而<lb/>
　心服是時内職皆聴出外婉兒至營外宅與崔湜亂<lb/>
　遂引知政事𤣥宗誅韋庶人斬於闕下有集二十巻<lb/>
　按昭容不祥之人也此文下語有斟酌可味<lb/>
　　神龍歴序<hi>李嶠</hi>
昔者龍負河圖八卦列明時之象龜呈洛字九疇開叶<lb/>
<pb n="KR4h0118_WYG_009-47a"/>
紀之文青巖啟而六甲飛黄壤堙而五行缺故知乾筴<lb/>
逺坤符靈秘法效用常邀乎聖期研幾測深必貫於神<lb/>
道皇軒於是乎合而不死帝皥於是乎推而致福自重<lb/>
黎並命叔仲分官理八節而調四時部三元而齊七政<lb/>
權衡度律在虞夏而兼脩正朔陰陽及殷周而備舉既<lb/>
而王風版蕩戰國縱横瞽史忘三家之言疇人失二官<lb/>
之業履端闕而歸餘壊攝提差而孟陬殄廢時亂日非<lb/>
直羲和湎淫亡甲喪子豈唯商辛暴虐漢興草創肇謀<lb/>
<pb n="KR4h0118_WYG_009-47b"/>
紀綱而方士異詞天官横議張蒼從甲乙之術未叶變<lb/>
通鄧平用丁丑之元旋聞疎闊當塗圯隔典午陵遲戎<lb/>
狄升僭偽之壇㝢縣乏神祗之主三辰九野壓柝景而<lb/>
分躔二象七衡孰當期而合度建元髙而不競沿木火<lb/>
而無譏興百代之闕文復千齡之大統匪我昌運疇能<lb/>
離此國家草昧區夏權輿品物萬方同㑹獄訟之徃河<lb/>
南五緯運謀神靈之入東井然𤣥珪受命紫籙登樞回<lb/>
玉斗而察璇璣把珠囊而膺歴數勤於水土大禹之平<lb/>
<pb n="KR4h0118_WYG_009-48a"/>
滌山川禮乎方圓高辛之迎送日月應天神龍皇帝大<lb/>
横纂極元良繼體乃神乃聖三王接袂而扶轂允武允<lb/>
文五伯連衡而擁篲於是乎東明捧日西掖占風南震<lb/>
雄王之㕓北清驕子之落粟同水火人類胥庭犴圄徒<lb/>
施干戈不用上庠講道而宣化比屋畊田而鑿井功成<lb/>
理定之業協律登歌疇徳瑞聖之符陳郊謁廟萬官咸<lb/>
事百度巳康猶且存省闕遺徵求典故以為欽為歴象<lb/>
哲后之恭天事神敬授人時明君之勸農闢土自麟徳<lb/>
<pb n="KR4h0118_WYG_009-48b"/>
創紀四十餘年雖斗憲未移而渾儀漸變蔡伯喈所謂<lb/>
術無恒是洛下閎所謂歴後當差昔太初肇規使易髙<lb/>
皇之制元和新造旋移孝武之法因時通變厥有前聞<lb/>
爰命典司更從刋正金紫光禄大夫行秘書監駙馬都<lb/>
尉上柱國楊慎交鍾鼎貴遊山河寳氣赤泉疏社軒裳<lb/>
接於五公朱輪贈言翰墨連於七子資玉環之舊徳擁<lb/>
金埓之新慶簫吹鳳管朝昇鳷鵲之樓漸<hi>疑</hi>閲龍章暮<lb/>
下麒麟之閣臨西山典籍之府總東壁文章之事九源<lb/>
<pb n="KR4h0118_WYG_009-49a"/>
百氏之說盡入胸襟六家三統之書咸歸掌握永言董<lb/>
率實竚詳明左散騎常侍兼脩國史上柱國陳留縣開<lb/>
國公栁冲望重簪纓才高瑚璉家風推其直道帝範籍<lb/>
其謨明吐白鳳而草𤣥言垂紫貂而步黃閣㕘司國典<lb/>
時望允諧副掌天書朝寄斯在鎮國大將軍右驍衛將<lb/>
軍知太史局事迦行志中散大夫守禮部侍郎上騎都<lb/>
尉嚴善思正議大夫行太史令上䕶軍傅志忠等或禮<lb/>
閣兵鈐以賢才而入用或天門地理縁道術而見知皆<lb/>
<pb n="KR4h0118_WYG_009-49b"/>
學富偃韋藝超甘石窮神盡智之妙闇落銅丸測逺窮<lb/>
髙之方懸裁玉表朝請大夫行太史局令瞿曇悉達朝<lb/>
請郎行司歴徐保文承議郎行司歴南宫說等或善分<lb/>
天部或工言算法稽長短之效無煩於驗䜟被圖察休<lb/>
咎之徵非假於登臺上庫凡此衆哲各承朝委悉達等<lb/>
則專司課務據覈其真志忠等則監共討論用禆其闕<lb/>
雖異禮而各術竝用心而合契於是精研六位遍考十<lb/>
端立東西之定儀採南北之遺事㑹數於天九地十起<lb/>
<pb n="KR4h0118_WYG_009-50a"/>
元於子二丑三追日暮之行按星分之度以推四時之<lb/>
發生以步三元之盈縮然後分至啟閉無愆於玉衡弦<lb/>
望躔離必應於銅史纔窺幽室巳見飛灰雜候清臺仍<lb/>
看合璧追論古法師驗前章八十一寸為日分徒言精<lb/>
密六百八年為嵗紀終非允當歴祀之所紕繆異端之<lb/>
所穿鑿莫不裁之繩準格以銓衡究天道之精微開日<lb/>
官之軌憲容成再出不能添黍累之功壽王重生無以<lb/>
議分毫之失豈比夫時乖兩閏始載鄒人之語亥有二<lb/>
<pb n="KR4h0118_WYG_009-50b"/>
首方聞絳老之年序臨安寜嵗次强圉皇帝撫天下之<lb/>
三載也珍圖改御寳歴初調授以丹鳳之官頒以𤣥鳥<lb/>
之署候耕耘之節非藉杏花亶昏夕之期詎須蓂葉參<lb/>
幽明而制術邁古今而垂範玉儀既正金鏡逾明知聖<lb/>
祉之無疆識懐生之永大元符允合可以觀天地之心<lb/>
能事畢甄可以為帝王之式盛矣美矣無得而稱紀次<lb/>
勒成名曰大唐神龍歴云爾<lb/>
　　地志圖序<hi>吕温</hi>
<pb n="KR4h0118_WYG_009-51a"/>
廣陵李該博達士也學無不通尤好地理患其書多門<lb/>
歴世浸廣文詞浩蕩學者疲老由是以獨見之明法先<lb/>
聖之制黜諸子之序記述仲尼之職方㑹源流考同異<lb/>
務該暢從體要倬然勒成一家之說猶懼其奥未足以<lb/>
昭啟後生乃裂素為方儀據書而畫隨方面以區别擬<lb/>
形容而訓解命之曰地志圖觀其粉散百川黛凝羣山<lb/>
元氣剖判成乎筆端任土之毛有生之類大鈞變化不<lb/>
出其意然後列以城郭羅乎陬落内自五侯九伯外洎<lb/>
<pb n="KR4h0118_WYG_009-51b"/>
要荒蠻貊禹蹟之所窮漢驛之所通五色相宣萬邦錯<lb/>
峙毫釐之差而下正乎封略方寸之界而上當乎分野<lb/>
乾象坤勢炳焉可觀與夫聚米擬其端倪畫地陳乎梗<lb/>
槩固不可同年而語詳略也每虚室燕居薄帷晴褰普<lb/>
天之下盡在屋壁户納四海牕籠八極名山大川隨顧<lb/>
奔走殊方絶域舉意而到髙視華裔坐橫古今觀帝王<lb/>
之疆理見宇宙之寥廓出遐入幽曽不崇朝與夫役形<lb/>
神於嵗月窮轍蹟於區外又不可竝軌而論勞逸也且<lb/>
<pb n="KR4h0118_WYG_009-52a"/>
夫删百代之弊綜羣言之首繁而不亂疎而不漏才識<lb/>
以潤之丹青以炳之使嗜學之徒未披文而見義不由<lb/>
尸而觀奥斯訓道之明也窮地而述舉世而載事極鴻<lb/>
纎理通皦脈混一家之文軌張大國之襟帶覈人物之<lb/>
虚實總山川之要㑹表皇威之有截明王道之無外斯<lb/>
乃功用之大也見蒼梧塗山則思舜禹恤民之艱覩窮<lb/>
邊大漠則悟秦漢勞師之弊覽齊墟晉壤則見桓文勤<lb/>
王之霸觀洞庭荆門則知苖蜀恃險之敗王者於是明<lb/>
<pb n="KR4h0118_WYG_009-52b"/>
乎得失諸侯於是鑒於興替斯又懲勸之逺也然則本<lb/>
之所以廣學流申之足以贊鴻業垂之可以示後世豈<lb/>
徒由近觀逺以智自樂為室中之一物哉而時無知音<lb/>
道不虚行舉地成圖聞天無路此志士儒林所以為之<lb/>
歎息也某乆從君遊辱命序述庶明作者之意俾好事<lb/>
君子知其所以然<lb/>
　唐書藝文志無此書名<lb/>
　　唐丞相太尉衛國公李徳裕㑹昌一品制集序<hi>鄭</hi>
<pb n="KR4h0118_WYG_009-53a"/>
　　　<hi>亞</hi>
綸紼之興載籍之始先王發號施令明罰勑法葢本於<lb/>
此也唐虞之盛二典存焉夏殷之隆厥有訓誥自𦙍征<lb/>
甘誓乃有誓命之書皆三代之文一王之法也虞夏之<lb/>
際代祀綿逺其代工掌制之名氏莫得而知至於成湯<lb/>
太甲則有仲虺伊尹為之訓誥髙宗得傅説則有説命<lb/>
之篇周公召公相成王則有洛誥酒誥周官顧命秦始<lb/>
皇帝并一區宇丞相李斯寔掌其言漢興當秦焚書之<lb/>
<pb n="KR4h0118_WYG_009-53b"/>
後侍從之臣皆不習文史蕭曹之輩又乏儒墨之用每<lb/>
封功臣建子弟其辭多天子為之縱委於執翰者亦非<lb/>
彰灼知名之士武帝使司馬相如視草率皆文章之流<lb/>
以相如非將相器也厥後寖微寖長下於魏晉亦代有<lb/>
其人我髙祖革隋文物大備在貞觀中則顔公師古岑<lb/>
公文本興焉在天后時則李公嶠崔公融出焉燕許角<lb/>
立於𤣥宗之朝常楊繼美於代宗之世洎憲宗皇帝英<lb/>
武啓運雄圖赫張中興之業高映前古其時則先太師<lb/>
<pb n="KR4h0118_WYG_009-54a"/>
忠公翺翔内署有密勿贊佐之績平呉定蜀寔惟其功<lb/>
及登樞衡作霖雨尊王室卑諸侯圖蔡料齊外定内理<lb/>
顯王言於典誥彰帝範於圖籍紀在徽册播於無窮特<lb/>
進太子少保分司東都衛公長慶中事惠皇為翰林學<lb/>
士訓誥之業彰於傳聞昭肅皇帝統握乾符寤寐良弼<lb/>
詔自淮海復升台庭盡付𤣥機允厭神度每彤墀奏罷<lb/>
别承天睠帝亦講伊訓説命之㫖定元首股肱之契以<lb/>
太平之制度上古之文教咸屬於公焉㑹先太后懿號<lb/>
<pb n="KR4h0118_WYG_009-54b"/>
未立帝明發有永懐之痛公述沙麓神井之瑞贊繞樞<lb/>
懐日之慶懋遵聖緒光慰孝思於是承命有宣懿祔廟<lb/>
之制及武宗郊昊天拜清廟文物胥備朝廷有禮華夷<lb/>
述職河朔脩貢乃顯神休薦徽號奉揚一徳以示萬方<lb/>
於是撰仁聖文武至神大孝之册封域無虞天子翛然<lb/>
有求𤣥之思乃範貞金模聖表隆凖日角燭於宫庭中<lb/>
外臣寮咸欲以頌山河而褒日月也公於是有聖容之<lb/>
讚天街之北獯鬻攸居因饑憑陵怙衆强禦嚴之以刁<lb/>
<pb n="KR4h0118_WYG_009-55a"/>
斗而勃爾無懼申之以文告又腆然不率天子震怒旋<lb/>
命征之公獨運沈機上資宸斷萬里勝負決於帷中雷<lb/>
霆既震犬羊遂潰疣贅披抉腥羶解離遁其名王復我<lb/>
貴主公於是有討北狄之詔天寳末薊門為首亂之地<lb/>
瘡痏榛棘襲世未平至是漁陽帥仲武掃除妖孽臧獲<lb/>
仇讎奉揚威神乃底康靖仍願勒石於盧龍之塞以叙<lb/>
聖功飛章上聞帝用允若公秪應明命舒展格言呼嘯<lb/>
神祗吐納嵩華當晝而文星現不寐而白鳳來成諸侯<lb/>
<pb n="KR4h0118_WYG_009-55b"/>
不朽之勲尊元后無私之化公於是有幽州紀聖功之<lb/>
碑洛帥劉從諫死其子因闗河之險恃甲兵之衆請爵<lb/>
爭地屢聞王庭中外疑迷牙撓天聴帝將耀神武公累<lb/>
獻忠謀且言曰重耳在喪不聞利父雄渠受戮祗以拒<lb/>
君况明皇舊宫天井内地跨連河北脇倚山東豈可行<lb/>
有匪人坐為汙俗若是可忍孰不可容沃心無疑躡足<lb/>
乃定又曰上黨居天下之脊當河朔之喉今漳水雄兵<lb/>
常山勁卒是為脣齒實懼因依不若乘於未萌制其將<lb/>
<pb n="KR4h0118_WYG_009-56a"/>
動帝俞其奏乃妙選使臣以勞諭之嚴立刑賞以勸戒<lb/>
之魏侯鎮侯戮力從命絶壼闗之右臂收泜水之上游<lb/>
獲兹渠魁在此成算又轅門叛將横水餘兇竊上相之<lb/>
旌旗盜晉陽之管鑰帝怒斯赫人心愈疑咸以師老於<lb/>
郊梟巢尚固議罷兵者蚊聚請宥過者雷同公又揚笏<lb/>
而言曰彼地則義師帥分宗室是𤣥祖勤商之邑后稷<lb/>
造周之邦𤓰瓞具存堂構斯在茍虧䇿畫不襲仇讎則<lb/>
是奬彌牟逐主之風長冒頓射親之俗詩稱築室於道<lb/>
<pb n="KR4h0118_WYG_009-56b"/>
書謂疑謀勿成由是洞啟宸衷大破羣議運籌制勝舉<lb/>
無遺䇿防微慮逺必契神機授鉞之臣服膺承命謝安<lb/>
之圍棋尚刼曹參之飲酒方酣果有軍書繼聞我捷砥<lb/>
磨周鉞水淬鄭刀萬里來袁紹之頭顱二塜葬蚩尤之<lb/>
肩髀懽聲雖震於朝市喜氣不見於形容何其纂立功<lb/>
勲鎮定風俗若是之重也公於是有伐上黨之制平晉<lb/>
陽之勑宗英可汙獻琛輸賮越自絶域通於本朝文畢<lb/>
伯士之𦙍呼韓鹿蠡之師或執玉而朝靈囿或解辮而<lb/>
<pb n="KR4h0118_WYG_009-57a"/>
拜甘泉竝垂於册書光彼明命公於是有諭迴鶻之命<lb/>
五慰堅昆之書四文章等於訓傳機事出於神明固將<lb/>
偃仰邳石之符傲睨鬼籍之録聞之者可以祛聾瞶得<lb/>
之者可以弼邦國每牙管既拔芝泥將熟嘗於前席親<lb/>
授筆札公亦分隂可就落簡如飛時有急宣闗於宻畫<lb/>
内庭外制皆不與聞或勢切疾雷機難終日宣室未召<lb/>
武帳莫開公則手疏封章達於旒袞當乙夜觀書之際<lb/>
未嘗不稱美再三此又豈可與賦洞簫而諷於後庭聞<lb/>
<pb n="KR4h0118_WYG_009-57b"/>
子虚而嗟不同世者論功較徳耶嵗在乙丑羣公常伯<lb/>
以天子之道貫於神祗一年而風雨攸序災沴不作二<lb/>
年殱醜虜興北伐之詩四年誅狡童詠東征之歌而又<lb/>
伐摩尼之風壊浮圖之俗偃兵返樸四海胥定思欲増<lb/>
鴻名光下武公乃觀東序之圖按西崑之牒鋪叙名實<lb/>
藻縟文采類於上帝為唐神宗公於是纂章天成功神<lb/>
徳明道之册文號位既畢華夷㑹同方將命禮官召儒<lb/>
者訪匡衡后土之儀採公玉明堂之圖考肆覲之禮於<lb/>
<pb n="KR4h0118_WYG_009-58a"/>
梁生叩封禪之書於犬子盡皇王之盛事極臣子之殊<lb/>
功而軒鼎將成禹書就掩然猶進先嘗之藥獻髙手之<lb/>
醫藏周旦請代之書追漢宣易名之美作於大誥祈於<lb/>
昊天始終一朝紹續九徳其攻伐也既如彼其制作也<lb/>
又如此故合武宗一朝册命典誥奏議碑讚軍機羽檄<lb/>
凡兩帙二十巻輒署曰㑹昌一品制集紀年追聖徳也<lb/>
書位旌官業也嵗在丁卯亞自左掖出為桂林九月公<lb/>
書至自洛以典誥制命示於幽鄙且使為序以集成書<lb/>
<pb n="KR4h0118_WYG_009-58b"/>
尋𤣥珠不究於倪域聴希聲莫窮於髙下承命震惴幾<lb/>
移朝夕援筆而復止者三四伏念江陸脩盪辭讓不及<lb/>
因齋潔以叙焉夫全功難持大名難兼日赫於晝而乏<lb/>
清媚月皎於夜而無温煦冬之為候也則雪霜飄暴凍<lb/>
入肌髪夏之為用也則金流石鑠火走膚脈如陽春高<lb/>
秋者稀焉南則瘴風毒虺之為厲也北則獯戎黠虜之<lb/>
為患也如雒邑咸秦者幾焉雕鷲不傳之以馳騁驊騮<lb/>
不授之以騫翥如應龍者鮮焉仲尼聖賢之宗也位止<lb/>
<pb n="KR4h0118_WYG_009-59a"/>
於司寇師<graphic n="KR1451" url="https://raw.githubusercontent.com/kanripo/KR-Gaiji/master/images/KR1451.png" mimeType="image/png"/>道徳之祖也官不過柱史如姬旦者幾焉<lb/>
是以保衡傅説佐佑殷宗召公畢公寅亮周室咸著大<lb/>
訓克為元龜書契以來未之多有李斯以刻石紀號之<lb/>
文勝而不在休明之運又何足數哉周勃霍光雖有勲<lb/>
伐而不知儒術枚皋嚴忌善為文筆而不至巖廟自是<lb/>
巳降其類實繁惟君藴開物致君之才居元弼上公之<lb/>
位建靖難平戎之業垂經天緯地之文粹於厥躬慶是<lb/>
全徳葢四序之陽春九州之咸雒品彚之應龍人倫之<lb/>
<pb n="KR4h0118_WYG_009-59b"/>
姬旦後之學者其景之<lb/>
　文苑英華載衛公集序凡二其一即是篇其一為李<lb/>
　商隠代滎陽公作中間十同七八但首尾迥異今一<lb/>
　品集及文粹皆用此篇當是商隠代作後或經亞改<lb/>
　定耳二作相較此篇似為有體故録之<lb/>
　李公集有與鄭中丞書所謂公書至自洛者是也今<lb/>
　此序全本其意<lb/>
　　又𤣥集序<hi>韋莊</hi>
<pb n="KR4h0118_WYG_009-60a"/>
謝𤣥暉文集盈編止誦澄江之句曹子建詩名冠古唯<lb/>
吟清夜之篇是知美稼千箱兩岐奚少繁絃九變大濩<lb/>
殊稀入華林而珠樹非多閲衆籟而紫簫唯一所以擷<lb/>
芳林下拾翠巖邊沙之汰之始辨辟寒之寳載雕載琢<lb/>
方成瑚璉之珍故知頷下採珠難求十斛管中窺豹但<lb/>
取一斑自國朝大手名人以至今之作者或百篇之内<lb/>
時紀一章或全集之中微徵數首但掇其清詞麗句録<lb/>
在西齋莫窮其巨派洪瀾任歸東海總其記得者才子<lb/>
<pb n="KR4h0118_WYG_009-60b"/>
一百五十人誦得者名詩三百首長樂暇日陋巷窮時<lb/>
聊撼膝以書紳匪攢心而就簡葢詩中鼓吹名下笙簧<lb/>
擊鳬氏之鐘霜清日觀淬雷公之劒影動星津雲間分<lb/>
合璧之光海上運摩天之翅奪造化而雷雲湧起役鬼<lb/>
神而風雨奔馳但思其食馬留肝徒云染指豈慮其烹<lb/>
魚去乙或至傷鱗自慚乎鼴腸易盈非嗜其熊蹯獨美<lb/>
然則律者既採繁者是除何知黒白之鵝强識淄澠之<lb/>
水左太冲十年三賦未必無瑕劉穆之一日百函焉能<lb/>
<pb n="KR4h0118_WYG_009-61a"/>
盡麗是知班張屈宋亦有蕪辭沈謝應劉猶多累句雖<lb/>
遺研可惜而備載斯難亦由執斧伐山止求嘉木挈瓶<lb/>
赴海但汲井泉等同於風月煙花各是其樝梨橘柚昔<lb/>
姚合所撰極𤣥集一巻傳於當代巳盡精微今更採其<lb/>
𤣥者勒成又𤣥集三巻記方流而目眩閲麗水而神疲<lb/>
魚兎難存筌蹄是棄所以金盤飲露唯採沆瀣之精花<lb/>
界食珍但享醍醐之味非獨資於短見亦可貽於後昆<lb/>
採實去華俟諸來者光化三年七月二日前左補闕韋<lb/>
<pb n="KR4h0118_WYG_009-61b"/>
莊述<lb/>
　莊字端巳杜陵人見素之後疎曠不拘小節李詢為<lb/>
　西川宣諭和協使辟為判官以中原多故潛欲依王<lb/>
　建建辟為掌書記尋召為起居舍人建表留之後為<lb/>
　建偽平章事○又𤣥集凡一百五十人詩三百章<lb/>
　　三月三日曲水詩序<hi>顔延之</hi>
夫方䇿既載皇王之迹已殊鐘石畢陳舞詠之情不一<lb/>
雖淵流遂往詳略異聞然其宅天衷立民極莫不崇尚<lb/>
<pb n="KR4h0118_WYG_009-62a"/>
其道神明其位拓世貽統固萬葉而為量者也有宋函<lb/>
夏帝圖𢎞逺髙祖以聖武定鼎規同造物皇上以叡文<lb/>
承歴景屬宸居隆周之卜既永宗漢之兆在焉正體毓<lb/>
徳於少陽王宰宣哲於元輔晷緯昭應山瀆效靈五方<lb/>
雜遝四隩來暨選賢建戚則擇之於茂典施命發號必<lb/>
酌之於故實太予協樂上庠肆教章程明宻品式周備<lb/>
國容眡令而動軍政象物而具箴闕記言校文講藝之<lb/>
官采遺於内輶車朱軒懐荒振逺之使論徳於外赬莖<lb/>
<pb n="KR4h0118_WYG_009-62b"/>
素毳并柯共穗之瑞史不絶書棧山航海踰沙軼漠之<lb/>
貢府無虚月烈燧千城通驛萬里穹居之君内首禀朔<lb/>
卉服之酋迴面受吏是以異人慕嚮俊民間出警蹕清<lb/>
夷表裏悅穆將徙縣中宇張樂岱郊増類帝之宫飭禮<lb/>
神之館塗歌邑誦以望屬車之塵者乆矣日躔胃維月<lb/>
軌青陸皇祗發生之始后王布和之辰思對上靈之心<lb/>
以惠庶萌之願加以二王于邁出餞戒告有詔掌故爰<lb/>
命司歴獻洛飲之禮具上巳之儀南除輦道北清禁林<lb/>
<pb n="KR4h0118_WYG_009-63a"/>
左關巖隥右梁潮源略亭臯跨芝㕓苑太液懐曽山松<lb/>
石峻峗葱翠陰煙游泳之所攢萃翔驟之所往還於是<lb/>
離宫設衛别殿周徼旌門洞立筵帷接枒閲水環階引<lb/>
池分席春官聫事蒼靈奉塗然後升秘駕𦙍緹騎搖玉<lb/>
鑾發流吹天動神移淵旋雲被以降於行所禮也既而<lb/>
帝暉臨幄百司定列鳳葢俄軫紅旗委斾肴簌芬籍觴<lb/>
醳泛浮妍歌妙舞之容銜鈕樹羽之器三奏四上之調<lb/>
六莖九成之曲競氣繁聲合變爭節龍文飾轡青翰侍<lb/>
<pb n="KR4h0118_WYG_009-63b"/>
御華裔殷至觀聴騖集揚袂風山舉袖陰澤靚裝藻野<lb/>
袨服縟川故以殷賑外區煥衍都内者矣上膺萬壽下<lb/>
禔百福布筵稟和闔堂依徳情盤景遽歡洽日斜金駕<lb/>
總駟聖儀載佇悵釣臺之未臨慨豐宫之不縣方且排<lb/>
鳳闕以髙遊開爵園而廣晏竝命在位展詩發志則夫<lb/>
誦美有章陳信無愧者歟<lb/>
　延之字延年與謝靈運以詞采齊名而遲速懸絶文<lb/>
　帝嘗勅擬樂府北上篇延之受詔便成靈運乆之乃<lb/>
<pb n="KR4h0118_WYG_009-64a"/>
　就延之嘗問鮑照巳與靈運優劣照曰謝五言如初<lb/>
　發芙蓉自然可愛君詩若鋪錦列繡亦雕繢滿眼<lb/>
　　三月三日曲水詩序<hi>王融</hi>
臣聞出豫為象鈞天之樂張焉時乘既位御氣之駕翔<lb/>
焉是以得一奉宸逍遙襄城之域體元則大悵望姑射<lb/>
之阿然窅𣺌寂寥其獨適者也至如夏后兩龍載驅璿<lb/>
臺之上穆滿八駿如舞瑤水之陰亦有饗云固不與萬<lb/>
民共也我大齊之握機創歴誕命建家接禮貳宫考庸<lb/>
<pb n="KR4h0118_WYG_009-64b"/>
太室幽明獻期雷風通饗昭華之珍既徙延喜之玉攸<lb/>
歸革宋受天保生萬國度邑靜鹿丘之歎遷鼎息太坰<lb/>
之慚紹清和於帝猷聨顯懿於王表駿發開其逺祥定<lb/>
爾固其洪業皇帝體膺上聖運鍾下武冠五行之秀氣<lb/>
邁三代之英風昭章雲漢暉麗日月牢籠天地彈壓山<lb/>
川設聖理以景俗敷文化以柔逺澤普汜而無私法含<lb/>
𢎞而不殺猶且具明廢寢昃略忘餐念負重於春氷懐<lb/>
御奔於秋駕可謂巍巍弗與蕩蕩難名垂靈圖而非泰<lb/>
<pb n="KR4h0118_WYG_009-65a"/>
涉孟門其何險儲后睿哲在躬妙善居質内積和順外<lb/>
發英華斧藻至徳琢磨令範言炳丹青道潤金璧出龍<lb/>
樓而問豎入虎闈而齒胄愛敬盡於一人光耀究於四<lb/>
海若族茂麟趾宗固磐石跨蹍昌姬韜軼炎漢元宰比<lb/>
肩於尚父中鉉繼踵乎周南分陜流勿翦之歡來仕允<lb/>
克施之譽莫不如珪如璋令問令望朱茀斯皇室家君<lb/>
王者也本枝之盛如此稽古之政如彼用能免羣生於<lb/>
湯火納百姓於休和草萊樂業守屏稱事引鏡皆明目<lb/>
<pb n="KR4h0118_WYG_009-65b"/>
臨池無洗耳沈冥之怨既缺薖軸之疾已消興廉舉孝<lb/>
嵗時於外府署行議年日夕於中甸協律總章之司序<lb/>
倫正俗崇文成均之職導徳齊禮挈壺宣夜辯氣朔於<lb/>
靈臺書笏珥彤紀言事於仙室褰帷斷裳危冠空履之<lb/>
吏彯搖武猛扛鼎掲旗之士勤恤民隠糾逖王慝射集<lb/>
隼於髙墉繳大風於長隧不仁者逺惟道斯行讒莠蔑<lb/>
聞攘爭掩息稀鳴桴於砥路鞠茂草於圓扉耆年闕市<lb/>
井之游稚子豐車馬之好宫鄰昭泰荒景清夷侮食來<lb/>
<pb n="KR4h0118_WYG_009-66a"/>
王左言入侍離身反踵之君髽首貫胸之長屈膝厥角<lb/>
請受纓縻文鉞碧砮之琛竒幹善芳之賦紈牛露犬之<lb/>
玩乘黄兹白之駟盈衍儲邸充仞郊虞匭牘相尋鞮譯<lb/>
無曠一尉候於西東合車書於南北暢轂埋轔轔之轍<lb/>
緌旌巻悠悠之斾四方無拂五戎不距偃革辭軒銷金<lb/>
罷刃天瑞降地符升澤馬來器車出紫脱華朱英秀佞<lb/>
枝植歴草孳雲潤星暉風揚月至江海呈象龜龍載文<lb/>
方握河沈璧封山紀石邁三五而不追踐八九之遙迹<lb/>
<pb n="KR4h0118_WYG_009-66b"/>
功既成矣世既貞矣信可以優游暇豫作樂崇徳者歟<lb/>
於時青鳥司開條風發嵗粤上斯已惟暮之春同律克<lb/>
和樹草自落褉飲之日在兹風舞之情咸蕩去肅表乎<lb/>
時訓行慶動於天矚載懐平圃乃睠芳林芳林園者福<lb/>
地奥區之湊丹陵若水之舊殷殷均乎姚澤膴膴尚於<lb/>
周原狹豐邑之未宏陋譙居之猶褊求中和而經處揆<lb/>
景緯以裁基飛觀神行虚檐雲構離房乍設層樓間起<lb/>
負朝陽而抗殿跨靈沼而浮榮鏡文虹於綺疏浸蘭泉<lb/>
<pb n="KR4h0118_WYG_009-67a"/>
於玉砌幽幽叢薄秩秩斯干曲拂邅迴潺湲徑復新蓱<lb/>
泛沚華桐發岫雜夭采於柔荑亂嚶聲於綿羽禁軒承<lb/>
幸清宫俟宴緹帷宿置帟幕宵懸既而滅宿澄霞登光<lb/>
辨色戒道執殳展軨效駕徐鑾警節明鐘暢音七萃連<lb/>
鑣九斿齊軌建旗拂蜺揚葭振木魚甲煙聚貝胄星羅<lb/>
重英曲瑵之飾絶景追風之騎昭灼甄部駔駿函列虎<lb/>
視龍超雷駭電逝轟轟隠隠紛紛軫軫羌難得而稱計<lb/>
爾乃迴輿駐罕嶽鎮淵渟晬容有穆賓儀式序授几肆<lb/>
<pb n="KR4h0118_WYG_009-67b"/>
筵因流波而成次蕙肴芳醴任激水而推移葆佾陳階<lb/>
金匏在席戚奏翹舞籥動邠詩召鳴鳥於弇州追伶倫<lb/>
於嶰谷發參差於王子傳妙靡於帝江正歌有闋羽觴<lb/>
無算上陳景福之賜下獻南山之壽信凱燕之在藻知<lb/>
和樂於食苹桑榆之陰不居草露之滋方渥有詔曰今<lb/>
日嘉㑹咸可賦詩凡四十有五人其辭云爾<lb/>
　融嘗為主客接虜使房景髙宋弁景髙問云在北聞<lb/>
　主客曲水詩序勝延年實願一見融示之後日弁謂<lb/>
<pb n="KR4h0118_WYG_009-68a"/>
　融曰昔觀相如封禪以知漢武之徳今覽王生詩序<lb/>
　用見齊主之盛融曰皇家盛明豈直比蹤漢武更慚<lb/>
　鄙製無以遠匹相如<lb/>
　　三月三日華林園馬射賦序<hi>庾信</hi>
臣聞堯以仲春之月刻玉而遊河舜以甲子之朝披圖<lb/>
而巡洛夏后瑤臺之上或御二龍周王𤣥圃之前猶驂<lb/>
八駿我大周之創業也南正司天北正司地平九黎之<lb/>
亂定三危之罪雲紀御官鳥司從職皇王有秉歴之符<lb/>
<pb n="KR4h0118_WYG_009-68b"/>
𤣥珪有成功之瑞豈直天地合徳日月光華而巳哉皇<lb/>
帝以上聖之姿膺下武之運通乾象之靈啟神明之徳<lb/>
夷典秩宗見之三禮夔為樂正聞之九成克巳備於禮<lb/>
容威風總於戎政加以卑宮菲食皂帳綈衣百姓為心<lb/>
四海為念西郊不雨即動皇情東作未登彌迴天眷兵<lb/>
草無㑹非有待於丹烏宫觀不移故無勞於白燕銀甕<lb/>
金船山車澤馬豈止竹葦兩草共垂甘露青赤二氣同<lb/>
為景星雕題鑿齒識海水而來王烏戈黃皮驗東風而<lb/>
<pb n="KR4h0118_WYG_009-69a"/>
受吏於時𤣥鳥司歴蒼龍御行羔獻氷開桐華萍合皇<lb/>
帝幸於華林之園玉衡正而泰階平閶闔開而勾陳轉<lb/>
千乘雷動萬騎雲屯落花與芝葢同飛楊栁共春旗一<lb/>
色乃命羣臣陳大射之禮雖行袚褉之飲即用春蒐之<lb/>
儀止立行宫裁舒帳殿陛無玉甃既異河間之碑户不<lb/>
金鋪殊非許昌之賦洞庭既張承雲乃奏騶虞九節貍<lb/>
首七章正飾五彩之雲壺寜百福之酒唐弓九合冬幹<lb/>
春膠夏箭三成青莖赤羽於是選朱汗之馬校黄金之<lb/>
<pb n="KR4h0118_WYG_009-69b"/>
埓紅陽飛鵲紫燕晨風唐成公之驌驦海西侯之千里<lb/>
莫不飲羽銜竿吟猿落雁鐘鼓震地埃塵漲天酒以罍<lb/>
行肴由鼎進彩則錦市俱移錢則銅山合徙太史聴鼓<lb/>
而論功司馬張旃而賞獲上則雲布雨施下則山藏海<lb/>
納實天下之至樂景福之歡忻者也既若木將低金波<lb/>
欲上天顧惟穆賓歌惟醉雖復暫離北闕聊晏西城即<lb/>
同酆水之朝更是岐山之㑹小臣不舉奉詔為文以管<lb/>
窺天以蠡酌海盛徳形容豈陳梗概<lb/>
<pb n="KR4h0118_WYG_009-70a"/>
　捫虱新話云王勃滕王閣序落霞與孤鶩齊飛秋水<lb/>
　共長天一色當時無賢愚皆以為驚絶然余觀庾信<lb/>
　馬射序巳云落花與芝葢同飛楊栁共春旗一色則<lb/>
　知王勃之語巳有來處及觀歐陽集古録隋徳州長<lb/>
　壽寺舍利碑亦云浮雲共嶺松張葢明月與巖桂分<lb/>
　叢則又淺陋與初造語者逺甚<lb/>
　　螢火賦序<hi>駱賓王</hi>
余猥以明時久遭幽縶見一葉之巳落知四運之將終<lb/>
<pb n="KR4h0118_WYG_009-70b"/>
悽然客之為心乎悲哉秋之為氣也光陰無幾時事如<lb/>
何大塊是勞生之機小智非周身之防嗟乎綈袍匪舊<lb/>
白首如新誰明公冶之非孰辨臧倉之愬是用中宵而<lb/>
作達旦不瞑覩兹流螢之自明哀此覆盆之難照夫類<lb/>
同而心異者龍蹲歸而宋樹伐質殊而聲合者魚形出<lb/>
而呉石鳴茍有㑹於精靈夫何患於異類況乘時而變<lb/>
合氣而生雖造化之不殊亦昆蟲之一物應節不愆信<lb/>
也與物不競仁也避日不明義也臨危不懼勇也事有<lb/>
<pb n="KR4h0118_WYG_009-71a"/>
沿情而動興因物而多懐感而賦之聊以自廣云爾<lb/>
　龍蹲謂孔子春秋演孔圖孔子坐如蹲龍立如牽羊<lb/>
　呉得石鼓或教刻桐木為魚形扣之鼓乃鳴<lb/>
　　在獄詠蟬詩序<hi>駱賓王</hi>
余禁所禁垣西是法㕔事也有古槐數株焉雖生意可<lb/>
知同殷仲文之古樹聴訟斯在即周召伯之甘棠每至<lb/>
夕照低陰秋蟬疎引發聲幽息有切常聞豈人心異於<lb/>
曩時將蟲響悲於前聴嗟乎聲以動容徳以象賢故潔<lb/>
<pb n="KR4h0118_WYG_009-71b"/>
其身也稟君子達人之髙行蛻其皮也有僊都羽化之<lb/>
靈姿候時而來順陰陽之數應節為變審藏用之機有<lb/>
目斯開不以道昏而昧其視有翼自薄不以俗厚而易<lb/>
其真吟喬樹之微風韻資天縱飲髙秋之墜露清畏人<lb/>
知僕失路艱虞遭時徽纆不哀傷而自怨未搖落而先<lb/>
衰聞蟪蛄之流聲悟平反之巳奏見螳螂之抱影怯危<lb/>
機之未安感而綴詩貽諸知已庶情沿物應哀弱羽之<lb/>
飄零道寄人知憫餘聲之寂寞非謂文墨取代幽憂云<lb/>
<pb n="KR4h0118_WYG_009-72a"/>
爾<lb/>
　是編槩未及詩賦此二序乃耦語之雋者謹以昭明<lb/>
　豪士例入選賓王繫獄史書不載而集中屢見譚友<lb/>
　夏批清畏人知句云用來説蟬妙絶此語極具眼大<lb/>
　率古人成句皆然正用則板矣<lb/>
　　七日綿州泛舟詩序<hi>盧照鄰</hi>
諸公迹寓市朝心遊江海訪竒交於千里惜良辰於寸<lb/>
陰常恐辜負琴書荒涼山水於是脫屣人事鳴棹川隅<lb/>
<pb n="KR4h0118_WYG_009-72b"/>
言追挂犢之才用卜牽牛之賞邊生經笥送炎氣以擢<lb/>
纓郝氏書囊臨秋光而曝背似遇緱山之客還疑星漢<lb/>
之游願駐景於髙天想乘霓於縮地繁絲亂響涼酹時<lb/>
斟戲翔羽於平沙釣潛鯉於曲浦乘流則逝不覺忘歸<lb/>
咸可賦詩探韻成作<lb/>
　　登秘書署閣詩序<hi>楊烱</hi>
若夫麒麟鳳凰之署三臺四部之經周王羣玉之山漢<lb/>
帝蓬萊之室觀星文而考南北大象入於璣衡披帝册<lb/>
<pb n="KR4h0118_WYG_009-73a"/>
而質龍神負圖出於河洛司先王之載籍掌制書之典<lb/>
謨劉向沈研揚雄寂寞之士於兹翰墨馬融該博傅毅<lb/>
文章之才此焉游處莫不出言斯善有道則尊黼黻其<lb/>
徳行珪璋其事業心同匪石達人千載之交手握靈珠<lb/>
文士一都之㑹陶泓寡務紬素多閑命蘭芷之君子坐<lb/>
芸香之秘閣徒觀其重欄四絶閣道三休紅梁脩柱金<lb/>
鋪玉磶平看日月唐都之物候可知坐望山川裴秀之<lb/>
輿圖在即虹蜺為之囘帶寒暑由其隔闊豈直崑崙十<lb/>
<pb n="KR4h0118_WYG_009-73b"/>
二瀛海千尋西州有百尺之樓東國有千秋之觀於時<lb/>
五行金王八月秋分風生閶闔之門日在中衡之道煙<lb/>
雲悽慘白露下而四郊空林野蒼茫青天髙而九州迥<lb/>
登山臨水無非宋玉之詞髙閣連雲有似安仁之興列<lb/>
芳饌命雕觴扼腕抵掌劇談戲笑假使神仙可得自蔑<lb/>
松喬富貴在天終輕許史登髙作賦羣公陳力於大夫<lb/>
聞善若驚下走自强於𤣥晏輕為序引綴在辭章<lb/>
　烱華陰人舉神童授挍書郎遷詹事司直坐從弟神<lb/>
<pb n="KR4h0118_WYG_009-74a"/>
　讓與徐敬業亂出為梓州司法參軍遷盈川令張說<lb/>
　以箴贈行戒其苛至官果以嚴酷稱卒於任<lb/>
　　遊雲門寺詩序<hi>梁肅</hi>
上徳與汗漫為友無江海而閑其次則仁智相從有山<lb/>
水為樂故合志同方賢者有柴桑之隠游道同趣吾徒<lb/>
為雲門之㑹其造適一也先㑹一日沙門釋去諠命我<lb/>
友相與探玉笥上㑹稽然後泝若耶過鳳林而南意欲<lb/>
脫人世之羈鞅窮林泉之遐奥於是捨舟清瀾反䇿閑<lb/>
<pb n="KR4h0118_WYG_009-74b"/>
原遞杳靄而歴嶇<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>入深翠以泛迴環遂至於雲門觀<lb/>
其羣山疊秀秦望拔起五峰巉巉列壑沈沈上摩碧落<lb/>
旁湧金界其下則百泉㑹流蓄為澄潭涵虚鏡徹鳴瀨<lb/>
玉漱泠泠之聲與地籟唱和不待笙磬而五音迭作眺<lb/>
聴之不足則凝思宴息怳焉疑諸天樓觀列在咫尺庭<lb/>
衢之中别有日月既而動步真境坐聆法音合漆園一<lb/>
指之論詣淨名無住之本萬累如洗百骸坐空視松喬<lb/>
為弱喪輕世界於棗葉葢道由境深理自外奬故也昔<lb/>
<pb n="KR4h0118_WYG_009-75a"/>
之逺公紀廬山謝客題石門道流勝賞今古一貫曷可<lb/>
不賦貽雲山羞乃各為詩以志斯㑹同乎道者有隴西<lb/>
李公受髙陽齊霞舉約㑹未至亦請同賦此篇用廣天<lb/>
游衍之致云<lb/>
　肅字敬之一字寛中建中初中文詞清麗科擢太子<lb/>
　挍書郎蕭復重其才授右拾遺脩史以母老不赴杜<lb/>
　佑辟淮南掌書記召為監察御史轉右補闕翰林學<lb/>
　士皇太子諸王侍讀卒年四十一崔恭序其集謂公<lb/>
<pb n="KR4h0118_WYG_009-75b"/>
　之習尚敦古風閲傳記硜硜然以此導引於人以為<lb/>
　其常米鹽細碎未嘗掛口故鮮通人事<lb/>
　　晚春崔中丞林亭㑹集詩序<hi>梁肅</hi>
徳充則體和道勝則境靜抑常理也前左馮翊崔公意<lb/>
遺富貴跡叶幽曠與浩氣為徒故不導引而壽以善門<lb/>
為事故無江海而閑春池始平芳草如織乃啟虚館延<lb/>
羣賢鳴琴濁酒以侑談笑搴英翫華以賞景物脩竹滿<lb/>
㠗以環合紫藤垂地以縈結地有滄洲之趣鳥無城郭<lb/>
<pb n="KR4h0118_WYG_009-76a"/>
之音信上智之髙居人間之方外者也於時衆君子飽<lb/>
公之和惜日不足顧相謂曰夫養正在我叙位在時今<lb/>
朝廷虚老更之席以待園綺公實舊徳行將論道不暇<lb/>
焉可晦而息乎葢詩可以興可以羣盍歌詠之以志斯<lb/>
㑹且用祝公以君子萬年受兹介福焉爾<lb/>
　　題致仕武賓客嵩山舊隠詩序<hi>顧雲</hi>
賓客諱攸緒則天皇后從姪也天授中封安平郡王遷<lb/>
殿中監出為揚州大督府長史聖歴中棄官隠居嵩山<lb/>
<pb n="KR4h0118_WYG_009-76b"/>
避榮寵也想其始來捫危選勝駕逈裁基鈿走伊波控<lb/>
隠士飲牛之渚螺排緱嶠對仙人駕鶴之峰移紫府之<lb/>
全模寫清都之勝槩王桃植砌董杏栽壇帳合蘿髙床<lb/>
平石古飛流界練貫幽響於風湍曙景張屏掛清光於<lb/>
露壑時或春花發盡秋雨晴初虚籟調風斜牕印月吞<lb/>
露華兮漱煙液而樂天和吟酒賦兮唱吟歌焉知帝力<lb/>
及龍圖去呂龜鼎還劉中宗皇帝方欲訪道崑巖鳴鸞<lb/>
茨岫遙飛鶴版親授蒲軒扣蓬藋之荒扉逺徵枚乘掃<lb/>
<pb n="KR4h0118_WYG_009-77a"/>
皋䕫之右席强走嚴陵莫不黃屋翹襟髙霞疊夢由是<lb/>
輕鷗出浦明月離雲纔拜宸堦旋登甲觀以公嘗棲洞<lb/>
府不喜塵機雖當掛珮垂紳愈若投羅觸罟及飛章上<lb/>
闕雪泣辭天帳祖席於青門轄仙裝於紫陌乃知飛霜<lb/>
匝野氷雀留不死之蠶烈日熒溟珠㟁有不枯之草故<lb/>
能振清風於戚里飛逸駕於雲逵宜乎與禄産分鑣夷<lb/>
齊結轍比夫吞腥咽腐懐禄偷安者不亦優乎今則八<lb/>
桂森<hi>闕</hi>五芝零落立松崖而盡日不見王孫掃石壁以<lb/>
<pb n="KR4h0118_WYG_009-77b"/>
題詩别招逋客豈無來哲能紹𤣥蹤聊剖短章用旌髙<lb/>
烈時睿文英武明徳至仁廣孝皇帝御宇十二嵗也龍<lb/>
集辛夘律中林鍾十二月丙寅題<lb/>
　攸緒生平有二快事武氏以威福奔走天下天下豪<lb/>
　傑不為所餌則為所除攸緒於此時盤桓龍門少室<lb/>
　間冬蔽茅椒夏居石室不獨不受官爵即賜與器物<lb/>
　皆置不用此一快也中宗復辟忘大仇縱孽后天下<lb/>
　豪傑又靡然從其豢養乃召攸緒議行問道禮詔見<lb/>
<pb n="KR4h0118_WYG_009-78a"/>
　日山陂葛巾不名不拜攸緒冠帶伏入舍人贊就位<lb/>
　竟趨常班再拜此二快也常恨唐之子孫不肖不能<lb/>
　盡殺武氏噫如攸緒者豈可殺乎<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0118_WYG_009-78b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　四六法海巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>四六法海巻四</head>
    <p>
<pb n="KR4h0118_WYG_004-1a"/>
欽定四庫全書<lb/>
　四六法海巻四　　　　　明　王志堅　編<lb/>
　　進資治通鑑表<hi>司馬光</hi>
先奉勑編集歴代君臣事迹又奉聖㫖賜名資治通鑑<lb/>
今已了畢者㐲念臣性識愚魯學術荒疎凡百事爲皆<lb/>
出人下獨於前史粗嘗盡心自幼至老嗜之不厭每患<lb/>
遷固以來文字繁多自布衣之士讀之不徧況於人主<lb/>
日有萬幾何暇周覽臣嘗不自揆欲刪削冗長舉撮機<lb/>
<pb n="KR4h0118_WYG_004-1b"/>
要取關國家興衰繫生民休戚善可爲法惡可爲戒者<lb/>
爲編年一書使先後有倫精粗不雜私家力薄無由可<lb/>
成㐲遇英宗皇帝資睿智之性敷文明之治思歴覽古<lb/>
事用恢張大猷爰詔下臣俾之編集臣夙昔所願一朝<lb/>
獲伸踊躍奉承惟懼不稱先帝仍命自選辟官屬於崇<lb/>
文院置局許借龍圖天章閣三館袐閣書籍賜以御府<lb/>
筆墨繒帛及御前錢以供果餌以内臣爲承受眷遇之<lb/>
榮近臣莫及不幸書未進御先帝違棄羣臣陛下紹膺<lb/>
<pb n="KR4h0118_WYG_004-2a"/>
大統欽承先志寵以冠序錫之嘉名每開經筵嘗令進<lb/>
讀臣雖頑愚荷兩朝知待如此其厚隕身喪元未足報<lb/>
塞茍智力所及豈敢有違㑹差知永興軍以衰疾不任<lb/>
治劇乞就冗官陛下俯從所欲曲賜容養差判南京留<lb/>
司御史臺及提舉嵩山崇福宫前後六任乃聽以書局<lb/>
自隨給之祿秩不責職業臣既無他事得以研精極慮<lb/>
竆竭所有日力不足繼之以夜徧閱舊史旁採小說簡<lb/>
牘盈積浩如煙海抉擿幽隱校計毫釐上起戰國下終<lb/>
<pb n="KR4h0118_WYG_004-2b"/>
五代凡一千三百六十二年脩成二百九十四巻又略<lb/>
舉事目年經國緯以備檢尋爲目錄三十巻又參考羣<lb/>
書評其同異俾歸一途爲考異三十巻合三百五十四<lb/>
巻自治平開局迨今始成歲月淹久其間牴牾不敢自<lb/>
保負罪之重固無所逃重念兹違離闕廷十有五年雖<lb/>
身處於外區區之心朝夕寤寐何嘗不在陛下左右顧<lb/>
以駑蹇無施而可是以專事鉛槧用酬大恩庶竭涓塵<lb/>
少禆海嶽臣今筋力癯瘁目視昬近齒牙無幾神識衰<lb/>
<pb n="KR4h0118_WYG_004-3a"/>
耗目前所爲旋踵遺忘臣之精力盡於此書伏望陛下<lb/>
寛其妄作之誅察其願忠之意以清閒之宴時賜省覽<lb/>
鑒前世之興衰考當今之得失嘉善矜惡取是捨非足<lb/>
以懋稽古之盛徳躋無前之至治俾四海羣生咸䝉其<lb/>
福則臣雖委骨九泉志願永畢矣謹奉表陳進以聞<lb/>
　公常患歴代史煩人主不能徧覽依左氏傳體爲編<lb/>
　年一書曰通志約戰國至秦爲八巻以進英宗恱之<lb/>
　命續其書至是神宗爲賜名製序俾日進讀書成賜<lb/>
<pb n="KR4h0118_WYG_004-3b"/>
　勑奬諭及銀絹對衣腰帶鞍馬公之爲是書也分屬<lb/>
　諸人漢則劉攽三國迄於南北朝則劉恕唐則范祖<lb/>
　禹然猶經十九年而後成蓋重難如此公自言脩通<lb/>
　鑑成惟王勝之借一讀他人讀未盡一紙已欠伸思<lb/>
　睡則士大夫於此書猶不能盡讀而況於正史乎又<lb/>
　況於人主乎　此表實范祖禹淳父作見四六話<lb/>
　　永興謝上表<hi>司馬光</hi>
荷恩至重任責尤深廵撫吏民敷宣詔令臣識慮闇淺<lb/>
<pb n="KR4h0118_WYG_004-4a"/>
規爲闊疎唯知愚忠屡貢狂直奉事三世操守一心間<lb/>
以齒髪浸衰疹疾交集曽靡論思之效久汙侍從之班<lb/>
既無補於本朝祈自髙於散地不圖睿澤更委名都雖<lb/>
要重之權自知不稱而煩劇之地難以固辭受命以還<lb/>
措躬無所朅來就道甫爾到官維此咸秦昔爲畿甸山<lb/>
川清美土地膏腴論其平時誠爲樂土在於今日適值<lb/>
凶年經夏亢陽苖青乾而不秀涉秋淫雨穗黒腐而無<lb/>
收廩食一空家乏蓋藏之粟襁負相屬道有流離之人<lb/>
<pb n="KR4h0118_WYG_004-4b"/>
老弱懷溝壑之憂姧猾蓄萑蒲之志正宜安靜不可動<lb/>
搖譬之烹魚勿煩擾則免於糜爛如彼種木任生植則<lb/>
自然繁滋謹當策勵疲駑雕磨朽鈍智力所及勤瘁無<lb/>
辭雖復失位危身終不病民負國庶幾小補用答大恩<lb/>
　神宗初公與王安石議法不合求去以端明殿學士<lb/>
　知永興軍<lb/>
　　奏乞致仕表<hi>呂誨</hi>
臣輙罄愚誠上干宸慈伏况微臣本無宿疾偶値醫者<lb/>
<pb n="KR4h0118_WYG_004-5a"/>
用術乖方殊不知脉候有虚實隂陽有逆順診察有標<lb/>
本治療有先後妄投湯藥率任情意差之指下禍延四<lb/>
肢寖成風痺遂難行歩非秪憚炙盭之苦又將虞心腹<lb/>
之變勢已及此爲之奈何雖然一身之微固未足䘏其<lb/>
如九族之托良以爲憂是思逃祿以偷生不俟引年而<lb/>
還政顧惟素志幾負明時力既不足誠豈得已況恃睿<lb/>
監夙謀孤忠進非左右之容退知榮辱之分與之全節<lb/>
示以曲成臣不避再煩天聽欲乞致仕仍不願改官早<lb/>
<pb n="KR4h0118_WYG_004-5b"/>
賜開可臣無任籲天懇激之至<lb/>
　誨字獻可開封人端之孫以論王安石出知鄧州改<lb/>
　知河南旋提舉崇福宫以疾表求致仕蓋以身喻朝<lb/>
　政也誨三居言責皆以彈奏大臣去一時推其鯁直<lb/>
　　謝就差知興元府表<hi>文同</hi>
便私之請輙昧死以上聞從欲之仁遽推恩而下及臣<lb/>
何爲者幸至此哉舉千里之大而使之撫綏顧一介之<lb/>
輕而敢不勤瘁望過心悸感深涕流<hi>中謝</hi>臣誤緣科名<lb/>
<pb n="KR4h0118_WYG_004-6a"/>
竊簉館閣是正譌謬學問淺而未精講磨本元才識短<lb/>
而多泥居中無補請外尤頻嚮䝉朝廷俾守仁夀當奉<lb/>
行條詔之始固勿憚簿書之勞踰年於兹庶事頗集殆<lb/>
將滿歲當趣還朝因念骨肉衆多道途緬邈加有爲累<lb/>
之婚嫁殊無可仰之耕桑何所買琅琊之田徒爾索長<lb/>
安之米以再求僻郡少緩私門豈謂伏遇皇帝陛下照<lb/>
以天光函之海量俯矜愚妄特逭誅夷亟下武都之書<lb/>
使紆南鄭之紱矧兹善地實曰鄰鄉川陸寛平魚稻豐<lb/>
<pb n="KR4h0118_WYG_004-6b"/>
美顧惟多士有願往而不能豈爾賤臣或陳請而遂得<lb/>
被恩若此圖報用何止俟交官即赴新治誓盡么䯢之<lb/>
一節庶酬汪濊之萬分但竭愚衷敢誣天鑒<lb/>
　同字與可詳見東坡集讀此表想見當時君臣眞如<lb/>
　家人父子<lb/>
　　徐州賀河平表<hi>蘇軾</hi>
聖謨獨運天眷莫違庶邦子來民罔告病萬杵雷動役<lb/>
不逾時遂消東北莫大之憂然後麥禾可得而食人亡<lb/>
<pb n="KR4h0118_WYG_004-7a"/>
後患喜得再生伏以大河爲災歴世所病禹治兖州之<lb/>
野十有三載乃同漢築宣房之宫二十餘年而定未有<lb/>
收狂瀾於既潰復故道於將堙俯仰而成神速若此恭<lb/>
惟皇帝陛下至仁博施神智亡方逹四聰以來衆言廣<lb/>
大孝以安宗廟水當潤下河不溢流屬歲乆之亡虞故<lb/>
患生於所忽方其决也本吏失其防而非天意及其復<lb/>
也蓋天助有徳而非人功振古所無溥天同慶維豐沛<lb/>
之大澤實汴泗之所鍾伊昔横流凜孤城之若塊迨兹<lb/>
<pb n="KR4h0118_WYG_004-7b"/>
平定蔚秋稼以如雲害既廣則利多憂獨深而喜倍雖<lb/>
官守有限不獲趨外庭以稱觴而民意所同亦能抒下<lb/>
情而作頌<lb/>
　熙寜十年軾知徐州七月十七日河決曹村泛溢滙<lb/>
　城下城將敗軾詣武衛營呼卒長爲盡力卒長曰太<lb/>
　守猶不避塗潦吾儕小人當效命遂築東南長堤雨<lb/>
　日夜不止城不沈者三版請於朝増築故城爲木㟁<lb/>
　以虞水再至十月五日水退城以全降勑奬諭<lb/>
<pb n="KR4h0118_WYG_004-8a"/>
　　湖州謝上表<hi>蘇軾</hi>
風俗阜安在東南號爲無事山水清逺本朝廷所以優<lb/>
賢顧惟何人亦與兹選<hi>中謝</hi>伏念臣性資頑鄙名迹堙<lb/>
微議論闊疎文學淺陋凡人必有一得而臣獨無寸長<lb/>
荷先帝之誤恩擢寘三館䝉陛下之過聽付以兩州非<lb/>
不欲痛自激昻少酬恩造而才分所局有過無功法令<lb/>
具存雖勤何補罪固多矣臣猶知之夫何越次之名邦<lb/>
更許借資而顯受顧惟無狀豈不知恩此蓋伏遇皇帝<lb/>
<pb n="KR4h0118_WYG_004-8b"/>
陛下天覆羣生海涵萬族用人不求其備嘉善而矜不<lb/>
能知其愚不適時難以追陪新進察其老不生事或能<lb/>
牧養小民而臣頃在錢塘樂其風土魚鳥之性既自得<lb/>
於江湖吴越之人亦安臣之教令敢不奉法勤職息訟<lb/>
平刑上以廣朝廷之仁下以慰父老之望<lb/>
　元豐二年公自徐州移知湖州李定舒亶何正言摭<lb/>
　公謝表及所爲詩爲謗訕逮赴臺獄鍜鍊久之不决<lb/>
　神宗獨憐之以黄州團練副使安置<lb/>
<pb n="KR4h0118_WYG_004-9a"/>
　洪景盧云劉夢得代竇羣容州表有察臣前任事實<lb/>
　恕臣本性朴愚之句後東坡多用兩臣字兩其字作<lb/>
　對然須要審度君臣之間情意厚薄乃爲合宜近年<lb/>
　後生不識事體至有碌碌常流乍得一壘亦輒云知<lb/>
　臣察臣眞可笑也按此體歐公亦時用之<lb/>
　　到黄州謝表<hi>蘇軾</hi>
狂愚冒犯固有常刑仁聖矜憐特從輕典赦其必死許<lb/>
以自新祗服訓辭惟知感涕<hi>中謝</hi>伏念臣早緣科第誤<lb/>
<pb n="KR4h0118_WYG_004-9b"/>
忝縉紳親逢睿哲之興遂有功名之意亦嘗召對便殿<lb/>
考其所學之言試守三州觀其所行之實而臣用意過<lb/>
當日趨於迷賦命衰竆天奪其魄叛違義理辜負恩私<lb/>
茫如醉夢之中不知言語之出雖至仁屢赦而衆議不<lb/>
容案罪責情固宜伏斧鑕於兩觀推恩屈法猶當禦魑<lb/>
魅於三危豈謂尚玷散員更叨善地投畀麏鼯之野保<lb/>
全樗櫟之生臣雖至愚豈不知幸此蓋伏遇皇帝陛下<lb/>
徳刑並用善惡兼容欲使法行而知恩是用小懲而大<lb/>
<pb n="KR4h0118_WYG_004-10a"/>
誡天地能覆載之而不能容之於度外父母能生育之<lb/>
而不能出之於死中伏惟此恩何以爲報惟當蔬食没<lb/>
齒杜門思愆深悟積年之非永爲多士之戒貪戀聖世<lb/>
不敢殺身庶幾餘生未爲棄物若獲盡力鞭箠之下必<lb/>
將捐軀矢石之間指天誓心有死無易<lb/>
　　謝量移汝州表<hi>蘇軾</hi>
稍從内遷示不終棄罪已甘於萬死恩實出於再生祗<lb/>
服訓辭惟知感涕<hi>中謝</hi>伏念臣向者名過其實食浮於<lb/>
<pb n="KR4h0118_WYG_004-10b"/>
人兄弟並竊於賢科衣冠或以爲盛事旋從册府出領<lb/>
郡符既無片善可紀於絲毫而以重罪當膏於斧鉞雖<lb/>
蒙恩貸有愧平生隻影自憐命寄江湖之上驚魂未定<lb/>
夢遊縲絏之中憔悴非人猖狂失志妻孥之所竊笑親<lb/>
友至於絶交疾病連年人皆相傳爲已死飢寒併日臣<lb/>
亦自厭其餘生豈謂草芥之賤微尚煩朝廷之紀錄開<lb/>
其恫悔許以甄收此蓋伏遇皇帝陛下湯徳日新堯仁<lb/>
天覆建原廟以安祖考正六宫而脩典刑百廢具興多<lb/>
<pb n="KR4h0118_WYG_004-11a"/>
士爰集彈冠結綬共欣千載之逢掩面向隅不忍一夫<lb/>
之泣故推涓滴以及焦枯顧惟效死之無門殺身何益<lb/>
更欲呼天而自列尚口乃竆徒有此心期於異日<lb/>
　　乞常州居住表<hi>蘇軾</hi>
臣軾言臣聞聖人之行法也如雷霆之震草木威怒雖<lb/>
甚而歸於欲其生人主之罪人也如父母之譴子孫鞭<lb/>
撻雖嚴而不忍致之死臣漂流棄物枯槁餘生泣血書<lb/>
詞呼天請命願囘日月之照一明葵藿之心此言朝聞<lb/>
<pb n="KR4h0118_WYG_004-11b"/>
夕死無憾<hi>中謝</hi>臣昔者嘗對便殿親聞徳音似䝉聖知<lb/>
不在人後而狂狷妄發上負恩私旣有司皆以爲可誅<lb/>
雖明主不得而獨赦一從吏議坐廢五年積憂薫心驚<lb/>
齒髪之皆變抱恨刻骨傷皮肉之僅存近者䝉恩量移<lb/>
汝州伏讀訓詞有人材實難弗忍終棄之語豈獨知免<lb/>
於縲絏亦將有望於桑榆但未死亡終見天日豈敢復<lb/>
以遲暮爲歎更生僥覬之心但以祿廩久空衣食不繼<lb/>
累重道逺不免舟行自離黄州風濤驚恐舉家重病一<lb/>
<pb n="KR4h0118_WYG_004-12a"/>
子喪亡今雖已至泗州而資用罄竭去汝尚逺難於陸<lb/>
行無屋可居無田可食二十餘口不知所歸飢寒之憂<lb/>
近在朝夕與其强顔忍恥干求於衆人不若歸命投誠<lb/>
控告於君父臣有薄田在常州宜興縣粗給饘粥欲望<lb/>
聖慈許於常州居住又恐罪戾至重未可聽從便安輒<lb/>
叙微勞庶蒙恩貸臣先任徐州日以河水浸城幾至淪<lb/>
陷臣日夜守捍偶獲安全曽䝉朝廷降勑奬諭又嘗選<lb/>
用沂州百姓程棐令購捕凶黨致獲謀反妖賊李鐸郭<lb/>
<pb n="KR4h0118_WYG_004-12b"/>
進等一十七人亦蒙聖恩保明放罪皆臣子之常分無<lb/>
涓埃之可言冒昧自陳出於竆廹庶幾因縁僥倖功過<lb/>
相除稍出覊囚得從所便垂念臣受性剛褊賦命奇竆<lb/>
既獲罪於天又無助於下怨仇交積罪惡横生羣言或<lb/>
起於愛憎孤忠遂陷於疑似中雖無愧不敢自明向非<lb/>
人主獨賜保全則臣之微生豈有今日伏惟皇帝陛下<lb/>
聖神天縱文武生知得天下之英才已全三樂躋斯民<lb/>
於仁壽不棄一夫勃然中興可謂盡善而臣抱百年之<lb/>
<pb n="KR4h0118_WYG_004-13a"/>
永歎悼一飽之無時貧病交攻死生莫保雖鳧雁飛集<lb/>
何足計於江湖而犬馬蓋帷猶有求於君父敢祈仁聖<lb/>
少賜矜憐臣見一面前去至南京以來聽候朝㫖干冒<lb/>
天威<lb/>
　公由黄州移汝州未到上此表朝奏入夕報可時元<lb/>
　豐八年也<lb/>
　　謝宣召入院表<hi>蘓軾</hi>
詔語春温再命而僂使華天降一節以趨在故事以嘗<lb/>
<pb n="KR4h0118_WYG_004-13b"/>
聞豈平生之敢望省循非稱愧汗交深竊以視草之官<lb/>
自唐爲盛雖職親亊祕號爲北門學士之榮而祿薄地<lb/>
寒至有京兆椽曹之請豈如聖代一振儒風非徒好爵<lb/>
之縻兼享大烹之養玉堂賜篆仰淳化之彌文寳帶重<lb/>
金佩元豐之新渥旣厚其禮愈難其人而臣以空疎冗<lb/>
散之材衰病流離之後生還萬里坐閱三遷不緣左右<lb/>
之容躐處賢豪之上此蓋㐲遇皇帝陛下生資文武天<lb/>
祚聖神雖亮隂不言尚隱髙宗之徳而訪落求助已啟<lb/>
<pb n="KR4h0118_WYG_004-14a"/>
成王之心首擇輔臣次求法從知人材之難得采虚名<lb/>
而用臣敢不益勵初心力圖後效才不逮古雖慙内相<lb/>
之名志常在民庶免私人之誚<lb/>
　　謝兼侍讀表<hi>蘇軾</hi>
叨承新命祗服訓詞薄技已竆舊恩未替<hi>中謝</hi>伏念臣<lb/>
志大而才短論迂而性剛以自用不囘之心處衆人必<lb/>
争之地不早退縮安能保全是以三年翰墨之林屢遭<lb/>
飛語再歲江湖之上粗免煩言豈此身愚智之殊蓋所<lb/>
<pb n="KR4h0118_WYG_004-14b"/>
居閒劇之致臣之自處何者爲宜而況講讀之司帷幄<lb/>
最近分章摘句則何以報非常之知因事獻言又必貽<lb/>
前日之患雖仰恃天日之照實常負氷淵之虞恭惟皇<lb/>
帝陛下大徳庇民小心順帝雖天覆地載以聖不可知<lb/>
爲神而日就月將以學而不厭爲智曲收舊物以廣多<lb/>
聞臣敢不職思其憂本無分於中外欲報之徳誓不易<lb/>
於死生<lb/>
　　杭州謝上表<hi>蘇軾</hi>
<pb n="KR4h0118_WYG_004-15a"/>
入奉禁嚴出膺方面皆人臣之殊選在儒者以尤榮<hi>中</hi>
<hi>謝</hi>伏念臣受寵逾涯積憂成疾既思退就於安養又欲<lb/>
少逃於滿盈仰荷至仁曲從微願江山故國所至如歸<lb/>
父老遺民與臣相問知朝廷輟近侍爲太守蓋聖主視<lb/>
天下如一家鞭朴未施爭訟幾絶臣之厚幸豈易名言<lb/>
此蓋伏遇太皇太后陛下天地之仁賢愚兼取日月之<lb/>
照邪正自分每包函其惷迂欲保全其終始兄弟孤立<lb/>
嘗親奉於徳音死生不移更誓堅於晩節<lb/>
<pb n="KR4h0118_WYG_004-15b"/>
　元祐四年公以論事爲當軸所恨恐不見容累章請<lb/>
　郡除龍圖閣學士知杭州未行諫官言前相蔡確知<lb/>
　安州作詩借郝處俊事譏太皇太后議遷之嶺南公<lb/>
　密疏若薄確之罪則於皇帝孝治爲不足若深罪確<lb/>
　則於太皇太后仁政爲小累謂宜皇帝置獄逮治太<lb/>
　皇太后出手詔赦之宣仁心善公言而不能用公出<lb/>
　郊用前執政恩例遣内侍賜龍茶銀合慰勞甚厚<lb/>
　　謝賜對衣金帶馬表<hi>蘇軾</hi>
<pb n="KR4h0118_WYG_004-16a"/>
漢官三服已分密麗之珍唐監八坊復下權奇之駿拜<lb/>
嘉甚寵省已何功伏念臣受材迂疎賦命寒蹇幼師季<lb/>
路止服縕袍長慕少游欲乗下澤目眩重金之耀神驚<lb/>
四牡之良俯仰自維周章失次此蓋伏遇皇帝陛下憂<lb/>
勤黎庶寤寐儁賢故損廐車之儲以廣英雄之彀致兹<lb/>
孱陋亦被寵光臣敢不求稱於衷益鞭其後薄徳盛服<lb/>
當戒維鵜之篇强力安邦庶幾有駜之頌<lb/>
　四六話云子瞻幼年見歐陽公謝對衣金帶表而誦<lb/>
<pb n="KR4h0118_WYG_004-16b"/>
　之老蘇曰汝可擬作一聨曰匪伊垂之而帶有餘非<lb/>
　敢後也而馬不進至爲潁川因有此賜用爲謝表後<lb/>
　爲兵部尚書又作謝衣帶表畧云物生有待天地無<lb/>
　窮草木何知冒慶雲之渥采魚鰕至陋借滄海之榮<lb/>
　光雖若可觀終非其有四六至此涵造化妙旨矣<lb/>
　　潁州到任謝表<hi>蘇軾</hi>
攴郡責輕未卽滿盈於小器豐年事簡非徒飽煖於一<lb/>
家覽几席之溪湖雜簿書於魚鳥平生所樂臨老獲從<lb/>
<pb n="KR4h0118_WYG_004-17a"/>
<hi>中謝</hi>伏以汝潁爲州邦畿稱首土風備於東北人物推<lb/>
於古今賓主俱賢蓋宗資范孟博之舊治文獻相續有<lb/>
晏殊歐陽脩之遺風顧臣何人亦與兹選此蓋伏遇皇<lb/>
帝陛下丕承六聖總攬羣英生知仁孝之全學識文武<lb/>
之大謂臣簮履之舊物嘗沗帷幄之近臣奉事七年崎<lb/>
嶇一節意其忠義許國故暫召還察其老病畏人復許<lb/>
補外置之安地養此散材更少勉於桑榆誓不忘於畎<lb/>
畝<lb/>
<pb n="KR4h0118_WYG_004-17b"/>
　元祐六年公自杭召還爲吏部尚書未至以弟轍除<lb/>
　右丞欲與兄同備侍從不聽公在翰林數月復以讒<lb/>
　請外乃以龍圖閣學士出知潁州<lb/>
　　謝駕幸太學表<hi>蘇軾</hi>
輦囘原廟旣崇廣孝之風幄次儒宫復示右文之化禮<lb/>
行一日風動四方<hi>中謝</hi>臣聞五學之臨三代所共蓋天<lb/>
子不敢自聖而盛徳必有逹尊在漢永平始舉是禮雖<lb/>
臨雍拜老有先王之規而正坐自講非人主之事豈如<lb/>
<pb n="KR4h0118_WYG_004-18a"/>
允哲退託不能奠爵伏興意黙通於先聖横經問難言<lb/>
各盡於諸儒恭惟皇帝陛下文武憲邦聰明齊聖大度<lb/>
同符於藝祖至仁追配於昭陵爰舉舊章以興盛節臣<lb/>
早塵法從久侍經幃永矣馳誠想聞合語於東序斐然<lb/>
作頌行觀獻馘於西戎<lb/>
　　謝賜歴日表<hi>蘇軾</hi>
迎日推筴雖曰百王之常後天奉時惟我二后之徳伏<lb/>
讀詔旨灼知聖心<hi>中謝</hi>伏以嗣歲將興舊章畢舉三朝<lb/>
<pb n="KR4h0118_WYG_004-18b"/>
受海内之圖籍七月陳王業之艱難冬有祁寒知民言<lb/>
之可畏陽居大夏識天道之至仁故於頒朔之初更下<lb/>
布新之詔恭惟太皇太后陛下視民如子以國爲家振<lb/>
廩勸分人自忘於艱歲消兵去殺天必報之豐年臣敢<lb/>
不省事清心貴農時之不奪思患預備期歲計之有餘<lb/>
庶竭微誠少禆洪造<lb/>
　　謝失覺察妖賊放罪表<hi>蘇軾</hi>
盜發所臨守臣固當重責罪疑則赦聖主所以廣恩自<lb/>
<pb n="KR4h0118_WYG_004-19a"/>
驚廢逐之餘猶在愍憐之數伏念臣早蒙殊遇擢領大<lb/>
邦上不能以道化民逹忠孝於所部下不能以刑齊物<lb/>
消奸宄於未萌致使妄庸敢圖僣逆原其不職夫豈勝<lb/>
誅況兹溝瀆之中重遇雷霆之譴無官可削撫已知危<lb/>
至於捕斬羣盗之功乃是鄰近一夫之力靖言其始偶<lb/>
出於臣雖爲國督姦常懷此志而因人成事豈足言勞<lb/>
勉自列於涓埃庶少寛於斧鉞豈謂蕩然之澤許以勿<lb/>
推收驚魄於散亡假餘生之晷刻退思所自爲幸何多<lb/>
<pb n="KR4h0118_WYG_004-19b"/>
此蓋伏遇皇帝陛下舞虞舜之干示人不殺祝成湯之<lb/>
網與物求生其間用刑本不得已稍有可赦無不從寛<lb/>
務在考實而原情何嘗記過而忘善益悟向時之所坐<lb/>
皆是微臣之自貽感愧終身論報無地布衣蔬食或未<lb/>
死於飢寒石心木腸誓不忘於忠義<lb/>
　　到惠州謝表<hi>蘇軾</hi>
仁聖曲全本欲畀之民社羣言交撃必将致之死亡尚<lb/>
荷寛恩止投荒服<hi>中謝</hi>伏念臣性資褊淺學術荒唐但<lb/>
<pb n="KR4h0118_WYG_004-20a"/>
信不移之愚遂成難赦之咎迹其狂妄久合誅夷方尚<lb/>
口乃竆之時蓋擢髪莫數其罪豈謂天幸得存此生此<lb/>
蓋伏遇皇帝陛下以大有爲之資行不忍人之政湯網<lb/>
開其三面舜干舞於兩階念臣奉事有年少加憐愍知<lb/>
臣老死無日不足誅鋤明降徳音許全餘息故使豗尵<lb/>
之馬猶獲蓋帷觳觫之牛得違刀几臣敢不服膺嚴訓<lb/>
託命至仁洗心自新没齒無怨但以瘴癘之地魑魅爲<lb/>
鄰衰疾交攻無復首丘之望精誠未泯空餘結草之忠<lb/>
<pb n="KR4h0118_WYG_004-20b"/>
　紹聖初御史論公掌内外制日所作詞命以爲譏斥<lb/>
　先朝遂以本官知英州未到再貶寧逺軍節度副使<lb/>
　惠州安置<lb/>
　　到昌化軍謝表<hi>蘇軾</hi>
並鬼門而東騖浮瘴海以南遷生無還期死有餘責<hi>中</hi>
<hi>謝</hi>伏念臣頃緣際㑹偶竊寵榮曾無毫髪之能而有丘<lb/>
山之罪宜三黜而未已跨萬里以獨來恩重命輕咎深<lb/>
責淺此蓋伏遇皇帝陛下堯文炳煥湯徳寛仁赫日月<lb/>
<pb n="KR4h0118_WYG_004-21a"/>
之照臨廓天地之覆育譬之蠕動稍賜矜憐俾就竆途<lb/>
以安餘齒而臣孤老無託瘴癘交攻子孫慟哭於江邊<lb/>
已爲死别魑魅逢迎於海上寧許生還念報徳之何時<lb/>
悼此心之永已俯伏流涕不知所云<lb/>
　紹聖四年公謫授瓊州别駕昌化軍安置遂寄家於<lb/>
　惠州獨與幼子過渡海<lb/>
　蘇公諸表言遷謫處涙與聲下然到底忠鯁無一乞<lb/>
　憐語可謂百折不囘者矣洪景盧因論昌黎潮州表<lb/>
<pb n="KR4h0118_WYG_004-21b"/>
　而軒輕二公實爲確論<lb/>
　　謝除中書舎人表<hi>蘇轍</hi>
越從左史擢領西垣口出命書身叅法從深念山林之<lb/>
迹本無富貴之心聞命若驚固辭不獲<hi>中謝</hi>伏念臣生<lb/>
本西蜀家世寒儒學以父兄爲師貧無公卿之助私有<lb/>
求於祿養輒自力於文詞慨然東游無以上逹際㑹仁<lb/>
祖訪求直言策語猖狂恃聖神之不諱考官怪怒惡悴<lb/>
直之非宜孰知牾俗之言特被愛君之詔感激恩遇遂<lb/>
<pb n="KR4h0118_WYG_004-22a"/>
忘死生莫酬國士之知適有私門之禍未塡溝壑重廹<lb/>
飢寒時於道途望見神考一封朝奏夕聞召對之音衆<lb/>
口交攻終致南遷之患生雖不遇嘗辱顧於二宗時不<lb/>
見容勢殆濱於九死厄竆自致黽勉何言敢云衰病之<lb/>
餘復被寵光之幸此蓋伏遇太皇太后陛下母慈均覆<lb/>
坤徳無私欲以任姒之明躬行堯舜之道肆求多士以<lb/>
遺成王耆老畢㑹於朝廷耕築不遺於林莽遂令㧞擢<lb/>
猥及空疎馮唐已衰猶願雲中之往貢禹雖老未忘封<lb/>
<pb n="KR4h0118_WYG_004-22b"/>
事之勤譬如木之在山生則荷恩而死無所怨水之於<lb/>
地行則潤下而止不敢辭臣之事君義亦如此欲報之<lb/>
意非言所殫<lb/>
　公應制科時仁宗春秋髙公慮或倦於勤因極言得<lb/>
　失而於禁廷之事尤切對入考官胡宿以爲不遜請<lb/>
　黜之仁宗曰以直言召人而棄之天下其謂我何宰<lb/>
　相不得已置之下等除商州軍事推官以養親不赴<lb/>
　服闋除河南推官張文定知淮陽辟爲學官授齊州<lb/>
<pb n="KR4h0118_WYG_004-23a"/>
　掌書記改著作佐郎復從文定簽書南京判官坐兄<lb/>
　軾以詩得罪謫監筠州酒稅五年不得調移知績溪<lb/>
　縣哲宗立以秘書省校書郎召遷右正言二年遷中<lb/>
　書舎人<lb/>
　　賀擒鬼章表<hi>蘇轍</hi>
天網雖寛久而必獲神理助順叛者自亡曽是偏師之<lb/>
出疆遂聞元惡之授首諸戎震疊西鄙肅清<hi>中賀</hi>伏惟<lb/>
太皇太后陛下天覆四方坤載萬物好生之徳發於自<lb/>
<pb n="KR4h0118_WYG_004-23b"/>
然柔逺之功覃於無外昆蟲草木咸知此心天地鬼神<lb/>
隂相其業顧西蕃之遺種孤累聖之鴻私頃在熈寧之<lb/>
間誘陷思立之衆置而不問猶覬知恩爵秩兼隆賜予<lb/>
不絶而乃潜結西夏攻圍南川焚蕩傷夷動以萬計發<lb/>
掘驅虜不可數知築據臨洮傲睨天討當宁太息念疆<lb/>
場之無辜諸將激昻知背誕之不赦兵刃既接凶黨奔<lb/>
亡臨衝未施壁壘自破老羌奪氣白首就擒卽聽檻車<lb/>
之行以正藁街之戮乃者拓䟦小醜慿恃解仇之謀猖<lb/>
<pb n="KR4h0118_WYG_004-24a"/>
狂大言隂蓄窺邊之計唇亡則齒知難久臂解則肩不<lb/>
自持料其破膽之餘<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>塞無日信矣得天之助本於愛<lb/>
物之誠臣等鎮撫無功黽勉備位幸依干羽之化庶覩<lb/>
兵革之藏欣戴之心倍萬倫等<lb/>
　蘇長公論鬼章事與范忠宣相左畢竟范議爲優次<lb/>
　公未嘗附㑹一語其見髙於長公<lb/>
　　謝除龍圖閣學士御史中丞表<hi>蘇轍</hi>
視草禁中旣極儒臣之選專席朝右復膺忠告之求兼<lb/>
<pb n="KR4h0118_WYG_004-24b"/>
延閣之寵名増南司之榮觀退循淺拙徒積兢危<hi>中謝</hi>
伏以仁聖在宥五年於今恭儉無爲四方稱治然而矯<lb/>
枉之過苛吏適去而寛弛相尋革故之難敝事雖除而<lb/>
條綱尚紊民貧未可經逺吏窳難於責功是謂守成之<lb/>
難宜有厲精之實幸臺綱之一舉措國是於無疑如臣<lb/>
才力之微强勉何及此蓋伏遇太皇太后陛下徳惟主<lb/>
善政貴日新閔風俗之惰媮審詞說之忠佞知逆耳之<lb/>
利行察遜志之多非是以度越儁賢收掇微賤然臣迂<lb/>
<pb n="KR4h0118_WYG_004-25a"/>
愚之實砥礪莫加顚沛之餘衰罷日甚言之無補昔已<lb/>
效於諫垣文不適時比復陳於翰苑恩深莫塞才短奚<lb/>
爲惟有事君之小心每欲終身於直道折而不屈蓋蓬<lb/>
蒿之自然晦而猶鳴亦雞鵠之常性志效捐軀之報未<lb/>
知授命之晨拜伏在廷俯仰增愧<lb/>
　元祐五年公使契丹還有此除<lb/>
　　分司南京到筠州謝表<hi>蘇轍</hi>
愚守一心漫無趨避歲更三黜始悟愆尤<hi>中謝</hi>伏念臣<lb/>
<pb n="KR4h0118_WYG_004-25b"/>
家傳樸學仕偶聖時本無意於功名徒自勤於翰墨因<lb/>
時乏使亟塵言事之班竊食無功復預聞政之列纔經<lb/>
九歲遍歴要途人心忌其超遷天意惡其盈滿捫心自<lb/>
省事猶可追任意直前罪所從出惟闇故不明利害惟拙<lb/>
故不達幾微以至罪積如山命輕若髪薦經彈擊雖九<lb/>
死以猶輕黜守幽遐累千里而爲近今兹責分留務棄<lb/>
置陋邦不親吏民許追思其過咎稍霑祿秩俾粗免於<lb/>
飢寒人微固無可言恩深繼之以泣自違天日分委泥<lb/>
<pb n="KR4h0118_WYG_004-26a"/>
塗朝無爲言恩出獨斷此蓋伏遇皇帝陛下法天廣覆<lb/>
配地兼容雖雷霆之震驚與雪霜之嚴冽未始絶物之<lb/>
命要在厚民之生故兹賤微猶得陳述臣之自取本復<lb/>
何言顧惟兄弟二人迭相須爲性命江嶺異域恐遂隔<lb/>
於存亡況復墳墓闊疎父子離散若臣家之憂患實今<lb/>
世之孤竆靜言思之誰可告者惟有自投於君父庶幾<lb/>
有冀於生全泣血書詞叩閽仰訴生有捐軀之日死存<lb/>
結草之誠<lb/>
<pb n="KR4h0118_WYG_004-26b"/>
　　雷州謝表<hi>蘇轍</hi>
謫居江外已閱三年再斥海濱通行萬里罪名旣重威<lb/>
命猶寛<hi>中謝</hi>伏念臣性本朴愚老益頑鄙連年驟進不<lb/>
知盈滿之爲災臨出妄言未悟顚危之已至命微如髪<lb/>
釁積成山比者水陸奔馳霧雨烝濕血肉星散皮骨僅<lb/>
存身錮陋邦地竆南服夷言莫辨海氣常昏出有踐蛇<lb/>
茹蠱之憂處有陽淫隂伏之病艱虞所廹性命豈常念<lb/>
咎之餘待盡而已伏惟皇帝陛下仁齊堯舜政述祖宗<lb/>
<pb n="KR4h0118_WYG_004-27a"/>
日月之明無幽不燭天地之施有生共霑憐臣草木之<lb/>
微念臣犬馬之舊未忍視其殞斃猶復許以生全臣雖<lb/>
棄捐尚識恩造知殺身之何補但沒齒以無言<lb/>
　紹聖初哲宗起李清臣爲中書舍人鄧潤甫爲尚書<lb/>
　左丞二人久在外不得志稍復言熙豐事以激怒哲<lb/>
　宗㑹廷試進士清臣撰策題卽爲邪說公疏諫哲宗<lb/>
　覽奏以爲引漢武方先朝不恱落職知汝州居數月<lb/>
　元豐諸臣皆㑹於朝再責分司南京筠州居住三年<lb/>
<pb n="KR4h0118_WYG_004-27b"/>
　又責化州别駕雷州安置<lb/>
　　代李諌議謝免罪表<hi>蘇轍</hi>
傾者昧於周防自貽謗讟聰明坐照善惡俄分<hi>中謝</hi>伏<lb/>
念臣幼服官箴惟知勤瘁老膺朝寄但守朴忠訖無他<lb/>
長以報殊遇力小任重常自知其不任勢薄地寒果大<lb/>
招於浮議煩言初起卒莫自明孤迹多危已甘永棄賴<lb/>
聖神之不惑察誣罔之無根不勞辯明自獲昭洗此蓋<lb/>
伏遇皇帝陛下天鑒在上物無遁形坤厚兼容人獲安<lb/>
<pb n="KR4h0118_WYG_004-28a"/>
處知拙直之多怨憐衰朽之易摧不見瑕疵曲全終始<lb/>
感幸之切涕泗交流重念臣昔事先朝雖更煩使衰門<lb/>
無振起之望没齒絕榮華之心自䝉選揄遂歴華近初<lb/>
無左右之助惟恃日月之明入領要權出分重鎭况復<lb/>
弟昆之菲薄並叨侍從之清華蒙國厚恩如臣有幾未<lb/>
能消於謗口實有累於知人每自省循謂宜廢黜尚竊<lb/>
方州之寄益明眷奬之深敢不勉勵疲駑要粉身而後<lb/>
已訓勑子弟期累世以無忘過此以還未知所措<lb/>
<pb n="KR4h0118_WYG_004-28b"/>
　　代陳州張公安道謝批答表<hi>蘇轍</hi>
老病旣至昏耄及之恩澤未移撫存若此感幸雖切啟<lb/>
處未寧<hi>中謝</hi>伏惟皇帝陛下覆育萬物體乾坤之不遺<lb/>
容養羣臣猶父母之曲盡始終愛怛左右保全雖或迂<lb/>
疎無用之才加以羸老難任之日猶未忍棄俾獲偷安<lb/>
徳厚恩隆感深涕隕然念臣結髪從宦出身事君遭遇<lb/>
聖明有犬馬自效之志酣豢爵祿無山林獨往之心矯<lb/>
世求名旣非所願要君自鬻尤不忍爲誠以病勢侵凌<lb/>
<pb n="KR4h0118_WYG_004-29a"/>
理難勉强伏自去歲初涖宛丘風熱交攻面目幾廢四<lb/>
陳誠請未賜允從貪冒寵光朋友之所譏笑隳弛條教<lb/>
吏民之所厭憎逮此干聞出於窘廹豈可復貪榮命不<lb/>
畏多言而況南都有先臣之敝廬留臺固遺老之清職<lb/>
在臣不爲遂廢於國亦謂無嫌病而得閒斯人情之至<lb/>
願退之以禮知主眷之愈隆天髙聽卑得請乃已<lb/>
　張文定知陳州公兩爲其屬奏草多公代筆<lb/>
　　代張安道乞致仕第二表<hi>蘇轍</hi>
<pb n="KR4h0118_WYG_004-29b"/>
老而求退豈以爲名病而得閒本其至願飛章自乞誠<lb/>
意未孚特蒙賜書勉以就職<hi>中謝</hi>臣聞引年去位事君<lb/>
之舊章懐祿忘歸人臣之深戒自昔不得謝者在禮雖<lb/>
或許之然皆廟堂注意之臣疆場折衝之任邦家倚以<lb/>
爲重神人賴以爲安留之者旣自有詞居之者誠亦無<lb/>
愧是以禮存權制人絕間言未聞退處閒官坐糜厚祿<lb/>
竊此異數晏然偷安伏念臣早事三朝晩遭興運首被<lb/>
揀㧞與聞幾微貪戀聖明豈有竆已徒以寵祿盈滿懼<lb/>
<pb n="KR4h0118_WYG_004-30a"/>
速顚隮筋力衰罷理難勉强幸縁舊典敢固自陳伏惟<lb/>
皇帝陛下量極乾坤徳隆父母因至誠之勤請杜無名<lb/>
之誤恩念臣平生粗守亷隅恥於僥倖使臣今日得安<lb/>
分限卽是恩私區區寸誠得請乃已<lb/>
　　代張安道乞致仕第三表<hi>蘇轍</hi>
誠發於中一言可信恩加望外再請未從顧惟衰朽之<lb/>
年久竊尊榮之寄雖蒙異眷敢以自安<hi>中謝</hi>臣聞事君<lb/>
之禮少壯不敢不勉行已之義老病不可不歸壯而不<lb/>
<pb n="KR4h0118_WYG_004-30b"/>
勉則失忠老而不歸則忘恥今臣心力衰退手足支離<lb/>
謝事之期已逾三歲祈天之請蓋又累年況復同列之<lb/>
間比多得請而去獨臣言辭淺陋未足以囘天勢力孤<lb/>
單中無與爲地茍遂盤桓顧寵俯仰懷慙志不克伸沒有<lb/>
遺恨伏惟皇帝陛下至誠樂善多士克生元首股肱自<lb/>
足名世奔走先後未嘗乏人豈臣去留足爲輕重徒以<lb/>
遺簮可念遂忘朽弊之難堪老馬尚存不知驅馳之弗<lb/>
逮致之顚覆之地恐非愛惜之宜故寵臣以尊名不若<lb/>
<pb n="KR4h0118_WYG_004-31a"/>
使臣得全亷恥之爲貴厚臣以重祿不若使臣得守分<lb/>
限之爲安凡厥保全之餘斯皆聖明之賜力陳危懇尚<lb/>
冀必從<lb/>
　　代司馬丞相進稽古錄表<hi>黄庭堅</hi>
竊以九州四海一日萬幾將察知民物之性情蓋布在<lb/>
文武之方策雖歴年多而舉其大要則用力少而見夫<lb/>
全功恭以皇帝陛下富有春秋弭寧方夏念始終典於<lb/>
學於緝熙單厥心延登老成親近勸講發論語章句探<lb/>
<pb n="KR4h0118_WYG_004-31b"/>
經萟之同歸誦寳訓丁寧憲祖宗之不易本有如是實<lb/>
惟濫觴惟稽古堯舜之舊章惟信史春秋之成法髙山<lb/>
可仰覆轍在前其興亡在知人其成敗在立政或當艱<lb/>
難之運而不能師用賢智或有惻隱之意而無以照知<lb/>
忠邪載籍之編患乎太漫鑒觀之主力不遐遑敢用芟<lb/>
夷畧存體要由三晉開國迄於顯徳之末造臣既具之<lb/>
於歴年圖自六合爲宋接乎熈寧之始元臣又著之於<lb/>
百官表若乃威烈丁丑而上伏羲書契以來對越神人<lb/>
<pb n="KR4h0118_WYG_004-32a"/>
可用龜鏡悉從論纂皆有依憑總而成書爲稽古錄二<lb/>
十巻因仍書局繕寫奏篇兹冒昧以上陳助聰明之逺<lb/>
覽恭惟太皇太后陛下定九鼎以守天下之公器乗六<lb/>
龍以御古今之正權思齊之功啟佑聖學過物之濟燕<lb/>
及宗祧至於法弊於凉而改爲官非其人而變置御戎<lb/>
之策中下措國之勢安危據舊以鑒新去彼而取此陶<lb/>
成萬化柬在兩宫七廟垂無疆之休微臣與不朽之業<lb/>
　　越州謝上表<hi>元絳</hi>
<pb n="KR4h0118_WYG_004-32b"/>
易帥嶠南方深危懼分符浙右特荷保全仰服恩章惟<lb/>
知感涕伏念臣習知忠誼竊慕功名歴事三朝行將四<lb/>
紀向自北垂之漕就更南越之麾蒙臨遣以丁寧敢遑<lb/>
安而留滯載驅長陸甫及半塗忽聞羽檄之音謂有龍<lb/>
編之警横水明光之甲得自虚聲雲中赤白之囊倡爲<lb/>
危事邊萌擾動朝聽震驚況在守臣敢愆奔命風馳南<lb/>
海已久見於吏民日逺長安蓋未聞於章奏仰煩宵旰<lb/>
咨及臣鄰謂䕶塞之急人且擇才而代戍驅車萬里虚<lb/>
<pb n="KR4h0118_WYG_004-33a"/>
出玉關之門乗駟一麾幸至㑹稽之邸尚兼方面彌畏<lb/>
人言此蓋伏遇皇帝陛下法道曲全等天丕冒以臣更<lb/>
事綿久備歴四方之勤知臣立朝最孤逈無一介之助<lb/>
渙然休命付畀价藩臣敢不訓旅以嚴安民以靜庶希<lb/>
樂易之治仰補熙隆之時銜賜不貲論生爲補<lb/>
　王公四六話云元厚之久作藩郡後聞儂智高餘黨<lb/>
　冦二廣移知廣州而所傳乃妄改知越州謝表云云<lb/>
　用李徳裕獻替記伐劉稹李石令中人石元貫奏横<lb/>
<pb n="KR4h0118_WYG_004-33b"/>
　水明光之甲曵地何由取他徳裕曰從伊十五里精<lb/>
　兵必須破却此賊後所傳果妄<lb/>
　　知亳州謝上表<hi>劉攽</hi>
齒髪衰暮藩鎭㑹繁據非所安榮以爲懼昔者聖門高<lb/>
弟方六七十則所願爲漢世諸儒至二千石謂之宦逹<lb/>
蓋量力審已雖小邦實曰才難逢辰慕君在有道不容<lb/>
徼幸此所以前哲言志區區其若彼後賢受祿振振焉<lb/>
在兹況如愚臣本緣末學粤塵仕路不棄昌時曁沗分<lb/>
<pb n="KR4h0118_WYG_004-34a"/>
符遂更三郡曹爲近輔非復自檜之譏魯并泰山仍有<lb/>
變齊之舊至於渦譙名壤淮楚近郊猶龍之所誕生眞<lb/>
聖是焉臨幸大朝景亳無武湯之上儀迎年執期格帝<lb/>
鴻之純貺民俗旣富官守維嚴豈伊戇愚猥叨寄任邈<lb/>
逾涯分高視曩先密焉自思仍有餘寵獸鞶換舊僅踰<lb/>
期月之淹隼斾越疆纔倍宿舂之費此蓋伏遇皇帝陛<lb/>
下聖神妙算睿智極深廓久照於容光溥太和於播物<lb/>
流形品彚黙化陶鈞致是小材預膺榮遇謹當布宣詔<lb/>
<pb n="KR4h0118_WYG_004-34b"/>
㫖盡瘁官箴爲身愚謀雖冀不殆於知止報國本願尚<lb/>
謝餘生於自然誓殞百身勿渝一志<lb/>
　　知襄州謝上表<hi>劉攽</hi>
脫身謫籍緤組近藩仰荷恩華不勝感懼臣早者濫承<lb/>
人乏出假使車材非所長力不自料黽勉歲月孤負選<lb/>
掄是所謂斗筲之才何暇論繩墨之外然惟利術至廣<lb/>
巧者有餘果聞係踵之後人略取析毫之上第涇以渭<lb/>
濁故常畏於後生李代桃殭竊自悲於薄命遽辱黜幽<lb/>
<pb n="KR4h0118_WYG_004-35a"/>
之典實由旣往之愆浮舟江湖托身瘴癘無復自新之<lb/>
望長懷永棄之憂不謂明詔發中湛恩逮下俾復乗軒<lb/>
之寵仍加分虎之榮情同更生感惟出涕此蓋伏遇皇<lb/>
帝陛下離明廣照乾度并容紹庭之初方勤心於陟降<lb/>
思皇之際亦代匱於細微以是孱愚得從甄叙謹當勉<lb/>
求民瘼恪佩官箴犬馬之心以勞力故能有養桑榆之<lb/>
景雖已者尚冀無渝<lb/>
　攽字貢父敞之弟也熙寧中嘗爲京東轉運使後吴<lb/>
<pb n="KR4h0118_WYG_004-35b"/>
　居厚代之能奉行新法致財賦乃追坐攽廢弛監衡<lb/>
　州鹽倉哲宗初起知襄州表中涇渭桃李等句蓋指<lb/>
　此<lb/>
　　定州謝上表<hi>吕公著</hi>
尸榮右府無裨廟算之竒假守中山復當閫制之重戴<lb/>
恩爲懼䖍命以行遄届郡封恪宣條詔伏念臣降才謭<lb/>
薄植性懦愚學術不足以稽五謀之疑識慮不足以籌<lb/>
千里之勝特以百年舊族荷累聖不貲之恩一介微軀<lb/>
<pb n="KR4h0118_WYG_004-36a"/>
辱主上非常之遇夤緣寵渥更踐清華晩收疎外之孤<lb/>
蹤擢賛微幾之要務奉天光而咫尺被聖誨之丁寧謂<lb/>
臣世服近僚有均休共戚之義察臣傍無厚援絕背公<lb/>
死黨之嫌曲示優容俾思報效顧駑駘之難强嗟蒲柳<lb/>
之易衰久預枋司積有妨賢之畏洊祈麾寄更圖陳力<lb/>
之方伏遇皇帝陛下體虚靜以儲神極高明而盡下俯<lb/>
矜素悃特霈俞音惟定武之奥區據朔陲之重地尚叨<lb/>
付委靡卽棄捐仍進叙於文階且兼華於祕殿併將厚<lb/>
<pb n="KR4h0118_WYG_004-36b"/>
意増賁舊臣況臣夙侍軒墀實司樞筦凡治軍經武之<lb/>
要洎守塞禦戎之宜日炙睿謀備觀宸斷逮兹臨遣得<lb/>
以遵承謹當細大必躬夙宵彌勵進不敢希功而生事<lb/>
退不敢弛備以曠官期不玷於誤知庶少酬於鴻施<lb/>
　公著字晦叔夷簡之子元豐五年以同知樞宻院事<lb/>
　出知定州<lb/>
　　衡州鹽倉謝上表<hi>劉摯</hi>
議令獻言知典刑之無赦原心觀過荷仁聖之有容貸<lb/>
<pb n="KR4h0118_WYG_004-37a"/>
其餘生處以善地伏念臣稟生艱拙遭世盛明學不能<lb/>
竆理而知幾材不足趣時而適變晞名涂以旅進濫文<lb/>
館之末游和鉛何功索米逾歲間承人乏偶攝椽於中<lb/>
堂旋誤聖知使備員於憲府仍職書林之舊就行御史<lb/>
之中始自愚臣前無故事方陛下繼承於五聖而國朝<lb/>
平治者百年力勤肯穫之田大解不調之瑟蒐㧞羣材<lb/>
而審以器使變化百度而曠然日新臣於此時職在言<lb/>
路誓殫忠義敢避勢權寧以孤暌訐切咈衆而危身不<lb/>
<pb n="KR4h0118_WYG_004-37b"/>
忍從容唱和負恩而速進狂愚自信裨益無方故宿官<lb/>
之日幾何而瞽言之罪非一至於均民而弛役因之率<lb/>
戸而出泉雖慮始樂成者愚人之不知然損下益上者<lb/>
先王之大戒輒條十害冀補萬分議臣見譏以爲敗謀<lb/>
而亂化清衷獨見知其有責而盡言不狥以誅止容其<lb/>
去褫臺閣之二職置瀟湘之一涯有祿食使之存全有<lb/>
職事可以報效銜恩載幸揣分增憂此蓋伏遇皇帝陛<lb/>
下察臣孤忠全國大體不惜骩一夫之法庶幾留衆正<lb/>
<pb n="KR4h0118_WYG_004-38a"/>
之門謹當上體恩仁期於必報下堅節義死而不渝<lb/>
　摯字莘老熙寧中爲監察御史裏行以論新法安石<lb/>
　欲竄之嶺外神宗不聽謫監衡州鹽倉先是倉吏與<lb/>
　綱兵姦利相市鹽中雜以偽惡摯悉意檢視弊減十<lb/>
　七父老目爲學士鹽<lb/>
　　南京謝上表<hi>曽肇</hi>
以儒懦而辭將符以親嫌而避邊要頗識事君之義敢<lb/>
干留令之誅仰賴聖明俯矜誠請旣逃罪戾仍獲便安<lb/>
<pb n="KR4h0118_WYG_004-38b"/>
伏念臣無所取材粗知嚮道雖險阻艱難備嘗之矣而<lb/>
造次顚沛必於是焉以平生寡偶而少徒故臨事易危<lb/>
而多畏昨祈外補聊避煩言未容墨突之黔遽改并門<lb/>
之帥且節制方面號爲儒者之榮率先戎行正是人臣<lb/>
之分便當卽路詎敢懷私但以任非所長力有不逮矧<lb/>
兄弟之孤立擅將相於一時中懼滿盈外虞讒間再瀝<lb/>
籲天之懇終蒙易地之優維陳宋之奥區首東南之甸<lb/>
服周流二國俯仰十期何幸衰年復尋故歩望千門之<lb/>
<pb n="KR4h0118_WYG_004-39a"/>
宫闕識三后之衣冠合抱干雲或異時之拱把峩冠束<lb/>
帶多前日之佩觽所愧薄材曽微惠政下孤民望上誤<lb/>
國恩此蓋伏遇皇帝陛下舜智兼容堯仁徧覆初無心<lb/>
於予奪皆因物之短長是致孤生與叨平施無輕民事<lb/>
方竭力於兹辰茍利公家誓捐軀於異日<lb/>
　肇字子開鞏布之弟也元祐中嘗出知應天府徽宗<lb/>
　初爲翰林學士布拜相引故事避禁職拜龍圗閣學<lb/>
　士出知陳州歴太原應天府揚定二州<lb/>
<pb n="KR4h0118_WYG_004-39b"/>
　　賀上傳國寳表<hi>曽肇</hi>
受命之符爲時而出自天之祐維聖是承方拜貺於大<lb/>
庭遽均恩於率土官師動色海㝢蒙休臣聞夫國璽之<lb/>
有去來猶周鼎之有輕重好治而惡亂舍昏而卽明頃<lb/>
自有唐之衰荐更五代之季伏而不發殆且百年忽爾<lb/>
自歸將傳萬世所以表祖宗積累之慶告社稷靈長之<lb/>
休在聖與仁宜昌而夀恭惟皇帝陛下沉潜廸哲剛徤<lb/>
好生參天地以成能垂子孫而作則果有神物是貽皇<lb/>
<pb n="KR4h0118_WYG_004-40a"/>
家固將配甘露以紀元豈止擬芝房而度曲臣職專守<lb/>
土志切慕君講稱壽之儀阻陪下列奏升中之頌故侯<lb/>
方來<lb/>
　元符元年正月咸陽民段義得玉印一紐上之詔翰<lb/>
　林學士承㫖蔡京等辨騐五月朔御大慶殿受天授<lb/>
　傳國受命寳行朝㑹禮班徳音於天下減罪囚一等<lb/>
　徒以下釋之以段義爲右班殿直賜絹二百疋六月<lb/>
　朔改元<lb/>
<pb n="KR4h0118_WYG_004-40b"/>
　　謝諫議大夫表<hi>張舜民</hi>
方安謫籍忽對鋒車入瞻八彩之秀毫進與七人之上<lb/>
列竊聞明主臨政而願治先王爲官而擇人號曰梓材<lb/>
取其器使若夫諫爭之任政惟侍從之人地宻而選清<lb/>
秩卑而望重其所以起居言動則與史官相表裏其所<lb/>
以彈訶風察則與臺憲同戚休始則專弼人主之違今<lb/>
乃泛論天下之事乃者藥石不進鳬雁僅存仗馬一鳴<lb/>
茅茹不已豈謂大明之東出廓然睍雪之曰消鼓之以<lb/>
<pb n="KR4h0118_WYG_004-41a"/>
惠風潤之以膏澤東竆海嶠北浹江湘脫禁錮者何翅<lb/>
二千人計水陸則不止一萬里死者傷嗟之不及生者<lb/>
扶匐以來歸昔居輔弼之崇謀謨帝所終作蠻夷之鬼<lb/>
棄擲道傍古先未之或聞畢竟不知其罪敢望桑榆之<lb/>
晩景獲依日月之末光招魂於楚水之涯拭目於雲臺<lb/>
之表手摭西日口誦離騷齒髪摧頽謾索太倉之米衣裳<lb/>
顚倒驚聞長樂之鐘此乃伏遇皇帝陛下上當天心下<lb/>
厭人望見機不俟終日從諫甚於轉圜變通得之神宗<lb/>
<pb n="KR4h0118_WYG_004-41b"/>
寛大類乎仁祖豈止芻蕘之被賞將令泉壤以銜恩率<lb/>
是以行爲國何有敢不激昻暮氣緝理空文乗白馬而<lb/>
伏青蒲試圖來效餓西山而蹈東海期免後艱<lb/>
　張舜民字芸叟邠州人元豐中有事西夏環慶帥髙<lb/>
　遵裕辟掌機宜文字王師無功有得舜民軍中詩上<lb/>
　聞者坐謗訕謫監彬州酒稅元祐中以司馬光薦歴<lb/>
　祕書少監元符中罷職徽宗立擢諫議大夫坐元祐<lb/>
　黨安置商州舜民嘗有詩曰一夜蛙聲不暫停近如<lb/>
<pb n="KR4h0118_WYG_004-42a"/>
　相和逺如爭信知不爲官私事應恨疎螢徹夜明譏<lb/>
　當時持論各有所主也<lb/>
　　謝賜恤刑詔表<hi>李清臣</hi>
徒孥頌繫交手傳懽甿𨽻聞音相趨動色雷風鼔舞律<lb/>
吕和平屬在守臣惟知䖍命切惟歴代之爲政莫若本<lb/>
朝之恤刑承平幾百四十年覆養方二三萬里徳如天<lb/>
地日月恩及草木蟲魚尚慮府縣狴牢官曹卒吏誦司<lb/>
空城旦爲業習柱後惠文之風喜作煩苛私行慘刻或<lb/>
<pb n="KR4h0118_WYG_004-42b"/>
致孤竆無告疾痛不聊是頒詔教之丁寧申諭州邦之<lb/>
長守使之網羅寛大櫺檻疏通日與凉酏時視藥物比<lb/>
周王之扇暍殆又過之雖夏后之泣辜亦止如是此蓋<lb/>
恭遇太皇太后陛下睿慈燕裕仁治醇醲尊居九重之<lb/>
深周念四海之逺謂聖世不專以刑爲天下王者常欲<lb/>
以恩結民心仰寧八室之光靈垂慶億年之統祚臣敢<lb/>
不奉行上意秪率外臣<lb/>
　李清臣字邦直魏人韓魏公聞其名以兄之子妻之<lb/>
<pb n="KR4h0118_WYG_004-43a"/>
　嘗草魏公行狀神宗見之曰良史才也召爲國史編<lb/>
　脩官歴官通顯起身竆約能以儉自持然志在利祿<lb/>
　一意欲取宰相紹聖初廷試進士發策首爲紹述之<lb/>
　論國是遂變然與章惇曽布不協率爲所陷竟不如<lb/>
　願以死　宋時制度如此宜其深得民心今郡邑長<lb/>
　吏不可不三復斯篇<lb/>
　　建寧軍節度使謝表<hi>吕惠卿</hi>
備嚴近之選而抵非常之愆當清明之朝而罹甚重之<lb/>
<pb n="KR4h0118_WYG_004-43b"/>
譴孽乃自作咎將誰歸伏念臣起自諸生暗於大道持<lb/>
<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>啟之聞而欲輕於事變信呻吟之得而希掛於功名<lb/>
分旣過逾理宜顚越矧先帝有爲之始乃羣臣效願之<lb/>
時輒先要津以閡賢路雖預討論者三四事而參幾務<lb/>
者一二年凡是蠧國害民之由實臣懵學誤朝之致豈<lb/>
亦下流之所處更令衆惡以皆歸偶失當時士師之刑<lb/>
難逃今日司直之論尚蒙善貸未置嚴誅特從四裔之<lb/>
遷以正三凶之比衰疲逺謫人皆知其難堪親愛生離<lb/>
<pb n="KR4h0118_WYG_004-44a"/>
聞者爲之太息伏惟皇帝陛下天仁自得聖孝光充撫<lb/>
弓劒之遺藏每加悽愴顧廟堂之舊物寧不盡傷特罪<lb/>
悔之至深猶典刑之爲屈龍鱗鳳翼已絕望於攀援蟲<lb/>
臂䑕肝一㝠心於造化涕逐言出莫知所從<lb/>
　語語伏案可謂奸人之雄<lb/>
　　尚書省謝車駕臨幸表<hi>林希</hi>
天臺肇建具崇喉舌之司帝車下臨増重陛簾之寄非<lb/>
常之舉視古無倫恭惟皇帝陛下天縱多能日新盛徳<lb/>
<pb n="KR4h0118_WYG_004-44b"/>
剗除衆弊裁制萬微考先王之董治官立尚書以政為<lb/>
本紀綱條理見微㫖於新書剏作規模别牧司於著位<lb/>
蓋慮之積年而成於兹日聞諸前世而驗於方今忽紆<lb/>
清蹕之傳罙聳鴻都之觀且北辰居極外環象斗之宫<lb/>
而黄道所經旁及積星之位瞻威顏於咫尺被法語之<lb/>
丁寧勑以在公退而交儆分曹帥屬燦然周典之文望<lb/>
輦拜恩陋彼漢郎之歎矧復宗藩旅進禁從相趨凡獲<lb/>
侍於宸逰皆預窺於聖作歡聲載溢慶榮遇於一時信<lb/>
<pb n="KR4h0118_WYG_004-45a"/>
史備書流美談於萬世臣等叨膺重任久負明恩顧懐<lb/>
備位之慙第劇逢辰之幸敢忘策勵期稱寵臨<lb/>
　希字子中紹聖初章惇嘗曰司馬光作相用蘇軾掌<lb/>
　制所以能鼓動天下安得斯人而用之或薦希用爲<lb/>
　中書舍人許以執政希亦久不得志自司馬光呂公<lb/>
　著以下數十人之制皆極醜詆至以老奸當國隂斥<lb/>
　宣仁讀者忿歎希一旦草制罷擲筆曰敗了名節矣<lb/>
　已又怨惇而與曽布比罷知亳州　駕幸尚書省必<lb/>
<pb n="KR4h0118_WYG_004-45b"/>
　神宗時事本紀不載<lb/>
　　謝賜春衣表<hi>鼂補之</hi>
勾萌畢發慶賜可行土牛久飾於送寒豳籥未歌於迎<lb/>
暑乃眷造庭之願爰開在笥之良肆有等差均於覆被<lb/>
恭惟皇帝陛下宜人布政育物爲功卉皮自適於隂陽<lb/>
氄毨同和於天地既陶無外之化亦霑咸若之恩織篚<lb/>
亂流豈惟加五百里之逺女工同燎故復半三十日之<lb/>
收矧是具僚與之同體適及風雩之後大頒帑帛之珍<lb/>
<pb n="KR4h0118_WYG_004-46a"/>
君賜足榮不歎無衣之七王章有分庶逃終褫之三誓<lb/>
各糜捐以圖報稱<lb/>
　補之字旡咎濟州鉅野人逈之族孫也十七從父官<lb/>
　杭州作七述謁通判蘇軾軾先欲有所賦歎曰吾可<lb/>
　以閣筆矣舉進士試開封及禮部别院皆第一元祐<lb/>
　中以薦除祕書省正字章惇當國出知齊州坐實錄<lb/>
　失實降通判應天府又貶監處信二州酒稅徽宗初<lb/>
　召還黨論起出知河中府大觀末出黨籍起知連州<lb/>
<pb n="KR4h0118_WYG_004-46b"/>
　改泗州卒<lb/>
　　免右僕射表<hi>韓忠彥</hi>
申寵命以自天榮非意及措微躬而無地愧與憂并仰<lb/>
冒眷衷歴陳危懇切以君臣同體取象於元首股肱上<lb/>
下交孚相視如腹心手足所以代天工而理物故能熙<lb/>
帝載以奮庸自昔御臨尤艱考愼惟徳業之兼茂乃邦<lb/>
家之有光伏念臣學無他長材止近用不爲詭隨以狥<lb/>
衆但知直道以事君遭遇聖時未隳素業賛陪機政惟<lb/>
<pb n="KR4h0118_WYG_004-47a"/>
任孤忠墻髙每懼於疾顚綆短固難於深汲更冒非常之<lb/>
寵深虞可畏之言矧今蠧萌未消國是雖一事有可否<lb/>
必分年號而得行臣無忠邪槩指朋類而皆廢西方師<lb/>
老而財匱斗米至於千錢北道河潰而民流十室幾於<lb/>
九去大霈更新而猶多禁錮宿逋雖減而尚困追償方<lb/>
欣大有爲之時乃用不世出之士豈兹綿薄能副詳延<lb/>
伏望皇帝陛下奮獨斷之明廣僉諧之訪旁求不間於<lb/>
庶位圖任況多於舊人采擢微才收還成命譽歸明主<lb/>
<pb n="KR4h0118_WYG_004-47b"/>
名器不輕以假人謗息愚臣負乗免聞於致冦<lb/>
　忠彥琦之子元祐中知樞宻院事哲宗親政更用大<lb/>
　臣言者爭言垂簾時事忠彥言昔仁宗始政當時亦<lb/>
　多譏斥章獻時事仁宗惡其近薄下詔戒飭陛下能<lb/>
　法仁宗則善矣出知定州徽宗立拜尚書左僕射封<lb/>
　儀國公與曽布不協出知大名府又以復廢后爲罪<lb/>
　再降大中大夫懷州居住<lb/>
　　代范忠宣公遺表<hi>李之儀</hi>
<pb n="KR4h0118_WYG_004-48a"/>
臣聞生則有涯難逃定數死之將至願畢餘忠輒留垂<lb/>
盡之期仰凟蓋髙之聽<hi>中謝</hi>伏念臣賦性拙直稟生艱<lb/>
危忠義雖得之家傳利害率同於人欲未始茍作以干<lb/>
譽不敢患失以營私蓋嘗先天下而憂期不負聖人之<lb/>
學此先臣所以教子而微臣資以事君粤自治平擢爲<lb/>
御史繼逢神考進列諫垣荏苒五十二年首尾四十六<lb/>
任分符擁節持槖守邊晩叨宥宻之求再席鈞衡之寄<lb/>
遇事輒發曽不顧身因時有爲止欲及物固知盈滿之<lb/>
<pb n="KR4h0118_WYG_004-48b"/>
當戒弗思禍釁之隂乗萬里風濤僅脫江魚之葬四年<lb/>
瘴癘幾從山鬼之遊忽遭睿聖之臨朝首圖纖介之舊<lb/>
物復官易地遣使宣恩而臣目已不明無復仰瞻於舜<lb/>
日身猶可免或能親奉於堯言豈事理之能諧果神明<lb/>
之見嗇未獲九重之入覲卒然四體之不隨空慙田畝<lb/>
之還上負乾坤之造猶且强親藥石貪戀歲時儻粗釋<lb/>
於沉迷或稍紆於報效今則膏肓已逼氣息僅存泉路<lb/>
非遥聖時永隔恐叩閽之靡及雖結草以何爲是以假<lb/>
<pb n="KR4h0118_WYG_004-49a"/>
漏偷生刳心瀝懇庶皇慈之俯鑒亮愚意之無他臣若<lb/>
不言死有餘恨伏望皇帝陛下清心寡欲約已便民達<lb/>
孝道於精微擴仁心於廣逺深絕朋黨之論詳察邪正<lb/>
之歸搜抉幽隱以盡人材屏斥竒巧以厚風俗愛惜生<lb/>
靈而無輕議邊事包容狂直而無易逐言官若宣仁之<lb/>
誣謗未明致保佑之憂勤不顯本權臣務快其私忿非<lb/>
泰陵實謂之當然以至未究流人之往愆悉以聖恩而<lb/>
特叙尚使存殁猶汚瑕疵又安得未解疆場之嚴幾空<lb/>
<pb n="KR4h0118_WYG_004-49b"/>
帑藏之積有城必守得地難耕凡此數端願留聖念無<lb/>
令後患常軫淵衷臣所重者陛下上聖之資臣所愛者<lb/>
宗社無疆之業茍斯言之可采則雖死而猶生淚盡詞<lb/>
窮形留神逝<lb/>
　范忠宣公傳云疾革以宣仁后誣謗未明爲恨呼諸<lb/>
　子口占遺表命門生李之儀次第之其畧云云凡八<lb/>
　亊建忠靖國改元之旦受家人賀明日熟寐而卒李<lb/>
　之儀傳云坐爲范純仁遺表編管太平　蘇文忠公<lb/>
<pb n="KR4h0118_WYG_004-50a"/>
　集賜右僕射范純仁辭免不允批答云吾聞之乃烈<lb/>
　考曰君子先天下之憂而憂後天下之樂而樂雖聖<lb/>
　人復起不易斯言卿將書之紳銘之盤盂以爲一言<lb/>
　而可以終身行之者歟則今兹爰立之命乃所以委<lb/>
　重投艱而已又何辭乎與此表皆用文正語<lb/>
　　謝復官表<hi>鄒浩</hi>
萬里投荒豈生還之敢望九重獨斷俄意外以蒙恩感<lb/>
激哀憐縱横涕淚伏念臣最爲固陋全昧幾微有言輒<lb/>
<pb n="KR4h0118_WYG_004-50b"/>
至於妄陳雖死不足以塞責上賴聖人之救物特寛司<lb/>
冦之嚴刑但復竄於遐方姑使省其往咎惟昭潭之可<lb/>
畏與新州而不殊形影自隨朝夕難保昏昏瘴霧信爲<lb/>
提耳之師兀兀愁居因得致身之道惟忠惟孝無古無<lb/>
今命雖甚於垂絲心已期於結草不謂僅存之瘦骨忽<lb/>
還將絕之驚魂旣獲免於拘攣遂亟諧於定省名蠲罪<lb/>
籍品復文階在抆拭之非常皆覬覦之莫及此蓋伏遇<lb/>
皇帝陛下道彌天覆徳盛春生千齡光御於丕圖萬物<lb/>
<pb n="KR4h0118_WYG_004-51a"/>
率由於和氣紹隆先烈坐撫太平曲囘進日之明旁燭<lb/>
戴盆之下謂裕陵長肓賜之第而除教官謂哲宗保全<lb/>
矜其愚而屈常法召從五嶺之表端遇六龍之飛擢於<lb/>
不次之中曽是惟新之數肆令甄叙俯及孤危臣敢不<lb/>
因險阻艱難之備嘗念身體髪膚之再造益堅夙志遙<lb/>
瞻北極之尊長與老親共祝南山之壽精誠所貫髙厚<lb/>
必知<lb/>
　鄒浩字至完常州晉陵人哲宗時爲右正言時章惇<lb/>
<pb n="KR4h0118_WYG_004-51b"/>
　獨相威虐震赫浩所言每觸其忌已而立劉賢妃爲<lb/>
　后浩極諫惇詆其狂妄削官爵羈管新州徽宗立召<lb/>
　還復爲右正言<lb/>
　　賀進築表<hi>唐庚</hi>
臣某言准進奏院報四月初七日涇原路合熙河環慶<lb/>
秦鳳路人馬出寨狀天都山進築西安州天都臨羌寨<lb/>
了當至五月初九日分屯訖者四路雲屯如入無人之<lb/>
境三城鼎峙坐收不戰之功華夏懽騰蠻夷震懾<hi>中賀</hi>
<pb n="KR4h0118_WYG_004-52a"/>
臣竊以要荒之叛服係乎制馭之是非有蠢西羌久羈<lb/>
天討當元豐之願治將議剪除逮元祐之偷安務從姑<lb/>
息養成其惡以迄於今屬神聖之嗣興起師徒而進築<lb/>
逺攻近取日削月侵城堙漸逼其腹心刁斗相聞於巢<lb/>
穴天都形勝旣歸掌握之中靈武勢孤自有唇亡之懼<lb/>
積年之冦指日可平恭惟皇帝陛下仁勇兼資徳刑相<lb/>
濟震文王之一怒所以安民體成誦之四征終於成徳<lb/>
神武不殺上兵伐謀故能旬月之間大復祖宗之地不<lb/>
<pb n="KR4h0118_WYG_004-52b"/>
疾而速惟斷乃成臣猥以空疎誤蒙委寄振衣踴躍欣<lb/>
聞三捷之音拜手懽呼阻上萬年之壽<lb/>
　唐庚字子西具瀾編中子西詩最工於屬對今撮其<lb/>
　警句於此如云手香柑熟後髪脫草枯時精力㸔書<lb/>
　覺情懷舉盞知翻泥逢暗笋汲井得飛梅竹根收白<lb/>
　疊木杪得黄封雲隂哭鳩婦池溢走魚苖十年駒局<lb/>
　促萬事燕差池七言如云就使眞能去竆鬼自量無<lb/>
　以致錢神此去只堪犀首飲向來都是虎頭癡至今<lb/>
<pb n="KR4h0118_WYG_004-53a"/>
　無奈曽孫稼幾度虚占少女風<lb/>
　　謝賜柑表<hi>失名</hi>
聘禮旣陳祝帝齡於紫闕恩華固異賜僊實於公郵方<lb/>
厥包未貢之期捧兹徳維馨之賜天香滿袖染湘水之<lb/>
清寒雲液盈盤挹洞庭之餘潤梓里豈遑於遺母楓庭<lb/>
切願於獻君感徳滋深喻言罔旣<lb/>
　崇寧三年大遼賀生辰使至賜柑有此謝表<lb/>
　　謝講和赦表<hi>岳飛</hi>
<pb n="KR4h0118_WYG_004-53b"/>
武勝定國軍節度使開府儀同三司湖北京西宣撫使<lb/>
兼營田大使臣岳飛上表言今月十二日准進奏院遞<lb/>
到赦書一道臣已卽恭率統制領將佐官屬等望闕宣<lb/>
讀訖觀時制變仰聖哲之宏規善勝不爭實帝王之廟<lb/>
算念此艱難之久姑從和好之宜睿澤誕敷輿情胥恱<lb/>
<hi>中謝</hi>竊以婁敬獻言於漢帝魏絳發策於晉公皆盟墨<lb/>
未乾顧口血猶在俄驅南牧之馬旋興北伐之師蓋出<lb/>
言不衷要盟無信莫守金石之約難充谿壑之求圖蹔<lb/>
<pb n="KR4h0118_WYG_004-54a"/>
安而解倒垂猶之可也顧長慮而尊中國豈其然乎恭<lb/>
惟皇帝陛下大徳有容神武不殺體乾之徤行巽之權<lb/>
務和衆以安民迺講信而脩睦已漸還於境土想喜見<lb/>
於威儀臣幸遇明時獲觀盛事身居將閫功無補於涓<lb/>
埃口誦詔書心有慙於軍旅尚作聰明而過慮徒懐猶<lb/>
豫而致疑謂無事而請和者謀恐卑辭而益幣者進臣<lb/>
願定謀於全勝期收地於兩河唾手燕雲終欲復讎而<lb/>
報國誓心天地當令稽顙以稱藩<lb/>
<pb n="KR4h0118_WYG_004-54b"/>
　持此議論豈能一日安於高宗之朝哉蓋公不滅敵<lb/>
　檜且滅公天固定之公亦自知之矣不能學張俊輩<lb/>
　偷取冨貴於臣敵之世也<lb/>
　　謝除禮部尚書兼翰林院學士表<hi>周必大</hi>
宗伯綴文昌之坐已高曵履之班翰林依蕐蓋之星向<lb/>
玷演綸之直當聖王謹持於公器獨遇臣常愧於私人<lb/>
臣竊考自古豪英之才旋觀當今文學之士或抑厭草<lb/>
茅之下或陸沉州縣之中瞻城南尺五之天致身無路<lb/>
<pb n="KR4h0118_WYG_004-55a"/>
想玉階方寸之地通籍幾人況乎出入禁嚴周旋侍從<lb/>
論思獻納日邇清光衣被服乗歲叨徽數向匪負一時<lb/>
之望安能符衆論之公如臣者學不足以知方才不足<lb/>
以應務家壁四立甘爲竆陋之民君門九重敢起躋攀<lb/>
之念而臣親逢聖作首奉詔除簡知特厚於儒臣奬擢<lb/>
徧更於華貫官益崇而效寡祿愈富而報微左降固宜<lb/>
右遷何有恐拜便蕃之命疊加優異之恩帥屬春官光<lb/>
貳卿之舊次摛文禁苑添四命之新榮煥寳帶以章身<lb/>
<pb n="KR4h0118_WYG_004-55b"/>
飾繡韉而華駿正使實兼數品尚虞稱塞之難矧伊初<lb/>
乏寸長何意超踰之甚周章就列俯仰懷慚此蓋伏遇<lb/>
皇帝陛下道協舜華志恢禹迹明明在上雖洞照於羣<lb/>
情浩浩其天每包涵於萬類寧稍捐於爵秩恐或棄於<lb/>
菲葑遂致凡才亦塵顯仕臣敢不悉其思慮稱是寵褒<lb/>
號令文章期助漢家之制討論潤色勉希鄭國之賢茍<lb/>
逭素餐豈醻𤣥造<lb/>
　必大字子充廬陵人孝宗朝兩入翰林幾六年制命<lb/>
<pb n="KR4h0118_WYG_004-56a"/>
　溫雅周盡事情爲一時詞臣之冠<lb/>
　　福建到任謝表<hi>陸游</hi>
咸造在廷甫遂朝宗之願奉使有指遽叨臨遣之榮大<lb/>
造難名餘生曷報<hi>中謝</hi>伏念臣幺然薄命起自竆閻偶<lb/>
以元祐之黨家獲與紹興之朝士眞人有作景運方開<lb/>
適當宁歎息人才之實難顧一時豪傑號召而未至首<lb/>
蒙引對面錫殊科遭逢稀闊之知聳動邇遐之聽豈期<lb/>
蹇薄旋困沉綿卒繄全度之恩俾獲退藏之分侵尋半<lb/>
<pb n="KR4h0118_WYG_004-56b"/>
世轉徙兩川三爲别乗之行再沗專城之寄五十之年<lb/>
已過非復壯心八千之路來歸怳如昨夢敷陳淺拙應<lb/>
對參差惟遣黜之是宜豈超遷之敢望此蓋伏遇皇帝<lb/>
陛下道兼倫制澤被堪輿念臣流落有年尚未除於狂<lb/>
態憐臣馳驅無地空竊抱於愚忠顧雖末路之孤踪猶<lb/>
玷外臺之高選臣謹當力思守道深戒瘝官禮樂逺有<lb/>
光華旣大踰於素望靖共好是正直庶少答於鴻私<lb/>
　游以漏言出通判䕫州本傳但云後累遷江西常平<lb/>
<pb n="KR4h0118_WYG_004-57a"/>
　提舉不言爲福建何官<lb/>
　　江西到任謝表<hi>陸游</hi>
疏恩趣召靡待一人之言改命遣行猶備四方之使丹<lb/>
衷欲叙雪涕先傾<hi>中謝</hi>伏念臣稟資迂愚立身羇藐偶<lb/>
竊犁鉏之餘暇妄窺述作之淵源纍然自力於簡編老<lb/>
之將至過矣見稱於流輩轉而上聞頃入對於燕朝實<lb/>
親承於睿奬然而異恩賜第弗由塲屋之選掄特㫖造<lb/>
廷非出公卿之論薦已分亟投於閒散豈期重累於生<lb/>
<pb n="KR4h0118_WYG_004-57b"/>
成此蓋伏遇皇帝陛下立賢無方用人唯已一洗拘攣<lb/>
之積弊廣收魁傑之遺才施及妄庸亦蒙省錄甫停追<lb/>
詔還畀使旜凡曰自結於上知皆俾無蹈於後宫海嶽<lb/>
之内纖塵墜露何所用之父母之愛幼子童孫蔑以加<lb/>
此驅馳入境感懼塡膺重念臣樸學守株孤身弔影素<lb/>
乏蚍蝣螘子之助孰爲輪囷蟠木之容愴餘日之安歸<lb/>
抱微誠而永歎方天子建中和之極用告成功雖太史<lb/>
近卜祝之間亦思自效尚憑長育不遂棄捐所願預草<lb/>
<pb n="KR4h0118_WYG_004-58a"/>
漢家檢玉之文<hi>闕</hi>　遽同堯民撃壤之作刳肝自訴伏<lb/>
鑕何辭疾痛<hi>闕</hi>　仰而呼天誓靡求於世俗齋戒沭浴<lb/>
可以事帝冀終望於清光<lb/>
　皆俾無蹈於後宫一本作諂此句不可解<lb/>
　　嚴州到任謝表<hi>陸游</hi>
穿延和之細仗面咫尺天佩新定之左符秩二千石叨<lb/>
塵過分感懼交懐<hi>中謝</hi>臣聞明主恩深書生命薄唐帝<lb/>
之知李白一官不及於生前漢皇之念相如遺槀徒求<lb/>
<pb n="KR4h0118_WYG_004-58b"/>
於身後況如臣輩莫望昔人猥緣一技之卑嘗綴百僚<lb/>
之末雖簮笏久違於昕謁乃姓名猶在於淵衷乗傳來<lb/>
歸兩奉召還之㫖懷章欲上亟蒙趣對之榮親降玊音<lb/>
俯憐雪鬢勞其久别蓋寵嘉近侍之所宜勉以屬文實<lb/>
臨遣守臣之未有兹蓋伏遇皇帝陛下睿謨冠古英斷<lb/>
如神肆筆成書千載獨高於聖學刺經作制諸儒絶企<lb/>
於清光以臣夙被化於明時憐臣未廢書於晩歲將激<lb/>
昻其素志故闊畧於往愆臣敢不戴使愚使過之恩念<lb/>
<pb n="KR4h0118_WYG_004-59a"/>
有社有民之寄憇棠隂而聽訟期無墜於家聲及𤓰戍<lb/>
而代歸尚少酬於君賜<lb/>
　游本傳云過闕陛辭上諭曰嚴陵山水勝處職事之<lb/>
　暇可以賦詩自適表中勉以屬文云云蓋指此<lb/>
　　丞相率文武百僚賀壽皇正旦表<hi>陸游</hi>
道妙渾成太極著兩儀之本天端更始三朝受萬國之<lb/>
歸慶集有邦驩騰率土<hi>中賀</hi>恭惟至尊壽皇聖帝陛下<lb/>
濬哲稽古清明在躬握乾符闡坤珍難名蕩蕩之徳系<lb/>
<pb n="KR4h0118_WYG_004-59b"/>
唐統接漢緒誕受丕丕之基以海宇之富而蹈巢由高<lb/>
世之風以父子之親而行堯舜曠代之事迨此獻歲發<lb/>
春之日實繄考圖數貢之時史册増華搢紳太息臣等<lb/>
幸承睿奬獲覩昌期鵷行畢集於大庭共喜威顔之近<lb/>
龍袞恪趨於小次更知榮養之尊<lb/>
　　進大學衍義表<hi>眞徳秀</hi>
汗竹雖厪何補聖經之奥食芹欲獻誤蒙天語之溫以<lb/>
十年纂集之勤欣一旦遭逢之幸<hi>中謝</hi>惟大學設八條<lb/>
<pb n="KR4h0118_WYG_004-60a"/>
之教爲人君立萬世之程首以格物致知示竆理乃正<lb/>
心之本推之齊家治國見脩已爲及物之原曽子之傳<lb/>
獨得其宗程氏以來大明厥㫖迨師儒之繼出有章句<lb/>
之昭垂臣少所服膺晚而知趣謂淵源逺矣實東魯教<lb/>
人之徽音而綱目燦然乃南面臨民之要道曩叨侍從<lb/>
論思之列適當姦䛕蒙蔽之時念將開廣於聰明惟有<lb/>
發揮於經術使吾君之心炳如白日於天下之理洞若<lb/>
秋毫雖共鯀雜進於虞朝豈魑魅能逃於禹鼎不量菲<lb/>
<pb n="KR4h0118_WYG_004-60b"/>
薄欲效編摩遽罹三至之讒徒結九重之戀旣投閒而<lb/>
置散因極意於研精畎畝不忘君每惓惓於報上藩牆<lb/>
皆置筆幾兀兀以竆年首剟聖賢性命道徳之言旁采<lb/>
古今治亂安危之迹必提其要皆聚此書凡諸老先生<lb/>
之講明粗加該括於君子小人之情狀尤極形容載瞻海<lb/>
嶽之崇深期效涓埃之裨補兹蓋恭遇皇帝陛下乾旋<lb/>
坤轉日就月將於緝熙殫厥心基命遹隆於成后念終<lb/>
始典於學遜志克邁於商宗方將切磋琢磨而篤於自<lb/>
<pb n="KR4h0118_WYG_004-61a"/>
脩定靜安慮而進於能得事欲明於本末理期貫於精<lb/>
粗適稡成編冒塵清燕止其所止願益加止善之功新<lb/>
以又新更推作新民之化<lb/>
　理宗即位徳秀屢進鯁言彌逺謀撼之給事中王墍<lb/>
　始駁徳秀所主濟王贈典侍御史莫澤等交章劾之<lb/>
　落職罷祠彌逺死上親政召爲戸部尚書乃以衍義<lb/>
　進上欣然嘉納<lb/>
　　權戶書謝表<hi>眞徳秀</hi>
<pb n="KR4h0118_WYG_004-61b"/>
十連竊寵愧藩閫之罔功一札遄歸叨地官之晉長班<lb/>
躐陪於踐斗懼深重於履氷伏念臣素守朴忠濫膺廸<lb/>
簡曩被初元之召首躋邇服之榮自退屛於山林浸逖<lb/>
違於軒陛憂時之髪益白恨去國之十年戀闕之心如<lb/>
丹敢忘君於一飯間蒙起發再玷承流皂蓋分符氊復<lb/>
還於舊物青冥授鉞繡行沗於故鄉曽坐席之未溫忽<lb/>
賜環之已及方躬覽宏開於公道而彚征畢萃於羣賢<lb/>
敢圖孤迹之漂流亦辱清朝之記錄且民部周司徒之<lb/>
<pb n="KR4h0118_WYG_004-62a"/>
任豈惟稽戶口之版圖顧尚書古納言之官蓋實專喉<lb/>
舌之樞要誤拜演綸之渥冒陞曵履之華退省駑疲曷<lb/>
勝螡負兹蓋恭遇皇帝陛下乾剛天徤畜徳日新親庶<lb/>
政以勵精大明黜陟臨百官而昭徳洞别忠邪念臣嘗<lb/>
參紫槖之聯知臣精厲素絲之節趣還近綴俾侍清光<lb/>
臣敢不期稱隆私勉堅初志生財有道雖慙源流本末<lb/>
之知事君非欺願竭獻納論思之效<lb/>
　　江東漕到任謝表<hi>眞徳秀</hi>
<pb n="KR4h0118_WYG_004-62b"/>
兩螭夾侍久㸃近班四牡載馳叨分劇郡假中祕隆儒<lb/>
之寵爲外臺將指之光望過所期感深以惕伏念臣才<lb/>
非適用幸有逢辰屬漢廷更化之初首唐室登瀛之選<lb/>
金鑾夜直承宻命者六期玉陛晨趨對清光於再稔凡<lb/>
吮墨濡毫之士皆振纓峩弁其間吏責旣稀所願優游<lb/>
於邇列主恩未報寧忘眷戀於本朝其如親闈喜懼之<lb/>
年當謹人子凊温之職輒援公輔辭翰林之請庶幾潘<lb/>
岳奉板輿之懽分太守之符日需成命出少府之節遽<lb/>
<pb n="KR4h0118_WYG_004-63a"/>
冒殊恩懷章而過里門閱宿而臨封部敬卜中和之節<lb/>
重宣寛大之書軺傳初馳旄倪爭覩謂朝廷所以輟柱<lb/>
下之史蓋聖主將以惠江右之民因博采於風謠頗究<lb/>
知其疾苦以垂罄之家而困追需之目以屢歉之歲而<lb/>
多流徙之人官無定證之簿書里有難平之徭役文移<lb/>
星火不勝胥史之誅求牒訴邱山半爲賦租之繁重興<lb/>
言及此勿救可乎輒殫朝夕之咨諏兼課公私之緩急<lb/>
賦難遽省盍漸損賦外之征民未易蘇當先去民間之<lb/>
<pb n="KR4h0118_WYG_004-63b"/>
蠧切自量其綿薄恐終負於選掄伏遇陛下洪造曲成<lb/>
大明溥照念臣志存將母俾獲便於㫖甘知臣學本愛<lb/>
人欲稍觀其政事肆加邃職仍畀重權臣敢不以阜俗<lb/>
爲阜財之方以恱民爲恱親之本灌輸所仰愧無鞭筴<lb/>
之能撙節是先敬佩玉音之訓<lb/>
　眞徳秀字希元建之浦城人寧宗嘉定中爲起居舍<lb/>
　人數言事不諱時史彌逺用事方以爵祿縻天下士<lb/>
　徳秀慨然謂劉爚曰吾徒須急引去使廟堂知世亦<lb/>
<pb n="KR4h0118_WYG_004-64a"/>
　有不肯爲從官之人遂力請去出爲祕閣脩撰江東<lb/>
　轉運副使<lb/>
　　以奉祠再除知泉州到任謝表<hi>眞徳秀</hi>
奉祠居里每勤北極之瞻進職守藩復沗南州之寄甫<lb/>
臨舊服恪布寛條臣聞天道至仁風霆無竟日之怒聖<lb/>
君大度山林鮮終棄之才韓安國起於徒中柳宗元用<lb/>
於貶所皆爲長史蓋値明時微臣乏漢唐二子之能陛<lb/>
下守祖宗萬年之法昨者金華之入侍溫然玉色之下<lb/>
<pb n="KR4h0118_WYG_004-64b"/>
詢曷嘗因諌以罪人自愧格君之無術方抨彈交上獨<lb/>
亮狄山之愚迨渥宥一頒盡洗元城之玷何嗇於議罰<lb/>
而樂於用恩庸見九重之本心不忍一眚而棄物旣班<lb/>
次對又秩殊廷沒齒飯疏夫亦奚憾建牙作屛則匪所<lb/>
期敢圖朱旛皂蓋之華仍蒞紫帽清源之境念昔先帝<lb/>
付臣此州玩愒三年不聞善最侵尋半世復見遺民屬<lb/>
當公私凋弊之餘不勝上下煎熬之急七邑而二爲煨<lb/>
燼十室而九乏蓋藏禁旅雲屯軍餉每難於宿飽宗藩<lb/>
<pb n="KR4h0118_WYG_004-65a"/>
日茂俸緡半出於鑿空自省迂疎苦爲經理幸遇陛下<lb/>
道心淵靜徳性昭融不以䛕恱爲愛君故畧臣疇昔批<lb/>
鱗之譴不以聚歛爲體國故取臣平時求牧之長畀以<lb/>
舊封責其來效臣昔猶將父今獨擕孥祿弗逮於養親<lb/>
志惟專於報上拊摩瘡痏冀邦人生意之復還培溉本<lb/>
根爲聖朝元氣之一助<lb/>
　寧宗時徳秀嘗以右文殿脩撰知泉州有惠政理宗<lb/>
　卽位歴禮部侍郎直學士院屢進鯁言上虚心開納<lb/>
<pb n="KR4h0118_WYG_004-65b"/>
　彌逺益憚之諷臺諌以徳秀論濟王贈典劾之落職<lb/>
　罷祠紹定五年進徽猷閣再知泉州迎者塞路深村<lb/>
　百歲老人亦扶杖而出城中歡聲動地<lb/>
　　謝宣召入學士院備顧問表<hi>眞徳秀</hi>
來從南服未宣民叛之勞召寘北扉猥被宸綸之寵光<lb/>
生里巷榮動簮紳切觀列聖之用人惟待詞臣而加禮<lb/>
蓋於言語文章之外責其論思獻納之忠或雖忤㫖而<lb/>
暫閒終必棄瑕而復用脩除翰院在環滁出守之餘軾<lb/>
<pb n="KR4h0118_WYG_004-66a"/>
侍禁庭亦赤壁歸來之際加歲月則其文老涉變患則<lb/>
其慮長乃登邃嚴以備顧問如臣者才華弗競戅拙自<lb/>
將掌先皇帝内制者六年每慚越爼迨陛下初元之再<lb/>
命竟許循牆以驅馳州縣之頻且放廢山林之久見聞<lb/>
寖少藝業益荒結茅屋於雲邊以甘終老瞻玉堂於天<lb/>
上若隔前生敢云白首之重來誤辱清衷之親簡獲玷<lb/>
久虚之選幾成三入之榮恭遇陛下肆筆成文解絃更<lb/>
化志孚羣聽欲下山東之書念在邊陲或訪河西之事<lb/>
<pb n="KR4h0118_WYG_004-66b"/>
必有端良之彦以充供奉之班奚取臣愚俾承人乏臣<lb/>
敢不益堅晚節思答隆知賜宫錦而嘉草詔之能雖非<lb/>
敢望卽金鏡而摘任賢之要知所自新<lb/>
　彌遠旣死上始親政以顯謨閣侍制知福州召爲戶<lb/>
　部尚書改翰林學士知制誥徳秀在理宗朝凡再入<lb/>
　學士院詳此表語意蓋福州以後事也<lb/>
　　除刑部尚書謝表<hi>方岳</hi>
祈父王之爪牙久負臨邊之寄尚書國之喉舌遽塵司<lb/>
<pb n="KR4h0118_WYG_004-67a"/>
憲之班懇避無從叨踰已甚臣切以班固志刑法兼存<lb/>
兵甲之繕脩臯陶作士師曰惟冦賦之姦宄蓋二者相<lb/>
爲於表裏而四夷正賴於鞭笞乃咨分梱之臣興聞司<lb/>
臬之事繄此責則重矣非其人而謂何伏念臣受國厚<lb/>
恩遭時多事當其南牧旣不能折遐衝以寢虜謀戒爾<lb/>
西征復不能殲羣醜以敵王愾烏幕雖云宵遁祠狐尚<lb/>
復晝嘷奚有微勞肆兹懋渥此蓋恭遇皇帝以并包立<lb/>
皇極以懲勸興人心謂賞僣及淫固難私於八柄然功<lb/>
<pb n="KR4h0118_WYG_004-67b"/>
疑惟重顧何憂於一官遂令孤外之踪亦玷文昌之選<lb/>
臣敢不相爲嘗膽獨有捐軀突厥通不習文已莫辭於<lb/>
憲部馬伏波雖已老誓當死於邊城<lb/>
　　賀耕籍表<hi>失</hi>名<lb/>
青壇祗祓嚴萬乘以尊臨黛耜爰興舉三推而躬勸歡<lb/>
傳華旦風動綿區竊以籍乃借民周雅述載芟之訓冕<lb/>
而從事戴經垂秉耒之辭不惟敦龎淳固於是乎成抑<lb/>
亦醴酪粢盛由此而出考之往牒具有明文故孝武頒<lb/>
<pb n="KR4h0118_WYG_004-68a"/>
詔於東郊章帝親廵於懷縣豈止一時之稱美實爲十<lb/>
古之流光挺上聖之中興脩縟儀而肇舉凡居涵覆孰<lb/>
不欣愉恭惟陛下大徳時乗多能天縱盡挽雲間之河<lb/>
漢洗空天下之干戈南北交通書文混一肆念黎元之<lb/>
衆未知稼穡之艱爰擇元辰用勤終畝丕顯先農之祀<lb/>
於昭重榖之誠千耦其耘佇慶康功之卽萬邦無懌永<lb/>
歌嗣歲之興臣叨守偏方幸觀盛事書頒一札已聞天<lb/>
語之叮嚀麥秀兩岐願繼前賢之彷彿<lb/>
<pb n="KR4h0118_WYG_004-68b"/>
　　賀河清表<hi>失名</hi>
后祗秩祀適陳母事之儀坎徳開先時薦河清之瑞表<lb/>
非常之景貺昭至感之精通凡在見聞孰不欣忭伏惟<lb/>
陛下誕揚基命欽率𤣥謨得虞帝之執中體成湯之秉<lb/>
哲人文煥而允穆聖風衍而普和名山旣升集四靈而<lb/>
爲畜萬物咸賴顧行葦而不傷恬淡宅中雍容垂拱天<lb/>
鑒丕徳啟眞籙以合符民戴上庥奄神區而望幸講求<lb/>
茂實俯詢僉同増脩鄧上之宮竚發襄城之駕威儀浸<lb/>
<pb n="KR4h0118_WYG_004-69a"/>
盛兼商輅以齊驅福應駢臻豈漢鼎而專美惟域中四<lb/>
大地得一以攸寧天生五材水潤下而爲利稽九河之<lb/>
旣導冠四瀆以稱尊抱睢壤以縈廻合汾源而奔注舟<lb/>
師振楫幾汨於涇泥川后靜波俄澄於江練連銀漢而<lb/>
共色侔浪井以成文三門緩激箭之流百丈見纖鱗之<lb/>
戲蕩邪却穢挹之無遜於甘泉薦潔明馨用之可資於<lb/>
𤣥酒實千年之慶㑹同萬世以延鴻臣等將事嚴祠獲觀<lb/>
丕應顧縉紳之士已拜於封章止旬浹之間又窺於列<lb/>
<pb n="KR4h0118_WYG_004-69b"/>
奏願示在庭之著作式昭希代之殊祥<lb/>
　　賀平宋表<hi>孟祺</hi>
臣巴延等言國家之業大一統海嶽必明主之歸帝王<lb/>
之兵出萬全蠻夷敢天威之抗始干戈之爰及迄文軌<lb/>
之㑹同區宇一清普天均慶欽惟皇帝陛下道光五葉<lb/>
統接千齡梯航日出之邦冠帶月支之國際丹崖而述<lb/>
職奄瀚海以爲家獨此宋邦弗遵聲教謂江湖可以保<lb/>
逆命舟楫可以敵王師連兵負固踰四十年背徳食言<lb/>
<pb n="KR4h0118_WYG_004-70a"/>
難一二計當聖主飛渡江南之日遣行人乞爲城下之<lb/>
盟逮凱奏之言還輒姦謀之復肆拘囚我信使忘乾坤<lb/>
再造之恩招納我叛臣盜漣海二城之地我是以有六<lb/>
載襄陽之討彼居然無一介行李之來禍旣出於自求<lb/>
怒致聞於斯赫臣肅將禁旅恭行天誅爰從襄漢之上<lb/>
流復出武昌之故渡藩屏一空於江表烽煙直接於錢<lb/>
塘尚無度徳量力之心乃有殺使毀書之事屬廟謨之<lb/>
親稟謂根本之宜先乃命阿嘍罕取道於獨松董文炳<lb/>
<pb n="KR4h0118_WYG_004-70b"/>
進師於海渚臣與阿珠安塔哈等沗司中閫直指僞都<lb/>
掎角之勢旣成水陸之師並進常州一破列郡傳檄而<lb/>
悉平臨安爲期諸將連營而畢㑹彼極竆蹙迭出哀鳴<lb/>
始則爲稱姪納幣之祈次則有稱藩奉璽之請顧甘言<lb/>
何益於實事率銳旅直抵其近郊召來用事之大臣放<lb/>
散思歸之衛士堀强心在四郊之横草都無飛走計竆<lb/>
一片之降幡始竪其宋國主率諸大臣已於二月初六<lb/>
日望闕拜伏歸附訖所有倉廩府庫封籍待命外臣奉<lb/>
<pb n="KR4h0118_WYG_004-71a"/>
揚寛大撫戢吏民九衢之市肆不移一代之繁華如故<lb/>
兹惟睿算卓冠前王視萬里爲目前運天下於掌上致<lb/>
令臣等獲對明時歌七徳以告成深切龍庭之想上萬<lb/>
年而爲壽更陳虎拜之詞<lb/>
　孟祺字徳卿符離人巴延伐宋爲行省諮議遷郎中<lb/>
　巴延雅信之每詣闕政無大小祺並裁决之宋平巴<lb/>
　延奏祺前後功多晉嘉興路總管佩虎符行未久解<lb/>
　官歸卒謚文襄<lb/>
<pb n="KR4h0118_WYG_004-71b"/>
　徽欽入金大受挫辱有昬徳重昬之封䝉古於瀛國<lb/>
　不聞有此藝祖仁厚太宗鍥薄之報也天道好還夫<lb/>
　豈欺我<lb/>
　　進授時厯經厯議表<hi>楊桓</hi>
協時正日國政之大端章往考來厯書之明驗一或失<lb/>
應衆所共瞻豈天運之靡常始人爲之未宻昔稱作者<lb/>
初匪一家其始也莫不精微未幾則旋聞踈闊蓋由年<lb/>
拘積算日括周分不知闚測以考眞率多傅㑹以求合<lb/>
<pb n="KR4h0118_WYG_004-72a"/>
必欲行於永久豈容失之毫釐幸當累洽之辰共仰同<lb/>
文之治事加詳覈法貴變通欽惟憲天述道仁文義武<lb/>
大光孝皇帝陛下政順隂陽徳齊穹壤燭消息盈虚之<lb/>
理得裁成輔相之宜爰命文臣若稽乾象晝則考求實<lb/>
晷夜則揆度中星察氣朔之後先定躔離之朓朒精思<lb/>
宻索討本窮原革前人茍簡之規成盛代不刋之典其<lb/>
爲要㫖具載成書所有授時歴經三巻立成二巻轉神<lb/>
注式一十三巻厯議三巻已繕寫成二十一冊随表上<lb/>
<pb n="KR4h0118_WYG_004-72b"/>
進干冒天威不勝惶懼震越之至<lb/>
　楊桓字武子兖州人幼警悟讀論語書寢章慨然立<lb/>
　志由是終身未嘗晝寢由教授召爲太史院校書郎<lb/>
　奉勑撰儀表銘歴日序文詞典雅<lb/>
　　進實錄表<hi>王惲</hi>
典謨述堯舜之功令名顯著方冊布文武之政義問宣<lb/>
昭粤自漢隋及夫唐宋咸有信史以貽後來況大業豐<lb/>
功震今耀古惟深善述首議丕揚洪惟世祖皇帝仁孝<lb/>
<pb n="KR4h0118_WYG_004-73a"/>
英明睿謀果斷爰從潜邸有志斯民植根榦而佐理皇<lb/>
綱聘耆徳而講明治道始平大理再駕長江過化存神<lb/>
有征無戰迨其龍飛灤水鼎定上都革弊政以維新擴<lb/>
同仁而一視規模宏遠朝野清明内則肇建宗祧創設<lb/>
臺省脩舉政令登崇俊良外則整治師徒申嚴邊將布<lb/>
揚威徳柔服蠻羌加以聖無不通明靡不燭守之以勤<lb/>
儉朴素養之以慈惠雍和收攬權綱綜覈名實賞罰公<lb/>
而不濫號令出以惟行萬彚連茹羣飛入彀削平下土<lb/>
<pb n="KR4h0118_WYG_004-73b"/>
統正中邦慕義嚮風聲教實朔南之曁梯山航海職貢<lb/>
無遐邇之殊方且開學校而勸農桑考制度而興禮樂<lb/>
國號體乾坤之統書畫煥奎璧之文罄所有而醻戰功<lb/>
不待計而救民乏聽言擇善明徳緩刑歛福錫民遇災<lb/>
知懼得洪範惟皇之理過周宣脩政之勤以致時和歲<lb/>
豐民安吏職蓋帝徳克周於廣運故至公均被以無方<lb/>
可謂文致太平武定亂畧繼一祖四宗之志兼三皇五<lb/>
帝之功開天立極者三十五年立經陳紀者二萬餘事<lb/>
<pb n="KR4h0118_WYG_004-74a"/>
以謙讓弗遑於備紀故纂脩未至於成書欽遇皇帝陛<lb/>
下寅紹詒謀厲精圖治亟覽觀於成憲思遹駿於先聲<lb/>
深詔下臣俾爲實錄宅心宗祏凝孝羙墻開館局而増<lb/>
置官僚勑羣司而大紬圖籍編摩旣富搜訪加詳采摭<lb/>
於時政之編參取於起居之注張皇初槀増未見於罕<lb/>
聞承奉綸音俾蠲繁而就簡俯殫管見仰體宸衷盡畧<lb/>
虚文一存實事其饗㑹征伐文物典章粲焉列三代之<lb/>
英蔚爾開萬世之業與夫才徳孝亷之士忠良姦佞之<lb/>
<pb n="KR4h0118_WYG_004-74b"/>
臣版圖生齒之繁財賦畜牧之盛僅依條據粗致無遺<lb/>
今具所脩成世祖皇帝實錄二百一十巻事目五十四<lb/>
巻聖訓六巻凡二百七十巻謹繕寫爲二百七十帙用<lb/>
黄綾夾複封全随表上進臣等沗備台司幸膺盛典顧<lb/>
惟載筆才何有於三長勉進蕪辭慮庶幾於一得冒瀆<lb/>
聖聽不勝驚惶<lb/>
　王惲字仲謀衛州汲縣人元貞元年以翰林學士纂<lb/>
　脩世祖實錄因集聖訓六巻上之卒謚文定<lb/>
<pb n="KR4h0118_WYG_004-75a"/>
　　經筵官進職謝恩表<hi>虞集</hi>
聖作稽古知崇效天開筵肆講於前經當宁屢煩於明<lb/>
詔垂憲萬世一新經緯之文有臣十人並拜便蕃之賜<lb/>
獨興睿斷創始明時伏惟昔者明王不以天縱而自聖<lb/>
本之先哲式資道揆以開人故伏羲則畫於河圖神禹<lb/>
錫疇於洪範凡將圖治愼在求聞蓋帝王傳授之精布<lb/>
乎方冊而古今治亂之迹可以鑑觀爰咨博洽之材用<lb/>
廣聰明之識然守職業者特見諸政事之著惟事啓沃<lb/>
<pb n="KR4h0118_WYG_004-75b"/>
者先端其心術之微故兹曠典之行實重眞儒之寄必<lb/>
經業可以發聖賢之蘊必器能可以相禮樂之成必養<lb/>
徳之全素䝉孚信必至誠之積可致感通茍非其人不<lb/>
稱兹選而臣等性本固陋學尤迂疎守其師說之遺僅<lb/>
不忘其章句及轉國人之譯粗可逹其性情所謂材有<lb/>
限而道無竆心欲言而口不逮猶重昔人之歎況乎臣<lb/>
等之愚是故設醴上尊敷氊廣厦旣極詢諮於累歲蔑<lb/>
聞補報之微功敢謂能自得師坐而進道更錫官聯之<lb/>
<pb n="KR4h0118_WYG_004-76a"/>
重俾專誦說之司雖竊恩榮愈増憂責兹蓋伏遇皇帝<lb/>
陛下以乾坤之徳爲徳以堯舜之心爲心無一念不在<lb/>
於民生無一事不遵於祖憲遐方畢服猶虞水旱之爲<lb/>
災羣賢在朝尚恐俊良之攸伏必合二帝三王之至盛<lb/>
以登四方萬國之太平下收𤨏末於芻蕘禆益涓埃於<lb/>
山海臣等敢不力循古訓各盡微衷非先王之法不敢<lb/>
言冀必由於正路雖末世之事不敢避庶有戒於前車<lb/>
尚勸九歌用稱萬壽<lb/>
<pb n="KR4h0118_WYG_004-76b"/>
　虞集字伯生允文五世孫父汲僑居崇仁已而避兵<lb/>
　嶺外少從母楊氏口授論語孟子左傳歐蘇文通其<lb/>
　大義泰定初遷秘書少監自是歲嘗行經筵之制取<lb/>
　經史用國語漢文兩進讀集爲反覆古今名物之辨<lb/>
　以通之晉翰林直學士帝方嚮用文學集承顧問必<lb/>
　委曲盡言或隨事規諫出不語人諫或不入歸家悒<lb/>
　悒不樂家人見其然不敢問也衆患其知遇日隆相<lb/>
　與摘其文詞爲譏訕天子察其有自故不能中傷卒<lb/>
<pb n="KR4h0118_WYG_004-77a"/>
　年七十七世稱邵庵先生<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0118_WYG_004-77b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　四六法海巻四<lb/>
</p>
<p>
</p>
  </div>
</body>
</text>
</TEI>
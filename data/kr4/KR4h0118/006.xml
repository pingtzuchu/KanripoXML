<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>四六法海卷六</head>
    <p>
<pb n="KR4h0118_WYG_006-1a"/>
欽定四庫全書<lb/>
　四六法海卷六　　　　　明　王志堅　編<lb/>
　　上河東公啓<hi>李商隠</hi>
商隠啓兩日前於張評事處伏覩手筆兼評事傳指意<lb/>
於樂籍中賜一人以備紉補某悼傷已來光隂未幾梧<lb/>
桐半死才有述哀靈光猶存且兼多病眷言息𦙍不暇<lb/>
提携或小於叔夜之男或幼於伯喈之女檢庾信荀娘<lb/>
之啓常有酸辛詠陶潛通子之詩每嗟漂泊所賴因依<lb/>
<pb n="KR4h0118_WYG_006-1b"/>
德宇馳驟府庭方思効命旌旄不敢載懷鄉土錦茵象<lb/>
榻石館金臺入則陪奉光塵出則揣摩鉛鈍兼之早歳<lb/>
志在𤣥門及到此都更敦夙契自安衰薄微得端倪至<lb/>
於南國妖姬叢臺妙妓雖有渉於篇什實不接於風流<lb/>
況張懿仙本自無雙曾來獨立既從上將又託英僚汲<lb/>
縣勒銘方依崔瑗漢庭曵履猶憶鄭崇寜復河裏飛星<lb/>
雲間墜月窺西家之宋玉恨東舍之王昌誠出恩私非<lb/>
所宜稱伏惟克從至願賜寢前言使國人盡保展禽酒<lb/>
<pb n="KR4h0118_WYG_006-2a"/>
肆不疑阮籍則恩優之理何以加焉干冒尊嚴伏用惶<lb/>
灼謹啓<lb/>
　樊南集中以爵里稱惟安平汝南不可考其餘稱彭<lb/>
　陽公者令狐楚也稱濮陽公者王茂元也稱滎陽公<lb/>
　者鄭亞也稱河東公者柳仲郢也近品外録謂河東<lb/>
　公為楚甚誤按商隠初從楚受其學楚卒時商隠為<lb/>
　作遺表已而在茂元幕妻以女令狐氏以為負家恩<lb/>
　絶之則商隠之婚于王在楚亡後眀矣商隠作祭外<lb/>
<pb n="KR4h0118_WYG_006-2b"/>
　舅司徒公文云昔公愛女今愚病妻則商隠妻後茂<lb/>
　元而殁又眀矣今此啓乃喪耦以後則正仲郢幕中<lb/>
　事去楚不亦逺乎又篇中有臨卭巴西仲郢為劒南<lb/>
　東川節度故有此語考楚生平未嘗仕蜀也聊為辨<lb/>
　正于此<lb/>
　　獻河東公啓<hi>李商隠</hi>
商隠啓伏奉手筆猥賜奏署某少而孱懦長則艱屯有<lb/>
志為文無資就學雖雜賦八首或庶於馬遷而讀書五<lb/>
<pb n="KR4h0118_WYG_006-3a"/>
車逺慙於惠子契濶湖嶺凄凉路岐罕遇心知多逢皮<lb/>
相昔魯人以仲尼為佞淮隂以韓信為怯聖哲且猶如<lb/>
此尋常安能免乎是以艮背却行氷心自處羅含蘭菊<lb/>
仲蔚蓬蒿見芳草則怨王孫之不歸撫髙松則歎大夫<lb/>
之虛位不可終否屬於髙明伏惟尚書春日同和秋霜<lb/>
共冽叔子則九代清德稚春則七葉素儒君子立言永<lb/>
為周禮正人得位長作歳星今者初涉將壇始敷賔席<lb/>
射江奥壤潼水名都俗擅繁華地多材雋指巴西則民<lb/>
<pb n="KR4h0118_WYG_006-3b"/>
皆譙秀訪臨卭則客有相如舉纎繳以下㝠鴻執定鏡<lb/>
而求西子唯所指命便為丹青若某者又安可炫露短<lb/>
材叨塵記室鹽車欵段徒逢伯樂而鳴土鼓迂疎恐致<lb/>
文侯之卧承命知忝撫懷自驚終無喻蜀之能但誓依<lb/>
劉之願<lb/>
　　為栁珪謝京兆公啓<hi>李商隠</hi>
某啓散兵馬使陳朗至伏奉榮示兼奉公牒伏䝉召署<lb/>
攝成都府叅軍充安撫巡官者師襄鼓缶或近翫人和<lb/>
<pb n="KR4h0118_WYG_006-4a"/>
氏捜珉能無驚物跪受髙命莫知所裁某藏豹不堅雕<lb/>
龍未巧徒承庭訓遂厠人曹比衛家之一兒天懸鵬鷃<lb/>
望鄴中之七子風逸馬牛已忝决科敢思筮仕伏惟相<lb/>
公以仁義禮智信為基搆用温良恭儉讓為藩籬堯時<lb/>
則業貫䕫龍殷代則道符尹説入秉文教出曜兵權揮<lb/>
神鋒而劒合隂陽述雅誥而筆開造化況天有井絡地<lb/>
稱坤維控三巴百濮之雄帶南詔西山之險人稱奥府<lb/>
帝謂殊藩固己廣集豪英用資叅佐玳簪珠履綠水紅<lb/>
<pb n="KR4h0118_WYG_006-4b"/>
蓮成籍籍於淮山致憧憧於燕路若某者徒將慕藺何<lb/>
足望囘又安敢拂其塵埃加以冠履伏思相公直以大<lb/>
人頃居班列獲奉恩私羅照乘於驪淵覬歸昌於鳯穴<lb/>
未見其可處之不疑曾不念木朽石頑雕鐫莫就榆暝<lb/>
豆重性分難移古人所以有以榮為憂受恩如敵斯言<lb/>
之作珪也有焉今月六日辰時輒奉辟書具聞辰省仰<lb/>
承嚴㫖便定行期而又内奮弟兄外誘交友傅翼類虎<lb/>
生角如麟事誠寔於顯榮勢莫知其報効尚須旬日方<lb/>
<pb n="KR4h0118_WYG_006-5a"/>
拜旌旄唯當洗心為齋延頸以望持千尋之建木想像<lb/>
瓌姿周萬頃之澄波比量曠度戴恩揣已授<hi>集作投</hi>命依<lb/>
仁神之聽之百生如一謹啓<lb/>
　珪仲郢之子京兆公者杜悰也商隠又有為河東公<lb/>
　謝京兆公辟召男珪啓然則河東公豈令狐楚乎<lb/>
　　上尚書范陽公啓<hi>李商隠</hi>
某啓仰䝉仁恩俯賜手筆將虛右席以召下材承命恐<lb/>
惶不知所措某幸承舊族早預儒林鄴下詞人夙䝉推<lb/>
<pb n="KR4h0118_WYG_006-5b"/>
與洛陽才子濫被交遊而時亨命屯道泰身否成名踰<lb/>
於一紀旅官過於十年恩舊凋零路岐悽愴薦禰衡之<lb/>
表空出人間嘲楊子之書僅盈天下去年逺從桂海來<lb/>
返玉京無文通半頃之田乏元亮數間之屋隘傭蝸舎<lb/>
危託燕巢春畹將遊則蕙蘭絶逕秋庭欲掃則霜露沾<lb/>
衣勉調天宮獲昇甸壤歸惟却掃出則卑趨仰燕路以<lb/>
長懷望梁園而結慮尚書道光士範德冠民宗愷悌之<lb/>
化既流鎮靖之功方懋竊思上國投技東都及門唯交<lb/>
<pb n="KR4h0118_WYG_006-6a"/>
抵掌之談遂辱知心之契載惟浮泛頻陟光隂豈期咫<lb/>
尺之書終訪蓬蒿之宅感義增氣懷仁識歸便當焚遊<lb/>
趙之簦毁入秦之屩束書投筆仰副嘉招謁謝未閒下<lb/>
情無任感戀之至謹啓<lb/>
　　上崔相公啓<hi>李商隠</hi>
某聞石苞羈賤早遇何曾魏武尊髙猥知徐晃其後咸<lb/>
成間氣訖立鴻勲簡册增輝罇彞動彩則道惟熙載皆<lb/>
資甄藻之時德邁賡歌必用捜羅之道是以皇綱克序<lb/>
<pb n="KR4h0118_WYG_006-6b"/>
茂範咸凝某荆氏凡材雕陵散質謬傳清白實守幽貞<lb/>
矍圃彎弓何能中鵠<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>門用賦尋恥雕蟲常患荒蕪殊<lb/>
非挺拔依劉薦禰素乏梯航慕呂攀稽全無等級分甘<lb/>
終老莫有良期既而竊仰洪鈞來窺皎鏡墳壚下土敢<lb/>
望頒形甕盎頑姿寧希鑒貌豈謂不遺孤拙曲假生成<lb/>
拔於泥滓之中致在烟霄之上遂使龍門奮發不作窮<lb/>
鱗鸎谷翩翻終陪逸翰此則在三恩重吹萬功深空乘<lb/>
變律之機未得捐軀之兆豈可猶希鼓鑄更露情誠伏<lb/>
<pb n="KR4h0118_WYG_006-7a"/>
念良馬嘶風非甘伏皁饑鷹刷羽終恥棲籠誠知豢養<lb/>
之恩頗有飛翔之志而又專門有暇曾習政經門户無<lb/>
營因窺吏事既辨張湯之䑕深知子産之魚書劒彷徨<lb/>
年光倐忽徒思効用無以為資儻䝉再扇薰風仍宣厚<lb/>
澤庶使晏嬰精鑒獲脱於在途鬷蔑微班得昇於收器<lb/>
纔聞謦欬便是扶揺<lb/>
　　上宰相啓<hi>李商隠</hi>
某聞日麗于天洪纎必及月離于畢枯槁皆蘇斯則推<lb/>
<pb n="KR4h0118_WYG_006-7b"/>
拔無私彰於大信茍關於宰匠咸仰以生成其或潤接<lb/>
西郊流金未已光承北陸豐蔀猶深則亦分作窮人甘<lb/>
為棄物歲華超越京洛風塵忽爾號咷固非阮籍泫然<lb/>
沾灑不為楊朱略忘靦冒之辜惟以哀矜為主伏念三<lb/>
餘簡墮六尺伶俜臨濟輝華昔懸陳榻洛陽羈旅今造<lb/>
膺門已驚於自葉流根敢望於裒多益寡但以謝家故<lb/>
墅事屬臨川陸氏先疇名遷好畤同氣雖均於昭泰連<lb/>
枝或累於榮枯是以更就洪鈞來呈瑣質雖戴逵之弟<lb/>
<pb n="KR4h0118_WYG_006-8a"/>
志尚無聞而何準之兄恩輝已遍豈宜茍希河潤更望<lb/>
餘波投驥尾以容身執豚蹄而望歳然則迹同袁子質<lb/>
異山郎梓柱雲楣獨居蝸舎綺襦紈袴已卧牛衣若乃<lb/>
清旦問安長筵稱夀貂璫畢集少長俱來膏沐之餘則<lb/>
飛蓬作鬢銀簧之末則青草為袍莫不顧影苞羞填膺<lb/>
茹歎儻或王庭辨貴許厠九疑京縣坐曹令懸五色校<lb/>
於同列未越彞章則衛館孤遺常聞岀涕山陽舊曲不<lb/>
獨傷心誓將居必在勤行惟鞭後潛知寄託所望於江<lb/>
<pb n="KR4h0118_WYG_006-8b"/>
州必効忠貞得酬於吏部無任惶懼之至<lb/>
　　上令狐相公啓<hi>温庭筠</hi>
某聞丘眀作傳必受宣尼王隠著書先依庾亮或情優<lb/>
國士或義重門人咸托光隂方成志業抑又聞棄茵微<lb/>
物尚軫晉君懷刷小姿每干齊相豈繫効珍之飾蓋牽<lb/>
求舊之情某邴第持囊嬰車執轡旁徴義故最厯星霜<lb/>
三千子之聲塵預聞詩禮十七年之鉛槧尚委泥沙敢<lb/>
言蠻國叅軍纔得荆州從事自頃潘床無鏡校府佋弓<lb/>
<pb n="KR4h0118_WYG_006-9a"/>
戴經稱女子十年留于外族嵇氏則男兒八歳保在故<lb/>
人藐是流離自然飄蕩呌非獨鶴欲近商陵嘯類斷猿<lb/>
況鄰巴峽光隂詎幾天道如何豈知蕞陋之姿獨隔休<lb/>
明之運今者野氏辭任宣武求才儻令孫盛緹油無慙<lb/>
素尚蔡邕編録獲偶貞期微迴謦欬之榮便在陶鈞之<lb/>
列<lb/>
　庭筠字飛卿彦博裔孫也少敏悟工為詞章與李商<lb/>
　隠齊名號曰温李恃其才敏多為鄰舖假手又好譏<lb/>
<pb n="KR4h0118_WYG_006-9b"/>
　毁時事朝士惡之廢弃終身或云宣宗好作小詞令<lb/>
　狐綯假其修撰宻進之誡令勿泄而遽言于人遂與<lb/>
　絶<lb/>
　　上鹽鐵侍郎啓<hi>温庭筠</hi>
某聞珠履三千猶憐墜屨金釵十二不替遺簪茍興求<lb/>
舊之懷不顧窮奢之飾亦有河南撰刺徴彼通家虢略<lb/>
移書期於倒屣志亦求於義合理難俟於言筌某菅蒯<lb/>
凡姿邾滕陋族釋耕耘於下邑觀禮樂於中都然素勵<lb/>
<pb n="KR4h0118_WYG_006-10a"/>
顓䝉常耽比興未逢仁祖誰知風月之情因夢惠連或<lb/>
得池塘之句莫不𡨕捜刻骨黙想勞神未嫌彭澤之車<lb/>
不歎萊蕪之甑其或嚴霜墜葉孤月離雲片席飄然方<lb/>
思獨往空亭悄爾不廢閑吟强將麋鹿之情欲學鴛鴦<lb/>
之性遂使幽蘭九畹傷謡詠之情多丹桂一枝竟攀援<lb/>
之路斷豈直牛衣有淚蝸舎無煙此生而分作窮人他<lb/>
日而惟稱餓𨽻頃者萍蓬旅寄江海羈遊達姓字於李<lb/>
膺獻篇章於沈約特䝉俯開嚴重不陋幽遐至於逺泛<lb/>
<pb n="KR4h0118_WYG_006-10b"/>
仙舟髙張妓席識桓温之酒味見羊祜之襟情既而哲<lb/>
匠司文至公當柄猶困龍門之浪不逢鸎谷之春今日<lb/>
俯及陶鎔將裁品物輒申丹慊更竊清音儻一顧之榮<lb/>
將廻於咳唾則陸沉之質庶望於騫翔永言進退之途<lb/>
使決榮枯之分如翩翻賀燕巢幙何依觳觫齊牛釁鍾<lb/>
將逺茍難窺于數仞則永墜于重泉空持擁篲之情不<lb/>
識呌閽之路<lb/>
　　謝所知賚集賢墨啓<hi>温庭筠</hi>
<pb n="KR4h0118_WYG_006-11a"/>
某啓即日門幹至奉披榮示垂賚集賢墨一挺竹山竒<lb/>
製上蔡輕煙色掩緇帷香含漆簡雅復三臺故物貴重<lb/>
相傳五兩新膠乾輕入用猶怨於潛曠逺建業尫羸韋<lb/>
曜名方即求雞木傅𤣥佳致别染龜名恩加於蘭署郎<lb/>
官禮備於松櫺介婦汲妻衡弟所未窺觀廣記漢儀何<lb/>
嘗著列況又𤣥洲上苑青瑣西垣讐字猶新疑籖尚整<lb/>
帳中女史每襲清香架上仙人常持縹帙得於華近辱<lb/>
在庸虚豈知夜鶴頻驚殊慙志業秋蛇屢綰不稱精研<lb/>
<pb n="KR4h0118_WYG_006-11b"/>
唯憂<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>物虛投蠟槃空設晉陵雖壤正握銅兵王詔徒<lb/>
深唯磨正硯捧受榮佩不任下情<lb/>
　李義山嘗曰近得一聨句云逺比趙公三十六年宰<lb/>
　輔未得偶句温曰何不云近同郭令二十四考中書<lb/>
　宣宗嘗賦詩上句有金步揺未能對求進士對之庭<lb/>
　筠續以玉條脱宣宗賞之又藥名有白頭翁温以蒼<lb/>
　耳子為對<lb/>
　　投刑部趙郎中啓<hi>顧雲</hi>
<pb n="KR4h0118_WYG_006-12a"/>
某啟某聞弱水𣺌瀰匪風輪而不濟丹丘懸邈微羽駕<lb/>
而何之苟非𤣥化之功寜造長生之境其有本無靈氣<lb/>
復異仙材徒勤九轉之功未識三清之路侍立於葛洪<lb/>
陂上願附龍鱗徘徊於緱氏山前思隨鶴馭敢傾丹赤<lb/>
盡寄牋毫扣德操之鼓鐘冀聞音響仰劉琨之山海庶<lb/>
覿髙深或覬憫憐少加披省某勾吳寒族鄒魯庸儒偶<lb/>
効殺青因思拾紫捨獨繭文竿之樂預橫經染翰之游<lb/>
一别楚山四凋秦葉進惟角觸退則羈棲望化羽之期<lb/>
<pb n="KR4h0118_WYG_006-12b"/>
烏頭詎白困龍門之險魚尾將頳近者輒以荒蕪上干<lb/>
裁鑒實慙小道不副至公或自朋游竊聆風㫖潘江陸<lb/>
海曲借品流繡段金聲仍加緣飾今則將臨筆陣漸逼<lb/>
掄材既乏先容惟憂㸃額絃哀柱促風勁葉危輒寫丹<lb/>
誠仰塵清鑒儻䝉特分餘潤微假末光朽枿生荑寒灰<lb/>
發焰纔沾慰薦便是輝華酬恩豈止於捐軀効德願同<lb/>
於異類廻眸顧印庶竊比龜靈四代五公請先于雀報<lb/>
　雲字垂象池州人嘗與羅隠同謁髙駢雲為人雅重<lb/>
<pb n="KR4h0118_WYG_006-13a"/>
　而隠性傲睨駢留雲而逺隠師度之亂退居霅州杜<lb/>
　門著書後以修實録加虞部郎中<lb/>
　　辭宣武鄭尚書啓<hi>羅隠</hi>
某聞鄭司農之東去絳紗感深吾道謝記室之西辭朱<lb/>
邸戀切所知雖定名之分則殊而懷德之心不異其有<lb/>
栖羸樂廐養病醫門海鷰辭巢即摧萍影林烏繞樹忽<lb/>
軫蓬心又安得下棄席於詩人感崩波於行客某也風<lb/>
塵下物天地中材光逸門寒無因自進揚雄口吃徒欲<lb/>
<pb n="KR4h0118_WYG_006-13b"/>
解嘲屬者尚書置驛恩寛敦風志大孔文舉之于元禮<lb/>
自忝登門徐孺子之謁陳蕃俄䝉下榻淹延館宇荏苒<lb/>
春秋稻粱有異於他人觴豆時陪於上客那言此際遽<lb/>
愴離聲背重德於邱山揖紅塵於道路緬懷今日杳不<lb/>
勝情加以貢部傷心名塲落羽獸因鬭困羊以多亡前<lb/>
瞻既倦於吹虀内顧徒悲於求劒昔也來慚賦雪謬稱<lb/>
梁苑之游今則去類乞師已抱秦庭之哭倚征輪而悵<lb/>
望指斷鞭以夷猶尚書倘或仙客壺中旁均日月山公<lb/>
<pb n="KR4h0118_WYG_006-14a"/>
啓裏别借篇題無令一葉先秋遂對滿堂垂泣捨此丹<lb/>
須九轉桃指千年天也如何時乎不再<lb/>
　羅隠字昭諫錢塘人在科塲恃才傲物尤為公卿所<lb/>
　惡六舉不第時有羅尊師者勸其罷舉東歸霸國以<lb/>
　求用遂歸錢塘時錢鏐方得兩浙使典軍中檄嘗言<lb/>
　杭州羅城宜内向竒中至今吳越間言羅隠秀才能<lb/>
　前知云<lb/>
　　投禮部鄭貟外啓<hi>羅隠</hi>
<pb n="KR4h0118_WYG_006-14b"/>
某啓某前月十八日輒以所薦惡文上干嚴重尋嬰疾<lb/>
劣遂曠門牆伏以皎鏡無私雖容屢照醫門多病應倦<lb/>
施功忍隨翔鳥之姿更望不龜之術某滄州捨釣紫陌<lb/>
迷塵徒欲信書不能知命道薄而魚腮易曝計疎而鳬<lb/>
脛難加所以寗戚叩歌不惟長夜魏舒對筴近至中年<lb/>
丹霄無獨上之期雙鬢有相輕之色而貟外芝田養秀<lb/>
桂苑摛華口裏雌黄旋成典故座中薤白早避風流敢<lb/>
因誘善之初仰冀噓枯之便儻一掬華隂之土聊拭蘇<lb/>
<pb n="KR4h0118_WYG_006-15a"/>
文則數升涇水之泥永依清濟謹啓<lb/>
　　謝江都鄭長官啓<hi>羅隠</hi>
長官鏤筆才清探驪價重因循世態放蕩宦游劇譚以<lb/>
雞肋況時偶對以馬曹當職而自黄塵北犯翠輦南巡<lb/>
張椽投簪雖離齊邸陶公染翰本慟晉朝於半郊半郭<lb/>
之中有一詠一觴之趣為謀甚逸所得何多芳草逺山<lb/>
纔供掇拾晴陽媚景别受指撝登臨則光禄寒山悲歎<lb/>
則雍丘明月憑何徑隧達此津涯某海曲迷聲壽陵忘<lb/>
<pb n="KR4h0118_WYG_006-15b"/>
步蛇虛畫足鵠不中心將風霜委地之姿值兵革滔天<lb/>
之日正平刺滅屢窘輿臺叔夜燈殘頻逢鬼魅梁苑之<lb/>
舊遊永已鄴都之作者寂然豈謂長官獨好斯文仍留<lb/>
散地牙絃久絶秦缶增慚那言吾道陵遲猶見騷人風<lb/>
骨牽牛不暇希驥莫從輒敢効彼蠅頭騰於魚網保持<lb/>
所切已髙黃絹之名傳寫可知旋長烏孫之價<lb/>
　　謝屯田全郎中啓<hi>羅隠</hi>
某啓某揣摩不至蹇剥無圖爰自畫虎貽譏掇蜩逞技<lb/>
<pb n="KR4h0118_WYG_006-16a"/>
轗軻於風塵之際流離於灰琯之間雖瀝膽隳肝竟將<lb/>
誰訴而煎皮熬髪終不自醫已甘與物沉浮隨波上下<lb/>
今月某日見某官伏知郎中玉壺委鑑金口開譚驅雲<lb/>
于道士梁間校籍于真官筆下欲使餘杭美酒必醉蔡<lb/>
經崑嶠仙桃先霑曼倩承吉兆而心神駭越對嘉音而<lb/>
涕淚縱横某散拙非才牽纒失計通衢十二惟弊黑貂<lb/>
故里三千但勞黄耳欲索身而莫可將問路而愈迷若<lb/>
非郎中暖律旁吹和風外扇擢之于枯荄之側致之于<lb/>
<pb n="KR4h0118_WYG_006-16b"/>
芳英之中則蝶舞鶯啼空緘永恨春來秋去便過此生<lb/>
謹啓<lb/>
　　劒門寄上路相公啓<hi>胡曾</hi>
某啓某蓽户庸人荷衣賤子道慙墨妙業媿筆精傚枚<lb/>
叟之文章雖憐七發感潘生之歳月已歎二毛失路腸<lb/>
廻迷邦足刖蟻棲培塿蛙伏潢洿自笑柴愚誰憐參魯<lb/>
尚思逐鹿未分牽羊將趨渙汗之程詎學邯鄲之步但<lb/>
以材非逈出性乏孤標雖勤側管之窺終類正牆之視<lb/>
<pb n="KR4h0118_WYG_006-17a"/>
有心吐鳯無夢懷蛟不痊曹操之頭虛刺蘇秦之股誠<lb/>
宜世棄敢望時來方嗟碌碌之生忽忝戔戔之幸朽林<lb/>
委地永甘夫子之捐枯骨凝塵豈料昭王之市遍身德<lb/>
澤滿目恩輝詎止負嵩仍兼戴華既䝉蜀顧敢望秦留<lb/>
即遂面走鹿頭背馳鶉首如昇青昊似入𤣥都不知劒<lb/>
閣之艱豈覺刀州之逺伏惟相公神資重器天縱偉才<lb/>
邦國金城朝廷玉燭文髙庾月詞峻謝山纔見紫髯便<lb/>
居黄閣陶鈞百辟啓沃一人議平吳皓之時雖云推局<lb/>
<pb n="KR4h0118_WYG_006-17b"/>
報破秦堅之日不廢圍碁故能早執化權久司政柄今<lb/>
則暫辭龍闕來鎮龜城將軍之細栁雖新丞相之鹽梅<lb/>
仍舊不煩壯士自伏雄圖揚麾而氛祲晨銷按節而妖<lb/>
星夜落劉焉原野昔為累卵之郷杜宇山河今作覆盆<lb/>
之地曾實慙孤陋叨沐招延鄭驛將窮燕臺漸近那能<lb/>
倚馬妄竊攀龍仰天上之程途已親台席指人間之岐<lb/>
路尚感客星披霧非遥并塵在即<lb/>
　路巖魏州冠氏人懿宗咸通初自屯田貟外郎入翰<lb/>
<pb n="KR4h0118_WYG_006-18a"/>
　林為學士以兵部侍郎同中書門下平章事年三十<lb/>
　六八歳進至尚書左僕射罷為劒南西川節度使徙<lb/>
　荆南節度使貶新州刺使免官流儋州詔賜死籍其<lb/>
　家巖為相通賄遺奢肆不法時謂其黨為牛頭阿旁<lb/>
　又謂破其親吏邊咸家可佐軍興云唐詩紀事載髙<lb/>
　駢鎮蜀曾有遺檄南蠻之事今按曾爵里無可考止<lb/>
　有二啓見英華皆干謁諸侯作<lb/>
　　免奉使啓<hi>夏竦</hi>
<pb n="KR4h0118_WYG_006-18b"/>
比膺使指往奉歡盟選授至艱道塗差近況多侑幣實<lb/>
濟空拳然念頃歳先人没于行陣春初母氏始棄遺孤<lb/>
義不戴天難下單于之拜哀深陟屺忍聞禁佅之音車<lb/>
府露章槐庭泣血王姬等館接仇之禮既嫌曾子廻車<lb/>
勝母之游遂輟荷兩宮之大庇戴三事之昌言退安四<lb/>
壁之貧如獲萬金之賜某官力持名教素奬孤寒屬商<lb/>
利于摘山闕言心于奏記何圖驛置先墜書筠俯哀蹈<lb/>
義之心不辱資忠之訓永惟佩服何但銘藏<lb/>
<pb n="KR4h0118_WYG_006-19a"/>
　夏竦字子喬江州德安人父承皓太平興國初上平<lb/>
　晉䇿補右侍𨽻大名府契丹内冦承皓力戰死之贈<lb/>
　崇儀使録竦為潤州丹陽縣主簿所謂先人没于行<lb/>
　陣葢指此按竦此啓孝思藹然然史稱竦丁母憂潛<lb/>
　至京師依中人張懷德宰相王欽若為助起復知制<lb/>
　誥翰林學士又何其先後矛盾也<lb/>
　王公四六話云四六有伐山語伐材語伐材語者如<lb/>
　已成之柱桷略加繩削而已伐山語者則搜山開荒<lb/>
<pb n="KR4h0118_WYG_006-19b"/>
　自我取之伐材謂熟事也伐山謂生事也生事必對<lb/>
　熟事熟事必對生事皆生則傷于奥澁皆熟則無工<lb/>
　如夏英公免奉使啓頃歳先人云云不拜單于用鄭<lb/>
　衆事而公羊謂夷樂曰禁佅此生事對熟事格也<lb/>
　　謝相府啓<hi>蘇洵</hi>
朝廷之士進而不知休山林之士退而不知反二者交<lb/>
譏于世學者莫獲其中洵幼而讀書固有意干從官壯<lb/>
而不仕豈為異以矯人上之則有制策誘之于前下之<lb/>
<pb n="KR4h0118_WYG_006-20a"/>
則有進士驅之于後常以措意晩而自慙葢人未之知<lb/>
而自衒以求用世未之信而有望于効官仰而就之良<lb/>
亦難矣以為欲求于無辱莫若退聽之自然有田一㕓<lb/>
足以為養行年五十復将何為不意貧賤之姓名偶自<lb/>
徹聞于朝野向承再命以就試固以大異其本心且不<lb/>
試而審觀其才則上之人猶未信其可用未信而有求<lb/>
子上則洵之意以為近于强人遂以再辭亦既獲命以<lb/>
匹夫之賤而必行其私意豈王命之寵而敢望其曲加<lb/>
<pb n="KR4h0118_WYG_006-20b"/>
昨承詔恩被以休寵退而自顧愧其無勞此葢昭文相<lb/>
公左右元君舒慘百辟德澤所暢威刑所加不暘而熈<lb/>
不寒而慄顧惟無似或謂可收不忍棄之于庶人亦使<lb/>
與列于一命上以慰夫天下賢俊之望下以解其終身<lb/>
饑寒之憂仰惟此恩孰謂為報昔者孟子不願召見而<lb/>
孔子不辭小官大欲正其所由得之之名是以謹其所<lb/>
以取之之故葢孟子不為矯孔子不為卑茍窮其心則<lb/>
各有説雖自知其不肖常願附其下風區區之心惟所<lb/>
<pb n="KR4h0118_WYG_006-21a"/>
裁擇<lb/>
　嘉祐間公與二子軾轍至京翰林學士歐陽修上其<lb/>
　書二十二篇韓琦見其書善之奏于朝召試舎人院<lb/>
　辭疾不至遂除秘書省校書郎此啓在此時昭文相<lb/>
　公者文潞公也<lb/>
　歐公試筆云往時作四六者多用古人語及廣引故<lb/>
　事以衒博學而不思述事不暢近時文章變體如蘇<lb/>
　氏父子以四六述敘委曲精盡不減古人自學者變<lb/>
<pb n="KR4h0118_WYG_006-21b"/>
　格為文迨今三十年始得斯人不惟遲久而後獲實<lb/>
　恐此後未有能繼者爾<lb/>
　　謝知制誥啓<hi>王安石</hi>
據非其稱慙甚於榮切以通㑹朝之籍於禁中出誥命<lb/>
之書於天下自昔必求乎良士方今尤謂之美官非夫<lb/>
能道先王之言及通當世之務文章足以潤色知術足<lb/>
以討論一有誤居必乖衆論某素出貧賤偶遭盛明讀<lb/>
書雖勤未免是古之累更事雖久終無適時之才製作<lb/>
<pb n="KR4h0118_WYG_006-22a"/>
淹遲而不工思慮短淺而不敏有此一物自足窮於多<lb/>
士之時兼是四端豈宜辱於邇臣之列此葢伏遇某官<lb/>
以忠純翼戴以寛大甄收謂其引分而無求儻或負能<lb/>
而有待因加奬借使得超踰葢大公之賜所加唯至誠<lb/>
之報為稱敢不内盡致身之德庶以上同許國之心<lb/>
　漁隠叢話云荆公詩草深留翠碧花逺没黃鸝人只<lb/>
　知翠碧黄鸝為精切不知是四色也又以武丘對文<lb/>
　鷁殺青對生白苦吟對甘飲飛瓊對弄玉帶眼對琴<lb/>
<pb n="KR4h0118_WYG_006-22b"/>
　心皆最精切<lb/>
　　賀韓魏公啓<hi>王安石</hi>
伏審判府司徒侍中寵辭上宰歸榮故鄉兼兩鎮之節<lb/>
麾備三公之典䇿貴極富溢而無亢滿之累名遂身退<lb/>
而有褒加之崇在於親瞻孰不慶羡伏惟某官受天間<lb/>
氣為世元龜誠節表於當時德望冠乎近代典司密命<lb/>
總攬中權毁譽幾至於萬端夷險常持於一意故四海<lb/>
以公之用捨一時為國之安危越執鴻樞遂躋元輔以<lb/>
<pb n="KR4h0118_WYG_006-23a"/>
人才未用為大恥以國本不建為深憂言衆人之所未<lb/>
嘗任大臣之所不敢及臻變故果有成功英宗以哀疚<lb/>
荒迷慈聖以謙冲退託内揆百官之衆外當萬事之微<lb/>
國無危疑人以靜一周勃霍光之於漢能定策而終以<lb/>
致疑姚崇宋璟之於唐善致理而未嘗遭變記在舊史<lb/>
號為元功未有獨運廟堂再安社稷弼亮三世敉寧四<lb/>
方崛然在諸公之先煥乎如今日之懿若夫進退之當<lb/>
於義出處之適其時以彼相方又為特美安石久叨庇<lb/>
<pb n="KR4h0118_WYG_006-23b"/>
賴實預甄收職在近臣欲致盡規之義世當大有更懐<lb/>
下比之嫌用自絶於髙閎非敢忘於舊德逖聞新命竊<lb/>
仰遐風瞻望門闌不勝鄉往之至<lb/>
　　謝應中制科啓<hi>蘇軾</hi>
臨軒策士方捜絶異之才隨問獻言誤占久虛之等忽<lb/>
從佐縣擢與評刑内自顧於無堪凜不知其所措恭惟<lb/>
制治之要惟有取人之難用法者畏有司之不公故捨<lb/>
其平生而論其一日通變者恐人材之未盡故詳於採<lb/>
<pb n="KR4h0118_WYG_006-24a"/>
聽而略於臨時兹二者之相形顧兩全而未有一之於<lb/>
考試而奄之於倉卒所以為無私也然而才行之迹無<lb/>
由而深知委之於察舉而要之於久長所以為無失也<lb/>
然而請屬之風或因而滋長此隋唐進士之所以為有<lb/>
弊魏晉中正之所以為多姦惟是賢良茂異之科兼用<lb/>
考試察舉之法每中年輒下明詔使兩制各舉所聞在<lb/>
家者能孝而恭在官者能亷而慎臨之以患難而能不<lb/>
變邀之以寵利而能不囘既已得其行已之大方然後<lb/>
<pb n="KR4h0118_WYG_006-24b"/>
責其當世之要用學博者又須守約而後取文麗者或<lb/>
以用寡而見尤特於萬人之中求其百全之美凡與中<lb/>
書之召命已為天下之選人而又有不可測知之論以<lb/>
觀其黙識之能無所不問之策以考其博通之實至於<lb/>
此而不去則其人之可知然猶使御史得以求其疵諫<lb/>
官得以攷其素一陷清議輒為廢人是以始由察舉而<lb/>
無請謁公行之私終用考試而無倉卒不審之患葢其<lb/>
取人也如此之宻則夫不肖者安得而容軾才不迨人<lb/>
<pb n="KR4h0118_WYG_006-25a"/>
少而自信治經獨傳於家學為文不願於世知特以饑<lb/>
寒之憂出求斗升之禄不謂諸公之過聽使與羣豪而<lb/>
竝游始不自量欲行其志遂竊俊良之舉不知才力之<lb/>
微論事迂闊而不能動人讀書疎略而無以應敵取之<lb/>
甚愧得之益慚此葢伏遇某官以堯舜之道輔吾君以<lb/>
伊周之業為己任恐一夫不獲自盡以為廟堂之憂思<lb/>
天下所以太平必用芻蕘之説亟收末學以輔大猷然<lb/>
志卑處髙德薄寵厚厯觀前輩由此為致君之資敢以<lb/>
<pb n="KR4h0118_WYG_006-25b"/>
微軀自今為許國之始過此以往未知所裁<lb/>
　石林燕語云故事制科分五等二等皆虛惟以下三<lb/>
　等取人然中選者亦皆第四等獨吳正肅公嘗入第<lb/>
　三等後未有繼者嘉祐中蘇氏兄弟始皆入三等已<lb/>
　而子由以太直為胡武平所駁復降為四等設科以<lb/>
　來止吳正肅與子瞻入第三等而已故子瞻謝啓云<lb/>
　誤占久虛之等<lb/>
　鍾云敘事議論寓於四六之中不難於圓而難於𦂳<lb/>
<pb n="KR4h0118_WYG_006-26a"/>
　　登州謝兩府啓<hi>蘇軾</hi>
迂愚之守没齒不移廢逐之餘歸田已幸豈謂承宣之<lb/>
寄忽為枯朽之榮眷此東州下臨北徼俗習齊魯之厚<lb/>
迹皆秦漢之陳賔出日於麗譙山川炳燿傳夕烽於海<lb/>
嶠鼓角清閑顧靜樂之難名笑妄庸之濫據此葢伏遇<lb/>
某官股肱元聖師保萬民才全而德不刑任重而道愈<lb/>
逺謂使功不如使過而觀過足以知仁特借齒牙曲成<lb/>
羽翼軾敢不服勤簿領祗畏簡書策蹇磨鉛少答非常<lb/>
<pb n="KR4h0118_WYG_006-26b"/>
之遇息黥補劓漸收無用之身過此以還未知所指<lb/>
　　謝中書舎人啓<hi>蘇軾</hi>
起於貶所未及期年擢置周行遽叅法從省躬無有被<lb/>
寵若驚竊惟人材進退之間實為風俗隆替之漸必欲<lb/>
致治在於積賢雖一薛居州齊言不能移楚而用范武<lb/>
子晉盜可使奔秦崔琰進而亷儉成風楊綰用而滛侈<lb/>
改度誠國是之先定雖民散而可收拔茅茹者以彚而<lb/>
征附馬棧者必先其直用舍既見好惡自明人知所趨<lb/>
<pb n="KR4h0118_WYG_006-27a"/>
勢有必至今朝廷方講當世之務力追前代之隆雖改<lb/>
定法令足以便事而未足以安民寛弛賦役足以安民<lb/>
而未足以成俗是以登進耆老捜求雋良将使士知向<lb/>
方民亦有恥如軾者山林下士軒冕棄材少而學文本<lb/>
聲律雕蟲之技出而從仕有狂狷嬰鱗之愚溝中不願<lb/>
於青黄爨下無心於宮徴誤䝉收拾已出優恩荐履禁<lb/>
嚴殊非素望此葢伏遇某官德配前哲望隆本朝名重<lb/>
珪璋上助廟堂之用言為蓍蔡下同卿士之謀餘論所<lb/>
<pb n="KR4h0118_WYG_006-27b"/>
加虛名增重知丹心之尚在憐白首之無歸特借寵光<lb/>
以寛衰病任隆才下恩重報輕直道而行恐非所以安<lb/>
愚不肖之分充位而已又不足以解卿大夫之憂蚤夜<lb/>
以思進退惟谷恐懼戰越不知所裁<lb/>
　　謝賈朝奉啓<hi>蘇軾</hi>
自蜀徂京幾四千里携孥去國葢二十年側聞松楸已<lb/>
中梁柱過而下馬空瞻董相之陵酹以隻雞誰副橋公<lb/>
之約宦游歳晩坐念涕流未報不貲之恩敢懷盍歸之<lb/>
<pb n="KR4h0118_WYG_006-28a"/>
意常恐樵牧不禁行有雍門之悲雨露既濡空引太行<lb/>
之望豈謂通判某官政先慈孝義篤友朋首隆學校之<lb/>
師儒次訪里閭之耆舊自嗟來暮不聞拔薤之規尚意<lb/>
神交特致生芻之奠父老感歎桑梓光華深衣練冠莫<lb/>
克垂洟於墓道昔襦今袴尚能鼔舞於民謡仰佩之深<lb/>
力占難盡<lb/>
　　賀歐陽少師致仕啓<hi>蘇軾</hi>
伏審抗章得謝釋位言還天眷雖隆莫奪己行之志士<lb/>
<pb n="KR4h0118_WYG_006-28b"/>
流太息共髙難繼之風凡在庇庥共增慶慰伏以懐安<lb/>
天下之公患去就君子之所難世靡不知人更相笑而<lb/>
道不勝欲私於為身君臣之恩係縻之於前妻子之計<lb/>
推荷之於後至於山林之士猶有降志於垂老而況廟<lb/>
堂之舊欲使辭禄於當年有其言而無其心有其心而<lb/>
無其決愚智共蔽古今一塗是以用舎行藏仲尼獨許<lb/>
於顔子存亡進退周易不及於賢人自非智足以周知<lb/>
仁足以自愛道足以忘物之得喪志足以一氣之盛衰<lb/>
<pb n="KR4h0118_WYG_006-29a"/>
則孰能見幾禍福之先脱屣塵垢之外常恐兹世不見<lb/>
其人伏惟致政觀文少師全徳難名巨材不器事業三<lb/>
朝之望文章百世之師功存社稷而人不知躬履艱難<lb/>
而節乃見縱使耄期篤老猶當就見質疑而乃力辭於<lb/>
未及之年退託以不能而止大勇若怯大智如愚至貴<lb/>
無軒冕而榮至仁不導引而壽較其所得孰與昔多軾<lb/>
受知最深聞道有自雖外為天下惜老成之去而私喜<lb/>
眀哲得保身之全伏暑向闌台候何似伏冀為時自重<lb/>
<pb n="KR4h0118_WYG_006-29b"/>
少慰輿情<lb/>
　無限曲折以排偶出之勢如疊浪機如貫珠可謂前<lb/>
　無古人後無來者<lb/>
　　賀楊龍圖啓<hi>蘇軾</hi>
伏審新改直職擢司諫垣傳聞邇遐竦動觀聽咸謂國<lb/>
家之鉅福乃用諫諍之真才必能深言以補大化方今<lb/>
朝廷之上號為無諱而太平之美終不能全臺諫之列<lb/>
歳不乏人而衆弊之原猶或未去豈聽之者徒能容而<lb/>
<pb n="KR4h0118_WYG_006-30a"/>
不能用言之者但為名而不為功歴觀古人之效忠皆<lb/>
因當世而用智不務過直期於必行右尹子革因墳典<lb/>
而道祈招之詩左師觸龍語饘粥而及長安之質徒盡<lb/>
拳拳之意不求赫赫之名此仁人及物之休功忠臣愛<lb/>
君之至分伏自頃歲所更幾人席未煖而輒遷踵相躡<lb/>
而繼去然一身之譏固足以免矣而積歳之病當使誰<lb/>
去之恐習慣以為常遂因循而不振雖在僻陋顧常隠<lb/>
憂以為必得朴忠憂國之人而又加以辯智得君之術<lb/>
<pb n="KR4h0118_WYG_006-30b"/>
言苟獲用國其庶幾伏惟諫院龍圖才雄於世而常若<lb/>
不勝節過於人而未嘗自異素練邊事深知兵驕頃持<lb/>
銓衡實識官宂必将舉大禮而不論小事務實效而不<lb/>
為虛名軾最䝉深知愧無少補方傾耳以聽願續書諫<lb/>
苑之篇若有待而言或能著爭臣之論阻以在外無由<lb/>
至門踴躍之懷實倍倫等<lb/>
　　賀時宰啓<hi>蘇軾</hi>
伏審光膺考慎峻陟宰司孚號揚廷士識上心之所尚<lb/>
<pb n="KR4h0118_WYG_006-31a"/>
置郵傳命人知聖澤之将流靡不欣愉至於鼓舞恭以<lb/>
某官直方以大廣博而良進以正而正邦異乎求以求<lb/>
政貫六經百子之學煥三代兩漢之詞昴稟自殊偉蕭<lb/>
侯之八尺斗南莫競凜梁公之一人加以絶識見微曠<lb/>
度舉逺清心省事則法可使復結繩之約强本節用則<lb/>
貨可使若流泉之長材無不可範而成也譬泥之在鈞<lb/>
俗無不可易而善也猶風之靡草是皆隨試而有效安<lb/>
見為事而無功蓋神考貽謀己完具而可按故成王纘<lb/>
<pb n="KR4h0118_WYG_006-31b"/>
要宜纎悉以勿加此大雅兼持而不移矧清衷圖任之<lb/>
愈篤豈繄疎逖所獨詠歌惟民罔知合語則聖凡有照<lb/>
令率先惠慈固已遐邇爭傳室家胥慶顧此民逢此日<lb/>
之何幸謂吾相勸吾君以愛人歡聲格于九天乖氣消<lb/>
於萬彚在昔小國如彼景公損己一言退星三舎又况<lb/>
以禹湯大信之誥有䕫契同寅之言蠢爾憑生猶知助<lb/>
順赫然在上豈不降康某愚有赤心老無佞舌輒忘犯<lb/>
分顧欲輸誠然有難言是在精智蓋無交則莫與茍好<lb/>
<pb n="KR4h0118_WYG_006-32a"/>
謀則必成不惡而嚴匪怒伊教終成大賴豈曰自私伏<lb/>
念某遭時休明賦命衰薄蚤粗䝉於遴選比久幸於退<lb/>
藏天雨何私笑流行之木偶滄溟不改歎自蕩之波臣<lb/>
重以頃歳周旋竊嘗撰屨末塗流落無復掃門尚賴補<lb/>
息劓黥彫杇糞朽出蔀見日去盆望天悵末力之将殫<lb/>
愧眀恩之莫報乃利用安身之何有儻奉法循理之可<lb/>
為民社非輕猶承宣而惴惴天淵靡外亦戾躍以欣欣<lb/>
　　亳州上李中書啓<hi>鼂補之</hi>
<pb n="KR4h0118_WYG_006-32b"/>
夙被採收久知幸㑹訏俞地重敢復恃於門牆奔走位<lb/>
卑自宜疎於竿牘載寢興而念此終震疊而怛然蓋以<lb/>
十年之遇未酬一切之儀又闕坐恐魚鳥池林莫還遂<lb/>
令階庭踵武長掃飄零自力企慕更勤恭惟邇來調燮<lb/>
燕閒神明勞相伏以某官贊天化育為士宗師學隘囷<lb/>
倉曠山川之受納文非纂繡耿經緯之昭囘既剛毅以<lb/>
有容亦柔嘉而維則此老氏嘗稱君子之盛德抑仲尼<lb/>
所謂善人之為邦加以遵正考父之益恭兼萬石君之<lb/>
<pb n="KR4h0118_WYG_006-33a"/>
至慎良法美政世但見於持循密議逺圖中已殫於裨<lb/>
補要使禮刑達而内敘兵食足而外賓副上主求舊之<lb/>
心終先朝用儒之效此大雅意寧衆人知而補之幸逢<lb/>
休眀偶脱泥滓亦欲憤發自見毫毛孤植難伸良辰不<lb/>
與平生狂狷之尚中年期待之私一事莫諧三歎何補<lb/>
獨竊比漢臣之自誦忘本則難豈徒如魏虜之感恩必<lb/>
報而去第以賦分薄而造物不能厚稟資拙而匠石無<lb/>
由工開籠鵠失而始驚捩手羮空而自笑迷途未反壮<lb/>
<pb n="KR4h0118_WYG_006-33b"/>
日已賒惟激烈之素懷則蕭條而長在每羞王密謁楊<lb/>
震之意猶鄙谷永謝王鳯之詞使愚無似有宣光不比<lb/>
之稱則賢我公乃獻子可賀之舉然而志闊事迕才疎<lb/>
效遲下若戰國公子之市名當時羣豪之赴義猶可蒯<lb/>
緱彈鋏預三千客而有魚或能左手捧槃招十九人而<lb/>
俱㰱此自不果他復何言第依庇存姑逭疵悔念虛死<lb/>
不如立節而止謗莫若自修鶴鳴逺而終聞蘭生幽而<lb/>
亦佩誠足動金石則有不誠無不動信可行蠻貊則有<lb/>
<pb n="KR4h0118_WYG_006-34a"/>
不信無不行奔踶可馴千里要煩於良御鉛刀且弊一<lb/>
割更繄於善操重惟左右以主張吾道之公有識拔後<lb/>
輩之譽取人以恕得士多賢彚茹而升簪履皆在醫門<lb/>
容疾富績仁鄰寧其中棄之乎既己辱收之矣用此自<lb/>
信獨無介然若唐兩生奏記當路至願為燎供席蒸芝<lb/>
效祥顧有義焉何至是也更望日崇令問益被眷圖早<lb/>
正台衡大庇倫品不惟一士獨荷至私方届寒凉尚賒<lb/>
侍省伏乞為上自壽副人所瞻<lb/>
<pb n="KR4h0118_WYG_006-34b"/>
　　賀教授陳履常啓<hi>鼂補之</hi>
擢領掾曹歸臨鄉校與從游之良舊私慰喜以居多竊<lb/>
惟國之求才病取捨之膠於法士之涉世患進退之失<lb/>
其中設科舉爵位以誘人假誦數詞章以干禄須其出<lb/>
試則鄉黨自好者恥夫屢獻不以禮際則山林長往者<lb/>
豈其肯來故上安於有司之區區糊名以為公而士惑<lb/>
於古人之皇皇載質以為辱莫聞覽德之鳯率多食餌<lb/>
之魚恭以某官行獨而通志潔而降不落落以如玉矧<lb/>
<pb n="KR4h0118_WYG_006-35a"/>
泛泛其若鳬窮無立錐術可濟國至於博覽之學絶出<lb/>
之文要其平生固曰餘事尚不屑去安有求聞聲自籍<lb/>
於諸公章數騰於當宁拔起閭里朋類之榮收還妻孥<lb/>
親黨所喜未促公車之詔聊從泮水之行庶觀成山必<lb/>
自累土辭尊及富任何往而非安有為與行志苟存而<lb/>
皆可貽牋良幸脩慶獨稽傾詠之誠倍於儕等<lb/>
　　答賀李祥改宣德啓<hi>鼂補之</hi>
延對宸廷改榮京秩從游兹舊慰喜良多恭以宣德懿<lb/>
<pb n="KR4h0118_WYG_006-35b"/>
行不羣令儀可度粤從幼學夙有俊聲下帷未省窺園<lb/>
持竿寧悟流麥其精如此故資之深珠玉藴含山川輝<lb/>
媚自當名世豈獨傳家補之氣合相求心均莫逆絣䌟<lb/>
洸之何取橛株枸之自留臨水送将牛羊方下望風懷<lb/>
想鴻雁欲來庶幾逢聲子之班荆且復過孟公而投轄<lb/>
未遑馳慶先辱流音尚阻盍簪惟期彊飯<lb/>
　　賀呂相公啓<hi>秦觀</hi>
伏審光膺宸命顯正台司凡在生成舉同忭蹈竊以媧<lb/>
<pb n="KR4h0118_WYG_006-36a"/>
皇補天之際髙宗夢帝之初未就泥金正資陶鑄不調<lb/>
琴瑟方賴更張是謂大有為之時必得非常人之佐恭<lb/>
惟中書僕射相公累朝元老名世大儒力足以扶持顛<lb/>
危風足以興起貪懦青天白日奴𨽻亦知其眀璞玉渾<lb/>
金鑒識莫名其器既天資之篤實加地胄以髙華四世<lb/>
五公勲在王室一門萬石寵冠廷臣宗族謂之小許公<lb/>
夷狄以為真漢相果從人望爰享天心方思左轄之嚴<lb/>
遽踐鸞臺之峻獻可替否而思矯激之過解紛挫鋭而<lb/>
<pb n="KR4h0118_WYG_006-36b"/>
有調和之能必欲成仁之始終非特潔身之去就繇是<lb/>
端人坌集異黨寖微寛大之澤四覃苛刻之風一變名<lb/>
既得功而竝立位當與德而俱崇明詔始班吉士交慶<lb/>
太公入國固知天下之父歸伊尹得君益見聖人之任<lb/>
重某猥緣幸㑹叨被題評昔陪北海之樽有同夢寐今<lb/>
望平津之館如隔雲天但欣衆正之路開始信太平之<lb/>
塞責願稽故事就封富民之侯請與諸生復上得賢之<lb/>
頌<lb/>
<pb n="KR4h0118_WYG_006-37a"/>
　此啓稱頌幾於諛矣然以投申公直是受得起<lb/>
　　謝館職啓<hi>秦觀</hi>
法同博士閲五載而遷官例比編書通三年而改秩寵<lb/>
靈既逮愧懼實深伏念觀族系單微器能淺陋少時好<lb/>
賦僅成童子之雕蟲中歳窮經未究古人之糟粕始榮<lb/>
名於進士俄充賦於直言濫居方物之前叨被傳車之<lb/>
召文章末技固非道義之尊箕斗虛名秪取謗傷之速<lb/>
亟從引避幾至顛躋褒未就於袞華惡已成於瘡痏三<lb/>
<pb n="KR4h0118_WYG_006-37b"/>
期之内王尊乍佞而乍賢七年之中魯田一與而一奪<lb/>
但以偏親重老生計屢空聊復靦顔以居未能投劾而<lb/>
去日期沙汰分絶進升豈期積日以累勞輒亦逢年而<lb/>
遇合束緼還婦雖䝉假借之私懲羮吹虀尚慮譴訶之<lb/>
及竊觀前史具見鄙悰西蜀中郎孔眀呼為學士東海<lb/>
釣客建封任以校書雖為将相之品題實匪朝廷之選<lb/>
用夫何寡陋遽有遭逢此葢伏遇某官道欲濟時仁能<lb/>
錫類始憐貧女稍分秦璧之光終念波臣為激越江之<lb/>
<pb n="KR4h0118_WYG_006-38a"/>
水矧兹竒蹇亦與甄收敢不以古人行己之方為國士<lb/>
報君之義千金弊帚聊依翰墨以自娛一割鉛刀或冀<lb/>
事功之可立<lb/>
　秦觀字少游一字太虛揚州髙郵人元祐初以蘇軾<lb/>
　薦除太學博士秘書省正字兼國史院編脩官紹聖<lb/>
　初坐黨籍出通判杭州再貶監處州酒税以謁告寫<lb/>
　佛書削秩徙郴州編管横州又徙雷州徽宗立復宣<lb/>
　德郎放還至藤州卒<lb/>
<pb n="KR4h0118_WYG_006-38b"/>
　　潤州謝執政啓<hi>張耒</hi>
伏以文章為學者餘事故先王不以經世富貴非人力<lb/>
所制故君子以為在天而況修辭蹇淺未涉作者之流<lb/>
趨世濶迂每在衆人之後則其投閒置散㚄後跋前在<lb/>
所當然夫復何恨伏念耒羈孤一介憔悴餘生困箠楚<lb/>
者十年逭饑寒於斗禄仕已成於漫浪意何有於功名<lb/>
始誤寘於成均復進升於儒館佐東觀之論著頗見舊<lb/>
聞紀先帝之事功遂游藏室擢升右史密侍清光雖儒<lb/>
<pb n="KR4h0118_WYG_006-39a"/>
學之至榮豈草茅之素望而疾病侵耗心力衰疲分敢<lb/>
自安義當引去駑馬自竭驥厯塊而已超神山在前風<lb/>
引舟而忽逺尚叨便郡獲養殘軀靜循此恩蓋有所自<lb/>
兹葢伏遇某官曲成萬類器使庶工直鎛䝉鏐廢者未<lb/>
嘗遽疾大杗小桷施之各以其宜致此枵虛未即捐棄<lb/>
獄訟希簡職事不廢乎詩書山林幽深形骸頗為之清<lb/>
快庶餘齡之可養幸沉痼之有瘳仰報至恩將必有在<lb/>
　張耒字文潛淮隂人幼穎異十七時作函關賦遊學於陳<lb/>
<pb n="KR4h0118_WYG_006-39b"/>
　學官蘇轍愛之因得從轍遊弱冠第進士厯起居舍人紹<lb/>
　聖初請郡以直龍圖閣知潤州坐黨籍徙宣州謫監黃州<lb/>
　酒税徙復州徽宗立召為太常少卿甫數月復出知潁州<lb/>
　汝州崇寜初復坐黨籍落職主管明道宫初耒在潁聞蘇<lb/>
　軾訃為舉哀行服言者以為罪貶房州别駕安置於黄五<lb/>
　年得自便居陳州時二蘇黄鼂輩相繼殁耒獨存士人就學<lb/>
　者衆日載酒殽飲食之久於投閒家益貧郡守翟汝文欲<lb/>
　為買公田謝不取晚監南嶽廟主管崇福宫卒年六十一<lb/>
<pb n="KR4h0118_WYG_006-40a"/>
　　永興提刑謝到任啓<hi>李昭玘</hi>
委轡下車勤吏民之趨走據案涉筆擁文墨之紛紜将<lb/>
何補於事功徒有慚於面目伏念昭玘迂疎末學鄙野<lb/>
孤生賦才不長聞道最晚棲遲日月僅成九轉之功蹭<lb/>
蹬風塵未䝉一顧之價再預充庭之貢謾為入格之遊<lb/>
敢意斐文偶塵精鑒初乏青錢之作宜置下陳誤經黄<lb/>
絹之評遽超數等叨從禄仕擢備儒官詎能握管以窺<lb/>
天良愧奔蜂之化蝎屬大明之繼照延舊德以亮功博<lb/>
<pb n="KR4h0118_WYG_006-40b"/>
收人才盛集册府開閤之始豈乏異能備員者誰乃出<lb/>
下客人共榮於入彀時皆謂之登瀛正始諸賢濫陪武<lb/>
步石渠秘籍頓發見聞惟知反己以自求敢覬因人而<lb/>
幸進謂有昭昭之明者必有㝠㝠之志無赫赫之熱者<lb/>
亦無凛凜之寒欲寡過而未能恐修名之不立以愚自<lb/>
信曷嘗稱博而毁丹與世何尤不暇去嬰而歸蚡安有<lb/>
本同而末異奚先嘗病而後瘳處冲季孟之間僅知所<lb/>
立甘臨南北之部適幸兩忘能不能各自其人得不得<lb/>
<pb n="KR4h0118_WYG_006-41a"/>
必尸諸命洋然迎餌詎為宓氏之魚兀若畏人反類羊<lb/>
公之鶴歎源泉之有本驚蒲柳之先衰一傳未終恍已<lb/>
迷其姓氏井文屢過幾不辨其偏旁但縻廩粟以偷安<lb/>
何罪書魚之成蠧久玷外庭之列聊從别乘之行迨及<lb/>
更書復還舊直竟無他異莫追終賈之才名必有可觀<lb/>
竊預趙張之政事舎丹鉛之㸃勘視鞭朴之喧囂精神<lb/>
僅及於目前智慮或遺於意表蠅紛訴牒驅即復來雁<lb/>
集吏行守之不置間闗畏罪黽勉赴功入水必濡每憂<lb/>
<pb n="KR4h0118_WYG_006-41b"/>
揭厲遇風知退冀免摧頽雖殫十駕之勞蔑有尺寸之<lb/>
補間以私門艱窘多事侵陵禄未逮於孤窮歳已驚於<lb/>
遲暮田無附郭久負陶潜之歸盜不過門素多張禹之<lb/>
愛屢申愚懇願守方州猥霑造物之私特假詳刑之任<lb/>
地占河闗之勝道連雍陜之雄小民尚氣而喜爭巨猾<lb/>
瀕山而為盜素稱劇部尤藉長才自非水鏡無疵權衡<lb/>
不撓則何以吏知守法人不稱寃顧煩闇之無堪適選<lb/>
掄之誤及此蓋某官元功播物一德亮天見逺業於有<lb/>
<pb n="KR4h0118_WYG_006-42a"/>
為期太平之可致論事必同於善使人樂盡其才引傴<lb/>
僂以升髙徒煩假手削輪囷而成器幾誤揮斤敢不慎<lb/>
守官箴勉思民事不近名而邀福無倚法以作威概以<lb/>
中平得之安靜少圖裨報上副陶成美廕方休曾未虞<lb/>
於巨臂不才自養終願託於長年過此以還未知所措<lb/>
　昭玘字成季濟南人少與鼂補之齊名為蘇軾所知<lb/>
　擢進士第歴秘閣校理通判潞州入為秘書丞提㸃<lb/>
　永興京東西刑獄坐元祐黨奪官徽宗立召為右司<lb/>
<pb n="KR4h0118_WYG_006-42b"/>
　員外郎遷太常少卿出知滄州崇寜初罷主管鴻慶<lb/>
　宮遂入黨籍居閒十五年自號樂靜先生寓意法書<lb/>
　圖畫貯於十囊命曰燕游十友為之序以為與今之<lb/>
　人友寧與十者友久益有味也初校試髙密得侯䝉<lb/>
　䝉執政使人致己意惟求秘閣法帖而已<lb/>
　　賀李丞相啓<hi>汪藻</hi>
躬被策書進居丞弼精忠貫日正二儀傾側之中凛氣<lb/>
横秋揮萬騎笑譚之頃國須賢立天為時生恭惟某官<lb/>
<pb n="KR4h0118_WYG_006-43a"/>
厚德鎮浮英林經逺得文武弛張之樞要獨運胸中明<lb/>
古今治亂之淵源不專紙上爰自踐敭之始毎勤獻納<lb/>
之忠老成尚有於典刑天下想聞其風采昨屬殊鄰之<lb/>
擾上貽當宁之憂夕烽既徹於甘泉清蹕将遊於汾水<lb/>
唯公夙夜與國存亡挺身六品之卑抗議九重之邃留<lb/>
家誓死鑱血書詞銷大變於胚貽轉危機於呼吸洎干<lb/>
戈之息戰援桴鼓以登陴義動三軍人皆奮死氣吞異<lb/>
類虜輒請盟身雖九隕而一生國則崇朝而再造既名<lb/>
<pb n="KR4h0118_WYG_006-43b"/>
髙而衆媢乃讒就而身危士訟公寃亟舉幡而集闕下<lb/>
帝從民望令免胄以見國人薦經難危益見竒偉方主<lb/>
上清明於今日實邦家希闊之昌期欲衆賢同建於事<lb/>
功非雅望孰為於師表将萬世維持之是賴何一時康<lb/>
濟之足言某久托在閒欣聞盛事雖無縁旅進旅退陪<lb/>
賓客之後塵豈不能大書特書續山林之野史<lb/>
　鶴林玉露載汪此啓又李遷謫汪草制詞曰朋姦罔<lb/>
　上有虞必去於驩兜欺世盜名孔子先誅於正卯或<lb/>
<pb n="KR4h0118_WYG_006-44a"/>
　問之汪云我前啓自直一翰林學士而彼不我用安<lb/>
　得不詆之按汪公賢者未必有此語制詞云云當是<lb/>
　矢在弦上耳<lb/>
　　賀大諫李寳學啓<hi>楊萬里</hi>
丕敭褒詔峻陟隆名昔抗論諫垣綽有古靜臣之烈今<lb/>
陞華奎閣亟聯真學士之班帝思孤節之無朋人羡精<lb/>
忠之有報竊以當國論是非之未定見人才邪正之不<lb/>
同君子志在憂時豈憚盡言之觸禍小人心乎趨利第<lb/>
<pb n="KR4h0118_WYG_006-44b"/>
思阿意以徼榮孰知天理之好還殆匪人情之可料導<lb/>
諛者未必獲福咎徒塞於兩儀守正者未必罹殃名自<lb/>
流於百世若昔可攷於今益明方孽臣盜據於朝權欲<lb/>
私室久顓於國柄罔知勝算運籌策於幄中輕出躁謀<lb/>
動干戈於邦内顧衆口同然而和附豈本心若是之顛<lb/>
㝠秪緣富貴之念深遑䘏生靈之禍慘惟公逺慮為上<lb/>
極陳雖懷魏證之忠戒征遼水竟坐汲生之戅絀守淮<lb/>
陽越既漏師浸成誤國恢謀馬邑莫逃首事之誅鯀殛<lb/>
<pb n="KR4h0118_WYG_006-45a"/>
羽山旋正朋姦之典凡曩出矢言之爭皆令䝉徽數之<lb/>
加睠一佞而一忠果孰得而孰失載睹恩綸之布咸新<lb/>
公道之亨恭惟某官秉姿松篁為世蓍蔡立朝二紀幾<lb/>
嘗閲於嶮夷報國一心曾弗移於燥溼衆方駒促公獨<lb/>
鳯鳴惟知效獻替於當時何意被寵榮於後日迨此忠<lb/>
謀之既驗凛乎節槩之愈光恩命狎臨輿情知勸某竦<lb/>
瞻殊渥深激懦衷喜聖朝有賞諫之風不慚於古庶天<lb/>
下增敢言之氣其自於今<lb/>
<pb n="KR4h0118_WYG_006-45b"/>
　萬里字廷秀吉州吉水人少見張浚勉以正心誠意<lb/>
　之學乃名其室曰誠齋按翰苑新書多刻此公諸啓<lb/>
　中有上史彌逺者二人本不同時此編輯之誤此篇<lb/>
　語氣必韓侂胄敗後作誠齋先侂胄而卒不應有此<lb/>
　既無他本考正姑存舊名而識所疑於後<lb/>
　　囘丞相謝致仕啓<hi>周必大</hi>
連章請老優詔閔勞執玉帛於新班位隆亞傅易茅封<lb/>
於舊鎮地綂故鄉仍秘殿之大名極宗工之異數縉紳<lb/>
<pb n="KR4h0118_WYG_006-46a"/>
創見夷夏樂聞恭惟某官德博而裕於才器閎而沖於<lb/>
用以奥學雄文冠多士以忠言直節居大僚為善未嘗<lb/>
近名而聲譽之歸不可遏事君未嘗枉道而爵禄之至<lb/>
不可辭周旋鈞樞弼亮神聖謀斷兼乎房杜都俞踵乎<lb/>
臯䕫粤去廟堂屢臨藩屏力方剛而抗疏欲追六一之<lb/>
髙風年甫及而掛冠迄遂祈公之雅志優游里第涵泳<lb/>
天真二疎賓客之相娛萬石子孫之甚謹謙備六爻之<lb/>
吉悔吝不生夀居五福之先康强未艾在前輩或難於<lb/>
<pb n="KR4h0118_WYG_006-46b"/>
盡善惟哲人獨享其全功然而尚父之佐武王潞公之<lb/>
師元祐皆來歸之既老豈得謝之可居公固無心上猶<lb/>
有望某敬懷知喜已聽傳家顧希驥以未能思執鞭而<lb/>
甚切仰勤榮問徒激懦衷寒力方凝燕超多助冀益調<lb/>
於鼎食永丕聳於民瞻<lb/>
　　賀工部劉尚書啓<hi>黄疇若</hi>
恩綸拜寵起部升華帝曰疇若垂哉擢典汝工之職漢<lb/>
廷誰如卿者遂升常伯之班朝登偉人士載嘉頌恭惟<lb/>
<pb n="KR4h0118_WYG_006-47a"/>
某官天球不琢玉井無波學有淵源倒彭蠡三江之勢<lb/>
事無盤錯倚豐城雙劍之鋒早登名躔休有華問處憲<lb/>
府抨彈之地得勉益尊立延英諫議之班如尊乃勇懋<lb/>
展經綸之業見謂通明之才信湖山之炳靈有槐鼎之<lb/>
相繼爰膺眷命申畀彝章出納居喉舌之司技巧陋元<lb/>
成之世聖人作百工之事政少藉於研思文昌峻八座<lb/>
之躔行即叅於鬷假某落南寢久竊芘居多兹聞君子<lb/>
之得輿輒效小夫之貢牘蟠木為萬乘之器必資根柢<lb/>
<pb n="KR4h0118_WYG_006-47b"/>
之容祥金躍大冶之爐敢作莫邪之想<lb/>
　疇若字伯庸隆興豐城人長於政事所在有聲而治<lb/>
　蜀之績尤偉終煥章閣學士有竹坡集<lb/>
　　賀湯侍御啓<hi>任盡言</hi>
伏審光奉明綸榮躋横榻國朝更西都三府之制故御<lb/>
史不除大夫端公居南司五院之中與獨坐迭為憲長<lb/>
自昔雖稱於雄劇比歳或乖於選掄汚我霜臺賴公雪<lb/>
恥輒陳管見少助風聞靖言有宋之姦臣無若亡秦之<lb/>
<pb n="KR4h0118_WYG_006-48a"/>
巨蠧十九載輔國而專政亘古無之二百年列聖之貽<lb/>
謀掃地盡矣若乃糊名而較藝亦復肆志而任私敢以<lb/>
五尺之童連冠兩科之士老牛䑛犢愛子誰無野鳥為<lb/>
鸞欺君實甚公攘名器報微時簞食之恩峻立刑誅鉗<lb/>
當世縉紳之口一時謫籍半坐流言父子至於相持道<lb/>
路無復偶語每除言路必預經筵蓋緣乳臭之雛實預<lb/>
金華之講受其頤㫖應若影從忠臣不用而用臣不忠<lb/>
實事不聞而聞事不實逮政府樞庭之有闕必諫官御<lb/>
<pb n="KR4h0118_WYG_006-48b"/>
史而後除所以復鷹犬之報而搏吠已憎疎鴛鷺之班<lb/>
而孤危主勢私竊富貴之勢利豈止於子孫而為臣仰<lb/>
奪造化之鑪錘至不容人主之除吏方當宁之意未罪<lb/>
魏其而在位之臣專阿王氏致學官之獻佞假題目以<lb/>
文姦引前代興王之詩為其孫就試之讖旋從外幕擢<lb/>
至中樞冀招致於妖言啓包藏之異意忠憤扼腕智識<lb/>
寒心上愧漢臣既乏朱雲之請劍下慚唐室未聞林甫<lb/>
之斲棺坐令存沒之姦備極寵榮之典正緣和議常贊<lb/>
<pb n="KR4h0118_WYG_006-49a"/>
睿謀故聖主念功務曲全於體貌然憲臺議罪當明正<lb/>
於典刑賞當功所以示朝廷之至恩罰當罪所以貽臣<lb/>
子之大戒政若偏廢國將若何敢為上言莫如君重恭<lb/>
惟侍御氣剛而志烈學老而才雄自親擢於中宸即大<lb/>
符於民望明目張膽士林日誦於讜言造膝沃言天下<lb/>
咸受其隂賜雖直道盡更其覆轍而宏綱獨漏於吞舟<lb/>
惟九重之委任寖隆故四海之責望尤備願言彈擊無<lb/>
置渠魁矧今日新除有替人之故亊韋仁約自稱鵰鶚<lb/>
<pb n="KR4h0118_WYG_006-49b"/>
才固絶倫張文紀不問狐狸惡惟誅首縱黄壤之已隔<lb/>
在白簡以難逃使六合之間忠義之心如日九泉之下<lb/>
邪佞之骨常寒庶幾紹興湯御史之名不在慶厯唐子<lb/>
方之下其他世俗之諂語諒非方正之樂聞側聽褒遷<lb/>
别當脩致<lb/>
　桯史云秦檜秉權寖久植黨牢不可破髙皇淵黙雷<lb/>
　聲首更大化懲言路壅蔽之弊召湯元樞鵬舉為侍<lb/>
　御史時任盡言以啓賀之湯袖以白上天顔為囘故<lb/>
<pb n="KR4h0118_WYG_006-50a"/>
　一時公議大明姦諛膽落盡言其助也任字元受仕<lb/>
　不大顯<lb/>
　　賀葉樞密啓<hi>陸游</hi>
恭審顯膺明詔進貳鴻樞道大材全固視功名為餘事<lb/>
任隆位重蓋倚精神之折衝衆志交孚太平可冀伏聞<lb/>
今昔有不移之形勢華夷有一定之土疆故彼不可越<lb/>
燕薊而南侵猶我不能跨遼碣而北守堯舜尚無冠帶<lb/>
百蠻之理天地元限山河兩戒之分又況以本朝積累<lb/>
<pb n="KR4h0118_WYG_006-50b"/>
而當荒陋崛起之生蕃以陛下神武而討衰弱僅存之<lb/>
小敵重以軍民之憤切加之廟祏之威靈當一震於雷<lb/>
霆宜坐消於氛祲夫何玩冦久使逋誅九聖故都視同<lb/>
棄屣兩河近地進若登天莫宣方叔之壯猷更類棘門<lb/>
之兒戲坐殫民力孰奮士心上方撫髀而喟然公宜出<lb/>
身而任此恭惟某官負沈雄邁往之略躬英發絶人之<lb/>
姿撫巻慨慷夙有四方之大志立朝開濟晩收九牧之<lb/>
重名果副簡求肆當柄任以元龍湖海之氣參子房帷<lb/>
<pb n="KR4h0118_WYG_006-51a"/>
幄之籌北斗以南一人誰其倫儗長安之西萬里行矣<lb/>
清夷某識面莫先託身最早側聽延登之渥自悲淪落<lb/>
之餘雖意氣摧藏非復鵰鶚離風塵之望然饑寒蹙廹<lb/>
猶懷駑馬戀棧豆之思敢敬布於微誠覬少囘於曩睠<lb/>
　　上王宣撫啓<hi>陸游</hi>
薄命邅囘阻竝遊於簪履丹誠精確猶結戀於門牆敢<lb/>
辭蹈萬死於不測之途所冀眀寸心於受知之地伏念<lb/>
某稟資凡陋承學空疎雖肝膽輪囷常慕昔賢之大節<lb/>
<pb n="KR4h0118_WYG_006-51b"/>
廼齒牙零落猶為天下之窮人撫劒悲歌臨書浩歎每<lb/>
感歳時之易失不知涕泗之横流昨屬元臣暫臨西鄙<lb/>
獲厠油幕衆賢之後實輕玉闗萬里之行奮厲欲前駑<lb/>
馬方思於十駕羇窮未憖沉舟又閲於千帆傷弱植之<lb/>
易揺悼鴻鈞之難報心危欲折髪白無餘如輸勞效命<lb/>
之有期顧隕首穴胸而何憾兹從剡曲來次䕫闗雖未<lb/>
覘於光躔已少紓於志願此蓋伏遇某官應期降命生<lb/>
德自天器宇魁閎鍾太行黄河温厚之氣文章鉅麗有<lb/>
<pb n="KR4h0118_WYG_006-52a"/>
慶厯嘉祐太平之風取人不棄於小材論事毎全於大<lb/>
體念茲虛薄奚足矜憐然遭遇異知業已被扆前之薦<lb/>
使走趨逺郡豈不為門下之羞儻囘曩昔之恩俾叨分<lb/>
寸之進窮子見父可量悲喜之懷白骨成人盡出生全<lb/>
之賜過此以往未知所裁<lb/>
　游謫䕫州王炎宣撫川陜辟為幹辦公事<lb/>
　　與趙都大啓<hi>陸游</hi>
洊被臺移攝陪幕辯方剡章而俟報輒懷檄以徑前迫<lb/>
<pb n="KR4h0118_WYG_006-52b"/>
於竒窮作此頑鈍冒世俗之所憫笑賴門下以為依歸<lb/>
伏念某下愚無知大惑不解罪宜永斥<hi>缺</hi>　朝蹟者十<lb/>
年身困逺游車轍幾環於萬里比官巴峽旋客塞垣歳<lb/>
月不知其再周形影相顧而自悼支離病骨無毁而亦<lb/>
消羇旅危䰟雖招而未返念惸惸之安往復挈挈以此<lb/>
來豈忘慚羞實恃矜惻老馬已甘於伏櫪敢望長途窮<lb/>
猿方切於投林況依茂䕃斯蓋伏遇某官資函英達學<lb/>
藴淵源早奪竒謀蓋處囊而立見晩更劇任真游刃以<lb/>
<pb n="KR4h0118_WYG_006-53a"/>
無前寳儲直中禁之嚴玉節寄西陲之重曲憐狂簡自<lb/>
致漂流每假借於餘談為經營其一飽致兹小憩盡出<lb/>
大恩某敢不痛洗昨非姑休疲役柖陵笠澤雖賒故國<lb/>
之歸期錦江草堂聊竊老師之補處<lb/>
　　答勾簡州啓<hi>陸游</hi>
近被臺移來陪幕辯以海内孤寒之迹假天涯獨冷之<lb/>
官但虞譏訶誰肯慰藉忽奉華牋之況豈勝末路之榮<lb/>
伏念某性資㝠頑問學衰廢留落殊方者累歳竒窮舉<lb/>
<pb n="KR4h0118_WYG_006-53b"/>
世而一人雖夢寐思歸類澤國春生之雁而巾瓶無定<lb/>
如雲堂旦過之僧比叨閫屬之招實過野人之分方剡<lb/>
章而待報忽捧檄以徑前久矣倦遊幸兹小憩此蓋伏<lb/>
遇某官風猷凝粹志節清真念倀倀浪迹之安歸假亹<lb/>
亹餘談而借助遂容萍梗暫息道途惟此意之甚恩實<lb/>
衰俗之創見而某自侵晩景久歇壯心理剡曲之歸舟<lb/>
方從此日卜浣花之絶境敢傚先賢<lb/>
　　謝䕫路監司列薦啓<hi>陸游</hi>
<pb n="KR4h0118_WYG_006-54a"/>
意象纍然揣分已安於下吏寵光異甚交章遽上於公<lb/>
車莫測何由但知難稱伏念某久嬰瞀病見謂散材偶<lb/>
從諸老先生之遊粗得前言往行之略可咨今事少年<lb/>
誤竊於虛名刀洗陳言晩節方慚於大學一來楚峽再<lb/>
閲王春惟體重於藩方故職均於曹掾占名惟謹幸逃<lb/>
有蟹之嘲竊禄甚微屢起無魚之歎豈期僉議驟及孤<lb/>
蹤遂令枯槁之餘漸有敷榮之望此蓋伏遇某官器函<lb/>
魁磊議極崇谹雖持秋霜夏日之嚴每廓滄海洪河之<lb/>
<pb n="KR4h0118_WYG_006-54b"/>
量大呼相和或容醉吏之狂重聽何傷曲恕聾丞之老<lb/>
雖深知其無用亦並採而不遺某敢不强恕求仁質直<lb/>
好義庶幾夙夜或免小人之歸猶有鬼神尚圖國士之<lb/>
報<lb/>
　此謝薦之始也但薦法謝法俱不同耳只莫測何由<lb/>
　四字便是古人髙處　范石湖帥蜀務觀為參議官<lb/>
　以文字交不拘禮法人譏其頽放因自號放翁此啓<lb/>
　略見放意<lb/>
<pb n="KR4h0118_WYG_006-55a"/>
　楊用脩云宋初置監州分知州之權有錢昆者性嗜<lb/>
　蟹常求外補曰但得有蟹無監州處則可歸田録捫<lb/>
　虱新話載其事東坡詩曰欲問君王乞符竹只憂無<lb/>
　蟹有監州昆去坡不逺即用其事為詩良愛其語也<lb/>
　　知嚴州謝王丞相啓<hi>陸游</hi>
故里浮沉竊玉局再期之禄公朝抆拭付桐江千里之<lb/>
民𤓰戍非遙竹符甚寵感淪病骨愧溢衰顔伏念某元<lb/>
祐黨家紹興朝士池魚瀺灂本思自放於江湖社櫟支<lb/>
<pb n="KR4h0118_WYG_006-55b"/>
離久已難施於斤斧繇治生之素拙因從宦以忘歸頃<lb/>
自吳中久留劒外顧彼衣冠之所萃頗以文字而相從<lb/>
方深去國之悲敢有擇交之意流偶殊於涇渭風自隔<lb/>
於馬牛睚眦見憎本出一朝之忿排擠盡力幾如九世<lb/>
之讎藐是羈孤孰為别白縱免投荒之大罰亦宜置散<lb/>
以終身且定逺未歸惟望玉闗之生入輕車已老猶䕶<lb/>
北平之盛秋豈有朝為閭閻廢斥之人暮竊畿輔承宣<lb/>
之寄兹蓋某官學窮窔奥勲塞堪輿南山巖巖冠公師<lb/>
<pb n="KR4h0118_WYG_006-56a"/>
之重任赤舄几几同宗社之閎休念人材之實難悼士<lb/>
氣之不振埏陶至廣收拾無遺方與物以皆春憫向隅<lb/>
之獨泣燮和輿論闊略彝章起安國於徒中較恩未大<lb/>
還管寜於海外為力尚輕而某少非列於通才晩徒專<lb/>
於樸學棄雞肋而猶惜雖仰戴於深仁續鳬脛則自悲<lb/>
恐難逃於薄命<lb/>
　　除校書謝丞相啓<hi>真德秀</hi>
上翰林主人之對謬貢芻言陪瀛洲學士之班遽陳華<lb/>
<pb n="KR4h0118_WYG_006-56b"/>
選拜恩寵甚拊已<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然切以聖朝重英俊之儲册府萃<lb/>
圖書之富匪特養以資望蓋將充乃見聞使旁捜博覽<lb/>
優游文史之清庶潛省黙觀磨礱器質之美觀作人之<lb/>
有道殆與天之同功故菁莪既盛於一時而豐芑尚遺<lb/>
於數世大者光明魁壘足以翼邦家小者靖重端方可<lb/>
以善風俗深嗟流弊寖異前觀育才之意視以具文庇<lb/>
職其間指為借徑至有身居儒館心别騖於髙華名在<lb/>
書林手弗親於讎校鄙習相仍而莫悟清途沿是以反<lb/>
<pb n="KR4h0118_WYG_006-57a"/>
輕力囘此風政在今日不有魁竒之彦孰堪采擇之公<lb/>
如某者㝠頑不靈孤苦自奮蚤服師資之訓粗知學問<lb/>
之方連歳科名似未忘於進取平生志願端不在於輕<lb/>
肥偶玷班行坐糜廪禄瞽宗殷學無補斯文博士秦官<lb/>
何裨末議雖本為貧而漫仕未嘗枉道以求伸胡然誤<lb/>
恩陟是清貫念昔脱身於塲屋益思鋭意於簡編然家<lb/>
無鄴侯揷架之藏徒日發董子下帷之憤今將徜徉東<lb/>
觀凌厲西崑閲河圖寳訓人間希有之珍窺金匱石室<lb/>
<pb n="KR4h0118_WYG_006-57b"/>
歴代不傳之秘刋訂譌謬含咀英華庶幾因文字以窺<lb/>
聖賢之用心夫豈假梯媒以為富貴之張本昔楊雄之<lb/>
居天禄蓋二三世而不徙官而韋述之在集賢亦四十<lb/>
年而後卒業故能發揮大典焜燿方來此前脩之所已<lb/>
行而小子之所願學迄成微志有賴洪私幸遇某官直<lb/>
道不囘孤忠自許觝排羣枉已去虞朝之四凶汲引衆<lb/>
髦當思孟氏之三樂至於不佞亦在兼收且令身逺於<lb/>
塵埃得以神交於篇牘期待過矣銘感何如某敢不淬<lb/>
<pb n="KR4h0118_WYG_006-58a"/>
磨新功尋繹舊業丹鉛事㸃勘可勿殫是正之勞金石<lb/>
無磷緇尚克守初終之節<lb/>
　　囘孫榜眼啓<hi>真德秀</hi>
壁水蜚英夙髙士望玉階上對果亞掄魁新六館之榮<lb/>
觀壯七閩之盛事恭惟某官清標絶俗勁氣横秋學探<lb/>
精微期欲造聖人之奥身居窮約常懐憂天下之心飭<lb/>
躬允蹈於規繩抗志弗渝於金石比承清問獨罄丹衷<lb/>
鋪陳主德隆替之由力辨國論是非之正雖明白峭直<lb/>
<pb n="KR4h0118_WYG_006-58b"/>
不為媚俗之言而温厚深醇自得告君之體衆共稱其<lb/>
卓偉公特出於緒餘夫既都儒者之至榮要必慕古人<lb/>
之盛節昔仁皇帝旁捜於多士若韓魏公擢在於一人<lb/>
顧科第之相同不知其幾而勲名之有爛獨到於今願<lb/>
恢他日之逺圖罔俾前脩之專美某濫陪較藝欽誦奏<lb/>
篇以直言取人蓋當宁留心之方切得名士報國在有<lb/>
司何力之足云猥先枉駕之臨申賁長牋之貺念友直<lb/>
友諒既素辱於心期不以頌以規其敢忘於古誼<lb/>
<pb n="KR4h0118_WYG_006-59a"/>
　　江東賑濟無罪可待謝丞相啓<hi>真德秀</hi>
巧語上聞方抗章而自列隆恩下逮況赦過以不誅捧<lb/>
詔凌兢拊躬感惕某本慚通敏徒抱闊疎入侍軒墀每<lb/>
見玉色憂民之切出乗使簿復觀璽書恤下之頻誓竭<lb/>
駑材秪承德意屬江左竝罹於旱暵而桐川尤慘於彫<lb/>
殘䝉賑贍之特優懼奉行之弗稱夙宵一念民饑奚啻<lb/>
於已饑經畫百為王事殆同於家事所冀推仁恩而均<lb/>
被靡遑顧文法以自營頃當原隰驅馳之時備睹田野<lb/>
<pb n="KR4h0118_WYG_006-59b"/>
焦熬之實欲糴則人苦青蚨之寡欲濟則官無紅粟之<lb/>
儲抑立視其死與既有負求芻之託苟利專之可也又<lb/>
難逃矯制之刑與其失職以偷安寜若殞身而任責勉<lb/>
效便宜之舉亟䝉問可之音顧小臣敢越於拘攣見盛<lb/>
世素行於寛大是乃彰朝廷之美何至干堂陛之嚴以<lb/>
王命而賙民囏本其所職貪天功而為己力焉有此心<lb/>
豈虞止棘之讒乃出剖符之守情狀深藏而叵測有愧<lb/>
先知語言妄發以不倫本無足辯荷天日照臨之赫免<lb/>
<pb n="KR4h0118_WYG_006-60a"/>
風波淪陷之危兹蓋伏遇某官以至公而秉化鈞以深<lb/>
仁而培邦本謂羣臣之善亦王之善齊人嘗有格言而<lb/>
衆職之功乃相之功柳子誠為確論凡悉力以裨荒政<lb/>
乃盡忠以報公朝肯令譛愬之得行馴致是非之易位<lb/>
特加全䕶俾逭譴訶某敢不仰佩洪私益堅素守<lb/>
　德秀為江東轉運副使旱蝗廣德太平為甚德秀與<lb/>
　留守憲司分所部大講荒政而自領廣德太平親至<lb/>
　廣德與太守魏峴以便宜發廩使教授林庠賑給先<lb/>
<pb n="KR4h0118_WYG_006-60b"/>
　是都司胡槻薛極誚德秀迂儒至是政譽日聞因倡<lb/>
　言旱傷本輕監司賑贍太過使峴劾庠以撼德秀德<lb/>
　秀上章自明朝廷悟與峴祠授庠幹官<lb/>
　　賀鄭丞相啓<hi>魏了翁</hi>
出命九重登庸二府崇甘盤之舊學著調鼎之新功方<lb/>
兹地節新政之年赫然天章責治之意丕平所感端命<lb/>
維休竊觀易道之微無如時義之大玩理於㑹通之分<lb/>
沈幾於變化之神方處時之未然寧藏器以有待故乾<lb/>
<pb n="KR4h0118_WYG_006-61a"/>
在下則潛龍勿用屯其膏則乗馬班如或需於沙或需<lb/>
於泥或賁其須或賁其趾或且安於坎坎或退守於謙<lb/>
謙脱事㑹之方來豈幾微之可失故坤之三以時而發<lb/>
復之四惟道是從解既得中著有往夙吉之戒益雖居<lb/>
下實利用大作之時井而汔至有羸瓶之凶豫而勿疑<lb/>
為盍簮之得嘗原天地之運化以驗古今之屈伸何示<lb/>
人之昭昭而聽我之藐藐蓋狃於前失者闇大體而安<lb/>
於小成者乏逺圖敢因師友之舊聞仰贊朝廷之先務<lb/>
<pb n="KR4h0118_WYG_006-61b"/>
竊惟仁哲親政之始實踵章宣稱制之餘皆靜觀者十<lb/>
年而奮發於一日然而或以更張為一代之興辟或以<lb/>
踵誤生百年之厲階乃知聽斷之初實係安危之判矧<lb/>
一二日萬幾之遝至乃四十年大柄之倒持士習於放<lb/>
利皇恤其他俗忲於積威不知有上典章浸泯廉恥蔑<lb/>
聞不及今解絃而速更將自後噬臍而無及擬効涓塵<lb/>
之報敢脩固陋之辭且三省有造令出令之殊自王蔡<lb/>
擅朝以後重在都司而三省之屬不能制其可否二府<lb/>
<pb n="KR4h0118_WYG_006-62a"/>
有同班合班之異自秦韓專國以來惡人異已而二府<lb/>
之事未嘗更相是非尚書特奉命之司胡為有先勾之<lb/>
筆都堂為聚議之所何者開略入之端臺諫耳目之官<lb/>
但見書名於紙尾給舎喉舌之寄未聞駁正於詞頭於<lb/>
是有韓盧俱斃之嘲有時被五伯之謗又其甚者請終<lb/>
言之翰苑受命於禁中掖垣代言於閤下今或先數旬<lb/>
而呈藁斷無楊大年因三壤而求歸或後累月而草詞<lb/>
亦非劉原父以九制而被遇凡曰論思之彦例䝉獻納<lb/>
<pb n="KR4h0118_WYG_006-62b"/>
之譏目善類為好名指直言為歸過於是禁廷宣召經<lb/>
幄留身二史直前百官輪對帥守監司之陛奏臣民庶<lb/>
士之匭封例曰具文習成結舌火既燃而强寢疾已劇<lb/>
而忌醫彼躬處休莫肯念亂河北列二十四郡獨無忠<lb/>
臣雲南喪數十萬師反以捷告奚暇為事君安社稷之<lb/>
慮大抵皆全軀保妻子之臣幸積曀之劃劙值大明之<lb/>
臨照剝之無咎一陽久處於五隂之間剛長乃窮一隂<lb/>
宜决於五陽之末於皇盛舉久屬通儒恭惟某官精誠<lb/>
<pb n="KR4h0118_WYG_006-63a"/>
足以慮微訏謨足以經逺有嘉謀而告於内尚周臣良<lb/>
顯之風持衆美以效之君得唐相彌縫之用雖光塵之<lb/>
外合而冰蘗之獨持自建學於中興既閲年之九十豈<lb/>
無大科異等由此而致通顯亦有文人才士隨世以就<lb/>
功名然而章章乎正大之名卓卓乎廉隅之行揆之親<lb/>
見夐若前聞是膺一德之求絶出羣臣之右當軸處中<lb/>
曾幾何日拔姦扶善已若而人子儀徹樂黎幹滅騶莫<lb/>
匪精忠之觀感承宗削地韓𢎞討賊咸欽處分之得宜<lb/>
<pb n="KR4h0118_WYG_006-63b"/>
某尚陳狂瞽之言仰贊盛明之政公卿幸得遭遇不勝<lb/>
王陽長䇿之憂經制有所持循切陳賈傅太息之請以<lb/>
是知我罪我惟公進之退之<lb/>
　了翁字華父卭州蒲江人理宗立了翁以議濟王事<lb/>
　忤史彌逺黜外彌逺死鄭清之代相始召用正人真<lb/>
　魏等然終不盡其用此啓即上清之作也按宋事至<lb/>
　此已不可為了翁猶上章論十弊大㫖與此啓同此<lb/>
　實賢者心事也當時惟崔與之終身不出<lb/>
<pb n="KR4h0118_WYG_006-64a"/>
　　賀范左相啓<hi>劉克莊</hi>
斷自宸衷付之魁柄惟辟作威作福方親攬於大權有<lb/>
臣同德同心爰超居於端揆識者相慶翕然同詞於惟<lb/>
華宗厥有名宰忠宣當元祐之世不主一偏覺民在建<lb/>
炎之初有功再造惜也經綸之日淺甚哉遇合之際難<lb/>
孰如我公自結明主十載雷聲之淵黙一朝地闢而天<lb/>
開國其庶幾政將焉往恭惟某官稟元化之精粹蹈聖<lb/>
人之中庸貴處廟堂臞如山澤其秉心誠實故君子咸<lb/>
<pb n="KR4h0118_WYG_006-64b"/>
附其蓄德深厚故小人不疑屬者諸公欲手版下新亭<lb/>
之拜時惟元老獨舉扇障武昌之塵然後太阿之柄還<lb/>
然後九鼎之勢重十全無遺慮矣一變猶反手然斯謀<lb/>
斯猷惟君陳之告我朕夢朕卜以汝説而賚予必能容<lb/>
折檻之人必不罪舉播之士必開密網必革副封必斥<lb/>
絶𢎞羊張湯必追還陽城陸贄魯安得削隠然儒無敵<lb/>
之功吳未可圖良以彼有人之故綿基圖於箕翼紀勛<lb/>
績於旂常某流落十年侵尋六袠福建子是惡既不可<lb/>
<pb n="KR4h0118_WYG_006-65a"/>
以逃鄉江西社盛行又無從而入派分為農而没世忽<lb/>
逢知己之秉鈞敢云茅拔而彚征不覺籟鳴而機動希<lb/>
文得政豈無守道之獻詩司馬當朝不待器之之通問<lb/>
　　賀魏右史啓<hi>危稹</hi>
恩渙席前班髙柱下祕書不是監昔有是言右史用名<lb/>
流實聯法從除音誕布歡頌沸騰某官北斗天樞西川<lb/>
石筍等五誥三盤而上文可同規自八索九丘以來書<lb/>
皆有用不隨時而俱靡自與道以偕行幾年嗟蜀道之<lb/>
<pb n="KR4h0118_WYG_006-65b"/>
難一旦覺長安之近龍墀入覲蔚為華國之儒雞舌含<lb/>
香快吐濟時之略惟斯文之未墜知上眷之益隆禮樂<lb/>
司存冠九卿之妙選蓬萊身到總三館之清流才與地<lb/>
以雙清命自天而三錫屈司記注以闡才猷振乃嘉聲<lb/>
厥有故實論事闓切逺追唐相之遺風致主厲精佇見<lb/>
漢臣之治行某自慙末學無補明時每聞閎譏之軒昻<lb/>
但覺懦衷之警策適觀峻擢益倍歡悰玉立雙螭已喜<lb/>
端人之得路符分半虎更祈厚德之包藏<lb/>
<pb n="KR4h0118_WYG_006-66a"/>
　稹字逢吉撫州臨川人嘗知漳州為義塚葬無主旅<lb/>
　櫬二千三百有竒又嘗以通書徐僑罷宫僑紫陽門<lb/>
　人也<lb/>
　　賀史丞相除太傅啓<hi>李劉</hi>
師臣巽命帝傅升班七十從心公亦何心於極品二千<lb/>
同德獨髙崇德之紹勲叶朱衣介幘之祥增黄耳玉鉉<lb/>
之重竊以傅者傅之德義不惟其官惟其人臣哉臣作<lb/>
股肱罕有是父有是子若西京厚王陵之寵及東都旌<lb/>
<pb n="KR4h0118_WYG_006-66b"/>
卓茂之年雖加衡紞以鞶纓俱匪箕裘之鼎鼐於皇孝<lb/>
廟舊學越倫當淳熙丙午之夀上皇以正月戊子而進<lb/>
亞父今專槐之正位有喬木之世臣父子一家兩兩齊<lb/>
三台之色君臣千載重重聚四紀之間賁然綠綈之新<lb/>
復此青氊之舊恭惟某官清和而任直大以方禹以功<lb/>
臯以謨遹全絶德絳之果霍之勇難擬脩能無敵知儒<lb/>
者之真可久見賢人之德一柱障黄河之決兩手洗白<lb/>
日之光三登二十七年萬機幾於百變内除狗䑕旋安<lb/>
<pb n="KR4h0118_WYG_006-67a"/>
鴻雁之居外殄狼貙顯築鯨鯢之觀風震雨凌而棟梁<lb/>
自若火炎水潤而鼎實各調蓋享天心非要人爵陶侃<lb/>
之指紋貫徹猶三遜以滋髙丁固之松夢留連甘十年<lb/>
之不調上念慈闈之訓日思元老之功無官酬公維師<lb/>
尚父猶堅謙抑力反渙揚姑隆絶席之班式舉戴輿之<lb/>
典虹明帶玉龜顧印金備衮冕之上儀增衣冠之盛事<lb/>
改容而禮論道以經平淮用八千兵更酬謝傅蒼生之<lb/>
志辭齊封三萬户㑹尋留侯黄石之盟某久累播鈞遐<lb/>
<pb n="KR4h0118_WYG_006-67b"/>
瞻巖石聳聽上公之一命阻陪潭府之羣才斐然成章<lb/>
是以有慶乗雪邊之節傳無因拜夀杖之尊窺<hi>缺</hi>上之<lb/>
階符願長輔化樞之運<lb/>
　史彌逺字同叔浩之子紹定五年拜太傅初彌逺誅<lb/>
　韓侂胄相寜宗十有七年寜宗崩廢濟王立理宗又<lb/>
　獨相九年擅權用事專任僉壬理宗德其立已雖臺<lb/>
　諫言其姦惡弗恤也濟王不得其死識者羣起而論<lb/>
　之彌逺用李知孝梁成大等為鷹犬一時君子貶斥<lb/>
<pb n="KR4h0118_WYG_006-68a"/>
　殆盡其拜太傅去死無幾而此啓猶極其諂諛如此<lb/>
　　賀史丞相除少師啓<hi>李劉</hi>
巽避公槐升魁師棘萬世策定盍徑躋萬石之班三台<lb/>
色齊乃退位三孤之長寸心如此千載無之恭惟某官<lb/>
厚大而裕和端凝而洪毅周拜乎前魯拜乎後邁韋平<lb/>
父子之榮陟格於帝尹格於天續堯舜君民之業自開<lb/>
禧之末一麾九日相嘉定之治十有七年於我如浮雲<lb/>
心本游於澹泊用汝作霖雨身爰佩於安危既難挽鼎<lb/>
<pb n="KR4h0118_WYG_006-68b"/>
湖之龍乃力洗咸池之日周勃之誅呂迎代尚觀望於<lb/>
軍情霍光之擁昭立宣幾動揺於庭議未有獨運於掌<lb/>
上不煩執事之顔行為天下得人與生民立極導憑几<lb/>
之命而晏然仍几輔垂簾之政而遄己徹簾三邊絶赤<lb/>
白之囊萬國布黄朱之乗風雷屏息日月重光宜神聖<lb/>
建道德之師見輔弼為社稷之寳比播維垣之命允孚<lb/>
巖石之瞻乃執撝謙力囘成渙弗敢基命定命正倚弼<lb/>
諧若曰父師少師何拘等級姑冠班於洪化即顓面以<lb/>
<pb n="KR4h0118_WYG_006-69a"/>
經邦坤載物而承天蓋得下裳之吉鼎以木而巽火實<lb/>
存上鉉之虛九重尊李泌以先生四海戴子儀為尚父<lb/>
黄河如帶山如礪豈惟難拒於公珪青櫺有洞石有牕<lb/>
恐合紹開於王社某夙勤坏冶自抵簡書泥塗久隔於<lb/>
朝紳夢寐尚隨於賀臆輒憑魚繭之素恭布燕雀之私<lb/>
亮天地而弼一人諒益基無窮之聞理隂陽而遂萬物<lb/>
尚祈澤不獲之夫<lb/>
　　賀洪郎中除察院啓<hi>李劉</hi>
<pb n="KR4h0118_WYG_006-69b"/>
親擢郎潛進司臺察十年去國安泉石之膏肓一札起<lb/>
家任朝廷之耳目公無欣戚邦有榮懷恭惟某官行守<lb/>
宫庭道探壼奥養以剛大獨扛百斛之龍文出其緒餘<lb/>
連中八科之麟角惟其守專而退勇是以任重而進難<lb/>
社下之肉既均尋拜䕶軍之曲逆治中之足未展願令<lb/>
乗障於隂平儀粉省以歸班對皂囊而論事囘天有力<lb/>
方將批徑尺之鱗偃月生疑已不容立仗之馬曾令考<lb/>
功一出息之頃遂見拾遺九鑽火之明星既坼於中台<lb/>
<pb n="KR4h0118_WYG_006-70a"/>
席遂前於半夜甫登表著徑拜裏行獬豸觸邪難置豺<lb/>
狼而不問鷹隼始擊尤闗龍象之共觀聳聞破頭已定<lb/>
落膽刋九山滌九川陂九澤通地氣以上騰闢四門明<lb/>
四目達四聰發天光而下濟此真御史矣豈憂匈奴哉<lb/>
鑄金鼎以圖姧不難調鼎察玉衡而齊正然後保衡某<lb/>
一寒曹冰六暑戌雪將返閭閻而㬥日喜聞臺閣之生<lb/>
風鵰鶚之在秋天倘或寛於西擊烏鵲之遶夜月願姑<lb/>
聽其南飛<lb/>
<pb n="KR4h0118_WYG_006-70b"/>
　　上趙茶馬啓<hi>李劉</hi>
訪火井於臨卭偶逃水厄望星槎於仙漢行拜月<hi>缺</hi>慰<lb/>
江湖渴夢之深瞻原濕華鑣之沃伏念某地寒而根淺<lb/>
年邁而骨髙斟酌胸中固欠可人之風味局促轅下粗<lb/>
知範我之馳驅與其包裹供權倖之鑽不若蹭蹬任風<lb/>
塵之老況乏揮毫之百斛固應病顙之十年懶問蓬萊<lb/>
羣仙之司遂叱卭徠九折之馭其甘如薺豈必衆嘗言<lb/>
刈其蔞願為君御恭惟某官雲龍氣局天驥風標架屋<lb/>
<pb n="KR4h0118_WYG_006-71a"/>
桃源三椀澆五千之卷乗軺僰道一雄將十萬之雌却<lb/>
笑前丁後蔡之籠加安得超范軒欒之繳繞加臭味而<lb/>
厚賓客漫令策兔褐之功畫骨相而遺毛皮諒必察驪<lb/>
黄之外如某者不持圭璧未洗袴袍特窘城南晏食之<lb/>
謀遂入冀北暮取之數味已輸於第一價敢望於倍三<lb/>
草茶無賴空有名敢妄希於前祓塞馬未必不為福或<lb/>
可備於走趨<lb/>
　通篇用茶馬語作對遂開後人影略假借法門然科<lb/>
<pb n="KR4h0118_WYG_006-71b"/>
　塲表不能不用此體姑存此篇以見所自<lb/>
　　賀給事鄒帥啓<hi>王邁</hi>
緑底藉綸紅牙易閫煩公䕶太子久焉思羽翼之功借<lb/>
君重淮陽示以歸禁闥之漸湘靈起舞嶽后前驅恭惟<lb/>
某官道傳亞聖大賢之心文續先秦古書之脉虎榜首<lb/>
登鳯池身到固地位之宜然鼇頭寵重鶴髪恩深尤人<lb/>
生之鮮儷付科名於餘事守節誼之大閑方䑕穴權門<lb/>
趨者成市而螭坳真筆屹然如山及調更化之絃時方<lb/>
<pb n="KR4h0118_WYG_006-72a"/>
多事獨衛出疆之璧義不辭難入還班行進掌封駁誰<lb/>
不批勑鮮有如何郯之力爭因此結知故每見殷浩而<lb/>
輒喜居中未久丐外即行國事日新比貞觀初年而何<lb/>
若君子一去覺貞元朝士之無多心戀闕以常丹髪憂<lb/>
邊而漸白惟有甘棠之蔽芾逺到海頭最宜叢桂之婆<lb/>
娑久留春脚驩聲無地可著最課為天簡知太史夜占<lb/>
喜長沙之星見行人朝發趨衡嶽之雲開寳閣陞大學<lb/>
士之班輕車奉太夫人之養衆皆爭先而稱賀僕知大<lb/>
<pb n="KR4h0118_WYG_006-72b"/>
用之有階蓋當夷夏消長之交未決和戰依違之策春<lb/>
秋復讎之義大乃素學之欲行英俊在朝則本强正善<lb/>
類之所屬有以中書何無冦公為問者當以吾國即相<lb/>
司馬而答之初立本竒更好黄花之晩節倘來不計直<lb/>
垂汗竹之芳名伏念某讀書不多合世更寡比奉槐楓<lb/>
之對空意盡言不知草茅之疎轉喉觸諱甘輸三籌而<lb/>
不悔僅忝一命以進身冬已及於𤓰期夏方趨於蓮幕<lb/>
始仕曰筮或曰即初而覘終事長必忠安敢以順而為<lb/>
<pb n="KR4h0118_WYG_006-73a"/>
正竦聞元帥來鎮此方幸以鄰壤之諸生得為油幢之<lb/>
末吏雖素於左右本無介紹然見之方冊不昧半生況<lb/>
進士題名既接鳯雛之武而小人有母敢希燕喜之榮<lb/>
倘推老吾老幼吾幼之心當無中不中才不才之間曲<lb/>
憐臭味俾托帡幪待我不以衆人倘少垂於冀盻因主<lb/>
可以信客竊自激於懦衷<lb/>
　邁字貫之興化仙遊人理宗時輪對言君不可欺天<lb/>
　臣不可欺君厚權臣而薄同氣為欺天之著帝為改<lb/>
<pb n="KR4h0118_WYG_006-73b"/>
　容言者以他亊劾去改通判漳州此啓是時作也<lb/>
　　賀林直院啓<hi>王邁</hi>
楓陛疏榮槐㕔進直絲綸獨掌更無他學士之除簪紱<lb/>
一新咸賀老先生之遇繼有是詔居然即真切以詞命<lb/>
之出於禁林輕重實闗於國體矧當多事屢驚夜響之<lb/>
鈴縧豈比平時卧看日移於磚影慰撫河北則大手筆<lb/>
可無於德裕調發闗西則凡號令宜付之遜能起詔草<lb/>
若湧泉惟陸相始當於機務發德音如時雨必韋公乃<lb/>
<pb n="KR4h0118_WYG_006-74a"/>
福於生人求如在昔之前脩庶可當上之遴選舉世所<lb/>
望非公其誰恭惟某官學力與天相融聲名無地可著<lb/>
筆有活法珠走於盤而不出於盤派接古文冰生於水<lb/>
而尤寒於水凡名山大川之偉觀與浮屠老子之靚居<lb/>
皆藻飾以雄詞盡膾炙於衆口帝謂琳琅散落至煩雷<lb/>
電之取將孰如琬琰編摩要與日星而爭耀乃攽天㫖<lb/>
寵畀冰銜吏部二百年之文已歸中禁瀛洲十八士之<lb/>
選皆避一頭比者演西鄙之恩言下中原之㨗布脱略<lb/>
<pb n="KR4h0118_WYG_006-74b"/>
駢儷表裏詩書孤鳯凰倐爾一鳴頓驚衆聽飛龍馬為<lb/>
之增氣矧在班行佇看正閣老之名旋即陪台司之位<lb/>
某李蹊晩出蓮幕逺遊自聞渙號之攽實倍等倫之喜<lb/>
乗槎無便遥瞻仙嶺之浮鼇賀厦有心願附玉堂之喜<lb/>
鵲<lb/>
　　囘史督相啓<hi>方岳</hi>
邊城分梱曾微赤羽之勞書殿通班忽峻紫宸之寵無<lb/>
因至此何德以堪豈有方辭大常伯之除而廼驟躋真<lb/>
<pb n="KR4h0118_WYG_006-75a"/>
學士之冠已控陳於免牘滋愧負於賀言伏念某本乏<lb/>
脩能誤膺重寄敵敢窺邊而凌中夏端繇䕶塞之非人<lb/>
嫠不䘏緯而憂宗周竊憤臨淮之多壘使當扆莫安於<lb/>
丙枕趣兵符亟下於庚牌如有老熊當道之威安得佛<lb/>
貍窺江之事興言及是厥咎安歸顧雖肆戮其鯨鯢抑<lb/>
已大驚於鴻雁慨煙火萬里之氣象幾不聊生撫山河<lb/>
兩戒之輿圖可為痛哭思欲自拘於司敗孰云荐被於<lb/>
贊書躐登麟趾之華愈重狐冰之懼兹遇某官潤澤以<lb/>
<pb n="KR4h0118_WYG_006-75b"/>
霖雨之手包涵於雲夢之胸以其介圭入覲於王自任<lb/>
天下之重得諸傅巖爰立作相每歎人材之難微如腹<lb/>
背之毛亦玷齒牙之論然端殿所以昭異數而大梱所<lb/>
以重中權顧惟何人敢當兹選某抗章之懇得請為期<lb/>
人欲天必從之諒無勤於再命波及君之餘也覬乃贊<lb/>
於一辭是謂玉成敢忘環報<lb/>
　　謝江樞密啓<hi>文天祥</hi>
領祠宮之香火敢望彈冠掌册苑之丹鉛誤䝉推轂薦<lb/>
<pb n="KR4h0118_WYG_006-76a"/>
非由於識面事真可以語人頂踵銜私額手奏記切以<lb/>
觀逺臣以所主孟子以言進退之閑遇大賢而相知韓<lb/>
公以為遭逢之盛蓋受恩非天下之所少而知已得君<lb/>
子之為難乃若初無左右之先容獨受門牆之隆遇以<lb/>
古道之相與尤人生之至榮伏念某才不逾人學未聞<lb/>
道雖家庭疇昔之教動欲行其本心然山林朴野之資<lb/>
知無補於當世執經而後承恩以來念景行在四海之<lb/>
達尊而科第非終身之能事頗欲自拔於常人之類庶<lb/>
<pb n="KR4h0118_WYG_006-76b"/>
幾無負於上帝之衷頃趨闕下之時適際江干之警主<lb/>
憂臣辱念我生之不時外阻内訌繄禍至之無日因撫<lb/>
躬而思奮遂投匭而獻言當時破腦而刳心何啻焦頭<lb/>
而爛額有倉卒等死之慮無毫髪近名之心六太息之<lb/>
陳豈曰賈生少年之過三十字之獻幸寛郇模東市之<lb/>
誅逮時事之既平滋人言之無據小體者戚其失措好<lb/>
事者髙其得名痛癢無知者以文采為賢操挾不正者<lb/>
以譁競為意匪躬之故俱莫諒于初心尚口乃窮嘆難<lb/>
<pb n="KR4h0118_WYG_006-77a"/>
行于直道既奉詞而竊禄專閉門而讀書未可與俗人<lb/>
言姑盡吾分内事不謂見知于長者遂勤延譽于諸公<lb/>
承明之廬著作之庭未嘗夢想寂寞之濱寛閑之野遽<lb/>
沐寵光非華衮有一字之褒何弊帚增千金之重雖深<lb/>
慚於負乘然幸出於鈞陶永堅乃心欲報之德兹葢伏<lb/>
遇某官清朝碩輔昭代真儒胷中括石渠東觀之藏海<lb/>
内仰天球河圖之瑞睠惟世道深屬我公整頓乾坤共<lb/>
屹江流之柱獻納日月入旋斗極之樞非徒耀不世之<lb/>
<pb n="KR4h0118_WYG_006-77b"/>
功名將有意太平之禮樂凡今小往大來之㑹多出前<lb/>
推後輓之功遂使疎庸例叨拔擢某敢不力持素節勉<lb/>
企前修稱彦博于都堂幸借郇公之譽薦仲淹于館職<lb/>
敢忘元獻之知<lb/>
　　謝閻學士啓<hi>袁桷</hi>
東觀英游久欽諸老南州俚士獨守陳編念相望之逈<lb/>
然知無因而至爾何期銓鑒俾預薦揚惟清切之司存<lb/>
實作成於俊乂王言之制曰七史官之長有三風動四<lb/>
<pb n="KR4h0118_WYG_006-78a"/>
方必訓詞之温雅詔垂萬世在書法之簡嚴維班馬之<lb/>
良不能繼獲麟之筆而燕許之體難以推倚馬之才藝<lb/>
不兩能物無全美筆則筆削則削非曲學之可為見所<lb/>
見聞所聞恐直情而難致古有斗米而作傳近多千金<lb/>
以致詞好惡成一己之私褒貶失當時之實掩長巻以<lb/>
竊歎抱遺經而自娛故魏收以輕薄寡才咸稱穢史王<lb/>
通雖隠淪不仕獨著元經方今偉績無前太平有象大<lb/>
禮略封禪之記純誠汰郊丘之儀聲教萬邦文質二代<lb/>
<pb n="KR4h0118_WYG_006-78b"/>
追皇猷創業之永傳丕基嗣服之初必屬鴻文以揚駿<lb/>
德彰施作繪極妙巧於羣工雜比成音合天和於衆耳<lb/>
拔犀之選非易聚毛之長亦難如桷者學不逮人志徒<lb/>
師古獻漢家三雍之頌庶或可能續周書王㑹之篇良<lb/>
非所任揆小材之雕鏤幸大冶之作成忘其顓䝉倍以<lb/>
踊躍兹蓋伏遇某官儒林冠冕文藪準繩桃李不言以<lb/>
成衆芳之春松栢後彫而貫四時之氣官僚慎簡載籍<lb/>
肇新爭名於朝難後來之居上脩身以道匪平進以依<lb/>
<pb n="KR4h0118_WYG_006-79a"/>
流深虞同升之譏上辱大賢之舉幸相知於氣味迄無<lb/>
假於聲容桷敢不益勵討論上酬奬拔求識李邕之面<lb/>
當已有期效彈貢禹之冠不幾於贅因風輸感執筆寫<lb/>
情歳律云更神休所届庸致茵憑之禱密調鼎鼐之和<lb/>
　袁桷字伯長慶元人為麗澤書院山長大德初閻復<lb/>
　等薦為翰林國史院檢閲官<lb/>
　<lb/>
　<lb/>
<pb n="KR4h0118_WYG_006-79b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　四六法海卷六<lb/>
</p>
<p>
</p>
  </div>
</body>
</text>
</TEI>
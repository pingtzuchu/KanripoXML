<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>海壑吟稿巻三</head> <lb/>
    <p>
<pb n="KR4e0205_WYG_003-1a"/>
欽定四庫全書<lb/>
　海壑吟稿巻三<lb/>
　　　　　　　　　　　　明　趙完璧　撰<lb/>
　　七言律詩<hi>上</hi>
　　　曉眠<lb/>
枕畔鳴鷄是幾迴不關禁鼓塞笳催<hi>曽宦遊都城隴西故云</hi>陶然<lb/>
人集彤庭後嗒爾日髙滄海隈門掩松堦昨夜雪濤飜<lb/>
茶竈午時雷朱簾不捲沉清影莫放閒雲擾夢來<lb/>
<pb n="KR4e0205_WYG_003-1b"/>
　　　壬申夏日赴西莊<lb/>
南薫吹醒市塵愁冉冉新涼六月秋夾岸緑楊蟬不息<lb/>
連村青靄雨初收巾車迤邐蒼葭渚藜杖逍遙白鷺洲<lb/>
一片野心何所繫野花啼鳥共優游<lb/>
　　　鹽城官舍暮雨感懐<lb/>
暮雨霏霏動客懐宿雲靄靄伴空齋無端冷氣生虛壁<lb/>
不盡寒聲下緑槐故識夢中揮玉塵舞衣海上溜金釵<lb/>
清風自笑無飛翼滿眼烟波奈楚淮<lb/>
<pb n="KR4e0205_WYG_003-2a"/>
　　　嘉靖丙寅八月十日祝萬夀<lb/>
聖主仙齡甲子週西風吹喜溢中州赤天星彩光宸極<lb/>
瓊島烟波度海籌萬國衣冠朝紫府五雲幽冀仰丹丘<lb/>
軒黄身世全無補天保髙歌舞未休<lb/>
　　　即景<lb/>
八月淮海客孤城髙齋暮景何如情孤鴻落日天邊去<lb/>
雙杵秋風月下鳴滿地花飛紅雪冷一庭竹合翠雲平<lb/>
禁他離思沉酣睡奈爾寒蛩日夜聲<lb/>
<pb n="KR4e0205_WYG_003-2b"/>
　　　鹽署不寐<lb/>
樓頭鶴鼓四更撾枕上蝶飛不到家風透紫綃涼若水<lb/>
露濃催織静生譁詩因苦思聽殘漏燈為無眠數落花<lb/>
夜夜竹窗縁底事碧雲看盡楚天涯<lb/>
　　　懐月林<lb/>
坐杳音塵是幾年思荃心事自懸懸天涯鴻鴈秋將老<lb/>
江上青山日對眠夢斷故人蓬海月杯停新恨菊花天<lb/>
淮南乆負白雲約去住幽情各黯然<lb/>
<pb n="KR4e0205_WYG_003-3a"/>
　　　丁卯鹽城元日<lb/>
喜收雨雪自經旬侵曉晴光逐嵗新大造有知開景象<lb/>
萬方無地不陽春日長詩酒清淮客風暖絃歌太古民<lb/>
垂老唐虞何以報年年庭教漢良臣<lb/>
　　　鹽署凭髙晩望<lb/>
北望滄茫眼欲迷碧峯斜日晩悽悽烟光度鳥白還沒<lb/>
水色連天青更低千里秋顔吾已老萬山雲樹思堪題<lb/>
曽耽麴蘖滄江外不醉闌干玉署西<lb/>
<pb n="KR4e0205_WYG_003-3b"/>
　　　小僮綴磁片代簷鐡風中琅然可聽<lb/>
畫簷飛度玉丁東雜佩仙人緩步空黯黯楚臺隨暮雨<lb/>
迢迢銀浦下秋風無情苦為多情擾動處生憎静處逢<lb/>
一夜不成千里夢轉看殘月向朦朧<lb/>
　　　送温玉齋三尹擢典魯藩<lb/>
一杖清秋且未歸錦㠶先送楚雲飛髙風曠世驚青眼<lb/>
落日遙岑隔翠微江國有情人去後客懐無計鴈來稀<lb/>
王門乆負雲和曲此日淮南正可依<lb/>
<pb n="KR4e0205_WYG_003-4a"/>
　　　秋日署閒即事<lb/>
玉署髙風鎮日清開簾滿院緑苔明慿軒聽鶴鳴晴圃<lb/>
倚杖看雲過古城翠徑幽花留晩色粉牆脩竹撼秋聲<lb/>
居閒不染塵埃迹同調山翁匿姓名<lb/>
　　　鹽署聞丘月林擢赴南太常舟過寳應遣送<lb/>
聞道飛㠶楚水秋碧雲深署奈羈愁參差鴻鴈違青眼<lb/>
咫尺烟波滯白頭八月仙槎天上客十年情思海邊樓<lb/>
青燈莫慰江湖夜新墨淋漓送綵舟<lb/>
<pb n="KR4e0205_WYG_003-4b"/>
　　　次韻鹽城月下聞笛<lb/>
羌管誰家弄月明晩風清度隔雲聲悠悠夜館渾無賴<lb/>
裊裊江天别有情楊栁凄涼鄉夢斷梅花零落鬢絲盈<lb/>
䦨干十二醒殘酒憔悴年年客楚城<lb/>
　　　次韻水中花影<lb/>
穠花瀕渌興悠哉晴滸佳期心眼開帝子綵雲歸極浦<lb/>
影娥明月下瑤臺綺羅錦水經秋澣紅翠青銅向曉囘<lb/>
自是馮夷宫裏勝玉欄長倚碧烟隈<lb/>
<pb n="KR4e0205_WYG_003-5a"/>
　　　鹽城秋夜覺後聽雨<lb/>
分明䰟夢到家來却被閒窻細雨催栩栩千山隨意去<lb/>
匆匆一榻故飛囘懸泉不澣羇愁惡長夜難將曙色開<lb/>
心火不隨爐燼滅倚聽寒鼓下樓臺<lb/>
　　　鹽城歸遷舊居登樓偶成<lb/>
白髪朱欄快一凭珠山南跨枕滄溟烟中浩漫連天浸<lb/>
雲際峥嶸括地青千古畫圖詩興濶四時風月醉䰟醒<lb/>
蓬瀛不用飛翰去坐嘯青雲送暮齡<lb/>
<pb n="KR4e0205_WYG_003-5b"/>
　　　春遊迴文<lb/>
忙裏閒情娛景華度溪尋壑驀晴沙長原翠漾雲浮草<lb/>
暖徑紅飛燕落花狂詠客亭春把酒憩留僧寺晩烹茶<lb/>
香生陌霧飄風軟蒼莽踏來遊路遐<lb/>
　　　夏日迴文<lb/>
紅榴石畔海光晴寂寂閒堦曉翫清風静栁亭凝靄細<lb/>
日曛荷沼映霞明桐青坐暇休炎暑草碧眠慵廢讀耕<lb/>
空院小吟長晝静同誰興飲聽啼鶯<lb/>
<pb n="KR4e0205_WYG_003-6a"/>
　　　秋懐迴文<lb/>
寒烟淡㸃亂山青眺逺傷懐老渤溟湍急落聲風拂樹<lb/>
鴈飛涵影渌開萍榦侵冷月宵吟苦壁訴哀蛩暮酒醒<lb/>
殘調古琴横竹石蘭芳歎寂佇孤亭<lb/>
　　　冬曉迴文<lb/>
紅日初醒睡起遲捲簾朱戸暖烟披鴻飛目斷雲山逺<lb/>
鶴伴人閒曉枕欹松雪覆堦清入畫竹風鳴院靜吟詩<lb/>
東窻爛影移霞綵蓬髪短歌酣酒巵<lb/>
<pb n="KR4e0205_WYG_003-6b"/>
　　　漫興<lb/>
弄罷素琴看鶴舞歌殘空谷聽鶯啼蒼苔細數閒花落<lb/>
白晝清眠春草萋雲去雲來滄海上日生日落翠屏西<lb/>
悠悠野鹿乾坤老垂白無心更釣溪<lb/>
　　　冬夜<lb/>
撥火青宵聽煑茶蘭燈燒落玉蟲花月明當戸清如晝<lb/>
霜氣凝庭靜不譁凍折氷絃驚睡鶴寒生風樹起啼鴉<lb/>
幽人不盡松窻興坐送清隂下碧紗<lb/>
<pb n="KR4e0205_WYG_003-7a"/>
　　　煑茶聲<lb/>
石鼎春茸靜自烹寒泉暖焰戰分明山蟬泣露秋仍細<lb/>
松葉吟風晩更清不雜塵譁隨斷靄偶醒殘酒傍孤檠<lb/>
芳聲不為朱門沸獨聽幽軒慰野情<lb/>
　　　霜月<lb/>
玉魄鉛花晩逐飛素娥青女夜忘歸窺簾暗迫肌生粟<lb/>
到地明看星射輝竊藥路茫蟬鬢老拊膺人去蚌珠依<lb/>
龍墀如水瑤堦滑争似烟光臥掩扉<lb/>
<pb n="KR4e0205_WYG_003-7b"/>
　　　送劉春臺太守朝京<lb/>
朝天旌節海邊來殘雪荒亭送玉杯風樹有情絃管外<lb/>
鶯花如夢水雲隈翠麟烟靄瞻堯日丹扆勲名陋漢才<lb/>
鵰鶚不堪林石思旋將霖雨過蓬萊<lb/>
　　　壬戌秋夜聞雨不寐憶亡弟介泉<lb/>
枯竹窻前雨未闌離鴻聲斷夜生寒哀蛩切切金爐燼<lb/>
銀燭凄凄玉漏殘風樹不休人不寐池塘無夢恨無端<lb/>
聨牀更作來生約慙愧鶺鴒淚暗彈<lb/>
<pb n="KR4e0205_WYG_003-8a"/>
　　　芍藥<lb/>
一枝紅藥紫峯前半出青叢露未乾脂粉不縁粧鏡曉<lb/>
塵凡適偶玉臺寒芳姿苦惜忘斑鬢清賞長將倚畫欄<lb/>
錦瑟無聲終日醉黄昏猶約隔年看<lb/>
　　　次韻玉泉<lb/>
驚飛神錫翠岩開㵼出瓊珠渙不囘風帶潮聲千澗落<lb/>
雪翻寒色一時來清流人逸娛髙枕渟影龍歸撼上台<lb/>
一脉九天輸萬古滄波未必更塵埃<lb/>
<pb n="KR4e0205_WYG_003-8b"/>
　　　簷前鳴玉<lb/>
碧雲初斂畫簷空何處飛瓊向晩風破靄聲疎寒寂寂<lb/>
步虛人邇夜匆匆燒殘銀燭寐不得滴盡銅壺興未窮<lb/>
清影依稀珠箔外二三竿竹月明中<lb/>
　　　曉鐘<lb/>
曉鐘不異夜來鳴昏曉相催合自驚曙色㣲茫分宿靄<lb/>
年光斷送向殘更長鯨殷起風塵思短髮徐添雪刺明<lb/>
老懶無妨停午卧匆匆莫悞鳯樓聲<lb/>
<pb n="KR4e0205_WYG_003-9a"/>
　　　代人送同年推刑泉州<lb/>
風雲萬里覯仙才何事春深白鷁開瀛沼鳯鸞今在簡<lb/>
炎荒雀䑕㑹看摧馬蹄曉送黄梅雨羊角秋生翠栢臺<lb/>
官栁斜暉無可贈民情此日正堪哀<lb/>
　　　冬日過雙塔僧寺<lb/>
漠漠風霾白日黄浮屠繫馬慕清光畫廊烟静魚聲歇<lb/>
寳塔雲中鐡韻長雙鬢塵凝憐俗狀滿懐機擾斷愁腸<lb/>
衰年苦為微官縛白社風流詎可忘<lb/>
<pb n="KR4e0205_WYG_003-9b"/>
　　　都城冬夜不寐感懐<lb/>
雪霽清宵迥未明宫城漏結斷寒更鳴風窻紙驚殘夢<lb/>
如水衾稠冷宦情三徑已荒人未去尺書乆滯鴈無聲<lb/>
衰年猶自甘勤動升斗如何不解輕<lb/>
　　　都城西香山寺<lb/>
獨宿香山正寂寥慿誰詩酒縱良宵檻前山色千年畫<lb/>
枕上泉聲半夜潮風雨滿天劇愁思乾坤無地作逍遙<lb/>
翠微夢破紅塵去清景曽教負聖朝<lb/>
<pb n="KR4e0205_WYG_003-10a"/>
　　　乙卯九月七日西城聞慎修秋捷<lb/>
齊川秋捷迅燕山青妙功名慰鬢斑何益父書標錦奪<lb/>
早繩祖武桂香攀五雲喜溢蓬瀛外一日光生海岱間<lb/>
聖代世恩深雨露馬牛無補汗衰顔<lb/>
　　　咸陽懐古<lb/>
悲風淅淅古咸陽百代遺蹤自可傷王氣有歸弓劒沒<lb/>
寢園無祀野雲涼蒿萊滿眼英雄去翁仲含情嵗月長<lb/>
索寞秋原那可問碧峯斜日向蒼蒼<lb/>
<pb n="KR4e0205_WYG_003-10b"/>
　　　㑹寜縣旅夜簡吳檜皋太守堂翁<lb/>
薄衾寒夜卧如弓萬種羇愁輾轉中有慰月輪來海上<lb/>
無書鴻鴈過天東百年身計老仍拙萬里歸程夢轉空<lb/>
落葉滿窻人不寐坐令銷瘦愧無功<lb/>
　　　南山曉歸<lb/>
苦愛雲山風景幽百年心事幾曽休是誰於此長相絶<lb/>
顧我而今不自由翠巘有情遙送客蒼烟驅馬重囘頭<lb/>
塵羅卒抱崆峒恨多少浮榮多少愁<lb/>
<pb n="KR4e0205_WYG_003-11a"/>
　　　丁酉省試畢曉歸東省<lb/>
飋飋西風已老秋海東歸騎曉悠悠荒亭落木蕭蕭下<lb/>
古渡寒烟冉冉收董賈萬言珍楚璞燕齊三戰逞吳鈎<lb/>
壯圖早晩青雲上折取天香慰白頭<lb/>
　　　瀕溪曉行<lb/>
玉驄䇿曉傍寒流水自悠悠春又秋矗岸颯風飜木葉<lb/>
蒼葭棲靄暗汀洲波間魚逐真相樂沙上鷗眠不解愁<lb/>
漁艇釣磯無限恨塵勞何事不相謀<lb/>
<pb n="KR4e0205_WYG_003-11b"/>
　　　夏日同張蓴江太守海遊得海字即席偶成<lb/>
桂棹蘭橈泛滄海微薫晴日萃僚寀澄波萬里碧泓瀜<lb/>
遙山幾㸃青<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>嵬笙簫嚦嚦醉醁<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>烟靄迢迢聽欵乃<lb/>
囘首風塵萬事忘臨江横槊今安在<lb/>
　　　再過金山未得登覽舟中望而有作<lb/>
兩過金山登未得風塵空復抱髙情乾坤勝槩還千古<lb/>
詩酒無縁負此生心逐白雲環巘崿棹隨流水趣江程<lb/>
營魂未慰縁何事挂帶山門愧昔盟<lb/>
<pb n="KR4e0205_WYG_003-12a"/>
　　　春日淮安道中<lb/>
春日遲遲古道賒東風遊子倦塵沙方塘水暖鴛鴦睡<lb/>
平浦烟消鴻鴈斜滿眼青山非故國一鞭羸馬去誰家<lb/>
賦詩飲酒天涯興莫遣離愁老嵗華<lb/>
　　　哭水南翁<lb/>
吁嗟㝠漠太夢夢喪我通家鶴髮翁髙世才華先子畏<lb/>
忘年交誼古人風他鄉風雨愁相慰故里觴詩老更同<lb/>
𣺌𣺌斷魂何所仰凄涼淚落水雲東<lb/>
<pb n="KR4e0205_WYG_003-12b"/>
　　　妓者失明<lb/>
合惜秋波不可醫芳心不滅欲何為綺窻曉日迷青鏡<lb/>
金谷春風謝紫巵絶望逺山空舊恨傳情無地罷新知<lb/>
琵琶記得從前譜一曲嬌歌淚暗垂<lb/>
　　　謝吕乾齋僉憲故人見過<lb/>
蒼唐草樹慘髙秋海上民風殊可憂赤縣恩光宣魏闕<lb/>
碧烟旌斾達瀛洲九霄鸞鳯欣青眼十載江山盡白頭<lb/>
豈有芳聲駐車馬故人雅意自綢繆<lb/>
<pb n="KR4e0205_WYG_003-13a"/>
　　　木魚聲<lb/>
僧魚聲度晩烟青索寞松廊徙倚聽緩急自隨仙梵落<lb/>
迢遙已覺睡魔醒風前暗㸃愁城破月下從教慾海惺<lb/>
清味空門今不厭禪關何處好傳經<lb/>
　　　九月庭下杏花<lb/>
寒露凄凄肅曉旻嗟渠何事再榮新西風化擬東風早<lb/>
落葉枝同未葉春歸燕尚懐寒食約黄花曠值晩秋晨<lb/>
當陽慶際重華聖合有調元此細論<lb/>
<pb n="KR4e0205_WYG_003-13b"/>
　　　上程碧溪太守<hi>守名世鵬廣東人</hi>
萬里雄圖仰徳光扶搖東徙慰窮荒精忠翊聖風雲迥<lb/>
枯槁囘春雨露香一變曠聞周禮教千年喜覩漢循良<lb/>
清時赤子今何幸白髮丹心世未忘<lb/>
　　　已酉下第<lb/>
青門淚落海雲飛青紫曽看拾芥㣲五十文章猶錦字<lb/>
三千勝負有𤣥機朱衣棄我孤豚細翠岱嗤人匹馬歸<lb/>
却喜諸郎盡英妙巍科應復慰重輝<lb/>
<pb n="KR4e0205_WYG_003-14a"/>
　　　次韻顧文昱公白鴈<lb/>
紫塞翛翛素作儀關城寒早帶霜飛湖天曠失雲中影<lb/>
漢水長迷月下輝瑞葉九天曽拂羽荻花何處旋為衣<lb/>
上林玉訝囘陽侣擬自蘓卿雪裏歸<lb/>
　　　李亨菴見枉因示佳製用韻感賦<lb/>
小洞傳呼啟碧蘿逢迎無奈竹婆娑山樽有興花為妓<lb/>
檀板無聲鳥作歌宦海冠裳萍梗跡浮生日月玉人梭<lb/>
冦公此日真難借白首相酬莫厭多<lb/>
<pb n="KR4e0205_WYG_003-14b"/>
　　　送李亨菴太守擢貳河間二首<lb/>
赤夏辭東何處遊五雲直北是瀛洲華胥夢破孤城月<lb/>
𤣥朔情違一葉舟白雪俄驚調滄海綵毫無計侍清秋<lb/>
幽岩莫逆佳期在早晩霜臺慰别愁<lb/>
翠靄銀塘紅蓼花玉人青鏡送仙槎山光悵别孤雲暮<lb/>
㠶影關情落照斜五馬春歸漳水際孤鴻秋斷海天涯<lb/>
何郎無奈𤓰期早坐遣清風去思賒<lb/>
　　　王冠峯見招觀蓮阻雨簡復<lb/>
<pb n="KR4e0205_WYG_003-15a"/>
正憶仙芝豔豔開報書忽下紫鸞催纔驅羸馬西溪度<lb/>
旋逐狂風北雨來絶代妍華勞逺夢片時歡賞阻英才<lb/>
横塘十里烟雲冷自昔佳人不易諧<lb/>
　　　次韻賞蓮<lb/>
芳姿裊裊出晴波烟破虛明照影娥紫豔生香風自逺<lb/>
紅酣吐暈日偏多盈盈帝子來湘浦脉脉天孫隔絳河<lb/>
莫謂無情情亦在休教解語動清歌<lb/>
　　　秋夜聽雨小飲二首<lb/>
<pb n="KR4e0205_WYG_003-15b"/>
坐聽微雨夜如何小飲秋堂樂意多臉上酡顔忘白髮<lb/>
杯中燈影晃金波髙臺魏女空揮淚片石羊公乆自磨<lb/>
今古滔滔春浪湧一迴長歎一髙歌<lb/>
莫教煩惱心常累曽悟空門水不波萬古此生真可惜<lb/>
百杯良夜豈為多逐臣自笑山林僻幽室還宜風雨過<lb/>
縱酒放歌今不樂寒蛩昏曉欲如何<lb/>
　　　沙川東望<lb/>
小橋東畔過沙洲一望清光雨乍收雲矗山腰横玉帶<lb/>
<pb n="KR4e0205_WYG_003-16a"/>
水環屋角遶蒼虬磯邊楊栁堪垂釣天外滄浪好放舟<lb/>
鄉土有情風景勝白頭心事共誰籌<lb/>
　　　詠孤鴈<lb/>
曳曳孤飛何處來嗷嗷四顧不勝哀虞羅駭失遙難合<lb/>
烟浦㝠迷渙不囘故侣有情天逺大斷雲無賴日徘徊<lb/>
長鳴帶月秋江上影落寒波秪獨猜<lb/>
　　　送慎修兒還任兵曹<lb/>
好去神京奉聖王休隨兒女戀髙堂雙藜斜日猶强健<lb/>
<pb n="KR4e0205_WYG_003-16b"/>
百畝終年足稻梁有寵自天皆雨露無能報國祗純良<lb/>
兵權繆與期前美老擬營丘樂未央<lb/>
　　　送江龍所通府署州西還<lb/>
荒城嵗晩事多違無奈悲風送客歸鴻鴈數聲留逺思<lb/>
海山千里尚餘輝春觴漫酌聊相贈冬日遄飛不可依<lb/>
霖雨無私更何地東人空有淚沾衣<lb/>
　　　次韻壬申元日大雪<lb/>
纔看青鳥啟芳辰滕六飛花爛目新帶雨無聲潛入夜<lb/>
<pb n="KR4e0205_WYG_003-17a"/>
裁氷不解暗生春年登南畝知誰卜日醉東風樂更真<lb/>
十四飛鴻促銀燭不知斗柄轉髙旻<lb/>
　　　趙烈婦<lb/>
　　　　趙董生妻也董早沒趙隨自經以殉鄉人哀<lb/>
　　　　之余亦感賦<lb/>
玉委鴻毛何太輕天常蚤已獨分明破來蛺蝶人間夢<lb/>
合去鴛鴦地下情斑雨恨遺湘竹淚紫簫凄斷鳯臺聲<lb/>
誰將銀筆清風下不為衰頽著令名<lb/>
<pb n="KR4e0205_WYG_003-17b"/>
　　　癸酉膺封<lb/>
　　　　萬厯新主覃恩老夫婦以慎修兒備員夏郎<lb/>
　　　　叨與殊典鄉人稱慶乃以不肖當年七十有<lb/>
　　　　四老妻六十有九而於先朝又曽各沾一命<lb/>
　　　　白有司匾雙夀重封以榮之因而喜賦<lb/>
蠢愚翁媪眷清朝秪以兒曹媿冒叨鶴髮雙逢千載慶<lb/>
龍章重下五雲髙虛生豈有㳙埃補小子曽輸犬馬勞<lb/>
末路寸衷無地報肯教庭下背伊皋<lb/>
<pb n="KR4e0205_WYG_003-18a"/>
　　　夏夜<lb/>
落日逍遙向晩涼芳庭孤坐興何長碧虛露下塵寰靜<lb/>
銀浦雲消仙路茫兩腋風生飛海嶠一天星動蕩滄浪<lb/>
通宵無寐超人境祗恐曦明墮舊鄉<lb/>
　　　暮春雨霽感懷<lb/>
風柔雨霽暮春天可恨塵寰不了縁栁色不知城郭外<lb/>
鳥聲巳亂市囂前桃花野逕雲中騎絃管湖天鏡裏船<lb/>
多少風流賞心事白頭擾擾是何年<lb/>
<pb n="KR4e0205_WYG_003-18b"/>
　　　冬夜聞逢迎鼓角<lb/>
寒夜三更鼓角鳴遙知下吏苦逢迎氷霜透骨㣲名縛<lb/>
軒冕凌人四體輕枯栁門閒無限趣紫芝山静有餘清<lb/>
衡茅真自髙風在榾柮煨爐睡到明<lb/>
　　　次韻秋日書懐二首簡紀湛泉<lb/>
機頭鼷䑕靳千鈞芰製曽教汚紫塵掇得籬英輕斗粟<lb/>
步來谿壑謝蒲輪不才白髮違明主多病滄浪縱逐臣<lb/>
忙裏琴書醒後酒秋風瀟洒自由身<lb/>
<pb n="KR4e0205_WYG_003-19a"/>
歎老驚秋倚畫屏摶沙功業竟何成心勞刻葉終無補<lb/>
技擅屠龍豈令名撫劍停杯不自醉横琴弔古為誰鳴<lb/>
兒曹别有岩廊業林壑清風且讀耕<lb/>
　　　詠漁<lb/>
萬頃滄波恣所如水雲清曠豈忘渠長烟鷗鷺情偏洽<lb/>
細雨蒹葭興有餘幾日醉來村舍酒一生飽足釣船魚<lb/>
湖天縹𣺌無相識一笛幽襟月下紓<lb/>
　　　詠樵<lb/>
<pb n="KR4e0205_WYG_003-19b"/>
翠巘千尋斧白雲髙風杳不染塵氛襟裾毎帶烟光潤<lb/>
毛骨常從蘭氣薫松下看棋迷甲子夜中煮石待燒焚<lb/>
山深嵗老韜名姓一笑那知麋鹿羣<lb/>
　　　詠耕<lb/>
一犁沉跡野雲邊百畝蕭然桑柘烟慊意杏花春雨後<lb/>
浩歌金石晩風前飯抄雲子終年厭酒盡霞觴對月眠<lb/>
鼓腹豈云非帝力明良應慰老林泉<lb/>
　　　詠牧<lb/>
<pb n="KR4e0205_WYG_003-20a"/>
野趣閒情一跨牛烟簑雨笠此生謀挂書旭日桃花塢<lb/>
叩角秋風蘆荻洲笛裏關山今古恨笑中榛莽貴豪休<lb/>
斜陽古道頻囘首多少英雄名利愁<lb/>
　　　用韻寄答東萊張南溪老長府舊友<lb/>
二十餘年乆别來丘林衰老愧仙才觴詩即景心猶壯<lb/>
松菊怡情手自栽青眼故人常在夢白頭心事已成灰<lb/>
詩來慰我情如結舊恨新愁不易裁<lb/>
　　　鹽城初夏官舍獨坐<lb/>
<pb n="KR4e0205_WYG_003-20b"/>
幽軒晴晝上瓊鈎長夏清光寂寞儔竹影恣狂風裊裊<lb/>
楊花隨意日悠悠短牆蝴蝶移春去獨樹黄鸝只暫留<lb/>
惟有海雲推不散欺人白日到牀頭<lb/>
　　　夷齊廟<lb/>
二賢千載尚餘休古廟荒涼過客留秋圃空聞寒鴈度<lb/>
棠梨惟見野蜂遊拾薇谿壑孤忠老棄國烟霞百世謀<lb/>
一掃寒蕪倍惆悵可堪聾瞽更遺羞<lb/>
　　　春日旅中<lb/>
<pb n="KR4e0205_WYG_003-21a"/>
春日融融雪漸消客懐鬱鬱思無聊虛庭風細松聲落<lb/>
薄海雲開鴈影遙書劒可堪淹嵗月樓臺何處厭笙簫<lb/>
朱簾不動爐烟細一曲絲桐慰寂寥<lb/>
　　　次韻春日匡氏西堂二首<lb/>
沙暄遲日慕山堂拽杖東風踏莽蒼野鳥隔林清弄咮<lb/>
桃花流水暗生香閒依脩竹頻攜酒静愛孤雲獨據牀<lb/>
潦倒揮毫渾漫興髙名真自媿王楊<lb/>
野塘鷗鷺靜比鄰何用藏犀此避塵芳草緩尋違俗物<lb/>
<pb n="KR4e0205_WYG_003-21b"/>
落花沉醉作閒人溪頭緑浪無歸日栁外晴絲不繫春<lb/>
白眼寰中誰是伴青山海上一佳賓<lb/>
　<lb/>
　<lb/>
　<lb/>
　<lb/>
　<lb/>
　海壑吟稿巻三<lb/>
</p>
<p>
</p>
  </div>
</body>
</text>
</TEI>
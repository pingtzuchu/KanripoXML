<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>海壑吟稿巻九</head> <lb/>
    <p>
<pb n="KR4e0205_WYG_009-1a"/>
欽定四庫全書<lb/>
　海壑吟稿巻九<lb/>
　　　　　　　　　　　　明　趙完璧　撰<lb/>
　　　髙八姐傳<lb/>
髙八姐者膠東鴻臚南泉翁季媛早孤鞠於匡慈匡出<lb/>
憲長公淑源有自孀閨風節蒸以性成古列史種種黙<lb/>
識温然良璞在韞也及適密也礪山進士之仲子管二<lb/>
元者閫儀雅慰堂室戒二元緝學勵行光休維奕及二<lb/>
<pb n="KR4e0205_WYG_009-1b"/>
元游虎闈省鄢陵而東值餘疴未殄嚴霙野飇長征遄<lb/>
勞黧然頽然幾不獲稅駕故密八姐一睇震惶神爽飛<lb/>
越即趣赴膠幸圖餌砭盧扁察而謝焉八姐審不可為<lb/>
飛悉宦所阿姑星戴以還二元劇且慰薄請金遺别八<lb/>
姐不忍迕泣懐之無何罄珥飾暨二元堂授備以札歸<lb/>
姑前一號投頓彌日乃蘓諸莫諳故二元尋就含八姐<lb/>
掩罔知潛自密經衆亟索釋之二元少蘇聞故求閲嗟<lb/>
痛久之遂幽約㑹合越日棄客八姐自二元報革即不<lb/>
<pb n="KR4e0205_WYG_009-2a"/>
甘食至是憊餒彌甚伺間三死未果五日哭不輟泣盡<lb/>
音竭待斃而已或以寡姊之生例解焉乃懊憤曰吾方<lb/>
寸事已定為常識拂擾憐我者媿我深矣天云墜不徒<lb/>
作未亡人若阿姊撫有襁孤用延綫緒是可無死管無<lb/>
遺育其誰與圖存荀氏之緩已為下策為身防者吾衷<lb/>
且叵窺焉遂絶水飲僵卧不起凡六日母姑泣勸直一<lb/>
沾潄即吐曰起若兒吾可食矣五内蒸灼舌燥以槁齒<lb/>
漸以脱骨立容毁母憐之曲為調攝覬少延焉八姐矉<lb/>
<pb n="KR4e0205_WYG_009-2b"/>
謂逆已兒以死慰以生忌也匪石之心徒爾勞益我苦<lb/>
耳再逾日厥息寖微暢然曰今果貞初志媿貳懐也一<lb/>
節有終從容為諸骨肉訣無憾矣乃殁時嘉靖辛酉閏<lb/>
五月之廿一日越二元之殂其浹辰也八姐以廿一卺<lb/>
合甫三禩萃涣靡常恩愛幾何管之宦裕可以温飽髙<lb/>
之雄宗科名儒俊可以終賴矧古今奪志之權抑亦不<lb/>
尠八姐冲年弱質廼能精識茂見就死不易青女炎烏<lb/>
超氛埃而特烈美丈夫弗迨也英皇之死有商均焉死<lb/>
<pb n="KR4e0205_WYG_009-3a"/>
而過也叔姬存紀無裔緒焉過而生也徇義蔑生邈焉<lb/>
其罕嫓矣夫海壑子棲遑溟曲厭衰頽久矣駭聞而槩<lb/>
紀之用彰聖化表堅貞勵靡風也異時備良史薄采<lb/>
　　　張老傳<lb/>
張老者不知山左何許人亦不悉其名字但東人率以<lb/>
老張稱之性敦朴鄙嗇鮮以賄交人多與其厚而賤其<lb/>
吝也適有惡少徃訪之堅拒不應索之亟力拉於庭瞬<lb/>
息格殺而出至門驚惶莫措踟蹰而言曰我將焉徃觸<lb/>
<pb n="KR4e0205_WYG_009-3b"/>
其門者再俄亦仆斃少焉張漸蘇以生惡少竟以死矣<lb/>
候徼特聲惡少之死絶不允張先見殺惡少因以自殘<lb/>
也聴者卒以相毆鞫煅抵死雖屢録未決其誰能輕脫<lb/>
之噫始以無故之死而人自償我繼以不死之故而我<lb/>
顧償人寃哉雖然惡少之死其究也貪而忿無足罪者<lb/>
張之死而生生而死得非蓄祟其身嗇囮其累耶<lb/>
　　　蠨蛸傳<lb/>
蠨蛸搆羅牖側大纔若杯局狹而縷微僅以困蠛蠓蚊<lb/>
<pb n="KR4e0205_WYG_009-4a"/>
蚋即為巨充曷敢横異圖哉伏匿羅際用需來者㑹有<lb/>
飛蠅卒悮觸之窘鳴間蠨蛸震慰望表速前以承天隕<lb/>
既而所以為具與力尋集私揆忽復却目伺之罔措中<lb/>
殆幸以一獲蠅鼓翼奮躍極力蹵踏小羅旋空而脱蠨<lb/>
蛸亦隨蕩越相失海壑子嗢噱歎曰微質也本不足以<lb/>
制宏幸覬也竟顧以滅家小而謀大曷可不程懵以幸<lb/>
免者其戒諸<lb/>
　　　古粧鏡記<lb/>
<pb n="KR4e0205_WYG_009-4b"/>
先大夫收春翁博洽好古正德間宦遊開封曽購獲一<lb/>
古粧鏡背銀黧而寖𤣥朱翠斑駁銘字宛然余竊愛慕<lb/>
先大夫因以畀之余敬承良用珠櫝未暇考究嘉靖乙<lb/>
酉之十月曝日短簷漫閲菊坡叢話適有宋景德間軍<lb/>
人楊起於鳳州遁赤山郭家崖下洞穴中入見有石鏡<lb/>
臺一座鏡圓五寸背鑄水族囘環有三十二字云煉形<lb/>
神冶瑩質良工當眉寫翠對臉傅紅如珠出匣似月停<lb/>
空綺忩繡幌俱涵影中方取鏡聞後有風雨聲既出洞<lb/>
<pb n="KR4e0205_WYG_009-5a"/>
則鏡存而匣爛矣詳是粧鏡不知何代文義甚佳惜不<lb/>
見於文集而獨見於郡志故傳録之以補欵識之一云<lb/>
註出學齋佔畢也閱既掩而嘆曰有是哉相遇之竒也<lb/>
其所述規跡文字相質無舛但中二聨與鏡文差越前<lb/>
後想亦當時紀録誤耳及再考博古圖形製有大小之<lb/>
異文字有多寡之殊皆云自漢不可証據大抵世久傳<lb/>
悞誠難得真即今存者是則庶可以徵諸傳非也謂為<lb/>
漢製亦宜噫器物之在天地間如金石類者歴古今遭<lb/>
<pb n="KR4e0205_WYG_009-5b"/>
常變寓隠顯如絮流風如萍渙水惡知其有定在耶要<lb/>
不可以意圖而力致乃者傳之古汴者越千里而歸於<lb/>
吾室藏之先人者於諸昆而遺之不肖况入洞以前楊<lb/>
起以後歴年幾世傳經幾手雖紀於學齋時亦不識此<lb/>
鏡攸寓纂於菊翁時亦徒慕此鏡芳聲耳今宛在兹物<lb/>
雖微理數存焉不亦良可幸矣乎乙丑秋慎脩兒舉進<lb/>
士出令鹽瀆以便省歸余㑹倦於家政悉付諸郎而是<lb/>
鏡特授之慎脩以方民社攸歸觀人觀已之間足為明<lb/>
<pb n="KR4e0205_WYG_009-6a"/>
法厥意滋深豈徒傅紅寫翠已哉其繹之其世守之海<lb/>
壑翁識<lb/>
　　　書諸子姪自社引<lb/>
我列祖諸丘壠皆在南山下去城百里時祀維艱自先<lb/>
大夫欲遷之不果而逝以是先大夫卜葬城南之二里<lb/>
許諸兄弟相繼而亡序昭從之子孫之拜掃者始便於<lb/>
時又趨赴各異萃合無常情雖同而禮不一甚非所以<lb/>
睦下而事上也隆慶辛未冬㑹慎脩兒以兵曹郎送婦<lb/>
<pb n="KR4e0205_WYG_009-6b"/>
喪歸懐慎姪相與議其事以質於余適符吾志因可其<lb/>
言遂集諸子姪世恩堂而教之曰奉先惟孝不以禮非<lb/>
孝也孔子曰生事之以禮死葬之以禮祭之以禮吾於<lb/>
爾生事葬祭無容喙矣而祭祀之儀得無諭焉已乎搆<lb/>
祠未竟况晦翁家禮已有成式亦將待時舉行姑以墳<lb/>
祀論之昔我尼甫亦不以為非春秋已為埜祭而東漢<lb/>
初遂成俗焉繼今不可不遵古奉先以立吾家之準也<lb/>
月為三㑹㑹有常品因人以序齒無越酌家以出資有<lb/>
<pb n="KR4e0205_WYG_009-7a"/>
差掌握一人每嵗時致祀預委一二幼而才者置之於<lb/>
吾父為尊祖之義特一具雖豐而不為奢於爾等親為<lb/>
追慕之均雖殺而亦必成禮禮竟而合享之著為定式<lb/>
似於逝者粗有常制而生者又不可無常訓焉每㑹畢<lb/>
除宦遊者不遑考問官守徐圖寄勉其餘士農商賈必<lb/>
詢其課某業作某田居行某貨學業進而家道亨及安<lb/>
常生理者則誘掖之誦美之其有頽惰不才驕横非禮<lb/>
者勸戒之再三不率將必痛懲之期爾善斯安矣倘終<lb/>
<pb n="KR4e0205_WYG_009-7b"/>
不悛恐非吾門子弟也然又或别有處焉是㑹也遵行<lb/>
無怠孝思可謂有永而義訓不為無方泉臺慰血食之<lb/>
休子弟樂中才之養淑厥家而風厥俗不亦善乎噫吾<lb/>
兄弟五人長兄南泉享年四十有一遺孟焕次兄春泉<lb/>
享年七十有五遺之藺之蘇之范之蔡之琴四弟介泉<lb/>
享年五十有一遺懐慎懐貞懷禮懐明懐逺五弟垂璧<lb/>
享年四十有二遺懐中予今年七十有二子三人慎脩<lb/>
慎幾慎動俱已成立但吾之内外同胞零落已盡而龍<lb/>
<pb n="KR4e0205_WYG_009-8a"/>
鍾衰老頽然獨存幸年齡之過望顧骨肉之不相及可<lb/>
勝悼哉所冀吾兒當喜懼之年宜愛日以承歡諸子向<lb/>
無天之期敦猶父以悲慶趨耄之論恐不足以悚清狂<lb/>
然垂老之年亦或可以繋骨肉也其恪循之尚期不替<lb/>
　　　代撰明威將軍匡公墓誌銘<lb/>
隆慶庚午夏五月十九日詔進階明威將軍署指揮僉<lb/>
事匡公卒越年冬余將還任京師其孤受爵衰絰踵門<lb/>
捧同年公弟兵科給事匡君松野所狀行實匄余誌銘<lb/>
<pb n="KR4e0205_WYG_009-8b"/>
余不忍辭按狀公諱天倫伯仁字北田號也仰遡遥宗<lb/>
故魯匡卜勾須後初寓海州及七世祖以兵徙贛榆之<lb/>
赤澗里祖福者值元末之亂志奮廓清却偽吳元帥之<lb/>
授歸翊我太祖髙皇帝茂樹竒績累封東萊副千戸子<lb/>
德移鎮膠州尋以功擢正秩遂世守兹郡德生濟濟生<lb/>
英英生勲勲生允中弗嗣允道以次弟承之實生公焉<lb/>
公賦性頴異器度豁如敬脩厥職忠勇之略不忝先世<lb/>
叅涉書史古儒將風烈也屯田海上利裕軍需提旅京<lb/>
<pb n="KR4e0205_WYG_009-9a"/>
師勤勞屢効分甘恤苦士卒樂附伈伈有禮以遇鄉人<lb/>
敦睦宗族惠愛優渥其有負諐自暴者則務規於善嘗<lb/>
歴圖先像纂製譜牒奕世英風宛然在目豈徒光美前<lb/>
烈而照激後昆之意殊為深切憫伯父之女於孤貧雖<lb/>
及其嗣而弗怠全伯母之姪於荒歉終始賙恤恒情所<lb/>
難普濟於無私垂恩於罔報仁人君子之心推而無所<lb/>
不至者殆不可以縷數也公生於正徳丁卯九月初一<lb/>
日距奄棄之期享年六十有四配吴氏贈宜人繼李氏<lb/>
<pb n="KR4e0205_WYG_009-9b"/>
封宜人男三人長受爵正千户三薦武闈一占鄉解總<lb/>
戎即墨赫然有聲時亦有上之帝廷者竚膺異寵次受<lb/>
業補弟子員次受誥尚幼女二長適本所正千戸汪士<lb/>
𢎞次適士人髙一䕫孫五人曰持曰極甫成童進學未<lb/>
艾曰揚曰擇曰拱尚幼孫女八長適本州士人紀國瑞<lb/>
次適國子生郭景完次聘庠生劉漢嗣宋一魁次聘千<lb/>
戸應襲劉肇基次聘楊時春餘幼在室辛未冬十一月<lb/>
二十有六日甲申𦵏於州之郊南髙卓山銘曰<lb/>
<pb n="KR4e0205_WYG_009-10a"/>
桓桓神武輝昭厥祖仁勇性生帝臣維虎維世之英維<lb/>
國之楨于朝有紀于鄉有評長眠南畝佳城不朽大樹<lb/>
蕭蕭攸欽彌久巔如相望白雲𣺌茫海山休逸萬古無<lb/>
疆<lb/>
　　　髙麗硯銘<lb/>
英英紫玉渺渺滄波貞歸華夏契結賢科龍光香靄澤<lb/>
潤江河登瀛竒選百戰良多補天髙節五色靡過水旌<lb/>
厥信無胥緇磨<lb/>
<pb n="KR4e0205_WYG_009-10b"/>
　　　宣和硯銘<lb/>
真確懿質漸磨惟良文林竒品世寳彌光來自宣和其<lb/>
獲也有隕究自御用其歸也靡常<lb/>
　　　又硯銘<lb/>
貞而固也不磷温而潤也近仁依之朝夕翰墨崇勲磨<lb/>
之嵗月輝光日新允斯文之良友其子孫之世珍也夫<lb/>
　　　收春先大夫暨先母恭人髙氏行狀<lb/>
先君諱從龍子雲其字收春其别號也世家膠西生而<lb/>
<pb n="KR4e0205_WYG_009-11a"/>
穎異有竒識鄉人竒之以為先大父未揚之報先大父<lb/>
諱本字宗源績學種德純雅君子𢎞治間有司貢禮曹<lb/>
輒厭奔趨歸頥天和因授先君以易學先君甫弱冠義<lb/>
理精深文詞俊逸金陵沈公鍾督學海上一試大竒之<lb/>
極加題品才識迥超塵俗稟賦優出倫儕殆鳳毛出色<lb/>
者也取冠膠庠先叔亦列上第兄弟一日隠然名動齊<lb/>
魯先大父一喜而殞沈為之震悼命有司禮葬東人恒<lb/>
為美談我先君居喪哀毁弗勝哭嘗嘔血𦵏之日先是<lb/>
<pb n="KR4e0205_WYG_009-11b"/>
祖塋去膠南百里先君狹之迤南百餘步别創新域沙<lb/>
水特秀遂改遷我髙祖以我先大父合叙於穆北遷之<lb/>
舉雖有志焉未敢卒議至𢎞治戊午先君領鄉薦凡五<lb/>
謁南宫不遇辛未以太母夫人就衰乃即銓曹簡判開封<lb/>
水任是寄先君阻絶奸貪大革弊政行所無事水政脩<lb/>
焉始塞荆隆再完銅瓦繼而羅蔔張口之患尋已焉凡<lb/>
三大工皆前哲歴歲所難而先君以初仕次第就緒且<lb/>
復隄防疏導民安而運利數十年間皆先君子之力也<lb/>
<pb n="KR4e0205_WYG_009-12a"/>
專職之外且多造官舫以便度廣脩廨署以便公慨包<lb/>
老之祠嵗久卑隤一新焕美神妥而人安之斷獄則公<lb/>
無私託法無寃民雖異境疑獄莫不懇請當道以趨速<lb/>
理兇頑無知釋讎息忿皆棄利敦德有藏我先君之主<lb/>
而報祀者彌久不衰也正徳壬申大河南北流賊猖獗<lb/>
當道殷憂乃於先君倚任不貳兵馬大政一時偕歸早<lb/>
夜憂遑用圖報稱大購駿馬廣募驍雄旬日之間軍聲<lb/>
大振且調遣有方輸餉不匱是用𠞰絶鯨鯢以濟平定<lb/>
<pb n="KR4e0205_WYG_009-12b"/>
之功又嘗行寓屬邑賊勢突至方經殘破城無完堵先<lb/>
君通夕率理達旦俱興居民賴全河北渠魁裴昆者諸<lb/>
帥攻之久而不下我先君外張兵以窘其勢内遣使以<lb/>
讋其衷不血一刃元兇授首河非以寧撫臣鄧公璋歴<lb/>
試諸勛既偕衆以聨揚復特章而超薦其畧曰轉輸効<lb/>
勞督調有策才力既贍勤苦亦多而中丞劉公承華御<lb/>
史陸公鰲李公元皆以賢能交薦六年之間凡五疏焉<lb/>
丙子春擢貳武昌士林歌誦以華其行曰導水疏壅曰<lb/>
<pb n="KR4e0205_WYG_009-13a"/>
作舟利涉曰平分寃獄曰増壘禦防曰募勇得人曰智<lb/>
獲渠魁曰轉輸効勞曰督調紆策今猶未泯也度江而<lb/>
南當道嘉其㢘能吏民懐其威徳三月之間聲動江漢<lb/>
丁丑春先以不狎媚恱中傷萋菲拂衣而東士民嗟泣<lb/>
上下挽不可留侍御王公度有舍斯人其孰與理之嘆<lb/>
行之日方舟琴書殊無長物來歸海上蕭然灑然黄犢<lb/>
在畝青衿在塾偕三五同志髙年酣觴賦詩陶寫林壑<lb/>
以終天年嘗喜詠未老得閒真是閒及囘看官爵是泥<lb/>
<pb n="KR4e0205_WYG_009-13b"/>
沙之句謂古人良不我誣也隠念宗族之流離貧困者<lb/>
招輯而慰恱之老弱有養壯者有給一身䕃庇靡所不<lb/>
至葢恒以祖宗為心平仲文正為法也嘗置一宅第故<lb/>
主悲愴不能舍去輒留之不令遽徙撫諭之久仍益金<lb/>
帛以悦其意有揚州士人自東海來者病瘡窮途垂死<lb/>
蕭寺賙恤生全輿馬遣歸南北美之嘉靖乙酉東方大<lb/>
疫叔父分訓潞庠子病於家不至殞絶者特一息耳先<lb/>
君日夜憫撫哀禱之曰我先君育我兩人吾子有五而<lb/>
<pb n="KR4e0205_WYG_009-14a"/>
弟惟兹一焉吾老矣復何為願以身代以永弟傳以慰<lb/>
先人於地下鄉人嘆服叔父之子尋愈是秋先君亦漸<lb/>
不豫遂卧疴不支鬼神之理雖不可知而先君之疾㑹<lb/>
逢其適嗚呼痛哉先君知不可為言念先大父夙愛萬<lb/>
無一酬泣下交頥顧諸兒曰某初欲搆甲第建先祠脩<lb/>
古蒸嘗以報先徳傳之子孫再欲恪卜佳城移請先骸<lb/>
哀疇昔之薄𦵏易今日之美完棄遐就邇以時祀掃實<lb/>
抱區區也更將妥老母於幽宫盡人子之終事豈意垂<lb/>
<pb n="KR4e0205_WYG_009-14b"/>
白者爾康而我顧先零也惟此春秋窀穸之事兩無一<lb/>
得送死莫大之故竟莫能及皇天有終此恨不朽兹不<lb/>
有俟諸爾曹焉矣乎嗚呼嗚呼夫復何言越明年五月<lb/>
二日子時忽謂吾母曰適有人衣我仙衣指示之曰是<lb/>
何鮮美也停午卒於正寢先君體幹秀偉丰神英爽天<lb/>
性仁孝才識通敏理義充然襟度豁如慷慨有古人風<lb/>
而康濟之志老而不倦博通書史多識物理文章雅健<lb/>
詩律清古善楷書行草圖畫其騎射百工技藝之事亦<lb/>
<pb n="KR4e0205_WYG_009-15a"/>
莫不諳曉好音律而不暇於琴命子學之以適古懐不<lb/>
多飲酒常愛醺然談論有章聲音朗徹衣裳有度進退<lb/>
可儀篤愛賓友情如同胞四方知名之士罔不悦契接<lb/>
物則務謙退奉身則欲留有餘勤以持躬儉以垂訓不<lb/>
喜逢迎鄙視齷齪制行之美每為鄉人取則耿介之標<lb/>
絶非塵俗可班也生於成化己丑十二月四日戌時距<lb/>
終之期享年五十有八仕至奉政大夫嘉靖戊子冬權<lb/>
厝介城之北俟先母别議改葬先母姓髙氏膠西處士<lb/>
<pb n="KR4e0205_WYG_009-15b"/>
浩之女也維性貞慧維質淑雅勤以奉我先大父母慎<lb/>
以侍我先大夫先大父早卒先大母孀居嚴肅我先母<lb/>
朝夕温慰委曲周旋未食不敢先未卧不敢休恒恐炎<lb/>
凉之不攝於時而安養之不適其宜也凡我先子所不<lb/>
能躬致者舉一身悉之而不遺或謂母曰太夫人早嘗<lb/>
苦汝留怨乎母曰夫苦我者乃以進婦徳以勞阿母罪<lb/>
也今復以怠敬尤罪也吾不圖家世學禮可以懟親乎<lb/>
甚非所以垂訓表風也日慎一日四十餘年終始惟一<lb/>
<pb n="KR4e0205_WYG_009-16a"/>
大母臨終之日亦以賢婦歸之從我先君蓬茅中燈火<lb/>
辛勞久而不倦十餘年相取鄉第二十年從仕梁楚報<lb/>
國恤民之心未嘗無助早見之明處制之宜堅貞之操<lb/>
潔素之行先子每有取焉淑子女以禮義貞諸婦以典<lb/>
法勤儉有恒䖍恭茂著家聲有赫於鄉邦懿徳不忝於<lb/>
前烈也嘉靖丙午秋兒完壁應省試白璧較庠首母戒<lb/>
曰各勉旃以紹汝先志以慰我餘齡各勉旃既而門下<lb/>
有膺薦者吾兄弟俱未捷母嗟兒之不利而悼已之益<lb/>
<pb n="KR4e0205_WYG_009-16b"/>
衰因不懌宿疾増劇凡六越月而逝生於成化己丑三<lb/>
月之八日寅時卒於嘉靖丁未三月九日戌時享年七<lb/>
十有九制封宜人生子四長良璧讀書未仕先我母卒<lb/>
娶蕭氏繼娶崔氏孫男一孟焕女孫一適雅士楊憲次<lb/>
廷璧無為州同知娶李氏生孫男一之藺次完璧國子<lb/>
生娶髙氏生孫男三慎脩慎幾慎動女孫二長適千戸<lb/>
楊世芳次適尚寳司丞毛照次白璧庠生娶欒氏生孫<lb/>
男二懐慎懐貞女孫一生女二長適髙密儀宸國子生<lb/>
<pb n="KR4e0205_WYG_009-17a"/>
次適安丘黄禎吏部文選郎側室姜氏生子一垂璧女<lb/>
一適諸城庠生張西銘今將遷先君柩合先母葬於城<lb/>
南完璧不敏不能詳悉先行草述槩略以俟采風者誌<lb/>
之<lb/>
　　　故鄉進士直𨽻和州知州進階奉直大夫行齋<lb/>
　　　　毛公行狀<lb/>
公諱槃字世用别號行齋世居東萊掖邑之東里髙祖<lb/>
考諱伯全曾祖考諱福英祖考諱敏由鄉貢士任杭州<lb/>
<pb n="KR4e0205_WYG_009-17b"/>
府學教授俱贈光祿大夫柱國少保兼太子太保戸部<lb/>
尚書武英殿大學士考諱紀號礪菴晚號海翁早擢省<lb/>
元舉進士累官光祿大夫柱國少保兼太子太保吏部<lb/>
尚書謹身殿大學士致仕贈太保謚文簡髙祖妣丁氏<lb/>
曾祖妣王氏祖妣趙氏劉氏俱贈一品夫人妣官氏累<lb/>
封一品夫人兄棻癸酉舉人順天府推官槩乙未進士<lb/>
户部員外郎弟渠亦以省元登丙戌進士任太僕卿業<lb/>
治儒術未第俱先公卒集官生都勻府知府公天性嗜<lb/>
<pb n="KR4e0205_WYG_009-18a"/>
學𢎞治丁巳甫六嵗即欲從兄治業文簡以冲靳竟弗<lb/>
已比長慨然欲盡友天下士德業日益茂正徳庚子以<lb/>
儒生應試補員府庠及弱冠文簡愛攜宦邸學易於汪<lb/>
東麓太史領其微奥發為文詞彌無尚焉嘉靖壬午大<lb/>
中丞浚川公督東士閲其文以偉士竒之是秋領鄉薦<lb/>
凡六不偶於春官辛丑春文簡書諭有命且又致爾年<lb/>
我暮之警及是亦顯揚之道公得書志以命制遂謁天<lb/>
曹授守泰倉編氓當海寇初平流移未定公推誠興發<lb/>
<pb n="KR4e0205_WYG_009-18b"/>
曲為招來復安如昔州東境舊築堤數里用虞潮汐厥<lb/>
利維深嵗久駸夷兹為民患公毅然増修不擾而矗崒<lb/>
宛然士林贊永賴焉壬寅文簡公夀登八袠聖天子篤<lb/>
念元老馳遣撫按官及門存問公荷主懐親守官雲望<lb/>
將圖海岱長春之慶維時文衡山朱玉峯太宰洎吴下<lb/>
縉紳且繪且文以從歡祝遣延照子恪致遥夀張天恩<lb/>
慰庭怡誠一時忠誼仁孝之盛癸卯侍史周公南疏薦<lb/>
畧云純誠篤慎練達老成除奸弊而事克有濟理海虞<lb/>
<pb n="KR4e0205_WYG_009-19a"/>
而民利無窮遂調知和州蓋移簡就劇彰德辨才也行<lb/>
之日迓以來蘇留以去思道路相屬得民若兹亦鮮矣<lb/>
及視和城闉故存雉堞樓櫓已就凋敝公曰預備不修<lb/>
何以待暴非政也殫心力懲苟且不再踰月頽者興敝<lb/>
者焕矣和人慰維新之仰初文簡蓄文稿二十六巻歸<lb/>
田集識二巻聖朝存問録二巻久未傳播雖文簡不欲<lb/>
彰人而人未嘗無探珠之志也公勻序於徐崦西少宰<lb/>
捐俸梓之文簡手書與其顯親繼志之一端甲辰公入<lb/>
<pb n="KR4e0205_WYG_009-19b"/>
覲傾境遮留相與歌誦不盡懐私侍御舒公汀疏薦畧<lb/>
云性資老練事務精詳真實心以愛民堪任重而致逺<lb/>
復改西陜之乾州葢掄才試用倚効邊籌也居無何公<lb/>
以塞程巇嶮耄親杳隔髙志詘于盛時孝誠違於西日<lb/>
輒解組浩然以東慕乎乾者亦猶慕乎和與泰也琴鶴<lb/>
以隨尠聞長物㑹太僕都勻二弟咸以省還金紫相慶<lb/>
鄉人以古萬石榮之越明年乙巳夏文簡翁不起公獲<lb/>
侍屬纊咸自盡焉公可謂有感有見也尋與二弟謀請<lb/>
<pb n="KR4e0205_WYG_009-20a"/>
䘏典悉獲如制戊申建祠寢東遵禮奉祀公徬徨祠墓<lb/>
間永慕弗替冡子延照以恩授尚寳司丞考績進公奉<lb/>
直大夫制詞有世家宿學科目流英仕罔玷於官箴居<lb/>
克敦乎鄉行之褒公稟受靈淑雖抵暮氣鮮失平庚申夏<lb/>
偶攖微疴即不就砭藥至五月二十有七日寅刻處正<lb/>
寢神閒氣定無亂無惕從容以還元化公生𢎞治壬子<lb/>
十月二十有七日時距終期享年六十有九配雷氏贈<lb/>
宜人萊州衛指揮勲之女也前二十有一年卒繼王氏<lb/>
<pb n="KR4e0205_WYG_009-20b"/>
封宜人廣西南寧府通判廷臣之女側室姜氏子男三<lb/>
長延照尚寳司丞次延慧次延炯俱府庠生女五長適<lb/>
萊州衛指揮張棟次適平度州國子生崔旦餘幼孫男<lb/>
三長引増次引塤次引來俱庠生女孫三長聘萊州衛<lb/>
指揮王道男梓餘幼曾孫男一鈇曾孫女四公孝友夙<lb/>
成事親曲盡其道雖宦遊異土時獻不爽約以自奉享<lb/>
祀致涓篤愛宗親終始不衰晚年與季弟集偕休林壑<lb/>
觴詠陶寫琴瑟好合王謝髙風非塵庸所知垂訓以善<lb/>
<pb n="KR4e0205_WYG_009-21a"/>
繼居官以清慎恭無諂和無驕人咸慕之守有先廬扁<lb/>
堂裕慶郭田百畝他無厚蓄清白世紹無改焉每春秋<lb/>
掃祀躬率諸子若孫禮成齒序文㑹盡歡而返居暇則<lb/>
坐一室圖書前後日夕潛泳隨筆詞章不事雕飾涣理<lb/>
可愛著有行齋手稿數巻藏於家善行書有晉風公鴻<lb/>
筆懿行嫓美前脩不幸制詘禮闈擬古則過人逺矣况<lb/>
位刺史夀古稀蕭散谿壑歴久完名無異議公亦人所<lb/>
難矣哉某舊以通家兼忝葭莩其世系事業粗得攷聞<lb/>
<pb n="KR4e0205_WYG_009-21b"/>
今𦵏且有期始掇其槩畧僭為狀託立言君子圖不朽<lb/>
焉<lb/>
　<lb/>
　<lb/>
　<lb/>
　<lb/>
　<lb/>
　海壑吟稿巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>海壑吟稿巻二</head> <lb/>
    <p>
<pb n="KR4e0205_WYG_002-1a"/>
欽定四庫全書<lb/>
　海壑吟稿巻二<lb/>
　　　　　　　　　　　　明　趙完璧　撰<lb/>
　　五言律詩<lb/>
　　　昌平道中<lb/>
濛濛寒食雨翦翦暮春風醉眼開新緑征衣㸃落紅山<lb/>
光憐靄靄王事苦匆匆空復尋芳意凄其望海東<lb/>
　　　安寧寨曉發<lb/>
<pb n="KR4e0205_WYG_002-1b"/>
微雨曉初霽揚帆亦快哉輕風疎柳下晴景斷崖開簾<lb/>
影青山過潮聲雪浪迴憑虚來浩𣺌頓覺出煩埃<lb/>
　　　德州<lb/>
畫舫來天上黄昏泊德州滄波千里迥殘月片帆收吾<lb/>
境欣初入他鄉嘆逺遊雲山開曉色早晩步瀛洲<lb/>
　　　阻雨安寧寨<lb/>
小雨阻孤村千山雲霧昏方舟繫枯柳落日傍柴門颯<lb/>
颯蒹葭冷悠悠蟋蟀頻疎燈照秋夜欹枕自驚魂<lb/>
<pb n="KR4e0205_WYG_002-2a"/>
　　　癸酉新秋二首<lb/>
𤣥運不自巳清秋暗迫來金風軋煩暑爽氣溢樓臺世<lb/>
事全如夢韶華半不回餘光更㡬許相賞莫相猜<lb/>
　　　又<lb/>
幽賞莫相猜蟬聲故復催煩襟凉似洗塵慮暗須裁月<lb/>
轉高天朗花隨淡日開清風樽酒在千古㡬人回<lb/>
　　　再賦新秋<lb/>
清曉一登樓新凉報早秋風輕梧葉響露重竹光流山<lb/>
<pb n="KR4e0205_WYG_002-2b"/>
意淡青眼波澄瑩白頭老懷憐暮景瀟洒作閒遊<lb/>
　　　冬日靖虜曉發<lb/>
初冬發靖虜殘雪照山頭冽氣凝青嶂寒光迫翠裘孤<lb/>
臣愁絶塞萬里望中州擾擾無東計悽悽欲嵗遒<lb/>
　　　寄黄海野天曹郎謫歸<lb/>
不見黄生乆塵襟耿未忘玉堂周禮樂綵筆漢文章碧<lb/>
樹虚秋思黄花負晚香擬為滄海慰不乆滯懷王<lb/>
　　　登閱江亭<hi>亭在鎭江江南岸簡閱舟師者</hi>
<pb n="KR4e0205_WYG_002-3a"/>
獨上江亭望長江豁壯眸風帆隨霧捲雪浪拍空浮天<lb/>
塹中原迥王靈百世悠酒酣千里客聊爾一優游<lb/>
　　　新中驛夜雨<lb/>
即次昏黄雨瀟瀟夜未停孤燈燒欲暗宿酒醉初醒輾<lb/>
轉那能寐淋淫不忍聽何如飛夢去遶我故山亭<lb/>
　　　房山道中<lb/>
曉日房山道行看亦自幽空山鳴野鶴小水立閒鷗斷<lb/>
靄迷村樹晴雲結海樓東風吹欵段倦客重囘頭<lb/>
<pb n="KR4e0205_WYG_002-3b"/>
　　　送范惠泉地曹南守滸闗<hi>都城作</hi>
别送滄江𣺌憐分青海情楚天春草合吳水暮烟平蘿<lb/>
月清無寐絲桐秘不聲闗山勞望迥報績計仙程<lb/>
　　　都城西望湖亭<lb/>
雲外下長坂湖南過小亭寒泉冷石竇細草暗沙汀駭<lb/>
鷺開青靄遊魚破翠萍釣磯來暫息波影俗懷醒<lb/>
　　　縱舟張家灣<lb/>
早解雲邊纜初歸海上賔雙鳬衝翠靄孤鶴出紅塵囘<lb/>
<pb n="KR4e0205_WYG_002-4a"/>
首燕臺月離情漢苑春雨昏留别浦沽酒暫相斟<lb/>
　　　晚泊長蘆<lb/>
晚泊長蘆月凉生瀛海風雲川凄暮笛岸葦泣寒蛩酒<lb/>
盡空明裏詩成欵乃中天涯浮桂棹星畔老槎翁<lb/>
　　　月夜飲静寧劉陵沙太守<lb/>
凉月飛寒巘清宵遇故人共將遼海思相慰塞垣春把<lb/>
酒黄塵倦論文清興新挑燈放襟抱海内為誰眞<lb/>
　　　贈許空石解元刺史貴南<lb/>
<pb n="KR4e0205_WYG_002-4b"/>
荆識今何幸萍蹤亦可憐聲光齊魯外俊逸漢唐前塞<lb/>
日孤城暮蠻烟萬里天何當一朝寵相慰五雲邊<lb/>
　　　廣濟寺<lb/>
迢遞驅山逕倥偬入梵宫長廊喧燕雀古殿鬱杉松採<lb/>
藥神僧去霏香禪榻空清魂欲延佇俗役未從容<lb/>
　　　寄丘月林給事<lb/>
曠望天低樹孤吟月滿林斷雲春寂寂落日晚沈沈青<lb/>
瑣欽懷玉滄溟擬斷金封書將别恨迢遞過西岑<lb/>
<pb n="KR4e0205_WYG_002-5a"/>
　　　月林見枉遙踐琴約西還賦送<lb/>
故人歡有隕永夜問何其釂飲酬良覿調絲慰夙期霜<lb/>
寒紅蠟短水冷玉龍遲竹裏清風起連牀無寐時<lb/>
　　　晚行溪畔<lb/>
翠蓋斜陽外雕輿緑水邊清風吹細葛微雨散遙天沙<lb/>
鳥盟何在溪魚樂自牽好來垂釣處只是近人烟<lb/>
　　　初秋暑退晚坐<lb/>
蟋蟀鳴堦下凉風動檻前露華侵袂濕月魄綴簷翩酷<lb/>
<pb n="KR4e0205_WYG_002-5b"/>
暑知何去清宵自不眠幽吟對修竹相與鬭㛹娟<lb/>
　　　對雪限韻<lb/>
錯落明垂地岑寥冷閉闗寒庭花滿樹青海玉連山作<lb/>
賦才難企高眠迹可攀懷人清興發孤棹夜中還<lb/>
　　　夏夜獨坐<lb/>
獨坐芳庭晚遙依銀浦清竹風披溽暑山月静荒城有<lb/>
酒閒仍醉無官負自輕年年滄海上高興此平生<lb/>
　　　雨中<lb/>
<pb n="KR4e0205_WYG_002-6a"/>
㝠雨朝還暮凄風夏作秋竹光聮榻潤苔色上衣浮古<lb/>
木驚濤轉飛甍瀑布流清軒人獨倚盡日看浮漚<lb/>
　　　官衙夜雨<lb/>
清館鳴寒雨離人寄逺天高風嵗欲暮孤燭夜如年妻<lb/>
病沈雙鯉兒官苦獨賢羈愁千里外魚目五更前<lb/>
　　　鹽城聞促織<lb/>
忽聞鳴促織應自感清秋花底來何暮風前聽未休異<lb/>
鄉人不寐故里思難酬骨肉經年别湖天囘白頭<lb/>
<pb n="KR4e0205_WYG_002-6b"/>
　　　八月四日官署晚坐<lb/>
海邑消煩暑星河坐晚凉清風來獨樹新月掛危墻水<lb/>
氣生寒早蛩聲向夜忙客懷秋漸老官邸漏初長<lb/>
　　　鹽城八月十五夜二首<lb/>
飛鏡當庭静銜杯向夜深清光霜滿地寒色水侵襟不<lb/>
覺銀河落偏宜玉漏沈暫將江國景聊慰海瀛心<lb/>
八月鹽城客孤吟桂魄秋閱時常惜老對月欲銷愁把<lb/>
酒添清興酣歌慰白頭郎官今不斁猶慊此同遊<lb/>
<pb n="KR4e0205_WYG_002-7a"/>
　　　淮隂冬夜<lb/>
羈客當寒夜驚魂自不眠風簾清寂寂霜月冷娟娟衰<lb/>
鬢淮隂道歸心嵗暮天敝裘擁獨坐譙鼓暗雲川<lb/>
　　　弔黄海野早發<lb/>
殘月䇿行驂青娥戒曉嚴征衣鳴落葉宿鴈起寒湍烟<lb/>
迥蒼茫外曦明紫翠間北風吹老淚悽惻度林巒<lb/>
　　　歸宿柴溝<lb/>
餘映沈岡疾悲風捲地寒烟中度淮水月下扣柴闗半<lb/>
<pb n="KR4e0205_WYG_002-7b"/>
醉霜猶冷孤眠燈欲殘可憐今夜夢腸斷野雲間<lb/>
　　　十二月立春日簡欒侍御二首<lb/>
臘日逢春日新年入舊年野梅殘雪後江鴈暖風前老<lb/>
眼園林霧閒身湖海天朱顔那可再偷向醉中還<lb/>
鼓角春初報陽和物自私氷溪澌欲緑岸柳媚將絲雲<lb/>
壑堪乘興霜臺好賦詩相知無異地相賞莫相違<lb/>
　　　秋日出西直門<lb/>
秋日遊晴曠西風被面凉征袍紅葉滿羸馬白沙長曲<lb/>
<pb n="KR4e0205_WYG_002-8a"/>
水驚閒鷺荒池度野芳碧峯千萬㸃一望慰愁腸<lb/>
　　　秋日興教寺<lb/>
古寺青林外輕車白日斜秋懷開野色午茗愜僧家山<lb/>
鳥清吟興雲松静物譁禪闗醒俗夢坐晚意猶賖<lb/>
　　　都城送欒岱滄進士尹溧水<lb/>
相逢忽復别羈客不勝情衰柳高秋晚寒山淡日明歌<lb/>
殘春酒盡帆逺暮潮生何慰潘郎夢芳聲達鳳城<lb/>
　　　都城冬日公出同楊東川寅丈宿僧舍二首<lb/>
<pb n="KR4e0205_WYG_002-8b"/>
冬夜宿僧房萍蹤覯帝鄉松風韻騷屑窓月照蒼凉不<lb/>
寐清宵短論文雅誼長誰憐沈伯起相與慰壺觴<lb/>
僧寺清無極羈臣愁未涯月明寒吠犬風静夜啼鴉心<lb/>
苦仍依國魂飛不到家悲歌逢義士彈鋏和京華<lb/>
　　　朝囘望西山<lb/>
初日早朝囘金天秀色開綵雲連巘崿翠靄接城隈幽<lb/>
逺牽高興奔趨笑俗埃何時謝朝組隨意踏莓苔<lb/>
　　　獄中不寐<lb/>
<pb n="KR4e0205_WYG_002-9a"/>
身老名何在嵗殘人未歸烏紗成晚祟白髪悟前非十<lb/>
口知誰託千山隔鴈飛淚痕揮不盡暮雨北風微<lb/>
　　　落日<lb/>
落日崦嵫外新蟾粉蝶邊嚴扉栖暮靄悲角調霜天倦<lb/>
㸃燈前易徐調膝上絃酒醒無限恨頭白梵鐘前<lb/>
　　　代送人二尹聞喜<lb/>
闌暑金風早離觴野館西闗河秋杳杳雲雨晚凄凄良<lb/>
吏新承寵殊方乆望霓即看今日業擬與古人齊<lb/>
<pb n="KR4e0205_WYG_002-9b"/>
　　　次韻山行即事<lb/>
白雲幽石古青壁瀑湍鳴空翠侵衣濕山花照眼明啼<lb/>
鶯寒谷静落絮晚風輕何處彌征蓋松門一慰情<lb/>
　　　次韻宿𢎞恩寺<lb/>
殘陽投古寺乘月訪高僧佛土風塵浄禪心池水明𤣥<lb/>
闗欣妙悟白首絆浮名半榻三生幸千縁一芥輕<lb/>
　　　東歸過鄒平山下<lb/>
昔去氷霜嵗今歸五六年青山如舊約赤日自堪憐兩<lb/>
<pb n="KR4e0205_WYG_002-10a"/>
鬢空成雪孤忠負所天偷閒過海畔故舊半蕭然<lb/>
　　　硤石<lb/>
昔聞硤石嶮此日度應難烟洞深無極雲梯不可干人<lb/>
從天上落樹向井中看空翠茫茫裏征衣暗浥寒<lb/>
　　　張茅道中<lb/>
世路應愁絶胡為來此哉嶮巇崖畔度窈窕壑中囘仰<lb/>
面青天小低頭黄霧來艱危向衰老不覺此心灰<lb/>
　　　郭城驛道中<lb/>
<pb n="KR4e0205_WYG_002-10b"/>
塞鴈驚斜日邊沙捲北風敝輿山霧裏冷飯驛亭中黄<lb/>
草連雲暗青巒帶雪叢壯懷元不老猶慕伏波翁<lb/>
　　　塞垣曉行<lb/>
野寺疎鐘盡寒山殘月斜氷溪驚鴈陣石徑破霜花杯<lb/>
酒全無力邊風不可遮孤臣一萬里腸斷塞垣笳<lb/>
　　　次韻夜過六盤山<lb/>
初月上銀盤登高夜倍寒谷風肌粟慄山露鬢珠團身<lb/>
為微名苦心應老病酸秦程良不易蜀道浪驚難<lb/>
<pb n="KR4e0205_WYG_002-11a"/>
　　　次韻夜過分水嶺<lb/>
素娥迎暮嶺青女伴寒空龍劍明搖雪貂褕薄透風征<lb/>
車長入夜王事乆忘躬穏羨山翁睡獨慚西復東<lb/>
　　　静寧道中用韻寄凌沙太守<lb/>
霜氣曉仍肅烟花迥未銷龍氷千尺遶烏景一鐺高同<lb/>
氣青天逺孤征紫塞遙行行不自己翻恨我車膏<lb/>
　　　舟中夜雨<lb/>
細雨江風晚蕭條落小舟一身千里外百慮五更頭水<lb/>
<pb n="KR4e0205_WYG_002-11b"/>
遶還鄉夢雲凝去國愁沈沈不知曉一鴈叫寒洲<lb/>
　　　聞蛩<lb/>
疎簾玉露冷深院候蛩鳴切切寒如訴悠悠夜㡬更半<lb/>
窻山月白一榻竹風清秋色竟何意愁人自有情<lb/>
　　　楊花<lb/>
㸃㸃過樓臺因風何處來庭空雪歴亂簾静日徘徊漢<lb/>
苑春仍老吳宫寂可哀飄颻度江水腸斷㡬時囘<lb/>
　　　春日西疇<lb/>
<pb n="KR4e0205_WYG_002-12a"/>
春日踏西疇東風陽焰浮暖雲屯隴畔活水浸溪頭百<lb/>
畝周王業一犁莘野謀此身同鹿豕此樂豈人侔<lb/>
　　　次韻除夕<lb/>
燈前辭臘盡漏底易年華撥火圍青夜傾醪泛紫霞清<lb/>
香流栢葉懿頌起椒花學道侵衰暮經年愧聚沙<lb/>
　　　彈琴<lb/>
彈琴有佳音對竹彈且吟清風來几席俗慮滌胸襟青<lb/>
峯對終日緑酒沽千金太古慕高調㝠㝠獨此心<lb/>
<pb n="KR4e0205_WYG_002-12b"/>
　　　春日過凉臺寺<lb/>
野寺風塵静乘春一暫遊叅禪違俗世駐履傍林丘貝<lb/>
葉僧窻寂金沙聖跡留慇懃訪學地隨意却聞愁<lb/>
　　　碧溝戰塲<lb/>
微雨曉初歇隂烟過戰塲悲風翻野蔓流水咽荒塘枯<lb/>
骨生新蘚殘魂斷故鄉誰輸全勝䇿干舞念虞皇<lb/>
　　　月下聞鐘<lb/>
鴉影風前定鐘聲月下聞高僧閒暮靄古寺隔河濆冷<lb/>
<pb n="KR4e0205_WYG_002-13a"/>
度千門雪清分雙樹雲夙懷超静土終愧戀塵氛<lb/>
　　　茨菰花<lb/>
忽訝秋風玉由來氷雪姿孤光明緑葦獨秀出汚池寵<lb/>
謝華堂翦閒依野釣絲清芬烟水外不受一塵欺<lb/>
　　　送姜省吾少叅駐撫商州<lb/>
人去三秦地花飛四月天離魂銷别浦斷靄暗前川美<lb/>
政酬明主芳聲茂昔賢商山兼吏隠清暇抱琴眠<lb/>
　　　晩發萊城<lb/>
<pb n="KR4e0205_WYG_002-13b"/>
羸馬䇿新秋清光自可遊殘霞依古木野水艤孤舟人<lb/>
跡新沙潤蟬聲落日遒征鞍何處息沽酒便淹留<lb/>
　　　次韻南莊<lb/>
一心無俗物滿眼是春光楊柳孤村静烟花曲徑芳看<lb/>
山同野鹿藉草當胡牀囘首紅塵裏無如此地狂<lb/>
　　　重陽<lb/>
佳節際重陽西風野日黄鳴鴻雲外度細菊目前香遣<lb/>
興詩從拙衝愁酒放狂獨醒還獨醉塵俗黙低昂<lb/>
<pb n="KR4e0205_WYG_002-14a"/>
　　　次韻雪聲<lb/>
片片落來輕幽聽細細鳴撲紗燈影静瀉竹夜深清夢<lb/>
破黄蘆鴈愁添紫塞兵何堪撃鵞鶩蔡下不分明<lb/>
　　　次韻雪色<lb/>
窮隂凝皓潔青女未依稀越犬風前吠梁園月下歸疎<lb/>
梅迷玉魄孤鶴失仙衣粹質誰能奪緇塵迥自違<lb/>
　　　野鶴<lb/>
野鶴集沙渚悠悠向曉陽長鳴寒野濶振翼海天茫仙<lb/>
<pb n="KR4e0205_WYG_002-14b"/>
格違塵俗閒身足稻粱好隨王子去已與衛軒忘<lb/>
　　　無題<lb/>
秦筝聲琅琅越女歌遶梁響劇傾衆耳曲終斷人腸高<lb/>
情五陵客醲賞一朝償古音豈不雅寂然貯錦囊<lb/>
　　　冬月感懷<lb/>
窓月明如練松風輕入簷不成清夜寐相對燭花殘往<lb/>
事翻新恨凋年損故顔餘齡春酒在何必問還丹<lb/>
　　　招蜂<lb/>
<pb n="KR4e0205_WYG_002-15a"/>
何處黄蜂集招來野叟家鑿苔仍嵗計掇蕋閱年華努<lb/>
力知誰利依人正爾嗟君臣負明識何事戀塵譁<lb/>
　　　乙丑正月二日愼脩北赴禮闈十一日大雪懷<lb/>
　　　思<lb/>
兒作燕山别親留溟海情北風吹大雪何處駐行旌春<lb/>
入瓊林早雲開玉殿明望遙天漸邇計日慰佳聲<lb/>
　　　用韻寄答萊城張南溪老長府舊友<lb/>
相思分異地相應自同聲各抱懸懸意頻看字字情餘<lb/>
<pb n="KR4e0205_WYG_002-15b"/>
年知㡬許何日續重盟南北應天限離鴻怨弟兄<lb/>
　　五言排律<lb/>
　　　曉霽<hi>五仄五平</hi>
細雨夜漸歇侵朝雲初晴竹檻宿靄散松堦餘寒清旭<lb/>
日野鶴奮輕烟林鴈鳴逺巘潤畫碧新榮鮮圖猩亂蘚<lb/>
疊紫翠平池搖空明啓牖爽氣溢開簾微風生俯仰盡<lb/>
勝覽徘徊多高情作賦謝妙思横琴鳴佳聲撫翫興未<lb/>
巳蕭然偕誰賡<lb/>
<pb n="KR4e0205_WYG_002-16a"/>
　　　煎茶<hi>都城作</hi>
斧氷寒泉下粉玉石瓶中鳳團沈夜寂獸炭燒春紅霜<lb/>
清上桂魄人静騷松風芳香渙瑞靄靈味湍華鐘孤坐<lb/>
寒不寐一飲清無窮枯腸潤仙液輕汗回春融興逸崑<lb/>
崙外神爽桃源叢可以發清詠兼之韻枯桐長嘯仰蒼<lb/>
昊矯首聽高鴻壯心逐雲翮奮翼來天東<lb/>
　　　西莊晚歸十韻<lb/>
褰帷一東望溟海正蒼然浪激潮頭雪山涵浦外烟蓬<lb/>
<pb n="KR4e0205_WYG_002-16b"/>
瀛迷落日蛟蜃幻長川孤鳥飛還沒歸雲暗欲連偶來<lb/>
逸清興勝覽脫塵縁景入仙源晚神逰霞際天短柯情<lb/>
自在一葦夢相牽慨古超塵外嗟今老目前不成黄鶴<lb/>
客深愧綵毫篇片片輕鷗下悠悠祗對眠<lb/>
　　　中秋對月小飲十韻<lb/>
寂寂蒼虚濶明明皓魄來清風下黄葉白露濕青苔聽<lb/>
竹幽懐静掃花逸興開霜前驚雁度嵗暮感蛩哀桐影<lb/>
侵瑤席鐘聲度玉臺賞心仍獨坐對影暫相陪把酒吞<lb/>
<pb n="KR4e0205_WYG_002-17a"/>
星冷浮生怯電催高歌謝塵慮清詠愧非才老矣休林<lb/>
際瀟然醉海隈百年寡知已蚌守竟凡埃<lb/>
　　　代髙時齋節推賀平渡李兩山太守八袠有三<lb/>
　　　二十韻<lb/>
𣺌𣺌雲龍裔悠悠蓬島春精英集海岱劒舄出風塵襟<lb/>
抱乾坤外風流泗水濵淳還髙邃古𤣥養裕天真芝采<lb/>
今來漢桃花久避秦朝廷須鶴髪俎豆瀆鴻賔晉楚聲<lb/>
光迥山川雨露均功成從絶粒冠挂學全身幽谷虚千<lb/>
<pb n="KR4e0205_WYG_002-17b"/>
載長林覯一人雲霞韜古洞麋鹿老比隣丹鼎追瑤兎<lb/>
清波跨紫鱗再週新甲子七守舊庚申耄協姜侯返齡<lb/>
超籛老倫滄洲娯蔗境青鳥迓芳辰道氣通無極家聲<lb/>
演至仁芳流丹桂逺秀吐玉蘭新秋錦誇三㨗春雷奮<lb/>
一伸優閒一國老模範四朝臣竊幸紫闗客會依青海<lb/>
津擬將㝠造破遙祝老人頻<lb/>
　　　悼世皇三十韻<lb/>
聖帝今何在皇恩不可酬康平叨四紀徳業慰千秋刑<lb/>
<pb n="KR4e0205_WYG_002-18a"/>
賞天王政奸諛遐邇休神功昭絶域靈瑞輯中州尺土<lb/>
一心澤秋毫萬里眸唐虞軼高志秦漢𦕈凡儔千古英<lb/>
雄主羣生際會優一朝三世禄兩誥五雲浮羅織曾生<lb/>
死權豪已破謀晉慙天日末歸乞隴雲遊白面新承寵<lb/>
金門早見收天波春溢海晚眷雪盈頭終自懐芹曝無<lb/>
由報馬牛夙期天保祝不為鼎湖留龍劒空陳迹烏號<lb/>
遺世憂天風悲海岳雲日慘旌斿山色悽還變江聲咽<lb/>
不流麻衣飛暮雪杜宇劇春愁賔旅辭華館絃歌静玉<lb/>
<pb n="KR4e0205_WYG_002-18b"/>
樓鳳膏寒貝闕孔蓋杳瀛洲仙骨一區木神龍數尺丘<lb/>
忠肝悽欲裂苦節竟何求夏啟歸賢嗣周成佐故侯兒<lb/>
曹貞信義王業勉伊周壯士應崇孝殘軀不解籌徒将<lb/>
庭教意不盡此生謀力竭懐終古哀餘抱寸幽龍顔瞻<lb/>
失覩天闕負無由悵望蒼梧老啼痕湘水侔山川兩不<lb/>
滅此恨共悠悠<lb/>
　<lb/>
　海壑吟稿巻二<lb/>
</p>
<p>
</p>
  </div>
</body>
</text>
</TEI>
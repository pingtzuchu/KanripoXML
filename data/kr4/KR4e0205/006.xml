<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>海壑吟稿卷六</head> <lb/>
    <p>
<pb n="KR4e0205_WYG_006-1a"/>
欽定四庫全書<lb/>
　海壑吟稿卷六<lb/>
　　　　　　　　　　　　明　趙完璧　撰<lb/>
　　三言<lb/>
　　　五雜組<lb/>
五雜組宮姝色徃復還歌換拍不得已東方白<lb/>
五雜組便佞口徃復還豺虎走不得已中散酒<lb/>
　　四言<lb/>
<pb n="KR4e0205_WYG_006-1b"/>
　　　翟家嘴道中<lb/>
髙山嶄巖氷溪沍結北風凜如同雲雨雪太荒隂烟飛<lb/>
鳥欲絶僕夫怳然征車未輟前途何依想望天闕愴彼<lb/>
東溟我心已折<lb/>
　　　過西巖寺山<lb/>
陟彼東巘寒雲蒼蒼驅我軒車險阻且長猿猴我戯虎<lb/>
豹我當氷雪蔽途顧望斜陽左攀雙輈右慫干将奮然<lb/>
萬里以趨康荘<lb/>
<pb n="KR4e0205_WYG_006-2a"/>
　　五言絶句<lb/>
　　　髙玉翁左史見枉用韻賦簡五首<lb/>
夜堂酣若下春豆薦王餘酒興䦨珊後乘龍過太虛<lb/>
　　　其二<lb/>
孤雲棄朱祓五栁謝金魚蕭散風塵外相將慰索居<lb/>
　　　其三<lb/>
山鳥避人飛丘林遯自肥不縁黄鶴度盡日鎖烟扉<lb/>
　　　其四<lb/>
<pb n="KR4e0205_WYG_006-2b"/>
春殘兼暮景志協怨離居處處堪乗興時時有報書<lb/>
　　　其五<lb/>
南極星飛彩東溟月漸西青藜扶去晚伴影度雲溪<lb/>
　　　感物二首<lb/>
欲繫日沉彩欲障水湍流東西不我與耿耿心獨憂<lb/>
嗟嗟三閭子不復得懐王早以蕙蘭悞豈虞蕭艾香<lb/>
　　　春閒四首<lb/>
曦射忩烟破風飄花露寒鶯聲清夢覺春色獨凭欄<lb/>
<pb n="KR4e0205_WYG_006-3a"/>
　　　其二<lb/>
鶯囀玉笙細苔涵碧錦滋楊花春欲暮睡起和陶詩<lb/>
　　　其三<lb/>
寂寂閒庭静離離春草生朱簾白日永空復落花情<lb/>
　　　其四<lb/>
春隂山館閒雲静松花老玉琴寂不調清觴為誰倒<lb/>
　　　早春有感<lb/>
東風吹老鬢衰槁漸成銀不及閒庭草年年緑意新<lb/>
<pb n="KR4e0205_WYG_006-3b"/>
　　　草露<lb/>
漙漙草上露珠璣明日華豈不照青眼湏㬰良可嗟<lb/>
　　　鹽城獨坐<lb/>
獨坐淮南邑經年不可禁囊琴望秋浦對曰又西沉<lb/>
　　　感朝雨<lb/>
昨夜衆星列今朝雨不絶天時無定期人情那可説<lb/>
　　　有感<lb/>
早有看花興烟雲竟不開每當花時節腸斷幾千迴<lb/>
<pb n="KR4e0205_WYG_006-4a"/>
　　　鬢上偶見一白<lb/>
鬢上一莖雪眼中一㸃血萬事竟蹉跎難教心似鐵<lb/>
　　　寳應湖漁舟<lb/>
湖天一葉舟舉網此生謀幾許風波惡艱危不自由<lb/>
　　　小箑芙蓉圖<lb/>
幽石結靈根繁華不相識仙姿媚晚秋金屋無顔色<lb/>
　　六言<lb/>
　　　秋夜<lb/>
<pb n="KR4e0205_WYG_006-4b"/>
凉月叫殘蟋蟀西風落盡梧桐滿耳秋聲不寐寂寥延<lb/>
佇庭中<lb/>
　　　春日<lb/>
㣲雨洗明苔色暖風吹破桃花竹裏酒醒無事徘徊春<lb/>
日西斜<lb/>
　　　宿静寧州<lb/>
踈竹半忩横影濃霜滿院飛花夢破燒殘紅蠟更䦨冷<lb/>
墜金蟆<lb/>
<pb n="KR4e0205_WYG_006-5a"/>
　　　晩遊温玉齋官邸亭臺<lb/>
幽境亭虚緑䕃良宵花落青燈殘月蒼蒼人去斷雲夢<lb/>
寐武陵<lb/>
醒眼楚臺烟月推襟晉代風流中夜燒殘絳蠟孤城唱<lb/>
徹銀籌<lb/>
　　七言<lb/>
　　　雨曉看菊<lb/>
向曉踈籬看菊黄夜來㣲雨沐新粧西風好待吹雲霽<lb/>
<pb n="KR4e0205_WYG_006-5b"/>
合送清香到玉堂<lb/>
　　　對菊小飲<lb/>
小徑黄花艷艷開晚風時有異香來長楊紅粉知多少<lb/>
爭似年年照酒杯<lb/>
　　　青州道中觀古塜<lb/>
荒塜纍纍春草青行人指㸃未分明英雄寂寞前朝跡<lb/>
落日東風恨未平<lb/>
　　　道遇寒食憶宋之問馬上逢寒食句五咏其韻<lb/>
<pb n="KR4e0205_WYG_006-6a"/>
鞦韆女兒桃李下栁外行人駐征馬驕馬嘶風桃李香<lb/>
愁人落日雲平野<lb/>
東風浩浩吹平曠紅淚紛紛號塚上滿地梨花春又來<lb/>
松楸海上悽行况<lb/>
荒村寒食雨濛濛栁拂嬌青桃欲紅山館留連聊把酒<lb/>
佳時塵世苦難逢<lb/>
雲外烏衣怯曉寒花間杜宇泣春殘冷風踈雨行不得<lb/>
南陌清光自可嘆<lb/>
<pb n="KR4e0205_WYG_006-6b"/>
小雨清明烟火熄寒茶冷酒強飲食雲冥家遠野草青<lb/>
盡日相逢不相識<lb/>
　　　山猿竊桃圖<lb/>
佳實祗應酬國士緑香翻為野猿探不縁便捷先偷眼<lb/>
自是山翁午夢酣<lb/>
　　　觀泉圖<lb/>
懸泉髙挹九天迴雪瀑虹飛塵抱開合笑狥名徒洗耳<lb/>
灑然何似洗心來<lb/>
<pb n="KR4e0205_WYG_006-7a"/>
　　　琵琶寫怨圖<lb/>
紅顔共䇿息金戈淚落哀絃奈若何昨夜單于氊帳底<lb/>
分明猶説漢山河<lb/>
　　　紅葉題情圖<lb/>
潺潺御水出重關空復題紅信不還薄命誰云秋葉似<lb/>
爭如隨水到人間<lb/>
　　　夜聞琵琶<lb/>
何處琵琶向月明粉墻低度晚風清夜深多少王嬙怨<lb/>
<pb n="KR4e0205_WYG_006-7b"/>
寥落江州恨未平<lb/>
　　　次韻野居<lb/>
滄溪遶屋野人家風静門閒鳥篆沙清夢乍回春晝永<lb/>
黄鸝啼上碧桃花<lb/>
　　　次韻春日感懐<lb/>
朱箔㣲風燕子斜江山紅緑總春華酒酣偶作懵騰睡<lb/>
夢醒飄零幾樹花<lb/>
　　　次韻答張當軒節判<lb/>
<pb n="KR4e0205_WYG_006-8a"/>
白晝樓臺空對酒朱簾烟雨獨看花瑶華慰我惟平子<lb/>
祗恐春深早及𤓰<lb/>
一枝春色自應憐羞向東風鬬媚妍可恨少陵寥落乆<lb/>
無人驅馬過寒川<lb/>
　　　秋閨思<lb/>
西風凄凄木葉下凉月皎皎抱君思思君見君一相慰<lb/>
夢回不如無夢時<lb/>
　　　次韻宮詞五首<lb/>
<pb n="KR4e0205_WYG_006-8b"/>
宮栁垂垂露欲黄西風吹冷妾衣裳妾身宮栁難相似<lb/>
咫尺東風入建章<lb/>
昭陽殿裏醉陽春歌管風來夜夜新錯向臺前怨顔色<lb/>
施恩承寵不由人<lb/>
踈鐘夜半過長楊歌舞争能得帝王書巻筆牀何所益<lb/>
當年悔不事宮商<lb/>
聞道仙幢下九垓是誰巧引羯車回慇懃學挿朱扉竹<lb/>
又恐君王緩歩來<lb/>
<pb n="KR4e0205_WYG_006-9a"/>
中使開扄曉一通雲車傳駐上陽宮黄鶯喚醒殘春夢<lb/>
獨對東風惜落紅<lb/>
　　　塞下曲<lb/>
萬里胡天一寳刀霜風透骨不知勞壮心豈為封侯賞<lb/>
不遣旄頭傍夜髙<lb/>
　　　次韻古城<lb/>
陳迹興懐空野芳賢愚千載總亡羊牧兒不解丘墟恨<lb/>
横竹秋風弄夕陽<lb/>
<pb n="KR4e0205_WYG_006-9b"/>
　　　攜琴小圖<lb/>
滿天秋色月明中散歩石梁趂晚風是處寒蛩縱繁響<lb/>
乾坤無地理絲桐<lb/>
　　　次韻趙松雪胡馬圖<lb/>
俊逸風流帝室人素衣無計染燕塵畫來胡馬千年在<lb/>
遺恨中原要認真<lb/>
　　　次韻王嬙出塞圖<lb/>
昨夜燈前舊守宫朝來零落向胡風無縁紅粉違明主<lb/>
<pb n="KR4e0205_WYG_006-10a"/>
錯恨黄金買畫工<lb/>
　　　冬日過崔侍郎墓<lb/>
殘麟蕭索半梅開潮咽悲風萬古哀金盌玉魚猶地下<lb/>
行人誰謁侍郎來<lb/>
　　　次韻雪夜<lb/>
侯門燈火尚遲眠酒美歌樓别是天却有鐵衣三十萬<lb/>
誰憐徹骨冷屯邊<lb/>
　　　風流太守<lb/>
<pb n="KR4e0205_WYG_006-10b"/>
風流太守飲西家纔自東家日已斜樂意未央夜未曙<lb/>
不知門外雪飛花<lb/>
　　　讀朱淑貞弔林和靖二絶因用韻偶成<lb/>
婺女躔分處士星楚波宋焰有餘清何縁紅粉孤山弔<lb/>
技癢千名豈令名<lb/>
十二欄干腸斷時鸞凰失意却縁詩不將化石心應老<lb/>
猶向詩人弔古祠<lb/>
　　　用韻京邸春夜感懐<lb/>
<pb n="KR4e0205_WYG_006-11a"/>
寂寂松忩凉月斜客身何事滯京華青燈落盡愁無盡<lb/>
酒美燕山不是家<lb/>
　　　坐對楊花<lb/>
何處楊花小院輕捲簾孤坐午風清一春寥落江南夢<lb/>
腸斷吳姬勸客情<lb/>
　　　都城聞西郊閲武<lb/>
金郊月落促戰鼔壮士喊聲怒如虎将臺百尺髙入雲<lb/>
北風寒透将軍股<lb/>
<pb n="KR4e0205_WYG_006-11b"/>
　　　月夜㑹寧縣道中<lb/>
半天𤣥靄浮沙漠萬里荒山接草萊千古嬋娟恒此度<lb/>
不堪人自海邊來<lb/>
　　　次韻鴿山晚釣<lb/>
一片閒心繫野藤羈人紫翠遶千層孤雲小艇迷春夢<lb/>
月滿寒灘未起罾<lb/>
　　　感懐<lb/>
六十餘齡羈海頭山川遠興恨難酬龍鍾鶴髪心猶壮<lb/>
<pb n="KR4e0205_WYG_006-12a"/>
日逐白雲天際遊<lb/>
　　　春夜<lb/>
深院鞦韆兒女情桃花香暖月華清碧窓夢破啼鴉散<lb/>
楊栁風前笑語聲<lb/>
　　　鹽城初夏雨中誦不知春去幾多時紗忩幾㸃<lb/>
　　　黄梅雨之句用賦十四首<lb/>
雨中紅瘦空肥緑强把餘香留寸曲酒酣陡覺壮前春<lb/>
為問來春還勝不<lb/>
<pb n="KR4e0205_WYG_006-12b"/>
寂寥粉署少相知㣲雨霏霏織暮絲惆悵故山飛客夢<lb/>
不堪楊栁喚鶯兒<lb/>
芳菲零落已殘春可惜韶華客邸身清吏戒嚴孺子事<lb/>
旋将狂叟作羈人<lb/>
紅芳夢裏謝春歸白髪天涯仍醉去瞢騰幾日未開簾<lb/>
莓苔緑遍閒吟處<lb/>
齷齪之畏何首尾七十餘齡知有幾賞心莫問春去來<lb/>
秉燭風流自英偉<lb/>
<pb n="KR4e0205_WYG_006-13a"/>
雨落殘紅曉更多留春不住柰春何春來莫遣傷春後<lb/>
幾度春歸兩鬢皤<lb/>
正是桑榆陶寫時客中絲竹媿羲之淮南四月風和雨<lb/>
盡日垂簾獨賦詩<lb/>
異鄉紅紫老春華故國芳時不在家柰爾青青數竿竹<lb/>
天涯風雨伴忩紗<lb/>
連朝風雨度滄江接地烟雲暗海邦王事沈郎仙棹迥<lb/>
白頭半夜倚寒忩<lb/>
<pb n="KR4e0205_WYG_006-13b"/>
踈雨冷風暮復朝翠林紅萼知餘幾十二闌干無限情<lb/>
錦囊清晝閒焦尾<lb/>
兒役王程我拘檢官衙雨漬重門掩淼圍湖水緑千重<lb/>
不見蓬山青一㸃<lb/>
别将鼔吹慰詩腸斗酒芳柑傍海棠調得玉笙無覔處<lb/>
青烟低度小䵩黄<lb/>
楚天四月熟黄梅雲雨年年㑹早來日夜不堪江上客<lb/>
寂寥惟有掌中杯<lb/>
<pb n="KR4e0205_WYG_006-14a"/>
酒醒蕭索桃花塢雲冷玉屏詩思苦楊栁風清燕子低<lb/>
幽軒簾捲黄昏雨<lb/>
　　　古意<lb/>
飛夢依郎不可招郎音杳杳妾寥寥思郎不見郎帆在<lb/>
日日門前送暮潮<lb/>
　　　鶴林玉露紀王荆公晚歸鍾山放魚詩或因刺<lb/>
　　　一絶余亦效次<lb/>
相業當年負讀書一畨新法太迂踈蒼生望絶公孫恵<lb/>
<pb n="KR4e0205_WYG_006-14b"/>
何事終山學放魚<lb/>
　　　七月十四日觀虹<lb/>
半天雲雨半天晴雌蜺連蜷斜照明莫自巫陽歸意倦<lb/>
晚拖腰帶背人横<lb/>
　　　曉起小雨落花滿地感賦<lb/>
小雨亷纎曉意寒捲簾秋色落花殘無情一夜風吹盡<lb/>
可柰多情滿地看<lb/>
　　　丁夘鹽城九日<lb/>
<pb n="KR4e0205_WYG_006-15a"/>
江峰迢遞獨登臺滿眼黄花暫舉杯兩度重陽歸未得<lb/>
秋風千里望鄉來<lb/>
　　　問僮<lb/>
碧紗離離清影開青僮掃花來玉堦隔忩朝朝數相問<lb/>
隂晴一夕不易猜<lb/>
　　　春殘漫書<lb/>
啼殘野鳥春歸去開遍好花人不知向曉髙堂對青鏡<lb/>
蕭騷惟見鬢邊絲<lb/>
<pb n="KR4e0205_WYG_006-15b"/>
　　　翫庭前風竹戯書<lb/>
㛹娟細竹玉玲瓏嫋嫋纎腰不耐風誰遣楚宮如意舞<lb/>
婆娑對酒日西東<lb/>
　　　次韻李亨菴辛夷花<lb/>
惆悵春殘盡日中新詞欲寫倦柔風珠璣不逐猩毫落<lb/>
意匠悠悠鑄未工<lb/>
閱來承寵若為容倦寫蛾眉獨倚風滿目楊花心緒亂<lb/>
彷他桃李不言中<lb/>
<pb n="KR4e0205_WYG_006-16a"/>
　　　鹽城官署對葵<lb/>
偉幹穠妍冒雨華粉墻摇曳晩風斜黄昏小院無人見<lb/>
孤負年芳獨自嗟<lb/>
　　　雨夜<lb/>
城頭落日雲重重倦吏閉門睡正濃雷雨滿天來半夜<lb/>
定知海上起蟠龍<lb/>
　　　翟家嘴感懐<lb/>
老妻海上腸應斷弱子河西淚滿襟獨向關山對明月<lb/>
<pb n="KR4e0205_WYG_006-16b"/>
離懐三處總傷心<lb/>
　　　春日即事四首<lb/>
滿庭芳意緑茸茸獨向瑤臺歩晩風一片殘紅飛翠蘚<lb/>
可憐春色寂寥中<lb/>
一聲兩聲山鳥啼三日五日春雨凄柴門暗鎖栁花碧<lb/>
閒館無人醉似泥<lb/>
松篠隨風如意舞石牀雜蘚五色組悠然醉卧了不關<lb/>
一夢落盡桃花雨<lb/>
<pb n="KR4e0205_WYG_006-17a"/>
脩竹㛹娟塵外幽蒼苔滿地落花浮青藜散步東風軟<lb/>
無箇軒乗無箇愁<lb/>
　　　睡起<lb/>
寂寂清軒老病身閒情無頼寫無因日長飜為琴書累<lb/>
恰度華胥意興新<lb/>
　　　劉春臺太守州治有大觀天日近雄勝海山連<lb/>
　　　之聫因十詠其韻簡上<lb/>
䕫契唐虞值良㑹熈熈四海春無外酒酣欲作太平歌<lb/>
<pb n="KR4e0205_WYG_006-17b"/>
吷然劍首乾坤大<lb/>
海國熊軺一縱觀凋殘此日際劉寛東風到處蘇春槁<lb/>
紅樹啼鶯物色歡<lb/>
聖明側席苦遴賢卓老東來慰所天籬落不驚明夜月<lb/>
桑麻無事鎖春烟<lb/>
焦枯潤溥商家霖凝沍欣宜盾之日岐陽曠矣三千秋<lb/>
青荒赤子今寧一<lb/>
天地爾我元相近四知今古欽髙韻何物猶煩暮夜辭<lb/>
<pb n="KR4e0205_WYG_006-18a"/>
私門争似無人問<lb/>
風流儒雅慕豪雄勲業文章海岱空天地無私人似約<lb/>
仲舒端合到天東<lb/>
癯自從肥窺戰勝清操氷玉呈孤瑩負義封侯自烈然<lb/>
塵埃詎為如鈎應<lb/>
廬陵太守來東海政和化美春常在慣尋山水積英賢<lb/>
朱絃欲奏朱顔改<lb/>
龔黄芳譽重如山可慕當年不可攀銀筆恨無今日傳<lb/>
<pb n="KR4e0205_WYG_006-18b"/>
循良猶在口碑間<lb/>
散逸雲林彷恵連佐時全仗廟廊賢閉門不解當時務<lb/>
只合教兒讀諌篇<lb/>
　　　次韻髙侍郎鵓鴿山<lb/>
百年幽癖向烟霞海岳茫茫日已斜開老蘋花秋浦静<lb/>
野鷗來往水邊沙<lb/>
　　　次韻東山樵逕<lb/>
謝組樵雲白髪餘閲來塵世合幽居蕭然一逕林巒外<lb/>
<pb n="KR4e0205_WYG_006-19a"/>
未必人心似坦如<lb/>
　　　栢䦨将軍廟<lb/>
　　　　俗傳将軍戰韓信敗死廟於此<lb/>
将軍身自舊周來大義還當仔細裁禦漢秪知今日死<lb/>
帝秦已遣後人哀<lb/>
　　　落日二首<lb/>
碧簟凉生愜日斜胭脂飛滿玉堦花幽閒簾捲汀烟紫<lb/>
遙送輕鷗過海涯<lb/>
<pb n="KR4e0205_WYG_006-19b"/>
古木隂隂獨據牀㣲風颯颯暗生凉餘酣清眺暮雲盡<lb/>
萬㸃碧山秋興長<lb/>
　　　金身范蠡<lb/>
報國忠良義自深幾㣲早已見君心金身却恨功成去<lb/>
不去終難保似金<lb/>
　　　雪<lb/>
朔吹飄飄雪滿城瓊飛月瑩眼中明君看千古興亡迹<lb/>
謝館袁門一様平<lb/>
<pb n="KR4e0205_WYG_006-20a"/>
　　　乆雨新晴小歩<lb/>
雲雨連朝不下堂新晴小歩翫庭芳莓苔為我開清興<lb/>
是處氤氲翡翠光<lb/>
　　　瓶中花<lb/>
清秋紅翠浸氷壺浪遣人誇絶世無壮志肯教摧寸草<lb/>
長松古栢擬身圖<lb/>
　　　閱閻鐸斮脛河之作用韻感賦<lb/>
當年斮脛劇相看股慄行人阻曉湍莫笑行人行不得<lb/>
<pb n="KR4e0205_WYG_006-20b"/>
不知天步已艱難<lb/>
　　　獨酌<lb/>
緑酒金樽花正開閒庭白日好風來樽中酒盡還沽得<lb/>
花落明朝可易迴<lb/>
　　　正月九日夢與春泉先兄凭欄看花賦詩覺來<lb/>
　　　記首二句續補一絶<lb/>
日暖風清花正開雕欄雙倚共徘徊春忩夢破夜沉寂<lb/>
浙瀝寒聲竹裏來<lb/>
<pb n="KR4e0205_WYG_006-21a"/>
　　　癸酉次韻新春試筆十首酬友人<lb/>
綵筆氷消試早春墨花香暖暗薫人媿無珠玉篇篇瑩<lb/>
却有龍蛇字字真<lb/>
玉函暖透碧泓春猩頴鸞箋更可人掃去忽驚風雨落<lb/>
右軍瀟灑自清真<lb/>
揮毫不敢和陽春逸少休論北面人但使醉中常作客<lb/>
有神詞賦却怡真<lb/>
蕭蕭短髪又經春萬事峥嶸屬後人惟有中書不終老<lb/>
<pb n="KR4e0205_WYG_006-21b"/>
漫憑哦句寫天真<lb/>
七十髙齡又始春衰延愧過魯儒人一生詞翰空成拙<lb/>
曽悟𤣥關三昧真<lb/>
筆陣珍傳幾百春杜家詩法要驚人年來漫興揮毫處<lb/>
草草花箋不用真<lb/>
大夢悠悠幾許春浮生不悟古今人酣觴髙詠暫須樂<lb/>
蕉鹿從來認未真<lb/>
風軟晴開碧海春日長暖惬白頭人風流對客揮毫處<lb/>
<pb n="KR4e0205_WYG_006-22a"/>
何用蓬山漫訪真<lb/>
紫極恩光萬里春觴詩歡賞百年人木公金母知何許<lb/>
雙夀重逢此樂真<hi>時叨膺寵命鄉人有雙夀重封之慶故云</hi>
揮灑憑誰共好春青雲何幸挹詩人十分佳句凝清聽<lb/>
大厯風流亦迫真<lb/>
　　　聞蟬<lb/>
清響踈桐向夕流年年一度使人愁白頭已盡驚如雪<lb/>
又被催人鼓缶遊<lb/>
<pb n="KR4e0205_WYG_006-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海壑吟稿巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>海壑吟稿巻四</head> <lb/>
    <p>
<pb n="KR4e0205_WYG_004-1a"/>
欽定四庫全書<lb/>
　海壑吟稿巻四<lb/>
　　　　　　　　　　　　明　趙完璧　撰<lb/>
　　七言律詩<hi>中</hi>
　　　西莊晩歸<lb/>
嶺頭旋斾已斜陽十里山城緩不忙酒向晩風消未得<lb/>
詩從野色興偏長川横白鳥烟光暮潮擁滄波海氣涼<lb/>
鴻鴈㝠㝠誰得慕朝來暮去水雲鄉<lb/>
<pb n="KR4e0205_WYG_004-1b"/>
　　　春日得二翟進士書兼枉佳篇<lb/>
日邊雙鯉海邊來愁絶惺惺塵抱開忽發仙函驚對面<lb/>
更依藻思苦憐才鶯花異地春仍暮雲樹經年老共催<lb/>
懐袖字應終不滅斷魂芳草向髙臺<lb/>
　　　次韻楊契𤣥秋日閒居<lb/>
風清踈栁咽寒蟬拽杖芳庭自快然䔩䔩落花飛晩徑<lb/>
依依閒鷺睡秋蓮蘋溪何意三千釣竹塢忘情五十絃<lb/>
終日看雲無一事不知霜鬢向殘年<lb/>
<pb n="KR4e0205_WYG_004-2a"/>
　　　虹<lb/>
逸勢翩翩挂海頭神光燁燁炫人眸長橋朗跨蓬瀛迥<lb/>
美錦誰纒醉舞休銀釜雲平從痛飲玉人烟際暫淹留<lb/>
斜陽相送天涯暮擬破巫陽一夜愁<lb/>
　　　六月二十九日過小莊<lb/>
丘壑﨑嶇偶一經暄炎適得片時清主人十里春來少<lb/>
桃李千株子已成欲去未能窺晩照乍醒還醉聽啼鶯<lb/>
年來何事城中乆書閣留人不放行<lb/>
<pb n="KR4e0205_WYG_004-2b"/>
　　　次韻冬日小雨<lb/>
海國寒雲鎖晝晴北風旋作雨絲輕疎梅冷浸嬌含玉<lb/>
黄竹低垂暗有聲室藹芳蘭躭逸靜門閒枯栁謝將迎<lb/>
楚騷歌徹虞絃雅環堵何妨近市城<lb/>
　　　夜坐用韻<lb/>
滄溟無夢遶秦關日絶塵勞夜更閒雲吐月來看不厭<lb/>
風吹雪散酒初䦨殘更詩思碧窻靜半夜琴聲絳蠟寒<lb/>
布被茅堂從坐臥浪無羈束漫成歡<lb/>
<pb n="KR4e0205_WYG_004-3a"/>
　　　喜晴<lb/>
疾雨飛雲慘淡收清風蕭颯曉涼浮石榴浥潤紅粧膩<lb/>
水藕凌寒紫豔羞四野凭欄詩裏畫八窻欹枕夢中秋<lb/>
日長細栁柴門靜一曲𤣥蟬竟夕幽<lb/>
　　　入夜大雨不絶<lb/>
黒雲㝠㝠來海東翻盆急雨吹狂風驚雷走電晝還夜<lb/>
傾牆頽屋家幾空峻湍崔巍捲平地隂烟上下俄鴻濛<lb/>
更深誰為乞鄰火坐聽瀑布心忡忡<lb/>
<pb n="KR4e0205_WYG_004-3b"/>
　　　庚申秋苦雨<lb/>
海國窮隂雨散絲秋風不見霽開時千峯秀色知何處<lb/>
一刻清光費夢思石燕歡騰洲渚外荳花零落水雲涯<lb/>
泉聲不盡蛙聲劇攪夜無眠漏更遲<lb/>
　　　秋日雨霽病况蕭然庭下閒適<lb/>
雨後新涼不自持枯藤搘去遶寒籬龍鍾老鶴秋風勁<lb/>
寂寞閒庭落日遲把酒頽齡心易醉看花滿眼鬢成絲<lb/>
夢中日月籠中鳥猶自蹉跎訪藥期<lb/>
<pb n="KR4e0205_WYG_004-4a"/>
　　　送王冠峯分敎舒城<lb/>
魯鐸聲殘馬帳開淮南生色向春雷匡時禮樂從周典<lb/>
復古文章陋漢才丹桂天涯尋舊約碧桃雨後試新栽<lb/>
龍泉晩効秋江捷得意清聨玉笋囘<lb/>
　　　寄舒城孫小渠<lb/>
長憶匡廬孫子荆燕山契雅豈忘情雪中詩酒淹瓊漏<lb/>
月下笙歌遶鳯城萍梗天涯嗟宦跡桂香秋晩慕才名<lb/>
江湖雙鯉開春渌珍重緘書達海瀛<lb/>
<pb n="KR4e0205_WYG_004-4b"/>
　　　辛酉寒食同春泉兄小飲<hi>用韻</hi>
暝掃春雲宴小堂孤城海月正蒼蒼清風拂夜侵簾冷<lb/>
紅雨飄烟入户香人靜竹窻猶共語酒酣花萼好同牀<lb/>
良宵且莫抛春夢曽向寒原聽白楊<lb/>
　　　商林曉行<lb/>
雲暖烟消欲曙天行人驅馬杏花前故園桃李春如錦<lb/>
客路風塵日似年山水倦人休未得功名老我少無縁<lb/>
蓬瀛苒苒東來近早晩華堂萊綵翩<lb/>
<pb n="KR4e0205_WYG_004-5a"/>
　　　次韻中秋獨酌感懐<lb/>
鼓絶山城夜正幽雅懐對酒更何愁功名勘破浮生夢<lb/>
風月清餘海國秋一醉良宵情洩洩孤吟殘漏思悠悠<lb/>
徘徊未遣嫦娥别遮莫雞人五報籌<lb/>
　　　沭陽早發<lb/>
山城撾鼓四更時官道蕭蕭馬正嘶霜重敝貂寒透骨<lb/>
月明啼鴈迥生思長風遊子驅千里喬木微禽羡一枝<lb/>
坐損紅顔成底事吳山楚水轉相嗤<lb/>
<pb n="KR4e0205_WYG_004-5b"/>
　　　送張蓴江太守擢貳南安<lb/>
風正滄溟白鷁輕東山翻仰大江名紫泥有寵慿誰借<lb/>
赤子無縁空復情身世百年揖雋傑口碑千古自分明<lb/>
青錢那復期君一為祝髙門覬後生<lb/>
　　　早春雪後獨坐<lb/>
東風吹雪劇春寒幽室孤居對碧山簾外凍雲青不散<lb/>
簷前新月冷初彎十年宦迹驚殘夢一息塵機慰老閒<lb/>
竹裏酒杯㝠日夜流年休問鏡中顔<lb/>
<pb n="KR4e0205_WYG_004-6a"/>
　　　雪中思梅<lb/>
憶向東風雪幾畨小庭寥落玉欄干暗香何處凌寒度<lb/>
疎影誰家徹夜看獨弄虞絃春晝靜空餘羌管月明殘<lb/>
金樽彩筆孤清賞惆悵江雲興未䦨<lb/>
　　　用韻春閒二首<lb/>
白髮恬居滄海濱蘭裾不涴屬車塵風前聽竹衝牙細<lb/>
雨後看山翠黛新香惹梵烟蓮社叟醉沉花塢葛天民<lb/>
不教拾得芳菲恨數把金樽挽却春<lb/>
<pb n="KR4e0205_WYG_004-6b"/>
秦關東下罷征驂乆客燕山此日南萬里秋塵孤鳥倦<lb/>
五湖春水寸心涵清樽夜夜情何極碧樹年年人豈堪<lb/>
飛翰謝無風雨駛鉢催客次毎教三<lb/>
　　　次韻秋興二首<lb/>
一葉銀牀早報秋天聲濤捲下西樓翠篁逸興開三徑<lb/>
黄菊清光專一丘千古英雄翻浪雪一身天地笑蜉蝣<lb/>
年來嘆息風塵事潮落潮生青海頭<lb/>
窮海幽潛傍鶴田優游清境不知年松隂月落收忩外<lb/>
<pb n="KR4e0205_WYG_004-7a"/>
山色雲開到案前渡晩紅迷霞際水汲晨青破石龕烟<lb/>
閒閒敢自忘斯世秋釀醺人日酩然<lb/>
　　　雨中桃花<lb/>
驚風疎雨度新枝曉裛紅粧半不支含淚有情胡塞别<lb/>
沐芳無力華清時胭脂冷濕青烟合絳雪香沉碧蘚滋<lb/>
簾捲幽軒看不厭漫漫春浸武陵涯<lb/>
　　　閒坐<lb/>
幽人無事坐虛堂小院風清日正長芳圃雨晴翻紫藥<lb/>
<pb n="KR4e0205_WYG_004-7b"/>
短牆雲靜倚脩篁紅塵車馬迷清晝金谷笙歌共夕陽<lb/>
多少欲閒閒未得一般深味滿詩腸<lb/>
　　　小珠山秀倚城南咫尺嶔崟老未登覽聞其勝<lb/>
　　　而慕之用楊公可乆韻謾賦寄懐<lb/>
白頭伊邇未躋攀聞道竒觀絶宇寰送盡歸雲殘照裏<lb/>
興髙終日翠微間緱山鶴去塵縁𣺌天姥魂飛月下還<lb/>
竟欲晩尋麋鹿跡俗羈爭得片時閒<lb/>
　　　次韻仇太守背兒山<lb/>
<pb n="KR4e0205_WYG_004-8a"/>
山風颯颯向清秋古屋探幽一暫留飛瀑訇雷青壁下<lb/>
弱雲如水翠岩流閒中日月抛雙鳥靜裏烟霞笑五侯<lb/>
何用紅塵空白首全身是處即丹丘<lb/>
　　　次韻滴水菴<lb/>
靈源莫測此歸渟千古摩尼下翠屏環珮有聲寒出谷<lb/>
蛟龍沉碧夜吞星清開塵眼還侵骨靜照禪心不役形<lb/>
擬訪真如來物外㝠㝠白首坐烟青<lb/>
　　　次韻嵗寒亭<lb/>
<pb n="KR4e0205_WYG_004-8b"/>
絶壁荒亭嵗月深長松鬱鬱䕃寒林曽教炎暑來酷吏<lb/>
誰向清風㑹賞音氷雪有情偕暮節乾坤無地表貞心<lb/>
寂寥盡日啼幽鳥何事遊人未解襟<lb/>
　　　次韻張蓴江太守過松山<lb/>
古榦蟠雲老翠虬清風騷屑暫來休半天晴影蒼崖畔<lb/>
一𣲖新涼碧海陬秋色故餘還似水濤聲欲㵼未成流<lb/>
煩襟乆已無從滌此日經過許散愁<lb/>
　　　北窻<lb/>
<pb n="KR4e0205_WYG_004-9a"/>
北窻一枕寄髙情乆息塵機心獨清臥看閒雲來自變<lb/>
靜聽啼鳥暗遺聲蒼筠冷浸華胥夢赤夏涼生白玉京<lb/>
老去日休無一恙不須藥物更身輕<lb/>
　　　古城<lb/>
古城矗矗碧雲茫徃迹經過感喪亡流水有聲號暮靄<lb/>
逺山無語送斜陽豪華恨逐何時盡野草愁餘故國長<lb/>
風景蕭然徒極目平沙𣺌𣺌鴈行行<lb/>
　　　唁月林謫歸道中喜見羣山<lb/>
<pb n="KR4e0205_WYG_004-9b"/>
終日紛紛俗務中出門喜見翠螺峯幽情乆抱空斑鬢<lb/>
勝槩長孤秪醉翁擬採紫芝休晩嵗便從白鹿仰髙風<lb/>
同心欲拉丹丘子又恐春雷起臥龍<lb/>
　　　獨居<lb/>
獨居獨坐獨閒行豈有比隣慰此生翠岱向人原不語<lb/>
緑溪遶我去無情焦桐古調慿誰奏綵筆新詩秪自賡<lb/>
一片野鷗蒼海上好風良月共魂清<lb/>
　　　都城冬夜醉眠<lb/>
<pb n="KR4e0205_WYG_004-10a"/>
霜滿珠簾月滿天鳯城撾鼓夜悠然風塵宦況淡于水<lb/>
山海歸心急似弦一醉清宵㝠世態五更銀燭攬愁眠<lb/>
蓼蟲合是忘辛物白首衰頽恨未前<lb/>
　　　曉過紀省吾靈濟宫次舍<lb/>
曙色蒼蒼駐繡鞍銀臺仙子夢初殘晴霞玉闕韜秋日<lb/>
青靄朱門瑣曉寒病骨可能依睡鶴旅魂常自遶吟壇<lb/>
西風合笑塵羈乆鬱鬱慿誰説肺肝<lb/>
　　　送管勵山進士尹六合<lb/>
<pb n="KR4e0205_WYG_004-10b"/>
夷吾秋晩之江左鮑叔情深<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>水頭百里蒼生明主意<lb/>
萬山青靄故人愁彈琴更有昔人興鳴鳯終看盛世休<lb/>
衰栁西風一杯酒好將忠赤答旁求<lb/>
　　　小雪初晴夜坐有懐倪若谷中舍<lb/>
小雪初晴永夜寒挑燈長憶老倪寛襟涵淵海探非易<lb/>
調入陽春和更難雲冷鴈聲人不寐窻虛月轉漏將殘<lb/>
小橋猶自限南北孤負良宵興未䦨<lb/>
　　　北司獄中用蘇長公韻二首<lb/>
<pb n="KR4e0205_WYG_004-11a"/>
　　　　嘉靖甲寅秋秋曹檄捕豪校某因獲罪東湖<lb/>
　　　　翁劾執坐死賴元老科臺之力僅復瓦全垂<lb/>
　　　　死中時洩幽悃<lb/>
直從枯槁探陽春翻作㝠投却殞身地下不慚今日鬼<lb/>
天涯望絶故鄉人獨知心上原無累豈信人間更有神<lb/>
松菊海邊千里恨殘魂零落更何因<lb/>
金吾肅穆晩風悽玉漏遲遲銀漢低何意㣲軀投猛虎<lb/>
秪縁薄禄混羣鷄如弦速患思先哲繞指全身負拙妻<lb/>
<pb n="KR4e0205_WYG_004-11b"/>
或覬一生瀕萬死漁樵雲水任東西<lb/>
　　　西臺獄中簡楊椒山<lb/>
北風沉漏夜如年輾轉愁人獨不眠頽壁濃霜寒冽冽<lb/>
破窻殘月冷娟娟故鄉有夢人千里病骨誰憐雪滿顛<lb/>
垂老自嗟還自笑飛鴻誰復慕江天<lb/>
　　　次韻酬楊椒山四首<lb/>
夙挹風流效折巾低頭此日愧山人出門有礙應懐古<lb/>
學道無成合累身筋力日衰猶蹈險風霜夜寂更傷神<lb/>
<pb n="KR4e0205_WYG_004-12a"/>
拂衣未遂江湖意補衮終慚社稷臣<lb/>
蓬瀛囘首欲沾巾勢入艱危託故人褊性由來難避俗<lb/>
迂儒垂老拙謀身赭衣相值仇秦越綵筆誰看泣鬼神<lb/>
辛苦不妨淹日月授書喜有漢良臣<lb/>
海上長思鳥角巾樊籠愁殺宦遊人空隨秋鴈頻囘首<lb/>
安得晨風一奮身古柏凌風常淅瀝老梅含雪更精神<lb/>
賦詩共荷天王聖取罪還知自小臣<lb/>
曽向王公浪脱巾英豪跌宕邁稠人乾坤老我凋雙鬢<lb/>
<pb n="KR4e0205_WYG_004-12b"/>
風月慿誰伴一身事變蒼黄堪墮淚天髙視聽豈無神<lb/>
窮隂急景催年暮引領金雞釋罪臣<lb/>
　　　大名野水舟中<lb/>
野渡茫茫接曉烟艱難世路復登船蒹葭聲裡風驚雨<lb/>
楊栁叢中水拍天釣艇日閒誰是主蘋洲秋老自應憐<lb/>
天涯宦況澹如許一望東溟一慨然<lb/>
　　　淇縣道中望西山有感<lb/>
海天囘首思茫茫入眼青山欲斷腸縹𣺌烟蕪秦塞逈<lb/>
<pb n="KR4e0205_WYG_004-13a"/>
飄零霜樹楚雲涼逢人把酒酣清夜髙興題詩付錦囊<lb/>
自嘆路難難未巳此行真自媿王陽<lb/>
　　　閿鄉道中<lb/>
六十頽齡獨可歎五千餘里一微官河臨斷岸魂應斷<lb/>
逕入寒岩膽亦寒白鴈關心秋杳杳黄塵吹面日漫漫<lb/>
籬英爛漫情如失嶺樹迢遙興欲䦨<lb/>
　　　清豐道中逢雲南戴玉園推府<lb/>
漫漫長路可堪愁何幸英雄際盛遊落木晩山人似約<lb/>
<pb n="KR4e0205_WYG_004-13b"/>
短亭濁酒意無休陽春雅調曽誰和雪夜髙情此日酬<lb/>
萍梗秋風仍萬里隴雲滇水思悠悠<lb/>
　　　觀諸陵有感<lb/>
人間富貴只如斯地下英魂莫自癡兩漢風流秋寂寂<lb/>
二秦功業草離離丘陵何用千年計指㸃空令萬古悲<lb/>
西餓匹夫今不見髙名竟與首陽夷<lb/>
　　　乾溝驛道中<lb/>
迢逓秦川合斷腸病軀白髮日倉皇黄雲𣺌𣺌望不極<lb/>
<pb n="KR4e0205_WYG_004-14a"/>
紫塞茫茫情自傷淅瀝髙風初作凛朣朧冷月尚含光<lb/>
山城半夜無燈火調盡霜笳漏正長<lb/>
　　　宿青家驛<lb/>
古驛蕭條獨宿時悲風吹動故鄉思踈燈半夜窻前暗<lb/>
殘漏孤城月下遲人為浮名來絶塞書因遙阻到無期<lb/>
夢魂忽忽驚寒榻唱徹鷄聲又路岐<lb/>
　　　青家驛曉發<lb/>
肩輿清曉出山城塞上風烟愴客情日畔旌旗微有色<lb/>
<pb n="KR4e0205_WYG_004-14b"/>
霜中鼙鼓暗無聲凝寒割面重裘薄晩節忘身一羽輕<lb/>
多病不堪勞逺役羞將藥裹伴微名<lb/>
　　　次韻落花<lb/>
蔌蔌飄零絳雪光合烟蒼蘚不成粧蝶蜂幾日憐春色<lb/>
風雨連宵妬異香浮去澷隨無意水拾來長憶有情郎<lb/>
玉階不掃黄昏月檀板金樽坐晩涼<lb/>
　　　鷄冠花<lb/>
亭亭斜倚玉欄秋緩帶仙粧塵外幽對日欲酣紅暈臉<lb/>
<pb n="KR4e0205_WYG_004-15a"/>
舞風如意錦纒頭奪炎自惜班姬扇妬夜還生青女愁<lb/>
誰把芳姿擬驍健爭妍鬬寵一生羞<lb/>
　　　野人鬻鶴<lb/>
何事臯禽縶野狂雲霄仙格墮塵鄉兒童白日駭心眼<lb/>
肉食黄金議豕羊雪羽投人混鷄鶩青泉得意笑林塘<lb/>
瑶池萬里嗟殘夢靈囿千年空斷腸<lb/>
　　　南山曉行<lb/>
石徑無媒野草青悠悠驅馬曉烟横霞分曙色浮蒼莽<lb/>
<pb n="KR4e0205_WYG_004-15b"/>
雲冷秋空倚翠屏麛鹿閒眠駭征轡山花開口笑行旌<lb/>
西風捲地迥蕭索獨叩龍泉吁紫㝠<lb/>
　　　過蘇州<lb/>
雲錦乗風吳水頭繁華滿眼過蘇州青樓簾箔烟花暖<lb/>
畫舫笙簫瀲灩浮薄霧山鐘驚市晩斜陽漁笛使人愁<lb/>
孤舟對酒不成醉明月胥門坐未休<lb/>
　　　宿望江<lb/>
北風雲暗雨如絲曖曖孤村欲暝時野港繫舟聊寓宿<lb/>
<pb n="KR4e0205_WYG_004-16a"/>
寒宵沽酒獨吟詩乾坤曠蕩渾無用湖海淹淫未有期<lb/>
一㸃青燈千里夢江山嵗晩結幽思<lb/>
　　　落葉<lb/>
霜冷風清緑已休紛紛黄紫總驚秋僧廊凌亂無人掃<lb/>
江國蕭條劇客愁山麓一空天際濶紗窻終夕雨聲悠<lb/>
青娥豈是無情物剥復真機不自由<lb/>
　　　晩春小齋即事<lb/>
小庭人靜愜春長珠箔微風度暗香雨過檻花開錦繡<lb/>
<pb n="KR4e0205_WYG_004-16b"/>
日髙樊鳥哢笙簧脩篁鬱鬱雲依石晴絮霏霏雪滿廊<lb/>
一曲焦桐一榻夢不知身世在羲皇<lb/>
　　　秋夜<lb/>
秋色愁人夜不眠鳴蛩四壁意蕭然小窻影落松簷月<lb/>
虛室寒生竹户烟巧偽向人今有靦文章憎命古無縁<lb/>
平生合恨謀生拙坐遣白頭媿少年<lb/>
　　　道見饑民掃拾草子<lb/>
𣺌𣺌荒原雪欲殘窮民無計掃凝寒置錐無地周田壊<lb/>
<pb n="KR4e0205_WYG_004-17a"/>
潦水滔天舜帝難囷簏已空猶菜色簸揚何日足飢餐<lb/>
散金不解書生䇿徒向陳紅發浩歎<lb/>
　　　諸城道中<lb/>
孤村酒盡促征鞍急景凋年道路難四野荒烟迷客望<lb/>
半山殘雪迫人寒孤依𤣥鶴林間唳百中青骹草際餐<lb/>
冉冉危岡下餘暎馬啼何處説辛酸<lb/>
　　　春夜懐馬珠岩<lb/>
春夜沉沉春月明春光不與故人并星河庭院何時曙<lb/>
<pb n="KR4e0205_WYG_004-17b"/>
烟靄溪橋無限情滄海交游齊鮑叔玉堂文藻漢張衡<lb/>
迢遙畫角吹殘夢寥落梅花負短檠<lb/>
　　　已酉除夕<lb/>
五十今宵除已盡明朝五十一相依年逾尼父未知命<lb/>
老過蘧翁曽悟非世事無慿慚我拙文章何益壯心違<lb/>
酒杯且莫浮椒栢辛苦平生豈細微<lb/>
　　　賀吳司訓榮膺臺奬<lb/>
妙簡蓬瀛適可親風流儒雅更無論𤣥機秘啟青藜夜<lb/>
<pb n="KR4e0205_WYG_004-18a"/>
大造潛囘絳帳春桃李門前新雨足絃歌海上古風淳<lb/>
明時豈負旌賢寵㑹見霜臺荅紫宸<lb/>
　　　夏日乆雨簡髙介亭三首<lb/>
淫雨凄凄乆不收烟雲迢逓暗滄洲畫簷泉落消煩暑<lb/>
疎竹涼生歘早秋青眼誰為心上友蒼筠夢遶滸南樓<lb/>
芭蕉聲裡無窮思獨倚閒窻聽未休<lb/>
對雨髙齋興未收幽居清曠亦仙洲雲來雲去朝還暮<lb/>
花落花開春又秋已遣亂蛙喧鼓吹不成雌霓挂岑樓<lb/>
<pb n="KR4e0205_WYG_004-18b"/>
巫陽合自仙衣濕何事霏霏不肯休<lb/>
溪頭雨暗釣綸收蒻笠纔歸蘆荻洲逸興喚來西舍酒<lb/>
清風臥向北窻秋梧堦滴破江湘夢烟景題堪海岳樓<lb/>
日夜瀟瀟渾不已老懐佳趣亦無休<lb/>
　　　用韻喜晴二首<lb/>
幾日愁霖一夕收晴薫吹緑滿蘋洲山光浥潤濃如畫<lb/>
水氣生寒忽作秋竹塢烟銷頻駐履海天雲盡一登樓<lb/>
啼鶯恐負芳時飲花外催人故不休<lb/>
<pb n="KR4e0205_WYG_004-19a"/>
雲雨從前夢一塲園林轉覺倍生芳青青楊栁聽齊女<lb/>
嫋嫋芙蓉慰楚裳别沼旋添三尺渌小窻新透百花香<lb/>
光風拂面吟懐爽緩步青蕪到夕陽<lb/>
　　　春夜對瓶中杏花獨酌<lb/>
紅明團雪水晶中對酌幽軒入暝清絳蠟光涵香玉瑩<lb/>
緑觴影動錦波生瑤臺十二春何在粉黛三千意獨輕<lb/>
叵耐芳妍終夜醉不須歌舞自多情<lb/>
　　　用翟樓村進士原韻寄乃兄雩泉進士<lb/>
<pb n="KR4e0205_WYG_004-19b"/>
一生襟抱二難知金石論心豈易移夢裏禁鐘猶勸酒<lb/>
腸迴僧宇共題詩秋鴻十載南飛日老鶴孤雲北望時<lb/>
春草才名空悵恨一行寥落對殘巵<lb/>
　　　用韻喜姪懐慎至鹽城二首<lb/>
𤣥子南遊白鷺洲謝安乆客慰賡酬良宵有興頻燒燭<lb/>
急景酣歌不下樓青眼天涯春幾許白頭鄉思日三秋<lb/>
重嗟筋力江天濶擬伴青藜返故州<lb/>
月明寒暎荻花洲骨肉相逢重與酬酒美他鄉抛駿馬<lb/>
<pb n="KR4e0205_WYG_004-20a"/>
話殘清漏向朱樓孤兒不滅終天恨老夢翻驚斷鴈秋<lb/>
吳楚壯遊尋勝迹伍員英烈尚中州<lb/>
　　　鹽城殘臘乆雪<lb/>
窮隂晦朔雪毶毶殘臘嚴凝冷不堪萬里楊花飛漠北<lb/>
千峯玉笋換江南畫簷瓊筯清聨閣古硯𤣥氷暗透函<lb/>
羔袖龍鍾無那老月明長夜酒杯酣<lb/>
　　　寄弔丘月林喪塜器肖林進士<lb/>
紫綬青春玉帝歸哀君腸斷旅魂飛緑芳早為青娥妬<lb/>
<pb n="KR4e0205_WYG_004-20b"/>
白髮翻驚丹桂違郗老情深損眠食山翁淚落濕裳衣<lb/>
題詩春鴈遙相慰珍重琅玕待紫微<lb/>
　　　丁卯鹽城再逢初度時慎修公出南都<lb/>
秋風颯颯鬢蕭蕭從宦殘年思尚饒江上征帆迷逺樹<lb/>
瀛西歌管隔重霄乆違親故虛風月暫狎兒童慰寂寥<lb/>
明逐翥鸞歸去後還人景色倍逍遙<lb/>
　　　隆慶丁夘八月九日感懐二首<lb/>
八月九日天氣清同文四海試羣英蟾宫媿我昔年志<lb/>
<pb n="KR4e0205_WYG_004-21a"/>
蠶食看人此際聲江左朱衣非是夢<hi>謂慎修與簾事戒也</hi>海邊丹<lb/>
鳯擬先鳴<hi>謂慎幾與試事勉也</hi>白頭已誤青袍拙奕世科名覬後<lb/>
生<lb/>
壯圖曽此淚沾衣老向人間混是非得失功名春夢斷<lb/>
古今榮利露華晞身歸大塊茫茫𦕈心向空門種種稀<lb/>
莫説風簷爭寸晷且將杯酒送斜暉<lb/>
　　　丁卯鹽城中秋感懐<hi>有序</hi>
　　　　是秋慎修分簾南都慎幾應試東省老妻攜<lb/>
<pb n="KR4e0205_WYG_004-21b"/>
　　　　慎動兒膠東衰叟從銀鶯孫鹽瀆固皆一時<lb/>
　　　　美事然值此良宵而能無感漫賦用紀客懐<lb/>
　　　　云<lb/>
中秋雲盡月華涼骨肉良宵寄四方一鳯南飛奎耀彩<lb/>
三郎西赴月探香荆簪攜幼滄溟曲藜杖弄孫淮水傍<lb/>
共向一輪清影下離情各自抱衷腸<lb/>
　　　次韻吹笛牧兒<lb/>
短笛山童學跨牛英音不著利名愁雨昏楊柳堪腸斷<lb/>
<pb n="KR4e0205_WYG_004-22a"/>
月冷關山合淚流三弄緩歸荒落晩數聲吹老緑蕪秋<lb/>
太平有象清風外飄落梅花遍海陬<lb/>
　　　已巳元夕二首<lb/>
考鼓搥鐘夜正賒暢懐春事老烟霞樓臺月暎蓬山色<lb/>
歌管風清仙子家綺席有情催刻漏山城無事共諠譁<lb/>
黄柑緑酒堪乘興一醉相忘兩鬢華<lb/>
新逢三五興初賖玉漏遲遲進紫霞明月翫來知幾醉<lb/>
華燈看去説誰家祠開太乙春方劇禁弛金吾夜正譁<lb/>
<pb n="KR4e0205_WYG_004-22b"/>
七袠放歌歡故里十年羇客笑京華<lb/>
　　　登樓晴眺<lb/>
宿雲收盡曉初晴獨倚樓臺寓目清亂水拖藍遙接海<lb/>
千峯凝翠藹連城興髙平楚朱欄外酒送飛花小院輕<lb/>
塵㸃不侵寥廓靜超然身世在蓬瀛<lb/>
　　　夏日雨後閒居簡秦余臺太守<lb/>
夏木隂隂雨乍過幽人獨適向山阿啼鶯隔岸笙簧細<lb/>
古蘚侵堦翡翠多竹杖緩移蒼靄徑釣絲偶動碧雲波<lb/>
<pb n="KR4e0205_WYG_004-23a"/>
巢由樂有明良在枕上華胥醉後歌<lb/>
　　　髙時齋節推署膠事春日簡上<lb/>
九霄旌斾拂春烟遐域蒼生慰所天關隴豪華輝海岱<lb/>
伊周聲聞達幽燕青陽化協窮隂後玉樹清依暖吹前<lb/>
林壑熙熙歡不已佇看鳴鳯五雲邊<lb/>
　　　次韻唐人劉阮五首<lb/>
　　　　劉阮遊天台<lb/>
翠微深入興方新却笑浮生誤紫塵絶壁恍開他日夢<lb/>
<pb n="KR4e0205_WYG_004-23b"/>
片雲擬老此生身真機有悟元非晩清景無涯别是春<lb/>
採徧紫芝從浩漫綺園猶笑漢羇人<lb/>
　　　　劉阮洞中遇諸仙子<lb/>
洞遶寒溪古木蒼偶窮雲際出微茫不知天上歸蟾窟<lb/>
疑有人間奏鳯簧青眼夢中心未稳瑤池春邇興初長<lb/>
匆匆却訝相逢好自是相逢悞二郎<lb/>
　　　　仙子送劉阮出洞<lb/>
名山髙峙倚三台何事郎歸何事來紫帳儵驚青鳥别<lb/>
<pb n="KR4e0205_WYG_004-24a"/>
翠岑遙送綵雲開楊花決絶應難致溪水悠長可易迴<lb/>
洞口歌殘千古恨蕭條風雨老莓苔<lb/>
　　　　仙子洞中有懐劉阮<lb/>
臥憐薄倖損霓裳古洞生寒思正長芳草不歸春寂寞<lb/>
斜陽凝望晩蒼茫鶴飛滄海雲初斷人逺瑤臺花自香<lb/>
風樹蕭蕭月炯炯晤郎彷彿復羞郎<lb/>
　　　　劉阮再到天台不復見諸仙子<lb/>
歡合從前記尚真不堪重問杳音塵玉簫金粉遺新恨<lb/>
<pb n="KR4e0205_WYG_004-24b"/>
紅樹青山失舊隣野鳥喚囘花底夢水雲悽斷洞中春<lb/>
故鄉落寞故人去空對斜暉愁殺人<lb/>
　　　次韻懶出門酬水南<lb/>
柴門反閉動經旬竹石琴書是所親半榻清風成獨坐<lb/>
一瓢春酒共誰斟浮雲有變歸㝠黙世務無慿混偽真<lb/>
却笑生平多滯礙出門何處可容身<lb/>
　　　逆前韻<lb/>
出門何處可容身夢裡乾坤莫認真晉楚豪華渾不見<lb/>
<pb n="KR4e0205_WYG_004-25a"/>
阮劉寂寞更能斟在天富貴應難必到手壺觴自可親<lb/>
月夕花朝從我好合期共醉百餘旬<lb/>
　　　癸卯中秋<lb/>
酒滿金樽月滿天清秋兒女笑星前喬松空自傳千古<lb/>
金石誰同固萬年三百清銅直土苴沉酣良夜擬神仙<lb/>
人生莫遣佳時負豈有江河西復還<lb/>
　　　次韻胡虛白公蘇武牧羊圖<lb/>
羝乳何年仗節旄中原君相乆忘勞珊鈎歌擊秋風細<lb/>
<pb n="KR4e0205_WYG_004-25b"/>
金屋沉酣夜月髙多病茂陵歸駟馬詼諧方朔已緋袍<lb/>
中郎老迓歸來寵獨把青銅歎鬢毛<lb/>
　　　癸酉秋苦雨<lb/>
帶雨閒雲西復東朝昏巫女意匆匆蓬瀛望絶連天霧<lb/>
湖海波翻驀地風臨水花涵青鏡裏看苔人在翠帷中<lb/>
炊珠爨桂秋將晩秪有題詩興未窮<lb/>
　　　又<lb/>
天空石破偶驚猜逗漏鴻泉海國來長晝翻盆迷白日<lb/>
<pb n="KR4e0205_WYG_004-26a"/>
連宵注瀑鬬狂雷三旬水潦無餘地八十年來未見灾<lb/>
老揷漁竿閒臥處中原㸃檢濟川才<lb/>
　　　小樓晩興<lb/>
獨倚䦨干眺夕暉山城秋色正依稀蟬聲不定風枝裊<lb/>
虹影初殘雨意微看去墨雲雙鳥沒聽來紫塞一鴻歸<lb/>
悠然清興不可冩明月滿庭梧葉飛<lb/>
　　　春曉枕上偶成<lb/>
語燕匆匆傍曙歸幽人慵起閉柴扉夢囘花塢啼春鳥<lb/>
<pb n="KR4e0205_WYG_004-26b"/>
人靜松窻鎖曉霏城市意閒青嶂在交游情澹紫塵違<lb/>
衰殘無事㝠搜苦清對琴牀臥翠微<lb/>
　　　蛩聲<lb/>
清秋何事此悲蛩散入塵寰恨不同舊國荒榛寒雨裏<lb/>
古陵衰草夕陽中沉沉庭院殘更月寂寂樓臺落木風<lb/>
無奈年年苦相值是誰沉醉在笙鏞<lb/>
　　　春日樓上琴餘小飲<lb/>
長晝如何愜好懐琴樽清暇畫樓開朱絃乆為王門絶<lb/>
<pb n="KR4e0205_WYG_004-27a"/>
白雪新傳郢客來駿馬五花能換酒浮生一夢可銜杯<lb/>
醉中更有慿闌興滿目山川媿匪才<lb/>
　　　鹽城新秋即事<lb/>
涼風吹人七月前清秋爽氣開新鮮狂雨既過亂蘚濕<lb/>
逺山欲瘦孤雲連黄葉萎庭自作舞青蟲吐絲相對懸<lb/>
稻花飛香海署靜何處老翁來醉眠<lb/>
　<lb/>
　<lb/>
<pb n="KR4e0205_WYG_004-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海壑吟稿巻四<lb/>
</p>
<p>
</p>
  </div>
</body>
</text>
</TEI>
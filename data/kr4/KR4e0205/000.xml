<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>海壑吟稿</head>
    <p>
<pb n="KR4e0205_WYG_000-1a"/>
欽定四庫全書　　　　集部六<lb/>
　海壑吟稿　　　　　　别集類五<hi>明</hi>
　　提要<lb/>
　　　　<hi>臣</hi>等謹案海壑吟稿十一巻明趙完璧撰完<lb/>
　　　　璧字全卿號雲壑晩號海壑膠州人由嵗貢<lb/>
　　　　生官至鞏昌府通判是集詩六巻文五巻王<lb/>
　　　　三錫序其詩集謂嘉靖間筮宦司城抗直忤<lb/>
　　　　權奸與楊椒山公同厄按集中北司獄中七<lb/>
<pb n="KR4e0205_WYG_000-1b"/>
　　　　言律二首序云嘉靖甲寅秋秋曹檄捕豪校<lb/>
　　　　某因獲罪東湖翁劾執坐死賴元老科臺之<lb/>
　　　　力僅復瓦全云云東湖者陸炳别號也時炳<lb/>
　　　　為錦衣衛都督與嚴嵩表裏為奸其勢張甚<lb/>
　　　　完璧以指揮末秩能與之抗其獄中與楊繼<lb/>
　　　　盛倡和諸詩有辛苦不妨淹日月援書喜有<lb/>
　　　　漢良臣等句繼盛死西市完璧作楊烈婦詞<lb/>
　　　　以哀之有小雅怨悱之遺可謂志節之士其<lb/>
<pb n="KR4e0205_WYG_000-2a"/>
　　　　詩多觸事起興吐屬天然絶無呌囂怒張之<lb/>
　　　　態亦與有明末造矯激取名者有殊徒以名<lb/>
　　　　位未髙史不立傳遂幾於湮沒不彰僅賴此<lb/>
　　　　集之存猶得畧見其始末亦足見正直之氣<lb/>
　　　　有不得而銷蝕者矣乾隆四十六年九月恭<lb/>
　　　　校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4e0205_WYG_000-3a"/>
海壑吟稿序<lb/>
海壑趙先生今年八十餘矣吟稿其平生所肆力且以<lb/>
自媮快者也蓋先生位不償才故以其未盡用之志寄<lb/>
之於詩久而成家積之成帙云先生之子為今大名守<lb/>
清廓君於余弟輔為寮長而與余姪坤同進士也則余<lb/>
於先生有世好之誼焉一日弟輔受是稿於清廓君既<lb/>
付之梓已又偕大名倅韓君等致書於余索余言以弁<lb/>
其端余取而閲之因得以見先生於詩詳先生之始末<lb/>
<pb n="KR4e0205_WYG_000-3b"/>
則益嗟嘆歆慕之矣昔太史氏有云詩三百篇大抵聖<lb/>
賢發憤之所為作也迄至盛唐如李翰林杜工部二大<lb/>
家古今稱卓爾者亦皆意有所鬱結不得通其道耳先<lb/>
生幼負才氣謂功名可指取已而數不偶從嵗薦就秩<lb/>
都下而先生業已著詩自娱無他愠居無何績效懋著<lb/>
聲籍籍於縉紳間人謂先生脱頴之才已試囊中矣然<lb/>
先生一意危行不為媕妸媚世竟以被中逮繫方其時<lb/>
人皆為先生震怖顧先生特屹不為動適椒山楊公同<lb/>
<pb n="KR4e0205_WYG_000-4a"/>
時在獄與之吟咏酬答以道義相得甚驩於利害之臨<lb/>
泊如也故余讀是集中至獨知心上原無累與授書喜<lb/>
有漢良臣之句則輒變色動容亟服之焉最後謝天水<lb/>
之郡判以歸世方彈指咄咤以未能究先生之用為惜<lb/>
而先生内沾沾自喜以長有天地之日而竟其適於詩<lb/>
為幸蓋自其立朝時已嘗自命云何時謝朝組隨意踏<lb/>
莓苔由是以觀則先生者尤泥塗軒冕浮㳺塵埃之外<lb/>
古之所謂達者也先生既歸徜徉林壑觸趣成聲或幽<lb/>
<pb n="KR4e0205_WYG_000-4b"/>
踪雅致廣蕭散之懐或精裁婉托寓無聊之感憫時廸<lb/>
志談理訓真則翛然方之内含和茹泊悟𤣥超凡則悠<lb/>
然方之外其所咨嗟咏嘆即時或自鳴其鬱結不平而<lb/>
絶不為呌噪怒張以恣其臆蓋先生之發憤於詩垂數<lb/>
十年而不為儻來之物以滑其内而奪其功故振之以<lb/>
䧺麗而出之以優㳺卓絶一時有如斯者語曰用志不<lb/>
分乃凝於神豈謂是與假令先生以其直節壯猷托景<lb/>
青雲係籍華懋表樹嵓廊之上馳騖萬里之途其勲烈<lb/>
<pb n="KR4e0205_WYG_000-5a"/>
可勝道哉廼其所厯宦踪僅僅止此遂巻之於泉石巖<lb/>
谷之間非其當矣然先生志不鬱道不窮其發為詩章<lb/>
必不能自力以致必傳於世如今雖使先生究所施舊<lb/>
勲烈於一時吾不知先生肯以此易彼否也雖然吾又<lb/>
聞先生年已逾耄而神猶屹屹不衰其文思不少减於<lb/>
壯嵗矧今太守君抱猷宏峻且偉然有公輔之望由茲<lb/>
以往先生之未艾者年未巳者詩而未可量者後人之<lb/>
勲業也則先生於不朽之事可謂兼之矣余復讀先生<lb/>
<pb n="KR4e0205_WYG_000-5b"/>
詩至庭下伊臯之語厯古詩家詎能有之乎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>嗟先生<lb/>
固足以自媮快矣哉濟郡見峰王之垣頓首拜撰<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>海壑吟稿巻七</head> <lb/>
    <p>
<pb n="KR4e0205_WYG_007-1a"/>
欽定四庫全書<lb/>
　海壑吟稿巻七<lb/>
　　　　　　　　　　　　明　趙完璧　撰<lb/>
　　賦<lb/>
　　　寒宵賦<lb/>
海壑子讀書冬夜長宵沉沉凝寒凛如撫此窮隂悵然<lb/>
不寐是用有作辭曰顓頊司御兮移𤣥貞黒帝渙號兮<lb/>
趣朱明悲泉沉暉兮野靄㝠駟宿耿耿兮流長空素蟾<lb/>
<pb n="KR4e0205_WYG_007-1b"/>
碾碧兮寒光清青娥肅征兮鴛瓦氷蒼旻迥而星垂枯<lb/>
梢號而聲悲大河伏濤兮凝璐連輝温泉封凍兮瑶華<lb/>
瑩璀萬動闃寂兮清廟進假其何諠廣莫揚吹兮轅門<lb/>
號令之戒嚴寒雲㝠㝠兮鴻鴈哀而流連黄竹蕭蕭兮<lb/>
𤣥鶴警而鳴旋松杉隕兮欄檻冷而凄然皜梅粲兮掩<lb/>
寒紗而晚姢悵銅龍之煞絶兮銀籌淹息霜堞之笳奏<lb/>
兮魚柝杳以聲殘軒楯沉菽兮朱箔翩重扉幽扃兮疏<lb/>
房寒獸火無光兮嘘之不燃蘭燈冷青兮素膏凝盤抱<lb/>
<pb n="KR4e0205_WYG_007-2a"/>
雲和兮繩絶攬氷紈兮綿折龍涎熄兮芬滅鳳團委兮<lb/>
烟歇紅絲氷兮𤣥結猩頴强兮摧缺悲暮節之隆嚴嗟<lb/>
衆處之曠别乃有貴奢兮搆羅綺於雲霄暄蒸融融兮<lb/>
䕶絶域之重貂沉檀耀庭兮鬱攸而香飄龍燭熒煌兮<lb/>
星分而紅揺翠雉明兮襲錦袍據熊虎兮崇且髙烹胎<lb/>
胹膰兮肥甘充庖醇醪茢美兮紫霞春饒素霓迴旋兮<lb/>
舞纎腰貝齒聲琅兮遏雲遥瓊嶽頽兮紫綃金鈿落兮<lb/>
娥媌鴛被浮蘭兮恍巫陽之魂交金鉔暖薫兮惕永漏<lb/>
<pb n="KR4e0205_WYG_007-2b"/>
之易消淫約懸絶兮竟罔知此寒宵悲風發兮情自如<lb/>
而陶陶若彼塞戎之宵征兮慘邊聲而泗流關山迥絶<lb/>
兮望故土於中州負濃霜之重鎧兮寒徹骨而驅遒衝<lb/>
朔漠之驚沙兮月黯淡而雲愁孤臣萬里兮海天沉沉<lb/>
鳳城云逺兮銀漢無垠時易逝而嵗晩兮憂忡如焚愴<lb/>
遐荒之逆斥兮耿長夜而慮深愁思婦於雲屏兮心已<lb/>
摧氷珊瑚之絳漬兮腸終夕而九迴幽思沉以繚紆兮<lb/>
逰蛛絲於天隈合歡餘寒以輾轉兮金壺如海而鍾哀<lb/>
<pb n="KR4e0205_WYG_007-3a"/>
逰子未返兮天涯淪落羈館岑寥兮悵戍烟之殘角孤<lb/>
燈落而愁絶兮蝶悠揚而逺脫載夙興以行邁兮抱離<lb/>
懷之忉怛驅𣺌茫兮寂雞聲之咿喔陟崇巔兮俯荒原<lb/>
而曠濶霜風凛其被面兮嗟敝裘之凉薄氷溪皓膠以<lb/>
迷途兮情惻楚其如割㷀獨無眠兮哀生寒廬爐無宿<lb/>
燼兮惡裳無<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>一飽無時兮凛切飢癯妻孥坐對兮相<lb/>
泣以吁冀今夕之昧旦兮傷來夕之何殊胡為終此嵗<lb/>
寒兮仰蒼穹其疇蘇皇天運化兮無私於好惡四時平<lb/>
<pb n="KR4e0205_WYG_007-3b"/>
分兮豈以斯人而輟其凝冱推有生之厚薄兮允𤣥機<lb/>
之攸賦感逆順之相遭兮憂樂安於所寓貴不可以擬<lb/>
賤兮貧與富之有數神祇無以辭其憾兮博濟為聖賢<lb/>
所懼但造命惟人兮我心皇皇仰燮理之任重兮惕此<lb/>
寒凉闢寢門而假寐兮趨火城之煌煌立雙闕之殘月<lb/>
兮霏裳履之滿霜啓九重以匡不逮兮吐瑶墀之雞香<lb/>
格君於仁聖兮沛天徳以懷萬邦裘帽釋兮三軍挾纊<lb/>
而相忘雪宫同樂兮胥肉帛而有常夫無外曠兮内無<lb/>
<pb n="KR4e0205_WYG_007-4a"/>
怨女之徬徨彼四方之人兮孰不期温飽而我望苦凍<lb/>
餒之無聞兮靄和氣而洋洋寒暑有代謝兮春暉煦而<lb/>
悠長固君相之能事兮又安危關運化之否昌坐喟嘆<lb/>
而漫漫兮其誰待旦汲汲於廟廊顧兹寒微兮何以𢎞<lb/>
被抱此區區兮暢回春之溥及淑氣敷以遐征兮罄寰<lb/>
宇而俱立偕物我而悠然兮慰是夜之悒悒<lb/>
　　帳詞<lb/>
　　　為儒學師生送童貞菴太守入覲帳詞<hi>并引</hi>
<pb n="KR4e0205_WYG_007-4b"/>
伏以圖靈啓秘㝠陶瑞世之賢方夏崇勲昭仰御天之<lb/>
睿故荒陬無久否㑹際貞良而善治有竒馨協欽隆渥<lb/>
恭惟<hi>某</hi>官炎鄉鴻筆羅渚仙才逸韻松颷冲懷桐月抱<lb/>
千古江山之秀擅一時文藻之宗錦捷秋風回首龍超<lb/>
萬蟻桂探寒窟揚眉虹貫九霄青錢遴慎於玉堂鶚飜<lb/>
易水赤邑寄専於墨綬驥展湘雲三禩政成江城花暖<lb/>
一遷福賚海國星高楚去而見思夢澤草長迷望齊來<lb/>
而嗟暮蓬瀛雨足騰歡徳化洽於渤匯豚魚畢信恩光<lb/>
<pb n="KR4e0205_WYG_007-5a"/>
流於原野草木均輝王風返而恬熙醉慊村烟桑柘文<lb/>
澤深而汪濊光生璧水桃花吾道孤旌金章企慕斯文<lb/>
正印玉笋聯翩幸傾圮之經營逺鑒麥葵揺蕩荷清寒<lb/>
之矜恤曽聞苜蓿䦨干秋鳳獨翔已慰吹嘘天上春龍<lb/>
旅應還期輔翼江濆五馬騁而恪詣宸楓三鱣違而嬋<lb/>
媛岐柳簾霏雞舌御屏題漢循良珮轉螭頭帝室延周<lb/>
篤棐沐無涯之天寵喜溢滄溟睽不世之邦侯情含翠<lb/>
岱晚山殘雪寒侵緑蟻芳樽古道酸風吹斷驪駒清詠<lb/>
<pb n="KR4e0205_WYG_007-5b"/>
冠裳郁郁絃管嘈嘈長憶天東短歌水右<lb/>
　　　詞曰<lb/>
山館翠雲寒曉色新霽古木含風捲濤細川長烟𣺌情<lb/>
思啼鴻聲裏文翁金闕去留無計　孤鶴霜明七絃錦<lb/>
秘五袴清歌溢流徵玻璃紅凸相送紫霄凌厲鳳池調<lb/>
舜鼎匡明世<lb/>
　　　　　右調感皇恩<lb/>
　　　為膠庠師生贈高時齋節推署州代還帳詞<lb/>
<pb n="KR4e0205_WYG_007-6a"/>
伏以竒器奮乎風雲留思徵淑庶情昭於日月協美揚<lb/>
焆道直天機淳元未泯聲芳人紀悠邈奚涯恭惟<hi>某官</hi>
髙風周甸雅望秦川華峙英靈渭波精秀瑞岐陽之鳳<lb/>
鳥産自名家窮太后之龍圖紹由先世橋昂碧落未當<lb/>
世而擬後逹人桂占青雲訝鳴時而輝前繼美蚤圖九<lb/>
萬簸擊南溟晚慰黔黎銓榮上國明弼宸極緬尋鳥喙<lb/>
之芳使伴寒星遥徙爽鳩之域慶烏巢於春樹沉鬼哭<lb/>
於夜臺刑訖於措刑清息庭前鼓吹訟服於無訟赤違<lb/>
<pb n="KR4e0205_WYG_007-6b"/>
水面波濤忽吏渙膠西黄章生緑幸旌移掖北腐草回<lb/>
春寒谷恩光良慊自天之隕窮簷膏澤式占時雨之私<lb/>
栩春夢於華胥鶯花暢化悲晚來於青壤溝壑騰歡消<lb/>
䑕狗之妖蹤朗月清澄墟落屏豺狼之奸跡震霆烈赫<lb/>
山川赤子如傷豈云青眼丹心似水莫探𤣥淵洞寸照<lb/>
於水晶青焰炯玉荷之影涵萬機於藻鑒明湖流桂魄<lb/>
之光貞操垂晩節霜筠義概凜平生氷蘖宦海波而砥<lb/>
柱恥繫商帆世道溷而日新諱言阿堵風流儒雅攸欽<lb/>
<pb n="KR4e0205_WYG_007-7a"/>
璧水詞宗夷易温恭悚企窮陬道範青衿挹采宛在春<lb/>
風白面承休坐醺醇醴雨露忘情於桃李雲霄垂意於<lb/>
蓬茅有代及𤓰旌斾遥遥天上含情折柳稱觴悚悚溪<lb/>
邊復嵗月之㡬何五雲髙翥慨烟花之縹緲萬井疇依<lb/>
草凝望以連青不盡矗雲離恨桃無言而含紫聊将落<lb/>
日歌喉回首巖霏縈撁别緒斷魂鶯語屬和遺音<lb/>
　　　詞曰<lb/>
郵亭沉月正杜宇送春時節淡靄連山柔風捲陌滿目<lb/>
<pb n="KR4e0205_WYG_007-7b"/>
楊花飛雪人渡溪橋晴渌斾裊碧山遼絶無可柰借野<lb/>
花啼鳥留觴英烈　傷别難忘處三月彌旌恵政人人<lb/>
恱絃誦春長桑麻雨足方信海波恬滅何意孤城甫慰<lb/>
尋逺三秦豪傑便指日向烏臺青瑣傅霖望切<lb/>
　　　　　右調喜遷鶯<lb/>
　　　為鄉耆賀戈雨溪榮膺嘉奨帳詞<hi>并引</hi>
伏以靈鳳徵祥羲馭光華海岱應龍神化豐隆靉靆山<lb/>
川故英雄奮明聖之期幸世道際亨嘉之運恭惟<hi>某官</hi>
<pb n="KR4e0205_WYG_007-8a"/>
燕冀休靈古今俊彦深沉令徳慷慨高風逸韻稟自天<lb/>
陶冲氣含於特秀襟懷璞玉唾𠻳明珠蚤捷蜚聲載燿<lb/>
龍光於雲漢重輝接武旁昭瑞彩於虹霓鐘鼎之業合<lb/>
羡夫家傳儒雅之風争誇乎世繼忽宣綸於北極式贈<lb/>
馬於東州旌斾揚休枯槁樂陽和之候閭閻動色顛連<lb/>
仰怙恃之秋邇清光而巖電奪睛探幽格而松風遺響<lb/>
抗鴻鵠之志擬迹循良潔氷雪之操乃心民社清才實<lb/>
學君子攸欽純化義風匹夫胥慶禁奸不遺於毫髮馭<lb/>
<pb n="KR4e0205_WYG_007-8b"/>
黠果震夫豺貍仁恩與造化争流靈威共雷霆齊軌邇<lb/>
遐春盎政教雲行海國日長乍識華胥懿景村扃夕静<lb/>
頓回太古醇風温温乎豐嵗瑛清時可愛粲粲然荒年<lb/>
穀赤子所天亷班胡氏父子以天語流光勲繼董生南<lb/>
北之鄉評有在偉績茂昭於海域芳聲丕著於霜臺春<lb/>
日生輝驟䝉嘉奨秋風播譽竟復重褒甫期年而治効<lb/>
垂成未半載而恩榮荐至某等揖英賢之令範已踰白<lb/>
頭接錫命之寵光倐經青眼不勝歡躍競笳鼔以相迎<lb/>
<pb n="KR4e0205_WYG_007-9a"/>
奚啻聲音聊謳歌以敬夀心慚芹曝調謝宫商<lb/>
　　　詞曰<lb/>
霜樹蜚紅烟峯凝翠雲齊秋晩揺落羣芳操持暮節方<lb/>
見籬英艷西風遥逐陽鴻征曉報到天恩重衍慶仁聲<lb/>
薄海窮山共欣夙懷今展　琰譽播青珣名馳兖空自<lb/>
芳傳殘簡垂老躬逢清朝良吏無負虞湯選綵鸞枳棘<lb/>
飛黄庭際應是不堪狹淺行看取秉鈞異寵沛霖溥演<lb/>
　　　　　右調永遇樂<lb/>
<pb n="KR4e0205_WYG_007-9b"/>
　　　為千户所賀楊子承千兵完戎朝奨帳詞<hi>并引</hi>
竊以眀聖神機旌淑恒先於厲世豪雄効節臨戎豈憚<lb/>
於捐身恭惟<hi>某官</hi>将軍胄子閥室俊人魁梧殊標端凝<lb/>
令範耿青年之義概正氣自天矢赤日之貞操壮心畫<lb/>
地八陣窮勞夢寐六韜紹邃宫庭申渙號之嚴兒戯豈<lb/>
沿陋迹本知權之善父書不滯陳言表海嶽之瑞靈慶<lb/>
風雲之猛士掄精夏府開基之華典重輝鎮肅遐陬禠<lb/>
魄之威聲四達建牙吹角寂不聞諠拔劒登壇强無與<lb/>
<pb n="KR4e0205_WYG_007-10a"/>
敵茂瀛壖之春草曾教戎馬長嘶澄淮海之滄波坐致<lb/>
鯨鯢永滅錦袍飜細柳康堵編氓鏐帶緩生花傾心儒<lb/>
雅佐政播霜臺之譽攝屯貽寒士之恩兩簡提兵躍然<lb/>
千里十年就煉惕爾萬全際國家悠久之隆飾部伍凋<lb/>
殘之弊推心置腹勞思自過吮含協苦分甘布恵頻空<lb/>
儲蓄貔貅争奮思兼報帥以報君葵藿紓忱誠非愛身<lb/>
以愛國指龍沙而禦侮迥熄狼烽旋鳳闕以趨勞靈成<lb/>
雀賀旌麾攸向績用倐登嵗月雖淹人咸恐後閱師而<lb/>
<pb n="KR4e0205_WYG_007-10b"/>
稱耗方殷當國憂虞離次者無聞獨美元戎紀律累黄<lb/>
金之腆賚莫稱丹𠂻慰紫極之温綸式驚青眼𤣥朔遥<lb/>
而飛檄青海𣺌以騰歡瓊醖充罍銀漢潤分恩渥天機<lb/>
遺錦綵雲蔚映仙葩沸金鼓之喧闐暢融梅雪萃人文<lb/>
之炳朗喜合春陽末忝葭莩曠見乗龍異寵秪承豪彦<lb/>
慚無躍虎英詞一闋清歌千鐘釂飲聊傾肝膈不解宫<lb/>
商<lb/>
　　　詞曰<lb/>
<pb n="KR4e0205_WYG_007-11a"/>
翠巖碧海春初麗忽下綵鸞烟際玉闕布天恩鳳閣褒<lb/>
忠義生色煥山城芳譽飛迢遞　總只為赤心丹陛况<lb/>
早遇英主明世家散萬金身餘一劍喜有戮力三軍鋭<lb/>
寵擬玉關封看取金章繫<lb/>
　　　　　右調憶帝京<lb/>
　　表<lb/>
　　　擬上元觀燈賜宴輔臣謝表<lb/>
某年某月某日臣等䝉賜觀燈與宴稱謝者桂魄騰光<lb/>
<pb n="KR4e0205_WYG_007-11b"/>
薄海仰初春之象華燈煥彩九天瞻聯璧之輝既醉太<lb/>
平何勝感荷臣等歡忭歡忭頓首頓首竊以天地交泰<lb/>
一元轉造化之機君相協和萬古慶明良之遇故貳室<lb/>
謙光乎唐帝而金臺賢譽乎燕昭火戯驪山奚取深閨<lb/>
之笑酒通淇水終貽烈焰之災南國臨春永嗟沉湎西<lb/>
風汾水徒自悲歌迺者候運青宫大地浹陽和之氣既<lb/>
而影盈玉闕鈞天昭皎潔之晶祈太乙於初元一燈破<lb/>
暗演炎劉之故事㡬夜揺紅烟雲斂而明月逐人簫鼓<lb/>
<pb n="KR4e0205_WYG_007-12a"/>
沸而暗塵隨馬宫城焜燿閭巷謳歌六鰲駕海上之山<lb/>
樂偕百姓雙鳳扶雲中之輦清暇萬機炬爛仙臺何幸<lb/>
微臣縱目風傳天樂渥䝉御宴稱觴允賢聖之高情實<lb/>
康平之樂事寒酸至願今古難逢兹遇皇帝陛下徳擬<lb/>
乾元明侔離照恩澤及物炳朗燭奸暢仁風而遐邇皆<lb/>
春被光華而隠顯畢逹三冬陋巷蚤䝉分暖杏林十載<lb/>
短檠頓致揚輝奎閣春臺謝調元之善玉燭負屯膏之<lb/>
愆甫奮幽微欲竭平生糟粕晉觀燈火輒施不世几筵<lb/>
<pb n="KR4e0205_WYG_007-12b"/>
珮轉彤庭眼開蓬島香飄桂宇夢入華胥誰家對月能<lb/>
閒而叨與鳯城之寵何處聞燈不看而曠瞻龍燭之竒<lb/>
紫府星輝藜影駭飜仙界絳臺風静蓮光幻逸神工月<lb/>
闕奪睛琉璃炳瑩瑶池高㑹龍虎優㳺煥<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁於霞觴<lb/>
明及肝肺照珍竒於玉案暖入腹心簮笏燦銀缸冠纓<lb/>
豈遺纎手綺羅飛寶鏡瑛盤追笑含桃分黄柑於九霄<lb/>
罄白獸於一夕相遭道合期於不醉無歸從事軍嚴志<lb/>
在有懷必吐九重春色共翬仙桃永夜漏聲晩催銀箭<lb/>
<pb n="KR4e0205_WYG_007-13a"/>
飽飫皇仁而益足沉酣聖化以何知兢兢周誥之中洩<lb/>
洩堯天之下融查滓於親炙奚啻秋陽蕩邪穢於相酬<lb/>
豈云江漢東風吹酒旋看銀海初醒凉月伴人清到玉<lb/>
堂不寐身歸天上而常自光明夢想樽前而乃心麯蘖<lb/>
臣等昏昧不足以圖報稱潦倒曾可以効勤勞徒抱區<lb/>
區有懷耿耿伏願有象太平偕此春而永泰無疆福夀<lb/>
並斯月而恒盈演膏澤於幽隂煥文章於昭灼養賢以<lb/>
圖天下用繼權輿渙居以賚國中不獨盤樂則聖治清<lb/>
<pb n="KR4e0205_WYG_007-13b"/>
明而夜户不閉民心和暢而鳬鷖可歌矣臣等無任瞻<lb/>
天仰聖激切屏營之至謹奉表稱謝以聞<lb/>
　　　擬夏日賜扇羣臣謝表<lb/>
某年某月某日䝉賜臣等以扇者湘筠破玉黄封隕自<lb/>
九天蜀繭浮香墨跡題當五月草茅增氣閭巷生光巽<lb/>
命猥頒賁恩仰荷臣等惶恐惶恐頓首頓首竊以八風<lb/>
吹嘘匪鼓舞無以育羣品一元槖籥非凉冷罔以濟至<lb/>
仁故廓寰宇之妖氛回颷動地而除酷炎之溽暑清商<lb/>
<pb n="KR4e0205_WYG_007-14a"/>
滿林此吾人仰披拂而豁如因大造以呼吸而咸若也<lb/>
乃者日貞曜於鶉首律遷度於林鍾祝融鞭赤雲之龍<lb/>
羲和典陽烏之馭温風翕以辰至星火燦以昏中處凉<lb/>
臺而有鬱蒸之煩浴寒水而嗟爍爛之慘聖王體好生<lb/>
之徳歌薫五絃哲人妙制器之宜來風一扇以形軋氣<lb/>
黙契𤣥機用上禮賢風髙前古盖始為者固有莫既之<lb/>
恵况分布者尤為不世之恩銅柱逼人慨殘酷於萬古<lb/>
雄風適已恨誇誕於一時夜色撲畫屏之螢宫闈䙝用<lb/>
<pb n="KR4e0205_WYG_007-14b"/>
秋光致素紈之詠篋笥深藏歌徹桃花醉裏不知炎灼<lb/>
舞殘白羽閒中獨翫飄揚緇塵染素於九衢清風安在<lb/>
束帶發狂於庶府明月何歸曾無蘇下以輕颸豈有假<lb/>
人以便箑王風因之而掃地<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>焰於是為薫天何幸微<lb/>
臣驟䝉珍賜百工至願千載竒逢兹盖伏遇皇帝陛下<lb/>
古直徳健質素性成妙開闔之天機四方風動神屈伸<lb/>
之物感百世揚休鑒前王揺亂之鄙心蕩淑世刻薄之<lb/>
陋習出仙工於天上輔造化於隂初織女機絲霄漢乍<lb/>
<pb n="KR4e0205_WYG_007-15a"/>
流夜月石鯨鱗甲池塘蚤已秋風移寒色於瀟湘散清<lb/>
光於巴蜀絶塵凡之竒巧如璧如輪袪窮巷之煩寃非<lb/>
氷非雪捧持在手感荷生心發跡寒微沾恩稠疊開緘<lb/>
日下黄金輝暎蓬瀛回首雲中仙桂香遺青紫輕凉拂<lb/>
羅袂何須風蹬雲端溽暑散窮簷不向茅堂江麓酷吏<lb/>
去矣身寓青蘋故人來斯神逰空谷障朱明之燥烈䕃<lb/>
庇實多驅青蠅於暄炎肅清益至置懷袖而鄭重入依<lb/>
孔雀徐開慎把握以無忘出為貔貅指示舉動而毛髮<lb/>
<pb n="KR4e0205_WYG_007-15b"/>
灑淅揮揚而股肱戰兢臣等熱中未已恒思汗出沾衣<lb/>
寒心方殷竊恐情乖中道伏願嚴操縱之威權輕勿授<lb/>
人以柄善弛張之治道重惟持已以清作法於凉而罔<lb/>
貪守約施博而不亂推心及冷地痛懲炙手之徒示法<lb/>
向薄夫用戒趨炎之軰荷䝉遮蔽無為庾塵所汙不異<lb/>
寒温莫致班詩共歎則仁風擬大塊而同徳餘光昭汗<lb/>
簡以不磨四海播揚萬年快慰矣臣等無任瞻天仰聖<lb/>
激切屏營之至謹奉表稱謝以聞<lb/>
<pb n="KR4e0205_WYG_007-16a"/>
　　　擬宋論翊戴功加石守信等官爵謝表<hi>建隆元年</hi>
某年某月某日伏䝉聖恩加賜臣等官爵者臣守信等<lb/>
惶懼惶懼頓首頓首竊惟亂極思治實皇天泰復之機<lb/>
厯數歸仁正英主豐亨之運故神謨廟算克當乎天心<lb/>
而治定功成不由乎人力武功誠武丁之獨斷翊戴何<lb/>
論文徳允文王之寡儔加封實忝曾不以能而自負普<lb/>
施天地之恩何敢以功而是居仰荷生成之徳稽晉文<lb/>
於返國功高有不賞之嗟考漢祖於承家事集致當誅<lb/>
<pb n="KR4e0205_WYG_007-16b"/>
之禍狗兎數語竒功萬古以酸心龍蛇一章偉績千年<lb/>
而墮淚是皆刻薄之主頓忘勲舊之人臣等退思有愧<lb/>
犬馬何勞進補無能蟩蛩未報仰自天之隕實切愚𠂻<lb/>
慰好爵之懷真逾望外兹遇皇帝陛下乾坤至徳日月<lb/>
休明馭衆以恩雨露溥施春澤臨下有赫雷霆丕振秋<lb/>
毫徳威不爽於賞刑處制允超乎今古念八姓之僣竊<lb/>
君弱臣强傷五代之昏庸兵煩民敝黄袍被體雖天命<lb/>
而衆義無忘赤徳開基録軍功而大封不棄龍旌縹緲<lb/>
<pb n="KR4e0205_WYG_007-17a"/>
萬國生輝鳳詔光華九天流渥進有差之隆爵再焰寒<lb/>
灰沾並領之寵光重榮春槁轅門甲胄際風雲而高入<lb/>
青霄汗馬刀弓出塗泥而近趨丹陛人無不足恥龍泉<lb/>
擊柱之争勞無不酬絶虎士分桃之怨各叨一命較才<lb/>
程力以何思悉竭寸𠂻瀝膽披肝而圖報若都揮若㸃<lb/>
檢山河帶礪無疆或虞候或右廂日月貞明不替雲臺<lb/>
異眷越百世而同符烟閣竒褒曠千年而合轍侍龍顔<lb/>
之密邇共将紓悃一朝仗虎符之靈威誰復横行四國<lb/>
<pb n="KR4e0205_WYG_007-17b"/>
慶明時於無事不聞劍㦸扶危樂長夜於未央合聽笙<lb/>
歌聒醉託勲名之暴著詎致沉淪際君臣之交通永無<lb/>
猜忌臣等終延樂土大造無可言之仁蚤沐恩波滄海<lb/>
乏可述之潤起死人而肉白骨結莽無因忘何日而藏<lb/>
中心銜金未即伏願五位昌隆太平有象一徳貞固終<lb/>
始不移保誓命於萬全君臣一體綿本支於百世上下<lb/>
同休舅犯無棄席之憂恩信日固叔敖息負薪之慮徳<lb/>
恵彌深阿衡榮而商道致逺營丘永而周漢流長萬古<lb/>
<pb n="KR4e0205_WYG_007-18a"/>
無虞九泉不朽臣等無任瞻天望聖激切感戴之至謹<lb/>
奉表稱謝以聞<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0205_WYG_007-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海壑吟稿巻七<lb/>
</p>
<p>
</p>
  </div>
</body>
</text>
</TEI>
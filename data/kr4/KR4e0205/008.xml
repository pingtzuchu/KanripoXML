<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>海壑吟稿巻八</head> <lb/>
    <p>
<pb n="KR4e0205_WYG_008-1a"/>
欽定四庫全書<lb/>
　海壑吟稿巻八<lb/>
　　　　　　　　　　　　明　趙完璧　撰<lb/>
　　序<lb/>
　　　海若効靈序<lb/>
春臺君三年守膠政徹滄涯民協青壤和氣蒸蒸溢於<lb/>
遐邇嶔崟者繁息潤澤者涵育桑麻鬱而風雲暢穀菜<lb/>
熟而康乂徵黄虞之治而華胥之風也父老子弟伏臘<lb/>
<pb n="KR4e0205_WYG_008-1b"/>
熙熙舉觴相慶且復精籲蒼漠其以斯民之生也治亂<lb/>
關於𢎞運休戚繫於相遭殘虐者流赤増波貪饕者地<lb/>
利惟盡我民何幸際我侯登我治耶往者天保之祝無<lb/>
亦感休慶而艾君以心也千古純誠殊無乖異此為三<lb/>
代直道而行者也是以不能無祝願於侯也南山之貞<lb/>
擬君之躬永君之躬不盡所願也松栢之茂擬君之操<lb/>
承君之操不盡所願也至情篤意殆超乎天保之外迓<lb/>
錫仰禧将望於君身之餘也如蘭之錫如麟之託昌厥<lb/>
<pb n="KR4e0205_WYG_008-2a"/>
後裕厥昆充厥公閭焉已矣天惟民聽而克享之篤生<lb/>
英秀實惟戊午之始秋君子卜其知本穹昊靈其効於<lb/>
溟水允矣且東溟濶匯百川長為委輸瀦秀二儀浡潏<lb/>
元綱嘉珍異寶獻瑞呈祥萬品類育千古可考也故夫<lb/>
木難明月尤補竒絶盖涵於天一受於朏魄蚌之不知<lb/>
其獲於天珠之不知其成於蚌也造化之鍾於海者無<lb/>
窮而珠之産於蚌者曽無老少之異蚌之珠非海之靈<lb/>
耶君之子不猶蚌之珠耶於穆以無心福仁者而至仁<lb/>
<pb n="KR4e0205_WYG_008-2b"/>
亦不知所以承天休其時其地所適所遭皆莫可臆究<lb/>
今君侯年㡬强仕宜蚤育江鄉而佳氣顧騰於海域宜<lb/>
多男於窮居而弧矢甫繫於朱旛其澤及生民而後天<lb/>
徳之乎其涵濡滄津覽濤波之吐吞沐蛟龍之烟雨漸<lb/>
其秀而化於靈亦得以蓄結𤣥妙是皆未可知也但民<lb/>
情所寓人言所及依理符迹吾不得而遺論也烏可不<lb/>
謂之海靈耶况英物韡韡啼聲琅琅猶鴻鵠雖未羽而<lb/>
拂霄之勢可逆覩矣幻逸天池清瑩蟾彩異時光朝廷<lb/>
<pb n="KR4e0205_WYG_008-3a"/>
輝四海聲夷貊重古今兹公之慶也民之望也海之靈<lb/>
所以協於天也<lb/>
　　　代贈劉氏樂夀堂序<lb/>
劉氏子者風神逸爽偉然三齊俊人襲先聲累業雄於<lb/>
珠右拓故第而新之大搆霄峥川原動色且廣締四方<lb/>
豪彦一時儒紳率雅愛之甲子冬予将北探江春戒行<lb/>
在即忽有欲為留行者倥偬氷雪間切諭劉子景懷今<lb/>
願竊導騰虬披珠雲移旌而南光乃鼎室遺乃珠璣以<lb/>
<pb n="KR4e0205_WYG_008-3b"/>
垂慶於無極惴惴然将不慰草茅覬私耶予解莞唯唯<lb/>
用扁樂夀以贈主人揖而前敬觴為夀或曰智者樂仁<lb/>
者夀智仁之道亦大矣哲如顔樊猶待問焉劉氏其智<lb/>
仁矣乎奚扁為予曰不然人心之天不終澌泯塗珠璞<lb/>
玉礱澣彌光匪情而揚誣也機萌而沮棄也皆非也軻<lb/>
命世英儒曽不知戰國風習顧以仁義争論於時可謂<lb/>
智乎無亦以彼昏不愛仁義而利之出乎仁義者将不<lb/>
愛耶故梁恵好臺沼而進之聖齊宣好雪宫而推諸王<lb/>
<pb n="KR4e0205_WYG_008-4a"/>
齊梁不關民隠然齊聖興王諒足悚動方寸劉君為斯<lb/>
堂将自娱而永焉者吾不以樂夀開之堂胡為哉况望<lb/>
其知仁乎吾今冀其樂而夀焉融融斯洩洩斯伏臘斯<lb/>
子孫斯劉君其自得矣雖不告以仁知將不繹其所以<lb/>
而求諸浚源植本要有餘師因樂以崇知由夀以敦仁<lb/>
樂樂而逹於君底豫而逹於親塤箎而逹於兄弟琴瑟<lb/>
而逹於妻子笙簧而逹於賓友周流活潑莫非樂地罔<lb/>
惑於聲色罔誘於貨賄罔奪於威力安固永貞無戕所<lb/>
<pb n="KR4e0205_WYG_008-4b"/>
天樂示而智進夀啓而仁𢎞縁此獲彼魚網鴻罹誰則<lb/>
知之劉君将不為明理以終樂貞守以介夀者乎况東<lb/>
望滄溟西顧長河鯨波潮而虬帶環陽侯河伯君之適<lb/>
也大勞在瞻二珠伊邇青蒼藹而鴻龎基林林央央君<lb/>
之契也此又非樂夀出於堂之外而智仁之雅懷幽致<lb/>
㑹得於天者乎使君而淫於樂於智則昏焉已無述於<lb/>
夀於仁則悖焉已昏且悖其奚處於斯堂或曰博矣哉<lb/>
君子之言非淺夫所窺也僉勉劉君其慎審於樂夀<lb/>
<pb n="KR4e0205_WYG_008-5a"/>
　　　勞山仙跡序<lb/>
勞為墨陽靈峙枕滄溟而峻迥東南秀於青聲於天下<lb/>
逸物外者咸兹樂慕逢冠挂而斯東安期老焉胥有取<lb/>
也世傳丘劉王馬軰舉此仙焉信耶渺茫之故適非青<lb/>
眼妄耶史籍攸徵殆難極詆嵇生之論存乎養久而仙<lb/>
或由兹也長春諸翁見超寰宇越嶔崟履竒峭奚啻千<lb/>
億秪惟勞焉依依無謂耶海嶽之吐吞雲物之舒巻㝠<lb/>
化之往來必有竒趣入乎其心而契焉而陶焉者虛牝<lb/>
<pb n="KR4e0205_WYG_008-5b"/>
抱元精錬致極而還虚破造要所必至盖亦自不知其<lb/>
喬松之趨也混古今於天地弄風月於川岑神遊意適<lb/>
罔非豫所寸靈之秘洩於英詞悟塵之㡬託於幽石霞<lb/>
栖雪飱紫封碧䕃鳥窺而樵遊焉耳詠我思者誰歟嘉<lb/>
靖甲子載值君陽湯公尹墨宓絃之暇慰適宦况勞無<lb/>
餘區尋幽興懷撫跡増慨虛𤣥茫昧者空復夢思而垂<lb/>
悠寄逺者宛在貞堅猶可彷誦刳翳掃烟靡隠弗底獲<lb/>
詩詞古體五十餘篇𤣥珠之慶良慊夙私竊惟海内之<lb/>
<pb n="KR4e0205_WYG_008-6a"/>
嶙峋層見竒跡恒尠乃有高林石之興而欲一騁歴覽<lb/>
之懷率皆滯於時牽於勢塵拘艱解悼種種予毛卒未<lb/>
之酬者指可勝屈耶雖予亦密邇海涯纔百里耳覩﨑<lb/>
峭於目前聆勝絶於夙昔寸心如飛猶越萬里攀躋之<lb/>
志恒切而仍嵗無諧况其逺者乎君陽公以其跡諸勞<lb/>
者移諸梓邈歴迨兹曠逢懿舉俾無踁珠玉儵徧中原<lb/>
勝徵而情慰無勞而可勞間有微辭奥㫖妙悟神㑹者<lb/>
得無樂際矣乎君陽之於道𤣥關幽鍵仰不可窺即仙<lb/>
<pb n="KR4e0205_WYG_008-6b"/>
跡攸崇無乃慕之篤飬之深臭味之相入賞音於善歌<lb/>
者歟于野之利何其博哉矧蒞墨以來軒黄之化而旌<lb/>
陽之政跡之寓乎墨者皆以銘諸心不但寓乎勞者存<lb/>
諸石焉耳噫演勞跡者君陽也昭墨跡者玉堂在今銀<lb/>
筆在後不知其當為誰也塵埃鄙人雕龍匪技詎敢為<lb/>
諸仙序聊復對君陽之命述其畧兼章君陽之美意云<lb/>
　　　贈儲少梅將軍掄典戎政序<lb/>
膠為遼右窮壤南北界萊靈二戍間徹三百餘里滄溟<lb/>
<pb n="KR4e0205_WYG_008-7a"/>
浩望曠然潮汐之區倭夷伺逞靡常撫圖籌釁者乃不<lb/>
顧兹陬凜森耶沿涘連兵以膠衝雄鎮崇墉以昭巖駐<lb/>
戎以張威選将厲才倡勇明政用宣聖武遐荒也始敦<lb/>
任七侯率由殊簡二百年中繼美揚聲海上者今莫仰<lb/>
矣儲氏少梅将軍將門英胄涵淹儒術毅然剛介中有<lb/>
雍容文雅之懿藝精力强才優識朗古名将風烈銜命<lb/>
以來文武屬心殆以安危輕重繫将軍也嘉靖辛酉春<lb/>
侍史檄執戎政遴選慎名實核協人望哉少梅将軍震<lb/>
<pb n="KR4e0205_WYG_008-7b"/>
惶罔自勝感一飯於思酬慚世禄於未補顧不幡然悟<lb/>
奮然興惕然求免厥艱耶中外熙熙卬首維新令而風<lb/>
霆威而霜雪介而金石操而氷檗樽爼可以折衝帷幄<lb/>
可以禦侮虎豹雄踞長城逶迤鯨鯢之波其㡬息矣乎<lb/>
蛇豕之毒其或靖矣乎絃誦興耕耘無事太平之樂乃<lb/>
不賴将軍以有終矣乎冠裳相慶且從而祝之難副惟<lb/>
聲難克惟終細或不矜其罔有不傾将於上下負匪淺<lb/>
也尚自厲焉拊髀惟時築拜有期垂黄秉鉞萬里之封<lb/>
<pb n="KR4e0205_WYG_008-8a"/>
豈直區區一隅之顯已哉謹日夕以仰<lb/>
　　　代姜省吾侍御送劉春臺太守考績序<lb/>
嵗辛酉揺光樹虛危寒颸凛如玉塵炯炯春臺侯敝車<lb/>
羸馬遄征之色溢於道亭庶黎超駭莫慰攀延熙洽中<lb/>
不知崇年効績檄速稽核将以旌淑徳昭陟典也猝奪<lb/>
吾良奈若何省吾子榮其行君子也㡬何人哉聖皇三<lb/>
五紹庥渇篤世英四紀相尋以躋嘉靖之治無他考核<lb/>
鼓舞爾也侯六載溟陬一貞永矢雖有横陳漠然也楊<lb/>
<pb n="KR4e0205_WYG_008-8b"/>
稱四知弗來胡畏劉纔一選弗贈胡辭侯曽未聞來且<lb/>
贈也殆奫淵方寸波瀾寂絶要難以漫窺焉者無蕩天<lb/>
機庶理懇至公斯也明斯也威而斷斯也本植而績庶<lb/>
凝焉孤魄停瀛清飈逸岱夫或得而禦且揜諸兹不稽<lb/>
焉攸勸今天下籍名寵以騁盡錙銖而利實有蓬心蠧<lb/>
乃紀經胡能侯擬繼侯而後皆侯耶匪侯耶種種予懷<lb/>
無或諼焉若帝臣罔蔽萬里有明寵眷茂殊寄任出入<lb/>
以徳諸郡者徳諸天下此又人心無既之覬也省吾子<lb/>
<pb n="KR4e0205_WYG_008-9a"/>
㷀㷀南山之廬松楸外不狎塵機侯行念兹揆有言任<lb/>
媿無言徵制於時泥於迹即不能以侯圖報尚宣言臺<lb/>
垣庸罄忠赤行将采焉以聞慰夙私也姑以虚江公甫<lb/>
來竒侯之器不遑悉侯之澤樂聞而誦之趣張水石嬋<lb/>
媛増楚金石震而玉觴釂旍斿颺而五雲茫驪駒不忍<lb/>
聞執予言以贈<lb/>
　　　海屋添籌序夀年家楊叅峯太翁<lb/>
添籌事邈不可知然造化之運甲子循環其或司㝠紀<lb/>
<pb n="KR4e0205_WYG_008-9b"/>
者理亦有之近恒摹繪竒跡以相贈遺無亦援仙靈以<lb/>
擬長年非斯人之至情己乎此其圖者何夀洛之楊崑<lb/>
翁也其夀楊崑翁者何敦年家懿也吾郎慎修膠致乙<lb/>
丑春第適與賢嗣同之叅峯君為崑岡片玉洛才俊逸<lb/>
也視海山牧豎奚啻倍蓰實竊蠅附及分令鹽瀆而又<lb/>
同宷淮隂洽情楚水且㡬三禩郎嘗拜崑翁淮邸而衰<lb/>
質亦曽幸挹叅峯通家之契良亦深矣戊辰春旅覲燕<lb/>
都王事竟叅峯君怵然記翁當七袠稀古春秋喜溢顔<lb/>
<pb n="KR4e0205_WYG_008-10a"/>
色将汲汲便經故洛以觴初度郎聞而嘉之欲偕往不<lb/>
果遥致已心許焉歸而語諸庭余曰諾佳哉是不可無<lb/>
慶慶以神祉吾海人室廬潮汐間仙跡茫茫習聞已久<lb/>
雖不躬覿其異古史籍亮不厚誣添籌海屋兹用圖焉<lb/>
今復指三山之晻藹睇十洲於微茫銀臺金闕所寓紫<lb/>
鸞黄鶴所歸海之屋殆可究可言籌之添亦何終何始<lb/>
水淺蓬萊塵揚澥渤籠鳥之辰云誰數計而太虚浩劫<lb/>
要難紀極嵗易籌偕人依化運崑山翁其将優游穹壤<lb/>
<pb n="KR4e0205_WYG_008-10b"/>
而不自知其夀擬𤣥昊也雪刺方曈烏紗玉杖餐霞咀<lb/>
芝雲卧天㳺悠然伊洛中奚俟𤣥圃瑶池耶况桂林鬱<lb/>
鬱蘭茁森森而賢嗣叅峯飛鳬之履甫過金門旌揚之<lb/>
聲上逹天闕行復大擢玉堂調鼎鼐以夀皇圖則黄虞<lb/>
斯世真不負所以義涵也龍章鳳采紫誥重褒自天之<lb/>
澤如海斯深此又添籌外無涯之福籌亦所不能盡算<lb/>
焉者矣小子乞予言以信友篤敬也叅峯事君不忘其<lb/>
親崇孝也崑山翁茂無疆之夀徵仁也敬則善交孝則<lb/>
<pb n="KR4e0205_WYG_008-11a"/>
不匱仁則與天地萬物為一體宏裕而可親焉者也余<lb/>
於翁神交久矣况今蠢延亦已六十有九晚齡同躋喜<lb/>
聞而樂誦之欲同慶華堂仙雲縹𣺌莫慰逖忱忝同盟<lb/>
之好假仙籌以獻同天之祝云<lb/>
　　　代慎修送温玉齋三尹榮擢魯藩司寶序<lb/>
余素躭清曠家世海山狎於心目出必登臨舒寫入則<lb/>
園林沼榭㑹心自娱同志者盖寡焉乙丑夏謬領鹽寄<lb/>
違猿鶴而南勉蒞陬僻日夕塵勞頽乎俗吏回首雲阿<lb/>
<pb n="KR4e0205_WYG_008-11b"/>
夢寐渺然乃有少尹温玉翁者風流醖藉曠古髙人雍<lb/>
容官署中峻結幽軒小築亭臺佳木葱鬱琴鶴蕭然偷<lb/>
閒機務而山林餘事隨其所適盖超然不累於喧囂之<lb/>
煩而洒然特逸於簮紱之外也余然後知其為仕而隠<lb/>
焉者况乃堅持凛凛不為苟汚豈特居處之清而高節<lb/>
更自嶄然可謂心迹兼得其養而孤竒塵表寡儔也余<lb/>
每喜其烟霞幽趣宛在咫尺簿書之暇假之㳺衍資之<lb/>
諮諏相與上下數千載間古之是非得失以及今之賢<lb/>
<pb n="KR4e0205_WYG_008-12a"/>
不肖可否飛屑渢渢如燭斯照蔡斯卜也吁有是哉翁<lb/>
之可嘉樂也其裨於拙薄良不淺矣究極師友淵源翁<lb/>
汝人毓汝秀而邇南陽山川之靈其亦有得伏龍鳳雛<lb/>
之遺風者不然胡高雅乃爾竊慶方殷忽有東藩之擢<lb/>
聖天子篤金玉之親重鳳鸞之輔去鹽就魯親親賢賢<lb/>
之義兼得之矣但江海之留思未艾鴻鴈之興懷無已<lb/>
也翁行矣魯周公舊國宣尼所生禮樂遺風千古不終<lb/>
澌泯翁覽龜䝉洙泗之勝撫浴沂風詠之迹回琴㸃瑟<lb/>
<pb n="KR4e0205_WYG_008-12b"/>
人逺而真樂猶有可尋翁臭味惟同慨慕依俙磨之嵗<lb/>
月當必有進於平生者翁慎厥司欽厥寶増輝滄岱以<lb/>
迓天休此其常業耳恪職之外更以寶之胸中者為國<lb/>
華焉則輝光日新清越以長綱常植彞倫昭主徳敦教<lb/>
化隆亦㡬乎變而至道矣魯將不遺其所常寶者而寶<lb/>
翁耶况懿徳之好有生恒性竊恐魯不私其寶而揚于<lb/>
帝庭以為天下共寶之是又所日望而惓惓者翁其無<lb/>
自高以棄天下<lb/>
<pb n="KR4e0205_WYG_008-13a"/>
　　　贈景節推重均膠役序<lb/>
斯民慕三代之風而千古無忘者何哉孟子曰三代之<lb/>
得天下以仁仁也者亦惟得其民心焉耳夫民情不一<lb/>
物理自然夫孰得而遂之乎是以傳大學者謂君子有<lb/>
絜矩之道亦莫非王道支流三代遺意也然明王圖治<lb/>
惟艱曽不以得人為要務乎哉肆我今上法祖𢎞恩求<lb/>
賢如渇親民宣化尤莫急於守令龔黄卓魯期其人三<lb/>
代之治覬其盛也且令非也而守正之守失也而府抑<lb/>
<pb n="KR4e0205_WYG_008-13b"/>
之此又設官之美意而行仁之令典也吾膠僻在海涯<lb/>
尤為弊郡土瘠民貧役繁賦重號稱難治久矣雖有循<lb/>
良之政猶不能速効於更生况舞文弄法者之相仍而<lb/>
姦偽萌生耶民焉攸賴國家例以三載一均民役隆慶<lb/>
庚午冬適當其期亨菴守以覲事匆匆未暇竟妥東方<lb/>
嗷嗷哀鴻之聲溢於海隅撫臺憂之思得風裁夙著者<lb/>
一為撫綏而我公當時已蚤為黙卜矣公適以賀嵗聞<lb/>
命戴星而東秪惟負託是懼入膠來愴弊悲窮補偏剔<lb/>
<pb n="KR4e0205_WYG_008-14a"/>
蠧恤瘡痍如已子慰寒酸猶故知好所好惡所惡一狥<lb/>
民便而罔叅已私真猶父母之愛其子也無矜容無厲<lb/>
色春風和氣中人未嘗不畏刑威痛懲下人未嘗不服<lb/>
斟酌得調停之善而㑹計無錙銖之差上不滯恵澤於<lb/>
當道下不致隅泣於窮簷一時膏雨宛蘇海壖白首絶<lb/>
荒自謂終於頽風已也何意驟覩善人之治曠瞻三代<lb/>
之澤不猶醉而醒瘖而鳴仆而起耶公青年甲第夐然<lb/>
燕雲雋才小試魯郡天假恵臨初挹其輝采侍其珠唾<lb/>
<pb n="KR4e0205_WYG_008-14b"/>
已識其逸絶風塵矣况復躬䝉徳教而舉措閑雅規度<lb/>
𢎞裕逆占所就更當何如噫宰肉細事也且以徵相今<lb/>
此休休之心優優之政章章人之心目時復金甌之卜<lb/>
舍公其誰士類歡慕之餘挽之固不可留望之又不忍<lb/>
去聊託衰殘以相贈誦然東野之鄙言諒不足為鴻筆<lb/>
齒草次揄揚一以為君子美一以為俗吏風焉<lb/>
　　　張平山畫冊序<lb/>
張平山者大梁祥符張路也字天馳初號茅蹊子先大<lb/>
<pb n="KR4e0205_WYG_008-15a"/>
夫正徳辛未間判開封予因識之時張游府庠計其年<lb/>
可三十前也體質短小器識温雅胸次灑有竒趣不多<lb/>
飲酒賦詩鳴琴志役物外而其筆造之妙初無所受於<lb/>
人天畀之巧雖心手亦不可得而知一落頴靡不駭訝<lb/>
時譽藉然每留連於豪商大賈妖豔珍竒羈縻百種以<lb/>
是士大夫慰其意者盖寡矣而窘焉者恒有難色先大<lb/>
夫畧常格曲意招之張感焉及晤談契合遂傾意相将<lb/>
而交好日敦始愛予丱總知琴曽作高興圖為忘年贈<lb/>
<pb n="KR4e0205_WYG_008-15b"/>
其相與之情伯仲中於予尤篤也燈宵手語時復連牀<lb/>
抵今有惻乗興揮灑甚多曽覩有象簮刻張路字盡妙<lb/>
處即識之倉卒之圖多而不暇且漫然有待遂因循終<lb/>
致不果丙子秋先大夫有武昌之命分袂來迥不相聞<lb/>
後訪其貢之太學珍於公卿名動京師先不知更號何<lb/>
年而天下莫不膾稱張平山也有得片紙尺素之遺者<lb/>
寶藏珍愛琬琰木難無以易之皆不知吾家之所蓄者<lb/>
多且久焉愛雖鍾於平日名復重於末年其進於後來<lb/>
<pb n="KR4e0205_WYG_008-16a"/>
者竟無一獲是為悵爾雖然但要其得意處雖少年猶<lb/>
老筆嘗聞昔之詩人有年未壯而風格亦已夙成者卓<lb/>
識異才豈論蚤暮張之筆妙殆亦無聲詩也何老少云<lb/>
良亦足珍迨今五十餘年間散之昆季而獨存者無幾<lb/>
張曽謂蓄畫莫如作冊吾因而役志焉兹用永之以方<lb/>
付慎修慎秘以藏值嘉靖乙丑舉進士出宰鹽城余亦<lb/>
當隴西歸暇從容借遊攜取以資翫弄適覯温栗翁三<lb/>
尹汝人也得平山之履歴甚悉始知夀以云殂也深為<lb/>
<pb n="KR4e0205_WYG_008-16b"/>
悼悒将追刻平山小印於諸所遺皆為補識庶不混真<lb/>
以衍厥聲又欲各勉題詠哀思之餘以終朋好之誼且<lb/>
恐才不逮志詞不能摹先生之精也夫姑曲為叙述以<lb/>
章諸首云<lb/>
　　　賀張恂翁七袠序<lb/>
古今人恒多慕仙其慕仙者何謂長生也曠逸塵表也<lb/>
神變化於莫測意萌而罔不慰也其孰能破造化外五<lb/>
行與天地並日月侔哉借有勞心苦形如鑚盤閱壁負<lb/>
<pb n="KR4e0205_WYG_008-17a"/>
井揖枯精煉致極而至於吹笙跨鶴鳴簫乗鳳駕赤鯉<lb/>
於清波驅綵輿於碧落以相羊乎兩間者要皆理之所<lb/>
不可知也蠱惑之深雖帝王亦不能自己荒哉燕昭周<lb/>
穆秦皇漢武之為心也張翁寓於稠人之中而特異乎<lb/>
尋常之外産古即墨去鄒魯甚近陶然醉孔孟之風於<lb/>
數千載之下純乎其中而朴乎其外共徳在家謙光在<lb/>
鄉庭教孜孜篤求善類以為師友之資廼爾賢嗣文伯<lb/>
秋雲効捷赫然揚海岱之光行復登瀛選膺台寵為時<lb/>
<pb n="KR4e0205_WYG_008-17b"/>
霖雨舟楫不賢而致是乎若夫役志𣺌茫以自沉溺於<lb/>
怪神誕妄皆所弗屑也然徳本諸身静而恒焉不期其<lb/>
夀自爾永年出入烟霞優㳺山海閲世故於虚舟撫日<lb/>
月於籠鳥忽不知其瞳爾紺背爾鮐髮爾種種矣邈乎<lb/>
夀之不可及已然嘗冠切雲於暇日拽靈夀於清風褒<lb/>
衣芝馥濶帶蘭馨酣春醁而謳商山蕭然太勞峯下為<lb/>
帝懸解安期之儔歟偓佺之儔歟崑崙蓬島奚以踰兹<lb/>
芝顔玉彩快覩斯人其於生翰白日而清虚莫可彷彿<lb/>
<pb n="KR4e0205_WYG_008-18a"/>
者何如耶桂嗣蘭孫繩繩森立其於名存仙籍而苗裔<lb/>
莫可究極者何如耶况帝賚之榮莫逆其後天錫之齡<lb/>
未究其終翁之仙於人間而出乎天仙之上者盖㡬許<lb/>
矣福祉非常墨云胥慶膠之縉紳能無景徳而希光已<lb/>
乎且託予言以贈顧拙薄弗克誦述秪惟吾郎慎修嘗<lb/>
内交文伯舊有通家之雅廼勉於揚㩁陳辭為諸公代<lb/>
夀<lb/>
　　　贈鏡湖王司廵三載考績序<lb/>
<pb n="KR4e0205_WYG_008-18b"/>
夫觀政者聞其譽不若覿其人覿其人不若核其績績<lb/>
徵而慰覩焉宜其譽之不泯也鏡湖子淮陽美士楚藩<lb/>
淑僚擢廵逄猛司銓者拔英揚俊遥託荒陬謂其雄鎮<lb/>
要害而分寄山海也方其揚旌而來勵精應物雍雍楚<lb/>
楚温然連城之輝毅然百煉之彩人咸謂兹貞良之質<lb/>
也予聞之可哉容未必然既而士相與禮愛之無尤焉<lb/>
民相與敬畏之無厭焉有司悉從而付托之無惑焉人<lb/>
咸謂兹才能吏也予聞之可哉譽未必然洋洋藉藉殆<lb/>
<pb n="KR4e0205_WYG_008-19a"/>
擬芳秋蘭比翼翔鴻矣君子要不得而盡信也某衰謝<lb/>
巖壑瞥然塵務冠裳車馬邈不相及吾於鏡湖子飢渇<lb/>
有情云覯未繇空復勞止乙丑春適泥書在庭填門有<lb/>
慶鏡湖子牽羊負綵以臨挹其光冲如也聆其音秩如<lb/>
也把袂惓惓好爾忘倦吁嗟人言其不謬哉及察膠南<lb/>
曠數百里靈鼇之衝而青徐之走集也變亂無常恒為<lb/>
當道憂乃者防禦有方馘俘屢効東南僻域殆坐靖耳<lb/>
曽不聞夷窺於溟寇恣於野也且催科有道不妨公不<lb/>
<pb n="KR4e0205_WYG_008-19b"/>
病民寸𠂻無累而匹夫不怨得人若此亦難矣哉期當<lb/>
考績而去人咸思慕之君其勉諸方今用賢無方超陟<lb/>
不次君之晉未可指數切無懈清操弛壯圖乖古道負<lb/>
明時以自隳嘉譽而頽偉績也戒行晩秋庶情悒悒追<lb/>
而送之雲之涯酌我醴竭我忱臨風以贈君胡來東山<lb/>
孔懷君胡去五雲維翥君之心惟石與金矢彼石金君<lb/>
子攸欽<lb/>
　　　送樓念竹太守入覲序<lb/>
<pb n="KR4e0205_WYG_008-20a"/>
古諸侯朝禮孔子列之九經以啓魯哀孟軻氏本之述<lb/>
職以悟齊宣振王綱以垂後法厥意豈其微哉我聖祖<lb/>
開基撫有華夏酌古准今制為三載一入覲天下有司<lb/>
莫不應期以從事是舉也立法之精又有超乎前代者<lb/>
寓焉考覈由兹也旌别由兹也黜陟由兹也勸懲由兹<lb/>
也玉帛之萃有以光神禹之隆英俊之輯足以協虞庭<lb/>
之美廼不盛歟况今聖主虚已好賢孳孳圖治往年躬<lb/>
宣睿㫖以勞逺臣宴賜之榮恩禮之篤懷忠良而有激<lb/>
<pb n="KR4e0205_WYG_008-20b"/>
者孰不精廼心竭廼力効廼職耶是使天下罔不臣政<lb/>
罔不舉民罔不順且治也熙洽之世何幸躬逢萬厯丁<lb/>
丑春又當其期我膠侯念翁將行膠人始仰而樂其進<lb/>
御宸極又不忍暫睽而忘情於翁也翁胡為乎來哉翁<lb/>
江山瑞靈簪裳淑裔早登甲第而首試以推鞫西江强<lb/>
禦不畏摧抑權奸者法無少貸聽斷惟明平反曖昧者<lb/>
衆罔不服勁節髙風悚動上下維時内詔慇懃秋曹暫<lb/>
署朝埜方慶其弼教得人天下可以無寃民也何間廼<lb/>
<pb n="KR4e0205_WYG_008-21a"/>
萋菲生焉濟水别駕以行其亦黯而淮陽舒而江都焉<lb/>
者其誰不為之憤惋耶公忠勤自若漠然無動鞅掌塵<lb/>
埃中聲聞藹然當道以膠難其人遴擬我翁而疏遷之<lb/>
御命東下海人其更生時也五馬蕭蕭朱旛郁郁蓬瀛<lb/>
生色草木増輝不半載而田埜辟餘糧栖畝也人民治<lb/>
華胥易境也訟獄均雀䑕相安也盜賊息犬吠不驚也<lb/>
較藝奎垣朱衣不違於青夜平徭窮壤蒼生溥被於春<lb/>
陽籬落鶯花山城絃誦豺狼屏跡鴻鴈無哀依俙太古<lb/>
<pb n="KR4e0205_WYG_008-21b"/>
之風儵以挽也吁嗟乎昔何時也今何時也而何其來<lb/>
之暮耶且今之慕古者以鄰境言之不過曰渤之龔遂<lb/>
密之卓茂伯起之介潔盖公之清静芳名雖茂而實恵<lb/>
澌泯語之人人亦罔焉耳廼者循名核實交相副焉青<lb/>
眼康乂間當漢之循良者其誰歟翁之過於古人不其<lb/>
逺乎方今明通萬里簡在無私斯行也甫邇天顔則晉<lb/>
接殊隆超踰非次騰翥當其時而久於膠不克終留也<lb/>
仁人之失可不為深慮乎迂叟沐岐陽之澤藏之廼心<lb/>
<pb n="KR4e0205_WYG_008-22a"/>
徒将不朽耳適辱諸縉紳以言徵竊媿頽齡昏耄謝頴<lb/>
楮久矣上無以悉衆善下無以盡羣情聊述鄙懷以僣<lb/>
達諸道左且祝之曰其人如玉挹公之光兮其徳如春<lb/>
值古之良兮天子維明兮式穀之彰兮海人有懷兮亟<lb/>
矯首於帝鄉兮<lb/>
　<lb/>
　<lb/>
　<lb/>
<pb n="KR4e0205_WYG_008-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海壑吟稿巻八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>海壑吟稿巻五</head> <lb/>
    <p>
<pb n="KR4e0205_WYG_005-1a"/>
欽定四庫全書<lb/>
　海壑吟稿巻五<lb/>
　　　　　　　　　　　　明　趙完璧　撰<lb/>
　　七言律詩<hi>下</hi>
　　　庚戍京邸除夕<lb/>
的的寒燈照寂寥悽悽鄉國望迢遥樽前欲醉腸應斷<lb/>
客裏逢春冷未消雪暗歸鴻書不至雲迷孤鶴思無聊<lb/>
衰年合笑燕山客獨對東風慕聖朝<lb/>
<pb n="KR4e0205_WYG_005-1b"/>
　　　再次韻孫小渠除夕<lb/>
一年将盡寄金臺千里蕭條獨舉杯臘候無聊燈下别<lb/>
春光有頃暗中來身羈異境添霜鬢心逐薫爐化刼灰<lb/>
鄉國好憑飛夢去數聲寒角故吹回<lb/>
　　　白川<lb/>
萬頃長川入望平烟開𣺌𣺌澹虚清翔鷗飛鷺茫如失<lb/>
落絮遊絲迥未明極目晴光霜練淨迫人寒色玉塵輕<lb/>
悠然太素還千古一幅齊紈畫未成<lb/>
<pb n="KR4e0205_WYG_005-2a"/>
　　　春夜飲王吉菴兄弟宅醉歸賦簡<lb/>
春夜沉沉漏未終畫堂銀燭暖揺紅鍾期古調塵氛外<lb/>
逸少家風談笑中紫陌醉迷青海月蒼苔健倒白頭翁<lb/>
天涯何幸逢知己聊慰羈愁日夜東<lb/>
　　　京邸清明<lb/>
遥憶芳菲故里春長安憐作一羈人松楸望斷青山外<lb/>
花鳥清孤滄海濵黄霧樓臺相識盡玉壺醽醁為誰斟<lb/>
寂寥獨倚東風醉簾幕黄昏燕子新<lb/>
<pb n="KR4e0205_WYG_005-2b"/>
　　　次韻送張省㡬司城歸休<lb/>
鏌干繁劇試多年報主衰顱惕皓然囬首不堪孤鶴<lb/>
怨拂衣曽為一絲牽斜陽晚浦憐樽酒歸鴈春風慰海<lb/>
天滿目紅塵陶令去羈人淚落五雲邊<lb/>
　　　艾山晩歸<lb/>
斜日亭亭石逕歸秋風颯颯捲征衣林聲度晚醒殘酒<lb/>
山氣生寒下翠㣲黄菊暫留烏帽去落霞遥逐斷鴻飛<lb/>
蒼茫猶自餘清興新月依人弄夕暉<lb/>
<pb n="KR4e0205_WYG_005-3a"/>
　　　癸丑寒食<lb/>
無限花開無限情此身那得一閒行銀鞍栁外誰家子<lb/>
玉笛風前何處聲俗務絆人春已老清光猶夢醉難成<lb/>
賞心乆負浮生意鷗鷺争如早締盟<lb/>
　　　春暮感懐<lb/>
春色初闌杏雪飛惱人情思暗依依風塵滿目誰相慰<lb/>
觴詠無心乆自違雲斷逺山虛淑景簾垂清晝送斜暉<lb/>
天真欲寫仍羈旅白首淹遲未拂衣<lb/>
<pb n="KR4e0205_WYG_005-3b"/>
　　　九日集飲邊樂亭工所二首<lb/>
不見黄花兩度秋西風此日共優游青山入望飛難近<lb/>
俗事侵人却未休佳節祗今憐白髪賞心思昔對金甌<lb/>
征鴻落葉無吟興暫把茱萸一破愁<lb/>
燕山風物向髙秋税駕塵機合暫游寒日晚籬黄欲破<lb/>
淡烟晴野緑初休官衙竊禄慚金闕人事傷懐到玉甌<lb/>
山水幽閒何日遂蓬瀛回首浪生愁<lb/>
　　　晚秋過城西廣通寺用韻<lb/>
<pb n="KR4e0205_WYG_005-4a"/>
颯颯秋風静法堂幽吟無與共酣觴踈踈寳樹垂清影<lb/>
冉冉天花散異香落照催歸山郭寺漁舟看弄水雲鄉<lb/>
遲留合慰偷門意俗擾從來抱恨長<lb/>
　　　次韻李東岡關山<lb/>
逢人是處説關山巖險真成百二關空谷隂寒催白髪<lb/>
崇巒顛頓損朱顏才輸周召應知止老入氐羌却憶閒<lb/>
落日啼猿腸欲斷可堪征袖淚痕斑<lb/>
　　　流曲河<lb/>
<pb n="KR4e0205_WYG_005-4b"/>
流曲河邊促曉行桃源乍喜赴仙程溪聲雪激寒潮吼<lb/>
山色屏開翠黛明楊栁石磯白晝静桑麻村落碧烟輕<lb/>
倥偬不慰徘徊意風送黄塵無限情<lb/>
　　　早春用韻<lb/>
東風䇿䇿拂餘寒静掩柴扉戴鶡冠晷影漸舒閒裏度<lb/>
梅紅初上醉中看燒蘭暖合芳庭靄煮茗清分活水湍<lb/>
衰謝却宜春色早韶華真與意相安<lb/>
　　　次黄海野韻寄李翁明齋<lb/>
<pb n="KR4e0205_WYG_005-5a"/>
壮心飛向白雲頭桂窟蓬瀛擬漫遊勲業不堪青鏡老<lb/>
璠璵早為碧山留孤蹤悵望韶華暮雙眼迢遥烟樹稠<lb/>
風月滿天春寂寂相違相憶兩無休<lb/>
　　　雨後夜坐<lb/>
赤日煎沙苦未休墨雲拖雨倐然收中天霽魄三更晝<lb/>
一夕新涼六月秋深院無人風細細古槐垂露夜悠悠<lb/>
坐斜星漢清無寐酒醒芳庭獨自謳<lb/>
　　　次韻登艾山<lb/>
<pb n="KR4e0205_WYG_005-5b"/>
風塵夢想故山遊白髪投簪向急流世路不堪驚險絶<lb/>
幽懐自合老林丘放歌邈逸青𡨕鵠把酒茫然滄海洲<lb/>
黄綺一歸紫芝老白雲此日慰鄉愁<lb/>
　　　次韻刈麥<lb/>
宦海風波已倦遊東山生計老春秋杜鵑啼歇桑重緑<lb/>
梅雨晴初麥乍收餅餌香風新足慰流移此日故還稠<lb/>
巢由何與唐虞事自是江湖魏闕憂<lb/>
　　　庭下新鑿二小泉<lb/>
<pb n="KR4e0205_WYG_005-6a"/>
小泉新甃碧泓渟混沌鑿開雙眼明入夜淪光動銀漢<lb/>
浮空霽色接滄溟孤居適意寒江破一片閒心秋影澄<lb/>
不敢濯纓蕩萍翠魚龍時作雨雲𡨕<lb/>
　　　七月苦熱<lb/>
纔喜新秋不自勝豈期煩暑轉相仍㣲風小動爐中出<lb/>
虚閣髙凌甑裏蒸汗浹徒勞白羽扇肺乾空想玉壺氷<lb/>
翛然欲奮凌風翼汗漫清虚去未能<lb/>
　　　贈江龍所别駕署膠<lb/>
<pb n="KR4e0205_WYG_005-6b"/>
風流文藻挹英賢綵筆通靈有異傳冀北羣空還自負<lb/>
漢南獨歩更誰先滄溟治績曽無右青史勲名不道前<lb/>
垂老㑹逢今日盛相忘䕫契醉堯天<lb/>
　　　曹文村晚歸<lb/>
斜日荒山返斾旌野烟迢遞暗孤城路迷春草連雲碧<lb/>
水遶寒川隔岸明細雨不禁花外冷驚風可奈樹邊聲<lb/>
芳菲有興催歸急每苦登臨不稱情<lb/>
　　　癸酉夏日赴西莊<lb/>
<pb n="KR4e0205_WYG_005-7a"/>
翠栁千條拂曉風亂山如迓擁晴空閒情緩轡蟬聲裏<lb/>
幽興題詩烟靄中野草連天望迢遞人家隔水正㝠濛<lb/>
青松短壑遥相慰一入白雲暑自窮<lb/>
　　　癸酉七夕<lb/>
雨霽風清佳夕閒從人遥指絳河間鵲橋誕妄今何在<lb/>
牛女虛無嵗往還秪以盈盈一水隔却疑脉脉兩情關<lb/>
人間底事仍相乞夢向顛迷話更艱<lb/>
　　　癸酉秋閲慎幾應試曉發感書<lb/>
<pb n="KR4e0205_WYG_005-7b"/>
　　　　癸酉秋七月之望慎幾曉赴省闈宵雨甫霽<lb/>
　　　　曉曦蒼凉清吹激於虚襟烟光染於迢遞撫<lb/>
　　　　清爽之凝眸而早嵗壮懐怵然又動且慨老<lb/>
　　　　無成貽譏薄子良可莞恨但二郎己叨甲第<lb/>
　　　　三郎又覬秋捷亦海曲之螢光僅為末齡薄<lb/>
　　　　慰耳漫爾此賦<lb/>
一畨清爽雨初晴正是英才折桂行雲路秋風香颯颯<lb/>
海山曉色翠盈盈壮懐有激仍昔日大笑無成奈後生<lb/>
<pb n="KR4e0205_WYG_005-8a"/>
白髪關情還作喜㡬家麟鳯疊芳聲<lb/>
　　　贈王碧溪太守<lb/>
晉魯勲名夙所欽朱幡適慰海之濱蒼生曠被岐風舊<lb/>
白首重看漢吏新妙簡無私遭聖主催科有政屬能臣<lb/>
虎牢晩託重關險<hi>謂崇墉有績</hi>犬吠生釐擬誦頻<lb/>
　　　聞試滄海遺珠感賦<lb/>
精英夙自結驪龍明月清光重海東擬破幽昏當暮夜<lb/>
合増輝彩向瓊宮沉泥滄浦知誰惜按劍朱門總未逢<lb/>
<pb n="KR4e0205_WYG_005-8b"/>
安得髙風來象罔便應長價到隋公<lb/>
　　　清明<lb/>
春入清明自可遊竊将樂事脱閒愁落花烟裏從春酌<lb/>
細栁風前縱野謳去嵗隴添今嵗墓千年人悞百年謀<lb/>
六龍不為人間駐莫遣風塵空白頭<lb/>
　　　殘臘小雪晩晴<lb/>
小雪隨風旋復晴晚曛獨眺自分明雲歸海浦寒空淨<lb/>
烟迥川原冷玉輕頃刻作花非積素顛狂為瑞竟虚名<lb/>
<pb n="KR4e0205_WYG_005-9a"/>
冬深不協蒼生望徒遣㣲隂蔽太清<lb/>
　　　書能仁寺上人壁間<lb/>
十二回廊月正明菩提相見悟三生法雲真際醒塵眼<lb/>
寳樹清隂慰客情一壑泉鳴驚卓錫半天風下質飛旌<lb/>
金繩夢想開迷境此日相從憩化城<lb/>
　　　五夜不寐<lb/>
脩篁移影月初沉青女侵忩夜不禁星下繁機猶在眼<lb/>
海邊歸夢尚關心啼殘沙鴈燕雲冷開徧籬英塞日深<lb/>
<pb n="KR4e0205_WYG_005-9b"/>
輾轉寒更渾不寐媿羈升斗未抽簮<lb/>
　　　旅夜<lb/>
霜清月白酒初醒嗚咽悲笳調鳯城紗静老梅横瘦影<lb/>
庭空踈竹送寒聲羈愁多病頭應白王事關心夢不清<lb/>
輾轉殘更眠未得宦情爭似故鄉情<lb/>
　　　次韻秋園晚興<lb/>
殘照離離帶逺林秋園晚色豁塵襟玉欄風細梧桐落<lb/>
石竇烟涵蟋蟀唫題句恨無堪刻竹歸巢喜有倦飛禽<lb/>
<pb n="KR4e0205_WYG_005-10a"/>
金錢滿地知誰惜醉卧蒼苔興獨深<lb/>
　　　喜月林奉使回京師<lb/>
他鄉大喜故人回塵抱相從一暫開芝宇三秋孤館夢<lb/>
萍蹤萬里五雲偕北風興逸燕山酒皎月歌殘郭隗臺<lb/>
宦海由來無定所老懐可奈濟川才<lb/>
　　　海屋添籌夀尹金峰侍御太翁<lb/>
關河迢遞思無窮落照蒼茫望未通金闕日淹周柱史<lb/>
碧山雲老漢芝翁烟開青鳥揖金母籌徙滄溟禮木公<lb/>
<pb n="KR4e0205_WYG_005-10b"/>
天澤年來更優渥紫泥黄閣下清風<lb/>
　　　将旦鹽城作<lb/>
忩外驚風颯五更敝衾時覺冽寒生乍囬旅夢聞殘鼓<lb/>
倦寫新詞向短檠斜月半忩餘紙淡踈鐘㡬杵帶霜清<lb/>
十年不為朝鷄擾今聽兒衙報曉聲<lb/>
　　　夏日西莊<lb/>
炎赫西來耽野芳古槐踈栁䕃茅堂破忩不阻南薫細<lb/>
深院常涵宿霧凉茵枕清眠移白日柴門幽啓對滄浪<lb/>
<pb n="KR4e0205_WYG_005-11a"/>
杖藜散歩平沙晚悽送鶺鴒淚萬行<hi>時春泉兄新逝</hi>
　　　南忩晝卧<lb/>
石牀偃仰趂南風忩落閒雲雪倚空一枕清凉三伏外<lb/>
片時仙夢十洲中凌歊歌舞雲飛盡結綺繁華水自東<lb/>
七尺㣲軀滄海上悠然情興老崆峒<lb/>
　　　感蝗<lb/>
六月飛蝗過目頻竒災何事苦斯民天空不斷囬風雪<lb/>
隴際還驚蔽日塵倐作青娥摧緑野旋看赤土泣蒼旻<lb/>
<pb n="KR4e0205_WYG_005-11b"/>
誰将無食悲生計秪有催租愁殺人<lb/>
　　　次韻喜雨<lb/>
阿香驅車海上來白雨跳波雲暗隤靈澤千峰潤枯槁<lb/>
洪泉一息消氛埃荷喧戰劇明珠碎竹凈凉生寒玉堆<lb/>
何幸蒼生迓天錫從開一噱一銜杯<lb/>
　　　明川<lb/>
晴碧横開灧灧春封姨乍息湛天真青㝠聚散孤雲影<lb/>
白鳥微茫落日津烟破不知鎔鑑客月臨擬有弄珠人<lb/>
<pb n="KR4e0205_WYG_005-12a"/>
清光不借銀河色瑩徹靈襟覺日新<lb/>
　　　曉過章臺<lb/>
曉霜驅馬過章臺弱栁依依門半開夢破巫山雲未散<lb/>
香銷鴛被日初囬竹低護犬垂朱箔花落無人掃緑苔<lb/>
滿眼烟花無限恨獨輸劉阮到天台<lb/>
　　　簡吳興謝生<lb/>
康樂清風費夢思敢題凡鳥到門時瑶華日仰今何暮<lb/>
玉樹雲停迥未期半夜絲桐還自貯平生塵榻為誰私<lb/>
<pb n="KR4e0205_WYG_005-12b"/>
碧忩看盡滄溟月寥落燕山濁酒巵<lb/>
　　　雪中趨公<lb/>
半夜紅燈踏雪行北風凛凛玉珂鳴貂裘被體故仍薄<lb/>
羔酒衝寒力己輕千里辛勞成底事一官衰老笑㣲名<lb/>
海邊茅屋何時返金鉔融融睡到明<lb/>
　　　春夜不寐<lb/>
金柝聲殘夜已深鴨爐香灺擁寒衾松根餘雪侵忩冷<lb/>
竹杪頑雲接地隂坐乆虗堂春悄悄夢囬瑣闥夜沉沉<lb/>
<pb n="KR4e0205_WYG_005-13a"/>
無眠不盡山城漏暗送啼鴻過北岑<lb/>
　　　春曉水邊感興<lb/>
曉䇿花驄傍水涯清光何限竟誰知平湖雨霽兼葭緑<lb/>
曲㟁風柔楊栁垂烟渚鷗閒開逸興滄洲春晚負佳期<lb/>
塵埃滿目空奔走衰倦應慚歸去遲<lb/>
　　　次韻李南川覽趙氏山泉<lb/>
啼歇鶯聲午閉關捲簾長晝看春山洞門花落憐風雨<lb/>
石窟泉鳴訝珮環幽景不知辭組去紅塵空自羨人閒<lb/>
<pb n="KR4e0205_WYG_005-13b"/>
相過聊對芳菲醉合釋羈懐頃刻間<lb/>
　　　喜晴<lb/>
封姨夜半驅黒雲羲和海上推朱輪氛埃淨洗碧天闊<lb/>
物色清開𤣥圃新光景無涯輸老眼觴詩有興屬何人<lb/>
迂踈夙媿抽簮末白首紅塵悞此身<lb/>
　　　秋晚<lb/>
孤城秋老欲黄昏扶杖閒堦踏蘚痕芳咀落英來砌畔<lb/>
吟聽促織傍籬根㣲風病葉先投地斜日寒烟半在門<lb/>
<pb n="KR4e0205_WYG_005-14a"/>
詩景滿庭人獨倚飛鴻送盡水南村<lb/>
　　　寄酬陽信董光禄二首<lb/>
燕山鴻鴈惜離羣二十餘年杳未聞緑野可能敦夙好<lb/>
鳯城長憶醉宵分滄溟迢遞勞春夢嶺樹蒼茫送暮雲<lb/>
白髪巳衰空桂結瓊枝何以慰清芬<lb/>
碧筒銜鳯翠屏巖<hi>勞山巖名</hi>青眼披雲白雪篇風雅曠聞金<lb/>
石韻輝容宛覩玉堂仙東山乆亦從踈放西子那能鬭<lb/>
媚妍醉裏揮毫何以報不成金錯意茫然<lb/>
<pb n="KR4e0205_WYG_005-14b"/>
　　　送丘月林制闋還京<lb/>
故人北上黄金臺烟花春暖滄溟隈荒山人逺不相送<lb/>
仙塵望絶空徘徊十載朝廷慰如渴九天雨露欣重回<lb/>
巖廊擬翼明聖績烟波一竿何快哉<lb/>
　　　聞喜五詠<lb/>
　　　　嘉靖乙丑二月念九日慎脩春捷來喜慰存<lb/>
　　　　没因遥第其榮恩而五詠之用識草茅之溢<lb/>
　　　　慶云<lb/>
<pb n="KR4e0205_WYG_005-15a"/>
　　　飛報㨗音<lb/>
癡兒謬附黄金榜阿祖今酬素日心六紀桂香承杏苑<lb/>
十年雲路到瓊林禹門雷吼蛟龍化魏闕風飛海岱音<lb/>
垂老不知天地報壮懐記取慎清勤<lb/>
　　　臨軒䇿試<lb/>
太平天子肅臨軒廣輯英賢慎采言金殿日明春晝永<lb/>
翠簾烟捲御香翻鳯鸞際運鳴時盛豚犬傾愚答聖恩<lb/>
野叟媿無今日訓早期董賈此迴論<lb/>
<pb n="KR4e0205_WYG_005-15b"/>
　　　臚傳丹陛<lb/>
瑞騰烟靄溢彤庭仙御旌幢拂曙星千載龍飛雲雨合<lb/>
九宵綍下姓名馨黄金臺上天恩渥𤣥錫人間曉夢醒<lb/>
濟濟鳯麟輝日月兒曹忝竊慶周寧<lb/>
　　　宴賜瓊林<lb/>
瓊林賜宴平生慕粲子何知此日榮玉斚碧桃窮日醉<lb/>
宮花緑鬢裊烟輕恩光滄海三千里人在瑶臺十二城<lb/>
遥想逢山歸路晚新郎簫鼔競相迎<lb/>
<pb n="KR4e0205_WYG_005-16a"/>
　　　榮釋褐衣<lb/>
褐衣本自草萊衣聖主登崇革賤㣲野水烟裾迥珮玉<lb/>
雲山芝袖謝牙緋春風文炳於莬變化日儀瞻綵鳯飛<lb/>
一介寵光何所報仲山衮補勉歸依<lb/>
　　　十月初寒圍爐小飲<lb/>
一壺春酒對紅爐十月初寒慰老夫雲影滿忩松影亂<lb/>
雪花㸃地栁花鋪弄孫清夜歌唐句教子彤庭効禹謨<lb/>
一枕遊仙歡賞後樓臺深處擬蓬壺<lb/>
<pb n="KR4e0205_WYG_005-16b"/>
　　　掖邑張南溪老友以趙見亭侍御詩扇見遺用<lb/>
　　　韻寄答二首<lb/>
日攀危磴俯回溪遊賞清樽迥自攜花氣喜涵香靄榭<lb/>
潮聲驚落矗雲堤修篁對酌風前舞好鳥窺人林外啼<lb/>
醉裏狂歌閒裏卧簮裳回首是沙泥<lb/>
衰翁無復志磻溪山海逍遥一杖攜尋話野僧春日寺<lb/>
聽蟬髙栁夕陽堤閒情不遣花空落清賞曽教鳥自啼<lb/>
遥向舊知揮醉筆休教翰苑鄙塵泥<hi>趙侍御以翰苑擢也</hi>
<pb n="KR4e0205_WYG_005-17a"/>
　　　桐隂<lb/>
瑶臺鬱鬱緑生寒淨掃莓苔坐自看日下平鋪金翡翠<lb/>
月明齊上玉欄干來儀擬集丹山瑞戲翦休教紫禁殘<lb/>
老我琴書孤樾下不知冠盖滿長安<lb/>
　　　栁色<lb/>
飜風弄日翠依依逐嵗春妍故不違映渚不隨流水去<lb/>
臨岐常送玉騘歸臺城堤上無興廢陶令門前有是非<lb/>
莫向笛聲怨憔悴好隨烟叟上魚磯<lb/>
<pb n="KR4e0205_WYG_005-17b"/>
　　　竹韻<lb/>
幽響蕭蕭隔座迴秋聲遥送楚湘來驚風滿院清如許<lb/>
度靄閒窻静可猜瓊珮人歸明月下緑琴調合碧雲隈<lb/>
髙齋剰有銜杯趣七子襟懐曠古開<lb/>
　　　蕉聲<lb/>
繁諠庭下卒難收風雨畨畨可自由朱箔不堪雲悄悄<lb/>
緑窻無柰夜悠悠綺羅萃蔡驚初度金石琤鏘聽未休<lb/>
獨倚珊瑚向殘漏不成蝴蝶惱荘周<lb/>
<pb n="KR4e0205_WYG_005-18a"/>
　　　次韻髙雙泉翁登樓寫懐<lb/>
雨霽烟蘿故故凉悠然塵外豈皇皇垂綸適慰依滄海<lb/>
緤馬曽教度太行畫閣捲簾舒逺眺清泉煮茗潤枯腸<lb/>
山人本自無多事酬倡新詩静裏忙<lb/>
　　　慎修以夏曹郎出守維揚經年懐想間書來鬢<lb/>
　　　漸生白因而感賦<lb/>
庭教原來輔聖明十年燕闕又江城嗟予斜日青山暮<lb/>
聞爾秋霜緑鬢生南鴈怪遲滄海信北堂莫慰綵衣情<lb/>
<pb n="KR4e0205_WYG_005-18b"/>
遙知謇謇難為孝不遣書題老淚傾<lb/>
　　　用韻丁丑除夕<lb/>
衰老頭顱盡巳絲挑燈又送臘歸時心慵萬事慙予拙<lb/>
骨隠餘酸秪自知倐去年華憐栢酒㡬迴春色向花期<lb/>
𤣥修巳與靈龜合詎向人間一朶頥<lb/>
　　　用韻書懐三首<lb/>
紅塵回首笑牽絲正爾烟霞放浪時碧水青山如有待<lb/>
好風良月屬相知侯封姜望今非望夀擬安期那可期<lb/>
<pb n="KR4e0205_WYG_005-19a"/>
陶意琴尊從白首不将熊鳥作顛頥<lb/>
髙節桐江慕一絲壮心苦惜暮年時隨珠夜擲多相訝<lb/>
楚璞烟涵㡬見知碧栁自栽棲靖節朱絃欲奏失鍾期<lb/>
危樓惟有滄溟月弄向清風一解頥<lb/>
㝠搜太苦繹蛛絲得意酣歌向暮時花鳥閒情惟我適<lb/>
松篁雅操更誰知名虚蝴蝶湏㬰夢身寄蜉蝣浩漫期<lb/>
事變古今堪大笑悲絲何必淚交頥<lb/>
　　　哭内弟髙介亭二首<lb/>
<pb n="KR4e0205_WYG_005-19b"/>
　　　　介亭負俊才尹畿邑之豐潤以覲事殂京邸<lb/>
　　　　聞訃哭之<lb/>
一宿中宵隕帝京悲風飛訃過逢瀛傷心迢遞還疑夢<lb/>
淚眼潺湲且未晴英采何歸空抱恨逺書猶在可堪情<lb/>
芙蓉别館塵凡杳腸斷朱絃夜夜聲<lb/>
英才何事委窮塵痛絶清時失鳯麟分桂有情憐帝子<lb/>
種花遺惠哭丘民道旁説易期何夕地下修文是㡬春<lb/>
獨倚東風一相弔知予滄海更何人<lb/>
<pb n="KR4e0205_WYG_005-20a"/>
　　　戊寅新正四日雪中用唐韻一首<lb/>
粉蝶驚春下短墻楊花早㸃鬢邊霜月明迥徹清虚府<lb/>
帝澤先沾緑野堂穠李駭看初嵗艷枯槎猶借一時粧<lb/>
園林是處生春色愁殺窮荒仗節郎<lb/>
　　　已夘新正年登八袠家宴偶成<lb/>
青眼明時八十春白頭竊擬渭濵人青藜不用扶衰骨<lb/>
絳雪何須健老身凰鳯雙偕桃洞乆桂蘭疊見武陵新<lb/>
神仙猶恐虚無迹歡㑹蓬瀛此更真<lb/>
<pb n="KR4e0205_WYG_005-20b"/>
　　　次韻登城樓<lb/>
苦悲塵市上髙樓老眼遥開天際頭絃管雲霄窮晝夜<lb/>
海山今古幾風流汪洋萬里樽前興紫翠千重分外幽<lb/>
一縱豪吟來勝概雅懐曽計末齡遒<lb/>
　　　金井<lb/>
小鋪金井碧粼粼瓊玉參差照眼新花落清防俗客至<lb/>
苔生喜趂緑錢勻月明細浪聲沉夜雨霽如篩淨脱塵<lb/>
醉向晚風從健倒摩挲驚汝莫相嗔<lb/>
<pb n="KR4e0205_WYG_005-21a"/>
　　　七月十二夜<lb/>
幾日煩襟暑不清天街此夕慰凉生翩翩華月隨潮上<lb/>
靄靄青烟抱樹輕露下寒蛩悽四壁風前清漏杳孤城<lb/>
秋堂欲問如何夜竹影依稀石徑横<lb/>
　　　春山<lb/>
學彎新月兩分明春靄連山淡欲盈入室纎蛾曽見嫉<lb/>
隔墻横翠重關情王書不至雙規損黛色初勻八字輕<lb/>
宛度清揚桃扇底怕教心捧更傾城<lb/>
<pb n="KR4e0205_WYG_005-21b"/>
　　　秋波<lb/>
翠湖初落熨晴波明媚秋生奈爾何金鴈月輝珠未穏<lb/>
玉臺雲散鏡初磨霜紅宻意盈盈度銀浦幽情脉脉多<lb/>
幾許清光無限恨姑蘇一瞬罷吳歌<lb/>
　　　哭黄海野妹丈三首<lb/>
可惜仙才黄海翁秋風星隕海山東驚人綵筆原無敵<lb/>
直已清朝本至公湘水不歸蘭蕙老長沙弔去古今同<lb/>
蒼生莫慰當年望横涕滂沱哭上穹<lb/>
<pb n="KR4e0205_WYG_005-22a"/>
　　　逆前韻<lb/>
有懐無路訴蒼穹泉下人間𣺌不同何日化歸華表鶴<lb/>
千年腸斷石城公青山南卧心猶北白髪西沉我尚東<lb/>
終日憶君君我棄空餘殘夢哭山翁<lb/>
　　　錯前韻<lb/>
暮景衰殘爾我同斷雲落日已辭公傷懐問疾虚青簡<lb/>
無計招䰟向碧穹遼海燕山總春夢惠音良晤失佳翁<lb/>
痛君洒盡平生淚淮水無情日夜東<lb/>
<pb n="KR4e0205_WYG_005-22b"/>
　　　自傷二首<lb/>
幻身千古盡凋殘是幾登仙幾湼槃迷境難開千眼相<lb/>
衰顔誰駐九還丹晚來嵗月驚如擲老去情懐澹自酸<lb/>
㝠造不須愁裏誤酒杯端合强追歡<lb/>
同游漸損逝川波病體支離奈老何甲子已週仍有㡬<lb/>
春秋過盛亦無多仙凡枘鑿終難合海岳沈迷豈易磨<lb/>
學道未成雙鬢雪悠悠人事日蹉跎<lb/>
　　　雪中偶書<lb/>
<pb n="KR4e0205_WYG_005-23a"/>
瑤霙萬里逐風回漠漠窮隂冷不開野水氷連龍甲去<lb/>
海山碧浸玉壺來八荒旋作殘年瑞三尺仍餘浩刼灰<lb/>
獨倚老松醒醉眼平原不辨楚王臺<lb/>
　　　人日觀雪<lb/>
青靈乍喜布陽和滕六侵權恣意過漠漠彤雲昏日月<lb/>
皚皚白晝失山河東風欲拂全無力宿莽初萌且奈何<lb/>
老眼仰天開一粲飜飛看作撲燈蛾<lb/>
　　　雪中潘邊二老見枉夜歸有懐<lb/>
<pb n="KR4e0205_WYG_005-23b"/>
黯黯山城暮雪天幽軒解榻集英賢蓬雲寒度潘邠老<lb/>
竹靄清延邊孝先暖玉醲醺醒紫茗博山香散拂朱絃<lb/>
情瀾未竭仙舟放無影月中人不眠<lb/>
　　　首夏雨後曉起<lb/>
列缺奔雲裂海山夜闌雨歇曉開關修篁睡鶴寒烟紫<lb/>
小院無人細草斑啼鳥不來詩興寂落花飛盡酒杯閒<lb/>
蒼苔滿地抱孤悶獨眺滄溟縹𣺌間<lb/>
　　　和穆少春前賜詩扇二首<lb/>
<pb n="KR4e0205_WYG_005-24a"/>
踈狂取笑草鳴蟲豈為幽蘭播遠風曽媿鯉庭無異教<lb/>
悞将䑕璞試良工玉堂綵筆馳聲乆丹桂青雲奕世雄<lb/>
池上鳯毛今不爽海人休説郢人同<lb/>
書翰忘辛擬蓼蟲酒酣隨意灑清風脂鉛不識慚愚婦<lb/>
剞劂無能媿拙工孫廏飛黄來藻鑑薛函結緑際豪雄<lb/>
𤣥珠未必遺滄海此日何堪象罔同<lb/>
　　　和穆少春後賜詩扇二首<lb/>
翰墨齊紈謝鮑才龍門迢遞恨難裁銀盤爛自滄溟吐<lb/>
<pb n="KR4e0205_WYG_005-24b"/>
錦綺新從蜀水來白髪可能承玉唾清風猶慊滌煩埃<lb/>
神交徒爾侵衰暮却幸兒曹侍酒杯<lb/>
抱甕忘機老漢隂詩從鳯沼忽驚心孤髙莫和陽春曲<lb/>
千載俄聞大雅音武庫乍開寒凜凜文虹遙射影沉沉<lb/>
詩豪適快明時覩悔爇猩毫自不禁<lb/>
　<lb/>
　<lb/>
　海壑吟稿巻五<lb/>
</p>
<p>
</p>
  </div>
</body>
</text>
</TEI>
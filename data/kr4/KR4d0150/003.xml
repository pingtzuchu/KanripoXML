<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>忠恵集巻三</head>
    <p>
<pb n="KR4d0150_WYG_003-1a"/>
欽定四庫全書<lb/>
　忠恵集巻三　　　　　宋　翟汝文　撰<lb/>
　　外制<lb/>
　　　李彌大韓敦信王彦成並除官職制<lb/>
朕惟人材不可常得也得之艱則愛之至將使任重道<lb/>
逺不敢以驟試而輕用復置之育材之地待之歲月之<lb/>
乆朕意亦可見矣爾等以學藝顯聞疏越之瑟瑚璉之<lb/>
器清廟之華也優游吾東觀以益崇譽望<lb/>
<pb n="KR4d0150_WYG_003-1b"/>
　　　朱晉太學正制<lb/>
古之有好修者使人望其容貎而化服其徳至耻言細<lb/>
人之事而鄙吝之意不存彼鄉黨自好者猶然况有爵<lb/>
列於朝而居師儒之任率俊造已成之士豈難哉汝教<lb/>
人以正當必於是<lb/>
　　　李璆除國子博士制<lb/>
朕建師儒崇澤宫羣學士大夫講明道術豈其好慕古<lb/>
昔樂無用之空言哉將使學而後從政為我奉璋譽髦<lb/>
<pb n="KR4d0150_WYG_003-2a"/>
之衆如古淑問獻馘之士與凡出師受成之禮於是乎<lb/>
在夫講之不明爾之責也<lb/>
　　　李邁國子博士制<lb/>
以善服人不若善養而人服以法為治不若擇人而為<lb/>
法朕建學校以賔賢能崇師儒以廣道術使禮義出於<lb/>
多士而國人有所矜式意在是矣爾等所職不同以經<lb/>
術用其於逹才成徳皆君子所以教也<lb/>
　　　追官勒停人國子博士沈扶國子博士制<lb/>
<pb n="KR4d0150_WYG_003-2b"/>
敇某士之可用者朕不以一眚而忘之也又况於以才<lb/>
任使而特以薦士為累哉爾行義知能有聞於衆乆於<lb/>
使事績效可稱任非其人以坐廢斥宗祀之慶覃及萬<lb/>
方甄序厥官往惟祗服可<lb/>
　　　柴餘慶國子博士制<lb/>
敇某爾於為吏才敏見稱㑹課有司當得遷位博士之<lb/>
選往其勉哉可<lb/>
　　　辟廱正張綽再任制<lb/>
<pb n="KR4d0150_WYG_003-3a"/>
朕追古淳烈以建郊學正雅樂以造士擇徳藝者為師<lb/>
儒端委詔之使閑於干戈羽籥弦誦習吹之容而闗雎<lb/>
之亂盈耳於以助朕長育人材不亦重乎爾職於是欽<lb/>
哉<lb/>
　　宣徳郎王量李熙靖辟廱學録制<lb/>
師儒之官未有位著於朝也然推所聞以訓迪多士率<lb/>
以行而人皆法式君子之學至於言行皆為人師而推<lb/>
以恵後之學者不亦重乎汝知任之重而思稱其職勉<lb/>
<pb n="KR4d0150_WYG_003-3b"/>
之哉<lb/>
　　　承務郎李璆中上舍賜第除辟廱録制<lb/>
汝食舊徳有列於朝能策名學校以藝自奮其可與衆<lb/>
齒乎申固命秩以為汝寵<lb/>
　　　文林郎李侗除國子正制<lb/>
汝由俊造選往蒞師席夫教者使人取法於已若用法<lb/>
率人末矣其以道藝使人有所矜式毋俾曰夫子未出<lb/>
於正也欽哉<lb/>
<pb n="KR4d0150_WYG_003-4a"/>
　　　馮躬厚太常博士制<lb/>
太常典朕三禮而博士漢掌故之職也朝廷有大制度<lb/>
諸儒有大議論咸折衷之其制定秩雖卑其任重矣汝<lb/>
强學不倦珍重有守其還復舊職朕方新典禮以定民<lb/>
志汝其參古今以時損益<lb/>
　　　太史局冬官正姚舜輔除算學博士告詞<lb/>
敇厯數之設推天地之紀協九疇之叙汝備疇人之職<lb/>
王官之守也往隷上庠推所有餘以貽後學<lb/>
<pb n="KR4d0150_WYG_003-4b"/>
　　　朱肱醫學博士宋道方醫學録制<lb/>
醫之來逺矣其言布在方册朕患道術之不明擇師承<lb/>
以幸學者以爾傳道授業爾亦知戒夫傳不習乎<lb/>
　　　將仕郎潘明仲除武學博士制<lb/>
文武相須為用儒者兼資而有也然兵者貴謀而賤戰<lb/>
文以止戈為武汝講誦師言訓導學者其可不知言哉<lb/>
　　　太學正孫元卿除舞學博士制<lb/>
敇具官某古者干籥皆學於東序而貍首騶虞又皆樂<lb/>
<pb n="KR4d0150_WYG_003-5a"/>
師所以教國子也爾以文行簡在東膠譽處盛矣推所<lb/>
講明施其右學將見諸生不但習孫呉而已則朕之所<lb/>
以用汝也可<lb/>
　　　石思除司農簿制<lb/>
養才待用有備無患肆敷求於暇豫罔不濟嘉我良士<lb/>
簡服乃職允迪於茲朕不汝遺<lb/>
　　　孫傅試中宏詞除正字制<lb/>
朕博求天下之俊髦程其器能唯恐失之詔有司悉舉<lb/>
<pb n="KR4d0150_WYG_003-5b"/>
藝文以爾充賦朕既得爾於語言復欲見之行事試之<lb/>
册府以觀踐履夫言之不可以已也唯君子然後能文<lb/>
質相稱而華實不渝爾往欽哉<lb/>
　　　王師仗等除丞寺制<lb/>
昔先王使人官修其方勤思慮以名一職一日失守則<lb/>
為姦命用能在位者帥其訓典至於子孫以世守之朕<lb/>
勉勵庶工使朝夕克儆位著無忘職業爾等待用於時<lb/>
咸以才奮祗服訓告朕所責成<lb/>
<pb n="KR4d0150_WYG_003-6a"/>
　　　國子博士尚佐均除祕書郎制<lb/>
周人置史氏以藏上世遺書與四方之志下逮邦國咸<lb/>
有司籍朕大建册府集録書契以來選承學之士𨽻職<lb/>
其間將昭文物以華國也汝美秀而文善識故實賜對<lb/>
誦説簡於朕心其處汝東觀之任益使博見洽聞以茂<lb/>
器業<lb/>
　　　杜克庫部員外郎尚瑜水部員外郎制<lb/>
古之為禮者珪璋特逹而琮璧有藉器非不同所用異<lb/>
<pb n="KR4d0150_WYG_003-6b"/>
禮朕於人材或以語言或以政事職業雖殊處於適用<lb/>
之實則均也爾等討論法令通逹治體進於大廷益信<lb/>
爾能六卿之屬事有繁簡顧非儒術不在此選行爾所<lb/>
職以究事君<lb/>
　　　國子博士李皓祠部員外郎太學録張汝霖工<lb/>
　　　部員外郎制<lb/>
昔周王左右奉璋皆得髦士魯侯獻囚與馘亦實在泮<lb/>
然則學校固養才待用之所從出也朕敷求雋良悉繇<lb/>
<pb n="KR4d0150_WYG_003-7a"/>
此選汝等乆於學宫辨論經術必習夫齋明祭祀所以<lb/>
事鬼神示與深知夫舟車器械宫室之所為矣命皓往<lb/>
佐宗伯汝霖冬官之屬其尚觀汝所學<lb/>
　　　傅墨卿主客員外郎制<lb/>
朕養才以待用類能而器使觀其人而後賦其職業今<lb/>
爾好學有聞試之吏事朕惟言語政事之殊陞爾郎選<lb/>
處以賔客之任庶幾職清而務簡若爾者可使專對而<lb/>
與賔客言也往服新命益究所能<lb/>
<pb n="KR4d0150_WYG_003-7b"/>
　　　降授從事郎國朝㑹要檢閱文字陳邦光特授<lb/>
　　　宣義郎除都官員外郎制<lb/>
汝以學行有聞逹於朕聰猶不敢以譽進復觀汝於賜<lb/>
對語言之間名實既信用之不疑夫言及之而不言謂<lb/>
之隠言不及之而言謂之躁顧於觀人豈有異術哉六<lb/>
卿之屬須以待用勉務自竭以赴事功<lb/>
　　　畢仲愈除都官員外郎制<lb/>
朕欽承后帝顧享惟率籲俊髦用尊於帝凡我有命畀<lb/>
<pb n="KR4d0150_WYG_003-8a"/>
爾衆莫匪簡在帝心曰黜棄亦惟后帝不蠲用忱鑒於<lb/>
茲惟徳嘉爾猷好修克有令問往佐治典究觀爾績告<lb/>
爾滋克勤朕言艱哉天命可畏其無斁於爾躬<lb/>
　　　馮熙載除右司員外郎制<lb/>
朕董正六官之職總治萬㡬之微澄本源以清流弊振<lb/>
綱維以舉衆目賛治凡要委於都司崇簡其人將與為<lb/>
治非小試之也以爾學古好修言以自文已試而用人<lb/>
則信服必能知朕所以命爾者益究乃事同寅協恭<lb/>
<pb n="KR4d0150_WYG_003-8b"/>
　　　姚宗彦除右司員外郎制<lb/>
政事之地委於二三臣者必有為屬以禀承庶事肅齊<lb/>
紀律汝以才術預在此選唯執要以治詳唯端本以齊<lb/>
末則於事不煩而為力者寡往欽哉<lb/>
　　　蘇棫考功員外郎制<lb/>
朕惟知人堯舜所難雖岳牧咸薦然猶歴試而後信之<lb/>
不以毁譽而廢其責實朕陟降在廷均率是道課吏之<lb/>
法綱目咸具明用功伐以詔爵賞今汝亷直不撓故命<lb/>
<pb n="KR4d0150_WYG_003-9a"/>
此職唯明與哲乃能宿業<lb/>
　　　葛次仲度支員外郎程固膳部員外郎制<lb/>
朕於六卿之屬有所考擇而無所輕重皆學士大夫之<lb/>
選也以經術進欲其明習憲度以徳厚進欲其率勵風<lb/>
俗朕於是博觀而詳試之庶幾得人之盛爾等咸以俊<lb/>
良故在此選雖出納膳羞皆有常法然知所以命爾為<lb/>
難也其往踐乃職副朕為官擇人之意<lb/>
　　　司門員外郎鄭昻駕部員外郎徐旼兩易制<lb/>
<pb n="KR4d0150_WYG_003-9b"/>
朕不難於與人以爵位而難於使人以器隨其器而適<lb/>
用所以為材也汝等為事之故各易其所均此二者無<lb/>
易汝宜思其艱哉益勤汝守<lb/>
　　　李膺除職方員外郎制<lb/>
昔者聖人知人各有能不違所長而暴其短以孟公綽<lb/>
優於為趙魏老而楚由于不能城麋之事故其使人也<lb/>
器之今汝以漕事對雍容儒術察其篤行非撥煩者職<lb/>
方氏掌輿地之圖籍於事至簡委蛇退食以崇雅望不<lb/>
<pb n="KR4d0150_WYG_003-10a"/>
汝勞也<lb/>
　　　蔡竑除户部員外郎制<lb/>
朕於人材不自為進退惟厯試以事而觀其始終見賢<lb/>
而後用汝更踐臺閣既有聞矣朕豈以名譽而先功實<lb/>
哉爰試政事使典財賦夫智不能權輕重仁不能當取<lb/>
與不以為也無失朕命益觀汝能<lb/>
　　　禮部員外郎黄齊除吏部員外郎職方員外郎<lb/>
　　　傅宜夫禮部員外郎制<lb/>
<pb n="KR4d0150_WYG_003-10b"/>
人材重輕繫於國人之論議而朝廷用舎亦為風俗之<lb/>
隆替昔風人美徳位之宜見於車服而切譏其光華無<lb/>
實者以明不稱汝等在列嘗有所試矣朕酌於民言察<lb/>
於譽望咸曰允哉増重命秩以為汝寵<lb/>
　　　知大宗正丞王規可司封員外郎制<lb/>
朕欲在位皆有羔羊素絲之節如古之事君其委蛇曲<lb/>
折行可蹤跡也將何術致之哉惟得修飭之士表異在<lb/>
廷為庶幾焉察汝所守端靖不回試之中臺以成朕志<lb/>
<pb n="KR4d0150_WYG_003-11a"/>
夫三代之所以直道而行汝嘗學之矣<lb/>
　　　李邦彦吏部員外郎制<lb/>
古之掌選者銓叙九流而以人物為已任進退能否而<lb/>
失職者無間言夫能上下相信不疑非以其人故歟汝<lb/>
昔為選首乆莅東觀察其所養豈弟不回太宰之屬將<lb/>
以是觀汝必能於法律之外有所甄别如古之君子所<lb/>
以為政者<lb/>
　　　蔡榖都官郎中制<lb/>
<pb n="KR4d0150_WYG_003-11b"/>
汝賛治天府有能政事朕猶欲觀汝於常平之政然材<lb/>
果可用無適不宜與其出試治民使典一路不若歸治<lb/>
根本以及四方朕豈以其重易所輕哉其陞司㓂之近<lb/>
屬無替疇昔之治行<lb/>
　　　監察御史徐禋太學博士江固聶醇並郎官制<lb/>
人材衆多無所作成則士茍以守繩墨循致爵位非使<lb/>
人趨赴不倦之意也朕躬御便朝蒐四方疎逺之士得<lb/>
於進對不次而用將以竦動在位者汝等因能而任皆<lb/>
<pb n="KR4d0150_WYG_003-12a"/>
朕選擢非有左右稱揚之素也其務稱斯舉無忝所知<lb/>
　　　秘書丞翁彦深除禮部郎官制<lb/>
朕承命古帝制器考禮粤尊彝犧象改作匹休三王乃<lb/>
祠后土肇位方澤接於古帝迄用享神人交驩以妥汝<lb/>
我司籍克守典禮惟昔魯史易象春秋俾周禮不斁是<lb/>
頼汝繇外史即命於茲其能毖於瑚簋<lb/>
　　　倉部員外郎范之才除户部郎官制<lb/>
朕經制裕民維時摘山暨煑海覿乃長利庶倉沃衍國<lb/>
<pb n="KR4d0150_WYG_003-12b"/>
用克溢審汝惟材將命方國肆其歸哉修復舊職益究<lb/>
汝止往底於成<lb/>
　　　尚書考功員外郎蘇棫辟廱司業制<lb/>
漆書藏於屋壁而學校廢缺瞽師入於河海而禮樂殘<lb/>
壞朕追復三代之烈為辟廱禮樂以造士而擇道藝者<lb/>
以為師長其選不亦重乎汝昔嘗為儒官多士信服益<lb/>
舉爾職養才取士為朕得人則爾職舉矣<lb/>
　　　承議郎虞奕除監察御史制<lb/>
<pb n="KR4d0150_WYG_003-13a"/>
朕咸庶工率時朕志維時安或怠於成乃不克祗畏於<lb/>
簡書肆求篤實之士付爾紀綱凡厥政有弗若於訓臣<lb/>
弗協於極爾乃盡言入告無畏强禦無縱詭隨祗肅在<lb/>
廷欽哉<lb/>
　　　毛友方劭除監察御史制<lb/>
朕大明賞罰具訓於有位欲羣工祗迪法令既黜其文<lb/>
具而不以實者矣中執法之屬所以為朕督制庶尤者<lb/>
也爾等文學論議推於薦紳其往新命謹視官邪無縱<lb/>
<pb n="KR4d0150_WYG_003-13b"/>
詭隨朕將觀爾於是<lb/>
　　　路允迪除監察御史制<lb/>
朕責成在位總正名實獨頼耳目之官以時督察舉其<lb/>
勤惰能否以詔賞罰廢置持國綱維助成政理不已重<lb/>
乎爾繇學校進朕所識㧞必能體國為意其悉爾心勿<lb/>
枉勿撓興於朕躬無有所隱<lb/>
　　　陸徳先監察御史制<lb/>
朝廷乂安人有法守則吏或狃於故常習安翫治弊實<lb/>
<pb n="KR4d0150_WYG_003-14a"/>
生之惟爾執法者以時為朕督察夫曠官失職不待舉而<lb/>
見惟夫文具而實不應察之所難也汝以名節自嘉往<lb/>
踐所聞欽哉<lb/>
　　　吏部員外郎黄齊校書郎李彌大華實蔡竑並<lb/>
　　　除監察御史制<lb/>
人君冕向前旒崇設外屏所以收斂聰明而不自用故<lb/>
以執憲為耳目之臣夫一人之身腹心焦勞於内而視<lb/>
聽不審可乎朕中夜以思唯恐吏治不良四方之民有<lb/>
<pb n="KR4d0150_WYG_003-14b"/>
失職不辜子大夫學於上古通於世務其為朕察治衆<lb/>
職程奏顯言切磋究之無忽<lb/>
　　　尚書右司員外郎馮熙載除起居郎陳邦光起<lb/>
　　　居舍人制<lb/>
朕惟堯言布於天下文武之政布在方册夫唐堯文武<lb/>
之世尚矣豈非當世史氏得其所託然歟朕躬御治朝<lb/>
日慎萬幾凡君臣相與吁俞議論與夫國之大政事典<lb/>
禮咸書之簡策委於爾近侍之臣夫言而不文則不足<lb/>
<pb n="KR4d0150_WYG_003-15a"/>
行逺事而不實則不足傳信爾等富於問學其為朕書<lb/>
法不隠以詔天下後世豈非國之良史乎<lb/>
　　　朝奉大夫樓异除直秘閣制<lb/>
朕博集天下之遺文以建册府益選多士之俊傑以廣<lb/>
育才雖不以殿最責之吏事然崇以譽望就成徳器亦<lb/>
難其人矣夫選之嚴則任之重而以得為榮汝以雋良<lb/>
既果而藝故寵汝東觀之職増重師帥之選休哉<lb/>
　　　呉接直秘閣制<lb/>
<pb n="KR4d0150_WYG_003-15b"/>
朕惟二三舊臣預聞熙豐政事以暨輔朕於初載體貎<lb/>
之不忘今元老乆於事樞獨以病告引年去位朕寵以<lb/>
帥鉞畀之青社使撫臨故里又重錫汝以東觀之職所<lb/>
以榮其歸而慰吾舊弼也汝得之非艱無忝乃父<lb/>
　　　九域志編修官翁彦深除秘書丞制<lb/>
詩書去世古逺錯亂弗完然有志之士至收漆書脫簡<lb/>
於魯壁汲冢之餘其所存微矣朕建册府裒三代之遺<lb/>
文齊諧所記稗官所録靡不畢集使學者益觀所未見<lb/>
<pb n="KR4d0150_WYG_003-16a"/>
以廣育材不亦華乎命爾典籍無忘所職<lb/>
　　　集賢殿修撰蔣猷除中書舍人制<lb/>
若昔内史詔王生殺廢置凡厥有成命載於策書佐貳<lb/>
冢宰兹惟重哉朕敷求俊良追復前烈具官某踐修有<lb/>
聞篤厚以和簡畀在廷修爾舊職朕用人其惟吉士慎<lb/>
畏巧言弗蠲於嗇夫爾肩好徳欽承機命兹用徳選匪<lb/>
我求爾於辭<lb/>
　　　國子祭酒陸藴太常少卿徐敷言起居舍人王<lb/>
<pb n="KR4d0150_WYG_003-16b"/>
　　　覿並除中書舍人制<lb/>
朕託於兆衆之上所以鼓天下之動而見乎辭必假於<lb/>
能言者播四方以訓誥命誓之文使之趨向有重於勸<lb/>
賞服四裔以威令文告之辭使之震疊有重於討伐夫<lb/>
能感人於一言之間而革心於九州四海之逺豈不謂<lb/>
大哉王言乎爾國之雋良溢於辭藝其為朕明慎典刑<lb/>
具載誠意豈惟朝廷以文施於詔令能行之乆逺惟爾<lb/>
儒者以文見於世用豈不榮哉<lb/>
<pb n="KR4d0150_WYG_003-17a"/>
　　　馬賁大司樂制<lb/>
昔舜命䕫典樂百獸率舞應於擊拊周官大司樂之職<lb/>
致鬼神祗爰及象物嗚呼彼何以然哉朕正律度以諧<lb/>
中聲祈協古始迺至大合於庭休嘉震動珍物時至七<lb/>
政軌度風雨咸若朕方告成以薦上帝聲於清廟以揚<lb/>
祖宗光烈庶幾追韶武之盛汝以好學博古有聞典職<lb/>
惟舊肆命汝為長其為朕審音以詔治忽無俾細大有<lb/>
踰汝亦休哉<lb/>
<pb n="KR4d0150_WYG_003-17b"/>
　　　馬咸除大理少卿制<lb/>
古我先王慎罰惟匹夫底厥辜五刺三宥命公卿聽於<lb/>
槐棘既有辭於戮時乃徹樂用能象衣冠以無犯罔不<lb/>
秪畏朕哀矜庶獄疇寄枉直俾民不寃爾以明恕進助<lb/>
司㓂嗚呼戒哉哲人惟刑無疆之休可<lb/>
　　　開封少尹陳知質除大理少卿制<lb/>
古之君子其蔽有罪五聽而三刺既已情得矣又為求<lb/>
所以生朝夕伏念惟恐有不辜於戮或者已論涕泣而<lb/>
<pb n="KR4d0150_WYG_003-18a"/>
哀憐之夫其恕心若此然後可以寄枉直而民無有所<lb/>
侵寃朕矜慎用刑藐然嘉唐虞成周之治乃者廷尉留<lb/>
獄待問寖以失職故詳求寛恕明察之士以副朕心得<lb/>
汝於政事已試矣惟良折獄非朕所貴必也無訟乃從<lb/>
予欲<lb/>
　　　曹調除光禄卿吏部郎中田登鴻臚少卿制<lb/>
漢用九卿為近臣或典宿衛所以彌補朝廷之遺皆國<lb/>
之良也朕復古官儀益難其選以爾調昔為廷尉善用禮<lb/>
<pb n="KR4d0150_WYG_003-18b"/>
律登習於治郡能體徳音並踐九列往修爾職夫名器<lb/>
之得以人為重能服朕言則有令問<lb/>
　　　太常少卿畢漸移鴻臚少卿制<lb/>
勅具官某九卿之職雖輕重繁簡不同而選建卿貳皆<lb/>
以乆厯事任者為之爾服在奉常閲日滋乆司賔之雅<lb/>
蔽自朕心往其欽承無忘勵勉可<lb/>
　　　尚書庫部員外郎葉劭為鴻臚少卿制<lb/>
九卿之亞職任為優惟時鴻臚掌予賔客疇咨俊乂咸<lb/>
<pb n="KR4d0150_WYG_003-19a"/>
曰汝宜往惟欽哉毋替朕命<lb/>
　　　莊徽試太府卿制<lb/>
古者九卿以為内朝臣預聞政事其爵列崇矣非我迪<lb/>
哲之士惇厚足以格物愷悌足以容衆克有常徳其孰<lb/>
宜之爾久試於外還復舊列率勵在服惟老成人且國<lb/>
有君子民之望也其體朕意踐修爾職<lb/>
　　　開封府少尹李伯宗除衛尉卿制<lb/>
惟六官允釐庶事分命九列秉徳陪輔濟示休茲矧總<lb/>
<pb n="KR4d0150_WYG_003-19b"/>
我屯衛作扞於王宫時余一人倚毗汝厯試惟舊顯有<lb/>
風烈聿圖爾成序陟正卿今予祗命爾夙夜警戒往徇<lb/>
於旅肅遏姦慝若古宿衛惟賢朕倚綏於爾總統衆士<lb/>
欽哉<lb/>
　　　集賢殿修撰陳彦文除兵部侍郎制<lb/>
三代之政兵必選於井牧將必選於卿士於赫神考追<lb/>
隆成周寓兵於農而用六鄉師田之法還政於中臺而<lb/>
復六卿司馬之任選建材徳協成治功具官某議論通<lb/>
<pb n="KR4d0150_WYG_003-20a"/>
明智識閎爽召登黄門改貳政典乃眷貴任莫如已試<lb/>
爾其典治師旅設張紀律以稱神考復古之政以副予<lb/>
一人用舊之意<lb/>
　　　顯謨閣待制陳彦文除户部侍郎制<lb/>
太宰經制國用惟時司徒修厥官用贊太宰朕惟理財<lb/>
有政事立藝於民之中有能典朕邦計其試可哉具官<lb/>
某服勞有家承事不懈若金發硎乂用不劌俾爾往貳<lb/>
政典協徳於農父凡我六卿之亞茲惟近臣民用視斆<lb/>
<pb n="KR4d0150_WYG_003-20b"/>
其爾導利於上下正辭初載無矜吝出納為爾功欽哉<lb/>
　　　霍端友吏部侍郎蔡靖禮部侍郎制<lb/>
我先王授政於六事咸正執秩惟天官總治典詔馭賞<lb/>
罰式序庶官有倫惟宗伯治神人肅恭齋明俾罔恫怨<lb/>
於國敷求徳位惟允式時艱哉具官某祗畏無咎迪有<lb/>
嘉績厯年於茲序陟爾介卿惟篤厚風俗俾王室尊非<lb/>
特爾卿士肆用詢謀師虞罔敢自擇爾尚既乃心稱予<lb/>
一人茲舉<lb/>
<pb n="KR4d0150_WYG_003-21a"/>
　　　兵部侍郎潘兊除吏部侍郎制<lb/>
朕惟使人必信與天下共之宜莫如法然昔之掌選者<lb/>
以其意進退天下士而身任其責世不以為嫌反賢於<lb/>
用法何哉朕敷求良士責成此意具官某邦之司直古<lb/>
之遺愛事朕諌列知無不言為國督姦義形於色擇於<lb/>
乆次升貳冢宰推汝愛人致於流品推爾督姦審於馭<lb/>
吏庶幾銓綜人物而士無失職<lb/>
　　　吏部侍郎姚祐除工部尚書制<lb/>
<pb n="KR4d0150_WYG_003-21b"/>
朕於用人必使乆次於位而能實顯著徳望在人衆皆<lb/>
曰可然後舉而付之所以示位次有叙名器之難也具<lb/>
官某昔踐諫列造膝有言周旋貳卿承命不懈朕既觀<lb/>
汝於卜年之乆得汝於衆言之公進専所職使任事典<lb/>
詩曰行歸於周萬民所望夫視其容聽其言民之望也<lb/>
豈非克有常徳而民觀聽服從之乆乎<lb/>
　　　工部尚書鄭允中除禮部尚書制<lb/>
古者宗伯之職擇聰明齊肅之士能知鬼神氏族之出<lb/>
<pb n="KR4d0150_WYG_003-22a"/>
用能順道其欲惡享於神人使無有恫怨夫民和而神<lb/>
享底於嘉生則國無事矣具官某深於經術聞古人爼<lb/>
豆之事逹於上世知成周雅頌之樂往踐所學追繼前<lb/>
哲朕方用徳以典神天汝其秉禮以秩位序無斁汝守<lb/>
以稱朕意<lb/>
　　　刑部尚書慕容彦逢工部侍郎宇文粹中中書<lb/>
　　　舍人張漴縁省試知舉舉人譏訕降官叙復制<lb/>
朕陟降在廷進人以禮雖國之典刑不廢貴近顧體貎<lb/>
<pb n="KR4d0150_WYG_003-22b"/>
之舊圖惟始終具官某直諒多聞顯有風烈忠以衛上<lb/>
可用為儀坐累選舉亦已期矣雖用春秋責賢之法終<lb/>
惟孔子觀過之義其寵新命還復舊物朕於馭臣不以<lb/>
一眚廢徳爾之事上必思補過為忠<lb/>
</p>
<p>
</p>
  </div>
</body>
</text>
</TEI>
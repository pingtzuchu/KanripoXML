<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>忠恵集巻五</head>
    <p>
<pb n="KR4d0150_WYG_005-1a"/>
欽定四庫全書<lb/>
　忠恵集巻五　　　　　　宋　翟汝文　撰<lb/>
　　賦　表<lb/>
　　　次韻張文潛龍圖鳴雞賦<lb/>
唯翰音之効旦風雨晦而晨興追警露之獨鶴䳏鴂瘖<lb/>
夫先鳴羽翰照爛而成章步武差池而中程接清響於<lb/>
上元司東方之啓明凛然介距而峩冠低衆雌而莫敢<lb/>
膺方揚音其未引先拊翼而騫騰儼意氣之閒暇四顧<lb/>
<pb n="KR4d0150_WYG_005-1b"/>
躊躇於中庭擇善鳴而天假彼羣飛之何争呼出日於<lb/>
未賓昇層氛之澄凝促漢衛之傳唱竦秦闗之先驚窺<lb/>
幽人之未覺咿喔斷而猶聲守曉色於旣白嘯迴風之<lb/>
泠泠豈惟秉徳之有常抑衆皆穢而獨清先生嘉兹禽<lb/>
之妙質孕玉衡之犇星時哉依人而擾徳安飲啄而飛<lb/>
行誓將畢願於桑榆夫誰憚犧而傷生<hi>春秋運斗樞曰玉衡星散為雞</hi>
　　　睡鄉賦<lb/>
翟先生息駕于吳吳公子一日闖然奓戸弔而言曰嗟<lb/>
<pb n="KR4d0150_WYG_005-2a"/>
來先生形影靡戾撫厚地之方洋貧無錐以自置浮大<lb/>
匏之濩落與木偶而安稅則夫子亦拙于用矣其不可<lb/>
恥乎先生作而笑曰有生不耘為世幸民求田問舍是<lb/>
役于貧將營睡鄉與化為隣蓋遊四方者倦矣而後乃<lb/>
知津焉嘗試與公子共之且公子其無以語人哉嗟維<lb/>
睡鄉彌厥疆土疇荒度于厥初創開闢于何許羲和𦕈<lb/>
其跳丸章亥失其攫步先生樂哉斯遊也據梧而瞑隠<lb/>
几不應磊砢霜松之披照映玉山之頹鏘冠佩之倒落<lb/>
<pb n="KR4d0150_WYG_005-2b"/>
寄逆旅于形骸肅余軫乎駕言襄神馬而為服枕承蜩<lb/>
之曲肱坦如鼓之枵腹窈兮其蟄蟲藏陸也㝠兮其欲<lb/>
雨而雲族也然後封畛届焉挈山澤于夜半攬羣嬉之<lb/>
百怪若舉棗葉曽微蔕芥一息千返莫之留礙若夫縱<lb/>
意馳騁放乎山川割壤奠乎南柯從禽狩乎邯鄲儷高<lb/>
唐之朝雲聆帝都之鈞天儇俄然而意適化蝴蝶而飛<lb/>
翰羣萬生之紛綸孰與我乎控摶方是時也肘翳翳而<lb/>
生栁鼻洶洶其鳴雷湛清酒之猶設儼黄粱之新炊客<lb/>
<pb n="KR4d0150_WYG_005-3a"/>
書裙而滿幅稚偷飲其方醉隘有慟于塗窮哂興哀于<lb/>
多岐於是詠而言歸返乎斯須宛盱衡而瞬息眺炯炯<lb/>
其清矑翼體倦以欠伸穆神閑而虚徐蘧蘧形開身如<lb/>
隕虚釋然氷消渙然霧除恆若雨止雲無處所猶故吾<lb/>
也孰賓封疆孰隣方隅維昔汗漫據其上腴軒轅極游<lb/>
是臻華胥堯傳姑射神人所都穆王遐征與化人俱傲<lb/>
吏漆園微躡其區醉鄉附庸厥壤不殊彼多言以貽後<lb/>
世巳而方外之士跂足首塗而趨也故叔敖秉羽而甘<lb/>
<pb n="KR4d0150_WYG_005-3b"/>
心簡子假道而朝服或觸屛而爛漫或頽然而枕麯一<lb/>
涉其境而終焉亦近世塗民耳目者也吾聞狐死正而<lb/>
首丘鳥倦飛而歸林目晉城而燕涕身楚病而越吟今<lb/>
先生雖罥世故眷睡鄉也顧獨無心哉哀艱梗之日蹙<lb/>
孰云寐而無覺蚊雷汨其道里雞唱警其邊徼亂牛鬬<lb/>
於牀蟻壓䑕壤之隣盜匪蠅聲而蟲飛明星曄其有曜<lb/>
心揺旌而反側悠哉役乎窈窕事之殷也而醉鄉膠擾<lb/>
矣尼父亦云遑遑周公莫予肯構抑嘆鳯與泣麟慨差<lb/>
<pb n="KR4d0150_WYG_005-4a"/>
池而塗繆文悼懷于明發予觸誅于正晝隕厥性以自<lb/>
戕羌刺股而懸首悵焉佇而遐瞻道脩阻其誰救也于<lb/>
是睡鄉荆棘生之物鬽釁作卒投膏肓不若用逢釋萌<lb/>
四方魂哀厲而散越下招遣夫巫陽<hi>巫陽謂掌夢周禮釋萌惡夢</hi>翦<lb/>
其堙為虚厲也不亦荒哉且夫欲躁為孽志憯為兵隂<lb/>
陽食之遂罹天刑故畏塗而寤驚焉今先生方且疲津<lb/>
梁而止息復趨物之流動惡變化之狡猾神吾拙于無<lb/>
用悟真是于得鹿吾與若其同夢于是公子茫然有間<lb/>
<pb n="KR4d0150_WYG_005-4b"/>
太息曰嗚呼噫嘻吾儕自拘執因與想微先生遺緒言<lb/>
終吾世而迷方也<lb/>
　　　代賀受降表<lb/>
伏覩制詔出師問罪西羌擒首領轄正臧精布固等并<lb/>
青唐隆賛兩國納土乞降建西安州等皇帝御殿百官<lb/>
稱賀者於鑠王師恭行天罰執訊獲醜大詰於戎兵取<lb/>
亂侮亡不殺之神武肅陳環列之衛昭舉受俘之儀<hi>中賀</hi>
憬彼種羌舊為漢塞屬中原之雲擾顧西夏之日攘棄<lb/>
<pb n="KR4d0150_WYG_005-5a"/>
山川于外區陷蒼黎於邊徼篤生上聖坐奠九躔究觀<lb/>
輿地之圖大斥河湟之境皇天旣付中國亂越我家維<lb/>
后克綏厥猷有指疆土孰云小醜欲事故常遣將受成<lb/>
選徒出狩戎車旣飭王征有聞以無聲猾賊就擒天網<lb/>
雖疎而不漏綏厥士女取彼凶殘旣戡定以畢來曰旋<lb/>
歸而振旅辟雍獻馘遹覩在泮之虎臣晟樂告成大合<lb/>
凱旋之金奏然而震威以明伐叛宥罪以廣好生終從<lb/>
蠻𨽻之歸爰貸藁街之戮恭惟皇帝陛下日躋睿聖天<lb/>
<pb n="KR4d0150_WYG_005-5b"/>
錫智謀繹兹先後之迷制乃短長之命其誰狡衆敢拒<lb/>
大邦以萬民惟正之供用設都于禹之績凢四方有辭<lb/>
于罰唯簡在上帝之心雖曰示威豈其覿武卒裕陵之<lb/>
伐成寧考之圖功薦清廟之勲在武丁之孫子是惟無<lb/>
競疇有不承臣等雖云機政之聞蔑預理戎之略案圖<lb/>
積石巳窮漢使于河源布度明堂復繼周書之王㑹<lb/>
　　　賀收復湟鄯表<lb/>
待時而動張訓練之車徒不戰屈人收昄章之土宇是<lb/>
<pb n="KR4d0150_WYG_005-6a"/>
伐是肆于理于疆雷霆先聲狐䑕落膽<hi>中賀</hi>竊以湟中故<lb/>
地蚤為禹跡之山川鄯部遺民乆望漢天之日月頃宵<lb/>
人之蹙國割越壤以餌貪將士驚嗟乾坤震怒武王執<lb/>
競詔陳師鞠旅而行徐方不囘皆棄甲曵兵而走讋怒<lb/>
螳而請命奮虓虎以旋歸紹聖拓邊崇寧復古恭惟皇<lb/>
帝恭行天罰用遏蠻方聞盛徳而來臣自生民而未有<lb/>
一月三捷蕩蕩乎無能名四海九州欣欣然有喜色臣<lb/>
逺叨郡寄莫綴班聨葱嶺金城不日在廣輪之數太山<lb/>
<pb n="KR4d0150_WYG_005-6b"/>
玉牒何時修封禪之書<lb/>
　　　天寧節賀表<lb/>
永命有邦繼成上帝乘六龍而在御肇興出震之符照<lb/>
四方而繼明於赫重離之運<hi>中賀</hi>竊以皇天旣付中國維<lb/>
后克綏厥猷下武維周必有繼文之世生商立子薦膺<lb/>
長發之祥仰神聖之誕彌擁天休之震動璿源隤祉應<lb/>
電樞星渚之期川瀆効珍有温洛滎河之貺至仁及於<lb/>
行葦漏澤浹於淵泉顧謳歌獄訟之歸見車馬羽旄之<lb/>
<pb n="KR4d0150_WYG_005-7a"/>
美鑄金九牧兆基卜世之長授筴泰元孚佑歴年之永<lb/>
神祗享徳兆庶與能方百嘉之備來底羣心之率籲天<lb/>
壽平格屬當良月之盈民懷有仁永如冬日之愛恭惟<lb/>
陛下儲神昭曠受命穆清祖考燕於盈成穹旻助其信<lb/>
順臣等欣逢震夙深預榮懷紀斯干占夢之祥乃安斯<lb/>
寢受天保宜民之禄以莫不増<lb/>
　　　代賀進築安化三州表<lb/>
伏覩廣南西路奏黔南收復安化三州幅員三萬餘里<lb/>
<pb n="KR4d0150_WYG_005-7b"/>
又湖南湖北并䕫州路各奏諸處溪峒納土願為王民<lb/>
各幅員數千里者王靈被逺總重譯於百蠻輿地開荒<lb/>
軼神州之九縣歴古初而眇覿咸書契之未聞<hi>中賀</hi>竊以<lb/>
四裔不賓雖虞舜猶憂於猾夏五材並用自黄帝不能<lb/>
以去兵豈有戢干戈以靖民而能受冠帶於殊俗書文<lb/>
通被風雨忻霑際天所臨如水就下氐羌逺遁旣徹河<lb/>
源之初西南外區復窮日入之所蠢兹裔土逖矣黔中曠<lb/>
歴世之不臣悉籍疆而請吏緜十數州之封域極三萬<lb/>
<pb n="KR4d0150_WYG_005-8a"/>
里之廣輪混中原風氣之殊當天下輿圖之半從其羣<lb/>
醜同我太平未嘗施寸兵尺鐵之威不煩遣單車一介<lb/>
之使蓋春秋稱王者大一統盡厥懷來故寰海聞中國<lb/>
有至仁靡然内嚮恭惟皇帝陛下恩覃庶物道貫兩儀<lb/>
禮樂備明人祗悅豫珍符錫羨上帝居歆河瀆澄流百<lb/>
神受職乃眷懷生之類不煩已日之孚用能越疆土于<lb/>
先王篤前人之成烈徧六服羣辟之承徳不距朕行顧<lb/>
萬邦黎獻之為臣敢越厥志臣等猥陪機政莫預訏謨<lb/>
<pb n="KR4d0150_WYG_005-8b"/>
仰惟聲教之敷於赫聖神之運布昭慶澤舉安南都䕶<lb/>
之觴誕受徽稱建中天可汗之號<lb/>
　　　代謝賜玉帶表<lb/>
錫光華之垂帶榮耀薦紳使佩服于廣庭恩踰故實迫<lb/>
承威命不獲愚衷外畏僭差中虞隕越<hi>中謝</hi>竊以鑠王師<lb/>
于荒裔肇自聖神窮漢使于河源盡還疆土遏彼旌旃<lb/>
之指舉無旬日之淹皆稟睿謀克成逺畧而臣發蹤指<lb/>
示濫陪帷幄之籌飲至策勲具膺儀物之貺粲然寳玉<lb/>
<pb n="KR4d0150_WYG_005-9a"/>
賁以身章雖云車服之在廷本于稽古實懼匹夫之懷<lb/>
璧敢以越鄉徒荷解衣之恩實懷致㓂之懼恭惟皇帝<lb/>
陛下念功惟篤懋賞不違寧捐車服之榮以起臣鄰之<lb/>
志用光于衆有煥其軀敢不仰體上心力熈帝載比介<lb/>
圭作寳之錫雖曰殊私懷赤芾不稱之譏祗為憂懼<lb/>
　　　謝除中書舍人表<lb/>
臣某言伏奉制命除臣通直郎試中書舍人仍改賜章<lb/>
服者代言辭掖司内史之贊書持槖近班綴甘泉之法<lb/>
<pb n="KR4d0150_WYG_005-9b"/>
從搢紳所重翰墨為榮豈謂臣愚亦䝉試可<hi>中謝</hi>恭以神<lb/>
聖獨御鑒臨萬方必有訓誥誓命之文大敷羣聽用能<lb/>
禮樂征伐之出咸仰王明唯兹辭令之臣特重典刑之<lb/>
任格于兆衆以達聖心使四方咨嗟而聳聞百世警動<lb/>
而興起昔堯言布天下之廣由傳誦以至今周書誥羣<lb/>
下之詳以煩悉而行逺豈臣么麽所可使令恭惟皇帝<lb/>
陛下有帝堯之文章躬神禹之律度以天縱多能之將<lb/>
聖而羣臣莫望于清光乃以創殘之餘猥慶潤色之選<lb/>
<pb n="KR4d0150_WYG_005-10a"/>
昭囘雲漢之在上光景畢陳繪畫乾坤之為容迂愚已<lb/>
甚况臣自罹譴逐内積憂傷心則不强身其餘幾然而<lb/>
見知於欲治之主所遇者難得之時臣敢不洒濯其衷<lb/>
明慎所職體訓辭之深厚期配昔人師雅頌之温純以<lb/>
章洪烈<lb/>
　　　齊州到任謝表<lb/>
臣某言昨蒙恩除中書舍人以言章罷職與郡除顯謨<lb/>
閣待制知襄州續奉聖旨改差知齊州已於某月日到<lb/>
<pb n="KR4d0150_WYG_005-10b"/>
任者煩言傾駭誰與辨明上聖恫矜獨垂恩宥終仍内<lb/>
閣之職復畀濟南之麾隕涕自惟寄言無所伏念臣偶<lb/>
縁愚直誤簡聖衷本期盡力於見知庶以立名於不朽<lb/>
纍然竊喜欲踐所聞而臣名實未加顛危已至孤立少<lb/>
與不慮周身之防羣疑横生卒成擢髮之罪以侵寃而<lb/>
當衆口顧恐懼而懷百憂唯虞議論之中傷欲傾志意<lb/>
而何暇人誰無過唯好潔則易汙事在難明雖有言而<lb/>
不信仰辜睿鑒俯愧初心誠幸退藏或能解免殘骸無<lb/>
<pb n="KR4d0150_WYG_005-11a"/>
日懼為積毁之所消許國未期遽恐賫志而先没終憐<lb/>
末路上賴至仁以嘗奉帷幄之近嚴不忍奪民社之憂<lb/>
寄銜恩刻骨獨抱孤忠畢命餘生何能報稱此蓋伏遇<lb/>
皇帝陛下知人則哲御衆以寛愍臣謀已之闊䟱矜臣<lb/>
慕君之慤至少囘疇昔之眷與特示始終之保全先日<lb/>
以前旣難退悔半生之後猶可改為然臣憂患之餘摧<lb/>
傷巳甚心游湖海雖志於首丘命寄庖厨敢期於擇音<lb/>
哀明時之棄物猶托命於所天覆露微生巳費乾坤之<lb/>
<pb n="KR4d0150_WYG_005-11b"/>
洪度照臨危悃尚希日月之容光<lb/>
　　　唐州到任表<lb/>
臣某言昨蒙恩除知齊州已到任再列言章奉聖旨貶<lb/>
直龍圖閣知唐州已於某月日到任者上聖宅衷意曲<lb/>
全於舊物羣疑積毁使自絶於明時終荷寛恩止從奪<lb/>
職憂心欲叙危涕先傾<hi>中謝</hi>伏念臣本自湮微不求聞達<lb/>
頃塵帷幄之近深受聖神之知而臣但知委質以事君<lb/>
不悟入朝之見嫉煩言傾覆中道棄捐乃以下流而當<lb/>
<pb n="KR4d0150_WYG_005-12a"/>
衆口如几上之餘肉一委命於怨讐在穽中而乞憐獨<lb/>
求哀於君父况從竄謫已屬摧殘重煩聖度之優容益<lb/>
愧平生之名義至仁在上旣反本窮則呼天纍臣何言<lb/>
唯泣盡繼之以血獨殺身而滅恥則讒口之自消恭惟<lb/>
皇帝陛下矜其戅愚察其排䧟特開三面之祝網不忍<lb/>
一夫之向隅然臣涉世孤危稟生窮薄本縁叨竊横被<lb/>
於人言屢致漂流莫容於軀命深惟古人去國之念以<lb/>
彼賢者出晝之難况臣夙荷眷憐未忘記識幸囘天日<lb/>
<pb n="KR4d0150_WYG_005-12b"/>
之照少假桑榆之收雖滯留於周南尚猶漢史眷棄逐<lb/>
於楚國豈無秦聲傷憂患之再罹去朝宗之益逺江湖<lb/>
永隔莫望屬車之塵體骨安歸未知稅駕之所<lb/>
　　　唐州罷任除宫觀表<lb/>
臣某言蒙恩差知唐州以到任謝表自辯致言者再論<lb/>
列奉聖旨落職管勾南京鴻慶宫者狂愚昧死不知自<lb/>
口之莠言罪戾招辜旋復轉喉而觸諱荷從寛之睿聖<lb/>
屈抵罪之常刑尚畀宫祠許從家食横恩難得泣涕何<lb/>
<pb n="KR4d0150_WYG_005-13a"/>
追<hi>中謝</hi>伏念臣動旣近危愚而怯死向者前愆未洗重劾<lb/>
繼隨薾然性命之微當此雷霆之譴而臣私憂過計謂<lb/>
將伏質以見誅大聲疾呼徒欲呌閽而哀籲不知宰木<lb/>
之已拱豈暇成章之所裁觸冒上聞冀逃餘戮祈天請<lb/>
命自瀝血以書詞失路㝠行已羇魂之去幹敢期恩宥<lb/>
但奪守符書馬不全事雖縁於謬誤放麑得過中本自<lb/>
於拙誠此蓋伏遇皇帝陛下大度包荒至仁善貸特容<lb/>
妄發知汲黯之戅愚内恕小臣赦朱雲之狂直然臣空<lb/>
<pb n="KR4d0150_WYG_005-13b"/>
懷報國莫效危衷憂患失其本心筋力疲於奔命自傷<lb/>
積釁戴盆何以望天茍幸餘生投林豈其擇木雖云衆<lb/>
怒獨賴聖慈敢不祗慎悔尤深畏首尾顧持身之如隕<lb/>
雖曲木以自驚齰舌悟非巳痛斯言之玷刻心省咎尚<lb/>
憐尊足之存<lb/>
　　　陳州到任表<lb/>
名已掛於刑書罪猶汚於削牘偷生視息茍逃不肖之<lb/>
身懷痛吁嗟無復自新之路忽從散地遽佩左符猥荷<lb/>
<pb n="KR4d0150_WYG_005-14a"/>
愍憐益深懲創<hi>中謝</hi>伏念臣頃繇孤進獲望末光曾無半<lb/>
面之交安有游談之助脅肩累足唯恐蹈於悔尤彈冠<lb/>
振衣不自知其狷介而愚衷未獲巳致人言聖度隆寛<lb/>
自罹天罰况蒙霜露之疾重以積憂恐辜狗馬之心卒<lb/>
然不報敢圖臨照深亮悃誠以為小物之何誅不以一<lb/>
眚而終廢顧憐魂魄之九逝復冀生還方將沐浴而三<lb/>
熏漸為人齒叨恩晩節負念前愆此蓋伏遇皇帝陛下<lb/>
恭已覽觀宅心仁恕矜臣居下流而歸衆毁豈不愛身知<lb/>
<pb n="KR4d0150_WYG_005-14b"/>
臣操心危則慮患深或能寡過復其故號優以近邦解<lb/>
網泣辜旣已荷恩慈之深厚坐薪嘗膽以明復玷缺之<lb/>
艱難<lb/>
　　　賀元㑹表<lb/>
法坐端臨懋講初元之㑹禁庭肅設並造大昕之朝折<lb/>
爼均慈康衢溢喜<hi>中賀</hi>竊以六年考五服之制度雖本周<lb/>
書三朝受萬國之貢珍實循漢法蓋體一元統紹之美<lb/>
以識百辟享上之誠宜在昌朝克修令典恭惟陛下紹<lb/>
<pb n="KR4d0150_WYG_005-15a"/>
休累聖席慶叢靈道樞得乎環中徳澤施乎方外盛禮<lb/>
興樂與三代以同風執贄奉琛知九州之共貫因歸事<lb/>
于宰胙遂辨等于司儀爰垂嗣歲之興乃正當陽之御<lb/>
陳百僚而贊羣后臚句交傳尊中國而服外蕃威容兼<lb/>
備臣濫馳使驛久去帝閽稱壽觴之九行想聞鼇抃閱<lb/>
庭實之千品阻綴鳬趨<lb/>
　　　又<lb/>
清臺紀候載臨七始之朝路寢頒常丕講三朝之㑹惠<lb/>
<pb n="KR4d0150_WYG_005-15b"/>
均黎獻慶浹寰區<hi>中賀</hi>竊以輯五瑞于虞庭止稱羣后辨<lb/>
九儀于周室爰及諸侯蓋將受萬國之朝因以上四方<lb/>
之計欲稽本始宜在端元恭惟陛下凝命紫清匹休黄<lb/>
序愛育萬物則仁行如春臨照百官則徳進乎日故極<lb/>
舟車之所至皆奉琛貢以攸歸乃究皇儀聿宣帝澤庭<lb/>
實旅百肅正宁之臚傳陛㦸百重壯周廬之羽衛威容<lb/>
備舉物采彰明遂修曠古之闕文以續累朝之盛典臣<lb/>
繆當支郡方達周行目想雲霄猶紀鈞天之九奏身居<lb/>
<pb n="KR4d0150_WYG_005-16a"/>
湖海阻陪嵩岳之三呼<lb/>
　　　謝賜厯日表<lb/>
命羲和以厯象推本天元頒正朔於明堂肇修人紀著<lb/>
為丕式寵曁庶邦恭惟皇帝陛下順考九疇總齊七政<lb/>
因隂陽以統天地協用其中成變化而行鬼神弗踰於<lb/>
數乃詔疇人之職預成告朔之文臣叨被守符跪膺賜<lb/>
詔務農重穀仰欽授於人時利用厚生顧何知於帝力<lb/>
　　　又<lb/>
<pb n="KR4d0150_WYG_005-16b"/>
協修堯厯遵用夏時正朔所加寰瀛同稟春秋之大一<lb/>
統先言王而後春政事之有常刑不及時者無赦以前<lb/>
民用豈曰虚文恭惟皇帝陛下順考天元稽參辰緯在<lb/>
璇璣以齊七政寒暑弗差調玉燭以和四時風雨咸若<lb/>
乃先頒授以謹初常敢不推廣聖心務勤農事震雷出<lb/>
滯知勸相之有期流火授衣識艱難之所致<lb/>
　　　代辭太師表<lb/>
罪釁餘生偶未填於溝壑桑榆晚景方待盡於山林已<lb/>
<pb n="KR4d0150_WYG_005-17a"/>
荷寛慈敢期非望仰祈天日若蹈淵氷伏念臣頃昧和<lb/>
羮自貽覆餗蹈風波可畏之險干觀闕必行之誅上賴<lb/>
至仁茍延殘息追愆尤於旣徃思報効之無從豈以頽<lb/>
齡重汚華爵皇帝陛下念其陪輔初政早依日月之末<lb/>
光記其紹述首陳猥蒙菅蒯之代匱綸言誕告首領生<lb/>
歸顧臣未知蹤跡之所安敢私名器而為寵陳情逾迫<lb/>
瀝懇自歸皇帝陛下聖度兼容天慈委照增光文考之<lb/>
先志迄用有成顧念元豐之舊臣所存無幾特縁疇昔<lb/>
<pb n="KR4d0150_WYG_005-17b"/>
明示始終然臣昨致顛危重繇滿損矧引年所以謝事<lb/>
乃忝師臣納禄所以辭榮尚仍廪賜伏望許從散秩退<lb/>
復舊棲收已渙之誤恩再完晚節假未嗟之耋齒猶樂<lb/>
聖時<lb/>
　　　代謝拜太師表<lb/>
號布明廷寵仍舊秩賜還垂召深荷解衣之恩俟駕不<lb/>
遑蓋愧懸車之義迫承威命不獲懇辭伏念臣頃預政<lb/>
機偶承人乏老將至而耄及福巳過而災生孤立一身<lb/>
<pb n="KR4d0150_WYG_005-18a"/>
當衆人之仇怨詆訿萬口積羣議之沸騰向非上聖之<lb/>
保全久矣煩言之顛覆辜恩晩節逼鐘漏之將殘没齒<lb/>
餘年皆君父之所賜敢圖罪釁猶被記憐恩加尹氏之<lb/>
名居近闕門之外仍還舊第之賜以慰菟裘之營此蓋<lb/>
伏遇皇帝陛下恭已覽觀宅心仁恕謂臣游談侍從昔<lb/>
嘗遭遇於先朝憫臣受命馳驅首陳紹述於初政顧收<lb/>
遲暮不忍棄捐然臣憂患熏心衰殘積疢雖筋骸之巳<lb/>
朽所欲懷安顧齒髪之未埋尚存丹赤<lb/>
<pb n="KR4d0150_WYG_005-18b"/>
　　　代謝賜第表<lb/>
引咎乞骸已荷訓辭之深厚賜休就舍復叨夏屋之帡<lb/>
幪愈懼顛隮不遑寧處<hi>中謝</hi>伏念臣昨辜器使久贊事機<lb/>
弗勝柱石之强無益陛亷之峻聖謀獨斷徒陪侍於幄<lb/>
中積毁所消寧終全於牖下深憂折棟之撓更冒剥廬<lb/>
之譏皇帝陛下加意庶工愍憐舊物東隅雖失將責効<lb/>
於桑榆敝蓋獲埋猶不忘於犬馬寵賜寧宇使得庇身<lb/>
而臣衰病交侵泯亡無日闔門省過易簀念忠顧憂患<lb/>
<pb n="KR4d0150_WYG_005-19a"/>
之餘生未知死所尚精誠之憂國何以家為<lb/>
　　　賀日有戴承表<lb/>
維皇天佑于一徳罔有二三維大人照于四方麗乎中<lb/>
正<hi>中賀</hi>臣聞日為君表同厥照臨天應人為託象類應於<lb/>
赫戴承之效祉獨為震耀之純休日戴以昭上聖之寖<lb/>
昌日承以著羣臣之丕享有能得一已謂殊尤况嘗曠<lb/>
世而莫聞豈有同時而並見恭惟皇帝陛下總齊七政<lb/>
躬撫五辰乃者休氣被于𤣥圭之告成正陽交于朔日<lb/>
<pb n="KR4d0150_WYG_005-19b"/>
而不蝕偉兹垂象彌極顯融昭穹昊之眷懷慰蒼黔之<lb/>
瞻仰隂雲解駮方抱珥以揚暉隆景晏温爰再中而協<lb/>
瑞臣等偶承人乏莫代天工仰觀受命之符有格上天<lb/>
之載衆非后何戴率傾就望之心無不爾或承永懷畏<lb/>
愛之徳<lb/>
　　　辭免同修哲宗皇帝國史表<lb/>
右臣今月十八日準東上閤門告報巳降勅命差同修<lb/>
國史聞命失措心志惶惑恭以哲宗皇帝臨御天下十<lb/>
<pb n="KR4d0150_WYG_005-20a"/>
有六年雖繼志述事推本神考而光明勲烈對越天地<lb/>
乃至張皇神武以開斥境土屏黜姦慝以收還威柄四<lb/>
裔畏威多士秉徳當擇良史書之簡策發揚後世而猥<lb/>
以微臣參預大典伏念臣資性椎鈍學術荒淺深懼體<lb/>
制不文叙次失紀雖仰貪恩榮思欲自効而内懼微眇<lb/>
實非所敢後雖誅戮不足贖罪所有勅命未敢祗受謹<lb/>
録奏聞<lb/>
　　　賀燕樂成表<lb/>
<pb n="KR4d0150_WYG_005-20b"/>
樂正雅頌聿求三代之遺聲幽贊神明緒正八音之從<lb/>
律燕享在御均節告和震是休嘉應于擊拊竊以咸韶<lb/>
旣隠鄭衛肆行逮更俗樂之繁興無復先王之遺制聖<lb/>
神有造兆衆與能究觀小大之奪倫紹復古始之淳烈<lb/>
告成大武侈天地同和之休嘉與庶工作君臣相悅之<lb/>
樂維時一徳克享俾爾好君何尤筍簴在庭工師咸列<lb/>
諧金石於備奏合匏土以成文戎蠻縱觀父老歎息吾<lb/>
王庶幾無疾病喜聞鐘鼓之音嘉賓孔昭以徳音用湛<lb/>
<pb n="KR4d0150_WYG_005-21a"/>
琴瑟之燕恭惟皇帝陛下獨參化育丕冒範圍瑞命薦<lb/>
臻嘉生繁祉具播律吕以綏神人雖云數合而聲諧本<lb/>
始人和而氣應臣等粗窺制作獲遇殊尤方誦恤民之<lb/>
深乃冒和戎之賜徴季札觀周樂之義論次國風慕考<lb/>
甫詠商頌之餘顯揚君徳<lb/>
　　　謝幸新省賜手詔表<lb/>
軒衛按行覲威顔於咫尺堯言誕布奉温詔之丁寧拜<lb/>
賜預榮窺文知懼<hi>中謝</hi>昔我先帝董正治官傳祚聖神增<lb/>
<pb n="KR4d0150_WYG_005-21b"/>
光遺烈深惟萬事之本允繫六卿之聨屬華省之告成載<lb/>
臨天步嘉羣工之在列駿發徳音河洛垂文典謨儷訓<lb/>
諭以追惟先志之重戒以訓迪爾心之詳凢我有官無<lb/>
常安息警于庶位孰不革心播告萬方信雷風之鼓舞<lb/>
章明百世爛雲漢之昭囘恭惟皇帝陛下恭已嚮明自<lb/>
躬作古包舉六藝羣臣莫望於清光憂勤萬㡬百姓何<lb/>
知於帝力臣敢不勉思職業恭佩訓詞竭犬馬之愚衷<lb/>
勉桑榆之暮齒震風凌雨雖懷賀厦之誠撓棟折榱深<lb/>
<pb n="KR4d0150_WYG_005-22a"/>
懼剥廬之刺<lb/>
　　　賀夏祭禮成表<lb/>
肇禋吉土涓日至之休成昭格柔祗報坤元之博厚允<lb/>
應並貺丕顯顧懷<hi>中賀</hi>竊以求象類於隂陽至明察於天<lb/>
地三代受命具嚴肆祀之常兩漢卜郊乃有合祛之禮<lb/>
洪惟永裕駿發徳音搆上聖之勃興體六經而制作交<lb/>
靈心於底豫允答資生伸母事之至誠聿崇親饗舞咸<lb/>
池以合晟樂飭齋輅以建太常階陛兩成合于耦數尊<lb/>
<pb n="KR4d0150_WYG_005-22b"/>
罍異制體厥含章裒對百神因崇丘於方澤作為六器<lb/>
奠嘉玉之黄琮用能風雨弗迷星緯咸叙充嘉氣於重<lb/>
宇燭熒光於嚮辰神人以和祖考咸喜薦祭如在畢珪<lb/>
幣瘞埋之儀肸蠁來臨致丘陵臝介之物恭惟皇帝陛<lb/>
下欽承駿命祗奕詒謀蒐舉千載之闕遺折衷諸儒之<lb/>
稽考斷自睿意發揮祲容臣等預覿齋明叨陪陟降率<lb/>
時昭考輯曠世之彌文於赫湯孫繼自今而作古<lb/>
　　　賀瑞木表<lb/>
<pb n="KR4d0150_WYG_005-23a"/>
伏覩蘇州進瑞木有自然成文大吉二字奉聖旨送史<lb/>
館許進表稱賀者皇天眷命彰錫羨之珍符協氣嘉生<lb/>
挺含章之瑞木導迎景貺明告壽昌非天私我有邦惟<lb/>
聖克肖其徳<hi>中賀</hi>臣聞成王作命得嘉禾異畝之祥武帝<lb/>
升歌有靈芝九莖之産眇微至陋習見為常然猶紀瑞<lb/>
改元薦功崇徳恭惟皇帝陛下道參乾坤福浸淵泉發<lb/>
為休嘉寫之琬琰瞻就同於雲日協徳堯天聲教暨於<lb/>
朔南告成禹瑞所以搢圭路寢光景晏温肆眚綿區風<lb/>
<pb n="KR4d0150_WYG_005-23b"/>
雨時若蓋山川享徳咸貢祥而効珍雖木石無情亦具文<lb/>
而見意仰窺象畫追迹泰元孚佑聖躬函蒙多祉示一<lb/>
人之慶據大有於域中受三神之釐同元吉於帝乙臣<lb/>
等叨陪興運曾乏逺猷觀植物之應期備諸福而畢至<lb/>
敢忘歸美竊効對揚信順尚賢識大有天人之助羣黎<lb/>
徧徳誦天保福禄之宜<lb/>
　　　賀臨華門生芝草表<lb/>
聖徳升聞膺上帝博臨之貺天休震動非人力所致之<lb/>
<pb n="KR4d0150_WYG_005-24a"/>
符乃眷華芝肇興禁籞一人有慶百姓與能<hi>中賀</hi>恭惟皇<lb/>
帝陛下裁成兩儀化育萬彚徳及草木無行葦踐履之<lb/>
傷仁如騶虞有庶類蕃殖之盛唯時珍物委質太和揭<lb/>
閶闔之穹崇示聖神之休證發祥隤祉薦敷三秀之榮<lb/>
明目達聰仰應四門之闢矧復書于史氏厥貢繁多瞻<lb/>
彼汝郊其出萬數乃者丹楹挺質當徳産之臨軒蒼檜<lb/>
凝華託歲寒之嘉木迨兹瑰瑋益駭見聞臣等無補盛<lb/>
時屢觀景錫旅天子之命慕歸美於昔人作芝房之歌<lb/>
<pb n="KR4d0150_WYG_005-24b"/>
宜告功於喬嶽<lb/>
　　　賀芝草竹實碧牡丹表<lb/>
天休錫祚昭眷命于有邦坤厚薦珍發鮮榮於植物光<lb/>
超遐武事絶前聞<hi>中賀</hi>恭惟皇帝陛下恭已嚮明垂衣御<lb/>
極湛恩汪濊浸厚澤於黎元協氣薫蒸化嘉生之草木<lb/>
乃眷方輿之効祉雜然衆卉之揚芬采色相輝華萼並<lb/>
秀雖均被一氣悉陶天地之至和而封殖九重獨先雨<lb/>
露之渥澤臣等仰縁瑞應獲覩殊尤彫刻衆形顧莫窮<lb/>
<pb n="KR4d0150_WYG_005-25a"/>
於功力生成萬物徒咸被於恩光宏休無疆景命有僕<lb/>
披圖考古已陋靈芝嘉禾之祥紀號升中宜有泰山梁<lb/>
甫之事<lb/>
　　　賀五月一日陽和殿奉安雲物臨壇表<lb/>
旻穹睠命益彰顧諟之明雲物効祥丕顯升聞之徳照<lb/>
臨率土就望傾心矧當離日之方中肇新朔月之初吉<lb/>
<hi>中賀</hi>竊以臨下有赫無聲臭之可聞有開必先若影響<lb/>
之時應頃者告成恭館妥侑威神合晟樂以統和執𤣥<lb/>
<pb n="KR4d0150_WYG_005-25b"/>
圭而薦獻惟精惟一實昭格於帝臨來燕來寧永靈承<lb/>
於天命休符遄應佳氣薦臻油然膚寸之興倬彼昭囘<lb/>
之象恭惟皇帝陛下誕施皇極祗若珍符惟順動之以<lb/>
時故有作而咸覩所以郊禋吉土瞻真馭之顯行贊冠<lb/>
大廷佇重輪之景貺偉兹純錫益示鑒觀臣等徒仰聖<lb/>
神獨深誦歎登臺視祲顧魯史之何知紀事名官追帝<lb/>
鴻之先烈<lb/>
　　　賀宣和殿桂樹生玉芝表<lb/>
<pb n="KR4d0150_WYG_005-26a"/>
百昌茂育荷休應之遄臻連葉敷榮示嘉生之繁委惟<lb/>
聖端命上帝非天私我有邦物不虚生理如有待竊以<lb/>
裒時之對既申命于天休徳産之微咸發神于坤載然<lb/>
而紛紜薦至習見為常偉兹玉質之温重以秋陽之暴<lb/>
曄然獨出託此後凋所以當宣室之齋居幸重瞳之親<lb/>
見發揮純錫覺悟聖心三秀揚芬近高旻之朝露四時<lb/>
永茂配喬木于歳寒恭惟皇帝陛下澤浸淵泉徳及草<lb/>
木顯貺盛多莫能殫述慈衷謙挹屢抑不書故於燕寢<lb/>
<pb n="KR4d0150_WYG_005-26b"/>
之効珍以信皇穹之諄告蓋制禮作樂必有元命之符<lb/>
如丹烏白魚殆非可致之物臣等仰惟孚佑咸預榮懷<lb/>
稽首對揚誦言歸美帝車協瑞應芝蓋以時巡郊畤薦<lb/>
功繼齋房之歌頌<lb/>
</p>
<p>
</p>
  </div>
</body>
</text>
</TEI>
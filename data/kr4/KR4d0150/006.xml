<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>忠惠集巻六</head>
    <p>
<pb n="KR4d0150_WYG_006-1a"/>
欽定四庫全書<lb/>
　忠惠集巻六　　　　　　宋　翟汝文　撰<lb/>
　　表<lb/>
　　　宣州到任表<lb/>
違從臣之荷橐尚邇天威分刺史之虎符誤承人乏銜<lb/>
恩未報懐禄為慙<hi>中謝</hi>伏念臣衰不待年病存餘息寡<lb/>
徒少偶誰復見憐唯影與形自為依倚頃䝉擢用輙昧<lb/>
周防向非上聖之保全乆已衆人之躪躤致身末路徒<lb/>
<pb n="KR4d0150_WYG_006-1b"/>
抱飲氷之憂許國寸心誰謂食荼之苦慨餘生之婉娩<lb/>
悼本志之差池猶簡聖衷使臨郡寄人之欲善誰不如<lb/>
臣恭惟皇帝陛下加惠庶工憫憐舊物自惟孤露曲荷<lb/>
眷存一昨陛辭謬承天奨謂更兩掖備禁闥之腹心親<lb/>
擇便藩近先臣之松檟豈其幸㑹獲此殊私謹當推廣<lb/>
上仁務綏民瘼雖江湖之已逺自分棄遺顧齒髪之未<lb/>
埋尚存丹赤<lb/>
　　　廬州到任表<lb/>
<pb n="KR4d0150_WYG_006-2a"/>
昨凖尚書省劄子奉聖㫖令臣乗逓馬發來赴闕續奉<lb/>
告命除知廬州軍州事臣已於某月日到任初聞詔㫖<lb/>
方脂舝以就塗再易州麾復改轅而奔命已㳙時日祗<lb/>
見吏民自料無庸豈期非據<hi>中謝</hi>伏念臣奉身寡慮渉<lb/>
世迷方惟知服於官箴不忍欺于屋漏分甘絶少乆息<lb/>
望於脩門多病早衰獨懷安於散地敢圖神聖全度始<lb/>
終録其語言政事之能付以民人社稷之寄山州壌接<lb/>
俯近桑梓之邦鍾釡祿豐得諧犬馬之養臣以僥倖世<lb/>
<pb n="KR4d0150_WYG_006-2b"/>
所指名恭惟皇帝陛下推廣惠慈一均覆幬深憐<hi>原缺</hi>
之舊使竊懷章之榮乃眷淮淝尚屯師旅諸偷竊發戯<lb/>
弄潢池之兵荒嵗荐饑馴致萑蒲之盜敢稽掃撲重軫<lb/>
顧憂謹當䇿勵疲駑庻幾夙夜拙於謀巳惟無媿之為<lb/>
安忠以事君顧何適而非報<lb/>
　　　宻州到任表<lb/>
分符淝水曽墨突之未黔易地膠西自堯天之從欲訓<lb/>
詞寵被犬馬為榮<hi>中謝</hi>伏念臣昨者歸覲闕庭恭承詔<lb/>
<pb n="KR4d0150_WYG_006-3a"/>
命已趨召節中易便藩方問俗以褰帷復驅車而出境<lb/>
頒漢條之寛大誰暇設施瞻周道之倭遲載從行役請<lb/>
臨劇郡尚意牧民豈謂至仁遽蒙曲聴此盖伏遇皇帝<lb/>
陛下慎㣲接下以禮處人顧禀命之數竒荷慈衷之平<lb/>
施知臣捐軀効力義不有事而辭難憐臣愛日用心辰<lb/>
乎來遲而去速庶幾嵗月冀幸㳙埃矧此全齊近臨東<lb/>
海帯牛佩犢襲奢侈之餘風褒衣大裾有舒緩之遺俗<lb/>
責臣共理何術分憂敢不綏靖羣黎推原徳意凡四方<lb/>
<pb n="KR4d0150_WYG_006-3b"/>
之宣力孰匪事君知一物之軫懷則為體國<lb/>
　　　賀破夏賊界捷表<lb/>
臣某言今月十六日凖都進奏院牒伏覩宣撫使童貫<lb/>
奏出兵攻破夏賊界仁多泉城及臧底河賊城有雷電<lb/>
暴雨繼至進築靖夏制戎等城寨二十八所幅貟千餘<lb/>
里及斬馘萬計俘獲不可勝數皇帝御紫宸殿受文武<lb/>
百寮稱賀者申命偏師出征小醜天誅赫怒猶雀䑕之<lb/>
偷生王旅如飛與雷電而皆至殱平大憝永底諸羌<hi>中賀</hi>
<pb n="KR4d0150_WYG_006-4a"/>
憬彼西戎世為外圉䖍劉邊鄙背凟齊盟干羽懷柔乆<lb/>
傲七旬之格戎車載飭大興六月之征俘羣醜以勞還<lb/>
裂山川而屯戍盖師衆能以順為武咸有一心故兵戢<lb/>
而時動則威克成逺略薦勲寢廟飲至大庭恭惟皇帝<lb/>
陛下天覆九垓子來萬國惟威令文告有不能同則鈇<lb/>
鉞干戈因而問罪動非得已舉必萬全臣逺隔清光欣<lb/>
聞振旅觀虎臣之在泮水莫預獻功書漢使之窮河源<lb/>
尚能信史<lb/>
<pb n="KR4d0150_WYG_006-4b"/>
　　　代賀鄭州賈谷山得明堂大石表<lb/>
世寳恢基祥兆巖巖之石金文示畫時昭赫赫之明慶<lb/>
自一人抃深九有惟三代明堂之度歴諸儒臆説之非<lb/>
猥醸弗綱黯闇為患仰神謨之有作紹前古之丕彞孝<lb/>
克軫於羮墻誠遂孚于金石神之弔矣揭重明麗正之<lb/>
祥天何言哉示大巧不為之象恭惟皇帝陛下運隆火<lb/>
徳道秉乾剛恢九筵八牖之閎規成千載一時之大典<lb/>
恭巳正南面之治旁燭無疆嚴父以配天之儀永昭嗣<lb/>
<pb n="KR4d0150_WYG_006-5a"/>
服宜玆異石倬示珍符仰天造地設之竒應期紹至比<lb/>
河圖洛書之瑞自然而成臣等幸列近司欣瞻休證文<lb/>
在中也式符王者之堂坐以治之誕布聖人之孝<lb/>
　　　賀建明堂表<lb/>
視重屋之四阿備合宫之五室本聖人向明而治以繼<lb/>
照臨惟天子負扆而朝具嚴班爵凡兹臣庶悉預榮懐<lb/>
臣聞三代以還明王不作九筵之式後世無傳於赫上<lb/>
帝之聰明紹承景運而興起自我作古有開必先深惟<lb/>
<pb n="KR4d0150_WYG_006-5b"/>
宗祀之䖍大闡緫章之制奔星炳耀巳昭示於乾文流<lb/>
水蔽川復助來於雲棟仰規詔㫖親諭徳音用對越於<lb/>
上靈以祇見於文考備班政視朔之禮彌極孝思伸嚴<lb/>
父配天之誠以崇専饗宜一人之有慶得萬國之歡心<lb/>
恭惟皇帝陛下祇承燕謀發敭先烈圜丘方澤之肇造<lb/>
天地顧懷禮器晟樂之聿新神示昭答載興宏壯震耀<lb/>
聲明臣賀厦自私<hi>闕</hi>奉我将之新什疇克形容續王㑹<lb/>
之周書敢忘述作<lb/>
<pb n="KR4d0150_WYG_006-6a"/>
　　　賜神霄宫㦸表<lb/>
殊庭秘宇象紫極之規摹列㦸崇牙衛真㳺於飈歘分<lb/>
頒率土焜燿衆觀恭惟皇帝陛下統一混元總齊化育<lb/>
天人交際屢昭格於帝臨海宇欽承悉函蒙於道䕃推<lb/>
原瑞命之始益廣穹昊之休乃倣赤霄肇新華構出神<lb/>
兵於武庫用赫威靈命乗驛之王人寵貽方面壯彤闈<lb/>
之宏敞偉獸楯之騰拏臣叨預守符獲窺聖作東皇太<lb/>
一追誦楚臣之九歌夀宫神君喜聞漢家之故事<lb/>
<pb n="KR4d0150_WYG_006-6b"/>
　　　謝宫觀表<lb/>
臣某言昨䝉㤙知宻州縁母老多病奏乞宫祠差遣伏<lb/>
奉勅差提舉南京鴻慶宫臣已於今月十五日到鎮江<lb/>
府居住訖忠臣出身而事主固巳忘私上聖恕已以及<lb/>
人曲深從欲許還郡組假逸祠宫仰奉俞音重増感涕<lb/>
<hi>中謝</hi>伏念臣少嬰陟岵之感獨恃倚廬之親適當喜懼之<lb/>
時乆抱晦明之疢觀詩人相戒以養盖欲及時惟曽參<lb/>
不洎之悲敢懷擇禄故求閑散兾竊便安方憂避事之<lb/>
<pb n="KR4d0150_WYG_006-7a"/>
誅豈謂容光之照丘園歸處退依緜上之田廪餼尚豐<lb/>
獲慰寒泉之慕㤙踰始望愧負此身兹盖伏遇皇帝陛<lb/>
下躬體至仁務隆孝治憫臣方寸怵迫恕其請命而呼<lb/>
天知臣疾病相依予其事親之餘日俯從駒犢之念使<lb/>
遂犬馬之愚非臣敢期皆上所賜無功竊食永畢願於<lb/>
桑榆有志慕君尚懷忠於畎畝<lb/>
　　　謝致仕表<lb/>
臣某言昨具奏状縁臣手足風痺筋力不任陳乞致仕<lb/>
<pb n="KR4d0150_WYG_006-7b"/>
伏䝉聖㤙特賜告命許臣守本職致仕仍轉朝議大夫<lb/>
者殘骸已廢悼蒲桞之先衰視䕃幾何顧桑榆之將暮<lb/>
乞身自便上䟽懇辭敢謂俞音許還印綬<hi>中謝</hi>伏念臣昨<lb/>
者叨踰滿溢災釁荐臻頹然憂患之軀抱此罷癃之疾<lb/>
彈冠彚進方多士之逢時解組懷歸豈臣愚之本志退<lb/>
無室廬風雨之託近有衣食饑寒之憂自非筋力之既<lb/>
愆其誰寵利之不欲繇臣賦分涉世多奇仕則為貧獨<lb/>
愧在陳之病窮斯返本尚猶思越之聲傷㣲悃之未伸<lb/>
<pb n="KR4d0150_WYG_006-8a"/>
忽半塗而中廢涕隨言出心與願違此盖伏遇皇帝陛<lb/>
下覆燾曲成高明委照乃眷甘泉之從歸老菟裘之營<lb/>
仍假近班重憐去國垂矜舊物之服御不忍敝帷之棄<lb/>
捐冀療治之復完䇿駑蹇而終奮雖雀䑕貪生之意猶<lb/>
慕聖明而犬馬戀主之誠永違軒陛<lb/>
　　　謝落致仕再除宫觀表<lb/>
臣某言昨䝉聖㤙特落致仕依前提舉南京鴻慶宫所<lb/>
有巳轉官恩例特免追改臣尋具奏辭免縁疾病妨廢<lb/>
<pb n="KR4d0150_WYG_006-8b"/>
乞許臣依前致仕奉聖㫖不允所乞臣已即時望闕祇<lb/>
受訖乞身本以謝事乃沗祠宫納禄所願辭榮重叨華<lb/>
爵迫承威命不獲愚衷祇荷寵靈愈懷憂愧<hi>中謝</hi>伏念臣<lb/>
頃嬰末疾坐廢歴年巳逼衰殘悲嵗月之既往私自憐<lb/>
憫恐夀命之不長所以畏懼滿盈上還印綬䂓求生理<lb/>
思保桑榆庶幾溝壑之未填茍延晷刻之餘息豈謂既<lb/>
安田畝復簡聖心軫其饑寒之屢空記其名字於垂朽<lb/>
特寛衣食之奉不强筋力之愆永惟鴻造之非常莫知<lb/>
<pb n="KR4d0150_WYG_006-9a"/>
悲涕之横集此盖伏遇皇帝陛下愛均臣子施等父師<lb/>
念嘗親侍於末光不欲棄捐於中道臣愚被賜天下歸<lb/>
仁然臣齒髪既彫備嘗衰境春秋已逝無復恒人深自<lb/>
厭其殘生抑何知於榮進雖併日一食尚饘粥之有餘<lb/>
使賦粟萬鍾顧形軀而誰享仰祈天日之照洞察犬馬<lb/>
之誠知下愚之不移恕先迷而不復巳容得謝方傳安<lb/>
車以遺子孫終兾哀矜願賜骸骨而歸卒伍<lb/>
　　　謝再除給事中罷職宫觀表<lb/>
<pb n="KR4d0150_WYG_006-9b"/>
臣某昨奉詔㫖除臣給事中臣以衰病昔曽致仕力具<lb/>
辭免續奉詔㫖以臣狂率特落職提舉太平宫觀巳拜<lb/>
告命再䝉降到誥一道除臣依前顯謨閣待制宫觀臣<lb/>
已即時望闕祇受訖者隨鋒車之召節方問前塗罷𤨏<lb/>
闥之除書復還真館叨䝉新命假寵餘生感服恩私惟<lb/>
知涕隕<hi>中謝</hi>伏念臣一從病免甘與世違脱風波争奪之<lb/>
塗伏蓬蓽棲遲之地庶安微分所願固窮竊禄斗升敢<lb/>
辭侏儒之飽忘形田野乆成傖父之名誓將飯糗而終<lb/>
<pb n="KR4d0150_WYG_006-10a"/>
身茍幸蔬食而沒齒不圖過聴驟使造朝外憂難强之<lb/>
筋骸内愧不終之名節懇還制詔哀籲聖慈終縁狂率<lb/>
之姿名在譴訶之域斥歸散地仍禠從班彈貢禹之冠<lb/>
誠非本志奪伯氏之邑其又奚言荷上聖之深仁不崇<lb/>
朝而復職恭惟皇帝陛下賞罰必信清明在躬矜臣去<lb/>
國之有年畀臣西清之舊物惟一與一奪之命無有二<lb/>
三而三仕三已之心敢懷愠喜恭承眷渥知未棄遺悼<lb/>
報國之孤忠顧捐軀之無所年齡已晚庶知蘧瑗之非<lb/>
<pb n="KR4d0150_WYG_006-10b"/>
衰病無功徒受支離之粟<lb/>
　　　賀平睦州表<lb/>
伏覩報生擒睦州方賊并巢穴悉已平蕩者戎兵薄伐<lb/>
大興貔虎之師狂狡就擒卒正鯨鯢之戮捷音誕布海<lb/>
宇交歡<hi>中賀</hi>恭惟皇帝陛下子視羣黎愛均一徳軫念困<lb/>
窮之失職重矜刑辟之傷生然而人狃愛而或驕吏翫<lb/>
安而多忽有如暴冦間出不虞乃眷編氓敢隳王畧出<lb/>
攻城邑擅弄庫兵爰申命於虎臣俾恭行於天討人懷<lb/>
<pb n="KR4d0150_WYG_006-11a"/>
敵愾市不易㕓釋醜類之脅從執渠魁而生致蠢兹陋<lb/>
劣忘厥么麽顧已肆於市朝豈足膏於斧鉞七旬弗格<lb/>
初甚逆於苗民三面雖踈終自投於湯網矧乃復除三<lb/>
嵗之乆蕩宥一方之餘憫此敓攘本起萑蒲之盜寖為<lb/>
猖獗遂成京觀之誅雖曰示威豈其得已告勲廟社喜<lb/>
溢神人臣嬰病海隅馳神觀闕先登賈勇莫從負羽之<lb/>
行飲至勞旋復阻獻俘之列<lb/>
　　　代謝史成加恩表<lb/>
<pb n="KR4d0150_WYG_006-11b"/>
奉制命以哲宗皇帝正史書成特授臣少師依前太宰<lb/>
進封崇國公具表辭免䝉恩特降中使臣批答不允仍<lb/>
斷來章者載筆終篇迄奏編年之盛揚庭渙命遽膺進<lb/>
位之崇欽承出綍之公弗遂循墻之避超踰益甚震慄<lb/>
彌深臣聞三代之得斯民各極一王之制五典之言常<lb/>
道是為萬世之師故凡經徳出治之君必有繫日謹時<lb/>
之紀洪惟盛典尤篤斯文惇史備言既參以儒紳之博<lb/>
崇論谹議又縂于宰揆之嚴匪惟尊史氏之傳盖欲信<lb/>
<pb n="KR4d0150_WYG_006-12a"/>
帝猷之著臣賦資遲鈍涉道空虚問一得三素非達識<lb/>
襲六為七尤愧通才偶充位於機衡粗服勤於夙夜竊<lb/>
觀聖治克篤寧人雖貽厥孫謀盡迪元豐之烈而昭哉<lb/>
嗣服具存紹聖之規肆恢纉緒之圖必啓因心之念聖<lb/>
有謨訓將垂示於方來志在春秋大發明於錫典載嚴<lb/>
訓飭申命編摩而臣猥以淺聞監于羣議商周所尚雖<lb/>
百世而可知㳺夏之徒顧一辭其敢措訖煩宸筆首賁<lb/>
雲章洎兹汗簡之成獨辱明綸之逮冠亞師之重綬啓<lb/>
<pb n="KR4d0150_WYG_006-12b"/>
崇國之全封洪範之叙九疇詎識彞倫之次内史之詔<lb/>
八柄更叨爵禄之榮仰戴弗勝疾顛云懼此盖伏遇皇<lb/>
帝陛下惟幾惟康以飭庶事有典有則以監百王文武<lb/>
之治憂勤躬秉日新之徳堯舜之道孝悌誠深天顯之<lb/>
懷闡厥宏綱敷時茂賞臣敢不益堅素守少助疇咨質<lb/>
而不俚辨而不華顧豈慚於良史測之益深窮之益逺<lb/>
斯終奉於成謨<lb/>
　　　賀收復燕雲表<lb/>
<pb n="KR4d0150_WYG_006-13a"/>
臣某言伏覩進奏院報宣撫司奏大兵已於四月撫定<lb/>
燕雲兩路皇帝御文徳殿受文武百僚稱賀者燕雲故<lb/>
地乆隔中原睿聖當天每懷北顧敿干<graphic n="KR1600" url="https://raw.githubusercontent.com/kanripo/KR-Gaiji/master/images/KR1600.png" mimeType="image/png"/>胄大詰於戎<lb/>
兵取亂侮亡不殺之神武<hi>中賀</hi>恭惟皇帝陛下智謀獨斷<lb/>
威命誕敷眷惟朔野之封近自幽州之壤皇天既付中<lb/>
國奄甸庶邦食土誰非王臣獨淪外域肆興貔虎之衆<lb/>
漸復燕趙之區徳澤川流逺人麕至爰綏懷其種類用<lb/>
申畫於郊圻復舊族之衣冠拯遺黎於塗炭蓋春秋稱<lb/>
<pb n="KR4d0150_WYG_006-13b"/>
王者無外且舉在邦域之中惟聖人以天下為家孰云<lb/>
去父母之國臣庇身祠館抱疾海隅欣聞順動之師慰<lb/>
彼攸徂之衆不圖父老復見漢官之威儀有此雋功其<lb/>
在武丁之孫子<lb/>
　　　賀皇太后受册寳表<lb/>
臣某言伏覩進奏院報今月十二日奉上皇太后册寳<lb/>
者尊事母慈本一人之孝愛具嚴典册慰四表之驩心<lb/>
天地與能神人溢喜臣某誠懽誠抃頓首頓首皇太后<lb/>
<pb n="KR4d0150_WYG_006-14a"/>
輔承徽考誕育聖躬推原履武之祥實啓生商之兆從<lb/>
蒼梧之南狩尚逺清塵奉長樂之東朝宜膺殊禮恭惟<lb/>
皇帝陛下至仁出於天性篤行通乎神明惟知順事以<lb/>
解憂不以得位而為樂乃者明堂嚴配深懷霜露之思<lb/>
陟屺遐瞻猶隔晨昏之養故崇位號用極聖情載新焜<lb/>
燿之容彌顯劬勞之徳初務和戎屈伸之略欲以寧親<lb/>
終成用師燮伐之謀斯為養志仰惟信順昭格顯幽凡<lb/>
兹在服之臣舉有移忠之志臣逺違觀闕病伏海瀕欣<lb/>
<pb n="KR4d0150_WYG_006-14b"/>
聞法駕之歸行慶寢門之問<lb/>
　　　賀道君傳位表<lb/>
臣某言今月初二日進奏院遞到道君皇帝手詔已傳<lb/>
皇太子寳位者畏天明命決大䇿於斯須遜位元儲厭<lb/>
萬㡬之煩委恭惟道君皇帝陛下憂勞二紀底定四方<lb/>
屬享御之歴年乆倦勤於庻政爰兹主鬯使總朕師駿<lb/>
發淵衷用歸神器冠道君之號抑損徽稱返龍徳之居<lb/>
自頥宸極高世之行振古所無臣昔侍威光乆違觀闕<lb/>
<pb n="KR4d0150_WYG_006-15a"/>
讀嗣君傳禪之詔知感人心愴罪已哀痛之音忍聞斯<lb/>
語雖云遺簮舊物之賤豈無老馬戀軒之誠<lb/>
　　　謝宣召入院表<lb/>
臣某言今月十六日翰林待詔賀仲良至臣所居奉宣<lb/>
聖㫖召臣入院供職充翰林學士者命節光華俯臨衡<lb/>
宇天威宻邇恭被訓辭入趨交㦸之嚴驚蹈複門之峻<lb/>
周章失次懇避不回<hi>中謝</hi>竊以擇言語侍從之臣使専内<lb/>
制極翰墨文章之選分直禁林惟前世之命官本隆儒<lb/>
<pb n="KR4d0150_WYG_006-15b"/>
之故事始繇北門待詔號稱視草之榮晚以内相得君<lb/>
至有功臣之目承平寖乆視遇益崇依鈴索之靖深備<lb/>
鑾輿之親幸寵膺前席禮異在廷臣乆以病衰本無學<lb/>
術鄭人討論潤色之草誰究淵源漢家深厚爾雅之文<lb/>
孰云制作但憂不稱以得為慙恭惟皇帝陛下經緯人<lb/>
文緝熈聖學深惟詔命之重以格遐邇之懷疇咨羣工<lb/>
可屬大事矜臣舊物乃簡淵衷自傷遲暮之餘莫副非<lb/>
常之遇歎嚴徐之見晚尚及聖時得頗牧於禁中少期<lb/>
<pb n="KR4d0150_WYG_006-16a"/>
實用<lb/>
　　　謝賜衣帯馬鞍表<lb/>
臣某言今月十七日奉聖㫖以臣入院充翰林學士特<lb/>
賜對衣金帶馬一疋金鍍銀鞍一副者頒上褚之衣増<lb/>
華朽質錫翔麟之馬入踐禁塗深惟非據之榮徒有不<lb/>
衷之懼<hi>中謝</hi>伏念臣桑榆暮齒蓬蓽㣲生被素褐以窮年<lb/>
駕短轅於故里少嘗講學謬稱縫掖之儒壯則為貧有<lb/>
志執鞭之士晚縁納禄望絶末光敢圖悸帶之容更濫<lb/>
<pb n="KR4d0150_WYG_006-16b"/>
繁纓之飾此盖伏遇皇帝陛下表章儒術尊寵禁林顧<lb/>
臣非緇衣之宜敝而又改以臣從大夫之後不可徒行<lb/>
叨塵車服之章蔑著事功之稱謹當服勤職業上體眷<lb/>
私搢笏垂紳誓立朝而端委據鞍攬轡思畢命於馳驅<lb/>
　　　謝除顯謨閣學士知越州表<lb/>
臣某言昨具狀奏舊苦疾病竊慮緩急妨廢職事乞除<lb/>
臣東南一小郡奉聖㫖依所乞除顯謨閣學士知越州<lb/>
仍賜對衣金帯鞍馬者憫溝壑之餘生巳嘗謝病知文<lb/>
<pb n="KR4d0150_WYG_006-17a"/>
章之小技不强所能雖罷禁林復塵内閣<hi>中謝</hi>伏念臣乞<lb/>
身餘日畢願首丘偶上聖之勃興縁舊臣而收召逡巡<lb/>
之志始末不渝屢頒中詔之音責以緩期之罪然猶稽<lb/>
留累月獨後衆人力疾造朝靦顔就列顧難勝之力分<lb/>
乆苦負薪思嘉遯於山林豈遑擇木力伸前懇請命至<lb/>
仁敢謂遽從分符方面仰隆恩之未替幸私悃之既諧<lb/>
此盖伏遇皇帝陛下大度包荒容輝委照記臣昔侍勸<lb/>
講首親日月之光矜臣雖巳病衰猶懷犬馬之願肆於<lb/>
<pb n="KR4d0150_WYG_006-17b"/>
臨遣使預寵榮觀闕伏思已逺禁嚴之直桑榆得請尚<lb/>
收遲暮之身<lb/>
　　　謝除顯謨閣待制知宣州表<lb/>
分守符於方面試以臨民冠内閣之寵名因而𨽻職愧<lb/>
非其任命不獲辭<hi>中謝</hi>伏念臣與世濶疎用心狷狭頃棲<lb/>
遲於散地由覉旅以入朝乆困煩言已賴覆盆之照尚<lb/>
憂積毁復傷投杼之慈雖處不争動虞非意敢貪過分<lb/>
復蹈駭機矧廣内之寳儲奉先朝之謨訓茍非夙望孰<lb/>
<pb n="KR4d0150_WYG_006-18a"/>
厭薦紳恭惟皇帝陛下委任賢能責成職業謂臣論思<lb/>
於侍從能體朝廷使臣寓直於禁嚴増榮湖海頹然晚<lb/>
節被此末光敢不益勵疲駑仰承眷遇惟是愛君憂國<lb/>
之意奉以周旋庶幾見危授命之忠必於顛沛<lb/>
　　　越州到任表<lb/>
臣某言昨縁疾病乞解所職除東南一郡奉聖㫖除臣<lb/>
知越州已於今月二十九日到任訖衰病日侵屢辭去<lb/>
國聖神天假使奉藩符荷眷遇之如初揆昏庸之非據<hi>中謝</hi>
<pb n="KR4d0150_WYG_006-18b"/>
伏念臣召從祠館承乏禁林方疆事之繹騷受書詔之<lb/>
填委追正始名臣之後顧力不量參興元戡難之功則<lb/>
臣何有而初塵視草之職巳苦負薪之憂托命至仁籲<lb/>
天誠懇豈料矜其帷幄之舊物假以方隅之大邦已去<lb/>
近嚴尚竊承明之直欲令踈逺具瞻禁闥之臣非常之<lb/>
恩大過其望此盖伏遇皇帝陛下推誠均一御衆隆寛<lb/>
知臣事君之所期非敢避事而求去顧於多事之世乞<lb/>
其不肖之身惟昔先臣再臨東越不圖暮齒乃踵前修<lb/>
<pb n="KR4d0150_WYG_006-19a"/>
朱邑世祠猶有奉嘗之舊恬侯家法自憐孝謹之衰謹<lb/>
當慰問耆年覽觀謡俗無忘遺愛之厚永念敎忠之餘<lb/>
　　　賀皇帝登位表<lb/>
臣某言今月初八日凖都進奏院逓到赦書一道皇帝<lb/>
陛下登寳位大赦天下者厯數在躬乆慰天人之望謳<lb/>
歌歸啓茂膺龜鼎之傳凡預照臨畢䝉慶賚<hi>中賀</hi>恭惟皇<lb/>
帝陛下總戎河朔基命戚藩人心樂推神器自至顧瞻<lb/>
二聖之出狩悼念萬方之疇依欽承宗祧勉正位號帝<lb/>
<pb n="KR4d0150_WYG_006-19b"/>
生商而立子其亦永懐先哲王之在天罔不咸喜爰推<lb/>
踐阼之澤用錫改元之休臣身逺漢庭心馳禹㑹不意<lb/>
桑榆之晚復觀寰宇之新避狄去邠知屬車之南渡配<lb/>
天祀夏仰王室之中興<lb/>
　　　越州謝降官降職表<lb/>
某言昨縁本州荒旱民力彫瘵臣逐急先減放貧弱下<lb/>
户和買絹一面奏聞奉聖㫖依奏致本路轉運判官呉<lb/>
昉劾奏臣不合將下户絹擅自減放奉聖㫖特降兩官<lb/>
<pb n="KR4d0150_WYG_006-20a"/>
者續又為杭州軍賊作亂臣首先提兵五千人渡江誅<lb/>
討一面奏聞奉聖㫖委提刑司節制其提刑武臣高士<lb/>
曈力欲招安不肯㑹合奉聖㫖令臣分析因何不至杭<lb/>
州城下臣分析昨首先提兵至城下並無兵將與臣㑹<lb/>
合獨臣一軍與賊搏戰再奉聖㫖特降充顯謨閣直學<lb/>
士者行事不請自干矯制之刑為將無功重抵失期之<lb/>
罪拊心自悼大戮所加敢謂隆私止從降秩<hi>中謝</hi>伏念臣<lb/>
叨臨劇郡實任牧民當上聖總戎之初屬二帝䝉塵於<lb/>
<pb n="KR4d0150_WYG_006-20b"/>
外遐方俶擾衆志易揺西有倪賊之未誅東有方冦之<lb/>
餘黨征徒潰散羣盜繁興若催科之不聊則圜視而俱<lb/>
起臣所為輕捐州郡之租賦乃以重保朝廷之土疆敢<lb/>
若秦人坐視越人之瘠既安劉氏理知晁氏之危迺者<lb/>
變起叛兵禍纒鄰境臣躬提衆往不俟詔行徑度濤江<lb/>
進嬰敵壘於時詔令節制盡委憲臺貪幸招携之功止<lb/>
臣誅討之計退思避敵辱國喪威獨臣孤軍誰與㑹戰<lb/>
雖捐職當矢石之難不避死亡而以敵遺君父之嫌敢<lb/>
<pb n="KR4d0150_WYG_006-21a"/>
逃刑戮尚寛憲網復畀守符恭惟皇帝陛下捐利與民<lb/>
力行施舍擇人任將倚以折衝察臣違命而愛君知臣<lb/>
督姦而為國以謂大夫出疆而利社稷許以便宜公侯<lb/>
干城而為腹心欲其守衛庶令方面之寄仰賴聖朝之<lb/>
公臣敢不益勵初心無忘上眷顧愚衷之必竭愈自信<lb/>
以不移觀過知仁已諒放麑之失見危授命尚收汗馬<lb/>
之勞<lb/>
　　　收復杭州表<lb/>
<pb n="KR4d0150_WYG_006-21b"/>
狂冦逋誅馴致入郛之警偏師薄伐亟還案堵之居種<lb/>
類既殱流離悉復<hi>中賀</hi>竊以東南巨屏呉越舊封在昔割<lb/>
據之初未嘗用武維今休息之乆豈復知兵故輕狡之<lb/>
連謀乗安平之弛備稍稽捕逐浸肆跳梁負匱儋囊始<lb/>
憑依於山谷揭竿斬木率侵犯於潢池比及上聞聿當<lb/>
中詔憫愚民之冒昧因文徳以招徠猶冀竄藏方圖剪<lb/>
滅蟣蝨之痒脱或俟於爬搔雷霆之威顧空勞於摧折<lb/>
縱以九拒舉以萬全適陳將鉞之嚴已復侯藩之舊恭<lb/>
<pb n="KR4d0150_WYG_006-22a"/>
惟皇帝陛下弛張文武出入聖神法日月之照臨體春<lb/>
秋之生殺蠢兹姦宄殘我善良欲空烏合之羣命遣鷹<lb/>
揚之士果憑勝筭克濟成功示恩信於一方燀威靈於<lb/>
四海臣繆當支郡實控要塗首興備禦之謀嘗集散亡<lb/>
之旅迨承嚴召猶敢留行簞食壺漿樂致王師之饋鼎<lb/>
濡爼胾願賡皇武之歌雖阻預於稱觴亦庶同於擊壤<lb/>
　　　謝除龍學宫觀表<lb/>
叨榮帥閫甫回南紀之行養疾祠宫復忝西清之直荷<lb/>
<pb n="KR4d0150_WYG_006-22b"/>
大㤙之委曲俯小已以凌兢形影自隨涕洟交溢伏念<lb/>
臣家世寒甚質狀眇然不虞朴拙之易危殆至迂踈而<lb/>
難合祇憑直道屢發狂言毎期特立而獨行是故多仇<lb/>
而少與向紆五組本由上聖特達之知寖閲九遷彌處<lb/>
衆人必争之地了無裨補積有罪愆間䝉賜對於燕朝<lb/>
數丐投閑於散地逮膺重寄自列初心何敢徇於身謀<lb/>
誠恐悞於國事覬寛成命亟下俞音望蓬萊之昔逰雖<lb/>
云引去指柴桑之舊隠儻遂歸來賜禄尚豐寵名益侈<lb/>
<pb n="KR4d0150_WYG_006-23a"/>
此盖伏遇皇帝陛下皇明並照聖度兼容馭衆得官材<lb/>
之宜圖功采事機之㑹憐臣蠢愚有守盖嘗備腹心之<lb/>
臣察臣緜弱無堪不復責爪牙之事復捐異渥以佚殘<lb/>
骸臣敢不追悟昔非退安素分魂煢煢而去國莫効餘<lb/>
忠思毣毣而慕君庶全晚節<lb/>
　　　謝翰林承㫖笏記表<lb/>
祇承詔命入直禁林豈謂臣愚亦承人乏此盖皇帝陛<lb/>
下責成職業蒐攬器能謂臣雖無適用之材察臣不為<lb/>
<pb n="KR4d0150_WYG_006-23b"/>
患失之計召從廢棄擢置高華顧末技之無庸豈能稱<lb/>
職惟首公之大節或可事君<lb/>
　　　辭參知政事表<lb/>
恭承詔綍入賛事樞雖知成命之行尚布危衷之懇庻<lb/>
從罷免改用俊髦豈謂隆私未䝉聴許伏念臣頃縁謝<lb/>
事畢願首丘嵗月已侵齒迫桑榆之暮形骸乆弊質先<lb/>
蒲桞之衰竊伏海瀕已彌年載不圖晚節復奉詔音茍<lb/>
獲望於威光甘退捐於溝壑而猥以三朝之舊物乆冒<lb/>
<pb n="KR4d0150_WYG_006-24a"/>
從班不縁一介之游談使陪國論叨踰過甚俛仰為慙<lb/>
恭惟皇帝陛下總攬臣工委成職業眷疇咨於政事思<lb/>
屬任於老成而臣百疾交攻四支緩弱動虞隕越實廢步<lb/>
趨深惟古者在列之大夫人主或從其私欲不能則止<lb/>
許辭疾疚於負薪既老則衰不以筋力而為禮仰祈全<lb/>
度之徳乞此不肖之身特寢誤㤙退安祠館俯容逃禄<lb/>
尚能亷恥之相先因去得賢不為辭避之無補<lb/>
　　　賀日蝕不應表<lb/>
<pb n="KR4d0150_WYG_006-24b"/>
厯數前占巳迎知於必蝕聖神軫念先消復於未形雖<lb/>
盈縮之維常實休祥之肇應盖順者天所助也故更而<lb/>
人皆仰之臣聞垂象著明觀天察變維交㑹於朔月不<lb/>
用其行則上干於大辰有食之既古者伐鼓用幣其旅<lb/>
奔馳枉矢大弓以時救禦豈有通精誠於晷刻格變異<lb/>
於穹旻恭惟皇帝陛下清明在躬寅畏享福正萬事之<lb/>
統小大交修撫三辰之明經緯不忒用乗乾健以御時<lb/>
行方太史之預陳知大命之肆集避朝露寢祇荅靈心<lb/>
<pb n="KR4d0150_WYG_006-25a"/>
損膳法宫憂勤聖慮而䝉休庻證弗驗其言同雲之徧<lb/>
不崇朝巳韜隂沴盛徳之感不旋日有赫照臨惟上帝<lb/>
之眷懷本格王之修省土圭測景載揚合璧之輝渾象<lb/>
考儀初合在璿之度臣等叨榮機政深愧代工知君道<lb/>
之益昭宜隂理之弗僣底日而日不失已循協用之初<lb/>
先天而天弗違徒仰彌綸之妙<lb/>
　　　謝穆清殿賜宴表<lb/>
敞穆清之華闕使望天光推慈惠於羣臣肇新宴享㤙<lb/>
<pb n="KR4d0150_WYG_006-25b"/>
私所逮鼔舞攸同恭惟皇帝陛下孝通神明仁及草木<lb/>
寳老氏之慈儉師文王之憂勤爰設廣除用陳燕爼卑<lb/>
宫為徳共知黄屋之非心與衆均歡聊繼鎬京之飲酒<lb/>
乃眷九秋之候粲然萬寳之成迨此暇時親臨法御錫<lb/>
兹祉福遍暨薦紳萬舞充庭大合克諧之樂九賔在列<lb/>
肅持胥樂之觴臣等切邇天威稱慶夀斚仰承渥澤雖<lb/>
懷飽徳之榮退省食功徒積素餐之懼<lb/>
　　　謝復端明殿學士表<lb/>
<pb n="KR4d0150_WYG_006-26a"/>
臣某言昨於紹興二年備位執政與宰相論事舛忤奉<lb/>
勑勒令致仕兹凖進奏院逓到誥一道伏䝉聖慈以紹<lb/>
興五年明堂赦㤙叙臣端明殿學士依前致仕臣尋具<lb/>
奏辭免㤙命奉聖㫖批荅不允臣巳於當日望闕祇受<lb/>
訖進執事權未踰三月收還印綬一斥四年猥縁宗祀<lb/>
之㤙復齒庭臣之列<hi>中謝</hi>伏念臣昨陪國論誤簡聖衷雖<lb/>
入朝孤立之難昧於量已而一心事上之報不忍欺君<lb/>
乃者因言黨吏之非不意權臣之怒悲亷直不容於邪<lb/>
<pb n="KR4d0150_WYG_006-26b"/>
枉卒蹈禍機以曖昧見廢於語言獨罹罪釁巳除通籍<lb/>
尚𨽻丹書竄身江湖卒嵗貧病顧憐憂患之極怵迫饑<lb/>
寒之憂朋黨蔽朝深悼巧言之傷類漂流去國誰知託<lb/>
命於至仁恭惟皇帝陛下徳澤溥臨聰明旁燭矜臣崇<lb/>
觀之舊物昔侍帷幄之清光爰因禮成均被慶賜而臣<lb/>
筋骸朽邁氣力摧傷巳謝事於聖朝了無心於榮禄姫<lb/>
姜在列自甘憔悴之遺犬馬何知猶獲盖帷之敝<lb/>
　　　謝復資政宫觀表<lb/>
<pb n="KR4d0150_WYG_006-27a"/>
臣某言昨縁明堂赦恩准告命復臣資政殿學士續具<lb/>
辭免奉聖㫖不允再除臣提舉臨安府洞霄宫臣已望<lb/>
闕祇受訖因宗祀之告成大敷霈澤愍餘生之永棄亦<lb/>
預均恩顧罪戾之漂流荷聖慈之矜恤伏念臣抱痾嵗<lb/>
晚與世日疎昨從沮溺之倫忽綴鵷鸞之後久已忘形<lb/>
於田野何意寵榮不能拔足於網羅自令放逐無根之<lb/>
語坐廢六年不宥之辜已更數赦敢圖暮齒復使奉祠<lb/>
恭惟皇帝陛下盛徳日躋至仁天覆躬修嚴配之禮内<lb/>
<pb n="KR4d0150_WYG_006-27b"/>
動悽愴之懐追念先朝猶記申屠之舊憫憐臣老逮聞<lb/>
正始之音嘗歴事於軒墀偶未填於溝壑故捐廪禄少<lb/>
假嵗時而臣昨既乞身已嘗謝事頽齡將盡衰疾益侵<lb/>
視蔭幾何恐先期於朝露戴盆自絶永無望於末光<lb/>
　　　代乞致仕表<lb/>
仕則進思盡忠既殫其力老則閔勞以事得請於時敢<lb/>
干聽徳之聰輙布乞身之義伏念臣出逢聖旦久冒官<lb/>
榮頃備近臣惟虞招禍不自量其單力乃竊幸於遭時<lb/>
<pb n="KR4d0150_WYG_006-28a"/>
奮不顧身愚而自用黽勉七年之久弛張萬法之微自<lb/>
嗟志大而心勞或至私憂而過計神既弊於大用力已<lb/>
愆於早衰加以負薪之憂實有首丘之念恭惟皇帝陛<lb/>
下大明格物内恕及人閔其盡瘁之餘生矜其獨勞於<lb/>
庻事已上還於相印抑尚冠於朝班志願歸於先廬庻<lb/>
獲安於晚節<lb/>
</p>
<p>
</p>
  </div>
</body>
</text>
</TEI>
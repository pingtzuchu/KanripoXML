<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>忠惠集巻二</head>
    <p>
<pb n="KR4d0150_WYG_002-1a"/>
欽定四庫全書<lb/>
　忠惠集巻二　　　　　宋　翟汝文　撰<lb/>
　　外制<lb/>
　　　王行可除開封府右司録制<lb/>
朕用中執法以肅齊紀綱協同國是實有嘉績然初不<lb/>
汝知也抑有子而材觀汝所以教忠則賢矣擢汝天府<lb/>
之屬重能以嫌自别益嘉其志升總羣掾祗服朕言<lb/>
　　　盛允開封府司戸曹事制<lb/>
<pb n="KR4d0150_WYG_002-1b"/>
朕惟京師衆大之居有獄市并容之寄制煩治劇自昔<lb/>
為難故選建司牧慎用其屬爾以文無害祗服朕命欽<lb/>
哉<lb/>
　　　王孝開封府儀曹掾制<lb/>
禮與法相須為用禮所不可者法之所禁也故伯夷用<lb/>
典禮以折民臯陶用刑以教祗德兩者相須如是爾為<lb/>
掾天府掌凡禮事茍知禮矣於聽訟折獄何有哉<lb/>
　　　王孚開封府司兵曹事制<lb/>
<pb n="KR4d0150_WYG_002-2a"/>
天府建國之始朕肇正尹牧改制羣掾咸有所職無俾<lb/>
擾德爾將事膚敏無易乃選聽訟折獄其傅古義欽哉<lb/>
　　　朱惕開封府兵曹係開封尹王詔特薦制<lb/>
大道之行人以公舉昔祁奚能舉善於晉稱其子不為<lb/>
黨韓獻子受趙孟之舉戮其僕不為過豈非公於為國<lb/>
而無事於姑息者乎朕詢謀卿士之衆因詔言以知汝<lb/>
惕試之天府非特以是觀汝從政亦因以是觀詔所舉<lb/>
汝勉之矣<lb/>
<pb n="KR4d0150_WYG_002-2b"/>
　　　王汝明開封工曹制<lb/>
汝為吏而材使者咸以為言夫能用其長發聞於世朕<lb/>
固寵嘉之抑知人之難吾欲其材適於用而聲中其實<lb/>
故復觀所從政使𨽻天府孔子曰如有所譽其有所試<lb/>
汝勉之矣<lb/>
　　　李彦端陳彦修並除開封府少尹制<lb/>
王畿作極四方曰衆大維京師視昔三輔實繁庶獄朕<lb/>
篤近舉逺首於兹邑近拂予志其能觀政有邦爾從政<lb/>
<pb n="KR4d0150_WYG_002-3a"/>
克藝徃陟亞尹惠養無告威制弗若離爾王明並受厥<lb/>
福休哉<lb/>
　　　都官郎中蔡榖除開封少尹制<lb/>
朕咸和四方民罔有内外矧我甸服惟爾庶邦所瞻用<lb/>
慎擇尹伯立政以作民孚先敷求爾多士惟爾榖耆艾<lb/>
好修徃丞於長爾惟戒哉為天牧民非爾惟曰天牧其<lb/>
尚監於天顯矜慎罪罰率用彞憲則惟爾克享欽哉<lb/>
　　　戸部侍郎王革除開封尹制<lb/>
<pb n="KR4d0150_WYG_002-3b"/>
朕惟王畿千里之廣雜衆民五方之俗職於内史自昔<lb/>
為難非有豪傑兼人之資孰當衆大尹正之任具官某<lb/>
政事通明智識閎逹必能以發姦擿伏為治以保民馭<lb/>
吏為本豪強誅鉏則小民得職惡者勿殖則善者伸矣<lb/>
爾嘗試於斯未究其用徃服乃事以繼前烈<lb/>
　　　朝請大夫閻騤除應天少尹制<lb/>
朕班授政常肇初惟名實惟公師暨臣僕咸改釐位置<lb/>
矧天府作極四方用正爾尹牧羣掾對越於古粤陪都<lb/>
<pb n="KR4d0150_WYG_002-4a"/>
用協厥邑汝以政事贊乃長其易名於今兹<lb/>
　　　兵部侍郎陳彦文除顯謨閣待制河南尹制<lb/>
成周肇初於洛邑乃求地中惟卜宅肆我祖宗造邦以<lb/>
為西郊宫室宗廟罔不咸在咨擇近列俾作尹於兹邑<lb/>
具官某延登貳卿祗若予采予欲審觀政事俾爾施績<lb/>
於民出試近服爰畀管鑰徃居留於成周舊邦其尚固<lb/>
封守無媿前烈<lb/>
　　　黄靜廣東路常平盧知原利州路常平制<lb/>
<pb n="KR4d0150_WYG_002-4b"/>
先帝為力本任農之法而尤詳於荒政豐則委積水旱<lb/>
則施舎所以權節民用而為取與其法完矣然視嵗之<lb/>
上下察民之緩急非才識之士通達法令審於奉承則<lb/>
吾不以付之爾等咸以選用祗服此言<lb/>
　　　湖南常平王本除京畿路提舉常平鄧益京西<lb/>
　　　路提舉常平制<lb/>
朕推哀矜恤隠之徳畀於將命喻指之臣使推斯意以<lb/>
致斯事夫能體朕徳意鮮矣昔成王之告康叔未有若<lb/>
<pb n="KR4d0150_WYG_002-5a"/>
汝封之心朕心朕徳惟乃知以成王咨嗟勤懇如是夫<lb/>
能喻上所欲推以置人腹心難矣哉爾等咸朕識擢無<lb/>
忘訓飭<lb/>
　　　又朝請郎黄靜福建常平制<lb/>
汝出於閩粤俾汝將事徒以汝能識民情偽知吏寛猛<lb/>
夫以王命督察郡國固巳榮矣而况懐綬以歸郡邸持<lb/>
節以見關吏豈非昔人所賢而於汝謂寵乎<lb/>
　　　應安道除淮東路常平制<lb/>
<pb n="KR4d0150_WYG_002-5b"/>
朕建劭農之官修水土之政為復除以惠鰥寡均地賦<lb/>
以寛民力有不順成荒政畢舉靡所遺矣汝以才選奉<lb/>
若成憲則為稱職<lb/>
　　　武功大夫宋滋提舉京畿路保甲兼提刑制<lb/>
三代兵刑為一所謂大刑兵也今汝以武列用夫能教<lb/>
民技藝拳勇汝之所易而用律察於㣲文汝之所難也<lb/>
然吏道以法令為師輕重有典而師衆以順為武必其<lb/>
少長有禮而後兵可用也其責不亦難乎汝慎其所易<lb/>
<pb n="KR4d0150_WYG_002-6a"/>
而深憂其所難則寡過矣<lb/>
　　　賈君文河北路提刑兼保甲制<lb/>
朕繕修武備而寓兵於農矜慎庶獄而求生於律夫民<lb/>
勇而知方則易使獄以情察則民服兵與刑國之大事<lb/>
也汝以武選奉將使指習於舊治則易為政治兵欲嚴<lb/>
恤刑欲寛嚴失於急寛失於縱能審而用則罔所愆可<lb/>
　　　宋滋賈君文康厚种師中王璟滿志行並提㸃<lb/>
　　　刑獄兼保甲制<lb/>
<pb n="KR4d0150_WYG_002-6b"/>
國之兵刑大事所在朕惟無有驟用其民不教而戰又<lb/>
惟無有誤於庶獄不辜於戮故講事於蒐狩教民知義<lb/>
哀矜於刑罰以良折獄其孰能奉將使指俾予從欲以<lb/>
治者乎汝以武選祗服朕訓惟慎與畏庶㡬有濟<lb/>
　　　兩浙路提刑周邦式江東路提刑李公年兩易<lb/>
　　　制<lb/>
江左之地瘠其民力耕而望嵗呉越之地富庶其民趨<lb/>
末而彌侈夫禮義生於富足疑若易治然瘠土之民勞<lb/>
<pb n="KR4d0150_WYG_002-7a"/>
則好義其富有不如貧之紓也唯視其俗之緩急以為<lb/>
賦政之寛猛於是乎嚴而不疵寛而不流汝等既將命<lb/>
矣易地而徃勉服此言<lb/>
　　　葉黙等江東淮南運副制<lb/>
惟古王人存省諸侯粤行人撢人暨訓方氏形方氏典<lb/>
乃職王又時廵觀侯度詔賞罰朕惟今邦國若否耳目<lb/>
是寄實惟爾膚使汝等舊惟成人往指告於四方寛詔<lb/>
地恫瘝罰刑俾逺不戚於朕教時乃休<lb/>
<pb n="KR4d0150_WYG_002-7b"/>
　　　荆湖北路提刑徐宅除荆湖南路運副制<lb/>
昔孔子稱季路果於從政可使治賦於千乗之國夫千<lb/>
乗諸侯之封也顧子路兼人者能之今刺史總郡國如<lb/>
古者十數而責成於一人之任豈不難哉然能使雖衆<lb/>
如寡雖遠如近惟才者然後優為也汝使於四方以善<lb/>
最聞其服新命往底成績<lb/>
　　　王璹除京西運使制<lb/>
惟兹官師百執委任責成既乆乃孚咸即爾工矧歴試<lb/>
<pb n="KR4d0150_WYG_002-8a"/>
惟舊有勞於厥邦用嘉厥休無斁爾宣力四方正事克<lb/>
明乃良於行丕應朕志兹予商賚爾功懋正顯秩維民<lb/>
綏於舊訓維政事習於舊俗上下胥信時則罔艱其爾<lb/>
慎毖厥終徃承於故武<lb/>
　　　直龍圖閣梓州路運副趙遹除集賢殿修撰本<lb/>
　　　路運使制<lb/>
昔先王勉勵在服制為徳賞無敢以其作好輕用唯是<lb/>
車服之寵曰天命有徳將實代天鑒觀而與之可輕乎<lb/>
<pb n="KR4d0150_WYG_002-8b"/>
哉朕躬率是道以視羣臣汝將事於蜀顯有丕績秘殿<lb/>
之職華國之選朕非以是私汝亦非以是徒寵汝為也<lb/>
其思所以畀汝者<lb/>
　　　陳覺民起復陜西運使制<lb/>
汝執親之䘮篤於守禮朕惟忠臣殉國之義有釋哀奪<lb/>
情之典起汝哀疚付之漕事夫禮有適變而從宜權有<lb/>
反經而合道汝學於古則嘗聞之矣祗服朕命以顯乃<lb/>
親<lb/>
<pb n="KR4d0150_WYG_002-9a"/>
　　　江東路轉運副使姚孳荆湖北路轉運副使孫<lb/>
　　　漸兩易制<lb/>
古者荆州之域其川九江其賦上下其在春秋楚之建<lb/>
國也後世始分江湖以殊統制今爾漸以嫌自列朕惟<lb/>
忠臣事君無有擇地而處又以禮必均勞逸不求於他<lb/>
使與孳易皆禹服荆州之地職貢既同厥壤惟舊所以<lb/>
為爾等自謀深矣其祗悉朕意務安爾職<lb/>
　　　淮南路轉運副使宋康年淮南江浙荆湖制置<lb/>
<pb n="KR4d0150_WYG_002-9b"/>
　　　發運副使制<lb/>
惟東南貢賦漕舟自淮泗嵗不時入用蠧厥載朕俾厥<lb/>
貢自庶邦徑底於中畿餉溢予廪時乃食新爾以推擇<lb/>
承命奉若成憲朕方盍徹以裕民乃其取贏為羨餘朕<lb/>
弗臧乃事時則有愆惟爾廸知畏義其徃省哉<lb/>
　　　直祕閣陜西路運使陳遘除直龍圖閣知慶州<lb/>
　　　直龍圖閣知慶州侯臨知延安府制<lb/>
朕責成閫外之政委以方面之重欲其因事施宜以權<lb/>
<pb n="KR4d0150_WYG_002-10a"/>
制敵古者大夫出疆有可以專境外之義而使者受命<lb/>
辭之禮茍皆從中孰與任事爾等久莅疆場習知邊務<lb/>
其亦鑒前政之失而知朕意所以付爾者矣必能伐交<lb/>
與謀善用籌䇿徃悉爾心期於有成<lb/>
　　　徽猷閣待制龎恭孫知成都府制<lb/>
春秋王者無外以四裔為守治世為國不師以公侯干<lb/>
城蠢爾戎羌藉其疆境使為外守以扞固吾圉必有干<lb/>
城而制其腹心載稽顯庸可無異數具官某歴試於外<lb/>
<pb n="KR4d0150_WYG_002-10b"/>
實勞厥初徃城蠻方以宣王畧不有禦侮孰威不庭豈<lb/>
惟暴露經營之勤實賴撫綏安集之力錫爾延閤殿於<lb/>
坤維尚繄壯猷以靖疆埸<lb/>
　　　程鄰知荆南府制<lb/>
朕偃兵息民不勤逺畧蠢兹蠻封請吏於我率是羣醜<lb/>
以式王命為擇賢帥綏靖其民肆余命爾徃固封守夫<lb/>
地連巴蜀叛服不常不可覿武無使怙亂申命爾徃唯<lb/>
安輯之不求勝也彼擾於服習將率舊徳其肯自棄於<lb/>
<pb n="KR4d0150_WYG_002-11a"/>
惡而必為釁乎<lb/>
　　　顯謨閣待制知蘇州盛章知真定府制<lb/>
朕惟内外股肱之郡委重二三師帥之臣茍非更變不<lb/>
疑謀慮有素則必臨事而懼安所倚成具官某擢置侍<lb/>
從顯有風烈疇咨夙望之已著庶㡬逺人之信服畀爾<lb/>
方面為朕藩屏夫文武異用兵民異政以文綏靖以武<lb/>
威制非此二者將焉取斯<lb/>
　　　顯謨閣直學士梁子野知河陽府制<lb/>
<pb n="KR4d0150_WYG_002-11b"/>
朕於侍從之臣必試以牧民審觀治行將使知朝廷詔<lb/>
令之意習四方宣力之事盖不學操縵不能調瑟未能<lb/>
製錦必將敗材故歴試政事考其功實將有為也具官<lb/>
某蚤繇閥閲踐更邇服盟津之壤為股肱郡朕既處汝<lb/>
以近民亦將因民以觀汝其以法令為師則能寡過<lb/>
　　　知單州宋昇可徽猷閣待制知應天府制<lb/>
商丘后帝以封閼伯武王以為商人是因始起㣲子肆<lb/>
我祖宗造邦王業之始盖與全魏洛師均倚為重朕豈<lb/>
<pb n="KR4d0150_WYG_002-12a"/>
輕其人哉具官某發聞於少才識膚敏爰試政事委以<lb/>
留鑰維父維子隠然相望並踐邇列更歴藩服豈非朝<lb/>
廷之盛而搢紳之寵乎益務靖共無忘忠孝<lb/>
　　　直秘閣京西運使王璹除集賢殿修撰知平江<lb/>
　　　府制<lb/>
昔先王處民瘠土惟民勞乃好義罔有佚欲肆於東南<lb/>
浮於震澤惟吴會厥壤豐殖厥賦倍蓰民從驕奢狃於<lb/>
舊俗朕咨度外庸賦政以已俾咸有革心爾服我王事<lb/>
<pb n="KR4d0150_WYG_002-12b"/>
忱有顯績用分土南服其胥訓小民式從爾政治無康<lb/>
好舊習惟良顯哉<lb/>
　　　集賢殿修撰知鄆州吴拭復龍圖閣待制知河<lb/>
　　　南府制<lb/>
若古元侯屏衛中國為時友邦以克厥庸用能四方以<lb/>
無競底於丕平朕惟二三屏翰殿我王室匪我舊人孰<lb/>
堪徃釐具官某政事顯聞有勞於歴試昔踐邇列其能<lb/>
體予徳意用康小民畀爾舊物肆命爾徃撫乃封其綏<lb/>
<pb n="KR4d0150_WYG_002-13a"/>
靖疆土以倡庶尹俾我周邦咸喜欽哉<lb/>
　　　資政殿大學士中太一宫使兼侍讀鄧洵武除<lb/>
　　　河南府兼西京留守制<lb/>
維昔三川之舊邦自周九鼎之卜宅圖書所出之地風<lb/>
雨所交之畿而况列聖陵寢之所在原廟衣冠之所㳺<lb/>
非我舊人孰分憂顧具官某器博而用逺實茂而聲宏<lb/>
覲自洛師勉留祠館數祈均逸於外服每秉勞謙之小<lb/>
心朕惟大臣中外之迭居嘉賢者進退之以禮時乃舊<lb/>
<pb n="KR4d0150_WYG_002-13b"/>
治式圖爾居予欲宣力於四方用觀賦政爾惟乃心在<lb/>
王室其尚告猷<lb/>
　　　新除集賢殿修撰知江寜府吕拭可改知鄆州<lb/>
　　　制<lb/>
朕申命邦甸侯衛咸勤䇿戒審厥民俗土風使賦政事<lb/>
罔有盭政於民惟汶陽夸奢自昔利口未殄矧承粃政<lb/>
荐荒於厥初爾典治内史光昭前聞率乃尹正於舊為<lb/>
朕保釐近服肇自東原逹於表海俾咸爾䝉賴惟爾有<lb/>
<pb n="KR4d0150_WYG_002-14a"/>
休其能撫余嘉師<lb/>
　　　發運副使集賢殿修撰董正封知蘇州制<lb/>
呉俗之敝其民輕揚而奢侈機巧而趨利自昔則然維<lb/>
有徳君子鎮之以重厚濟之以簡素則民靡然心服不<lb/>
令而化爾以長者稱宣力四方昔董漕事既悉其俗矣<lb/>
祗朕訓告期爾政成<lb/>
　　　直祕閣權發遣荆南府程鄰特授集賢殿修撰<lb/>
　　　知桂州制<lb/>
<pb n="KR4d0150_WYG_002-14b"/>
汝昔治桂林經制南服紀律著於士衆威信伸於殊俗<lb/>
夫戎巳畏則易懐兵已習則易使其改節制徃釐舊治<lb/>
惟善於始者則能有終其體朝廷柔逺之義益勵將帥<lb/>
禦侮之畧<lb/>
　　　刑部員外郎孫羲叟除直秘閣知䕫州制<lb/>
朕底綏九服弗勤逺略蠢兹諸蠻式我王命咨爾舊治<lb/>
徃咸乃衆若古士制五刑典兹逺人之弗率朕惟戎兵<lb/>
曰大刑其施惟一爾昔佐士師唯明克允庀職東觀光<lb/>
<pb n="KR4d0150_WYG_002-15a"/>
於申命其尚訓兵講武綏靖疆場<lb/>
　　　朝請大夫韓持知衛州制<lb/>
昔之君子有不忍刑罰為治其民靡然愛慕有不忍欺<lb/>
其長者豈非有徳而後能行之以寛乎衛雖褊小其民<lb/>
重厚朕思得老成人臨以豈弟莫如汝宜昔詩人稱衛<lb/>
武公之徳曰寛兮綽兮善戯謔兮謂其文而有禮以寛<lb/>
得民也汝實其言豈惟民是賴朕實嘉汝<lb/>
　　　蔡居厚知齊州制<lb/>
<pb n="KR4d0150_WYG_002-15b"/>
齊古之建國其民漸於洙泗好禮而畏義尚賢而貴老<lb/>
可以徳服不可以力勝可以靜治不可以衆擾昔之為<lb/>
齊者以平易近民而民歸之以淸浄為貴而民自定汝<lb/>
以循吏有聞愷悌多愛其師治道於相國而追太公之<lb/>
遺俗則於汝政成不勞而治<lb/>
　　　張邦昌知光州制<lb/>
有民人社稷之重足以為政有庠序禮樂之教足以為<lb/>
學君子學道則愛人亦可以行其所聞矣汝言語政事<lb/>
<pb n="KR4d0150_WYG_002-16a"/>
見於已試光雖小邦民俗寛厚請問故老延見諸生因<lb/>
其禮俗臨以愷悌則予汝嘉<lb/>
　　　顯謨閣待制知鄭州吕益柔除知越州制<lb/>
三代要服處會稽揚州之域不及以政然昔有夏方懋<lb/>
肆覲羣臣於㑹稽地雖險逺亦后省方觀民所底朕敷<lb/>
求愷悌之士惠綏逺人殿於大邦作固南服具官某寛<lb/>
厚有容安靜不擾徃喻條教究宣徳澤無曰鄙逺如在<lb/>
近甸惟民阜安乃稱朕意<lb/>
<pb n="KR4d0150_WYG_002-16b"/>
　　　顯謨閣待制知明州李圖南除知越州制<lb/>
朕惟風俗之敝重内輕外師帥近民咸不屑為政去國<lb/>
益逺則輕棄其民故尊寵侍從之臣出為屏翰之寄以<lb/>
倡庶邦示不忘逺具官某質厚無華木訥有常易汝近<lb/>
邦徃臨越俗因其故習臨以簡易使逺民識侍從之體<lb/>
國而知朝廷之徳意則予汝嘉<lb/>
　　　石公弼知襄州制<lb/>
朕加惠四方監求民瘼夫能為朕推廣徳意惠康小民<lb/>
<pb n="KR4d0150_WYG_002-17a"/>
非爾庶邦之司牧歟惟左右侍從之臣知朝廷法令之<lb/>
本則賦政於外剛柔適中縱舍有度具官某試於淮海<lb/>
既習為郡爾亦知夫去其敗羣如牧羊者乎以爾維揚<lb/>
之政施於江漢之國勉師吏道無忽吾訓<lb/>
　　　給事中劉安上除徽猷閣待制知夀州制<lb/>
朕垂意四方恤隠鰥寡用勤施於逺民咸使得職惟厥<lb/>
左右近臣審喻朕志其能底綏有衆具官某率履自躬<lb/>
克有常徳昔爾代言昭播告於庶邦匪難自口施乃政<lb/>
<pb n="KR4d0150_WYG_002-17b"/>
事矧兹近服若予邦甸惟爾心祗辟罔有内外其尚豈<lb/>
弟擾民永綏厥衆<lb/>
　　　端明殿學士知熙州林攄除知永興軍制<lb/>
朕聞有室大競内必有折衝樽俎之臣四方于宣出則<lb/>
為干城腹心之寄非爾舊弼孰寧我家具官某博厚而<lb/>
高明沉潜而剛克出疆報聘不降色辭輔政竭誠協賛<lb/>
帷幄朕惟咸秦西夏之屏有疆埸外域之虞倚綏信臣<lb/>
崇簡夙望庶幾兼資於文武以厭未形將使畏服其威<lb/>
<pb n="KR4d0150_WYG_002-18a"/>
名式遏亂略増隆秘殿之職載易河湟之封繄爾外庸<lb/>
紓予西顧<lb/>
　　　端明殿學士正奉大夫新知永興軍林攄知應<lb/>
　　　天府制<lb/>
昔詩人嘉孝友之士相戒以養春秋褒臣有母遺施及<lb/>
其君矧我帷幄之舊方懐喜懼之極茍以誠懇可無從<lb/>
乎具官某秉𢎞毅之節蹈匪躬之故思得卿重撫臨西<lb/>
秦而指赤心方寸之地披昔人將父之請辭意迫切覽<lb/>
<pb n="KR4d0150_WYG_002-18b"/>
之惻然我圖爾私莫如便鎮其改節制往釐睢陽夫為<lb/>
人子能孝其父豈為人臣而不能忠其君哉<lb/>
　　　徽猷閣待制知應天府宋昇除知汝州顯謨閣<lb/>
　　　學士席旦知永興軍制<lb/>
朕歴選侍從股肱之良出為方國屏翰之寄中外踐更<lb/>
出處迭居固未嘗有三年淹也其倚重均一亦何常之<lb/>
有具官宋昇議論通明資識强敏易地臨汝徒以爾昔<lb/>
為宛丘密邇疆境習其禮俗無秕政事必能以平易近<lb/>
<pb n="KR4d0150_WYG_002-19a"/>
民使鰥寡得職具官席旦樂於愷悌文以禮樂乃者治<lb/>
蜀威信顯聞其以蜀政易制西夏無改乃舊撫臨兵師<lb/>
夫為人臣宣力孰匪事君能為朕使逺人綏安則為報<lb/>
國<lb/>
　　　端明殿學士徐處仁知潁昌府制<lb/>
唐虞分岳牧於内外實政事疇咨之臣肆於成周出納<lb/>
王命其在内服曰卿士乃承寧諸侯以揉庶邦在外曰<lb/>
方伯兹予有近臣出入中外懋顯休績民克宜之具官<lb/>
<pb n="KR4d0150_WYG_002-19b"/>
某宏毅有守直方不疚協陪國論造辟納於嘉言朕應<lb/>
爾顯徳起爾燕休俾爾作固翰垣以憲方國矧昆吾舊<lb/>
宅之壤宻邇邦甸惟乃心靡不嚮帝室其尚入告爾猷<lb/>
無替疇昔<lb/>
　　　徽猷閣待制張果除真定府路安撫使兼知成<lb/>
　　　徳軍制<lb/>
河朔天下之根本昔者禹於冀州獨重其賦而常山兵<lb/>
賦之重為河朔根本之固維此真定宻邇獯鬻謀用儒<lb/>
<pb n="KR4d0150_WYG_002-20a"/>
帥折衝未形具官某使於四方宣力惟舊忠以上事義<lb/>
不辭難方朝廷柔以大盟而疆場安於無事繄爾更歴<lb/>
徃予綏靖治兵牧民文武並用其訖爾庸以寛予顧<lb/>
　　　王璟河北路㳂邉安撫副使劉宗道京畿路提<lb/>
　　　刑兼保甲制<lb/>
訓兵於畿甸備邉於河朔授以使指傅之戎政皆武列<lb/>
之選也汝自外而入其責益專審慎刑辟肅齊師旅祗<lb/>
服朕訓以底成績<lb/>
<pb n="KR4d0150_WYG_002-20b"/>
　　　徽猷閣待制知永興軍何述除涇原路經略安<lb/>
　　　撫使知渭州制<lb/>
四方無虞兵寢不試則疆場之臣參用儒者使備患於<lb/>
無事而厭難於未形顧非邇臣孰堪倚重具官某以儒<lb/>
術進用以吏事通顯撫臨西秦具著威信易爾節制徃<lb/>
釐平涼夫上兵伐謀無所事戰軍事有禮無易紀律朕<lb/>
方懐柔四國不勤逺略爾其謹修兵戎有備無患<lb/>
　　　殿前都虞侯懐州防禦使姚古特授湟州觀察<lb/>
<pb n="KR4d0150_WYG_002-21a"/>
　　　使侍衛親軍歩軍副都指揮使環慶路經略安<lb/>
　　　撫使知慶州制<lb/>
用公侯以制腹心足為予武執干戈以衛社稷無易老<lb/>
臣具官某沉靖有謀忠勇不疚習知逺方之事積有扞<lb/>
敵之庸俾靖羌戎徃固疆圉朕方責成宿將戒以戢兵<lb/>
汝其威重顯名震於逋冦<lb/>
　　　龍神衛四廂都指揮使開州防禦使劉仲武知<lb/>
　　　熈州兼熈河蘭湟路經略安撫使制<lb/>
<pb n="KR4d0150_WYG_002-21b"/>
朕惟羌戎叛服之弗常思將帥委任之宜擇必有豫備<lb/>
以戒不虞伐敵以謀雖本廟勝之䇿𨽻兵以武式倚方<lb/>
面之臣具官某沉靖有謀忠勇不疚習知逺方之事積<lb/>
有扞敵之庸申命河湟攝固疆圉朕方責成宿将戒以<lb/>
息兵汝其威重顯名震於逋冦<lb/>
　　　种師中湟州觀察使侍衛親軍馬軍都指揮使<lb/>
　　　制<lb/>
用公侯以制腹心雖本廟略執干戈以衛社稷維爾將<lb/>
<pb n="KR4d0150_WYG_002-22a"/>
臣式圖勲勞肆用褒顯具官某積有世閥著聞邉陲顧<lb/>
弗譓之蠻方窺新造之城壁繄爾士衆破走豺虎之羣<lb/>
俾我天威速如雷電之至師旅益振羣醜既俘朕惟戰<lb/>
功曰多賞不踰月制詔大吏趣論乃勲寵升亷車畀乃<lb/>
舊服庶㡬忠力之必報以示朝廷之不忘虎臣獻功古<lb/>
有在泮之禮太師論賞職在盟府之藏其訖爾庸尚資<lb/>
禦侮<lb/>
　　　判登聞檢院王仲端除軍器少監制<lb/>
<pb n="KR4d0150_WYG_002-22b"/>
昔我先王儲戎器用威不若惟時罔俾衆覿用櫜弓戢<lb/>
戈藏於王府曰惟佳兵朕敷文徳底乂制戎器曰毋忘<lb/>
備禦惟爾愷悌篤誠圖忱於徳若昔垂共工弓戈竹矢<lb/>
肆後王典寳粤崇鼎離磬惟均令命爾若予工徃蠲乃<lb/>
事惟明時述欽哉<lb/>
　　　劉伯容閤門宣賛舍人制<lb/>
漢以謁者治禮以執法者舉不如儀今兼其任重矣朕<lb/>
惟四方觀禮於中國賛謁大庭詔見九賔使覿國容非<lb/>
<pb n="KR4d0150_WYG_002-23a"/>
嫺辭令其孰為之汝務篤謹思所以稱<lb/>
　　　汝州防禦使知客省事錢愕除樞宻都承㫖中<lb/>
　　　亮大夫趙希古知客省事左武郎朱孝莊簽書<lb/>
　　　東上閤門制<lb/>
朕惟成周侍御之臣粤虎賁小尹暨於攜僕罔不秉徳<lb/>
祗畏承弼厥辟夙夜無敢戯怠朕用昭徳塞違以厥庶<lb/>
尹達御事用追迹於文武以爾具官某將事歴年罔有<lb/>
逸徳朕嘉乃庸無斁乃事其陟前列徃踐乃職曰愕爾<lb/>
<pb n="KR4d0150_WYG_002-23b"/>
承朕命曰希古爾典屬國曰孝莊其以爾莅上閤咸聴<lb/>
朕毖無棄爾成嗚呼戒哉弗慎厥初其艱有終<lb/>
　　　開封尹王詔除龍圖閣直學士提舉醴泉觀制<lb/>
古者優禮耆艾大夫致其職事於君而猶有不得謝者<lb/>
所以示朝廷尊賢而尚齒也具官某名臣之後尚有典<lb/>
刑歴年之久更練衆職乃者典治内史以惠愛聞雖精<lb/>
明不衰而旅力則愆方當憫勞官職之事佚其筋力之<lb/>
禮而久於繁劇非朕所安其直延閣徃莅祠館上以稱<lb/>
<pb n="KR4d0150_WYG_002-24a"/>
朕貴老之意下以慰爾成勞之久可<lb/>
　　　監登聞檢院鄭脩年除直祕閣提㸃醴泉觀制<lb/>
國之宗臣佐佑帝室天厚之報必世其徳嘉爾好修洵<lb/>
美有儀非特以見文獻之自亦因以知君子之澤處爾<lb/>
天禄間莅祠館譬之養材封殖以待用並事君親豈不<lb/>
俱榮哉<lb/>
　　　謝彦除直秘閣提㸃醴泉觀制<lb/>
朕收俊傑以待用養耆老以厚風俗爾黄髪之良服勞<lb/>
<pb n="KR4d0150_WYG_002-24b"/>
於外還職爾舊益崇爵列夫老者不貴其力而稱其徳<lb/>
賢者不求於日用而有餘於嵗計處爾以東觀之職所<lb/>
以示尚徳齒於朝也欽哉<lb/>
　　　辟廱博士湯孝本除直祕閣提㸃洪州王隆觀<lb/>
　　　制<lb/>
爾昔嘉遯光於師言朕命邦伯勸駕乃造於朝置諸師<lb/>
儒使士咸有矜式弗渝初志復辭厥位惟去就始終秉<lb/>
徳不疵實能篤厚風俗律我有民其錫祉福寵爾東觀<lb/>
<pb n="KR4d0150_WYG_002-25a"/>
之職式用榮歸欽哉<lb/>
　　　茂州團練使崔仲安落致仕提舉西京崇福宫<lb/>
　　　制<lb/>
士之致為臣者篤老而疾引年釋位禮也今爾稱道之<lb/>
言不亂而筋力之禮猶壯朕安可聽其歸哉然重奪爾<lb/>
志閔勞以事故處以祠館使從家食上以稱朕養老之<lb/>
意下以崇爾亷退之行忠於事君何適非報<lb/>
　　　光禄寺丞陳克致仕制<lb/>
<pb n="KR4d0150_WYG_002-25b"/>
汝以疾自引致官為臣之義有去就終始之節朕惟壯<lb/>
而委質老而謝事可不有加秩以榮其歸哉祗服新命<lb/>
益隆徳齒<lb/>
　　　大中大夫提舉亳州明道宫劉奉世除端明殿<lb/>
　　　學士致仕制<lb/>
委質事君匪艱於初惟進退卒用不疵其艱在終我其<lb/>
灼知為臣之不易保厥躬惟明哲具官某惟時耆艾嚮<lb/>
用夀考乃晦明生疢固辭厥位朕嘉爾舊人休爾有辭<lb/>
<pb n="KR4d0150_WYG_002-26a"/>
於逸惟爾應受顯福多有歴年増錫命秩粤榮初終其<lb/>
尚若古里居惟爾尹人祗辟<lb/>
　　　翰林學士知制誥張閣守翰林學士知制誥致<lb/>
　　　仕制<lb/>
仕而委質於君疾病則致為臣而去禮也朕於通籍之<lb/>
臣皆有以寵榮其歸而况左右侍從之臣哉具官某延<lb/>
登近列實有昭徳乃以病悴自歸印紱為聴其去以耆<lb/>
爾祉爾其務寧精神冀疾有瘳如古之賢大夫享賜金<lb/>
<pb n="KR4d0150_WYG_002-26b"/>
以娛父老傳安車以遺子孫豈不為終始之榮哉<lb/>
　　　鄭僅可通議大夫致仕制<lb/>
爵人四方胥訓凡厥重輕於我極朕用祗嚴老成人顯<lb/>
乃爵齒矧引年釋位我其敢用煩爾以政具官某實有<lb/>
嘉徳克媚上下去就不媮無留於禄惟周人忠厚成俗<lb/>
曰養老作民恭先肆耆爾祉風於後以勸惟朕眷爾始<lb/>
終其爾亦克有終<lb/>
　　　朝奉郎王實特落致仕制<lb/>
<pb n="KR4d0150_WYG_002-27a"/>
士强艾乃服官政爾謀乃逸棄日於未艾矧我先正之<lb/>
後惟爾載徳不忝其服政事勉蹈故武光昭前聞<lb/>
</p>
<p>
</p>
  </div>
</body>
</text>
</TEI>
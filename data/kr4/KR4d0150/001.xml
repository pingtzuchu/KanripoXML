<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>忠恵集巻一</head>
    <p>
<pb n="KR4d0150_WYG_001-1a"/>
欽定四庫全書<lb/>
　忠恵集巻一　　　　　　宋　翟汝文　撰<lb/>
　　内制<lb/>
　　　戒士大夫不為朋黨詔<lb/>
朕惟先王之時在位者有羔羊素絲之節故其詩曰退<lb/>
食自公委蛇委蛇某謂曲折而行可蹤跡也其謂出公<lb/>
門入私門而無有外交也盖知誠身以事君為忠而豈<lb/>
以邀夫爵祿嗚呼其何修而可以至此乎朕夕寐晨興<lb/>
<pb n="KR4d0150_WYG_001-1b"/>
以稽若先王之憲以訓廸在位罔以側言亂度罔以逸<lb/>
欲從已躬率是道以先士大夫庶幾士大夫咸以名節<lb/>
自勵形于四方民有所視傚而還觀之乆未始云獲也<lb/>
朕愍然念之豈朕躬教之辟董正于爾在官者未信歟<lb/>
將風俗未殄而難可遽革歟凡所為爵祿勸勉者不足<lb/>
以警動人歟盖先王所以勵世不獨以慶賞刑威為國<lb/>
使人於慶賞刑威之外有所愧耻而不為夫秉忠蹈義<lb/>
之士朕之所嘉也比周朋黨朕所弗臧也顧所為拂朕<lb/>
<pb n="KR4d0150_WYG_001-2a"/>
之志蹈於耻辱則子大夫其無乃自棄不自好也歟書<lb/>
曰以公滅私民其允懐苟盡公也民懐之矣況朕於爾<lb/>
所欲顧有不察乎繼自今其祗若朕訓以既乃心爾或<lb/>
不從朕言其於爾躬有罰布告在位明體朕懐<lb/>
　　　賜張孝純詔<lb/>
勅孝純卿力保孤城外抗強敵率厲將士乆已踰時朕<lb/>
北顧軫懐無忘終食已遣李綱為宣撫使劉韐為宣撫<lb/>
副使又分命解潛等為制置司同濟援師鼓行協力卿<lb/>
<pb n="KR4d0150_WYG_001-2b"/>
宜聲勢相倚内外合攻乗兹銳兵往禦外侮明諭將士<lb/>
各奮忠誠爵賞之行朕無所愛<lb/>
　　　撫問河南制置使解潛詔<lb/>
有勅金人俶擾汾晉宿師命卿撫臨式遏亂略徃殄強<lb/>
敵底寧朔方<lb/>
　　　撫問王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>并一行將佐軍兵等詔<lb/>
有勅卿汝等暴露冠盖跋履山川躬提偏師徃定亂略<lb/>
特加撫問以勞旋歸<lb/>
<pb n="KR4d0150_WYG_001-3a"/>
　　　賜李綱玉束帶戰袍金帶馬甲刀劍細物銀絹<lb/>
　　　茶燭等詔<lb/>
有勅卿奮揚天威躬秉武節徃殄敵衆撫寧兵師宜有<lb/>
寵頒以光行役<lb/>
　　　賜新除資政殿大學士中山西路安撫使詹度<lb/>
　　　辭免恩命不允詔<lb/>
勅詹度省所再上奏辭免資政殿大學士恩命事具悉<lb/>
卿以縱敵越境緩其歸師引愆辭榮可謂知耻方今邊<lb/>
<pb n="KR4d0150_WYG_001-3b"/>
陲不靖虔劉朔方命卿總戎於艱難非但潔巳而㢘謹<lb/>
徃服軍事肅將天威戡彊敵之分虞攄中朝之夙憤庶<lb/>
幾孟明報殽之役追繼曹沫復柯之盟苟能慷慨以立<lb/>
功賢於逡廵而避寵所請宜不允故兹詔示想宜知悉<lb/>
秋熱卿比平安好遣書指不多及<lb/>
　　　賜給事中詹乂乞淮浙一小郡或在外宮觀不<lb/>
　　　允詔<lb/>
勅詹乂省劄子奏乞除淮浙一小郡或在外宮觀差遣<lb/>
<pb n="KR4d0150_WYG_001-4a"/>
一次事具悉賢者在位賴其儀刑嵗計有餘豈待勲閥<lb/>
而卿自訟無補志欲懐歸與其辭祿而畏譏曷若受寵<lb/>
而思稱為朕謀國於爾有辭所請宜不允故兹詔示想<lb/>
宜知悉<lb/>
　　　賜吏部尚書莫儔辭免兼侍講恩命不允詔<lb/>
勅莫儔省所奏辭免侍講恩命事具悉朕詢求儒學入<lb/>
侍燕間講明六藝之歸允賴多聞之益爾進讀方冊援<lb/>
證羣書雍容可觀誦說有法朕方嚮意經術追跡古文<lb/>
<pb n="KR4d0150_WYG_001-4b"/>
庶幾㣲言命使折衷爾其信以傳信慎所闕疑令朕聞<lb/>
所未聞施於有政所請宜不允故兹詔示想宜知悉<lb/>
　　　賜刑部尚書李彌大乞除便鄉小郡或外任宮<lb/>
　　　觀不允詔<lb/>
勅彌大省所奏欲望除便鄉一小郡或外任宮觀任便<lb/>
居住事具悉頃者彊敵内侵嘉爾獻䇿朕惟朔方重寄<lb/>
命爾撫師兵戎乂安疆場綏靖事既底定今其遄歸顧<lb/>
非寵遷何以遜避所請宜不允疾速朝見供職故兹詔<lb/>
<pb n="KR4d0150_WYG_001-5a"/>
示想宜知悉夏熱卿比平安好遣書指不多及<lb/>
　　　賜御史中丞陳過庭乞宮觀不允詔<lb/>
勅過庭省所上劄子奏乞除在外宮觀差遣任便居住<lb/>
事具悉卿頃任風憲屢貢讜辭肆朕纉承復還舊物督<lb/>
姦為國昔聞臧孫之立言端委在朝今見叔向之遺直<lb/>
而幡然求去殊異所期方今議論畢陳紀綱略定思得<lb/>
卿重徃修厥官所請宜不允仍止来請故兹詔示想宜<lb/>
知悉<lb/>
<pb n="KR4d0150_WYG_001-5b"/>
　　　賜知雄州郭仲荀辭免遂安軍承宣使仍更轉<lb/>
　　　一官回授白身恩命不允詔<lb/>
勅仲荀省所奏辭免遂安軍承宣使仍更轉一官回授<lb/>
白身恩命事具悉朕嘉爾扞城寵以使節増崇褒賞之<lb/>
典旌勸忠義之臣辭之非艱思所以稱所請宜不允故<lb/>
兹詔示想宜知悉秋熱卿比平安好遣書指不多及<lb/>
　　　賜新除給事中楊時辭免恩命乞致仕不允詔<lb/>
勅楊時省所奏伏望追還成命許令致仕事具悉朕起<lb/>
<pb n="KR4d0150_WYG_001-6a"/>
卿燕閒任以言責卿得時遇合欲踐所聞擢從諫垣徃<lb/>
莅𤨏闥庶幾疇昔抗章伏閣之志施於今者論事批勅<lb/>
之間而以疾引年懇辭謝事朕意未可卿其少安所請<lb/>
宜不允故兹詔示想宜知悉<lb/>
　　　賜新除徽猷閣直學士楊時辭免恩命不允詔<lb/>
勅楊時省所奏辭免徽猷閣直學士恩命事具悉朕聞<lb/>
古者崇德先耉老成人之不遺士雖引年皆耄期稱道<lb/>
而不亂朕從爾謝事之請嘉爾為臣之終雖皤然旅力<lb/>
<pb n="KR4d0150_WYG_001-6b"/>
之既愆而綽然進退之餘裕加命以職寵榮其歸使㢘<lb/>
耻復興名節滋重士有矜式不亦可乎所請宜不允故<lb/>
兹詔示想宜知悉<lb/>
　　　賜權管幹殿前司公事王宗濋辭免殿前都虞<lb/>
　　　候恩命不允詔<lb/>
勅宗濋省所奏辭免殿前都虞候恩命事具悉卿総齊<lb/>
禁旅祗䕶殿巖守衛京師作固王室命兹環尹以奬爾<lb/>
庸胡為懇辭不承朕意雖褒申伯之元舅欲同懿親而<lb/>
<pb n="KR4d0150_WYG_001-7a"/>
戒祈父之不聰敢云虚受勉兹職事期於爾成所請宜<lb/>
不允故兹詔示想宜知悉<lb/>
　　　賜武昌軍承宣使權管幹侍衛歩軍司公事閭<lb/>
　　　勍乞宮觀不允詔<lb/>
勅閭勍省劄子奏乞一宮觀差遣事具悉師律以順成<lb/>
而為臧軍事以無犯而為正朕方將帥乆任欲以紀律<lb/>
而服戎爾其威令必行使知少長之有序惟服朕訓無<lb/>
棄爾成所請宜不允故兹詔示想宜知悉<lb/>
<pb n="KR4d0150_WYG_001-7b"/>
　　　賜新除汝州觀察使曹曚辭免恩命不允詔<lb/>
勅曹曚省所奏辭免汝州觀察使恩命事具悉廼者加<lb/>
命使節屬當戎行爾以世祿引嫌抗言避寵朕惟光獻<lb/>
臨朝之澤烈武佐命之勲及其子孫褒爾閥閲徃服新<lb/>
命無為固辭所請宜不允故兹詔示想宜知悉<lb/>
　　　賜門下侍郎耿南仲辭免男延禧除太常少卿<lb/>
　　　恩命不允詔<lb/>
勅南仲省劄子奏辭免男延禧除太常少卿恩命事具<lb/>
<pb n="KR4d0150_WYG_001-8a"/>
悉朕蒐攬賢雋程其器能豈以天官而為私寵奉常之<lb/>
擢誰曰不然而卿以嫌力辭初無祁奚内舉之意朕慎<lb/>
用德選寧有尹氏世卿之譏所請宜不允故兹詔示想<lb/>
宜知悉<lb/>
　　　賜朝奉郎試兵部尚書孫傅辭免兼侍讀恩命<lb/>
　　　不允詔<lb/>
省所奏辭免恩命事具悉朕復爾舊物思聞嘉言雖殚<lb/>
儲宫調䕶之勤而失露門進讀之益故使卒業便於詢<lb/>
<pb n="KR4d0150_WYG_001-8b"/>
謀方求胥臣之多聞允賴寛中之篤學其悉爾藴以廸<lb/>
朕聰所請宜不允故兹詔示想宜知悉<lb/>
　　　賜參政福建宣撫使孟庾詔<lb/>
卿輟從廊廟徃摠戎兵先聲所臨羣醜自殪雖閩粤巳<lb/>
定方奏凱旋而湖湘未寧猶煩夙駕勉事道路務專精<lb/>
神思見儀刑念山川之悠逺倚成籌䇿賴樽爼之折衝<lb/>
特諭朕懐益嚴師律<lb/>
　　　賜福建宣撫副使韓世忠詔<lb/>
<pb n="KR4d0150_WYG_001-9a"/>
卿率先戎行徃遏亂略慨然忠義之奮殄此狂狡之餘<lb/>
究觀用心造次許國見危授命不以事至而辭難好功<lb/>
與名豈待爵賞而加勸方今底平閩越士巳䇿勲經略<lb/>
湖南兵未振旅俟卿凱旋獻㨗蕩定有期論次前後之<lb/>
庸併加寵數之渥益堅用命其體至懐<lb/>
　　　賜新除端明殿學士江東路安撫大使李光再<lb/>
　　　辭免恩命不允詔<lb/>
勅李光省所奏再辭免恩命事具悉朕觀秣陵根本之<lb/>
<pb n="KR4d0150_WYG_001-9b"/>
地有表裏河山之固非我文武兼資之臣孰當公侯干<lb/>
城之任乃者輟卿帷幄為國藩翰庶幾京師之蒙福將<lb/>
使自葉而流根而卿乃以人言過自為計朕惟讒說殄<lb/>
行能震朕師蒐慝服讒本誣盛德豈容小醜歴詆在廷<lb/>
以卿自信不疑之心副朕委任責成之意益務體國無<lb/>
復有辭所請宜不允仍疾速起發兼程前去之任故兹<lb/>
詔示想宜知悉夏熱卿比平安好遣書指不多及<lb/>
　　　左中大夫同知樞宻院事沈與求除知樞宻院<lb/>
<pb n="KR4d0150_WYG_001-10a"/>
　　　事制<lb/>
履中微之運日有氷淵之虞念大業之難凛若芒刺之<lb/>
負時方右武事莫急兵乃眷樞筦之臣備宣忠力其正<lb/>
機庭之位増重本朝具官某學洞古今才優經濟周旋<lb/>
萬事有蓍龜先見之明夷險一心挺風雨不渝之操任<lb/>
國柱石作朕股肱比從真館之游起參右府之寄宥夙<lb/>
夜之宻命翼翼秉心賛帷幄之深謀孜孜盡節方重安<lb/>
危之倚式昭翊亮之忠匪進陟於鴻樞其曷副於公論<lb/>
<pb n="KR4d0150_WYG_001-10b"/>
朕將祗承天命以戡定禍亂所賴制勝樽爼以輝耀威<lb/>
靈益修我戎企是機㑹儻三軍五兵之用可以懐徕彼<lb/>
九州四海之人何憂弗格副予至意厲爾壯猷<lb/>
　　　參知政事劉大中除資政殿學士知處州制<lb/>
選用賢能建置輔弼欲以肅清内外圗濟艱危然以采<lb/>
之不廣則難以得人任之不乆則難以責効至於畏逺<lb/>
權柄以疾為辭懇避寵名以事而解亦不得固留也具<lb/>
官某以勁挺之資守中庸之學沉幾敏識足以有為於<lb/>
<pb n="KR4d0150_WYG_001-11a"/>
時同寅協恭足以不愧於昔自擢參於大政實有副於<lb/>
具瞻而稱疾病者至於再三上印綬者至於數四朕惟<lb/>
眷倚之重中外則均進退之宜始終以禮是以畀括蒼<lb/>
之舊鎮加秘殿之隆名以便爾私以從爾請夫官盛任<lb/>
使固古人所以勸大臣之道而易祿難畜亦儒者所以<lb/>
為自處之常惟益究於乃心則有光於朕命<lb/>
　　　真臘國王金裒賔深明堂加恩制<lb/>
門下宗祀之慶覃及萬方象胥之言通於九譯乃眷海<lb/>
<pb n="KR4d0150_WYG_001-11b"/>
隅之長屢修時事之恭其敷神休用錫爾寵大同軍節<lb/>
度雲州管内觀察處置等使金紫光祿大夫檢校司徒<lb/>
使持節雲州諸軍事雲州刺史兼御史大夫上柱國真<lb/>
臘國王食邑三千四百戸食實封一千四百戸金裒賔<lb/>
深夙推誠節逺有令名載馳大賂之琛入効充庭之實<lb/>
亦惟恃我朝廷爵秩假寵有邦用能保爾山川土田傳<lb/>
序累世頃專將閫之任乆假齋鉞之華能肩乃心不失<lb/>
舊物朕躬祈宗祀敷佑羣黎㳙選季秋之辰具嚴三嵗<lb/>
<pb n="KR4d0150_WYG_001-12a"/>
之享敞九筵之重屋並侑祖宗率萬國之歡心奉承圭<lb/>
幣爰因熈事之恵澤増益食賦之爰田寵爾世臣併加<lb/>
命數其祗敦䇿戒思保寵榮於戯翕受蕃禧以丕釐上<lb/>
帝之命大賚率土用不遺小國之臣可特授前檢校司<lb/>
徒持節雲州諸軍事雲州刺史充大同軍節度雲州管<lb/>
内觀察處置等使兼御史大夫真臘國王加食邑五百<lb/>
戸食實封二百戸散官勲如故主者施行<lb/>
　　　占城國王楊卜麻疊明堂加恩制<lb/>
<pb n="KR4d0150_WYG_001-12b"/>
朕采汶上之儀因省方而享帝授泰元之䇿期斂福以<lb/>
錫民歡忻既洽於羣神慶施遂周於四海載頒顯命以<lb/>
建殊邦具官某氣稟純和性資忠一介南溟而有國世<lb/>
蒙湛露之多濡謹北面以稱藩蚤識疾風之不作庭琛<lb/>
屢貢爵典荐加建大將之髙牙視三公之極位王靈滋<lb/>
至侯度益恭屬展采於宗祈既成熈事顧廣恩於祭澤<lb/>
可廢彞章乃増衍於爰田并倍隆於真實以侈精禋之<lb/>
貺以昭順節之褒於戯崇徳報功朕則靡遐遺之間嚮<lb/>
<pb n="KR4d0150_WYG_001-13a"/>
風慕義爾其堅内附之誠徃對寵恩永綏厚祿<lb/>
　　　闍婆國王悉里地茶蘭固野明堂加恩制<lb/>
朕省方近國聿崇三嵗之親祠展采合宫咸倣九筵之<lb/>
徃制玉帛交薦豆籩駿奔輯廣禮以㳙成委鴻休而来<lb/>
假肆推慶施用軼緜區具官某性質温恭天資誠順宅<lb/>
海隅而有衆自矜樂國之餘嚮天闕以觀光夙起華風<lb/>
之慕梯航屢至爵服載頒地雖隔於域中心每傾於日<lb/>
下屬修元祀普洽湛恩惟顯相之勞賞已加於羣后念<lb/>
<pb n="KR4d0150_WYG_001-13b"/>
来臣之舊澤豈間於遐方即六纛之前儀仍三槐之故<lb/>
秩衍之多戸陪以真封併為裔土之光式廣穹旻之祐<lb/>
於戯寵均列辟曽無内外之殊居限重溟當識朝廷之<lb/>
誼徃綏蕃祉以永令名<lb/>
　　　節度使開府儀同三司除尚書左僕射兼中書<lb/>
　　　侍郎制<lb/>
古我先王惟圗任舊人共政咸有一德克左右厥辟宅<lb/>
師格於皇天廸我髙后嗟爾萬方之有衆聽予一人之<lb/>
<pb n="KR4d0150_WYG_001-14a"/>
作猷具官某為國世臣若時元老有申伯柔恵之德揉<lb/>
此萬邦有山甫將明之忠式是百辟勲在盟府紀于太<lb/>
常淑旂綏章壯十乗元戎之寄繡裳赤舄兼三事大夫<lb/>
之儀疇論道經邦之逺猷對代天理物之元宰眷兹屏<lb/>
翰作朕股肱遄命衮衣之歸爰趨介圭之覲賚予良弼<lb/>
維簡在上帝之心建爾上公以欽若先王之烈具瞻四<lb/>
海師表萬民其正左輔之名徃摠西臺之務朕欲四方<lb/>
其訓無競惟人汝維庶績咸熈允釐在位命乃保乂格<lb/>
<pb n="KR4d0150_WYG_001-14b"/>
於丕平使山川鬼神亦莫不寧致華夏蠻貊罔不率俾<lb/>
於戯欲治已乆得時為難由成湯而至文王若伊尹菜<lb/>
朱之親見乃齊宣之知孟氏曽管仲晏子之不為徃肩<lb/>
乃心以輔台德<lb/>
　　　工部侍郎除節度制<lb/>
朕若古有訓無競維人六軍之將命卿用嚴師律萬夫<lb/>
之長觀政以總戎功圗惟元老之猷増重師干之寄疇<lb/>
於常伯廸此外庸咨汝在廷聽予明命具官某智涵逺<lb/>
<pb n="KR4d0150_WYG_001-15a"/>
略文被明章有見危授命之忠不愆於素有決勝運籌<lb/>
之略惠可底行惟懋汝績克簡朕心肈自冬官之崇徃<lb/>
司方岳之寄賁齋壇之旄鉞具將閫之威儀受兹<hi>闕</hi>錫<lb/>
韓侯之赤舄虎符龍節荒外服之山川犀甲熊旂侈元<lb/>
戎之威命用光於衆有煥其容四國于蕃内以承寧於<lb/>
諸夏大邦維翰外以統制於殊方予欲壯形勢以重國<lb/>
威汝惟揚聲名以振鄰敵腹心干城之寄公侯所以好<lb/>
仇先後禦侮之臣昆夷所以致附式遏亂略以戒不虞<lb/>
<pb n="KR4d0150_WYG_001-15b"/>
於戯修方伯之職以受王嘉師殿天子之邦用成爾顯<lb/>
德無失朕命徃肩乃心<lb/>
</p>
<p>
</p>
  </div>
</body>
</text>
</TEI>
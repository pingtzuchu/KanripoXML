<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>忠恵集巻九</head>
    <p>
<pb n="KR4d0150_WYG_009-1a"/>
欽定四庫全書<lb/>
　忠恵集巻九　　　　　宋　翟汝文　撰<lb/>
　　啟<lb/>
　　　賀除司空啟<lb/>
貔虎指蹤逺臨萬里風雷發號進陟三公父騰朝野之<lb/>
歡聲散作廟堂之和氣恭以某官呼吸造化扶掖太平<lb/>
勲業軒昻書在鼎鍾之上聲名飛動塞乎天地之間手<lb/>
斡坯陶氣蟠海岳天下指唐虞之俗意將億萬年胸中<lb/>
<pb n="KR4d0150_WYG_009-1b"/>
視姚宋之徒可容數百輩憤西平之驕㓂蹙永泰之雄<lb/>
邊不勞堂上之竒兵奄有湟中之故地戎容鷹奮絶紫<lb/>
塞而斷黄河敵騎蟬歸披青天而覩白日太宰以秘謀<lb/>
摧勁敵英主以顯號旌元功赤舄有光獨追姬旦黑頭<lb/>
未老不數王恂孰謂廟堂之謀第許邦人之頌肩駢四<lb/>
海仰周官論道之賔師膽落百蠻聳漢相驚人之風采<lb/>
官儀既已重九鼎國勢自然如泰山某逺託鴻私側聞<lb/>
成命戒宣王師旅徐方既同徹申伯土田周邦咸喜望<lb/>
<pb n="KR4d0150_WYG_009-2a"/>
鳳池而屬目賀燕厦以揺旌<lb/>
　　　謝除館職啟<lb/>
䝉恩授前件職者奉對西清凜天威之咫尺策名東觀<lb/>
近雲漢之昭回顧影自惟無顔以寄唯石渠天禄之府<lb/>
秘金匱玉版之藏翰林墨客之文章河圖洛書之典訓<lb/>
怪如齊諧之所志㣲至稗官之所收極備至於方言其<lb/>
流及於瑣語煨燼竹簡發羽陵汲冡之編科斗漆書讎<lb/>
魯壁淹中之蠧盖古人禮求諸野而失官學在四夷僅<lb/>
<pb n="KR4d0150_WYG_009-2b"/>
有典刑推亡古昔仲尼之悼借馬猶及闕文夏禹之尚<lb/>
遺聲以存追蠡自非網羅百氏之學貫穿千載之間約<lb/>
六藝以成章洞九流之領略則孰能刪除繁穢訪拾舊<lb/>
聞得商頌十二篇考次逸詩之闕取武城二三䇿緒正<lb/>
古書之遺至於曉幼婦之㣲文釋皿蟲之訓纂討論窽<lb/>
識辨岐周栒鼎之銘義證古文迹東漢顯陵之策唯時<lb/>
遴選益嘆才難固將廣豪傑之儲須以待朝廷之用必<lb/>
如前哲増重此名而況切近禁嚴雍容嘯諾建章鳳闕<lb/>
<pb n="KR4d0150_WYG_009-3a"/>
望帝極之太㣲䇿府玉山應星躔之東壁欲掄材於人<lb/>
物聊養望於嵗時某意廣才疎心勞志大空懐憂國見<lb/>
謂狂生中捐末路之差池未分昔人之憂患言從宰掾<lb/>
入簉書林汗青簡於季年絶韋編於卒嵗初無聞於是<lb/>
正獨能問於何如恭惟司空僕射相公德盛阿衡師惟<lb/>
尚父服衮衣繡裳之命數寵冠上公偉龍章鳳姿之儀<lb/>
刑照映羣辟略春秋責備之法得天下英才之歸雖此<lb/>
妄庸不忘教育孰云晚出得與斯文乃睠蓬山世惟舊<lb/>
<pb n="KR4d0150_WYG_009-3b"/>
物慨流波之未逺愴風木之纒悲再命維新相望踵武<lb/>
惟先人嘗掌斯事獲繼前修卒父業復總羣書敢期故<lb/>
實永言陟岵之感終廢蓼莪之篇然而以先儒之熟訓<lb/>
詁而誤爾雅之彭蜞大夫之識具敖而名先君之獻武<lb/>
況如淺陋無乃闕疑庶幾農馬之專可與魚蟲之注述<lb/>
陶唐至於麟趾安所發明頌聖主之得賢臣或能論著<lb/>
　　　賀拜太尉啟<lb/>
伏覩制詔廣西蠻峒納土置南丹州幅員萬里司空僕<lb/>
<pb n="KR4d0150_WYG_009-4a"/>
射相公策拜太尉者臨軒用樂以答元功告廟冊勲益<lb/>
崇殊典盖名器以實浮而増重惟德量故寵至而不驚<lb/>
戎夏聳聞神人溢喜古者天子有道守在四裔賢人在<lb/>
朝折衝千里維時巨室必有世臣使其國勢之輕重繫<lb/>
於存亡人材之盛衰視其進退崇堂逺地知亷陛之難<lb/>
攀猛獸在山歎藜藿之不採當今之世莫我敢承恭惟<lb/>
司空僕射相公輔翼聖朝股肱帝室躬回天之勢而人<lb/>
主不忌有盖世之略而天下莫爭乃眷蠻方悉歸輿地<lb/>
<pb n="KR4d0150_WYG_009-4b"/>
闢國百里顧爭尋常通道九邉比為狹隘用能當四輔三<lb/>
公之冠專五侯九伯之征兼軍國之異容極將相之隆<lb/>
數來威有克壯之元老無競以烈文之辟公而況今者<lb/>
符貺薦臻君臣歸美斂嘉祥以敷宏德惠興雅頌以文<lb/>
致太平主上虚已以聽公明公宏度以鎮物協同羣后<lb/>
之讓永觀晟樂之成巋如九鼎之安靈承帝鼐之固<lb/>
　　　賀拜太師啟<lb/>
伏覩制詔正月一日大慶殿朝賀受傳國八寳太尉僕<lb/>
<pb n="KR4d0150_WYG_009-5a"/>
射相公冊拜太師者仰止三朝之老蔚為萬乘之師裂<lb/>
以山川世胙之封崇以鈇鉞專征之器貴窮人爵克享<lb/>
天心古者天子有七人之爭臣太師首三公而論道所<lb/>
以儀刑海内輔導帝躬嚴朝廷則爵為達尊事德義則<lb/>
貴有所屈成湯先學於伊尹必有所不召之臣穆公無<lb/>
人乎子思不能安長者之側有來命世之哲以起非常<lb/>
之原恭惟太師僕射相公道濟彌綸文能經緯非予覺<lb/>
之誰也豈曰友之云乎王曰嗚呼父師作祗命周公之<lb/>
<pb n="KR4d0150_WYG_009-5b"/>
冊余惟克邁乃訓繼舊學甘盤之賢極名器則禮敬益<lb/>
隆咨典刑則老成為重就訪大事必先太史之乞言俾<lb/>
乘安車參用黄門之設几底於五典論厥九疇以鎮定<lb/>
如巖石之瞻以博厚若阿衡之倚一國之巨室所慕為<lb/>
政不難天下之大老來歸其子焉徃用能制作禮樂頒<lb/>
度量於明堂寅亮聖明受泰元之神䇿肇稱寶玉於赫<lb/>
祲容然而無競維人惟德其物昔者倚相能道訓典晉<lb/>
大夫失問於白珩子反善理兵戈秦使者改觀於和璧<lb/>
<pb n="KR4d0150_WYG_009-6a"/>
不有君子將焉取斯洪惟熙洽盛治之聖朝相以瑰瑋<lb/>
光明之人傑光于史冊配君陳畢命之書載之聲詩詠<lb/>
崧髙烝民之雅<lb/>
　　　齊州到任謝監司啟<lb/>
祗命宮祠久逺從臣之荷槖叨恩民社復分刺史之虎<lb/>
符景仰下風竊依條教恭惟某官精誠許國術畧濟時<lb/>
頒朝廷寛大之詔書慰父老傾聽而扶杖顧如衰朽敢<lb/>
自懐安冒東海之優除或容病守依潁川之厚德未遂<lb/>
<pb n="KR4d0150_WYG_009-6b"/>
聾丞<lb/>
　　　齊州到任謝執政啟<lb/>
寢命西垣仍叨内閣分符東海尚玷名城亟遵道以疾<lb/>
驅方下車而觀俗請問故老延見諸生周楚漢之舊封<lb/>
覽山川之形勝帶牛佩犢襲土風奢侈之餘褒衣大裾<lb/>
有掾曹舒緩之俗顧面牆之不學懼文謹之徒傷伏念<lb/>
某志古好修與時寡偶早從前輩聞長者之遺風晚託<lb/>
後車竊先生之餘議自以附青雲而施後世無愧昔人<lb/>
<pb n="KR4d0150_WYG_009-7a"/>
豈云懐琬琰以就煨塵分為棄物叨踰近服謬竊寵名<lb/>
食厚禄以自私辜大恩而不報恭惟某官儀刑四海師<lb/>
表萬民樂天下之英材收海内之名士乃如樸䔩亦預<lb/>
甄鎔雖剸煩治劇之未能儻奉令承教而猶可眷惟齊<lb/>
地著自前聞求善政之所存去當時之雖逺持治道於<lb/>
相國寜以清靜而容姦遵遺俗於太公庶幾簡易而報<lb/>
政<lb/>
　　　齊州與安撫啟<lb/>
<pb n="KR4d0150_WYG_009-7b"/>
寢命贊書叨恩符竹乃縁屬郡得𨽻价藩駕駟赤帷獲<lb/>
仰使車之舊物屬鞬戎服行修帥府之覲儀愒日以須<lb/>
披雲在望其為欣誦難悉敷陳<lb/>
　　　陳州到任謝執政啟<lb/>
罪釁餘生茍庇身於祠館懐安晚嵗永畢願於桑榆忽<lb/>
分符竹之榮復有民社之寄顧憐膠戾仰愧甄鎔伏念<lb/>
某處既近危動而得謗了何知於憎愛久已昧於周防<lb/>
少苦病衰無復事為之志晚嘗憂患益頹榮進之心頃<lb/>
<pb n="KR4d0150_WYG_009-8a"/>
以謝章再罹謫籍一隕身於衆口投散地者四年奪斧<lb/>
是憂誰肯食漿而五餽翳桑之餒僅能餬口於四方敢<lb/>
圖流落之餘終預眷憐之末尚容假守使得食功恭惟<lb/>
太師相公經緯人文燮和天縡維持國勢於九鼎以福<lb/>
萬方網羅天下之衆能不遺一介獨兹枯朽之質倍費<lb/>
封殖之恩雖無責報之深敢忘施德之自復神明於舊<lb/>
觀已悟昔非措步武於夷塗冀從今始感佩之至筆舌<lb/>
難周<lb/>
<pb n="KR4d0150_WYG_009-8b"/>
　　　宣州到任謝執政啟<lb/>
分官支於符郡茍以庇身觀治行於臨民使之從政愧<lb/>
非其任命不獲辭伏念某少自刻修早罹憂患風波讒<lb/>
搆久負念於昔人衰命懐安了無心於世故頃繇瑣闥<lb/>
屢乞州藩自惟無用之軀宜處不爭之地終煩封殖得<lb/>
遂便私恭惟某官經緯人文燮和天縡謂論思於侍從<lb/>
能體朝廷使𨽻職於禁嚴増榮湖海庶縁寛假暫就退<lb/>
閑敢不祗奉官箴肅承優寄拙于謀已惟無愧之為安忠<lb/>
<pb n="KR4d0150_WYG_009-9a"/>
以事君顧何適而非報<lb/>
　　　問侯中書侍郎啟<lb/>
猥以㣲生叨從末宦效九九之技夐若江湖之濵瞻兩<lb/>
兩之符邈然霄漢之表顧門牆之彌峻致竿牘之罕通<lb/>
引領惟勞傾心則一伏以某官躬稟間氣親遇昌辰道<lb/>
以非常之才助成無競之烈謀謨帝所勱相王家順迎<lb/>
六氣之和茂擁三靈之祐發揮一徳使邦朋之寖消感<lb/>
慨百為由國是之先定及此精神之會應於寤寐之求<lb/>
<pb n="KR4d0150_WYG_009-9b"/>
天睠孔昭民瞻允屬據百僚之上已知體貌之崇居三<lb/>
事之先即俟儀刑之正上以副一人之意下以慰四海<lb/>
之心深念宗祊加護饔寢<lb/>
　　　賀侯中書得請宮祠啟<lb/>
右某伏審宮使中書侍郎得請宮祠歸榮故里雖老成<lb/>
去國之易而明哲保身之全多士嘆嗟餞韓侯之出祖<lb/>
邦人慰喜詠季子之來歸恭惟宮使中書侍郎正色立<lb/>
朝逺猷經國方崇鼎鉉之拜以正公槐之尊而乃深畏<lb/>
<pb n="KR4d0150_WYG_009-10a"/>
功名肆懐丘壑上章力懇解組如遺仰髙行之絶倫聞<lb/>
餘風而興起乘安車而過諸子未慕昔賢揮賜金以娱<lb/>
故人用償夙志行膺宣室之召復佇衮衣之歸某荷眷<lb/>
特深辱知有素顧望塵之宻邇獲擁篲以候迎炎暑正<lb/>
隆川塗尚阻伏乞上為宗社倍保寢興<lb/>
　　　賀除開府儀同三司啟<lb/>
視秩公槐増華將鉞官儀鴟尾共瞻黄閣之崇命數彈<lb/>
冠咸仰黑頭之拜傳聞四逺頌嘆一詞昔者周公之勲<lb/>
<pb n="KR4d0150_WYG_009-10b"/>
封伯禽於魯國康公維翰命召虎於淮夷然而伯禽無<lb/>
預於成功召虎克承於先世猶且冩諸琬琰播在聲詩<lb/>
豈有述作萃於一門事業煥乎當代朝廷無出其右簡<lb/>
在帝心父子同升諸公貴窮人爵衮衣焜燿而交映革<lb/>
履差池而後先稽參舊聞曠絶無輩恭惟開府相公身<lb/>
兼數器德範羣倫方當强仕之年已佇登庸之望曲臺<lb/>
容典潤色倚以告成東觀諸儒總領資其折衷迨兹顯<lb/>
拜誰曰不然某夙荷眷知獨傾意氣七登三事願觀伯<lb/>
<pb n="KR4d0150_WYG_009-11a"/>
始之榮四世五公當繼諸袁之盛<lb/>
　　　賀譚太尉平冦啟<lb/>
師旗爰舉計出萬全賊壘既平功成一戰吏復專城之<lb/>
舊治民還案堵之故居和氣遂充歡聲頓溢恭惟某官<lb/>
胷吞萬象心貫兩儀誠節著乎朝端威名行乎海表龍<lb/>
韜決䇿廟堂推必勝之謀虎帳運籌彞鼎載已成之績<lb/>
憤無知之狂㓂干有赫之明威慨然請行期於奮擊具<lb/>
嚴師律靡須遺鏃之勞克定侯藩俄靖入郛之警屈此<lb/>
<pb n="KR4d0150_WYG_009-11b"/>
羣醜釋其下人使恩信之兼施知勲庸之益大顧惟弱<lb/>
植獲佐偏州覩捷奏之交馳激懦衷而増抃<lb/>
　　　又賀平冦啟<lb/>
陳師鞠旅既燀威靈折馘執俘遂平寇虐悉賴藩垣之<lb/>
治用昭帷幄之謀慶溢人神歡均遐邇恭惟某官忠存<lb/>
衛社業茂安邦威加草木之㣲信及要荒之逺闢國百<lb/>
里嘗參預於戎昭教民七年因繕修於武備舉無遺䇿<lb/>
動有成功屬䑕竊之貪饕賴鷹揚而翦滅果慿勝算亟<lb/>
<pb n="KR4d0150_WYG_009-12a"/>
正嚴誅使逋藪之已空實成城之可恃吏皆案堵民乃<lb/>
奠居然以建大將之旗徃既侔於伐蔡仗元戎之節今<lb/>
復類於平吳允集茂勲宜膺殊奬當聞華衮之就拜庶<lb/>
至髙牙之請行乃眷偏州實臨孔道欣覩奏功之日幸<lb/>
臻徹警之期抃躍之私倍萬常品<lb/>
　　　賀除少師啟<lb/>
伏審盟府第功路朝奉䇿備孤棘威容之盛更師牙節<lb/>
制之雄凡逮聰明孰不忻慶竊以君臣相遇古今所難<lb/>
<pb n="KR4d0150_WYG_009-12b"/>
來伊呂於逺方乃成嘉績歎蕭曹於異代或為美談況<lb/>
夫間世之偉人生於一國之巨室典刑所屬體貌自崇<lb/>
恭以某官盛德庇民深忠衛上柱石邦家之用蓍龜帷<lb/>
幄之謀躬致勲勞是謂周公之元子志存詩禮蓋承魯<lb/>
國之真儒聿追三代之風嘗定一王之法規摹逺矣文<lb/>
物煥然爰開公府之華以席相門之慶屬時栢寢追貴<lb/>
椒房更煩典䕶之勤兹被寵光之渥衮衣赤舄即登三<lb/>
事之聨駮馬朱蹏豈俟九重之夢顧惟鉛割夙荷陶成<lb/>
<pb n="KR4d0150_WYG_009-13a"/>
自乘下瀨之舟坐隔翹材之館曵丈二之組方圖力報<lb/>
於殊恩聞尺一之書已覺心傾於美䕃<lb/>
　　　賀太師收燕山啟<lb/>
伏審告廷大號正位上公逺冒山河擁百靈之交衛進<lb/>
逰廊廟膺多福之鼎來凡逮有生孰不同慶恭惟某官<lb/>
三朝元老四輔宗臣忠誠動乎冕旒威信行乎華夏謀<lb/>
深辟國無如召公道懋格天有若伊尹由是致二帝三王<lb/>
之治用能專五侯九伯之征竒功屢書已在鼎彞之上<lb/>
<pb n="KR4d0150_WYG_009-13b"/>
勝算迭用不出帷幄之中乃眷燕雲久湮沙漠累聖未<lb/>
遑於問罪斯人自致於渝盟當宁請行乘機撫定貔貅<lb/>
萬旅正十六州疆埸之初煙火一家復二百年版圖之<lb/>
舊廟略已定凱旋而歸勒名重崖舍爵清廟固宜備非<lb/>
常之典冊然後稱不世之勲勞錫盾彫戈亟上元戎之<lb/>
節衮衣赤舄首登真相之班益峻臣鄰永熙帝載某方<lb/>
馳驂驛莫造鈞庭聞社稷之殊休増搢紳之懦氣輒陳<lb/>
固陋敢冒近嚴<hi>云云</hi>詞語瀆煩欲盡芻蕘之讜體貌間<lb/>
<pb n="KR4d0150_WYG_009-14a"/>
絶願寛鈇鉞之誅<lb/>
　　　回知明州張殿院啟<lb/>
懇辭越郡願上守符歸卧漳濵得諧養疾瞻光塵之宻<lb/>
邇欣德䕃之被承恭惟某官豈弟宜民忠誠許國烏臺<lb/>
風采夙髙白簡之名熊軾慿茵復仰青氊之舊仁聲先<lb/>
路士庶慰心某猥以昔年蚤嘗望履鎮江故里獲修桑<lb/>
梓之恭鄞水社門益賴芝蘭之臭未遑馳問先辱誨音<lb/>
感愧之懐敷陳罔喻<lb/>
<pb n="KR4d0150_WYG_009-14b"/>
　　　回李越州啟<lb/>
懇還印綬老矣歸休卧病江湖居然待盡豈謂遷<hi>原缺</hi>記<lb/>
室之問寵以物儀以疾疢遺公之憂訪其生死載銜謙<lb/>
眷倍切感銘伏以某官直諒多聞中和體備方藩維之<lb/>
重寄獨兄弟之迭臨榮擢縉紳名聞當世乃者慨敵人<lb/>
之侵噬請漢節以奮行深入強鄰坐獲折衝之䇿底寜<lb/>
亂畧勢踰伐叛之師宜入秉于事樞尚均勞于方面顧<lb/>
惟朽邁已隔交承間步武之差池企風流于嘯諾兹䝉<lb/>
<pb n="KR4d0150_WYG_009-15a"/>
過譽實賴覆藏非取則之柯孰云不逺如膠柱之瑟允<lb/>
屬更張<lb/>
　　　回鎮江府安撫趙延康啟<lb/>
假守藩符獲依鄰郡封疆宻邇相聞雞犬之音政化流<lb/>
行不待馬牛之及恭惟某官躬行豈弟體備中和久推<lb/>
重於縉紳固相聞於風采出臨藩屏糾合義師元帥總<lb/>
戎首預幄中之畫前徒奔北獨專方面之勲乃眷殊方<lb/>
創為輔郡疇咨師帥允藉賢名䝉庇京師已賴洪河之<lb/>
<pb n="KR4d0150_WYG_009-15b"/>
潤倚强王室重増盤石之隆敢謂謙光首貽書誨徒佩<lb/>
芝蘭之臭敬修桑梓之恭感愧之懐敷陳罔既<lb/>
　　　回謝葉左丞賀除參政啓<lb/>
右某啟進陪端揆參帷幄之近嚴入贊事樞輔朝廷之<lb/>
遺忘方時艱棘屬任勲勞敢謂衰遲亦容尸素伏念某<lb/>
抱痾嵗久與世日疎身伏海瀕久有乘桴之志心存王<lb/>
室尚懐䘏緯之憂適圖訪於舊人使預聞於政事顧惟<lb/>
非據乃濫同升恭惟某官德宇粹夷天資亮達心游六<lb/>
<pb n="KR4d0150_WYG_009-16a"/>
藝成深厚爾雅之文體備四時藴東南清淑之氣居慙<lb/>
末至獲仰後塵欽賢人引類之私偕君子彚征之福況<lb/>
䝉函誨追誦昔游傾意相期若芝蘭之同臭論交久要<lb/>
知松栢之後凋感愧之懐敷陳罔既<lb/>
　　　回謝宣撫李相公賀除參政啟<lb/>
恭惟宣撫觀文僕射英略絶人髙名映世再煩舊德出<lb/>
總專征體貌未移孰斧斨之敢缺精神方壯賴樽爼之<lb/>
折衝自非文武之兼資詎識安危之注意顧惟疇昔尚<lb/>
<pb n="KR4d0150_WYG_009-16b"/>
及周旋久矣負薪上還漢綬居然掃軌望絶膺門敢意<lb/>
謙光未忘雅素書函俯逮慰日暮塗逺之勤老病増光<lb/>
誦室邇人遐之歎其為感佩難悉敷陳溽暑正隆川塗<lb/>
方阻伏乞上為宗社倍保寢興<lb/>
　　　賀沈參政啟<lb/>
伏審進執事樞對揚休命參謀帷幄之近熟簡聖衷圖<lb/>
任股肱之良允資人傑恭惟參政才兼數器望冠一時<lb/>
正色立朝追正始名臣之後髙文華國配興元戡難之<lb/>
<pb n="KR4d0150_WYG_009-17a"/>
勲方藉壯猷遂陪機政深惟賢俊之得位必有籌䇿以<lb/>
致君固將㧞用衆能共謀王室芟夷多壘益整戎兵北<lb/>
敵遁逃䝉賴折衝之畧中原蕩定倚須恢復之期<lb/>
　　　回知平江府向侍郎啟<lb/>
伏審寵殿近藩撫臨吳㑹疇咨舊德方三接之便蕃雅<lb/>
量辭榮遽一麾而出守恭惟知府侍郎閣學髙名映世<lb/>
偉度絶人屬圖攀附之初特起燕閑之久承明厭直復<lb/>
為解組之行輔郡勉留莫慰懐章之喜雖山林之志始<lb/>
<pb n="KR4d0150_WYG_009-17b"/>
願不渝而廊廟之姿輿情所係囘翔少日綏靖此邦某<lb/>
晚嵗逃虚久已竄身而避地先驅入境不獲擁篲以望<lb/>
塵敢意謙光首貽書翰顧惟衰朽但切銘藏<lb/>
　　　囘知台州王待制啟<lb/>
右某伏審進陟從班出臨藩服建牙入境問俗搴帷恭<lb/>
惟某官體被中和器涵光大髙文華國舊傳家法之餘<lb/>
發策廣庭早冠太常之第方俊游之並進獨靜退以不<lb/>
爭記事丹墀仰直諒多聞之益代言禁掖資深厚爾雅<lb/>
<pb n="KR4d0150_WYG_009-18a"/>
之辭屬者倦入直於承明分守符於方面請臨劇郡出<lb/>
試治民方將頌朝廷寛大之詔書慰父老傾聽而扶杖<lb/>
某漂流澤國得謝聖時枯槁餘生允賴洪河之潤髙明<lb/>
垂照尚䝉分燭之光豈謂謙沖首貽函誨載惟厚德彌<lb/>
切感銘<lb/>
　　　賀市舶再任啟<lb/>
兹者伏審光奉除書再還舊物恭惟某官天資沉厚知<lb/>
術通明馳騁事功豈獨吏能之最發揚文采溢為翰墨<lb/>
<pb n="KR4d0150_WYG_009-18b"/>
之餘某頃假守符謬承德䕃再曕使節竊賴餘光仰步<lb/>
武之未遥覺神明之還觀深惟賢者之受福允賴王明<lb/>
更欣君子之得輿永為民載未遑馳慶先辱惠音感愧<lb/>
之懐敷陳罔喻<lb/>
　　　答徐内翰賀正啟<lb/>
獻嵗履端已迴旋於星紀王春謹始方頒授於人時宜<lb/>
膺首祚之初克享朋來之慶恭惟某官典刑夙望德齒<lb/>
兼隆顧叨冒於守符竊被承於餘䕃宜民受禄踐正月<lb/>
<pb n="KR4d0150_WYG_009-19a"/>
之始和視履考祥對三陽之交泰屬嬰郡寄阻造賔閎<lb/>
伏冀調護寢興益綏祉福<lb/>
　　　冬至答徐内翰啟<lb/>
伏以天元肇建氣應黄鍾至日舒長景旋南陸竊惟視<lb/>
履宜享殊休恭惟某官大雅典刑縉紳耆舊宜民厚德<lb/>
協應宮聲之和映世髙名仰如雲物之瑞甫臨嘉序茂<lb/>
集繁禧佇聞三節之召還偕與一陽而來復首䝉賜問<lb/>
益厚銘藏<lb/>
<pb n="KR4d0150_WYG_009-19b"/>
　　　冬至囘王侍郎啟<lb/>
右某伏以氣應黄鍾肇紀天元之建景旋南陸茂迎日<lb/>
至之長竊惟視履之休宜享彚征之福恭惟某官髙名<lb/>
映世雅量絶人釋省闥之迴翔均輔藩而偃息政流民<lb/>
悦協應宮聲之和德與時行仰如雲物之瑞甫臨嘉序<lb/>
茂集繁禧佇聞三節之召還偕與一陽而來復顧誦言<lb/>
之難切悵謁賀之無繇首辱移書益深銘德<lb/>
　　　賀府守啟<lb/>
<pb n="KR4d0150_WYG_009-20a"/>
顯膺温綍榮殿巨藩威懐素聞欣畏迭見恭惟某官髙<lb/>
明拔俗端亮表時學問淵源皆當世鴻儒之事論議慷<lb/>
慨有前古直臣之風膚使屢將休問彌暢當饋餉浩繁<lb/>
之劇在談笑從容之餘罔敢告勞爰許均逸政成吳㑹<lb/>
竚觀訟缿之空名在漢庭即被賜環之迅某忻聞成命<lb/>
久竊餘光願陪後乘之游凝望前旌之至其為喜幸曷<lb/>
既敷陳<lb/>
　　　賀運使轉官啟<lb/>
<pb n="KR4d0150_WYG_009-20b"/>
伏審光奉制書進登爵列伏惟慶慰恭以某官天材果<lb/>
藝德履中和露冕搴帷民聳觀於旄節奮髯抵几吏畏<lb/>
服於教條果膺増秩之榮式慰輿人之頌深惟賢者之<lb/>
受福仰賴王明更欣君子之得輿永為民載未遑馳問<lb/>
先辱賜書感誦之懐敷陳罔喻<lb/>
　　　賀中書葉舍人啟<lb/>
伏審登榮柱史進直掖垣先進同升欲斯文之得與後<lb/>
世取則知吾黨之所裁自聽綸音翕騰輿頌竊以朝廷<lb/>
<pb n="KR4d0150_WYG_009-21a"/>
之指麾號令一出于文章儒臣之辭命語言實關于政<lb/>
體觀時制作與世盛衰方聖神之御天暨聲教于殊俗<lb/>
言惟作命孰形播告之修令出惟行厥在典刑之自用<lb/>
能昭回之光以藻飾萬物文告之令以震疊四方煥乎<lb/>
知天子之聖明卓然使當世之聳動恭惟某官當仁不<lb/>
譲<hi>闕</hi>洞達徽言韜涵雅量董石渠之論著<hi>闕</hi>尚須明試昭<lb/>
示顯庸遂躋持槖之班是正握蘭之任典章故實疇咨<lb/>
世叔之討論告命冊書追繼周公之煩悉當今誰輩與<lb/>
<pb n="KR4d0150_WYG_009-21b"/>
古為侔佇觀綸綍之行益厲風雷之播乘時得位為國<lb/>
有人然而摛翰墨則不貴于浮華備顧問則當先乎學<lb/>
術資君侯之博識具帝制之坦明穆宗之訪仲舒宜為<lb/>
唐誥中郎之咨伯始益練漢儀<lb/>
　　　代轉官賜第謝執政啟<lb/>
比膺帝眷亟進官聨仍拜賜於芝函遂登名於桂籍寵<lb/>
光横及感涕交流伏念某性昧知方才疎適變少為逰<lb/>
學不能收塲屋之功晚乃遭時已叨陳侍從之列荷大<lb/>
<pb n="KR4d0150_WYG_009-22a"/>
均之曲造懼小器之疾顛每究勤渠勉圖稱塞技已窮<lb/>
而難强力弗給而易疲至如饋餉之薄勞乃是轉輸之<lb/>
常職俾之増秩固慚恩數之已優假以決科更使品流<lb/>
之稍異自惟何者可得兼之此盖伏遇某官道濟寰區<lb/>
功存廟社削除强敵既恢經武之圖旌别羣林更助右<lb/>
文之化故捐殊賞以賁㣲軀某敢不竭節奉公推誠享<lb/>
上謹邦國貢輸之備識朝廷法令之宜庶幾此心何敢<lb/>
云報<lb/>
<pb n="KR4d0150_WYG_009-22b"/>
　　　代人謝運使胡修撰舉改官啟<lb/>
浮沉州縣甘老簿書出入門牆誤縁翰墨更借㧞援之<lb/>
勢遂成汲引之恩投足知歸撫心懐感伏念某江湖一<lb/>
介塵土半生叔夜麄疎顧豈堪于作吏次山浪漫盖亦<lb/>
懶於為官未能從洗耳之謀不免效折腰之態庸庸備<lb/>
位職號馬曹累累隨行事皆牛走念是非之相亂致力<lb/>
命之兩疑借曰自媒正使誰譽比因修小記室之問乃<lb/>
得望大君子之光顧盼所加遂謂衆中之異聽聞或誤<lb/>
<pb n="KR4d0150_WYG_009-23a"/>
遽忘名下之虚公賜品題曲為道地意極丘山之重言<lb/>
逾布帛之温退省庸虚豈能稱塞兹盖伏遇某官權衡<lb/>
一世水鏡九流發為月旦之評動合春秋之法敝帚無<lb/>
用提擕使享於千金駑馬有知鞭䇿俾專於十駕顧如<lb/>
妄瑣亦冒揄揚某敢不欽誦格言勉圖報効許以操修<lb/>
遂慎當遵節義之大閑謂其學問加勤敢衒文章之小<lb/>
技庶幾激勵無辱知憐<lb/>
　　　代人謝運使王待制舉改官啟<lb/>
<pb n="KR4d0150_WYG_009-23b"/>
三語就辟亟從幕府之趨一鶚興褒輒累公車之薦荷<lb/>
大恩之已至懼小已之弗勝伏念某濩落散材媻姍蹇<lb/>
足貧交易厭揖窮鬼以告行拙迹難安拜天孫而請禱<lb/>
念兩求之皆失歎百慮之交攻髮已星星心徒烱烱一<lb/>
昨汰從黌舍還綴班曹路隔九霄豈有修門之夢家存<lb/>
四壁未成下澤之遊挫箴資餬口之圖束帶効折腰之<lb/>
態當塗知已或似寒蟬末路依人定慚社燕幸遇搴帷<lb/>
之始頓形傾盖之餘召置門牆使操翰墨然員多闕少<lb/>
<pb n="KR4d0150_WYG_009-24a"/>
時方㑹於省官而親老家貧勢固難于擇禄朅來書獄<lb/>
聊以代耕盖由剡列之私遂適便家之願更煩汲引彌<lb/>
見矜憐此盖伏遇某官盛德涵容通才應變以成室屋<lb/>
兼收椳闑扂楔之㣲可羞王公近取蘋蘩蕰藻之賤故<lb/>
雖沉於下列亦不壅於上聞加惠寒生増榮孤宦某敢<lb/>
不希蹤先哲抗志後塵抱槧磨鉛期不易儒者之事飲<lb/>
氷食蘖庶無負門下之知<lb/>
　　　代人謝秀守苖郎中舉改官啟<lb/>
<pb n="KR4d0150_WYG_009-24b"/>
二紀服儒嘗念呻吟之舊一官書獄豈堪流落之餘遽<lb/>
辱提撕重為榮耀伏念某受生多難涉世少徒粤從鍾<lb/>
釡之謀濫汙軒裳之列衒玉賈石夫豈本心乞酒得漿<lb/>
乃其定分亟捨絃歌之樂驟當敲朴之煩羣言譊譊爭<lb/>
沮幕中之辯獨行踽踽敢矜席上之珍乃使掛需頭之<lb/>
章終免為揺尾之態靜言特達重愧空疎此盖伏遇某<lb/>
官隱德在時精忠許國牧人馭衆共師循吏之風流推<lb/>
賢與能自得大臣之識度優容寒素曲賜㢡成某敢不<lb/>
<pb n="KR4d0150_WYG_009-25a"/>
銘肌感恩刻意為善庸庸末學儻有見於施為斷斷餘<lb/>
生庶無忘於報稱<lb/>
　　　婚禮納采啟<lb/>
求伉儷於閥閱所以親仁助烝嘗於春秋實為嘉耦已<lb/>
嫁纓而得請將敝族之照臨伏承<hi>云云</hi>婉娩女功柔嘉<lb/>
婦則某舍弟聿求中饋之主得此季蘭之姿獲命于歸<lb/>
以圖不朽是宜家室敢徴卜于蓍龜以承宗祧用徼福<lb/>
于祖考辱嘉言而拜貺修菲幣以行成謹奉狀<lb/>
<pb n="KR4d0150_WYG_009-25b"/>
　　　婚禮請期啟<lb/>
合姓之重滋有成言將幣之儀以為嘉好抑撫臨其家<lb/>
室大燕及其宗姻不顯其光自他有耀維兹後世之永<lb/>
賴天啟其衷俾我先君之寵嘉人各有耦聊卜云於近<lb/>
日尚燕爾之及時奠鴈于門顧委禽之荐至御輪成禮<lb/>
須授室之有期<lb/>
</p>
<p>
</p>
  </div>
</body>
</text>
</TEI>
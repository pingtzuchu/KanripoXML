<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0150_WYG_000-1a"/>
欽定四庫全書　　　　集部四<lb/>
　提要<lb/>
　　忠惠集十巻附錄一巻　别集類三<hi>宋</hi>
　　　　<hi>臣</hi>等謹案忠惠集十巻附錄一巻宋翟汝文<lb/>
　　　　撰汝文字公巽潤州丹陽人登進士第事徽<lb/>
　　　　欽兩朝至顯謨閣學士出知越州髙宗時厯<lb/>
　　　　官參知政事以伉直忤秦檜罷歸事蹟具宋<lb/>
　　　　史本傳及孫繁所作誌銘中忠惠者其殁後<lb/>
<pb n="KR4d0150_WYG_000-1b"/>
　　　　門人所私諡也汝文好古淹博深通篆籀嘗<lb/>
　　　　從蘇軾黄庭堅曾鞏㳺故所為文章尚有熙<lb/>
　　　　寧元祐遺風史稱其為中書舎人時外制典<lb/>
　　　　雅一時稱之葢當北宋之季如汪藻孫覿皆<lb/>
　　　　以四六著名惟汝文能與之頡頏周必大序<lb/>
　　　　覿鴻慶集稱中多誤收汝文所作亦足見其<lb/>
　　　　體格之相近矣楊萬里誠齋詩話引汝文左<lb/>
　　　　僕射制中古我先王惟圖任舊人共政咸有<lb/>
<pb n="KR4d0150_WYG_000-2a"/>
　　　　一德克左右厥辟宅師二句以為用成語雅<lb/>
　　　　馴妥貼之式又引賀蔡攸除少師啟中朝廷<lb/>
　　　　無出其右父子同升諸公二句以為截斷古<lb/>
　　　　語補以一字而讀者不覺為巧之至今觀其<lb/>
　　　　文大都根柢深重措詞雄健所謂無一字無<lb/>
　　　　來處者庻㡬足以當之非南宋表啟塗餙剽<lb/>
　　　　掇之比其為作者所推非徒然也集乃其子<lb/>
　　　　耆年所編見於宋史藝文志者三十巻明以<lb/>
<pb n="KR4d0150_WYG_000-2b"/>
　　　　來久不復傳今從永樂大典各韻中掇拾排<lb/>
　　　　比編為十巻以存其梗槩又汝文罷執政後<lb/>
　　　　嘗提舉洞霄宫宋史失載其事近朱彞尊撰<lb/>
　　　　洞霄題名記僅以李彌遜筠溪集所作制詞<lb/>
　　　　為據繫之紹興二年且取靖康原職題曰顯<lb/>
　　　　謨閣學士今考孫繁誌銘則汝文實在紹興<lb/>
　　　　七年冬以郊恩除資政殿學士提舉洞霄宫<lb/>
　　　　彞尊未見此文故所記俱誤今並以繁文附<lb/>
<pb n="KR4d0150_WYG_000-3a"/>
　　　　錄於末亦足為考證之一助焉乾隆四十六<lb/>
　　　　年九月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
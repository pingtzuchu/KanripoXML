<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>忠惠集巻四</head>
    <p>
<pb n="KR4d0150_WYG_004-1a"/>
欽定四庫全書<lb/>
　忠惠集巻四　　　　　宋　翟汝文　撰<lb/>
　　外制<lb/>
　　　上舍出身宗室子厚子修等從事郎制<lb/>
朕長育人材庶幾古昔惟多士生此王國莫匪俊髦抑<lb/>
黎獻共為帝臣助成至治矧祖宗神明之後而公族本<lb/>
根之親豈無其人以副朕意汝等率循胄子之教亦列<lb/>
鄉老之書思保令名無忘所學<lb/>
<pb n="KR4d0150_WYG_004-1b"/>
　　　勅賜上舍及第第一人陳公輔除承事郎第二<lb/>
　　　第三人胡松年陳與義並從事郎制<lb/>
古者司徒論俊造之士司馬辨論官材所以崇養作成<lb/>
將與為治也朕賔興賢能如古學校將以多君子使之<lb/>
在位惠賚于衆庶汝等行藝䇿名朕所加禮夫學之為<lb/>
王者事久矣其尊汝所聞<lb/>
　　　修武郎太醫學正劉丕換宣教郎制<lb/>
古者文事必有武備弛張唯所用之今汝從武列以執<lb/>
<pb n="KR4d0150_WYG_004-2a"/>
藝進而有意於章甫縫掖者肆從所請用齒縉紳其戒<lb/>
之哉汝無假儒衣冠而有愧於服<lb/>
　　　修武郎狄㳘換宣教郎係從官薦試換授制<lb/>
文武異用而同道然南方之强君子居之嘉汝試言有<lb/>
志於學時平尙文使儒服進夫服儒衣冠必知所以俎<lb/>
豆之事汝勉之矣<lb/>
　　　奉聖㫖雍孝聞昨上書致罹刑辟忠誠可嘉特<lb/>
　　　開落過犯換授修武郎閤門宣贊舍人制<lb/>
<pb n="KR4d0150_WYG_004-2b"/>
朕鑒四方惟恐一夫不獲自盡而況於學士大夫所尊<lb/>
禮者乎矜爾不辜用愆于厥身慰爾以爵秩又惟古者<lb/>
刑不上大夫之義易爾武列夫惟無常産而有常心惟<lb/>
士為能其勉之哉<lb/>
　　　光禄寺丞韓球磨勘通直郎制<lb/>
課吏之法悉稽閥閲汝以嵗月叙應于陟典朝則預矣<lb/>
亦云休哉<lb/>
　　　監在京麯院韓容轉朝奉郎制<lb/>
<pb n="KR4d0150_WYG_004-3a"/>
朕用爵列以為賞罰褒功庸以勸能實之士顧以與人<lb/>
誰毁誰譽哉汝舉所職能不乏事茍應陟法則賞隨之<lb/>
　　　吏部員外郎鄭絳轉朝散郎制<lb/>
賢者奮於事功志於職業毋以爵賞為也然朕賞賢者<lb/>
使夫媮者有所勸勉媿恥以為賢於馭過一舉而兩得<lb/>
豈徒然哉祗奉新命益率爾常<lb/>
　　　江西運副張根起發逵斛㪷數多特轉朝散郎<lb/>
　　　制<lb/>
<pb n="KR4d0150_WYG_004-3b"/>
古者爵人於朝與士共之夫尊以朝廷之爵位顯於國<lb/>
人之觀聽而衆不與可乎朕明用功伐詔于有衆使賦<lb/>
禄者其與有辭為賞不濫而受禄者其食不浮於得無<lb/>
愧汝既安矣孰不汝安<lb/>
　　　户部侍郎王革磨勘朝請郎制<lb/>
朕明用功伐以詔爵賞不敢遺於疎逺之臣而況侍從<lb/>
近列顯有成効者哉具官某沈靖有謀柔嘉維則含章<lb/>
而不耀有聞而無聲擢貳邦計綱目咸舉乃以嵗月叙<lb/>
<pb n="KR4d0150_WYG_004-4a"/>
進應于陟法詩曰豈弟君子干禄豈弟夫有德君子以<lb/>
樂易干禄而居寵無愧於汝有焉<lb/>
　　　吏部員外郎鄭絳轉朝請郎制<lb/>
爾以稱職受寵不懈益䖍再加命秩申錫爾祉夫君子<lb/>
有勞而不伐得位而民悦易曰君子得輿民所載也於<lb/>
爾以之<lb/>
　　　韓蹈降授朝請郎制<lb/>
朕垂意四方不遑暇食庶幾小大交修同底于治爾稽<lb/>
<pb n="KR4d0150_WYG_004-4b"/>
違詔令曽不體國馭過之罰其可已乎<lb/>
　　　奉聖㫖哲宗皇帝隨龍人拱衛大夫王琮身亡<lb/>
　　　其合得轉官恩例特許囘授男王仲詢補保義<lb/>
　　　郎制<lb/>
朕追述先朝凡左右逮事之臣靡有所遺雖不有年使<lb/>
世其禄於以勸為人後者爾實預被無忝所生<lb/>
　　　承議郎鄭暉可武德郎制<lb/>
古者為民干城腹心公侯之職也汝學於俎豆以儒服<lb/>
<pb n="KR4d0150_WYG_004-5a"/>
進而有志事功易從武列夫詩書禮樂所以為將德刑<lb/>
政事典禮所以為武也推汝所學勉之哉<lb/>
　　　直龍圖閣提舉崇禧觀崔子堅特授中奉大夫<lb/>
　　　䕫州路常平上官合特授朝散大夫制<lb/>
皇天既付中國集大命于朕躬薄海内外悉主悉臣肆<lb/>
兹蠻方享德舉壤地歸于宰旅朕惟義均臣子無爾棄<lb/>
置為建城守綏爰有衆上以昭德之致逺越疆土于先<lb/>
王下以詰戎兵使無忘武備爾等經營繕構勤亦至矣<lb/>
<pb n="KR4d0150_WYG_004-5b"/>
其加命進職以奬爾庸<lb/>
　　　知濮州許巨卿授朝議大夫通判濮州牛平授<lb/>
　　　朝奉大夫制<lb/>
朕更制立法推惻隱之實加惠四方盖嘗旰食矣而吏<lb/>
惰不蠲民聽不諭夫衆不諭則法不能獨信而澤不下<lb/>
究今爾等蠲已行之弊諭樂成之俗民便利之靡然趨<lb/>
嚮朕固所欲於汝也其加命秩使夫向公者得察于朕<lb/>
而視成者有愧于汝<lb/>
<pb n="KR4d0150_WYG_004-6a"/>
　　　顯謨閣待制知鄧州許光凝轉朝散大夫制<lb/>
以勲伐序陟以嵗月㑹課所從來久矣具官某大學政<lb/>
事見于已試出為屏翰之寄服我股肱之郡以時褒升<lb/>
率用舊典夫君子先勞而後禄賢者臨寵而思戒無改<lb/>
乃舊益修厥官<lb/>
　　　徽猷閣待制知興仁府錢郎奉行新法有勞可<lb/>
　　　通議大夫制<lb/>
古為國者因民所欲而利導之使神人百物皆得其極<lb/>
<pb n="KR4d0150_WYG_004-6b"/>
朕為資幣以權重輕民既裕矣亦惟爾吏推原德意克<lb/>
底成績具官某能以豈弟不忽鰥寡奉承法令敷廸有<lb/>
衆夫爾既推朕之良法能顯信于下而朕可無必行之<lb/>
賞以取信于爾乎<lb/>
　　　户部尙書劉炳磨勘制<lb/>
朕有信臣能以經術備顧問以文采參詔令典冊試之<lb/>
晟樂考協律度中聲以和用之理財供億不煩民有藝<lb/>
極朕知其才可用久矣今有司以嵗月㑹課示朕不爾<lb/>
<pb n="KR4d0150_WYG_004-7a"/>
私也夫用能越次而舉不以為重論嵗雖積日累勞必<lb/>
應於法祗服朕訓益觀爾成<lb/>
　　　朝請大夫試刑部尙書慕容彦逢磨勘制<lb/>
惟百辟服朕載朕省觀于嵗月日時乃其享與不享陟<lb/>
降上下俾與内外岳牧越小臣罔不咸具官某為我藝<lb/>
人典學于古昔司我六事顯有丕績用能奏功以時惟<lb/>
衆時歆若予嘉之祚爾顯服其寜爾心祗勤哉用克享<lb/>
乃辟<lb/>
<pb n="KR4d0150_WYG_004-7b"/>
　　　右武大夫宋煇磨勘制<lb/>
臣子事君報施之禮然也勞之不圖報於何有稽汝功<lb/>
緒既協于法以示必信可無賞乎<lb/>
　　　朝奉郎田禾等磨勘制<lb/>
叙進之典以示勸能毫髮之勞亦不遺棄汝能舉所職<lb/>
則賞隨之<lb/>
　　　盛章磨勘制<lb/>
邇臣朕所信也不必以閥閱而後見用能褒德不必以<lb/>
<pb n="KR4d0150_WYG_004-8a"/>
嵗月而後賞抑三嵗之久天道小成朕欲其政事見於<lb/>
已試名實加于上下然後有司以時進陟將體至公以<lb/>
視羣臣以爾踐揚近列出殿藩服乃以善最協于陟法<lb/>
夫使汝之受禄其食不浮而朕之與人名器益重不亦<lb/>
可乎<lb/>
　　　户部郎中李令將等轉官制<lb/>
朕聞能理財者非不足為患昔在事者嘗以乏絶有請<lb/>
於朝矣朕用炳疏理弊源振舉綱目反以羨餘悉償舊<lb/>
<pb n="KR4d0150_WYG_004-8b"/>
賜人材相越豈不逺哉爾等咸以智慮相與戮力其升<lb/>
命秩以示信賞<lb/>
　　　給事中洪彦升磨勘轉官制<lb/>
先王考慎名實惟車服視爵列匪以私欽承于命肆朕<lb/>
紹時德與庸無爾有辭蔑離于陟登貳執法顯逖讒慝<lb/>
爰出納朕命益祗載有成乃書伐應受兹寵朕惟服在<lb/>
邇列夙夜獻替罔程于殿最其尙率承朕志無俾終曠<lb/>
　　　武經郎程佾等磨勘轉官制<lb/>
<pb n="KR4d0150_WYG_004-9a"/>
賞國之典也朕不敢以私愛而輕與亦不敢以績㣲而<lb/>
不録汝能應叙法何愛於賞<lb/>
　　　張勸黄伯思翁彦深周穎蔡經國朱載蔡竑蔣<lb/>
　　　寜祖進書轉官制<lb/>
朕承列聖傳序惟天全付有邦陟禹之迹至于河源使<lb/>
吏治賦爰及出日乃詔儒臣稽考職方氏之志増益廣<lb/>
輪之數爾等咸以博識推廣舊聞豈無寵命答爾勞哉<lb/>
　　　秘書少監蘇桓吏部員外郎李邦彦校書郎黄<lb/>
<pb n="KR4d0150_WYG_004-9b"/>
　　　齊等編修五禮新儀成遷秩制<lb/>
朕繼三代之統考諸儒之議制典禮以文頌聲簡冊告<lb/>
成品式咸備爾等叙次亦與有勞賞國之典義不汝遺<lb/>
　　　翰林技術官等磨勘制<lb/>
疇人之官雖以藝進視功之賞亦以能陟嘉汝執業服<lb/>
勤左右進官一列用録汝勞<lb/>
　　　武臣磨勘制<lb/>
朕率勵在服惟衆時應罔有佚于勸賞爾克恭乃事用<lb/>
<pb n="KR4d0150_WYG_004-10a"/>
多而伐徃陟顯列戒無終咎<lb/>
　　　醫官遷轉制<lb/>
古者慎於流品凡執技以事上不與士為齒今汝以能<lb/>
自見以勞服賞從士大夫之後列於朝著不亦寵乎益<lb/>
務慎毖無忘所業<lb/>
　　　奉聖㫖觀察使曹淵御前祗應有勞特轉兩官<lb/>
　　　回授親姪制<lb/>
朕惟忠力之臣能克勤事功以有顯庸使得推其餘澤<lb/>
<pb n="KR4d0150_WYG_004-10b"/>
以燕族黨所以廣恩施於下而昭勸也爾實預被毋忝<lb/>
爵秩<lb/>
　　　水利司官措置湖秀州圩田成推恩制<lb/>
朕修水土之政導川澤之饒力本裕民於是乎在汝荒<lb/>
度遺利克底成績民用豐殖不艱於嵗夫賞國之典以<lb/>
示必信使人砥礪而樂於趨赴其可稽乎<lb/>
　　　明州鄞縣丞王序越州山隂縣丞蔣誠秀州華<lb/>
　　　亭縣丞王弗轉宣教郎為陳獻興農田水利推<lb/>
<pb n="KR4d0150_WYG_004-11a"/>
　　　恩制<lb/>
朕廼者郡縣置丞修水土之政復陂渠之舊所以力本<lb/>
勸農而裕民衣食之原也汝審於計議首効策謀浚導<lb/>
涇流灌溉民畝使嵗無水旱之虞而知川澤之利賞國<lb/>
之典以示勸能<lb/>
　　　子弟所呈試弓馬推恩制<lb/>
朕親御大庭閱汝技藝旌以爵賞昭示勸能無忘申命<lb/>
尙待任使<lb/>
<pb n="KR4d0150_WYG_004-11b"/>
　　　熙河奏李憲立廟推恩李搆等制<lb/>
昔我神考疆理西夏有信臣憲銜命疆場戮力機事實<lb/>
著顯庸肆推餘澤施及其後盖君子聽皷<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>則思將帥<lb/>
之臣而春秋之義善善及子孫増爾爵秩稱朕念功懷<lb/>
人之意<lb/>
　　　効用推恩制<lb/>
古者設勇爵以褒武力之士故能致敵為果與以怒從<lb/>
師君子以為有禮加汝爵命無忘朕訓<lb/>
<pb n="KR4d0150_WYG_004-12a"/>
　　　錢越服闋推恩制<lb/>
朕篤于親親用婣睦以咸和四方汝我王室之出於親<lb/>
為近既除喪矣唯是覃國之德遺汝後人哀疚如禮其<lb/>
可不有加秩慰汝釋位之久而成朕追逺之意乎<lb/>
　　　中書省録事郭授盧中民為藏匿詔書降官制<lb/>
稽留詔命不恭有刑爾等懐舞文之私匿已行之令附<lb/>
下罔上曽靡畏嫌近宻若此謂疎者何黜從武選勉自<lb/>
修省<lb/>
<pb n="KR4d0150_WYG_004-12b"/>
　　　邊功推賞制<lb/>
古者有功見知則説賞不踰日則勸所以風動在位知<lb/>
為善之利也汝以戰多躬蹈矢石策勵士卒雖皷不衰<lb/>
夫士不難於以死勤事而朕可難於爵賞不以勸仗節<lb/>
乎錫爾命秩俾莅上閤<lb/>
　　　孫廸等修築黄河堤岸推賞制<lb/>
朕興河渠之役謹堤防之固使水由地中行復故道汝<lb/>
等奏功以時克底成績以升命秩以示信賞<lb/>
<pb n="KR4d0150_WYG_004-13a"/>
　　　納級推賞制<lb/>
蠢兹羣醜時盜疆場汝能奮命以獲首計功其錫初命<lb/>
以為勇爵<lb/>
　　　追贈將官制<lb/>
朕於疆場之臣録勲論賞細大不遺爾以成勞中道而<lb/>
殞其加寵命詔爾窀穸尚食其報無愧遺烈<lb/>
　　　陣亡遺䕃勅<lb/>
見危授命士之所重疆場之士義不旋踵以所重事國<lb/>
<pb n="KR4d0150_WYG_004-13b"/>
而不報焉非所以勸也加汝爵秩以報生者且以為忠<lb/>
義之勸<lb/>
　　　内侍何昕除尚衣奉御制<lb/>
朕肇新六尚慎擇左右御事其克有常庶追迹于文武<lb/>
爾厯試惟舊能用不懈俾爾序進協于陟法典司衣服<lb/>
冠冕之政令慎守成憲無易紀律以稱予復古治官之<lb/>
意欽哉<lb/>
　　　内侍童師敏除尚食奉御制<lb/>
<pb n="KR4d0150_WYG_004-14a"/>
朕自家刑國必先内朝為官擇人必嚴近習若近習者<lb/>
不擇縉紳何觀焉法以篤謹進止有度朕方訓廸百工<lb/>
大正名實六尚之職俾爾嗣事古之言曰守道不如守<lb/>
官汝謹乃官守思不出位以克顯庸<lb/>
　　　内侍王導除尚醖奉御制<lb/>
朕用人於厯試而責成於久任厯試則更踐者衆習知<lb/>
其能久任則上下相安不勞而治矧兹六尚之選慎擇<lb/>
閨闥之臣爾奉事有年靖恭寡過已試之効左右無違<lb/>
<pb n="KR4d0150_WYG_004-14b"/>
申命舊服増寵于爾無使事功減於疇昔<lb/>
　　　鄧洵仁尚醖奉御制<lb/>
朕嘉有夏之德惟菲於飲食亦惟㫖酒是惡朕用不腆<lb/>
於飲誥戒庶邦庶士無彝酒爾以篤謹典司乃事其深<lb/>
識朕意昔周人以酒正設於天官聽於小宰其任重矣<lb/>
朕肇新六尚之選加重所職爾謹乃官守以稱名實<lb/>
　　　賜内侍童貫乞罷職不允詔<lb/>
朕求賢而逸於任使委任而責其成功震揚天聲躬秉<lb/>
<pb n="KR4d0150_WYG_004-15a"/>
武節繄乃忠力紓予顧憂而每聞嘉言願避所職尚須<lb/>
夏人誓表之至永底西土疆場之寜功成不居實惟爾<lb/>
能自挹損人實求舊無俾我不承權輿<lb/>
　　　奉聖㫖内侍藍從羲亷退畏義特除觀察留後<lb/>
　　　制<lb/>
朕用爵禄非特以勸事功亦將以觀多士所守而進退<lb/>
之矧乃近習之臣而有亷退之行可無崇奬以勸在位<lb/>
具官某事朕有年終始一節知恥畏義不妄進取朕惟<lb/>
<pb n="KR4d0150_WYG_004-15b"/>
古人被進之義不以退弱故有所遺陟爾亷車兼總後<lb/>
務豈惟好是正直介以景福於爾為得而侍御左右罔<lb/>
匪正人豈不為朝廷美哉<lb/>
　　　内侍陳兢奉聖㫖為亷能恭恪特除寜武軍節度<lb/>
　　　觀察留後制<lb/>
爵禄之設以能試用以勞叙進雖為左右侍御之臣均<lb/>
用外朝縉紳之法衆皆曰可受則有名具官某律身謹廉<lb/>
賦事肅給朕知勞能寵以持節而不戒用勵命滋益恭<lb/>
<pb n="KR4d0150_WYG_004-16a"/>
進專後務之寄増重諸使之齒夫恭以承命恪以守業<lb/>
率是懿德朕不汝遺<lb/>
　　　梁師成觀察留後制<lb/>
朕馭羣臣均以一德不以名譽而加功實不以近習而<lb/>
輕爵列審可材也然後得之所以示位次有叙而名器<lb/>
益崇具官某被服儒術敏而有文砥礪亷隅柔而能整<lb/>
始者進止有度得於踐修已而勞謙用光信其忠力其<lb/>
畀後務以旌乃庸汝其戒哉豈惟靖共爾位朕所寵嘉<lb/>
<pb n="KR4d0150_WYG_004-16b"/>
抑能忠孝事君神實忻汝<lb/>
　　　内侍五人直睿思殿制<lb/>
事君者能以禮承命而周旋不懈然後能相與世其令<lb/>
名而保有福禄故命滋益恭君子以為有後而不忘其<lb/>
君于其世祀宜哉具官某抑畏知義温良率禮庶幾推<lb/>
逺祗悔以致終始爵位進遷所職責任滋重盖嚴近之<lb/>
選易于見知有能者之所欲也益儆位著無忘策戒<lb/>
　　　内侍黄積除滑州刺史直睿思殿制<lb/>
<pb n="KR4d0150_WYG_004-17a"/>
朕惟左右侍御之臣雖曰近習謹視外廷縉紳之士無<lb/>
有私昵爾以篤謹久服在列其寵州紱入備禁闥夫以<lb/>
内朝宿衛之親而兼干城刺舉之重其可不戒慎搆思<lb/>
得以稱休寵乎<lb/>
　　　内侍遷轉制<lb/>
朕慎用爵賞必計勞能昭勸臣工不遺疎逖況靖共夙<lb/>
夜近在闕庭而易于聞達者哉推予序陟之典寵汝祗<lb/>
命之勤其悉乃心勿忘所職<lb/>
<pb n="KR4d0150_WYG_004-17b"/>
　　　衛士賜官制<lb/>
兵師之律自什五長以至旅由旅以至軍而虎臣司之<lb/>
汝以果毅孔武有力祗衛殿巖進專武旅益務忠謹以<lb/>
稱寵嘉<lb/>
　　　西畨歸朝首領賜官制<lb/>
食土之毛孰非王臣朕均覆寰區仁不異逺嘉爾慕義<lb/>
自歸於我茍預聲教若臣若子其賜爾命撫有爾衆爾<lb/>
尚協綏遐方以謹王略<lb/>
<pb n="KR4d0150_WYG_004-18a"/>
　　　溪峒賜官制<lb/>
天下有道守在四鄰汝等請吏列於王臣嘉乃慕義咸<lb/>
賜爵秩其率蕃落以為外禦<lb/>
　　　溪峒歸朝首領賜官制<lb/>
朕以德懐逺荒服畢臣汝實慕義可無禄賞益謹王略<lb/>
協綏遐方<lb/>
　　　内宰視太宰制<lb/>
奉聖㫖禁中嬪御作内侍省自女御已下倣尚書省太<lb/>
<pb n="KR4d0150_WYG_004-18b"/>
少宰六曺尚書各給誥於赫神考追隆成周肇新中臺<lb/>
卿士之聨悉如古制未遑内官女御之政遺我後人朕<lb/>
釐正今名駿惠先烈將使視家如國一體相承庶幾凡<lb/>
我有官百度維正具官某氏佩服詩禮不煩姆師周旋<lb/>
靖恭陟降左右予欲位次有序無曠庶官汝其夙夜在<lb/>
公率是懿德<lb/>
　　　副宰視少宰制<lb/>
朕躬治内朝大明古訓以列妃視公孤之位協相后儀<lb/>
<pb n="KR4d0150_WYG_004-19a"/>
以六官正卿士之聨允釐婦職用正國體以承天休乃<lb/>
選名族之華以為上宰之貳具官某氏淑純有守不愆<lb/>
于儀夙夜奉承<hi>闕</hi>爾其審慎出納以稱朕復古之意謹<lb/>
爾正名之始<lb/>
　　　治中視門下制<lb/>
朕惟周召二南之化實始國風乃建天地四時之官慎<lb/>
擇女德矧兹納言之職粤我御事之臣慎選淑人將與<lb/>
為治具官某氏德容有煥象服無譁維昔司存必有倅<lb/>
<pb n="KR4d0150_WYG_004-19b"/>
貳俾佐内史徃承治官維朕考古治今大正名實維爾<lb/>
分職率屬順廸典常<lb/>
　　　内人宋氏可贈柔惠恭穆夫人制<lb/>
禮有褒卹義兼哀榮凡兹左右侍御之良服勤靖恭夙<lb/>
夜之戒茍曰不淑必華其歸具官某氏謹佩環進退之<lb/>
儀從禮而靜循小星三五之序將事無遺今也則亡秀<lb/>
而不實錫爾愍冊享諸隆名正位小君無愧彤史之載<lb/>
節以壹惠用稱象服之宜<lb/>
<pb n="KR4d0150_WYG_004-20a"/>
　　　宮人錢氏奉聖㫖久列嬪御特除魏國夫人制<lb/>
朕褒顯婦德正位小君之名増寵食封益耀副笄之服<lb/>
匪云虚授用畀成勞某氏專靜有儀率履不越好是正<lb/>
直靡形宴私載嘉老成參列嬪御享爾車服序陟魚軒<lb/>
之華視秩公侯允有鵲巢之福<lb/>
　　　宮人燕氏除郕國夫人制<lb/>
朕備王宮六列之選慎内官九御之制若稽故常明慎<lb/>
選納具官某氏德容有煥象服無譁勞謙自將率禮不<lb/>
<pb n="KR4d0150_WYG_004-20b"/>
越繇女御之近服陞世婦之華列錫爾上郡用光石窌<lb/>
之封易爾榮名序陟魚軒之寵無忘靖恭以稱休渥<lb/>
　　　宮人王氏贈蔡邾兩國夫人制<lb/>
女史無傳婦德不輝然視其卹典情文備具考其歸全<lb/>
哀榮終始沒有遺範豈非賢哉具官某氏專靜有守柔<lb/>
嘉維則命之不淑而不有年乃眷節惠特加殊禮錫名<lb/>
兩國用為湯沐之封正位小君以稱翟茀之服<lb/>
　　　神宗皇帝朝宮人李氏特除温國夫人制<lb/>
<pb n="KR4d0150_WYG_004-21a"/>
朕追述先朝務隆孝愛凡左右逮事之臣皆列於用靡<lb/>
所遺矣況嬪御朝夕奉承其可忘哉汝實攀附亦既有<lb/>
年推朕追述之意加汝再命之寵勉自報塞無忘忠孝<lb/>
　　宮人劉氏除才人奉聖㫖係明達皇后養女制<lb/>
朕眷懐内助悼嬪德之遺言追厚飾終正椒極之殊典<lb/>
推廣餘澤褒崇近新以爾某氏鞠育自初柔儀允輯見<lb/>
聞是似懿範猶存其升令名處爾世婦之列用食舊德<lb/>
慰我懷人之思<lb/>
<pb n="KR4d0150_WYG_004-21b"/>
　　　宮人王氏除才人制<lb/>
朕嘉風人關雎之義始於見㣲乃慎嬪列貫魚之序專<lb/>
以德進具官某氏升聞女德之茂胄自名族之華勞謙<lb/>
用光率履不越徃莅婦職命滋益恭載稽令名俾升世<lb/>
婦之選増重顯秩以稱象服之宜<lb/>
　　　宮人陳人除司儀制<lb/>
朕允釐内御助成閫政將使陟降左右罔匪淑人用能<lb/>
周旋靖恭承弼厥辟惟爾令德秉心有彝其升六尚之<lb/>
<pb n="KR4d0150_WYG_004-22a"/>
屬益勤夙夜之戒<lb/>
　　　宮人秦氏除司儀制<lb/>
朕修身崇德率先内治宮闈之政具嚴紀律選擇女士<lb/>
必惟其人以爾柔良自躬淑慎有儀俾爾職于内事夙<lb/>
夜惟謹惟爾靖恭祗廸予訓<lb/>
　　　宮人章氏除英國夫人司儀制<lb/>
朕惟均一之德以刑嬪御之化内外雖異愛無差等惟<lb/>
爾踐修靖恭其㕘内朝命婦之制謹視外廷諸吏之職<lb/>
<pb n="KR4d0150_WYG_004-22b"/>
益守爾典無違朕命<lb/>
　　　宮人李氏除和國夫人充司儀制<lb/>
儐贊受事以詔相禮容非嫻於辭令進止有度不以為<lb/>
也爾靖慎好修柔而能整命爾贊謁典於官儀其肅在<lb/>
庭無違率禮<lb/>
　　　宮人司氏除司服制<lb/>
惟王肇修人紀始於家邦以刑四海朕修身崇德率先<lb/>
内治宮闈之政具嚴紀律選建女史必惟其人某柔良<lb/>
<pb n="KR4d0150_WYG_004-23a"/>
自躬淑且有儀俾爾職於内事夙夜惟謹爾惟靖恭祗<lb/>
廸予訓<lb/>
　　　宮人花氏除司服制<lb/>
朕聞歸妹以娣用祉帝乙之元吉后妃逮下以成君子<lb/>
之福履乃眷内朝允釐婦制嘉汝左右習於德容躬蹈<lb/>
淑女誦服彤管其升中御之選徃典冠服之政益務修<lb/>
身以承嘉禄<lb/>
　　　宮人朱氏除建國夫人充司服制<lb/>
<pb n="KR4d0150_WYG_004-23b"/>
朕肅嚴内朝之治以形正始之化位號雖衆選建實難<lb/>
以爾周旋靖恭陟降左右載稽四德之備擢升六尚之<lb/>
長益務率禮不愆於儀<lb/>
　　　宗女趙氏封永康郡夫人制<lb/>
朕篤於親親用婣睦以咸和四方汝我王室之胄於親<lb/>
為近況有令德以成其子其推春秋之義褒以命秩之<lb/>
寵<lb/>
　　　賢妃崔氏贈曽祖父制<lb/>
<pb n="KR4d0150_WYG_004-24a"/>
上帝眷命我邦審厥保承唯時休嘉震動俾我昭受帝<lb/>
錫咸甸禹服朕用綏於庶工均受帝祉具官秉粹蹈和<lb/>
福祉馮厚孰屯其膏再世而盛兹用推本燕翼自源徂<lb/>
委錫是愍冊使詔於爾有神薦祼廟室其尚億寜爾子<lb/>
孫以歆於永世<lb/>
　　　曾祖母陳氏制<lb/>
勅朕導迎景貺荷上帝溥臨之休親御大庭輯神禹告<lb/>
成之瑞益廣祉福被於顯幽逮其閨門爰及祖考某氏<lb/>
<pb n="KR4d0150_WYG_004-24b"/>
婦德淑慎母儀靖嘉燕其裔昆協正嬪則推原積善之<lb/>
餘慶益見德厚而流光稽石窌之啟封惟南土之樂國<lb/>
錫是典冊慰其子孫可<lb/>
　　　祖母傅氏制<lb/>
勅朕乃者昭受后帝之符肆陳禹錫之瑞躬以至日拜<lb/>
貺大庭神人宴娭光景休晏唯天地所以垂恩儲祉與<lb/>
宗廟所以發祥流慶思以純釐均於有位某氏能執婦<lb/>
道相其君子乃其元孫嗣承休緒實有嘉德光輔朕躬<lb/>
<pb n="KR4d0150_WYG_004-25a"/>
登崇列妃亞位坤極推原世德之祚用篤流根之仁改<lb/>
封大國爰正爵號其尚克享庇爾孫於無斁<lb/>
　　　母張氏制<lb/>
勅皇天孚佑朕躬肆集大命震於珍物朕用推廣霈澤<lb/>
無有幽顯咸䝉祉福某氏柔惠秉德施於其躬垂裕之<lb/>
報委祉在下嘉爾有子為邦之媛率禮事朕進貳坤極<lb/>
兹余大賚錫以愍冊肇新湯沐之奉慰爾劬勞之德尚<lb/>
其有知服我休命可<lb/>
<pb n="KR4d0150_WYG_004-25b"/>
　　　繼母張氏制<lb/>
勅朕聞大雅之德錫類為善春秋之義自貴者始朕昭<lb/>
受𤣥圭肆行大賚無有逺邇畢䝉惠澤某氏輔佐之德<lb/>
以順為正慈祥之訓實啟厥後維時賢妃協相内治進<lb/>
膺䄖狄之寵允有山河之象兹用推原本始以篤餘慶<lb/>
改封大國之命視秩公侯之冊尚綏爾子以奬天衷可<lb/>
　　　繼母王氏制<lb/>
朕於通籍之臣皆有以寵綏其父母夫孰不有濡露履<lb/>
<pb n="KR4d0150_WYG_004-26a"/>
霜之懐與凱風寒泉之思哉能追榮於世使有爵列則<lb/>
維我后妃與一二股肱信臣具位某氏躬秉彞德式是<lb/>
閫則蘋蘩吉蠲琴瑟靜好用能使爾子克有令聞享德<lb/>
于我其推象服之寵道揚筴祝之信改命大國使食其<lb/>
報<lb/>
　　　武泰軍節度使叔莊妻髙氏贈福國夫人制<lb/>
古者命婦爵從其夫貴以其子朕立愛以奬公族褒賢<lb/>
以勵世禄眷惟室家與有内助卹典之及可無追崇具<lb/>
<pb n="KR4d0150_WYG_004-26b"/>
官某氏琴瑟靜好動必以禮蘋藻荐祭肅而有儀相其<lb/>
君子以順為正肆於始終在所惇叙易石窌之舊封載<lb/>
新爵號加魚軒之美秩以極哀榮<lb/>
　　　陳澤乞封母郭氏太孺人制<lb/>
勅具官某氏孝治之世相戒以養嘉爾愛子亦有母遺<lb/>
肆從所請爰錫命號禄實逮親可無寵乎<lb/>
　　　陳革等母張氏封室人制<lb/>
具官某昔先王班序顛毛以齒教民朕貴老達尊庶幾<lb/>
<pb n="KR4d0150_WYG_004-27a"/>
忠厚嘉爾眉夀多厯年所錫之命秩以慰子心可<lb/>
</p>
<p>
</p>
  </div>
</body>
</text>
</TEI>
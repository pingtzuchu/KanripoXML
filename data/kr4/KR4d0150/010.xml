<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>忠惠集巻十</head>
    <p>
<pb n="KR4d0150_WYG_010-1a"/>
欽定四庫全書<lb/>
　忠惠集巻十　　　　　宋　翟汝文　撰<lb/>
　　銘　埋銘　祭文<lb/>
　　　政和洗銘<lb/>
維政和乙未某月甲子帝作洗用祀萬世永享帝假有<lb/>
廟作洗永用享<lb/>
　　　簠銘<lb/>
帝承天休受簠錫命臣炳臣師成範金孔肖稱祀於世<lb/>
<pb n="KR4d0150_WYG_010-1b"/>
室臣某祗帝顯命識於簠曰永寶用享<lb/>
　　　又<lb/>
維政和乙未某月甲子帝崇配昭考肇稱於總章爰作<lb/>
嘉簠皇天顧歆明德俾帝萬年有休<lb/>
　　　又<lb/>
帝作簠象物用昭事神神永有依歸純佑命於我邦<lb/>
　　　簋銘<lb/>
維政和乙未某月甲子帝憲三代作禰宮配皇考於后<lb/>
<pb n="KR4d0150_WYG_010-2a"/>
帝作簋薦新天錫眉夀萬年其永無斁<lb/>
　　　又<lb/>
帝祼清廟作簋吉蠲明神神鑒馨德俾帝萬年永綏受<lb/>
命<lb/>
　　　鷄彛銘<lb/>
帝集寶命昭德於彞器作鷄彞用享神歆明德俾帝萬<lb/>
夀<lb/>
　　　又<lb/>
<pb n="KR4d0150_WYG_010-2b"/>
帝監三代作鷄彞肇稱於閟宮神作景福永命於我有<lb/>
宋<lb/>
　　　豆銘<lb/>
帝欽崇元祀作豆維旅其典神天於永世<lb/>
　　　又<lb/>
帝作豆禋於太宮子孫永寳無斁<lb/>
　　　又<lb/>
政和乙未某月甲子帝孝思罔極率見神考始作豆禋<lb/>
<pb n="KR4d0150_WYG_010-3a"/>
於明堂惟克永世<lb/>
　　　明堂犧尊窽識<lb/>
維政和乙未某月甲子帝初作合宮肆尚見帝升侑聖<lb/>
考作犧尊用祼皇天申錫帝祉永綏受命<lb/>
　　　圜丘犧尊窽識<lb/>
帝考古象物制器維則作犧尊用享於宗祏子子孫孫<lb/>
其永保承<lb/>
　　　山罍銘<lb/>
<pb n="KR4d0150_WYG_010-3b"/>
維政和乙未某月甲子帝明禋於世室右我烈考作山<lb/>
罍薦鬯惟帝萬年永承天休<lb/>
　　　又<lb/>
帝稽古作宋器貢金九牧始用山罍於嘉享子子孫孫<lb/>
其永保承<lb/>
　　　又<lb/>
帝昭事於宗祧作山罍薦享右我先后其歆於永世<lb/>
　　　景鐘銘<lb/>
<pb n="KR4d0150_WYG_010-4a"/>
維政和乙未五月甲子景鐘告成皇帝以身為度鑄鼎<lb/>
生律鼎九斛以應黄鍾之數仰為九鼎復為景鐘衆樂<lb/>
宗焉以冬至之日奏於郊丘肆類上帝取中聲以迎氣<lb/>
至極九數以召衆陽天為顧歆罔有弗格臣某考制撰<lb/>
德而作銘曰於皇聖神奮豫晟樂律度自躬惟聖有作<lb/>
於論景鐘量鼎所容有鴻其聲象帝顯庸帝薦郊丘鐘<lb/>
聞於天綏我思成孚佑厯年臣拜稽首天子萬夀永底<lb/>
於成式是金奏<lb/>
<pb n="KR4d0150_WYG_010-4b"/>
　　　少師墳山鶴林院鐘銘<lb/>
維政和戊戌秋七月甲申範金作寶鐘薦我翟氏顯考<lb/>
昔覺雄作大音聲震於十方國土俾兹聽聞悟入得無<lb/>
漏智肆用格我顯考之靈濟登兹淨覺乃嗣汝文稽首<lb/>
識銘<lb/>
　　　伯氏公肅埋銘<lb/>
余兄公肅翟氏諱汝特幼穎異如成人先秘書監教諸<lb/>
子刻意君總丱日强記數千言已過目不再讀既冠悉<lb/>
<pb n="KR4d0150_WYG_010-5a"/>
通六藝獨好春秋左氏學漢以來諸儒傳記少所取以<lb/>
為孔子志在是經不專以凡例所論注獨得於心一時<lb/>
老師莫能難也又尚書古文訓詁篆𨽻象數器物討論<lb/>
捜索超然意解嘗嘆今之君子所學華偉不既其實故<lb/>
求古人所以治心養性者不蘄與世合兄為人幽逺㣲<lb/>
言不盡有三嘆之遺音天資沈厚未嘗愠見家人婢使<lb/>
與之務信一辭不侵先秘書監厯中外久君少年所與<lb/>
交已皆諸公長者紹聖二年冬郊丘以侍御史奏君承<lb/>
<pb n="KR4d0150_WYG_010-5b"/>
事郎監蘇州糧料院至官一月卒卒時年二十六矣初<lb/>
娶王氏生二子先一年卒餘一子尚襁褓再娶劉氏復<lb/>
後君一年卒某自少相友問學皆君力焉痛君之不幸<lb/>
冀其孤長有所樹立以向所以望君者望之又一年亦<lb/>
卒嗚呼人之荼毒乃可至於此乎抑君遺世故解形累<lb/>
使假之年而為時用君則既不與易矣後七年先秘書<lb/>
監繼沒遺命他日必葬君其側崇寜壬午十月乙未卜<lb/>
兆於潤州丹徒縣鐵爐村之原乃以君妻王氏與其子<lb/>
<pb n="KR4d0150_WYG_010-6a"/>
合葬東去十有一步銘曰嗚呼哀哉公肅道之難行止<lb/>
或柅也知性命者不亡與化非其死也先人兆兹九原<lb/>
歸覲君其從之也藝松楸志新藏無俾來者毁也<lb/>
　　　儺師逐癘文<lb/>
帝居髙旻念此下民孰尸殺生分命有神尚憂牙蘖地<lb/>
大衆夥物鬼神姦或形么麽申命真靈時狩后土督視<lb/>
四維莫余敢侮維時嵗終老隂用厲嚚昏慿行實煩厥<lb/>
類罔象䕫魖旱魃獝狂木石之恠魑魅魍魎<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>蜮蜲蛇<lb/>
<pb n="KR4d0150_WYG_010-6b"/>
爰暨畢方嘯其朋儔附麗依託為癘為瘧伊其相謔髙<lb/>
明之家晝日窺瞰氷炭反覆興訛造訕嗟爾何為稟厥<lb/>
沴氣使人寒熱為已得味䝉倛毒驅已避復肆矧乃巫<lb/>
覡譏罵不耻姦極技窮祗以益死凡我衆土是殪是戮<lb/>
殄類耡根俾無遺育保我幼艾以祓不淑上帝好生天<lb/>
網雖疏干冒自投磔汝幽都廓然妖氛雲散風靡至和<lb/>
嘉生嵗不疵癘惟明天子如日之昇物寜有是而敢顯<lb/>
行惟明天子傳序古帝摻執斗柄運行嵗次清明在躬<lb/>
<pb n="KR4d0150_WYG_010-7a"/>
負扆垂裳大開明堂以顧萬方<lb/>
　　　祭蘇丞相文<lb/>
維公早直禁林更厯四朝之舊德晚當國論猶為當世<lb/>
之宗臣聞名震乎溥天後生䕃其德宇偉兹望實維我<lb/>
老成徃辭赤舄之榮歸遂安居之請嵗時出適聳萬石<lb/>
之里門食飲擊鮮過諸郎於治所雖晚節之休退尚精<lb/>
神之折衝某比以松楸獲陪道德問萬事於伯始無所<lb/>
不知夢兩楹於殷商遽然永訣慨念山川之接阻參杖<lb/>
<pb n="KR4d0150_WYG_010-7b"/>
屨之游天乎降喪不慭遺於一老人如可贖將何愛於<lb/>
百身哀前輩之風流失朝廷之耆艾吾將安仰誰具爾<lb/>
瞻空驚遺像之觀來致生芻之奠永懐疇昔愴叙舊於<lb/>
南音尚意樂生賦招魂之楚些拊棺一慟<hi>闕</hi>
　　　祭中書蔡舍人天啟文<lb/>
維公昔鍾英華髙第受業頎頎諸儒咸有師法公獨後<lb/>
出攝齊登門一見嘆嗟付以斯文鍾山既薨主盟六藝<lb/>
老於西河疑若夫子公於多聞如彼海若浮屠老氏九<lb/>
<pb n="KR4d0150_WYG_010-8a"/>
流七畧逸書缺簡圗緯之學其多萬數敏視如流成誦<lb/>
於心棄不復留其為文章捭闔自恣滑稽談譎盖以文<lb/>
戯淵源滙蓄有本如是世家碑版有欲垂後必公述作<lb/>
大刻不朽諧聲麗句餘及詩律雝雝清廟若奏金石方<lb/>
今之人誰踰仲卿宜冠進賢宏議漢庭維名不祥多取<lb/>
必疵卒以口語半生差池帝須公來付以辭命昭囘於<lb/>
天物被光景帝顧句章遐方底貢命公徃臨為島夷寵<lb/>
閲嵗解組悵焉懐歸縱心事物夀考與期胡為厭生欲<lb/>
<pb n="KR4d0150_WYG_010-8b"/>
與世違嗚呼哀哉我從公游爰自幼日曰予妙斵獲此<lb/>
郢質維子於藝既其華實聞公之喪我官海隅不即㑹<lb/>
哭奠芻寢虞平生師尊於義缺如公於生死晝夜一致<lb/>
視身與名如脱敝屣我獨滯念攬涕中夕哲人云亡為<lb/>
天下惜嗚呼哀哉<lb/>
　　　祭保甲於淋文<lb/>
親以清酌庶羞之奠致祭於防城保甲忠義死難之士<lb/>
於君之靈嗚呼哀哉杭卒叛命蕩為賊區我昔治師恭<lb/>
<pb n="KR4d0150_WYG_010-9a"/>
行天誅士衆穉驕隂與賊圖戰則先遁均為萑蒲爾獨<lb/>
忠義奮然前驅衆亡被執怒此賊徒脅使必降誓死不<lb/>
汙眥裂髮衝氣象自如賊羣束之曹射其軀矢如蝟毛<lb/>
謾罵如初嗚呼哀哉委身蹈義得死乃趨生氣如在殁<lb/>
與衆殊瞻彼圍城深愧士夫嗚呼哀哉痛爾酷禍慘傷<lb/>
余膚我實負念致爾不辜招魂於棺歸安葬塗力能報<lb/>
德哀死字孤魂兮來歸登此喪車嗚呼哀哉<lb/>
　　　覲墳祭文<lb/>
<pb n="KR4d0150_WYG_010-9b"/>
伏以慈顔永閟悼體魄之既藏宰樹仍存歎松楸之已<lb/>
拱宦遊湖海違逺嵗時再望若堂之封獲修除地之祭<lb/>
敢緣薦食以導哀誠伏惟尚饗<lb/>
　　　少保忌辰祭文<lb/>
右伏以積行累功肇基堂廟餘風遺澤垂庇裔昆屬䘏<lb/>
日之載臨重永懐而増慕仰慿道䕃祗薦先游雖嵗月<lb/>
之若馳慨音容之如在弄孫抱子傷莫逮於愛慈尊祖<lb/>
敬宗顧敢忘於本始<lb/>
<pb n="KR4d0150_WYG_010-10a"/>
　　　少師忌辰祭文<lb/>
右伏以昊天欲報之德永負劬勞諱日終身之憂愈懐<lb/>
追慕仰慿道䕃祇薦光靈矧當春露之既濡載瞻燧火<lb/>
之方改鼎鍾欲養傷不洎之悲心貌像如存慨有聞於<lb/>
歎息恭惟先烈歆此薦羞<lb/>
　　　家廟時祭文<lb/>
　　　　嵗旦祭文<lb/>
伏以星紀囘天王春頒朔載臨獻嵗之始深惕濡露之<lb/>
<pb n="KR4d0150_WYG_010-10b"/>
懐祗見宗祧肅陳薦享伏惟尚饗<lb/>
　　　　寒食祭文<lb/>
伏以榆火肇新桐華云始有嚴祼享之禮用極追逺之<lb/>
誠仰冀光靈俯垂昭格伏惟尚饗<lb/>
　　　　夏至祭文<lb/>
伏以日永星火律中蕤賔當禴事之恭修感天時而増<lb/>
慕仰惟先烈歆此薦羞伏惟尚饗<lb/>
　　　　中元祭文<lb/>
<pb n="KR4d0150_WYG_010-11a"/>
伏以西灝戒期中元紀序乘素秋之既望愴濡露之永<lb/>
懐祗薦廸嘗仰祈顧享伏惟尚饗<lb/>
　　　　重陽祭文<lb/>
伏以肅霜戒候菊有黄華仰昭穆之序陳冀焄蒿之時<lb/>
享徧躋順祀用格先游伏惟尚饗<lb/>
　　　　十月朔祭文<lb/>
伏以嵗功始畢烝祭肇修瞻衆物之旅陳重永懐之罔<lb/>
極仰惟慈假俯錫裔昆伏惟尚饗<lb/>
<pb n="KR4d0150_WYG_010-11b"/>
　　　　冬至祭文<lb/>
伏以書雲視祲迎日履長感節物之既移慨音容之如<lb/>
在肅陳饋奠祗達孝誠伏惟尚饗<lb/>
　　　男娶昭告家廟文<lb/>
維某年月至之靈某䝉賴祖考遺德庇覆其孤以有嗣<lb/>
續今男某授室以時婚於某氏之女兹用徼福於我祖<lb/>
考使成婦順爰及賔祭以燕翟氏之祧合卺有日不敢<lb/>
不告伏惟尚饗<lb/>
<pb n="KR4d0150_WYG_010-12a"/>
　　　女嫁昭告家廟文<lb/>
維某年月至之靈某䝉賴祖考遺德庇覆其孤以有嗣<lb/>
續今第幾女擇耦以時歸於某氏之子某兹用徼福於<lb/>
我祖考使宜其伉儷家室以成嘉耦擇日有行不敢不<lb/>
告伏惟尚饗<lb/>
　　　齊州謝雪祝文<lb/>
自冬厯時不雪抑艱嵗而民病也嗟我婦子告饑曰無<lb/>
以須上令也刺史惟罪罰致斯眚也矜於民之辜神幸<lb/>
<pb n="KR4d0150_WYG_010-12b"/>
曲聽也惠然賜之尺雪浹封境也祓除疫癘而螟螣殪<lb/>
土脉含滋而穀有嘉穎也閔嵗事將有期可以潔粢豐<lb/>
盛也我其敢怠荒忽神休應也率吏駿奔承威命也蠲<lb/>
明豆觴酌彼泂也祗見像設神拊慿也儼姣服而來下<lb/>
風冷然肅以敬也具醉飽而遺以祉擁幼艾為民正也<lb/>
吏報事益䖍繼自今其永也薦辭侑酒相雩詠也荷神<lb/>
之賜終不敢復有請也伏惟尚饗<lb/>
　　　昊天殿祈雨文<lb/>
<pb n="KR4d0150_WYG_010-13a"/>
瞻彼甫田蔚然多稼行遂九秋之望尚愆一雨之施惟<lb/>
是髙原亦既亢旱冀昊穹之昭格俾時澤之周流降此<lb/>
康年恃之卒嵗<lb/>
　　　神霄殿祈雨文<lb/>
運在金穰已屬豐年之望時方火老爰臻亢旱之憂乃<lb/>
聞髙原既泣枯穗仗霄晨之丕佑斡隂陽之至權雲上<lb/>
於天用敷剛健之德月離於畢終致滂沱之祥<lb/>
　　　泗州傳衣塔祈雨文<lb/>
<pb n="KR4d0150_WYG_010-13b"/>
比嵗告饑民方罹於艱食常暘為沴天復降於疾威念<lb/>
吏道之興妖致農工之失職祓躬自咎雪涕祈哀仗大<lb/>
士之悲憐閔羣生之危墊慈雲廣布法雨周施霈然嘉<lb/>
澤之流戢此驕陽之熾庶令老弱旋見豐登<lb/>
　　　佛寺祈雨文<lb/>
豐年已兆嘉澤尚愆雖䝉一雨之施未厭三農之望敢<lb/>
慿精意恭叩覺慈冀法澍之周施抑驕陽於已熾滋我<lb/>
多稼溢於大田<lb/>
<pb n="KR4d0150_WYG_010-14a"/>
　　　宻州祈雨文<lb/>
嗚呼嘉穀在田方苕穎也胡寜淹月不雨唯旱證也穀<lb/>
將槁而菽不得植抑民無所寄命也眷此邦嵗饑流冗<lb/>
未靖也若禍未悔神於人實不逞也我其敢辭罪罰失<lb/>
刑政也矜人籲辜神幸曲聽也惠然賜之尺雨速休應<lb/>
也我將駿奔走震神威令也饌牲酒報德繼自今其永<lb/>
也<lb/>
　　　宻州常山謝雨文<lb/>
<pb n="KR4d0150_WYG_010-14b"/>
維此海邦頻嵗薦饑望麥拯急庶幾朝夕期月不雨人<lb/>
其溝壑我書尺牘率然請命若有告言神鑒其衷詰旦<lb/>
甘<graphic n="KR0584" url="https://raw.githubusercontent.com/kanripo/KR-Gaiji/master/images/KR0584.png" mimeType="image/png"/>浹於四境執熱得濯慰民望嵗既雨彌旬復以病<lb/>
告祈聽從之隂雲倐開雨暘應期如與我謀豈以忠信<lb/>
皇神所依昔我涉境神喜其來迎以膏澤仁聲先路今<lb/>
又屢請不訶其瀆我雖怠棄敢忘報德酒牲潔蠲合樂<lb/>
為侑祝史薦辭皇神所歆<lb/>
　　　又<lb/>
<pb n="KR4d0150_WYG_010-15a"/>
嗟維海邦民不溝澮以時雨暘愆則罪嵗寜兹天理適<lb/>
與人㑹水旱之請凟神為最今者亢陽嘉穀罹害嵗饑<lb/>
民流無亦神餒沛然膏澤神卒恵賚拯於溝凟保我幼<lb/>
艾匪神之休亦曰殆哉酌彼雩泉蠲潔濯溉凡我在事<lb/>
益䖍不懈有如背德神實恫悔<lb/>
　　　又<lb/>
嗚呼吏實不德致災於民民既阻饑維以籲神哀此海<lb/>
邦嵗旱薦臻衆萬嗷嗷孰聞顰呻誰謂神逺有號必聞<lb/>
<pb n="KR4d0150_WYG_010-15b"/>
惠我尺雨山川出雲東浹萊濰西極海濱俾兹有年婦<lb/>
子食新我瞻晬容躬薦苾芬酌彼雩泉侑以斯文神降<lb/>
在廟升於穹旻將無怨恫惠賚宻人威靈在天神實不<lb/>
冺<lb/>
　　　興兵討杭賊禡祭軍牙之神文<lb/>
嗚呼王室未靖盜多卒徒孰安招攜孰克誅鋤維杭叛<lb/>
卒三五其羣戕殺官師持燎縱焚我司方隅宻邇隣㓂<lb/>
其忍翫賊不寜徃救初順撫之命取其成狂狡自疑不<lb/>
<pb n="KR4d0150_WYG_010-16a"/>
獲腰領嗟杭之人思拯禍虐興我戎兵往定亂畧提我<lb/>
萬衆取彼數黥士氣奮張曽不留行維神鑒衷用相兹<lb/>
役取我師征咸劉厥敵建牙出境唯敵是求俾我有功<lb/>
䝉神之休<lb/>
</p>
<p>
</p>
  </div>
</body>
</text>
</TEI>
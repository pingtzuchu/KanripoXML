<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>雅頌正音巻一</head> <lb/>
    <p>
<pb n="KR4h0094_WYG_001-1a"/>
欽定四庫全書<lb/>
　雅頌正音巻一<lb/>
　　　　　　　　　　　　明　劉仔肩　編<lb/>
　陶安主敬<hi>姑孰人</hi>
　　石假山詩<lb/>
世上好山如好人偃傲不肻來相親是何峯巒落几案<lb/>
數寸氣象排蒼旻我聞好山芙蓉三十六從有鴻濛露<lb/>
巖谷一宵神運霹靂斧但見二十四峯青立玉翩然飛<lb/>
<pb n="KR4h0094_WYG_001-1b"/>
去十二峯來向君家伴幽獨忽遇雲間騎鶴侣為言此<lb/>
事非誇詡更有仙家十二樓化作游龍渡江去硯屏時<lb/>
映一拳小萬壑千嵓共昏曉天地骨含千古清收拾精<lb/>
神不為少洞天兩竅秘莫窺虚㝠眇漠涵天池須彌亦<lb/>
向芥子納靜中觀妙生神竒幽人拂拭愛瀟灑掌握烟<lb/>
霏恣陶寫着屐不勞追謝公山同心㑹忘真假<lb/>
　　贈劉汝弼赴京<lb/>
珊瑚生海底淵深邈難致人世曾幾株遂作希有視鄱<lb/>
<pb n="KR4h0094_WYG_001-2a"/>
陽古大邑文物淵藪萃干戈一紀餘衣冠日陵替際此<lb/>
維新朝四方延俊乂劉君孤鳳凰文彩無與儷才難古<lb/>
所歎寥寥不三二一夔作大章雖少已足貴選堂執權<lb/>
衡詞藻賞瑰異爵禄被光華名節勤砥礪孝親在顯揚<lb/>
報國朂忠義薦才吾所職至珍得非易掇此芝蘭芳移<lb/>
栽上林地南風天宇髙目送青雲驥<lb/>
　胡翰仲申<hi>金華人</hi>
　　雪山亭詩為夏官章季明作<lb/>
<pb n="KR4h0094_WYG_001-2b"/>
呉山跨東表稜層擬西域上有瓊仙館下臨萬家邑炎<lb/>
濁自兹逺髙寒去天尺渾渾太素開肅肅𤣥霙積山合<lb/>
葱嶺勢水散銀河色鮫室亘湖曲星橋少人跡僧歸天<lb/>
竺寺漁傍蘇堤石飄颻楚樹春洄沿越江夕爽氣浮清<lb/>
都澄暉落瑤席觸物各有會撫時詎非昔宇宙良悠哉<lb/>
人生苦形役五年間音容相見抱衰疾手拂三素雲送<lb/>
爾雙飛舄大明當中天光被南與北眷言羲和氏為紀<lb/>
甲辰厯<lb/>
<pb n="KR4h0094_WYG_001-3a"/>
　　送吕君采元史北平<lb/>
又見陳農去遙臨析木墟山川遊幸後文獻亂離餘備<lb/>
極傳聞異歸從直筆書百年殷監在盡獻玉階除<lb/>
　劉基伯温<hi>栝蒼人</hi>
　　有懷龍門先生謾書奉寄以寫别懷<hi>龍門宋景亷號</hi>
有美一人兮美且都青霞為衣兮白雲為裾被秋蘭兮<lb/>
佩珣玗泰和與遊兮中黄與居瞻望弗及兮芳嵗其徂<lb/>
山髙水㴱兮道阻且紆安得羽翼兮致我與俱<lb/>
<pb n="KR4h0094_WYG_001-3b"/>
有美一人兮美且仁自我不見兮不知幾春仰𤣥穹兮<lb/>
睇參辰為合為離兮孰識其因青㝠無階兮江海無津<lb/>
安得羽翼兮致我與鄰<lb/>
有美一人兮在山中蒼眉黑鬚兮玉雪其容飲沆<graphic n="KR1197" url="https://raw.githubusercontent.com/kanripo/KR-Gaiji/master/images/KR1197.png" mimeType="image/png"/>兮<lb/>
食紫虹澡石泉兮灑清風邀初平兮從赤松超逍遙兮<lb/>
樂無窮安得羽翼兮致我與同<lb/>
　詹同同文<hi>江夏人</hi>
　　張氏白石山房詩<lb/>
<pb n="KR4h0094_WYG_001-4a"/>
浦江有名山白石如積雪玉氣亘中天龍湫無六月於<lb/>
兹隠君子結屋依翠微讀書日平樹看泉風滿衣誰謂<lb/>
野鶴姿從心自飲啄一落樊籠間清夢繞巖壑豈不念<lb/>
白石好鍊五色紋獻之補天手歸卧山中雲<lb/>
　　寄呉朝錫<lb/>
小樓殘燭短冠服候晨鐘紫陌嘶羣驥丹霄駕六龍朝<lb/>
囘尋藥裹病起寫書封嵗月驚華髪松楸動慘容春雲<lb/>
懷去友夜雨夢歸農淮海經年别何時得爾從<lb/>
<pb n="KR4h0094_WYG_001-4b"/>
　　松澗亭<lb/>
澗上長松一百尺松花落澗流香雪仙韶入夜度晴空<lb/>
飛瀑隨風灑秋月髙人於此搆小亭上有雲氣山青青<lb/>
昨日客來覔琥珀旋汲清泉煮茯苓<lb/>
　　清江曲送宋尚徳自峽中囬<lb/>
清江水清峽水黄清江之上多緑楊浣花女兒立沙際<lb/>
青裙白足如秋霜蜀山雪消十日雨一夜扁舟欲齊樹<lb/>
兩岸猿聲不肻休送君流向峽州去<lb/>
<pb n="KR4h0094_WYG_001-5a"/>
　　題定子靜山陰草堂馬九霄為之篆扁<lb/>
草堂正在匡廬山山陰緑玉相對閒雲從雙劍峰前下<lb/>
潮到小孤江上還茶烟滿室寫墨竹花雨一簾觀白鷴<lb/>
誰似南宫能篆古為君髙置軒牕間<lb/>
　　春日駕幸鍾山應制<lb/>
大駕春晴臨寳地鍾山老翠擁金仙瑤花如雨三千界<lb/>
紫氣成龍五百年風送香烟浮衮服池涵樹影拂青天<lb/>
詞臣侍從何多幸安得詩才似湧泉<lb/>
<pb n="KR4h0094_WYG_001-5b"/>
　　飲楊亷夫拄頰樓時予奉命徵賢松江故有此作<lb/>
飛樓髙出市塵表萬丈文光照紫微洞仙曾與鐵為笛<lb/>
天女或裁霞作衣酒酣尚欲招鶴舞詩狂未可騎鯨歸<lb/>
休喚小瓊歌白雪自有玉簫吹落暉<lb/>
　　寄方壺道人<lb/>
海上神仙館天邊處士星卧雲歌酒徳對雨著茶經石<lb/>
洞龍嘘氣松巢鶴墜翎都將金玉句一一寫空青<lb/>
　　題枯枝寒禽<lb/>
<pb n="KR4h0094_WYG_001-6a"/>
王母宴歸西海上空留青鳥羽參差黄雲苦竹江南雪<lb/>
獨立寒條嵗晚時<lb/>
　　題水殿納凉圖<lb/>
湖上闌干百尺臺臺邊水殿倚雲開紅橋人隔荷花語<lb/>
玉盌金盤進雪來<lb/>
　　舟過黄陵廟<lb/>
黄陵廟下倚船牕水淺沙平屬玉雙山外斷雲寒日晚<lb/>
半篷殘雪下湘江<lb/>
<pb n="KR4h0094_WYG_001-6b"/>
　　入峽二首<lb/>
黄牛廟下水如弦白狗峽中數尺天百丈牽春上巴蜀<lb/>
巖花無數照江船<lb/>
歸州女兒採薪歸荷葉遮頭雨濕衣不怕山邊石路滑<lb/>
竹籃在背走如飛<lb/>
　　題桃花馬圖<lb/>
千載蟠桃花正新瑤池王母宴青春不知八駿歸來晚<lb/>
紅雨隨風落滿身<lb/>
<pb n="KR4h0094_WYG_001-7a"/>
　　題王子充琴邊秋興圖<lb/>
風泠泠兮木落山盤盤兮雲陰吾將鼓兮秋水誰能<lb/>
兮此心<lb/>
　宋濓景濓<hi>金華人</hi>
　　平江漢頌<lb/>
天命皇帝為億兆生民主旌麾所向悉臣悉庭初以一<lb/>
旅之師興濠泗間遂撫淮南平江東攻浙東西下之建<lb/>
都江左發政施仁戴白之叟垂髫之童涵泳神化皥皥<lb/>
<pb n="KR4h0094_WYG_001-7b"/>
熙熈如承平時號稱無事於時陳友諒㨿有江漢之地<lb/>
僭居大號賊殺其主飭修䝉衝虐驅烝黎如蹈水火不<lb/>
自度力又集蜂蟻之衆直窺豫章三月不解皇赫斯怒<lb/>
乃召羣臣於庭而告之曰陳虜不道敢屢予侮昔者蕩<lb/>
搖我邊陲侵軼我姑熟偵伺我金陵賴爾一二臣鄰之<lb/>
力攻而敗之予亦親覆其穴巢中宵竄奔假息武昌予<lb/>
不忍追殲之冀其悔禍以自逭於天刑癸卯之夏乃復<lb/>
圍我豫章是其㐫徳無厭自取殄滅此天亡之時天之<lb/>
<pb n="KR4h0094_WYG_001-8a"/>
明威予不敢不順唯爾熊羆之臣不貳心之士尚弼予<lb/>
以成厥功羣臣曰都於是右丞臣達叅知政事臣遇春<lb/>
帳前親兵都指揮使臣勝同知樞密院事臣永忠同知<lb/>
樞密院事臣通海備厥戎器簡厥師徒以俟七月癸酉<lb/>
皇躬擐甲胄禡纛龍江帥樓船數百蔽江而上陳虜大<lb/>
讋解圍而逃丁亥與我師遇鄱陽湖之康郎山戊子皇<lb/>
分舟師為十屯命達遇春永忠突入虜陣呼聲動天地<lb/>
矢鋒雨集砲聲雷鍧波濤起立飛火照耀百里之内水<lb/>
<pb n="KR4h0094_WYG_001-8b"/>
色盡赤焚溺死者動一二萬流屍如蟻滿望無際己丑<lb/>
焚偽平章舟刈戮餘二千辛卯復酣戰虜將張定邊素<lb/>
號梟猛皇親禦之將士皆死戰厯一二時遇春等左右<lb/>
夾擊殺士卒無算張中矢百餘而退潜保鞋山不敢吐<lb/>
氣我師亦移㨿湖口扼彼喉衿列栅南北江岸置火筏<lb/>
中流水陸嚴戒以候其發八月虜食盡遣船五百艘掠<lb/>
糧都昌又為大將所獲壬戌虜計窮冒死突出將上趨<lb/>
九江皇命諸舟一時俱合其大戰如戊子自辰達酉督<lb/>
<pb n="KR4h0094_WYG_001-9a"/>
戰益急友諒中飛矢斃於舟中癸亥降其衆五萬皇命<lb/>
釋之不戮一人凱歌而旋舳艫相衘旌旗飛翻不疾不<lb/>
馳委蛇而來萬姓驩迎俯伏道左山川草木皆有喜氣<lb/>
告廟飲至行賞論功賜遇春田若干永忠田若干其餘<lb/>
將士賚金繒有差臣稽在昔曹操治水軍八十萬來攻<lb/>
孫權而周瑜黄蓋敗之於赤壁苻堅發長安戎卒六十<lb/>
餘萬騎二十七萬以侵晉而謝𤣥謝石敗之於淝水然<lb/>
赤壁不過一焚而走淝水不過軍亂而奔初未嘗大戰<lb/>
<pb n="KR4h0094_WYG_001-9b"/>
也史臣且書之以為千古美談矧今湖口之㨗血戰累<lb/>
日天地為之晦冥日月為之無光河山為之震蕩其神<lb/>
功駿烈炳耀鏗鍧與天無極較之二國未足多讓而歌<lb/>
咏不作非甚闕典歟臣謹備著其事撰為頌辭一通以<lb/>
流鴻績於無窮以俟太史氏之采録云其辭曰<lb/>
天眷有徳實維哲皇肆其神略以靖寇攘義旗東指罔<lb/>
敢不恭風烈虎嘯雲游龍驤長淮既歸江左攸屬浙之<lb/>
東西樹侯置牧乃建國家以奠南服以安中原以控西<lb/>
<pb n="KR4h0094_WYG_001-10a"/>
蜀蠡爾小醜敢讎大邦集其兇頑鋒蝟斧螗輕涉我疆<lb/>
以跳以踉亦既剪劉僵骸覆江洊齊三軍直傾其穴釋<lb/>
而勿誅俾自懲刷闔胡不然復豕其咥翹其蟲臂當吾<lb/>
車轍皇用震怒厯告在<graphic n="KR1161" url="https://raw.githubusercontent.com/kanripo/KR-Gaiji/master/images/KR1161.png" mimeType="image/png"/>是决不悛命將往征爾選舟<lb/>
師爾整甲兵爾漕糗糧各罄爾誠瑤光在申夷則之月<lb/>
禡牙江濱皇秉巨鉞以誓以戒以速其發紀律精明飊<lb/>
火奮激旟旐揚揚艂艭將將矛戈洸洸鎧胄明明載怒<lb/>
載厲載飛載揚雄威所吞己無荆湘既與虜逢大呼衝<lb/>
<pb n="KR4h0094_WYG_001-10b"/>
擊藥騰藜礮星流火㦸虐燄電奔巨轟雷劈殺氣冥䝉<lb/>
不辨咫尺矢鋒所貫什伍聨聨縱横交紐命隕弗顛攅<lb/>
桅湊颿筍束蝟編流屍塞川舟行弗前虜魄既褫扶創<lb/>
而逸聚於湖奥僅存喘息我方植栅江之南北火筏在<lb/>
流掩蔽如翼越厯四旬飛走塗窮將冒萬死以絶其衝<lb/>
我師見之萬艣如龍似兔之走而鷹之從酣戰六時申<lb/>
辰達酉僕姑一發殪此酋首貫睛及顱仆若枯栁大憝<lb/>
既除餘不能醜遞相告言我實不振我革我頑我歸至<lb/>
<pb n="KR4h0094_WYG_001-11a"/>
仁誰謂培塿可髙嶙峋再拜稽首來降來臣皇曰俞哉<lb/>
汝俘予受宥汝弗劉予汝父母汝寒予衣汝饑予哺昔<lb/>
何昏迷今始撤蔀奏凱而還騎吹欝揺形於樂歌節以<lb/>
鐲鐃飲至於廟頒賞於朝帛堆其家肉登其庖都人聚<lb/>
觀舉手加額或歎或謡有聲嘖嘖干戈相尋匪一朝夕<lb/>
自今昇平可坐而筴唯皇神武動則克之羣䇿盡屈四<lb/>
方式之惟皇寛慈降則釋之義聲渢渢疇能敵之惟皇<lb/>
明斷遇事即决洞見千里不隔一髪所以西征成此駿<lb/>
<pb n="KR4h0094_WYG_001-11b"/>
烈小大畢朝孰敢肆孽在昔赤壁洎乎合淝事以幸集<lb/>
尚傳册書紀兹之功俊偉赫熹揆古無譲可無歌詩臣<lb/>
雖㣲賤文字是職敢揚皇威并獻臣臆三代以還用仁<lb/>
興國皇宜遵行永作民極<lb/>
　　予奉詔總裁元史而故人操公琬實與纂修尋以<lb/>
　　病歸作詩序舊情見乎詞矣<lb/>
憶昔試藝時年丁二十九不諳精與觕運筆若揮帚欲<lb/>
盡王覇言自寅直窺酉於時有操君許子乃其友同自<lb/>
<pb n="KR4h0094_WYG_001-12a"/>
鄱陽來懷玉期一售風雅别正變卦畫参竒偶見者稱<lb/>
雙壁光芒射牕牖及至淡墨題氏名列某某果符人所<lb/>
占二榜皆冠首顧予坎壈姿甘在孫山後有司非冬烘<lb/>
懸鑑定妍醜終然采芑虋難可混稂莠盈盈羅刹江顔<lb/>
色緑勝酒忽然潮汐生龍虎共吟吼買舟踏澎湃共折<lb/>
江頭桞别歸金華山幸有雲半畆結茅澗之阿敢曰松<lb/>
桂誘尋鶴陟欹磴避人下關牡外物絶他縈中扄森獨<lb/>
守鑽摩六藝學誓以托不朽奈何荆楚間妖氣夜衝斗<lb/>
<pb n="KR4h0094_WYG_001-12b"/>
蔓延浙河東無地不深蹂帕額手執刀騎馬向林藪殺<lb/>
戮何忍聞流毒到鷄狗幸然一命存微賤不敵韭猶携<lb/>
舊書囊遑遑戴星走許子忽相逢短襦不掩肘涕下如<lb/>
綆縻容枯類羸叟稍稍叙離合即問君安否云君兵燹<lb/>
餘充腸乏藜糗念君五内熱談説不寘口何時挿兩翅<lb/>
執經趨左右大明麗中天流光照九有僭亂皆削平清<lb/>
净無纎垢垂衣坐法宫充耳施纊黈湛恩極霑霈天地<lb/>
同髙厚羣臣再拜跪齊上萬年壽帝曰元有史是非尚<lb/>
<pb n="KR4h0094_WYG_001-13a"/>
紛糅茍不亟刋修何以示悠乆宜簡岩穴臣學識當不<lb/>
茍衮斧嚴義例執茟來聴受使者行四方持檄盡蒐取<lb/>
非惟收譽髦最欲尊黄耉予時奉詔來君亦至鍾阜一<lb/>
見雙眼明不翅䝉發蔀大啟金匱藏一一共評剖發凡<lb/>
及幽㣲勝辨白與黝奈何君有疾客邪干氣母偃卧木<lb/>
榻間臚逆夜加嘔醫言濕熱勝良劑急攻掊恨無延年<lb/>
術𤣥霜和鬼臼日念芝山青親之若甥舅翩然賦式微<lb/>
使我心如灸傾欹車闕轅顛倒衫失紐若何慰勞勞吾<lb/>
<pb n="KR4h0094_WYG_001-13b"/>
誠嗟負負平生湖海情臨岐忍分手官樓沽酒别無錢<lb/>
更留綬醉後雙耳熱擊壺如擊缶汀草漲緑莎川花破<lb/>
紅藕須記送君時四月日丁丑<lb/>
　　浩懷<lb/>
漆園欲齊物伯陽期守𤣥修軌務絶絆沖志在濳淵夕<lb/>
隂冥蕙幌晨陽暖石田外膠一以遺澹泊返自然五圖<lb/>
非謬記九籥有真詮青青林間雨勃勃谷竇烟松花行<lb/>
將熟采之釀紅泉<lb/>
<pb n="KR4h0094_WYG_001-14a"/>
　　題胡博士嘉樹詩巻後<lb/>
花蕊峰前水滿溪溪南嘉樹可雲齊黃腴期鑄萬年魄<lb/>
青兕時遊九曲堤晴影落庭生逺思秋丹入葉愜新題<lb/>
似兹聳拔髙千仭憶昔封培始寸荑雨露華滋無上下<lb/>
書詩佳問到東西春酣碁響猿來下夜半琴鳴鳥失棲<lb/>
細字題詩盈玉軸當時操管盡金閨未論氣魄成曹謝<lb/>
但見光芒射斗奎大藥芳顔難乆駐西風迅景倍酸嘶<lb/>
有金莫鑄文園象無客能然照水犀所幸絺章存簡册<lb/>
<pb n="KR4h0094_WYG_001-14b"/>
便藏寶篋比懸黎顧予何意裁文錦乆客無言類木雞<lb/>
嘉䕃未瞻街作樾吐辭安得氣如霓角弓既有前人咏<lb/>
聊拾殘膏付小奚<lb/>
　　步虚詞五首同劉伯溫程邦民賦<lb/>
大梵凝神霄剛飈遡寥陽一氣上下通冲華結靈長五<lb/>
英迴黄旛清㽔起中央西若延顥氣東瓊羅翠薌遼遼<lb/>
宻宻間何從别圓方歘然欲上征斑龍為之襄<lb/>
虚皇降大庭肇自浩劫初六角垂赤文洞神流寶書龍<lb/>
<pb n="KR4h0094_WYG_001-15a"/>
節既開紀鴻靈悉受符藏之蕭臺中霆鬼翼以扶豁落<lb/>
七斗芒發洩兩曜樞天眞許度世稽首朝元都<lb/>
太霞凝真和緑璈隠玲瓏爟火浮朱陵虚霠肅淵宫紫<lb/>
壇升三成薄夕祠天宗帝一駕象輿八神儼來從綘節<lb/>
九靈旂衛以白玉童颯爾神響合元黄孰知蹤<lb/>
中天屹璇居寥廓俯帝青閶闔左右開銅龍巧承楹力<lb/>
士列兩觀呵衞執以兵曾颸自中啟八鸞相和鳴五畤<lb/>
凝天器幽泠辟陽精歗歌三洞章心與萬化冥<lb/>
<pb n="KR4h0094_WYG_001-15b"/>
七𤣥真皇君賚以五炁文龍泥入印紫金檢浮空溫曜<lb/>
羅鬱紅晶結鄰奠𤣥雯招招九天使飛葢隨飈輪三華<lb/>
吐明景敞朗夜炁分消搖大羅上同禮天中尊<lb/>
　夏煜允中<hi>金陵人</hi>
　　讀宋太史濳溪集<lb/>
混沌初刓太素斵挺生神人斷鼇膊剖乾割坤奠海嶽<lb/>
厥俗鴻荒人未覺帝命圖書出河洛奇耦生畫參伍錯<lb/>
煥乎斯文此其璞二三啟運乘飛躍典謨訓誥雅頌作<lb/>
<pb n="KR4h0094_WYG_001-16a"/>
黍離以降周室削天將尼父為木鐸乃芟詩書定禮樂<lb/>
乃作春秋明善惡紀羅萬象歸一勺放彌六合巻諸槖<lb/>
七十二子相唯諾才出中州氣渾朴及漢史記變矩矱<lb/>
西京雄健東京弱建安馬上詩横槊其音稍振氣已駁<lb/>
晉更六代轉銷鑠唐包九有復充斥至宋諸子雄相捔<lb/>
廬陵崛起超卓躒道州獨立承絶學後出新安最宏博<lb/>
有元將相皆沙漠往往南士登館閣從此斗牛氣磅礴<lb/>
乃挺竒才海東角蚤年脫穎何落魄貫穿經史探韜略<lb/>
<pb n="KR4h0094_WYG_001-16b"/>
出入佛老捜㝠漠鯨跳鼇抃鬬鮫鱷不持寸鐵徒手縛<lb/>
大弨射日孰能彍長劍倚天誰敢斫是乃浩然之氣擴<lb/>
簸弄元化筆在握星辰迸空如石落剛風立海大雨雹<lb/>
湧湍疊躍濤怒搏百怪倐忽光揮霍矯若魚龍舞瀺灂<lb/>
蔚若虎豹跳岝㠋飄若孤飛駕黄鶴勁若百鷙出元鶚<lb/>
鍧鏗大音振咸濩赫奕雄芒射干鏌迫而察之吁可愕<lb/>
注如懸河思不涸大田五穀當秋穫武庫衆寶開晨鑰<lb/>
左右而取非外攫遂造平坦鏟磽确淙淙安流宗大壑<lb/>
<pb n="KR4h0094_WYG_001-17a"/>
上尊𤣥酒殊澹泊東序天球匪雕琢自然光燄發葩蕚<lb/>
我時訪君即命酌春風蒲萄釀酥酪雪夜氍毺擁鼦䶅<lb/>
招月與友相酬酢月入尊中明可捉漱嚥醲郁棄糟粕<lb/>
此時豪縱脱矰繳吐竒抉怪安可約有烏如火天井絡<lb/>
掃除旬始銷格澤金箆刮目割翳膜郢斤斵鼻揮漫堊<lb/>
妙處神㑹不可度而我旁觀駭且怍如遇仙人授金藥<lb/>
一食生羽脱塵殻願為子弟請竒着先生忘言只大噱<lb/>
子亦歛衽逡巡却如此筆力扛鼎鑊不遇明主將焉泊<lb/>
<pb n="KR4h0094_WYG_001-17b"/>
聘以束帛加雙珏幅巾大布起林薄奏賦上林從楊柞<lb/>
豈比執㦸甘寂寞天王手按龍泉鍔大振天聲重開拓<lb/>
勢若新篁解春籜用爾圖像為丹艧用爾作樂為簫籥<lb/>
銘功頌徳軒寥廓日光月潔江漢濯前驅班馬鞭六駮<lb/>
後駕蘇歐驂兩駱千載而下宛如昨碌碌餘子徒齷齪<lb/>
傑哉先生果何若微子之裔散人託景濓其字大夫爵<lb/>
我作狂歌非用謔投以木瓜報芍藥<lb/>
　　哀孫炎<lb/>
<pb n="KR4h0094_WYG_001-18a"/>
垂老戎馬間相知復何有幼與孫炎交於今俱白首炎<lb/>
也雅好詩落魄惟耽酒醉中有神助不放持杯手才豪<lb/>
不受羈焉肻事田畝精勤脱穎出盤錯迎刀剖浪迹帝<lb/>
王州結交英俠藪喈喈朝陽桐濯濯新春栁南北暗兵<lb/>
塵妖星下天狗我皇入金陵一見顔色厚髙談天下計<lb/>
響若洪鐘叩即拜丞相掾奉身事明后再分太守符兼<lb/>
綰都官綬括蒼實重地豺虎白日吼皇曰汝孫炎其往<lb/>
總制某再拜謝不敏寵命敢虚受一年風俗淳二年民<lb/>
<pb n="KR4h0094_WYG_001-18b"/>
物阜三年逺人歸上表請官守文章曹劉亞政事龔黄<lb/>
右舊嵗過金華與炎適相偶寒燈夜半花春盤雪中韭<lb/>
終宴竟忘疲落月斜半卣臨别各上馬攬轡復立乆為<lb/>
言有小女離家方襁負今來已五周見父能認否未必<lb/>
到家期封書附姑舅置書篋笥間纔隔二月後墨色尚<lb/>
未乾語音猶在口胡為内變生失我平生友復恐是夢<lb/>
中仰天當户牖斗柄昏建辰月魄夕在酉乃知眞死矣<lb/>
慟哭吞聲嘔後聞遇害時扞刀落雙肘奮怒髪衝冠大<lb/>
<pb n="KR4h0094_WYG_001-19a"/>
罵血漂臼維時東南天彗出芒如帚滛滛苦雨愁熌熌<lb/>
驚電走魂兮早歸來空山不可狃我過孰與規我病誰<lb/>
云灸春酒釀薔薇奠子墳山缶西京七葉貂零落成草<lb/>
莽既有千載名焉用百年壽峨峨馮公巖與子同不朽<lb/>
　　康郎山奉㫖<lb/>
三軍戰罷日重輪好雨東來為洗塵絶壁秋聲清漱玉<lb/>
白沙月色爛堆銀氣成龍虎知王者兆應熊羆得老臣<lb/>
半夜内官催草檄燭花影裏繡衣新<lb/>
<pb n="KR4h0094_WYG_001-19b"/>
　　題杞上人所藏小畫<lb/>
太陰慘澹雷雨泣懸崖老樹蒼蛟立亂山鱗鬛雲氣寒<lb/>
石火迸出金流汁君不見老禪好畫如好色尺寸須酬<lb/>
萬金直何如天台㸔蒼石<lb/>
　王禕子充<hi>金華人</hi>
　　南康郡齋<lb/>
承恩紆郡紱服職効官箴秩厚幸粗給力孱非所任惟<lb/>
忻民訟簡恒恐吏議侵殘甿既摩撫宿蠧亦搜尋此邦<lb/>
<pb n="KR4h0094_WYG_001-20a"/>
乃名郡經變已年深荆榛猛獸處瓦礫悲蟲吟道院存<lb/>
故號公庭蔽荒陰前瞻彭蠡澤後揖匡廬岑緬懐昔朱<lb/>
子遺愛在人心往軌儻可踵吾將自兹今<lb/>
　　允載章生歸栝蒼賦詩贈别<lb/>
自我來金陵閲厯今十載取友日滋多雲萍揔湖海誰<lb/>
其最知心生也情藹藹若翁中丞公髙誼尤慷慨其量<lb/>
淵汪洋其器山<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>峞起家本詩書致位今鼎鼐視予猶<lb/>
弟昆往往過期待古人不可見賴有若人在生能繼翁<lb/>
<pb n="KR4h0094_WYG_001-20b"/>
志愛我曷嘗怠寂寞旅邸中過從不嫌再晨游輒交申<lb/>
夜語恒到亥繼晷焚膏油引饌羞脯醢哦詩即成諧索<lb/>
紙不為賄生也姿甚良為學如築壘基固益加崇力勇<lb/>
那嬰痗窮經鈎隠微臨文絢光彩摛藻掞英華春空雲<lb/>
靉靆求教生實渴待問予則餒譬如處暗室何從視髙<lb/>
塏又如枯竹笻安足扶<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>㞂坐此眞可慚生猶不予猥<lb/>
居然膠在漆逾久好逾倍兹焉舍我去契濶將無乃故<lb/>
山栝蒼蒼筍<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>春可採臨清挹潺湲摘鮮收蓓蕾歸哉<lb/>
<pb n="KR4h0094_WYG_001-21a"/>
誠足誇類戰獲旋凱新憂固服期具慶須舞彩父書讀<lb/>
仍勤聖轍遵毋殆卒業究逺圖失學防後悔君子惜寸<lb/>
陰𤣥髪容易改我方墮踈慵長路媿駑駘此心獨生知<lb/>
盍亦匡不逮臨别傾巨觥聊用澆磊磊豈無别離淚肯<lb/>
效兒女洒宣室行召賈金臺正需隗重來倘有期話言<lb/>
勿予紿江花思漫漫贈别乏蘭茝短歌寫真情庻當珠<lb/>
一琲<lb/>
　　奉題王㑹圖<lb/>
<pb n="KR4h0094_WYG_001-21b"/>
自昔興王盛要荒敢後期梯航重九譯冠帶極羣夷執<lb/>
贄稱周貢來庭表漢儀紛然方物備各爾土風宜㲲罽<lb/>
交揮霍珊瑚競陸離象牙來赤徼犀角出黄支畢獻俱<lb/>
珍異咸懷係撫綏同人斯有象至治實維時紀事歸惇<lb/>
史圖形屬畫師睢盱眞髣髴駱驛互參差不藉良工筆<lb/>
誰窮異域姿千年觀盛際允矣在今兹<lb/>
　　題邊人雪獵圖<lb/>
天山十月雪如席千里平沙絶人蹟名王貴人擁騎来<lb/>
<pb n="KR4h0094_WYG_001-22a"/>
較獵合圍凌大磧馬馳閃電飛錦韀箭激流星響金鏑<lb/>
逐鹿驅熊勢轉雄揮旄揚幟光相射風號甌脱凱歌還<lb/>
日落穹廬塵暗息共誇意氣滿邉庭孰遣形容到中國<lb/>
單于犯塞彼何為左車臨陣眞無敵燕然勒石載勲名<lb/>
要復公侯笑談覔<lb/>
　　應上人自開先寺來訪因寫詩為贈上人以大慧<lb/>
　　普説石門樞要二書見示故及之<lb/>
匡阜東來路欲迷山風吹雪滿迦黎眼看玉峽雙龍出<lb/>
<pb n="KR4h0094_WYG_001-22b"/>
自伴雲松一鶴棲妙喜語言眞寶鑑寂音文字比金鎞<lb/>
荒城飛錫來相訪還笑當年限虎溪<lb/>
　　次韻答上清周道士<lb/>
山中一别五經春近得詩篇意度新文字須為方外友<lb/>
神仙元是世間人洞雲𤣥虎司丹室壇月青鸞禮玉宸<lb/>
坐對匡廬秋色好欲將寄逺苦無因<lb/>
　　郡齋偶賦<lb/>
宦况眞蕭索虚齋足晝眠思親懷愛日閱史記疑年白<lb/>
<pb n="KR4h0094_WYG_001-23a"/>
髮生愁後黄華立醉邊風流陶靖節輸爾早歸田<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0094_WYG_001-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雅頌正音巻一<lb/>
</p>
<p>
</p>
  </div>
<div>
<head>雅頌正音巻二</head> <lb/>
    <p>
<pb n="KR4h0094_WYG_002-1a"/>
欽定四庫全書<lb/>
　雅頌正音巻二<lb/>
　　　　　　　　　　　　明　劉仔肩　編<lb/>
　汪廣洋朝宗<hi>髙郵人</hi>
　　大祀<lb/>
維皇建有極庚庚歲時康二氣迭敷宣允若重雨暘季<lb/>
秋成物際報祀禮有常掃地事明薦穹廬列周行鼔鐘<lb/>
宿在縣玉帛粲成筐陶匏湛醴齊大登具牛羊匪侈禮<lb/>
<pb n="KR4h0094_WYG_002-1b"/>
物豐貴在誠意將今夕乃佳夕天髙露氣凉微雲散晻<lb/>
靄衆星羅縱横濟濟百執事念兹靡或忘金門少焉闢<lb/>
和鸞鳴聲揚旂常紛左右燔燎彌耿光宸旒儼祗肅對<lb/>
越位中央八音唱律吕佾舞節趨蹌所舉靡不備所及<lb/>
靡不臧川岳永流峙風雲儵低昻神靈符肸蠁鑒假達<lb/>
羶薌錫福何簡簡降福何穰穰既灌<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>雍徹精神合一<lb/>
堂願祈億萬年禴祀及烝嘗載歌周頌篇庸擬被樂章<lb/>
　　大饗<lb/>
<pb n="KR4h0094_WYG_002-2a"/>
諸侯謹述職方伯敬來同後世尚斯典往古有遺風維<lb/>
兹獻嵗始大鈞妙化工川泳雲飛間罔不被薰融至尊<lb/>
垂衣裳雋髦蔚景從土宇日已廣民物日已豐匪文莫<lb/>
附逺匪武孰成功不有勸賚美恩意何由通乃命行大<lb/>
饗禮數極雍雍三公相左右百辟序西東祥飈臨宁來<lb/>
旭日當天紅嘉殽薦脩脯㫖酒酌春缸舞干何于于擊<lb/>
鼓何隆隆儷曲被朱絃清磬和考鐘尊卑同一歡遭遇<lb/>
靡易逢豈惟浹和樂厚在肅儀容自昔周室時君臣期<lb/>
<pb n="KR4h0094_WYG_002-2b"/>
令終頌歌咏鳬鷖錫予賦彤弓其慶何綿綿其音何渢<lb/>
渢所以億萬載嘅念斯無窮小臣奏雅章稽首對九重<lb/>
　　壯遊奉簡諸閣老<lb/>
壯遊呉楚外揚舲遡天風名山浮紫翠大江走蛟龍厯<lb/>
覽思超越毛骨生氷雪脱巾漉清湍舉手弄明月明月<lb/>
懸青銅古人難再逢牛渚委陳迹蛾眉歛愁容九華舞<lb/>
傞傞窺見滄溟底小孤立亭亭徘徊女蘿裏流宕鄱湖<lb/>
湄巒峰愈出竒半空搆樓閣峭絶掛猿獼放意恣陶寫<lb/>
<pb n="KR4h0094_WYG_002-3a"/>
援筆灑秋泚神怪動窈㝠魚鳥覺欣喜路逢丹丘生來<lb/>
自赤霞城麻姑後飛舄子晉迭吹笙湖光㶑灔開雲壓<lb/>
葡萄緑狂引黄金罍嘯歌紫芝曲左蠡素相得當湖忽<lb/>
見迎揚瀾平一掌中有黿鼉行振衣扳鶻巢捫蘿踐苔<lb/>
石崖氣凌空青松花墜階白舉首匡廬下調笑烟霞間<lb/>
屢㑹復屢往今往幾時還叢蘭被路蹊芳草縈澗谷長<lb/>
飈和鳴鶴迸泉驚飲鹿須臾見五老邀我山之陽授我<lb/>
長生訣兼遺洞𤣥章問我從東來迢遙汎鯨波三山得<lb/>
<pb n="KR4h0094_WYG_002-3b"/>
無恙十洲近如何旁招廣成子俯挹山中老鯉魚躍天<lb/>
江鵷鸞下天沼待以青精飯勺以白玉漿乖龍左耳潤<lb/>
吠犬靈苗香渴烏漸斂翼拭目增晚碧朶朶金芙蓉慿<lb/>
虚落胷臆西南挺竒異江湖馳偉觀披衣古蘭若丹堊<lb/>
耀巑岏嘗聞逺法師堅坐東林下還許陶淵明共結白<lb/>
蓮社又聞李太白酷愛香爐峰長安卸塵鞅欲歸巢雲<lb/>
松往事既云逺顧我復來此濯泉坐繁陰下洗巢由耳<lb/>
緑髪雙青童采芳留我行我行欲不行月髙猿夜聲西<lb/>
<pb n="KR4h0094_WYG_002-4a"/>
山招我遊明日過湖水笑隔南浦雲遙謝數君子<lb/>
　　山有湫<lb/>
山有湫雲蓊鬱風颼飀近在章貢之陽崆峒之幽湫波<lb/>
冰浸石骨底陰森樹木相綢繆上有千尺之翠壁下有<lb/>
百尺之蒼虬神靈鬼怪變恍惚驅逐雷雨無停留今年<lb/>
五六月稻禾乾欲死嗸嗸章貢民束手坐待斃嗟哉兵<lb/>
困餘何以復加此山湫有靈聽我言爾虬宅兹久蜿蜒<lb/>
安危同境憂樂然寧不一出為我民周旋坐令膏澤遍<lb/>
<pb n="KR4h0094_WYG_002-4b"/>
四海力挽㓙嵗成豐年山有湫生雲烟<lb/>
　魏觀杞山<hi>江夏人</hi>
　　夜宿江夏水驛將往衡湘留贈親友<lb/>
茅屋江聲合松舟月色遲把杯頻就席剪燭共題詩攬<lb/>
瑟清湘夜聞簫赤壁時美人千里外迢遞寄相思<lb/>
　　贈友<lb/>
東山偶為蒼生出南紀來分聖主憂爭覩台星臨左轄<lb/>
炯如霽月麗中州梁公引士賢才出韋相傳經弟子留<lb/>
<pb n="KR4h0094_WYG_002-5a"/>
正論每聞闗治體綸音端為老成求<lb/>
朝挹天香詠紫微夕馳清夢繞黄扉國風正頌周公化<lb/>
霖雨重徴傅説歸天上皇猷增黼黻人間元氣屬樞機<lb/>
江南民俗今淳厚政教從來願不違<lb/>
　呉琳朝錫<hi>齊安人</hi>
　　奉命徵賢道出桂州<lb/>
纁帛徴賢出帝畿殊方歲晚謾驅馳撞家茅屋依林結<lb/>
賈客鹽車下坂遲雪片竟虧滕六巧梅花不負少陵詩<lb/>
<pb n="KR4h0094_WYG_002-5b"/>
何當俊乂幡然起同向虞庭㸔鳯儀<lb/>
　　廣南舟中<lb/>
嶺海重瞻宇宙新民風尚似古時淳蜒人浮宅一舟小<lb/>
蠻女汲溪雙甕勻冬煖有花飛蛺蝶天荒無筆寫麒麟<lb/>
兹行猶幸諸君子相約同看上苑春<lb/>
　　開化道中<lb/>
重岡狹路倦登臨喜見溪流華步深楊栁樹邉舟小小<lb/>
海棠花上雨沈沈一春王事過三月千里家書繫寸心<lb/>
<pb n="KR4h0094_WYG_002-6a"/>
無補盛時縻好爵樗材只合老雲林<lb/>
　　烟波亭<lb/>
漢水連天濶江雲䕶曉寒青青山幾㸃最好倚欄看<lb/>
　陶凱中立<hi>天台人</hi>
　　君道篇<lb/>
龍飛應景運居中攬乾綱百川宗巨海衆星避太陽股<lb/>
肱者誰伊與傅爪牙者誰叔與虎玉筍班中列衆賢金<lb/>
馬門中登碩輔梧桐生鳯凰鳴四海為一家於穆皇風<lb/>
<pb n="KR4h0094_WYG_002-6b"/>
清修禮樂正綱紀明后復無為詒謀千萬禩<lb/>
　　贈琴士施彦昭<lb/>
君不見鳴琴無賞音伯牙絶絃仍破琴又不見斵琴無<lb/>
良工焦琴終為爨下桐大江之南多好山孤桐往往生<lb/>
其間武陵城中百萬家斵琴施氏良足誇嗟哉施氏之<lb/>
外無復人桐樹枯死終為薪今人好尚與古異人間雅<lb/>
琴多棄置雅琴苦少秦箏苦多嗟哉施君將奈何<lb/>
　　長平戈頭歌<lb/>
<pb n="KR4h0094_WYG_002-7a"/>
長平野人鑿地得古戈上有欵識字嵗乆俱滅磨惜不<lb/>
能如豐城古劍射牛斗吁嗟戈兮奈爾何但見青銅凝<lb/>
寒暮烟紫月黒山深夜飛雨恨血千年猶未消荒郊夜<lb/>
夜啼寃鬼當年趙括輕秦人降卒秦坑化為土嗟哉趙<lb/>
亡秦亦亡落日荒城自今古摩挲爾戈一問之令人為<lb/>
爾生愁思何不以爾為鐘鐻何不以爾為鼎彛吁嗟戈<lb/>
兮徒爾悲爾今還當太平世人間銷兵鑄農器願壽吾<lb/>
皇千萬年終古不用戈與鋋<lb/>
<pb n="KR4h0094_WYG_002-7b"/>
　　閨情<lb/>
妾住金陵步郎上西江船光陰似流水安得長少年<lb/>
　曾魯得之<hi>新淦人</hi>
　　贈黄道士還九宫山<lb/>
我家羣玉山南陬君居䝉頂最上頭相望欲識嗟無由<lb/>
摇摇心若風中斿君從少年慕逺遊誓驂笙鶴仍丹邱<lb/>
冠星佩月露為裘口誦赤玉靈書謡摩斥八極隘九州<lb/>
後天不老三光凋故鄉臨睨毋停輈下視起滅如浮漚<lb/>
<pb n="KR4h0094_WYG_002-8a"/>
九宫山髙明翠虬真牧之子世莫儔君居其間業焚修<lb/>
五十餘載無悔尤翠華昔駐鸚鵡洲承恩召對黄鶴樓<lb/>
敷陳屢沐天語酬大官醉以白玉甌去年弓旌復旁搜<lb/>
麻鞋徑入朝冕旒神皋繁麗不肯留日夜稽首還山求<lb/>
山中之人寄書招雨餘黄獨抽新苗芝草琅玕弄春柔<lb/>
不歸負此岩壑幽龍江送别情悠悠鄉人歌作商聲謳<lb/>
　鄭淵仲涵<hi>金華人</hi>
　　次韻宋學士見寄四首<lb/>
<pb n="KR4h0094_WYG_002-8b"/>
涉江采新緑攬之不成歡我心獨何苦臨風屢彈冠無<lb/>
心問明月有懷如長川且歌擬招辭采芝向商顔<lb/>
商顔有神芝豈徒樂苦饑可以起沈痾可以滋容輝乞<lb/>
身在強健行樂須及時願言賦歸來慰我朝夕思<lb/>
夕思苦長夜欹枕聽征鴻征鴻為稻粱南北何憧憧相<lb/>
隨有流水莫比情無窮起來步簷下倚遍青青松<lb/>
松月流光精照我雙瞳青千里共徘徊兩情正交并取<lb/>
琴彈别鶴弦寒不成聲誰知揚州地亦隔牛女星<lb/>
<pb n="KR4h0094_WYG_002-9a"/>
　　宋學士贈詩用韻以謝<lb/>
我憂何日消正若塵土積心隨道路長目斷山川碧依<lb/>
依江東雲巻舒度朝夕皎皎海底蟾升髙吐秋色雲月<lb/>
㑹有時猶可慰寥寂我人胡暌違不得從公側年來性<lb/>
踈拙百病身已瘠鳴鸞入仙洲孤鳯憐影隻灑淚向公<lb/>
言為我重悲惻<lb/>
　楊訓文克明<hi>維揚人</hi>
　　春日遊真常觀<lb/>
<pb n="KR4h0094_WYG_002-9b"/>
攜琴偶獨來尋幽入芳樹林深鳥聲寂坐久澹㤀慮振<lb/>
衣下崇岡斜陽在歸路<lb/>
　　送朱煥章稅使得歌字<lb/>
歸鴻起天末殘雪迷山阿美人事行邁離思隨滄波華<lb/>
輈待明發祖餞冠蓋多旭日照芳席微風動鳴珂征商<lb/>
良自古報効將如何終當期令名四野咸謳歌<lb/>
　　周元善以蓬山自號為賦<lb/>
蓬萊山色鬱嵯峨上有神仙醉後歌瑤草緑湥知嵗久<lb/>
<pb n="KR4h0094_WYG_002-10a"/>
琪花香暖得春多虚勞謝叟乘舟問曾見秦人採藥過<lb/>
獨有周君㑹中意不須辛苦涉風波<lb/>
　　賦得鳯凰池送李教授歸河南<lb/>
鳯凰池上送歸船渺渺清波接逺天沙觜雨添蒼色潤<lb/>
溪毛春濯錦紋鮮來儀宛似聆韶樂應瑞何殊集潁川<lb/>
從此揚帆看君去薇垣明日聽傳宣<lb/>
　　題曹子益可竹軒<lb/>
揚州富豪十萬户盡買金盤芍藥栽子獨幽棲一軒竹<lb/>
<pb n="KR4h0094_WYG_002-10b"/>
手移瀟灑數竿來秋聲入枕囘孤夢寒鶴隨人啄細苔<lb/>
我亦平生愛蒼翠幾時解佩出塵埃<lb/>
　　寄石仲文<lb/>
故人别後復如何不寄新詩到薜蘿賈誼書成何日上<lb/>
張衡愁比向時多江城木落霜連地澤國天寒水不波<lb/>
重約明年秋八月紫薇花底共鳴珂<lb/>
　　水雲軒詩為張志道賦<lb/>
華軒結搆水雲鄉中有髙人逸興長睡起波光摇簡册<lb/>
<pb n="KR4h0094_WYG_002-11a"/>
坐來嵐氣潤衣裳青山常立飛甍外白鳥時過釣艇傍<lb/>
相對紛紛總詩思豈應重問舊滄浪<lb/>
　　答山堂上人見招<lb/>
海氣寒欲雨空齋坐寂寥逺煩童子至深負老禪招髙<lb/>
竹青當户香醪緑滿瓢好留詩興在相與醉明朝<lb/>
　　贈友<lb/>
與子分攜後星霜二十年重逢驚老大惜别更留連花<lb/>
落春江雨鵑啼緑樹烟幽懷浩難寫愁墮酒尊前<lb/>
<pb n="KR4h0094_WYG_002-11b"/>
　滕毅仲𢎞<hi>鎮江人</hi>
　　啟行<lb/>
虞卿雙白璧魯連千黄金重輕豈在彼在此方寸心聲<lb/>
名落天地輝采流古今沒齒無一稱終將媿朝簪晨趨<lb/>
螭石下夕過鸞閣陰兹焉復申命載道荆山南閑中牧<lb/>
龍媒韝上馴鷙禽豈徒飽芻肉神俊令銷沈揚舲大江<lb/>
水弭節春樹林髙髙向明月聊用開吾襟<lb/>
　　靈應祠<lb/>
<pb n="KR4h0094_WYG_002-12a"/>
呉船何汗漫周道正倭遲雪涌蝦蟇焙花深石馬祠焚<lb/>
蘭瞻玉座析羽動金支靈降雲如綵巫歌月在帷林髙<lb/>
懸薜茘洲近被江蘺小駐娯今夕前驅恐後期嘏傳唯<lb/>
好語行邁藉蕃禧願沛霑民澤微涓敢自私<lb/>
　　三閭大夫祠<lb/>
襜帷褰薄暮迴飈吹白雲下有棲神宇慘淡臨江濆行<lb/>
吟既不返遺響寧再聞緑榮並丹綵婉爾含清芬沐芳<lb/>
正冠佩酌水炷夕熏長歌靈谷應春思何紛紛願言卜<lb/>
<pb n="KR4h0094_WYG_002-12b"/>
瓊茅巫咸不可羣渚宫望儀羽再拜雲中君<lb/>
　　秭歸即楚王臺舊基為新城<lb/>
春風䕫子國落日楚王臺江繞西陵下雲從上峽來壯<lb/>
遊今已遂幽思獨難裁闗塞猶戎馬吟邉首重囘<lb/>
　　采石<lb/>
騎鯨仙人海上歸至今草木猶清暉千山落日送樵笛<lb/>
萬里長風吹客衣春空蛾眉浮翠黛夜光犀渚沈珠璣<lb/>
神遊故國應過此髙冡臨流知是非<lb/>
<pb n="KR4h0094_WYG_002-13a"/>
　周湞伯寧<hi>金陵人</hi>
　　始發建鄴登龍江山祠感懷有作<lb/>
去國思舊游尋山發幽眺遥淩天門石恍對臨海嶠神<lb/>
闗列雄鎮粉堞抱遺廟天水逺自空雲霞近爭耀客行<lb/>
始多感世事紛難料同俗豈素懷趨時固殊調既為達<lb/>
士恥復被逐臣誚塵淚應言垂江容帶愁照秋陰散微<lb/>
翳炎景扇餘燎行矣庶無欺忠信將可劭<lb/>
　　池口舟中見九華山<lb/>
<pb n="KR4h0094_WYG_002-13b"/>
貞履無素期勞生意恒窘誰云戒戎路曾是返初隠水<lb/>
宿淹長晷山行阻修畛縹緲對雄標巑岏發竒蘊岩囘<lb/>
氣如燌峰去勢猶引刻削冠青蓮雕鏤矗丹筍嵁霞上<lb/>
斑剥石乳下碖硱山鬼從文狸淵靈悶𤣥蜃睠言志藜<lb/>
藿未遂採芝菌觸事情已悲懷賢蹟俱泯濳呉愧梅福<lb/>
去汶羞閔損人徳險未夷天道明可準皋蘭豈徒歇岩<lb/>
桂芳未隕嵗暮山中人結言候歸軫<lb/>
　　賽小孤廟<lb/>
<pb n="KR4h0094_WYG_002-14a"/>
育秀凌華嵩標竒奠淮楚陽闢啟神闗陰沈開水府渾<lb/>
渾聚商舳淵淵聞戍鼔陳瑟㑹安歌傳芭紛代舞椒漿<lb/>
既芬潔桂櫂方容與日暮懷歸情含睇望修渚<lb/>
　　題營丘山房<lb/>
周室疏封後齊疆啟國初流風看後裔形勝想遺墟水<lb/>
合如分魯山囘似入徐路疑登載處溪擬釣璜餘紅樹<lb/>
臨闗近青蕪際海疎徵賢方奏頌何暇賦閒居<lb/>
　　寫江岫春晴圖<lb/>
<pb n="KR4h0094_WYG_002-14b"/>
汀洲碧草生鳬鴈動春聲莫上髙亭望能傷送别情<lb/>
　呉志淳主一<hi>豫章人</hi>
　　春日遣懷二首<lb/>
四顧山河歸一統明君文徳似唐堯幽燕地濶干戈息<lb/>
呉楚春深雨露饒中古衣冠存舊制南來律令有新條<lb/>
腐儒擊壤茅簷下為擬謳歌答聖朝<lb/>
貧病相兼氣未舒田園雖少樂耕耡為儒已入他州籍<lb/>
垂老頻收故國書夜雨湖山人去後春風門巷燕來初<lb/>
<pb n="KR4h0094_WYG_002-15a"/>
潘生喜遂閒居志阮籍從教禮法疎<lb/>
　　夏日園中清暑二首<lb/>
青山地僻車馬稀十載倦遊樂式微傍谿卜築靣流水<lb/>
拂石展簟消炎暉老翁過從就蔬食幼女補綴成絺衣<lb/>
西亭去家苦不遠日暮共逐漁樵歸<lb/>
東湖萬頃波渺茫人家多在雲水鄉竹枝調短阿家女<lb/>
桃葉歌長何處郎疎林歸鳥度花影近水流螢浮竹光<lb/>
東山坐待月已出不覺凉露沾衣裳<lb/>
<pb n="KR4h0094_WYG_002-15b"/>
　　春遊二首<lb/>
湖上輕風吹栁絲湖邊細雨濕花枝百年總有三萬日<lb/>
一日都來十二時杜老每尋崔氏宅山翁偏愛習家池<lb/>
乗閒取醉真吾事度水看花也自竒<lb/>
山中蘭麝香滿林故人清遊能遠尋燕來已覺社日近<lb/>
寒退始知春意深山光入眼凝遠翠華影到湖生夕陰<lb/>
慈雲咫尺不一去薄暮還家空復吟<lb/>
　雅頌正音巻二<lb/>
</p>
<p>
</p>
  </div>
<div>
<head>雅頌正音卷三</head> <lb/>
    <p>
<pb n="KR4h0094_WYG_003-1a"/>
欽定四庫全書<lb/>
　雅頌正音卷三<lb/>
　　　　　　　　　　　　明　劉仔肩　編<lb/>
　危素太樸<hi>臨川人</hi>
　　輓達兼善<lb/>
大將忠精貫白日諸生攬涕讀哀詞天胡不隕楊行密<lb/>
公恨不為張伯儀滿眼陸梁皆小醜甘心一死是男兒<lb/>
要知汗竹留芳日只在孤舟淺水時<lb/>
<pb n="KR4h0094_WYG_003-1b"/>
　　題營丘山房<lb/>
太岳流芳裔何年徙贑州殊勲思尚父作室表營丘故<lb/>
國兵戈後空山草木秋穆陵闗北路風雪近曾遊<lb/>
　　南京别王道士<lb/>
秦淮卧病惜春陰訪問深知故舊心千里家鄉漸投老<lb/>
雲山爛漫許相尋<lb/>
　孟昉天偉<hi>北平人</hi>
　　十二月樂詞<hi>并引</hi>
<pb n="KR4h0094_WYG_003-2a"/>
凡文章之有韻者皆可歌也第時有升降言有雅俗調<lb/>
有古今聲有清濁原其所自無非發人心之和非六徳<lb/>
之外别有一律吕也漢魏晉宋之有樂府人多不能曉<lb/>
唐始有詞而宋因之其知之者亦罕見其人焉今之歌<lb/>
曲比於古詞有名同而言簡者時復亦有與古相同者<lb/>
此皆世變之所致非固求異乖諸古而強合於今也使<lb/>
今之曲歌於古猶古之曲也古之詞歌於今猶今之詞<lb/>
也其所以和人之心養性情者奚古今之異哉先哲有<lb/>
<pb n="KR4h0094_WYG_003-2b"/>
言今之樂猶古之樂不其然歟嘗讀李長吉十二月樂<lb/>
詞其意新而不蹈襲句麗而不慆滛長短不一音節亦<lb/>
異旁遘㝠思朝涵夕詠諧五聲以攤其腔和八音以符<lb/>
其調尋繹日久竟無所得遂輟其學以待知音者出而<lb/>
予承其教焉因增損其語而隠括為天淨沙如其首數<lb/>
不惟於尊席之間便於宛轉之喉且以發長吉之蘊藉<lb/>
使不掩其聲者慎勿曰侮賢者之言云<lb/>
上樓迎得春歸暗黄着栁依依弄野輕寒似水錦牀鴛<lb/>
<pb n="KR4h0094_WYG_003-3a"/>
被夢囘初日遲遲<lb/>
勞勞胡燕酣春逗烟薇帳生塵蛾髻佳人痩損暖雲如<lb/>
困不堪起舞緗裙<lb/>
夾城曲水飄香掃蛾雲髻新粧落盡棃花欲賞不勝惆<lb/>
悵東風縈損柔腸<lb/>
依㣲香雨青氛金塘閒水生蘋數㸃殘芳墮粉緑莎輕<lb/>
襯月明空照黄昏<lb/>
鉛華水汲青尊含風輕縠虚門舞困腮融汗粉翠羅香<lb/>
<pb n="KR4h0094_WYG_003-3b"/>
潤鴛鴦扇織迴文<lb/>
疎疎拂栁生裁炎炎紅鏡初開暑困天低寡色火輪飛<lb/>
蓋暉暉日上蓬萊<lb/>
星依雲渚濺濺露零玉液涓涓寶砌衰蘭剪剪碧天如<lb/>
練光搖北斗闌干<lb/>
呉姬鬢擁雙鴉玉人夢裏歸家風弄虚簷鐵馬天髙露<lb/>
下月明丹桂生華<lb/>
雞鳴曉色瓏璁鴉啼金井梧桐月墜莖寒露湧廣寒霜<lb/>
<pb n="KR4h0094_WYG_003-4a"/>
重方池冷悴芙蓉<lb/>
玉壺銀箭難傾缸花凝笑幽明霜碎虚庭月冷繡幃人<lb/>
靜夜長鴛夢難成<lb/>
髙城迴冷嚴光白天碎墮瓊芳髙飲撾鍾日賞流蘇金<lb/>
帳瑣牕睡殺鴛鴦<lb/>
日光灑灑生紅瓊葩碎碎迷空寒夜漫漫漏永串銷金<lb/>
鳯獸爐香靄春融<lb/>
七十二候環催葭灰玉琯重飛莫道光陰似水羲和迂<lb/>
<pb n="KR4h0094_WYG_003-4b"/>
轡金鞭嬾着龍媒<lb/>
　張以寧志道<hi>莆田人</hi>
　　賦段節婦<lb/>
莫磨青銅鏡莫理冰絲絃黄鵠不重行女貞難再妍嗟<lb/>
嗟未亡人寂寂長自憐百死何足惜但惜負所天嫁時<lb/>
舊巾櫛不忍棄且捐所天諒有知攜之見黄泉<lb/>
　　送鄉友<lb/>
君家重峰下我家大溪頭君家門前水我家門前流我<lb/>
<pb n="KR4h0094_WYG_003-5a"/>
行久别家思憶故鄉水况乃故鄉人相見六千里十年<lb/>
在揚州五年在京城不見故鄉人見君難為情見君情<lb/>
尚爾别君奈何許送君遽不堪憶君良獨苦君歸過溪<lb/>
上為問水中魚别時魚尾赤别後今何如<lb/>
　　春暉堂詩<lb/>
上天生萬彚何物能報之所以古孝子感兹蓼莪詩况<lb/>
母紅芳年手提黄口兒獨於霜雪際迴此陽春熈昔為<lb/>
斷蓬根今如芳蘭枝母恩雖莫報子職當何為願將一<lb/>
<pb n="KR4h0094_WYG_003-5b"/>
寸草化作傾陽葵上以承君寵下以報母慈<lb/>
　　奉使安南國出都門作<lb/>
大隱金門三十載幾囘馬上聽朝雞如今一吐虹霓志<lb/>
萬里交州入馬蹄<lb/>
　林公慶孟善<hi>栝蒼人</hi>
　　賦得明月樓贈孫伯融<lb/>
兩溪合流涵太虚白龍簸弄摩尼珠玉娥捧盤不敢去<lb/>
孚尹散入仙人居仙人乘雲遊汗漫瓊簫寥寥度銀漢<lb/>
<pb n="KR4h0094_WYG_003-6a"/>
斟酌北斗依上台玉宇珠宫露如霰鳯臺神馭不可留<lb/>
春風花開帝王州夫容峰前舊時月夜夜長照溪上樓<lb/>
　　長沙三絶句<lb/>
定王臺上闗中土西望長安多白雲賈誼才髙空有賦<lb/>
河間博雅更無聞<lb/>
太傅兒孫多濟美東陽絳灌少聞家欲尋遺井無人識<lb/>
蛺蝶飛來薺菜花<lb/>
岳麓道林何處是郡人遥指水西村儒宫佛寺俱無迹<lb/>
<pb n="KR4h0094_WYG_003-6b"/>
竹樹如麻暮雨昏<lb/>
　程國儒邦民<hi>鄱陽人</hi>
　　客新安用欒秉徳韻<lb/>
溪頭新雨水潺潺行役寧消半日閒棧影連雲通五嶺<lb/>
柝聲和月出三闗官營白酒初成市客舍黄塵不見山<lb/>
撫景豈勝懷古意盡言天道似循環<lb/>
　凃穎叔良<hi>豫章人</hi>
　　送董太祝赴濠州<lb/>
<pb n="KR4h0094_WYG_003-7a"/>
漢祖起豐沛唐公興晉陽方今堯舜聖肇迹自濠梁葱<lb/>
鬱佳氣集紛紜才傑良旌旗歘南渡奄有呉楚疆淮海<lb/>
何漫漫荆山獨蒼蒼分符重牧守組綬出明光朱轓翼<lb/>
五馬白日曜周行綏緝知有道懷柔喜多方仁風日以<lb/>
洽桑梓宛相望戚畹車蓋盛侯家珠繡香從知湯沐邑<lb/>
歌頌聿昭彰嘆我愚朴士忝班聫奉常迴翔玉闕下白<lb/>
髪愧疎狂典禮懼深曠祝釐誠允臧分攜詎忍别撫劔<lb/>
苦増傷亹亹文運泰輝輝天業昌恭期樹佳政遺恵流<lb/>
<pb n="KR4h0094_WYG_003-7b"/>
帝鄉遂令千載下奚啻比龔黄<lb/>
　　送張助教之淮安參謀<lb/>
長淮據天險南北當要衝職方既已定分閫鎮兵戎時<lb/>
君奉詔往參佐理從容爰投定逺筆鞍馬如飛龍大將<lb/>
開國舊英氣生霓虹髙談濟時略魚水相和同擊楫祖<lb/>
生志草檄陳琳工折衝樽俎間庶以樹竒功吾聞中原<lb/>
地逐鹿角羣雄先當逺斥堠一掃烟塵空勒銘燕然石<lb/>
早掛天山弓歸來朝明主賞賚恩數隆顧視迂濶士不<lb/>
<pb n="KR4h0094_WYG_003-8a"/>
啻秋生蓬壯哉從軍行頗有前賢風長揖别京闕分攜<lb/>
苦匆匆逺樹引旌節飛雲送艨艟邉城並大海四境無<lb/>
驚烽轅門有餘暇書札寄來鴻<lb/>
　　送王典籤南豐同知<lb/>
聖主龍飛日登庸選俊良大廷興禮樂列牧重符章贊<lb/>
理須才傑謀猷布紀綱講筵承詔㫖驛候戒舟航道里<lb/>
通盱姥風謡逮粤疆政期均賦役恩恃恤逃亡麥秀聞<lb/>
歌頌桑隂見冶粧閭閻豐五袴稿秸送千箱增秩知多<lb/>
<pb n="KR4h0094_WYG_003-8b"/>
喜施仁願有方自能紓睿眷真足致時康海日輝輝白<lb/>
江雲冉冉黄分襟嗟欲别看劔興尤長子固遺文在麻<lb/>
姑舊醞香相思天北極還想接鵷行<lb/>
　　送劉典籤赴徐别駕<lb/>
彭城古要地襟帶控河流雲飛芒碭野天近岱山陬生<lb/>
俗喜驍暴干戈輒相仇爰從楚漢後英氣鬱難休聖代<lb/>
暢炎運恩威聞九州徐方既賓服民物在懷柔通守任<lb/>
賢徳贊襄敷令猷蘭臺輟文彦遄征自無留鼔棹出淮<lb/>
<pb n="KR4h0094_WYG_003-9a"/>
海前旌駐鴻溝招徠省耕稼凋瘵庶云瘳仁化被邉鄙<lb/>
淵藪畢來投坐看河洛外指掌可旋收分濶車輦下深<lb/>
情苦悠悠同鄉復同館寂寞恒相求臨岐莫可贈舉觴<lb/>
復能酬惟瞻豐城劍龍氣夜中浮<lb/>
　　送友還上清復往旴江并柬呉伯度方壺子<lb/>
康樂好山水子長躭逺遊陶潛歸故里范蠡泛扁舟四<lb/>
子趣向異俱諧心所投知君亦瀟灑文采重天球曳裾<lb/>
輦轂下富貴復何求引棹忽長往飄然若風休丹崖覔<lb/>
<pb n="KR4h0094_WYG_003-9b"/>
鬼谷龍虎氣雙浮團團桂樹緑厯覽舊山幽旴姥逺相<lb/>
待麻姑居上頭紅泉映緑澗𤣥醴注清秋還要方壺老<lb/>
復約延陵侯脱屣塵世外懷珍比前修祗恐明詔下𤣥<lb/>
纁賁林丘烟霞席未暖來覲帝王州<lb/>
　　秋夜和黄典籤<lb/>
遥夜天宇逈開軒坐前楹月華臨水動凉風滿庭生屢<lb/>
惜光景至悟兹塵慮清疎星明玉闕委露浥金莖流序<lb/>
倐將邁嘉朋紛逺征徴才旅羣彦鳴珮集玉京文詞資<lb/>
<pb n="KR4h0094_WYG_003-10a"/>
麗澤笙磬感同聲非比江湖客馳心摇懸旌<lb/>
　　酬鄒伯謙見寄<lb/>
白髪蕭踈忝侍儀夔龍青瑣許追隨禁廬晚退仍分直<lb/>
宣室春來屢祝釐翔燕逺過雙玉闕流鸎深囀萬年枝<lb/>
老懷寥寂將何補自有雲泉入夢思<lb/>
　劉丞直宗弼<hi>章貢人</hi>
　　讌章光逺宅<lb/>
薄暮沐時雨淩朝陟崇山洩雲去復來流水清且閒褰<lb/>
<pb n="KR4h0094_WYG_003-10b"/>
裳俯茅屋髙論激晴瀾層軒既顯敞好鳥鳴間闗開樽<lb/>
意殊樂劇飲未言還何當脱塵鞅共卧青松間<lb/>
　　詠蘭得詠字<lb/>
春陽麗空谷幽花被芳逕葳蕤浥露光蕭散迎風勁質<lb/>
非荃蕙變根與松桂競錫夢瑞先兆紉佩香逾近亦欲<lb/>
搆新亭於焉樂觴詠<lb/>
　　賦落花以宋元憲金谷樓危到地香得香字<lb/>
英華本天性開謝任年光自是春風改那因夜雨傷低<lb/>
<pb n="KR4h0094_WYG_003-11a"/>
迴飄綺席荏苒度雕牆翠霧當牕合紅雲匝地香㸃泥<lb/>
登燕壘添蜜入蜂房剪綵誇西苑成粧詫夀陽角哀番<lb/>
塞曲逕逺誤漁郎但使靈根在重看錦樹芳<lb/>
　　髙齋宴集得枯字<lb/>
華燈明别館綵月度平湖簪盍欣聨璧杯行類貫珠交<lb/>
情過管鮑文藻繼楊盧梁苑遊堪並蘭亭興不殊舞迴<lb/>
香篆裊詩就燭花枯共惜芳春好焉知清夜徂<lb/>
　　九日東林寺燕集以來把菊花枝分得把字<lb/>
<pb n="KR4h0094_WYG_003-11b"/>
季秋屆良辰文宴集蘭若杯行樂酬勸墨妙競揮灑坐<lb/>
令干戈際頓使懷抱寫感昔生逺思登髙睇平野風流<lb/>
緬龍山雄豪追戱馬采采東籬花何由未盈把<lb/>
　　秋日東林宴坐<lb/>
髙秋坐虚館颯然神慮清迴飈颺踈雨瀟灑集前楹始<lb/>
欣塵雜逺稍覺微凉生簷鐸遞相答林蟬時一鳴物情<lb/>
各有適吾生豈無營<lb/>
　　采石蛾睂亭<lb/>
<pb n="KR4h0094_WYG_003-12a"/>
昔從淮海泛歸舟曾為蛾眉十日留翠袖雁行歌子夜<lb/>
玉壺鯨飲醉清秋江山有待仍青眼嵗月無情易白頭<lb/>
滿目閒愁懷李謝數聲漁唱起滄洲<lb/>
　　金山寺<lb/>
孤峰宛若巨鼇簮横絶中流翠色深勢與波濤相上下<lb/>
影隨魚鳥共浮沈椒門風起雲翻墨瓜步潮囘月湧金<lb/>
擬汲中澪觀瘞鶴維舟三日阻登臨<lb/>
　　題髙麗貢使還巻<lb/>
<pb n="KR4h0094_WYG_003-12b"/>
大明天子混華戎又報三韓使節通錫命新頒如斗印<lb/>
歸帆穏駕落燈風衣冠復覩唐人制樓櫓何煩漢將功<lb/>
翹首金陵天咫尺扶桑日上五雲紅<lb/>
文軌初同泰運開藩邦傳令動雲雷三韓舊控元菟險<lb/>
重譯今隨白雉來使節秋風辭殿陛樓船春水泛蓬萊<lb/>
金章珠翟承殊渥專對從知得俊才<lb/>
　　題徐唐臣畫<lb/>
招提隠翠微一逕入林霏松風清麈尾雲影落銖衣翛<lb/>
<pb n="KR4h0094_WYG_003-13a"/>
然絶塵想日暮澹忘歸<lb/>
遙空度雲影髙樹臨清流鬱鬱千嶂暝蕭蕭羣籟秋援<lb/>
琴坐磐石或恐是巢由<lb/>
　　同俞自安泛舟南湖寄龔所立<lb/>
髙秋留别墅亭午泛寒流未結巢由社還同李郭舟波<lb/>
光迎日動雲氣挾山浮為問乘槎客何時賦遠遊<lb/>
　　題孫子讓山水<lb/>
斜日在松杉千崖暝色酣山藏五桞宅路轉百花潭亂<lb/>
<pb n="KR4h0094_WYG_003-13b"/>
石明蒼玉遙峰露碧簪終希陪妙躅來此脱征驂<lb/>
　　題湘中袁氏先隴瑞芝巻<lb/>
湘水清無底湘山髙入雲曾聞三秀草表瑞百年墳馬<lb/>
鬛瓊光覆牛眠紫氣分兵戈嗟阻隔春雨長榆枌<lb/>
　　題鮑典籤芳塢隠居圖<lb/>
幽勝似仙家緣雲石磴斜陰崖留積雪晴樹亂明霞寺<lb/>
逺時聞磬溪深未沒槎抱琴來谷口多是識桃花<lb/>
　　北極院紫霞樓<lb/>
<pb n="KR4h0094_WYG_003-14a"/>
危構憑虚切太清紫霞如綺散前楹萬年佳氣通函谷<lb/>
五夜神光動赤城鶴駕淩風霓斾遠鳯笙吹月羽衣輕<lb/>
崆峒對靣三千丈我欲因之問廣成<lb/>
　　題陳氏中靜軒<lb/>
為愛城東處士家竹門藤巷寂無譁清溪時集忘機鳥<lb/>
喬木來巢返哺鴉牕下晨香燒栢子甕頭春酒釀松花<lb/>
年來我亦嫌紛擾擬卜南鄰度嵗華<lb/>
　　過舒州弔青陽余先生<lb/>
<pb n="KR4h0094_WYG_003-14b"/>
指揮戎馬駐江瀕南紀安危寄一身闔室同歸追李芾<lb/>
孤城百戰繼張廵河山莫誓勲庸盛金石徒傳翰墨新<lb/>
漂泊風塵愧何似空餘涕淚滿衣巾<lb/>
　　除夕分韻得馬字<lb/>
嵗事聿云徂年華浩如寫良宵集黌宇文宴盛儒雅絳<lb/>
蠟搖夕輝清醑溢春斚聯詩效韓孟摛藻軼揚馬歡樂<lb/>
詎終極襟懷共瀟灑明發慶始和相期錫純嘏<lb/>
　熊鼎伯穎<hi>臨川人</hi>
<pb n="KR4h0094_WYG_003-15a"/>
　　題營丘山房<lb/>
築居臨貢水攬勝擬齊封燕翼當時計鷹揚百世宗喬<lb/>
林空翠濕華屋曉雲重預卜非熊兆多應晚嵗逢<lb/>
　　題江岫圖<lb/>
雪渚水初生寒雲落雁聲片帆天共逺南望總闗情<lb/>
　呉彤文明<hi>臨川人</hi>
　　峽口晚泊四首<lb/>
川路渺無際揚帆遡流波征人嘆遲暮舟子方笑歌去<lb/>
<pb n="KR4h0094_WYG_003-15b"/>
去日將夕維舟松上蘿坐嘯微雨歇洲渚落花多<lb/>
翠壁隠殘照滄洲生夕陰鷗鳥忽飛去幽幽春水深渉<lb/>
險念先訓觀風推聖心功名覺遲暮蕭颯二毛侵<lb/>
日落潭水緑松間聞子規征途一萬里江月毎相隨王<lb/>
事有程度人心多嶮巇周詢庶有濟驅涉不知疲<lb/>
江烟歛初夕華月入我舟坐久風露集微寒侵敝裘戍<lb/>
鼔動邉思櫂歌縈客愁漸聞湍響急度峽是歸州<lb/>
　蘭以權世衡<hi>西河人</hi>
<pb n="KR4h0094_WYG_003-16a"/>
　　題東峰驛用梁郎中韻<lb/>
香浮緑蟻山中醅磁甌逺勝清蓮杯不用笙竽為佐酒<lb/>
松風一派從天來半酣走筆寫新句飛龍滿壁真雄哉<lb/>
故人騎鶴幾時去空庭寂寂官梅開<lb/>
　　題越上人臨清軒<lb/>
塵境不可居飛錫傍流水髙檻接空溟新緑渙如砥孤<lb/>
影過寒鴻悠然逝羣鯉所以川上人於焉契斯理卜築<lb/>
擬幽棲兼足浣塵耳愛此春雨餘波光淨禪几<lb/>
<pb n="KR4h0094_WYG_003-16b"/>
　　題劉郎中雲海蓬萊軒<lb/>
誰信劉郎是謫仙行軒不減洞中天蛟龍嘘氣成樓閣<lb/>
島嶼無波見市㕓鶴到詩壇通逺信人看棋局惜流年<lb/>
卜居自愛三山好贏得烟波滿目前<lb/>
　　酬寶秀才<lb/>
旅宿三秋依古寺御溝斜月似秦淮欲慿征雁傳鄉信<lb/>
却厭鳴蛩感客懷剪燭且為談磊落敲棋還可助俳諧<lb/>
休嗟行篋空如洗猶有黄金半股釵<lb/>
<pb n="KR4h0094_WYG_003-17a"/>
　　延碩上人<lb/>
村深無客到今日喜公來卓錫當松逕談禪坐石臺晴<lb/>
看江鷺浴暖愛野梅開休笑無清供溪頭水一杯<lb/>
　張紳士行<hi>齊郡人</hi>
　　題畫二首<lb/>
髙樹漏疎雨滴瀝下銀塘美人捲簾坐銀鴨自添香風<lb/>
吹緑荷葉正見宿鴛鴦<lb/>
閒門緑樹老華池芳草生偶隨蝴蝶起獨自下階行何<lb/>
<pb n="KR4h0094_WYG_003-17b"/>
處垂楊院春風驕馬鳴<lb/>
　　湖中玩月<lb/>
銀波千頃照神州此夕人間别是秋地與樓臺相上下<lb/>
天隨星斗共沈浮一塵不向空中住萬象都於物外求<lb/>
醉吸清華遊碧落更於何處覔瀛洲<lb/>
　　送勤上人歸靈鷲山<lb/>
靈鷲禪房我所思可堪春晚送勤師亂山啼鳥烟霞裏<lb/>
一路落花風雨時定有猿看牕外果應知苔䕶壁間詩<lb/>
<pb n="KR4h0094_WYG_003-18a"/>
門前有徑通三竺欲向中天採石芝<lb/>
　　題江岫圖<lb/>
烏衣巷裏東風老蝴蝶飛來滿芳草美人春夢隔天涯<lb/>
十二巫山眉不掃巫山巫峽江水新烟波𣺌𣺌江南春<lb/>
鴛鴦不識横塘路鸚鵡牕間呼向人青燈誰共官曹宿<lb/>
雪楮雲毫吮晴緑太常春甕碧霞沉六曲屏風對銀燭<lb/>
　楊翮文舉<hi>金陵人</hi>
　　酬孔秀才<lb/>
<pb n="KR4h0094_WYG_003-18b"/>
達人樂髙蹈寒士躭逺遊逺遊欲何之禦冬無重裘栖<lb/>
栖道路間四顧誰與謀溫言忽相慰慶愜復焉求三復<lb/>
緇衣詩調髙安能酬薄言寫心曲終覺懷慚羞<lb/>
　　春遊次韻<lb/>
白日諒難羇流光遽侵尋春風萬餘里觸景愁我心出<lb/>
門將何之髙步凌嶇嶔纍纍丘塚間古木殊陰森昔賢<lb/>
日已逺朱瑟尚遺音千秋百嵗後有酒不可斟傷哉雍<lb/>
門語感之淚霑襟榮名安足羨行樂須在今夙興聽鴻<lb/>
<pb n="KR4h0094_WYG_003-19a"/>
鴈嗷嗷尚哀吟<lb/>
　　遊廣教寺次李生韻<lb/>
勝日欵禪宫蒼苔印屐蹤雲間聞梵語烟外聽齋鐘樹<lb/>
列千年檜林深百尺松明珠光錯落幽壑舞驪龍<lb/>
　　題徐熈桃花鸚鵡圖<lb/>
海上紅雲日日新碧鸞無夢識芳塵金籠不鎖閒鸚鵡<lb/>
占得東風一段春<lb/>
　　題李得瞻壁間相看不厭圖<lb/>
<pb n="KR4h0094_WYG_003-19b"/>
牕前圖畫勝𤣥闗怪石長松九夏寒寄語山靈休厭客<lb/>
清風明月好相看<lb/>
　　寄于清叔二首<lb/>
暖沁香篝宿火溫綘紗紅燭照黄昏自憐不廢千金夜<lb/>
帳底吹笙倒玉樽<lb/>
梅花亂落雪紛紛兩袖東風酒半醺春月滿堂歌舞散<lb/>
髙情渾欲夢梨雲<lb/>
　雅頌正音巻三<lb/>
</p>
<p>
</p>
  </div>
<div>
<head>雅頌正音巻四</head> <lb/>
    <p>
<pb n="KR4h0094_WYG_004-1a"/>
欽定四庫全書<lb/>
　雅頌正音巻四<lb/>
　　　　　　　　　　　　明　劉仔肩　編<lb/>
　黄肅子邕<hi>豫章人</hi>
　　詠懷七首<lb/>
少壯好遊覽不知中道憂方兹懷故土眷此成淹畱員<lb/>
闕蔽朝暉𤣥雲陰以浮徘徊當永夕嬿婉將焉逑棲鳥<lb/>
翔不息鳴蟲亦啾啾人生無定止卒嵗何能休<lb/>
<pb n="KR4h0094_WYG_004-1b"/>
馬痩足力短士貧心志窮相如豈不偉滌器難為容憶<lb/>
昔擅詞賦左右能生風黄金資費用意氣自填胷迍邅<lb/>
勿復歎命達皆稱雄<lb/>
流水日夜流厚土胡不盈人生自不已四運有相承達<lb/>
士識物化昧者徒營營蕩蕩晨風來悠悠天宇清㑹當<lb/>
撥俗惡聊復從吾生追呼心所歡置酒坐中庭忘言勿<lb/>
復辯觴盡還復傾<lb/>
有酒既已飲兹愁仍復生何如長戚戚憂患有相并日<lb/>
<pb n="KR4h0094_WYG_004-2a"/>
月迭更代何能久安榮唯當委薄質允矣將微誠君心<lb/>
茍有察婉孌餘芳馨誰謂在咫尺邈若萬里程明明亮<lb/>
自適靡靡詎遑寧<lb/>
中園桃與李灼灼有竒花彼姝將折贈遐思在天涯此<lb/>
花傷夭折為歎女容華盛年難再遇豈得長修姱夫子<lb/>
新好合不能思故家欲因歌此曲此曲令人嗟<lb/>
匣鏡三十年塵暗不復治停飡且不寐所思知為誰逰<lb/>
子不復返眇在天一涯綻衣終當䋎道逺何能為明明<lb/>
<pb n="KR4h0094_WYG_004-2b"/>
天邉月三五入中閨念與子懽愛不得同光輝寤言相<lb/>
與共既覺將何依<lb/>
所適寡儔侣任性不自知輕心隘寰宇髙視誰能覊荏<lb/>
苒逾立年茫昧竟何為乃知聖賢語不離矩與規塊然<lb/>
枯朽質雕琢嗟良師<lb/>
　　白頭吟<lb/>
長絲弦聲緩短絲弦聲急長短苦不齊抱取向郎泣明<lb/>
明皓月三五圓缺念我所思中道而别噭噭雲中鴈北<lb/>
<pb n="KR4h0094_WYG_004-3a"/>
風聲烈烈願寄一行書與郎相訣絶泰山髙嵬嵬海水<lb/>
不見底妾心終不移研山枯海水<lb/>
　　短歌行<lb/>
來日苦少去日苦多人生不滿百痛當奈何當復奈何<lb/>
不如沽美酒置此髙堂上與君長笑歌峻坂無停車急<lb/>
川無停波不如沽美酒置此髙堂上與君長笑歌人生<lb/>
不滿百當復奈何痛當奈何來日苦少去日多<lb/>
　　長相思<lb/>
<pb n="KR4h0094_WYG_004-3b"/>
望歡城南頭覽取别時路路邊有深井井上有雙樹樹<lb/>
有東西枝枝葉盡相附去年東枝榮今年西枝悴年年<lb/>
望樹枝樹發行人歸<lb/>
　　仙人篇<lb/>
翩翩騎白鹿言上泰山頂俯觀浮世中不見百年影道<lb/>
逢古時人緑髮被兩領授我採藥訣延年保夀命我聞<lb/>
再拜跪問是何方求撫我挾我肘與我上天遊天上多<lb/>
桂樹枝葉何修修折取忽盈筥馨香霑我裘何因入君<lb/>
<pb n="KR4h0094_WYG_004-4a"/>
袖道路長悠悠<lb/>
　李質文彬<hi>廣東人</hi>
　　王臺驛亭子<lb/>
春去臺空迹已陳危亭傑出澗之濱清溪繞屋可濯足<lb/>
好鳥隔江如喚人明月委波金㶑灔青山帶雪玉嶙峋<lb/>
桃花流水非人世或有漁郎來問津<lb/>
　　和喻侍儀退朝韻<lb/>
玉笋班頭左掖傍叨陪鴛鷺接清光羨君藉藉青雲彦<lb/>
<pb n="KR4h0094_WYG_004-4b"/>
媿我蕭蕭白髮郎<lb/>
龍樓五鼔漏聲催暘谷寅賓日馭囘稽首九重天咫尺<lb/>
五雲低駕六龍來<lb/>
彤庭樂奏殿前歡侍宴歸來興未闌擬頌河清歌帝徳<lb/>
願言聖夀萬年安<lb/>
　呉植子立<hi>嚴陵人</hi>
　　寄孟兼張國録二首<lb/>
辟廱於樂地發軔稱竒瓌鐘鼔一朝饗冠帶如雲來横<lb/>
<pb n="KR4h0094_WYG_004-5a"/>
經闡聖謨稽古育羣材菁莪興詠歎奎璧煥昭囘皇情<lb/>
敷文徳昌運自天開抽毫贊鴻業明良何盛哉<lb/>
昔别意何長重來嵗華改沈憂誰與娯懷人邈江海褰<lb/>
裳渉汀洲秋風被蘭茝日夕零露繁芳馨為誰采嘉㑹<lb/>
諒難并良辰詎容待思君如明月夜夜望光彩<lb/>
　　劉汝弼還自海上相與談詩於玉兔泉之西齋如<lb/>
　　平生懽惜予有闗陜之行不得從容游衍賦此畱<lb/>
　　别<lb/>
<pb n="KR4h0094_WYG_004-5b"/>
羨子觀滄海歸來及素秋相從白下飲絶似洛中遊價<lb/>
重連城璧才誇五鳯樓明朝隔江漢相望兩悠悠<lb/>
　　畱别張孟兼<lb/>
故人昔隠仙華山髙卧白雲終日閒我攜清都緑玉杖<lb/>
相與嘯傲烟霞間一朝忽被徴書起姓名直入明光裏<lb/>
清時冠帶圜橋門濟濟横經臨璧水坐擁皋比三載餘<lb/>
石室仍紬太史書平生直氣横秋嶽秉筆一字誅奸䛕<lb/>
邇來峻擢儀曹上千載皇風迴揖讓要知制作魯諸生<lb/>
<pb n="KR4h0094_WYG_004-6a"/>
元是傳經舊劉向蹇予泉石是生涯白頭受薦來京華<lb/>
相逢共醉金陵市一官却種河陽花人生離㑹良可惜<lb/>
巳覺形容非昨日馬頭萬㸃蜀山青囘首秦淮烟樹夕<lb/>
丈夫才氣古所難去去有冠冠莫彈郫筒酒熟寧辭飲<lb/>
飯顆詩成得細看憐君最是知予者慷慨髙歌起中夜<lb/>
葛令丹砂或可求王喬飛舄還堪借他時一笑蓬萊巔<lb/>
碧桃亂發東風前還將玉管吹明月叶以雲間紫鳯篇<lb/>
　　題蘆花被圖<lb/>
<pb n="KR4h0094_WYG_004-6b"/>
秋風吟就蘆花被一落人間知幾年澤國烟波惟見畫<lb/>
詩翁毛骨久成仙髙情都付滄洲外舊夢長隨白鳥邊<lb/>
日暮江空轉晴雪至今惆悵釣魚船<lb/>
　　秋水軒<lb/>
秋水軒前秋水清美人曾此濯冠纓芙蓉隔檻零露夕<lb/>
鸂䳵滿汀殘照明洛浦佩環誰共解渚宫賦詠謾多情<lb/>
滄浪歌罷無人和何處蒹葭月又生<lb/>
　　過南湖戯折藕花<lb/>
<pb n="KR4h0094_WYG_004-7a"/>
秋日南湖戯採蓮鴛鴦飛上木蘭船一聲白紵知何處<lb/>
無復閒情似少年<lb/>
　劉崧子高<hi>廬陵人</hi>
　　題馬圖<lb/>
天馬西來掠西極萬<hi>闕</hi>　　躡雲入紫塞秋迴玉頰明<lb/>
黄河夜渡拳毛濕髙<hi>闕</hi>　　不敢騎拄策却立當前墀<lb/>
半垂絲韁齕青草明月<hi>闕</hi>鞍趂班早<lb/>
　　織女吟贈黄進賢<lb/>
<pb n="KR4h0094_WYG_004-7b"/>
憶昔束髮初嬌倚雲錦機折花事戯劇笑詫身上衣一<lb/>
從十五時學向機中織絲短愁苦長梭緩心轉急永夜<lb/>
蘭燈懸洞房門前梧葉零秋霜天寒手凍絲緒亂絡緯<lb/>
悲啼金井牀春花更疊黄金縷花底青鸞蹴烟霧東風<lb/>
何日天上來擬奉瑤池宴歌舞十日滿匹恒苦遲一夕<lb/>
停梭生網絲持刀沈吟剪秋水粉泪欲落愁風吹逺懐<lb/>
素心人邈在千里道何由托交歡持此永相保東鄰小<lb/>
姬昔同年至今盛飾為母憐幾囘月髙鳴杼軸正是他<lb/>
<pb n="KR4h0094_WYG_004-8a"/>
家夜彈曲<lb/>
　　雙翠軒詩為劉汝弼賦<lb/>
雙翠軒聞在鄱陽萬斛山下宫亭湖水之東偏疎牕碧<lb/>
户照雲日美人在望何娟娟問之此軒奚以名云有雙<lb/>
檜者乃是昔人手植之所成百年雨露見翹蔚萬井烽<lb/>
火遺崢嶸編氓父老共歎異摩娑重説當年事屋角仍<lb/>
瞻秀色<hi>闕</hi>　　更喜清隂庇宜爾劉氏賢子孫卜築<hi>闕</hi>
　　　　　　　　　　幾千尺但見旌幢矗矗並立<lb/>
<pb n="KR4h0094_WYG_004-8b"/>
當髙門<hi>闕</hi>　　　　　宿雙檜畔願親強健長相保<hi>闕</hi>
　　　　　　憶我往年湖上過東望鄱山千翠螺<hi>闕</hi>
　　　　　　明月正湧黄金波此時懷君雙<hi>闕</hi>
　　　訪仙島題詩逺寄軒中雲嵗宴端期拾瑤草<lb/>
　　秋夜紀夢<lb/>
美人遺我雲錦書問之所因吾故居章江千里波浪濶<lb/>
七月舟楫來何如書中字字光凌亂一讀中腸一囘轉<lb/>
青鳥西飛不可招凉月斜風動河漢<lb/>
<pb n="KR4h0094_WYG_004-9a"/>
　　秋夜詞<lb/>
林烏夜啼金井西蟋蟀在户聲相齊中天無雲白露下<lb/>
漸見梧桐青葉低幽居此時愁獨曉蘭燈雙照蛾睂小<lb/>
歌聲恐逐囘風髙掩抑冰絃破清悄絃中語咽心自傷<lb/>
低頭却看明月光羅衣一夜惜顔色庭草明日霑秋霜<lb/>
甘心霜下草祇在堦庭好不作白楊花飛飛洛陽道<lb/>
　　芳樹篇<lb/>
芳樹好容華深深映狹斜二月三月時千枝萬枝花夜<lb/>
<pb n="KR4h0094_WYG_004-9b"/>
舞留瓊佩春遊礙寶車折榮遺遠者含思獨咨嗟<lb/>
　　送周徳剛歸九江並柬其兄仲常<lb/>
君家伯仲才名盛賤子東南道路窮往昔永懐千里别<lb/>
只今謾想一樽同蒹葭水驛青鳬雨落木山城白鴈風<lb/>
嵗晏林居最相憶九江消息若為通<lb/>
　　秋林圖題贈曠伯逵<lb/>
迴風蕭蕭吹北林行雲冉冉生夕陰天寒雁去洲渚淨<lb/>
秋雨龍吟波浪深飄泊共憐今日興畫圖因見古人心<lb/>
<pb n="KR4h0094_WYG_004-10a"/>
幾時螺子青楓下深結茅堂更逺尋<lb/>
　牛諒士良<hi>東平人</hi>
　　秋林髙士圖<lb/>
林皋木葉下江潭秋水生靈飈蕩陰霧落景涵虚明手<lb/>
結芙蓉佩目送孤鴻征沖襟契𤣥賞招搖千古情<lb/>
　　淦泉詩為劉明善賦<lb/>
鄂渚通金滙枝江入漢流珠光宵射月雲液晝涵秋遠<lb/>
脈趨南紀靈源接上游潤分滋蕙浦香汎采蘋舟喬木<lb/>
<pb n="KR4h0094_WYG_004-10b"/>
承深澤名公屬舊遊觀瀾探妙理育徳繼前修浩蕩風<lb/>
雲㑹飛揚嵗月周使軺輝翥鷺鄉夢隔盟鷗酌泂詩方<lb/>
美投竿志未酬賜歸看晚節佩玉映芳洲<lb/>
　　畫梅<lb/>
梨花雲底路參差折得春風玉一枝南雪未消江月曉<lb/>
欲從何處寄相思<lb/>
　　紅梅<lb/>
隴頭人未來江南春幾許惆悵玉簫聲吹落胭脂雨<lb/>
<pb n="KR4h0094_WYG_004-11a"/>
　顧觀利賓<hi>京口人</hi>
　　挾彈圖<lb/>
窈窕雲生谷蕭條風滿林華裾因駐馬翠樾正鳴禽似<lb/>
亦尋幽致還能愜賞心明朝五陵道飛鞚落花深<lb/>
　　為卜者馮生題山居圖<lb/>
賣卜生涯薄心猶逃市朝欲歸盤谷隠不受小山招種<lb/>
樹環溪閣開門隔野橋桃花春水漲漁客毎停橈<lb/>
　　夜坐<lb/>
<pb n="KR4h0094_WYG_004-11b"/>
嘖嘖候蟲鳴噰噰寒雁過擊柝警荒戍然燈照孤坐風<lb/>
從林外來月向牕間墮悲歌清夜發激烈誰其和<lb/>
　　芙蓉野鴨圖<lb/>
欲採芙蓉寄逺情秋風江上錦為城閒愁總付東流水<lb/>
來看鳬鷖弄晚晴<lb/>
　　為袁一無題扇<lb/>
月中仙子種娑羅樹底遥山隔綘河吹落秋聲向何處<lb/>
紫篔牕户晚凉多<lb/>
<pb n="KR4h0094_WYG_004-12a"/>
　　秋院竹木小景<lb/>
庭柯日日減秋陰翠袖輕寒漸不禁拾得堦前大梧葉<lb/>
戯拈湘管寫微吟<lb/>
　　梨花睡鴨圖<lb/>
昔年家住太湖西常過呉興罨畫溪水閣筠簾春似海<lb/>
梨花影裏睡鳬鷖<lb/>
　呉去疾<hi>字同安慶人</hi>
　　春日雨中示友人<lb/>
<pb n="KR4h0094_WYG_004-12b"/>
二月已過三月臨茅堂寂寥常雨隂梅花白白落已盡<lb/>
楊栁青青渾未深何日新晴出山郭及時行樂稱春心<lb/>
應須載酒窮幽賞爛醉扶肩過竹林<lb/>
　　酬李卿<lb/>
李卿好客天下無日日相過惟酒徒眼花耳熱不復醉<lb/>
瓶罄樽空還復沽去年解后畱君第七日疎狂淹客途<lb/>
近有新詞來寄我灑然清興滿江湖<lb/>
　　除夕<lb/>
<pb n="KR4h0094_WYG_004-13a"/>
一暑一寒時又改相看相守過今年椒柈送酒來深夜<lb/>
銀燭開花向暮筵物色漸隨新節換老懷偏為舊時憐<lb/>
獨慚五鬼窮仍在虚有錢神論可傳<lb/>
　徐尊生大年<hi>闕陵人</hi>
　　佩刀行<hi>并序</hi>
金華之永康有山曰雲巖拔起天半有巨舟藏壑中舟<lb/>
尾翹出如蠆一釘墜崖下野僧得之以遺張君孟兼孟<lb/>
兼製為佩刀銛利特甚尊生為作歌<lb/>
<pb n="KR4h0094_WYG_004-13b"/>
神人藏舟半天裏絶壑谽谺露舟尾錚然有物墮中宵<lb/>
八觚稜嶒長尺咫野僧拾之歸張公化為夭矯蒼精龍<lb/>
不知何世何年閟竒氣剸犀斷虎一旦生神通魑魅却<lb/>
走妖邪空張公佩到蓬萊殿天上羣仙驚未見青絲縧<lb/>
懸白玉環當晝孤光搖冷電為君淬厲向盤根縱有青<lb/>
萍何足羨他年辭榮歸浙山莫行金華赤松間精靈感<lb/>
㑹霹靂響便恐飛去無時還<lb/>
　呉雲友雲<hi>義興人</hi>
<pb n="KR4h0094_WYG_004-14a"/>
　　題魏仲逺見山樓<lb/>
百尺樓居盡日開四圍山色送青來平湖霽雨鷗波靜<lb/>
畫棟春風燕子囘天末烟霞連海岱座中賓客對蓬萊<lb/>
登臨豈特如王粲擬欲披雲接上台<lb/>
　　送李民瞻侍郎宣諭陜西<lb/>
侍郎將命出金鑾一路傳呼遠近懽闗内官曹迎使節<lb/>
秦中父老識衣冠雲開太華三峯秀水遶黄河九曲寒<lb/>
寄語渭川千畝竹西風還解報平安<lb/>
<pb n="KR4h0094_WYG_004-14b"/>
　　題<hi>闕</hi>　　　　送别圖<lb/>
江山天共遠無限别離情人去長亭在空餘落鴈聲<lb/>
　　秋夜二絶句<lb/>
中秋不見月相思情未絶倦對讀書燈風來自吹滅<lb/>
寒光滿天上明月在水中照我雙塘蓮葉葉生秋風<lb/>
　鄭沂叔魯<hi>姑蘇人</hi>
　　題安慶府城樓<lb/>
髙閣崔嵬倚碧空五雲深處望江東勢牟太華羣山伏<lb/>
<pb n="KR4h0094_WYG_004-15a"/>
地壓長淮亘古雄桂子影團千里月梅花聲斷五更風<lb/>
從今鐘鼔分明聽過客爭誇太守功<lb/>
　　至淞江<lb/>
路入雲間去青雲上錦袍水連三泖濶山擁九峰髙白<lb/>
鶴嗟何及鱸魚興亦豪淒凉千載事釃酒向亭皋<lb/>
　　題山居圖<lb/>
杜陵西上浣花莊茅屋低低在石傍最是可人三月節<lb/>
一山春雨茯苓香<lb/>
<pb n="KR4h0094_WYG_004-15b"/>
　呉伯宗<hi>字同金谿人</hi>
　　賦得羅漢洞送陳宗進歸㑹稽<lb/>
古洞根石壁嵌空隠崔嵬聞昔有異人拄杖曾一來靈<lb/>
跡已緬邈洞門閉青苔枯木寒未花千年待誰開屬兹<lb/>
休明運百里紆良才徳星麗中天移影照蒼厓鸞鳯詎<lb/>
棲枳覽輝謾徘徊早見丹穴雛志欲淩九垓定省方繾<lb/>
綣歸期忽相催還轅過湖口驛路隨縈迴吾知青雲興<lb/>
却繞蓮花臺風髙墜落木嵗晏舒寒梅明登㑹稽頂想<lb/>
<pb n="KR4h0094_WYG_004-16a"/>
像遊天台臨期重囘首兩地心悠哉<lb/>
　　題李氏棲碧樓<lb/>
唐有謫仙人風骨特髙妙晚愛棲碧山閒心付登眺桃<lb/>
花與流水目擊領其要遐觀窮有象幽討入無徼不知<lb/>
誰相問但覺遺一笑聲落天地間松風紫鸞呌諸孫企<lb/>
髙躅異世頗同調瓊樓梯空青銀榜生光耀予亦愛其<lb/>
人臨風劃長嘯<lb/>
　　余氏山南小隠<lb/>
<pb n="KR4h0094_WYG_004-16b"/>
萬疊碧山紆維南好隠居竹深清野濶林響夜牕虚古<lb/>
巷多囘轍匡床剰貯書忽聞歌調起白石意何如<lb/>
　周子諒<hi>字同廬陵人</hi>
　　讀子書作<lb/>
學館坐無事故書聊復看披文既薈蕞尋義亦泮渙趨<lb/>
前後已逸顧舊新輒竄萬言雖畢陳一理竟未貫往往<lb/>
未終巻心目已憒亂置書歛視聽境地甚澄晏易書詩<lb/>
春秋辭簡義亦煥聃書言五千隠約可徐玩奈何百家<lb/>
<pb n="KR4h0094_WYG_004-17a"/>
言磊磊疊几案綿延比葛藟根遠益纏絆遂令矜名士<lb/>
摹放如習幻雕刳出葩卉綴緝呈組纂悦目效女美飫<lb/>
口匪芻豢推以合身心宜若霄壤判吾欲盡其文掇取<lb/>
歸爐炭觀心勝觀書矹矹坐夜旦濯穢來澄清磨昏出<lb/>
璀璨綿綿春雲舒炯炯秋月爛詠歌成文章昭倬比雲<lb/>
漢往者予弗及來者予何憚作詩示朋曹無乃駭童丱<lb/>
　　贈别郭元達二首<lb/>
時雨布嘉澤林塘有餘清端居方自怡子有千里行問<lb/>
<pb n="KR4h0094_WYG_004-17b"/>
子行何為豈縁好爵嬰守道以時動所念在蒼生風雲<lb/>
浩茫茫山海日震驚撥亂需大猷寧徒阻甲兵溫溫國<lb/>
之良蘊義富且精髙歌起林莽抗議登明廷勿懐一身<lb/>
計勉樹千載名娖娖中林下小亷何足稱<lb/>
黄鵠乘天風飄飄忽髙翔飛飛巢林鳥刷羽情内傷豈<lb/>
無淩霄志六翮不得長念子平生意相送以徬徨勿言<lb/>
易為别明發各一方悲來解佩劒為子復進觴且為遊<lb/>
子歌歌詞何慨慷疾風吹征颿旭日在衣裳自古有離<lb/>
<pb n="KR4h0094_WYG_004-18a"/>
别各言慎行藏<lb/>
　　白紵詞<lb/>
井梧墜葉聲如雨轆轤夜靜莎雞語西里佳人怨薄寒<lb/>
惆悵燈前歌白紵白紵新時白若霜象牀開合秋水光<lb/>
製成只恐香塵汚衣著偏宜九夏凉西風乍入羅幃裏<lb/>
數㸃清塵不禁洗競開篋笥試新紈舊服抛捐那復理<lb/>
嗟爾白紵怨勿深憐新棄舊他人心願將貞白永相保<lb/>
今年巻却明年討<lb/>
<pb n="KR4h0094_WYG_004-18b"/>
　　秋風詞<lb/>
秋風乍髙江葉飛秋水欲落江聲微誰家寒事促砧杵<lb/>
别館清霜侵客衣旅遊漸倦黑貂敝鄉信不來南鴈稀<lb/>
秋江搖落人當歸秋江搖落人當歸<lb/>
　戈鎬仲京<hi>鎮江人</hi>
　　桐孫曲<lb/>
崑山玉軫蒼梧雲膠弦漆水生古春垂楊飛絲小鶯舞<lb/>
海上桃花響紅雨仙人鸞尾掃寒空環珮行烟度湘浦<lb/>
<pb n="KR4h0094_WYG_004-19a"/>
驚猿墜石秋雲裂鐵網珊瑚碎明月臨卭病客看文君<lb/>
鬢影星星半成雪<lb/>
　　渌水詞<lb/>
紅船壓秋緑水澀藕根香昨夜龍沙月鴛鴦夢薄霜秋<lb/>
彎掃蛾翠生色染絲黄為報潯陽客行雲不下堂<lb/>
　　送陳伯淵教授歸沔陽<lb/>
廣文金閨身臺城一相見壁素懸青燈花蟲蠧書巻去<lb/>
買沔陽船抽帆上秋水别路折垂楊歌聲斷腸起花落<lb/>
<pb n="KR4h0094_WYG_004-19b"/>
烟江口青苧新槽酒索寞辭官資還家奉眉夀<lb/>
　　春曉詞<lb/>
鴉啼細栁東方明井上轆轤牽水聲花奴滿堂開翠屏<lb/>
銀爐燒麝素烟輕西原落落秦川路白馬花鞭幾時去<lb/>
落花昨夜飛成團蝴蝶歸來及春暮<lb/>
　　菖蒲詩<lb/>
溪毛剪雨森森玉細葉鋪香晚花緑崑山石筍瘦如龍<lb/>
銀沙九節種春叢髙堂坐客青雲氣鳯羽翹烟散花机<lb/>
<pb n="KR4h0094_WYG_004-20a"/>
莫教秋質易闌珊日日銅瓶換芳水<lb/>
　　寄劉彦炳<lb/>
征斾遙分苑路西馬蹄春去弋陽溪相思欲和烏啼曲<lb/>
一拂瑤弦意總迷<lb/>
　　題野塘秋景<lb/>
芙蓉秋色滿銀塘白鷺雙飛下晚凉記得採蓮看越女<lb/>
醉騎驕馬映垂楊<lb/>
　王敬中<hi>字同四明人</hi>
<pb n="KR4h0094_WYG_004-20b"/>
　　送商公禮赴溫州<lb/>
城東飛花㸃客舟花間春雨啼鈎輈風塵顧我獨青眼<lb/>
湖海送君俱黑頭容成洞口明月好白沙渡傍蒼樹愁<lb/>
雲山在望五百里何日相從汗漫遊<lb/>
　　南湖齋居寄友人<lb/>
山寒夜透青綾被海日朝明白玉珂隠几不知春色晚<lb/>
停杯驚見落花多旃檀香裏來僧梵楊栁橋邉起棹歌<lb/>
咫尺湖光不相見竹牀琴調近如何<lb/>
<pb n="KR4h0094_WYG_004-21a"/>
　　贈友赴廣州<lb/>
烏府才華爾最賢北風又上孝亷船篋書尚有陳琳檄<lb/>
行李那無子敬氊帆影曉分湘浦月珮聲晴拂隠山烟<lb/>
壯遊萬里須乘興好著聲名到日邊<lb/>
　僧似杞楚材<hi>鄱陽人</hi>
　　寄題劉氏雙翠軒<lb/>
兩株擁秀立階除絶勝蘭苕畫不如晝影並移當几席<lb/>
嵐光相與落圖書羽衣霓袖臨風舞鴉髻雲鬟帶曉梳<lb/>
<pb n="KR4h0094_WYG_004-21b"/>
珍重二難孤未得更栽連理伴幽居<lb/>
　　題米元暉山水小景贈陳原貞别<lb/>
江頭雨足春水生江上青山烟樹暮扁舟明發去如飛<lb/>
目斷征㠶入蒼霧<lb/>
　僧來復見心<hi>豫章人</hi>
　　車駕臨蔣山於崇禧寺賜髙僧齋議設無遮㑹謾<lb/>
　　成口號二首<lb/>
崇禧寺前風日清鑾輿遙迓定鐘鳴山林有道裨王化<lb/>
<pb n="KR4h0094_WYG_004-22a"/>
天地無私荷聖情婁約入梁終應詔恵琳居宋豈貪名<lb/>
金山重感千年夢願濟幽靈答治平<lb/>
祗園花雨曉吹香手綰袈裟近御牀闕下紫雲隨雉尾<lb/>
座間紅日動龍光金盤蘇合頒殊域玉盌醍醐出尚方<lb/>
稠疊屢承天上供每慙無徳頌陶唐<lb/>
　　桂隱為日東楚上人賦<lb/>
上人種得桂扶疎好似淮南隐者廬金粟滿林秋富貴<lb/>
碧藂漙露夜清虛月中子落翻經後風外香飄起定初<lb/>
<pb n="KR4h0094_WYG_004-22b"/>
掛錫榑桑看秋色虚遊絶勝廣寒居<lb/>
　　同朝天宫道士朝囘口號<lb/>
羽仙飛佩曉泠風禪子金襴映日紅共祝太平朝帝闕<lb/>
蓬萊兠率五雲中<lb/>
午隂初轉御橋灣齋退從容出九闗天上好風重送喜<lb/>
鑾輿明日幸鍾山<lb/>
　僧宗泐季潭<hi>天台人</hi>
　　江南曲<lb/>
<pb n="KR4h0094_WYG_004-23a"/>
泛舟出晴溪溪迴抱山轉欲採芙蓉花亭亭秋水遠心<lb/>
非檣上帆隨風豈舒巻但得紅芳遲何辭嵗年晚<lb/>
　　送瀾法師歸雲門<lb/>
故山從此去何日更相逢獨倚千峰閣閒聽六寺鐘石<lb/>
林流水繞蘿徑落花封㑹有東歸興來尋雲外蹤<lb/>
　　朝來<lb/>
朝來暑氣清疎雨過簷楹徑竹欹斜處山禽一兩聲閒<lb/>
情聊自適幽事與誰評几上玲瓏石青蒲細細生<lb/>
<pb n="KR4h0094_WYG_004-23b"/>
　　贈日本僧<lb/>
海外趁商船江東住幾年華音雖已習鄉信若為傳一<lb/>
鉢隨時飯諸山到處禪凉秋明月夜夢渡石橋烟<lb/>
　　道中<lb/>
青石懸蘿花羃羃緑田分磵水泠泠人家深住黄猿塢<lb/>
漁網髙張白鷺汀<lb/>
　僧廷俊用章<hi>鄱陽人</hi>
　　次孟天暐南山雜韻二首<lb/>
<pb n="KR4h0094_WYG_004-24a"/>
南湖三月水如天共愛風流賀監船若道沃洲還可買<lb/>
數椽髙卧白雲邊<lb/>
日上南山春霧開雨餘鏡水緑如苔風流賀老今塵土<lb/>
短棹何人載酒來<lb/>
　僧懷渭清逺<hi>豫章人</hi>
　　畫梅二首<lb/>
瑤臺夕承月玉砌曉凝霜花映含章發枝横禁籞長春<lb/>
風似相識偏惜壽陽粧<lb/>
<pb n="KR4h0094_WYG_004-24b"/>
折得江南春悵望洛陽客悠悠嵗年暮浩浩風塵隔道<lb/>
遠勿相思相思減容色<lb/>
　　次孟天暐雜詠二首<lb/>
賀監湖邊草色春秦淮江上栁條新山川是處堪行樂<lb/>
晴日風光思殺人<lb/>
暮春三月風日妍亂折花枝送酒船西嶺山光青浸水<lb/>
南池栁色緑生烟<lb/>
　僧子楩用堂<hi>四明人</hi>
<pb n="KR4h0094_WYG_004-25a"/>
　　思親<lb/>
憶别長汀十二秋羇孤江左謾增憂寒蒲雨足橋南浦<lb/>
新筍春生舍北丘破衲一身雲渺渺寸心千里水悠悠<lb/>
鄉書莫寄天南鴈堂上慈親已白頭<lb/>
　<lb/>
　<lb/>
　<lb/>
　<lb/>
<pb n="KR4h0094_WYG_004-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雅頌正音巻四<lb/>
</p>
<p>
</p>
  </div>
<div>
<head>雅頌正音巻五</head> <lb/>
    <p>
<pb n="KR4h0094_WYG_005-1a"/>
欽定四庫全書<lb/>
　雅頌正音巻五<lb/>
　　　　　　　　　　　　明　劉仔肩　編<lb/>
　孫炎伯融<hi>金陵人</hi>
　　寶劍歌<lb/>
寶劍光耿耿佩之可以當一龍只是陰山太古雪為誰<lb/>
結此青芙蓉明珠為寶錦為帶三尺枯蛟出冰海自從<lb/>
虎革裹干戈飛入芒碭育光彩青田劉郎漢諸孫傳家<lb/>
<pb n="KR4h0094_WYG_005-1b"/>
惟有此物存匣中千年睡不醒白帝血染桃花痕山童<lb/>
神全眼如日時見蜿蜒走虚室我逢龍精不敢彈正氣<lb/>
直貫青天寒還君持之獻明主若嵗大旱為霖雨<lb/>
　　題好溪圖送憲使黄繼先<lb/>
君乘馬望君來栝蒼下君乘舟望君來好溪頭好溪水<lb/>
生玳瑁魚好溪水生明月珠好溪水生青珊瑚使君來<lb/>
此月再樞惟飲此水無一需使君之清水不如臨别贈<lb/>
君青絲轡隨君馬頭行萬里相思之心有如水<lb/>
<pb n="KR4h0094_WYG_005-2a"/>
　　龍灣城<lb/>
龍灣城壯如鐵城下是長江城頭有明月月色照人心<lb/>
不移江水長流無盡時<lb/>
　　迎日詞<lb/>
鳯炙兮麟脯瑤席兮桂俎樂萬舞兮如雲吹笙竽兮龍<lb/>
二女干孑孑載以輿六蒼虬厯天衢雲霈霈兮夜未艾<lb/>
執長轡兮久相待<lb/>
　　奉使還途中聞東征捷音<lb/>
<pb n="KR4h0094_WYG_005-2b"/>
南來萬馬淨邊塵衘璧歸朝盡大臣城上玉繩浮婺女<lb/>
帳前銀甲擁天人出師已略扶桑國奉使須通析木津<lb/>
遂有江黄慕中夏可無書檄諭全閩<lb/>
　　贈黄鍊師<lb/>
留侯弟子有初平九嵗從師住玉京天與數書皆鳥跡<lb/>
家傳一劍是龍精瑶池桃子無消息海水桑田又淺清<lb/>
我為紫芝歌一曲夜深相答洞簫聲<lb/>
　李克正<hi>一名頥豫章人</hi>
<pb n="KR4h0094_WYG_005-3a"/>
　　送吕君采史北平<lb/>
八月烏啼海子橋南來使客下青霄雲埋石室丹書在<lb/>
日落延秋翠輦遙麟史未全歸聖代龜文猶得認前朝<lb/>
詞臣載筆需文獻莫遣囘車久寂寥<lb/>
　　送劉汝弼歸鄱陽<lb/>
楓葉江天爽氣髙石頭送子上輕舠遥看一鴈歸彭蠡<lb/>
秋水偏宜濯羽毛<lb/>
　蘇伯衡平仲<hi>眉山人</hi>
<pb n="KR4h0094_WYG_005-3b"/>
　　雜詩二首<lb/>
富貴毎多合貧賤恒見疎自我罷朝請於今四月餘平<lb/>
生交親者對之良可吁深情劇山海厚貌彌勤渠微君<lb/>
仗髙誼何以慰窮途豁達見肝膽亹亹忘其劬君雖今<lb/>
人居君乃古人徒<lb/>
還家信可喜還家亦可悲喜全骨肉親悲與故舊離呉<lb/>
越各異縣闗河復間之明日一樽酒何由共歡持念念<lb/>
不忍别戚戚臨交歧童子笑謂我悲戚亦奚為自非形<lb/>
<pb n="KR4h0094_WYG_005-4a"/>
與影安得長相隨<lb/>
　　為吕仲善題江岫圖<lb/>
尚書懷抱絶瀟灑揮毫往往淩董馬平生一筆頗自珍<lb/>
數尺新圖為君寫齊山遥接呉山青渌波萬頃孤帆征<lb/>
東風緑遍汀洲草總是旗亭離别情一在江南一江北<lb/>
别情浩蕩嗟何極正如江上之渌波縱有并刀那剪得<lb/>
當時已足令人愁而今况復隔羅浮掩圖却上髙臺望<lb/>
但見逺海連天流暮歸朝出與誰侣瘴雨蠻烟結悽楚<lb/>
<pb n="KR4h0094_WYG_005-4b"/>
斑枝花落鸚鵡飛苦竹叢深鷓鴣語<lb/>
　　題劉汝弼東源小隠圖<lb/>
東源山水好聞説似終南種黍都為酒誅茅小作庵過<lb/>
門人問字看竹客停驂亦有幽棲意遲歸我獨慙<lb/>
　吕復仲善<hi>章貢人</hi>
　　題桃源圖<lb/>
人蹟不到處鳥聲春晝閒桃花渾勝錦雲氣或成山仙<lb/>
子知名久劉郎何事還至今橋畔路猶聽水潺湲<lb/>
<pb n="KR4h0094_WYG_005-5a"/>
　　題東林小隠圖<lb/>
茅屋青山麓芸牕緑篠陰小橋通曲水疊巘出疎林門<lb/>
巷車塵遠桑麻夜雨深别來江海上誰與繼清吟<lb/>
　　次劉汝弼東蕭子所詩韻<lb/>
不見劉郎久相思愁緒多偶然得佳句頓若起沈痾春<lb/>
緑王孫草泥香燕子窠皇都同作客慰藉可能過<lb/>
　　題方壺蒼山秋意圖<lb/>
昔遊華蓋仙人掌萬疊芙蓉紫翠生猶記月明聞鐵笛<lb/>
<pb n="KR4h0094_WYG_005-5b"/>
人間無處著秋聲<lb/>
　　章貢聞柝<lb/>
翠玉樓前聞擊柝離情應向此中分遙知孤枕金陵夜<lb/>
還憶今宵月下聞<lb/>
　唐肅處敬<hi>㑹稽人</hi>
　　孤鴻吟美夏節婦<lb/>
冥鴻失其曹孤飛自嗸嗸嚴霜殺野草烈烈北風髙豈<lb/>
無雲間行肅肅齊上下顧之非吾匹吾匹久以寡生有<lb/>
<pb n="KR4h0094_WYG_005-6a"/>
孤飛影死有孤飛魂孤飛竟生死誓不入他羣<lb/>
　陶誼漢生<hi>天台人</hi>
　　送魏太守之官姑蘇<lb/>
東呉父老候麾旌皂蓋朱轓五馬榮名郡暫須煩魏相<lb/>
諸生久恨失陽城麟符剖玉君恩重燕寢凝香吏牘清<lb/>
指日徴黄下丹詔又看環珮入承明<lb/>
　　題嵩髙春曉圖<lb/>
嵩髙千仭青崔嵬倚空壁立何雄哉東瞻紅日海底出<lb/>
<pb n="KR4h0094_WYG_005-6b"/>
西引黄河天上來山君翠蓋弭絳節仙館瓊漿分玉杯<lb/>
我思從之不可得忽見畫圖雙眼開<lb/>
　　題詹吏部所藏方方壺畫<lb/>
方丈蓬萊海上山瓊林琪樹杳難攀玉笙倚鳯真仙下<lb/>
羽蓋驂龍帝子還縹緲遐蹤遊物外淋漓醉墨落人間<lb/>
九天歩武尚書履應與壺公接佩環<lb/>
　　湛上人鍾秀樓詩樓在四明東湖上<lb/>
百尺樓居聳碧霄天開圖畫足逍遙一㠶春雨來湖口<lb/>
<pb n="KR4h0094_WYG_005-7a"/>
兩岸青山落樹腰夜坐翻經香欲冷詩成倚柱酒微消<lb/>
東還擬遂登臨興慚愧無才趁早朝<lb/>
　蕭執子所<hi>廬陵人</hi>
　　劉子髙贈王明善依韻以和<lb/>
匡廬之山瀑布泉老子結社來何年林間經罷常隨鹿<lb/>
雲外樵歸或遇仙坐石有時巾掛樹焚香終日袖攜烟<lb/>
市南别有秋江水種得花開總是蓮<lb/>
　　緑筠軒為姚宰作<lb/>
<pb n="KR4h0094_WYG_005-7b"/>
緑筠陰陰翳牕户此是姚侯讀書處摇空翡翠晚宜人<lb/>
食實鸞凰曉相語稚子牽衣惜春露候卒編籬䕶秋雨<lb/>
何當便棄人間事抱琴走覔湖山住<lb/>
　　次荅劉汝弼見寄之什時汝弼客徳慶侯第<lb/>
春事今餘幾花枝已不多向人愁作客思爾積成痾威<lb/>
鳯翔髙漢慈烏戀舊窠平津東閣好早晚定相過<lb/>
　張孟兼<hi>字同金華人</hi>
　　春夜學宫宴集以春宵一刻直千金分韻得一字<lb/>
<pb n="KR4h0094_WYG_005-8a"/>
良夜款横宇髹几散芳帙秉燭延餘光焚蘭發清苾於<lb/>
焉衆彦并遽爾百憂失交深固金石情洽契膠漆睠兹<lb/>
蕭爽地際此休明日皇風既遠被遹觀四海一<lb/>
　　送宋仲珩省母歸金華<lb/>
朔風嵗華晏遊子去京國為言省慈母念念㤀寢食山<lb/>
川雖云遠何敢憚匍匐客懷畏别離令我忽悽惻我家<lb/>
子同里近在南山側相去一舍間况是素親識往者各<lb/>
家居朝夕弄文墨時常子來過暫離輒相憶自期韓孟<lb/>
<pb n="KR4h0094_WYG_005-8b"/>
交叩難惟籍湜子才實超邁字畫更竒特夙多臨池功<lb/>
揮灑雄筆力豈獨鍾張輩可作當代則比來接搢紳容<lb/>
度彌整飭恍如雜葩卉方春競顔色顧我絆微名窮巷<lb/>
歎偪反果非子慰藉何以洗胸臆笑語每移時欲去必<lb/>
曛黑固知千里外此樂不易得子今遽去我而我心轉<lb/>
䀌辭親四寒暑未得供子職近雖道路通半載無消息<lb/>
便當從子歸恨不生羽翼<lb/>
　　送朱仲雅經厯赴任浙江<lb/>
<pb n="KR4h0094_WYG_005-9a"/>
人生託交遊所貴在有道朱子西江賢一見相傾倒維<lb/>
時奉明詔編書共論討剪燭清夜間遂得罄懷抱越兹<lb/>
僅一載過從每情好今晨來叩門告别何草草為持紀<lb/>
綱地振理實繁浩西州風俗媮君去宜再造必若救瘡<lb/>
痍蟊賊期盡掃明主憂黎元到官須及早仲冬草木凋<lb/>
風霜肅晴昊遠别令人愁此心惄如擣<lb/>
　　送鄭叔車<lb/>
鄭子離襁褓所怙惟乃父父昔仕燕京半生去鄉土子<lb/>
<pb n="KR4h0094_WYG_005-9b"/>
家孝義門十世居同聚派衍白麟支望出滎陽譜庭常<lb/>
無間言禮或習鄒魯雞鳴起盥櫛合食聞鐘鼔雖當喪<lb/>
亂後遵訓仍厥祖我家故同邑匪聞目親覩况子吾素<lb/>
知才華足多取豁落義氣俱欬唾珠璣吐揮毫走蛟螭<lb/>
作賦凌鸚鵡昆弟既謂賢親鄰亦稱數久欲尋父去奈<lb/>
時方用武消息十年無道路滿豺虎近傳燕薊平不覺<lb/>
喜而舞聞父已南還恨不身揷羽歛衣即登途宵進江<lb/>
上艣忘食并兼程亦不避風雨逾旬及南京適父病將<lb/>
<pb n="KR4h0094_WYG_005-10a"/>
愈逆旅㑹面歡勝渴飲酥乳比鄰走翁嫗環視立如堵<lb/>
我時往相見政値日卓午挽之入客邸共談坐揮麈問<lb/>
言念父情情深話覼縷知子之所經跋涉甚辛苦春泥<lb/>
膏土脈停雲黯天宇朝行履濡露暮宿定林莽我惟純<lb/>
孝者往往見前古名同金石堅不與草木腐事親在娯<lb/>
樂奚必養三釡羨子為此行於世豈無補聞者大驚竒<lb/>
見者輒誇詡人生斯足榮何用效題柱是言良已解口<lb/>
荅頭屢俯陋予亦胡為問學本狂瞽三年事佔畢竟日<lb/>
<pb n="KR4h0094_WYG_005-10b"/>
拘訓詁環列紛叩難類敵張勁弩内顧實空乏畏彼捜<lb/>
林斧幸哉搢紳交脫略噲等伍或時卧養痾連月不出<lb/>
户今日子來别省墓亟東下為言奉父命明發河之滸<lb/>
此還暫當來窹寐歌陟岵聞之觸鄉思嘅嘆髀頻拊吾<lb/>
翁髮垂白不得躬幹蠱便欲從子歸致身學稼圃敝廬<lb/>
南山中風物詫韋杜桃李自滿蹊去天纔尺五但見桑<lb/>
麻榮豐年多黍稌昨宵夢先壠松楸長栩栩强起訴此<lb/>
懐喚僕買清酤春風吹栁條夜雨漲江浦勸子盡一觴<lb/>
<pb n="KR4h0094_WYG_005-11a"/>
聊以寫心腑<lb/>
　　予友陶本中與予先後來京予來時本中為奉新<lb/>
　　簿已二年適以公事至聚首一日即去嘗示予近<lb/>
　　詩數首曾未幾何有自江西來者則云本中死矣<lb/>
　　噫豈文字之交而遂絶於斯耶予交本中情好之<lb/>
　　篤雖弟昆莫過今死矣而欲不哀得乎因為哀詞<lb/>
　　一章書其詩後以誌予悲<lb/>
今晨開篋笥得子前日作攬之不忍看但有清淚落昨<lb/>
<pb n="KR4h0094_WYG_005-11b"/>
者客來過云子已㝠漠始聞罔所信終乃大驚愕飯食<lb/>
不能飡使我懷抱惡慟哭天為愁春風亦蕭索去年見<lb/>
子時大雪被城郭嵗晏復東西彼此歎飄泊何期聚散<lb/>
後生死竟難度緬思故山日文字得酬酢或時中夜舞<lb/>
擊劍起揮霍自期古人儔流俗已脱略焉知出處輕身<lb/>
世隕風籜百年金石交一旦付綿邈重山烟草深白骨<lb/>
定誰託抆涕一題詩聊踐平生約<lb/>
　　漫興<lb/>
<pb n="KR4h0094_WYG_005-12a"/>
棃花半開夜雨催無奈李花如雪堆門前美人不見來<lb/>
東風楊栁吹千迴<lb/>
青驄驕嘶金鞿銜美人二月裁春衫江頭麥秀青蔪蔪<lb/>
西湖放船開錦帆<lb/>
　　義門鄭仲舒先生得請歸浦江予於先生同里且<lb/>
　　親故賦是詩情見乎辭矣<lb/>
鄭公去年離北平束書抱病來南京城隅解后喜且驚<lb/>
開顔握手言再生自從南北屢搆兵日夜悵望鄉闗情<lb/>
<pb n="KR4h0094_WYG_005-12b"/>
幾囘寄書鴈南征中心摇摇若懸旌苦遭喪亂百病嬰<lb/>
客邊囊槖一旦傾此來四顧徒㷀㷀豈料吾子與合并<lb/>
我時聞之涕泗横况公素有文章名居官勝國職最清<lb/>
經筵之擢轉庠黌及當玉署已宦成又為奉常典粢盛<lb/>
人生際此自足榮但恨白髮已數莖懷哉屈子全忠貞<lb/>
誼與日月同光晶願言夕飡秋菊英佩明月璫紉茝蘅<lb/>
懸河之論春雷轟使旁覩者顔發赬索居半載畱帝城<lb/>
坐聽夜雨哦寒檠眼前倐忽時變更春風一見衰草萌<lb/>
<pb n="KR4h0094_WYG_005-13a"/>
公家孝義好弟兄遣兒千里來逺迎乃今得請荷聖明<lb/>
身若揷羽乘風輕過門云别明遂行開船要趁蒸雨晴<lb/>
夜久不寐視長庚長庚欲落鐘鼔鳴庭樹喔喔聞雞聲<lb/>
蒯緱起舞冠絶纓公歸我愁絲亂縈亦有夢寐懷先塋<lb/>
如過吾父款柴荆為言恨不同趨程終當早晚乞歸耕<lb/>
　　蓮房聯句<hi>宋璲張孟兼髙啟</hi>
露冷鏡湖秋<hi>宋璲</hi>波凉練塘曉盤翻緑雲稠<hi>孟兼</hi>錦破朱霞<lb/>
少新苞顆微綻<hi>髙啟</hi>餘葩莖尚嫋痩繭綴寒蠶<hi>璲</hi>尖喙啄<lb/>
<pb n="KR4h0094_WYG_005-13b"/>
青鳥下唯玉龍眠<hi>孟兼</hi>中有瓊絲裊擎重柄欲折<hi>啟</hi>含深<lb/>
睛尚窅<hi>璲</hi>孤懸類覆杯<hi>孟/兼</hi>雙立疑擢表<hi>啟</hi>初成欣雨滋<lb/>
<hi>孟兼</hi>漸老怯風掉<hi>啟/</hi>多子同根榮<hi>啟/</hi>獨婦專房悄<hi>璲</hi>粧卸<lb/>
失娉婷<hi>啟</hi>歌来逢窈窕<hi>璲/</hi>剖<hi>心/</hi>效諫忠<hi>孟兼</hi>並頭呈瑞兆<lb/>
<hi>啟</hi>褭蹄密竅剜<hi>璲/</hi>魚目微光皎<hi>啟/</hi>珠珥落槃多<hi>啟</hi>瑶軫<lb/>
貯囊小<hi>璲</hi>空實外莫辨甘苦中自了<hi>啟</hi>剥淺星滿池採<lb/>
盡香餘沼<hi>啟</hi>雕筵飣戢戢玉虫攢擾擾送看出小艇薦<lb/>
喜對清醥<hi>孟兼</hi>新嘗勝江芡遠覔迷水蓼褰芳想夏初<hi>啟</hi>
<pb n="KR4h0094_WYG_005-14a"/>
感物傷秋杪<hi>孟兼</hi>聊兹發呉詠一笑烟水渺<hi>璲</hi>
　　北山草堂<lb/>
草堂卜築近嶙峋怪石蒼苔迹未陳澗瀑亂鳴前嶂雨<lb/>
山花遲發半岩春每逢過客畱題壁自有居僧為卜鄰<lb/>
松下茯苓今亦大可能謀食樂終身<lb/>
　　金華洞天<lb/>
洞天萬仞落空翠神仙何年上青霄蛟龍已去荒窟宅<lb/>
雞犬無聞遺鼎瓢冰湍洒洒暗猶落巖雪陰陰春不消<lb/>
<pb n="KR4h0094_WYG_005-14b"/>
我欲乘風問生術林間黄精深雨苗<lb/>
　　登聚寶山分韻得春字<lb/>
蹤跡憐身拙登臨縱目頻江山如好客花鳥故餘春落<lb/>
落行藏異悠悠嵗月新數莖初白髮朝夕為思親<lb/>
　　春日遊鍾山以溪囘松風長分韻得長字<lb/>
訪古來鍾阜尋僧問草堂千年猿鶴靜一逕石林荒泉<lb/>
落春冰細梅畱臘雪香鄉心憐薄暮矯首碧雲長<lb/>
　髙啓季廸<hi>姑蘇人</hi>
<pb n="KR4h0094_WYG_005-15a"/>
　　聖壽節早朝<lb/>
天啟聖圖昌流虹叶夢祥飛龍起江左戰馬放山陽宫<lb/>
栁垂閶闔仙桃熟建章遠人陳貢篚近侍挹爐香金鏡<lb/>
千秋籙瑶池萬嵗觴小臣歌拜手舜日正舒長<lb/>
　　甘露降宫庭栢樹<lb/>
和氣融為液中宵降碧天光漙髙栢上瑞發内庭前見<lb/>
日朝還泫經風晚盡堅芳穠蜂蜜滑的□蚌珠圓厚澤<lb/>
歌難喻沈痾飲易痊願言推聖徳濡沃遍周埏<lb/>
<pb n="KR4h0094_WYG_005-15b"/>
　　擬古四首<lb/>
纂纂牆下李芃芃陂中麥浩浩望遠途悠悠思行客客<lb/>
行嵗已盈紆鬱傷我情始知失羣鴻不若求友鸎登山<lb/>
知天髙臨流識川阻不遣懷同心那知别離苦别離不<lb/>
可久寂寞不可守自傷紅顔子相思成皓首朝日如不<lb/>
晚行人㑹當返<lb/>
嵯峨雲間樓俯視層城陰綺户相洞開清飈拂羅襟上<lb/>
有離居婦哀歌撫絃琴不知中怨誰掩抑一何深初為<lb/>
<pb n="KR4h0094_WYG_005-16a"/>
郢中唱再奏邯鄲吟不惜努力歌寫作絶代音風吹落<lb/>
君耳萬里知愁心曲盡思寂寞青天日西沈安得化彩<lb/>
鳯飛去巫山岑<lb/>
美人一相見遺我白玉環上有雙雕龍遊戯在雲間持<lb/>
此感深意佩結無時閒玉以比貞潔環以明不絶雲龍<lb/>
永相從誰能使離别<lb/>
明星爛東方北斗亦已旋獨宿悲夜徂空牀藉蘭荃雞<lb/>
鳴整環珮思奉君子筵君子行未歸新粧為誰妍意疎<lb/>
<pb n="KR4h0094_WYG_005-16b"/>
覺去遥咫尺越與燕含情乏彤管何以寫中䖍君如綆<lb/>
上瓶妾如井底泉不垂汲引恵澄瑩徒終年<lb/>
　　堂上歌行<lb/>
堂上歌歌南山主人為歡仰客顔翠帷夜巻出兩鬟移<lb/>
樽更飲花樹間花樹間有明月客不醉歌不歇<lb/>
　　贈金華隠者<lb/>
我聞名山洞府三十六一一靈蹤紀真籙金華秀出向<lb/>
東南遠勝陽明與勾曲樓臺縹緲開烟霞天帝賜與神<lb/>
<pb n="KR4h0094_WYG_005-17a"/>
仙家靈源有路不可入但見幾片流出雲中花子房之<lb/>
師赤松子三千年前亦居此飛蹤恍惚誰解尋謾説至<lb/>
今猶不死松花酒熟何處遊瑤草自緑春岩幽羣羊卧<lb/>
地散如石老鹿耕田馴似牛聞有隠君子廼是學仙者<lb/>
自從入山中不曾到山下世人莫識其姓名以山呼之<lb/>
不敢輕樵夫忽見苦未識只疑便是黄初平嗟我胡為<lb/>
在塵網遠望髙峰若天壤茯苓夜煮儻許飡鐵杖來敲<lb/>
石門響<lb/>
<pb n="KR4h0094_WYG_005-17b"/>
　孫蕡仲衍<hi>廣東人</hi>
　　期羅浮蕭鍊師不至<lb/>
石室松桂秋凉風滌殘暑柴門敞空曲曠夕懷仙侣巢<lb/>
笙久不至鶴馭今何許朗月流清輝山中幾延佇<lb/>
　　寄琪林黄道士<lb/>
雨絶天景佳前榮樹光緑遙憐採芝侣遠在春山曲琴<lb/>
歌久已斷酒賦何由續有約今夕同開樽掃茅屋<lb/>
　　南園歌寄王河東彦舉<lb/>
<pb n="KR4h0094_WYG_005-18a"/>
昔在越江曲南園抗風軒羣英結詩社盡是詞林仙南<lb/>
園二月千花明當門緑栁啼春鶯羣英絡組照江水與<lb/>
予共結滄洲盟滄洲之盟誰最雄王郎獨有謫仙風狂<lb/>
歌放浪玉壺缺劇飲淋漓宫錦紅青山日落情未已王<lb/>
郎拂袖花前起歡呼小玉彈鳴箏醉倚庭梧按宫徵哀<lb/>
絃泠泠樂向終忽看華月出天東裁詩復作夜遊曲銀<lb/>
燭飛光如白虹當時意氣淩寰宇湖海詩聲萬人許酒<lb/>
徒㪚落黄金空獨卧茅簷夜深雨分飛幾載遠離羣歸<lb/>
<pb n="KR4h0094_WYG_005-18b"/>
來城市還相親閒來重訪舊遊處蒼烟萬頃波粼粼波<lb/>
粼粼日將夕西風一葉淩虚舟猶可題詩向青壁<lb/>
　　羅浮歌寄洛陽李長史仲修<lb/>
亭亭西樵峯宛在南海湄日華麗仙掌影漾金銀池我<lb/>
昔扁舟縱長徃淩風浩蕩烟霞想幽尋更欲探神竒復<lb/>
向羅浮事仙賞仙家三十六洞天羅浮夐與滄洲連丹<lb/>
霞射影四山靜羣真環珮來翩翩蘂珠之峰數千丈君<lb/>
時與我縁蘿上水簾直下飛晴虹萬壑天風度流響山<lb/>
<pb n="KR4h0094_WYG_005-19a"/>
中劉郎司玉臺仙書授我琅函開心如明月炯虚照身<lb/>
與浮雲同去來此時㑹合那能再塵土分飛忽三載我<lb/>
行奏賦登金門君亦乘軺度淮海淮海迢迢烟樹深相<lb/>
思嵗晚結愁心晴天萬里碧雲遠何由一寄還山吟山<lb/>
中洞房春寂寂山中之人長歎息松花酒熟人不歸瑤<lb/>
草東風幾囘碧<lb/>
　宋璲仲珩<hi>金華人</hi>
　　採桑曲<lb/>
<pb n="KR4h0094_WYG_005-19b"/>
桑芽露春微似粟小姑把蠶試新浴素翎頻掃細於蟻<lb/>
嫩葉纎纎初上指朝採桑暮採桑採桑不得盈頃筐羞<lb/>
將辛苦向姑語妾命自知桑葉比家中蠶早未成眠大<lb/>
姑已賣新絲錢岸上何人紫花馬却欲抛金桑樹下<lb/>
　　春夜詞<lb/>
春閤凝溫翠雲繞五色流蘇垂嫋嫋美人自脱玉花鈿<lb/>
子帳香棲緑衣鳥銅鳬漏聲夜初墮紅暈搖晴燃蠟火<lb/>
欲寄相思無鯉魚月色棃花愁朶朶謾將軟帶結同心<lb/>
<pb n="KR4h0094_WYG_005-20a"/>
開簾微步鞦韆陰芳眠未穏鴛鴦枕早樹重重啼翠禽<lb/>
　　寄章允載兼柬項思復<lb/>
憶昔到京畿與子寓官廨一見即相驩不翅舊交快維<lb/>
時困道途驅車久行邁忽逢㢮擔初欣若身脱械握手<lb/>
坐氍毺軟語慰疲憊情投比黏膠意愜甚搔疥項君數<lb/>
過予滯下喜方瘥三人互談噱何殊合糾繣驂鑣出游<lb/>
衍古蹟探竒怪路入青蓮宫駐足聽梵唄薄晚始旋邸<lb/>
傾倒形忘瘵周詳論書譜從容説詩派凡習尚浮華遺<lb/>
<pb n="KR4h0094_WYG_005-20b"/>
音日已壞作者固繁夥咸韶混夷韎瀾倒并波隨疇能<lb/>
捄危敗顧予樗散材頻年處卑隘枘鑿乖方圓甘遭世<lb/>
俗賣人將競嘲譏子乃敦教誡苦言加箴規黙黙使心<lb/>
解酒酣示新篇詞源極滂湃却類任公子投竿下羣犗<lb/>
應知藝嘉禾薅治絶稊稗讀之神駭驚秋蛩罷嘶喝政<lb/>
圖藉薰陶别還隔遙界欲叩寢食安但復占爻卦浦汭<lb/>
守衡茅無從豁矇聵譬諸鐵在爐伊誰鼓風鞲况乃患<lb/>
沈痾軀命猶纎芥侵尋閲暑寒孱弱乏剛夬精神盡凋<lb/>
<pb n="KR4h0094_WYG_005-21a"/>
耗靣目多腫噲布衾暖閤眠藥貼晴簷曬年來獲告瘳<lb/>
書齋仍掃灑猿鶴亦爭慶似索烟霞債綴賦詠雕蟲攻<lb/>
篆學垂薤有時看飛泉四山寂無㕦思取古遺經一覽<lb/>
適炙嘬蘭膏繼日晷矻矻警昏懈視已常欿然進業慙<lb/>
質䪥志須成絲枲未能脱菅<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>篤信宴安中懷毒劇蜂<lb/>
蠆蚤暮自深省此語諒非躗近聞子亦歸親朋樂情話<lb/>
千里感貽書殷勤馳一介而翁幸康彊愧缺牀下拜執<lb/>
簡立臺端百壬不敢噫道迷竟莫前動若飛翮鎩嵗月<lb/>
<pb n="KR4h0094_WYG_005-21b"/>
無停輈季秋倐已屆籬菊傍雲肥江山日如畫軒車幾<lb/>
時來夜雨一燈掛明徳正可崇相期各云勱<lb/>
　劉仔肩汝弼<hi>鄱陽人</hi>
　　遊仙詩二首<hi>登冶城山作示張𤣥德道士戈仲京徵士</hi>
神州闡佳麗冶城閟𤣥虚琳宫際霄漢綵閣臨天衢肅<lb/>
肅神響集泠泠祥飈俱要眇引鳯吹飄颻曳霞裾陵陽<lb/>
與服食安期共興居左覽金匱記右抽鴻寶書鍾山足<lb/>
靈草涎池多白魚永言駐精魄為結羲和車<lb/>
<pb n="KR4h0094_WYG_005-22a"/>
靈境啟赤縣丹臺麗璇霄虚櫺洞宏敞飛閣淩岧嶤倒<lb/>
景返曜靈𤣥霙㪚祥飈鶴駕儼驂馭霞佩紛招搖青鳥<lb/>
引翠蓋瓊娥合仙韶飡和豈殤顔飲玉皆松喬上壽安<lb/>
足喻千齡等崇朝脫屣九垓上後視三光凋<lb/>
　　贈張時敬還荆南<lb/>
隨牒適荆土倦遊滯京畿謀生苦拙訥事與心恒違朋<lb/>
儔一疎濶山川復間之音問曠莫達何為遽來斯世故<lb/>
有變遷嵗月成推移顔藻減丹渥衣塵化為緇稍欣披<lb/>
<pb n="KR4h0094_WYG_005-22b"/>
雲霧復覩聨珠璣意愜苦不早情深發彌遲夕語厭促<lb/>
漏晨遊恐斜暉論舊已慨歎况乃重乖離春草滿南浦<lb/>
時花匝郊圻乖人無為歡感物悲路歧昔别已三載重<lb/>
來復何時幸兹書軌同逺邇無不宜逸足志四海羇禽<lb/>
戀故枝言念屬繁翰聊以叙所私<lb/>
　　登北山<lb/>
薄言出東郭縱步陟北嶺油雲冒崟㠋寒松雜修挺林<lb/>
翳景若暝谿迴路猶引崇基擬素志澄淵鑑清影遵險<lb/>
<pb n="KR4h0094_WYG_005-23a"/>
既易常臨深亦逾謹朋遊並登眺妙趣心獨領寄想烟<lb/>
霞濱超然欲歸隠<lb/>
　　題朱氏篁谷<lb/>
蘭澤蔽宿草椒丘無餘芳睠兹淮陽谷懿彼多修篁雨<lb/>
葉偃翡翠風梢亞琳琅幽人感嵗暮托蹟同雪霜曾謂<lb/>
白駒至載覩鳴鳯翔神慮紛蕭散遐心信徜徉寤言契<lb/>
斯樂永矢不可忘<lb/>
　　題國子生桑懋思勤齋巻後<lb/>
<pb n="KR4h0094_WYG_005-23b"/>
去日忽已速來日亦不停念彼自修士惕然動中情宴<lb/>
安豈可懷華耀非所營升堂服師訓旁構羅羣經投迹<lb/>
謝塵軌焚膏繼朱明於焉肆探賾所冀業日精竊求顔<lb/>
生志載慕殷湯銘夙夜茍自朂此篇其可徴<lb/>
　　春日與李二文學遊城南<lb/>
浩蕩闗河逺周流嵗月新獨醒愁對酒多病怕逢春梅<lb/>
栁南城路鶯花紫陌塵若為聯騎出為爾謫仙人<lb/>
　　公子<lb/>
<pb n="KR4h0094_WYG_005-24a"/>
玉雪諸公子聨翩出鳯城栁横絲障緑花擁繡衣明玉<lb/>
勒迴香騎金丸落小鶯晚酣邀上客歌吹向蓬瀛<lb/>
　　得鄉書<lb/>
鄉書不忍看憂緒每多端鶴髮慈親老鶉衣稚子寒園<lb/>
田多撥棄耆舊半凋殘朝夕東歸念雲山正渺漫<lb/>
　　别墅晚晴與鄰叟久立<lb/>
郊原初雨歇散步出荆扉落日在髙樹凉風生客衣佛<lb/>
香僧舍近江影塞鴻飛亦有南鄰叟忘言相與歸<lb/>
<pb n="KR4h0094_WYG_005-24b"/>
　　夜讌<lb/>
上相勲庸盛羇人㑹合難昔曾陪劍㦸今乃厠衣冠酒<lb/>
向佳人醉花隨錦障看篆香琱鴨換銀甲小箏彈内屋<lb/>
開新色重簾䕶薄寒㫖肴呈海陸妙舞播椒蘭賢達儕<lb/>
梁苑才華擬建安任情從客狎劇飲樂杯乾門第青春<lb/>
迥星河五夜闌歸鞍拂華薄零露已漙漙<lb/>
　　春曉曲<lb/>
紫絲複帳流蘇結雲母屏風疊香雪門前嬌栁乳鴉啼<lb/>
<pb n="KR4h0094_WYG_005-25a"/>
暖漏丁丁曉將徹花枝入簾紅尚小蘭露著衣香不歇<lb/>
江南行客歸未歸芳草春風滿城闕<lb/>
　　鳯臺吟贈王道士<lb/>
我昔慕仙侣東遊求蓬萊朝辭黄鶴樓暮憇丹鳯臺鳯<lb/>
臺髙髙入窈㝠恍若𤣥圃開神京陽烏顧兔耀光彩銀<lb/>
臺金闕同崢嶸其陽生梧桐其陰出醴泉榮光休氣集<lb/>
九仞鳯凰一鳴三千年客有王子晉聞之棄緱山時來<lb/>
鳯臺上吹笙月明間我將從之弄明月了然便覺心神<lb/>
<pb n="KR4h0094_WYG_005-25b"/>
閒且為鳯臺吟復和鳯臺曲願隨鳯臺人飄翩跨雙鹿<lb/>
昨日麻姑海上來為言海宇無氛埃蟠桃再結金丹熟<lb/>
相與翺翔淩九垓<lb/>
　　荆南江晚眺有感<lb/>
沙頭寂寂晚維舟詞客重來感舊遊江上夕陽諸葛廟<lb/>
雨中芳草仲宣樓天連錦水來春色雲暗襄陵起暮愁<lb/>
囘首可憐梁甫意一官牢落向南州<lb/>
　　題李宗伯所藏趙仲穆墨蘭<lb/>
<pb n="KR4h0094_WYG_005-26a"/>
瑣牕春晝寫蘭亭獨愛王孫骨氣清何事花前雙蛺蝶<lb/>
飛來羅袖最多情<lb/>
　　望闕口號<lb/>
閶闔排雲寶殿開千官鵷鷺早朝囘不知誰獻王褒頌<lb/>
得奉君王萬夀杯<lb/>
　<lb/>
　<lb/>
　<lb/>
<pb n="KR4h0094_WYG_005-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雅頌正音巻五<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹素山房詩集附録</head> <lb/>
    <p>
<pb n="KR4d0442_WYG_004-1a"/>
欽定四庫全書<lb/>
　竹素山房詩集附録<lb/>
　　吾子行文塚銘　　　　　金華胡長孺撰<lb/>
吾衍字子行太末人大父為太學生留弗歸遂家錢唐<lb/>
子行工篆𨽻書通聲音律吕之學讀太𤣥經號貞白處<lb/>
士慕李長吉詩樂府效其體為之氣韻輒與相似性曠<lb/>
放有髙世不仕之節自比張志和郭忠恕玩䙝一世遇<lb/>
人巧官善富如蟲蛆臭腐將噬染已其所猒棄者詣門<lb/>
<pb n="KR4d0442_WYG_004-1b"/>
請謁從樓上遥與語吾出有間矣顧彈琴吹洞簫撫弄<lb/>
如意不輟求室委巷教小學常數十人未成童坐之樓<lb/>
下與客對笑談喧樓上下羣童一是肅安好譏刺輕侮<lb/>
詩人文學士獨盛稱仇仁近婺胡穆仲汲仲至謂百年<lb/>
亡有其著述有尚書要略晉文春秋楚史檮杌説文續<lb/>
釋道書授神契卦氣間中編等書初子行年四十未娶<lb/>
所知宛丘趙天錫為買酒家孤女為妾女嘗妻人年饑<lb/>
棄歸母與後夫匿弗言輒去之太末妾為子行産子數<lb/>
<pb n="KR4d0442_WYG_004-2a"/>
日死留五年當至大四年秋故夫㣲知妻處訟之逮母<lb/>
母來死子行所又逮後夫後夫復舍于子行因偽楮幣<lb/>
事覺捕得言主人子行固弗知邏卒辱子行南行數百<lb/>
步録事張景亮識子行叱邏者曰是不知情者攝之何<lb/>
為即解縱遣歸臘月未盡二日甲午子行持詩一章暨<lb/>
𤣥縚緇笠以詣仁近别值晨出家留詩還縚笠子行去<lb/>
不知所之其詩曰西泠西畔斷橋邊意將從靈均於斯<lb/>
明年三月辛酉衛天隠以六壬筮之得亥子丑順流象<lb/>
<pb n="KR4d0442_WYG_004-2b"/>
曰嵗子月巳旬寅斯首亥為水鄉巳墓在丑惟子與丑<lb/>
無禄霣虛墓非其藏死沉江湖是生戊辰土為宰制土<lb/>
弗勝火家絶身棄此其骨朽淵泥九十日矣與詩合西<lb/>
湖多寶院主僧可權從子行學詩聞其定死哭甚哀為<lb/>
琬良石鐫碣院後與浮屠師遺塔相望曰皆吾師請長<lb/>
孺銘庶幾子行有後世名其銘曰<lb/>
嗚呼生不凟死不辱貞哉白<lb/>
　　郚衍傳　　　　　　　　　金華宋濓述<lb/>
<pb n="KR4d0442_WYG_004-3a"/>
郚衍字子行杭人也意氣簡傲不為公侯屈色嘗自比<lb/>
郭忠恕居生花坊一小樓客至僮輒止之通姓名使其<lb/>
登乃登亷訪使徐琰一日來見衍從樓上呼曰此樓何<lb/>
敢當貴人登邪願明日謁謝使節琰素重衍笑而去生<lb/>
徒從衍遊者常數十百人衍坐童子地上使冠者分畨<lb/>
下授之時出小青涼傘教之低昂作舞勢或對客游談<lb/>
文<graphic n="KR1744" url="https://raw.githubusercontent.com/kanripo/KR-Gaiji/master/images/KR1744.png" mimeType="image/png"/>解髮濡酒中為戱羣童為肅容莫敢動衍左目眇<lb/>
又跛右足一俯一仰嫵媚可觀宛有晉宋間風致畜兩<lb/>
<pb n="KR4d0442_WYG_004-3b"/>
鐵如意日持弄之或倚樓吹洞簫數曲超然如忘世者<lb/>
性好譏侮文學士獨推服仇逺及胡之純長孺兄弟謂<lb/>
百年間所無有初衍年四十未娶買酒家女為妾至大<lb/>
三年秋或訟女嘗為巳妻官為逮女母母死逮母後夫<lb/>
夫來主衍家㑹其偽券事覺連及衍衍固弗知也邏卒<lb/>
辱衍南出數百步録事張景亮識之叱曰是不知情何攝<lb/>
也即遣歸或有訴衍承相府事得下杭府殆臘月未盡<lb/>
二日甲子衍持詩别仇逺竟去不知所之明年三月辛<lb/>
<pb n="KR4d0442_WYG_004-4a"/>
酉衛天隠以六壬筮之得亥子丑順流之象曰骨汚淵<lb/>
泥久矣多寶院僧故從衍學為詩聞其死哭甚哀招䰟<lb/>
𦵏之西湖上衍通聲音律吕之學善效李賀詩工𨽻書<lb/>
猶精于小篆其志不止秦唐二李間宛丘趙期頥以書<lb/>
名世得之衍者為多其所著書有尚書要略聽𤣥造化<lb/>
集九歌譜十二月樂辭譜重正卦氣楚史檮杌晉書春<lb/>
秋道書授神契説文續解石鼓詛楚文音釋學古編竹<lb/>
素山房詩世多傳焉説者曰衍之才髙矣使其能自貶<lb/>
<pb n="KR4d0442_WYG_004-4b"/>
以入繩墨則其所進孰敢抗之哉今所學僅若是固可<lb/>
尚也亦可悲也雖然衍亦竒士也夫<lb/>
　　吾丘子行傳　　　　　　　　華川王禕<lb/>
吾丘子行者名衍太末人也其先為宋大學生留弗歸<lb/>
遂家錢塘至子行比三世子衍嗜古學通經史百家言<lb/>
工于篆籀其精妙不在秦唐二李下而于音律猶精然<lb/>
性放曠不事檢束眇左目右足跛而風度特醖藉一言<lb/>
一笑皆可喜對客輒吹洞簫或弄銕如意或援筆製字<lb/>
<pb n="KR4d0442_WYG_004-5a"/>
旁若無人每以郭忠恕自比自號貞白處士僦㞐陋巷<lb/>
中教生徒常數十人未成童者坐之樓下賔客談笑喧<lb/>
動隣舍而樓上下之徒常肅然達官貴人聞子行名欵<lb/>
門候謁非其意斥弗與見或從樓上遥與語弗為禮或<lb/>
與為禮矣送之弗下樓也東平徐公子方海内大老也<lb/>
持部使者節浙西所蓄古器物欵識多莫能辨咸以為<lb/>
非子行無能知者徐公即命駕訪子行子行為一一鑒<lb/>
定之徐公未嘗不嘆服其精敏于是人皆謂徐公能下<lb/>
<pb n="KR4d0442_WYG_004-5b"/>
士而子行非果於傲世者矣子行為詩不純守法律而<lb/>
喜著書所著有尚書要略聴𤣥集九歌譜十二月樂詞<lb/>
譜重正卦氣楚史檮杌晉文春秋道書授神契説文續<lb/>
解周秦刻石釋音學古編其修辭立論皆識見超詣人<lb/>
所弗及故用是自負藐視一世其所稱許者惟錢唐仇<lb/>
仁近永康胡汲仲穆仲三人于他詩人文士悉少許可<lb/>
動加譏刺不顧人喜恕不知者不堪其謔侮知者以其<lb/>
類乎滑稽不䘏也初子行年四十未娶買賣酒家孤女<lb/>
<pb n="KR4d0442_WYG_004-6a"/>
為妾不久即死死且久人或誣告子行妾嘗為巳妻有<lb/>
司逮妾母而妾母已再適人居他州及來死子行所又<lb/>
逮妾母後夫後夫來復舍子行而坐偽鈔事覺竟連子<lb/>
行知情子行懼走訪仁近值仁近蚤出即留詩以去遂<lb/>
莫知所之後三月吳人衛天隱以六壬筮之得亥子丑<lb/>
其詞曰嵗子月巳旬寅斯首亥實水鄉己墓在丑惟子<lb/>
惟丑無禄殞虚墓非其藏死沉江湖是嵗戊辰土為宰<lb/>
制土弗勝水家絶身棄此其骨汙淵泥九十日矣筮與<lb/>
<pb n="KR4d0442_WYG_004-6b"/>
所留語語合乃知子行已投水死其弟子為招䰟以𦵏<lb/>
而汲仲為之銘為説者曰篆籀之學自宋季其敝極矣<lb/>
國朝以來始子行倡其説以復于古而吳興趙文敏公<lb/>
實和之其學乃大明子行可謂博雅之士哉子行既殁<lb/>
得其學以名世者宛丘趙子期濮陽吳孟思子期仕至<lb/>
執政而孟思今猶布衣云<lb/>
　　吾衍傳　　　　　　　　　太原王行著<lb/>
吾衍者字子行其先太末人也大父為宋太學生徙錢<lb/>
<pb n="KR4d0442_WYG_004-7a"/>
唐遂為錢唐人衍工篆𨽻書明律吕著書史能屬文辭<lb/>
所著有晉文春秋楚史檮杌説文續釋尚書要略等書<lb/>
居錢唐市側委巷一樓蕭然惟法書銘刻古編鍾鐃磬<lb/>
如意之屬置左右時撫玩用為娱樂有豫章人以音律<lb/>
自喜聞衍名造之衍與語合甚既而扣所列鍾鐃間曰<lb/>
音何屬客曰某也又擊其次客曰某也扣遍言率合衍<lb/>
後東柱下鎛鍾擊之鎛形弇其音涵沍客審聽之曰宫<lb/>
乎衍笑曰宫當渾以圜重以<hi>闕</hi>茲鬱勃不發非宫也而<lb/>
<pb n="KR4d0442_WYG_004-7b"/>
不比他辭盖古棄鎛耳客乃服明年攜一鎛鐘復來詣<lb/>
衍則衍死矣因徬徨欷歔不能去歎曰吾學無所正也<lb/>
初衍年四十未娶宛丘趙天錫為買釀工孤女為妾妾<lb/>
母嫁後夫夫以私造楮弊事覺避逺來衍所衍意其省<lb/>
女弗察及逮卒根逐至衍舍及接後夫出併係衍道逢<lb/>
録事張景亮知衍事謂卒曰是不知情奚攝為趨舍之<lb/>
衍既脱猶不釋然即為詩别其友仇逺徑去旦日逺讀<lb/>
衍詩怪其語異常隨跡其處竟莫知所徃逺後行湖上<lb/>
<pb n="KR4d0442_WYG_004-8a"/>
㣲訪之有買酒老媪自云常識衍所曳屨遺水際逺始<lb/>
悟詩中意乃知所自湛死矣時至大四年也衍性剛簡<lb/>
希偶所善惟金華胡之純長<g n="孑*_焉-正+?">]□</g>兄弟暨逺他雖稱貴人<lb/>
求知之非所合率拒不肯見每出常獨行不求侣遇明<lb/>
霽時日之湖山間無定適任步所至便道以沽酒飲㣲<lb/>
醉箕踞長歌其所為樂府詩歌已輒放聲慟哭乃返家<lb/>
逼市無曠隙地當月明則持洞簫來屋騎脊而吹聲怨<lb/>
愴而忼壯聞者輒能别識既死咸傷悼曰箾聲不作矣<lb/>
<pb n="KR4d0442_WYG_004-8b"/>
有桑門可權嘗從衍學詩哭之甚痛求屍不得有為以六<lb/>
壬筮之得亥子丑順流象曰屍漂不可見已權弗信益<lb/>
購索之終不獲云余少時聞長老言衍死人咸髙其不<lb/>
受屈或曰是褊心輕已自喪余嘗悲之其不受屈非也<lb/>
褊心則然謂其輕已自喪過矣以衍之不肯妄知人與<lb/>
觀其長為大慟時意氣彼其所自負者甚重也惟髙視<lb/>
一時謂當世無足知己則固有遺世矣而橫逆之激切<lb/>
之此遽捐其生也雖然使衍能夷然委順以其學自善<lb/>
<pb n="KR4d0442_WYG_004-9a"/>
其身盖有餘裕顧乃不懲小忿害滅其性以取不弔之<lb/>
譏嗚呼惜己<lb/>
　　贈吾子行　　　　　　　　　浦城楊載<lb/>
春雨連城濶春雲暎戸多長衢方淖濘小水亦風波抱<lb/>
獨能如此思君可柰何便當乘興去着屐一相過<lb/>
　　酬吾子行<lb/>
耿耿思朋舊悠悠涉嵗華既依秦大姓方問魯東家雅<lb/>
道將誰與新詩敢自誇秪今能㑹合不憚路途賖<lb/>
<pb n="KR4d0442_WYG_004-9b"/>
　　題子行所藏魚藻圖<lb/>
晝出鯈魚戱緑漪羣分小白更相隨主人真得䝉莊趣<lb/>
視此洋洋樂可知<lb/>
　　書吾子行篆書陰符經　　　　四明袁桷<lb/>
唐世陰符始大行原於李筌成於李靖貞觀皇帝始酷<lb/>
好之命禇河南凡書一百九十本貞觀之意盖廣用兵<lb/>
之説耳李筌托神姥之言迺曰上有神仙抱一中有富<lb/>
國安民下有强兵戰勝又妄増六注以惑後人然終不<lb/>
<pb n="KR4d0442_WYG_004-10a"/>
可悉解而吾子行復書之何邪唐人作篆惟書千文盖<lb/>
懼學者之未易察也徐鉉作項王亭賦彷李陽氷裴公<lb/>
徳政碣之遺意子行沉困市隠豐碑巨碣不能以自見<lb/>
寫其幽曠託焉以自逃者也余嘗聞善書者大篆不得<lb/>
入小篆𨽻書最懼入八分使子行在吾願相與評焉<lb/>
　　贈吾世衍<hi>名有废號竹房</hi>　　　　　　　顧梅山<lb/>
士友多交接惟君有敬心少年精古篆諸老喜新吟簫<lb/>
品神仙曲琴彈山水音無人知此樂只在竹房深<lb/>
<pb n="KR4d0442_WYG_004-10b"/>
　　吾子行夣蝶壇疏　　　　　四明任士林<lb/>
誦五千言嘗究猶龍之㫖以六月息載開夢蝶之壇善<lb/>
戲謔兮志恠者也載惟真白方丈布衣道士存方寸地<lb/>
卧百尺樓有淳于髠之滑稽有東方朔之博物賈誼升<lb/>
堂相如入室惜不用賦於天子之門李邕識面王翰卜<lb/>
隣肯嘆誤身于文人之聽于是心超蟬蛻之境神游鳥<lb/>
跡之初蘧蘧然栩栩然何必扶揺三千里九萬里誾誾<lb/>
也侃侃也不妨咏歸五六人六七人莫笑邊孝先請問<lb/>
<pb n="KR4d0442_WYG_004-11a"/>
南華子<lb/>
　　題吾子行瘞猫文後<lb/>
子愛猫如愛人性馴善捕有人理也故封有丘瓦有書<lb/>
象有肖匪溺斯礉乎狗馬忘辭帷盖至矣<lb/>
　　次韻吾子行新年<lb/>
有道貧方樂無營坐亦深新詩知病後老鬂覺年侵信<lb/>
有乾坤力時勞江海心文園亦消渇渾愧白頭吟<lb/>
已分身將隠還驚老易過時來慰岑寂相與惜蹉跎白<lb/>
<pb n="KR4d0442_WYG_004-11b"/>
髮短猶櫛青銅暗欲磨人生有如此我醉子當歌<lb/>
雪後春風起天空江水來新年渾作客多病孰憐才有<lb/>
道身先老無人首屢回承禎須不爽聞已掃丹臺<lb/>
　　用子行韻簡周景逺應奉<lb/>
供奉平生酒中郎絶代書自便青瑣直未放碧山居輩<lb/>
行人誰在行藏意自如絲綸須世掌曽識典墳初<lb/>
　　和吾子行見寄韻<lb/>
坐覺秋風老貧猶借屋居長年空竹素何地不蘧廬道<lb/>
<pb n="KR4d0442_WYG_004-12a"/>
義時相慰行藏日可書人生有知己我亦出無車<lb/>
　　吾子行挽詩　　　　　　　　　錢良佑<lb/>
余自至元元貞間客杭得交子行父雖齒在余先甚欵<lb/>
宻也余徃來扵杭有年間歸吴門每承以詩及書尺見<lb/>
寄余猶有存者其過山村翁訣别之詩按胡汲仲先生<lb/>
塜銘迺至大四年也越三十一年為至正改元始見其<lb/>
手迹于廬山甫家感悼之餘為作七言一首以附于后<lb/>
亦挽之之意云時余六十有四<lb/>
<pb n="KR4d0442_WYG_004-12b"/>
無人家擬地行仙自號青霞小洞天愛竹每留縁郭寺<lb/>
吹簫時泛過湖船詩魂渺𣺌波揺月篆脚垂垂雨在川<lb/>
老我猶能見遺墨可堪回首斷橋邊<lb/>
　　觀吾子行别仇山村詩作絶句弔之子行詩云劉<lb/>
　　　伶一鍤事徒然胡蝶西飛别有天欲語太𤣥何<lb/>
　　　處問西泠西畔斷橋邊　　天台釋宗泐<lb/>
吹簫人去竹房空海内猶憐學術工最是西泠橋畔路<lb/>
淡烟疎栁夕陽中<lb/>
<pb n="KR4d0442_WYG_004-13a"/>
　　跋吾子行墨蹟後　　　　　　天台徐一夔<lb/>
吾子行先生篆𨽻得周秦石刻之妙前輩論其字畫殆<lb/>
千百年而一見此誠不刋之論其法今具于所著三十<lb/>
五舉學古之家苟得其法于言意之表可以脫去俗習<lb/>
而趨于古獨先生之歿距今未及百年而其墨跡己無<lb/>
存者抑豈博古者寡邪崔彦暉氏工篆書雅慕先生墨<lb/>
蹟而不可得一日在市肆中忽見先生篆書瘞鸐銘一<lb/>
通𨽻書寄友人近體詩一首共一張因購得之不啻如<lb/>
<pb n="KR4d0442_WYG_004-13b"/>
獲重寶彦暉請余識于紙尾熟視久之歎曰使此紙落<lb/>
于他人之手不過故紙視耳而彦暉得之真有合哉因<lb/>
為識之且慶其有此獲也先生性狷介不與俗合後不知<lb/>
所終朋友招其魂𦵏之胡先生長孺志其出處于墓甚<lb/>
悉且又無後余來杭學治鄉賢祠以其行藝可以範俗<lb/>
并祠之云<lb/>
　　次子行二詩有序　　　　　　　　葉森<lb/>
　先師貞白先生手書柳枝梨花二詩遺陳渭叟後三<lb/>
<pb n="KR4d0442_WYG_004-14a"/>
　十年渭叟出以見贈觀之不覺墮泪乃用韻補遺四<lb/>
　首<lb/>
花雨初收宿霧霑緑陰春意滿重簾莫教飛絮隨流水<lb/>
半拂河橋半拂簷<lb/>
洗粧倚䦨曽夣雲光凝蝶粉玲瓏春璚芳深閉緑窻曉<lb/>
東風不敢吹香塵<lb/>
展巻長吟淚已霑尖風吹柳不吹簾可伶寒食西湖上<lb/>
猶自新條拂短簷<lb/>
<pb n="KR4d0442_WYG_004-14b"/>
玉簫聲斷愁飛雲幾年夣冷梨花春草𤣥弟子今尚在<lb/>
零落江南雙髩塵<lb/>
　　崑崙歌寄吾丘子行<lb/>
翠鸞啼雲天四垂花龍雙雙神姥歸全仙憶君淚如水<lb/>
昌陽落花青蕋蕋曽城珠闕揚素氛開明信信環九門<lb/>
羲和走馬不待人鯨魚吸海海生塵若有人兮悵脩阻<lb/>
紫玉叅差老鳳語笑揮如意教雲舞雲間鶴鶵生兩羽<lb/>
歸來歸來勿蹉跎秋風吹折玕琪柯<lb/>
<pb n="KR4d0442_WYG_004-15a"/>
　　題吾子行遺墨後　　　　　　　周砥<lb/>
立世守茲道毅然生死間奄去同其盡榮辱豈相闗若<lb/>
人固可悲弔溺吾所艱蕭瑟見遺墨風雨慘客顔秦唐<lb/>
去我逺二李無時還世傳斯有在懇哉不可攀<lb/>
　　和丹丘韻悼吾子行遺硯　　　　張伯雨<lb/>
故人亦復𦵏江魚空向人間憶子虛月下簫閒留譜在<lb/>
竹邊房冷倩誰居蓬萊弱水題金簡汲冡先秦見漆書<lb/>
惟有研山磨不朽時時泪滴玉蟾蜍<lb/>
<pb n="KR4d0442_WYG_004-15b"/>
　　悼吾子行道士　　　　　　　　凌雲翰<lb/>
布衣為道士舉世莫能偕遽作騎鯨客空遺夣蝶齋陽<lb/>
氷書瘦硬方朔語詼諧墓碣銘貞白臨文每愴懐<lb/>
　　山中聞簫憶吾子行　　　　　　李垣之<lb/>
飛樓六月無塵影況復羣山日相引朝登日到窻户遲<lb/>
夜坐露逼衣裳近樓中有客吹洞簫星河滿地光動揺<lb/>
仙人岩幽鬼一足披髮跳嘯山之椒天髙愁魂渺莫測<lb/>
碧竹秋風嫋餘泣倚䦨三弄招不歸月照松根䖝瑟瑟<lb/>
<pb n="KR4d0442_WYG_004-16a"/>
忽憶吾生夙好事南游取管湘江涘雙蛾鰥寡兩茫茫<lb/>
一曲時能寫其思髙哉福地可置身昔年屢約何因循<lb/>
明朝作書附行雲為余速徃邀斯人<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0442_WYG_004-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　竹素山房詩集附録<lb/>
</p>
<p>
</p>
  </div>
</body>
</text>
</TEI>
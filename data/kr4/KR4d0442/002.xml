<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹素山房詩集巻二</head> <lb/>
    <p>
<pb n="KR4d0442_WYG_002-1a"/>
欽定四庫全書<lb/>
　竹素山房詩集巻二<lb/>
　　　　　　　　　　　　元　吾丘衍　撰<lb/>
　　書陳道士止酒詩後<lb/>
真樂不在酒髙吟豈為狂誰能採菊似陶令籬東若待<lb/>
江州王陳仙紫霞客脱洒吾所識天瓢不染人世香曽<lb/>
向瑶臺醉春色玉桃屢食王母笑眉髮千年若年少世<lb/>
人徃徃猶見之對人但寫空中辭長江滔滔九江水江<lb/>
<pb n="KR4d0442_WYG_002-1b"/>
流注海無窮巳錦腸光射虹影昏未必塵漿可濡此陽<lb/>
春從昔和者稀大音既發餘音低隋侯明月照車乘紛<lb/>
紛魚目空塵泥髙陽小飲夸漢祖伯倫荷鍤終何補君<lb/>
不見餐霞樓上飛鳳凰釀玉蟻穴蒼苔荒<lb/>
　　春夜對月<lb/>
夜色春仍好樓虚滿月華淡烟同引索暖桂不成花望<lb/>
影弦初上憑髙月為賖芳林漸葉宻更起故林鴉<lb/>
　　題牡丹圖<lb/>
<pb n="KR4d0442_WYG_002-2a"/>
九天霞色染精神髙與羣芳别帝臣彷佛沉香亭下意<lb/>
何當重見謫仙人<lb/>
　　洛城曉<lb/>
洛陽曉氣浮春空花風漾暖香濛濛油車碧鈿金騕裊<lb/>
染露蹴烟移海紅回廊複宫洞房隔夢入瑶臺買春色<lb/>
疊栁蛾眉蜀帳昏誤識銅駝錦香陌鸞悲鏡舞秋茫茫<lb/>
簾移日光春晝長春晝長恨春草胡蝶飛來髩先老<lb/>
　　戊申二月八日春社<lb/>
<pb n="KR4d0442_WYG_002-2b"/>
宰肉陳平老祈年舊禮傳雜花芳艸外新燕暖風前東<lb/>
越猶糠覈西山自管絃村民思社雨把酒對青年<lb/>
　　好雨<lb/>
好雨來還歇霏霏入暮多蘚牆遺舊濕庭樹忽新柯生<lb/>
意能如此黎民喜若何田疇近東作為美玉山禾<lb/>
　　仙人藍采和像<lb/>
紫府仙人號采和酒壚曽見幾回過青錢謾引痴兒笑<lb/>
未必仙機在踏歌<lb/>
<pb n="KR4d0442_WYG_002-3a"/>
　　白描倦繡圖<lb/>
烟茸霧態玉芙蓉啼鳥無聲小院空誰信傷心蝴蝶夣<lb/>
却因秋色怨東風<lb/>
　　戊申嘉稔<lb/>
南畝晨烟白西風萬寶成人民減饑色井陌聚歡聲髙<lb/>
廩還堪賦饞烏為浪驚耕耘豈吾事轉覺媿平生<lb/>
　　胡穆仲輓歌詞<lb/>
出處嗟吾道窮經獨暮年凋零魯先哲感激漢遺賢青<lb/>
<pb n="KR4d0442_WYG_002-3b"/>
簡餘心在金華客夣懸寥寥想孤鶴弔影白雲邊<lb/>
　　種竹<lb/>
近種牆陰竹幽人此見分巳添瀟灑趣不礙徃來雲書<lb/>
帙光能映林泉志頗欣秋風生意好翠氣日氤氲<lb/>
　　除夜雪中<lb/>
萬火千門俗浮天萬井烟雪中逢此夕老去惜殘年栢<lb/>
葉寒新採椒花喜屢傳春風幸可待更雨坐燈前<lb/>
　　王復元輓歌詞<lb/>
<pb n="KR4d0442_WYG_002-4a"/>
昔赴公車日官占忤大臣歸來從白首老去有蒼昊泉<lb/>
石心何固文章氣益神談𤣥竟絡絶愴惻重傷神<lb/>
　　仇仁父解秩建康有新文曰金淵集<lb/>
老去陶元亮歸來向子平鄉闗成久别故舊喜相迎卜<lb/>
宅來江燕移尊笑海鯨新傳浣花句未怪作金聲<lb/>
　　送商繼顯<lb/>
昔送春水别悠悠嵗華遷亷車忽東來清風滿長川我<lb/>
家衡門古城曲養素居真抱幽獨少年未免笑陳平委<lb/>
<pb n="KR4d0442_WYG_002-4b"/>
巷何人重干木君能下士傾里閭時恒過我談詩書丈<lb/>
夫貴義乃如此髙懐可似東平徐鳳凰銜書紫雲闕驛<lb/>
使連催向春發此行莫嗟老相隨尚父猶能賛綸綍青<lb/>
雲萬里何茫茫㝠鴻不飛天路長瀛洲松桂各有意未<lb/>
應<hi>闕</hi>笑孤蘭芳人間聚散豈得已義士由來重知巳璅<lb/>
陵舊隱固依然東山須為蒼生起<lb/>
　　漢㑹稽銅虎符<lb/>
牙璋舊制此能存銘刻昭昭漢後元太守未慚司馬狥<lb/>
<pb n="KR4d0442_WYG_002-5a"/>
未信左契不虚言<lb/>
　　銅韋皋像<lb/>
貞元美化出成都遺愛文翁道豈殊三寸青銅人未識<lb/>
可堪指㸃笑侏儒<lb/>
　　馬虛中為廬山黄尊師畫西湖烟雨<lb/>
湖山秀絶錢塘西六鼇截岸開雲霓瑶峯綵樹綺羅色<lb/>
孰將烟雨㸔㝠迷昔年繁華有如此金碧樓䑓畫圖裏<lb/>
今來觀畫想當年一片生綃但烟水紫霞道士璚樓仙<lb/>
<pb n="KR4d0442_WYG_002-5b"/>
棲真養素𤣥又𤣥含毫深霧入幽思寫開十里玻璃天<lb/>
玻璃浮天漾天色倒影斜分雨雲墨元暉有意共蒼茫<lb/>
豈在西孃艷彫飾晴天散雨東風吹雨收巳覺非當時<lb/>
它年攜此故山去松風灑瀑遥相思<lb/>
　　周達可隨奉使過真臘國作書紀風俗因贈三首<lb/>
裸壤無霜雪西南極目天豈知雲海外不到斗牛邊異<lb/>
域聞周化竒觀及壯年揚雄好風俗一一問張騫<lb/>
絶域通南舶炎方接海濤神仙比徐市使者得王敖異<lb/>
<pb n="KR4d0442_WYG_002-6a"/>
俗書能記夷音孰解操相㸔十年外回首興滔滔<lb/>
漢界踰銅柱蠻邦近越裳逺行隨使節蹈海及殊方鴃<lb/>
舌勞重譯龍波極大荒異書君已著未許劒埋光<lb/>
　　因上人以所畫陶隱居留别<lb/>
真僧寄人間雲影落大地倐來無本行暫止寧有意嘗<lb/>
覽物外史覺士吾所欽擾擾萬境中丹葩耀陽林徃年<lb/>
識因公古貌白毫相今年重相逢逺意益踈放金策掛<lb/>
山壁衲衣懸竹枝了然離言辭明珠浄摩尼陶公古仙<lb/>
<pb n="KR4d0442_WYG_002-6b"/>
人道備入海岳寫容寄遐思神交慰寥邈一鏡攝衆影<lb/>
萬有道所將相送湖水隂空雲起蒼茫<lb/>
　　演上人歸雪峯<lb/>
昔誦梁苑賦雪山峙西方茲峰一何髙玉影發夜灮演<lb/>
公禪門秀法海一葦航逺叅天目僧回憇中峰旁向我<lb/>
説方外飛鴻㸃滄浪雪飛本無花雪盡復何有豈如故山<lb/>
中寒光射牛斗學道當解此純白含性宗想同覺禪師<lb/>
空山對芙蓉<lb/>
<pb n="KR4d0442_WYG_002-7a"/>
　　洪崖圖<lb/>
神物相隨似六丁千年一到洛陽城世人若欲知名字<lb/>
問取山中衞叔卿<lb/>
　　<hi>題闕</hi>
徐市<hi>音弗</hi>樓船入紫烟咸陽宫殿夣三泉華山雲白青松<lb/>
老却笑秦皇不得仙<lb/>
　　鄭中行欲聽洞簫<lb/>
我有鳳玉管琅然韞天音能令鍾子期不聽山水琴鄭<lb/>
<pb n="KR4d0442_WYG_002-7b"/>
叟識我趣入郭迺見尋語意不盡言髙情寄長吟何當<lb/>
良夜秋逸舉懐古今舟泛碧水月聲揺紫雲林揮手絶<lb/>
世念與君契遐心<lb/>
　　桃源<lb/>
避世成仙豈怨秦翠霞丹靄景長春不因野水流花出<lb/>
此地何由識晉人<lb/>
　　海棠<lb/>
困雨愁烟濕錦絲脂痕輕染㝡嬌枝曲闌長斷春風晩<lb/>
<pb n="KR4d0442_WYG_002-8a"/>
花未開時色已衰<lb/>
　　暮烟効韋蘓州<lb/>
冉冉浮素空悠悠隔秋樹幽禽何處來冲破怱飛去<lb/>
　　雨後<lb/>
小橋一夜生春水得意鸕鷀㺯淺深却喜東風愛顔色<lb/>
細吹不遣落花沉<lb/>
　　初夏<lb/>
竹樹吹涼滿檻前南風收雨淡無烟晴雲一片㸔如雪<lb/>
<pb n="KR4d0442_WYG_002-8b"/>
我欲呼來直上天<lb/>
　　湘妃牋<lb/>
湘水一萬頃九疑共茫然南廵嘆重華影落蒼梧烟娥<lb/>
皇與女英泪洒泣野泉竹冷濕幽翠鸞飛望寥天淒涼<lb/>
水雲飄䰟斷五十絃曲盡人不忘才子遺妙篇觀此拂<lb/>
空素南風起樓前<lb/>
　　送陳渭叟還葛溪景徳觀<lb/>
葛溪去錢塘一百三十里仙人有遺迹丹光玉泉水昔<lb/>
<pb n="KR4d0442_WYG_002-9a"/>
年左仙翁九鍊金色紫服之上雲漢人仰空劍履橘亭<lb/>
一何幽笑爾千樹李蘓耽亦仙人臨水昔種此渭叟得<lb/>
真道羞將釣璜比摘芳咽金液汲井漱晨齒遥追兩仙<lb/>
趣撫掌白雲裡居山十二載松雪自知己歸去請勿遲<lb/>
龎公厭城市<lb/>
　　答吳仁甫<lb/>
列子居鄭甫舊與南郭鄰連牆不相過跡逺道愈親多<lb/>
君卜歸意樓望湖水濵玉壺照青夫游躍見紫鱗終久<lb/>
<pb n="KR4d0442_WYG_002-9b"/>
一相訪西山望氤氲<lb/>
　　長江巨浪圖<lb/>
巻中秋色似江臯已覺軒忩走六鼇笑我氣呑雲夣澤<lb/>
更將椽筆起波濤<lb/>
　　醱醅<lb/>
銀河瀉液迎春風揺光泛影琉璃鍾芙蓉泣霜膩香薄<lb/>
石髓滴花浮玉蟲氍毹紅深五雲熱漏壺水盡蟾蜍渇<lb/>
欲借金莖一寸氷滿堂笑㸔妲娥月<lb/>
<pb n="KR4d0442_WYG_002-10a"/>
　　詠史<lb/>
殽函恃險竟何如虎視乾坤歸六虛空向人間焚典籍<lb/>
宫中尚有不韋書<lb/>
歌風臺上凜英雄玉斗鴻門事已空何事封侯先雍齒<lb/>
可怜紀信竟無功<lb/>
　　初月<lb/>
初月浮新彩秋清過雨霑含輝猶脉脉凝望極纎纎玉<lb/>
兎知何處金鈎忽上簾西山彩霞外容易别髙簷<lb/>
<pb n="KR4d0442_WYG_002-10b"/>
　　中秋翫月初陽臺有約不徃夜分有作明日寄同<lb/>
　　　約諸公<lb/>
今夜仙臺月清寒發夜深遲囬阻雲物悵望憶登臨玉<lb/>
管閑清吹銀河耿太陰無才媿𤣥度聊為續長吟<lb/>
　　月色<lb/>
月色今宵好當空一鑑全照雲收暮雨散影自遼天林<lb/>
宻揺金屑簾疎漏玉泉有懐思謝尚捨棹泊長川<lb/>
　　題吳孟郯畫溪山雨霽圖<lb/>
<pb n="KR4d0442_WYG_002-11a"/>
雨過西風晩陰晴向此分溪山浄如染猶有未歸雲<lb/>
　　聞蟬<lb/>
城郭南風裏今朝始聴蟬忽如髙樹杪瀉落半岩泉耳<lb/>
静生涼思窻開醒晝眠無因飽清露愛爾似神仙<lb/>
　　如上人字月印詩<lb/>
海色涵天碧金波湛玉壺山河同影幻上下合空無圓<lb/>
覺名方定真如道豈殊盧敖一囬首照水弄𤣥珠<lb/>
　　贈馮供奉二絶句<lb/>
<pb n="KR4d0442_WYG_002-11b"/>
朝元閣上五色牋囬首春風二十年今日相逢宫樹老<lb/>
始知方朔是神仙<lb/>
開元天寶夢中春曽捧泥金下紫宸舞㡌槿花容易落<lb/>
等閑老却太平人<lb/>
　　過玉泉<lb/>
東山白石路霜草相因依碧泉吐明珠隠隠涵玉輝拊<lb/>
闌紫鱗驚日暮倒影歸犀火或可然吾當測幽㣲<lb/>
　　尚方連環歌為孫康侯徵君作<hi>有序</hi>
<pb n="KR4d0442_WYG_002-12a"/>
　徵君應聘之明年召對日親錫以連環其環隠起旋<lb/>
　螭左右鱗㳫轉軸其在後合之則環面俱隠開則復<lb/>
　連綰以碧縚寵禮之厚者昔明皇賜宋璟金著以表<lb/>
　其直此其比徳歟因獲載觀俾作連環歌<lb/>
尚方結緑藍田春鹿盧宛轉開龍鱗神妃輾輪出宫沼<lb/>
躩落夔螭盤素雲朝元真人紫霞客宣室金門曉初入<lb/>
奚官捧環天語開調笑耕烟種雙璧青絲綰空作藍綬<lb/>
淺綴流蘓玉虹走歸來佩服對虛皇千秋萬嵗南山夀<lb/>
<pb n="KR4d0442_WYG_002-12b"/>
　　聽張供奉歌赤壁二首<lb/>
蒼顔白髮紫雲歌舊説秦青奈爾何一曲貫珠聴不盡<lb/>
西風餘韻繞庭柯<lb/>
銅臺翠瓦散春烟歌舞人空曲尚傳不意秋風寥落後<lb/>
江南更識李龜年<lb/>
　　寄奉化任叔實<lb/>
釣鼇海上任公子曽與莊周釣秋水長風鼔浪非所憂<lb/>
斷掣虹霓未云巳時人聞此謂我夸我聞為君長驚嗟<lb/>
<pb n="KR4d0442_WYG_002-13a"/>
欐梁不為䑕穴用天河乃可横仙槎君家昔住海東邑<lb/>
栁侯一見如曽識相逢大笑傾酒壺誦君文章洗胷臆<lb/>
東風吹船忽西下揚馬聲名孰相借醯雞未信雲中鸞<lb/>
結緑青萍豈聞價人才自古難過知丈夫未肯輕揚眉<lb/>
杜陵豈是不鳴者孟生老作襄陽兒炎歊吹風九天熱<lb/>
相憶林幽灑雲髮拄杖可待或有期為掃秋空待明月<lb/>
　　題李仲賔使君畫瀟湘烟雨竹<lb/>
緑雲繞湘川九疑亦㣲茫帝子不可見碧鸞自翺翔李<lb/>
<pb n="KR4d0442_WYG_002-13b"/>
侯灑秋毫冉冉烟雨鄉猿嘯非我聽龍枝日騰驤緬懐<lb/>
濯纓人於焉詠滄浪折我青琅玕與之拂扶桑<lb/>
　<lb/>
　<lb/>
　<lb/>
　<lb/>
　<lb/>
　竹素山房詩集巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹素山房詩集巻三</head> <lb/>
    <p>
<pb n="KR4d0442_WYG_003-1a"/>
欽定四庫全書<lb/>
　竹素山房詩集巻三<lb/>
　　　　　　　　　　　　元　吾丘衍　撰<lb/>
　　讀孫康侯北游集<lb/>
丹鳳昔飛舞銜書出天京孫登起蘓門赴此萬里行覽<lb/>
古愜幽趣題詩播清聲琅琅四百篇徃徃物外情歴險<lb/>
客懐倦凭髙壯心驚歸來髩如絲蘭草秋露榮年貌不<lb/>
可恃浮雲竟縱橫論交故人稀矯首朔雁鳴江漢十年<lb/>
<pb n="KR4d0442_WYG_003-1b"/>
外逺遊慰平生<lb/>
　　香囊<lb/>
蟬翼輕綃玉縷稀碧花瑶草鬬芳菲一方彩霧籠清氣<lb/>
半剪春風戀薄衣楚水佩閑江艸怨東山碁罷野蜂飛<lb/>
金猊灰冷休重炷鳳帶流蘓舞翠幃<lb/>
　　沈堯道寄棃花<lb/>
山中折花揺白雲一枝贈我寒食春薄簾隔晴不須巻<lb/>
恐隨蝴蝶飛成塵<lb/>
<pb n="KR4d0442_WYG_003-2a"/>
　　秋晩<lb/>
入夜寒砧作秋蟲語亦哀易催風物改不逐日車移疎<lb/>
懶終何益優游每在茲重陽今又過興盡菊花期<lb/>
　　春日尋玉清陸尊師不遇留題几上<lb/>
我來初陽山髙步陵春風竹松一何陰欝翠入半空稽<lb/>
首勾漏仙擬覔脩静翁飛駕忽有適閑房卧絲桐翻書<lb/>
慰遥心觀化嗟轉蓬欲問玉虚事神物若為通白羽何<lb/>
處來猶自碧海東憑爾寄我思揚言<hi>闕</hi>
<pb n="KR4d0442_WYG_003-2b"/>
　　玉佩謡<lb/>
昆吾剪月吹天風鸞絲貫縷聲瓏瓏珠華闌珊舞回步<lb/>
宓妃催喚蓬萊宫聨翩鳳帶春風碎曳雨揺雲楚腰醉<lb/>
仙人琪樹生晩寒洞中敲折青琅玕<lb/>
　　巻荷<lb/>
破荇穿萍碍緑波雙尖揺蕩碧雲柯水荷要織芙蓉錦<lb/>
借與鮫人紫玉梭<lb/>
　　觀水<lb/>
<pb n="KR4d0442_WYG_003-3a"/>
雨後長流寫急湍奔雷轉石噴虛寒憑誰掛起三千尺<lb/>
試作廬山瀑布㸔<lb/>
　　南風清<lb/>
鳴蜩無聲秋雨空半山影落殘霞紅手攜白羽坐晩色<lb/>
長松鼓舞來天風<lb/>
　　九日雨中寄玉清道侣<lb/>
野徑黄花發蕪城忽暮秋已成彭澤懶不作汝南游鳬<lb/>
舄終遐舉匏𤓰豈暫留相㸔風雨際何用識江州<lb/>
<pb n="KR4d0442_WYG_003-3b"/>
　　暮嵗即事<lb/>
北風竟日吹寒雨雲濕天低鳥不飛殘雪山中消巳盡<lb/>
早梅江上見猶稀年光忽去足可惜壯心空在每多違<lb/>
東郊明朝春色動樓前應可瞻晴輝<lb/>
　　桃花<lb/>
絳彩酣春色嬌香膩午風誰云蜀江浪不與武陵通度<lb/>
朔千年在𤣥都一夜空粧臺意無盡餘恨滿青銅<lb/>
　　歸鴈<lb/>
<pb n="KR4d0442_WYG_003-4a"/>
南國春時不似秋春風腸斷燕飛樓憑君莫問空中字<lb/>
一帶聨翩寫去愁<lb/>
　　古采蓮<lb/>
濕風吹花生冷香馮夷為舞水絲裳霏霏粉金飄晩塘<lb/>
浮蘭舟鼔桂楫歌采蓮為君發遲遲歸來㺯明月<lb/>
　　送人歸隠<lb/>
郭臺賢夣逺黄金奕奕良才竟陸沉朽索豈維千里馬<lb/>
樊籠難畜九臯禽雲霄我漫存髙志竹素君能契夙心<lb/>
<pb n="KR4d0442_WYG_003-4b"/>
此去扁舟忽囬首他年野服重相尋<lb/>
　　范令新茶詩<lb/>
南山發榮秀金彩布曉陽驚雷爾何遲奕葉粲以芳園<lb/>
夫履晨露采掇盈篚筐石火不待温變此嘉卉蒼仙㽔<lb/>
入京甸茲焉得餘香晨寒井浮花鼎暖雪汎光起坐豁<lb/>
幽思形神共相忘玉漿瓊房仙啟齒為我嘗却顧玉川<lb/>
子招攜碧雲鄉<lb/>
　　柳絲效李義山<lb/>
<pb n="KR4d0442_WYG_003-5a"/>
細縷垂窻戸依依影若空無因夣春服有恨織東風葉<lb/>
小眉何在蠶成意不同商絃未須絶恐怨楚王宫<lb/>
　　和張養明九日人名絶句<lb/>
晉朝神器已危傾天下飛塵尚未清當日倘無王刺史<lb/>
有誰攜酒訪淵明<lb/>
九日龍山盛管絃此時司馬亦醺然不因席上西風起<lb/>
誰識叅軍孟萬年<lb/>
　　<hi>題闕</hi>
<pb n="KR4d0442_WYG_003-5b"/>
鄭子吾楚秀文章煥神淵北望言逺遊手把泗水邊昔<lb/>
我識汶叟嘗聞魯山川居民有淳風古服尚宛然今送<lb/>
子復去鴻飛冒寒天長河合層氷土井無暖泉雪片沒<lb/>
枯草嚴風折重綿長歌杏壇春俯拜闕里前行道各有<lb/>
志韶音振朱弦回首郭愧臺期君步雲烟<lb/>
　　張伯雨贈黄精<lb/>
山中有靈草乃云太陽精況聞天老言餌之可長生故<lb/>
人赤松意分贈慰我情玉津比𤣥芝采采三秀英我願<lb/>
<pb n="KR4d0442_WYG_003-6a"/>
服此久飄然出寰瀛綠髮無秋霜身如羽翰輕舉臂入<lb/>
霄漢丹臺列髙名手把金芙蓉與君遊太清<lb/>
　　寄柯徳楊<lb/>
蘭色驚秋色來儀困赤霄無書能累月慰我忽今朝道<lb/>
在非彈瑟途窮豈折腰山陰清絶地且為息炎歊<lb/>
　　落鴈圖<lb/>
水天曽見真如畫烟雨還㸔畫似真沙上一行飛又去<lb/>
江南老盡白頭人<lb/>
<pb n="KR4d0442_WYG_003-6b"/>
　　暢上人文溪别業<lb/>
文暢青蓮客回溪别業開南山當驃騎東海極蓬萊空<lb/>
鏡思懸錫中流且度杯相尋多法侣冉冉下天台<lb/>
　　聞蔣𢎞父重五遊葛嶺有詩因寄五首<lb/>
湖雨朝仍作山雲晝不開竹枝蒼鳳濕石蘚紫雲堆放<lb/>
飲多仙興狂歌欠我來平生慕函谷擬學抱闗梅<lb/>
雨急簷檻冷牆陰薜茘長清游能不阻羽士復相忘巾<lb/>
子山雲黒鵝兒酒色黄遥伶佩蘭客寂寞向三湘<lb/>
<pb n="KR4d0442_WYG_003-7a"/>
山路行踈雨真游自有期問舟尋古井把酒賦新詩巳<lb/>
似陶元亮能無逺法師道人相問好我到未多時<lb/>
海中有蓬萊萬里阻弱水靈蹤不可到真境復在此丹<lb/>
藏碧山秀臺空白雲起何能錬金沙徃結浮丘子<lb/>
危亭出空山葛公仙祠古松聲起𤣥籟竹林散飛雨觀<lb/>
身嗟雲浮傾觴慕遐舉吾將復朝陽人事遽如許<lb/>
　　權上人翠玉軒<lb/>
道人坐西軒此君對幽獨碧雲曉不去清風晝相續爐<lb/>
<pb n="KR4d0442_WYG_003-7b"/>
香誦楞伽<hi>闕</hi>　　心目我亦超世士金篇屢嘗讀待我<lb/>
山中來更尋虎溪陸<lb/>
　　送友人還江西<lb/>
文彩垂星虹欲獻明光宫琉璃水沉紫烟潤花生彩筆<lb/>
揺春風行行辭家幾千里交游每結青雲士爾來客舍<lb/>
依我隣夷說悠徳不歸意燕山五色雪舞花大河一夜<lb/>
回仙槎故園桂松色依舊人民城郭還驚嗟丈夫平生<lb/>
<hi>原闕</hi>
<pb n="KR4d0442_WYG_003-8a"/>
　<lb/>
　<lb/>
　<lb/>
　　栁枝詞<lb/>
一徑梨花過雨霑日華浮動碧絲簾前軒插遍垂楊栁<lb/>
㸔舞春風<hi>闕</hi>　簷<lb/>
　　贈吳孟郯<lb/>
孟郯今畫妙揮灑得天真夙昔來仙骨清髙似古人忘<lb/>
<pb n="KR4d0442_WYG_003-8b"/>
機惟我共知巳復誰隣忽寄桓𤣥宅飛騰易有神<lb/>
　　春雪寄戴衆甫<lb/>
春雪飛能急春風曉更寒已判終日飲不厭倚樓㸔山<lb/>
鵲鳴聲碎江梅舊蕋殘無因訪安道大野正澷澷<lb/>
　　宣城陳公輔曉訪贈鏡<lb/>
古鏡若寶劒千年有光芒銅花紫苔紋不染氷井涼客<lb/>
有陳孟公旅宦自逺方清曉訪我舍主賔共相忘隠隠<lb/>
懐䄂中出此片月光卧視復仰照依㣲見陵陽秋水倒<lb/>
<pb n="KR4d0442_WYG_003-9a"/>
不飛七錦各異章撫玩樂此惠神交思悠長朗誦璚玖<lb/>
音晨華翠雲張<lb/>
　　和周翰林景逺夏日謝氏池亭<lb/>
南軒過雨竹陰添翠羽叅差不碍簷一片好風何處起<lb/>
蛟綃舞上碧絲簾<lb/>
　　贈刋生林玉<lb/>
我愛林生刻畫勞能於筆意見纎毫牙籖小字青銅印<lb/>
頓使山房索價髙<lb/>
<pb n="KR4d0442_WYG_003-9b"/>
　　莫種樹<lb/>
莫種樹種樹陰我屋長大如盖青茫茫何用春風暫時<lb/>
緑<lb/>
　　休洗紅<lb/>
休洗紅洗紅紅在水舊紅因水來今復水中棄長安少<lb/>
年多負恩漂毋猶自哀王孫<lb/>
　　終南道士問漢碑<lb/>
柱史談經地終南古跡存神仙能間出道徳豈虛言河<lb/>
<pb n="KR4d0442_WYG_003-10a"/>
漢秋雲冷城池海氣昏羽翰如可致細與問真源字灑<lb/>
金壺墨傳聞古二仙崇臺何杳杳至道極𤣥𤣥令尹今<lb/>
誰再延熹嵗巳千無由操九節悵望想雲烟<lb/>
　　方壽父贈桂珠篇<lb/>
嫦娥采香廣寒陌兎杵揺空響秋碧染香拂天移素烟<lb/>
搗碎黄金失金色五絲繞環雲纚纚𤣥珠聨翩出秋水<lb/>
天風羽衣生晩香蘭葉枯寒九華佩仙人騎羊白山下<lb/>
招手蓬萊促烟駕樹邊吳質未全醒粉霞綬冷花飄零<lb/>
<pb n="KR4d0442_WYG_003-10b"/>
　　凍觧<lb/>
凍解羣生發乾坤萬象新戀晴瞻曉日卧病惜佳辰堯<lb/>
典文章在周原草木春吾衰已如此未省筆如神<lb/>
　　吳仁甫送酒<lb/>
雲液輕紅滴露珠玻璃盞内㸔如無秋深不管黄花老<lb/>
為引仙人白玉壺<lb/>
　　新嵗<lb/>
新嵗來飄忽匆匆十日過晝眠方嘆息好景易蹉跎食<lb/>
<pb n="KR4d0442_WYG_003-11a"/>
薄終何補才荒幸不磨壯心猶激烈試誦醉時歌<lb/>
　　立春日<lb/>
今日春風至㝠濛細雨來已知蘓萬物況乃潤羣材徳<lb/>
澤從茲布陽和向北回病軀方强飲霑洒望熈臺<lb/>
　　贈刻圖書錢拱之男錢瓛二絶句<lb/>
唐人小印網蛛絲漢篆陰文古且竒賴有錢生能識此<lb/>
免將古譜較叅差<lb/>
一種青銅自琢磨爾家銅色似宣和十年為爾騰聲價<lb/>
<pb n="KR4d0442_WYG_003-11b"/>
不道平生篆巳多<lb/>
　　畫眉效李商隠<lb/>
東風曉鏡照桃花蛾緑初調印淺紗嬌栁對分春葉淡<lb/>
遥山横拂暮烟斜月鈎剪玉姮娥妬蟬翼飄雲衛女誇<lb/>
誰識漢朝京兆尹少年膓斷楚天涯<lb/>
　　送陸静復遊張公石室<lb/>
騎驢入石璧我聞古仙人洞天秘雲烟道隠孰與親羽<lb/>
士玉清侣浪跡寄隠淪鍊真<hi>闕</hi>陽山採秀葛水濵乘興<lb/>
<pb n="KR4d0442_WYG_003-12a"/>
憶遐趣飄然問飈輪西風滿空山桂子玉露新<hi>闕</hi>
有地天香散衣巾折桂勿乆品桃花易千春<lb/>
　　喜雪<lb/>
連嵗冬無雪今來忽應時臘前能屢白望久得相宜<hi>闕</hi>
　　　　　　意不遲開軒一壺酒擬作夣魚詩<lb/>
　　守嵗<lb/>
四十明朝是燈花此是春鄉閭猶舊俗笑語雜比隣衰<lb/>
髩難重黒芳年喜再新杜陵方自得獨酌任吾真<lb/>
<pb n="KR4d0442_WYG_003-12b"/>
　　招雨師文<lb/>
大徳三年夏六月天旱不雨民以為憂且祠禱多不應<lb/>
文士吾衍呼雨師而告之為之文而焚之曰穹宇之分<lb/>
奠兮以溷以清噓以為煬兮吹之以冷爰施降之有序<lb/>
兮下上以寧旁礡之有所或冷兮皇覽告余以不成惟<lb/>
茲夏之亢盛兮草木暵以蚤零曷有渰之不沛兮火騰<lb/>
轡兮輘兢望凱風之靡至兮嘑萍翳兮弗興魃倡披以<lb/>
騁騖兮吾有哀夫民之懲龜大荒之畺<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>兮爞后土之<lb/>
<pb n="KR4d0442_WYG_003-13a"/>
陰精恐暍死之駢道兮蔓天造之忠貞芻靈䗲兮齊以<lb/>
盛神之徠兮靁為霆欵帝阬子復徠下庶九有兮民惟<lb/>
正圉赤魃兮山以圍風爾駕兮雲爾旗𤣥澤下兮萬福<lb/>
釐陳吾辭兮其陳茲<lb/>
　　桃花雨樂府一章寄翼之<lb/>
秦源春夣陽臺晩風散驚紅作秋苑閑陰碧樹揺暖雲<lb/>
茸苔羅水香氛氲蝶飛不濕烟綿路吳娥怨澁鸞階步<lb/>
參差海羽雙燕來依㣲石舞瀟湘回<lb/>
<pb n="KR4d0442_WYG_003-13b"/>
　　古詩一首送翼之回吳<lb/>
游子動歸思南風起秋聲我亦當此時相送難為情交<lb/>
朋尚如斯況爾懐父兄三吳亦隣邦一水非逺程君還<lb/>
姑蘓臺我留鳳凰城両地各相望馳心互奔傾流光若<lb/>
頽波彼此即寓萍浮世苦離散輾轉百慮縈何能慰余<lb/>
懐握手徒营營<lb/>
　　次韻謝翼之<lb/>
華翰西臺妙文章五鳳樓美才須比玉直道豈如鈎吴<lb/>
<pb n="KR4d0442_WYG_003-14a"/>
苑辭春色江風散旅愁吾廬正瀟颯二仲得羊求<lb/>
　　菌耳徧沃野<lb/>
菌耳徧沃野瓊芝亦芬芳羣陰掩其茨誰復知爾良我<lb/>
願得此草移根植崇岡閑攀紫金㽔挹露晞朝陽服食<lb/>
換緑髓輕舉過紫皇招攜三辰游與之同輝光<lb/>
　　與隣寓人隔壁對月夜話<lb/>
禦宼連牆屋神交得謝瞻<hi>謝有隔屋夜語事</hi>偶逢吾所契共語<lb/>
月當簷㣲禄終何補良才尚此淹憑君縱𤣥論未怪發<lb/>
<pb n="KR4d0442_WYG_003-14b"/>
幽潜<lb/>
　　將進酒<lb/>
年少不再得朱顔易凋零春濃不作賞春去春風亦笑<lb/>
人無情平湖照天浮醁醽湖邊栁色蛾眉青逺山空翠<lb/>
盡烟淡扁舟畫舸何縱橫金壺有酒君且傾桑田屢變<lb/>
湖邊亭人生得意且酣暢羲和六轡無停行我吹玉簫<lb/>
對楊柳君當長歌更揮手意闌酒盡各自歸榮辱於人<lb/>
復何有神仙休錬九轉丹焦身苦思良為難不如逢春<lb/>
<pb n="KR4d0442_WYG_003-15a"/>
對酒但適意且與笑樂開心顔<lb/>
　　金魚曲二首<lb/>
錦霓散影飛海空霞漿浩飲酣羣龍紫鱗一夜變春色<lb/>
瓊丹照耀桃花紅珊瑚折鈎舞條脱守宫暗泣凝嬌血<lb/>
碧塘烟水涵霧沙水中火色神仙家天吳䰟驚夣欲死<lb/>
神輝煌煌赤龍子<lb/>
仙人剪霞擲波淺紅玉依㣲錦光晩絳綃落佩流彎環<lb/>
碧水悠溶暖嬌轉桃花成鱗飛錦梭彩虹短折珊瑚柯<lb/>
<pb n="KR4d0442_WYG_003-15b"/>
玉璫移階照晨影御溝夣冷鴛鴦波<lb/>
　　晩涼曲<lb/>
南風吹雲散天碧髙槐無聲暮蟬寂彈冠罷沐氷紵香<lb/>
輕握停揮素鸞翼衝風鳥羽南去遲弦月欲上光參差<lb/>
飛<hi>闕</hi>巻簾鈎網絲碧簟欲冷秋依依<lb/>
　　仙興<lb/>
天風無聲起蒼茫道人騎鶴方翺翔雲門不闗白玉洞<lb/>
仙花吹落香滿牀<lb/>
<pb n="KR4d0442_WYG_003-16a"/>
　　雪中丘子正見過<lb/>
風落天花飄酒尊巻簾閒見玉乾坤故人乘興遥相過<lb/>
也勝王猷不到門<lb/>
　　宻雪歌<lb/>
長天雪低海鵬翼飛璚成花曉階白網幃斜揭螭尾銜<lb/>
不放龍綃障春色陽春按徹秦曲斷酒色鵝黄獸香煖<lb/>
錕鋙未照璀璨光月彩先浮碧雲盌梨花飛晴白日下<lb/>
香老黄花絮飛野餘春不散流水風房結幽寒自蘭麝<lb/>
<pb n="KR4d0442_WYG_003-16b"/>
春來春去花亂蜂六花意與梨花同茂陵髮白意何事<lb/>
未央瓦冷金莖空長歌郢中玉壺缺蘇武氊寒漢臣骨<lb/>
相如肺渇思故園吳姬莫道匙金澁<lb/>
　　七夕歌<lb/>
瑶鬟初粧晩雲緑金雀低飛鳳凰玉曲闌十二開錦樓<lb/>
簾巻鮫鮹老魚哭飈車帝子神光隨西風嵗嵗銀河期<lb/>
玉蟾欲弦未光彩金針九孔行氷絲青蚨盤旋曉不去<lb/>
露盤無聲竹枝曙<lb/>
<pb n="KR4d0442_WYG_003-17a"/>
　　錢良佑名記<lb/>
吳郡錢翼之名良佑或告之曰佑字從人字書所無不<lb/>
可也或又曰易之與詩佐佑字止作左右於書則為從<lb/>
人或去人或者可也予謂之曰皆是也古書篆文字不<lb/>
能備故六書有假借漢用𨽻字則稍備矣然有通用字<lb/>
且仲尼之仲在漆書作中後雖從人不過以中為義猶<lb/>
佐佑之左右也況尚書以漢出時人以𨽻字易科斗則<lb/>
從人之佑出于𨽻也漢繁陽令楊君碑有大司農劉佑<lb/>
<pb n="KR4d0442_WYG_003-17b"/>
碑用𨽻字則漢有佑字明矣由是則士之生乎漢後者<lb/>
名此佑字不為無據當存名如故唐人有杜佑作通典<lb/>
云<lb/>
　<lb/>
　<lb/>
　<lb/>
　<lb/>
　竹素山房詩集巻三<lb/>
</p>
<p>
</p>
  </div>
</body>
</text>
</TEI>
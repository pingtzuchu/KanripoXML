<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0269_SBCK_007-1a"/>
澗谷精選陸放翁詩集卷之七　前集<lb/>
　　七言八句<lb/>
　　　𥘉春遣興三首始於志退休而終於惓惓許<lb/>
　　　國亦臣子大義也<lb/>
爛熟思來怕熱官退飛心地喜輕安捨魚正可取熊<lb/>
掌食肉何須至馬肝放眼栁梢𥘉暗動褪花梅子已<lb/>
微酸典衣剰作江頭醉莫謂天涯苦鮮歡<lb/>
大隠悠悠未棄官俸錢雖薄却心安人方得意矜蝸<lb/>
角天豈使予爲䑕肝暇日劇棊忘旅恨短衣馳射壓<lb/>
儒酸小桃楊栁爭時節載酒江頭罄一歡<lb/>
白髪凄凉故史官十年身不到長安即今天末吊形<lb/>
<pb n="KR4d0269_SBCK_007-1b"/>
影何日上前傾肺肝孤憤書成詞激烈五噫歌罷意<lb/>
辛酸此懷欲說無人共安得相携素所歡<lb/>
　　　幽居書事<lb/>
莫恨人間苦不諧清時有味是歸來巳因積毀成高<lb/>
臥更借陽狂護散才正欲清言聞客至偶思小飲報<lb/>
花開紛紛爭奪成何事白骨生苔但可哀<lb/>
　　　憶昔<lb/>
憶昔西遊変姓名獵圍屠肆狎豪英淋漓縱酒滄溟<lb/>
窄慷慨狂歌華嶽傾壮士有心悲老大窮人無路近<lb/>
功名生涯自笑惟詩在旋種芭蕉聽雨聲<lb/>
　　　春晴暄甚遊西市游家園<lb/>
<pb n="KR4d0269_SBCK_007-2a"/>
稅駕名園半日留遊絲飛蝶兩悠悠驟暄不爲海棠<lb/>
計長晝只添鸚鵡愁老去自驚詩酒减客中偏覺歲<lb/>
時遒東風好爲吹歸夢着我松江弄釣舟<lb/>
　　　二月二十四日作<lb/>
棠梨花開社酒濃南村北村鼓鼕鼕且祈麥熟得飽<lb/>
飯敢說榖賤復傷農崖州萬里竄酷吏湖南幾時起<lb/>
卧龍但願諸賢集廊廟書生窮死勝侯封<lb/>
　　　出縣<lb/>
怱怱簿領不堪論出宿聊寛乆客䰟稻隴牛行泥滑<lb/>
滑野塘橋壞雨昏昏槿籬護藥才通徑竹筧通泉自<lb/>
遍村歸計未成留亦好愁腸不用遶呉門<lb/>
<pb n="KR4d0269_SBCK_007-2b"/>
　　　晨起偶題<lb/>
城逺不聞長短更上方鍾鼓自分明幽居不負秋來<lb/>
睡末路偏諳丗上情大事豈堪重破壞窮人難與共<lb/>
功名風爐歙鉢生涯在且試新寒芋糝羮<lb/>
　　　寒食臨川道中<lb/>
百卉千花了不存墮溪飛絮看無痕家人自作清明<lb/>
節老子來穿緑暗村日暮啼鴉隨野祭雨餘荒蔓上<lb/>
頽垣道邊醉飽休相避作吏堪羞甚乞墦<lb/>
　　　𥘉夏道中<lb/>
桑間葚熟麥齊腰鶯語惺愡野雉嬌日薄人家曬蚕<lb/>
子雨餘山客賣魚苗豐年隨處俱堪樂行路終然不<lb/>
<pb n="KR4d0269_SBCK_007-3a"/>
自聊獨喜此身強健在又揺團扇着絺蕉<lb/>
　　　春隂<lb/>
春風浩蕩作春隂弱燕歸來不自禁白塔昏昏纔半<lb/>
露青山淡淡欲平沉裘茸細雨𥘉驚濕屐齒新泥忽<lb/>
巳深直怕楼高生客恨不因病起倦登臨<lb/>
　　　雨中泊趙屯<lb/>
歸燕覉鴻共断魂荻花楓葉泊孤村風吹暗浪重添<lb/>
䌫雨送新寒半掩門漁市人煙横慘淡龍祠簘鼓閙<lb/>
黄昏此身且健無餘恨行路雖難莫更論<lb/>
　　　大寒出江陵西門<lb/>
平明羸馬出西門淡日寒雲互吐吞醉靣衝風驚易<lb/>
<pb n="KR4d0269_SBCK_007-3b"/>
醒重裘藏手取微温紛紛狐兔投深莽點點牛羊散<lb/>
逺村不爲山川多慷慨歲窮遊子自銷魂<lb/>
　　　過廣安弔張才叔諌議<lb/>
春風疋馬過孤城欲弔先賢淚巳傾許國肺肝知激<lb/>
烈照人眉宇尚崢嶸中原成敗寕非數後日忠邪自<lb/>
有評歎息知人眞未易流芳遺臭盡書生<lb/>
　　　宿武連縣驛<lb/>
平日功名浪自期頭顱到此不難知䆠情薄似秋蟬<lb/>
翼郷思多於春繭絲野店風霜趣裝早縣橋燈火下<lb/>
程遟寒鞭熨手戎衣窄忽憶南山射虎時<lb/>
　　　即事<lb/>
<pb n="KR4d0269_SBCK_007-4a"/>
渭水岐山不出兵却携琴劒錦官城醉來身外窮通<lb/>
小老去人間毀譽輕捫蝨豪雄空自許屠龍工巧竟<lb/>
何成雅聞崏下多區芋聊試寒爐玉糝羮<lb/>
　　　羅漢驛翠望亭讀宋景文公詩<lb/>
撲馬征塵拂不開高亭欹㡌一徘徊蜀山地暖稀逢<lb/>
雪閏歲春遟未見梅陂水近人無鷺下煙村藏寺有<lb/>
鍾來宋公出牧曽題壁錦叚雖殘試剪裁<lb/>
　　　成都歲暮始微寒小酌遣興<lb/>
革帶頻移紗㡌寛茶鐺欲熟篆香殘踈梅巳報先春<lb/>
信小雨𥘉成十月寒身似野僧猶有髮門如村舎強<lb/>
名官䑕肝蟲臂尤無擇遇酒猶能罄一歡<lb/>
<pb n="KR4d0269_SBCK_007-4b"/>
　　　快晴<lb/>
地闢天開斗柄回今朝紅日遍池䑓新陽蘇醒春前<lb/>
栁輕暖醫治雪後梅瓦屋螺青披霧出錦江鴨緑抱<lb/>
山來衰翁也逐兒童喜旋撥文書近酒杯<lb/>
　　　暮春<lb/>
忙裏偷閑慰晚途春來日日在東湖凭欄投飯㸔魚<lb/>
隊挾彈驚鴉護雀雛俗態似爭花爛熳病身能闘竹<lb/>
清癯一樽是處成幽賞風月隨人不用呼<lb/>
　　　東湖新竹<lb/>
挿棘編籬謹護持養成寒碧映淪漪清風掠地秋先<lb/>
到赤日行天午不知觧籜時聞聲簌簌放梢𥘉見影<lb/>
<pb n="KR4d0269_SBCK_007-5a"/>
離離官閑我欲頻來此枕簟仍教到處隨<lb/>
　　　夏日湖上<lb/>
烏㡌笻枝散客愁不妨胥吏雜沙鷗迎風枕簟平欺<lb/>
暑近水簾櫳預借秋茶竈逺從林下見釣筒常向月<lb/>
中收江湖四十餘年夢豈信人間有蜀州<lb/>
　　　寓驛舎<lb/>
閑坊古驛掩朱扉又憇空堂浣客衣九萬里中鯤自<lb/>
化一千年外鶴仍歸遶庭数竹饒新筍觧帶量松長<lb/>
舊圍惟有壁間詩句在暗塵殘墨兩依依<lb/>
　　　敕牟鎭早行<lb/>
孤燈照影聽𥘉雞攬轡情懷倍慘凄雪作未成雲意<lb/>
<pb n="KR4d0269_SBCK_007-5b"/>
閙茅荒無際客䰟迷觸寒手指藏猶裂畏險圖書棄<lb/>
不携老去有文無賣處等閙題遍蜀東西<lb/>
　　　寓舎書懷<lb/>
借得茅齋近筰橋覉懷病思兩無聊春從荳蔲梢頭<lb/>
老日向樗蒲齒上消叢竹曉兼風力横高梧夜挾雨<lb/>
声驕書生莫倚身常健未畫凌煙鬢巳凋<lb/>
　　　成都書事<lb/>
劒南山水盡清暉濯錦江邊天下稀煙栁不遮楼閣<lb/>
断風花時逐馬頭飛芼羮筍似稽山美斫鱠魚如笠<lb/>
澤肥客報城西有園賣老夫白首欲忘歸<lb/>
　　　午睡至暮<lb/>
<pb n="KR4d0269_SBCK_007-6a"/>
酒力醺然入四肢華胥稅駕不應遟殘年已覺衰難<lb/>
強萬事無如睡不知幸有琴書供枕藉安能冠帶更<lb/>
支持紅爐過盡灰如雪獨守青燈坐畫詩<lb/>
　　　夜宴<lb/>
酒浪揺春不受寒燭花垂燼忽堆盤山川路邈人將<lb/>
老絲管聲遒夜向䦨四海交遊更聚散百年光景雜<lb/>
悲歡自憐病眼猶明在更把名花半醉㸔<lb/>
　　　寄二子<lb/>
大兒新作鶴林逰仲子經年戌吉州日日望書常至<lb/>
暮時時入夢却添愁得官本自輕齊虜對景寧當似<lb/>
楚囚識取乃翁行履䖏一生任運笑人謀<lb/>
<pb n="KR4d0269_SBCK_007-6b"/>
澗谷精選陸放翁詩集卷之七　前集<lb/>
<pb n="KR4d0269_SBCK_007-1a"/>
須溪精選陸放翁詩集卷之七　後集<lb/>
　七言四句<lb/>
　　　籌筆驛<hi>有武侯祠</hi>
運籌塵迹故依然想見旌旗駐道邊一等人間管城<lb/>
子不堪樵叟作降牋<lb/>
　　　小雨極凉舟中熟睡至夕<lb/>
舟中一雨掃飛蠅半脫綸巾臥翠藤清夢𥘉回牎日<lb/>
晚数聲柔櫓下巴陵<hi>自然是</hi>
　　　冬夜聽雨戯作二首<lb/>
少年交友盡豪英妙理時時得細評老去同叅惟夜<lb/>
雨焚香臥聽畫簾聲<lb/>
<pb n="KR4d0269_SBCK_007-1b"/>
遶檐點滴如琴筑支枕幽齋聽始竒憶在錦城歌吹<lb/>
海七年夜雨不曾知<hi>此老富貴有無柰着処又時時有識羞耳</hi>
　　　寺樓月夜醉中<lb/>
海山縹緲玉眞妃貪看氷輪不肯歸樓上三更風露<lb/>
冷旋圍歩障換羅衣<hi>此䓁亦非俗子能道</hi>
　　　觀華嚴閣僧齋<lb/>
拂劒當年氣吐虹喑嗚坐覺朔庭空早知壮士成癡<lb/>
絶悔不藏名萬衲中<hi>丗間此句道盡可喜亦可恨</hi>
　　　讀書<lb/>
靣骨峥嶸鬢欲踈退藏只合卧蝸廬自嫌尚有人間<lb/>
意射雉歸來夜讀書<lb/>
<pb n="KR4d0269_SBCK_007-2a"/>
　　　雜詠二首<lb/>
微風翻翻芋葉白落日漠漠稻花香出門縱轡何所<lb/>
惜萬里溪南追晚凉<lb/>
丗事盛衰誰得知惠陵煙草掩柴扉陵邊人家樷竹<lb/>
裏燈火呼喧迎婦歸<lb/>
　　　夜坐<lb/>
大風橫吹斗柄折迅雷下擊山石裂放翁閉户寂不<lb/>
聞楞嚴卷盡燈花結<lb/>
　　　文君井<lb/>
落魄西川泥酒盃酒酣幾度上琴䑓青鞋自笑無拘<lb/>
束又向文君井畔來<lb/>
<pb n="KR4d0269_SBCK_007-2b"/>
　　　記夢<lb/>
烏巾白紵憶當年抵死㝷君不自憐憔悴劒南双鬢<lb/>
改夢中猶上暗門船<lb/>
　　　江上㝷梅<lb/>
小園風月不多寛一樹梅花開未殘剥啄𫾣門嫌特<lb/>
地緩拖橫杖隔籬看<hi>大有</hi>
　　　㸔梅歸馬上<lb/>
本爲梅花判獨飲却嗔梅花消宿酲日欲落時始上<lb/>
馬青羊宫前聞發更<lb/>
　　　迎詔書<lb/>
憶瞻鵉仗省門前扇影鞭声下九天寂寞嘉州迎詔<lb/>
<pb n="KR4d0269_SBCK_007-3a"/>
處忽聞鼓吹却凄然<lb/>
　　　見螢<lb/>
蜀州官居富水竹四月螢火遶梁飛流年迫人不相<lb/>
貸客子倦遊何日歸<lb/>
　　　秋夜池上作<lb/>
短髮颼颼病骨輕臨池閑㸔露荷傾月明何與浮雲<lb/>
事正可圎時故故生<hi>好</hi>
　　　花時遍遊諸園<lb/>
爲愛名花抵死狂只愁風日損紅芳緑章夜奏通明<lb/>
殿乞借春隂護海棠<hi>往得有理</hi>
　　　又<lb/>
<pb n="KR4d0269_SBCK_007-3b"/>
翩翩馬上㡌簷斜盡日㝷春不到家偏愛張園好風<lb/>
景半天高柳卧溪花<hi>花卧柳卧邪語自可畫</hi>
　　　春晚感事<lb/>
寒食梁州十萬家秋千蹴踘尚豪華犢車轣轆歸城<lb/>
晚爭碾平蕪入亂花<lb/>
　　　梅<lb/>
一花兩花春信回南枝北枝風日催爛熳却愁零落<lb/>
盡丁寧且莫十分開<lb/>
　　　沈園<lb/>
城上斜陽畫角哀沈園非復舊池臺傷心橋下春波<lb/>
緑曽是驚鴻照影來<lb/>
<pb n="KR4d0269_SBCK_007-4a"/>
　　　又<lb/>
夢断香消四十年沈園栁老不吹綿此身行作稽山<lb/>
土猶吊遺蹤一泫然<lb/>
　　　白樂天詩倦倚繍床愁不動緩垂緑鬢髻鬟<lb/>
　　　低遼陽春盡無消息夜合花開日又西好事<lb/>
　　　者畫爲倦繍圖此花以五六月間開山中人<lb/>
　　　殊不貴之<lb/>
王室東遷歲月賖兩京漠漠暗胡沙繍床倦倚人何<lb/>
在風雨漫山夜合花<lb/>
　　　鷺<lb/>
雪衣飛去莫匆匆小住灘頭伴釣蓬禹廟蘭亭三十<lb/>
<pb n="KR4d0269_SBCK_007-4b"/>
里相逢多在暮煙中<lb/>
　　　湖村月夕<lb/>
客路風塵化素衣閑愁冉冉鬢成絲平生不負月明<lb/>
處神女廟前聞竹枝<lb/>
　　　軍中雜歌<lb/>
名王金冠玉蹀踒靣縛纛下声<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>呱藁街未遽要汝<lb/>
首賣與酒家鉗作奴<lb/>
　　　又<lb/>
漁陽女兒美如花春風樓上學琵琶如今便死知無<lb/>
恨不属畨家属漢家<lb/>
　　　又<lb/>
<pb n="KR4d0269_SBCK_007-5a"/>
北庭茫茫秋草枯正東萬里是皇都征人楼上看太<lb/>
白思婦城南迎紫姑<lb/>
　　　無題<lb/>
碧玉當年未破瓜學成歌舞入侯家如今憔悴蓬牎<lb/>
底飛去青天妬落花<lb/>
　　　看梅二首<lb/>
梅花樹下黄苑丘古人尚能愛花不月淡煙深横牧<lb/>
笛死生常事不須愁<hi>沉絶通逹警絶今古</hi>
荒陂十畒浴鳬鴨折葦枯蒲寒意深何處得船滿載<lb/>
酒醉時繫着古梅林<lb/>
　　　次韻魯山新居<lb/>
<pb n="KR4d0269_SBCK_007-5b"/>
短墻缺處揷踈籬巷劣容車堂對陂天下有公殊可<lb/>
賀坐中着我不妨竒<hi>横姿自好</hi>
　　　宿楓橋<lb/>
七年未到楓橋寺客枕依然半夜鍾風日未湏輕感<lb/>
慨巴山此去尚千重<lb/>
　　　重陽<lb/>
照江丹葉一林霜折得黄花更断腸商畧此時湏痛<lb/>
飲細腰宫畔過重陽<lb/>
　　　霽夜觀月<lb/>
雲重真愁無散時可憐不柰夜風吹殘暉如此那休<lb/>
得誰誤虚空作許癡　后集<lb/>
</p>
<p>
</p>
  </div>
</body>
</text>
</TEI>
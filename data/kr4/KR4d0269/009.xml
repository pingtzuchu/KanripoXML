<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0269_SBCK_009-1a"/>
澗谷精選陸放翁詩集卷之九　前集<lb/>
　　七言四句<lb/>
　　　小園<lb/>
小園煙草接鄰家桑柘隂隂一徑斜卧讀陶詩未終<lb/>
卷又乗微雨去鋤瓜<lb/>
　　　湖上今歳遊人頗盛戯作二首<lb/>
畫船鼔吹載凉州不到三更枉出遊忽有歌聲出雲<lb/>
漢誰家開宴小紅楼<lb/>
臺府官醅歲嵗新蘭亭春勝鏡湖春三山小甕雖堪<lb/>
笑也向湖邊作醉人<lb/>
　　　雜感二首<lb/>
<pb n="KR4d0269_SBCK_009-1b"/>
百年鼎鼎成何事寒暑相催即白頭縱得金丹真不<lb/>
死摩挲銅狄更添愁<lb/>
丗間魚鳥各飛沉茅屋青山無古今畢竟替他愁不<lb/>
得幾人虚費一生心<lb/>
　　　劒南道中遇微雨<lb/>
衣上征塵雜酒㾗逺遊無處不銷魂此身合是詩人<lb/>
未細雨騎驢入劒門<lb/>
　　　三峽歌五首<lb/>
神女廟堂秋月明黄牛峽裏暮猿聲危塗性命不容<lb/>
惜百丈牽船侵夜行<lb/>
十二巫山見九峯船頭彩翠滿秋空朝雲暮雨渾虚<lb/>
<pb n="KR4d0269_SBCK_009-2a"/>
語一夜猿啼明月中<lb/>
亂揷山花篢子紅蛮歌相和瀼西東忽然四散不知<lb/>
處蹋月捫蘿歸峒中<lb/>
萬州谿西花柳多四鄰相應竹枝歌問君今夕不痛<lb/>
飲柰此滿川明月何<lb/>
我遊南賔春暮時蜀船曽繫掛猿枝雲迷江岸屈原<lb/>
塔花落空山夏禹祠<lb/>
　　　春日絶句<lb/>
怕見公卿嬾入城野橋孤店跨馿行天工遣足看山<lb/>
願白盡髭鬚却眼明<lb/>
　　　閑中自詠<lb/>
<pb n="KR4d0269_SBCK_009-2b"/>
小艇上時皆緑水短笻到處即青山二十四考中書<lb/>
令不換先生半日閑<lb/>
　　　讀經<lb/>
藜羮粟飯養殘軀晨起衣冠讀典謨莫謂書生無用<lb/>
處一身自是一唐虞<lb/>
　　　梅花絶句<lb/>
聞道梅花折曉風雪堆遍滿四山中何方可化身千<lb/>
億一樹梅花一放翁<lb/>
　　　雜興<lb/>
一身逋負愁賖酒滿眼關山海上楼子細推來惟合<lb/>
睡五更風雨巳如秋<lb/>
<pb n="KR4d0269_SBCK_009-3a"/>
　　　聞鳥聲有感<lb/>
流年冉冉去無情月夜溪頭布榖声城郭雖存人換<lb/>
盡令威應悔學長生<lb/>
　　　七月十四夜觀月<lb/>
不復微雲滓太清浩然風露欲三更開簾一寄平生<lb/>
快萬頃空江著月明<lb/>
　　　巴東遇小雨<lb/>
暫借清溪伴釣翁沙邊微雨<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>孤蓬從今詩在巴東<lb/>
縣不属㶚橋風雪中<lb/>
　　　雪後㝷梅二首<lb/>
雪裏芬芬亦偶然丗人便謂占春前飽知桃李俗到<lb/>
<pb n="KR4d0269_SBCK_009-3b"/>
骨何至與渠争着鞭<lb/>
竹籬曲曲水邊村月澹霜清欲断魂商略前身是飛<lb/>
燕玉肌無粟立黄昏<lb/>
　　　庚子正月十八日送梅二首<lb/>
滿城桃杏争春色不許梅花不成雪丗間尤物無盛<lb/>
衰萬點縈風正竒絶<lb/>
我行柯山眠酒家初見牎前三四花恨無壮士挽斗<lb/>
柄坐令東指催年華<lb/>
　　　采蓮<lb/>
雲散青天掛玉鈎石城艇子近新秋風鬟霧鬢歸來<lb/>
晚忘却荷花記得愁<lb/>
<pb n="KR4d0269_SBCK_009-4a"/>
　　　建安遣興三首<lb/>
建安酒薄客愁濃除却哦詩事事慵不許今年頭不<lb/>
白城楼殘角寺楼鍾<lb/>
錦城重到歎無期忽憶書䑓歩月時白浪黏天蛟鰐<lb/>
横夢中識路亦何爲<lb/>
緑沉金鏁少時狂幾過秋風古戰埸夢裏都忘閩嶠<lb/>
逺萬人鼔吹入平凉<lb/>
　　　排悶絶句三首<lb/>
四十從軍渭水邊功名無命氣猶全白頭爛醉東呉<lb/>
市自抜長刀割彘肩<lb/>
西塞山前吹笛声曲終已過洛陽城君能洗盡丗間<lb/>
<pb n="KR4d0269_SBCK_009-4b"/>
念何處楼䑓無月明<lb/>
風霜九月冷颼颼湖海飄然一布裘親見虙羲欲畫<lb/>
卦轉頭三十萬春秋<lb/>
　　　晚興<lb/>
一声天邊断鴈哀数蘂籬畔早梅開幽人耐冷倚門<lb/>
乆送月墮湖歸去來<lb/>
　　　欲出遇雨<lb/>
東風吹雨惱遊人滿路新泥換細塵花睡桞眠春自<lb/>
懶誰知我更懶於春<lb/>
　　　示子聿絶句<lb/>
儒林早歳竊虚名白首何曽負短檠堪歎一衰今至<lb/>
<pb n="KR4d0269_SBCK_009-5a"/>
此夢回聞汝讀書聲<lb/>
　　　𥘉夏絶句<lb/>
紛紛紅紫已成塵布榖聲中夏令新夾路桑麻行不<lb/>
盡始知身是太平人<lb/>
　　　小舟遊近村三首<lb/>
数家茅屋自成村地碓聲中晝掩門寒日欲沉蒼霧<lb/>
合人間隨處有桃源<lb/>
不識如何喚作愁東阡西陌且閑遊兒童共道先生<lb/>
醉折得黄花挿滿頭<lb/>
斜陽古栁趙家荘負鼓盲翁正作埸死後是非誰管<lb/>
得滿村聽說蔡中郎<lb/>
<pb n="KR4d0269_SBCK_009-5b"/>
　　　一壷歌<lb/>
長安市上醉春風亂挿繁花滿㡌紅㸔盡人間㒷廢<lb/>
事不曾冨貴不曽窮<lb/>
　　　觀梅至花徑高端叔觧元見㝷<lb/>
春暖山中雪作堆放翁艇子出㝷梅不須問訊道傍<lb/>
叟但覔梅花多處來<lb/>
　　　雜題二首<lb/>
　　　　其一<lb/>
松肪釀酒石根醉檞葉作衣雲外行指點人間一長<lb/>
歎秋風又到洛陽城<lb/>
　　　　其二<lb/>
<pb n="KR4d0269_SBCK_009-6a"/>
黍醅新壓野雞肥茅店酣歌送落暉人道山僧最無<lb/>
事怜渠猶趂暮鍾歸<lb/>
　　　雪中忽起從戎之興作二首<lb/>
　　　　其一<lb/>
狐裘卧載錦駝車酒醒氷髭結碎珠三尺馬鞭装白<lb/>
玉雪中畫字草軍書<lb/>
　　　　其二<lb/>
十萬貔貅出羽林横空殺氣結層隂桑乾沙土𥘉飛<lb/>
雪未到幽州一丈深<lb/>
　　　仗錫平老自都城回見訪索怡雲堂詩因賦<lb/>
　　　三首<lb/>
<pb n="KR4d0269_SBCK_009-6b"/>
　　　　其一<lb/>
東華軟塵飛撲㡌黄金絡馬人㸔好渠儂胷中誰得<lb/>
知畏禍憂䜛鬢先老<lb/>
　　　　其二<lb/>
舉丗輸與平老行青山白雲過一生出門曵杖便千<lb/>
里白雲不約常同行<lb/>
　　　　其三<lb/>
敲門剥啄雲滿屨劇談未竟還東去到山分我一片<lb/>
雲并遣春風吹好句<lb/>
澗谷精選陸放翁詩集卷之九　前集<lb/>
</p>
<p>
</p>
  </div>
</body>
</text>
</TEI>
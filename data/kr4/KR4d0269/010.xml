<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0269_SBCK_010-1a"/>
澗谷精選陸放翁詩集卷之十　前集<lb/>
　　五言八句<lb/>
　　　即事<lb/>
樽酒如江緑春愁扺草長但令閑一日便擬醉千埸<lb/>
柳弱風禁絮花殘雨漬香客遊還役役心賞竟茫茫<lb/>
　　　溪行<lb/>
蓬蒻鳴春雨㠶蒲掛暮煙買魚㝷近市覔火就鄰船<lb/>
愁卧醒還醉灘行却復前長年殊可念力盡逆風牽<lb/>
　　　寓歎<lb/>
小雨𥘉凉夜殘燈欲暗時病多愁近酒心弱怯題詩<lb/>
舊友殊方少歸耕晚歲宜回頭顧孤影此意有君知<lb/>
<pb n="KR4d0269_SBCK_010-1b"/>
　　　峽州甘泉寺<lb/>
江上甘泉寺登臨擅一州山亭喜無恙老子得重遊<lb/>
灘急常疑雨林深欲借秋歸途更清絶倚杖喚漁舟<lb/>
　　　獨立<lb/>
獨立柴荆外頽然一秃翁亂山吞落日野水倒寒空<lb/>
憂患工催老飄零敢諱窮漁歌亦何恨悽断滿西風<lb/>
　　　病中<lb/>
風雨暗江天幽牎起復眠忍窮安晚境留病壓災年<lb/>
客助修琴料僧分買藥錢餘生均逆旅未死且陶然<lb/>
　　　一室<lb/>
九萬笑鵬搏幽居一室寛雨聲便早睡酒力壓春寒<lb/>
<pb n="KR4d0269_SBCK_010-2a"/>
嬾覺閑多味衰知死有縁此生吾自断不必夢邯鄲<lb/>
　　　春晚苦雨<lb/>
垂老卧村墅餘寒欺病身雞猶未忘旦雨欲不容春<lb/>
忽忽花時過茫茫草色匀蓴絲已上市一飯未傷貧<lb/>
　　　客有見過者旣去喟然有作<lb/>
髮毛俱白盡事不𥙷秋毫去死今無幾歸耕何足高<lb/>
已如陶止酒徒勸屈餔糟惟有滄溟去揚㠶看雪濤<lb/>
　　　致仕後述懷<lb/>
生理雖貧甚胷中頗浩然常辝問字酒屡却作碑錢<lb/>
寜有駱堪鬻况無車可懸小須梅雨霽散髮醉江天<lb/>
　　　孤村<lb/>
<pb n="KR4d0269_SBCK_010-2b"/>
老寄孤村裏悠然卧曲肱筭貧先放鶴嫌閙并踈僧<lb/>
古戍高秋笛寒牎半夜燈平生羞詭遇多獲豈吾能<lb/>
　　　遊山<lb/>
病退行猶倦山坡毎少休高枝聞鵲語淺瀬見魚游<lb/>
偶有堪乗興元無可遣愁悠然又終日爭路有歸牛<lb/>
　　　春日<lb/>
車馬閑中絶衣𥜗病後寛改詩消晝永賖酒敵春寒<lb/>
柳細槎難似花新染未乾歸鴻與來燕各自𬋩悲歡<lb/>
　　　醉賦<lb/>
霜楓照茅屋露菊揷紗巾今古無窮事江湖未死身<lb/>
直令依馬磨終勝拜車塵我亦輕餘子君當恕醉人<lb/>
<pb n="KR4d0269_SBCK_010-3a"/>
　　　小園<lb/>
蕭散遺塵事栽培得小園土鬆花意活林暖鳥言繁<lb/>
飱酪供晨鉢𦵔芹薦晚樽餘年君莫問送老向孤村<lb/>
　　　舟中作<lb/>
沙路時晴雨漁舟日徃來村村皆盡本處處有詩材<lb/>
炊黍孤煙晚呼牛一笛哀終身㸔不厭岸幘興悠哉<lb/>
　　　歲晚書懐<lb/>
殘歲堂堂去新春鼎鼎來夢移郷國近酒挽壮心回<lb/>
暖律𥘉催柳晴光併上梅東湖有歸日衰抱得頻開<lb/>
　　　野興<lb/>
有酒皆堪醉無山不可廬遂𥘉成近賦孤憤悔前書<lb/>
<pb n="KR4d0269_SBCK_010-3b"/>
湘寺分經帙廬山寄藥鋤江頭霜葉滿詩㒷属騎馿<lb/>
　　　雨後凉甚<lb/>
並海寛閒野清秋揺落天微凉供美睡穏字入新聮<lb/>
陋屋蕭蕭雨脩筒細細泉晚牎生酒㒷洗酌一陶然<lb/>
　　　月夜江瀆池納凉<lb/>
微徑荒城曲叢祠野水邊月能從我醉風欲駕人仙<lb/>
静数黏螢草遥聞采芡船熱官那有此留滯莫尤天<lb/>
　　　長汀道中<lb/>
晚過長汀驛溪山乃尔竒老夫惟坐嘯造物爲陳詩<lb/>
鳥送穿林語松垂拂澗枝慿鞍乆忘發不是馬行遟<lb/>
　　　病中作<lb/>
<pb n="KR4d0269_SBCK_010-4a"/>
一病二十日直愁難自還殘書不成讀長晝只供閑<lb/>
風舞迎霜葉雲昏欲雨山臨牎忽自笑詩思又相関<lb/>
　　　冒雨登擬峴䑓觀江漲<lb/>
雨氣昏千嶂江聲撼萬家雲翻一天墨浪蹴半空花<lb/>
噴薄侵虚閣低昻泛断槎壯遊思夙昔乗醉下三巴<lb/>
　　　春雨<lb/>
春愁無處避春雨幾時晴黯黯隂連月蕭蕭滴到明<lb/>
牎昏减書課絃緩咽琴聲何以娯幽獨新醅手自傾<lb/>
　　　有叟<lb/>
有叟鏡湖邊茅茨八九椽慿䦨秋萬里閉户醉經年<lb/>
身外浮名小胸中浩氣全此身吾自判造物恐無權<lb/>
<pb n="KR4d0269_SBCK_010-4b"/>
　　　六月十四日微雨極凉<lb/>
湖上清秋近齋中白日長雲來樹收影雨過土生香<lb/>
蓮小紅衣<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>瓜甘碧玉凉晚來幽興動移榻近方塘<lb/>
　　　夜雨<lb/>
寒雨連三夕幽居只数椽家貧輕過節身老怯增年<lb/>
日月悲歌裏関山淚眼邊梅花自開落歎息爲誰妍<lb/>
　　　悶極有作<lb/>
貴巳不如賤狂應又勝癡新寒壓酒夜微雨種花時<lb/>
堂下藤成架門邊枳作籬老人無日課有㒷即題詩<lb/>
　　　春晚雜興<lb/>
池靣萍𥘉紫墻頭杏巳青携兒撑小艇留客坐孤亭<lb/>
<pb n="KR4d0269_SBCK_010-5a"/>
相法無侯骨生年直酒星正須遺萬事莫遣片時醒<lb/>
　　　自述<lb/>
二畒新𬞞圃三間舊草堂病除身小健秋近夜微凉<lb/>
薄酒時醒醉殘書半在亡老懷常自笑無事忽悲傷<lb/>
　　　梅天<lb/>
稲隴移𥘉遍梅天澁未晴輕隂昏茗色餘潤咽琴聲<lb/>
時傍菱塘立還㝷莎徑行杜門終此丗更誓未來生<lb/>
　　　獨夜<lb/>
燈花寒自結雪片夜方深痩影參危坐清愁入苦吟<lb/>
江湖身汗漫薬石病侵㝷朋舊凋零盡何人識此心<lb/>
　　遊雲門諸蘭若<lb/>
<pb n="KR4d0269_SBCK_010-5b"/>
花過木隂合溪雲生暮凉牛行響白水鷺下點青秧<lb/>
古寺宛如昨稺松森巳行耆年不下榻童子爲燒香<lb/>
　　五言四句<lb/>
　　　題瑩上人剡溪畫<lb/>
天地又秋風溪山憶剡中孤舟幸閑着借我訪支公<lb/>
　　路傍曲二首<lb/>
　　　　其一<lb/>
冷飯雜沙䃯短褐䝉霜露黄葉滿山郵行人跨馿去<lb/>
　　　　其二<lb/>
大道南北去車輪無停日彼豈皆竒才我獨飢至夕<lb/>
澗谷精選陸放翁詩集卷之十　前集<lb/>
<pb n="KR4d0269_SBCK_010-6a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0269_SBCK_004-1a"/>
澗谷精選陸放翁詩集卷之四　前集<lb/>
　　七言八句<lb/>
　　　栁林酒家小楼<lb/>
桃花如燒酒如油緩轡郊原常自遊微倦放教成午<lb/>
夢宿醒留得伴春愁逺塗始悟乾坤大晚節偏驚歲<lb/>
月遒記取清明果州路半天高桞出青楼<lb/>
　　　上虞逆旅見舊題歲月感懷<lb/>
舴艋爲家東復西今朝破曉下前溪青山缺處日𥘉<lb/>
上孤店開時鶯亂啼倦枕不成千里夢壞墻閑覔十<lb/>
年題漆園傲吏猶非逹物我區區豈足齊<lb/>
　　　晝卧<lb/>
<pb n="KR4d0269_SBCK_004-1b"/>
秋暑侵人氣力微燒香髙枕掩柴扉弄姿野　晴猶<lb/>
歛作態江雲晚未歸身外極知皆夢事丗間隨處有<lb/>
危機故山松菊今何似晚矣淵明悟昨非<lb/>
　　　醉歸<lb/>
持酒江頭到夕霏愁城頓覺觧重圍澄波宜月移船<lb/>
㸔醉靣便風走馬歸末路已驚添白髮故人頻報上<lb/>
黄扉強隨䆠薄成眞嬾乞我呉松舊釣磯<lb/>
　　　自上清延慶歸丈人觀少留玉華楼<lb/>
再到蓬萊路欲平却吹長笛過青城空山霜葉無行<lb/>
迹半嶺天風有嘯聲細棧跨雲縈峭絶危楼飛柱挿<lb/>
澄清玉華更控青鸞住要倚䦨干待月明<lb/>
<pb n="KR4d0269_SBCK_004-2a"/>
　　　躬耕<lb/>
莫笑躬耕老蜀山也勝莱把仰園官喚回癡夢塵機<lb/>
息空盡閑愁酒地寛無復短衣隨李廣但思微雨過<lb/>
蘇端十年丗事茫如海輸與閑人静處看<lb/>
　　　留題雲門草堂<lb/>
小住𥘉爲旬月期二年留滯未應非㝷碑野寺雲生<lb/>
屦送客溪橋雪滿衣親滌硯池餘墨漬臥㸔爐靣散<lb/>
煙霏他年遊䆠應無此早買漁蓑未老歸<lb/>
　　　望江道中<lb/>
吾道非耶來曠野江濤如此去何之起隨烏鵲𥘉翻<lb/>
後宿及牛羊欲下時風力漸添㠶力健艣聲常雜鴈<lb/>
<pb n="KR4d0269_SBCK_004-2b"/>
聲悲晚來又入淮南路紅樹青山合有詩<lb/>
　　　僧房假榻<lb/>
過盡青山喚渡船晚牎洗脚卧僧氊剰償平日清遊<lb/>
願更結來生熟睡縁吞啄漸稀如老鶴鳴聲已断似<lb/>
寒蝉旁觀莫苦嘲癡頓此妙吾宗祕不傳<lb/>
　　　晚晴聞角有感<lb/>
暑雨𥘉收白帝城小荷新竹夕陽明十年塵土青衫<lb/>
色萬里江山畫角聲零落親朋勞逺夢淒涼郷社負<lb/>
歸耕議郎傳士多新奏誰致當時魯二生<lb/>
　　　十四日宿東林寺<lb/>
㸔盡江湖千萬峯不嫌雲夢芥吾胷戯招西塞山前<lb/>
<pb n="KR4d0269_SBCK_004-3a"/>
月來聽東林寺裏鐘逺客豈知今再到老僧能記昔<lb/>
相逢虚牎熟睡誰驚覺野碓無人夜自舂<lb/>
　　　金陵先寄獻劉留守<lb/>
梁益覉遊道阻長見公便覺意差強别都王氣半空<lb/>
紫大將牙旗三丈黄江靣水軍飛海鶻帳前羽箭射<lb/>
天狼歸來要了浯溪頌莫笑狂生老更狂<lb/>
　　　夢至成都悵然有作<lb/>
春風小陌錦城西翠箔珠簾客意迷下盡牙籌閑縱<lb/>
博刻殘畫燭戯分題紫氍毹暖帳中醉紅叱撥驕花<lb/>
外嘶孤夢淒凉身萬里令人憎殺五更雞<lb/>
　　　又<lb/>
<pb n="KR4d0269_SBCK_004-3b"/>
䆠途元不羡飛騰錦里豪華壓五陵紅䄂引行遊玉<lb/>
局華燈圍坐醉金繩階前汗血洮河馬架上霜毛海<lb/>
國鷹丗事轉頭誰料得一官南去冷如氷<lb/>
　　　書感<lb/>
溪路人家尚闔扉強扶衰憊着征衣百年朝露古所<lb/>
歎一櫂秋風吾欲歸楚客長號沽白壁漢宫大息遣<lb/>
明妃鑠金銷骨從來事老矣何心踐駭機<lb/>
　　　雪中懷成都<lb/>
憶在西州遇雪時繍筵處處百花圍烏絲䦨展新詩<lb/>
就油壁車迎小獵歸感事鏡鵉悲獨舞寄書笋鴈恨<lb/>
慵飛愁多自是難成醉不爲天寒酒力微<lb/>
<pb n="KR4d0269_SBCK_004-4a"/>
　　　西村醉歸<lb/>
俠氣崢嶸盖九州一生常耻爲身謀酒寕剰欠㝷常<lb/>
債劒不虚施細碎讎岐路凋零白羽箭風霜破弊黒<lb/>
貂裘陽狂自是英豪事村市歸來醉跨牛<lb/>
　　　贈林使君<lb/>
使君物外閱年華厭聽奴兵早暮衙雙屦蹋雲呼野<lb/>
渡一瓢邀月醉梅花紅爐點汞閑銷日烏几繙經不<lb/>
憶家我亦<graphic n="KR2165" url="https://raw.githubusercontent.com/kanripo/KR-Gaiji/master/images/KR2165.png" mimeType="image/png"/>山有歸處約君同載泝三巴<lb/>
　　　又<lb/>
松檜隂中百歩廊我來剥啄叩琳房魚腸寳劒餘蛟<lb/>
血鴉觜金鋤帶藥香弱水蓬萊風浩浩赤明龍漢刼<lb/>
<pb n="KR4d0269_SBCK_004-4b"/>
茫茫何妨付與神丹訣教跨青鵉入帝郷<lb/>
　　　遣興<lb/>
壯年一箭落雙鵰野餉如今擷藥苗寒與梅花同不<lb/>
睡悶㝷鸚鵡說無憀烏絲䦨上詩𥘉就緑綺聲中酒<lb/>
半銷老去可憐風味在未應山海混漁樵<lb/>
　　　冬晚山房書事<lb/>
山澤何妨老太平巉巉骨相本來清月明滿地㸔梅<lb/>
影露下隔溪聞鶴聲未辨藥苗逢客問欲酬琴價約<lb/>
僧評胡奴仁祖今俱絶且學湘纍拾菊英<lb/>
屏迹山村病日増烏皮几穩得閑凭凍雲傍水封梅<lb/>
蕚嫰日烘牎釋硯氷歲盡光隂饒衮衮身閑醉夢且<lb/>
<pb n="KR4d0269_SBCK_004-5a"/>
騰騰蠻童採藥歸來晚客至從嗔喚不譍<lb/>
　　　得趙若川書因寄<lb/>
澤居路絶人不到晨起忽傳雙鯉魚儲淚一升悲丗<lb/>
事减愁三尺㸔君書龍墀對䇿言傷直山邑迎親計<lb/>
未踈老病閉門誰省録因風時肯問何如<lb/>
　　　夜歸醉中作<lb/>
意薄楊脩喚小兒孤舟自笑髮成絲放開癡腹無非<lb/>
夢拈起幽懷緫是詩霜下忽驚桐葉盡灘生更覺水<lb/>
聲竒餘年那恨驅黃犢除却爲農百不冝<lb/>
　　　早秋<lb/>
落魄巴山號放翁斯名歲晚亦成空酒醒遥夜孤舟<lb/>
<pb n="KR4d0269_SBCK_004-5b"/>
雨睡美清秋一榻風駭浪千重無死地神丹九轉有<lb/>
新功雲端不遇飛仙過誰顧幽人寂寞中<lb/>
　　　郊行夜歸書觸目<lb/>
老翁病起厭端居隨意東西不問途霜野草枯鷹欲<lb/>
下江天雲濕鴈相呼空垣破竈逃租屋青幔紅燈賣<lb/>
酒爐未畏還家蹋泥潦園丁持炬小兒扶<lb/>
　　　𥘉夏幽居<lb/>
昔如轉戰墮重圍今幸騫翔脫駭機曉樹好風鶯獨<lb/>
語夜牎細雨燕相依安居不恨蝸廬迮得食寕論鶴<lb/>
料微更喜暮年強健在又㸔刀尺製縑衣<lb/>
澗谷精選陸放翁詩集卷之四　前集<lb/>
<pb n="KR4d0269_SBCK_004-1a"/>
須溪精選陸放翁詩集卷之四　後集<lb/>
　古詩<lb/>
　　　西郊㝷梅<lb/>
西郊梅花矜絶艶走馬獨來㸔不厭似羞流俗䝉市<lb/>
塵寧堕荒寒傍茆店翛然自是丗外人過去生中羞<lb/>
一念淺顰常鄙桃李學獨立不容鶯蝶覘山<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>水仙<lb/>
晚角出大似春秋呉越僣餘花豈無好顔色病在一<lb/>
俗無由砭朱䦨玉砌渠有命断橋流水君何欠<hi>十四</hi>
<hi>字吊慰两盡</hi>嗟予相與頗同調身客劒南家在剡凄<lb/>
凉萬里歸無日蕭颯二毛衰有漸尚能作意晚相從<lb/>
爛熳不辝盃㶑灔<lb/>
<pb n="KR4d0269_SBCK_004-1b"/>
　　　綿州録叅軍㕔觀楚公畫鷹少陵爲作詩者<lb/>
我來訪古涪之濵不辝百罔兾一眞<hi>磊落顛倒</hi>走馬<lb/>
朝㝷海㯶舘斫鱠夜醉魴魚津越王樓髙亦已換俯<lb/>
仰今古堪悲辛督郵官舎最卑陋棟撓楹腐知幾春<lb/>
巋然此壁獨無恙老槎勁翮完如新向來刼火何日<lb/>
免叱呵守護疑有神妖狐九尾穴中國共置不問如<lb/>
越秦大時此物合致用下韝指呼端在人㑹當原野<lb/>
洒毛血坐令萬里清煙塵老眼還憂不及見詩成肝<lb/>
膽空輪囷<hi>正是作者</hi>
　　　山南行<lb/>
我行山南已三日如繩大路東西出平川沃野望不<lb/>
<pb n="KR4d0269_SBCK_004-2a"/>
盡麥隴青青桑欝欝地近凾秦氣俗豪秋千蹴踘分<lb/>
朋曹首蓿連雲馬蹄疾楊柳夾道車聲高古來歴歴<lb/>
興亡處舉目山河尚如故將軍壇上冷雲低丞相祠<lb/>
前春日暮國家四紀失中原師出江淮未易吞㑹看<lb/>
金鼓從天下却用関中作本根<hi>起結次弟皆称</hi>
　　　龍掛<lb/>
成都六月天大風發屋動地聲势雄黑雲崔嵬行風<lb/>
中凛如鬼神塞虚空霹靂迸火射地紅上帝有命起<lb/>
伏龍龍尾不卷曳天東壯哉雨點車軸同山摧水溢<lb/>
路不通連根拔出千丈松未言爲人作年豊偉觀一<lb/>
洗芥蔕胷<lb/>
<pb n="KR4d0269_SBCK_004-2b"/>
　　　羅翅峽江小酌<lb/>
炉煙淡將散江雨吹欲無回風吹衣襟晴光滿菰蒲<lb/>
隱几樂此時清和如夏𥘉犬吠船丁歸小市得美𬞞<lb/>
歡言酌清醥侑以案上書雖云泊江渚何異歸林庐<lb/>
　　　雙清堂夜賦<lb/>
陸子病少間獨臥溪上堂人静魚自躍風定荷更香<lb/>
素月行中天流螢失孤光歸烏飛有聲度此十里塘<lb/>
嗟我獨何事遟暮客異郷大息搔短髮起視夜未央<lb/>
　　　風月<lb/>
老來苦無伴風月獨見知未甞費招呼到處相娯嬉<lb/>
披襟萬里快弄影三更竒淋漓蜀苑酒散落江楼詩<lb/>
<pb n="KR4d0269_SBCK_004-3a"/>
狂歌撼山川醉墨飛蛟螭聊將調俗子更遣半生癡<lb/>
　　　游東都趙氏園<lb/>
清晨呼馬出馭吏請所之錦城浩如海我亦無與期<lb/>
有花即入門莫問主人誰下馬據胡床傲睨忘訶譏<lb/>
人言白頭翁胡爲尚兒癡老翁故不癡借花發吾詩<lb/>
詩句帶花香東風不敢吹徘徊双胡蝶許可鼻端知<lb/>
<hi>能言能賦無復此老</hi>
　　　對酒<lb/>
閑愁如飛雪入酒即消融好花如故人一笑盃自空<lb/>
流鶯有情亦念我柳邊盡日啼東風長安不到十四<lb/>
載酒徒往往成衰翁九環寳帶光照地不如留君双<lb/>
<pb n="KR4d0269_SBCK_004-3b"/>
頰紅<lb/>
　　　郊飲村酒大醉<lb/>
丈夫無苟求君子有素守不能垂竹帛正可死隴畒<lb/>
邯鄲枕中夢要是夢所有持枕與農夫亦作此夢否<lb/>
今朝櫟林下取醉村市酒未敢羞空囊爛熳詩千首<lb/>
　　　寒夜遣懷<lb/>
臨觴本不飲憂多自成醉四方行萬里不見埋愁地<lb/>
憶昔入京都寳馬揺香鬃酣飲清楼夜歌声在半空<lb/>
去日不可挽華髮忽垂領姢姢蛾眉月相對作凄冷<lb/>
月落照空床不寐聴寒螿早知憂隨人何用去故郷<lb/>
　　　長門怨<lb/>
<pb n="KR4d0269_SBCK_004-4a"/>
寒風凄有聲寒日慘無輝空房不敢恨但懷歲暮悲<lb/>
今年選後宫連姢千蛾眉早知獲譴速悔不承恩遟<lb/>
聲當徹九天淚當逹九泉死猶復見思生當長棄捐<lb/>
<hi>盡用陳語而各有態</hi>
　　　月夕<lb/>
我昔隱天台夜半游勾曲弄月過垂虹萬頃一片玉<lb/>
煙艇起菱唱松風吹釣絲更欲小徙倚恐失𥘉平期<lb/>
今年游青城三十六峯峦白雲反在下使我毛骨寒<lb/>
天如玻瓈盆倒懸濕銀海素璧行其間草木盡光彩<lb/>
姮娥顧我笑手撫玉兎兒莫怪丗人生白髮秋風桂<lb/>
老欲無枝<lb/>
<pb n="KR4d0269_SBCK_004-4b"/>
　　　次韻何元立贈行<lb/>
嘉榮東西州此别不爲逺徘徊凌雲寺决去未遽忍<lb/>
登髙望故人煙樹參差見懸知今夕夢不隔空城鍵<lb/>
平生相從意百年有未滿結巢青城雲期子在歲晚<lb/>
　　　醉中懷眉山舊㳺<lb/>
勁酒少和氣哀歌無歡情故郷不敢思登高望錦城<lb/>
錦城那得去彷彿蟇頥路遥知樽前人指我題詩処<lb/>
我雖流落夜郎天遇酒能狂似少年想見東郊携手<lb/>
日海棠如雪栁如綿<lb/>
　　　南軒<lb/>
今年秋早凉七月已蕭然南軒脩竹下枕簞終日眠<lb/>
<pb n="KR4d0269_SBCK_004-5a"/>
時將半殘夢聽此欲断蟬推枕起太息四序忽巳遷<lb/>
功名墮渺莽衰疾方連綿新月獨多情窺牎淡姢姢<lb/>
　　　舟中聞姑惡<lb/>
女生藏深閨未省窺墻藩上車移所天父母爲他門<lb/>
妾身雖甚愚亦知君姑尊下床頭雞鳴梳䯻着𥜗裙<lb/>
堂上奉洒掃厨中饋盤飱青青摘葵莧恨不美熊蹯<lb/>
姑色少不怡衣𬒮<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>淚㾗所兾妾生男庻幾姑弄孫<lb/>
此意竟蹉跎薄命來讒言放棄不敢怨所悲孤大恩<lb/>
古路傍陂澤微雨鬼火昏君聽姑惡聲無乃遣婦魂<lb/>
　　歳暮<lb/>
離離井上桐欝欎墙下桑零落豈不悲無柰中夜霜<lb/>
<pb n="KR4d0269_SBCK_004-5b"/>
蟋蟀更可念歲暮依客床客亦自孤寂衣篝歇殘香<lb/>
一燈掛西壁耿耿青無光援筆欲寫愁三喟不成章<lb/>
　　　五鼓自簇橋入府<lb/>
曉月有餘光秋樹無濃影野煙浩無際陂路行愈永<lb/>
堰声何澎湃露氣正淒冷忽然客愁破更斍詩律整<lb/>
昔人千載意忙裏一笑領山林豈難歸吾計自不猛<lb/>
　　　古意<lb/>
紲足飼飢鷹鷹飽意未平伏櫪豈不安老驥終悲鳴<lb/>
士生固欲逹又懼徒富貴素願有未伸五鼎從無味<lb/>
苑屋秋雨漏稲陂春水深長歌傾濁酒舉丗不知心<lb/>
須溪精選陸放翁詩集卷之四　後集<lb/>
</p>
<p>
</p>
  </div>
</body>
</text>
</TEI>
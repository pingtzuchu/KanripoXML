<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0269_SBCK_006-1a"/>
澗谷精選陸放翁詩集卷之六　前集<lb/>
　　七言八句<lb/>
　　　舟中夜賦<lb/>
千里風塵季子裘五湖煙浪志和舟灯殘復吐惱孤<lb/>
夢雨落还牧生旅愁城上霜笳入霄漢煙中漁火耿<lb/>
汀洲牧之未極詩人趣但謂能輕万户侯<lb/>
　　　賞花至湖上<lb/>
吾國名花天下知園林尽日敞朱扉蝶穿宻葉常相<lb/>
失蜂恋䌓香不記歸欲過毎愁風蕩漾半開却要雨<lb/>
霏微良辰樂事真當勉莫遣匆匆一片飛<lb/>
　　　春夏屡病至立秋而愈因自賀<lb/>
<pb n="KR4d0269_SBCK_006-1b"/>
良藥扶衰抵万金漸加糜粥輟呻吟溪風拂簟有秋<lb/>
意山影當窓生夕隂薄俗只成驚老眼幽居正得遂<lb/>
𥘉心岸巾待月䦨干曲更斍天公愛我深<lb/>
　　　卜築<lb/>
放翁卜築寄江郊屋破隨時旋𥙷茅暮㸔白煙横水<lb/>
際曉聽清露滴松梢生來不啜猩猩酒老去那營燕<lb/>
燕巢目断鹿門三太息龐公千載可論交<lb/>
　　　東牎小酌<lb/>
烏㡌翩僊白苧裳東牎隨事具杯觴流年不貸丗人<lb/>
老造物能容吾輩狂藤葉成隂山鳥下檜花滿地蜜<lb/>
蜂香何人畫得農家樂咿軋繅車隔短墻<lb/>
<pb n="KR4d0269_SBCK_006-2a"/>
　　　歲晚<lb/>
無窮丗事浩難量歲晚沉緜卧草堂短褐拆圖移曲<lb/>
折故書經蠧失偏傍賣刀擬買春耕犢挾䇿曽亡舊<lb/>
牧羊點檢生涯还自笑菜畦殘葉帶新霜<lb/>
　　　冬暮<lb/>
晚角昏鍾爲底忙豈容老子更禁當乗除冨貴惟身<lb/>
健𥙷貼光隂有夜長臨水小軒𥘉見月滿庭殘葉不<lb/>
禁霜巴江尺素何時到剰着新詩寄断腸<lb/>
　　　題庵壁<lb/>
孤村寂寂潮生浦小院昏昏雨送梅𬞞食一簞宜靣<lb/>
槁畏塗九折自心灰古人骨朽有書在今雨泥多无<lb/>
<pb n="KR4d0269_SBCK_006-2b"/>
客來散髮陽狂非寄傲丗間萬事本悠哉<lb/>
　　　泛舟澤中雨夜<lb/>
無窮煙浪接空𪷟秦望稽山醉眼中虹断巳収千嶂<lb/>
雨鶴歸正駕九天風漁舟容與横沙際水鳥號呼傍<lb/>
葦叢㒷尽还家忽三鼓半輪殘月斗杓東<lb/>
　　　秋懷<lb/>
形骸歲歲就枯朽意氣時時猶激昻水逺浮鷗猶浩<lb/>
蕩霜高殘菊更芬芳人皆有老是非在刼未成灰時<lb/>
丗長三百里湖行自復子孫努力事耕桑<lb/>
　　　書感<lb/>
奪璧元知價不酬屠龍誰信本无求哦詩声裏歲時<lb/>
<pb n="KR4d0269_SBCK_006-3a"/>
速憂囯淚边天地秋已欠謝安俱泛海况无王粲與<lb/>
登楼此身着處慿君記万里煙波没白鷗<lb/>
　　　舟中作<lb/>
三百里湖新月時放翁艇子出㝷詩城頭蜃閣煙將<lb/>
合波靣虹橋栁未衰漁唱蒼茫連禹穴寒潮䔥瑟過<lb/>
娥祠祖龍虚負求仙意身到蓬萊却不知<lb/>
　　　寓歎<lb/>
俗心浪自作棼絲丗事元知似弈棋舊業蕭然歸亦<lb/>
樂餘年至此死何悲古人可作將誰慕造物何心豈<lb/>
汝私巳决殘春故溪去短簑埀釣月明時<lb/>
　　　村居<lb/>
<pb n="KR4d0269_SBCK_006-3b"/>
青藜杖出氛埃外白版扉開水竹边造物與閑仍與<lb/>
健郷人知老不知年斎居每䄂持螯手妄想寕流見<lb/>
麴涎昨夜小庭風露冷菊花消息巳先傳<lb/>
　　　道室雜詠三首<lb/>
舄化双鳬杖化龍雲山回首不知重薬園夜嘨丹䑓<lb/>
月酒市秋聽紫閣鍾豈憚煙霄隨歩武故應氷雪換<lb/>
形容小童開户驚竒事野鶴來巣堦下松<lb/>
莫怪先生閱事多人間何處不經過天山八月霜枯<lb/>
草暘谷三更日浴波酒熟春風歸掌握丹成神物共<lb/>
誰何散人本帶江湖號四百年來一釣簑<lb/>
身是秋風一断蓬何曽住處限西東棋枰牎下時聞<lb/>
<pb n="KR4d0269_SBCK_006-4a"/>
雹丹竈岩間夜吐虹采薬不辝千里去釣鰲曽破十<lb/>
年功白頭始悟頥生妙尽在黄庭兩卷中<lb/>
　　　遣㒷<lb/>
聒聒鳴鳩莫笑渠百年我亦旋枝梧病知薬物難爲<lb/>
驗老斍人間不足娯茅屋何妨度寒暑𬞞飡且可逐<lb/>
朝脯釣船一去无㝷處千頃江边一色芦<lb/>
　　　病中東仲弥性唐克明蘇訓直<hi>三君皆有帰志</hi>
移疾还家暫曲肱依然耐乆北牎灯心如澤囯春歸<lb/>
鴈身是雲堂旦過僧細雨佩壺㝷廢寺夕陽下馬弔<lb/>
荒陵小留莫厭時追逐勝社年來冷欲冰<lb/>
　　　晚泊松滋渡口<lb/>
<pb n="KR4d0269_SBCK_006-4b"/>
小溪拍拍鸕鷀飛深竹蕭蕭杜宇悲㸔鏡不堪衰病<lb/>
後繫船最好夕陽時生涯落魄惟耽酒客路蒼茫自<lb/>
詠詩莫問長安在何許乱山孤店是松滋<lb/>
　　　秋日懷東湖<lb/>
小閣東頭罨畫池秋來長是憶幽期身如巢燕臨歸<lb/>
日心似堂僧欲動時病思覉懷惟付酒西風落日更<lb/>
催詩故知歲暮常多感不獨當年宋玉悲<lb/>
　　　醉郷<lb/>
醉郷小築亦佳哉但苦無情白髮催癡欲煎膠粘日<lb/>
月狂思八海訪蓬萊辝巢歸燕先秋去泣露幽花近<lb/>
社開莫惜傾家供作楽古人白骨有蒼苔<lb/>
<pb n="KR4d0269_SBCK_006-5a"/>
　　寄題陳魯山二首<hi>時調官都下</hi>
諸公貴人識靣稀胷中璀璨漫珠璣即今舉手遮西<lb/>
日應有流塵化素衣舊斈極知難少貶吾㑪持此欲<lb/>
安歸夜來風雨空堂静忽憶燈前語入微<lb/>
天下無虞國論深書生端合老山林平生力學所得<lb/>
處政要如今不動心舊友幾年猶短褐謫官萬里少<lb/>
來音願公思此寛覉旅静處炎曦豈易侵<lb/>
　　病中作<lb/>
老鶴遼天興未窮此生光景自匆匆家爲逆旅相逢<lb/>
處身在嚴裝欲發中澁眼尚於書有味孤愁殊斍酒<lb/>
無功揮戈草檄今誰記歲晚江邊白髮翁<lb/>
<pb n="KR4d0269_SBCK_006-5b"/>
　　　燈下看梅<lb/>
風雨經旬怯倚䦨梅花折得就燈看有情應記去年<lb/>
别無寐不禁清夜寒病起支笻幽興在春遟載酒後<lb/>
期寛籬東数樹尤竒絶日遣蠻童候路乾<lb/>
　　　江楼醉中作<lb/>
淋漓百榼宴江楼秉燭揮毫氣尚遒天上但聞星主<lb/>
酒人間寜有地埋憂生希李廣名飛將死慕刘伶贈<lb/>
醉侯戯語佳人頻一笑錦城巳是六年留<hi>退之詩越</hi>
<hi>女一笑三年留</hi>
澗谷精選陸放翁詩集卷之六　前集<lb/>
<pb n="KR4d0269_SBCK_006-1a"/>
須溪精選陸放翁詩集卷之六　後集<lb/>
　七言八句<lb/>
　　　恩除祕書監<lb/>
群仙鶴駕去難追白首重來不自知才藝荒唐癡獨<lb/>
絶功名蹭蹬老如期海邊鄭叟窮耽酒呉下韋郎晚<lb/>
學詩扶上木天君莫笑衰殘不似壯遊時<lb/>
　　　醉中夜自村市歸<lb/>
村市夜騎黃犢還却登小閣倚䦨干銀河斜界曉天<lb/>
碧璧月下入秋江寒吾軰身閑且飲酒人生事定須<lb/>
闔棺元自胷中着雲夢莫驚緑鬢柰悲歡<lb/>
　　　病起<lb/>
<pb n="KR4d0269_SBCK_006-1b"/>
山村病起㡌圍寛春盡江南尚薄寒志士淒凉閑處<lb/>
老名花零落雨中㸔断香漠漠便支枕芳草離離獨<lb/>
倚闌收拾吟牋停酒椀年來觸事動憂端<lb/>
　　　臨安雨晴<lb/>
丗味年來薄似紗誰令騎馬客京華小樓一夜聽春<lb/>
雨深巷明朝賣杏花矮𥿄斜行閑作草晴牎細乳戯<lb/>
分茶素衣莫起風塵歎猶及清明可到家<lb/>
　　　𥘉寒<lb/>
船尾寒風不滿旗江邊樷祠常掩扉行人畏虎少晨<lb/>
出舟子捕魚多夜歸茅葉翻翻帶宿雨蘆花漠漠弄<lb/>
斜暉傷心到處聞砧杵九月今年未授衣<lb/>
<pb n="KR4d0269_SBCK_006-2a"/>
　　　馬上<lb/>
燈前薄飯陳塩虀帶睡強出行江堤五更落月移樹<lb/>
影十月清霜侵馬蹄荒陂嗈嗈巳度鴈小市喔喔𥘉<lb/>
鳴雞可憐萬里覔歸夢未到故人先自迷<hi>語語有氣</hi>
　　　黃州<lb/>
局促常悲類楚囚遷流還嘆學齊優江聲不盡英雄<lb/>
恨天地無私草木秋萬里覉愁添白髪一㠶寒日過<lb/>
黃州<hi>好</hi>君㸔赤壁終陳迹生子何須萬户侯<lb/>
　　　哀郢<lb/>
荆州十月早梅春徂歳眞同下坂輪天地何心窮壯<lb/>
士江湖從古着覉臣淋漓痛飲長亭暮慷慨悲歌白<lb/>
<pb n="KR4d0269_SBCK_006-2b"/>
髪新欲弔章䑓無處問廢城霜露濕荆榛<lb/>
　　　水亭有懷<lb/>
漁舟把酒對丹楓水驛慿軒送去鴻<hi>來得是</hi>道路半<lb/>
年行不到江山萬里㸔無窮故人草詔九天上老子<lb/>
題詩三峽中<hi>上句太淺不尔又不得</hi>笑語毛錐可無<lb/>
恨書生處處與卿同<lb/>
　　　江上<lb/>
江上霜寒透客衣閑牎羸臥不支持覉孤形影真相<lb/>
弔衰颯頭顱巳可知<hi>自在</hi>潦縮穏經行雨峽竹踈䞉<lb/>
見掛猿枝清尊可醉須勤醉莫望功名老大時<lb/>
　　　聞猿<lb/>
<pb n="KR4d0269_SBCK_006-3a"/>
瘦盡腰圍不爲詩良辰流落自成悲也知客裏偏多<lb/>
感誰料天涯有所思漢塞角殘人不寐渭城歌罷客<lb/>
將離故應未抵聞猿恨况是巫山廟裏時<lb/>
　　　南鄭馬上<lb/>
南鄭春殘信馬行通都氣象尚崢嶸迷空游絮慿陵<lb/>
去曵綫飛鳶跋扈鳴落日断雲唐闕廢淡煙芳草漢<lb/>
壇平猶嫌未豁胷中氣目断南山天際横<lb/>
　　　夜抵葭萌惠照寺寓榻小閣<lb/>
亭驛驅馳髀肉消故山歸夢愈迢迢夜行觸尉那能<lb/>
避旦過逢僧不放招雨後風雲猶慘淡霜前草木巳<lb/>
䔥條衰遟事事非前日醉裏題詩亦自聊<hi>篇篇自道</hi>
<pb n="KR4d0269_SBCK_006-3b"/>
　　歸次漢中境上<lb/>
雲棧屏山閱月游馬蹄𥘉喜踏梁州地連秦雍川原<lb/>
壯水下荆揚日夜流遺虜孱孱寕逺畧孤臣耿耿獨<lb/>
私憂良時恐作他時恨大散関頭又一秋<lb/>
　　　赴成都泛舟自三泉至益昌謀以明年下三峽<lb/>
詩酒清狂二十年又摩病眼㸔西川心如老驥長千<lb/>
里身似春蚕巳再眠暮雪烏奴停醉㡌秋風白帝放<lb/>
歸船飄零自是関天命却𬒳人呼作地仙<lb/>
　　　七月一日夜坐舎北水涯<lb/>
兀傲胡床酒半醒釣筒收盡數舟横風生細葛無三<lb/>
伏月上踈林正四更北斗離離低欲盡明河脉脉去<lb/>
<pb n="KR4d0269_SBCK_006-4a"/>
無聲斥仙豈復塵中戀便擬騎鯨返玉京<lb/>
　　　新秋感事<lb/>
江上清秋昨夜回漁扉正對荻洲開志存天下食不<lb/>
足節慕古人䜛愈來風際𥿄鳶那觧乆祭餘芻狗會<lb/>
堪哀蕭然散髪聽秋雨剰領新凉入酒盃<lb/>
　　　風雨中過龍洞閣<lb/>
飄然醉䄂怒人扶箇裏何曽有畏塗<hi>寫得如此健</hi>卷<lb/>
地黒風吹慘淡半天朱閣挿虚無闌邊歸鶴如争捷<lb/>
雲表飛仙定可呼<hi>語壮</hi>莫怪衰翁心膽壯此身元是<lb/>
一枯株<lb/>
　　獨游城西諸僧舎<lb/>
<pb n="KR4d0269_SBCK_006-4b"/>
我是天公度外人看山看水自由身蘚岩頂上飛雙<lb/>
屐雲洞前頭岸幅巾萬里欲呼牛渚月一生不受庾<lb/>
公塵非無好客堪招喚獨往飄然覺更眞<lb/>
　　過野人家<lb/>
縱轡江皐送夕暉誰家井臼映荆扉隔籬犬吠窺人<lb/>
過滿箔蚕飢待葉歸丗態千年看爛熟家山萬里夢<lb/>
依稀躬耕本是英雄事老死南陽未必非<lb/>
　　晚興<lb/>
老病愁趍畫㦸門天教高卧浣花村山林獨往雜屠<lb/>
釣丗界皆空誰怨恩千卷蠧書忘歳月一樽濁酒信<lb/>
乾坤㒷來倚杖清江上断角殘鍾正歛昏<hi>隨意襯貼皆及本色</hi>
<pb n="KR4d0269_SBCK_006-5a"/>
　　　芳華楼夜飲<lb/>
射虎將軍老不侯尚能豪縱醉江楼笙歌雜沓娯清<lb/>
夜風露髙寒接素秋少日壯心輕玉塞暮年幽夢墮<lb/>
滄洲人間清絶沅湘路常笑靈均如許愁<lb/>
　　　秋思<lb/>
大靣峯前秋笛清細腰宫畔暮灘平呉檣楚柂勒歸<lb/>
思隴月巴雲空復情萬里風塵舊朝士百年鉛槧老<lb/>
書生水村漁市從今始安得區區海内名<lb/>
　　　月下<lb/>
黄鵠飛鳴未免飢此身自笑欲何之閉門種菜英雄<lb/>
老弹鋏思魚富貴遟生擬入山隨李廣死當穿冡近<lb/>
<pb n="KR4d0269_SBCK_006-5b"/>
要離一樽強醉南楼月感慨長吟恐過悲<lb/>
　　　書懷<lb/>
愁向東華踏軟紅暫歸舊隠樂無窮石池洗藥姢姢<lb/>
水漁艇投竿嫋嫋風盡日醉醒菱唱裏鄰家來往竹<lb/>
隂中何湏列㦸長安第四望雲山擁此翁<lb/>
　　　舜廟懷古<lb/>
雲断蒼梧竟不歸江邊古廟鎻朱扉山川不爲㒷亡<lb/>
改風月應憐憾慨非孤枕有時鶯喚夢斜風無頼客<lb/>
添衣千年回首消磨盡輸與漁舟送落暉<lb/>
須溪精選陸放翁詩集卷之六　后集<lb/>
</p>
<p>
</p>
  </div>
</body>
</text>
</TEI>
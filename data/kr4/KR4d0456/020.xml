<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>養吾齋集卷二十</head>
    <p>
<pb n="KR4d0456_WYG_020-1a"/>
欽定四庫全書<lb/>
　養吾齋集卷二十　　　　元　劉將孫　撰<lb/>
　　記六<lb/>
　　　明善堂記<lb/>
四端五常生之謂性百行萬善充之謂道秉彞好懿尊<lb/>
徳行而道問學豈獨希聖希賢稱善人而已乃所以自<lb/>
愛其身愛其身乃所以事其親也人孰不知愛其身哉<lb/>
有以外物為愛者有以欲利為愛者不知反身而誠天<lb/>
<pb n="KR4d0456_WYG_020-1b"/>
之所以與者無不善致知而格物窮理而盡性萬物皆<lb/>
備於我無入而不自得樂莫大焉人孰不知事其親哉<lb/>
有以致養為事者有以顯榮為事者不知誠身眀善俯<lb/>
仰無愧而盡菽水之歡家庭肅睦而有不與天下之樂<lb/>
守身而身安悦親而親悦事孰大焉夫語事親而本之<lb/>
於誠身而本之於明善宜若不相似然者而古今才賢<lb/>
志士所以墮其身而危其親者往往以善為之而不知<lb/>
其害以納於敗然後知善之不明不獨學問之累莫切<lb/>
<pb n="KR4d0456_WYG_020-2a"/>
於身莫切於親身不可得而保親不可得而安惟不明<lb/>
善故至此豫章徐氏以明善名其堂其佳子弟為楚材<lb/>
請記於予則其家傳之敎所以掲此名者固有其本矣<lb/>
嗟夫善之不明也我知之矣譬若大路然不能以無蹊<lb/>
徑而蹊徑者必捷事有取疾而利速者頃焉之擇便以<lb/>
為無害於大體而不明者在此矣明之不行也我知之<lb/>
矣譬如飲酒然未嘗不惡㫖而亦以飲醇為可味非不<lb/>
知剛制無憂而謂解憂之不可無是則不行者之害與<lb/>
<pb n="KR4d0456_WYG_020-2b"/>
不明者相去幾希是亦不明耳為人父者不可以不之<lb/>
明也愛有惑而不見嚴有蔽而不聞為人子者不可以<lb/>
不之明也起敬而心不白懼慚而志愈違為人兄者不<lb/>
可以不之明也帥正者不通私情篤慈者若養於惡為<lb/>
人弟者不可以不之明也抗直者類於不讓和易者嫌<lb/>
於小狎以及逺之事君邇之取友私而齊家公而從政<lb/>
其間是非疑似之形善利跬步之境抑又何限然善非<lb/>
難知也明非不足也以學問為學問而不體之於身心<lb/>
<pb n="KR4d0456_WYG_020-3a"/>
於是不能盡事物之情偽躬行為迂闊政學歧兩途擇<lb/>
非不精執非不固而知有未至故不達則不明智非不<lb/>
足以嚴操舎而守之不篤見非不足以辨得失而行之<lb/>
不力纒綿於因循而牽制於顧慮卒其後悔餘憾者皆<lb/>
在此故不剛則不明物格知至而後能達意誠心正而<lb/>
後能剛善明而知所止於善何獨誠身事親而已徐氏<lb/>
之善既著矣使其升斯堂也睹斯名也思夫天之所以<lb/>
予我而祖若父之所以望我者心體而身驗之抑何善<lb/>
<pb n="KR4d0456_WYG_020-3b"/>
之不明予獨取人生家庭日用間意為斯堂記之特以<lb/>
感發其無涯之良心云爾而未暇精言之也<lb/>
　　　止善堂記<lb/>
釣臺張公一飛服勤戎幕升掾省闥周旋過江之役星<lb/>
霜馬上涉厯江湖以忠實沈毅受知元宰倚重留後幾<lb/>
務繁夥小大究懐如是者逮二十年毎慨然王事之獨<lb/>
勞而偃息之未有涯也寧造物所命則然嘗以語平逺<lb/>
宣慰趙公平逺以止善名其堂且以寓優游之有其所<lb/>
<pb n="KR4d0456_WYG_020-4a"/>
而志念之遂其樂也既繇潜水令遷長蘄府選佐七閩<lb/>
宣慰以名堂之意俾予著之予復於公曰止善者大學<lb/>
之極功而中庸之所自出也大學之道主於至善中庸<lb/>
之無過不及者止之所也古今忠賢志士其事之善有<lb/>
倍於古人而所以不逮於聖賢未免於議論者往往皆<lb/>
過於中庸聖人之道至平至實人皆可以為堯舜者謂<lb/>
愚夫愚婦皆可以與知與行而其極也聖人有所不能<lb/>
盡非不能盡也知止於其所止無過不及則足矣然世<lb/>
<pb n="KR4d0456_WYG_020-4b"/>
之論者常求其過也中庸無奇而流俗多好異此止之<lb/>
所以難言而中庸之所以鮮能也今語人以為聖為賢其<lb/>
事逺其言長若語人以為善誰不欲之善之道不可極<lb/>
隨其性之所近情之所鍾無節文以為之閑無中道以<lb/>
為之度觀過雖足以知仁制行不知其無節亦不得為<lb/>
盡美也止慈止孝止敬止信人生之常理人事之近情<lb/>
如是而為善行而不已如繇門庭而造閫奥升培塿而<lb/>
及九仞起足下而達萬里必然之理必至之勢夫是之<lb/>
<pb n="KR4d0456_WYG_020-5a"/>
謂至而又何加焉後之言善者則異是矣君父之道勿<lb/>
論臣道止於敬如子産之事上夫子許之矣孟子之陳<lb/>
仁義自以為人莫如也敬不出於此矣或者乃必待如<lb/>
申生之無所逃而後謂之恭石慶之懼書馬而後為之<lb/>
謹則敬本不如是也子道止於孝閔子騫不間於父母<lb/>
昆弟之言曽子之養志孔孟皆以孝歸之矣或者乃必<lb/>
欲如卧冰而得鯉汲井而移江乃得謂之孝則孝有不<lb/>
必爾也南容之三復白圭子路片言可以折獄聖門之<lb/>
<pb n="KR4d0456_WYG_020-5b"/>
言信亦如是而已而為尾生為白公為田光者毎喜談<lb/>
而樂道之未已則信之理不自知其為可疑矣為善之<lb/>
志不可後而善之道各有其當為善之道不可盡而善<lb/>
之事必得其中不可止者吾心也止於其所止者亦不<lb/>
得而不止也中庸之言曰所求乎為子以事父未能也<lb/>
所求乎為臣以事君未能也所求乎朋友先施之未能<lb/>
也此與大學之至善相為發揮於是而見曽思之同道<lb/>
夫常有未能之心則止有所不能止而何過之有哉有<lb/>
<pb n="KR4d0456_WYG_020-6a"/>
餘不敢盡有不及不敢不勉拳拳乎得中而後止而至<lb/>
善無以踰是矣公好古博雅老成厯練遇事明敏論説<lb/>
有方其於為善若饑渇所至皆可紀雖用未酬其勞而<lb/>
諸子皆好學自立長者才望如其家君盛年已繼踐入<lb/>
荆省為名掾是堂之名將後人之興用之猶有餘裕且<lb/>
將與江漢並傳吾記之以俟方來云<lb/>
　　　後記<lb/>
東漢李郃以隠徳不仕前輩謂不饗之報在其子固古<lb/>
<pb n="KR4d0456_WYG_020-6b"/>
今之興家也何不然哉嘗浩歎夫隠徳之初未有非艱<lb/>
虞之日而窮約之秋惟其力不副於心事不行於勢乃<lb/>
回折於無可為之中嚅呴於茍可及之域人者有不可<lb/>
知而天者念之矣然推之而無可陳也感之而無所驗<lb/>
也蓋善人之善毎如此故報之及也不能于其事于其<lb/>
身而常施于其人之天及其著也儻能思其先世植立<lb/>
之勤人事反復之故則其報也愈逺而其慶也方長若<lb/>
因其獲而以為已能侈其逢而謂人莫已若不知木之<lb/>
<pb n="KR4d0456_WYG_020-7a"/>
方盛而根之已撥水之方漲而源之不繼若此者往往<lb/>
而是也若張公之述是可謂世有其徳矣張公不饗而<lb/>
旉遺其子孫今止善公由蘄水幕升佐宣帥子之掾湖<lb/>
南者選掾于省去余君之述幾何年而新灼加焉後此<lb/>
又可知矣余君繇俘為止善行軍所獲以屬對知其為<lb/>
儒繇是登之上坐師禮之乃其素志不願得子女玉帛<lb/>
願得一南士以敎子並如其意今止善堦庭森然皆講<lb/>
於詩禮恂恂無求多於人未艾者固在此即是一事其<lb/>
<pb n="KR4d0456_WYG_020-7b"/>
所積有加于張公之隠徳者幾倍張氏其可涯哉予既<lb/>
執筆書之復記其後如此<lb/>
　　　適安堂記<lb/>
人情於所安者不能忘而安不可常得往辟兵離城居<lb/>
顧念戀戀孰非所素安故人飾華屋迎奉待還顧慨然<lb/>
不如故廬之為適間清風明月思舊家竹樹雖清景有<lb/>
過之而不予適也一日戈矛迫之走暮夜穿荆棘心搖<lb/>
搖不自寧所過深宻柴門抖擻茍團欒相保意未嘗不<lb/>
<pb n="KR4d0456_WYG_020-8a"/>
羨之及歸而得故處欣然安之有過于其舊也於是思<lb/>
所謂惟適之安語古人類閲世而為斯言也吾等儻非<lb/>
逢不意得蹔逸安知其味哉日西英以適安堂記請予<lb/>
蓋悠然當日之意而為之記適非其所固有也而適亦<lb/>
非常境常意孰不飲食也日用而相尋而適得其宜者<lb/>
常終嵗可數孰不安居也朝與夕相禪而適得其趣者<lb/>
亦一往不常得足之於屨也熱之於濯也偶然而得之<lb/>
偶然而忘之者多矣未有識其所以安也脱憂患而安<lb/>
<pb n="KR4d0456_WYG_020-8b"/>
平可以為適矣寢驚而夢噩境固以為適矣而神未得<lb/>
謂之安也惟安其安者無往而不適惟隨適而適者亦<lb/>
無往而不安杜子美厯鐵硤石龕之餘視羌村猶如夢<lb/>
浣溪花竹欣然樂之如故鄉過從鄰里比於少長杜曲<lb/>
何所獨無芳草兮吾何懐乎故宇若此者亦不能不安<lb/>
之也東坡當承平盛時三遷未已至往復渡海慨然有<lb/>
乘桴之歎泛合浦下蒼梧他鄉清夜共方外蕭條賦詩<lb/>
對月乃知天壤間何人不清安若此者又不得而安之<lb/>
<pb n="KR4d0456_WYG_020-9a"/>
者也今予與西英皆嘗倀倀於四達之衢而皇皇於一<lb/>
葉之泛固無足以為安者彼山居雲角柵險鳥道者自<lb/>
以為莫予勝也今其存者有幾蒼廬螘附形勢兔狡自<lb/>
以為無與奪也今其效竟何若則斯堂也雖不得遂其<lb/>
初志而在枌榆相望茍無逖逺偶得安居子孫少長吾<lb/>
伊嵗晚坐念昔人漂搖厯落如子美之亂喪東坡之流<lb/>
浪非意及此抑昌黎辛勤屋廬非喬木之故歐公思潁<lb/>
歸老無土思之音則造物者之惠我為有餘矣即他日<lb/>
<pb n="KR4d0456_WYG_020-9b"/>
雲仍磅礴如南北阮東西李所至而適安掲焉推其所<lb/>
以始者固世故之所驅而安其所以存者同適之味也<lb/>
斯堂斯記亦豈不足以貽永久而無不足邪西英本幢<lb/>
橋劉氏居城亦二十年其家君昭叔甫予蓋舊交云<lb/>
　　　天咫齋記<lb/>
誰謂天去地一億一萬六千七百八十一里半者齊諧<lb/>
者臆之以為怪詭誦之如東西若干里某至某强半纎<lb/>
悉仰而眩焉者信以為厥若有神告不誣異哉言天者<lb/>
<pb n="KR4d0456_WYG_020-10a"/>
也天日夕爾左爾右之不知而謂其荒且逺若是方之<lb/>
外者于以誕而愚若狂者肆焉或曰若是則蒼蒼者非<lb/>
耶惡而以為蒼蒼耶則吾見其昭昭而已至虚者天也<lb/>
固也至實者莫如天而未有識之者也隂陽日用流動<lb/>
充滿一舉首而參乎吾前一瞬目而臨乎吾上其喜怒<lb/>
變化而聲而形無一有隠于我我日與之周旋而乃欲<lb/>
以耳目之區區不聞不睹者若逺若近以欺之可乎哉<lb/>
繇是有以尸居而龍見淵黙而雷聲者如神人焉則亦<lb/>
<pb n="KR4d0456_WYG_020-10b"/>
其誕我于蟬翳而愚我于雲霧也然則天惡在謂天在<lb/>
爾心自事其心者也猶隠而不可知也吾謂天無不在<lb/>
吾日所見者皆是也陽明者天道也吾晨興而東方粲<lb/>
然四塞之室亦必有一隙之明焉窮居偪仄亦必有尋<lb/>
尺之虚焉仰而瞻不必有接于視俯而視地上者無非<lb/>
天也天在咫尺之間出入游衍曰明曰旦嗚乎曷其奈<lb/>
何不敬以斯心至所在而見之尺地之盤桓無以廣于<lb/>
四達之衢一室之磅礴無以大于大荒之野幽之而鬼<lb/>
<pb n="KR4d0456_WYG_020-11a"/>
神原始要終而生之説死之故屈伸之情狀昭布森列<lb/>
知其説者之於天下也逺之而事君冰天桂海如其城<lb/>
南之尺五所在而如凌紫霄躡青雲玉闗萬里無往而<lb/>
非威顔之在望玉階之方寸地也蓋退而無不足於心<lb/>
進而無不滿之望以之隠約以善其身以之優游以卒<lb/>
吾嵗以之自律以遺其後人以待夫天之察焉自求多<lb/>
福在我而已非耶吾宗友字昭甫老屋市間低徊一窓<lb/>
取昔人君家近市所得天咫尺語名其齋吾家君須溪<lb/>
<pb n="KR4d0456_WYG_020-11b"/>
先生為書之而未有記乃為發天咫之義備數義之言<lb/>
依蘇氏三槐之敘敘而銘銘曰<lb/>
天逺乎哉一仰而足毋曰髙髙視下于目毋曰茫茫無<lb/>
隠爾伏天之于我如我觀天一動一靜帝臨汝前無地<lb/>
不有無時不然蒼蒼匪雲雲亦何有九闗非髙九萬非<lb/>
厚于觀于游慎爾舉首<lb/>
　　　思齋記<lb/>
東平孫誠子中州儒家少負俊譽所事皆文獻大老所<lb/>
<pb n="KR4d0456_WYG_020-12a"/>
交多臺閣英流恂恂言行和慎篤敬故前輩親之如師<lb/>
弟子朋游愛之如已昆季館于相門而人不知其為貴<lb/>
客職為元幕而蕭然無異于儒生予自客授臨汀君提<lb/>
綱總府公退無一日不相從談論聞見講貫商確相知<lb/>
為深又七年相遇三山食貧守次閉門敎子不妄交往<lb/>
偶訪舊共載同卧起者月餘慨然語我吾名以信而字<lb/>
以誠其為吾齋一言何如予于君厚自不得而辭也抑<lb/>
君之為人于名若字可謂應是二徳矣予復何以為贊<lb/>
<pb n="KR4d0456_WYG_020-12b"/>
予讀中庸孟子於其一字之異若有以得于誠之所以<lb/>
誠者為君陳之則名君齋以思而為思齋記曰中庸曰<lb/>
誠者天道誠之者人道孟子曰思誠者人之道子思之言渾<lb/>
涵而有未用之處孟子發以思誠而誠之之㫖乃明人<lb/>
之為道為有所依矣誠者天道至一而不雜至實而不<lb/>
偽不必委曲而無不中不假忖度位置而無不合人則<lb/>
安能非不能也為之而有所不可也我與之無心彼不<lb/>
與我為無心我與之行道彼不與我為行道况夫人情<lb/>
<pb n="KR4d0456_WYG_020-13a"/>
險于山川世變浩于江河金石可入而愚嚚者有不可得<lb/>
而化神明可通而姦偽者有不可得而測彼方捷出而<lb/>
爭馳吾乃守方而執固感之而有不動行之而有不達<lb/>
則吾之道無所施矣所以誠之者思也事至物來揆之<lb/>
于義者如此度之于人者如彼在彼無惡也在此無斁<lb/>
也而何不可行之有以此事上孔明魚水之樂也以此<lb/>
使人東山忘死之説也以此處友晏平仲與人交之善<lb/>
也以此臨民召父杜母之不可忘也以此奉親曽子之<lb/>
<pb n="KR4d0456_WYG_020-13b"/>
養志也以此齊家元方一門之雍熙也以此待兄弟温<lb/>
公視其兄之寒饑也以此處同寮子産歎他日見蔑之<lb/>
面而子皮今而後知僑之心也以此進諫觸龍之所以<lb/>
寤也以此處變謝安石之所以全其弟也天下無不可<lb/>
為之事亦無不可行之理患勿思耳彼守正而必為任<lb/>
理而明辨其心豈不誠乎為善哉然由扞格而為參差<lb/>
由勝負而立黨與古今忠賢之禍往往相望于覆轍其<lb/>
後也以身殉之而已一無補于事則竟何益哉不誠未<lb/>
<pb n="KR4d0456_WYG_020-14a"/>
有能動者也誠而不思誠則誠矣所以行之者有未盡<lb/>
也誠子之審恪其有得于斯乎毋亦予淺之論誠也<lb/>
　　　春谷記<lb/>
文瑞於予同姓又世交往又婣親也其醫稱最於吾廬<lb/>
陵城中審謹而有思巧悟而有守居衆中恂恂不眩耀<lb/>
暮夜寒暑風雨赴人急不憚煩遊諸公貴人間不借聲<lb/>
以髙視同輩輕車肥馬意氣自洋溢泊如也迺親友相<lb/>
呼必曰文瑞予久客乍歸四坐毎稱文瑞爰以春谷顔<lb/>
<pb n="KR4d0456_WYG_020-14b"/>
其藥室則記春谷曰谷者生生之所聚所以為此春者<lb/>
也嘗聞之燕地有谷居於極寒而鄒律吹焉黍於是乎<lb/>
生是谷者乃所以胚陽春而胎百穀者也由是而勾萌<lb/>
甲拆暢達茂遂紅奇紫巧競芳逞秀而不可涯也由是<lb/>
而荏菽禾穟麻麥瓜瓞方苞發秀堅好穎實千倉萬箱<lb/>
而不可極也其繁衍盛大如此而春意之所肇皆自於<lb/>
此谷已而芸芸歸根木凍地裂雪霜凝沍而九地之陽<lb/>
自回碩果無餘而一氣之春有在是谷之所以生生不<lb/>
<pb n="KR4d0456_WYG_020-15a"/>
息往過而來續者無往而非春也夫兹谷之所以得擅<lb/>
於此春何哉豈無髙山大川而不足以蓄此春豈無窮<lb/>
林喬嶽而不足以養此春蓋谷者以不爭為郛郭以能<lb/>
下為方隅故老子曰谷得一以盈又曰知其辱為天下<lb/>
谷彼其所以逺於春者魁然以為大放焉以為驕故也<lb/>
是則予以春谷為文瑞稱者豈不與其天性近耶且自<lb/>
得以為春者未有如醫之為可樂也與一藥一病愈彼<lb/>
病者不可測而吾藥有常驗是不可謂我非春也耶不<lb/>
<pb n="KR4d0456_WYG_020-15b"/>
亦可樂耶昔有仙人董奉善醫其愈者人種杏一株毎<lb/>
杏熟時隨買者寘榖取杏去有虎監之稱為杏林夫杏<lb/>
有開有落有宻有疎方外一壺之景非攬萬象以為春<lb/>
者也美哉春谷吾願與子相倚於嵗寒<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>養吾齋集巻十</head>
    <p>
<pb n="KR4d0456_WYG_010-1a"/>
欽定四庫全書<lb/>
　養吾齋集巻十　　　　　元　劉將孫　撰<lb/>
　　序三<lb/>
　　　曽御史文集序<lb/>
東南百五十年來廬陵文字為盛胡澹庵竒博如彛欵<lb/>
鼎識周益公典裁如金科玉度楊誠齋清峭如氷松雪<lb/>
栢二三大老風流相望大啟迪於後人楊東山以衍裕<lb/>
承家曾撙齋以藻洽啟秀毅齋以醇茂華國近年黄廬<lb/>
<pb n="KR4d0456_WYG_010-1b"/>
東之簡則劉玉淵之精雋歐陽巽齋之天趣理致又往<lb/>
往出彌髙盛哉豈獨四方不敢望唐所謂三百家盖風<lb/>
斯下矣唐文雖變於韓栁然同時樊宗師皇甫湜輩未<lb/>
免囏棘求如李習之杜牧之劉夢得者四方落落僅可<lb/>
數而偶儷事實之敝至西崑猶未憗也歐蘓一變而議<lb/>
論皆本心闗洛嗣興而詞華兼義理師友之淵委胷襟<lb/>
之本源雖場屋試藝亦丈從字順不媿古作者尚論一<lb/>
代文字所自出歐陽公罔極之賜也則吾廬陵之盛冝<lb/>
<pb n="KR4d0456_WYG_010-2a"/>
哉故御史東軒先生曾公則生乎歐公之里接於毅齋<lb/>
秘監之風而於巽齋又如東坡之遇歐門也自少叅諸<lb/>
老浩然自任於斯文天資髙朗一往超詣入太學魁公<lb/>
闈升舍選稱名進士初分教即入閫幕婉畫章檄稱才書<lb/>
記兩佐春官所得皆宿士稱明有司分察德祐論不合<lb/>
即去稱不阿時御史此集凡五十餘卷其雍容也祥麟<lb/>
威鳳不鷙搏而羣狡服其雅正也清廟朱絃不于喁而<lb/>
衆音希其剖决也楚鍾周鼔不章采而制作備其明麗<lb/>
<pb n="KR4d0456_WYG_010-2b"/>
也青天白日不炫焯而萬景呈至於以少少許勝多多<lb/>
許幽蘭芳芷不足喻其清也紆餘曲折辭極意足晴春<lb/>
風景不知而使人欲醉也嗚呼此豈眩世以為竒駭俗<lb/>
以為工者哉先是公之長子復初與其族叔舜咨彚而<lb/>
編之今益初巽初刻梓以成集昔公之以賦魁公闈也<lb/>
巽齋歐陽先生實校文其發粟長沙也古心江文忠公<lb/>
於是為知己而先子與公同時六館公闈同試聫魁亞<lb/>
壬戌同第於巽齋同師古心同門平生心同道同相知<lb/>
<pb n="KR4d0456_WYG_010-3a"/>
為深迺巽初兄弟以序引為屬亦唯是斯文纒綿之好<lb/>
雖非其任而亦無所可諉也且公實知我竊推論斯文<lb/>
之盛以至於公者豈獨為廬陵望哉文獻之徴冝有考<lb/>
於此也公名睎顔字逹聖學者稱東軒先生毅齋其族<lb/>
今益初兄弟又以文世其家云<lb/>
　　　蕭逹可文序<lb/>
太史公作史記筆力神志專在世家列傳方創體變史<lb/>
法自為一家言藏之名山大川不假金匱石室得以獨<lb/>
<pb n="KR4d0456_WYG_010-3b"/>
行其志是非去取俯仰談笑第如閲世老人歴歴聞見<lb/>
或旁及㣲隱或中絶參差其為賛特以足一傳餘意嬉<lb/>
戯彷彿或無足更論漫借他事著一語如為言髙帝功<lb/>
臣之興皆若此如世無善畫者莫能圖何哉無問大人<lb/>
物大功業縂只裏許但使人爽然意足眉目倡歎如對<lb/>
當日班孟堅以精宻勝之而優孟不復似孫叔敖矣此<lb/>
古今文章之第一流也而學者第以史視之以叙事讀<lb/>
之可歎也昌黎得其精變發之金石絶出千古且出竒<lb/>
<pb n="KR4d0456_WYG_010-4a"/>
為毛頴一傳乃或為人嘲病是殆子長所謂未易為俗<lb/>
人言者耶然昌黎造意為之矜重刻露若不自然不知<lb/>
使肆於唐史當何如也後來誰不知尊史記知學韓丈<lb/>
然語人學文讀史記為文效毛頴傳非灼然動悟心領<lb/>
者鮮矣吾友蕭逹可盛年以時文稱已有古意渉古文<lb/>
即𤣥思深構凝頴而作諸起興運意即不落<graphic n="KR3041" url="https://raw.githubusercontent.com/kanripo/KR-Gaiji/master/images/KR3041.png" mimeType="image/png"/>逕窠臼<lb/>
至韻語亦楚楚非時世粧真所謂戛戛乎陳言之務去<lb/>
或者誚之惟吾家君須溪先生一見之即喜嘗以語門<lb/>
<pb n="KR4d0456_WYG_010-4b"/>
生兒子輩曰此其入處異乎諸子之撰如人學道參頓<lb/>
悟禪即不成佛已離初地逹可每求一言以自信遲之<lb/>
又久間歎曰吾日俟其亹亹且逼當猶不止此也已矣<lb/>
誰當知者逹可茫然徴緒言於篇端掩袂相視謂猶當<lb/>
有以益我顧皆君之所以蓄積尚奚言哉抑君之作也<lb/>
其皆感於中而溢於言乎抑不免於矯其情性以徴其<lb/>
事也莊子之長於譬喻也愈下愈近愈逹故不厭太史<lb/>
公之鼔舞變化類常事小節他人以為不足傳者君不<lb/>
<pb n="KR4d0456_WYG_010-5a"/>
患不竒不患不古獨不能使君不為竒不為古學古人<lb/>
如傳神有得其形者有得其神者即神似雖形不酷似<lb/>
猶似也吾言如東坡燈下模壁上顴骨君得無以為卑<lb/>
之無甚也乃所願則共學<lb/>
　　　瞿梧集序<lb/>
冕山熊先生門人新刋瞿梧集成以寄其承學劉某於<lb/>
臨汀郡泮某别先生且三十年得而讀之爽然如侍鶴<lb/>
臯而從明秀不知歲月之逺而今昔之異也作而言曰<lb/>
<pb n="KR4d0456_WYG_010-5b"/>
斯文之得䘮天也聖賢以來往往皆以所遇之不遂其<lb/>
志而千載者亦在於此六經諸子其孰不然顧所遇之<lb/>
時有淺深而所發之辭有隱顯洙泗轍環憔悴以及其<lb/>
徒諸所論著既極開物以來正大之情而無學問之可<lb/>
入漆園氏於孤憤長往是以一人而自為名字混天地<lb/>
造化四方内外而一之不待見於論議而某某者無不精<lb/>
義存焉雖假物以鳴亦深造其㣲葢所遇已極而所發<lb/>
愈竒嗚呼孰知後三千年而遂以瞿梧名吾冕山之集<lb/>
<pb n="KR4d0456_WYG_010-6a"/>
也哉悲哉乎梧也昔者豈非鳳之所棲而朝陽之所往<lb/>
來者乎忽崦嵫其歲暮寓四海於一枝雖未嘗非潭潭<lb/>
之千仞而聞其聲者有感其木者矣吾固自處於瞿鵲<lb/>
之間而入於耳觸於心者未嘗不以為前日之鳳也歐<lb/>
公謂蘓梅待太平而生者與致太平之功等抑初志孰<lb/>
不願此撫一代之百年問梧年之何許豈鳳之願乎毋<lb/>
亦梧之衰也或曰是為瞿梧言則然矣後之評斯集者<lb/>
何如謹以東南之言著之曰冕山先生在太學程文變<lb/>
<pb n="KR4d0456_WYG_010-6b"/>
一時文體考官得之者如六一遇東坡其教廬陵也得<lb/>
人才不减湖學而文采過之其碑銘記序詩賦雜傳變<lb/>
化莊列混涵瞿曇嬉笑顰歎卓然自為一家然皆其粗<lb/>
也當其提教授兵解舟蒼然亭下志念何許耆舊凋零<lb/>
靈光晚燭及使門人弟子執筆叙致先生之不遇而斯<lb/>
文之幸也故曰天也某年十七以試藝見異於先生今<lb/>
髪亦種種白矣編集論次責也顧適外流落僅能冩其<lb/>
感慨之私如此先生東陽澹圃先生之子父子兄弟科<lb/>
<pb n="KR4d0456_WYG_010-7a"/>
第文字直冠冕當世家君須溪先生嘗叙藻思流春惜<lb/>
辛未上三人不能致自廬陵教授國子正掛冠去遂為<lb/>
清虛道人<lb/>
　　　清權齋集序<lb/>
予嘗嘿有感於詩之故而壹非語言文字間意也五言起<lb/>
二卿以少卿提數千人横行絶域意氣何如而纒綿婉<lb/>
孌不睹英氣曹孟德豪傑變化妙出羣雄上豈功業不<lb/>
建而音韻低黯殊不見下馬横槊之姿下至韋蘓州悠<lb/>
<pb n="KR4d0456_WYG_010-7b"/>
然者如秋泊然者如水乃自陳往者共楊開府豪俠跌<lb/>
宕豈獨如兩人嗟乎不知其人誦其詩可乎松瀑黄可<lb/>
玉廬山西坡先生家也猶及接於古心昭文家庭問學<lb/>
之趣文獻典刑之存懐抱至一之性感慨蒿目之悲其<lb/>
景景者凄其諸葛之望其倀倀者薇歌之不任四方上<lb/>
下之無足以懐而託之此也往從吾先君子講悟期之<lb/>
為太𤣥之一足今讀其詩者共知其可味而未有知其<lb/>
為人者也知之者亦知其為髙尚士而曽何足以知其<lb/>
<pb n="KR4d0456_WYG_010-8a"/>
心之所存哉予庻幾知君者而亦恫然於言之也葢君<lb/>
之自藏也乆矣嗚呼因言以見志而志有不著於言吾<lb/>
豈敢謂昔人之言與志異哉抑屈折於文字不得不俛<lb/>
仰低鬱而掩抑者亦在是矣是則雄伉者往往皆偽而<lb/>
情性之深宻非以其人索之其骯髒者未易識也於是<lb/>
詩之音逺也而其故可感也予懼觀斯集者以為昌黎<lb/>
之張東坡之晁而以為足也故反復映發著之嗟乎可<lb/>
玉其使予與若如此為知而已也還當三千秋更起鳴<lb/>
<pb n="KR4d0456_WYG_010-8b"/>
相醻長歌逺望命也柰何<lb/>
　　　譚村西詩文序<lb/>
文以氣為主非主於氣也迺其中有所主則其氣浩然<lb/>
流動充滿而無不逹遂若氣為之主耳故文之盛也如<lb/>
風雨驟至山川草木皆為之變如江河浩渺波濤平駭<lb/>
各一其勢大之而金石制作歌明堂而頌清廟小之而<lb/>
才情婉孌清白雪而豔陽春古之而鼎彛㓜𦕈陳淳風<lb/>
而追泰古時之而花桞明媚過前川而學少年故昌黎<lb/>
<pb n="KR4d0456_WYG_010-9a"/>
之古文其小律小絶無不精妙東坡之大才其囘文麗<lb/>
句各極體裁或有謂能文不能詩能詩不能文者皆其<lb/>
主弱而氣易衰也茶陵村西譚明望寄予以其文若詩<lb/>
其書記序誌浩蕩竒偉之中有節制嚴宻之意雜著諸<lb/>
賦在古雅磅礴之外得優游含蓄之思詩文精整磊落<lb/>
屬對巧而寄興逺凡其翩翩邁往而截截暢逹者豈非<lb/>
其得所主耶昔韓公於東野有昌其詩語而東坡二百<lb/>
後自昌身昌詩昌氣而極於昌誌予亦於氣為主之言<lb/>
<pb n="KR4d0456_WYG_010-9b"/>
而竊願有所益也主者同而所以為主者異輙欲更之<lb/>
曰文以理為主以氣為輔村西其有得於是耶故為村<lb/>
西舉此<lb/>
　　　九臯詩集序<lb/>
九臯者幽閒深逺處也而鶴則樂之夫豈其上林梧桐<lb/>
之不可以栖息然其聲之所極雖雝雝喈喈翔仞而覧<lb/>
輝者未必如其清徹而無旁豈非去人愈逺於世若踈<lb/>
其聲之不可聞而天者遂與之一此逺則彼近也此踈<lb/>
<pb n="KR4d0456_WYG_010-10a"/>
則彼宻也而非耳目間意也嗟乎天地間何往而非聲<lb/>
也天籟莫如風而翏翏而調調可爾而嘑而譹而激而<lb/>
叱披靡之不給而聽者有厭之者矣鶯之綿蠻也燕之<lb/>
呢喃也寧不可愛而過之也有忘之者矣若夫感賞於<lb/>
風露之味暢適於無人之野其鳴也非以為人媚其聞<lb/>
也非其意而得之縹緲者無不囘首蕭然雖肉食之鄙<lb/>
夫筝笛之聾耳將亦意消而神媿則惟九臯之鶴聲為<lb/>
然故曰聲聞於天非天不足以知之凡聲者不過聞於<lb/>
<pb n="KR4d0456_WYG_010-10b"/>
人而已孰能聞於天九臯何許天髙聽下復何以加焉<lb/>
物之負清氣出乎其類者如此人聲之精者為言言之<lb/>
又精者為詩使其翩翩也皆如鶴其詩之矯矯也如其<lb/>
鳴於九臯將人欲聞而不可得聞詩至是始可言趣耳<lb/>
夫詩者所以自樂吾之性情也而豈觀美自鬻之技哉<lb/>
欣悲感發得之油然者有淺深而冩之適然者有濃淡<lb/>
志尚髙則必不可凡世味薄則必不可俗故淵明之冲<lb/>
寂蘓州之簡素昌黎之竒暢歐之清逺蘓黄之神變彼<lb/>
<pb n="KR4d0456_WYG_010-11a"/>
其養於氣者落落相望皆如嵇延祖之軒軒於鷄羣冝<lb/>
其超然塵埃混濁之外非復喧啾之所可匹儕凡學詩<lb/>
者必不可以無此意也而未之見也迺見薛君卬夫焉<lb/>
卬夫以公侯胄子人門家地如此顧蕭然如書生厲志<lb/>
於詩名其集曰九臯此其志意過流俗逺矣余閱之盡<lb/>
卷飄飄乎如青田之君子立乎吾前泠泠乎如華表之<lb/>
仙人戛然於吾側爽兮如飲金莖醉玉液不知其驂蓬<lb/>
萊而夢赤壁也雖然九臯者無求於世而不能使其聲<lb/>
<pb n="KR4d0456_WYG_010-11b"/>
不聞於天摶扶摇而遡紫清者其遊也其亦不可以已<lb/>
也下視臯壌之舊其猶足存也吾聞天門九重仙人終<lb/>
日追陪惟鶴之與侣吾等且將一聞其聲不可得矣安<lb/>
得不周遭反復於茲集也哉<lb/>
　　　蹠肋集序<lb/>
老杜有新詩改罷自長吟之句葢其句有未足於意字<lb/>
有未安於心他人所不知者改而得意喜而長吟此樂<lb/>
未易為他人言而作者苦心深淺自知正可感也他年<lb/>
<pb n="KR4d0456_WYG_010-12a"/>
聞吾鄉羅磵谷李三谿徐西麓胡古潭諸賢各以詩為<lb/>
日用四方行李每為㑹期逺者二三歲一聚近者必數<lb/>
月相見無雜言必交出近作相與句字推敲有未穩處<lb/>
或盡日相對無一言眉間欎欎參差倚闌行散餽食不<lb/>
知問事不應如是者數日以至踰旬乃别雖其詩格律<lb/>
髙下難以槩論而一時用心與力之勤繇今舉之豈非<lb/>
風流文獻哉每見作詩者言之易其疵病前輩也過目<lb/>
如不存竊嘗私恨於此是賈長沙所為流涕於三年之<lb/>
<pb n="KR4d0456_WYG_010-12b"/>
二句也以立每寄詩輙進余每俟而勁之然其可取在<lb/>
於詩外者詩來輙請改勤甚此其意象異乎諸子之撰<lb/>
進之不可已者在是矣然詩有可改者不可改者篇中<lb/>
之句句内之字可改者也長篇之曲折不可改者也長<lb/>
篇兼文體或從中而起或出意造作不主故常而収拾<lb/>
轉換竒怪百出而作詩者每不主議論以為文人之詩<lb/>
不知各有所當諸大家固有難言者如昌黎東坡真以<lb/>
文為詩者而小律短絶囘文近體往往精絶後山簡齋<lb/>
<pb n="KR4d0456_WYG_010-13a"/>
詩律嚴宻而七言古體終似㣲欠吾豈敢病昔人哉然<lb/>
此亦不得而隱者也以立於長篇得其意矣吾故重喜<lb/>
而舉於此改者既得之矣得其意者以吾所云者於諸<lb/>
家索焉無不可以有發所謂付子以二百年者何幸於<lb/>
吾王郎得之也皇慶癸丑七月望日養吾齋書於光澤<lb/>
是為以立詩第二序云<lb/>
　　　牛蓼集序<lb/>
學詩如學仙時至骨自換此語非無為言之也予固身<lb/>
<pb n="KR4d0456_WYG_010-13b"/>
體而心驗之矣往嘗冩字恨不能如意長者教予曰乆<lb/>
當自熟當時嘗以俗語反之云傭書者不已乆耶既而<lb/>
冩愈乆愈多筆下忽覺轉換如移神方悟其趣詩亦若<lb/>
此非可以顰齲效而得之也乆不見以立詩往年見其<lb/>
老意可喜近歸得此小巻亹亹來逼人凡吾數十年用<lb/>
力得趣處忽已収攬而枕籍之矣律詩用事用意似對<lb/>
不對古句出竒嚴整浩蕩收歛無不合作詩何必多倘<lb/>
由此而擴充之名家不難予故欣然識之東坡嘗游戯<lb/>
<pb n="KR4d0456_WYG_010-14a"/>
云不知又有王郎子吾封胡羯末無可人意歲寒不孤<lb/>
獨喜有此郎耳是當别為一巻此題其端養吾齋老人<lb/>
乙邜中秋書<lb/>
　　　如禪集序<lb/>
詩固有不得不如禪者也今夫山川草木風煙雲月皆<lb/>
有耳目所共知識其入於吾語也使人爽然而得其味<lb/>
於意外焉悠然而悟其境於言外焉矯然而其趣其感<lb/>
他有所發者焉夫豈獨如禪而已禪之㨗解殆不能及<lb/>
<pb n="KR4d0456_WYG_010-14b"/>
也然禪者借滉瀁以使人不可測詩者則眼前景望中<lb/>
興古今之情性使覺者咏歌之嗟歎之至於手舞足蹈<lb/>
而不能已登髙望逺興懐觸目百世之上千載之下不<lb/>
啻如自其口出詩之禪至此極矣而詩果能此地位者<lb/>
幾何人哉雖然學者不可以不有此志也葢積之不厚<lb/>
則其發之也淺發之不禯則其感之也薄彼禪者或面<lb/>
壁九年雪立齊腰後之學詩者其工夫能爾耶廬陵易<lb/>
成已示予詩一編於閩山中曰如禪集予自閩手之不<lb/>
<pb n="KR4d0456_WYG_010-15a"/>
釋至歸江西數月而後叙之其汪洋大篇有不可極之<lb/>
勢其簡净短賦有不可盡之情推此而為禪宗可也抑<lb/>
詩但患不能禪耳儻其徹悟真所謂投之所向無不如<lb/>
意往聞湯晦静接後進每舉喜怒哀樂未發两語無能<lb/>
契答者一日徐徑畈以少年書生徑詣請晦静復舉此<lb/>
徑畈云請先生舉某當荅晦静舉云如何是喜怒哀樂<lb/>
未發之謂中徑畈云遲日江山麗又舉如何是發而皆<lb/>
中節之謂和應云春風花草香師友各以為自得而徑<lb/>
<pb n="KR4d0456_WYG_010-15b"/>
畈平生學問大㫖不出此予舉以叙詩禪禪乎禪乎獨<lb/>
詩而已也哉<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>養吾齋集巻十二</head>
    <p>
<pb n="KR4d0456_WYG_012-1a"/>
欽定四庫全書<lb/>
　養吾齋集巻十二　　　　元　劉將孫　撰<lb/>
　　序五<lb/>
　　　送閻子濟應奉翰林序<lb/>
漢士特起寓直承明廬待詔金馬門奏薄伎從官之内<lb/>
第賦游幸奉燕侍間受㫖意具制草未專職代王言也<lb/>
至唐玉堂最重典策悉資焉至叅宻議號内相士或由<lb/>
布衣召後來雖東坡盛名以制科高等試民庸嵗滿格<lb/>
<pb n="KR4d0456_WYG_012-1b"/>
當試館職人主欲徑命入翰林如唐故事韓魏公賢相<lb/>
且知己猶斤斤不可豈非位望清華職親而地近為世<lb/>
所貴重不可驟致之選哉如吾子濟君一命而入為編<lb/>
修再命而進為應奉盛唐待太白不啻過矣斯人斯文<lb/>
聞者以為宜或尚恨晚盛時慶㑹可謂珪璋特達之遇<lb/>
抑文字因依之託得不甚幸於君之任此事哉典謨之<lb/>
渾噩逺矣殷盤周誥聱牙詰屈經生學士迨今絫詁譯<lb/>
而猶不能以通之如流水之順然當時萬姓乃無不如<lb/>
<pb n="KR4d0456_WYG_012-2a"/>
見一哉之心稱大哉之言則其懇盡惻怛出於其中者<lb/>
有油然者矣斯其所以為至也先漢制詔雍容反復之<lb/>
而輙有餘味至所質責震怒亦無不藹然厚道得君人<lb/>
之度東都光武匆匆一二詔即高峻竒聳下至曹孟德<lb/>
諸令猶彷彿遺音四六嗣興特以便傳宣句讀而古意<lb/>
自此逺矣然苟能發之以沈着痛快如宣公奉天赦書<lb/>
尚能使武夫悍將感悔泣下辭之動人固如此尚恨其<lb/>
有所顧畏未極其趣至詞科盛而叢事實類典故飾字<lb/>
<pb n="KR4d0456_WYG_012-2b"/>
對豈復識所謂一札十行明見萬里之外者哉於戲昭<lb/>
示四方傳著千古為一代典章豈比書生絺章繪句稱<lb/>
雄一二語而止而彼方以是相傳為體製為師法或厭<lb/>
而離之而疎而浮而樸拙而直致久矣夫降之不可復<lb/>
升離之不可得合也若君之學之文之時之位果足以<lb/>
起數百年之陋而一洗之矣此吾黨士之望也斯文之<lb/>
福也邦家之光也君之素所蓄積固於此有餘裕矣相<lb/>
遇西江之上喜君子之得輿懐舊交之贈策情不自已<lb/>
<pb n="KR4d0456_WYG_012-3a"/>
敢送以言得無嫌於敎玉人琱琢玉哉雖然其或亦有<lb/>
取於此也<lb/>
　　　送贑州路治中金侯序<lb/>
章貢府治中金侯之為政也吏服其公民歸其仁士譽<lb/>
其文寮屬安其平所過問先賢徵文獻公退掩闗讀書<lb/>
共佳士商名理精神滿腹竹破刃解治且美成而閒居<lb/>
者久之自其郡之士君子若小人無不咨嗟歎息使客<lb/>
之出於境土聞父老兒童之歌詠又無不愀然私憫惜<lb/>
<pb n="KR4d0456_WYG_012-3b"/>
之乃今昉得去亦竟無一瑕可指則咸誦其前美以及<lb/>
東西州詩文交屬為序予也往從汀歸過贑實聞一時<lb/>
道路之言則慨然而起曰古今論之不直天道常相之<lb/>
倘非茫茫者若有為於隂隲世豈復有公論哉自古髙<lb/>
材絶俗所遭不偶徃徃皆屈於一時者也天定而公論<lb/>
歸之以是為不朽而使物論常公而人事無忤亦無所<lb/>
於見人物古人云難平者事也豈非變化之不可知而<lb/>
直道之不必信哉公論所以扶人才也人才邂逅蹉跌<lb/>
<pb n="KR4d0456_WYG_012-4a"/>
何所不有古人常以一善掩百瑕而後來輙以一瑕不<lb/>
復問百善思前修身為公論明難明之謗雪不可雪之<lb/>
寃于其人不于其事非必皆故舊之私也固終已無他<lb/>
而當時仰穹俯厚恨執我不力亦復壹鬱而與誰語此<lb/>
公論之所以不足恃而人才之所以不振也雖然于是<lb/>
乎有天道予於侯固未識所為反覆志其感者亦以泄<lb/>
千載之所不平一世之所共憾此其所以為公論也將<lb/>
聞者亦有所感也侯方盛年美才當一日進用何不極<lb/>
<pb n="KR4d0456_WYG_012-4b"/>
所施益𢎞所行亦自勵其修以公論與天道為可信而<lb/>
勿自惑哉<lb/>
　　　贈新城丁景曾序<lb/>
今翰林閣老雪樓公㢘按兩道㧞擢士最多而旴之俊<lb/>
造仕于閩于湘楚者往往出公門下新城丁景曾以翹<lb/>
楚受知版授沅陵郡學録其明年官期且及㑹得得為<lb/>
光澤來且别求贈言予何言哉沅陵故楚也山川風氣離<lb/>
騷之遺音存焉浦蘭汀若靈均之佳致寓焉其地其望<lb/>
<pb n="KR4d0456_WYG_012-5a"/>
他㑹府有不得與于斯也八十年前魏鶴山謫居靖州<lb/>
是州也于靖為近士之接言論經指授者又與洙泗之<lb/>
餘波等其學問人物豈無傳苞而守𤣥者又非他邦比<lb/>
也君行吟楚澤當盛明之世有佩衿之樂而無離放之<lb/>
戚搴芳擷秀無不足以自樂席間函丈在師友之間當<lb/>
講論之責而非遷客之比蒐遺引緒寧無過於所聞仕<lb/>
而相攸有過此者乎予之無言以贈君者蓋謂此也雖<lb/>
然斯言也足以壯斯行矣是為贈<lb/>
<pb n="KR4d0456_WYG_012-5b"/>
　　　贈河間王侯序<lb/>
河間王侯以隨朝吏最出任大府推事繇贑而吉政聲<lb/>
著兩路既代誦詠歴歴考其行事信其有以得此於人<lb/>
也蓋辨枉濫不以姦宄憚争罪疑不以權勢屈明寃抑<lb/>
不以刼攘避正婚義不以巧文狥具有其目可一一數<lb/>
也長官之貪鷙難語者其見之竽瑟則微辭以開之其<lb/>
性之枘鑿則正言以警之遇警敏有志者勸之以除弊<lb/>
啓之以布新汰吏卒稽訟牘下不能欺人以為之譽皆<lb/>
<pb n="KR4d0456_WYG_012-6a"/>
隂有以發之他幕僚傲執嚚暴則以明法鐫之以情理<lb/>
裁之雖不能沛然如志而終亦無不條順日計嵗計又<lb/>
不可數舉也侯嘗從事宣政院知僧之所為横露章言<lb/>
司存必不可再立省韙之以聞其于職掌之外忠直不<lb/>
私有如此者或忿嫉于頑命五伯重其杖侯庭訊之曰<lb/>
法有常制古人蒲鞭猶恨其重彼自犯法如法止耳何<lb/>
仇視之無不誦其美言省憲交委東西郡無虚歲及今<lb/>
而列屬僂指以歎曰是三年間雪釋者㡬繇重讞輕者<lb/>
<pb n="KR4d0456_WYG_012-6b"/>
㡬流刺原減者㡬殆百餘人矣父老誦言而慨曰吾廬<lb/>
陵獄囚繫常數百自侯在事所不得不成獄者毎六七<lb/>
人止前是所未睹也嗟乎是可以言仁人君子矣昔賢<lb/>
嘗夜讀獄書曰吾求其生而不得則死者與我俱無憾<lb/>
而世嘗求其死也侯之所以稱于時者豈獨求其生而<lb/>
已哉其藉以生者已如此其衆也以吾郡三年之所就<lb/>
推之其平生施于敭歴者可想也以今之一府者自是<lb/>
而大其用則惠及于元元者又可知也感頌侯之德者<lb/>
<pb n="KR4d0456_WYG_012-7a"/>
願有以記之予敘其實不溢辭以為紀實者所以傳信<lb/>
亦固不可得而盡也<lb/>
　　　送鎭陽王廷秀廬陵縣尹序<lb/>
官莫古於宰莫正於尹今言三代之官舉聖門之教不<lb/>
過宰之職存焉耳雖推之天下亦同此名也同此理也<lb/>
而重輕則有間矣自昔有志於愛民者未有不重此官<lb/>
也至有以郎官出為之者後來或指為灘為債巧避不<lb/>
屑為仁人君子宜不如此也士大夫出身從政豈不欲<lb/>
<pb n="KR4d0456_WYG_012-7b"/>
分寸及物若政近民而民受賜其未有若宰之便也事<lb/>
得行而志得遂足以表見於世者又未有若尹之順也<lb/>
即上而府大而監司而上至廊廟是非不能以奪一窣<lb/>
而利害不能即達之民而寛之一分解絃急而甦釡熱<lb/>
又未有若宰之得賢尹也故古今才賢多以邑令著名<lb/>
而取人才擇六察必以縣最為首然弱者或不獲乎上<lb/>
下健者或不順乎民心興利者或以害好名者特私自<lb/>
為其間簿書期㑹慢誅急索飛釣箝制非此復無以自<lb/>
<pb n="KR4d0456_WYG_012-8a"/>
全於是邑之難治宰之未易為亦多故矣若鎭陽王君<lb/>
廷秀為吾廬陵也豈不恢恢乎㳺刃綽綽乎餘裕哉廬<lb/>
陵西江最北縣亦最劇處訟牒文牘山積吏卒蠭聚魚<lb/>
貫糧斛數萬計府儼然臨之諸曹毛舉牽制豪猾馮陵<lb/>
格禁憲部臨按輙四五月過使客終歲不絶類無不取<lb/>
具廬陵者君不為赫赫名而自治辦田里無愁歎上官<lb/>
無瑕疵庭無留訟獄無寃囚循循然棼梳而滯滌暇日<lb/>
從學校課生徒亦無不整一歴數前後諸令弱䘮而强<lb/>
<pb n="KR4d0456_WYG_012-8b"/>
敗者相望也君豈惟勝之殆無能踰者矣君昔為上猶<lb/>
有政聲廬陵豈直十上猶哉而稱道之者如上猶是則<lb/>
難能也詩曰豈弟君子民之父母若君者應是豈弟矣<lb/>
君昔自上猶歸吾先君子湏溪先生嘗誦其美廬陵政<lb/>
成為士者將詠歌之絃誦之屬予為序是安得辭君名<lb/>
筠士大夫稱竹居云<lb/>
　　　送劉岳申序<lb/>
吾友岳申繇諭教永豐得代且踰年始能詣選别且言<lb/>
<pb n="KR4d0456_WYG_012-9a"/>
曰何以贈我託我宗盟相視如兄弟為舉昌黎薦侯喜<lb/>
語若自有名聲又託形勢此乃市道之事今待舉有司<lb/>
誰能踰岳申者岳申所下視數等格當授無不得矧岳<lb/>
申之材又應格是為贈岳申慨然曰吾豈患無見知者<lb/>
獨平生師友間意如後山古來妾薄命事主不盡年者<lb/>
九亰武子之不作嗚呼曷歸予謹謝曰我言之嗟乎岳<lb/>
申吾歐門先進弟子子也蚤事心逺聶先生為師宗家<lb/>
門下大生林立晚特推岳申無雙寡二復誦之吾家君<lb/>
<pb n="KR4d0456_WYG_012-9b"/>
湏溪先生已而見於家君驚歎敬愛倍聶先生焉岳申<lb/>
雍容兩家文獻朝扶桑而夕𤣥圃不知歲月之晼晚一<lb/>
日心逺病病十年猶談論不衰不二三年而與吾家先<lb/>
生相望棄諸生岳申葢甞欲為其師請銘墓著交際遊<lb/>
從本末固屢許苐來日未渠央也忽其中野千古不贖<lb/>
吾知岳申所為悵悵於過化之蹊而栖栖於徐起之後<lb/>
者其中之憬憬重有恨也嗟乎岳申古稱師死而遂背<lb/>
之與改面他門毁變其所以學以詭遇一時者往往而<lb/>
<pb n="KR4d0456_WYG_012-10a"/>
是厚哉子之壹也不可解於心所謂求忠臣於孝子政<lb/>
復在此昔歐陽公於慶厯皇祐間為一代人物宗主王<lb/>
介甫吕吉甫無不遊門下暮年得二蘇於四海九州之<lb/>
大乃為斯文千載之託平生聖俞子美隣㡬無黨不得<lb/>
與於斯也吾家君之門固無歐公之力能振寒素然潤<lb/>
色退之扶𥪡項斯與凡為士者口誦其文家有其書孰<lb/>
非所啟發然抗並行者有矣彎射羿者有矣俗媮誼薄<lb/>
古今一體無足道者顧其所期待厚望安知吾子之不<lb/>
<pb n="KR4d0456_WYG_012-10b"/>
眉山若也固吾廬陵文獻也士固為吾所自重者而已<lb/>
方二蘇以少年起逺外其意氣之盛豈得比中州韓吕<lb/>
家哉文章如精金美玉固决不冺于瓦礫抑藉用白茅<lb/>
不得不交有所借也前史稱徐孺子生於江南卑薄之<lb/>
域傑出角立以是居一時名士之先固以為難矣富貴<lb/>
與利達常相因惟士之致身也其難如登天及所周旋<lb/>
因依類皆如河汾之隠約不得如叔孫子之遇合故吾<lb/>
道之窮者昔猶今也今猶昔也予也苐能言子之篤於<lb/>
<pb n="KR4d0456_WYG_012-11a"/>
舊耳抑吾家君望子久矣其孰能使聞京氏而求梁丘<lb/>
懐公幹而進季重也邪無亦或者憮然一歎而止也<lb/>
　　　送趙青山序<lb/>
青山趙先生宜可父以六十之年獨行歲晏馳驅於千五百<lb/>
里之延平負其死弟元簡二十年客葬之骨歸而規二<lb/>
穴以藏以待他日而合念平生擕持同進同患與之同<lb/>
出魂魄猶與之同歸也傷哉斯志人世間孰無兄弟孰<lb/>
無死生其有若青山之與元簡者乎語之塗人猶悲况<lb/>
<pb n="KR4d0456_WYG_012-11b"/>
為之類若友且舊者乎嗚呼元簡年十九第甲戌同時<lb/>
青山升太學一時文氣雲龍如二蘇復出俯仰㡬何回<lb/>
風往日忽其不復茫茫中野之無所容兄先弟後重趼<lb/>
間道負覊以從此豈有功名富貴念邪何天道之悠悠<lb/>
而直為此夢也予猶憶秋塵赤日青山手竹枝歌數首<lb/>
索家君和寄天山文人匆匆一揖出門去當時相視眞<lb/>
長翼大翮之生身何意﨑嶇歴落席未暖而患及杲卿<lb/>
死别於平原干將飛堕於鐔水却後二年與青山相對<lb/>
<pb n="KR4d0456_WYG_012-12a"/>
荒寂之濵每慿髙望逺同吟共語意未嘗不在鉅鹿下<lb/>
連牀清夜嘗獨泣不忍聞然亦何意棲遲偃仰猶有今<lb/>
日無道塗之不虞霜露之不幸以酬君耿耿之素志也<lb/>
哉六年前余客授延平知元簡墓在焉久廼從前服膺<lb/>
生林碧山仁初父物色得其處延平學正與鳳山對朝<lb/>
暮凝望心目愴然已而得君書寄詩弟墓約且為此來<lb/>
也墓雖落尚可得耆宿雖凋謝猶可問寺上人長素食<lb/>
寫華嚴慈心可情愬然君方為東西邀迎不果來今春<lb/>
<pb n="KR4d0456_WYG_012-12b"/>
過清江别且言曰吾年六十不可緩日尚能歩五六十<lb/>
里不可緩吾昔以子為可恃今已不相値獨恃碧山而<lb/>
碧山踰六望七不可緩吾必秋晚行矣吾無三飡之資<lb/>
行行以累四方之知我計二十年藁葬幸無恙亦銷釋<lb/>
惟骨在吾墨其次第囊負之幸我健尚堪此事惟子知<lb/>
我閩士知子其為我言往復水陸何便狀且叙吾所為<lb/>
行者嗟乎青山昔太白之友武十七鍔慕要離之風冒<lb/>
兵以致其愛子伯禽唐郭仲翔感吳保安之恩走彭山<lb/>
<pb n="KR4d0456_WYG_012-13a"/>
蕭寺啓窆骨墨記其節盛練囊徒跣親負之以至魏郡<lb/>
漢㑹稽陳文理求其兄遺骨於亂骸中刺臂血以試然<lb/>
後得之今君之行也幸有必得之理顧無仲翔之於死<lb/>
友武鍔之於生客者而使君白首徒歩䟦履山川以在<lb/>
此也劍山溪石皆余熟經行處想君貿貿蕭條犖确何<lb/>
能為情託君斯文兄弟之誼恨無以相事已矣無過傷<lb/>
山行晏起日半蚤休遡劍溪可渡樵及石岐買舟峭石<lb/>
直扶盱徑抵君家歩下其間陸行百五十里止耳予止<lb/>
<pb n="KR4d0456_WYG_012-13b"/>
此矣若相君之誼比於鄧伯道孔文舉殆過其誰不感<lb/>
動聞君之來又如陳孟公驚坐王潜夫在門怪何能至<lb/>
此其誰不倒屣余非能相君者能言此而已<lb/>
　　　送張碧牎序<lb/>
碧牎張廣文當盛年平世為長安中五侯家君卿為揚<lb/>
州牧之嘉賔為貞元前韋應物布衣揖客馮陵意氣朱<lb/>
門曽不若蓬户周旋玩世寧知人事多態白首江湖方<lb/>
泛泛不知所止息蓋荆州仲宣之不可久浣花子美之<lb/>
<pb n="KR4d0456_WYG_012-14a"/>
不能歸而天台鄭公之重失路也於是以前鷺洲長選<lb/>
諭教興國當路交勸勉彊起亦忻然謂出處不足復計<lb/>
姑優游以忘吾憂嗟乎碧牎使二十年前相遇豈意當<lb/>
蓬蔂而行三江五湖之不足以容遂爼豆子於萬山間<lb/>
哉抑君平生所閱多矣平川章貢騷國也士無不矜持<lb/>
好修嗜吟事為日用君横經之暇為言元方康成間聞<lb/>
見間及京華故實如開元遺事指畫西湖孤山林處士<lb/>
墓水仙王祠曲折風致何似使嘗遊者爽然如令威之<lb/>
<pb n="KR4d0456_WYG_012-14b"/>
化歸鶴不及見者矍然如聞海上之有蓬萊俯而弔仰<lb/>
而賦興酣酒倦斜陽斷笛如洞簫嗚嗚君蕭然其間亦<lb/>
足以不落寞矣寄謝諸君恨我不能往作坐中客耳<lb/>
　　　送南劍二章生序<lb/>
余客授南劍往來凡五閱歲索居塊獨惟湯中山先生<lb/>
年七十時時相過譚詩亹亹以紓余懐蓋後村集中所<lb/>
謂喜其詩若長短句者也每徘徊日暮極論未了頓足<lb/>
閣道何年何人復傾倒至此臨别悵悵於未必再見也<lb/>
<pb n="KR4d0456_WYG_012-15a"/>
余嘗叙其詩致恨意歸來又兩春其凝其盲落然宰樹<lb/>
之隂有客二生征衣而來問其名居則劍士二章君也<lb/>
驚何以來曰不逺千數百里拜耐軒先生問何相見晚<lb/>
曰生且長尤溪萬山間未省有城市跡也問於劍士誰<lb/>
識曰嘗事林碧山余爽然如見我碧山焉碧山亦中山<lb/>
友也喜作詩詩頃刻就及將行以其西江行藁及所得<lb/>
周耐軒曽立齋二序索予言以别余謝曰子之跡未始<lb/>
及四方也一出而詩成帙一岀而得二翁之言皆子之<lb/>
<pb n="KR4d0456_WYG_012-15b"/>
鄉先達大夫士白首不一遇者子之歸足以稱於其鄉<lb/>
曰詩人矣余何言抑嘗聞七閩之稱劍士也輙曰劍氣<lb/>
是氣也未易言也九峯之刻峭以凝其鍔二水之湍激<lb/>
以淬其鋒千巖萬石之磊塊以聚其礪其精貫斗牛其<lb/>
神超汗漫詩之變化也宜若此矣西江之寳氣干將之<lb/>
所潜息也延平之鐔津二龍之所出没也吾聞於劍父<lb/>
老之二龍者固周旋客於豐城豫章間子以劍士游西<lb/>
江得二翁之贈如二寳歸而以吾言從中山碧山講於<lb/>
<pb n="KR4d0456_WYG_012-16a"/>
九峯二水之下求所謂氣者吾知夜光五色必横亘於<lb/>
子之室矣余也幽憂憔悴之餘也於劍士得無情哉而<lb/>
一無以賛子矣歸見故人幸道無恙亦必有所感發以<lb/>
益吾子也重論何日回首戚然<lb/>
　　　送倪龍驤序<lb/>
安成之俊士倪龍驤以晏山心甫送行之序若詩來别<lb/>
且曰山心俾我以示子何如非我輩人勿出也子必有<lb/>
以復贈我余開卷啞然適有感於客之言也與山心之<lb/>
<pb n="KR4d0456_WYG_012-16b"/>
歎也因請陳以為别客之言曰日吾黨士之東下者舟<lb/>
相望所可知者已百許人何如其多也母亦使人厭且<lb/>
賤之邪余歎曰異哉子之以是為已多也往年場屋終<lb/>
場動萬計鄉漕凡十八九等臨軒親策諸科南廊賜袍<lb/>
笏浮千百豈其太平一統事事超古昔上而獨士之盛<lb/>
乃不及偏方時如必以為此在所不必盛則藹藹吉士<lb/>
不稱於周冠帶之萬計不著於漢矣士之盛國之盛也<lb/>
士未必無用也而類自訾曰何用東南百年一隅偪仄<lb/>
<pb n="KR4d0456_WYG_012-17a"/>
長三邉不得休息其間捃拾倥偬文貌鉅麗養兵贍禄<lb/>
撑拄興發不見耗矣哀哉之歎微白靣書生不及此武<lb/>
夫健將以是屈其下卒其所以亡者乃在彼不在此士<lb/>
何負於世哉而方且患其多疑其厭以及於賤哉天地<lb/>
間惟生意不可盡天之所以為天春之所以可愛者生<lb/>
生也人材之於世豈其不若草木哉獨奈何平津之貴<lb/>
人既以翹材馬厩為當然而博山之先進復以不引門<lb/>
生為得體於是横議叢生以少年賤才畯以親私脅當<lb/>
<pb n="KR4d0456_WYG_012-17b"/>
塗是洛陽之才子不若槁項黄馘而山東之文山西之<lb/>
武永無茅茹之望也可不可也崔貽孫一除而吏八百<lb/>
李賛皇聽裴宏中崖略數三十輩月日遷擢都盡此皆<lb/>
賢相事業也用人不當如是邪至哉唐先正文貞公之<lb/>
言也曰非親非故安知其材有意於人物者亦可以自<lb/>
信矣悲哉老蘇公與光範之書也曰豈天下之官以某<lb/>
故冗邪士之進而無所入退而無所容至此有可念者<lb/>
矣龍驤行乎哉余無可求者也故言之不為妬且意萬<lb/>
<pb n="KR4d0456_WYG_012-18a"/>
一聞者之有益也亦以吾龍驤卜之也<lb/>
　　　送彭庭蘭序<lb/>
蓋余嘗嘻然於近世之論士者也自三代舉才聖門取<lb/>
人未知以年為限自昔英偉傑特之士以功名才學見<lb/>
知當世流芳千載其人類皆以盛年自致青雲之上大<lb/>
略崖舉諸葛孔明周公瑾年不滿三十後來科舉盛如<lb/>
王君貺汪聖錫才十有八歐陽公東坡兄弟周益公楊<lb/>
誠齋皆參差二十餘邇年文丞相二十有一朱晦菴吕<lb/>
<pb n="KR4d0456_WYG_012-18b"/>
東萊豈必擢第然成名皆未及三十使在今日固當以<lb/>
年少之邪然所植立論議前無古人使兹之自詭前輩<lb/>
者及門傴俯曽不足以望游夏之塵而魁然以齒角裁<lb/>
量一世何其劣也余意私心悼恨惟其未識先進推賞<lb/>
後進之盛心故其意隘而言肆以余之少賤所見鉅公<lb/>
長徳猶不爾也政亦何能加於士之所以輕重獨閔其<lb/>
胸中漸無生意無以樹流風以竢後來為可哀耳夫天<lb/>
之生才也難矣自其嬰兒能言以至於通古今識義理<lb/>
<pb n="KR4d0456_WYG_012-19a"/>
以至於能文詞蓋千百之一二意者造物猶以為難也<lb/>
廼顧望而以行輩折之靳而以許可格之私而以同異<lb/>
排之東閭子為相六年而晚行乞或問其故自悔曰吾<lb/>
惟不薦賢故至此嗚呼此又豈獨不薦賢之過哉蘇老<lb/>
泉慨然於天之與我者而以不我用皆歸之逆天用不<lb/>
用猶有所制而中自挾以塞當世之罪其逆天又何如<lb/>
也安城彭𢎞深清材雅士吾家君湏溪先生之所許可<lb/>
其子庭蘭冠而有文一試而㧞尤於同輩將問津洪都<lb/>
<pb n="KR4d0456_WYG_012-19b"/>
别求所以贈者余以其少也才之望之又懼或者之議<lb/>
如余所歎者焉因上下古今名勝反復以宏論者之度<lb/>
而非為有位用人言之也其或者余言亦可以為解也<lb/>
余也年過四十流落無聞企前修已逺故望於方來者<lb/>
至切而不知其辭之過然亦不及厚者之言也而非黨<lb/>
少年者也<lb/>
</p>
<p>
</p>
  </div>
</body>
</text>
</TEI>
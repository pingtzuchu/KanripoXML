<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>飬吾齋集卷十三</head>
    <p>
<pb n="KR4d0456_WYG_013-1a"/>
欽定四庫全書<lb/>
　飬吾齋集卷十三　　　　元　劉將孫　撰<lb/>
　　序六<lb/>
　　　送劉桂翁序<lb/>
吾鄉詞賦見稱東南自壬子來貢第相望號一時名進<lb/>
士聚族授館者闔郡僅數大宗南嶺劉氏其一也噫嘻<lb/>
五十年矣吾猶及雲祥雲瑞二丈人譚賦槩主體製斤<lb/>
斤科條金玉不紊數年前校鄉校試藝見劉桂翁為賦<lb/>
<pb n="KR4d0456_WYG_013-1b"/>
竒俊變化不可注視毎進毎異塵埃糠粃猶足以盖餘<lb/>
子問孰何子何其聳特至此則或告曰二雲家也豈惟<lb/>
降我軰下風將一門羣從亦避之矣惜也無場屋廣武<lb/>
以紓其長雄廼使錦衣楚製墮在泥塗亦政爾可憐傷<lb/>
耳今年棄館去遊洪都就試别且歎曰日月逝矣不能<lb/>
鬰鬱以久居此也嗟乎使在二十年前蜚英騰茂世科<lb/>
異等何必不如前聞人之才之美亦何能局促以老今<lb/>
之行也固己晚矣抑吾夫子嘗贈仲由以言曰不彊不<lb/>
<pb n="KR4d0456_WYG_013-2a"/>
逹夫仲由非弱者夫子之語以彊也非勇之謂也士不<lb/>
能不屈折於世以求一日之逹其間參差俛仰可使人<lb/>
銷沮者政自不少若以草茅慷慨之氣行之徒有悵然<lb/>
去之而已其亦不可以不之忍也强者强其志非强其<lb/>
氣也即君之兹行小試於當路而又公道方明知己滿<lb/>
前足以奮於久蟄然對掾史不得不頭搶地顧同進治<lb/>
筆墨亦寧無王仲舒靣視同列自悲意雖然不為此復<lb/>
奈何哉所志有小大所屈有淺深豈獨科舉以來為然<lb/>
<pb n="KR4d0456_WYG_013-2b"/>
方歴聘之世已有不得不爾者矣夫逹非易能也升而<lb/>
高也如鳶之傅于天潛而深也如魚之游于淵水火猶<lb/>
將入之金石猶將貫之非强何以哉蘇老泉慨然追念<lb/>
少年舉茂才時待試東華門外裹飯擕餅屈膝就席其<lb/>
後毎思至此即為寒心晚年特起得一官復狀其迎候<lb/>
張益州雪後唇黑靣裂道逢貴人車騎驚愕下馬立道<lb/>
周之狀自傷至此以為㢘潔而有文可以比漢之司馬<lb/>
子長者盖窮困如此然則當如何而可耶士之不自逹<lb/>
<pb n="KR4d0456_WYG_013-3a"/>
也往往氣岸高而責備廣桂翁意象和粹吾知其必逹<lb/>
然望於君者不止於目前故特稱夫子之言贈焉<lb/>
　　　送吳文彬序<lb/>
以科舉取士入唐最盛然唐進士良不易科塲或開或<lb/>
不開毎不過數十甚或不滿十貢士投卷温卷望公卿<lb/>
一言為知己遇合論薦以至伏光範不憚其間名諱轉<lb/>
觸展轉拘忌不可勝道非如後來糊名較藝三歲兩科<lb/>
動千計士俛起草野倘其有命弱冠徒步無不驟致青<lb/>
<pb n="KR4d0456_WYG_013-3b"/>
雲之上即不幸潦倒第名薦書猶得賜袍笏故其敝濫<lb/>
吹假手僥倖冒竊冺冺不足稱數復在此雖欲不廢亦<lb/>
不可復繼也後有作者宜一反於此矣其必以三代鄉<lb/>
舉里選為經以唐法贄薦試考為緯庶幾文字之外以<lb/>
耳目得人物兩年來江西之有職於校官者無不以試<lb/>
選宿士俊才項背相望起山谷古意今法日以粹密推<lb/>
之復科繇此其本矣永新吳文彬慤乎其為士者文采<lb/>
深厚資館授以給一日有天上故人問名氏乃其從昆<lb/>
<pb n="KR4d0456_WYG_013-4a"/>
弟有列於朝為今祕書丞張義山既公舉之復私介之<lb/>
以至當路文彬亦慨然而起念世家廬山將取道就試<lb/>
其間問譜牒快游覽訪親舊吳氏大族出唐良史五代<lb/>
以游宦居永新科第相望有與二蘇同試館職者以文<lb/>
彬之今日安得遂欝欝以久此也行且謀焉曰吾惟貧<lb/>
不自理愳不能待若何予告之曰昌黎嘗愛吕毉山人<lb/>
之才又喜其始自山出有材茂之美意不同進士明經<lb/>
及卿大夫之世習熟時俗工語言識形勢獨戒其少安<lb/>
<pb n="KR4d0456_WYG_013-4b"/>
無躁以聴其所為今以子之能試於至公之下毋慮其<lb/>
不獲居而或有為之先行而非無因而前毋患其不合<lb/>
然願吾子之安之也試者吾之所可能不得不力以求<lb/>
知不得不竭以自異其處我者必有所當皇皇然而進<lb/>
或者以為競也暨暨然而語不知者以為有所挾也昌<lb/>
黎舉入於陸祠部也受舉者未必知也陸之聴與否昌<lb/>
黎亦不與知也舉者盛心聴者公道而非所識窮乏之<lb/>
為徳也吾以文彬有始自山出之操故以是望之其使<lb/>
<pb n="KR4d0456_WYG_013-5a"/>
舉文彬者獲能知人之名而文彬之遇也則文彬之才<lb/>
有司之公也其自是游於四方持此道以往且無不名<lb/>
實光昭而進退餘裕矣何但西江燄燄而已哉<lb/>
　　　送劉復村序<lb/>
往乙丑丙寅間余侍親客西府堂西榮其東榮則廬山<lb/>
公外甥小村劉宰先在焉小村踈髯下豐眉目常有笑<lb/>
意談論傾倒廬山公無已出之子弟兄鮮少中外親賢<lb/>
惟小村君一人小村内承顔色外接賓從其間調笑幾<lb/>
<pb n="KR4d0456_WYG_013-5b"/>
微力勞而功倍以此不得從事於宦遊徒藉幕薄飬歲<lb/>
月先君湏溪先生嘗絶歎其才而惜其不試於用乃亦<lb/>
如我等老於筆墨文字間也其時余年始八九垂髫左<lb/>
右睹記歴歴復村年相若弟兄參差以長書暇相覓嬉<lb/>
戲夜輙隨諸公行天街坐卜肆歸已廹朝焉動以為常<lb/>
豈識離别感慨為何等事哉暨已已再讀書昭文館中<lb/>
於世事益習則小村方從辟書邊淮上徒書問往復自<lb/>
是江東西隔越政俛首事舉子業時蕭如壎先生從芝<lb/>
<pb n="KR4d0456_WYG_013-6a"/>
山館歸出片紙曰劉小村文伯純李明通寄聲問小湏<lb/>
何如一笑小湏者當日戲相命語也乙亥廬山公兄弟<lb/>
鄱陽小村與焉彭衙駱谷腸斷天末又六年用周始相<lb/>
聞先君走廬山葬文忠公用周公子也廼不三年用周<lb/>
亦己矣回首百年一代師友零落未有若此其甚者也<lb/>
歲庚寅而行省移治廬陵有同姓來訪稱自廬山問其<lb/>
名居則小村之子復村也執手泫然何以至此乃有職<lb/>
於奉新之學官恍忽談舊事如夢先君為題其詩相與<lb/>
<pb n="KR4d0456_WYG_013-6b"/>
細論今古而官事有程惘惘而别丙申夏予自閩歸聞<lb/>
吉水新州得學正為吾復村欣然吾二人之復合也秋<lb/>
晚而復村來來未數月而先君棄世予皇皇幽憂自無<lb/>
神情與故舊周旋而復村亦低徊欲去之不可朝夕蕭<lb/>
條惡况毎相對黯然各不一語徑去追念三十年間今<lb/>
昔之故手循餘髪人事何長一日來城撫手笑曰人生<lb/>
再見良難以予與君合於此若數者而差池多憾其來<lb/>
日重逢不更密耶未可知也以君之材為古心先生之<lb/>
<pb n="KR4d0456_WYG_013-7a"/>
外孫已試於奉新表表如此再治於吉水吉文士最多<lb/>
不易理屹然三載以完錦去由是而四方萬里青雲汜<lb/>
濫何故㝢之足懷而余獨區區感念平生遊從之槩撫<lb/>
塵迹之已逺論舊事而無人天高地迥長庚落月不自<lb/>
知其心之悲而辭之苦也因託之商聲而為之歌歌曰<lb/>
廬山之高兮浮沉春濤我夢五老人兮覺而呼嘷重游<lb/>
西湖兮翹材既而餘蒿徒逺想兮心勞廬山之清兮夫<lb/>
人美子一棹空明兮落月千里相見何年兮既三載已<lb/>
<pb n="KR4d0456_WYG_013-7b"/>
若此悔何云兮逺矣廬山之逺兮不逺者心幾易世三<lb/>
十年兮白頭猶新固何所無芳草兮毋金玉爾音尚後<lb/>
今兮如今歌罷悄然白雲流空揮淚而别<lb/>
　　　送郭適安學正序<lb/>
廬陵適安郭君以前貢士鄉曲之英滿路學正資歴之<lb/>
考憲部明揚備言老成文學之實鄉老誦歎共惜歲月<lb/>
今昔之淹以其才遇知己雖為洛陽賈新豐馬已晚然<lb/>
公孫𢎞七十徒步致平津田千秋一言感悟蔡義蕭望<lb/>
<pb n="KR4d0456_WYG_013-8a"/>
之明經皆遲暮驟至卿相君年視同進為屈視公孫尚<lb/>
少為田蔡蕭未憗也顧一命分教尚湏問銓候選守格<lb/>
法限資次雖古人復出亦安能不黽勉出此是固公論<lb/>
之所以為君惜者不但惜其遇合之晚也雖然吾於二<lb/>
三年間有感於三人者為君誦之西京舉孝㢘舉賢良<lb/>
歴數世百年幾詔幾䇿而後仲舒出焉計仲舒亦中年<lb/>
矣豈前是皆無知其人者哉唐科最盛以昌黎之才試<lb/>
藝不合而三謁光範極其所以求合復脅之而不可捨<lb/>
<pb n="KR4d0456_WYG_013-8b"/>
之而不可歴落孤夐極矣而昌黎卒由科目進書復何<lb/>
益哉東坡少年自眉山至益州遇張安道試開封選南<lb/>
省一時名動當世獨以自蜀來諸書耳後之知韓蘇者<lb/>
諸書揭揭廼試之選者未嘗稱也嗟夫仲舒之徐起者<lb/>
以命韓蘇之特奮者以才其對䇿科舉特借徑而已天<lb/>
於人物未嘗不惓惓也乃其變化成就也有時遇合發<lb/>
越也有道天且有所不能與也况於人哉今盛時急士<lb/>
如渴恨宿士羞自衒而後進多捷出故没没無所短長<lb/>
<pb n="KR4d0456_WYG_013-9a"/>
至此若適安者豈非在門之潛夫晚見之嚴徐哉余亦<lb/>
於斯行而卜之也<lb/>
　　　送趙玉相序<lb/>
往歲癸酉共傳宗學内舍生趙玉相舍選第一易義雖<lb/>
他經能賦無不誦詠其破四語前軰唶唶口贊筆録不<lb/>
絶繇是教授鄂渚當其時稱其文復歎其年不可及後<lb/>
此更二十六七年計當徊翔館閣無不極其選即小却<lb/>
亦佐一郡丈夫當若此矣詎意﨑嶇流落途窮翼墮為<lb/>
<pb n="KR4d0456_WYG_013-9b"/>
世閔笑及今始正鄉校考滿詣選部當授一校官匍匐<lb/>
邯鄲故步也哉君素抱負闓爽毎俛仰塵埃間遇故人<lb/>
相視無足回首酒酣烏烏破涕為笑知君者識君景景<lb/>
不知者知復何人吾先君湏溪先生毎凄然念之然苦<lb/>
貧貧不同尋常得代踰年尚不能詣洪都矧燕臺萬里<lb/>
外卿大夫士能不交致其力將繇此而聚糧而治裝而<lb/>
湖而江泝河而上或又羡君之從此升矣予獨懷思今<lb/>
昔固喜君之將逹而盛衰轉燭憂患日長君之及此命<lb/>
<pb n="KR4d0456_WYG_013-10a"/>
也士之生世當雲雷經綸之交奮而起者何限而繇潛<lb/>
入沉一不自振者復安可勝道哉故召平侯也賣瓜於<lb/>
青門王績賢也躬耕於東臯彼其所遇豈無其時哉而<lb/>
不自偶至此今吾與君乃得長衣清談優游庠序以致<lb/>
其身於阨窮之餘此則上之仁也斯文之澤也其何以<lb/>
報哉識時務者謂之俊傑而不通於方者於用一無所<lb/>
宜以文藝取士歴世有年矣人間大富貴或庸人饜之<lb/>
而去顧獨周旋其衰遇也校短量長爭尺寸之先於崦<lb/>
<pb n="KR4d0456_WYG_013-10b"/>
嵫之景適也當絶續之交遭休明之運而乃不能激昂<lb/>
以自異於流軰恥也夫事有因有革或不必其因而有<lb/>
加於昔時義固各有所當也而况君之深於易乎<lb/>
　　　送劉榮輔序<lb/>
昔東坡官錢塘子由自陳留來相與泛西湖遊徑山唱<lb/>
酬連數十湖山景物一日落二公筆墨間千載如圖畫<lb/>
後來坡守彭城子由再來遊留非不久乃不見詠賞之<lb/>
樂不特位高負憂責無餘暇亦山水不復有錢塘勝麗<lb/>
<pb n="KR4d0456_WYG_013-11a"/>
也東南山水稱錢塘金陵又兼六朝遺迹晉人品目殆<lb/>
過錢塘自唐以來名賢才子歎詠不可極通衢荒邱東<lb/>
西寸步往往皆可訪古而逹官貴人揚鞭過之有所未<lb/>
暇顧也蓋秦淮夜月寂寞久矣榮輔劉君自趙州來江<lb/>
南問候其兄行臺薄遊廬陵自兹而東下自北之故家<lb/>
文獻及南之博士諸生交贊迭詠成章授簡屬筆為叙<lb/>
以君之學之才當世之知己如過江二陸行且見一臺<lb/>
二妙矣余獨張金陵景物之勝誦坡潁錢塘之遊者贊<lb/>
<pb n="KR4d0456_WYG_013-11b"/>
君之留意乎此也君行矣倚棹石頭之城對床長干之<lb/>
里臺清務簡伯壎仲箎談别後之家山説南來之賦詠<lb/>
登新亭謁定林藉草而微吟聮轡而晤賞他時遊宦復<lb/>
思當日之興而觀於此詩亦足以不負兹行也<lb/>
　　　送倪天全序<lb/>
吾猶及諸老盛時毎漏入戌夜雞未唱廣庭列炬如晝<lb/>
籸盆明燎大吏具衣冠出笏峩峩如士大夫高下以列<lb/>
賓廡分上中下無不籠絳紗垂簾幙拂拭坐席以湏過<lb/>
<pb n="KR4d0456_WYG_013-12a"/>
客車馬馬未辨色就門下各入賓位遊士亦軒軒其間<lb/>
至卜相藝術亦有候謁處掌客者潔筆墨請刺標名次<lb/>
推擇先後治版牘謹書之置兩臂間奉之以升如大典<lb/>
䇿主人傳警呵擁小車徐出屏後稍治錢榖出入竟即<lb/>
推案且視賓牘幾何人坐幾時得毋淹久贊者導謁者<lb/>
以序升簷光燭影間顒顒卬卬一介賤微無不抗焉為<lb/>
賓主問何方來何來僕馬舍館得無有不足者至江湖<lb/>
丐書尺干薦賞未有不唯然答也洎送客聴訟已退食<lb/>
<pb n="KR4d0456_WYG_013-12b"/>
罷未皇他務取賓籍第某某當餽當問卜某日奉盃酒<lb/>
接殷勤祁寒盛暑公劇忙事不敢憚廟朝大老衮斧尊<lb/>
貴節度數道不敢自暇逸先期治具下州小邑厨傳酸<lb/>
薄紅粉凄暗不自惜酒酣促膝道平生閲歴或以是為<lb/>
終身交遇識㧞為知已出雲萍録請爵里世次出處交<lb/>
際本末歸以誇示鄉黨他日子孫四方相遇猶稱先契<lb/>
以洎别下者為幣帛筐篚無素者亦分數楮券為資最<lb/>
下奉一醉費納數書某寓公大家為前途計未有行百<lb/>
<pb n="KR4d0456_WYG_013-13a"/>
里無一邑千里無兩州者所至上謁無不得見無不得<lb/>
所欲士何必致身名宦而後為快哉浮游湖海行不齎<lb/>
糧曵裾趿履有餘以及妻子江山名勝無不可樂猶有<lb/>
立談白璧一雙之歎猶有堂下一言不知子之恨摩劘<lb/>
搪激張為虚聲落落氣出公卿大夫上刼而下之且有<lb/>
所不滿嗟乎此道廢又二十年矣後生裹足不敢出邱<lb/>
里先軰車輪草莽生四角興言昔者何可得也毎寤寐<lb/>
嘅嘆何地復歌驪駒别南浦送人四方作遊客乎西昌<lb/>
<pb n="KR4d0456_WYG_013-13b"/>
倪生天全往嘗見之東湖望而知為俊士一旦擕鉅幅<lb/>
來曰吾將遊南北所至交其豪俊當使相識者各記於<lb/>
此帙如雲萍子為我敘其端余盖俛仰欣悲感動於生<lb/>
之用心抑余也亦僅知聞之疇曩而己當今王公大人皆<lb/>
魁磊傑特如黃河泰山高大深厚吾聞古稱四公子其<lb/>
賓客立㧞卿相金千鎰車千乘客之客且結駟輕肥傾<lb/>
邑都固有朝窶人夕封君者行矣大梁之墟有如夷門<lb/>
生之遁跡焉冀之北上有望諸君之墓焉君振臂而風<lb/>
<pb n="KR4d0456_WYG_013-14a"/>
雲合舉袂而名聲流安知史所稱遊士之遇者不於君<lb/>
乎見之也吾言盖不足羨<lb/>
　　　送郭于石序<lb/>
郭君于石持先君子癸亥所贈郭徳章序且述梅垣先<lb/>
生客逰始末過予而言曰先君癸亥之入沅也湏溪先生<lb/>
序而送之癸酉之没於重慶也先生蓋屢問焉哀之閔<lb/>
之而孤也至今未能歸重慶之骨往兄若姪先塗往又<lb/>
道死近乃有自重慶來者能言洪崖寺之殯如初必於<lb/>
<pb n="KR4d0456_WYG_013-14b"/>
一二年間遡沅入五溪道反其匶顧萬里䟦涉上高下<lb/>
深言之猶難也非諸公閔念我我何能行子其為我發<lb/>
之蓋言未既涕泗下雖余聞之亦感慨而不能答也嗚<lb/>
呼士生世何必才哉使泯泯無聞亦必不能出州里庸<lb/>
衆人而生庸衆人而死亦庸衆人而葬可矣坐抱負惜<lb/>
不試展轉䟦履穿篁竹攀青天以及重悼於不幸非才<lb/>
之為累不至此然三十年間不幸於世故而竟不歸者<lb/>
抑又何限有沙場戰地邂逅執俘而不得歸者少卿河<lb/>
<pb n="KR4d0456_WYG_013-15a"/>
梁之泣别王孫道旁之困苦其為溝中瘠而異鄉鬼者<lb/>
必不可得而知也有時命蹉跌塗窮力屈而不能歸者<lb/>
越石撫枕於中夜魯公透爪於暮年其魂魄憾而蔵血<lb/>
碧者亦無所而不可知也有孤憤决絶囚羈長恨而不<lb/>
可歸者河流西去之歎南風飛灰之詞雖起巫咸招而<lb/>
司命聴亦卒付之於不可知者也若梅垣之没也雖不<lb/>
及於兵興而旅殯之存也猶有待於世泰謂非𡨕㝠者<lb/>
愛其平生而深望於此日耶不可也抑于石之言猶有<lb/>
<pb n="KR4d0456_WYG_013-15b"/>
可悲者其言曰癸酉及今又三十年矣尚忍言哉嗚呼<lb/>
昔柳子厚之貶也吳武陵嘗慨然言於朝曰人生三十<lb/>
年一世今子厚之謫半世矣予嘗誦其語而悲彼逺調<lb/>
猶生存也地上非地下也半世又非一世也孰非人子<lb/>
其誰無人心行道之人猶不忍也况於所識所厚所往<lb/>
來之同類者乎李贊皇死珠厓猶夢於故人曰公幸哀<lb/>
我使我得歸葬生者之欲歸其父猶逝者之欲託之子<lb/>
也彼謂魂氣無不之者殆出於無可奈何者也而非人<lb/>
<pb n="KR4d0456_WYG_013-16a"/>
情之言也所謂於禮合乎者亦疑其辭於可不可之間<lb/>
而非以為禮之據也嗚呼予無所乎寓吾情故反復論<lb/>
著之蘄以動聞者之感而己其毋亦顰蹙三歎如我而<lb/>
止也<lb/>
　　　送戴石玉序<lb/>
士而懷居不足以為士矣此井田既廢之歎也南山之<lb/>
南北山之北交游不出邱里議論不接耳目而欲扳知<lb/>
已當世望天下士友我辟之逆行而求前况於裹飯無<lb/>
<pb n="KR4d0456_WYG_013-16b"/>
及門之平生卧雪靡愛才之長吏而蹙蹙四顧如隅翮<lb/>
之不可展無高山鉅野可以登臨雪涕無新知忽合可以<lb/>
慷慨論心日復日歲復歲不知青春之去我而白髪之<lb/>
不赦予也自孔孟來士未有不游或以師友游或以賓<lb/>
客游或以學問游或以才藝游或以辭華游二千年才<lb/>
賢特逹未有非以游而合也老泉自歎無成有二子不<lb/>
忍使其老於窮鄉故汲汲焉及盛年而推之四方置之<lb/>
通都京邑以發舒其才使二蘇待其修於眉山傳之京<lb/>
<pb n="KR4d0456_WYG_013-17a"/>
師驛致而禮羅之何能震動超越如是哉安成戴石玉<lb/>
美才也相從於斯文有年毎惜其不試其靜重不炫予<lb/>
嘗為之字説以警世之瞶瞶者詩文凌厲俊㧞毎見愈<lb/>
進予往屢推轂之而未遂於用亦石玉毎有所不屑也<lb/>
今慨然有逺遊之意予蓋喜其不安於尋常且由此而<lb/>
有遇也故贈言以慫慂之以予之期石玉於斯行也惜<lb/>
其晚也諸公之憐才者豈後於予哉使石玉不恨於出<lb/>
晚必有任是責者矣<lb/>
<pb n="KR4d0456_WYG_013-17b"/>
　　　送劉文州序<lb/>
吾廬陵多劉氏皆世族有美名如文州之劉其先世又<lb/>
與楊文節公父子為姻聮寶蔵誠齋東山遺墨若諸父<lb/>
科第麾節相望文州以其才遊諸公間口之所講靣之<lb/>
所命沛然縣河而奔流粲然倚馬而具草又未嘗不遊<lb/>
薜宣之東閣逢當時之推轂然三四年一再選坐視同<lb/>
升後進各持一紙若一卷告身去而文州不與愛其文<lb/>
而惜其命者無以寓其意則復為之剡上監之院於格<lb/>
<pb n="KR4d0456_WYG_013-18a"/>
復宜試廼慨然曰吾患無所於試耳萬里非所憚也其<lb/>
意氣浩乎無千帆側畔之歎而有一日看花之想雖無<lb/>
所不足以自致抑所遇亦小挫矣相遇東湖之上索贈<lb/>
言必長語予亦黯然喟然於所以相求者也嗟哉文州<lb/>
吾道之遇合自孔孟以來皇皇以遺我後之人凡二千<lb/>
年於此苟自吾孔氏其道必爾若夫起徒步至公卿朝<lb/>
白屋暮青雲或貲為郎或擇為吏屠酤而侯蹶張而相<lb/>
往往皆非吾黨士故横翔直上若轍環若載質道之行<lb/>
<pb n="KR4d0456_WYG_013-18b"/>
廢决於命予之不遇歸之天盖我道宜爾也政使君蚤<lb/>
得其志特不過山巔水涯深衣清談以老歲月止安能<lb/>
使觀黃河泰華窺金馬玉堂為江東之機雲闕下之嚴<lb/>
徐哉故不遇者遇之資難進者進之道嘗見公孫𢎞屢<lb/>
舉賢良或輒報罷亦嘗奉命逺使非不見知者又以不<lb/>
稱指斥暮年西上乃驚喜其偉麗遇合冠一代司馬長<lb/>
卿固嘗為郎在陛㦸間無能推之者他年從狗監聞名<lb/>
氏幸乃同時何今昔之懸絶耶固遇合之有待也於是<lb/>
<pb n="KR4d0456_WYG_013-19a"/>
命之説信而天之道驗然則文州之是行也不亦昔之<lb/>
遲君扼君者有以發君之命而相君之天也耶嗟乎吾<lb/>
言長矣抑君命我既歎以寓吾感復頌以致吾情凡為<lb/>
士者所以浩然於天地之間而不恨於流落者徒以能<lb/>
自釋而已而其窮亦政坐此雖然非文州余寧言哉<lb/>
</p>
<p>
</p>
  </div>
</body>
</text>
</TEI>
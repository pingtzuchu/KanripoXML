<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>養吾齋集卷十四</head>
    <p>
<pb n="KR4d0456_WYG_014-1a"/>
欽定四庫全書<lb/>
　養吾齋集卷十四　　　　元　劉將孫　撰<lb/>
　　序七<lb/>
　　　送樊仲璋序<lb/>
元貞丙申冬客有賈廣文與匠監蒲坂樊君仲璋來謁<lb/>
先君子湏溪先生望其容肅然即之温然聴其言藹然<lb/>
知為豈弟詳密人也所寓隣並不聞有逹官者如是幾<lb/>
五年余閒居無公府之跡凡見大人嘗不一識自侍邊<lb/>
<pb n="KR4d0456_WYG_014-1b"/>
識樊君已而憂居服釋雖相近無所為事未始往見之<lb/>
間遇之於㑹同一揖如平生交雖不交一言意彌屬日<lb/>
聞有旗皷載道者闖焉則樊君也路人唶曰樊提舉替<lb/>
矣諸為匠者歎曰樊公往矣我安適歸矣閭里間亦惜<lb/>
之曰善人去矣余於是益信樊君之賢也夫受嘉師為<lb/>
父毋芻牧之託寄焉然或暴如狼或狠如羊或俘用之<lb/>
如奴或漫不省恤如塗人考工會計日程嵗課供億有度<lb/>
小弛則不應額故前史稱將作少府有聲者多嚴刻致<lb/>
<pb n="KR4d0456_WYG_014-2a"/>
治辦雖賢者任此不能免彼治天下都會浩穰猶若此<lb/>
也况以一出𨽻邑數千戶之衆工令要東専奉藩府而能<lb/>
使去思之至此是可書也已邦之人士又載之歌詠且<lb/>
治卷屬敘以傳南北是皆無所為而為之亦有以見樊<lb/>
君之能得此於人也是可敘也已嗚呼後之人其益求<lb/>
所以如樊君者<lb/>
　　　送黃徳安序<lb/>
廬東黄先生文章名品在淳祐諸賢間為第一流人物<lb/>
<pb n="KR4d0456_WYG_014-2b"/>
今雖家有全集祀列學官而其精神氣槩想像而不可<lb/>
見者亦有年於此矣而今曽孫徳安以名家趾美沛然<lb/>
於斯文屢試屢擅其塲受命於行中書省且有教人之<lb/>
責使問家世者知為廬東之傳望其丰度接其論議親<lb/>
其筆墨昔之想像而不可見者盡俯仰得之此其感慨<lb/>
動悟亦何待橫經而講然後為教哉夫教不在於講也<lb/>
而今之教僅講足以自見而己講本非吾儒法也崇高<lb/>
而堂巍峩而坐回環而聴未知杏壇之下河汾之上當<lb/>
<pb n="KR4d0456_WYG_014-3a"/>
日為何如而二氏者有其似矣師者所以傳道授業解<lb/>
惑也予之所欲傳或彼之所未得授之而非其素惑之<lb/>
所蓄有不在此宿搆而成之過耳而棄之甚且退而舉<lb/>
其目而有不得於口也若是者無一而可也予固厭是<lb/>
而媿也久矣徳安以家傳之舊兼才學之富發講貫之<lb/>
硎屬目者於此焉傾耳者於此焉當必有以慰彼之望<lb/>
而洒予之媿也<lb/>
　　　送柴景實序<lb/>
<pb n="KR4d0456_WYG_014-3b"/>
往歲庚辰先君子湏溪先生留先溪時鄱陽柴堂長實<lb/>
來相與亹亹談古心東澗間師友聞見序而送之後二十<lb/>
四年予承乏洪泮適祝靜得提學江西與柴景實偕間問<lb/>
世族則堂長家也出前序相與歎别後事已而予去洪<lb/>
景實教導洪諸學繇才選資歴憲部考覈皆宜升遂受<lb/>
省命教諭彭澤因訪故人于廬陵值予繫舟江滸且入<lb/>
閩慨然曰願有以贈我回首再世再見三十年間俛仰<lb/>
今昔未知重逢之何地復何辭足以為景實贈也然予<lb/>
<pb n="KR4d0456_WYG_014-4a"/>
昔聞堂長之皇皇四方也欲為精舍以講今景實坐得<lb/>
講處毋勞於建立虎帥而聴寧有所不足哉抑講學一<lb/>
也公言之者常具文私淑艾者必切實孰能以私淑艾<lb/>
之心為招諸生立講下之教則雖前軰猶或在其位而<lb/>
不獲遂其效也故滄洲鵞湖嶽麓東陽皆諸賢昔者學<lb/>
聚問辨之地後之建為書院毎出州縣今亦具文而已<lb/>
矣何如斯而可謂之教也今之學校寧為講者之備位<lb/>
雖入而學者特不得不至於此而豈有求益之心哉古<lb/>
<pb n="KR4d0456_WYG_014-4b"/>
之論敎者如是而逆如是而不入如是而失其時敎之<lb/>
事多術如此今一餉之頃四坐之衆少長之不擇髙下<lb/>
之不辨羣而進羣而退三年而去之其亦何能以有所<lb/>
益也雖然亦視其人何如耳景實以家學之所講視彭<lb/>
澤如在洪學時又視如在堂長問學時於其人有益與<lb/>
否未暇計而吾於傳家無愧焉耳矣景實固沛然於是<lb/>
者也余以故舊之誼懷堂長之素不欲為無益之云云<lb/>
覽者或有感焉不但為景實贈也<lb/>
<pb n="KR4d0456_WYG_014-5a"/>
　　　送饒士悦序<lb/>
凡世之交未有不以利也利者豈必有所得失之謂哉<lb/>
雖斯文之雅事或乍見喜於新交或相遇至於久處評<lb/>
論之歡遊從之密淺利於求深短利於取長若不可一<lb/>
日闕者别時執手悵然離合未有不約他日之相求後<lb/>
㑹之不爽也然而踐焉者鮮矣適重逢者未有非偶然<lb/>
而得得來者未之聞也往予留光澤一日以公至於杉<lb/>
闗余友晴川周君敎新城相望隣也漫約晴川為我會<lb/>
<pb n="KR4d0456_WYG_014-5b"/>
闗上晴川慨然為我來與其徒饒士悦一二賢偕余適<lb/>
又以公去不得俟相失交臂頃耳又二年科復士悦薦<lb/>
江西予歸見晴川則誦士悦之為人孝友氣誼奉母篤<lb/>
愛且約我必來也既受旴學正歸果訪晴川言蕭然留<lb/>
憇無毫髪流俗意徑别去晴川歴歴言士悦奉事其母<lb/>
之異於常人之為子者予歎曰古稱求忠臣於孝子之<lb/>
門其取友之端也與人之一也處身之㢘也行世之義<lb/>
也孝之屬也夫既有其本矣予復何以贈君哉獨詠嗟<lb/>
<pb n="KR4d0456_WYG_014-6a"/>
君之所行亦以厲夫薄俗之為利者也嗟乎叔夜之於<lb/>
吕安千里而命駕子猷之思安道中夜而扁舟非絶無<lb/>
而僅有亦何以為千載之美談哉士悦行矣其青原螺<lb/>
浦之外復有乘興如此君者乎毋亦使我後此以望於<lb/>
蒼茫逺想於寥廓徒懐士悦而己也<lb/>
　　　送聶以道序<lb/>
余别以道九年一閩一廣欲相聞無繇也今春來歸聞<lb/>
以道掾憲幕名聲日起功名皆分内所宜有獨誦其政<lb/>
<pb n="KR4d0456_WYG_014-6b"/>
稱其能歎其貧過於入嶺之舊此可為以道欣贊喜道<lb/>
之者也日以公事赴臺過驛不少滯僅寄聲故舊而去<lb/>
兹行亦匆匆一見慨然不敢自暇逸觸暑而南馳予雖<lb/>
故且别久亦悵然而無以留也用見以道於奉公畏謹<lb/>
也若此以兹心逹於佐幕議其致令名課憲最也宜哉<lb/>
臨别曰何以贈我予流落變衰之餘何以為贈也抑以<lb/>
道吾師之子也其能無言哉昔在二先生講下相知為<lb/>
深心逺毎讀書墮淚甚或悲歌涕下此其感何為哉誠<lb/>
<pb n="KR4d0456_WYG_014-7a"/>
悲天命而哀人窮也吾先生正襟危論及世事之不平<lb/>
人情之不釋辭色振厲靣赤氣張辯折不小屈豈為其<lb/>
身謀哉二先生之所為慷慨憤激者皆以道今日之所<lb/>
得行與得為也今官事類左牽右制使不得遂於志庶<lb/>
幾風憲可爾而風憲又惟分按也尤可為又恨日月之<lb/>
淺而往來之不贍也雖然以道所以稱者能行二先生<lb/>
之志故也予也區區州縣汨没之久獨平生受教於父<lb/>
師者尚未改化故為以道言亦僅舉以道之已知己行<lb/>
<pb n="KR4d0456_WYG_014-7b"/>
者以望之而已以道得不以予為淺乎哉<lb/>
　　　送劉卓翁序<lb/>
東南廬山如西北太行特為人所喜稱山北為九江又<lb/>
古郡自東晉以來皆名賢隠處故其山水不待圖畫而<lb/>
矜麗今古自非可人不得攬而有也以吾卓翁初筮而<lb/>
得占其境内豈可謂位置之不稱其所哉卓翁之才豈<lb/>
但敎一邑止顧格宜出此然此任運而彼探决適乃得<lb/>
瑞昌焉雖其小且逺宜若負兹人者而君獨以為有不<lb/>
<pb n="KR4d0456_WYG_014-8a"/>
偶然者也行矣卓翁廬山南北有太白子瞻之遺跡焉<lb/>
瑞昌之水有元次山之讓溪焉行吟而望紫葢之烟倚<lb/>
憇而聴三硤之瀑從游少長尋流訂古而講其所以為<lb/>
讓者亦豈不足以快君之平生而紓君之勃欝也於是<lb/>
君之教亦在是矣夫昔之諸賢皆困悴流落而至於斯<lb/>
也今君名為官而有敎之責於其土地視彼不已勝耶<lb/>
猶不足耶余以是送子矣卓翁之家君梅溪先生蓋經<lb/>
學宗家卓翁其傳子余又為瑞昌之人士得師賀也<lb/>
<pb n="KR4d0456_WYG_014-8b"/>
　　　送黃觀樂連州學正序<lb/>
往予將入閩與觀樂遇東湖之上觀樂慨然有歸志予<lb/>
彊之小忍觀樂掉頭不顧曰吾館榖幸不乏徒為諸君<lb/>
甘言紿我使我在此如雞肋予復上下前軰出處遇合<lb/>
以窒其意去四三年予歸自汀聞觀樂奉省檄為連州<lb/>
學正相見復愀然曰吾歸休矣問何故則具言連逺諸<lb/>
不便狀今年方厓蕭御史别時約為金陵来昉治行<lb/>
而方厓遽以盛年去我念平生知己初出山也惟是公<lb/>
<pb n="KR4d0456_WYG_014-9a"/>
之故今其已矣初遇處復爾吾本色止合敎書爾三誦<lb/>
后山妾薄命篇相視澘然復示予以其祭文詞指尤哀<lb/>
予為舉鄉先進魁太學第初筮僅教連州今以州不設<lb/>
敎學正敎授等耳其亦不可少也觀樂誼高而志逺殊<lb/>
不屑予惟斯人斯才之日老也則張皇連州之美倡其親<lb/>
若友而道之以言曰陽山天下之佳處也山水之勝昌<lb/>
黎固以為有名平生作記惟燕喜亭與滕王閣而二劉<lb/>
夢得以為炎州之凉墟則與中土無異張南軒賦為八<lb/>
<pb n="KR4d0456_WYG_014-9b"/>
景則又與衡湘抗衡唐之劉韓後來魏公父子皆嘗居<lb/>
之若東西州繁富雄麗則有之矣人物地望無是也君<lb/>
所為不足者特夫人而得所宜乃欝欝居此抑吾聞之<lb/>
無味者其足味者也雖僻亦必有善士道雖逺未若昌<lb/>
黎夢得之所為來學雖少廪稍薄亦未必無一囊粟也<lb/>
率其父兄朂其子弟友其賢大夫飲水而讀書觀山而<lb/>
訪古安往而不得吾貧饗儉有餘福用寡無遺責擅清<lb/>
事足盡興以此視彼豈不足味耶抑吾又聞之前利者<lb/>
<pb n="KR4d0456_WYG_014-10a"/>
後趨往諸老嘗為言吾州仕者連為利如曽東軒蕭南<lb/>
如陳靜山皆善於連或自連而升朱約山屢守郡不上<lb/>
獨守連終更夫觀樂之聞斯言也豈不足以行矣夫<lb/>
　　　送彭希吕逺遊序<lb/>
古之人蓋未有安居而為士者也豈惟歴聘之世為然<lb/>
後之言士者類不講於古今之世第以結軫馳騁者為<lb/>
遊士而遊幾若士所獨不知古之所謂士者往往皆爾<lb/>
鄉舉里選一定其為士未有不升於朝交於天下士者<lb/>
<pb n="KR4d0456_WYG_014-10b"/>
也惟科舉行士始有不出鄉者然亦惟東南百餘年偏<lb/>
安土著使然當其盛時如歐陽公二蘇公皆驅馳䟦履<lb/>
執贄四方入至於京都各取開封解送皆非舉於廬陵<lb/>
舉於眉山也歐公遇蕭公於翰林二蘇遇張安道于成<lb/>
都皆道遇知己相因依為千載倘數公者以其才低徊<lb/>
於岷峨之下江湖之間未必聲光一日隠然動四海如<lb/>
後來所觀也人才與世道交為用彼一時也此一時也<lb/>
識時務者為俊傑而豈抱山林徒仰屋浩歎以為曷不<lb/>
<pb n="KR4d0456_WYG_014-11a"/>
如古之人古之人哉此余於彭君希吕之逺遊也慨然<lb/>
言之於是希吕之行且止者屢矣希吕為吾先君子湏<lb/>
溪先生之門人蓋稱其才望其逹十年前為叙送之舉<lb/>
金臺郭生語意當乘風破浪何所不及顧猶在此耶鵬之運<lb/>
於天池也培風者六月息莊周者寧惟寓言且實以百<lb/>
里之宿春三月之聚糧毛耶翮耶胡不我施此草廬梁<lb/>
甫之詠與中夜漫漫之歌其恨惋一也易曰係小子失<lb/>
丈夫孰使希吕之才而歲月如流未遇知己者非係之<lb/>
<pb n="KR4d0456_WYG_014-11b"/>
者累之哉前史有言北方高凉西方强士南方卑濕三<lb/>
十以往便為已衰此真愛惜人物之言也朝氣幾何相<lb/>
看遽晚所為區區舉此蓋欲希吕之勇於行而有志於<lb/>
用人者亦為斯言而動心也<lb/>
　　　送道士秋泉序<lb/>
東南名山有幾如衡嶽魁然荆楚間廼未嘗一識其何<lb/>
如得不為齊客所听然哉况江湘接畛非如終南嵩華<lb/>
重趼贏糧而後能逹又况方外之士無俗累後顧青鞵<lb/>
<pb n="KR4d0456_WYG_014-12a"/>
布襪何方之不可遊雖然事固有不能如意者昔吾先<lb/>
君子湏溪先生遊南岳之興豈不十八九年蓋屢招山<lb/>
僧客道流刻期為約固有聞風先路迎候者又嘗約長<lb/>
沙平逺公信信必不負然或治裝而間於軍旅或出門而<lb/>
避於風雨卒不能踐其志此余於秋泉今日之遊岳也<lb/>
感念深矣秋泉固歲歲來赴先君子之期者平生夜話<lb/>
想像湘山之上岳麓之下鄴侯如黄石之子房海蟾為道<lb/>
中之過客松風蘿月石上雲間可以左揖袂而右拍肩<lb/>
<pb n="KR4d0456_WYG_014-12b"/>
蒼然白雲變化何許秋泉之行山中也其感念寧不有<lb/>
如予者乎吾聞仙者可遇而不可得見故常狡獪出没<lb/>
為嬰兒以嬉也秋泉之往也其見山中草木樵牧無不<lb/>
以異人待之即乞食予塊買藥得蟲亟拜勿疑萬一樹<lb/>
陰遇丐者堂中見懶殘亦勿謂道不同不為屈則兹行<lb/>
也豈獨償平生夢想之願而己哉余也審知其非仙才<lb/>
靈氣不足以與於斯矣然猶望秋泉之得道也猶先君<lb/>
子之望子也<lb/>
<pb n="KR4d0456_WYG_014-13a"/>
　　　郝㢘訪送行詩序<lb/>
夫子以春秋為政事誅姦諛論功罪者秋之事也旱而<lb/>
雨歉而有年饑而賑恤春之事也後之言政者誇攬轡<lb/>
之清風壯埋輪之特操美則美矣然幾於有秋而無春<lb/>
故激濁揚清者職也問民疾苦又其大也擊彊鋤姦者<lb/>
理也敎化風俗抑所先焉古今詠甘棠而毋忘角弓者<lb/>
人心之愛公論之思夫子之所以筆削而鄉校之所以不<lb/>
可廢也若今㢘使郝公十一年之再來廬陵也士民之<lb/>
<pb n="KR4d0456_WYG_014-13b"/>
所以歌詠之者則盛徳至善所不可忘者矣公之清裁<lb/>
絲弦壺氷不足以喻也公之力量㧞山倒海不得其似<lb/>
也公之志固有所局而未盡展而公之心則童兒父老<lb/>
深山長谷無不知之者也今持節而發廪濡轡而周原<lb/>
使下州小邑幾年無因而吐者一且而見天日之如臨<lb/>
使疲甿病叟窮櫩無所於告者舉首而欣父母之孔邇<lb/>
如之何而不詠歌之也子産於鄭仲尼於魯頌聲載焉<lb/>
彼一聖一賢者豈受諛哉人心之不容已君子亦於此<lb/>
<pb n="KR4d0456_WYG_014-14a"/>
而自信也儒館詩成屬筆為叙蓋以其未嘗一迹於公府<lb/>
紀父老之詞而非佞亦不得以賤辤大徳丁未三月丁<lb/>
亥<lb/>
　　　段敎諭送行詩序<lb/>
屠牛垣解牛而芒刃不頓為之躊躇滿志善刀而蔵之<lb/>
夫垣之解牛也與衆同而善刀四顧滿志而蔵之者垣<lb/>
之所以為垣也余嘗喜誦斯言與鄭子産美錦學製語<lb/>
油然出於中心之誠而極人事不能言之樂後來以錦<lb/>
<pb n="KR4d0456_WYG_014-14b"/>
製言邑獨本諸有大官大邑語耳孰非錦也製之不完<lb/>
其美與刀之不缺則折同安得滿於志哉匡廬段君敎<lb/>
諭廬陵三年得代留數月始能行自大夫士無不安於<lb/>
其為人而服於其為敎吾黨之士又為鉅軸聚為詩歌<lb/>
頌之而屬筆於予叙其端予舉屠刀僑錦語發之或曰<lb/>
敎官無他公事與他官異其錦也易完而刀也可善予<lb/>
曰不然敎官愈不可為職愈簡而愈多責也彼其繁也<lb/>
容有諒之者焉亦有不能與不暇者焉亦有交涉多失<lb/>
<pb n="KR4d0456_WYG_014-15a"/>
之此而得之彼者焉若官之小職之簡無足以動於其<lb/>
意無與接之為殷勤且無所他望而待於異日者也一<lb/>
往復之參差一醻酢之得失皆足以貽怒而搆怨今而<lb/>
美成也若此恢恢乎若此得不謂之難哉夫趙魏老之<lb/>
優不可以為滕薜大夫驥足之才或不展於百里之任<lb/>
古今之才賢未有不感慨於斯也君之為廬陵綽綽餘<lb/>
裕矣其自是大於廬陵而易廬陵矣亦不足以表見君<lb/>
之賢也然則是卷也後有談君之美者其必勿廢也乎<lb/>
<pb n="KR4d0456_WYG_014-15b"/>
哉<lb/>
　　　李龍川平盜詩序<lb/>
延祐乙卯夏秋之交有盜起於贑之寧都聲勢摇煽張<lb/>
甚龍川平章提兵臨捕省掾李君友仁實掌案牘未幾<lb/>
而盜潰又未幾而盜執曽不二三月之間班師奏凱暨<lb/>
朝命遣將此己平定蓋混一以來用師之神速成功之<lb/>
偉特未有若斯之盛者也雖繇元臣威徳將吏用命抑<lb/>
幕議與有力焉歸過廬陵鹿湖之甘棠也詠西平之有<lb/>
<pb n="KR4d0456_WYG_014-16a"/>
子喜平蔡之成功於是咸相與為詩而屬筆為之叙余<lb/>
受言記載曰此亦一平蔡也雖淮西之事不可與一邑<lb/>
語然以唐封域之大平淮蔡二小州經十數載之久晉<lb/>
公與小西平公韓退之李建封諸人僅乃平之兹㓂亦<lb/>
蔡也收功於數月不謂之平蔡乎昌黎諸詩毎稱平蔡<lb/>
亦自喜其名也君以世家之懿兼幕府之英第勞行賞<lb/>
在此行矣昔晉公繇平蔡入相昌黎建封皆列侍從此<lb/>
平蔡賞例也君又建封當家嗣有褒嘉尚能為君賦之<lb/>
</p>
<p>
</p>
  </div>
</body>
</text>
</TEI>
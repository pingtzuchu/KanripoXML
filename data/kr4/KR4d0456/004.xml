<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>養吾齋集卷四</head>
    <p>
<pb n="KR4d0456_WYG_004-1a"/>
欽定四庫全書<lb/>
　養吾齋集卷四　　　　　元　劉將孫　撰<lb/>
　　七言古詩二<lb/>
　　　題南鄭尹良臣<hi>時用</hi>萃貞堂詩<lb/>
人道以萃為大成天道以貞為一終否睽離渙浩難聚<lb/>
榮敷華實收其功貞如循環起元亨萃至於廟功乃崇<lb/>
非亨莫萃安得貞萃乃異彼豫與豐彼盛彼大物常理<lb/>
物理有極貞無窮世人視祖若𣺌茫君子以身為棟隆<lb/>
<pb n="KR4d0456_WYG_004-1b"/>
方興備禮猶或有已墜蒐緒誰歟同美哉南鄭尹氏孫<lb/>
此堂繼志宣祖宗森然名德叙昭穆逺矣光寵如新蒙<lb/>
里人縱觀興孝義信史採摭揚休鴻外䘮力舉十不憚<lb/>
孤姪代死神猶恫功緦聽長世謹率翠華幸燕恩湛洪<lb/>
廢興奈何厄運數神具相爾仍樂融新堂翼翼煥楹桷<lb/>
舊刻濯濯芟蒿蓬後來稱説萃貞始又似推本七世翁<lb/>
天於倫紀極留意忠孝如種生芃芃子孫蕃衍族復合<lb/>
餘報貽答幽顯通人間此事何處得千古相望四五中<lb/>
<pb n="KR4d0456_WYG_004-2a"/>
長歌揚厲端有觸如美泱泱風渢渢<lb/>
　　　客中歲宴<lb/>
朝暮三年葱復醋未若辛酸歲晚路何况連年作宦逰<lb/>
隻影蕭然山上往一更鐘斷蒙頭睡五更鐘動半枕寤<lb/>
下方市合久見日四望峯環猶是霧荒涼過客常無人<lb/>
來徃閒庭自徐步前山望雨十里來半溪雲㸔隂晴度<lb/>
時驚潦水屢贏縮夜聽灘聲靜喧怒怪禽飛鳴作人語<lb/>
山蛩閉蟄猶啼露我行遊戱乃久留輾轉簡書無可訴<lb/>
<pb n="KR4d0456_WYG_004-2b"/>
平生迂意竟何許讀書長笑為儒腐文經武畧固非長<lb/>
世事心期豈無素十年奔波成百拙一朝推擇偶相遇<lb/>
重來鑄錯不可改時復望雲嗟巳誤秖今憔悴經節物<lb/>
何愛别離走荒戍人言㣲官勝家食我媿長勤負初賦<lb/>
奈何憂患久侵凌兼復兒女迫昏娶低徊豈獨隠身世<lb/>
浮沉聊以應門户十年出處未易言百念悲辛自狂顧<lb/>
亦知貧賤寧所少如此飄流屬何故天地四時有消息<lb/>
風月三生感回互寒氊寂寞固其所青燈忼慨空無數<lb/>
<pb n="KR4d0456_WYG_004-3a"/>
　　　寄鄭義山<lb/>
萬山之間春日長春山之外雲蒼茫客來叩門稱清江<lb/>
袖書上有鄭字章廣文先生初入庠聞有束擔汀之陽<lb/>
寄緘丁寧携報襄得之倒抽心慨慷喜極疾讀淚數行<lb/>
四坐驚怪旁觀旁謝客卷書行倀倀晝立夜坐中彷徨<lb/>
書辭僅百語非詳一紙雖短情永傷上言北行子南裝<lb/>
中言出處還江鄉感昔霞佩相頡頑今專一席各一方<lb/>
幸不變化鬢巳蒼重逰麗澤臨修廊俯仰陳迹一葦航<lb/>
<pb n="KR4d0456_WYG_004-3b"/>
携手倚醉闌干狂今我衣冠領洋洋此㑹二紀又半强<lb/>
惟君記省平生嘗使我回首悲行藏徃者驅馳翰墨場<lb/>
君廿有七顒卭卭我纔十入俱翺翔君先十載名聲揚<lb/>
我後突出髙與亢榜帖先後姓字香餘子側目汗走僵<lb/>
先軰歛袵才葩滂咸曰二人且騰驤此豈泥塗老風霜<lb/>
酒樓濤翻九霞觴揚州飛挾琵琶倡或惜書記私皇皇<lb/>
或憎阿瞞謗浪浪一笑美惡孰在亡襟期何許虚名彰<lb/>
夢未合眼炊熟粱僅為人作春衣裳誰數馬周推君房<lb/>
<pb n="KR4d0456_WYG_004-4a"/>
彼如鐵榜誇裝潢今我白衣媿粃糠長憶過君滄洲芳<lb/>
迎門笑謂里卜祥兆曰貴客來徜徉君期我為鳳若凰<lb/>
我媿君如秋後螿年二十㸔田海桑亂餘無誰哀淪䘮<lb/>
惟君見我涕泗雙我坐無計蓬風颺吹落閩嶠棲幽篁<lb/>
君詩戱靳念渠央君行萬里排雲閶我逃墓廬望兄岡<lb/>
平素熱交頃刻涼誰閔練裳哀羸尫儻不自植甘括囊<lb/>
蹴踏蹈藉勇且剛東鄰髙樓穴埽墻西舍泮岸池侵隍<lb/>
豈無他日爾許忙畏哉人心過劒鋩我始避爾南之疆<lb/>
<pb n="KR4d0456_WYG_004-4b"/>
藉此一官走屠羊豈比君錦榮且光泛家上冡夜發艎<lb/>
携兒講坐朝升堂大江前陳風泱泱髙樓吟嘯漁鳴榔<lb/>
親友上謁洽酒漿清江之上嘉榖秧清江之友楩楠樟<lb/>
昔有典則叔度黄梅洞磅礴河汾王髙風特達圭璧璋<lb/>
如心博雅珩琮璜人間此士不可常可惜抑鬱如干將<lb/>
大秀蒿目談虞唐想已金華鳴鏐鏘若此未收柱與杗<lb/>
君宜誦如君家莊毋計彼欲與彼商我懐可人心内痒<lb/>
我友豈念我遯荒滕兄攬轡四牡彭原章一生志始償<lb/>
<pb n="KR4d0456_WYG_004-5a"/>
前趨後謁東西廂狂奴故態敢厚望<hi>原注自謂</hi>故人何用中<lb/>
書郎誰夢太白落月梁孰為伯樂空冀良捩眼不泊思<lb/>
曠傍㨗路慣走甚若麞巧聾善瞽美舌簧蛇信蠖屈頭<lb/>
地搶我拙疎逺極自量人生有命定低昻所不宜得徒<lb/>
披猖及得雖巧命適當以此於心澹平康更拚數年耗<lb/>
官糧昏嫁事畢脱絡韁祝君青雲日益壯致身事業行<lb/>
煒煌一洗廿載閒愁膓因君感念著不忘作詩宣心寫<lb/>
悢悢百書安能盡毫芒詩成樓鼓三擊鏜風燈影亂雨<lb/>
<pb n="KR4d0456_WYG_004-5b"/>
打窗<lb/>
　　　紫山為瑞陽鄒氏賦<lb/>
向來夕陽行萬山晃耀閃爍霏㣲間煙耶霞耶逺奪目<lb/>
老者少者驚換顔其隂半壁仍翠浪其上咫尺鎔金盤<lb/>
騰如虹霓宛激射璨如火齊堆絡環鬱葱勃湧劒衝斗<lb/>
冲融蕩漾海浴丹慶霄倒暈去入采靈熖嘘吸透九關<lb/>
摩尼水波珠氣王通明風定爐煙閒居然隔我埃壒外<lb/>
豈可不作蓬萊㸔始知畫手真亂色㸃染極力何能攀<lb/>
<pb n="KR4d0456_WYG_004-6a"/>
忽聞此山錦江上四時朝暮總一般聞名見詩憶所見<lb/>
轉使想像心骨増清寒<lb/>
　　　广石行<hi>原注石在建昌道上</hi>
巨靈斜劈山半壁一半飛空去無迹至今枯骨不生皮<lb/>
撑拄稜稜骸赤立傾崖東西首相擊錢路井窺天一匹<lb/>
劃開束峽臨清曠特聳屏幃蔽風日斜崩覆壓如重簷<lb/>
横展平鋪幾百尺旁蹲側踞森鬼怪醜臥竒奔隨散擲<lb/>
猿猱攀縁定難上燕雀礨孔時容入淨無寸草㸃空碧<lb/>
<pb n="KR4d0456_WYG_004-6b"/>
惟有溜痕留舊濕可憐道周不遭遇斗大浯溪二三筆<lb/>
秪今荒寒誰願省莓苔不沒狂題蹟當年中興藐靈武<lb/>
湘水何所山水窟海樓雲氣儻成龍此地東西正行驛<lb/>
大書深刻待名手過車下馬留爭席惜哉山靈不努力<lb/>
五陵蕭瑟三神泣茫茫六合一片石誰向天涯海濱覔<lb/>
　　　青原門外夜飲口占<lb/>
青原寺前門已閉青原門外歌如沸歌聲不是繞梁聲<lb/>
東坡之詩動鬼神松風吹露月當空一世巳入醉夢中<lb/>
<pb n="KR4d0456_WYG_004-7a"/>
吾徒之狂不在酒借酒放歌歌愈有人間何許無月明<lb/>
誰肯作此山中行此山此地寧無客曾有夜中驚破月<lb/>
東坡正爾不自聊長歌有淚如吳潮我聞歌聲忽掩泣<lb/>
文字生前那得力諸賢能狂勿惜狂持杯未識能斷腸<lb/>
自憐我巳無狂態坐負山中月明海<lb/>
　　　爛柯圖為福寧州尹殷周卿作<lb/>
　　　　福寧州尹殷公徃貳三衢府事為爛柯圖名<lb/>
　　　　士叙詠成卷予昔以郡文學獲事公於閩憲<lb/>
<pb n="KR4d0456_WYG_004-7b"/>
　　　　知公甞用是以消日乃為爛柯圖詩曰<lb/>
神仙閒日無處消借棊對着聊逍遥蓬萊光景無晝夜<lb/>
頃刻坐見年光凋信安山中亦塵世樵夫來徃朝復莫<lb/>
偶然觀奕出世間遂號柯仙無再遇廼知仙境只眼前<lb/>
三山弱水非桑田仙乎終日與我即我自不見吁無縁<lb/>
清風明月時時有空山無人夜如晝蕭然有客聽松風<lb/>
却怪旁觀栁生肘我評二奕證樵夫此樵三世名金書<lb/>
儻非仙骨當發舒柯且爛矣安得渠<lb/>
<pb n="KR4d0456_WYG_004-8a"/>
　　　題明皇按樂圖<lb/>
華清選勝春迎鑾内家小隊雙琱鞍虹橋風清直馳道<lb/>
玊座按曲樂未闌換頭促拍知幾許髻偏釵嚲嚬無語<lb/>
繡茵賜坐列瓊枝似是霓裳第三部龍顔撚髭記紫雲<lb/>
部頭喚起調更新展縑奏譜意未愜指擪沉吟思入神<lb/>
嬌棠含露波脉脉藕膓知為誰絲結東風一笑萬花香<lb/>
端正樓頭端正月犢車先道指玲瓏何人曵裾御路中<lb/>
輜軿深閉八貴人紫衣毋乃冰山公人間樂事隨風散<lb/>
<pb n="KR4d0456_WYG_004-8b"/>
只有開元畫供玩太平天子五十年釀成人間一離亂<lb/>
　　　題譚梅屋所藏楊妃上馬圖<lb/>
萬花御路東風香六龍攬轡回扶桑芙蓉煖夢醒來晚<lb/>
端正晨裝未肯忙趣持歩輦四輩急貴人嬌癡故遲出<lb/>
欲行未行望何遥待來不來意如失仙韶一片下層霄<lb/>
寳<graphic n="KR1707" url="https://raw.githubusercontent.com/kanripo/KR-Gaiji/master/images/KR1707.png" mimeType="image/png"/>重幃降鵲橋鳳尾扇開晴日早龍珠節動暗塵銷<lb/>
先驅欲似明駞使期解君王凝竚意翠華晼晚又西來<lb/>
分隊如花立千騎從官侍衛總前瞻矯首紅雲斷復連<lb/>
<pb n="KR4d0456_WYG_004-9a"/>
天顔脉脉未回笑列仗肅肅何當旋逡巡步障開煙霧<lb/>
玊座圍春按歌舞至尊屢顧不勝情侍兒奉上新翻譜<lb/>
古今謾説絶傾城風流未必並世生太平天子妙晤賞<lb/>
絶代佳人不負名遂令圖畫極精藝一一當時意中事<lb/>
笑他赤鳳温柔鄉僅得老樊談擁髻人生正爾聊稱心<lb/>
世故反覆無定形千年百代興亡事何必宫中有太真<lb/>
　　　題張萱寫虢國出逰圖<lb/>
平明朝天澹掃眉温泉午浴侵暮歸意行盡歡丞相府<lb/>
<pb n="KR4d0456_WYG_004-9b"/>
天街蹋騎宵逰嬉不知禁漏今幾許憑醉晚粧鞭緩步<lb/>
籠妨嫌殺樺煙香九萬青天明月炬羅巾三角低髻雲<lb/>
姨㜮嬙倦蒼廬英堆鬟不省子兮粲聨鞚交暎苕之榮<lb/>
驚鴻飛鷰何曽畫髙足大鞍雄善跨若教畫墜爛五花<lb/>
肯但素姿從七馬人生反覆後昔今馬嵬倉猝投竹林<lb/>
三郎忍淚玊環别仗外那知虢與秦韓生把筆雙絲絹<lb/>
追寫百年如目見明眸皓齒巳三生煙埃彷彿春風靣<lb/>
南唐北汴印斑斑江東遺墨冄送官垂芳遺臭等寂寞<lb/>
<pb n="KR4d0456_WYG_004-10a"/>
總得千年百世㸔<lb/>
　　　題天師畫梅<lb/>
當年夜泛剡曲船三更酒醒心茫然推篷雪壓不勝重<lb/>
半露一抹洲明煙船舷戛岸露地白枯梢老幹横中堅<lb/>
上者不見空濛𤣥下者不見根盤旋腰支正對婉孌處<lb/>
笑靨適映鬚眉邉美人背靣猶可憐况此明媚停嬋娟<lb/>
繇此移棹回前川已見安道不復前此畫此筆通靈仙<lb/>
寫來妙相無與傳秪今王戴已相識但玩此圖非雪非<lb/>
<pb n="KR4d0456_WYG_004-10b"/>
月長千年<lb/>
　　　贈黄庸之傳神<lb/>
人心不同如其靣人靣千百日所見可能一目阿堵中<lb/>
古怪清竒隨電轉世間人物不可知是邪非邪任渠疑<lb/>
眼前衆裏靣對靣頗似不似安可欺山川草木晴復晦<lb/>
古貌前賢無定在難將活脱戱虚空却向人前施五采<lb/>
坡公顴骨真復真至今想像謫仙人形容似否亦閒事<lb/>
描寫政恐羣兒嗔人生好惡何足數不似丹青留畫堵<lb/>
<pb n="KR4d0456_WYG_004-11a"/>
時花美女有人玩擲瓦盈車誰要汝庸之庸之汝誠能<lb/>
縱横筆墨皆巧心短圖大幅恣簸舞寸田尺宅存古今<lb/>
如何模寫亦到我壁上童兒驚似頗酒酣醻贈作長歌<lb/>
我可定無渠不可<lb/>
　　　以立此來遂不得㑹以予心之悵然知必倍我<lb/>
　　　之懐因寫竹米詩再用韻為一行公案<lb/>
道旁石人笑盧胡誰遣嗜好流俗殊曷不深居寧子軀<lb/>
擔簦負笈携行厨粉兒騃子交嗤愚古人逺矣乃欲俱<lb/>
<pb n="KR4d0456_WYG_004-11b"/>
雕玊刻楮為葩柎嘔心撚髭欲立枯森若武庫戈矛戵<lb/>
淨洗不作鈆華膚自詫明月如意珠頃刻欲使花滂敷<lb/>
鄙薄無鹽誇子都衣裾不憚醉墨濡吹嘘槁乾榮華荂<lb/>
連晝分夜忘其孥食寒屢煖饑靡須以苦為甘瘦為腴<lb/>
行歌拾穗如美稃囊盛筒走急急符猶謂未及三一隅<lb/>
劇欲靣覿搜枯蕪此間真有龍鳳雛雲開日明非糢糊<lb/>
誰知交臂失異途天公捉遣差特銖一彼一此何之乎<lb/>
自憐濩落錐欲無十年逺宦無蓄租飢欲使哺寒欲襦<lb/>
<pb n="KR4d0456_WYG_004-12a"/>
人情落落秦越俘宇宙莽莽四望孤能不録録慚丈夫<lb/>
吾行聊爾誰忍誅子雖虚返勿厭儒任彼衝衝復扶扶<lb/>
<hi>原注衝衝與扶扶皆𤣥爻辭語</hi>循飾自好東門荼不作花奴與玊奴<lb/>
　　　禽笑八首<lb/>
鸚鵡南飛異風土巧尋人意知賔主喚茶慣道小玉名<lb/>
吟詩時學長城句秪縁觜角矜小黠未忍鳴號雜凡羽<lb/>
如何人靣介葛盧不肯隨人作人語<lb/>
鼠鳩形醜百無肖縮頭閉目充戱調隔林衆鳥噪相㸔<lb/>
<pb n="KR4d0456_WYG_004-12b"/>
連架黏竿捕如釣網羅豈必在髙宻同類機張非復料<lb/>
世間大有靣如藍第一相逢未須笑<lb/>
鷓鴣悲啼瘴雲黑一馬南來一馬北深林叢薄自相呼<lb/>
水逺山迢正無極南人斷腸北人笑故家兄弟嗟何及<lb/>
近來海外也堪行只有山中行不得<lb/>
白鷴毛羽文且澤條疏縷宻分黑白如圖如畫逺可觀<lb/>
不鳴不啼百無益主人以冗多見棄童僕得閒時惡劇<lb/>
信知文采無補人故可人間作閒客<lb/>
<pb n="KR4d0456_WYG_004-13a"/>
烏啼何嫌鵲何喜嫌烏好事不到耳佛言烏眼乃有神<lb/>
洞視隂靈粲如指或以其睛㸃人目變化幽通當若此<lb/>
怪君説事非眼前元是烏睛長見鬼<lb/>
飢虵望蛤奔欲啖蜈蚣見虵寧肯逭包藏二毒適遭逢<lb/>
反覆三义交畏憚可憐顛倒無竒術捉將一處共嬉玩<lb/>
滿前相制不相吞所喜無災且無患<lb/>
癡兒愛鴨好緑頭强驅作鷹駕以韝草間放飛乃低走<lb/>
羈絆欲困猶怒投悲鳴自愬此脚手抓沙何以供追求<lb/>
<pb n="KR4d0456_WYG_004-13b"/>
故人拊掌笑阿浩何以當年莫上樓<lb/>
雉媒驅雉虞發機由鹿誘鹿足折踦歸來籠檻飽飲啄<lb/>
視爾鼎爼相追隨物情豢養或失性人事恩怨何難知<lb/>
他年布弟劉𤣥德坐上徐稱董太師<lb/>
　　　禽言六首<lb/>
不如歸去歸去無處江南旅魂招不歸汝獨啼向江南<lb/>
路東風千年吹落花蠶叢而後徃徃皆天涯願後身世<lb/>
世勿生天王家<lb/>
<pb n="KR4d0456_WYG_004-14a"/>
郭公郭公何人誤殺此老翁至今哀鳴於雲中世間可<lb/>
惜好活計長安公家舊宅墓聚六州八十四縣鐵鑄不<lb/>
能成受人誤<lb/>
婆餅焦阿婆惜殺孫兒嬌白頭望孫收我骨誰知孫兒<lb/>
不得力斷送阿婆無餅喫孤魂猶記孫靣目孫又不知<lb/>
何處哭<lb/>
把禾籮榖人生無足去年榖熟不償債今年糴榖如食<lb/>
肉朝相催暮相催秧田水放三兩回尚待誰家借榖來<lb/>
<pb n="KR4d0456_WYG_004-14b"/>
泥滑滑春雨多行不得也哥哥長岡峻阪君奈何驛塗<lb/>
横陳八九尺馬蹄踏裂深沒膝滑達滑達君勿驅安得<lb/>
飛來助君力<lb/>
提葫蘆村村處處無酒酤去年驛騎乗鋒車江淮酒課<lb/>
江西敷江西之水不得力若問沽酒江西無<lb/>
</p>
<p>
</p>
  </div>
</body>
</text>
</TEI>
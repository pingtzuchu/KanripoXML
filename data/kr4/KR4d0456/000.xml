<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0456_WYG_000-1a"/>
欽定四庫全書　　　　　集部五<lb/>
　提要<lb/>
　　養吾齋集三十二卷　　别集類四<hi>元</hi>
　　　　臣等謹案養吾齋集三十二卷元劉將孫撰<lb/>
　　　　將孫字尚友廬陵人辰翁之子嘗為延平教<lb/>
　　　　官臨汀書院山長辰翁已以文名於宋末當<lb/>
　　　　文體冗濫之餘欲矯以清新幽雋故所著書<lb/>
　　　　多標舉纎巧而所作亦多以詰屈為奇然蹊<lb/>
<pb n="KR4d0456_WYG_000-1b"/>
　　　　逕獨開亦遂别自成家不可磨滅將孫濡染<lb/>
　　　　家學頗習父風故當日有小須之目吳澄為<lb/>
　　　　作集序謂其浩瀚演迤自成為尚友之文如<lb/>
　　　　蘇洵之有蘇軾曾以立序則謂淵源所自淹<lb/>
　　　　貫千古今觀其感遇諸作效陳子昻張九齡<lb/>
　　　　雖音莭不同而寄托深逺時有名理近體亦<lb/>
　　　　多佳句序記碑誌諸文雖傷于繁富字句亦<lb/>
　　　　間涉鈎棘然叙事婉曲善言情欵具有其父<lb/>
<pb n="KR4d0456_WYG_000-2a"/>
　　　　之所短亦未嘗不具有其父之所長又宋元<lb/>
　　　　之際故老遺民如胡求魚聶濟之問學趙文<lb/>
　　　　劉岳申之文章郭汝介涂世俊之孝行多不<lb/>
　　　　見於他書獨是集能具其顛末亦頗賴以傳<lb/>
　　　　至所云歐蘇起而常變極於化伊洛興而講<lb/>
　　　　貫達於粹然尚文者不能暢於理説理者不<lb/>
　　　　能推之文其言深中宋人之弊又云時文之<lb/>
　　　　精即古文之理韓栁歐蘇皆以時文擅名其<lb/>
<pb n="KR4d0456_WYG_000-2b"/>
　　　　後為古文如取之固有皇甫湜樊紹述尹洙穆<lb/>
　　　　修諸家寧無雋字妙句幽情苦思所以不得與<lb/>
　　　　韓歐並時文有不及焉故也其言尤足以砭<lb/>
　　　　髙語奇古而不能文從字順之病雖所作不<lb/>
　　　　盡踐其言要不能不謂之通論也據曾以立<lb/>
　　　　序四十卷而自明以來罕見藏弆惟周南瑞<lb/>
　　　　天下同文集首有將孫序一篇中録其文一<lb/>
　　　　篇顧嗣立元詩選僅載其詩一首蓋亡佚久矣<lb/>
<pb n="KR4d0456_WYG_000-3a"/>
　　　　今採永樂大典所載輯為三十二卷以偹文<lb/>
　　　　章之一格亦歐陽修偶思螺蛤之意耳乾隆<lb/>
　　　　四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官　<hi>臣</hi>陸　費　墀<lb/>
<pb n="KR4d0456_WYG_000-4a"/>
原序<lb/>
惟天下之公言為不容泯而世之為論至久而後定則<lb/>
人心之始蔽於其私也古文自先秦以來漢推司馬班<lb/>
揚唐稱韓柳宋數歐蘇此天下之公言也而揚子雲自<lb/>
謂五百年乃有知吾𤣥者韓昌黎集叙云時人始而驚<lb/>
中而笑且排終而翕然隨以定蘇子瞻叙六一居士集<lb/>
亦言世之不悦者譁而攻之能折困其身而不能屈其<lb/>
言嗚呼古今文章議論至子雲韓歐猶不能使人言之<lb/>
<pb n="KR4d0456_WYG_000-4b"/>
必無蔽於其私然卒亦莫能以掩其所不容泯者是故<lb/>
頼有君子之論也廬陵自歐陽文忠公倡古文為學者<lb/>
師後百有餘年而殿講巽齋先生太博須溪先生相繼<lb/>
以雄文大筆儗於歐盡常蘇盡變由是海内之推言文<lb/>
章者必以廬陵為宗先生為須溪先生家督天才宏澹<lb/>
蚤從嚴侍留古心丞相昭文館已喧百寮誦佳句為時<lb/>
文輙翹然度越流輩淵源所自淹貫千古故先生之於<lb/>
文渾浩變化長驅直逐濤驚浪駭虎躍龍騰有傾河倒<lb/>
<pb n="KR4d0456_WYG_000-5a"/>
海之勢而來者望洋不可涯涘同時宿學知名之士雅<lb/>
相推讓必經論著共謂此須溪氏之文也四方慕一言<lb/>
以自異者必相與謀曰非廬陵先生而誰歸閒居終日<lb/>
更請交謁未嘗經意停筆而原理道性數典考文連引<lb/>
古今證據經史譬之化工隨物賦形各極痛快又未有<lb/>
不靡然服也夫攢眉擁鼻血指嘔心披揀之而獲寸金<lb/>
組織之而成碎錦此非世所乏也至語大制作稽典謨<lb/>
而徵雅頌耀金石而播韶鈞卓然成一家之言非正音<lb/>
<pb n="KR4d0456_WYG_000-5b"/>
大雅無以與此視鉤棘以為艱深蹇拙以為簡古數急<lb/>
以為𦂳嚴刻露以為勁峭施之先生真足汗流籍湜僕<lb/>
命騷耳而窘於步者常疾人之速乏於才者毎忘人之<lb/>
多狹於施者輙憚人之廣故其得於公論為不少矣而<lb/>
私竊異論亦或有焉抑孰知源泉萬斛初不擇地而出<lb/>
其浩乎沛然者誠得於天分之本自髙非徒力所能至<lb/>
也方之蘇氏父子將追坡翁以翺翔文章固自有定價<lb/>
亦惡可以無君子之論哉西山邵公濟之論柳文以為<lb/>
<pb n="KR4d0456_WYG_000-6a"/>
文之行雖繫其所載猶有待焉為之紀次非其門人故<lb/>
吏則其親戚朋友自昔然矣聞禮之在門辱先生愛而<lb/>
敎之顧無所肖似不足紀次惟是先生之文其不容泯<lb/>
者在人心公論四方後來願見者衆乃編彚為集凡四<lb/>
十卷爰鋟諸梓以俟君子其散落人間者將廣輯而續<lb/>
刋之不揆僭妄誠知無所逃罪抑編次之歳月不可以<lb/>
不之志焉而非私言也先生須溪劉氏諱將孫字尚友<lb/>
學者稱養吾先生云門人曽聞禮序<lb/>
<pb n="KR4d0456_WYG_000-6b"/>
西漢之文幾三代品其髙下賈太傅司馬太史第一漢<lb/>
文歴八代浸敝而唐之二子興唐文歴五代復敝而宋<lb/>
之五子出宋文人稱歐蘇蓋舉先後二人言爾歐而下<lb/>
蘇而上老蘇曽王未易偏有所取舍如道統之傳孔孟<lb/>
而顔曽子思固在其中豈三子不足以紹孔而劣於孟<lb/>
哉叙古文之統其必曰唐韓柳二子宋歐陽蘇曽王蘇<lb/>
五子也宋遷江南百五十年諸儒孰不欲以文自名可<lb/>
追配五子者誰與國初廬陵劉㑹孟氏突兀而起一時<lb/>
<pb n="KR4d0456_WYG_000-7a"/>
氣燄震耀逺邇鄉人尊之比于歐陽其子尚友式克嗣<lb/>
響夫一家二文人由漢迄今僅見眉山二蘇而尚友之<lb/>
嗣㑹孟不忝子瞻之嗣明允嗚呼盛矣然歐實宗韓明<lb/>
允乃以為非韓子之文而歐陽子之文劉與歐為同鄉<lb/>
而不專宗歐予亦以為非歐陽子之文而劉子之文也明<lb/>
允雄渾竒峭永叔儗以荀卿直躋之周秦間子瞻長江<lb/>
大河一㵼千里語者曰子瞻之文非明允之文也若㑹<lb/>
孟之諔詭變化而尚友之浩瀚演迤語者亦曰尚友之<lb/>
<pb n="KR4d0456_WYG_000-7b"/>
文非㑹孟之文則為知言也已嗚呼百世之下有深於<lb/>
文者其亦然予斯論否乎尚友之門人曽聞禮編輯其<lb/>
文自附於韓門李漢予與尚友善素喜其文辭又嘉劉<lb/>
門之有南紀也是以序其卷首云泰定丙寅十二月之<lb/>
望臨川吳澂序<lb/>
先兄養吾先生自少時侍先君子於古心江文忠公館<lb/>
中學為文出語驚人喧衆口逹朝路及長習程文屢魁<lb/>
郷校占前名老儒匠手敬服不惟抗衡且避其銳皆以<lb/>
<pb n="KR4d0456_WYG_000-8a"/>
小須稱之先君晚年倦踈筆墨凡酬應者悉屬之先君<lb/>
棄世之後其文益工四方之求者如先君焉筆力豪贍<lb/>
衮衮莫竭議論援据一出於正而能俯仰隨時諧俗不<lb/>
驚揮毫漫興紙盡詞窮旁觀唶唶脫手若忘故所著述<lb/>
雖多而存藳亦少其壻曽以立慨然於樂天冩本傳兩<lb/>
家子孫珍藏之語遂編校刻而傳之以立親炙先兄既<lb/>
久才學日近詩文字法皆已逼真故於斯文不啻兩手<lb/>
分也今其所編者多所意授而非效李漢輩徼名者也<lb/>
<pb n="KR4d0456_WYG_000-8b"/>
刻梓已成區區因得附名不朽并述其編次之意如此<lb/>
若夫先兄之文在人心公論非予淺陋者所能贊也泰<lb/>
定乙丑十月季弟參拜書<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>養吾齋集卷二</head>
    <p>
<pb n="KR4d0456_WYG_002-1a"/>
欽定四庫全書<lb/>
　養吾齋集卷二　　　　　元　劉將孫　撰<lb/>
　　五言古詩二<lb/>
　　　白雲出岫圖<lb/>
白雲如高人所積在深宻晴明偶㑹意浩浩時一出人<lb/>
間可逺望近視輙已失天逰何不極變化安可必况能<lb/>
辨其色何一何不一天以雲而高青者天之質當其初<lb/>
出山惟白無與匹及其升中天隨遇不同律黒者澤通<lb/>
<pb n="KR4d0456_WYG_002-1b"/>
雨紅者霎映日黄乃氣所薄蒼入𤣥始實皆非雲本體<lb/>
亦若世流汨古今有志士抱負在遺逸初心邁莘渭勿<lb/>
化殊枳橘亮非事得已無奈變難詰其間成事業豈必<lb/>
殊學術是雲本無心非為晴雨溢祥慶端有時明晦任<lb/>
比比若以色見我還君眼如漆<lb/>
　　　東户<lb/>
東户啟玲瓏歩造天忩頂下窺巖照井仰視雲垂嶺平<lb/>
田草茵褥屏列峯朝請竹樹望如低登臨亦高影<lb/>
<pb n="KR4d0456_WYG_002-2a"/>
　　　和青山與晏鎬民蕭行叔彭氏園中欵陳南居<lb/>
　　　山長詩韻三首<lb/>
荒園餘春色孤亭依墻隂汝能留君醉聊復散客襟可<lb/>
人對名花不能忘情唫慨然天寳上如見子美心斯時<lb/>
尚可事䧟矣猶未沉何知蜀天暗并入朔雲深蕉萃到<lb/>
江南坡仙所登臨茫茫漁陽鼓恨恨鍾儀音已矣當何<lb/>
言千年古猶今<lb/>
春風不成勢春花愛微隂偶然一尊酒合此四海襟高<lb/>
<pb n="KR4d0456_WYG_002-2b"/>
談遍風雅欠伸惟謳唫俯仰此何年蒼茫誰知心亦知<lb/>
滄海變豈意俱陸沉逝者已如斯君何求之深東風換<lb/>
枯枿啼鳥亦好音但當擇勝地日日醉如今<lb/>
臨觴黯懷舊𤣥雲結重隂當時一執手語别如絶襟淋<lb/>
漓我與子歌哭寄以唫悠悠望來日耿耿何苦心駭機<lb/>
子先覺錦穽我後沉幸哉欝相望䟽矣情猶深但恨無<lb/>
絃琴久失知已音棄置勿復道徃者豈及今<lb/>
　　　題南鄭尹氏四序堂四詠<hi>并序</hi>
<pb n="KR4d0456_WYG_002-3a"/>
　　　　予既為萃貞堂詩又得永思景先二亭義塾<lb/>
　　　　萬卷堂四記皆良臣所揭於是萃貞之道盡<lb/>
　　　　矣昔後山之記思亭東坡之賦思成皆一亭<lb/>
　　　　而已范文正之義莊養而未專於教也李氏<lb/>
　　　　廬山之山房劉氏清江之墨莊皆藏書感事<lb/>
　　　　亦未嘗揭然以萬卷為博也斯堂斯名聚人<lb/>
　　　　間之所不能聚而備天下之所未易備豈獨<lb/>
　　　　光於前聞而敷遺後人者復有過此者乎夫<lb/>
<pb n="KR4d0456_WYG_002-3b"/>
　　　　子孫之賢不肖雖天而人事之所當盡者惟<lb/>
　　　　教祭筵濟濟高山景行雖無此心亦檢束之<lb/>
　　　　有其所嚮徃焉而得其師顧瞻而毋忝爾生<lb/>
　　　　反求而自詒多福是則出斯門者且將如望<lb/>
　　　　而如其為司馬家兒矣視韓昌黎以富貴誘<lb/>
　　　　符杜牧之以廢興戒宜者不其小哉有萃貞<lb/>
　　　　而無二亭猶未足以為勸有二亭矣而無是<lb/>
　　　　塾是堂則亦未得謂之教也所謂萃之永貞<lb/>
<pb n="KR4d0456_WYG_002-4a"/>
　　　　者不在兹乎是宜各為詩以傳<lb/>
世人誰無思思僅目前止惟其所思近其就亦淺爾聖<lb/>
賢計千載孝義香百祀雖無一時赫而可來世俟試思<lb/>
堂中人閲世如不死矢心毋或忘勒記自某氏<lb/>
　　　　右永思亭<lb/>
合族聞誦絃餘潤及鄉隣推我淑後心以廣桑梓仁讀<lb/>
書初何為知理自愛身豈非鄭公鄉願作滕廛氓想見<lb/>
同井間比屋如古淳與人已愈有寜但一門春<lb/>
<pb n="KR4d0456_WYG_002-4b"/>
　　　　右義塾<lb/>
　　　十日一休沐調趙宜可<lb/>
十日一休沐休沐一杯酒百年以此老千載以此朽空<lb/>
庭對夕陽兒童自賔友須臾各非意嬉笑成侮詬使爾<lb/>
如我年此樂寜復有饑寒累目前功名動身後所以古<lb/>
賢達杯酒即長夀持杯滿屬君願君醉如桞酒醒月方<lb/>
中露下更擕手<lb/>
兒時逢此日喜若得釋囚宿約二三子明當何方逰自<lb/>
<pb n="KR4d0456_WYG_002-5a"/>
從識書趣休沐長不休坐此一念誤忽忽二十秋勿遣<lb/>
兒輩覺此事何足尤<lb/>
　　　寒坐<lb/>
殘燈挑欲盡小雨止復作山寒無人聲瓶凍梅自落呼<lb/>
茶不愜意掩卷興逾索豈無杯中物獨舉誰與酢殘年<lb/>
十日盡千里一枝託前冬東湖雪親友共磅礴取歡各<lb/>
極意且復嘆飄泊而况隻影留微吟付寥廓<lb/>
　　　文學山别去之洪索及贈言輙哦短章徃送於<lb/>
<pb n="KR4d0456_WYG_002-5b"/>
　　　江上奉呈静得提舉一笑<lb/>
此别豈云逺此行為凄然當時黄金榜共祝玉堂仙俯<lb/>
仰事大謬厯落三十年功名𣺌身外饑渴累目前鷄羣<lb/>
得失間魚肆枯空懸端為五斗米去買十日船諸公多<lb/>
古道能不慷慨憐<lb/>
送人豈不好惜不作好語徃年祝遇合此日感羈旅明<lb/>
知聊復爾政莫奈何許四顧負販人無不得其所而我<lb/>
獨何為一食猶待訴天風吹浩蕩激水西江注目極望<lb/>
<pb n="KR4d0456_WYG_002-6a"/>
歸舟歳寒仍此聚<lb/>
　　　石牀<lb/>
一竅僅容身一榻五尺地是牀元非牀而睡亦豈睡突<lb/>
窪得平處曲肱緫游戱亦悟世間人身外皆餘贅<lb/>
　　　平村别青山<lb/>
林雨急易止緑净無纎塵斜日出半池好鳥鳴樹隂空<lb/>
堦對客語俛仰别日深新愁不可盡舊夢何堪尋對床<lb/>
黯如昨芳草忽已今吾道固悠悠悠悠亦傷心<lb/>
<pb n="KR4d0456_WYG_002-6b"/>
百年堪幾别歡會忍不嚬重持一杯酒昔日此共吟當<lb/>
時坐中客忽忽成埃塵彼有不得還此有不得親頺然<lb/>
聽夜語耿耿難具陳<lb/>
我懷空作繭君已高談禪視我戀幻妄一笑何足憐未<lb/>
知靈運佛何似丁令仙千年尚懷舊哀歌思悽然不忘<lb/>
固大累忘亦未足言願君日精進歳晚當我傳<lb/>
　　　暮過水驛<lb/>
薄暮度長橋晚色入溪路山椒猶落日水面已微霧蒼<lb/>
<pb n="KR4d0456_WYG_002-7a"/>
茫汀洲烟漁火三兩處似可小盤桓樓角催人去<lb/>
　　　上下巖<lb/>
一巖空空碧一巖英英白横穿左右室如建東西宅昻<lb/>
藏厦屋覆嵌竇壁竒崛上光下為土平地固無别<lb/>
　　　緑水潭<hi>原注古佛運木造寺皆出此池中</hi>
方池湛深碧來水了無跡曾經佛運木遂作無底穴僧<lb/>
言網得魚千鯉隨涎沫熟視黮沉沉此固宜有物<lb/>
　　　清都臺<lb/>
<pb n="KR4d0456_WYG_002-7b"/>
茫茫風雪中登此清都臺坡仙經行處山川尚磊磈長<lb/>
吟詩一過燕以酒三杯先生不在兹先生安在哉<lb/>
　　　南安巖<hi>原注相傳古佛赴東京齋自天窗飛錫而去</hi>
一穴中透空當年佛出處燕寂南安巖雲乗東京去逰<lb/>
玩一供齋瞬息萬里路豈知不動者元只在裏許<lb/>
　　　題皮君野逸堂<lb/>
四時有野色秀麗入天趣葱蘢浮動間濃淡淺深具江<lb/>
山帯草木畦壠盡農圃依微逺村煙明滅晴川霧桑麻<lb/>
<pb n="KR4d0456_WYG_002-8a"/>
蔚藍曉花桞罨畫雨悠悠輞川吟厯厯山莊賦造物苦<lb/>
違人佳景不輕付而况逸其間百一未易遇開山靈運<lb/>
狂梯華退之苦人生苟適意何徃不可寓少文畫四壁<lb/>
六一寄集古興到即悠然俛仰六合撫皮君幽雅興於<lb/>
野澹有取西村蕭散筆遂為逸作所客佳時展卷晻靄<lb/>
排窻户古今好詩本徃徃以想悟可人不必識遥屬宛<lb/>
如故吾題野逸堂不待展墨素已如見其人亦已至其<lb/>
處<lb/>
<pb n="KR4d0456_WYG_002-8b"/>
　　　獅子山<lb/>
高蹲石作勢偃翠竹為髮平地呀吐呑尻首互依拂隔<lb/>
溪十二子奮迅如有約忽遇大獅王回環足如縶<lb/>
　　　晚晴<lb/>
初晴喜見山驟雨忽暗戸卷書聽簷聲何事爾喧怒溝<lb/>
渠欲侵堦江流想奔注焚香事一室幸乃無行路<lb/>
雨乆不出門晴新喜閒歩臨流玩溪漲撫栁念春暮豈<lb/>
無桃與李一望山隱樹誰為攜一尊俄爾感虛度<lb/>
<pb n="KR4d0456_WYG_002-9a"/>
春霜半濃露春曉深作寒倚袖初陽升未曝衣襟乾輕<lb/>
花與嫩桞忍此良獨難東風轉微暄一笑反掌間<lb/>
晴忽已三日暄風蕩春和紈扇久棄捐拂拭塵網窠斜<lb/>
陽泛樽酒花栁入歗歌天運誠當爾去日亦已多<lb/>
　　　杉闗曉行<lb/>
曉凉上闗路蒼茫繞高木瞢騰身踏空左右雲滿谷日<lb/>
光未出海平野氣如玉葱籠虹五色霞翠錦一幅自非<lb/>
逺役忙竒景曷到目囘語同行人為此㳺亦足<lb/>
<pb n="KR4d0456_WYG_002-9b"/>
　　　誠齋詩<lb/>
喝石石碎裂指山山泉流匹夫志精激造化力不侔矧<lb/>
吾履踐真豈與感慨儔人本有不誠閱世幻相醻讀書<lb/>
事縁飾去道轉謬悠是齋佳主人白首愈好修出言不<lb/>
欺心謹行自寡尤會心床頭易一貫何顯幽蓍龜以我<lb/>
動宇宙以我謀朋來睹齋扁内省無疚不讀誦三省章<lb/>
以附青雲逰<lb/>
　　　病起秋懷示羅以道<lb/>
<pb n="KR4d0456_WYG_002-10a"/>
風露侵小牕夢破四壁秋蕭然屬有念萬古頃刻周賢<lb/>
達亦何為徃徃逝不留誰能識悟迷豈待歳晚休<lb/>
書生真妄意高欲比松桂蕭爽固可憐傲兀不相契朝<lb/>
暉或未光夕墜已先悴寄謝塵中人何用抱竒氣<lb/>
昔在少年時不悟天將夕至今遲暮恨愁見西山日况<lb/>
復感秋風低徊弄荒寂寒蝶不勝情黄花故悲瑟<lb/>
我欲畫羲之清坐嗅花蘂亮其誓墓心舉世不吾以壯<lb/>
懷蚤摇落佳話亦爾爾人生有不釋未易知幾幾<lb/>
<pb n="KR4d0456_WYG_002-10b"/>
情事不可淺然亦何用深依稀光景間但能傷人心西<lb/>
風空塵埃山骨青岑岑此景豈不佳恨君不能琴<lb/>
浮雲有厚薄流水互縈洑人生歳月短天運古今速蒼<lb/>
茫不同志狹路紛擊轂吾心耿如月吾鷄久如木<lb/>
青者日以黄白者何由𤣥問故人安在已矣變復還存<lb/>
者如枯枝逝者不待年為君振商音有淚當徹泉<lb/>
斗牛無英氣風雨暗孤劍了無一寸光寜復百尺燄田<lb/>
翁腰間䥥春芟秋以歛光芒耿如昨何用才華掞<lb/>
<pb n="KR4d0456_WYG_002-11a"/>
此日今何惜此生古無匹惟應天黮慘有似懷襞積何<lb/>
當健羽翮六合浮雲出逍遥與道俱寜當為愁役<lb/>
　　　丙申正月五日晚歩用陶韻<lb/>
開歳倐五日一分春半休積雨賞新霽意行得同逰叩<lb/>
户無主人倚樹臨清流和聲集飛鳥晴雪㸃飛鷗山城<lb/>
鮮閑曠轉歩陵復丘雖有登陟勞自愛寂寞儔老翁伺<lb/>
中路酌酒邀勸醻未知明年㑹頗有此客不笑指庭前<lb/>
花為子銷百憂引滿盡翁醉不醉吾何求<lb/>
<pb n="KR4d0456_WYG_002-11b"/>
　　　石碓<hi>原注石甃作碓甚整云古佛所作緑水潭上有小水灌之惟碓寺中米他米輙不肯</hi>
　　　<hi>碓</hi>
鑿石作機舂聊應僧鉢求自碓不碓他豈恡此水流日<lb/>
用不容缺事辦神不留何至作機械代衆生馬牛<lb/>
　　　同此觀觀劒鞘鳯山寺用西塔韻<lb/>
㑹散惜晴日未忍遽絶溪共行斜陽路穿此犖确蹊彎<lb/>
岸弄流波升丘望秧畦山寺慨久别彷彿塗未迷入門<lb/>
悄無僧芳草没跡蹄長廊樹劒鞘何年此安栖歳月𣺌<lb/>
<pb n="KR4d0456_WYG_002-12a"/>
不識神怪何所稽倦憇門外石悵然欲分題穹林催暮<lb/>
色佳興浩難齊倒景入滄波雲霧燦頗黎蚤歸安得此<lb/>
笑領毋忘繄<lb/>
　　　延平齋居<lb/>
一日或屢睡睡起日脚平蕭然夢覺間遣此羈旅情經<lb/>
世俱不任讀書晚何成南逰復千里所得荔子生高居<lb/>
瞰萬瓦悄悄無市聲僧鐘送朝暮鼓角報山城一閒用<lb/>
不盡天風有餘清浩蕩此身微能不百念輕今者吾忘<lb/>
<pb n="KR4d0456_WYG_002-12b"/>
我不獨已忘名<lb/>
　　　三山客館<lb/>
古人惜寸隂今我玩日時但喜晦朔易不悟年歳移官<lb/>
事固難了了者彼固癡不了徒了日我豈願此為讀書<lb/>
志用世約略皆前期忽忽頭半白皇皇欲何之我非坐<lb/>
無用天也人何疑浮沉宇宙間聊可相娛嬉<lb/>
　　　樵川再病<lb/>
歸計數日迫病乃復見留頽然無寸力彌覺吾生浮西<lb/>
<pb n="KR4d0456_WYG_002-13a"/>
風吹片雲草草雨作秋簷聲入殘夢撫枕歳月遒㝠㝠<lb/>
北逝鴈整翮將南遊蕭蕭我如燕無語行歸休功名千<lb/>
古塵人事一聚漚新知何脉脉舊雨何悠悠斜陽聞斷<lb/>
笛俛仰驚白頭惜哉不可飲磊磈空如丘<lb/>
　　　夜歸呼渡<lb/>
寒星出雲踈晴霧起溪濕呼舟空響合石磴久佇立來<lb/>
來勿告勞吾事亦何急街皷已驚人送迎非願及<lb/>
　　　客館對月<lb/>
<pb n="KR4d0456_WYG_002-13b"/>
兩簷蠣不合流月環中邊推枕驚見之粲粲一榻前須<lb/>
臾上我被耿耿真嬋娟抱持欲成夢玩視不忍眠忽兮<lb/>
舍我去回首如飛仙山風隔屋急林聲亂流泉想像久<lb/>
營營竚立心茫然<lb/>
　　　順昌道中<lb/>
前路亦已近何必去苦馳解鞍沽村酒聊復申我眉秋<lb/>
雨作復止秋雲澹如垂野店八九家髙下颭酒旗父老<lb/>
向我言歳時稔可期長官稍清平田里不苦饑追思離<lb/>
<pb n="KR4d0456_WYG_002-14a"/>
亂始不謂有此時敢云有過望但願常若兹酌酒謝父<lb/>
老汝言美可思<lb/>
　　　大乾旅館<lb/>
夜雨不成泥朝雲有餘隂四山含清氣萬木留蕭森鷗<lb/>
飛㸃空碧煙淡出逺林灘石得初漲金石發新音小憇<lb/>
臨水閣前陳皆會心歸程與晤賞二事俱難任<lb/>
　　　秋夜旅館偶憶淵明詩氣變晤時易不眠知夜<lb/>
　　　永因輾轉不寐用十字為韻成十首<lb/>
<pb n="KR4d0456_WYG_002-14b"/>
凉秋卧孤館中夜知露氣横牎耿落月幽夢不可繼携<lb/>
持單衾出忽與凉相值感此日月移吾生又兹歳<lb/>
中夜懷故人意或夢中見精神皆上下所夢非所願類<lb/>
非平生親徃徃日所靣可憐風塵中魂夢亦復變<lb/>
吾生亦多幸遭變得蚤悟憐彼歳晚人逐逐入謬誤千<lb/>
年古有今萬事今非古及此更熾然愚哉汝難度<lb/>
種田田為石種豆豆為萁丈夫當窮時萬事無可為促<lb/>
促床下蛩音響如桐丝我如不能言爾乃獨知時<lb/>
<pb n="KR4d0456_WYG_002-15a"/>
夜讀淵明詩讀竟淚霑臆其時豈非季所遇未為戚折<lb/>
腰可棄去抱菊得閒適凄其後來者固窮安可易<lb/>
墻東臨古道喬木餘高栁滿城尋故物嗟汝良獨夀池<lb/>
傾臺又平頗恨不速朽青青閱世人亦復有情不<lb/>
在昔亦何愚落筆誇字千終然何所得不得一熟眠此<lb/>
世已如此况欲行千年悠悠壯且老憬憬安所傳<lb/>
神仙古難得世亂多有之乘除或一理慨慕可等期折<lb/>
節學方外大要忘欣悲嗟哉吾有心安能使無知<lb/>
<pb n="KR4d0456_WYG_002-15b"/>
鷄聲唱復亂凉月去如㵼人語起前塗忩隙曉光射所<lb/>
憎不容釋所好不得借推枕天既明今朝復來夜<lb/>
吾年能幾何來日川方永胡為浪自苦五内互炎凛幸<lb/>
無駭機蹈又不名塲競為爾攪閒愁居然失甘寢<lb/>
　　　延平官滿歸路有感示送客<lb/>
兩溪東西合中有神物藏萬石喧雷霆四海森鋒鋩以<lb/>
此得名劒千載稱鏌將宇宙有此竒鏌將豈其祥假令<lb/>
託兹地正似隱豫章父老為我言春西秋南翔當其一<lb/>
<pb n="KR4d0456_WYG_002-16a"/>
徃來雲雨浩驚茫此時君在西吾亦返吾鄉隃指斗牛<lb/>
間紫氣占夜光<lb/>
亭亭文筆峯秀麗有筆意宇宙當何人應此山水瑞科<lb/>
目何足言一日定文字况此亦無傳泯沒誰與記三年<lb/>
伴我獨朝暮景氣異山靈自珍重世道大有事鍾英勿<lb/>
草草翻作造物累相期浩蕩間四海共欽遲<lb/>
演山何年去山色長青青晴雨各有態逺近為目成何<lb/>
必先有無物色詭氏名此山即可仙他山無此清大地<lb/>
<pb n="KR4d0456_WYG_002-16b"/>
分丘陵高下摩霄崢擁腫復蟬聨萬種不可平其間特<lb/>
出者亦如人之英山如喜我知驟雨忽好晴森然倍作<lb/>
熊如為我送行<lb/>
九峯如渴馬雙旌如樹門厥初誰立石髣髴有足存四<lb/>
山無寸罅數疊為藩垣日月礙出没雲氣迷朝昏偪仄<lb/>
若可厭竒特未易言古寺植劒鞘脊凸無琢痕潭石隱<lb/>
異狀畫手同簡繁信哉地靈别未覺他方尊聊當誇燕<lb/>
粤歸以解鶴猿<lb/>
<pb n="KR4d0456_WYG_002-17a"/>
老學百間屋風雨西山巔我來雅飾之青紅照平川舟<lb/>
行仰指㸃想像居欲仙豈知箇中人忍日如忍年閣道<lb/>
蔽絶景明晦䦨干前下方臨鼓角縹緲雲霧邊娛我忘<lb/>
我獨我獨長周旋山水豈不佳塊然自蕭然我代未及<lb/>
去陳跡已如捐馬廐依前榮雞栖混西偏凡我晤賞處<lb/>
繼我誰此憐反復固有爾耿耿不自宣獵獵彩旂風遥<lb/>
遥鼓笛喧聫翩使君馬來欵冷官門使君舉杯泣羣吏<lb/>
各獻尊惜哉從此别三歳無違言此學非君子荒凉如<lb/>
<pb n="KR4d0456_WYG_002-17b"/>
廐園苟完子亦去念子良弗諼低頭辭使君薄命何敢<lb/>
論人皆獲佳處所遇輙艱屯四年三徃返屑屑道路煩<lb/>
幸逃官長罵不逷狗曲冠職分懼未盡已媿鹤在軒唯<lb/>
有使君意愈逺常如存<lb/>
我有二三子送我來吉舟<hi>原注舖名過順昌三十里離南劒一百五十餘里</hi>愛<lb/>
此名適似與我到家侔不逺二百里欲别重夷猶臨岐<lb/>
一掬淚回首何悠悠顧我不任徳之子焉所求茫茫客<lb/>
西去浩浩水東流寂寂山溪路忽忽影無儔屢頋不可<lb/>
<pb n="KR4d0456_WYG_002-18a"/>
見獨語始莫醻想君低徊意如我離索愁三宿猶有情<lb/>
况此託三秋只應今夜夢與子仍綢繆<lb/>
林子年逾六<hi>原注林元甲仁初曾為太學服膺生</hi>湯子老望七<hi>原注後村先生集中</hi>
<hi>題湯野孫詞四六者其人也</hi>林如依人鳥湯亦退飛鷁張子於其間<lb/>
<hi>原注張世清</hi>壯志未展翼三年頼三子伴我形影隻小牕聽積<lb/>
雨長廊送永日我無親與踈俗有逺難宻了知未易别<lb/>
况乃吾語出老稱見無期壯謂㑹難必頋我尚何言臨<lb/>
風意如窒<lb/>
<pb n="KR4d0456_WYG_002-18b"/>
　　　别尚學林<lb/>
墻東倚愛景劃與好客辭依依不能别索語彊支離明<lb/>
知不能留聊復寛心期合離相因依安能長追隨此别<lb/>
若可惜歳宴行及之養筠託梅竹婉娩為此時此時乃<lb/>
分飛能不感我思君歸空江上我守滄洲湄清談夜秉<lb/>
燭文字為娛嬉悠悠一尊酒彼此兩相思<lb/>
江路梅當花不得共一杯君言毋太苦春風還復來此<lb/>
來七十日多情共徘徊君行固云久别恨終難裁彭城<lb/>
<pb n="KR4d0456_WYG_002-19a"/>
夜雨老親友白髪催得閒即相過有興莫易衰聊將春<lb/>
風約遣此愁懷開<lb/>
　　　三詩别王稼村末寄其子巨濟<lb/>
平生王茂𢎞䘮亂始得識峩峩千尺松風雪見古直浮<lb/>
沈嬰世網耿耿未易出相見復何言欲語難盡臆桃花<lb/>
一日雨江路漲三尺逆水緩歸帆遲迴盡相憶<lb/>
東皇布百花粲粲日以好斯文如秋風蕭索入衰草蒼<lb/>
茫黯凝竚歳晚此相保一或天相之與子興此道慎毋<lb/>
<pb n="KR4d0456_WYG_002-19b"/>
若黄鵠矯矯恨不早<lb/>
浮浮西江水千里一脉分悠悠相與言頗及操與君一<lb/>
為路傍塵一作天邊雲此地不相見何日當共論東風<lb/>
吹斷鴈天路聲相聞寄將長太息恨恨當何云<lb/>
　　　雜詩<lb/>
虎為百獸長女乃無與配屈意采下狐驚走不敢對固<lb/>
知為婿寵亦懼殺身害君意安可常未可辱君愛<lb/>
鵲鳴人所祝鴉乃得人唾主人屬有疑聞鵲喜驚坐鴉<lb/>
<pb n="KR4d0456_WYG_002-20a"/>
隨噪其間反復無可那人言有不信况復飛鳥過<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>養吾齋集卷二十一</head>
    <p>
<pb n="KR4d0456_WYG_021-1a"/>
欽定四庫全書<lb/>
　養吾齋集卷二十一　　　元　劉將孫　撰<lb/>
　　記七<lb/>
　　　羊石山記<lb/>
天髙地下與神明具焉微顯闡幽森羅布列惟其不可<lb/>
測是之謂變化而或者必欲人知而後謂之神於是推<lb/>
大道之初惟皇上帝之尊顧皆胚胎孕育與世人等至<lb/>
所稱謂紀年運刼類取後來者屑屑傅㑹以為竒乃大<lb/>
<pb n="KR4d0456_WYG_021-1b"/>
不信天與神同出而神與仙異故仙者可人為之而天<lb/>
與神皆命於氣若炳靈而星載祀而鬼或精貫而魄彊<lb/>
亦莫非氣之所為惟其氣之剛積物聚者有久近故其<lb/>
神而明之者亦隨之為盛衰消長吾每讀經文碑記始<lb/>
末揆之傳輒不合往往以其不可誣者自誣之以為欺<lb/>
可惜也嘗經章貢至江南祠下見古碑記神之所由興<lb/>
曰石也靈自漢以來予慨然曰信夫其亦異夫必以人<lb/>
實之者矣今復得永豐沙溪之羊石通天之神而記之<lb/>
<pb n="KR4d0456_WYG_021-2a"/>
乃與江東類盖喜聞而樂記之以其無偽而可傳也永<lb/>
豐邑南為沙溪去沙溪又二十里餘有山聳焉與沙山<lb/>
對峙沙山者固有神居之兹山為羊石有三石色正青<lb/>
髙皆丈餘其一最髙儼然如參列其鄉之人祀之不知<lb/>
㡬何年矣而未著於祀典廟有泉注可百里旱輒大湧<lb/>
禱雨者汲以歸雲雨隨之疫癘魑魅之祈應如響或不<lb/>
敬雷動以威近年逾盛其父老謁記夫天之精氣常為<lb/>
日月星宿變為風雨雷電地之精氣水為江河湖海山<lb/>
<pb n="KR4d0456_WYG_021-2b"/>
為石皆若有物焉主之惟其亘開闢之初與天地同生<lb/>
而人無得以某某者意之所鍾者異故不可以名求不<lb/>
可以跡執其所繇者不測故無廢興無代謝彼托於人<lb/>
者其積有自則事有時而窮亦與人世之代遷者等嗟<lb/>
夫山川之氣與天地之道一是何可涯哉吾故原始要<lb/>
終通其故言之既以寄世歎祛衆惑而兹山之靈方興<lb/>
而未艾者且益有聞乃復為迎送之詞以授其鄉人以<lb/>
竢于方來詞曰<lb/>
<pb n="KR4d0456_WYG_021-3a"/>
蒼蒼兮何年有宇宙兮此山上華盖兮台躔班參立兮<lb/>
齊肩中峰兮魁然兹山之民兮而子若孫天門歸兮神<lb/>
能言泉泠泠兮為雲雨横野兮下秔髙黍山無魑魅兮<lb/>
野無豺虎牲肥酒㫖兮坎坎伐鼔彼捧掲兮忽其來去<lb/>
山之峙兮千古歴千古兮福兹土神寧歸兮其所<lb/>
　　　栖碧山房記<lb/>
太白天逰神縱麾斥八極何山何地可著磊磈顧獨有<lb/>
栖碧山之問答将求太白於山乎山者不可知也抑求<lb/>
<pb n="KR4d0456_WYG_021-3b"/>
之山之外乎而太白固在是間也其不可以他求也毋<lb/>
亦桃花流水境適意㑹别有天地未嘗不在人間而非<lb/>
人間者亦在是矣則是碧也豈不往來吾目中耶而皆<lb/>
非世間意也新塗多佳山水平逺而峭拔盤旋而磊落<lb/>
乃萬山中一水縈廻坐挹清曠盡得竒趣為龔氏居舜<lb/>
咨光霽灑落又足以稱之位置園林不廣不儉而有爭<lb/>
流競秀之景池環徑繞俯亭仰閣中為堂曰栖碧山南<lb/>
而仙女二峯秀色縹緲荒祠古木其下悠然昭王茅屋<lb/>
<pb n="KR4d0456_WYG_021-4a"/>
之感西而太和玉笥聯嶂叠巘茂陵歸鶴寧不與飛雲<lb/>
汜濫是間羊角三峯玉立如笋為之北問洞天濈濈何<lb/>
能及此清峻溢山十二如巫雲錯落為之東未知錦屏<lb/>
何似而使人應接不暇風月不减剡中也客有過予而<lb/>
鋪之歴歴髙下疏密之狀雲烟開闔之變予聳然如昔<lb/>
所想見於太白詩者焉客為舜咨請曰願記之予曰天<lb/>
之蒼蒼其正色非耶山之蒼蒼其正色非耶惟其蒼蒼<lb/>
而猶不可極正色而不得其所以名故出於碧碧者色<lb/>
<pb n="KR4d0456_WYG_021-4b"/>
而非色者也天與雲也則然而山都之他不得以與於<lb/>
斯也水之深者亦有似者矣然狎而玩隨物而遷也江<lb/>
之春則有彷彿焉者矣然暫而象不可得而常也天之<lb/>
清也有時而山之色然者無間其弄姿浮嫮名山喬嶽<lb/>
有不得與者矣今夫山莫尊於岱宗雖亘齊跨魯而青<lb/>
未了也然峻極而雲霧藏髙薄而雷雨半不能使之秀<lb/>
眉嫵而螺髻列也江湖間之負特者莫若廬阜矣固翠<lb/>
掃空而天浮嵐然烟出焉而紫瀑畧之而白亦不能使<lb/>
<pb n="KR4d0456_WYG_021-5a"/>
之朝隮而歸萬古之青夕歛而凝千尋之黛也山雖縱<lb/>
横竒秀近而即則亦使人意廢彼之鉅麗者何顧不若<lb/>
哉髙深之連綿或奪光於日月而居遊之向背有轉側<lb/>
於峯巒茍得其要寸步之所攬可以薄雲氣而羞蓬萊<lb/>
祗繫其逢一目之所加固足以駐流光而凌倒景盖彼<lb/>
之碧者如神之形而吾栖者亦情之所寓吾栖吾於太<lb/>
虚之中而碧媚我於萬象之外夫謫仙之仙者固在是<lb/>
矣而曰山之云乎嘗試徘徊堂上暉隂不動入眼清新<lb/>
<pb n="KR4d0456_WYG_021-5b"/>
染不能逮客欣然賛主人曰微斯人誰與領此主人亦<lb/>
命客曰與客共之是間是樂則必有分矣而栖者誰耶<lb/>
予未嘗至其間而安知景之竒與栖之樂我知之太白<lb/>
也客曰美哉是堂是山宜得是記乃書以遺之<lb/>
　　　長沙萬卷樓記<lb/>
近數十年㡬不復聞斯文傳説嘉話當興運不宜爾豈<lb/>
海内無好事者寂寂至此耶一日聞長沙新有建萬卷<lb/>
樓藏書如其名者豈非偉特風致可流傳誦詠者哉又<lb/>
<pb n="KR4d0456_WYG_021-6a"/>
久之問知樓主人為前管軍總管張侯使人想見湖江<lb/>
之上嶽麓之外翬飛照郭馮䦨落日端非絲竹筦絃之<lb/>
娱牙籖揷架臚列山積清風佳客考古訂今恨不得身<lb/>
至其間徵異書讀所未見即寄聲内交不啻足跡矧以<lb/>
筆墨附託其間者乎張侯為廬陵來馳盛暑走四境一<lb/>
無他求獨搜書問帖致楮君摹子墨間過予清坐未嘗<lb/>
雜言評鼎彝欵識商晉宋筆意品畫格甲乙語日晏啜<lb/>
杯茶去如有得色予於是又有以識侯之為人其心誠<lb/>
<pb n="KR4d0456_WYG_021-6b"/>
好之如此也且别以樓記為屬是惡得以淺陋辭或曰<lb/>
書至於萬卷多矣備矣不可以有加矣予曰傳有之計<lb/>
物之數不止於萬物而期曰萬物者以數之多者號而<lb/>
讀之也天地者形之大隂陽者氣之大因其大以號而<lb/>
讀之可也夫知道者之論天地隂陽之變化猶若此况<lb/>
於書哉有載籍以來以至於今其傳其不傳雖萬又萬<lb/>
不可計而自今以往即十倍百倍於此而猶不可知也<lb/>
彼號物之數之多皆一定而不可易者又不得與書比<lb/>
<pb n="KR4d0456_WYG_021-7a"/>
也字之初也起於數由數而為字字而卦特八而止耳<lb/>
天下之字無窮而日用可見之文者極四聲不過五六<lb/>
千字止耳又推而竒恠恢詭神化理造亦不過加之二<lb/>
千字止耳皆八之所生也而此數千字者自聖賢經傳<lb/>
諸子百家史策書志圖牒文義稗官小説詩詞記載何<lb/>
但什伯萬億其不傳者又不止此而方來者復不可計<lb/>
也書所以載道一言而可以備天下之事盡天下之理<lb/>
者道也道裂而揆之事事叢而析之理至於理而文繁<lb/>
<pb n="KR4d0456_WYG_021-7b"/>
故書至於萬而不可極者理愈極而愈亡涯也其亦不<lb/>
得而已者也嗟乎書雖以萬數而必通於一彼謂讀書<lb/>
萬卷猶有今日者未嘗知書之用故也彼以椰腹藏萬<lb/>
卷而芥子須彌之喻見困於異端者求多於書之外者<lb/>
也書至後世愈多刻本至近年愈盛而學問事業視古<lb/>
人愈逺則夫覽於此者其亦有興懷者乎侯以豪傑之<lb/>
資兼文武之懿蚤退閒居曠懷博雅不為齊雲落星之<lb/>
攬風月又不為秦青徐白之貯歌舞所以與賢者共而<lb/>
<pb n="KR4d0456_WYG_021-8a"/>
遺其後人者有餘矣方時清平文治日盛講同而合異<lb/>
彰往而察來善人多而才輩出其必自兹樓始然則斯<lb/>
樓也豈獨斯文嘉話而已哉侯名用道字夢卿真定世<lb/>
家人稱之曰簫齋<lb/>
　　　停雲軒記<lb/>
雲者行乎太空四方上下而不可知者也偶然而遇之<lb/>
見而不可得也徘徊於我若可以得之矣倐然而不能<lb/>
留也惟其可見而不可得若可得而不能留所以悠然<lb/>
<pb n="KR4d0456_WYG_021-8b"/>
而在人目去矣而猶思逺矣而不能忘為之精神飛越<lb/>
而常不能以自已也雲之妙固如此而朋友之可懷亦<lb/>
在是矣昔淵明於柴桑栗里之間周旋義熙元嘉之際<lb/>
感念四方親友之不可見而時雨之濛濛平路之伊阻<lb/>
重觸于中賦停雲之詩以見志後之君子厚其誼而慨<lb/>
其心因以志其景慕者焉廬陵井岡髙氏貴逢父學詩<lb/>
篤厚扁其讀書取友之所曰停雲軒吾先君子須溪先<lb/>
生書之其佳子稱志翔雅致清吟交友稱其詩興趣有<lb/>
<pb n="KR4d0456_WYG_021-9a"/>
古作者之風自號雲間可以知其志已幹裕美大子又讀<lb/>
書停雲願有以記於是停此雲者既三世矣嗟乎淵明盖<lb/>
欲停此雲於北牕之下而不可得者也而是軒也固久<lb/>
有之如此知此雲也深則雲有可言者矣今夫雲有縹<lb/>
緲而輕盈者焉有蒸滃而綿密者焉有竒崛而變化者<lb/>
焉有深沉而鬱抑者焉其為雨也有沛然而傾倒者有<lb/>
油然而遲逥者有漠然而偃薄者其為晴也有依稀而<lb/>
開豁者有奮激而滯遏者有發舒而澹蕩者雲之態亦<lb/>
<pb n="KR4d0456_WYG_021-9b"/>
多矣逺而望企焉其将以有為近而即睠焉其有以慰<lb/>
於所見浩浩乎予思南山之來謂當宿於吾簷而風離<lb/>
之者有之矣嫋嫋乎予懷西山之爽必可卷之以吾簾<lb/>
而日鑠之者有之矣我有意於斯雲雲亦豈無意於我<lb/>
或兩求而不相值也五合六聚而不之齊也雲之可感<lb/>
者亦何可勝道哉是軒久矣其沛從龍而為雨者維其<lb/>
時矣斯四方之望也抑客之來此軒者豈不如雲哉夫<lb/>
豈獨客友朋猶是也人物猶是也文字亦猶是也今古<lb/>
<pb n="KR4d0456_WYG_021-10a"/>
亦猶是也吾為此記使來者讀之躊躇而四顧矯首而<lb/>
遐思亦必有俯仰而三歎者當必憮然曰是知雲哉貴<lb/>
逢號逢齋一門固多可人先後館多名士<lb/>
　　　竹齋記<hi>原注為閩縣朱尹作</hi>
晉王子猷呼竹為此君曰不可一日無此君夫豈獨賞<lb/>
寄之名言哉竹之在宇宙間實如此也且以四時言之<lb/>
春雷蟄驚萬角濈濈未㡬而拔地以起轉盼而琅玕如<lb/>
林生意之盛未有過焉者也炎風暑日鑠石流金穹林<lb/>
<pb n="KR4d0456_WYG_021-10b"/>
髙樹傘盖僅蔽若乃蕭森連畝望焉而心凉疎眀極日<lb/>
入焉而意銷庇之而不晦㝠倚之而不叢脞清隂之無得<lb/>
加焉者也凋梧悴柳望秋先零寒露凝霜届侯靡爽青<lb/>
青者特立而愈秀楚楚者抽潤而逾長勁氣之磅礴又<lb/>
孰得而逾也山空谷静嵗晏年非風能摇之而不能損<lb/>
其一葉雪能壓之而不能動其一枝而侵雲之千尺聳<lb/>
壑之百圍有枝披而幹折者矣晚節之髙堅槩無得而<lb/>
與於斯也人有常言曰三友抑松之始也踐於牛羊其<lb/>
<pb n="KR4d0456_WYG_021-11a"/>
出地之奮不能如其勇也梅之芳也未離乎姿媚其絶<lb/>
塵之標不能如其潔也然獨盛於東南而鮮出於西北<lb/>
故徂徠之松新甫之柏閟宫清廟乃専棟梁之美而淇<lb/>
澳之菁菁璧圭金錫僅以像君子之徳擁腫之樗被麗<lb/>
之櫟當塗横道亦或眩匠石之顧而孤竹君之表表氷<lb/>
霜鐵石惟足以著君子之操抑所以使人懷思而不已<lb/>
願望而如不及愈足以增其暉而惜其逺者正復在此<lb/>
而竹何求哉武林朱君累宰巖邑政聲方洋少時即斷<lb/>
<pb n="KR4d0456_WYG_021-11b"/>
大獄與宰士辯曲直所歴皆人所避處鋤奸去梗不吐<lb/>
不茹殆所謂偏能治劇縣者士民之去思䑓府之剡列<lb/>
刻成集而播盈路者固所在而是豪强之蜮中官權之<lb/>
鷙側朝加膝而夕墜淵者亦不無也然君直道而行中<lb/>
立而不撓知行其素而已抑他人有君之一二當横飛<lb/>
軒舉而君猶淹鬱以在此也愛竹名齋問記於予爰冩<lb/>
竹之不可無而寓不能不為竹歎者於此而君之志亦<lb/>
於是見矣齋前日永清風悠然掲予文壁間閒居坐嘯<lb/>
<pb n="KR4d0456_WYG_021-12a"/>
有觸於懷當必對此君一笑惟我與爾有是夫<lb/>
　　　竹齋記<lb/>
植物之貴重者莫如竹見於詩易禮記之書異於凡卉<lb/>
尚矣世之人亦知竹之可貴重也甲觀大囿培植相向<lb/>
叢花茂木俯仰映帶以資游玩之娱譬如元夫鉅人大<lb/>
冠長劔而與貴介公子接膝綺疏華燭之側將重之耶<lb/>
抑溷之也嗟夫世之知竹者鮮矣暨陽王元章以竹名<lb/>
齋求記於余余家抵暨陽不百里而未嘗一至其處不<lb/>
<pb n="KR4d0456_WYG_021-12b"/>
知所以記元章出畫卷示余蒼巘斷橋中無雜木茅屋<lb/>
十數楹蔽著篁竹間指曰是所謂竹齋而求子之記者<lb/>
也可記以不嗟夫元章真知竹者非耶古者燕居之室<lb/>
曰齋有取於祓滌自潔之義元章居是齋圖史以為師<lb/>
起居不肆冠珮嚴整出門四矚清風凛然如接畏友逺<lb/>
去而不忘必假圖畫以寓其心目元章其真知竹矣而<lb/>
余何能記然有進也君家内史脩禊蘭亭脩竹之名聞<lb/>
天下竹以人重也子猷事業不多見徒以愛竹之故世<lb/>
<pb n="KR4d0456_WYG_021-13a"/>
言竹者必徵子猷人以竹重也元章齋居求志業日益<lb/>
就使過其處者相語曰是竹齋者王元章讀書之所也<lb/>
餘暨之竹將由元章而重矣士患無志耳有志而無成<lb/>
吾不信也<lb/>
　　　夢庵記<lb/>
吾名吾女所為吾壻蕭徳叟之庵曰夢庵而為之記曰<lb/>
人世皆夢也抑夢有㡬有夢而祥者有夢而誤者有夢<lb/>
而無所損益最下不祥極矣即夢而祥如昔人所為黄<lb/>
<pb n="KR4d0456_WYG_021-13b"/>
梁之熟南柯之醉一世不足滿於一覺而况於忽焉而<lb/>
聚儵然而散生有遺憾没有餘痛曽人世常理不少遂<lb/>
者豈不可謂之不祥耶而或有以為天之所畀者矣彼<lb/>
自以為祥而以物理視之皆不祥也雖欲化為松柏其<lb/>
魂魄猶不平也凡所以為是庵者亦以平其所不平者<lb/>
耳而猶懼其不能守也則人事亦多故矣東坡捨畫於<lb/>
佛寺畫何足有無佛寺誰適為主而坡皇皇然僧守鬼<lb/>
守之不足至以為奪此者比於廣明之巢賊而亦不能<lb/>
<pb n="KR4d0456_WYG_021-14a"/>
保其無廣明之刼然其心不亦可悲也哉吾記夢庵載<lb/>
其贍庵之田如干而明以告之夫人者曰此天地間之<lb/>
不祥夢也孰有年二十而死死而無子者乎孰有歸良<lb/>
人有子而不能育以有待者乎六極之最不幸曰凶短<lb/>
折而無夫無子居天民無告者四之二此屋也為凶短<lb/>
折之所舍而此田也天民之無告者無可奈何而託之<lb/>
此也其誰忍取之何所無田何田之不可有而攬是不<lb/>
祥者而已有之亦且復為此夢也而可為若願之耶盛<lb/>
<pb n="KR4d0456_WYG_021-14b"/>
衰成敗未有不相尋也彼祥者亦復幾何封君之澤子<lb/>
孫之衆再世以往則罔敢知况於是區區者特以其不<lb/>
祥不忍而懼來者或蔽不悟也嗚呼吾言悲矣其孰使<lb/>
予言之而不獲已至是耶然亦可以動心矣是田所在<lb/>
曰小坑曰山下曰田南曰舍前曰黄竹坑曰召省曰西<lb/>
江下為石百數嵗以贍守庵者若香燈與其忌日之供<lb/>
庵為屋再疊是為虎溪蕭充逺之夢庵悲夫大徳乙已<lb/>
臘朔記<lb/>
<pb n="KR4d0456_WYG_021-15a"/>
　　　此山中記<lb/>
東澗既築静庵以妥静寄乃前樓而名之以此山中盖<lb/>
所營歸休之藏與先父母之丘皆此山也名之以此山<lb/>
中樂其慰於心而盡於責而他日之得以相從於此也<lb/>
嗟乎人生欲適其願亦難免初志之蹉跎成説之契濶<lb/>
古今賢逹每有此恨馬伏波感飛鳶於浪泊之外坐念<lb/>
少游平生語欲鄉里守墳墓𣺌其何及是固不得以歸<lb/>
此山者也東坡出蜀萬里晚年欲歸眉山不能遂他日<lb/>
<pb n="KR4d0456_WYG_021-15b"/>
子由年八十老潁作遺老傳乃曰以是累諸子矣竟不<lb/>
得如志是又可得以歸於此而無與歸之者也宇宙間<lb/>
惟此情最苦最真望白雲而思吾親之在其下是雖人<lb/>
子不忘之懷若倚門望而不至則倚閭而望之親之所<lb/>
以念其子也有甚於子者矣九亰而可作吾將誰從使<lb/>
得先大夫而從之豈有憾哉仁夫東澗於其葬親也必<lb/>
慰於其志必安而後安其自擇於山林也又得與二親<lb/>
東西而相望則東澗之願不既遂矣乎兹樓顯敞山竒<lb/>
<pb n="KR4d0456_WYG_021-16a"/>
水秀松楸在望興至登臨賓從聨翩子弟能賦思昔人<lb/>
欲故山而不可得乃今近而在鄉井之内繇是曠然於<lb/>
宇宙之間如化人修士之閱世耆福方益逺四方傳者<lb/>
聞此山中之名其孰不悠然而三嘆曰樂哉斯丘東澗<lb/>
又於此山得吉以為其中饋兆婦姑相望如瀧岡是皆<lb/>
難能者<lb/>
　　　涯泳記<lb/>
三山陳惟志篤學好修居後隙地有池泓然作亭息逰<lb/>
<pb n="KR4d0456_WYG_021-16b"/>
扁以涯泳往亷使西臯趙公為書二大字問記於予或<lb/>
曰是池爾何深何涯予曰不然而所謂涯者必江河之<lb/>
大而後有之耶吾隨所遇而樂之亦安知是水者非天<lb/>
地之涯也哉而何小之有涯泳云者以聖人之道言之<lb/>
也道無大小得其趣者無不可以自樂也泳者㳺之而<lb/>
可樂者也㳺而樂未有其若涯者也今夫江河之大也<lb/>
溪澗之細也稍涉其深浪波之沄沄者有之沉浸之浩<lb/>
𣺌者有之風濤之洶湧者有之魚龍之出没者有之雖<lb/>
<pb n="KR4d0456_WYG_021-17a"/>
不然犀而照怪亦無敢狎而翫也雖不索珠而潜淵亦<lb/>
無敢狂而戯也其可樂而泳者惟涯乎淺而已離乎岸<lb/>
深而未至于厲也波餘之所及可泛而夷猶載浮載沉<lb/>
無適而非所以自娱也取之左右逢其原繇此而深造<lb/>
不舍晝夜無入而不自得也若泳于斯者亦何以異哉<lb/>
水此水也樂此樂也一勺之多比于湖海之磅礴半畝<lb/>
之鏡孰非天光雲影之往來凭之而徘徊焉對之而優<lb/>
㳺焉升堂而入室得其門而入縱觀于宫墻數仭之内<lb/>
<pb n="KR4d0456_WYG_021-17b"/>
躍然而觸于心喟然而如有所立是則吾之所以有取<lb/>
于泳而泳之所以為樂趣者惟志其有得于是乎遂書<lb/>
以為記<lb/>
　　　古塘記<lb/>
浮光楊侯平仲以其母方夫人古杭新阡之地名曰古<lb/>
塘俾知友詩之叙之如自號然暇日謂文學廬陵劉將<lb/>
孫曰子為我言吾志嗟乎侯之志可謂古矣凱風寒泉<lb/>
之思反本之悲也桮圈遺澤之感終天之懷也夫皆托<lb/>
<pb n="KR4d0456_WYG_021-18a"/>
於物者也古之君子無所徃而不孝孝無所往而不通<lb/>
雖一草一木之愛孝之道在焉况吾身者親之身也天<lb/>
地間所以相通者氣而已人之一身呼吸運動猶可以<lb/>
變隂陽合神明而况于母子乎吾身在此即親在此吾<lb/>
志在此即親之志亦在此四方上下而不可忘者志也<lb/>
去之千里萬里之逺以及百年之久數世之長而如将<lb/>
見之如聞其聲如在其上如在其左右者志也吾親之<lb/>
體魄托於是聞其名如見其處而睠然如其平生思其<lb/>
<pb n="KR4d0456_WYG_021-18b"/>
笑語思其起處不知膝下之逺而及泉之隔也夫亦惟<lb/>
其心之所在而已矣故一膜之爾汝有痛痒之不知而<lb/>
至誠之流通雖異域而心動地下之望有切於地上者<lb/>
矣士大夫未有不離其親戚墳墓者也望雲而思親有<lb/>
觸於目者也嘗羮而念毋有動於中者也夫人之情少<lb/>
則戀父母從仕則志於功名雖罔極之哀終身之憂既<lb/>
久則如常矣既逺則忘之矣若侯之兹志無日而不如<lb/>
在望也無往而不在念也斯塘也在湖山佳處僅一嶺<lb/>
<pb n="KR4d0456_WYG_021-19a"/>
隔演迤百頃渟深涵蓄赤壁踞其東方山屹其西髙亭<lb/>
峙其北髙峰望其南穹林茂壑清溪盤澗四山回環一<lb/>
水之𤣥草堤柳岸依約隠映昔者不為園囿之盛麗若<lb/>
天留以慰孝子慈孫之心者侯周旋兵間自丁年至于<lb/>
白首固嘗南出谿洞猩鼯篁竹間﨑嶇往復此時之不<lb/>
忘親惟一心焉耳今日耆年終養擇勝卜阡三釡之禄<lb/>
既及於親五馬之貴復輝於後是母是子斯名斯志亦<lb/>
可以無憾矣亦豈不可美傳矣夫侯篤實忠厚其發于<lb/>
<pb n="KR4d0456_WYG_021-19b"/>
天性每如此今為宣武將軍繇福建銀司提舉授同知<lb/>
汀州府事名和喜讀法華能以為躬行者福夀盖未艾<lb/>
云<lb/>
　　　雲壑記<lb/>
河間孫侯丞廬陵有政聲邑之士多稱雲壑盖侯所自<lb/>
號以此有問於予者曰壑之義何如予曰孰不為壑小<lb/>
言之則穿地以往一澮一曲者皆是也大言之則合山<lb/>
水為谷谷之大亦無不有也等而上之凡虚而為容者<lb/>
<pb n="KR4d0456_WYG_021-20a"/>
無非是物也天地之東有大壑焉百川之所歸而不知<lb/>
其所往彊而名之曰無底之谷則海特一壑也四溟之<lb/>
所浸萬山之所環日月之所出入方之外者以為四遊<lb/>
方之内者以為九州外復有九而中州者特寄浮其間<lb/>
則天地亦一壑也壑不可以限量計猶雲不可以變化<lb/>
測盖一言而可以盡其理者宇宙間無非虚而生生者<lb/>
皆虚之所為也今之言雲者特見其出于山布于太空<lb/>
澹者濃者矯者孑者蛻者隠者窪者突者離者合者屯<lb/>
<pb n="KR4d0456_WYG_021-20b"/>
者族者㝠者迷者則曰此雲也其飄者如龍㳺鶱者如<lb/>
鳳舞如獸而相逐如翼而欲翔如錦炫機如花合障如<lb/>
枝如葉如廬如幕如車如騎則曰此雲之神也此皆其<lb/>
散殊之後隨物之所遇者也盖嘗升髙而望而得其所<lb/>
以藏於茫茫而興於浩浩者而六合之内外盖可睹已<lb/>
試四矚而求之凡山之拱抱而有間者其烝烝者未有<lb/>
非雲也東者如炊而起西者如湧而勃騰騰者如炷而<lb/>
逹卬卬者如列而張壹不知其誰之為而天與之為一<lb/>
<pb n="KR4d0456_WYG_021-21a"/>
此皆雲之専壑也又上而下觀焉昔之平田者初則芊<lb/>
芊綿綿者如野烟之衆稍髙則已如陶墟之紛紛杳杳<lb/>
久則如霧矣又逺則渾渾而一白莽平陸如化海是又<lb/>
雲之大壑也而下之仰髙也亦如之使有化人乗飛車<lb/>
而觀之壙埌之外鴻濛之表則無往而非壑亦無往而<lb/>
非雲也雲何心于藏壑壑何意于為雲哉盖天地之元<lb/>
氣為雲人者日在元氣之中如魚逰于壑不可以無此<lb/>
氣而豈但為晴為雨之謂哉人事亦猶是矣于是聞者<lb/>
<pb n="KR4d0456_WYG_021-21b"/>
爽然而起曰美哉吾乃今知雲之理與壑之功侯之有<lb/>
取於斯也其所存亦何可極哉侯固中原故家先府君<lb/>
貳常徳總府時昆仲七人皆列仕版孝友篤厚多雅致<lb/>
為廬陵屢被憲檄按外邑雪寃滯修學校倡修魯公祠<lb/>
用意深逺吾友王元用言雲壑清修豈弟予閒居聽輿<lb/>
人之誦如元用言侯名世顯字彦暉云<lb/>
</p>
<p>
</p>
  </div>
</body>
</text>
</TEI>
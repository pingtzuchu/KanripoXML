<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>養吾齋集卷十一</head>
    <p>
<pb n="KR4d0456_WYG_011-1a"/>
欽定四庫全書<lb/>
　養吾齋集卷十一　　　　元　劉將孫　撰<lb/>
　　序四<lb/>
　　　黄公誨詩序<lb/>
蓋余嘗憮然於世之論詩者也標江西競宗支尊晚唐<lb/>
過風雅髙者詭選體如刪前綴襲熟字枝蔓類景軋屈<lb/>
短調動如夜半傳衣步三尺不可過至韓蘇名家放為<lb/>
大言以㮣之曰是文人之詩也於是常料格外不敢别<lb/>
<pb n="KR4d0456_WYG_011-1b"/>
寫物色輕愁淺笑不復可道性情至散語則匍匐而倣<lb/>
課本小引之斷續卷舌而譜雜擬諸題之磔裂類以為<lb/>
詩人當爾吾求之三百篇之流麗卜子夏之條暢無是<lb/>
也詩與文豈當有異道哉子曰辭逹而已矣辭而不逹<lb/>
誰當知者故縮之而五七言鬯之而長篇發之而大制<lb/>
作孰非文也要於逹而止鵬之大也斥鷃之小也羽翼<lb/>
同心腹手足無不同一不具則非其物矣詎有此然而<lb/>
彼不然者往往窘步者借之以蓋慚而效矉者因之而<lb/>
<pb n="KR4d0456_WYG_011-2a"/>
䘮我甚可歎也渝黄公誨過廬陵示余莊山小草詩文<lb/>
具在詩不為某家某體雖社友講習各隨性所近情景<lb/>
盡興已極刷洗楚楚如清風之泛春服文無論時文古<lb/>
作而才力不乏語必不俗摩厲飛動弄姿多態粲粲如<lb/>
時花之照晴日幸哉言詩者之有如公誨也每見昌黎<lb/>
諸詩凡小家數矜持稱能者其中無不有第小絶雜賦<lb/>
則精至此老狡獪特使人不可測東坡神邁千古至回<lb/>
文作詞語更可愛于以見文人於詩皆寢處而活脫之<lb/>
<pb n="KR4d0456_WYG_011-2b"/>
宜詩人者之望而媢之魏公舒之射素知者尚有不能<lb/>
盡而尹夫人之絶世自不可使相見而並立也以公誨<lb/>
之能何患他日之不極吾之望公誨者猶不止如今所<lb/>
觀也公誨一門中郎則有如西月焉東家規矩則有如<lb/>
梅洞焉之二君者余畏友也宜公誨之不凡余復何以<lb/>
贈公誨哉<lb/>
　　　彭宏濟詩序<lb/>
天地間清氣為六月風為臘前雪於植物為梅於人為<lb/>
<pb n="KR4d0456_WYG_011-3a"/>
仙於千載為文章於文章為詩氷霜非不髙㓗然刻厲<lb/>
不足翫花栁豈不明媚而終近婦兒兹清氣者若不必<lb/>
有而必不可無自風雅來三千年於此無日無詩無世<lb/>
無詩或得之簡逺或得之低黯或得之古雅或得之怪<lb/>
竒或得之優柔或得之輕盈往往無清意則不足以名<lb/>
世夫固各有當也而後出者顧規規然效之於其貌焉<lb/>
耳而曰吾自學為某家不亦馳騁於末流而詩無本矣<lb/>
乎清以氣氣豈可揠而學攬而蓄哉目之於視口之於<lb/>
<pb n="KR4d0456_WYG_011-3b"/>
言耳之於聴類不知其所以然而然有得於情性者亦<lb/>
如是而已夫言亦孰非浮辭哉惟發之真者不冺惟遇<lb/>
之神者必傳惟悠然得於人心者必傳而不朽彼求之<lb/>
物而不求之意鍊於辭而不鍊於氣何如其逺也吾先<lb/>
君子須溪先生之説詩其不可於衆可也若甚嚴其獨<lb/>
賞於人棄也若甚異然廓然而雲霧開犂然而神境㑹<lb/>
一日而沛然發於情性者清才軰出晤言賞歎自慰暮<lb/>
年如葯房彭宏濟又其傑也既於印證發其凡顧其集<lb/>
<pb n="KR4d0456_WYG_011-4a"/>
尚多新作日富間携示余曰師門之緒言在願有序予<lb/>
反復三日夜不厭如月明聞笛疑有飛仙如蟬鳴緑隂<lb/>
風日妍寂從中而起又如驚啼過樹矯然林表轉眄驚<lb/>
絶因物所感髙山流水遏契琴趣混合自然眼前意中<lb/>
宛然不食煙火談笑有風骨少少許勝他人多多許五<lb/>
七字而有數十言之味方盤礴而寢處之旁午而弛張<lb/>
之未憗也余何足以序君詩哉有印證在繇印證而證<lb/>
之此編爽如也夫豈張皇吳江楓哉<lb/>
<pb n="KR4d0456_WYG_011-4b"/>
　　　髙紺泉詩序<lb/>
髙𤣥度詩陶冶精鍊不在言語文字間匆匆隨物指葉<lb/>
知根槩非想像依微景趣松栢之姿鐡石之意比於華<lb/>
子魚面目所至獨坐然非特異時時一笑能使皮襲羙<lb/>
歎廣平作嫵媚語詩雖一技其難得有過於文世人第<lb/>
以平仄對偶者為詩往往如土偶人耳目非不具而神<lb/>
明不運及稍識入處白堅墨守望塵拾唾襞裙龋齒嘔<lb/>
啞啁哳簔笠瀾浪各自以為絶世迺不得如作文即至<lb/>
<pb n="KR4d0456_WYG_011-5a"/>
淺者文從字順亦足以達詩於五七字中見意於千百<lb/>
言外見趣甚不易得也一言幾於道猶且難之而况於<lb/>
𤣥度之亹亹哉𤣥度詩本從霶霈入初見來贄二篇闗<lb/>
渉宏闊俛仰有態先君須溪先生即援筆㸃如雨和詩<lb/>
深致其意自是從容論議傾倒契悟行吟提携夜坐共<lb/>
賦一朝出同門諸子上或媢且疾而先生益親之嘗嘿<lb/>
自笑曰吾具眼豈輕許可耶一日得其見寄閩歸詩几<lb/>
間取朱筆賞記熒煌復笑曰其以示羣兒爾囂囂自尊<lb/>
<pb n="KR4d0456_WYG_011-5b"/>
大曽當吾意如此耶自揆造語嘗有此吾靳不賞耶嗟<lb/>
乎𤣥度得此語可以傳其詩矣詩題東見後藁其亦有<lb/>
所自得而不可忘者哉床下之談未了身後之𤣥誰知<lb/>
斯文未䘮所志何許渺然緒言不可得聞者何限一恨<lb/>
也䟽逺班荆敝帚借重朝夕親承而未得一言示千載<lb/>
二恨也苶然未死其亦何以叙君詩也哉則叙宿昔之<lb/>
音旨於此嗟乎𤣥度吾家先生所為欣賞若此者豈獨<lb/>
以其詩哉𤣥度少時即時文有聲嘗見知於文山信公<lb/>
<pb n="KR4d0456_WYG_011-6a"/>
名其齋曰紺泉先君後二十年記之能得此於當世是<lb/>
亦足以不朽矣<lb/>
　　　彭丙公詩序<lb/>
往年侍先君子須溪先生居髙山絶頂一日昧旦起見<lb/>
萬山之外㣲明湛然逺如水光已而紫翠金彩稜露百<lb/>
疊良乆則雲收天澹山尖如染其下霧氣方㝠濛如晦<lb/>
心竊如有所省因請曰詩宜得如此景趣意者畵手猶<lb/>
難之也先君子欣然證之曰詩道具此矣濃者欲其愈<lb/>
<pb n="KR4d0456_WYG_011-6b"/>
濃淡者不厭其更淡繇是觀於諸家始畧得濃淡真處<lb/>
嘗歴舉唐詩至黄鸝深樹春潮過雨急進見問曰此入<lb/>
何畵品對曰水墨迺掉首否否此生色畵也良久乃悟<lb/>
然未悟固不識其妙既悟亦不能得於言欲舉以語人<lb/>
誰當領此者特為吾友丙公發之丙公初以采詩見於<lb/>
先君子一見喜其質可深造繇是傾囷倒廩以付之雖<lb/>
足下家君相與上下論議且語之曰吾此脈賢子得之<lb/>
矣其厚願之如此今集中半經當日許可者然丙公之<lb/>
<pb n="KR4d0456_WYG_011-7a"/>
悟入欲持以語人政亦如予之呿也丙公之勝我蓋又<lb/>
審宻能思既神變於親承復隅反於紙上故其趣味不<lb/>
但形似止乃猶索一言叙其集顧方媿君歎君瞠若君<lb/>
後獨著宿昔交際始末而讀君集者當别具眼矣文章<lb/>
皆技也詩又小然一言幾乎道有平生白首不能得予<lb/>
與君皆願學者也因舉初入語相贊發其覽者不誚我<lb/>
輩之如禪哉晉人有云政復索解人不可得耳<lb/>
　　　魏槐庭詩序<lb/>
<pb n="KR4d0456_WYG_011-7b"/>
先子毎為將孫言甲子秋彗出栁㑹大比當發策類觀<lb/>
望喑噫所取䇿亦然是時適留古心公三山館中古心<lb/>
方銳意作士氣八郡取上章册一一閲視惟三山教槐<lb/>
庭魏公取擢士皆盡言懇切與策問俱高即日舉以厲<lb/>
當路且欲明揚以賞直顯抑以戒諛直者惟魏公章已<lb/>
具㑹有穆陵之變不及上猶及見傳寫册本渢渢乎洋<lb/>
洋乎正大切直之作也嗚呼今三十四年矣乃得復讀<lb/>
公詩蓋讀未盡卷如聞先子當日談公直氣不自知其<lb/>
<pb n="KR4d0456_WYG_011-8a"/>
慷慨激烈而繼之以感咽也嗚呼詩者固仁人志士忠<lb/>
臣孝子之所為作也豈直章句之巧而風月之尚哉古<lb/>
所謂驚風雨泣鬼神非以其竒崛突兀以其志也刺心<lb/>
血以食無母之鳯雛者杜陵之所以一飯不忘者也呼<lb/>
穹穹與厚厚者李習之所以識苦語之動神理者也天<lb/>
若有情天亦老者長吉之所以使金銅墮淚而能言者<lb/>
也此身無處哭田横玉川子之怨魄所以痛絶於玉泉<lb/>
之㑹者也白草建康宫反袂哭途窮者徐騎省之所以<lb/>
<pb n="KR4d0456_WYG_011-8b"/>
辟言易世而無忍疵之者也二千年間此語有數亦所<lb/>
遇至此予於公詩反復再四不知所以評之獨歴載古<lb/>
語所嘗感發者以發之而公之詩之志㮣可睹矣嗚呼<lb/>
天其以公耆年閲世厚其悲慨而發其感觸寫其今昔<lb/>
而紓其博洽使來世知無不可賦之事而無不可言之<lb/>
情亦使千古所無之恨有一人一言存之無涯而不歎<lb/>
於一世之無人也公今年八十又四筆力不减盛年耆<lb/>
壽蓋未有艾此集特選其最者以傳<lb/>
<pb n="KR4d0456_WYG_011-9a"/>
　　　胡以實詩詞序<lb/>
文章之初惟詩耳詩之變為樂府嘗笑談文者鄙詩為<lb/>
文章之小技以詞為巷陌之風流㮣不知本末至此余<lb/>
謂詩入對偶特近體不得不爾發乎情性淺深疏宻各<lb/>
自極其中之所欲言若必兩兩而並若花紅柳緑江山<lb/>
水石斤斤為格律此豈復有情性哉至於詞又特以塗<lb/>
歌俚下為近情不知詩詞與文同一機軸果如世俗所<lb/>
云則天地間詩僅百十對可以無作淫哇調笑皆可譜<lb/>
<pb n="KR4d0456_WYG_011-9b"/>
以為宫商此論未洗詩詞無本色夫謂之文者其非直<lb/>
致之謂也天之文為星斗離離髙下未始縱横如一水<lb/>
之文為風行波鱗鱗洶湧浪浪不相似聲成文謂之音詩<lb/>
乃文之精者詞又近自吾家先生教人始乃有悟者然<lb/>
或謂好竒或謂非規矩繩墨惟作者證之大方而信對<lb/>
以意稱者重於字字以精鍊者過於篇篇以脈貫者嚴<lb/>
於法脫落蹊徑而折旋蟻封狹袖屈伸而舞有餘地是<lb/>
固未易為不知者道誠不意婣親中有以實詩若詞也<lb/>
<pb n="KR4d0456_WYG_011-10a"/>
凡天趣語難得以實自證自悟故一出而髙其逺者矯<lb/>
首發於寥廓近者悠然出於情愫意空塵俗徑解懸合<lb/>
所謂詩若詞之妙横中而起者顛倒而出之者與離而<lb/>
去推而逺者如墮如吐如拾而得了莫之測者往往有<lb/>
焉即此能使予駭而敬况其年之不可幾而學之不可<lb/>
既哉故予於題其集端也尚深望之<lb/>
　　　須溪先生集序<lb/>
於是先君子須溪先生棄人間世十六年矣迺皇慶壬<lb/>
<pb n="KR4d0456_WYG_011-10b"/>
子泉江文集刻本成逺徴為序嗚呼如之何使孺子僣<lb/>
妄重貽笑於大方也抑歲月不可以不之志述其所以<lb/>
刻者而感慨係之矣蓋嘗竊觀於古今斯文之作惟得<lb/>
於天者不可及得於天者不矯厲而髙不浚鑿而深<lb/>
不劉削而竒不鍛鍊而精若人之所為高者虚深者蕪<lb/>
竒者怪精者苦三千年間惟韓歐蘇獨行而無並兩漢<lb/>
以來六朝南北盛唐名家豈不稱雄一時而竟莫之傳<lb/>
者天分淺而人力勝也先生登第十五年立朝不滿月<lb/>
<pb n="KR4d0456_WYG_011-11a"/>
外庸無一考當晦明絶續之交胷中之欝欝者壹泄之<lb/>
於詩其盤礴襞積而不得吐者借文以自宣脫於口者<lb/>
曽不經意其引而不發者又何其極也然塲屋稱文自<lb/>
先生而後今古變化義理沉著皆有味之言至於今猶<lb/>
有遺者師友學問自先生而後知證之本心遡之六經<lb/>
辨濓洛而見洙泗不但語録或問為已足詞章翰墨自<lb/>
先生而後知大家數筆力情性盡掃江湖晚唐錮習之<lb/>
陋雖發舒不昌不能震於一世之上如前聞人而家有<lb/>
<pb n="KR4d0456_WYG_011-11b"/>
其書人誦其言隱然掇流俗心髓而洗濯之於以開將<lb/>
來而待有作嘗論李漢稱韓公摧䧟廓清之功雄偉不<lb/>
常比於武事東坡推歐公同於禹抑洪水周公之膺懲<lb/>
千載無異詞抑佛老人知其為異端也西崑體世之所<lb/>
謂時文也未有若學問之平沉而文字之瀾倒也且視<lb/>
韓蘇所遇為何如哉而振㧞一時至此則先生之文豈<lb/>
不有闗於氣運力難而功倍而其不幸則可感者在是<lb/>
矣徃年侍側嘗授以詩巻俾為選次謹排比一卷以呈<lb/>
<pb n="KR4d0456_WYG_011-12a"/>
不以為不然丁酉以來深懼散佚編彚成集季弟参之<lb/>
婿項逢晉篤志願學乃其父時楙審而授之今刻為詩<lb/>
八十巻文又如干緒言如昨荒忽隊忘不能有所發明<lb/>
顧無以慰刻者之意誠知其不韙不贖而亦無所逃也<lb/>
是歲十月之望癸夘嗣子將孫謹書於昭武之光澤<lb/>
　　　從孫千林小草序<lb/>
文章稱天下公器非一家之私也然私而師友於家庭<lb/>
公而可傳之於天下顧豈父兄之所不願哉意者願焉<lb/>
<pb n="KR4d0456_WYG_011-12b"/>
而不可得也子弟之賢不肖所為繫於天者望千百之<lb/>
選於一二固宜其難若同宗同時聚指輙千數亦豈無<lb/>
嶄然小異者而古今文字家絶少見坡公晚愛養直初<lb/>
不同派收之為吾家意若自慰夫一言之幾於道常曠<lb/>
一世百世而不可同豈惟後生得遇大宗師為之長上<lb/>
者為甚幸而一時一姓得可人者相與共兹事亦有幸<lb/>
也此固非一人之私也為他人評論則有高自稱道過<lb/>
為品目者矣為家人言而不為私者公之而無以為過<lb/>
<pb n="KR4d0456_WYG_011-13a"/>
也傳之而無不信其所自也嗟乎試求之若此有幾昔<lb/>
吾先君子須溪先生之門以詩若文進者衆矣而族孫<lb/>
公永自往年以時文銳然請益再見頓異自後日異時文<lb/>
廢肆力於詩古文每見毎進吾家先生固嘗對客稱此吾<lb/>
家寡二者又嘗厚望之以老而成深而道今所刻千林<lb/>
小草半經㸃定抑以吾題公永集端復何以張皇為獨<lb/>
記吾家先生之言於此文章固公器無私傳然疏宻逺<lb/>
近安有愛結於心而語適得其髓者如東坡所謂吾文<lb/>
<pb n="KR4d0456_WYG_011-13b"/>
如萬斛泉不擇地而出所可知者行乎其所不得不行<lb/>
而止乎其所可止此亦為其姪言之也非坡自語其姪<lb/>
至此雖欲探坡之所自得者更千萬言亦不能得此語<lb/>
之髣髴也然則公永之得於所受與後之求公永而觀<lb/>
於此者亦如吾所舉坡語者矣吾乃得著之於此又何<lb/>
幸也公永名迴共六公山祖而下於吾為再從孫<lb/>
</p>
<p>
</p>
  </div>
</body>
</text>
</TEI>
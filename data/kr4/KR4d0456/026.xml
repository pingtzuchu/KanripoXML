<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>養吾齋集卷二十六</head>
    <p>
<pb n="KR4d0456_WYG_026-1a"/>
欽定四庫全書<lb/>
　養吾齋集卷二十六　　　元　劉將孫　撰<lb/>
　　題跋二<lb/>
　　　題阜陵御書二十八將論<lb/>
阜陵規恢之志豈不欲如建武之中興哉嘗記内禪前<lb/>
日月宰執奏葛王死報慨然太息曰待此機已二十年<lb/>
矣嗚呼以帝之英武憤切練兵經武廿有五年而不能<lb/>
北向一步則知德壽年高有所不欲故也及思陵賓天<lb/>
<pb n="KR4d0456_WYG_026-1b"/>
而帝亦老且倦勤矣豈非一代之恨千古之憾哉此親<lb/>
御翰墨所書二十八將論以賜叅政正肅公者記在國<lb/>
史深宫機暇至取范曄所著正書嚴整如此此其志念<lb/>
深矣亦無所發其意而寓之此也河洛依然再見青盖<lb/>
反覆想像霣涕奈何寳祐遺民廬陵劉某拜手稽首為<lb/>
正肅公之元孫克翁題其後如此云<lb/>
　　　題阜陵御筆後<lb/>
宸奎灑然異代如新想像廟朝之上威鳳祥麟備物典<lb/>
<pb n="KR4d0456_WYG_026-2a"/>
䇿詎止天上而已<lb/>
　　　題絹本浯溪碑<lb/>
絹本唐中興頌所見廿餘本此為第一或謂歐公時已<lb/>
謂刓缺多填補何能完整如此是殆不然歐公特謂時<lb/>
人多以黄絹摸打字畫不能一一如所藏西臺本又自<lb/>
重其本不同後來者也顔字最見重唐末五代時崖石<lb/>
致刓其拓本多矣豈可謂一世僅一西臺本哉予猶及<lb/>
見北集賢所得商左山樞宻京兆人家半帙紙本精新<lb/>
<pb n="KR4d0456_WYG_026-2b"/>
美好如初脱石固知歐公特自叙其所藏者耳紙本猶<lb/>
有絶品况於絹哉<lb/>
　　　題東坡翰墨<lb/>
此帖雖稍矜持然横風倒雨之勢加之以赤壁嘯傲之<lb/>
精神固宜不與他日同山谷有云是亦一東坡非亦一<lb/>
東坡後元豐第四甲子丙辰八月廬陵劉某題因傚公<lb/>
字體<lb/>
　　　題廣㣲天師翰墨<lb/>
<pb n="KR4d0456_WYG_026-3a"/>
東坡賦張氏萬卷堂有老人叩闗語或謂張氏實有龍<lb/>
化老人之事是龍也亦戀戀此書何哉廣㣲天人師書<lb/>
此詩予閣皁葆光之徒張省吾期之甚逺又當家事也<lb/>
騎鯨汗漫此筆不可復得省吾方盛年有志休文美躅<lb/>
勉旃哉而此卷當為佳話<lb/>
　　　題陳文二相翰墨<lb/>
嗚呼宋三百年有天下尚儒右文士奮身白屋掇巍科<lb/>
十年可至輔相追爵三世公師極品孩孺京官即日可<lb/>
<pb n="KR4d0456_WYG_026-3b"/>
麾節其間植立為公論所主雖九重常屈意用之榮名<lb/>
福禄前代所未有也一朝世壊武將望風崩角去亦惟<lb/>
是一二魁彦流落顛沛不跲不移疾風勁草以身殉之<lb/>
㣲二公豈不負科目哉盖寳祐丙辰廬陵文公第一景<lb/>
定壬戌永嘉陳公第二陳死海外手澤亦絶此文公書乃<lb/>
丁邜答汪靜山者靜山名㑹龍登戊辰第陳公書乃答<lb/>
文公庚午自寧國召為軍器監者二公所往復又可貴<lb/>
也古稱一代百年要百年直幾何耳若二公者千年文<lb/>
<pb n="KR4d0456_WYG_026-4a"/>
獻之訖運又不獨為一代重也來者寳之亦必有感發<lb/>
於予言云陳公字與權號靜觀人物纎白温雅所立乃<lb/>
屹然於吾先君子須溪先生為同年往同朝予猶及識<lb/>
之<lb/>
　　　題盧明甫藏澹庵帖後<lb/>
予讀澹庵先生胡忠簡公吳綾所書問疑以與安成讀<lb/>
易翁盧子明甫者盖反復把玩三太息澹庵博貫竒聞<lb/>
凡用字若事類非耳目所近猶記公為安成某氏作紹<lb/>
<pb n="KR4d0456_WYG_026-4b"/>
堂記中引禾絹平闕思之茫然莫喻其自出後十數年<lb/>
讀南史宋書方知禾絹如稱六飛鑾輅此所以平闕也<lb/>
公於書豈有所不盡於義豈有所不詳哉其不知者誠<lb/>
不可知也然以從官之貴侯封之尊七八十之耆年方<lb/>
取綾為紙曲折天問廣騷著辭囘合古雅楷書精整體<lb/>
兼𨽻古下問於山之匹士且有教之誨之之語如承學<lb/>
折衷於師資豈惟得此於公者可知其學知其賢而觀<lb/>
公之施此於人者亦豈不可悼悔歎恨敬仰其不可及<lb/>
<pb n="KR4d0456_WYG_026-5a"/>
也哉今世黄口小兒醯鷄井蛙之不足挾䇿隨康成車<lb/>
後即哆然自畫豈復知學問之道文獻之徵哉然讀易<lb/>
此時必有所答啟棘賓商之義晦庵至宛轉誠齋以諮<lb/>
於益公而亦無所定也惜哉倘有答詞朱氏天問無未<lb/>
詳者矣此問所疑多後來朱氏以為未詳者而讀易且<lb/>
泯泯不著見於世思牛思黯以答樂句顯近世如湯進<lb/>
之以對生人婦蔣子禮以對詫姓息皆遇合至相位彼<lb/>
所知直何等淺淺耳豈知深山皓首窮經博古師友講<lb/>
<pb n="KR4d0456_WYG_026-5b"/>
切如讀易者良可感也讀易之裔孫震逺得此帖於漂<lb/>
水冦掠輾轉亂喪之餘又能記益公跋語于後帖次兼<lb/>
有誠齋戊申所題可謂二妙益公書樓百尺已再易主<lb/>
澹庵二尚書府頃刻煨燼誠齋故里丘墟御書至以塞<lb/>
圈竇而讀易乃有孫能營復收此帖傳世譜載方來使<lb/>
人復知稱讀易能致澹庵問所不知如此視三老家不<lb/>
已優耶嗟夫天道故不可知也凡予於題是帖也反復<lb/>
三太息者如此後益公題之九十又八年為大德第九<lb/>
<pb n="KR4d0456_WYG_026-6a"/>
年六月七日<lb/>
　　　題益公帖<lb/>
右益公前三帖皆與胡季懐者後乃在宰路家書與尚<lb/>
氏甥者季懐澹庵公兄子與益公定交於庚午秋試其<lb/>
時澹庵尚未離海上也子柔益公弟名必剛沒於公入<lb/>
棺時三帖皆公少年字故姿媚明麗今得公墨蹟者特<lb/>
後家書字耳未有如此之精俊者尤可寳也季懐名維<lb/>
寧其卒也澹庵為之誌載所與益公哀詩七言和篇兩<lb/>
<pb n="KR4d0456_WYG_026-6b"/>
全章是為銘亦前無此體也誌不載其名予於他作中<lb/>
得之附著之此噫人欲圖不朽者難矣哉季懐居永和<lb/>
尚氏亦居永和甥以益公恩澤得官亦不顯益公為之<lb/>
誌其集中綸者公之子工部也觀於是卷者親戚故舊<lb/>
之情藹然也豈特前修手迹之間見哉後益公百又三<lb/>
年後學劉將孫謹題<lb/>
　　　題王菊澗晦庵帖後<lb/>
晦庵先生作字聨絡一筆有遊絲掛藤之勢此更帯楷<lb/>
<pb n="KR4d0456_WYG_026-7a"/>
體又與忠定丞相往復者當是守匡廬答過客後來黨<lb/>
論起注離騷以靈均况子直撫一帖之數行感百年之<lb/>
千載豈獨其人其字之寳而已後先生一百八年廬陵<lb/>
後學劉某題菊澗王氏所藏帖後<lb/>
　　　題文信國公燕山與外氏帖後<lb/>
　甥天祥百拜覆梅溪尊舅天祥為子不孝老母已矣<lb/>
　誦如母存焉之詩今惟此一舅間闊以來思慕所及<lb/>
　每一南望盖未嘗不為之澘然也天祥自國難以來<lb/>
<pb n="KR4d0456_WYG_026-7b"/>
　以為為臣死忠古今通義故間關兵革鞠躬盡力百<lb/>
　折而不悔天命不時卒以喪敗家國俱弊謂之何哉<lb/>
　當倉皇時仰藥不濟身落人手生死竟不自由及至<lb/>
　朔庭抗詞決命乃留連幽囚曠閲年嵗孟子曰夭壽<lb/>
　不貳修身以俟之如此而已老母年方望七客殯餘<lb/>
　憾然生榮死哀粗慰人子之志以此雖刀鋸在前故<lb/>
　應含笑入地耳母喪歸葬已戒仲氏不肖孤不能躬<lb/>
　畢大事負此悲痛天地鬼神諒昭鑒之八哥來伏諗<lb/>
<pb n="KR4d0456_WYG_026-8a"/>
　尊候萬福然終年不得與八哥一相見今且告歸仰<lb/>
　惟德人動履神物䕶持優游餘年萬萬珍重兒子道<lb/>
　生不幸夭折今立升姪為子凡百惟舅翁教之誨之<lb/>
　區區朽骨已恨溝壑當具衣冠藏於文山之北疇昔<lb/>
　舅所指處也并哀而窆之是望謹奉書永訣萬古萬<lb/>
　古不備辛巳夏五甥天祥百拜覆<lb/>
燕山帖比於越石盧諶之贈伯約石穴之書骨肉情事<lb/>
家國愁絶尤可感傷嗚呼信公年二十一魁天下為進<lb/>
<pb n="KR4d0456_WYG_026-8b"/>
士第一仕二十年以輔臣死國難為宰相第一艱難困<lb/>
踣必無負其忠志為東南人物第一而受禍亦人間第<lb/>
一此帖在曽氏為世守當刻之石傳之千載亦今古法<lb/>
帖第一劉將孫題<lb/>
　　　題巽齋文信公先君子三帖<lb/>
　某皇恐頓拜申禀復書自合展屬吏之恭又惟浮道<lb/>
　非情將不自得於貧賤易事難說必不以是棄予獨<lb/>
　椷題紙尾不得更略小銜恐執事疑其實受職而詭<lb/>
<pb n="KR4d0456_WYG_026-9a"/>
　辭以欺則罪之大者托身幕底政自不能不爾<lb/>
　某初未來先生亦藏一削以相待某至之日即推以<lb/>
　與面前欲得者某於老先生如此則執事必察其真<lb/>
　矣當塗亦非久居老先生進退何如必返我屠羊尚<lb/>
　能接斯文秋浦之上出厯子相示一笑<lb/>
　某自來不以身事語人獨行其意竊承慷慨之誼故<lb/>
　不吝情傾倒滿紙猶不可盡平生作書未嘗爾亦乞<lb/>
　置之勿復道薄俗多怪恐啟好事既已不及於造化<lb/>
<pb n="KR4d0456_WYG_026-9b"/>
　而益之以衆人之議論則殆非初意所以相愛者來<lb/>
　書在襟袖無誰見第略為老先生誦髙誼之槩同一<lb/>
　感激此亦一段佳致彼此藏之為善等祈台亮某皇<lb/>
　恐頓首拜又申<lb/>
此三帖皆可使人想像興起不知菊澗何自得此佳寳<lb/>
於是巽齋先生德人誠盡之佳致先君子獨立邁往之<lb/>
髙風丞相信公磊落特達之偉度皆可以見矣先君子<lb/>
平生未嘗受人舉削在江東漕幕為古心公强起適故<lb/>
<pb n="KR4d0456_WYG_026-10a"/>
人黄敬軒鏞繇二史以右撰持江東倉節來固未始交<lb/>
書也一日敬軒書來曰某來江東舉一路宜薦者孰有<lb/>
逾於執事固知不易為人屈亦何敢扳援稱舉主特舍<lb/>
執事何以為我椷空削以至惟所以命先君子致書返<lb/>
之此當時内幅也此事他無知者忽見之流落許竟莫<lb/>
曉其故先君子平生立身行已未嘗以自耀如辭舉皆<lb/>
不以語人何意四十年後此紙又自莆田至廬陵則亦<lb/>
可以有感也前巽齋帖乃與故潭東西氏巽齋為古潭<lb/>
<pb n="KR4d0456_WYG_026-10b"/>
畏友潭東西師事焉每嵗必要留數月或以年如是者<lb/>
終其身巽齋平生簡帖無不周盡此雖匆匆遣介天時<lb/>
人事感惻<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>欵發乎中心者可玩而仰也信公答朱古<lb/>
平懐抱如傾語見心曲立身之節閲世之嘆居鄉之義<lb/>
可誦可傳潭東名蒙亨字學聖治春秋潭西名陽字素<lb/>
行兩舉於鄉古平名填字聖陶丙辰賦省元甲科郎仕<lb/>
至太學博士倅袁州某於巽齋為嫡孫行又先姑夫也<lb/>
於潭西為外舅於古平為表伯氏文山公則屢有知已<lb/>
<pb n="KR4d0456_WYG_026-11a"/>
之言故於題此卷不自知其感慨纒綿不但手澤在焉<lb/>
之悲也一代風流忽其兩絶後生放逸漸復無聞所為<lb/>
列叙諸公名字於此亦有識愚衷之深哀矣乎俛仰蕭<lb/>
條凄然出涕丁未二月丁巳謹題<lb/>
　　　題古心先生墨迹後<lb/>
此古心先生昭文相公咸淳丁夘所為廬陵西林吳公<lb/>
文集叙也西林骯髒竒拔為文章氣勢如潮自甲午殿<lb/>
廬對䇿古心考寘上三名不合僅得甲科雖麾節東西<lb/>
<pb n="KR4d0456_WYG_026-11b"/>
而連蹇出諸公後甚矣古心雖位二府極元宰而彌縫<lb/>
敝衮於權駔顛倒拆裂中浩然不得遂於意故此叙之<lb/>
起伏景景匪獨西林之文之得此乃其中之感慨者彼<lb/>
此交有所觸也它日銘西林有乾坤無氣喪此英物庸<lb/>
夫扺掌重我膺拂語三復之餘西林高抗絶俗之韻古<lb/>
心浩蕩憐才之心千載之下懐才不遇者尚可悽然而<lb/>
自慰也某自垂髫即侍昭文公筆墨每憶公伸紙行筆<lb/>
間精神忽見此序如見當日公雖不以書為意而筆間<lb/>
<pb n="KR4d0456_WYG_026-12a"/>
有横風疾雨之勢要非儒兒墨奴弄姿為媚者是本又<lb/>
先君子須溪先生丁夘訪公芝山之下為西林請奉之<lb/>
以歸以致之西林者後西林守潮先君子書中猶及此<lb/>
序誦再見古心重舉解劔語意西林家乆落何書字不<lb/>
毁而此序歸之周氏乃得所託信如有物䕶持也雪堂<lb/>
清致雅尚故飾而藏之乃區區者得叙始末於此亦若<lb/>
不偶然者又何幸也<lb/>
　　　題先君子墨迹後<lb/>
<pb n="KR4d0456_WYG_026-12b"/>
斜川嘗歎收坡詩及字者多偽其言坡存時已爾且謂<lb/>
吾家乃無藏帖予昔者編坡集嘗舉此以證去取今於<lb/>
吾先君子須溪先生之身後益信叔黨之言之確也此<lb/>
卷六帖無不真且皆得意之筆先君子平生不喜用新<lb/>
筆取秃頴以供揮灑酒酣或漫使三錢羊毫者以為戯<lb/>
硯不喜端歙每謂發墨何必某品安成永新間自有佳<lb/>
者墨不擇今古謂松烟不滯筆更明滑如意此皆未易<lb/>
為俗人言也米元章字至紹興間盛行真贋莫辨故當<lb/>
<pb n="KR4d0456_WYG_026-13a"/>
時必使元暉鑒定今秘閣傳本往往有此題字俛仰今<lb/>
昔何莫不然此為吾壻曽以立所藏寳之傳之毋為有<lb/>
力者奪去<lb/>
　　　題先君子三祖信心銘遺墨<lb/>
往玉笥山中人求先君子三祖信心銘蓋乆乃為之書<lb/>
風日佳時弄筆成興又值頴輩如意無醻應間斷始克<lb/>
至此亦良難矣當時得者亦稽首珍重誓傳之以為寳<lb/>
乃從湘中宛轉來請題是其流落不可知者如方之内<lb/>
<pb n="KR4d0456_WYG_026-13b"/>
也此小行書又最難得又不知幾易至此矣湘靈有神<lb/>
其謹䕶之<lb/>
　　　古心與雲巖書簡跋<lb/>
雲巖先生李公叔端為丞相益國古心先生江文忠公<lb/>
之客幾四十年二子正則山立復先後客於兄弟間自<lb/>
丞相守廬陵客郡齋自是漕洪入言路以至讒謗閒居<lb/>
廬山之下者十有六年起江上登從班入政府罷相判<lb/>
長沙唯雲巖終始如一日喪亂以來故家筆墨書翰窘<lb/>
<pb n="KR4d0456_WYG_026-14a"/>
兵火散道塗雲巖之鄉又婁水漂沒平生游從諸老自<lb/>
廬山公以至後村後林往復不知幾鉅東壹不復可得<lb/>
亦悵然付無可奈何已矣一日正則入城首見語吾近<lb/>
有竒遇偶從山立弟書閣上得一束書風雨雀鼠之餘<lb/>
如不盡蠧壊發而視之皆廬山公書札也凡數十通自<lb/>
漕洪以至歸湘前後書問皆有焉壯老欣戚吏牘親題<lb/>
横斜疎宻厯厯平生而古崖戸部用周監丞亦數緘其<lb/>
間吾得之驚喜殆若有護持為詩友佳話者同門欲盡<lb/>
<pb n="KR4d0456_WYG_026-14b"/>
子為我識其後以待裝潢以示吾子孫使知前聞人某<lb/>
反覆把玩與正則相對不知澘然者之承睫也古心公<lb/>
平生賓客何限獨不忘吾廬陵自謂若有緣者其初則<lb/>
候山黄公繼而雲巖與巽齋歐陽公巽齋生戊辰小雲<lb/>
巖一嵗當時已新第獨雲巖白首賓客先子又最後登<lb/>
門承異盼雲巖於先祖好也先子以執友事雲巖愛正<lb/>
則兄弟如家人若雲巖之所以敬於古心公而公之施<lb/>
於雲巖者於是數十書者可以觀矣豈但師友賓主文<lb/>
<pb n="KR4d0456_WYG_026-15a"/>
獻風流之所繫而世教且有補焉其曰朋友人倫之大<lb/>
他日勿替此心又曰朋友骨肉至情其所相與處者豈<lb/>
為勢利哉以元宰之尊故老之重與匹士處而道塗問<lb/>
勞亟饋亟遣裹糧屝屨下逮童僕占風念逺縶維邀致<lb/>
情至禮盡而匆匆引筆瀟灑突兀有文家畢精竭慮不<lb/>
能及者至末後一帖浩歎憂患無悰托竿牘於人而所<lb/>
得君房止此尤足以使後生小子凜然而内自省也某<lb/>
垂髫即侍公筆墨尚記展紙疾書時今髮亦半白而先<lb/>
<pb n="KR4d0456_WYG_026-15b"/>
人所得於公者經亂都失又不得如正則今所獲也念<lb/>
一時遊從本末除君與我誰當知者輙直叙其概以附<lb/>
著之嗚呼李氏子子孫孫當守此寳後文忠公之三十<lb/>
一年大德乙巳八月二十有四日孫行廬陵劉某書<lb/>
　　　跋劉玉淵道州九嶷山虞帝廟碑藁後<lb/>
故國子監簿玉淵先生劉公諱子澄字清叔以詩文著<lb/>
聲諸老間及真魏二公議論其功名與誅山東之叛著<lb/>
平淮疏史補繇是佐二趙甲午入東京貶謫道州歸居南<lb/>
<pb n="KR4d0456_WYG_026-16a"/>
康此其離道州時所為九嶷山舜廟碑也復有摘其語<lb/>
怒穆陵最後從史岩之沿江㕘議軍事㑹白鹿矶入相<lb/>
惎㳂江争功并按前飛語罪謫封州乙丑以紹陵登極<lb/>
赦移袁州猶記出歸廬陵首訪先子獨手書謁狀叩門<lb/>
曰吾不謁第二人也明日先子往謝之首以是碑刻本<lb/>
為餉乃程滄州𨽻甚精麗玉淵自誦帝車下來下四語<lb/>
云冩至此牎外如有物復語先子云作文須在韓栁歐<lb/>
蘇頭上行嗟夫其筆墨意氣槩可想見也此藁亦屢易<lb/>
<pb n="KR4d0456_WYG_026-16b"/>
盖意欲深語欲辟然卒不免於抉摘穆陵猶赫然于訪<lb/>
生死念鞠哀二語今藁中已再改竄此語尚未之筆當<lb/>
又在此後實精確涵蓄為一篇眉目益公嘗記歐公每<lb/>
作文必粘寘壁間塗易數過前輩于文不輕作往往如<lb/>
此玉淵平生所作自負此碑第一亦以冠集端論其文<lb/>
者亦云然鍾君士安諭教西昌迺玉淵故里得此碑舊<lb/>
藳欣然如至寳可謂好之樂之者矣嗚呼語言之禍千<lb/>
古同悲楊子幼私書耿耿不保家族東坡吟咏落落遂<lb/>
<pb n="KR4d0456_WYG_026-17a"/>
致詩獄玉淵借古以風今辭嚴而誼迫先輩不撓之節<lb/>
穆陵大度之仁過昔逺甚士安傳此于方來豈但文章<lb/>
翰墨之佳話而已哉<lb/>
　　　題山雲字後<lb/>
先君子為宋益翁作山雲二字神彩活動又申之以八<lb/>
言離合感慨含思何極汝成何事如此而還千古人物<lb/>
時命差池窮哀屈悼盡在裏許前輩舉晦庵松詩有未<lb/>
必真能庇寒士不如留此貯清風蓋為龔實之㕘政作<lb/>
<pb n="KR4d0456_WYG_026-17b"/>
也如此八字更覺慷慨期望有用不盡其才之歎而無<lb/>
淺待之之心後有觀者亦可以一悵然也益翁藏之既<lb/>
乆間以見示俾紀其後反覆把玩有觸於中輙私誦之<lb/>
如此大德九年乙巳八月廿有四日某謹書<lb/>
　　　題先君子與南岡往還帖後<lb/>
先君子平生揮洒流落在三千大千間如此何限此亦<lb/>
所謂泰山毫<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>者門生兒子口占牘授又皆有焉惟泉<lb/>
如昨泉無盡說亦無盡夜來八萬四千偈他日如何舉<lb/>
<pb n="KR4d0456_WYG_026-18a"/>
似人尚須一日聽泉山中重為師作牛腰大軸<lb/>
　　　題跋御容後<lb/>
嘗於三山見開元寺所奉列聖御容與世所藏昌陵本<lb/>
皆不同此卷前第一像或以為宣祖龍鳳之姿天日之<lb/>
表未必竒怪乃爾且與方面大耳語異傳疑傳信要亦<lb/>
皆可傳也橋山芳草原廟凄煙此本政復不多見我見<lb/>
每再拜重是古帝魂誦少陵此語展卷起立<lb/>
　　　題霜月畫八君子<hi>原注趙韓王以下及王荆公</hi>
<pb n="KR4d0456_WYG_026-18b"/>
諸君子峩峩如天人千古歸重半山文學行義豈其有<lb/>
所不及推論經綸開濟之初心上䂓孔孟亦何意参差<lb/>
遺憾置鴈行猶有所不足耶嗚呼此雖孝子慈孫不能<lb/>
改也功名之際豈不各有時哉<lb/>
　　　九歌圖<lb/>
文公哀慶元公論之不明悲餘子衮衮之所遇為離騷<lb/>
傳註以寄其意此圖題于乙夘又在未作傳前方黨論<lb/>
之殷先生嘗草疏欲極陳之門人交諫不能止蔡西山<lb/>
<pb n="KR4d0456_WYG_026-19a"/>
請以蓍决揲而得遯于是焚藁不上更號遯齋此題獨<lb/>
署遯齋而著其所以名遯者于次其意端可識矣反覆<lb/>
諦玩是有關于古今論議之原忠賢忼慨之故豈直畫<lb/>
本之精神筆墨之清話而已哉<lb/>
　　　武夷校書圖<lb/>
東坡嘗羡楊次公以王事而恣山水之樂為之賦詩贊<lb/>
且慕焉彼直馳驅游覽而已武夷東南仙境文公講學<lb/>
其下比於洙泗今裕之肅將上命校書是間好事者冩<lb/>
<pb n="KR4d0456_WYG_026-19b"/>
之為圖比次公豈但什倍山川人物每相藉為風聲雲<lb/>
煙九曲方之外者稱之二十年而為雲谷之遯下視於<lb/>
仙聖又百年而與天禄齊高上直於奎躔豈不各有時<lb/>
哉<lb/>
　　　題渤海兵士劉平妻胡殺虎圖<lb/>
今人視史傳所載竒事類驚歎疑怪謂後世不復有若<lb/>
濱州渤海兵士劉平妻胡手刃殺虎奪夫餘命豈非竒<lb/>
婦人事又竒近在耳目可傳布留圖畫者哉平當戍棗<lb/>
<pb n="KR4d0456_WYG_026-20a"/>
陽胡偕二子從之行道遇虎拽平一臂去胡奮逐隨之<lb/>
十數步持得虎足與虎争回呼小兒取刃刃刺虎立死<lb/>
平得脫臂骨已糜潰又三日迺死帥府壯之上之省蠲<lb/>
其户不賦征唐傳記有懐州張俊漳浦勤自勵二人皆<lb/>
以虎銜其妻去忿而往刺殺虎返其妻屍以為義烈竒<lb/>
絶彼男子也然皆藏伏隱密伺虎隙擊射之未有匹婦<lb/>
徒手倉猝無旁援且行且呼刃與虎取急爭命於十步<lb/>
之内殞之如孤豚嗚呼又前古之所未聞也豈直其感<lb/>
<pb n="KR4d0456_WYG_026-20b"/>
慨憤激油然増倫紀之重而已抑傳之方來有可戒有<lb/>
可勸是虎也非其戀戀於一人之食口之不置見所可<lb/>
食而不見逐者亦何至斃於婦人之手夫貪得以忘身<lb/>
雖鷙如虎且不免是可戒也凡人遇患難輙望風沮喪<lb/>
不自振薾然一嫗攘袂而起賁育乃不能支則凡不幸<lb/>
而有急無不可以死中求生是可勸也昔人有言何物<lb/>
女子乃爾勇健耶讀徐太常公所賦反覆想像乆之<lb/>
　　　題趙平逺畫石<lb/>
<pb n="KR4d0456_WYG_026-21a"/>
自大小坡竹石來别有一等趣味非畫手之謂也元章<lb/>
以潑墨作山水亦得於此平逺相門雅尚多能多藝作<lb/>
此木石淡而愈淡而清潤自然吾先子題此亦得意語<lb/>
也他題有贋此晚年筆意清勁鮮能得之延祐乙夘三<lb/>
月丙寅將孫鑒定如此<lb/>
　　　題江浙省掾王裕之山居圖後<lb/>
前脩為菜言曰士大夫不可一日不知此味民生不可<lb/>
一日使有此色相傳以為徽言予放之而為山居言曰<lb/>
<pb n="KR4d0456_WYG_026-21b"/>
用人者不可使居者專此樂而不欲出用於世者雖在<lb/>
廊廟不可忘此趣而不知返裕之為斯圖也志則有在<lb/>
矣覽者或憮然於予言<lb/>
　　　題龍頭<lb/>
十年前戯題此卷傚陳公字體再見如昨而諸賢筆墨<lb/>
交映畫烏得不重哉舜卿乃老所族姪所傳筆法字宗<lb/>
歐公每作小楷姿媚與吾家來徃最密此予所以傚其<lb/>
體也猶憶舜卿平園醉中作髯君壁間稍竒偉時龔竹<lb/>
<pb n="KR4d0456_WYG_026-22a"/>
卿在旁書贊云知之者以為造物之神竒不知者以為<lb/>
文字之墨汁龔字學于湖淋漓明麗頗相稱自謂得意<lb/>
先子笑云正是倒了何不云不知者以為造物之神竒<lb/>
知之者以為文字之墨汁二公頓足稱服因舜咨再以<lb/>
此卷請題為舉此話以為賢於龍下添注脚也<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>養吾齋集卷五</head>
    <p>
<pb n="KR4d0456_WYG_005-1a"/>
欽定四庫全書<lb/>
　養吾齋集卷五　　　　　元　劉将孫　撰<lb/>
　　五言律詩<lb/>
　　　黙坐<lb/>
焚香聽春雨黙坐不觀書千古如昨日一心逰太初山<lb/>
寒鳥語寂葉落晚忩虗受用償今我平生不願餘<lb/>
　　　嵗初<lb/>
新嵗已復舊雨深無客來踈踈青入栁淡淡緑肥梅世<lb/>
<pb n="KR4d0456_WYG_005-1b"/>
慮随年倦天機借物催計迂託蕭散不厭小徘徊<lb/>
　　　春雪<lb/>
一夜東北風三千世界陳眀眀不羞晝白白欲爭春河<lb/>
煖澌殘凍天清壓色塵今畨化工别又是一洪鈞<lb/>
凍木堅猶折輕花忍獨難何期逢臘後未可怨春寒欲<lb/>
鬬粧逾澤將晞泣待乾由來頃刻玩賸得一畨看<lb/>
　　　寄牕選授教導大慰公評輙賦二詩叙賀<lb/>
府檄從公論鄉黌致碩師校官得眀復<hi>原注孫眀復從范文正公於睢</hi>
<pb n="KR4d0456_WYG_005-2a"/>
<hi>陽范公薦之為學教導</hi>弟子待千之<hi>原注焦千之善教開館洛學吕申公使子弟從之稱焦先</hi>
<hi>生</hi>虎帥憑君重臯比樂我儀從今不落寞三嵗共襟期<lb/>
每歎君房拙仍嗤學究村居多平丈我<hi>原注放翁詩都都平丈我謂村</hi>
<hi>校誤讀郁郁乎文哉</hi>更笑釜金坤<hi>原注宣和間有出問題云乾為金坤又為金何也乃書坊本誤</hi>
<hi>刋坤為釜作坤為金學徒以監本示之乃悟</hi>本色傳都授<hi>原注唐書都授者學長也</hi>當家<lb/>
潤討論<hi>原注近年教導為教官掌代文翰之職</hi>君來一洗濯湯便試黄昏<lb/>
　　　七日散藏經齋罷獨留南巖<lb/>
齋散我自住雨閑雲共棲留行木上座送盡飯闍梨共<lb/>
<pb n="KR4d0456_WYG_005-2b"/>
客梯雲洞随僧屐水蹊慙無大椽筆空負石巖題<lb/>
　　　酒闌<lb/>
對酒不成興聞歌早斷腸天懸萬户水月浸一庭霜翻<lb/>
覺閑為病誰傳醉是方深村逢長老何事鬢蒼蒼<lb/>
　　　洗硯<lb/>
洗硯得新雨題詩聊紀年山川存筆墨嵗月祇雲煙花<lb/>
事紅塵外春風白髪前一溪清漲滿江海意悠然<lb/>
　　　日出巖<lb/>
<pb n="KR4d0456_WYG_005-3a"/>
恰值佛生日遊於夢境囘望雲穿石去帯雨出山來中<lb/>
野疑何暝前峯望或開午晴吾亦憇新緑對池臺<lb/>
　　　巖遊<lb/>
遊子瀟湘倦歸心逐翠蘿谷深纔有寺江逺不聞歌禪<lb/>
夢世還小覊懐愁更多有情巖畔月待我一婆娑<lb/>
　　　調劉虚舟<lb/>
一語不可得可憐相見難未應懐錦字要似問金丹世<lb/>
路秋同老心期嵗未寒塗窮思度世俛仰絶堪歎<lb/>
<pb n="KR4d0456_WYG_005-3b"/>
　　　過樵徑<lb/>
歴歴昔所見悠悠今復經愁能添髪白塵不到山青斜<lb/>
月遲歸燕㣲風起腐螢人生㑹行役可復恨飄零<lb/>
　　　欲行<lb/>
役役長千里畨畨是莫春自憐蠶作繭豈有燕留人囘<lb/>
薄何關命迂踈更坐貧吾生等無擇石上問來因<lb/>
　　　槐城王國正挽詩<lb/>
涉跡收三館題棺號一麾斯文空日色吾道并天疑家<lb/>
<pb n="KR4d0456_WYG_005-4a"/>
慶生榮備耆英死傳悲一為當世慟更使後人思<lb/>
論事心如血憐才眼最青山河向寂寞鄉國遡儀刑盛<lb/>
徳何人記佳城萬古扄通家最承盼攬淚寄山靈<lb/>
　　　十日宿曲江上<lb/>
别乆望江路行遲翫歲華嫩晴雲剪葉新水浪翻花古<lb/>
岸劖成壁枯洲淺帯沙悠然又成賦不省墮天涯<lb/>
　　　中秋月圓<lb/>
富貴南樓燕風流赤壁舟若為千里客又負一年秋豈<lb/>
<pb n="KR4d0456_WYG_005-4b"/>
不團圓許終無晤賞休酒酣如此夕君莫唱汀洲<lb/>
　　　宿石岐鋪<lb/>
曽此僧同宿歸歟影自擕嵗年慙種柳勲業媿聞雞旅<lb/>
店多相識山溪漸不迷村酤聊濕口眀日是江西<lb/>
　　　正月晦<lb/>
貧豈文能遣花知信又寒東風天地闊乆客嵗年寛壮<lb/>
志空留劍閒情莫倚闌栖遲兼落落俯仰付漫漫<lb/>
　　　别敖㓜邁<lb/>
<pb n="KR4d0456_WYG_005-5a"/>
相望只同雲兹行及故新江空憐乆客年近看歸人嵗<lb/>
月堂堂老乾坤草草春共留今夜話更覺别情真<lb/>
　　　語别<lb/>
中路親知别三年逺客心語長愁燭短酒淺釀情深落<lb/>
月山兼水荒塗古又今殊時得同宦特用慰浮沈<lb/>
　　　宿鷺洲樓上<lb/>
新月不滿樹滄洲無限秋何須主下榻不是客登樓别<lb/>
乆更相問宵殘語未休披衣聽曉角此日得吾州<lb/>
<pb n="KR4d0456_WYG_005-5b"/>
　　　答彭巽吾見憶<lb/>
未必片雲逺能令故意踈第憐相爾汝頗費問何如顧<lb/>
我俱為客輸君自結廬又聞蒔花竹安得共樵漁<lb/>
　　　哭長舅斯濟蕭國諭<lb/>
一日不能待百身何可追飄颻寧識我變化復為誰一<lb/>
世来因淺三年到䖏悲千行如血淚并入五言詩<lb/>
無復来相過何繇更嗣音山林空好在詩酒莫重尋天<lb/>
逺鳥雛力春歸燕子心高堂㷀白髪一望淚盈襟<lb/>
<pb n="KR4d0456_WYG_005-6a"/>
　　　叅政徐忠肅公<hi>宗仁</hi>挽詩<lb/>
從橐頻憂治<hi>原注咸淳左史</hi>鋒車急濟時猶傳相韓偓竟莫返<lb/>
家覊歌斷龍蛇盡天長猿鶴衰并無一哀䖏空復百年<lb/>
期<lb/>
逃山或行遯蹈海亦言然灰冷身為腊湖平月尚懸<hi>原注</hi>
<hi>死於水火</hi>有寃蔵極浦無地禁新煙逺媿生蜍志歸榮魯仲<lb/>
連<lb/>
往往嫌迂濶悠悠共亂亡忠公忠是譜<hi>原注忠公楳埜元杰其叔皆廣</hi>
<pb n="KR4d0456_WYG_005-6b"/>
<hi>信人</hi>節惠節相望玉表千人見丹心百奏長翹材記覘矕<lb/>
嵗晏撫蒼茫<lb/>
　　　過章山携表弟蕭朝陽之子謁先姑周氏墓因<lb/>
　　　為之立後割已田與之使嵗時祭周氏<lb/>
宿志如今契天知貴我希非關大業卜自念若敖饑𤓰<lb/>
蔓人猶摘蘆灰獨為飛百年通一念持用答春暉<lb/>
　　　意樂<lb/>
欲睡鶯起我閑行鵲導吾山川奉佳致煙雨畫新圖風<lb/>
<pb n="KR4d0456_WYG_005-7a"/>
日催暄早䦨干入倦扶隔溪數聲笛可愛不能呼<lb/>
　　　宿齋<lb/>
宿齋似禪觀細語透邉中何必三家異將無一笑同茫<lb/>
茫癡證夢擾擾實談空嘗試觀川上江流萬古東<lb/>
　　　狠石在鎮江甘露寺云孔眀仲謀坐處<lb/>
促膝何知語當時汝共謀得非談赤壁焉得借荆州地<lb/>
得羣雄重名餘一世羞三分成底事不似此猶留<lb/>
　　　和永興院題壁韻<lb/>
<pb n="KR4d0456_WYG_005-7b"/>
古寺如松老危巢寄塔顛悲風來獨樹急雨失鳴蟬皷<lb/>
角傳天下旌旗擁日邉亂離談笑重日晏且留連<lb/>
　　　鳯山寺<lb/>
小歩散微酒斜陽投古禪地偏苔帯露山暮樹浮烟壁<lb/>
畫評新意梁題愴廢年興衰増眼底於意失蕭然<lb/>
　　　江春<hi>原注庚子三月三日赴臨汀</hi>
佳節減凋零人間萬不平富兒儗金谷俗士品蘭亭歌<lb/>
舞慳風致山林羡腐腥随時雙眼孔亦復懶為眀<lb/>
<pb n="KR4d0456_WYG_005-8a"/>
　　　又出杉關<lb/>
寥廓増屢顧四年能遽忘何來嘗畏壘一笑亦桐鄊二<lb/>
水循流盡千山隔路長有懐初過日竚立咏蒼茫<lb/>
　　　候舟<lb/>
蕭然無可事投枕賞新凉為客當中路慿䦨又夕陽夷<lb/>
猶雖足樂展轉亦何長到得延平日依然是望鄊<lb/>
　　　三日微晴臨川發舟<lb/>
三日逢壬吉中塗發軔初西流添雨漲午日澹郊墟忽<lb/>
<pb n="KR4d0456_WYG_005-8b"/>
忽鄊心近悠悠宦蹟踈看人作太守同樂是歸歟<hi>原注是日</hi>
<hi>有撫州贍都丁同知赴衢州治中同時發</hi>
　　　東關發舟<lb/>
一棹欲安之微官未了癡可憐為客日又是落花時迂<lb/>
與閒身稱貧非逺宦宜乾坤真莽蒼坐失素心期<lb/>
　　　舟行<lb/>
蕭然無可念欹枕聽江聲上水如此雨北風真復情四<lb/>
山天欲束萬古石難平獨有幽禽語時時入耳清<lb/>
<pb n="KR4d0456_WYG_005-9a"/>
　　　訪完顔慎獨副使<lb/>
曠世不一見居今有是公神眀天子後剛正古人中霜<lb/>
氣千官肅春陽萬里同三年香一瓣此日到南豐<lb/>
淹滯當前日哀憐有大功鳯能知汝屈麟不恨吾窮盛<lb/>
徳枯魚泣深仁宻網通東風桃李列亦是一枝紅<lb/>
少日慙流俗周旋頗異聞劒遲寜可學硯在不堪焚世<lb/>
已無吾黨公猶念此文長懐談孔孟何地得云云<lb/>
　　　别李政卿副使不及歸乃得其留别數字<lb/>
<pb n="KR4d0456_WYG_005-9b"/>
送行得寄聲中路見多情微雨適來集獨歸殊未平相<lb/>
知在傾盖何用說平生拄頰西山上悠然目若營<lb/>
　　　旴江小樓<lb/>
逺役寜辭暑留行去且徐一凉思客館三月夢家書高<lb/>
枕餘閒足清談百念踈慿䦨終有興眀月照踟蹰<lb/>
　　　示趙青山<lb/>
連床聽夜雨推枕話平生此世無賔主窮途自弟兄向<lb/>
來何許志亂後且為情士雅何當奮還令越石驚<lb/>
<pb n="KR4d0456_WYG_005-10a"/>
　　　留建昌<lb/>
煙城澹塔竿縮水抱洲寛客路幾行役故人誰嵗寒孤<lb/>
舟中道感三日兩年殘無復遮留者悠然撫夜䦨<hi>原注往年</hi>
<hi>過此趙定宇每以不及為恨今亡矣</hi>
　　　與頼愛山别<lb/>
吾歸君更老此路豈重來難說别逺近祗應書往回江<lb/>
湖耆舊少嵗月道途催古樹滄洲晚徘徊一棹開<lb/>
　　　與熊天慵自三山同歸天慵出江西<lb/>
<pb n="KR4d0456_WYG_005-10b"/>
我又送一客何時我亦歸不妨身少住但使願無違白<lb/>
鴈仍南北青山孰是非徘徊立江上雲影記秋暉<lb/>
　　　候趙𢎞道僉事移江西<lb/>
冷官候歸客俯仰意蕭然往復同千里蒼茫記一年寒<lb/>
雲亂鴉後野日落鷗前獨坐孤亭乆悠悠極自憐<lb/>
　　　七哀<lb/>
死乃尚可忍哀哉何可甘風塵起燕趙海角䧟東南機<lb/>
㑹渾難信功名勿漫談從今收百念改面事黄曇<lb/>
<pb n="KR4d0456_WYG_005-11a"/>
望望乃大謬云云信有諸誰能收玉體寧復歛金魚有<lb/>
髪難歸婦無兒可守廬斯人乃如此憤憤欲投車<lb/>
斯人尚如土我輩合為泥英氣寒燕北餘羞洗隴西孔<lb/>
眀難尚可越石恨應齊從此江南樹羣烏得意啼<lb/>
　　　三山初歸<lb/>
欲脫如驚兎一行真悔來不能鳯翔仞更遣鴆為媒乆<lb/>
客愁煩役閒情總冷灰寄聲謝風伯好送一㠶回<lb/>
　　　清江江上<lb/>
<pb n="KR4d0456_WYG_005-11b"/>
新月帯雨濕頽雲如陳殘細談不可了欲睡更重看静<lb/>
聽江鳴櫓誰知客倚欄更同一夜話轉覺别時難<hi>原注時蕭</hi>
<hi>高風同宿</hi>
　　　客夜有懐<lb/>
夜雨如流水春寒滿小牎孤燈立四壁倦夢渡西江山<lb/>
氣侵詩骨簷花和角腔何人有忘疾此處此心降<lb/>
　　　六日出閩界<lb/>
度關猶借問真箇是江西便覺安心竟今非作夢迷出<lb/>
<pb n="KR4d0456_WYG_005-12a"/>
山輕可悔隨世乆俱低婚嫁何當畢閭閻亦定棲<lb/>
　　　出關<lb/>
旗鼓喧重騎郊關駐别杯仍煩厚相送猶記悔初來無<lb/>
徳誰將戀多情亦甚推不惟載家去更喜抱孫回<lb/>
　　　連作三山書問倦極有賦<lb/>
人事須來往寒暄托故新昔為嬾叔夜今作倒陳遵世<lb/>
路方苛責客心長畏人何時深却掃筆硯付生塵<lb/>
</p>
<p>
</p>
  </div>
</body>
</text>
</TEI>
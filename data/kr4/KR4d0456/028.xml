<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>養吾齋集卷二十八</head>
    <p>
<pb n="KR4d0456_WYG_028-1a"/>
欽定四庫全書<lb/>
　養吾齋集卷二十八　　　元　劉將孫　撰<lb/>
　　行狀<lb/>
　　　登仕郎贑州路同知寧都州事蕭公行状<lb/>
公諱宗大世為吉州吉水文昌鄉虎溪人虎溪望吉水<lb/>
南蕭氏相傳自長沙徙譜牒墳墓可考者既十二世貢<lb/>
舎科第自慶元至近年尤盛紹定壬辰峒寇猋起横肆<lb/>
江湖間官軍不支獨敗於虎溪同義民論功授官兄弟<lb/>
<pb n="KR4d0456_WYG_028-1b"/>
三錫命總幹公邁仕栁仕黄仕鄂受知賈忠肅王然俛<lb/>
首右列非其志也刻意教子拳拳詩書為興門二子長<lb/>
怡軒了翁讀詩李龍巖來新讀賦東西兩塾各致名士<lb/>
極一時選怡軒皓首窮經龍巖入太學景定壬戌以賦<lb/>
魁南宫至咸淳丁夘鄉漕詩賦交㨗一門文物稱衣冠<lb/>
盛事怡軒雖不達而二子表表聞於時吾先君須溪先<lb/>
生銘之丹山翁樞密題其墓公怡軒次子也初試登仕<lb/>
名南翔故字如翰丁夘以觕名貢于鄉字巳習不復改<lb/>
<pb n="KR4d0456_WYG_028-2a"/>
新居方山之下以方山表書室識不識知稱方山少與<lb/>
兄南壽如山共師詩大宗豳廬蕭先生符與其弟惟清<lb/>
廷直友頡頏同經中每鄉校試藝如深山沈紆蒼然欲<lb/>
不可極公明徹流暢語必達其意往往各如其為人<hi>原缺</hi>
玉暎皆一時之秀時暘坡張監丞居中同黙翁俞御史<lb/>
浙稱<hi>原缺</hi>司遇知賞者必有以自異每榜帖虎溪二蕭姓<lb/>
名班班先後繇是稱大小君者又不獨以鄉漕交貢為<lb/>
盛也豳廬紹陵龍州魁本經廷直第甲戌而公兄弟丁<lb/>
<pb n="KR4d0456_WYG_028-2b"/>
夘冬即居怡軒府君憂淹䘏久之始試禮闈儻科不廢<lb/>
者其燄燄豈不與師友相望哉然干戈澒洞中一鄉為<lb/>
樂土壹倚公為重書牎吾伊賔客雍容晏如平時季父<lb/>
伯氏掩關燕譽壹恃公為外拒東村西里潰決不可近<lb/>
輙談笑揮解之又無不以公為歸雖不獲蚤達於盛年<lb/>
而批患折難解紛補蔽艱於平世什倍至元己夘舉能<lb/>
治劇授將仕郎廣州香山鹽司副提舉辛夘閩廣選開<lb/>
誦公才美者如指改授卲武路卲武縣尹兼勸農事前<lb/>
<pb n="KR4d0456_WYG_028-3a"/>
舉者為今廣西亷訪使忍齋温都爾公後用者則叅政<lb/>
容齋東平徐公也二公以無私聞海内其得於二公也<lb/>
不以私二公之舉而用之也有以辭於人而邵武之政<lb/>
之亷著於閩部足以不負知己雖不大試於當世而所<lb/>
為推擇論薦壹非有所馮依詭獲是則未嘗不遇也元<lb/>
貞丙申官滿歸隨得羸疾少豐腴玉表中因父喪毁病<lb/>
癯瘠累年長午食不下咽久始復常然卒以此疾不可<lb/>
起暨銓命下升同知贑州寧都州事循登仕階已不及<lb/>
<pb n="KR4d0456_WYG_028-3b"/>
拜往邵武秩滿儒學提舉交舉以自代亷臺省闥熟公<lb/>
名僉曰實宜選定而為有力者奪之去邵武總管趙公<lb/>
徳輝同知布哈公皆出今御史大夫門下皆稱蕭縣尹<lb/>
可監察既大夫公入臺數數誦之尤惜公已死不能用<lb/>
公天然爽朗遇事感激有不可囬之勇而閨門肅睦依<lb/>
依父兄之愛規旋矩折常退然無能重義惜交寒暑燥<lb/>
濕有不可易之性而聞過必規見不可必急責委曲情真<lb/>
語雖過而無敢怨事兄如父婉轉承意調娛消息柔剛<lb/>
<pb n="KR4d0456_WYG_028-4a"/>
緩急旁通曲暢適得中和一齋對雨喘息相聞四十年<lb/>
不異㸑諸姓日長大先廬偪仄更之爽塏鞅掌出入惟<lb/>
母志是寧兄命是恭白頭兄弟未嘗有間言失色葢死<lb/>
而能使兄思之痛欲絶致病素鍾愛於母鄧夫人怡愉<lb/>
膝下每熙然捃拾一笑奉慈顔之歡嵗時問遺二舅雖<lb/>
逺宦跡狎至待親戚以情愫時其不足而矜其不及以<lb/>
是親者益親宗族外侮顧大體不肯坐視惟力所至或<lb/>
以是及自累不悔于所行鄉人有爭惟其理所在以曲<lb/>
<pb n="KR4d0456_WYG_028-4b"/>
直平之期於安靜不自䘏疑謗公府徵需不謂力有在<lb/>
已上者覬私薄供億必首倡交游當路勞費不憚非以<lb/>
為已利己而衆共賴之亦不以為徳或姦貪不得逞於<lb/>
其人移怨興訛公田之禍勸農使者必欲繇公以根株<lb/>
其族公力辨曰身已誣矣又以誣族且自為誣吾不忍<lb/>
也族賴以免而身疲於責索蕭然若吾命適相值者不<lb/>
追尤其端幾㣲先見洞識情偽而不恃智以防變周旋<lb/>
倥偬壹以至誠待物而人亦不忍欺也小心博議唯是<lb/>
<pb n="KR4d0456_WYG_028-5a"/>
之從不衒能以求勝是以纒綿造次風雨憂患而人不<lb/>
之畔也甲戌章貢跡捕之獄丁丑<hi>原缺</hi>比雜揉之兵壬辰<lb/>
盡縛窟穴之盜叵測間髮酬應參差身<hi>原缺</hi>焉公内謀之<lb/>
熟悉外不露於芒角因極控援以濟登兹今鄉閭生齒<lb/>
烟火茂密苐謂諸賢當日福澤未艾豈知其間伸縮開<lb/>
闢危疑變化一埤獨勞有難言者哉固間以直情而見<lb/>
議奉公而不見諒者矣然震撼撃撞雷電水火之交至<lb/>
挺身不復顧又未有不以為難也紛紜蠭午未易縷析<lb/>
<pb n="KR4d0456_WYG_028-5b"/>
而理解者片言雪釋又未有不心服之也其任理若可<lb/>
憚其任事若何苦而為此然死之日知友痛之宜也未<lb/>
嘗識面者亦唶且歎曰惜哉斯人鄉隣感之宜也並境<lb/>
山谷之氓何與於休戚而亦悵然懷之曰吾無依矣恵<lb/>
利未必足以相及而哀思之者愈逺而如新世故有致<lb/>
身於公卿而無以見其父兄子弟者矣即其脩於身行<lb/>
於州里可稱者如此復何以加焉初至卲武分司僉事<lb/>
趙公𢎞道正苦治獄無可委囚積二百餘起見公書生<lb/>
<pb n="KR4d0456_WYG_028-6a"/>
樸素悉以属之謾言十日必盡決果如期辦趙公清嚴<lb/>
號難事獨喜公稱之不置自後郡有疑獄必以委一無<lb/>
寃者有上官者祖孫居孫不可祖意乃復立其甥而訴其<lb/>
孫不養未幾祖遇盜死其孫既誣服獄證具公自外歸<lb/>
訊獄囚稱寃驗考信立出之盜久不獲咸謂乘快失出<lb/>
憲府按治疑亦謂必得真盜乃可已迺有囚緣他事繫<lb/>
間私許獄卒賄俾索諸一彭氏卒詣彭不見與恚掠囚<lb/>
急囚怒罵彭曰是嘗邀我殺上官者遂質囚囚如言逮<lb/>
<pb n="KR4d0456_WYG_028-6b"/>
彭彭服葢實與知狀悉致之法則一府驩服屬邑建亭<lb/>
僻在萬山間諸<hi>原缺</hi>不能以時傳至府嵗分府僚一人往<lb/>
涖之決先期輙等第<hi>原缺</hi>如干以待既至則視成受讞返<lb/>
公受委吏怛惕無敢以例進視牘巧無一實乃躬閱别<lb/>
白之深山父老始信法畫一可恃縣廨為官軍所據無<lb/>
敢攖拂之者寄治倀倀力爭復之新㕔事繕獄户民不<lb/>
知役邑學燬且十二年衿佩蕭疎始至蹵然文風之不<lb/>
振既捐俸為賞試示激厲復倡修學禮殿庠門既完既<lb/>
<pb n="KR4d0456_WYG_028-7a"/>
美多出於私財政成民信則取户版考正之先是賦籍<lb/>
燬於兵嵗科率高下積弊告訐繁滋公念官賦之乾沒<lb/>
隱于民生之不易覈既得實寛分行之公私交利政不<lb/>
求赫赫名同寮他邑桀健為雄張飾外觀要譽一不以<lb/>
動意懇欵自好然嵗饑勸分諸邑致訟訟者皆願得邵<lb/>
武蕭縣尹來其隱然動於人心者如此爪哇軍行諸䕶<lb/>
送者奉頭竄獨邵武境上無譁前趙侯師友之親愛之<lb/>
如故舊雖家事諮焉新馬侯悍鷙剽轢初政發硎獨公<lb/>
<pb n="KR4d0456_WYG_028-7b"/>
從容風解稍裁霽其威公既去而馬亦遄敗其善於一<lb/>
邑淺耳然而婦人孺子稱其亷吏民走卒諒其誠無賢<lb/>
不肖知其公至今邵武之人遇江西行者問其起處猶<lb/>
咨嗟嘆息曰好長官也以其鄉之人懷思之猶爾則其<lb/>
施於官者可知己豈弟君子民之父母公庶幾有焉公<lb/>
長身聳峙疎髯明秀笑口連頤眉間無顰蹙意望其姿<lb/>
宇知其為豁達人也遇分辨事情㦸手極論曲折閡礙<lb/>
理順氷釋暴鷙降心平生為人多於自為惟疾惡别白<lb/>
<pb n="KR4d0456_WYG_028-8a"/>
扶善良鋤兇惡不以後患易意顧非有心為之輕財周<lb/>
急尤於人物具眼湖海之舊場屋之雅傾葢終身窮交<lb/>
厚望予取予求婉娩不厭有為之起屋者間或負負不<lb/>
咎其忘已苐我無愧足矣他時再見歡如初交素不喜<lb/>
華靡衣服飲食取具寒饑止耐勞無倦居官戴星出常<lb/>
過午始飯僮僕或饋公廨相失致後殊不怒奔馳期㑹<lb/>
暮歸悠然供客草草酌杯酒道一日行事厯厯率過二<lb/>
皷乃睡精神不衰謙厚磊落遇兒童與語笑言俯就如<lb/>
<pb n="KR4d0456_WYG_028-8b"/>
恐逆其意待僮僕不聲色而嚴撫接恩勤能得人死力<lb/>
嘗有貧士與冦隣怨家縱指其弟牘既具而其人不足<lb/>
也倉皇走館中赴公愬公憫然歎曰子何足以堪此立<lb/>
召捕吏告之曰斯人兄弟豈冦黨哉計若所利者財耳<lb/>
若得所願足矣揮袖予之退揖其人歸館其人彷徨出<lb/>
數葉袖間曰吏不可虚也公曰使子有所費焉用我葢<lb/>
公死而其人始感泣自言至此他牽連比伍無辜絓誤<lb/>
或耳目所及或坐客誦言辭鎸理折且捐費援出之者<lb/>
<pb n="KR4d0456_WYG_028-9a"/>
又何可勝數也鄉村愚民或輕生以尤人毋論親疎苐<lb/>
得之所聞必召其骨肉以禍福文法教訓辨告其愚不<lb/>
聽者為官誦之治如臯繇是鄉無尤死之患者十餘年<lb/>
公入閩而破家者有矣府公邑僚聞名願交終更不替<lb/>
既别愈篤壹由誠心平直忠告得失官吏頼之嗚呼任<lb/>
事難任鄉黨之事又難也處變難處世變之交愈難也<lb/>
當承平暇日讀書績文所學所志豈識兵間馬上轉側<lb/>
翕忽之故哉人之言曰才以用而見才則才矣而投之<lb/>
<pb n="KR4d0456_WYG_028-9b"/>
非其用奈何若夫屹砥柱於涇渭亂流之衝濟激水於<lb/>
山澤焚烈之日非其動悟㨗出為圓機忼慨感變如移<lb/>
神亦何能運之如臂指挈之如裘領達之邦也如在家<lb/>
達之官也如在邦世又或自訾謂必不可為若公者亦<lb/>
安往不可為哉生才之難難矣幸而有生且賢者其遇<lb/>
合命也然百里之望一族之雋一時之標要不可謂非<lb/>
其澤也施雖狹觀其事之有利害事雖淺要其力之有<lb/>
難易公之存也高榦下枝森然林立但覺宇下之有餘<lb/>
<pb n="KR4d0456_WYG_028-10a"/>
芘而不知桂樹之為何功日月幾何宗門耆舊相隨凋<lb/>
謝𣺌其遽盡喬木懷易世之悲棟榱増無人之歎夫豈<lb/>
一身百年之哀而已哉或謂公之未生也鄧夫人嘗禱<lb/>
南祠有徵應故兄弟之終始皆一年相後先嗚呼其生<lb/>
也若有所為其沒而不忘也又若此信其有所自來矣<lb/>
生嘉熙庚子七月二十有一日沒於大徳丁酉九月二<lb/>
十有四日年五十八配周夫人禮部侍郎直方諸孫淑<lb/>
慎有婦徳母儀先七年卒子男二祁韶州路曲江縣主<lb/>
<pb n="KR4d0456_WYG_028-10b"/>
簿次復女二劉參鄧蘭孫其壻孫男四元孫二孫女四卜<lb/>
以己亥十二月十三日庚申𦵏于里之高陂盤古離山<lb/>
向子癸先葬二子泣且言曰先君無祿生平知己惟須<lb/>
溪先生已不得一言傳千載乃三世之好姻親之誼幸<lb/>
有所託願圖不朽將孫往嵗辛未讀書龍巖西塾繇是<lb/>
公與為忘年交又風簷雨檠談何不盡季弟晚為公壻<lb/>
閩山游宦邵武接畛於公行事皆所睹記惟惜其發舒<lb/>
不𢎞未有以昭明一世所為盡心與力之勤且苦者假<lb/>
<pb n="KR4d0456_WYG_028-11a"/>
且得傳亦僅藉浮辭見隱志大人君子其忍使之不聞<lb/>
顧斯文零落無所屬筆而使區區者承乏論著重悲斯<lb/>
人之不幸然知公之悉無所可辭謹叙次反復存其梗<lb/>
槩庶幾他日有名世者出發潜闡幽或有感於斯焉大<lb/>
徳三年十一月日謹狀<lb/>
　　　定光圓應普慈通聖大師事狀<lb/>
定光圓應普慈通聖大師法名自嚴俗姓鄭氏泉州同<lb/>
安人也祖仕唐為四門斬斫使父為同安令師生而奇<lb/>
<pb n="KR4d0456_WYG_028-11b"/>
異年十一出家依建興寺契縁法師席下十七得業遊<lb/>
豫章至廬陵於西峯寳龍叅圓淨禪師雲豁頓得法慧<lb/>
蔵修五載悟證具足繇是神通時現所至靈異離廬陵<lb/>
過太和懷仁江中孽蜃江水暴漲即投偈淵中水落洲<lb/>
出迨今稱龍洲遂行汀贑間擇地卜道塲望盤古山作頌<lb/>
誌三百年後一佛為法月去之至汀之武平睹梁山愛<lb/>
其峯巒聽水聲甚適曰留遺後人頌亦作二百年後禪<lb/>
關諾宋乾徳二年三月入南安巖杖錫駐焉書偈云八<lb/>
<pb n="KR4d0456_WYG_028-12a"/>
龍歸順起峯維虎嘯巖前左右迴好與子孫興徒衆他<lb/>
時須降鶴書來慿高遐囑見十二峯列巖右復作偈曰<lb/>
天柱落龍飛堆金積玉歸一巖獅子吼十二子相隨乃<lb/>
自誓曰如來猶蘆穿膝鵲巢頂然後成道我今亦願委<lb/>
身此地證佛所證不者隕碎為塵初至巖數夕蛇虎交<lb/>
至了不為動山神啟曰吾眷屬為師守此久師旣來吾<lb/>
將何適師曰此荆棘荒穢非汝棲止山前地寛平吾為<lb/>
汝卜居焉是夕鄉人咸見秉炬負載老幼扶携自巖而<lb/>
<pb n="KR4d0456_WYG_028-12b"/>
出先是巖為巨黿窟宅呼為龍穿洞自是遷於十二峯<lb/>
下為龍潭深不可測師遂留巖中巖有二洞窈窕虚曠<lb/>
石張覆如簷宇下地砥平左角側聽若有風水澒洞聲<lb/>
中有小石室在洞右僅數尺許高可坐乃師曲肱隱卧<lb/>
處東巖由左側旁通比正洞差隘而石龕結宻師每燕<lb/>
坐其間石柱中屹如枝如拄四環有類龜者龍者虎者<lb/>
獅者象者猫者䑕者鐘者皷者或蟠或踞或睨而顧或<lb/>
攀而止或縣而侍大小彷彿各具意態中穿為天牕嵌<lb/>
<pb n="KR4d0456_WYG_028-13a"/>
嵓空明天光委照又東為小巖平行步級曲轉可直上<lb/>
東巖之頂俯天牕而下瞰之西則復有西巖泉流無源<lb/>
涓滴相繼是嵗益旱不竭師盥濯取足於此因號端泉<lb/>
師既即巖以居鄉人即為平夷犖确蒐翳補闕運土覆<lb/>
岡隱隱隆隆師種竹巖上冬月盤翠遶望紛披如獅毛<lb/>
毶毶雨暘嗣續疾病妖孽趨禱奔赴師隨其因緣吉凶<lb/>
善否已往未來無不忠告隱㣲畢露驚聳感動雲合輻<lb/>
凑或懼其太甚師曰只消吾不語於是閉口不復言如<lb/>
<pb n="KR4d0456_WYG_028-13b"/>
是者一年民有代巖院輸布者監官張倅曄閱布布中<lb/>
有師手札以白之郡守歐陽程謂為幻惑逮師問狀師<lb/>
至不言如故守倅益怒使褫其衣焚其帽火燼而㡌不<lb/>
焦愈以為左道血澆蒜薰益之以火而衲縷逾潔乃謝<lb/>
遣使去師於是白衣而不褐如是者又三年乃復言然<lb/>
猶白帽道衣屈指擎拳終其身當時稱白衣巖主景徳<lb/>
初南康波利禪師道塲迎住山<hi>原缺</hi>年復返南巖大中祥<lb/>
符四年汀守趙遂良表其異勅下賜汀州武平縣石巖<lb/>
<pb n="KR4d0456_WYG_028-14a"/>
院額為均慶又四年除夕為偈付囑侍者大詹小詹後<lb/>
六日為八年正月六日申時入寂集衆云吾此日生今<lb/>
日正是時汝等當知妙性廓然本無生滅示有去來更<lb/>
疑何事言訖偃右脇而逝年八十二僧臘六十五衆收<lb/>
舎利遺骼塑像巖中熙寧八年守許當之禱雨感應初<lb/>
賜均慶禪院開山和尚號定應大師至崇寧二年守陳<lb/>
粹言白衣菩薩木雕真相紹聖三年於額上連眉間生<lb/>
白毫百餘莖毫末各有舎利至四年面上右邊及後枕<lb/>
<pb n="KR4d0456_WYG_028-14b"/>
再生白毫有㫖加號定光圓應仍許遇聖節進功徳疏<lb/>
囘賜度牒一道紹興三年以江西轉運司奏䖍州南安<lb/>
巖定光圓應大師於䖍之䖍化縣塔上放五色毫光驚<lb/>
破劇賊李敦仁收復二縣乃賜普通二字乾道三年再<lb/>
以福建轉運司奏汀州祈禱列上實蹟復加賜八字師<lb/>
號為定光圓應普通慈濟大師嘉熙四年敇以師像留<lb/>
州治後庵賜後庵額曰定光仍於封號内易一聖字云<lb/>
師超邁奇特不為言語文字不以機鋒談說為道其說<lb/>
<pb n="KR4d0456_WYG_028-15a"/>
心偈云萬法本無心於心何處尋成就一切義無古亦<lb/>
無今與觀音大士偈㣲異葢悟入同也諸禱求者輙為<lb/>
作偈語皆擺落文義幽替隱奥不可以常意探索字亦<lb/>
逈别不盡依偏旁㸃畫幾如梵葉貝書増減不測每偈<lb/>
後必書贈以之中四字而投筆出口呼吸立應神於天<lb/>
地而妙於陰陽其效驗不可勝紀最其所共傳者恵州<lb/>
河源縣洲上有巨艦挿沙岸祥符初南海郡僧造磚塔<lb/>
叩於師曰此艦甚濟事然不可取願師方便師曰此船<lb/>
<pb n="KR4d0456_WYG_028-15b"/>
已屬陰府矣僧再三懇請師書偈與之僧持往船所應<lb/>
手㧞出運磚畢事有巨商假之運米即為惡風漂去不<lb/>
知所往嘗經梅州黄楊峽行渇求水土人曰無之師㣲笑<lb/>
以杖遙指溪源溪遂涸徙流數里外至今為乾溪又嘗<lb/>
化禪果院佛殿日既卜匠請曰材雖備而溪曲多山牽<lb/>
挽數日方可達殆不能應期師往視之曰果然當奈何<lb/>
迺以拄杖指山咄曰權過彼岸山即隨杖中斷時趙守<lb/>
遂良聞師名延之郡齋結庵州後以為往來憇息地因<lb/>
<pb n="KR4d0456_WYG_028-16a"/>
旱禱枯池曰勞師出水投偈而水溢名曰金乳取偈中<lb/>
語也有潭魚為民害亦投偈遣之趙守為請院額以此<lb/>
宋真宗皇帝嘗齋千僧對御一榻無敢坐者上命進坐<lb/>
一僧荅曰此以待佛祖師從天牕飛錫往赴頃之白衣<lb/>
衲㡌儒履結拳徑就此坐上問何來曰汀州復問何時<lb/>
離彼曰今早問守為誰曰屯田胡咸秩上異之齋罷命<lb/>
賜齋汀守臣至郡授郡守齋温然如坐上者即奉表謝<lb/>
驗其日與齋㑹同當時御賜周通錢一千後雖久如新<lb/>
<pb n="KR4d0456_WYG_028-16b"/>
鑄胡守以閔雨請師自巖中書偈付吏吏至郡雨隨至<lb/>
胡歸朝厯厯言之自丞相王冀公欽若趙叅政安仁諸<lb/>
公之贈詩以此他呼泉泉湧請雪雪作葢不盡書當淳<lb/>
化間師去巖十里許結茅廬以牧牛夜嘗有虎監之繼<lb/>
遷牧於泠洋徑師住巖中一日倐云虎傷牛日暮報至<lb/>
如言師至其處削木書偈厥明虎斃於路復有一青獼<lb/>
猴為之牧居三年猴忽抱木死夜入夢乞名師與之名<lb/>
曰金成王仍為之立廟趙守之請入郡庵也正對語次<lb/>
<pb n="KR4d0456_WYG_028-17a"/>
蛙閙喧聽守意色不樂師迎謂曰易耳顧左右取磚石<lb/>
誦偈投之自爾悄然師往來宿郡東横版橋有沈安者<lb/>
每迎至館宿因以蛙蚊喧聲為告師曰蝦蟆勿譁蚊蚋<lb/>
别去應聲如言其遊戱物怪者每如此若其所自來者<lb/>
則有證不誣南康盤古山波利禪師從西域騰錫開山<lb/>
有泉從石凹出嘗有記云吾滅後數百年南方有白衣<lb/>
菩薩來住此山井當湧泉已而穢濁源忽澄清而期適<lb/>
及聞師白衣之異請主法席以應昔記師許之遂往江<lb/>
<pb n="KR4d0456_WYG_028-17b"/>
有槎樁不知年嵗每害人船師手撫之曰去去莫為人<lb/>
害是夕無雨而漲樁隨流逝及至山見井泉竭以杖立<lb/>
叩云快出快出中夜聞落泉濺厓之聲旦而湧溢有識<lb/>
者云盤古定光佛出則師之應世五百年前波利者知<lb/>
之矣先是汀有葉師慧寛得大禪悟號伏虎禪師道塲<lb/>
在長汀平原山建隆三年示化與師相去五六十年師<lb/>
嘗語云吾滅百年後伏虎師兄道化當行同吾利物及<lb/>
淳熙間郡守吕翼之曲從民志迎武平真相入郡後庵<lb/>
<pb n="KR4d0456_WYG_028-18a"/>
以便祈禱均慶屢請還巖郡不能奪及行百夫輿之至<lb/>
中途竟莫能勝復載歸郡則輕駛如初迺迎平原廣福<lb/>
伏虎師像並坐而侑迄今延平臨汀所在精廬二師迭<lb/>
為賔主必不相捨梅陽有魏師開山闍維之地生桐株<lb/>
郡人雕以為像師嘗讃之如有舊故則師之一會有儼<lb/>
然如靈山者矣此皆師未化前事也若其化後香火之<lb/>
盛棟宇之崇其威光顯赫不可殫載巖介乎閩廣之間<lb/>
前五里為梅州境幽篁曠野極目無居人冦盜之所出<lb/>
<pb n="KR4d0456_WYG_028-18b"/>
沒然數郡士女結白衣縁赴忌日㑹肩駢踵接巖寺屹<lb/>
然道不拾遺無敢犯者其黙化陰隲有功於國葢甚大<lb/>
紹興戊午羅動天破武平縣入巖致敬其徒悉剽四方<lb/>
所施<graphic n="KR0903" url="https://raw.githubusercontent.com/kanripo/KR-Gaiji/master/images/KR0903.png" mimeType="image/png"/>玩動天者不知也夜夢師曰速歸吾物當有招<lb/>
安不然即誅夷矣旦搜部伍中物悉以歸寺果受招而<lb/>
散辛酉賊劉四姑乘勢入于寺内賊付監院僧永茂命<lb/>
以醫療賊去茂以送官其徒大恨即縛茂期剖其心一<lb/>
夕賊無不患赤目夢師戒責旋釋茂而去紹定庚寅磜<lb/>
<pb n="KR4d0456_WYG_028-19a"/>
冦挻動犯州城勢迫甚于往時師已移駐郡治之後庵<lb/>
賊屯金泉寺忽大雨水不可渡晨炊粒米不熟賊抱饑<lb/>
以戰望雲間有師名旗驚愕奔潰此其見於禦捍表表<lb/>
者他如起疫癘解寃詛盲者視跛者履獵者悔過機械<lb/>
者息心夢寐肹蠁遷善逺罪起死囘生無逺弗届師素<lb/>
慈悲廣大人與為縁有一農家相與結契指一柿樹曰<lb/>
吾與汝契此柿無核若有核時吾契亦已故其存也無<lb/>
小大皆稱之曰和尚翁親之也其後凡仕於此者或未<lb/>
<pb n="KR4d0456_WYG_028-19b"/>
來而先見於夢或既去而事之如在其處南劔有陳秘<lb/>
書膺為士時食息必禱迺其升天府擢甲科皆夢師有<lb/>
所指示及兵變周其死事尤異廬陵西峯凡病而禱者<lb/>
捧紙香上良久可得藥藥五色紅黄者即愈褐者緩黒<lb/>
者不可為或輕如爐灰或實如粟粒此又耳目之近東<lb/>
西州之逺所可證者故闔郡自示寂以來通稱之曰聖<lb/>
翁敬之也自江以西由廣而南或刻石為相或畫像以<lb/>
祠家有其祀村有其庵原師之神變恢漠至於不可究<lb/>
<pb n="KR4d0456_WYG_028-20a"/>
詰大而化聖而不可知無言句可索而於村甿鄭安之<lb/>
事若露毫髪長汀農家有木牌上顯鄭安二字師所書<lb/>
也鄭本無嗣懇求於師師曰來年有之吾當命名如期<lb/>
生子作牌請師書名其牌以四寸木為之下一寸餘則<lb/>
以繋繩師題次歎曰何不大做其人曰不過二字師曰<lb/>
汝之子孫皆當豐富第壽不長其人請易之則曰此出<lb/>
汝心不可易也於是而萬法本於心之體於是贈之以<lb/>
中之用可槩識矣巖中境趣峭拔師之遺跡顯現不可<lb/>
<pb n="KR4d0456_WYG_028-20b"/>
泯者有池可二畆許前無所來而泓澄深黮殆不可測<lb/>
或謂師嘗出寺木於此至今冬夏如一無敢釣者或釣<lb/>
得鯉則比比而來相次如貫不可絶必有風雷隨之腥<lb/>
穢無敢觸有卒屠牛濯水次池沸湧歕溢旁皆地震池<lb/>
下為石碓相傳師所造至今惟寺米則舂他則否所引<lb/>
水則池水也至元丁丑以來巖當孔道鉅冦出沒寺悉<lb/>
毁撤有比丘寳興來自龍濟重新如初舊向或謂其不<lb/>
利冝改而嵗月未恊乃㣲改一字卜云吉寺以是日興<lb/>
<pb n="KR4d0456_WYG_028-21a"/>
迨癸夘去吉向近㑹軍民官奉㫖誦經咸集興公誦地<lb/>
理家言衆論未決而卜宅者適自贑來乃枚以著筴之<lb/>
一莢如卜者言讙然而定且大改為之當十倍於前有<lb/>
巨石在法堂右正礙登陟數年前興欲擊去之纔意欲<lb/>
之而未言也旦而視其上示履迹三一全而二半如印<lb/>
印泥在頑石上類鑱刻然此則近年之章灼著明者也<lb/>
其偈頌凡百一十七首二十二首乃親書舊有臨本及<lb/>
章太守祈雪後庵禪床上字如生時筆山谷黄太史梁<lb/>
<pb n="KR4d0456_WYG_028-21b"/>
谿李丞相皆有詩頌及記尤可傳將孫之先君子須溪<lb/>
先生之未生也先祖於西峯禱焉夢古佛曰我當自行<lb/>
且有他年宦轍來汀之約已而寤考夢及初筮擬汀教<lb/>
以母老闕逺不獲遂旋亦改教京庠及國學請倅補郡<lb/>
宜必得而宋鼎遷矣詎意後夢之六十七年將孫繇南<lb/>
劔教驛上之部暨成命下迺教臨汀㑹官且滿徑走巖<lb/>
下踐宿約長老興公於先君子為方外道契既俾之記<lb/>
新寺重為告曰古佛行狀舊不備有行程記尤俚感子<lb/>
<pb n="KR4d0456_WYG_028-22a"/>
既於南巖有世緣宜改為之予也葢不得辭顧傳聞於<lb/>
三百年之後不能不借神通以寓諸形容者則於其跡<lb/>
求之於其事言之而所可見者僅如是也是則予之陋<lb/>
也若師之所為在世出世者師且不言筆墨文字何足<lb/>
以識之謹因故記叙次記實不敢増一辭于以告四方<lb/>
傳千載云爾謹狀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>養吾齋集卷二十五</head>
    <p>
<pb n="KR4d0456_WYG_025-1a"/>
欽定四庫全書<lb/>
　養吾齋集卷二十五　　　元　劉將孫　撰<lb/>
　　題䟦一<lb/>
　　　定光寺題經<lb/>
人生如蟻旋磨在四維中世尊為法轉輪説一大蔵是<lb/>
乃天龍八部之共持載與彼日月兩丸而俱推移於一<lb/>
匝間洗千刼罪又况古佛道埸之所在素為人天法界<lb/>
之共欽此處有樞運而機旋何事不規圜而環合其自<lb/>
<pb n="KR4d0456_WYG_025-1b"/>
上下三大千内面面相相之金碧又具五千四十八卷<lb/>
部部帙帙之標函此非一手足所成必藉衆善信之力<lb/>
如是希有唯樂欲聞圓滿心不住布施心是名為蔵悲<lb/>
願力得大威神力其福如山<lb/>
　　　題李鶴田所記南郊大略<lb/>
甞見益公自述平生所遇今日南郊明日簮花從容屬<lb/>
車間太平縟典身與其事使人想像歆羡前修備福安<lb/>
得生其時從都人後寓目亦不啻足紹陵丁夘初郊乃<lb/>
<pb n="KR4d0456_WYG_025-2a"/>
百五十年行都第五見而四十年所未有故老垂白有<lb/>
不及睹鶴田既身組珮執其事徘徊天光之近人生慶<lb/>
㑹如此者幾耆年清健筆著詳覈豈獨使後生得知故<lb/>
實且文獻有考於此嗚呼東南之禮既訖羲農之傳俱<lb/>
非往者不可及已而已而<lb/>
　　　題閣皁山凌雲集<lb/>
天下名山洞府必有一時名卿大夫騷人墨客感賞題<lb/>
詠以彈壓雲煙發舒泉石使四方千載誦其辭如至其<lb/>
<pb n="KR4d0456_WYG_025-2b"/>
處然徃徃從偶然得之非必作意也東坡於廬山乃先<lb/>
自誓不作詩儻非數篇湊偶於不得已豈不有恨哉若<lb/>
山中之人能自模寫則又間見而絶無者况成集耶是<lb/>
又繫扵其時將山川之靈與有傳焉未可以尋常遇也<lb/>
江西閣皁山水之外多名賢之賦東南百年又盛自唐<lb/>
以來神仙如伊周昌將相如宋子嵩東京諸公皆有之<lb/>
近世周益公之辭藻朱文公之理學楊誠齋之風節與<lb/>
人交皆不數數獨為閣皁筆墨先後輝映其纒綿傾倒<lb/>
<pb n="KR4d0456_WYG_025-3a"/>
如此不但以其地則山中人有以取知於諸公者固爾<lb/>
也繇是楊休文被遇於淳祐以羽客客金門侍閒燕賦<lb/>
詩雍容甘泉侍從間如真西山言論風指劉後村江湖<lb/>
宗工皆為知己豈獨他山未有亦軼古人矣此閣皁山<lb/>
之所以重也葆光堂之徒張三省以凌雲集來示慨然<lb/>
曰先祖師山雲惓惓於是也今緒成之願為之序予因<lb/>
著其源委如是夫登金歩玉一時之遇也裁雲剪霧百<lb/>
年之方也昔之珪璋特達者既有以開于先矣歩亦歩<lb/>
<pb n="KR4d0456_WYG_025-3b"/>
趨亦趨非山中弟子之所當學者乎卷中一卷又閑閑<lb/>
詩也能言者則可以為之徒矣觀者毋但玩之而已有<lb/>
之似之<lb/>
　　　䟦㢲齋先生尺牘後<lb/>
巽齋先生文章節行師表一世而平生謗議極不少此<lb/>
簡報益齋鍾先生者中間益齋寄詩所為感歎悼恨而<lb/>
謗譽生前身後之歎餘生閉門休致之誓匆勿寫心曲<lb/>
感知已無不足以興懐當是弃官請南嶽時前輩往復<lb/>
<pb n="KR4d0456_WYG_025-4a"/>
未有為無益書問者塵昏半幅益齋閔世惜交之情與<lb/>
歐先生閒逺無求之操可以兩得之矣若易傳箋序固<lb/>
已刻之有年此其初本幾如温公作通鑑草無一字草<lb/>
者後生把玩惟有敬仰此鍾氏家寳也士安之子子孫<lb/>
孫謹藏之<lb/>
　　　題文山撰外祖義陽逸叟曽公墓誌後<lb/>
吾廬陵人物名節髙於富貴文章多於爵位科目顯融<lb/>
前後相望東西州尤不及而磊磊軒天地者則多有其<lb/>
<pb n="KR4d0456_WYG_025-4b"/>
人矣劉兖公雖相東京亦有可稱者姑勿論四忠一節<lb/>
歐公生綿州長漢陽應舉開封益公固新鄭僑寄澹庵<lb/>
誠齋二公徒以特恩異數冠西清班忠襄止一倅耳厯<lb/>
攷三百年間生廬陵長廬陵以科目榮廬陵以宰輔稱<lb/>
廬陵以精忠大節重廬陵獨文山信公一人止豈但一<lb/>
代之無二自廬陵來山水之鍾英亦僅在乎此也乃其<lb/>
所以興所以教外祖義陽逸叟曽公實使然文山著之<lb/>
誌可見也觀其琅琅垂絶之音可以訓可以傳則其所<lb/>
<pb n="KR4d0456_WYG_025-5a"/>
見豈可以尋常測哉古人謂不知其人觀所與况其所<lb/>
自出有闗於百年一代之故萬古千古之所不泯者斯<lb/>
誌猶有考也自靖節來東坡之於程晦菴之於祝特不<lb/>
忍其不聞相依以為祀固未有晦明絶續之交廢興生<lb/>
死之大山川之光文獻之華若斯之懿者而代興事異<lb/>
迹熜人亡雖存之人心者不可廢而發揚張大如有闕<lb/>
也抑斯誌存其不朽者在是矣况公之子孫衆多且才<lb/>
而賢者不乏則不朽者在是矣凡予之所舉於廬陵者<lb/>
<pb n="KR4d0456_WYG_025-5b"/>
特外物也外物之有無固公之所一笑而猶足以存耶<lb/>
後誌之四十九年至大庚戌九月為曾氏以立題於光<lb/>
澤治邑<lb/>
　　　題羅静觀恵孺家傳<lb/>
嗚呼予讀静觀遺事反覆三太息不但悲是公時命之<lb/>
不當材賢之不試人生遇合有不得已同其出處而不<lb/>
能自㧞者雖昔賢同此耿耿也温太真謝安石皆不能<lb/>
不為人客中道自它幾以其身殉猶不免温造辛讜轉<lb/>
<pb n="KR4d0456_WYG_025-6a"/>
側兵間與之終始亦㑹成功耳他展轉非志愧負名義<lb/>
碌碌不自見者何限静觀以髙科賛大府受知戎帥遂<lb/>
為上客南北之交潔身去之無遺累餘責歸守先墓固<lb/>
不幸以盜沒而榮名迨今談者以為義世之追惜者多<lb/>
惜其同寮貴顯而不得與此復何足少多其去之而無<lb/>
間言與其子孫交徃無變於初是則可稱也已嗚呼東<lb/>
南之不競坐靳髙侯不建節不遣援襄之故予己已留<lb/>
昭文府見古心公惓惓争以節度畀髙侯使徃援争不<lb/>
<pb n="KR4d0456_WYG_025-6b"/>
能勝而殿巖者實遣今言之可勝悔哉計静觀之所以<lb/>
從髙侯之所以客賓主問志意何若後有良史當有感<lb/>
於予言而所為自㧞而無間者遇良主人也公子至臨<lb/>
示予家傳些誄請叙予之所悲有在於文字所傳之外<lb/>
者矣嗚呼死者復生生者不媿於其言<lb/>
　　　題參政蕭正肅公辭按行使轉官奏<lb/>
某猶及按故家文獻嘗見鄉相益國文忠周公日録所<lb/>
載永思陵成諸使推恩㕘政正肅公未除二府為尚書<lb/>
<pb n="KR4d0456_WYG_025-7a"/>
時被命與吳囘按山陵事至是以已改除不論賞益公<lb/>
啟其事玉音曰依例轉兩官可也乃今復得見辭牘允<lb/>
詔豈非生晚之幸益公家乗散佚已盡而正肅公裔孫<lb/>
猶能世守為藏寳臧孫為有後矣尚記當時首召王魯<lb/>
公以母老不欲豫凶事為解實則疑山陵使不可復歸<lb/>
止用隆祐攅宫例不備五使益公争不能得則請命正<lb/>
肅公以參政為禮儀使及發引益公以攝太傅前導監<lb/>
鎻𤣥宫然四月掩攢而魯公即以五月免去益公繼升<lb/>
<pb n="KR4d0456_WYG_025-7b"/>
左席正肅公從容辭受各得分願魯公狼䟦進退豈必<lb/>
於陵下之役哉獲觀奏削因述舊事亦同時使事本末<lb/>
也橋山弓劍𣺌其何許稽古禮文之事于是為不足徴<lb/>
矣克翁典刑甚稱其家䕶視奎翰謹未嘗以示人獨不<lb/>
鄙以命某故詳記載於後<lb/>
　　　題聶心逺寫鍾益齋詩卷首<lb/>
東坡喜寫潁濱閉門十日雪詩以為人間宜有百十本<lb/>
蔡君謨愛蘓子美滄浪亭諸詩為書成卷前軰風流筆墨<lb/>
<pb n="KR4d0456_WYG_025-8a"/>
逺想淋漓咏嘆君歌我哭豈直以其詩為可傳哉益齋<lb/>
鍾先生與心逺聶先生素交善晚同郡齋心逺取益齋<lb/>
詩擇其所甚愛者書若千首曽立齋從而繼之王酋山<lb/>
又摘其晚藁益齋心逺俱仙去乆迺益齋之子士安以<lb/>
示予俾書其端今之知益齋者第知其典型論議問學<lb/>
殊未有知其詩此卷諸體畢具妥帖流暢對精而事博<lb/>
小絶簡逺穠麗彼自詭詩名者當汗僵却走樂府禽言<lb/>
尤婉轉激痛昔白樂天寫其詩寄唐衢生云與君為哭<lb/>
<pb n="KR4d0456_WYG_025-8b"/>
詞心逺每酒酣哀歌悲壯堕淚其于兹作有感多矣追<lb/>
洛下其已逺想叔敖兮如生把玩再三俛仰出涕<lb/>
　　　題曽霖巖先生詩後<lb/>
霖巖慷慨事功不以詩為意而情性所發愈見其真如<lb/>
長興等篇雜之唐詩不辨暮雨新晴一聫自然未經人<lb/>
道上冡篇情事藹然燕山數語可見其為人嗟乎此信<lb/>
公外弟也冝其不凢<lb/>
　　　題吳閑閑詩卷<lb/>
<pb n="KR4d0456_WYG_025-9a"/>
東坡甞賦詩羡無為子以王事而得山水之樂今閑閑<lb/>
真人閣皁䧏香為山中賦咏冩成卷以付葆光張省吾<lb/>
又非無為子可得而幾也筆光墨潤飛動毫楮詩辭秀<lb/>
麗瀟洒兼有天人之福文章技道有本有原所以教省<lb/>
吾者無不可以三隅反也把玩爽然<lb/>
　　　題李鶴田自叙永感先兆<lb/>
天地間惟情事至痛古今惟孝感獨竒自鄭子産奉使<lb/>
道中心痛亟問而知親病三千年間如子産比者寥寥<lb/>
<pb n="KR4d0456_WYG_025-9b"/>
間見今又於鶴田所紀永感先兆益信不誣嗚呼昔人謂<lb/>
讀令伯陳情表而不流涕者非孝子彼特虚言數語而<lb/>
猶感於人間若是况事實情詞可為興哀驚痛也哉孰<lb/>
不事親觀於此而後知所以未能乎子也後之傳孝者<lb/>
當有取焉令伯不得専美於當年矣<lb/>
　　　題曹録事父郎中陳言本末後<lb/>
自古英君興辟雲雷初造則必有非常之士忼慨草野<lb/>
一言而足以移悟上心以論議與功業俱髙寫之史册<lb/>
<pb n="KR4d0456_WYG_025-10a"/>
僅存其名氏大畧亦自赫赫千載如董三老遮説婁奉<lb/>
春脱輓鄧禹房喬杖䇿軍門所規摹注措必非老生常<lb/>
談薄物細故所能聳動九天之上百世之下者若都俞<lb/>
吁咈賡歌喜起直太平廊廟雍容禮樂間意豈如相從<lb/>
于風馳雨沐之交争辨于矢激電掃之下便於民必有<lb/>
所不便於左右匆匆馬上其心有甚苦其事有甚未易<lb/>
合者哉此其次第感變有在於精神意氣之交而言論<lb/>
利害直其逕耳古之所謂不朽所謂其言立者端在此<lb/>
<pb n="KR4d0456_WYG_025-10b"/>
也不必傳之紙上喧于衆口而名聲昭於時膏澤下於<lb/>
民丈夫逢時遇主宜若此矣彼連章絫牘豈不存廼不<lb/>
足存雖論諫丹青而考之行事徃徃枘鑿特以為來世<lb/>
搤腕談説之資立言之初心豈願其止此哉故余于耕<lb/>
道曹侯之先公郎中之所遇有感於興王之運志士仁<lb/>
人之用心也嗚呼論事難三代而下又難為英主計慮<lb/>
又難若興王之初愈難也非其志勇傑特俯仰開闔囘<lb/>
天動日安能使前席擊莭舍其併起之親暱舉國以聴<lb/>
<pb n="KR4d0456_WYG_025-11a"/>
匹士之論哉或者猶惜公所陳二十四事其二十三事<lb/>
稱㫖于和林而不知其何説抑自兹以始禮法制度日<lb/>
新月盛欲知其創始者觀所顯飾者可知則孰非當日<lb/>
之意孰非一言之賜啟我後來自中令玉泉公以為仁<lb/>
人之言則其事可覩已元臣碩輔奬予之如此則其言<lb/>
必其所難而執政之議有待此而决者矣盛哉此非主父<lb/>
賓王輩區區投合更改𤨏碎一時之律令比也惜也位<lb/>
不滿其材使其及左右帷幄胷中經濟之藴豈二十三<lb/>
<pb n="KR4d0456_WYG_025-11b"/>
事而止乎曹侯以聞人懿子厲志承家寳賛言如拱璧<lb/>
企先美如不及淹下僚而有可大之譽仕郡縣而著特<lb/>
立之能昔漢李孟節盛徳之報在乎其子固唐魏𤣥成<lb/>
直諫之風繼於其孫謩天之于是宗也而既厚之以是<lb/>
似矣其所以顯其先昌其方來者天道其不信耶有子<lb/>
有臣請觀之他日<lb/>
　　　賈節菴母杜夫人弟右司招魂墓誌䟦<lb/>
靈均赴託江流家國毁敗介推入山不返母子併命人<lb/>
<pb n="KR4d0456_WYG_025-12a"/>
誰不死之二人者徒以其死而無所於哀故南之吊湘<lb/>
北之禁火皆以變其國俗又千年而哀思之如新此豈<lb/>
非一人之事而一家之故哉臯繇庭堅之祀有不及焉<lb/>
者矣嗚呼猿鶴蟲沙之化意之之辭也蹈東海而死耳<lb/>
激之之言也孰知後仲連千五百十又五年而扶胥之<lb/>
外崖石之下天崩路斷鰲播陸沉仙聖運盡於是西州<lb/>
賈氏之死與六十年前西和之節祖孫相望繇闗西極<lb/>
海南幾於與世變相終始而母先子後杜夫人之骨亦<lb/>
<pb n="KR4d0456_WYG_025-12b"/>
不復可歸此節庵廣文君之所為招魂而𦵏而誌以示<lb/>
諸方來猶恤恤乎其不忘也嗚呼君臣綱常之大義食<lb/>
其禄死其難分之所不容己也母子人生之至情安輿<lb/>
東西邂逅不幸願之所不及而無奈何者也太夫人盛<lb/>
年共姜之誓嵗晚滂母之心萬里漂摇江窮海盡留一<lb/>
子中道就室以共祀獨隨右司鯨波之上心亦知其去<lb/>
之何所可入入之何所可為而晼晚因依頋餘年無幾<lb/>
不願茍辟此其志誼殆於捐赴而豈兒婦人之倫哉當<lb/>
<pb n="KR4d0456_WYG_025-13a"/>
東南盛時權奸庶孽生崇爵死美謚兩宫屈意百辟降<lb/>
班榮哀終始乃使小兒挼斗王母折勝河流之西無東<lb/>
海山之奔并盡斯母斯子以白頭寸禄青雲詄蕩淪踣<lb/>
無餘向㣲一縷之寄猶有伯氏其感慨冺没可勝痛哉<lb/>
余客授南劔實與節庵為代聞劔之人士猶能言太夫<lb/>
人之所以教如蘇母之許子瞻右司君之所行事真賈<lb/>
季之有怒虎節庵此石不溢辭不借寵不謬於耳目之<lb/>
逺以炫世况著節暴白非死生異真偽半者反覆幽刻<lb/>
<pb n="KR4d0456_WYG_025-13b"/>
俯仰感念不知涕之如綆也嗚呼節庵吾知君隠痛而<lb/>
不能盡言者抑長陵抔土之悲寒食麥飯之恨秋風無<lb/>
樹淚堕金銅太夫人既有美子而節菴孫子又未有艾<lb/>
右司君有長公以為之託有猶子以為之子競爽方興<lb/>
天之於是宗也寜無意哉亦可以不憾矣後此誌石之<lb/>
十三年大徳戊戌正月二十一日廬陵劉將孫書<lb/>
　　　題曽同父文後<lb/>
同父復觀之子少好讀書為文嘗以所業詣劉將孫將<lb/>
<pb n="KR4d0456_WYG_025-14a"/>
孫題之曰文字無二法自韓退之創為古文之名而後<lb/>
之談文者必以經賦論䇿為時文碑銘叙題賛箴頌為<lb/>
古文不知辭逹而已時文之精即古文之理也予嘗持一<lb/>
論云能時文未有不能古文能古文而不能時文者有<lb/>
矣未有能時文為古文而有餘憾者也如韓栁歐蘇皆<lb/>
以時文擅名及其為古文也如取之固有韓顔子論蘇<lb/>
刑賞論古文何以加之而蘇之進論進䇿終身筆力莫<lb/>
汪洋竒變於此識者可以悟矣每見皇甫湜樊宗師尹<lb/>
<pb n="KR4d0456_WYG_025-14b"/>
師魯穆伯長諸家之作寜無竒字妙語幽情苦思所為<lb/>
不得與大家作者並時文有不及焉故也時文起伏髙<lb/>
下先後變化之不知所以宜腴而約方暢而澁可引而<lb/>
信之者乃隠而不發不必舒而長之者乃推之而極若<lb/>
究極而論亦本無所謂古文雖退之政未免時文耳由<lb/>
此言之必有悟於文之趣而後能不以愚言為疑也吾<lb/>
友曾觀復之子同父自予汀歸時以儷語為贄予爽然<lb/>
異之既以乙集請時文雜著俱有焉其詞賦妥帖而精<lb/>
<pb n="KR4d0456_WYG_025-15a"/>
神諸論舂容而理致科廢三十年前軰之澁欲無後進<lb/>
之宕不省求如同父難也故以之為它作無不如意予<lb/>
深為期於它日也故舉時文古文之相似槩於予心者<lb/>
以語之老泉自寫其悟於文者自孟茍遷固以及於孫<lb/>
吳申韓無非所取以為資者囘視栁子厚舉詩書易禮<lb/>
春秋未嘗不同而但覺老泉語深逺有味文字悟入各<lb/>
有取而淺深髙下政復如谷簾水品不可易予言未必<lb/>
同之所以同而亦世俗之所謂俗也朂哉同父好為之<lb/>
<pb n="KR4d0456_WYG_025-15b"/>
吾固付子以二百年矣<lb/>
</p>
<p>
</p>
  </div>
</body>
</text>
</TEI>
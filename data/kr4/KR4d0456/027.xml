<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>養吾齋集卷二十七</head>
    <p>
<pb n="KR4d0456_WYG_027-1a"/>
欽定四庫全書<lb/>
　養吾齋集卷二十七　　　元　劉將孫　撰<lb/>
　　題辭<lb/>
　　　鷺洲書院題辭<lb/>
二文忠祠水後圯闕今欲石甃坐磚布地公堂無力以<lb/>
及此也吾徒承學各效力焉竊以古所稱鄉先生者社<lb/>
而稷之孰為我語河伯兮胡寧忍此坐既凛於欲側地<lb/>
亦墊而不平柰何吾黨過之而恬然亦念何人建此以<lb/>
<pb n="KR4d0456_WYG_027-1b"/>
遺我盍思自靖自獻以救其壊其頽使木石而有馮雖<lb/>
水潦而無害不有先覺曷子弟而殖田疇豈伊異人猶<lb/>
衣服之有冠冕興言及此能不慨然<lb/>
　　　安湖書院題辭<lb/>
書院興剏有年敝於今極屋宇凋毁木瓦飄零禮器弗<lb/>
存舊規僅在總侯興念主張重修辭以之陳助無不腆<lb/>
竊以荆公記䖍州學葢嘗紀錢唐之賢侯安湖在興國<lb/>
間今復遇成都之大守昔者詩書劍佩之所萃今而煙<lb/>
<pb n="KR4d0456_WYG_027-2a"/>
塵風雨之僅存上漏下穿豈但赤白不鮮之漫漶東傾<lb/>
西仆將見草莽漸至於榛蕪甓磚撒而閣道掀爼豆亡<lb/>
而綿蕞陋亦欲新圖於舊復其如力絀而舉贏幸逢禮<lb/>
樂文獻諸鉅公豈有棟宇儀物之丕責亦既主張是綱<lb/>
維是相與左右之經營之肯至他人勤乎是固吾黨事<lb/>
也而况人生日用之賜敢忘木本水源之思其壊乎其<lb/>
頽乎㡬年於此茍完矣茍美矣先聖臨之<lb/>
　　　題屋率子<lb/>
<pb n="KR4d0456_WYG_027-2b"/>
生平作客毎逢下榻之陳蕃歳晚遷遊自愛卜隣之王<lb/>
翰莫笑一區宅之立四壁可稱五湖長以待九州雨笠<lb/>
風巾來不須於嘗識詩囊詞卷到相與以細論况吾廬<lb/>
陵詩人之堂自我西昌歐陽之𣲖然而盛心不能自為<lb/>
力赤手何所於得資但有助草堂之人行即結鷗盟之社<lb/>
他時題柱大版列名雲山雖無二頃田不知人間何處<lb/>
有此景吾廬但得三間屋大庇天下寒士俱歡顔<lb/>
　　疏文<lb/>
<pb n="KR4d0456_WYG_027-3a"/>
　　　修汀州路總管府題疏<lb/>
郡治更新工役四集勞費百出廩給未完長汀附城大<lb/>
家相望修辭勸相隨力助捐竊以新府賦工方千夫<lb/>
之咸作修梁涓日乃二膳之缺供此非太守之私居是<lb/>
乃一路之公宇凡在所屬宜一乃心既受君之禄者已<lb/>
盡其勤凡食土之毛者當効其力自石以上聚少為多<lb/>
彼浮屠老子之宫猶無不施此木本水源之地而况幾<lb/>
何<lb/>
<pb n="KR4d0456_WYG_027-3b"/>
　　銘<lb/>
　　　㑹心銘<lb/>
聖門如天游者難言㑹心而唯非以是傳誰歟門者中<lb/>
路而問舉爾所知遂落議論於唯求道於道求心出𤣥<lb/>
入禪探髙索深宛其當家名匪假借縱横字義夫我不<lb/>
暇兹庭何為賓主言言師友學問談笑見聞理到意契<lb/>
怡然渙然道無不在合豈必賢本末精粗萬殊一理盡<lb/>
已於人推人於已言忠行信何往不行論公則定善著<lb/>
<pb n="KR4d0456_WYG_027-4a"/>
則明當其有合於意云何天髙地下所得已多惟其事<lb/>
物有所間斷所以茲心徳未充廣人生至樂無如相知<lb/>
片言心同百念如遺是中熙熙一笑合志門外春風舞<lb/>
雩天地<lb/>
　　　觀善齋銘<lb/>
孔明草廬管樂云慕相古先民周召伊傅鄉里少游東<lb/>
家康成有天下士河嶽日星班馬詞章非徳之奥河汾<lb/>
大儒亦未聞道延陵子房世謂罕儔何許老人洗耳巢<lb/>
<pb n="KR4d0456_WYG_027-4b"/>
由以古觀今以道觀世惟觀無涯惟善無既愈充愈有<lb/>
更上更髙顔舜何人萬古斗杓償金還車分謗匿怨過<lb/>
猶知仁矧事之善他山攻玉范冠蟬緌以彼為資予豈<lb/>
願之四端萬行皆備於我善信美大無可不可内虚其<lb/>
心外取諸人經科史條徃監來箴明辯力行四達無壅<lb/>
芝蘭之香江河之湧善充美才於此觀省矢銘不多式<lb/>
助雋永<lb/>
　　　硯銘<lb/>
<pb n="KR4d0456_WYG_027-5a"/>
麟之角玊其帶泉為雲雲為海養吾銘之尚質礪乃大<lb/>
字之祥於此乎在<lb/>
　　　緝熙硯匣銘<lb/>
石千年硯百年范金堅作月奩永寳傳丙辰元養吾言<lb/>
寳熙甄<lb/>
　　　響扇銘<lb/>
清風翛然無徳蘭池澹然無怨閒令熱客凉心笑代貴<lb/>
人障面揮麈不受塵汙轉暑不隨暑轉玲玲何許一聲<lb/>
<pb n="KR4d0456_WYG_027-5b"/>
亦遣坐中驚見<lb/>
　　　峽山道院銅像𤣥帝銘<lb/>
先天以𤣥後天以帝自北而南宇宙生意峽山端居諸<lb/>
福畢至天清地晏人和欲遂<lb/>
　　　鐘銘<lb/>
海潮三浴扶桑通鯨音鴻鍧千斤鏞八塞九地聲聞同<lb/>
惡趣出離覺性充廣福之福來崇崇徧布施福不住功<lb/>
乾清坤朗日麗空三千大千游天宫<lb/>
<pb n="KR4d0456_WYG_027-6a"/>
　　贊<lb/>
　　　道統圖贊<lb/>
光風霽月是曰太極散為四時各備其一横渠之銘康<lb/>
節之易何異何同孰得孰失黨論之作晚季學術中州<lb/>
清談已矣何及道統依然青天白日<lb/>
　　　夫子孟荀揚王圖<lb/>
天何言哉而况性命何善不善二説交競天禄草𤣥河<lb/>
汾髙擬紛然六經孰為夫子<lb/>
<pb n="KR4d0456_WYG_027-6b"/>
　　　司馬子長班范温公圖<lb/>
史著不刋烏有刑禍愚人多畏以葢其惰子長惜交可<lb/>
曰不幸班生附竇并敗何恨蔚宗非望烏所可逃向㣲<lb/>
作史亦害是遭不觀温公富貴夀考千年金鑑是訓是<lb/>
寳<lb/>
　　　題老列莊抱朴希夷圖<lb/>
大道無言而五千文繇茲雄辯浩其如雲抱朴癡人百<lb/>
術不效樂哉希夷尚寐無覺<lb/>
<pb n="KR4d0456_WYG_027-7a"/>
　　祭文<lb/>
　　　祭祝静得提舉文<lb/>
維大徳十年丙午六月十有一日廬陵劉某謹緘詞致<lb/>
奠追哭於近故江西儒學副提舉静得先生祝君庚兄<lb/>
之柩前曰君來江西予適為客一時傾葢四海肝膈初<lb/>
驚見晚繼歎淹屈神交景景夢語歴歴數月相從毎語<lb/>
莫逆蹇守湖上間一相索徧視人情浩歎今昔㑹能㡬<lb/>
許長若朝夕見或無言睇但墨墨毎得予文締玩嗟惜<lb/>
<pb n="KR4d0456_WYG_027-7b"/>
常撫其坐云我媿色知君相期嵗晏金石知君相厚文<lb/>
字氣脉君之知我匪利匪力我不㤀君何獲何得人於<lb/>
知心固有難釋古今風流藉是不絶猶憶别君空江六<lb/>
月如何聞訃亦復此月何人不老君若此厄何恙不已<lb/>
君若此亟慨念斯人憂患何棘萍蓬半世春暉一息周<lb/>
遭知已婉娩重席苦心攅眉曽不少適麄衣糲食服之<lb/>
亡斁所期何者百不試一明暢之文練達之識忠實之<lb/>
心縝栗之質宜夀宜貴如此而嗇蒼天如何何奪之驀<lb/>
<pb n="KR4d0456_WYG_027-8a"/>
翩翩旅櫬孤霜䟦渉人生常理了未滿責君於交朋居<lb/>
多厚徳家貧誰恤子弱誰策蒼天柰何為此惡劇昨哭<lb/>
子濟悲未離嗌又聞君訃頓足嘖嘖廼半月間失此二<lb/>
益相知能幾相弃如瞥嗟哉予命俯仰孤塞哭君不克<lb/>
幽眀負負如此而訣尚期君兒天哀植立四方相逢如<lb/>
舊我即君未必亡鑒此愊臆嗚呼哀哉尚享<lb/>
　　　祭譚梅屋文<lb/>
維大徳十一年丁未四月乙未朔越二十有二日廬陵<lb/>
<pb n="KR4d0456_WYG_027-8b"/>
劉某赴光澤之任道經臨川郡江外謹専一力馳香茶<lb/>
湯果之奠為文以祭於近故提學副憲梅屋先生譚公<lb/>
之靈座其辭曰嗚呼東南盛事駕騫文塲公於盛年疊<lb/>
箭穿楊混闢云初捷歩未易公如拾芥大府分貳憲部<lb/>
掄材公為之魁轡雖未攬名已金䑓學事提綱公再擢<lb/>
長錦雖晝脱考乆書上風盲雨怪鰲呿鯨驚公恬處之<lb/>
旋而波平姦狙蠧蜮肘伏腋動公懸破之發必命中富<lb/>
貴固然艱虞亦多使在它人碓搗磨磨用雖未至兩代<lb/>
<pb n="KR4d0456_WYG_027-9a"/>
而遇歴比一時麟騰鳯翥人歆公福來備具宜我服公<lb/>
識察㣲洞㡬人推公材繁調劇順我得公神攬竒辨俊<lb/>
文字過目賓客望知髙下在心虚實莫欺名浮漫眩駑<lb/>
挾罔售䟽有意傾投或不受瀟灑之度見一室間園林<lb/>
屢遷彷彿湖山清雅之好筆墨香奩髙裁品目肯易與<lb/>
焉飛翰照人吐詞必新望而知之無一㸃塵當歌對酒<lb/>
傾葢遇士沛然感之可使情死六十云夀五品既崇子<lb/>
孫滿前何憾始終烏䑓久剡禁苑如待胡不少延吐咄<lb/>
<pb n="KR4d0456_WYG_027-9b"/>
怪事學粗必精見常亦殊更百千人覔是公無智周於<lb/>
變憂過於事雖明使然亦病之以蹇余初見若平生驩<lb/>
事公閩山不責以官四海襟期嵗晚風致約公里居乘<lb/>
興再詣重來六月異盼連旬臨汀來歸鄉節甫臨扳援<lb/>
而起中道不意感公纒綿負公名義不屑為髙夫豈不<lb/>
能有懐知已慨然而興我跡不遑公興亦盡决公勇退<lb/>
任彼浮論所不愧者天日此心西歸東返公病亦侵尚<lb/>
期安和候問絡繹兩年一書知公倦客聞訃已後復廹<lb/>
<pb n="KR4d0456_WYG_027-10a"/>
戍期一哀未展遊紼莫追舟行城下憶十五年昔馳而<lb/>
見今望不前緘詞冩心中有苦淚未敢死公精神如對<lb/>
嗚呼哀哉尚饗<lb/>
　　　祭總管府尹相公耐軒先生周公文<lb/>
嗚呼庚子暮春别公而南再拜感咽公亦泫然去嵗三<lb/>
月得書如見楮尾諄諄近苦臂患未幾傳言何言不祥<lb/>
屢至澘然悲涕且滂書來之日西江夢奠神交永訣俛<lb/>
仰増戀今者聞問公塟吉文目斷南雲復此晚春身覊<lb/>
<pb n="KR4d0456_WYG_027-10b"/>
薄宦坐負名義哀哭不赴㑹塟不至追惟先君托好齊<lb/>
年地主州民收之烟聨緑野退居觴詠促膝鄰江停雲<lb/>
書問絡繹孤也不天公歸言之執手一慟哀動道岐通<lb/>
家登門青眼獨早斯文殊奬情素顛倒材之喪亡厚期<lb/>
屬之負公無成留落於兹典刑文獻公去而絶後生何<lb/>
仰公論何决公自初年落筆中書邉籌幕辦上客吏師<lb/>
瑞陽叛卒知服清白廬陵耄倪世世戴徳名尊南北恩<lb/>
著人心門生故吏傳次謳吟𦕈焉少賤敢誄長貴獨叙<lb/>
<pb n="KR4d0456_WYG_027-11a"/>
平生以寄掬淚素車白馬逺想縈哀尚憐緘詞千里後<lb/>
來嗚呼哀哉尚饗<lb/>
　　　祭蕭龍巖文<lb/>
嗚呼四十年情誼相切之交憂患紛至終始如一日有<lb/>
如我先君之篤於公者乎自少至壯且老遊從䟦渉以<lb/>
至於婚姻之好嵗晏無間有如我之託於公者乎故聞<lb/>
公之訃客語未絶而欲號夢魂期飛而屢斷有在於尋<lb/>
常之表也計公之平生心曲固有鄉黨所未及詳家庭<lb/>
<pb n="KR4d0456_WYG_027-11b"/>
所不及語而區區之不能忘者誠得之寂寞之相對鬱<lb/>
悒之寤言囬首舊雨𣺌其寥廓於是疇昔追憶而不可<lb/>
以言極不語而相視於茫茫者亦至此而盡也江行四<lb/>
顧俛仰歴歴携持經行徃徃陳迹懷扁舟之泛宅共風<lb/>
濤之驚枕時物依然今古零落日月㡬何蹇予獨在豈<lb/>
獨談舊事之無人雖鐵石亦為之墮淚也嗚呼齋爐之<lb/>
契鴈塔之題先君知公我不敢知獨惟親承龍集戊秋<lb/>
公携長公江東兩舟憐我少狂日以綢繆我時十二何<lb/>
<pb n="KR4d0456_WYG_027-12a"/>
與人事於所見聞志不敢墜天門剡上建安怪至夜雪<lb/>
棹囬逆旅愁對春風歸衮暑夕小樓蕭寺霜寒江帆割<lb/>
眸太湖雪天共睡不寐夜中擁被耿耿睹記世事悠悠<lb/>
雨雲翻手名成志遂竟亦何有所為撫今而感昔者惟<lb/>
是敬通不遇之恨山公屢薦之情離合參差之多故輾<lb/>
轉恩怨之相并𣺌一代而無誰知更百年而未易平也<lb/>
自茲歸來掩闗寂寂先君誓墓公亦堅壁東候廬山南<lb/>
訊丹碧尚期浮雲終見白日閒居忽忽嗟事咄咄郗雍<lb/>
<pb n="KR4d0456_WYG_027-12b"/>
妄察朱家疑執灌横謗明汲直招縶永懷鄰墻爐灰共<lb/>
畫塗窮綆短魚殃葵及所不媿者氷雪之心所不改者<lb/>
松栢之色所可感者薺麥君子之傷所不忍忘者膠漆<lb/>
風流之遂絶也嗚呼十年科舉孰不以髙科為仕宦之<lb/>
㨗徑而公乃累於科目之髙一命以上以受知丞相為<lb/>
人生之至難而公若累於丞相之知人皆以門生之終<lb/>
身累座主而公獨緣座主而累門生人惟患朋友黨與<lb/>
貴仕之不多而公坐累於朋友者正以其貴且多雖其<lb/>
<pb n="KR4d0456_WYG_027-13a"/>
所以稱於諸公聞於一時者微此累不足以致此名然公之<lb/>
身事為何如也所可幸者歴變為中流之砥柱遲暮為<lb/>
劫火之靈光山林優游之日長庶㡬五福之來備繇是<lb/>
信乎天道之良是而善人之見祐也然我之哭公獨感<lb/>
念再世三紀之間曷不相頡頏於朝陽光霽之日而顧<lb/>
因依於風雨震凌之衝蚤從公中年以哭長公又從公<lb/>
踰七而哭㓜孫師友之絃既斷骨肉之縁更短毋亦窮<lb/>
人薄命所向災凶何毎間於憂虞而遇人之艱難也則<lb/>
<pb n="KR4d0456_WYG_027-13b"/>
宜其哭公之淚不自知其枯懸而思公之腸不自知其<lb/>
寸裂也於禮有之少不誄長顧我不言孰知其徃且後<lb/>
之誄者常欺於其言類以為死不可復生我則異是獨<lb/>
復寫乎予情嗚呼他時造門短身策杖迎笑殷勤今日<lb/>
來庭素衣搔髪入境失聲山河寂寥棟榱無人壹者五<lb/>
日聞公疾侵廹行問安欲别逡廵癯然細語執手諄諄<lb/>
何期千古僅隔浹旬視歛不及㑹哭不親永訣之憾負<lb/>
愧幽明惟公悉我諒我情真一語非心公猶有神舉巵<lb/>
<pb n="KR4d0456_WYG_027-14a"/>
欲落公聞不聞尚饗<lb/>
　　　雜紀<lb/>
　　　　論文五則<lb/>
君實初在李應山幕為應山作失襄陽謝放罪表云雖<lb/>
引繩必有絶處<hi>原注用韓文張中丞傳後語其下四字今忘之</hi>然龜玉毁於櫝<lb/>
中是誰之過以此得名海上抱沉之節亦東南之傑亞<lb/>
於信公云<hi>原注海上力屈君實朝服抱祥興身沉於海</hi>
放翁當孝宗初政面賜第眷意甚渥以飛語罷連蹇二<lb/>
<pb n="KR4d0456_WYG_027-14b"/>
十年晚除嚴州謝辭孝宗將倦勤引見慰以乆别且云<lb/>
卿仕不遇才如此曷不著書傳後放翁謝表云明主恩<lb/>
深書生命薄唐帝之知李白一官不及於生前漢皇之<lb/>
念相如遺藁徒求於身後又云念其乆别葢寵嘉近待<lb/>
之所宜勸以著書亦臨遣守臣之未有語意慷慨條達<lb/>
其人物尚可想見<lb/>
陸雲西叡字景思晚避紹陵嫌名以字行為賈秋壑客<lb/>
秋壑自揚州改荆閫時渡江方急丁大全當國以詔書<lb/>
<pb n="KR4d0456_WYG_027-15a"/>
逼廹不使入見而去賈有母遂居越上謝表雲西為之<lb/>
其間云心丹如血寧希金印之時來髪白於氷但覺玉<lb/>
闗之老去此猶四六家常語又云親莫親於君臣望長<lb/>
安而不得見痛莫痛於母子懐後患而不得辭四句不<lb/>
必用事造語流出胷臆感切痛快末聨云拜諸葛出師<lb/>
之表惟有涕流上充國屯田之書願無中沮言外之意<lb/>
事情感慨無不備見<lb/>
中山閒廢中劉後村以龍圖學士舉自代表云今惟此<lb/>
<pb n="KR4d0456_WYG_027-15b"/>
士可獨掌於絲綸毎見其文欲自焚於筆硯中山時適<lb/>
遭彈謝啓云一人之毁一人之譽至宗工而論定千載<lb/>
之上千載之下舍吾道其安歸皆佳作也<lb/>
中山極善剪截全句為四六其改謝瀆山丞相遺表一<lb/>
聨云臣罪猶自知之人言亦可畏也瀆山名方叔其相業<lb/>
多可議罷相進丹劑得貶降未易措辭兩語殊宛轉深<lb/>
厚<lb/>
</p>
<p>
</p>
  </div>
</body>
</text>
</TEI>
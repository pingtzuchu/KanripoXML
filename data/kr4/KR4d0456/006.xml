<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>養吾齋集卷六</head>
    <p>
<pb n="KR4d0456_WYG_006-1a"/>
欽定四庫全書<lb/>
　養吾齋集卷六　　　　　元　劉將孫　撰<lb/>
　　七言律詩<lb/>
　　　臨汝書院<hi>原注馬深居所創深静完整往年予嘗得山長不赴</hi>
髙堅棟宇夥沈沈絃誦無人鎖綠隂豈有文章扶世道<lb/>
空餘樓閣壓穹林蒼茫話柄寒灰後寂寞諸賢道統心<lb/>
曾割半氊嫌尚遠十年更著萬山深<lb/>
　　　客來<lb/>
<pb n="KR4d0456_WYG_006-1b"/>
睡起小窻聞客至蟬聯坐露久成癡他鄉明月我與爾<lb/>
四海古人今者誰風霧空濛談慷慨溪山破碎夢參差<lb/>
平生本欲逃昏宦展轉中年興可知<lb/>
　　　和馬僉事鄉飲韻<lb/>
皇華嘉惠禮行嘉坐覺東風轉柳芽諸老如歸周北海<lb/>
窮鄉相會魯東家豆籩自古稱為聖風雅遺音誦敢譁<lb/>
莫笑陳人衰已久雍容賓席豈非華<lb/>
　　　僉事崔公彦材<hi>傑</hi>臨發索詩<hi>有序</hi>
<pb n="KR4d0456_WYG_006-2a"/>
　　　　伏承亷訪司僉事相公臨按山邑肅清吏民<lb/>
　　　　觀風所覃染俗頓革幸備下走得奉教條每<lb/>
　　　　蒙撫存曲盡誨愛臨發索賦佩意彌深輙成<lb/>
　　　　短章以志知己<lb/>
一節公忠衆莫攀四方選表不教閒氣吞西雒山河外<lb/>
名撼中州臺省間儀鳳遊麟出為瑞握蛇騎虎笑非艱<lb/>
蒼生大有為霖望未許驅馳老玉關<hi>原注公見告平生所歴官嘗未滿復</hi>
<hi>遷擢去且歴言周旋臺省屢排大奸掃權貴數事</hi>
<pb n="KR4d0456_WYG_006-2b"/>
先聲所至凜於秋懷抱如春語笑柔庶獄哲矜眞澤骨<lb/>
萬金涕唾肯回眸十官一馬無留畜二膳常衙不退休<lb/>
但得片言皆政論他年會有史能修<hi>原注折獄辭金以及不買馬不退食</hi>
<hi>皆公相與言平生及此</hi>
州縣由來繫本根繭絲保障渺難論但教落落皆元結<lb/>
豈必區區恨子元稂莠不除終害稼參苓雖好莫還魂<lb/>
有懷緒論書紳在不但人間清渭恩<lb/>
髙軒少日浪名虚流落窮山怨莫舒百謫陳遵寧可免<lb/>
<pb n="KR4d0456_WYG_006-3a"/>
　一言鬷蔑喜無如威嚴曲霽何非教政術皆師但恨疎<lb/>
從此四方說門下已應勝讀十年書<hi>原注公臨去時曾有公舉之言</hi>
　　　清江分司蔣長卿僉事席上和韻<lb/>
何人能顧客星槎浩蕩春風放兩衙尊酒西園同藉草<lb/>
清談雅詠欲生花人生難得開懷笑明日相思有味茶<lb/>
不為使君留得住片帆當已宿漁家<lb/>
　　　送方嵓章君昆仲歸南劍并寄湯中山及林碧<lb/>
　　　山范碧灣張省吾諸君<lb/>
<pb n="KR4d0456_WYG_006-3b"/>
游雲藏劍坐差池二陸江南為說詩春絮送君分袂日<lb/>
暑風記我出關時天長雨絶嗟何及燕老鴻稀有所思<lb/>
寄語故人好消息相看未失舊襟期<lb/>
　　　志聞<lb/>
縣吏家家夜打門春寒悄悄晝空村料應仰屋多竊歎<lb/>
安得先生肯正言乳虎一時寧復計𢎞羊千古不稱寃<lb/>
豈無他術摟髙位亦使蒼生得自存<lb/>
又說舟車算賦租寧惟磽确化膏腴遺民墮淚元太守<lb/>
<pb n="KR4d0456_WYG_006-4a"/>
蠻子叩頭桑大夫有客不須誇泛宅從今敢復歎乘桴<lb/>
閒中今古聊成笑難載西施泛五湖<lb/>
　　　和尚學林感懷<lb/>
古路三义落日凄總難開口况談詩青春已去安歸只<lb/>
萬古不然今信噫落落故應君與操悠悠焉識我為誰<lb/>
自憐年少成何事昨日旁人指鬢絲<lb/>
　　　夙興<lb/>
自笑殘生愛睡鄉時時也作攬衣忙西風三日木犀雨<lb/>
<pb n="KR4d0456_WYG_006-4b"/>
薄曉滿城梅角霜三十九年驚夢過五更二㸃記班行<lb/>
八千里外𤓰期報徙倚看雲喜意長<lb/>
　　　和青山會散韻<lb/>
燭光穿透半林明攜手行扶送衆英月色挾霜寒半戸<lb/>
梅花帶雪守殘更沉吟獨笑談堪憶欲睡不眠詩未賡<lb/>
忽憶明朝當送客孤燈挑盡若為情<lb/>
　　　與鄭元夫會社平而别<lb/>
等是兵間亂後身同行共轡了無因已憐太白配殘月<lb/>
<pb n="KR4d0456_WYG_006-5a"/>
况復南箕望北辰一世壯心成昨夢千年知已待何人<lb/>
詩成憶盡平生友舉扇西風幾許塵<lb/>
　　　解嘲<lb/>
九萬風髙落照前三千身老暮雲邊我生本是悠悠者<lb/>
汝正何須研研然龜䇿肯知賢士意琵琶自感昔人憐<lb/>
斷無六國黄金印猶復癡心二頃田<lb/>
　　　九日和彭明叔登髙<lb/>
　　　　古今九日稱孟嘉落㡌陶潛獨酌潛於嘉為<lb/>
<pb n="KR4d0456_WYG_006-5b"/>
　　　　外孫潛為晉處士而嘉以此與桓温同傳哀<lb/>
　　　　哉孟生本自落魄何與人事郗超輩安在彼<lb/>
　　　　不與為黨而嘉與焉前史之妄不足惜而千<lb/>
　　　　載未有一明之者豈不可嘆也因和韻志其<lb/>
　　　　恨云<lb/>
酒與身名孰是親垂芳遺臭等時新小兒已作晉處士<lb/>
一命獨為温輩人壁後豈無推幕客醉餘不濯墮纓塵<lb/>
千年史冊無端的閒愛禪房白㲲巾<lb/>
<pb n="KR4d0456_WYG_006-6a"/>
　　　山中<lb/>
澹澹疎雲襯日光雨新泥軟暑風涼林空終歲有落葉<lb/>
路轉半山無夕陽客燕又看忙護子乳鶯時聽靜調簧<lb/>
三年到處成桑下何限閒情總未忘<lb/>
　　　文江中秋夜宴和觀復僉事<lb/>
空濛露氣靄天庭桂影無風玉宇澄一段碧雲如渡海<lb/>
半牀涼月欲眠冰昔離今聚憐秋雨坐詠行歌得酒朋<lb/>
踏破瓊瑶三萬里廣寒元不用梯層<lb/>
<pb n="KR4d0456_WYG_006-6b"/>
不知秋夜幾何長似可淋漓更幾章落月窺人如半面<lb/>
清風對客不成霜坐來歡伯聊知已行聽簫聲為斷腸<lb/>
如此江山如此酒可能隱約待回廊<lb/>
鼓笛滄江破夜闌意行緩坐得追歡一年此夜况有客<lb/>
萬里與君同倚欄疊紙揮毫馳腕脱停杯移坐就天寛<lb/>
縱談滿眼中州集更覺瓊樓玉宇寒<lb/>
　　　考試<lb/>
十年矻矻事雕蟲二十周星斷曉風廢簡回春冷灰外<lb/>
<pb n="KR4d0456_WYG_006-7a"/>
寒牕讀賦萬山中重期將相公侯選肯信倡優卜祝同<lb/>
努力後來宜絶藝太平制作待諸公<lb/>
　　　送陳宏叟第三詩寄其兄壯叟<lb/>
十年名士不相知後出難兄更崛竒落葉空山人自語<lb/>
西風古路客攜詩往來盡是新吟者談笑長如未亂時<lb/>
異代他鄉猶有此匆匆能不恨分離<lb/>
未可悲歌吾道窮詎知異好有同功千年科舉除流俗<lb/>
一旦文章得古風餘事倡酬供日月太平制作望兒童<lb/>
<pb n="KR4d0456_WYG_006-7b"/>
了知此事須吾輩碌碌還應媿阿蒙<lb/>
長公仲氏近何如臨别憑君問訊渠四海元龍難著傲<lb/>
窮塗阮籍故應疎三生有命中原世千古無情一卷書<lb/>
有約不來秋又去江空歲晚孰憐予<lb/>
　　　約龍仁夫共語不至<lb/>
黄埃赤日君何往嘉樹清泉我欲眠閱世平心多一笑<lb/>
逢人開口亦前緣坐從塔影無隂起問到山僧建寺年<lb/>
共對金仙思此劫不知為減復為賢<lb/>
<pb n="KR4d0456_WYG_006-8a"/>
　　　登麻姑山<lb/>
五月炎天不作埃清風如泛陟崔嵬吹教紫陌紅塵浄<lb/>
直上𤣥都絶頂來騁望未應吾興盡好懷須待可人開<lb/>
瀑聲近處行微倦未飲先嘗水一杯<lb/>
　　　殘雪<lb/>
忍寒小立傲空濛此夕何人意賞同斷角疎鐘人定後<lb/>
亂山殘雪月明中一天霜氣凝冰柱萬里烟痕襯玉虹<lb/>
尚可數朝供<hi>去聲</hi>茶事今年最是不匆匆<lb/>
<pb n="KR4d0456_WYG_006-8b"/>
　　　二日寒雨聞客語有感<lb/>
歲暮因依風雨交寒爐客語慨農郊夜呼總是田賦急<lb/>
火迫都將椒頌抛閭巷閉門無竹爆兒童剪勝自梅梢<lb/>
蒼生辛苦誰當奏憔悴臣同在旅巢<lb/>
　　　臨川荆公祠堂<lb/>
白髮何求坐廟堂苦心千古視荒荒天津有客攢眉早<lb/>
洛下何人著史忙展轉已憐初意失是非更覺後生長<lb/>
青青芳草江南又誰向新亭泣夕陽<lb/>
<pb n="KR4d0456_WYG_006-9a"/>
　　　秋懷<lb/>
𣺌𣺌西風遍九州江花江草索然收青天萬里鴈飛盡<lb/>
長日四時蛩語愁白髮宫人杜秋曲中年客路仲宣樓<lb/>
浮生何用思渠事天地由來慣作秋<lb/>
　　　放榜<lb/>
零落鳩盤待抹塗依稀榜帖報黄荂龍門久息三春浪<lb/>
馬廐新開一日花鴈塔天傾塵莽蒼雉譙風𦂳字横斜<lb/>
少年場屋麄豪意直舍人歸看暮鴉<lb/>
<pb n="KR4d0456_WYG_006-9b"/>
　　　寶氣亭<lb/>
千年九地蟄深藏獨為張雷發伏祥自是羣兒無眼目<lb/>
何曾一夜不光芒隂幽如獄堪蟠屈變化為龍極混茫<lb/>
我欲西江吞一口行澆鐔水浴干將<lb/>
　　　題郭招討野齋<lb/>
少日經行某水丘至今如畫目中留千年尚父遇西伯<lb/>
萬里伏波思少游風致山林疑未晚功名歲月慨如流<lb/>
但存物外超然意何必山廬更釣舟<lb/>
<pb n="KR4d0456_WYG_006-10a"/>
　　　旴江<lb/>
山圍故壘鬱參差遼鶴歸應記舊時巷陌猶書晉甲子<lb/>
女牆未改漢罘罳<hi>原注旴江城未廢視其脾睨坊扁猶開慶舊題</hi>髙林翁仲留<lb/>
殘照古字塵埃拂舊碑寂寞西江猶有此風流俛仰可<lb/>
勝悲<lb/>
　　　羅壺秋訪來志别<lb/>
霜信横江鷺不飛風流晚歲倍依依蒼茫寒日三竿短<lb/>
冷落詩人一舸歸南北行囊惟史記文章餘事到禪機<lb/>
<pb n="KR4d0456_WYG_006-10b"/>
秖憐夜夜空梁月夢破梅花水四圍<lb/>
　　　遊白紵山<hi>原注白紵山在當塗十數里相傳桓大司馬每登其上歌白紵以是得名</hi>
　　　　<hi>後人亭其處為游賞北望地又名四望</hi>
危亭突兀據山墩芳草長封晉屐痕去後無人歌白紵<lb/>
行來何處是中原一春不識桃李面夾道聊看桑柘園<lb/>
豪傑風情誰復念晚烟歸路市關門<lb/>
　咸淳已已余年十三隨侍漕幕時幕中多名士以詩<lb/>
　稱者莆田黄一㕓以牧而山南余魁安裕自建康來<lb/>
<pb n="KR4d0456_WYG_006-11a"/>
　尤自負詩筆素稱江東偶諸公共會白紵山山南為<lb/>
　此亭賦詩余固未嘗學作律體也不肯為不能者强<lb/>
　出此和家君一見微笑以視諸公山南一㕓大稱賞<lb/>
　以為去後行來雖後村諸家節制不過如此明日一<lb/>
　㕓又誦之古心公且以簡來云一夜思之此聨無以<lb/>
　加繇是予亦妄意衝口而談詩今髮種種無以醻知<lb/>
　已之言姑記當日提奬之所自如此非敢衒也<lb/>
　　　送春<lb/>
<pb n="KR4d0456_WYG_006-11b"/>
竟亦何嘗受用春送春每歎百年身曾無一覺揚州夢<lb/>
也見三畨海水塵前度看花誰負我長楸走馬似何人<lb/>
從教風雨連天暗我爾相忘一欠伸<lb/>
　　　送春三首<lb/>
今夜初程阿那家飛觴恨不到天涯人情空似繞枝鵲<lb/>
春事真同赴壑蛇夜雨興亡餘燕麥曉鐘南北夢鶯花<lb/>
千紅萬紫成何事至竟桑麻是歲華<lb/>
此别年年何在今但悲不得醉鄉頻多情薄倖日邊雨<lb/>
<pb n="KR4d0456_WYG_006-12a"/>
萬水千山天上春芳草茫茫金谷友斜陽冉冉燕樓身<lb/>
楊花零落滄江路每歲相逢是故人<lb/>
色香世界轉頭空萬古銷磨一笑中獨坐最愁當落日<lb/>
驟歌忽覺已南風長門天遠千金盡閬苑雲深八駿窮<lb/>
明日多情聊遣處綠隂啼鳥隔簾櫳<lb/>
　　　馬觀復同天寧閣上觀水和韻<lb/>
身如飛鳥立雲孤恍惚相攜藥市壺是處荒殘增感慨<lb/>
箇中指點到虚無江湖烟浪東南坼仙聖風埃九萬扶<lb/>
<pb n="KR4d0456_WYG_006-12b"/>
曾是年時登覽處茫茫斜日水平湖<lb/>
　　　豫章臺<lb/>
傑閣髙臺斷復連舊時歌舞落荒烟空餘喬木枯成腊<lb/>
轉覺西山淡欲僊湖海元龍何敢傲江山王粲自堪憐<lb/>
書生情性終來别才到登臨思悄然<lb/>
　　　臨川<lb/>
臨川門外綠浮城擬峴臺前雨弄晴賓主千年幾叔子<lb/>
江山一笑亦初平<hi>原注臨川地志稱羊角洞天故云</hi>閭閻歌舞更隨世<lb/>
<pb n="KR4d0456_WYG_006-13a"/>
翰墨詞華肯讓名<hi>原注臺有數碑皆繼南豐不知裁而作而寫曽記者復自書名不書曾</hi>
晤賞由來俄頃耳好風佳月付臺兵<lb/>
　　　題城隱<lb/>
何處如今更有仙此心安處即悠然移松忽忽成尊行<lb/>
種柳匆匆又少年世外笑談懷客語閒中早晚刻鄰煙<lb/>
東風似妬人清福啼鳥牛山驚晝眠<lb/>
　　　與黄西友宋梅洞郭外小步<lb/>
不得過江觀爛霞却乘餘興到山家可憐晴日况此客<lb/>
<pb n="KR4d0456_WYG_006-13b"/>
但有賞心何必花荒草野田隨步遠斷流新雨繞城斜<lb/>
村酤雖薄須聊醉明日滄波望眼賒<lb/>
　　　自省<lb/>
如此風流如此休十年心事兩悠悠昔如駿馬方馳阪<lb/>
今似飢鷹欲附韝秋雨路傍相識少春風觀裏獨來愁<lb/>
倚闌莽蒼無言處何必成翁是白頭<lb/>
　　　清明日晴<lb/>
莽莽中州草自青江南池館黯然平飜教風景不相似<lb/>
<pb n="KR4d0456_WYG_006-14a"/>
選得清明也解晴荒塜琵琶忘舊曲斷橋羌管競新聲<lb/>
山河了不關人事底處曾為百二城<lb/>
　　　到洪<lb/>
纔從楊柳隂時去又向黄梅雨裏來漠漠曉雲低欲暝<lb/>
㝠㝠水氣濕如苔神仙政爾皆陳迹城郭依然只廢臺<lb/>
鷗鷺莫嫌何屑屑行藏自欲混塵埃<lb/>
　　　丙申元日<lb/>
家書宿報平安字尊酒相於南北賓<hi>原注時數客留學於此南北皆有焉</hi>
<pb n="KR4d0456_WYG_006-14b"/>
香霧空濛殘夢曉燭光蕩漾小窻春谷鶯海燕聞雷早<lb/>
風虎雲龍送雨新客舍官居人事省掩關燕坐屬閒身<lb/>
　　　十七日宿新口<lb/>
關水潺潺各自還歸人去客路聨翩<hi>原注是日遇夏元帥將欲赴福州總</hi>
<hi>管</hi>千端世事堪一笑百歲人間幾八年隨寓無聊吾僊<lb/>
矣兹行所得足蕭然秪應後日談癡絶尚與溪山結澹<lb/>
緣<lb/>
　　　送歸<lb/>
<pb n="KR4d0456_WYG_006-15a"/>
積水平溪柳自春天涯海角白頭新茫茫相遇同為客<lb/>
去去時看汝送人明月何曾隔吳越青山各自占湘秦<lb/>
歸心遠逐江西去翼翮何由生我身<lb/>
　　　旴江買船<lb/>
南州行去不多時又買西江短棹歸六月雨肥秋渺渺<lb/>
一篷人瘦月依依倚樓宿酒餘殘夢轉柁孤城恨落暉<lb/>
最憶旴山竒又秀千巖如畫翠屏圍<lb/>
　　　和蕭壑冰至日見寄三首<lb/>
<pb n="KR4d0456_WYG_006-15b"/>
幾度寒爐話雨隂平生心事付長吟久留未覺懷傾倒<lb/>
忽别却知愁淺深柳下水邊重到約人間世外未來心<lb/>
多情正爾還多恨誰把吾曹直一金<lb/>
愛君妙語絶如隂笑我三年作越吟歲冉冉同行客去<lb/>
雪茫茫隔萬山深登臨惝怳形神影俛仰欣悲風月心<lb/>
不曉相思緣底事過於失玉更遺金<lb/>
何限笙歌不咽隂天教我輩作蛩吟可人政爾少愈少<lb/>
閱世奈何深復深醉裏平生華屋眼花前一往少年心<lb/>
<pb n="KR4d0456_WYG_006-16a"/>
眼中夸奪紛如意自喜無慚舉袖金<lb/>
　　　隨興<lb/>
荒閴亦無芳可尋飄流贏得此登臨輕雲閣雨花逾澤<lb/>
斜日穿簾樹有隂詩酒澹能留客興溪山展不盡春心<lb/>
錦江洛浦吾生晚反覆人間古又今<lb/>
　　　阻風泊鄭步共壑冰諸賢上岸徘徊久之夜坐<lb/>
　　　於柂樓風甚<lb/>
江閣彌旬目斷望滄洲共載宿連荒似憐我輩一别苦<lb/>
<pb n="KR4d0456_WYG_006-16b"/>
特作北風三日狂是事有時忙不得我行無速住何妨<lb/>
但慚柂屋談相對寒倚吟肩無處藏<lb/>
　　　欲泊新淦次質記戊五日亦相與阻風南塘灣<lb/>
　　　口<lb/>
浪颭烟竿淡靄邊寒欺客袂北風前當時停棹曾五日<lb/>
今與同舟忽十年歴落塵埃吾老矣纒綿今夕子依然<lb/>
故人昔醉華堂夜轉盼山丘更可憐<lb/>
　　　過新塗遇蕭髙風宋梅洞<lb/>
<pb n="KR4d0456_WYG_006-17a"/>
牽聨解后得同流有約何能似此醻逺客不憂明日晚<lb/>
北風似為可人留去鴻住燕同今雨沽酒得魚來水頭<lb/>
正爾合離驚夢覺一川晴霧落悠悠<lb/>
　　　贈蘭思<lb/>
　　　　蘭思卷舒師席領袖家山羣玉留人沛吾乘<lb/>
　　　　兮雲氣九仙招我忽臨睨乎故鄉喜季子之<lb/>
　　　　來歸感朗陵之久别髙矣美矣孰如晚節之<lb/>
　　　　香言之歌之真有登仙之羡惠徼誼味薄叙<lb/>
<pb n="KR4d0456_WYG_006-17b"/>
　　　　和悰<lb/>
一代風流賀季真人間游戲謫仙人神仙晝錦新官府<lb/>
文獻天葩舊搢紳南澗林泉端有約北山猿鶴斷無嗔<lb/>
九仙迎笑還吾侶第一頭銜不染塵<lb/>
　　　俯仰<lb/>
俯仰如鷄寄鶴羣家書信鴈兩浮沉小窗淡月浪浪雨<lb/>
一枕西風寸寸心癡絶已無金屋想夢遊不到玉堂深<lb/>
少年似我原虗度况復漂流老日侵<lb/>
<pb n="KR4d0456_WYG_006-18a"/>
　　　送莆田班尉舜玉<lb/>
宇宙猶容此士奇江湖坐歎此生違揚州舊日名書記<lb/>
塞上中年勇布衣對酒醒狂豪氣在倚樓意賞壯心非<lb/>
何當著我東西屋笑傲風塵也息機<lb/>
劍客三年歎索離眼明初見便知希相從已覺十年晚<lb/>
忽别俱持一笑歸匹馬短衣魚計得殘山剩水鵠身微<lb/>
寄書漫有臨分誓正怨江閩鴈自稀<lb/>
　　　甲寅離光澤至石岐<lb/>
<pb n="KR4d0456_WYG_006-18b"/>
慇懃送客話新晴俛仰流光百感生一往波濤隨運去<lb/>
回看歲月自心驚浮沉玩世今方朔蕭散居官一長卿<lb/>
古路塵埃漫今昔八年贏得客身輕<lb/>
　　　漫題<lb/>
力屈塗窮定某州如今草莽是何丘已傷無哭田横處<lb/>
乃有追評葛亮謀劍氣閴寥狐拜斗龍光變滅蜃成樓<lb/>
逢人不忍重相問時倚空庭淚洒楸<lb/>
穹穹厚厚此含人零落纍魂託斷雲萬里忠精記髙廟<lb/>
<pb n="KR4d0456_WYG_006-19a"/>
一函枯腊從先君越吟已復江南些漢土終無海外墳<lb/>
故舊盡哀知有處西州鞭語不堪聞<lb/>
　　　李志蜚和前韻作三詩來見且道座主瓠山王<lb/>
　　　公自東平寄聲語各如來韻次答之<lb/>
一笑相逢寂寞濱未言蚤已識丰神我為何者元和脚<lb/>
君勿談之戴晉人道故此時喜傾葢語離前路渴生塵<lb/>
意輕萬里當如此浩蕩男兒不負身<lb/>
素餐千載愧河濱落月依稀夢不神特達公能為座主<lb/>
<pb n="KR4d0456_WYG_006-19b"/>
栖遲我未免鄉人寄聲未有一箇字攬袂更添五斗塵<lb/>
河濟閩山瞻莫遡撫今感舊可憐身<lb/>
笑渠寂寞臥漳濱豈必區區著論神往返不知三閱歲<lb/>
飛鳴會見一驚人縱談傾坐茶餘味得句連章水不塵<lb/>
甚喜故人真有子風埃珍重祝長身<lb/>
　　　快閣<lb/>
此閣因依翰墨香高於儗峴匹滕王峯多遠引江平闊<lb/>
野曠平陳天混茫清景何曾於世隔人生彊半為塵妨<lb/>
<pb n="KR4d0456_WYG_006-20a"/>
後來豈但無詩句絶笑癡兒抵苦忙<lb/>
向令賢達盡得意豈有風流遺後來安得人生如此水<lb/>
莫論世事且銜杯昔時風月多情賞閒處山川笑口開<lb/>
不是深明窮太史東南更有最高臺<lb/>
　　　慥菴郎中快閣留題刻布傳和過廬陵得見一<lb/>
　　　鉅軸次韻<lb/>
案牘勞形九曝蒸闌干入手一吟凭片帆落日天風飽<lb/>
一雨中宵雪浪增明月窺人長是客畫圖著我勝如僧<lb/>
<pb n="KR4d0456_WYG_006-20b"/>
沙鷗洲鷺休驚起社入江南自我能<lb/>
寐懷塵外桂枝叢感慨凡間野鶴籠有限身聊永此日<lb/>
不平事付快哉風飄零江海詩千首報荅乾坤酒一鍾<lb/>
欲識襟懷𤣥悟趣扁舟清漲百灘空<lb/>
　　　呈敬軒公<lb/>
　　　　莆田參政敬軒公與先君子須溪先生定交<lb/>
　　　　於廬陵謫居時同舍同年同門同朝知契深<lb/>
　　　　厚亂來隔絶不肖來閩往復二十年每問契<lb/>
<pb n="KR4d0456_WYG_006-21a"/>
　　　　家何如於莆田往來者兹行光澤見吳教諭<lb/>
　　　　能言中齋屹立風波中深慰此情聞教諭弟<lb/>
　　　　歸欲專拜書渺其今昔何所可極輙附小詩<lb/>
　　　　以見惓惓言有盡而意無涯也猶憶癸酉先<lb/>
　　　　君送先參政守廬陵歸詩序有云追念江東<lb/>
　　　　辭舉姑蘇惠予孰非可感此詩傳之兩家子<lb/>
　　　　弟永為好耳今詩追記前語俯仰凄然<lb/>
市朝早歎轉頭空門戸欣傳屹棟隆南北風霜陳迹遠<lb/>
<pb n="KR4d0456_WYG_006-21b"/>
江閩子弟幾時同空餘易世懷中散未必通家記孔融<lb/>
四十三年一詩問猶勝今字不相通<lb/>
　　　延平移病<lb/>
吾行不計是耶非身外茫茫一羽微避世長卿何况病<lb/>
彊來王式徑須歸老人兒子長竿伎有道先生杜徳機<lb/>
千里無慙持一笑蕭然清絶返萊衣<lb/>
　　　旅樓<lb/>
重雲辛苦熟黄梅四望冥冥撥不開細雨小樓人獨坐<lb/>
<pb n="KR4d0456_WYG_006-22a"/>
黄昏隔屋燕飛來昔時種柳今成樹前度看花半是苔<lb/>
徙倚周遭成冷笑人生逐臭肯心灰<lb/>
　　五言長律<lb/>
　　　浴乎沂<lb/>
休沐宜相浴時哉豈自娛于沂盡賢者吾道亦春乎盡<lb/>
洗言侯霸羣來詠魯洙駕言適彼水餘興舞於雩花柳<lb/>
聖門樂鳶魚天理俱笑渠脩禊者除袚競區區<lb/>
　已已三日當塗學官招幕客同舍會于東教㕔浴沂<lb/>
<pb n="KR4d0456_WYG_006-22b"/>
　亭李叔通謹思素相與忘年戲笑因謂東教趙崇鈭<lb/>
　養大云宜試此君趙葢初上未久趙謂已非詞賦遜<lb/>
　西教天台戴覺民希尹戴方思所以命題吕監簿圻<lb/>
　正父云只亭名最親切讙以為宜纔具筆墨叔通戲<lb/>
　云停筆磨墨者罰諸客環觀或曰只有沂字可押余<lb/>
　性不欲蹈成説不敢謂乎字亦可押漫且題奉試小<lb/>
　緩之即得春乎韻恰湊上娛字蕭如壎先生云娛字<lb/>
　十虞叔通曰豈可押乎字耶客共謂難押忽見落筆<lb/>
<pb n="KR4d0456_WYG_006-23a"/>
　皆驚賛及成篇傳玩尤以花柳鳶魚一聨為精微入<lb/>
　理一時夸許至達朝路他日賈平章堂中亦問古心<lb/>
　公云聞江東時館中一後生省詩押竒韻公舉此亦<lb/>
　一笑偶然億中無足道者而斯文之知始此至今猶<lb/>
　蒙被其賜故不敢忘而著之此云<lb/>
　　　玉堂今夜涼<lb/>
今古文章手傳宣臥玉堂人間秋未到天上夜先涼學<lb/>
士青綾被中書白象床襟懷三伏雪枕簟五更霜漏靜<lb/>
<pb n="KR4d0456_WYG_006-23b"/>
聞鈴索風回帶御香明朝傳制草好語滿班行<lb/>
　是歲六月留昭文館中值謝堂建節丹山先生當宣<lb/>
　鎖隨諸客往觀中夜在庭丹山已易服堦下立馬待<lb/>
　矣丹山忽見顧云子為我立成一詩玉堂今夜長吾<lb/>
　改一涼字子即賦之當時口占作此丹山極賞人間<lb/>
　天上之句且謂劈頭今古字便是活處尤喜後四句<lb/>
　語諸客云此郎會到此處今渺焉如夢惟大君子之<lb/>
　賞識不可以不識也此詩拙速所為有當改處不忍<lb/>
<pb n="KR4d0456_WYG_006-24a"/>
　忘當日意姑存之<lb/>
</p>
<p>
</p>
  </div>
</body>
</text>
</TEI>
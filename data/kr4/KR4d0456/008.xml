<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>養吾齋集巻八</head>
    <p>
<pb n="KR4d0456_WYG_008-1a"/>
欽定四庫全書<lb/>
　養吾齋集巻八　　　　　元　劉将孫　撰<lb/>
　　書啟<lb/>
　　　與姚牧菴參政書<lb/>
某嘗歴觀於古人知己遇合之故未始不慨然而有懐<lb/>
也夫所謂知己者豈直交相為之謂哉其樂固有在乎<lb/>
此也然有周旋游從於終身而後為師友者有不逺千<lb/>
里求而後得之者有怳焉中路相遇而若平生者有未<lb/>
<pb n="KR4d0456_WYG_008-1b"/>
嘗識面神交而懸合者夫得英才而教育之者天下之<lb/>
至樂也孔孟是也若邴根矩之於仲弓范孟博劉𤣥徳之<lb/>
於元方康成雖逺不憚也識鬷蔑于堂下得孟嘉于坐<lb/>
中適然而相遭者也此皆理之所宜有者也至於不識<lb/>
而知心不待内交而如師友此則於知己之道疑於神<lb/>
矣而亦非過也季札見子産於鄭如所素識孔程班荆<lb/>
傾盖而語山濤嵇康一面為金蘭士龍鳴鶴雲間日下<lb/>
各自謂得意此猶可曰相知之素相得之快固有如此<lb/>
<pb n="KR4d0456_WYG_008-2a"/>
者也蘇氏父子生於眉山萬里之外明允之慕用歐公<lb/>
可也子瞻童時謂為我師以至晝誦其文而夜夢見之<lb/>
他日相知文字間遂為千載師友嘉話計一時山巔水<lb/>
涯之士誦歐公之文而悦風者何啻蘇氏父子而歐公<lb/>
中朝數十年知友交契所賞激所敬愛自聖俞子美來<lb/>
如三蘇者政復何限然一旦得之如未嘗有老蘇則以<lb/>
為既去之後公雖賢俊滿門至於不言而心喻者於何<lb/>
取之歐公不以其言為過東坡則以為富貴不足道有<lb/>
<pb n="KR4d0456_WYG_008-2b"/>
大賢焉為之徒優哉游哉可以卒嵗歐公欣然不意其<lb/>
如此且有讀之汗出之歎盛哉有文字來未有若此之<lb/>
相得者也有師友來未有若此之鮮儷者也是意也孔<lb/>
孟而下未嘗得之於言歐公雖樂其樂而亦無自而發<lb/>
適㑹二公能言而千古知己之味初見其一二焉而未<lb/>
易言也今夫朋遊少長歗歌俯仰友惟其所擇交惟其<lb/>
所與然猶晤賞之無所同問辨之不可合知音之絃欲<lb/>
絶斵堊之斤安施參差難合抑又多故况於賔客之造<lb/>
<pb n="KR4d0456_WYG_008-3a"/>
請僚吏之奔走位益髙趨益衆非其人勢不得以不相<lb/>
與非其間情不容以不之接幸而吾黨之有其才吾世<lb/>
之得其侣而或彼之所懐有藴于欲利有志于迎合有<lb/>
急於自營氣不足為之主而好惡是非遷徙變化亦無<lb/>
以發彼之所長而寄吾之所樂又况知道之喻所謂莫<lb/>
逆於心言語文字特記以見趣其樂有在於同異可否<lb/>
之外者哉此固曠數百年之所不能合閲千萬人之所<lb/>
不能知而得於吾世出於吾徒故歐公雖極意於蘇氏<lb/>
<pb n="KR4d0456_WYG_008-3b"/>
而不為黨蘇氏自視一世無誰而不為僭雖更千百世<lb/>
聖賢復起而猶無以易此也嗟夫自昔先輩之望於後<lb/>
進後進之攀于先輩孰不有是心哉嘗慨歎異端之徒<lb/>
皇皇然以得人傳道為事或片言之契雖資講授他意<lb/>
有在必不負當日者之一晤而吾道之是非斯文之引<lb/>
翼乃若媿之振於前者動掩後為不足望起於後者類<lb/>
訾前為有未足各私其賢而吾誰與歸於是士之求知<lb/>
者特怵於勢利而失其所從論卑而氣弱雖賢者不免<lb/>
<pb n="KR4d0456_WYG_008-4a"/>
韓退之最號倔彊而光範之書㡬若無具其間顧慮纒<lb/>
綿雖辭華亦復不競惟三蘇驟起雖不免於科舉之累<lb/>
進取之望而恢疎慷慨猶未失斯文浩然之氣故歐公<lb/>
得之也如不期而其所為遇歐公者亦非有僥倖之心<lb/>
此則知己之所以樂文氣之所以昌於韓公風聲之樹<lb/>
於後世風流之繫于人心者又在乎此也伏惟明公文<lb/>
章門第為天下第一以真儒位參預如昔歐公凡及門<lb/>
者孰不道古今譽盛徳明公㡬厭聞之矣竊嘗見明公<lb/>
<pb n="KR4d0456_WYG_008-4b"/>
之草書而觀于制作私以為明公之雄于文皆其氣足<lb/>
以充之也夫草書之所以妙縱横浩蕩竒詭變化不可<lb/>
以意測不可以迹泥其落筆也與造化之生物同其功<lb/>
推之而無不極極之而無所礙不懾不疑不膠不撓投<lb/>
之所向無不如意望之若槎牙洶湧而識之者行雲流<lb/>
水不足以喻其順不知者以為神施鬼設而知之者蟻<lb/>
封回䇿亦不足以盡其理也字者形也氣者神也得是<lb/>
氣者形神之所以妙盖明公之於草書至矣而未有若<lb/>
<pb n="KR4d0456_WYG_008-5a"/>
明公之隷之又古也凡文字之大雅也亦然某自年十<lb/>
二知為文十五六試時文亦能遽擅其塲諸老或許其<lb/>
可與兹事而所自見者亦止此早攖世故今且五十矣<lb/>
憂患退墮志落而才退一無以自表於世往嵗東平容<lb/>
齋公於浙於湘聞或者之稱其少日也㑹江西有閩選<lb/>
事不謀而置之校官之列繇是入閩者再粗不見非于<lb/>
公議而才不足以有為力不足以自㧞年運日往本志<lb/>
何為亦自分不復分寸望矣獨斯文之縁未斷四方來<lb/>
<pb n="KR4d0456_WYG_008-5b"/>
者猶以少日待之家世期之筆墨不能已於酬應然未<lb/>
嘗敢有意於文也因其人其事盡意之所欲言者而已<lb/>
大懼索居鄙陋從俗改化隤其家聲聞明公來江西亟<lb/>
欲一見於下執事且承明公緒論亦若知有已者将知<lb/>
已於此乎在而食貧牽制雖七百里之洪一舟之便久<lb/>
不能至則其疎濶可笑往往類此竊嘗喜老泉論歐公<lb/>
之文非孟子韓子之文而歐陽子之文也故於誦詠吾<lb/>
牧菴先生之文有草書之説焉明公其謂之然乎否也<lb/>
<pb n="KR4d0456_WYG_008-6a"/>
未見顔色謹具書不備<lb/>
　　　賀雪樓除學士啟<lb/>
伏審渙發中綸晉登内相王人絫騎昭禁庭迅召之章<lb/>
閣老冠鼇峻特㫖真除之拜一佛出世六經同風竊以<lb/>
上古之書典謨訓誥兩漢而下號令詞章其義雅浮與<lb/>
時髙下馴至駢四而儷六㡬于倡一而和千然而元光<lb/>
建武之制書得王言體興元奉天之詔令革武夫心風雷<lb/>
一時黼黻千載惟翰林罕置於院長亦儒林難遇於宗<lb/>
<pb n="KR4d0456_WYG_008-6b"/>
工唐稱九相為美談宋僅數公號本色盖将詩書相表<lb/>
裏而編之䇿所謂将相而富貴則固其宜衆人特以喜<lb/>
賢哲之登庸君子於焉占運數之升降斷唐虞而下必<lb/>
得南北之大宗師遡歐蘇以來又見朝廷之真學士諸<lb/>
生待此久矣天意不在兹乎恭惟大學士内翰相公先<lb/>
生學力木本而水源筆妙金聲而玉振掃空絺章繪句<lb/>
之陋習獨見尊主庇民之大全伊川之雪明道之春備<lb/>
四時氣禹貢而圖春秋而志成一家言雲龍混合之交<lb/>
<pb n="KR4d0456_WYG_008-7a"/>
珪璋特達之選登瀛眷早入掖班髙兼綰而使南臺獨<lb/>
對而趨北闕埋輪奏執政百僚憚侍御之都亭褰帷示<lb/>
監司兩道頌亷車之按部雖黄閣紫樞猶謂晚豈金鸞<lb/>
玉署足為榮顧諸子百家之言久紛而三光五嶽之氣<lb/>
始合於是而整頓破碎之大道真足以追還灝噩於古<lb/>
初肯僅使作者比崔魏徒觀所謂其功不在禹周公下<lb/>
若稽故實厥有華宗天球繇翰長秉鈞在益部使歸之<lb/>
後滄洲自外庸掌制振江左正始之音偉哉我公夐豈<lb/>
<pb n="KR4d0456_WYG_008-7b"/>
前比某托根有素承盼愈青不但恩深極栽培於拱把<lb/>
固嘗意許講制作之體裁欣聞驛召之傳不勝松茂之<lb/>
悦固以動得輿之至喜寧不希附驥之素期其如守株<lb/>
之途窮坐覺出門之天礙心雖馳於前路跡毎至於後<lb/>
人落落自憐悠悠何贖若為安世不通今涑水之書竊<lb/>
附庭堅遥賦舊東坡之句敷陳語淺歡抃心長謹具啟<lb/>
詣堦墀慶賀伏惟鈞慈俯賜鑒念不備謹啟<lb/>
　　　謝李士元俞僉事存問啟<lb/>
<pb n="KR4d0456_WYG_008-8a"/>
伏以屏跡抱書媿冷更生之藜杖褰帷接士喜登元禮<lb/>
之龍門敬立下風薄修初贄竊惟憲部所以揚清而激<lb/>
濁前賢於此㧞異而蒐竒唐贊皇徳裕江左觀風毎進<lb/>
孤寒之匹士宋淇水清臣京東按部遂成醻唱之美談<lb/>
豈惟一時之因依乃留千載之風致厥若芳躅允屬當<lb/>
仁恭惟亷訪僉事御史相公先生華胄仙李之分蟠異<lb/>
稟長庚之挺秀東西将相共推天下才氣之無雙政事<lb/>
文章見謂朝中門地之第一盛徳之報宜貴鉅公之<lb/>
<pb n="KR4d0456_WYG_008-8b"/>
推愈髙太白稱五藏之皆成文東坡詠一身之都是徳<lb/>
評參東府察直南臺貞清則朝隠之封上千斤執法則<lb/>
素立之力爭三尺暫屈當朝之霜簡出馳将指之軺車<lb/>
雖一道幸遇如前之廣平然九重久思於今之汲黯已<lb/>
傳擇笏表南面之顧懐見行信銀趣西江之召客某疎<lb/>
無時用迂有書癡亦嘗髙慕於古人無奈早攖於世故<lb/>
凄凉少日誤諸老之髙軒俛仰中年從俗人於委巷偶<lb/>
辱東平公之異顧遂入南外選者十朞一官不補於遺<lb/>
<pb n="KR4d0456_WYG_008-9a"/>
餘再調自憐於落拓誤為故知而越俎不虞潛禍之發<lb/>
機何圖宿留之間乃有特達之遇長懐請間謝未識之<lb/>
祁大夫重荷垂慈問所在之徐孺子感斯文之篤厚恨<lb/>
陳迹之趦趄儻不假於辭鳴将曷抒於情藴晚依門下<lb/>
敢攀北海之通家春在坐中願托臨淄之識面敷陳語<lb/>
短期望心長<lb/>
　　序一<lb/>
　　　先聖格言序<lb/>
<pb n="KR4d0456_WYG_008-9b"/>
昔者夫子喟然而有無言之歎夫子之歎蓋歎道也四<lb/>
時行百物生天之所以為天者其在於言乎其在於不<lb/>
言乎天固不言也以不言求天何足以知天不知天矧<lb/>
知道微子貢之問夫子一語而止誰當悟者然竟未有<lb/>
悟也謂以此譏子貢之多言者淺謂遊於無言之天者<lb/>
誕夫子則與天一可以無言學於千載之下不於言何<lb/>
以哉夫子未嘗著書易書春秋裁定而已論語皆弟子<lb/>
記諸善言其敢溢出於語之外稱之曰夫子所聞所傳<lb/>
<pb n="KR4d0456_WYG_008-10a"/>
聞敢有異辭使當日有存於齊魯間問王知道傳習有<lb/>
宗皆當如二十篇如玉如金故余於安城蕭君佐俌所<lb/>
萃先聖格言敬受而讀之不敢置評議其間也今道統<lb/>
諸賢語録山立其間遺忘廢缺睹記參差壹尊事之不<lb/>
敢小同異廼於稱道聖言而疑之彼出於諸子固或附<lb/>
益依託然槩皆流風未逺師傳友述精思論著非但匆<lb/>
匆問答獨奈何尊海而後河數典而忘祖佐俌又備考<lb/>
世紀碑記褒典皆所以慎事尊敬推之罔極其心與力<lb/>
<pb n="KR4d0456_WYG_008-10b"/>
勤矣佐俌經家老宿年七十六成此書嵗晏馳百里來<lb/>
城首以見示恨不獲就正於家君遂俾叙其端嗟乎佐<lb/>
俌此書誰敢叙復何待叙哉則為志其感聳始見之私<lb/>
如此云<lb/>
　　　禮記義帙序<lb/>
東萊編文鑑獨取書義二篇歐公在清班擬進士廷試<lb/>
題以諫晦菴稱致堂酒酣誦人自靖獻義以為豪傑之<lb/>
士有科舉來六七百年於此時文亦屢變經義最後與<lb/>
<pb n="KR4d0456_WYG_008-11a"/>
詞賦争髙而辭理過之至近年而極如禮記數十年來<lb/>
以學庸二書之精微過詩書而作者竒變縱横無不自<lb/>
達如洋洋乎分上下截亦使人無異辭嗟乎時文盛而<lb/>
科舉衰固前無古人而亦後無繼者此予於讀静軒劉<lb/>
君禮記義帙不知慨然言之及此也往予為時文時嘗盡<lb/>
取諸經義閲之見前輩所為詞簡而理足其光彩俊逸<lb/>
俱不盡露不獨吾賦家然也居今言之豈不因乎人哉<lb/>
當時已有分省監方州者予嘗謂不然辭主於達義主<lb/>
<pb n="KR4d0456_WYG_008-11b"/>
於當詎有省監異人而方州異教亦何意一朝併盡吾<lb/>
黨持此技如屠龍無所用如冠章甫適越以為怪後生<lb/>
棄不之學相謂無用甚或謂世道之敝以此傷哉未易<lb/>
言也静軒乃能篤守所業不為俗變不為利遷義紆餘<lb/>
而體裁論反覆而根据大之可金華殿中語小之猶所<lb/>
謂當時舊過秦也是當使何人作明有司而没没謹自<lb/>
獻若此嗚呼往者升歌清廟今也獨絃哀彈豈獨一人<lb/>
一世之不遇哉嘗聞有某公闢時文不容口今翰林張<lb/>
<pb n="KR4d0456_WYG_008-12a"/>
待制師道復之云某可闢此藝公乃不可或謂公不能<lb/>
此故闢之奈何於是某公語塞予因叙君義及之亦以<lb/>
間執不能者與不為者之口嗚呼往者吾不及來者吾<lb/>
不聞已而已而<lb/>
　　　解金剛經序<lb/>
王寄牕詩文外邃於内典留意金剛經遂能擴開二千<lb/>
年之雲霧脱離八百家之聲聞指示四句偈之端的采<lb/>
摭融㑹坦然明白不推墮滉瀁不添減注脚是真為人<lb/>
<pb n="KR4d0456_WYG_008-12b"/>
解縛減擔庶幾修行誦念如中流傍岸容易得度尚欲<lb/>
余言為叙毋乃増益迷塗耶寄牕吾黨也惟以吾黨心<lb/>
胷求釋氏之解悟故能盡掃諸説而求其當彼偈頌者<lb/>
就彼法中亦不得不爾昔吾夫子亦有四句偈曰毋意<lb/>
毋必毋固毋我盖無我人衆生夀者相即毋意必固我<lb/>
也當夫子時釋未為釋道未為道聖人之悟往往而同<lb/>
後來謂三教一家者特未識其初耳是安得有三教哉<lb/>
佛之所以出没其詞雖説一大藏最後收拾為金剛五<lb/>
<pb n="KR4d0456_WYG_008-13a"/>
千言又約為四句偈其不容以明言者懼學者之無得<lb/>
也吾夫子之性與天道雖子貢且不得聞而若仁義道<lb/>
徳之講析辨論其何不極而繇後來儒者言之其心體<lb/>
而身驗者幾何人也於是知佛之引而不發者慈悲廣<lb/>
大然亦未嘗不發諸祖以來其不得以明著之者猶佛<lb/>
心也乃今掲然指其所歸然非自為之説秪在從來義<lb/>
疏中不離從來義疏而義疏非從來所有予為寄牕叙<lb/>
繇吾儒家相與映發以為以實明實賢乎托虚以状實<lb/>
<pb n="KR4d0456_WYG_008-13b"/>
且以識吾儒之有未能知夫子者<lb/>
</p>
<p>
</p>
  </div>
</body>
</text>
</TEI>
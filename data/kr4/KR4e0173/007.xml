<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文簡集巻七</head> <lb/>
    <p>
<pb n="KR4e0173_WYG_007-1a"/>
欽定四庫全書<lb/>
　文簡集巻七<lb/>
　　　　　　　　　　　　明　孫承恩　撰<lb/>
　　講章<lb/>
　　　孟子講章一道<lb/>
　　　孟子曰人皆有所不忍達之於其所忍仁也人<lb/>
　　　皆有所不為達之於其所為義也<lb/>
這是孟子盡心下篇教人推廣善端以盡性的説話孟<lb/>
<pb n="KR4e0173_WYG_007-1b"/>
子説人皆有惻隠之心故莫不有所不忍此仁之端也<lb/>
然以氣禀之偏物欲之蔽則有不忍於此而忍於彼者<lb/>
矣能即此不忍以推於所忍而亦不忍焉則惻隠之心<lb/>
無所壅遏而無徃非仁矣人皆有羞惡之心莫不有所<lb/>
不為此義之端也然以拘於氣禀蔽於物欲則有此雖<lb/>
不為而他則為之者矣能即此不為者以推於所為而<lb/>
亦不為焉則羞惡之心無所間隔而無徃非義矣夫仁<lb/>
義者天之所命而為吾心固有之理與生俱生但其端<lb/>
<pb n="KR4e0173_WYG_007-2a"/>
在人發見甚㣲故必體驗察識即其所發而擴充之斯<lb/>
可以全其本然否則善端愈㣲生道幾息展轉汩溺將<lb/>
無復有所不忍不為者而仁義之性遂以梏亡此孟子<lb/>
教人之深意也臣惟人之有仁義即天之有隂陽仁屬<lb/>
陽乃天地生物之心義屬隂乃天地嚴毅之氣而人得<lb/>
之以為心者也然人品不同故其分數亦異惟聖人者<lb/>
氣質清明道心純一合下便能不虧其固有之理全得<lb/>
天之生物者滿腔子皆是慈愛之充周全得天之嚴毅<lb/>
<pb n="KR4e0173_WYG_007-2b"/>
者滿腔子皆是道義之貫徹其於不忍不為如水之必<lb/>
寒如火之必熱如騶虞之必不殺是以寛裕温柔足以<lb/>
有容親親而仁民仁民而愛物舉一世而涵育之發强<lb/>
剛毅足以有執正心以正朝廷正朝廷以正百官正百<lb/>
官以正萬民正萬民以正四方舉一世而裁制之盛徳<lb/>
大業皆自其一念不忍不為者而推之也仰惟皇上稟<lb/>
上智之資具至聖之徳存心天下加惠小民慎刑獄時<lb/>
頒欽恤之條念㷀鰥屢行賑䘏之典檢身律己敬畏自<lb/>
<pb n="KR4e0173_WYG_007-3a"/>
持出入起居之罔弗欽發號施令之無不善仁義之徳<lb/>
與古帝王同符矣然堯舜尚以博施濟衆為難聖賢每<lb/>
以理欲幾㣲為懼道之無窮盡也如此伏願益培善端<lb/>
克新聖徳休息愛養凡膏澤可以厚生民者期於必行<lb/>
兼聼好察凡念慮少有乖道義者即以斷止仁之施者<lb/>
愈深愈博義之立者愈宻愈精以之而育萬民以之而<lb/>
正萬國則徳業之盛真可以比隆唐虞三代矣臣愚無<lb/>
任惓惓<lb/>
<pb n="KR4e0173_WYG_007-3b"/>
　　　書經講章二道<lb/>
　　　嵗月日時無易百榖用成乂用明俊民用章家<lb/>
　　　用平康<lb/>
這是周書洪範篇箕子為武王推衍庶徴之疇的説話<lb/>
上文既言君臣當以嵗月日之間五者之休咎為徴以<lb/>
省已得失此又言休徴所感之效嵗是一嵗月是一月<lb/>
日是一日時是一時雨暘燠寒風五者該來的節候如<lb/>
春夏以燠秋冬以寒一嵗之節候也六月徂暑九月肅<lb/>
<pb n="KR4e0173_WYG_007-4a"/>
霜一月之節候也飄風不終朝驟雨不終日一日之節<lb/>
候也各以他那節候而至不少僣差休徵之應如此則<lb/>
其效當何如百榖是民食所資使或雨而澇暘而旱嵗<lb/>
且歉矣今則件件皆得成熟國家政務所以為治者茍<lb/>
天時既逆則人事益乖今則事事皆得修明俊民是賢<lb/>
者若是氣運不和則天地閉而賢人隠今則賢者在位<lb/>
能者在職俊民則章顯矣一家之中有九族焉茍氣運<lb/>
乖逆則殃咎日至今則身其康强子孫逢吉家則用平<lb/>
<pb n="KR4e0173_WYG_007-4b"/>
康矣是知人事之各臻其效者由天道之順其常然天<lb/>
道不自順則以五事之得也古之聖王所以兢兢業業<lb/>
惟恐少有過差修徳於身以為召和之本當其時三光<lb/>
全而寒暑時五榖熟而人民育朝無廢政野無遺賢和<lb/>
氣薫蒸休嘉旁達有由然矣降及後世君道不明本之<lb/>
身者固多過舉疵徳謬政致戾召乖治不古若亦何足<lb/>
怪仰惟皇上天縱聖哲純誠無疵懋徳建中既足為感<lb/>
召之本幾㣲戒懼每益慎省驗之㓛是宜休徴日臻治<lb/>
<pb n="KR4e0173_WYG_007-5a"/>
效日著然比者年榖雖登而四方常有水旱灾傷之奏<lb/>
政事修舉而尚不無缺欠賢才效用而亦不無淹滯荷<lb/>
福永綏而前星尚未耀此皆聖明所當留意者也伏願<lb/>
聖不自聖法古帝王兢業之持日慎日至俾五事之徳<lb/>
愈備愈隆於以迓續天休導迎和氣則唐虞三代隆古<lb/>
之盛復見於今日矣臣等不勝幸甚<lb/>
　　　文王卑服即康㓛田㓛徽柔懿恭懐保小民惠<lb/>
　　　鮮鰥寡自朝至於日中昃不遑暇食用咸和萬<lb/>
<pb n="KR4e0173_WYG_007-5b"/>
　　　民<lb/>
這是周書無逸篇周公述文王能所其無逸以告成王<lb/>
者如此卑服如孔子稱禹所謂惡衣服舉一端則宫室<lb/>
飲食之儉可知康㓛是安民之㓛如發政施仁除殘去<lb/>
暴都是田功是稼穡之事徽懿都解做美字徽柔懿恭<lb/>
是温柔恭敬到恰好處如詩之柔嘉堯典之允恭非柔<lb/>
懦足恭者可比鰥寡憔悴須待上人加意賙䘏他纔有<lb/>
生意這便是惠鮮鰥寡周公說昔我文王居西伯之尊<lb/>
<pb n="KR4e0173_WYG_007-6a"/>
享一國之奉顧乃安於卑陋之服以即康功田功所急<lb/>
者安民之政所親者稼穡之勤而於自奉之樂所性不<lb/>
存矣且内有柔恭之徳而極其徽懿之盛和易近民於<lb/>
小民則懐保之使之樂利安全於鰥寡則惠鮮之使之<lb/>
生養蘇息自朝至於日之中自中至於日之昃一食之<lb/>
頃有不遑暇用以咸和萬民而不使一夫之不獲葢文<lb/>
王心在乎民不自知其勤勞至此也夫崇儉素恤窮民<lb/>
勤政事皆文王無逸之實是即太王王季家法而成王<lb/>
<pb n="KR4e0173_WYG_007-6b"/>
所嘗率乃祖攸行者周公言之獨詳得無意乎臣聞宋<lb/>
儒程子有言養身至於延年進學至於作聖為國至於<lb/>
祈天永命皆工夫到這裡則有此應文王徳為元聖夀<lb/>
及百年子孫千億延祚八百其根本只是純一之心緝<lb/>
熈之學應驗到此後世人主何憚而不師文王哉然周<lb/>
公於無逸篇説文王如此其勞至立政篇説文王罔攸<lb/>
兼於庶言庶獄庶慎則又如此其逸何歟葢敬天勤民<lb/>
之誠固不容已而提綱挈維之要自有所存文王之勤<lb/>
<pb n="KR4e0173_WYG_007-7a"/>
異乎秦始皇之衡石程書隋文帝之衛士傳餐者矣是<lb/>
以學貴有常張而不弛將有進鋭退速之憂政貴有體<lb/>
博而寡要將有君行臣職之弊惟顓以文王為法則無<lb/>
逸之義盡矣仰惟皇上寛仁恭儉無一念不在於民惕<lb/>
厲憂勤無斯須不持乎敬重農桑而民知務本發内帑<lb/>
而政急救荒十載之間宵衣旰食無間一日文王誠不<lb/>
得顓美於前矣尤願躬修𤣥黙之化俯順節宣之宜執<lb/>
簡御繁濶畧細務慎終如始允升大猷觀無逸必觀立<lb/>
<pb n="KR4e0173_WYG_007-7b"/>
政則知周公之所以告君觀豳風必觀二南則知文王<lb/>
之所以垂裕皇躬康夀𦙍祚無疆天下臣民不勝慶幸<lb/>
　　　孟子講章一道<lb/>
　　　帝使其子九男二女百官牛羊倉廩備以事舜<lb/>
　　　於畎畝之中天下之士多就之者帝將胥天下<lb/>
　　　而遷之焉為不順於父母如窮人無所歸天下<lb/>
　　　之士悅之人之所欲也而不足以解憂好色人<lb/>
　　　之所欲妻帝之二女而不足以解憂富人之所<lb/>
<pb n="KR4e0173_WYG_007-8a"/>
　　　欲富有天下而不足以解憂貴人之所欲貴為<lb/>
　　　天子而不足以解憂人悅之好色富貴無足以<lb/>
　　　解憂者惟順於父母可以解憂<lb/>
孟子因萬章疑舜為怨其親故引舜之事推其心以曉<lb/>
之説道昔者帝堯因四岳薦舜能盡孝可太用乃使其<lb/>
子九男二女與百官牛羊倉廩俱各全備於以給其任<lb/>
使豐其食用以事舜於畎畝之中舜之所居一年成聚<lb/>
二年成邑三年成都天下之士多願就之者堯以舜這<lb/>
<pb n="KR4e0173_WYG_007-8b"/>
等賢聖乃將相視天下而移以與舜焉然舜為不順於<lb/>
父母如窮困之人無所依歸其怨慕迫切之甚如此夫<lb/>
天下之士恱之人之所欲舜為天下所歸而不足以解<lb/>
其憂好色人之所欲妻帝之二女而不足以解憂富而<lb/>
有財人之所欲舜受堯之禪富有四海而不足以解憂<lb/>
貴而有爵人之所欲舜踐堯之位貴為天子而不足以<lb/>
解憂人恱之好色富貴這數件皆極天下之可欲然聖<lb/>
人視之只如浮雲然舉無足以解憂者惟是以不得乎<lb/>
<pb n="KR4e0173_WYG_007-9a"/>
親不可以為人不順乎親不可以為子必得順得父母<lb/>
而致其歡恱斯可以解其憂耳孟子推原這幾句説話<lb/>
可謂真知大舜之心者矣是知天下之事有在性分之<lb/>
外者有在性分之内者前靣許多可欲之事皆是性分<lb/>
之外的至於父子之親乃是與生俱生不可解於心者<lb/>
常人重外物而輕性分聖人惟只是見得一箇性分在<lb/>
我當盡更不知其他此所以天理人倫之正也為人君<lb/>
者要在此處講求體認真切着實躬行則一善立而百<lb/>
<pb n="KR4e0173_WYG_007-9b"/>
善從可以通神明可以刑四海治天下亦不難矣宋儒<lb/>
真徳秀引之以衍大學之義意葢如此<lb/>
　　　大學衍義四章<lb/>
　　　上晩年自恃承平以為天下無復可憂遂深居<lb/>
　　　禁中専以聲色自娱悉付政事於林甫林甫媚<lb/>
　　　事左右迎合上意以固其寵杜塞言路掩蔽聰<lb/>
　　　明以成其姦妒賢嫉能排抑勝已以保其位屢<lb/>
　　　起大獄誅逐貴臣以張其勢自皇太子以下畏<lb/>
<pb n="KR4e0173_WYG_007-10a"/>
　　　之側足凡在相位十九年養成天下之亂而上<lb/>
　　　不之悟也<lb/>
真徳秀曰此唐舊史論林甫之語也林甫心迹盡於此<lb/>
矣臣惟小人之志惟在於富貴彼其窺伺迎合先意順<lb/>
適取恱君心杜塞言路掩蔽聰明而上無以知其姦妒<lb/>
賢嫉能排抑勝已則人君不見有可用之才而惟己是<lb/>
用以刑威刼制則人莫敢與抗而可以行其所欲為此<lb/>
四言者切中小人之情狀其術巧而深周而固茍非剛<lb/>
<pb n="KR4e0173_WYG_007-10b"/>
明上智之資尠不墮其計者自昔姦臣皆莫不然不特<lb/>
林甫爾也夫惟明君夙夜敬徳檢察身心不敢稍有縱<lb/>
事以杜其窺伺之計而又好賢納諫明目達聰長慮逺<lb/>
顧使天下之事皆明白洞徹無有隠伏則小人䝉蔽之<lb/>
私自不得行由是賢才可無遏抑刑獄可無枉濫國家<lb/>
治安職是故也夫亂不生於亂而生於治益之告舜儆<lb/>
戒無虞聖帝明王雖當極治之世視安若危兢兢業業<lb/>
以圖惟治理常恐亂亡在旦夕者考之𤣥宗之世僅號<lb/>
<pb n="KR4e0173_WYG_007-11a"/>
小康特以在位日久耄荒倦勤心志邪蕩遂偃然以承<lb/>
平自恃肆情行樂信用姦佞疎逺忠賢㝠然昏然置國<lb/>
事於度外天下之亂已成而不之悟一朝禍作潰敗决<lb/>
裂幾至喪亡林甫之罪固不可勝誅而𤣥宗之失君道<lb/>
亦甚矣豈非後世人主之永鑒哉<lb/>
　　　安禄山専制三道隂蓄異志殆將十年以上待<lb/>
　　　之厚欲待上晏駕然後作亂會楊國忠與禄山<lb/>
　　　不相恱屢言禄山且反上不聼國忠數以事激<lb/>
<pb n="KR4e0173_WYG_007-11b"/>
　　　之欲其速反以取信於上禄山由是决意遂反<lb/>
　　　發所部兵十五萬衆以討國忠為名上召宰相<lb/>
　　　謀之國忠揚揚有徳色曰今反者獨禄山耳將<lb/>
　　　士皆不欲也不過旬日必傳首詣行在上以為<lb/>
　　　然大臣相顧失色<lb/>
真徳秀曰禄山之所以反者由林甫養成之而國忠激<lb/>
發之也國忠身為大臣而激賊使反者果何為哉欲人<lb/>
主信其言之驗而自保寵禄故也葢姦臣之心茍可以<lb/>
<pb n="KR4e0173_WYG_007-12a"/>
為已之利者雖危國家覆宗社而不顧吁可畏哉方是<lb/>
時禄山長驅向闕聲震河洛而國忠猶進諂言以惑上<lb/>
聼其志亦以取恱爾而馬嵬之變身首誅分家族殄滅<lb/>
寵禄果可保耶祗足為姦臣之戒而已臣惟所貴乎大<lb/>
臣者為其足以任天下之重事患未至而預為之防禍<lb/>
將發而曲為之備考之唐史言禄山久蓄異志當李林<lb/>
甫之時非不知之特以其嘗屈服於已故容之而莫之<lb/>
發至於國忠其智術既不足以籠絡禄山忤其與已相<lb/>
<pb n="KR4e0173_WYG_007-12b"/>
抗乃始屢為帝言且數以事激之使速反以取驗此真<lb/>
徳秀所謂林甫養成之國忠激發之其激發之者欲人<lb/>
主信其言之驗而自保寵禄也臣愚謂禄山之反不係<lb/>
國忠之激但使為國忠者稍有憂國之誠既知禄山之<lb/>
謀則必延納英賢分置將帥訓習武事以張皇國威則<lb/>
明皇雖不即聼其言以疎禄山而吾已隂為之備可以<lb/>
折其逆謀矣乃徒知之而不思所以處之徒幸其言之<lb/>
驗為已固寵之利而不知禍之亟為國莫大之害大臣<lb/>
<pb n="KR4e0173_WYG_007-13a"/>
如是國家亦何所賴其罪可勝誅哉徳秀又曰方是時<lb/>
禄山長驅向闕聲振河洛而國忠猶進諂言以惑上聼<lb/>
其志亦以取恱耳然馬嵬之變身首誅分家族殄滅寵<lb/>
禄果可恃邪祗足為姦人之戒夫小人之心極其志慮<lb/>
始終惟知為已至於國家之大計曾莫之及然其一身<lb/>
一家之禍亦何足言而敗壞天下生民受其塗炭宗社<lb/>
幾於滅亡是則可恨惡也<lb/>
　　　元載在肅宗朝因李輔國薦擢<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>章事後肅宗<lb/>
<pb n="KR4e0173_WYG_007-13b"/>
　　　潜誅輔國載預其謀代宗即位載權益甚又以<lb/>
　　　貨結内侍董秀使主書卓英倩潜與徃來上意<lb/>
　　　所屬載必先知之承意探㣲意無不合上以是<lb/>
　　　愈愛之<lb/>
真徳秀曰元載之承意探㣲即李林甫之善測帝意也<lb/>
先結輔國後結董秀即李林甫之賂上左右也姦慝相<lb/>
師不謀而合葢如此臣謹按元載以度支郎中擢轉運<lb/>
使既因李輔國之薦引而致位宰相復以董秀之宻授<lb/>
<pb n="KR4e0173_WYG_007-14a"/>
上意而得以迎合取寵二人皆内侍近幸載雖姦佞智<lb/>
巧使非得二人之助亦未必能爾則人君其可令臣下<lb/>
得與左右近侍私相結納哉然載之術乃李林甫之故<lb/>
智葢姦佞之人其設心既同則欲行其私須用此術故<lb/>
後之元載即前之林甫唐之林甫即漢之恭顯與夏之<lb/>
寒浞曠代異時同符合節若面相授受者葢由其設心<lb/>
之同也夫天下事變不常小人之乘間抵隙者何限人<lb/>
主不有以防之則聼納之下豈能一一辯察或因其少<lb/>
<pb n="KR4e0173_WYG_007-14b"/>
有合意而誤恱之則即已中其姦展轉迷惑而為害日<lb/>
深矣葢小人罔上之計固巧而深而明君所以御之之<lb/>
術則約而要真徳秀所謂虚懐無我虚靜少慾嚴内外<lb/>
杜私謁以一正御衆邪此人君所以防小人者誠不可<lb/>
不加之意也<lb/>
　　　初楊炎為相惡京兆嚴郢左遷大理卿盧杞欲<lb/>
　　　䧟炎引郢為御史大夫先是炎將營家廟有宅<lb/>
　　　在東都憑河南尹趙惠伯賣之惠伯買以為官<lb/>
<pb n="KR4e0173_WYG_007-15a"/>
　　　廨郢按之以為有羡利杞召大理正田晉議法<lb/>
　　　晉以為律監臨官市買有羡利以乞取論當奪<lb/>
　　　官杞怒貶晉衡州司馬更召他吏議法以為監<lb/>
　　　主自盗罪當絞炎廟正直蕭嵩廟地杞因譛炎<lb/>
　　　曰兹地有王氣𤣥宗令蒿徙之炎有異志故於<lb/>
　　　其地建廟炎貶崖州司馬遣中使䕶送未至縊<lb/>
　　　殺之惠伯貶都田尉亦殺之<lb/>
真徳秀曰姦臣將盗國柄必以殺僇立威杞惡楊炎既<lb/>
<pb n="KR4e0173_WYG_007-15b"/>
譛殺之趙惠伯何罪亦殺之葢不如是無以張已之權<lb/>
而使士大夫懾服之也是時徳宗在位未久而杞已得<lb/>
以私意殺大臣異時失國奔播之禍於此可見矣臣謹<lb/>
按書曰天討有罪又曰惟辟作威刑者天之所以誅有<lb/>
罪天子代天理物故得以執其柄然亦必刑當其罪斯<lb/>
可謂之天討故周禮以三刺斷庶獄既訊羣臣又訊羣<lb/>
吏又訊萬民雖尊如人君亦不可得而私也王制凡治<lb/>
獄自下而上末則司㓂以成告於王王命三公參聼無<lb/>
<pb n="KR4e0173_WYG_007-16a"/>
異說王又以三宥議免必不可免而後刑雖以人君之<lb/>
威亦重恤人命而不敢易也天子且然盧杞為人臣乃<lb/>
欲假威權懾服羣心以私意殺大臣如斃狐兎考之唐<lb/>
史楊炎雖有罪然如盧杞所坐則非其實况趙惠伯之<lb/>
死則濫已甚既不聞三刺之議又不聞告成於天子惟<lb/>
其意而莫少顧恤焉則其恣肆可勝言哉當是時諫官<lb/>
不敢發其私怨家不敢白其寃其威權之刼制人心者<lb/>
可見矣徳宗初即位正勵精圖治之日而姦臣敢為如<lb/>
<pb n="KR4e0173_WYG_007-16b"/>
是由其昏徳不聰之故此真徳秀謂可以占其異時失<lb/>
國奔播之禍也<lb/>
　<lb/>
　<lb/>
　<lb/>
　<lb/>
　<lb/>
　文簡集巻七<lb/>
</p>
<p>
</p>
  </div>
</body>
</text>
</TEI>
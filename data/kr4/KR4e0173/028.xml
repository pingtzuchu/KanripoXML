<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文簡集巻二十八</head> <lb/>
    <p>
<pb n="KR4e0173_WYG_028-1a"/>
欽定四庫全書<lb/>
　文簡集巻二十八<lb/>
　　　　　　　　　　　　明　孫承恩　撰<lb/>
　　序<lb/>
　　　采蘋舟詩敘<lb/>
事不揆於道名不稽於古君子有述乎無有也揆道矣<lb/>
稽古矣言焉而弗文義焉而弗昭君子有述乎無有也<lb/>
君子樂與人為善而又必慎所以與人者若曰弗辨弗<lb/>
<pb n="KR4e0173_WYG_028-1b"/>
擇羣合衆附以成人無實之譏君子無之太守崇仁吳<lb/>
公以舟惠我定翁曹先生也且倡為采蘋之詠先生有<lb/>
槩於衷因以名舟按詩言采蘋備祀事不用於嬉春釣<lb/>
月而用以給祀事兩公之意逺矣哉於是邦之搢紳士<lb/>
賡和繼作先生裒成一巻授承恩俾為叙承恩竊聞之<lb/>
禮也者人之所以生也禮莫重於祭自夫祭之禮廢而<lb/>
人始有背本忘親者邦君有化民善俗之責故當為之<lb/>
教以興民行焉而所謂教不在嚴立法式亦每示以意<lb/>
<pb n="KR4e0173_WYG_028-2a"/>
向而巳然非得志同道合之士以耆年碩徳為鄉邦望<lb/>
者勸相於下則倡之而無和推之而無應道且孤矣夫<lb/>
古之君子進不得大行其所學以淑斯世退而思賛助<lb/>
邦君之政以化導其鄉人記曰修宗廟敬祀事教民孝<lb/>
也則所謂躬行首率以為鄉人傚法之地者固君子分<lb/>
内事哉我定翁先生以清節雅操髙一世允為吾人式<lb/>
勸相賛助公不於先生是望則誰望而謂非先生事哉<lb/>
非公無以知禮之急非先生無以成公之美公與先生<lb/>
<pb n="KR4e0173_WYG_028-2b"/>
兩賢哉嗚呼舟未始有名有之自好事者始彼其競侈<lb/>
麗飾誇誕所以蕩心志而娛光景者不過為吾人嘲戲<lb/>
之資采蘋之義於古道則協矣而况張之以諸作鏗鍧<lb/>
炳朗使讀之者油然興起其孝思之心且將因是盡復<lb/>
先王之禮以挽回隆古之盛松之文獻實在焉則承恩<lb/>
雖欲無述亦烏得而無述也<lb/>
　　　送給事倪君令任丘序<lb/>
曩予在朝聞咸寜倪君公在職諫垣多美譽後予得告<lb/>
<pb n="KR4e0173_WYG_028-3a"/>
歸未幾君外補嘉善丞給事清要丞職卑且冗君又髙<lb/>
蹇雅負氣予謂君當不能無幾㣲不樂意嘉善於松為<lb/>
接壤地故予得詢君之為甚習則知君方且益自奮勵<lb/>
勤於治理若厚風化正人心尚賢興學愛民澤物之政<lb/>
不可縷數至所經畫必欲為宏濶逺乆之計非時俗之<lb/>
規規目前者比而其剛明清肅百度斬斬豪奸不敢喘<lb/>
息善良者恃以不恐嘉善一邑也隠然若重邦焉夫人<lb/>
之遇事必樂則盡心而不茍否則厭棄弗暇疇克以抑<lb/>
<pb n="KR4e0173_WYG_028-3b"/>
鬱無聊之心而自力哉君之不茍於丞非樂之為是則<lb/>
其觀是非毁譽得喪為何如予以是知君之賢為不可<lb/>
及而竊媿諒君之過也今年夏君以部使者薦擢任丘<lb/>
令治任將行司訓吾松沈君子敬使弟子員蔣岳致其<lb/>
鄉大夫士之意需予贈言於乎君其自此升矣夫古之<lb/>
任相者先授以民事凡以天之立君與君之命官為民<lb/>
耳而非身親之則莫能悉令固親民者昔人有恨不得<lb/>
為令非欺也倪君曩在諌垣雖賢且才而於民瘼未必<lb/>
<pb n="KR4e0173_WYG_028-4a"/>
一一知丞之屈其殆吾君相用人之㣲意乎君今於民瘼<lb/>
可謂悉矣吾嘗觀君所修嘉善志於凡利民病民者莫<lb/>
不探索其故而詳為之處丞輔令雖無所不當問而猶<lb/>
不若令之得自専也自今其益罄所欲為者以澤任丘<lb/>
之民乎以一邑槩天下可知也異時益受寵陟位髙而<lb/>
澤易流天下之民其將被君之澤乎君行矣勉乎哉予<lb/>
不佞願執筆書名臣後不特為循吏而已也<lb/>
　　　疏鑿功成詩序<lb/>
<pb n="KR4e0173_WYG_028-4b"/>
吳為澤國水滙而土卑乆雨水泛濫無所歸甚者蕩為<lb/>
巨浸嵗則大歉時其疏濬瀦洩有所此時政之甚大且<lb/>
急不容後焉者也故吏兹土者有専員以莅其事然亦<lb/>
難矣葢役大則傷財動衆則召怨或是之懼而茍焉以<lb/>
塞責則又徒費歳月而終莫之益謂之難固也解州曲<lb/>
君伯玉以名進士自部曹為松倅實専兹事考求其故<lb/>
而興嘆曰天下事豈有卒不可為者亦惟人耳正徳戊<lb/>
寅春亟請於郡伯崇仁吳公從事焉議既合則大召徒<lb/>
<pb n="KR4e0173_WYG_028-5a"/>
卒躬督勸之十夫為圩十圩為塘而皆有長界地而治<lb/>
標其名以誌之聲金鉦以齊約鉦一號萬揷鱗次鉦再<lb/>
號萬揷齊作波委雲屬而斬斬無敢譁者時出徤卒騎<lb/>
而馳號於衆曰毋怠力毋易事視其勤惰而賞罰焉浹<lb/>
旬而事竣若横泖淞塘青龍之屬號湮塞乆弗治至是<lb/>
亦就緒防必崇且厚疏必深且濶至支涇曲港亦掘淤<lb/>
鑿塞小輸大受何其速也葢君以明敏之識而又確於<lb/>
行以通達之才而又勤於事措置有術故財弗傷勸相<lb/>
<pb n="KR4e0173_WYG_028-5b"/>
有道故民弗怨深濬而大治故功之多於前乃如此天<lb/>
下事信不在人哉嗚呼方役之始也見其志銳而濶也<lb/>
固羣然議矣洎其法善而整則恬然服功速而益多則<lb/>
釋然喜曰前是未有此任事者之貴於斷所謂可與知<lb/>
者道者此耳於是吳公作詩美之鄉大夫士咸屬和之<lb/>
君特裒成一巻丏予為序昔者古人之言治也六府三<lb/>
事既即敘矣又謂乆則易懈且弛故復戒之董之而又<lb/>
必曰勸之以歌曰俾勿壞誠以與其强而持固弗若順<lb/>
<pb n="KR4e0173_WYG_028-6a"/>
而道保治者法當如是也今日之什作者視古雖有上<lb/>
下之殊或流傳無已職是者得而考觀焉而吾民亦常<lb/>
竊詠歌之時省弗替於古人保治之心亦庶幾哉是則<lb/>
詩之大者所在而予之所宜書者也故述以弁於巻首<lb/>
　　　夀郡伯吳黄洲叙<lb/>
四月廿又四日為黄洲先生初度諸鄉大夫謀所以為<lb/>
先生夀者則来謁予文文易耳然夀夫人易而夀賢士<lb/>
君子難葢其識見異而志趣卓必求稱其人者而凡䛕<lb/>
<pb n="KR4e0173_WYG_028-6b"/>
辭腐說一無用之昔李委作鶴南飛曲夀坡翁譜笛吹<lb/>
之聲縹緲入雲漢遂為後世美談先生坡翁儔也如是<lb/>
夀先生始稱而委辭無傳諸大夫有見者乎無以則有<lb/>
一焉惟先生治松且二載厚澤深仁覃被二邑至以道<lb/>
義與士士飲其徳尤深夫古詩三百篇多出里巷田野<lb/>
之夫聖人筆以為經今環千餘里内山童野叟喜遇兹<lb/>
辰欣欣然相告舉手加額曰願我公千百嵗夀有歌有<lb/>
謡意其言皆真切可取而諸大夫又皆能言必有超然<lb/>
<pb n="KR4e0173_WYG_028-7a"/>
遺俗之趣是合諸大夫之作與野人之言可以夀先生<lb/>
矣而予又何媿言之無以與規規求古人乎吾將采而<lb/>
緝之與諸大夫攜酒升先生之堂歌以侑觴致再四祝<lb/>
固區區邦人之義也雖然先生今甫四十六耳其綿逺<lb/>
之筭浩乎如方至之川不俟言者而吾輩乃欲効僕僕<lb/>
之勤於其側無巳太豫見先生夙夜勤民雖其曠懐髙<lb/>
興不以政治廢然不宜屑屑為是溷也予意先生自是<lb/>
位與夀日増天下當有夀先生者至功成身退從容暇<lb/>
<pb n="KR4e0173_WYG_028-7b"/>
豫福履康寕某亦倦仕歸老林下每嵗與諸大夫扁舟<lb/>
渡大江從先生於黄洲之上盡出異時諸作擇其可譜<lb/>
於笛如南飛曲者吹之一曲一觴既醉且舞倒冠落珮<lb/>
放懐自得靡有拘繫濯清猗弄明月遺世獨立飄然如<lb/>
在閬風之岑一洗千古俗氣豈不快哉諸大夫其許我<lb/>
乎<lb/>
　　　陸壑生春詩叙<lb/>
陸壑生春詩者吾松鄉進士諸君子頌禱吾郡侯吳公<lb/>
<pb n="KR4e0173_WYG_028-8a"/>
者也公勤勞相民謂松數被水患頃大事疏濬厥既底<lb/>
績諸君子謂當有聲詩以播其美而又適值公初度託<lb/>
物連類并以致夀考之祝者夫六義之㫖淵乎㣲矣説<lb/>
詩者詠嘆淫泆辨析於幾㣲以擇夫當弗敢易也諸君<lb/>
子陳義則富創號則美矣無乃淆六義之㫖歟間嘗請<lb/>
而讀焉則秩乎其倫之析也昭乎其義之著也其可謂<lb/>
善言矣於是諸君子復欲得予叙諸首既不獲辭則推<lb/>
其意而言曰夫春者天之所以生物而人之所得以為<lb/>
<pb n="KR4e0173_WYG_028-8b"/>
心不可頃刻之間者也頃刻間之則疵厲得以奸之矣<lb/>
是故其擴而被之物也薫蒸醖醸滋液滲漉凡幽陰邪<lb/>
沴舉消釋蕩滌於祥風淑氣間其斂而萃之身也充塞<lb/>
渾融晬面盎背元氣沕穆洋溢凝固被之物者仁之著<lb/>
萃之身者夀之源是人心之所以能通乎造化而孰非<lb/>
吾之所自致哉刺史職撫育民生使環千餘里悉吾之<lb/>
春浃洽之地至其含淳茹和充積盈溢是則合人與已<lb/>
一氣流行而疵厲莫或奸之則民之沐浴吾仁而吾之<lb/>
<pb n="KR4e0173_WYG_028-9a"/>
眉夀難老亦固其自然者諸君子頌禱之意無乃出于<lb/>
此耶某不佞嘗習聞儒先緒言而得夫春之說如此即<lb/>
未敢謂公能然而推其理則固然者故敢述以叙諸君<lb/>
子之作<lb/>
　　　贈郡伯吳黄洲謝政叙<lb/>
黄洲吳先生守松之四載邇以受不韙名將委其政以<lb/>
去承恩與吳子道義交方訝其何以致是吳子雅負志<lb/>
節必不為齷齪闇黯不韙知吳子無之而今時所謂公<lb/>
<pb n="KR4e0173_WYG_028-9b"/>
論者率視銓司則吳子亦何以自解也吴子性伉直自信<lb/>
不肯伈伈低下人其獲戾將以是諒然則罔為吳子歉<lb/>
而又卒不得以一人意廢時論然求其實卒莫顯然有<lb/>
也竊重為吳子惜莫或為一雪之而郡邑庠諸士子以<lb/>
其師之命来屬曰願一言以白吳夫子之耿耿也承恩<lb/>
乃喟然曰噫嘻吳子不得以是自解乎哉論人者不可<lb/>
以一說定也且吳子亦何以耿耿也是非臧否之辨紛<lb/>
糅轇轕也乆矣愛憎障所見而毁譽生由是臧否是非<lb/>
<pb n="KR4e0173_WYG_028-10a"/>
競持角立君子之自處既不徳色於譽亦不戚戚於毁<lb/>
而惟求無怍於其心心者吾之所自知而迹或不能以<lb/>
盡合者也反之心而無怍則可以明對天地幽質鬼神<lb/>
雖或詘於此而卒得伸於彼雖或衊於暫而卒得白於<lb/>
乆此君子所恃以無懼者而他則曷顧焉然則吳子亦<lb/>
惟求之此而已矣吳子之為人其行與事有少過差與<lb/>
否諸士子不為吳子諱至於其中之所存則固得之深<lb/>
矣諸士子肯私吳子哉葢學校亦公論也吳子持是亦<lb/>
<pb n="KR4e0173_WYG_028-10b"/>
可自慰矣而何耿耿為也専任已者多禍害鏌鎁固器<lb/>
之利用弗慎斯缺折矣吳子以之智則能慮微巽則能<lb/>
逺害返往不虞以迄自損斯則吳子之過其過此而巳<lb/>
然君子不之過也吳子又何以耿耿哉吳子行矣吳子<lb/>
素有志道徳之士視利禄固甚藐也嘗欲謝塵俗累即<lb/>
黄洲之勝退而修焉以講求聖賢治心之學而出其餘<lb/>
力馳騖於古作者事兹行亦且遂矣吳子不既樂矣乎<lb/>
卒不能無少介然者吳子自信猶未至也而二三子秉<lb/>
<pb n="KR4e0173_WYG_028-11a"/>
公論以張之益以壯吳子之氣其為我謝曰是耿耿者<lb/>
亦既可以釋然矣<lb/>
　　　怡菊詩序<lb/>
嘉定童君遜之挟風鑑術交諸大夫士乆矣其言人休<lb/>
咎多驗頃特扁舟訪予於九峯之下過有期許予方養<lb/>
痾自廢甚媿其言也既迺出其所藏怡菊巻乞叙予因<lb/>
戯詰之曰子之所以怡菊者必有以取耳夫菊花之幽<lb/>
貞隠逸者也吾聞子之為人冲黙恬澹而又操藻鑒之<lb/>
<pb n="KR4e0173_WYG_028-11b"/>
術則於菊也其亦擇而後從歟然吾聞子之植菊妙得<lb/>
移接之法至有一本具五色者菊固幽貞隠逸而子迺<lb/>
欲其炫耀變其竒麗以悦世非菊之性也術者多為富<lb/>
貴好語惑人則髙人介士可以利禄動必子之言失然<lb/>
子既以幽貞隠逸取菊而又欲其變炫以自見則富貴<lb/>
利達之言子之所以語人者要迺遊戯世故歟雖然菊<lb/>
固有本性所謂傲歴風霜者子終不得而變之也則吾<lb/>
人有不幸為子言所中者可不是思乎吾且語子為我<lb/>
<pb n="KR4e0173_WYG_028-12a"/>
求諸四方如希夷之稱若水其静退之操真有似乎菊<lb/>
者有其人乎吾抑有所懼矣物性一成不變者也且居<lb/>
然易知而子猶得有術變易之其大節之不渝幸無幾<lb/>
則士之不為子言舉其本真而盡淪喪者幾希豈無不<lb/>
盡然者而亦不易知矣子之術果能如希夷矣乎其尚<lb/>
有以審辨也哉童君笑不答因次第録而歸之<lb/>
　　　方復常字叙<lb/>
浙之平湖有方生者賦質粹敏而早嵗事浮圖氏之說<lb/>
<pb n="KR4e0173_WYG_028-12b"/>
然暇則時取吾儒之書讀之而悔其誤也今年春来遊<lb/>
京師日接諸搢紳先生飫聞道徳仁義之美而悔益甚<lb/>
則鋭然棄去之間就予以其名繼恩者請字予既字之<lb/>
曰復常又進而告之曰子亦知乎天下有不可廢之常<lb/>
道人心有不容冺之天性㫁㫁乎無以易也夫人之生也<lb/>
天地賦與之父母形體之君上撫治之所得為人者三<lb/>
焉耳否則無以為人而若之何其可絶哉是故配偶焉<lb/>
而生育父子焉而相承君臣焉而相臨此固天下之常<lb/>
<pb n="KR4e0173_WYG_028-13a"/>
道也浮屠氏逞幻妄怪僻之說離俗避世廢婚偶滅倫<lb/>
理絶天地生化之機忘父子嗣續之仁廢君臣事使之<lb/>
義於天下之常道必不可廢者而廢之則是人之所以<lb/>
為人之理無餘矣而豈可哉然而天性之在人自有不<lb/>
容冺滅者子嘗習其説矣以子之敏固非無所得而中<lb/>
復悔棄之此心曷從生耶子自今恩者繼常者復幸哉<lb/>
昔迷而今悟悲夫迷之之乆而悟之之晩也吾觀子賢<lb/>
而多藝才詩字槩兼善可取是葢足以自表見於世而<lb/>
<pb n="KR4e0173_WYG_028-13b"/>
又豈彼怪僻之教之可拘也夫古人固有逃墨歸儒卒<lb/>
以名位顯聞者出處窮達命也命懸於天吾不敢為子<lb/>
必子既得所以為人之理矣尚修厥身為善士以求不<lb/>
媿於此生哉而餘則又何庸計之遂録以為方復常字<lb/>
叙<lb/>
　　　贈張吉甫詩序<lb/>
吾松故多醫鶴溪張吉甫氏能以其業顯名吉甫間用<lb/>
峻劑起人瞑眩疾其顯名以是然其朋儕之非吉甫者<lb/>
<pb n="KR4e0173_WYG_028-14a"/>
亦往往指議曰彼固偶試而幸中者其以是致敗某某<lb/>
可驗弗用或且愈故人於吉甫疑信每半焉嗚呼吉甫<lb/>
豈偶試幸中者哉吉甫所起率多危殆甚者凡危殆甚<lb/>
者必召吉甫當是時諸人束手無䇿而吉甫獨决已見<lb/>
以七劑起垂絶聞者駭嘆自失有卒弗起者則命用不<lb/>
用等死非吉甫故也而可為吉甫病耶夫吉甫亦人耳<lb/>
非能執造物者之柄可以必生死人也且其於卒弗起<lb/>
者未嘗不豫言之非傲然攘臂以必效自許其猶一試<lb/>
<pb n="KR4e0173_WYG_028-14b"/>
者以為猶賢夫坐視其死或有萬一之望耳而嫉之者<lb/>
乃以是媒蘖其短烏得為公論哉彼其當坐視無䇿時<lb/>
莫不揺手吐舌捲嚢疾去懇之而莫留也而既則復曰<lb/>
或且愈將誰欺乎譬之處天下事者彼固循襲固陋以<lb/>
抵大壞坐視頽敗付莫可奈何於是有一人焉獨奮然<lb/>
有以挽而起之非才傑之士不能也其卒敗者則積漸<lb/>
致然所由来逺矣議者弗追咎則已顧獨以為斯人罪<lb/>
至併其異時之功亦以幸目之深非力詆以為大戒是<lb/>
<pb n="KR4e0173_WYG_028-15a"/>
何任事者之不幸也然則予因吉甫而有感者寧獨毉<lb/>
也哉雖然予亦有以告吉甫也古之君子於天下之事<lb/>
講之既無不豫究之既無不精矣洎其出也又必慎重<lb/>
祗懼必周悉乆逺而不為一時淺近計者則其於消息<lb/>
盈虛之間必有道矣是故趙括以易言兵取敗商君之<lb/>
法非不能致一時富强而卒以促秦之元氣此皆往事<lb/>
可取以為喻者也吉甫之術誠良矣然吾猶恐其少有<lb/>
弗慎以易心處之其弊之所至將必師心自賢忽逺害<lb/>
<pb n="KR4e0173_WYG_028-15b"/>
而急近效遂成議者之言而併自喪其美也吉甫其慎<lb/>
之哉則彼嘵嘵者之口且自息矣吉甫性明敏喜讀書<lb/>
予間嘗與論醫而㣲得其意故因其求叙諸君子贈言<lb/>
既盛道其醫而復以是箴之<lb/>
　　　送聶君文蔚赴召之京叙<lb/>
天下無不可為之事而亦有不盡然者無不可為者理<lb/>
也不盡然者勢也古之君子挟有為之才奮有為之志<lb/>
固將舉一世而整頓之然而上齟下齬左掣右制往往<lb/>
<pb n="KR4e0173_WYG_028-16a"/>
不得盡如其意吾觀聶君文蔚之尹吾華亭也公正而<lb/>
嚴肅精明而詳審治績為吳下最然而君之自負則大<lb/>
矣誠使極其欲為奚啻如今之所就者殆將復見古循<lb/>
吏之風然而勢之所不得行徒付之長嘆息者多矣登<lb/>
髙而望者見必逺順風而呼者聲必揚乘其勢也君惟<lb/>
乆遏於勢之所不得行其才與志無以盡見兹赴召入<lb/>
王朝固將日侍天子左右庶幾其得行矣哉抑吾聞任<lb/>
愈重則志意愈廣詎知不復有徒付之長嘆息者乎吾<lb/>
<pb n="KR4e0173_WYG_028-16b"/>
未敢以必行為君賀也雖然明天子在上賢百執事布<lb/>
列方將共圖治理以成正大光明之業言焉而無所忌<lb/>
行焉而無所諱其可以展盡底藴無疑也君其勉乎哉<lb/>
君之行也予方以宅憂念辱與君厚誼不得嘿也乃述<lb/>
此以為臨别贈<lb/>
　　　送石梁王先生校文江右序<lb/>
石梁王子律生校文江右其門下士率詣予求所以為<lb/>
言贈王子者予何以贈王子哉夫王子茲行不為是科<lb/>
<pb n="KR4e0173_WYG_028-17a"/>
重矣乎予聞之也鑑以明故妍媸别䋲以直故正斜辨<lb/>
校文非其人不可也今夫國家以文取士者豈徒以文<lb/>
乎哉葢即文以求其人耳文也者類其為人者也予嘗<lb/>
竊觀古今天下之文而因以考其人焉凡瑰竒磊落敦<lb/>
龎直諒之士率與文稱而其細瑣萎靡怪僻浮薄之文<lb/>
終非鉅人傑士者之所屑也論文者當以是為權度而<lb/>
况執去取榮辱之柄者則夫鍳别之下烏可易易也哉<lb/>
夫不有瑰竒磊落敦龎直諒之士則又何以取士為也<lb/>
<pb n="KR4e0173_WYG_028-17b"/>
是故怪險以為體名出倫輩者卒坐廢黜而所取者乃<lb/>
蘇曽其人今考之二子終身之所至固皆卓立挺出而<lb/>
其所謂險怪者卒未聞其大有所就歐陽氏之識見偉<lb/>
矣王子以文學登名進士雅負氣節清介孤崚昔歐陽<lb/>
氏以風節重一世故其取士必如蘇曽者其氣味之投<lb/>
志趣之合固爾也王子行矣江右大藩也人才之藪澤<lb/>
焉瑰竒磊落敦龎直諒之士豈無如蘇曽者乎固將於<lb/>
兹脱頴吾且拭目以得人為江右賀也王子慎乎哉若<lb/>
<pb n="KR4e0173_WYG_028-18a"/>
夫大觀逺覽名山巨川浩蕩盤薄與古賢人烈士之流<lb/>
風遺跡益以昌其文詞如司馬子長之遊者王子其必<lb/>
充然有得矣<lb/>
　　　贈大行馮南江叙<lb/>
君子既獲乎所不可必者於天則當盡所以副乎天者<lb/>
天人之㕘差也乆矣功名利達天之所命是豈可以預<lb/>
期必致哉於此有修人事以合乎天命父以是望其子<lb/>
子以是酧其父先後之符若執左劵以徴其固有然者<lb/>
<pb n="KR4e0173_WYG_028-18b"/>
斯則天之所厚而人之所當副者也是故利達者天之<lb/>
所以與乎人者也立身者人之所以副乎天者也人固<lb/>
有所兾於天天獨不以是責人哉吾友馮君子仁自髫<lb/>
齓時其先君子慈齋翁即期其為逺器諄諄乎訓以居官<lb/>
行巳之要若不慮其無位而獨慮其無以立乎其位者<lb/>
人皆笑其迂翁既沒子仁益自感奮至名其居室以見<lb/>
意欲不忘翁之教而必酧其言者然其濟與否則固懸<lb/>
於天矣今子仁舉進士登庸王朝翁之所期者酧矣不<lb/>
<pb n="KR4e0173_WYG_028-19a"/>
可必於天者固巳得之則子仁之所以副乎天者宜何<lb/>
如也夫立身之道亦多矣劉柳之徒惟不能立於始故<lb/>
其終至於萬事瓦裂無以齒於士類元稹魏元忠嘗能<lb/>
立於始而中變其守乃併其始之所立者而喪之吾聞<lb/>
慈齋翁之為訓要歸於節義嗚呼節義固所以立身斯<lb/>
劉栁元魏之所缺焉者也子仁質粹而行㢘氣温而志<lb/>
慤固有得於翁之教者於是而益砥礪之則所以立身<lb/>
以副乎天者又何以加諸子仁拜官之三月有藩封之<lb/>
<pb n="KR4e0173_WYG_028-19b"/>
使過予乞贈言予謂兹實子仁致用之始因勵其始而<lb/>
併及其終是亦子仁之意也<lb/>
　　　送方礪菴先生赴京叙<lb/>
嘉靖庚寅秋七月銓部行取天下有司之有治績者吾<lb/>
邑侯方子礪菴當謝邑事以行於是邑之人老羸稚子<lb/>
莫不走相告曰父母逺矣咨嗟涕洟若喪其所以為生<lb/>
者而方子亦若眷眷不忍釋吾民也予聞而嘆曰嗚呼<lb/>
方子其庶幾古之循吏矣乎夫令以親民為職所謂良<lb/>
<pb n="KR4e0173_WYG_028-20a"/>
者要宜於民而已弗宜於民雖有顯績弗謂良也嘗觀<lb/>
兩漢循吏率皆寛仁愷悌之士盡心民隠而民安之至<lb/>
於嚴察刻深威譽烜赫者弗與去古既逺吏治益偷士<lb/>
多急於功名之㑹謂嚴察刻深之治足以要致聲譽躐<lb/>
取榮顯彼其視吾民之痌瘝邈乎其弗與也故循吏之<lb/>
不作也乆矣惟華為東南壯邑而頻困征役民弊滋甚<lb/>
方子至則専意休息愛養求民隠之所在而䟽剔之躬<lb/>
履菲薄節省財力戚乎其若恐傷之也惕乎其若疾痛<lb/>
<pb n="KR4e0173_WYG_028-20b"/>
之在已也憫憫乎若農夫之憂苗之弗長皇皇乎若恐<lb/>
終無以安全而阜厚之也懇懇乎其靡懈也勤約仁厚<lb/>
之風孚感上下葢四閲嵗而乆弊之民獲少甦焉嗚呼<lb/>
方子真民之父母哉彼其嚴察刻深徒欲自樹聲名而<lb/>
惘惘於民事者固方子之所棄也則方子兹行奈何吾<lb/>
民之弗慕且戀也雖然方子嘗與予論政矣其欲惠愛<lb/>
吾民者弗止是也夫方子雖切於為民然勢力則有限<lb/>
矣吾意其志慮之所規為豈無有格於勢力之所弗得<lb/>
<pb n="KR4e0173_WYG_028-21a"/>
行者乎昔人謂天下之事得行者宰相得言者諌官方<lb/>
子将陟而䑓諌也其日侍天子左右以論列生民休<lb/>
戚若古人嘆息流涕者乎言則必先吾邑審矣則吾邑<lb/>
之所以賴藉之者方日以切而方子綏惠之澤方益溥<lb/>
也吾邑之民其又何悲而方子眷眷之情亦可以少釋<lb/>
矣<lb/>
　　　再贈方礪菴序<lb/>
天下烏乎治公論明焉爾矣天下烏乎不治公論晦焉<lb/>
<pb n="KR4e0173_WYG_028-21b"/>
爾矣公論也者天地之元氣國家之命脈也若昔大道<lb/>
之世淳風沕穆公論顯行之人所以抑揚於下者何有<lb/>
戾是非之實也故當其時賢否别白以懲以勸而治道<lb/>
由盛叔季之世人心蒙昧讒忌肆行毁譽失真顛倒眩<lb/>
瞀公論鬱而弗伸闇而弗彰於是賞不足勸罰不足懲<lb/>
危亂之階可立致也是故考歴代之故者觀其公論之<lb/>
明晦而其治亂可得而見矣夫公論非外至也原於降<lb/>
衷具於人心其流行宇宙者萬古一日也曷嘗泯然絶<lb/>
<pb n="KR4e0173_WYG_028-22a"/>
滅哉惟其所寄不同而明晦判焉是故不在廟堂則在<lb/>
臺諫不在臺諌則在搢紳不在搢紳則在草莾不在一<lb/>
時則在後世圖治者亦慎其所在而巳耳故廟堂而公<lb/>
臺諌可無論矣臺諌而公搢紳可無論矣搢紳而公草<lb/>
莽可無論矣一時而公後世可無論矣嗚呼廟堂者主<lb/>
公論者也臺諌者職公論者也在臺諌猶不害其為治<lb/>
在搢紳則巳空言無用而又可使在草莽况後世乎夫<lb/>
公論必有所在無終泯絶者此賢人君子之所恃賴以<lb/>
<pb n="KR4e0173_WYG_028-22b"/>
自立然於國家則何禆矣則有公論之責者烏可茍焉<lb/>
而巳也礪菴方子行將有是責矣其亦思所以慎之哉<lb/>
執意見則蔽徇愛憎則私尚矯異則詭喜附和則随計<lb/>
利害則制昧理道則陋責公論也難矣凡此方子皆無<lb/>
之至其明識道理則其問學造詣也素矣吾知其必克<lb/>
勝也方子勉乎哉方子之行也予既述其為政以紓邑<lb/>
人之私而復持此説以贈方子其弗謂予瀆也夫其必<lb/>
有取於予言也夫<lb/>
<pb n="KR4e0173_WYG_028-23a"/>
　　　慶行素湛翁榮膺夀官叙<lb/>
吾師太宰甘泉先生間詔承恩曰吾伯兄行素翁者少<lb/>
讀書隠居弗仕以善士稱於鄉今夀八十矣日者天子<lb/>
覃恩海内吾兄得有冠服之榮子能一言以張之乎承<lb/>
恩謝不敏先生曰子無辭也則為說曰惟五嶺之陽為<lb/>
東南一都會包山帶海所謂夷夏奥區仙靈窟宅其土<lb/>
地愽大其風氣朴茂其山水崇深是故其人敦龎樂易<lb/>
寛厚舒徐而其君子之不仕者則又能飭躬砥行習尚<lb/>
<pb n="KR4e0173_WYG_028-23b"/>
禮教以化導其鄉人子弟適意乎山巔水涯寛閒寂寞<lb/>
之濵以自樂其天年是故多隠徳之士若行素翁者所<lb/>
謂其人也非耶或曰子何以知之也曰吾即號以徴其<lb/>
行夫素者天地純全之徳靡雕靡繪無所作為自然而<lb/>
然者矣夫翁之所謂行素者豈非中庸子思之㫖哉然<lb/>
而其所該者廣矣履之初九以陽在下率其素履無咎<lb/>
之道夫素履行素一也推而言之則為恬素為朴素為<lb/>
貞素為誠素為約素皆翁之行也是故怡真處静恬素<lb/>
<pb n="KR4e0173_WYG_028-24a"/>
之謂也經徳守正貞素之謂也剗浮滌偽誠素之謂也<lb/>
制節謹度約素之謂也此皆翁必兼有之者且聞翁儲<lb/>
書籍置祭田營夀藏以為燕貽之計繕葺亭軒樹藝竹<lb/>
木以休息偃仰乎其中賦詩鼔琴超然若遺世累翁非<lb/>
隠徳之士哉夫年之貴乎天下乆矣古之明王所以治<lb/>
天下未有遺年者然年貴矣年而匪徳猶無年也年而<lb/>
且徳是不尤貴乎冠服之榮在翁固無足異而先生必<lb/>
欲一言以張之則侈上徳意也乃若先生友于之篤則<lb/>
<pb n="KR4e0173_WYG_028-24b"/>
承恩方有感於司馬温公之事伯康而謂先生固今之<lb/>
溫公而翁無媿於伯康者也是一時而見二古人聖明<lb/>
盛事豈特嶺海之光而巳哉承恩雖不文可無一言以<lb/>
賛厥美也復係之詩曰維古盛時貴老尚齒虞夏殷周<lb/>
率以是治後世繼作亦罔不遵賚與雖殊莫匪上恩於<lb/>
赫聖明益隆以厚既年之崇亦惟徳之茂有懿湛翁南<lb/>
海之墟其容舒舒其行于于業有田廬架有詩書訓子<lb/>
與孫樂善以娛夀考維祺鶴髪台背皇澤既滂冠服是<lb/>
<pb n="KR4e0173_WYG_028-25a"/>
畀錦衣大帶童顔烏紗名器斯重因人愈嘉姻親交歡<lb/>
閭里生色翁拜稽首維皇之錫言耄言期以優以㳺翁<lb/>
拜稽首維先人之休匪賢曷承匪徳曷致我作歌詩以<lb/>
賛燕喜<lb/>
　　　送侍御朱君考績北上序<lb/>
君子於天下之事求諸我而巳矣不必人之同也盡吾<lb/>
心而巳矣不必外之炫也人可以有弗同而在我者不<lb/>
可無外不可以徒事而此心要無媿嗚呼天下之事各<lb/>
<pb n="KR4e0173_WYG_028-25b"/>
有體然惟其所尚而或又甚焉則亦容有不能皆得其<lb/>
當而於大者要者顧有遺也今夫御史司國家紀法糾<lb/>
察在位邪慝其職也故欲得剛果清正之士而有觸邪<lb/>
指佞之目斯其義矣而重其言者甚至為鷹揚鷙擊語<lb/>
則將無所甄别而槩以施諸人使人視之若鬼神雷電<lb/>
之不可親而豈可哉矜暴苛刻之意勝而道徳寛裕之<lb/>
風不亦㣲乎夫根本盛則儀刑自著取與正則奸枉自<lb/>
阻而又何事他求也行葦忠厚成周王化之本漢室治<lb/>
<pb n="KR4e0173_WYG_028-26a"/>
平公卿恥言人過雖非今日所以總齊庶務之要劑然<lb/>
茲意亦何可少也善夫先儒有云立朝以正直忠厚為<lb/>
本真名言哉去嵗丁酉之春予家居則聞侍御南屏朱<lb/>
君以憲事巡歴吳下諸郡不大聲色而風采凝峻所至<lb/>
整肅有司莫不畏其明伏其公而安其簡靖比予北上<lb/>
始識君於途接其風度聴其論議則誠篤懇至和厚平<lb/>
雅所謂矜暴苛刻者咸無之而是非取舍截然其辨無<lb/>
少依回至於練達之才忠藎之志清介之操固可具見<lb/>
<pb n="KR4e0173_WYG_028-26b"/>
之者洎聞君履歴於其所交逰則賢能夙著在在成績<lb/>
可紀嗟嗟朱君所謂求諸我而不拘於人之同耶盡吾<lb/>
心而不為外之炫耶所謂根本之盛取與之正者耶出<lb/>
之從容孰踰汝閑本之忠厚孰逆汝志行之敬慎孰閟<lb/>
汝光圖逺業者執大體有盛徳者恥末務君於是乎為<lb/>
賢矣葢予之得於君者如此乃今夏五月念四日君適<lb/>
莅職之三載將北上考其績於銓曹謂予不可無贈予<lb/>
固樂於君有言也乃以所以妄論君者書之<lb/>
<pb n="KR4e0173_WYG_028-27a"/>
　　　送張君仲立擢守順徳序<lb/>
嘉靖壬辰嵗予在都下識太室山人張子仲立貌偉如<lb/>
也論侃如也心異之曰是豈瑣瑣者倫庶幾能履正者<lb/>
哉張子時為戸部正郎方校文於蜀歸予得其所刻試<lb/>
錄觀之才充如也學淵如也益異之曰茲其有抱負者<lb/>
哉予嘗請張子賦園居詩三章寓興超逺則又異其髙<lb/>
情傑思似不可以勢利拘者未幾予以告養南歸與張<lb/>
子别隨聞張子遷儀部正郎復以議藩封不合當道意<lb/>
<pb n="KR4e0173_WYG_028-27b"/>
外補於是益信張子之不茍同如此而其抱負固有在<lb/>
也丁酉之嵗予還朝隨奉命掌翰留都則張子先此巳<lb/>
來官戸部今年春擢順徳守於是張子過予請言為贈<lb/>
且曰元孝以遷斥之餘濫被擢用畿輔重地順徳大邦<lb/>
惴惴焉是懼不知所以副也又抱迂履拙生乎宦况薄<lb/>
矣惟子有以相之嗟嗟張子予昔也見子之言貌與文<lb/>
於子也得三四繼因子之出處於子也得六七乃今則<lb/>
悉矣夫以張子之賢又何有於作郡哉或曰張子甫被<lb/>
<pb n="KR4e0173_WYG_028-28a"/>
命雖賢猶未見厥施也而子謂其優為也何居古之君<lb/>
子不敢自卑其身而猶不敢忽易於事自卑其身則其<lb/>
自信也必不篤自守也必不固而將為人所揺兀易於<lb/>
事則將茍且率畧而至有憤敗之虞是故必有不可易<lb/>
之操必有不可凂之志必有不自足之心然亦難矣非<lb/>
甚盛徳莫之兼也葢自負者多傲忽而其徒葸葸焉畏<lb/>
慎者則又未免於依回遷就而人得以乗之夫作郡者<lb/>
上有所承下有所使方圓異趨酸鹹異嗜其揺兀我者<lb/>
<pb n="KR4e0173_WYG_028-28b"/>
多矣非有貞固曷克持之即使巧佞善宦與時俯仰躋<lb/>
陟華要然違棄平生何取哉至於合一郡之民仰守為<lb/>
命即一政令之出而民生休戚係之風土異宜俗習異<lb/>
尚可不審也吾觀張子操履正固抗論挺挺即不合至<lb/>
去位而不顧是豈計得失阿徇人者然而其心虛其志<lb/>
謙其行已恭其當事敬方且惴惴焉於茲行率是以往<lb/>
於國於天下可也而况一郡且無謂張子之未見厥施<lb/>
也比有言張子昔貳青州嘗一正吏胥之蔽免貧民之<lb/>
<pb n="KR4e0173_WYG_028-29a"/>
濫役者二百人嵗蝗設法捕之不為災逮擢留都也前<lb/>
是去者例得屬邑夫馬百餘金張子不惟無取且著令<lb/>
為後人禁嗚呼張子以遷斥之餘尚能殫厥心力且當<lb/>
時豈無揺兀之者而卒行其志則今日順徳豈不從可<lb/>
知哉為佐貳且然則為郡之伯豈不益得以展布哉悉<lb/>
厥所為而政有不舉哉吾之徴於張子者審矣吾故曰<lb/>
張子之優為也吾見順徳治矣<lb/>
　　　送侍御姚君湖廣清戎序<lb/>
<pb n="KR4e0173_WYG_028-29b"/>
安於無事者恒人也於恒人之所安而獨知慮之有志<lb/>
者也慮而有以處之非豪傑之士不能也恒人之為見<lb/>
也不及逺彼且於天下之事漠然若於已無與也惟夫<lb/>
有志之士則目擊其弊而心為之弗寧然有其心而無<lb/>
其處徒懐隠憂焉耳若夫以身任天下之責随事究其<lb/>
積弊而剗滌之振頽起廢建長䇿以為永逺不㧞之業<lb/>
非豪傑之士曷以哉今夫天下之事可慮者多矣而莫<lb/>
若軍旅為大恭惟我朝酌前古以創制至精極備而嵗<lb/>
<pb n="KR4e0173_WYG_028-30a"/>
月既乆法斁弊生乃至營伍空缺武備寖弛曩予在都<lb/>
下值冦小警朝議出師簡閱旬日始備京師且然省若<lb/>
郡可知矣夫冗濫耗費之憂聞於前代而空缺弗備則<lb/>
今日所當慮者雖云兵貴精弗貴多然備矣而後可教<lb/>
可擇可以言精弗備曷教弗擇曷精又何有於武事哉<lb/>
易戒不慮書稱詰戎兵孔子以足兵為為政之一孰謂<lb/>
在承平可弗講也惟今制嵗遣御史分道司清戎之任<lb/>
間亦奏績而不能一一皆善也士君子孰無體國之心<lb/>
<pb n="KR4e0173_WYG_028-30b"/>
無乃亦豪傑之寡得耶乃嘉靖戊戌之秋湖藩缺清戎<lb/>
澤山姚子實受命以往姚子夙抱忠藎其為人也英毅<lb/>
而介特而明敏而勤勵而篤實茲行其必有試乎夫窒<lb/>
漏巵者必求其隙去蔓草者必絶其根軍伍之耗必有<lb/>
以也而膠固猥瑣隠昧變亂勢有所弗行法有所弗及<lb/>
明有所弗格力有所弗逮茲惟艱哉姚子則濟矣夫英<lb/>
毅則能任事介特則不可撓明敏則不能眩勤勵則弗<lb/>
懈篤實則弗茍姚子忠藎之志而豈徒也哉湖藩之宿<lb/>
<pb n="KR4e0173_WYG_028-31a"/>
弊殆一剗滌矣乎豪傑之士不於姚子誰望耶予不佞不<lb/>
敢自同於無志然杞人之憂耳幸遇豪傑之士如姚子<lb/>
如之何而弗為之喜喜而不為告也抑天下之事有待<lb/>
於姚子者多矣兹特其發硎云作送姚子序<lb/>
　　　送京兆毅菴孫公致政南還序<lb/>
大京兆毅菴孫公以請去也其同鄉大司冦石塘聞公<lb/>
大司空石菴蔣公少司㓂南渠王公謀所以為公贈則<lb/>
來屬言於予葢以予為公同年必能知公而能言而不<lb/>
<pb n="KR4e0173_WYG_028-31b"/>
知予之謭薄之不足以副也則為說以復曰夫公之請<lb/>
去與朝廷之聽公去皆於禮有合於義無舛搢紳之士<lb/>
方且聳觀羡慕而或者乃曰禮雖云七十致仕然亦槩<lb/>
語出處之始終也即如年未及而或有故亦可以是凖<lb/>
乎則年雖及而精力未衰天下事方有賴於我許國者<lb/>
不當少緩須㬰耶夫國家所以允臣下引年之請者非<lb/>
必以是律之也惟視其精力何如耳孫公固精力尚有<lb/>
餘者而方保釐南都政適寛嚴之中都邑用治則所以<lb/>
<pb n="KR4e0173_WYG_028-32a"/>
繫上下之望者不淺而一旦拂衣求去無乃為已者重<lb/>
而許國者㣲乎而朝廷顧不勉勉而留之斯不能不為<lb/>
明時惜也予曰不然夫公之去與朝廷之聽公去豈可<lb/>
以迹論哉乃固有相成之美矣功名富貴之溺人也乆<lb/>
矣自非髙明有道之士理足以勝私者尠克自拔所謂<lb/>
有其言而無其决比比然也斯亦成風而莫之覺静退<lb/>
之操寖以衰歇世道之憂也公獨毅然有是舉豈不賢<lb/>
哉彼固若曰吾姑以全吾名節而抑以醒世之瞶瞶者<lb/>
<pb n="KR4e0173_WYG_028-32b"/>
夫使仕者皆知名節之當全出處無乖於義豈小補也<lb/>
夫漢道方盛兩疏乞休唐室中興巨源請去惟夫治平<lb/>
之世士得以從容議出處否則如束濕薪不得自由巳<lb/>
夫斯世而有髙明有道之士從容於去就之際豈不為<lb/>
聖明治教之美哉乃若天子豈弗知公精力之尚可為<lb/>
而獨因公之情辭懇切諒公之志有在而欲全之若曰<lb/>
斯固欲為國家敦静退之風以倡率人者不可不成其<lb/>
美若唐太宗欲使李衛公為一代法漢昭帝諭韓福以<lb/>
<pb n="KR4e0173_WYG_028-33a"/>
行義教鄉里是以不强留公也則公之去非沽名而天<lb/>
子之允公者非簡賢相成之美奚可以淺近之迹論哉<lb/>
嗟夫成功難居晚節者君子所甚重也公歴仕且三十<lb/>
年在臺諌直聲動朝野藩臬京兆政績炳著端靖肅穆<lb/>
隠然負四海之望公之建立偉矣茲非成實結局時耶<lb/>
夫宦猶海也泛海者必期達彼岸風濤生於不測公其<lb/>
達彼岸者乎語云完名造化所忌公不亦完名也哉謂<lb/>
非造物者所獨厚耶髙風雅操激發人者多矣則公之<lb/>
<pb n="KR4e0173_WYG_028-33b"/>
去其係於出處世道之重如此是宜其誠懇至意上徹<lb/>
淵衷而不拂其請君臣之間孚契之義較之常情所謂<lb/>
輕重何如也必有能辨之者<lb/>
　　　送詹事府主簿楊君考績序<lb/>
士君子未際有為之地無功業可指見而獨可因其所<lb/>
存以信其人南京詹事府主簿楊子性初故太師邃菴<lb/>
公之冡孫今年秋將考其九載之績於銓曹其同寅王<lb/>
子竹里輩徴予文為贈而楊子辭曰吾慙無政績可紀<lb/>
<pb n="KR4e0173_WYG_028-34a"/>
錄也欿然未有所居也吾何以辱長者賜嗟嗟楊子豈<lb/>
必待子之政績而後見子之賢哉天下有不皆盡善之<lb/>
事功而無不可致用之徳善今夫所謂事功者世之跅<lb/>
弛智計之士詭遇枉合亦足以集事而稱績非不炳然<lb/>
其可述也而要之以道則乖舛弗協者多矣君子不之<lb/>
貴也乃若恬静修飾孑然有以自持介然有所不茍方<lb/>
其居閒處散不見其有可名之功而其志趣之純正踐<lb/>
履之雅潔孟軻氏所謂有所不為者則異時遇得為而<lb/>
<pb n="KR4e0173_WYG_028-34b"/>
有為也不亦從可知哉夫以不為者而達於為則世之<lb/>
詭遇枉合者又何足多也烏號繁弱天下之良弓方其<lb/>
未試未見其良也然木理則正工製則堅識者固知其<lb/>
有射逺破的之用矣然則必以事功而後知賢亦淺之<lb/>
為見矣夫楊子之仕九載矣而皆散局楊子即才且智<lb/>
而又何功業之可見乎然予則信楊子之賢焉葢楊子<lb/>
昔所任固中翰也中翰亦未為要職而近天子清光書<lb/>
辭命號侍從人目之為清華楊子昔已兩考矣稍遲之<lb/>
<pb n="KR4e0173_WYG_028-35a"/>
當得美陟而獨以太母太夫人之疾懇乞而南益就閒<lb/>
曠又嘗聞其昔使藩封者再不愆於儀弗黷于貨是皆<lb/>
古賢人君子之事比予之識之見其容貌辭氣而温然<lb/>
而粹然而恪然而斂然如寒士素衣羸馬無鮮澤華美<lb/>
之飾貴介驕矜之氣一毫不設於身不謂有所養不可<lb/>
也楊子之為人庶㡬徳善者哉則前是固嘗稱賢於士<lb/>
論考稱於官評亦惟其所存爾矣嗟乎邃菴公以勲徳<lb/>
為一代名臣予昔者常以燕閒侍教公泛言天下事而<lb/>
<pb n="KR4e0173_WYG_028-35b"/>
深有慨於世家子弟之弗類也予時因知公固篤於教<lb/>
者退而求其所謂義方則以䋲齋命楊子之號於其始<lb/>
冠也屬諸名公之作以規勉之則公之致望不重哉而<lb/>
楊子之克自檢律者謂不本於公之教哉善夫楊子之<lb/>
克勵祖訓懿哉公之家教之有徴也夫静者所以需其<lb/>
動暇者所以資其用楊子茲行銓司者必有以處子而<lb/>
子也自是可以功業見矣<lb/>
　文簡集巻二十八<lb/>
</p>
<p>
</p>
  </div>
</body>
</text>
</TEI>
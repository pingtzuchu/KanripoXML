<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文簡集巻四十七</head> <lb/>
    <p>
<pb n="KR4e0173_WYG_047-1a"/>
欽定四庫全書<lb/>
　文簡集巻四十七<lb/>
　　　　　　　　　　　　明　孫承恩　撰<lb/>
　　哀詞<lb/>
　　　盛克脩考妣哀詞<lb/>
　　　　桐城盛君磵松處士諱健字志剛有隠徳配<lb/>
　　　　王氏孺人克相其君子既巳先後謝世其季<lb/>
　　　　子鄉進士克脩持巨軸來乞詩於諸同袍之<lb/>
<pb n="KR4e0173_WYG_047-1b"/>
　　　　在南雍者余辱克脩厚義不可辭乃著詞一<lb/>
　　　　通以洩其哀云詞曰<lb/>
若有一人禀元陽兮含真葆熈闇弗彰兮如玉在璞如<lb/>
珠在房兮懿厥淑配徳靜貞兮敦尚儉朴屏華紛兮内<lb/>
外順治式家人兮天道靡常倐變遷兮何辜於神亡後<lb/>
先兮善人殄瘁我涕沾兮仁者獲壽古有徴兮天不吾<lb/>
欺此獨莫憑兮㝠㝠𤣥化孰權衡兮白楊蕭蕭宿草芊<lb/>
芊兮寂寂九原閟重泉兮破不可完逝不可旋兮脩短<lb/>
<pb n="KR4e0173_WYG_047-2a"/>
有數匪不仁兮惟生無愧没吾寜兮懿徳美行永令名<lb/>
兮克紹有子發休祥兮禄養弗逮後則昌兮不亡者在<lb/>
此我又何傷兮<lb/>
　　　桐城徐處士哀詞<lb/>
　　　　𢎞治甲子秋予同鄉薦者曰桐城盛克脩嘗<lb/>
　　　　為予稱其同門友徐君瑞卿之賢并其父處<lb/>
　　　　士之善教也今年春予與瑞卿同捷南宫既<lb/>
　　　　又同入詞林觀其貌謙謙焉氣温温焉而其<lb/>
<pb n="KR4e0173_WYG_047-2b"/>
　　　　才過予逺甚因信瑞卿之賢且意其所謂家<lb/>
　　　　教者可驗而適聞處士先偕瑞卿來在邸中<lb/>
　　　　噫其真篤於教愛者矣於是予等方欲脩展<lb/>
　　　　拜之敬而未果旬日處士忽嬰疾去世嗚呼<lb/>
　　　　其弗及矣瑞卿念無以伸其至痛乃畧節處<lb/>
　　　　士行實乞銘於大學士介庵先生以圖不朽<lb/>
　　　　而復徴諸同館者哀挽之予往年於克脩尊<lb/>
　　　　甫磵松翁之没嘗有詞以哀之矣顧今乃敢<lb/>
<pb n="KR4e0173_WYG_047-3a"/>
　　　　辭耶亦製一通以塞瑞卿之請且以致區區<lb/>
　　　　云<lb/>
為子故兮逺遊於京朝夕相將兮一體之情子既顯兮<lb/>
親亦榮胡天弗愍兮大故是嬰六十匪壽兮仁者莫憑<lb/>
豈其數之不可迯兮命之傾抑厭世之溷濁兮乗白雲<lb/>
而遐征猗歟先生兮吉人之貞有潜其耀兮教子克成<lb/>
俾壽無後兮孰紹而承翁今有後兮益振家聲六十匪<lb/>
夭兮翁歸則寜弗首丘兮翁目不瞑繄大化兮曷人之<lb/>
<pb n="KR4e0173_WYG_047-3b"/>
能發潜徳兮播遺馨太史勒銘兮賁泉扄在翁無憾兮<lb/>
惟子之惸千里兮輀軿凄風兮丹旌月惨惨兮雨泠泠<lb/>
魂漠漠兮天㝠㝠山川阻深兮附子以行睠安歸兮無<lb/>
震驚乾坤頫仰兮倐變更千古萬古兮永閟佳城吁嗟<lb/>
已矣我懷先生<lb/>
　　　海虞陳復清先生哀詞<lb/>
　　　　海虞陳復清先生以行學重一時没且廿餘<lb/>
　　　　年矣海虞之人敬之慕之猶昨也先生之季<lb/>
<pb n="KR4e0173_WYG_047-4a"/>
　　　　子檢討君間以伯兄侍御君之命謂予曰願<lb/>
　　　　有述余與檢討君厚其敢無言為著哀辭一<lb/>
　　　　通匪示久逺聊伸仰止之私云耳<lb/>
大道磔裂兮世降而俗偷我哀若人兮喜潔而好脩紉<lb/>
蕙<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>以為佩兮緝薜荔以為衣集芙蓉以為冠兮斵桂<lb/>
柟以為輿歌白駒於空谷兮嗟獨立而髙舉余豈踽踽<lb/>
與凉凉兮恐不及前脩之遺矩慚蹇黙而無聞兮託詩<lb/>
篇以自宣余豈樂雕鐫與篆刻兮發天真之自然余既<lb/>
<pb n="KR4e0173_WYG_047-4b"/>
不能致身以畢志兮將以遺乎後昆茍吾志之有托兮<lb/>
永畢念於乾坤山之顛兮水之涯舒長嘯兮足棲遲繄<lb/>
尚友兮千載謂淵明兮我師忽龍蛇之值歳兮嗟白日<lb/>
之既暮豈厭世之溷濁兮倐余去而弗顧悵宰木之既<lb/>
拱兮悲宿草之芊芊耿脩名之不昧兮留詩巻於人間<lb/>
重曰善人殄瘁何嗟及兮我懷典刑我涕拭兮歸全於<lb/>
地名有燁兮弗暢於施有嗣哲兮奮迹詩書篤世烈兮<lb/>
鏗鍧家聲煥嶻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>兮琴川洋洋永不渫兮慶源之長同<lb/>
<pb n="KR4e0173_WYG_047-5a"/>
弗竭兮<lb/>
　　　王處士哀辭<lb/>
　　　　睢寜有隠君子曰王君本靜者性温厚好施<lb/>
　　　　與尤多幹蠱才為鄉閭所頼恃邑大夫器使<lb/>
　　　　者數十年某月某日以疾卒君之友地官髙<lb/>
　　　　廷用雅厚予間屬一言以圖不朽余言何足<lb/>
　　　　不朽君哉姑為辭以哀之<lb/>
若有一人兮其色誾誾禀志孔良兮懷瑾握珍何内美<lb/>
<pb n="KR4e0173_WYG_047-5b"/>
之既充兮又重之以脩身權竒倜儻兮忠信而文淹丘<lb/>
園以婆娑兮韜長才而弗售雲泉結盟兮松鶴為友躬<lb/>
孝弟以範俗兮亦休聞之四馳有冠服之煒燁兮荷恩<lb/>
寵於明時樂賑施於孤㷀兮槖垂罄而弗倦出才猷於<lb/>
不試兮亦足以脱頴而自見學有宫兮峩峩徒輿有杠<lb/>
兮不涉以過維君績兮孔多人徳君兮詠以歌履蔗境<lb/>
而康强兮孰不願其優游乎百年何壽命之弗長兮忽<lb/>
乗化而弗返韙諸郎之玉立兮曰成立之可俟生弗食<lb/>
<pb n="KR4e0173_WYG_047-6a"/>
報兮或庶㡬其在是宿草芊芊兮白楊蕭蕭巳矣乎夫<lb/>
君兮痛不可招<lb/>
　　　徐文忩内子哀詞<lb/>
鳯兮鳯兮雄雌相隨燦文彩兮光陸離鳴聲和兮雙宿<lb/>
雙飛雙飲啄兮不相弃遺結綢繆兮百年為期倐驚起<lb/>
兮傷仳離雌一去兮雄心悲瑤臺路杳兮恨莫與俱吐<lb/>
哀音兮蹇孤棲隻影為偶兮孤哺兒望不見兮返何時<lb/>
委翼自傷兮愴焉以摧茫茫宇宙兮永相思嗚呼蒼天<lb/>
<pb n="KR4e0173_WYG_047-6b"/>
兮曷我知<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文簡集巻四十七<lb/>
</p>
<p>
</p>
  </div>
</body>
</text>
</TEI>
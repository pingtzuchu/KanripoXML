<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文簡集巻十五</head> <lb/>
    <p>
<pb n="KR4e0173_WYG_015-1a"/>
欽定四庫全書<lb/>
　文簡集巻十五<lb/>
　　　　　　　　　　　　明　孫承恩　撰<lb/>
　　五言律詩<lb/>
　　　為何養髙題扇景二首<lb/>
傲睨江天濶依依島嶼明風林聞落葉烟渚看雲生黄<lb/>
綺終堪隠巢由不慕名為君占易畫履二得幽貞<lb/>
　　　又<lb/>
<pb n="KR4e0173_WYG_015-1b"/>
約處惟求志逢人懶折腰空山足盤礴幽境謝喧囂野<lb/>
色連蒼莽詩情遡泬寥掀髯誰與和凉吹自瀟瀟<lb/>
　　　揺落<lb/>
揺落孤村晩江山一弊廬頗憐賤子病重枉故人車釀<lb/>
熟尊多酒溪深饌有魚百年寸心事相對一嗟吁<lb/>
　　　何處難忘酒二首<lb/>
何處難忘酒茫茫宇宙間浮生無百嵗壯志有千年窮<lb/>
達非由我賢愚不係天此時無一盞心事向誰宣<lb/>
<pb n="KR4e0173_WYG_015-2a"/>
　　　又<lb/>
何處難忘酒傷時變故多有心羞末俗無力障頽波<lb/>
漠漠從誰問悠悠竟若何此時無一盞彈鋏不成歌<lb/>
　　　南齋十詠<lb/>
　　　　南齋周先生以十物求題示不忘也原其意<lb/>
　　　　作詩以表之<lb/>
書籍吾家物經時脉絡穿香芸虚舊篋科斗半陳編貽<lb/>
後真良産資身豈舊筌猶思疇昔遇日日共周旋<lb/>
<pb n="KR4e0173_WYG_015-2b"/>
　　　　右蠧簡<lb/>
貧賤舊時情年來怨不平床頭違夙契墻角締新盟苦<lb/>
窳非前見凄凉減夜明猶思疇昔遇相對坐深更<lb/>
　　　　右廢檠<lb/>
緑綺遺來久凋零漸不任尾焦存古製絃斷惜知音難<lb/>
厠虞廷樂空含太古心猶思疇昔遇彈處月當襟<lb/>
　　　　右舊琴<lb/>
寳劍出吳鈎精光紫電流芳塵凝古匣銳鍔掩清秋尚<lb/>
<pb n="KR4e0173_WYG_015-3a"/>
作蛟龍吼還令魍魎愁猶思疇昔遇懸佩上皇州<lb/>
　　　　右塵劍<lb/>
墨妙傳來敝書齋老嵗華奔泉空渴驥入草失驚蛇零<lb/>
落行春蚓糢糊㸃暮鴉猶思疇昔遇摹搨愧薑芽<lb/>
　　　　右敝帖<lb/>
我愛丹青妙傳來嵗月徂天機還慘淡繪色漸糢糊烟<lb/>
水渾明滅雲山空有無猶思疇昔遇曾費百金沽<lb/>
　　　　右殘畫<lb/>
<pb n="KR4e0173_WYG_015-3b"/>
素質明雲浪分來自剡溪巻舒曾未試篋笥已多時覆<lb/>
瓿吾寧忍摛文子亦宜猶思疇昔遇心事重相期<lb/>
　　　　右故紙<lb/>
價擅烏金重研來滿硯香鴻文曾潤色豹槖費珍藏已<lb/>
見規模缺應嗟嵗月長猶思疇昔遇揮染走龍光<lb/>
　　　　右餘墨<lb/>
名著中書省曾誇戰㨗還遺功尤未泯末路已驚難鋒<lb/>
力慚新銳衰頽類老殘猶思疇昔遇横掃涌濤瀾<lb/>
<pb n="KR4e0173_WYG_015-4a"/>
　　　　右頽筆<lb/>
我有端溪石人言紫玊堅文章經㸃染嵗月老磨研凹<lb/>
底雲根漏刳中雨脚聨猶思疇昔遇日日試松烟<lb/>
　　　　右穿硯<lb/>
　　　過東禪寺友人書齋小酌二首<lb/>
何處藏修地禪房雲水東院深無犬吠門僻有苔封萬<lb/>
里看鵰鶚三冬困蟄龍不須悲世事且領一尊同<lb/>
　　　又<lb/>
<pb n="KR4e0173_WYG_015-4b"/>
交情憐久别今日此尋君話舊消清坐開樽對白雲乾<lb/>
坤空落落世事總紛紛不盡留連意歸途已暮曛<lb/>
　　　貞軒詩<lb/>
先民有遺訓末俗見斯人自是甘肥遁誰能混世塵行<lb/>
藏吾道在宇宙一身貧髙誼真堪託吾將與結隣<lb/>
　　　雪望<lb/>
宻宻復皚皚𤣥陰鬱不開雨凝飄漸積風急去仍回欲<lb/>
把羲娥弔還將混沌猜誰歟蓑笠者沽酒過橋來<lb/>
<pb n="KR4e0173_WYG_015-5a"/>
　　　對雪<lb/>
朔雪千林盛連天舞素霙依依巧作態脉脉故無聲只<lb/>
可如袁卧難為訪戴行小山渾不俗玉立更崢嶸<lb/>
　　　寄題儲苧西山亭和汪東麓韻三首<lb/>
窈窕深穿壑嶔岑小築丘川光涵鏡静石氣雜雲流花<lb/>
鳥娛幽興蒲荷足晩收更聞貽後逺千巻貯層樓<lb/>
　　　又<lb/>
古樹藏迂徑平臺對石橋兩堤莽廻合一水故迢遥鮭<lb/>
<pb n="KR4e0173_WYG_015-5b"/>
菜君家足林泉我興饒何當乘暇去吟賞判連朝<lb/>
　　　又<lb/>
吾聞蓮塘曲儲子搆名山石作三峰峙溪流九折灣塵<lb/>
中有兠率海上見商顔羡爾萃竒勝誰言造物慳<lb/>
　　　都下卧病<lb/>
卧病洛陽城不知時序更屢空諳客味數問荷交情壯<lb/>
志因愁減衰顔覽鏡驚前程那可計休咎任浮生<lb/>
　　　送劉公勛乞終養歸<lb/>
<pb n="KR4e0173_WYG_015-6a"/>
筮仕便辭歸寧親願不違私情烏鳥疏髙興北山薇花<lb/>
塢潘輿穏秋風萊綵輝嗟予望雲意為汝益翻飛<lb/>
　　　為戴道士題畫鶴<lb/>
不逐腰纒客清溪嵗月深<hi>戴號清溪</hi>朝從遊碧落夕返憩瑶<lb/>
岑華表歸時語黄州去日心蒼茫明月夜兀立候松陰<lb/>
　　　遷寓五首<lb/>
客裡多遷次今兹始定居亦知同逆旅聊復認吾廬隣<lb/>
訪新移客兒齊未展書終宵眠不穏明月照窓虚<lb/>
<pb n="KR4e0173_WYG_015-6b"/>
　　　又<lb/>
雅志憐幽寂吾廬亦自宜城臨風到急地逼月來遲病<lb/>
起身猶歉門扄客屢題幽懐無所寄多種菊花枝<lb/>
　　　又<lb/>
門倚重城地心瞻咫尺天最欣少塵事况喜近仁賢斗<lb/>
室堪兒讀空庭足馬旋宦途媿貧薄那敢過求全<lb/>
　　　又<lb/>
突兀見危城天然列障屏開軒藉深穏壓棟自虚名夕<lb/>
<pb n="KR4e0173_WYG_015-7a"/>
照樓臺麗秋風鼓角清趨朝應自慣不用聽鷄鳴<lb/>
　　　又<lb/>
是處誰非寓吾廬又再更天涯淹久病客思喜秋清嵗<lb/>
月看人老拘牽笑此生故園三<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>上回首獨含情<lb/>
　　　邸中思家四首<lb/>
寂寂書齋夜悠悠對短檠異鄉千里夢故國一家情嵗<lb/>
晩風偏勁天空月正明孤吟愁不寐戍鼓逓髙城<lb/>
　　　又<lb/>
<pb n="KR4e0173_WYG_015-7b"/>
白髪親齡暮青山客路長經年千里信一讀九迴腸最<lb/>
喜猶强飯深期早促裝不知何嵗月花底進霞觴<lb/>
　　　又<lb/>
不見伯兄久荆花靜晩風平生敦手足此日任西東萬<lb/>
里看鴻鵠三冬困蟄龍不知今夜燭誰與一尊同<lb/>
　　　又<lb/>
靜夜長如嵗羇愁冷似灰繆通京國籍虚負故園梅不<lb/>
寐聞寒柝多情減壯懐無端寥落意一一上心來<lb/>
<pb n="KR4e0173_WYG_015-8a"/>
　　　題陶淵明畫<lb/>
白日識歸心凉風吹葛巾世行元嘉厯身是義熈民望<lb/>
裡停雲賦門前送酒人緑楊深匝户别是一家春<lb/>
　　　雨<lb/>
疎雨夜深聞朝來暝不分隨風看裊裊雜霧更紛紛徑<lb/>
草添幽翠池波織細紋居閒無晤語袖手對爐薰<lb/>
　　　竹<lb/>
蔭屋交虚翠當窓送夕凉清聲時到耳濃露濕沾裳老<lb/>
<pb n="KR4e0173_WYG_015-8b"/>
榦排籬出新梢落粉香再歌淇澳什不擬晉人狂<lb/>
　　　與諸友避暑河亭小酌<lb/>
勝事聞河朔吾亭亦自宜凍雲低結暝檻水淡生漪竹<lb/>
韻清醒耳𤓰漿冷沁脾况憐明月上歸興更遲遲<lb/>
　　　將曉<lb/>
厯亂銀河落朦朧曙色㣲忽看入幽户漸已透疎幃物<lb/>
各知羣動吾思欲攬衣幽居雖少事頽惰自非宜<lb/>
　　　幽事<lb/>
<pb n="KR4e0173_WYG_015-9a"/>
幽事時時有閒居頗自便聽鸎留徙倚教鶴助蹁躚掬<lb/>
水苔磯坐尋芳竹徑穿却憐城市裡車騎正喧闐<lb/>
　　　和答喻揚菴郡公五首<lb/>
宇宙寛如許卑棲但一枝何期野人屋欣得大賢詩髙<lb/>
鳥㝠㝠去飛花故故辭美人隔秋水無計鎮相隨<lb/>
　　　又<lb/>
種竹期三徑栽花亦數枝溪山餘逺興天地入新詩塵<lb/>
世久成厭清時難便辭終當返初服猿鶴共追隨<lb/>
<pb n="KR4e0173_WYG_015-9b"/>
　　　又<lb/>
遺老吾何敢居閒得自怡力耕聊卒嵗久病欲忘詩盛<lb/>
美嗟誰及迂疎忝受知最憐公務劇扳屈媿無期<lb/>
　　　又<lb/>
卜築真成戲幽棲任俗猜登臨屈冠蓋光彩動蒿莱自<lb/>
媿盤飱薄能將懐抱開迂疎或不棄乘興肯重來<lb/>
　　　又<lb/>
叩户醒殘夢開門得好詩驪珠驚到眼宿疴忽如醫喜<lb/>
<pb n="KR4e0173_WYG_015-10a"/>
溢髙歌久才踈勉和遲小亭成勝事幽寂動春姿<lb/>
　　　夜雨<lb/>
小雨看終日昏來灑更㣲新凉透疎簟餘潤濕書幃宿<lb/>
鳥翻枝警流螢觸暗飛雲間淡星月時復見依稀<lb/>
　　　雨不止再詠<lb/>
黯黯連旬雨陰雲只自浮竹窓巢翡翠粉壁上蝸牛野<lb/>
徑人行少溪塘水漫流病夫為嵗計兀坐正含愁<lb/>
　　　雨益甚再詠<lb/>
<pb n="KR4e0173_WYG_015-10b"/>
淅瀝無時歇俄驚忽沛然疾奔横迥野宻洒暗長川檻<lb/>
水看將溢茅堂懼欲穿蒼茫渾不觧黙黙向穹𤣥<lb/>
　　　雨後邀友人<lb/>
寂寞孫康宅幽懐若與論昨宵時雨過今日緑陰屯傍<lb/>
檻先鋪簟臨流重洗尊即看能枉駕候子立柴門<lb/>
　　　雨中和答友人<lb/>
風雨飄蕭至烟霏日夕深二儀莽廻合萬象盡陰森龍<lb/>
蟄慙髙隠鶴鳴懐好音何由得聯席重話百年心<lb/>
<pb n="KR4e0173_WYG_015-11a"/>
　　　雨止<lb/>
稍稍風生樹疎疎雨散痕清溪明素練斜日爛頳盆粉<lb/>
蝶過吟幔沙雞舞竹根幽尋何可已擬一過前村<lb/>
　　　和答詹東魯年兄<lb/>
寄興有孤亭居貧亦自清野花當檻落山鳥近人鳴雅<lb/>
意師樊子多才媿長卿此心無俗累永夜月同明<lb/>
　　　臘月過東庄命園丁揷栁<lb/>
寂寂東庄晩蕭蕭風正嚴栁陰常媿薄此月更應添未<lb/>
<pb n="KR4e0173_WYG_015-11b"/>
擬成深徑還教覆短簷明年看蓊鬱雲幕映青帘<lb/>
　　　和張石盤侍御年兄過訪之作二首<lb/>
倒屣迎騘馬焚香共草堂情因罇酒洽興逐野雲長子<lb/>
特來乘暇吾翻得少忙不縁重交誼經月懶冠裳<lb/>
　　　又<lb/>
曲徑通蔬圃清溪帶草堂野花隨意好鳴鶴向人長得<lb/>
得閒中趣悠悠物外忙偶聞談出處為子欲褰裳<lb/>
　　　贈别石盤二首<lb/>
<pb n="KR4e0173_WYG_015-12a"/>
道誼交情重江湖别意深清樽聊此話何日更同斟慷<lb/>
慨悲時事蹉跎媿壯心向來憂國淚相對各沾襟<lb/>
　　　又<lb/>
去去從此别重逢亦杳然乾坤雙眼濶嵗月寸心懸失<lb/>
學嗟予病憂時念子賢明朝何處望風雨隔江天<lb/>
　　　東里草堂二首為表兄賦<lb/>
屋後桑麻長簷牙鳥鵲喧叢篁深夾徑喬木翠當軒自<lb/>
適清真態都無俗累煩優㳺百年内此外更何言<lb/>
<pb n="KR4e0173_WYG_015-12b"/>
　　　又<lb/>
吾生厭塵俗羡子得深棲座有鴻生至門無鳳字題緑<lb/>
蒲抽水直朱果壓枝低此日從君飲真拚醉似泥<lb/>
　　　晨起<lb/>
避俗常忻靜晨興亦不妨疎星映幽戸寒露落芳塘花<lb/>
竹輝書幌琴尊靜草堂不縁有幽事自是惜流光<lb/>
　　　秋夜<lb/>
露下聞蛩早城中擊柝頻驚風時攪樹明月似窺人壯<lb/>
<pb n="KR4e0173_WYG_015-13a"/>
志看雄劍中年歉病身悲歌還出户徙倚望星辰<lb/>
　　　雨後過友人别業<lb/>
雨過郊原淨幽居愜老夫弄晴花欲語得意鳥頻呼風<lb/>
栁千絲裊烟莎一望鋪欲過故人話須挈杖頭壺<lb/>
　　　克嗣姪畢姻示以詩二首<lb/>
爾父違而早天遺後死悲友于情曷已對汝淚空垂鞠<lb/>
育歸惟我承傳係有誰室家大人行須效大人為<lb/>
　　　又<lb/>
<pb n="KR4e0173_WYG_015-13b"/>
造次嗟貧薄區區畢此心都將百年淚一徹九泉深儒<lb/>
素由來舊家風豈獨今淫奢人易溺俛仰一沉吟<lb/>
　　　題便靣二首<lb/>
寂厯青山晩悠然似古春溪雲生白石茅屋斷紅塵嵐<lb/>
重渾疑雨山深不遇人秪應橋下水照見白綸巾<lb/>
　　　又<lb/>
脫屣浮雲逺幽居賦考槃秋衣裁薜荔長佩纈芝蘭白<lb/>
日吟邊過青山天際看松風驚謖謖吹我<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>雲冠<lb/>
<pb n="KR4e0173_WYG_015-14a"/>
　　　春日放舟<lb/>
鼔楫春江上幽懐無奈何輕風泛蒲栁斜日蕩煙波嵗<lb/>
月雙吟屐乾坤一釣蓑濟川成底事吾意漸蹉跎<lb/>
　　　病起二首<lb/>
一卧兼旬日居然怯病魔山中寡塵事静裏見天和隣<lb/>
父抄方送門生載酒過朝來頗强健還我稱弦歌<lb/>
　　　又<lb/>
久病朝來櫛徐行力尚慵幽花渾自媚野鶴故能從望<lb/>
<pb n="KR4e0173_WYG_015-14b"/>
逺勞昏眥臨池歉瘦容焚香還静坐書巻任飄風<lb/>
　　　為楊士行題扇景二首<hi>士行號晴川</hi>
林木散清霽㣲風度水遲扁舟蕩落日紅色照吟髭逸<lb/>
興孤雲逺閒情白鳥知美人渺何許幽賞共襟期<lb/>
　　　又<lb/>
老樹頽崖石輕舠拂渚磯水花含晩淨沙鳥近人飛凉<lb/>
吹還欹帽晴雲欲染衣何由添入我吟倚對斜暉<lb/>
　　　又題扇景<lb/>
<pb n="KR4e0173_WYG_015-15a"/>
碧漢烟俱斂幽巖花欲然美人多逸興載酒過前川傲<lb/>
睨天垂野嘯歌風滿船何當三<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>上似爾亦飄然<lb/>
　　　七月廿七日借曹錦溪舟出郭小泛戲作呈舟<lb/>
　　　　主一笑二首<lb/>
畫舸隨潮發幽懐頗自宜鷺移參别渚蟬咽送髙枝碧<lb/>
水静風浪黄花驚嵗時世途多感慨吾意欲何之<lb/>
　　　又<lb/>
揺落楚江湄秋風獨棹時孤雲淡離思斜日照吟髭忽<lb/>
<pb n="KR4e0173_WYG_015-15b"/>
想横江鶴因看入水鷀天隨有真趣吾欲共襟期<lb/>
　　　月夜露坐甚適<lb/>
月出炎氛息空庭爽氣浮斗杓初北指河漢欲西流竹<lb/>
卧横侵榻螢飛徑過樓坦然無俗累自覺興優游<lb/>
　　　督園丁溉菊<lb/>
元亮歸來興黄花嵗晩心數枝渾自秘九日漫將臨㑹<lb/>
見風霜肅全資灌溉深東籬吐幽艷我欲對清吟<lb/>
　　　獨坐<lb/>
<pb n="KR4e0173_WYG_015-16a"/>
旭日照簷楹髙齋虚更明閉門幽意愜隠几篆煙清野<lb/>
鳥每雙下林蟬時一鳴敢云抛世累暫爾學無生<lb/>
　　　次韻謝吳黄洲郡守過訪<lb/>
瞻企時常<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>追陪此日親偶同山簡興來賞習池春真<lb/>
率惟蔬具迂疎愧野人醉餘猶自整隨意岸烏巾<lb/>
　　　借韻述懐二首<lb/>
地僻塵喧少幽居誰與親琴樽消俠氣花栁媚長春感<lb/>
事頻懐古逃名欲避人百年天地裡白日照烏巾<lb/>
<pb n="KR4e0173_WYG_015-16b"/>
　　　又<lb/>
避世非吾事幽居迹頗同石田鋤夜月茅屋領春風文<lb/>
債蹉跎有江天夢寐空懐人渺無極望入泬寥中<lb/>
　　　九月<lb/>
天上繁霜降人間秋色深千林飛落葉萬户動疎砧憔<lb/>
悴潘郎鬂低回宋玉心吟詩欲排悶哀詠更難禁<lb/>
　　　菊<lb/>
野菊叢叢艷清香細細寒孤根謝桃李幽致契芝蘭欲<lb/>
<pb n="KR4e0173_WYG_015-17a"/>
共陶翁醉思遺屈子餐小齋明棐几移得一枝看<lb/>
　　　秋日泛舟<lb/>
幽意渺無著溪邊掉小舟天晴鳴野鶴浪穏趂輕鷗不<lb/>
俟鑑湖請聊同笠澤遊悠悠隨所適吾欲聽漁謳<lb/>
　　　秋晩村行<lb/>
步屧江村晩西風小作秋深林喧鳥雀落日下羊牛機<lb/>
杼千家共田禾一望收偶同野老話雞黍為遲留<lb/>
　　　悲秋<lb/>
<pb n="KR4e0173_WYG_015-17b"/>
海上凉風動山中秋日深百年摧短景萬里接層陰凍<lb/>
蕋依時放寒蟬戀樹吟平生揺落意卧病更難禁<lb/>
　　　觀刈稻<lb/>
秋霽郊原淨平疇刈穫空千林留夕照隔塢聴髙舂數<lb/>
口勞生計三時念僕功流移多未復能得幾家同<lb/>
　　　和郭杏岡秋日漫興十二首<lb/>
禁宻隣天上清閒學瀼西風光不相負筆硯且幽棲徑<lb/>
僻花通牖階深蘚䕶泥興來得佳句自向壁間題<lb/>
<pb n="KR4e0173_WYG_015-18a"/>
　　　又<lb/>
雨後蛙喧吹風前鶴報衙觀書焚柏子臨帖泛松花客<lb/>
至簷鳴鵲天晴散晩霞此中清寂甚底處着紛華<lb/>
　　　又<lb/>
院靜如僧寺官閒類隠居凍雲低接樹露井暗通渠慮<lb/>
淡入禪定心遊到古初自知迂拙甚底處曵吾裾<lb/>
　　　又<lb/>
忽忽悲時事悠悠念此心道窮知己少性僻避人深樹<lb/>
<pb n="KR4e0173_WYG_015-18b"/>
色陰連屋花香淡拂襟儘於疎懶便無補費光陰<lb/>
　　　又<lb/>
虚館深秋色閒情坐日西幽花當檻落小鳥傍簷棲石<lb/>
罽苔漫砌天書鶴篆泥雖無觀物妙興至亦堪題<lb/>
　　　又<lb/>
閒官稀候吏玉署例槐衙樹隙鳥窺牖水邉魚唼花斷<lb/>
虹低返照殘雨亂明霞自是神仙境幽幽逺世譁<lb/>
　　　又<lb/>
<pb n="KR4e0173_WYG_015-19a"/>
未老先欣懶辭人慣索居愛花頻葺土引水亦穿渠乳<lb/>
燕離巢後髙梧落葉初時防候謁吏聊復整冠裾<lb/>
　　　又<lb/>
信步獨行吟悠悠太古心鳥聲聽處慣山色望中深憩<lb/>
石頻搔首臨風一振襟片雲應送雨小院落虛陰<lb/>
　　　又<lb/>
喜看殘暑退短景日行西兀坐偏神爽㝠心與道棲風<lb/>
輕蛛葺網雨過蚓蟠泥詩拙慚人看唯應僻處題<lb/>
<pb n="KR4e0173_WYG_015-19b"/>
　　　又<lb/>
庭空下饑雀吏散早休衙引鶴尋芳草教童掃落花有<lb/>
書消白日無句詠青霞市逺人聲靜真堪斷俗譁<lb/>
　　　又<lb/>
林宗好孫子如我好閒居得句頻貽我論交最憶渠異<lb/>
聞多白帖妙句擬黄初薄劣真無似深慚共曵裾<lb/>
　　　又<lb/>
慷慨千年事低囘一寸心行吟白日晩悵望碧雲深曠<lb/>
<pb n="KR4e0173_WYG_015-20a"/>
志思超世虚懐不滿襟濟時吾豈敢巻裡較陶陰<lb/>
　　　春日漫興用前韻十二首<lb/>
徙倚當清晝花陰漸轉西小詩妨實學野性愜幽棲排<lb/>
闥迎山色移床避燕泥無邊風物好隨意入新題<lb/>
　　　又<lb/>
吏隠吾兼得髙齋休早衙琴樽消意氣風日醉鶯花撫<lb/>
石衣生潤臨書字剪霞極知成散誕聊復避喧譁<lb/>
　　　又<lb/>
<pb n="KR4e0173_WYG_015-20b"/>
自任清真態難同木石居花濃陰照砌草細淺籠渠正<lb/>
是蠶眠候相將麥熟初城南聞更好欲向滌塵裾<lb/>
　　　又<lb/>
疎拙從吾性幽閒快賞心斷雲隨鳥沒清漏隔花深聊<lb/>
適吟中趣誰題漢上襟小庭成久坐茂樹有餘陰<lb/>
　　　又<lb/>
坐惜春將晩行吟日又西鳥皆忻競啄鶴只愛孤棲淡<lb/>
蕩頻催煖㢘纎不作泥詩成詫朋輩絶勝竹間題<lb/>
<pb n="KR4e0173_WYG_015-21a"/>
　　　又<lb/>
近侍元非吏瀛洲豈是衙有鶯皆喚友無樹不飛花㸃<lb/>
易研清露希真咀絳霞從來輕世務不獨厭紛譁<lb/>
　　　又<lb/>
此日江南景吾思水竹居檻邊巢翡翠花底戲雝渠遊<lb/>
客提壺處農家布榖初懐人邈難即誰與共襟裾<lb/>
　　　又<lb/>
節物隨時變浮雲任此心花香捲幔入草色閉門深感<lb/>
<pb n="KR4e0173_WYG_015-21b"/>
事空彈鋏懐賢每正襟留連未歸去斜日度輕陰<lb/>
　　　又<lb/>
厭俗俗難避望山山更西獨憐玉署靜時有白雲棲對<lb/>
此花成陣何妨醉似泥好吟吾亦癖重和隔年題<lb/>
　　　又<lb/>
澹澹雲生暝陰陰日過衙小忩穿燕子髙棟拂楊花調<lb/>
瑟絃流水醪醇斚泛霞出門即塵市車騎正喧譁<lb/>
　　　又<lb/>
<pb n="KR4e0173_WYG_015-22a"/>
喜有同心友時來慰索居清談成欵洽髙誼正勤渠消<lb/>
息占羲畫幽𤣥遡太初却憐寡昧者還此愧襟裾<lb/>
　　　又<lb/>
對景忽無語何人識此心尋花穿屈曲洗硯汲清深小<lb/>
鼎時添火晴窓漫解襟踏枝何處雀攪碎一庭陰<lb/>
　　　送余子華歸省<lb/>
詔許寧親去爭看太史歸春深花霧重寒退栁風㣲越<lb/>
嶺茶堪摘姚江鱖正肥因君動余興夜夜夢班衣<lb/>
<pb n="KR4e0173_WYG_015-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文簡集巻十五<lb/>
</p>
<p>
</p>
  </div>
</body>
</text>
</TEI>
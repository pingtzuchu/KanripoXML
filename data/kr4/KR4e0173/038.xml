<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文簡集卷三十八</head> <lb/>
    <p>
<pb n="KR4e0173_WYG_038-1a"/>
欽定四庫全書<lb/>
　文簡集卷三十八<lb/>
　　　　　　　　　　　　明　孫承㤙　撰<lb/>
　　銘箴<lb/>
　　　樹德堂銘<lb/>
大宗伯介菴先生靳公治私第于京口而扁其中之堂<lb/>
曰樹德盖取古云樹德務滋之義夫德者人之所得于<lb/>
天其萌蘖生意難長而易遏培之則日就發達戕之則<lb/>
<pb n="KR4e0173_WYG_038-1b"/>
日以凋瘁介菴公高明碩大重厚直方其踐履既無愧<lb/>
于古人而尤有取乎此若始從事而以自勵者誠所謂<lb/>
篤志力行之君子矣名堂之意逺矣哉間嘗承公命而<lb/>
爲之銘曰於惟明德帝降之𠂻孰賢與愚厥初則同惟<lb/>
是君子靡敢戕賊譬之農夫藝彼黍稷利欲茅塞我其<lb/>
闢之善端萌蘖我其植之植之灌之益以暢茂發達日<lb/>
見盛大其後樹德維何萬善五常始于身心達于家邦<lb/>
由士希賢由賢希聖匪益其初以盡其性惟介菴公爲<lb/>
<pb n="KR4e0173_WYG_038-2a"/>
時名儒潤城之隅有屋渠渠有屋渠渠而扁掲是爰著<lb/>
斯銘以暢其義匪徒植之植之克勤益盛益茂永觀大<lb/>
成皇皇天命庶用不愧作天子相表百有位于子于孫<lb/>
繼繼繩繩豈惟子孫百辟其刑之<lb/>
　　　畏齋銘<lb/>
惟人有心難檢易失操之云何畏爲之則我思君子兢<lb/>
惕弗遑㡬微是勑鬼神在旁既肅爾躬亦端爾慮洞洞<lb/>
屬屬必慎必懼皇皇帝命降賦惟均吾其畏之雷霆之<lb/>
<pb n="KR4e0173_WYG_038-2b"/>
轟亦有大人如周孔卓吾其畏之泰山喬嶽於昭聖訓<lb/>
人極是依吾其畏之視爲嚴師抑抑謙謙弗假弗滿何<lb/>
以言之曰惟不敢此心一肆侈大驕淫展轉沉没與禽<lb/>
獸倫嗟予小生爰銘兹室戒哉勿忘以植其德<lb/>
　　　又畏齋銘<lb/>
齋以畏名厥義何在戒慎是持㒺敢忽怠曰惟如此主<lb/>
敬之功匪懦匪怯必審所從惟孔聖言當仁弗避軻亦<lb/>
有云浩然之氣進道之勇立志之高百鍊剛腸無所屈<lb/>
<pb n="KR4e0173_WYG_038-3a"/>
撓當其敢爲囊綻矢决今古乾坤靡懼靡懾惟畏弗畏<lb/>
小人之歸弗畏而畏德亦用隳畏慎之間毫釐斯異我<lb/>
其申之足畏齋之義<lb/>
　　　戒佚遊銘<lb/>
惟天生人各有其事孰不事事而宴安是嗜矧于吾徒<lb/>
逺大是期顧可不知所治而乃佚遊以嬉嗚呼子乎其<lb/>
将飽食終日而無所用其心乎德不知修乎學不知講<lb/>
乎冠儒冠衣儒衣襜如鏘如羣居于于塊然自立于天<lb/>
<pb n="KR4e0173_WYG_038-3b"/>
地之間而不知所居乎誓言自今以惕以厲黜爾優游<lb/>
作爾志氣庶㡬猶有所至焉否則終爲小人之歸也决<lb/>
矣吁<lb/>
　　　大硯銘<lb/>
繄大硯二尺餘磨大墨𤣥雲敷濡大筆運大書躍虎豹<lb/>
騰蛟螭纂大作希大儒禆元化摹堪輿庻兹硯爲不虛<lb/>
否則磨盾可作檄而又何此之須耶<lb/>
　　　圎硯銘<lb/>
<pb n="KR4e0173_WYG_038-4a"/>
有物渾成弗剖截太極一丸孰摶揑匪璧匪規色若鐵<lb/>
𤣥雲流滋靡滲泄晴窓居然見墨月寳而用之勿刓缺<lb/>
　　　端溪硯銘<lb/>
其色晶兮其質貞兮水注而渟無虧盈兮氣呵而滋有<lb/>
雲蒸兮發墨而無聲濡筆而不凝斯其爲嘉石之徴嵗<lb/>
在析木寓郢城誰其惠予海隅生<lb/>
　　　高麗硯銘<lb/>
有石出箕子國質堅貞色潤澤工斵硯巧鐫刻爲人物<lb/>
<pb n="KR4e0173_WYG_038-4b"/>
更樹石圎其腹貯𤣥液硯之製以運墨渾而朴乃硯德<lb/>
棄本真費文飾硯則美用靡益惠者勤棄之惜銘以誌<lb/>
鎮書室<lb/>
　　　墨石硯銘<lb/>
山骨之精𤣥冥之英堅瑩滑澤如玖瓊良工斵之截庚<lb/>
庚涵浸甘液流光晶潤我藻思歌治平<lb/>
　　　白石硯銘<lb/>
叩之而硜硜拭之而晶晶呵之而素脂凝墨之而𤣥雲<lb/>
<pb n="KR4e0173_WYG_038-5a"/>
生滌之而本質呈受于天者烏得而更耶<lb/>
　　　風字硯銘<lb/>
良工斵硯巧範模上狹而平下廣敷人言此製㢲與圗<lb/>
科斗涵泳泉弗枯風水取象匪含糊煥文章兮當弗孤<lb/>
　　　座右箴<lb/>
自治必嚴毋縱逸也志向欲高審法則也爲量欲宏勿<lb/>
隘廹也宅心欲正戒邪慝也行已欲誠耻無物也知過<lb/>
欲改戒文飾也臨事欲敬防怠忽也言語欲節謹妄出<lb/>
<pb n="KR4e0173_WYG_038-5b"/>
也威儀欲重免躁率也富貴欲輕愧沉溺也名節欲完<lb/>
慮顛踣也凡此數者守勿失也勉而又勉庻成德也<lb/>
　　　又<lb/>
搤爾情毋爲欲征肅爾心上帝是承一爾真収視聽于<lb/>
冥出爾神以遊乎高明叱爾靈從事于太虚之庭<lb/>
　　　謹疾箴<lb/>
二儀委和吾有此身履地戴天而名爲人七情内攻六<lb/>
氣外襲有一不慎自貽厥疾矧有大者狂藥靡曼輕生<lb/>
<pb n="KR4e0173_WYG_038-6a"/>
徇欲愚孰甚焉曰惟自今早夜敬慎匪曰貪生以全其<lb/>
正嗚呼子之身所以報君親之㤙者爲何如所以副師<lb/>
友之望者爲何如所以自立于天地之間者爲何如然<lb/>
非此身則是三者俱成虚矣吁可不戒哉<lb/>
　　　克齋箴<lb/>
少司徒句曲王公號克齋間以克齋册示予命申數言<lb/>
册中涇野諸公說克義盡矣莫不體認精微發越至到<lb/>
多聖門傳授言外之㫖予愧淺拙誠不能追逐高眀之<lb/>
<pb n="KR4e0173_WYG_038-6b"/>
見也姑拾先儒緒論以作箴曰<lb/>
維昔聖師詔顔氏子爲仁之道克己而已已何以云私<lb/>
欲之累克何以云絶去之謂於惟上帝降𠂻于民混然<lb/>
至善其名爲仁以其條理所以爲理即其粲然又名曰<lb/>
禮三者惟一總爲人心非由外鑠與生俱生人之爲人<lb/>
以心而已䘮失戕壊人心則死維彼上智渾淪俱全生<lb/>
知安行浩浩其天蚩蚩齊民則有所蔽投間抵隙私欲<lb/>
交至外感内觸競相爲攻快意逆理紛其靡同或突其<lb/>
<pb n="KR4e0173_WYG_038-7a"/>
來或潜以滋吾心之存嗚呼㡬希是故求仁必慎于此<lb/>
絶去外累復吾本始理欲之勢不容並存水滋火熄火<lb/>
熾水乾消息之柄其執在已毋畏其難毋忽其易欲之<lb/>
始來如遇冦賊鋒刄相加必與爲敵勝負之下有存有<lb/>
亡非我克彼彼必我戕奮男直前百倍其力折馘執俘<lb/>
追奔逐北克己之克義亦如斯委懦少見遂将不支我<lb/>
有主帥曰誠與敬主帥銳精三軍用命覺悟猛省惕勵<lb/>
戰兢天所以賦我所以生明以察㡬星日照燭毫髮𦕈<lb/>
<pb n="KR4e0173_WYG_038-7b"/>
忽靡得隱伏健以致决霆鍧颷馳干将礪刄斬絶靡遺<lb/>
私欲既去天理乃復反復之機不容倐忽譬彼白日浮<lb/>
雲翳之風捲雲净皎然赫曦又如明鏡瘢垢染積刮磨<lb/>
既勤其明猶昔紛然者冺湛然者存如戰而存神完志<lb/>
舒艮背行庭動静皆止不見人我惟見一理功施精一<lb/>
理欲危微靡過弗及執中乃㡬天爵乃膺安宅我宅廓<lb/>
然大公是謂天德乾坤一體民物一身安勉殊科其歸<lb/>
則均爲仁之道斯其至矣聖賢之言直㨗簡易舍是求<lb/>
<pb n="KR4e0173_WYG_038-8a"/>
仁渺茫扞格卑者强制高者空寂俗學誕妄兹道久蕪<lb/>
卓哉王子希顔之徒以克名齋夙夜兢業佩服聖訓儼<lb/>
如對越王子肫肫端志慎身寡于物好不淆其真經綸<lb/>
其經一念之致尚益勉旃以䆒厥志<lb/>
　　　示二子十箴<lb/>
　　　　二子者姪克嗣子克紹皆已弱冠克嗣近且<lb/>
　　　　授室矣兹予北上二子弗克從慮其居家行<lb/>
　　　　之弗率也作十箴以貽之<lb/>
<pb n="KR4e0173_WYG_038-8b"/>
　　　節飲<lb/>
惟是狂藥古人所尤敗德廢事率酒之由矧汝㓜年卓<lb/>
立伊始沈湎荒怠何所不至<lb/>
　　　慎疾<lb/>
人本無疾疾乃自取戕傷天和抑閼生理徇欲傷生招<lb/>
人之羞念之不忘毋貽我憂<lb/>
　　　遵訓<lb/>
惟趙二子承親教詞一也佩服一也忽遺父以是故别<lb/>
<pb n="KR4e0173_WYG_038-9a"/>
其賢愚嗟予訓語意實愛汝汝其念哉慰我勤只<lb/>
　　　克家<lb/>
惟人之生俯仰攸係矧是烝嘗胡可弗治治生云何曰<lb/>
儉曰勤無墜先業是孝子孫<lb/>
　　　執謙<lb/>
惟傲招尤惟謙受益狎侮玩人人則汝嫉夫子聖德恂<lb/>
恂于鄉吾儕小人敢弗自量<lb/>
　　　戒惰<lb/>
<pb n="KR4e0173_WYG_038-9b"/>
人生于勤惰則廢事飽食晏安乃㒺攸濟嗟嗟孺子若<lb/>
渉滄溟非倍其勤其何以成<lb/>
　　　知恥<lb/>
人有大閑莫切廉恥此閑一踰瀾倒風靡戒爾孺子兢<lb/>
惕自修頑劣縱恣清門之羞<lb/>
　　　存厚<lb/>
觀人善惡先視其心存心如何厚薄之分寧人負我我<lb/>
無人負背德忘義天不汝祐<lb/>
<pb n="KR4e0173_WYG_038-10a"/>
　　　受善言<lb/>
君子于善言如饑渇嗜飲食小人于善言如斧擊石受<lb/>
言則日進于善拒言則日流于惡汝欲爲善乎汝欲爲<lb/>
惡乎<lb/>
　　　安澹薄<lb/>
孰不厭固陋孰不喜紛華相彼末俗蚩蚩可嗟侈則恒<lb/>
歉儉則恒足豈惟守業亦以全福<lb/>
　<lb/>
<pb n="KR4e0173_WYG_038-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文簡集巻三十八<lb/>
</p>
<p>
</p>
  </div>
</body>
</text>
</TEI>
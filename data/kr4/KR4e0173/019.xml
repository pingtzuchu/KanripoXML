<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文簡集巻十九</head> <lb/>
    <p>
<pb n="KR4e0173_WYG_019-1a"/>
欽定四庫全書<lb/>
　文簡集巻十九<lb/>
　　　　　　　　　　　　明　孫承恩　撰<lb/>
　　五言絶句<lb/>
　　　園居漫興<hi>三十首</hi>
花竹暎幽齋柴扉背水開主人縁謝客終日沒人來<lb/>
　　　又<lb/>
屋後萬株花垂楊拂岸斜野人遥指認望見是儂家<lb/>
<pb n="KR4e0173_WYG_019-1b"/>
　　　又<lb/>
雨後苔堦滑朝來杖䇿行未應輕踏破愛此色青青<lb/>
　　　又<lb/>
樹底通幽徑花闌亦逶迤柔條未經縛棘刺亂鈎衣<lb/>
　　　又<lb/>
端居息衆喧静坐澹百慮坐久不知夕斜陽在髙樹<lb/>
　　　又<lb/>
嘉木交簷翠新梢拂檻青一雙魚虎子飛近竹窓鳴<lb/>
<pb n="KR4e0173_WYG_019-2a"/>
　　　又<lb/>
潮來水平堤潮退水根出何當修下牢常使溪水溢<lb/>
　　　又<lb/>
溪頭一朝雨水長三尺餘若教更終日俯檻拾遊魚<lb/>
　　　又<lb/>
髙原獨鶴下逺渚孤雲飛㑹意不可寫凉風吹葛衣<lb/>
　　　又<lb/>
虚亭萬竹中亭午日色薄風寂不聞聲時聞落新籜<lb/>
<pb n="KR4e0173_WYG_019-2b"/>
　　　又<lb/>
春笋無拘管横堦只漫生似知主人意故欲斷人行<lb/>
　　　又<lb/>
霢霂朝來雨旋添菜甲肥隣翁亦真率覔取到柴扉<lb/>
　　　又<lb/>
朱果纍纍熟園開細細香摘來得甘美先奉老親嘗<lb/>
　　　又<lb/>
果熟山禽伺園扉早未開兒童觧珍惜拾取半殘來<lb/>
<pb n="KR4e0173_WYG_019-3a"/>
　　　又<lb/>
晨興閱殘編開窓曙光入忽有野人過隔溪笑相揖<lb/>
　　　又<lb/>
小白分無數迎潮作隊遊凭欄可垂釣急為辦綸鈎<lb/>
　　　又<lb/>
竹几匡牀穏幽軒更洒然小窓明月下來伴道人眠<lb/>
　　　又<lb/>
莫謂吾橋小曾經失足來從教修葺好穏步任蒼苔<lb/>
<pb n="KR4e0173_WYG_019-3b"/>
　　　又<lb/>
野笋無料理惟宜賤子飡若教都作竹約畧百來竿<lb/>
　　　又<lb/>
推窗送逺目依依煙樹開白雲拖片影飛過北村來<lb/>
　　　又<lb/>
散髪髙雙屐清宵步月明水中有潛魚應知吾履聲<lb/>
　　　又<lb/>
茂葉團隂宻繁枝結實低獨行時自摘分食到童兒<lb/>
<pb n="KR4e0173_WYG_019-4a"/>
　　　又<lb/>
開園覔時蔬稚子笑而語摘來經幾朝今朝摘盈筥<lb/>
　　　又<lb/>
啟户凉風入看雲稱穏眠晝長人語静髙栁數聲蟬<lb/>
　　　又<lb/>
瓠白茄子青軟美勝粱肉百年腐儒餐飫飽堪鼓腹<lb/>
　　　又<lb/>
小鳥相過熟巢棲蔚薈中恐令驚却去不敢語兒童<lb/>
<pb n="KR4e0173_WYG_019-4b"/>
　　　又<lb/>
楚客千畦蕙儂家二畆蔬草根隨意長無事欲親鋤<lb/>
　　　又<lb/>
無事朝慵起今朝步月中呼兒抱甕出汲水灌花叢<lb/>
　　　又<lb/>
風動竹林響渾疑作雨聲老夫憂旱切日日聽鳩鳴<lb/>
　　　又<lb/>
<hi>闕詩一首</hi>
<pb n="KR4e0173_WYG_019-5a"/>
　　　題雜畫冊葉八首<lb/>
白露横江面凉飈起林樾孤唱無與酬垂綸釣明月<lb/>
　　　又<lb/>
清夜不能寐獨酌松樹下風吹頭上巾月落手中斚<lb/>
　　　又<lb/>
寂寥春山空静坐消萬慮搔首望青天白雲自來去<lb/>
　　　又<lb/>
雲出山頂合雲歸洞口封地深人不到白日下雙龍<lb/>
<pb n="KR4e0173_WYG_019-5b"/>
　　　又<lb/>
月出大江口乾坤一釣船洞簫聲起處驚醒老龍眠<lb/>
　　　又<lb/>
習靜山中處孤吟絶往還曉煙收盡處坐見隔江山<lb/>
　　　又<lb/>
膴膴川原合依依桑柘疎栁汀與花塢好是輞川居<lb/>
　　　又<lb/>
山頭出白雲瀑布灑飛雨可人期不來目斷瀟湘浦<lb/>
<pb n="KR4e0173_WYG_019-6a"/>
　　　西湖十景冊為唐飭軒題<lb/>
湖光暎層甍朝來晴可漁時有冶遊人隔花呼買魚<lb/>
　　　　右漁荘鳴榔<lb/>
虚閣極蕭爽菡蓞揺清漪坐來不知暑香霧濕人衣<lb/>
　　　　右曲院風荷<lb/>
日入湖上昏鯨音破寥閴遥知諸僧定爐薰坐禪寂<lb/>
　　　　右竺寺曉鐘<lb/>
幽花照寒泉秋光翠欲滴扁舟彼何人遥遥渡空碧<lb/>
<pb n="KR4e0173_WYG_019-6b"/>
　　　　右野菊寒泉<lb/>
夕陽沒晴空倒影在石壁長歌歸去來依依逺山碧<lb/>
　　　　右雷峰晩照<lb/>
南髙何巍巍北髙何巉巉登臨人跡稀白雲時往還<lb/>
　　　　右雙峰揷漢<lb/>
湖山澹空濛堤上行人少欲渡心忉忉浩歌水雲渺<lb/>
　　　　右斷橋烟雨<lb/>
日出烟霏開湖上散清霽采采芙蓉花懐人渺何處<lb/>
<pb n="KR4e0173_WYG_019-7a"/>
　　　　右延祥清曉<lb/>
琳宫鎖春寂斜日蕩孤舟歸鴻正嘹嚦離思滿滄洲<lb/>
　　　　右蘆汀歸鴈<lb/>
團團白玉盤飛出千峰頂山中有幽人長廊步清影<lb/>
　　　　右千峰夜月<lb/>
　　　再題西湖十景為湯宜野作<lb/>
晴洲暎花栁春水生蘼蕪朝來漁舟集網得松江鱸<lb/>
　　　又<lb/>
<pb n="KR4e0173_WYG_019-7b"/>
蓮塘浸虚閣香風吹緑雲何處採蓮者聞歌不見人<lb/>
　　　又<lb/>
山寺鬱岧嶤鐘聲幾暮朝流光百年内俱向此中消<lb/>
　　　又<lb/>
野寺秋容静幽人逸興多漫邀彭澤叟來和濯纓歌<lb/>
　　　又<lb/>
夕陽明逺山萬疊横紫翠扁舟早歸来飄蕭起孤吹<lb/>
　　　又<lb/>
<pb n="KR4e0173_WYG_019-8a"/>
兩峰髙入雲特立競蕭爽何當挾飛仙遨遊任來往<lb/>
　　　又<lb/>
宻雨濃連靄湖山罨畫中有人倚虚幌孤酌對溟濛<lb/>
　　　又<lb/>
旭日波光動精藍曙色開美人多逸興吹笛過湖來<lb/>
　　　又<lb/>
天際征鴻杳湖邊幽趣多綵舟移曲渚醉殺緑煙波<lb/>
　　　又<lb/>
<pb n="KR4e0173_WYG_019-8b"/>
月明萬山静灝氣浮空濛翛然無塵界湧出青蓮宫<lb/>
　　　月下溪邊露坐<lb/>
白露何蒼蒼波光正渺茫懐人成獨坐離思共流長<lb/>
　　　送陳徳𢎞省母還常熟二首<lb/>
朔風吹京塵白日忽以晩髙堂違定省遊子情黯黯<lb/>
　　　又<lb/>
束書戒晨征别我在頃刻把袂不得留使我心惻惻<lb/>
　　　題便面二首<lb/>
<pb n="KR4e0173_WYG_019-9a"/>
秋氣日已佳野色清且虚小亭塵不到讀盡人間書<lb/>
　　　又<lb/>
雨過羣山開清風來樹頂妙趣知者誰黙坐發深省<lb/>
　　　題夀星<lb/>
一杖扶元化乾坤自始終本來無面目偶落此圖中<lb/>
　　　三笑圖<lb/>
道合混希夷得意俱了了相看本無愁一笑山水杳<lb/>
　　　横山八景<lb/>
<pb n="KR4e0173_WYG_019-9b"/>
奎壁兩文星化作吳中石千古煥人文精英射天碧<lb/>
　　　　右雙華峰<lb/>
小逕亦徂来緑雲鬱紛紆幽人時縱步拾得青珊瑚<lb/>
　　　　右萬松逕<lb/>
盤陀白雲根常作白雲主何如任飛去從龍沛霖雨<lb/>
　　　　右留雲石<lb/>
澄波涵皓魄驪珠漾空明幽人夜吹笛應有蛟龍聽<lb/>
　　　　右浸月池<lb/>
<pb n="KR4e0173_WYG_019-10a"/>
江連雲氣合海近旭光侵不是春能住林巒深更深<lb/>
　　　　右藏春塢<lb/>
景物雜前陳應接毎不及居然此亭中一齊盡收拾<lb/>
　　　　右集勝亭<lb/>
昔聞軒墀寵今見裂土食禽荒雖有戒不與幽人事<lb/>
　　　　右俸鶴田<lb/>
分得劍溪春種向仙人家但供玉川渴不學君謨奢<lb/>
　　　　右藝茶圃<lb/>
<pb n="KR4e0173_WYG_019-10b"/>
　　　題小畫六首<lb/>
林壑起凉籟空翠洒飛雨坐此山中秋忘却世間暑<lb/>
　　　又<lb/>
暮靄忽蒼然前山日將落扁舟早歸來湖上風色惡<lb/>
　　　又<lb/>
峭壁揷青障浮雲湧雪濤悠然對終日興與雲山髙<lb/>
　　　又<lb/>
朝伐木丁丁暮伐木丁丁一擔歸去晩帯月煮參苓<lb/>
<pb n="KR4e0173_WYG_019-11a"/>
　　　又<lb/>
宇宙本無涯浮生良可嗟憧憧亦何事吾正讀南華<lb/>
　　　又<lb/>
芳洲多菰蒲水深生烟霧漁舟亂鳴榔驚起沙頭鷺<lb/>
　　　又題小畫<lb/>
清風吹竹林夕陽墮西塢相逢且停竿共此話今古<lb/>
　　　題墨竹<lb/>
嶰谷春深候新梢落粉香鷓鴣烟雨裡瀟洒墨雲凉<lb/>
<pb n="KR4e0173_WYG_019-11b"/>
　　　使交舟中雜詩<lb/>
籬落數家村藤蘿掛夕曛兒童驚鼓吹喧笑入柴門<lb/>
　　　又<lb/>
逆流如跛鼈順流若飄蓬人心若無厭猶自數呼風<lb/>
　　　又<lb/>
春水緑漣漪春山響畫眉汀洲有芳草隨意詠江蘺<lb/>
　　　又<lb/>
山斷村居出江空郡郭浮夕陽鳴鼓吹候吏立沙頭<lb/>
<pb n="KR4e0173_WYG_019-12a"/>
　　　又<lb/>
宿雨山光濕微風水面平今朝客意好江上快春晴<lb/>
　　　又<lb/>
山水饒幽興篇章亦漫裁只將消永日不是倚多才<lb/>
　　　遣興十首<lb/>
　　　　偶讀山谷老色日上面歡悰日去心一詩憮<lb/>
　　　　然有感予年四十餘矣習懶荒廢徳業日益<lb/>
　　　　不振兼多病隠憂落寞憔悴漸失往時意興<lb/>
<pb n="KR4e0173_WYG_019-12b"/>
　　　　山谷似為予作者因用二句為韻各賦一絶<lb/>
清霜㸃明鏡𤣥髪漸以縞百事一無成駸駸忽將老<lb/>
　　　又<lb/>
心事日已多嵗月日已逼况此抱病軀焉得好顔色<lb/>
　　　又<lb/>
一朝復一朝光隂苦超忽安得萬丈繩繫此西飛日<lb/>
　　　又<lb/>
中夜不能寐展轉獨凄愴誰與百憂期種種來枕上<lb/>
<pb n="KR4e0173_WYG_019-13a"/>
　　　又<lb/>
世途何嶔巇物情知時變𤣥穹黙無言浩嘆時仰面<lb/>
　　　又<lb/>
今朝胡不樂忽忽來無端但見有可嗟不見有可歡<lb/>
　　　又<lb/>
人心各有念時念恒不同安得素心人共此談幽悰<lb/>
　　　又<lb/>
青春何堂堂去我忽若失試以古稀言來日少去日<lb/>
<pb n="KR4e0173_WYG_019-13b"/>
　　　又<lb/>
憂來紛無踪浩若烟霧聚又如春生草屢剪不可去<lb/>
　　　又<lb/>
人事等泡幻金石亦消沉頫仰百年中感慨傷人心<lb/>
　　　又<lb/>
　　　　頃讀山谷詩有感作十絶句既又念達人委<lb/>
　　　　命志士固窮必潦倒自廢出無聊語則幾不<lb/>
　　　　智矣故復反之十絶以自慰觧<lb/>
<pb n="KR4e0173_WYG_019-14a"/>
一嵗無常春一日不常早人生㑹當然豈得永不老<lb/>
　　　又<lb/>
桃李多艷姿松栢有勁質君看烈士腸寧羡兒女色<lb/>
　　　又<lb/>
焚香坐蒲團神定心更逸坡翁有嘉言一日便兩日<lb/>
　　　又<lb/>
翩翩何翩翩對景亦酣暢恨不如蝶蜂飛在花枝上<lb/>
　　　又<lb/>
<pb n="KR4e0173_WYG_019-14b"/>
長日澹無事晴窓獨披巻幸窺古人心勝接古人面<lb/>
　　　又<lb/>
無諂志自伸寡慕心迺寛有酒復有書適矣能不歡<lb/>
　　　又<lb/>
披襟當明月拂軫彈清風於兹更弗怡何處是懽悰<lb/>
　　　又<lb/>
男兒貴成名千載猶特立摧頽一無長百嵗但一日<lb/>
　　　又<lb/>
<pb n="KR4e0173_WYG_019-15a"/>
幽花明曲欄流鶯在髙樹觧襟且銜杯一掃俗塵去<lb/>
　　　又<lb/>
日月常照耀天地自崇深何哉兒女愁得上烈士心<lb/>
　　　題雜畫冊<lb/>
乾坤有此亭澹寂似太古我欲往從之江空渺難度<lb/>
　　　又<lb/>
春雨晩㝠㝠烟梢洗更清鮫人過淇澳拾得鳳凰翎<lb/>
　　　又<lb/>
<pb n="KR4e0173_WYG_019-15b"/>
脈脈凝清露芳姿濕更勻憑誰持快剪溪上剪紅雲<lb/>
　　　又<lb/>
落日陂塘静秋風倚敗荷平生急難意回首欲如何<lb/>
　　　又<lb/>
烟柳碧毶毶泥融燕子酣斷腸春色好無處似江南<lb/>
　　　石洞中畫梅<lb/>
小洞羅浮似孤根倚壁斜夜深明月下疑是雪中花<lb/>
　　　題畫為許松皋賦四首<lb/>
<pb n="KR4e0173_WYG_019-16a"/>
煙栁緑毶毶桃紅着雨酣春風遲步屐幽意滿江南<lb/>
　　　又<lb/>
空山夜寂閴蘿月挂岩頭凭欄發清嘯松風吹滿樓<lb/>
　　　又<lb/>
落日沉大堤湖上歸舟少遥遥望村居浩歌水雲𣺌<lb/>
　　　又<lb/>
空山嵗云暮寒雪積深谷中有避世人長鑱斵黄獨<lb/>
　　　題畫冊一十二首<lb/>
<pb n="KR4e0173_WYG_019-16b"/>
朔雪暗郊原溪橋行彳亍不聞鳥雀喧惟聽折松竹<lb/>
　　　又<lb/>
長松落空翠風至起簫笙道人無别事終日誦黄庭<lb/>
　　　又<lb/>
仙境非人世雲山終古青夜來春雨足斵得松根苓<lb/>
　　　又<lb/>
落日䇿蹇驢西風吹葛衣征鴻起江渚一一背人飛<lb/>
　　　又<lb/>
<pb n="KR4e0173_WYG_019-17a"/>
寒雪斷人踪千山無鳥聲扁舟欲何適莫是剡溪行<lb/>
　　　又<lb/>
罨畫溪山似扁舟出柳隂水風浮淡爽凉月照虚襟<lb/>
　　　又<lb/>
塵世無閒人青山有剩地相對不言語祗話山中事<lb/>
　　　又<lb/>
山浮草閣幽竹影落清泚愛此潺潺聲塵襟净如洗<lb/>
　　　又<lb/>
<pb n="KR4e0173_WYG_019-17b"/>
碧樹障紅塵山亭多白雲清談欣有伴送酒可無人<lb/>
　　　又<lb/>
山深秋氣佳衡門鎖虚寂扁舟載酒過時有問竒客<lb/>
　　　又<lb/>
茆屋依山構沿村路不遥酒旗標野店有客過溪橋<lb/>
　　　又<lb/>
雲裏古寺深寒威凛毛髪蹇驢踏山逕不憚溪橋滑<lb/>
　　　贈張鶴仙四首<lb/>
<pb n="KR4e0173_WYG_019-18a"/>
胎仙本清貞立性亦髙蹇溪邊日優游不知嵗華晩<lb/>
　　　又<lb/>
鶴本千年夀醫功可長生㑹當乗天風飛飛返瑶京<lb/>
　　　又<lb/>
步屧春風裡有鶴時相從逍遥溪上人似是浮丘翁<lb/>
　　　又<lb/>
幽人寡俗務日渉清溪隈行侍無奚奴自有胎仙陪<lb/>
　　　題崔少卿八詠巻<lb/>
<pb n="KR4e0173_WYG_019-18b"/>
誰將曲江春移置君家圃先公有遺澤勉旃期接武<lb/>
　　　又<lb/>
喬柯挺蒼玉繁英簇紅䄄喧寂各有時莫嫌不逢春<lb/>
　　　又<lb/>
秋菊有佳色浥露何鮮新我思彭澤翁清風古猶今<lb/>
　　　又<lb/>
此君亦可人真姿傲霜雪比徳匪玩物相看敦晩節<lb/>
　　　又<lb/>
<pb n="KR4e0173_WYG_019-19a"/>
壁立古鐵色巉巉我獨拜乾坤鍾英靈千古鎮長在<lb/>
　　　又<lb/>
空明比中扄有本何源源蘭亭脩禊事邈矣羲之賢<lb/>
　　　又<lb/>
窈窕徂徠陰閱此胎仙舞千載鮑明逺莫信司空侮<lb/>
　　　香山寺泉亭<lb/>
斜陽照石壁寒泉浸松影風生萬籟虚鶴唳千山静<lb/>
　　　淮河舟中四首<lb/>
<pb n="KR4e0173_WYG_019-19b"/>
終日憶家愁愁看淮水流我今方此去何日是回頭<lb/>
　　　又<lb/>
淮水日南逝吾行正北舟欲將雙眼淚寄向淮中流<lb/>
　　　又<lb/>
北望路雖遥出門亦已逺慇懃囑淮流為寄愁心返<lb/>
　　　又<lb/>
寄聲淮水去歸思共滔滔吾家何所認門前雙石橋<lb/>
　　　題小景畫冊十首<lb/>
<pb n="KR4e0173_WYG_019-20a"/>
　　　　頃有數小石家僮疊而為山且陶人物編屋<lb/>
　　　　宇植草木以擬山間景象頗有幽致宋石門<lb/>
　　　　折而圖之因各紀二十字<lb/>
拉伴事幽尋古洞共探厯馬蹄相追隨嵐氣襲衣濕<lb/>
　　　又<lb/>
有石倚空曠㧞地何巉然緩帶一瞻眺興落飛雲邊<lb/>
　　　又<lb/>
曖曖夕陽沉林壑倐已暝樵牧各歸來銀蟾上松頂<lb/>
<pb n="KR4e0173_WYG_019-20b"/>
　　　又<lb/>
亂石倚巉巖山徑故﨑嶇肩輿度前岡松風吹我衣<lb/>
　　　又<lb/>
浮圖屹亭亭乘暇一俯仰忽然風雨來簷鈴一齊響<lb/>
　　　又<lb/>
濯足復濯足還以洗我心浩歌滄浪吟千古有餘音<lb/>
　　　又<lb/>
蹇驢駝一老行行過松逕尋詩應幾章寒露滴衣冷<lb/>
<pb n="KR4e0173_WYG_019-21a"/>
　　　又<lb/>
旭日上曈曨何人有瞻拜我愛陽徳升萬古永不晦<lb/>
　　　又<lb/>
澄湖浸雲天有亭湖之涘凭欄發清嘯魚龍或驚起<lb/>
　　　又<lb/>
山深無塵俗山翁嗜𤣥虚觧琴時一鼓引出溪中魚<lb/>
　　六言絶句<lb/>
　　　便面<lb/>
<pb n="KR4e0173_WYG_019-21b"/>
雨收碧樹猶濕雲載青山欲浮欸乃一聲何處夕陽江<lb/>
上歸舟<lb/>
突兀半空青嶂依稀逺浦漁船人在翠㣲深處鳥飛烟<lb/>
雨溪邊<lb/>
人住桃花源裡舟橫獨栁溪傍狼籍濕雲片片幽閒鳬<lb/>
鳥雙雙<lb/>
　　　題畫二首<lb/>
楊栁烟横谷口桃花水漲溪頭有客尋真無路滿地白<lb/>
<pb n="KR4e0173_WYG_019-22a"/>
雲自流<lb/>
碧山四圍無路岩頭瀑布長鳴半㸃紅塵不到中有髙<lb/>
人耦耕<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0173_WYG_019-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文簡集巻十九<lb/>
</p>
<p>
</p>
  </div>
</body>
</text>
</TEI>
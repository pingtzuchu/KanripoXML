<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文簡集卷三十六</head> <lb/>
    <p>
<pb n="KR4e0173_WYG_036-1a"/>
欽定四庫全書<lb/>
　文簡集卷三十六<lb/>
　　　　　　　　　　　　明　孫承㤙　撰<lb/>
　　說<lb/>
　　　采蘋舟說<lb/>
舟未有以采蘋名也名之者太守呉公之意而我定翁<lb/>
先生定名也公之意在于教而先生實有賛助之責焉<lb/>
夫采蘋言祭也祭特禮之一而昔之言祭者必歸于教<lb/>
<pb n="KR4e0173_WYG_036-1b"/>
故曰祭者教之本自今言之教之法亦多矣而謂必本<lb/>
于祭不亦迂逺而弗切哉天下之事莫貴于順而莫患<lb/>
于不順不順則亂夫祭順之至也是故興物備具幽足<lb/>
以及乎神明足以及乎人天下之順莫加焉夫君子之<lb/>
爲教亦惟其順而已耳以順爲教雖進于唐虞三代之<lb/>
化寧有餘說耶是故教之以順而君臣之義明矣教之<lb/>
以順而父子之倫得矣教之以順而長㓜之序昭矣教<lb/>
之以順而夫婦之别著矣教之以順而上下貴賤之分<lb/>
<pb n="KR4e0173_WYG_036-2a"/>
定矣故曰祭者教之本聖人立教必重焉者此也噫非<lb/>
䆒心于禮者其孰能知之呉公固有志于教民而又嘗<lb/>
䆒心于禮者采蘋之義庻㡬以德禮代法禁而我定翁<lb/>
先生又式克相之以賢邦君倡于上賢大夫和于下至<lb/>
凡百君子皆聲附影從由是四境之内亦罔不觀勸日<lb/>
協于善俗易風移以躋大順是雖未敢必要其成而其<lb/>
理則固有然者故特著焉作采蘋舟說或曰詩言采蘋<lb/>
美王化也或以記謂物備爲順水草之一菹耳于順未<lb/>
<pb n="KR4e0173_WYG_036-2b"/>
恊或曰詩言大夫之妻女婦職也非大夫事而采之于<lb/>
澗未必以舟若夫蘋之爲物或以爲蘋或謂萍之大者<lb/>
萍非食物不辨之則誤詩意既非名舟本㫖而舉記者<lb/>
抑已泥餘亦非大義所在故畧<lb/>
　　　主静說<lb/>
太極涵動静之理而其體則本静物物一太極人各具<lb/>
動静之理而静者固性之本體也性之體本静而衆人<lb/>
常失之于動惟聖人定之以中正仁義而常主于静故<lb/>
<pb n="KR4e0173_WYG_036-3a"/>
動罔不吉而人極立焉山下出泉惟静也故虚明澄泓<lb/>
可鑒毛髮汩斯濁矣人心爲酬酢萬變之主茍非寂然<lb/>
湛然不爲欲動則不至于昏耗錯亂者㡬希此之謂惟<lb/>
天下之至静然後能一天下之至動若彼釋氏之學謂<lb/>
之無見固不可然吾儒之静萬理俱有隨感即通釋氏<lb/>
之静萬理俱無終歸絶滅西山真氏有云此心當如明<lb/>
鏡止水不可如槁木死灰此主静之說也<lb/>
　　　良醫說<lb/>
<pb n="KR4e0173_WYG_036-3b"/>
醫之爲道難言久矣醫小伎世之醫叢叢也而曰難者<lb/>
何耶匪醫之難醫而良者爲難也是故窮乎造化隂陽<lb/>
之理䆒乎消息盈虚之數博極乎羣書而觀其㑹通考<lb/>
求乎古人而辨其得失見未形之疾審難識之候巧寓<lb/>
權衡之内神存心手之間其術之所至既已如此而又<lb/>
以仁心行仁術憂人之疾愍愍然拯人之危皇皇然其<lb/>
知之既明見之既真者則既已矣少有一絲髮之疑必<lb/>
不敢自用其說求諸能者以共事知活人而已固不計<lb/>
<pb n="KR4e0173_WYG_036-4a"/>
功之必自已出也盖其慈仁惻厚之心若以人之夭閼<lb/>
由己而不敢忽且易焉慎重祗懼必如是而後謂之良<lb/>
古之醫則然矣今之所謂醫者其術之所至既無以窺<lb/>
古人之妙而誕妄忽畧操粗疎之見以試人是故淺易<lb/>
之疾則張大之以爲功顛冥之疾則莫肯讓之能者以<lb/>
自屈于不能于是臆度嘗試僥倖于萬一雖殺人而不<lb/>
悔曰命也非我罪也噫操殺人之術以爲活人之具其<lb/>
强愎自用貪功冒利之心若以人之命爲戯者而顧諉<lb/>
<pb n="KR4e0173_WYG_036-4b"/>
曰非其罪其可哉是故醫之道五五者具而後可以言<lb/>
醫智則不惑禮則能讓廉則不貪慎則不忽而仁之一<lb/>
字尤爲之本五者缺一吾未見其能醫也然則醫可以<lb/>
易言耶以醫爲易者不知醫者也醫其名而無醫之實<lb/>
也無能濟人而反以殃人者也嗚呼天下事若是而至<lb/>
于敗壊者多矣然則斯言也豈獨爲醫者所當知哉吾<lb/>
于是乎有感<lb/>
　　　宜野說<lb/>
<pb n="KR4e0173_WYG_036-5a"/>
湯君朝儀吾松良醫師也嘗以宜野爲號人多疑之朝<lb/>
儀間乞予白其義予曰子何取于是也天下之物莫不<lb/>
各有所宜是故舟之于水車之於陸戈㦸甲胄之于軍<lb/>
旅俎豆琴瑟之于宗廟殊其用也仕者之于朝居積者<lb/>
之于市審曲面勢飭才辨器者之于肆沾體塗足以百<lb/>
畝爲事者之于野異其業也子既以醫名挾匕劑以起<lb/>
人疾疢是其爲業亦何所不適而乃徒自放于空寥寂<lb/>
寞之境若欲與彼田父野老爲伍甚非子事也朝儀曰<lb/>
<pb n="KR4e0173_WYG_036-5b"/>
此以寄吾志耳吾少也懶僻不樂勢利有竊一丘一壑<lb/>
之志而爲術業所拘甚媿悔之有屋數椽傍溪之涘左<lb/>
右薄田百畝可農可圃甚與意適也故農歌牧唱與耳<lb/>
宜美木嘉禾與目宜水濵林際濯清䕃濃或課僕力作<lb/>
策杖挈榼慰勞勤苦徃來無時者與歩宜或嵗時伏臘<lb/>
置酒洽比隣父野老商略稼事優游徜徉便謂足了此<lb/>
一生矣吾聞所安之謂宜故魚安于江湖鳥安于山林<lb/>
麋鹿安于郊壙吾亦安于是耳予曰善哉子之言也有<lb/>
<pb n="KR4e0173_WYG_036-6a"/>
安分知足之志焉有恬然自守之道焉有重内輕外之<lb/>
義焉嗚呼競紛華而恥澹薄人情也如子者㡬人歟吾<lb/>
又聞醫之良者與良相等相而非良顧澤弗下䆒不可<lb/>
謂斯人而宜于位也醫而良功之及人且廣不可謂斯<lb/>
人而獨宜于野也子之術㡬良矣子之爲人温厚端慤<lb/>
後利而急義吾所知也似子者而獨可謂宜于野耶彼<lb/>
弗宜于位者固偃然安之不自耻其弗宜且人孰不欲<lb/>
自表見而子獨志存乎野甘退處于無聞焉則子之賢<lb/>
<pb n="KR4e0173_WYG_036-6b"/>
何如也子之賢何如也<lb/>
　　　名二子說<lb/>
古人多以名字寓教予昔名吾姪以大中名吾子以大<lb/>
猷而字曰允執允升一日二子請其義予欲舉其切身<lb/>
者以教之卒無以應也自是心竊少之兹名吾姪以克<lb/>
嗣而字曰允孝名吾子曰克紹而字曰允才嗟夫業不<lb/>
難于創而難于守以吾耳目所及衣冠之後爲輿𨽻傭<lb/>
丏者有矣昔之門第赫奕不一再傳已鞠爲荒草野田<lb/>
<pb n="KR4e0173_WYG_036-7a"/>
過者見而咨嗟歎悼烟銷雲散欲求殘甓斷礎已不可<lb/>
得者豈非以子孫不守之故也嗣也紹也念之哉積善<lb/>
者後必昌吾宗百餘年來率儒素吾祖吾父厚德弗享<lb/>
我小子藉以粗立自吾而言雖蔑有所稱然自保無大<lb/>
惡以禍汝而仰遡先人之遺休意當不止是而已也嗣<lb/>
也紹也念之哉人言呉土綿薄故世澤弗永嗚呼富貴<lb/>
利達有所制固也脩身循理以不失爲衣冠之後則誰<lb/>
汝靳而顧是諉也嗣也紹也念之哉弓冶之子必學爲<lb/>
<pb n="KR4e0173_WYG_036-7b"/>
箕裘吾宗固儒也舍是無所業即使韋布以沒世脩身<lb/>
循理不失衣冠之後可矣嗣也紹也勉乎哉其毋弗克<lb/>
嗣紹而爲不孝不才子哉因書以示二子<lb/>
　　　呉生名字說<lb/>
呉生培質美才俊好問學凌厲踔發咄咄漸逼人間以<lb/>
其名與字質予請益噫嘻子之父師既名子以培字子<lb/>
以益矣予復何以益子也雖然試誦所聞培益也說文<lb/>
培敦土田山川爲字從土土生物者也從咅咅倍也倍<lb/>
<pb n="KR4e0173_WYG_036-8a"/>
益之也是故山以培則高田以培則腴垣墉以培則固<lb/>
堤防以培則厚堅草木以培則生意暢培增而益之也<lb/>
噫嘻子其務培以自益乎是故培其德以立本培其業<lb/>
以致用培其善端以盡其性培其知識以盡其才忠信<lb/>
所以培德也脩辭立誠所以培業也涵飬以培善端問<lb/>
學以培知識勵志親賢所以益也秉謙執虛所以受益<lb/>
也嗚呼自滿者不能培自畫者不知培自欺者不暇培<lb/>
子将何居乎荘周曰風之積也不厚其負大翼也無力<lb/>
<pb n="KR4e0173_WYG_036-8b"/>
九萬里風斯下矣而後乃今培風培風者風之厚也厚<lb/>
積而後可以勝重是故大蓄以蓄其德小蓄以蓄其藝<lb/>
積斯厚矣謏聞寡知識弗大厥負者自滿自畫自欺之<lb/>
過也培也其務厚積矣乎則子異日之所就也孰量抑<lb/>
予聞子之先世以醫活人無數吾外舅一齋翁子大父<lb/>
也古行古心位不滿德以世德論所以爲子培者豫矣<lb/>
而子也復克自力呉氏其昌大矣乎是在子之所以培<lb/>
者何如而予淺薄之言何以益也姑書以貽之<lb/>
<pb n="KR4e0173_WYG_036-9a"/>
　　　陛鑐字說<lb/>
隂陽一升降也天地一闔闢也鬼神一屈伸也人身一<lb/>
呼吸也一升一降而隂陽之化運矣一闔一闢而天地<lb/>
之道著矣一伸一屈而鬼神之用妙矣一呼一吸而人<lb/>
身之氣順矣是故升而不降化且息闔而不闢道且窮<lb/>
屈而不伸用且泯吸而不呼氣且殆嗟夫吾觀士之守<lb/>
繩墨者多謹愿開朗者多曠達夫一于謹愿也則拘泥<lb/>
齷齪而不足以應天下之事一于曠達也則蕩無拘檢<lb/>
<pb n="KR4e0173_WYG_036-9b"/>
而其弊或至于脫畧而不可覊固守繩墨所以持已也<lb/>
疏通雋達者所以應事也其殆庶㡬乎譬之户樞焉既<lb/>
無常啟亦無常閉啓閉惟其時而已耳譬之目睫焉瞭<lb/>
而爲張瞑而爲翕翕張順其自然而已耳雷潜九地之<lb/>
下或奮迅于九天之上其潜也所以飬其奮也其奮也<lb/>
所以用其潜也夫人亦若是夫吾甥陸生名鑐昔字子<lb/>
固鑐爲鎖所函有固守意予病其意之一偏也故易之<lb/>
曰子開而復書此數語以示之鑐也勉哉吾将日考子<lb/>
<pb n="KR4e0173_WYG_036-10a"/>
之所以副名與字者何如也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0173_WYG_036-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文簡集巻三十六<lb/>
</p>
<p>
</p>
  </div>
</body>
</text>
</TEI>
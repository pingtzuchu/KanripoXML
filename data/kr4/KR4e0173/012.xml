<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文簡集巻十二</head> <lb/>
    <p>
<pb n="KR4e0173_WYG_012-1a"/>
欽定四庫全書<lb/>
　文簡集巻十二<lb/>
　　　　　　　　　　　　明　孫承恩　撰<lb/>
　　五言古詩<lb/>
　　　貞軒詩<lb/>
世變既云下古道日澆漓奔趨競成俗翕訿營其私富<lb/>
貴茍可得寧計節義隳鄙哉邪佞子婦女留鬚眉吾觀<lb/>
貞軒翁挺拔人中竒衡門養髙潔食力聊自宜立心羞<lb/>
<pb n="KR4e0173_WYG_012-1b"/>
婀娜制行無傾欹安貧靡卑屈樂道無憂疑朝彈猗蘭<lb/>
操夕歌考槃詩不求兒童憐只許天公知譬如百尺松<lb/>
不作妖妍姿又如百煉金不作繞指隨夷齊空山守采<lb/>
薇可充饑誰言原憲貧商歌自怡怡斯人雖云逺逸駕<lb/>
非難追願翁保令徳終始期無虧<lb/>
　　　古意<lb/>
美人生南國絶世多妍姿窈窕如遊龍青楊宛娥眉與<lb/>
我結綢繆恩愛兩不疑青蠅一朝集白璧生瑕疵恩情<lb/>
<pb n="KR4e0173_WYG_012-2a"/>
中斷絶棄我忽若遺盈盈對面間邈如天之涯感今復<lb/>
念昔使我長嗟咨<lb/>
　　　展謁孟廟<lb/>
稽首孟夫子萬古道學宗七篇泝源流乃與洙泗通義<lb/>
利王伯辨日星麗蒼穹拳拳救世心績視禹稷同早年<lb/>
事咿唔童子呫嗶功及兹詠聖涯鑽研愈無窮兹晨出<lb/>
祠下瞻謁展敬恭巍巍泰山尊恍若親徳容道術喪千<lb/>
載異論方訩訩無由起夫子為我摧其鋒天理有至正<lb/>
<pb n="KR4e0173_WYG_012-2b"/>
吾道惟大中叩公公不言涕涙沾心胸<lb/>
　　　和題擊甕圖<lb/>
我思賢哲人不與尋常肩方其髫齔日事業先可占温<lb/>
公當年事誰把丹青傳偉哉擊甕時仁智亦兩全公昔<lb/>
相元祐忠義稱名賢誰知及物功已見成童年人心妙<lb/>
不測運用合機權試看此兒嬉伊誰教能然古今一俯<lb/>
仰人物成灰烟我心良悠悠浩嘆秋風前<lb/>
　　　奉題涯翁集句錄後<lb/>
<pb n="KR4e0173_WYG_012-3a"/>
　　　　郡伯内江喻先生得涯翁集句錄二巻將鍥<lb/>
　　　　之梓寄予校正訛誤既已畧訂數字偶得鄙<lb/>
　　　　句僭附巻末<lb/>
我思李夫子篇章蓋其餘平生製作外攬古為嬉娱藉<lb/>
之發吾真陶寫亦自如浩穰諸名家精采畢獻輸譬之<lb/>
大盈府充牣隨所須木難兼火齊瑶瑛與瓊琚蒐羅盡<lb/>
瑰珍見者心神舒元戎統六師揮斥熊與貙簫韶八音<lb/>
備琴瑟諧笙竽組織敓天巧劑量極錙銖渾無斧鑿痕<lb/>
<pb n="KR4e0173_WYG_012-3b"/>
若以一氣噓翁才實兼人不受繩墨拘驅役混古今約<lb/>
束誰能逾大行與王屋移易來庭除天吳及紫鳳裁割<lb/>
衣與裾若和五鼎味若貫八寶珠江淮河濟漢異𣲖而<lb/>
同趨隔世覿顔面一席相唯俞富哉方寸中載此萬巻<lb/>
書再思半山老髙名照寰區繼作有文山耿耿忠義俱<lb/>
今人即古人三賢固無殊坡翁真戲劇其論亦甚迀見<lb/>
公定俯首愧悔稱起予君侯重文事愛此輕璠璵授予<lb/>
欲何為秉筆校魯魚淺薄諒非任兹意不可虚但恐襲<lb/>
<pb n="KR4e0173_WYG_012-4a"/>
金根有識同揶揄<lb/>
　　　秋懷和答友人戴師觀五首<lb/>
清宵不能寐起坐發哀吟明月照髙樓浮雲起層陰百<lb/>
年宇宙内慷慨憂思深所思亦何似世故萬感侵四時<lb/>
更代謝光景易銷沉丈夫志事業念此那能禁美人隔<lb/>
秋水傾想遺嘉音報酬媿無侣擬托雙南金<lb/>
　　　其二<lb/>
月明姜被寒掩映成獨宿天涯若飄泊念我親骨肉春<lb/>
<pb n="KR4e0173_WYG_012-4b"/>
風吹荆花負此正芬郁慈闈奉晨昏不得共粟菽憂來<lb/>
浩無端清涙動盈掬蕭條鶺鴒詩展巻不忍讀嗣音久<lb/>
疎曠引睇佇雙足明發當有至燈花結新緑<lb/>
　　　其三<lb/>
美人生南國麗質耀目明與我結綢繆執手瞻三星並<lb/>
綰同心結雙吹紫鸞笙中道忽暌違迢逓京國行繆通<lb/>
金閨籍欲去覊功名空齋耿思憶我豈如長卿遥遥天<lb/>
涯夢落月屋梁停媿無縮地術黯然傷我情<lb/>
<pb n="KR4e0173_WYG_012-5a"/>
　　　其四<lb/>
楊朱泣岐路墨翟悲素絲習染當自擇去適慎所之流<lb/>
光俯仰中昨者非今時請看桃李花倐忽成空枝努力<lb/>
崇令徳研精寄幽詞少壯一無能老大徒嗟咨仙人不<lb/>
可學漫託餐𤣥滋落日不返照逝水無回期古人賤尺<lb/>
璧此語當三思<lb/>
　　　其五<lb/>
肅肅風振葉㝠㝠雨翻盆羇人悄無事兀坐掩重門朱<lb/>
<pb n="KR4e0173_WYG_012-5b"/>
炎何有哉暫得免蒸燔澄神任偃仰澹黙靈臺暾簡冊<lb/>
有真趣几席無囂煩興來發嘉句亦復開清樽落魄澆<lb/>
愁膓經營役吟魂須㬰華月上耿耿依黄昏薿薿庭下<lb/>
樹小結濃雲屯放情六合外飄飄凌紫氛<lb/>
　　　讀秋水篇<lb/>
兹辰適在告幽齋有餘閒端居淡無慮俛黙神自全時<lb/>
抽架上書得閱秋水篇逹生寄深㫖乍覽意不宣疏觀<lb/>
大化中物物各自便小大無等差秋毫𦕈坤乾逍遥通<lb/>
<pb n="KR4e0173_WYG_012-6a"/>
大道㝠思入幽𤣥泛泛涉滄溟浩浩無津埏我今亦忘<lb/>
吾㑹意應無言行雲逓髙楹好風入疎簾倦來復抛書<lb/>
支頤任頺然豈不畏疎散局促尤自賢<lb/>
　　　寓感四首<lb/>
白日在天上明兩以作離人君發天徳普照亦如之浮<lb/>
雲纎末生倐見昏陰滋𤣥象有混闢懐歌盛明時<lb/>
　　　其二<lb/>
牛性不司夜犬力不任耕鉛難鑄作劍杙豈勝為楹致<lb/>
<pb n="KR4e0173_WYG_012-6b"/>
用茍越分懐羞堪拊膺驅駑駕逺道縱葦濟滄瀛所憂<lb/>
在顛溺旦夕為怔怔奈何相逢者猶懐欣羡情<lb/>
　　　其三<lb/>
人生宇宙内苦被日月驅賢豪凛英聲際時步亨衢談<lb/>
笑生風雲咳唾落明珠餘光照海宇惠澤沾寰區有如<lb/>
縱壑鯨豈比涸轍魚朝侍未央殿夜宿承明廬煌煌炳<lb/>
勲業瑣瑣誰能如<lb/>
　　　其四<lb/>
<pb n="KR4e0173_WYG_012-7a"/>
楚趙昔從約糾力抗秦師遴選才智士便給如風飛毛<lb/>
生本無聞翩然請囊錐鄙哉平原君胡乃昧先知從行<lb/>
亦碌碌側目空睢盱侃侃數語間兩國定深期從來豪<lb/>
傑士未遇識者誰<lb/>
　　　賜扇<lb/>
天門啟閶闔百辟依彤墀中官出傳宣賜箑無尊卑元<lb/>
臣帝股肱受此乃其宜顧臣亦何人得荷乾坤慈炎蒸<lb/>
方在候効用真及時雖非金玉貴為用良珍竒金星㸃<lb/>
<pb n="KR4e0173_WYG_012-7b"/>
素質落落明珠璣於昭古先訓入眼光陸離臣非諸葛<lb/>
侯白羽揮軍師亦非晉謝安仁風慰羣黎惟堪坐玉署<lb/>
斂袵哦書詩爾時一披揮習習來涼颸格言荷聖教佩<lb/>
服真臣師致身明時用得此良艱希天恩誠浩蕩報答<lb/>
容臣私常聞古忠良因事納箴規臣亦有悃誠上告天<lb/>
王知惟昔有虞氏聰徳無偏遺製兹曰五明睿知勤疇<lb/>
咨亦有周武氏仁恩遍敷施道逢暍死者手執此自揮<lb/>
惟兹二聖人𢡟治誠孜孜以兹虞周世萬載歌無為吾<lb/>
<pb n="KR4e0173_WYG_012-8a"/>
皇睿作聖秉徳恒謙撝願惟時風若今古同雍熈<lb/>
　　　冬月同諸友遊永樂寺飲旺公房分韻得野字<lb/>
蕭條沍寒候浩蕩風振野吾人亦好事乘興來蘭若意<lb/>
豈在行樂欲識棲禪者上人本空寂風度亦蕭洒慧朗<lb/>
鑑在懸論辨長河瀉為陳西來意超悟愧吾寡未能三<lb/>
乘通誤謂四大假冉冉妙香度翩翩花雨下<hi>坐久㣲雪</hi>怱怱<lb/>
具盤飡灔灔酒盈斚綢繆師意勤感媿我顔赭抗别復<lb/>
須㬰題詩信聊且<lb/>
<pb n="KR4e0173_WYG_012-8b"/>
　　　送張侍御巡鹽淮南<lb/>
張君西江英秀色出天表名聲凛臺端玉立真皎皎浩<lb/>
蕩四方志溟渤一杯小淮壖有新命𡨕鴻羡輕矯斥鹵<lb/>
窮東南國計豈毫杪嵗久法滋玩流弊劇瀾倒傷哉醝<lb/>
丁艱軫念心悄悄流移骨髓枯存者顔色槁貪墨誅求<lb/>
遍豪滑侵漁巧以兹弊百出未易一一了君誠濟時才<lb/>
柄用苦不早通融有長䇿至理在探討氷霜肅奸宄陽<lb/>
春輯流殍恩威兩得所夙蠧期一掃秋風吹蕭蕭旭日<lb/>
<pb n="KR4e0173_WYG_012-9a"/>
照杲杲贈言不及他持此永為好<lb/>
　　　送張之訓<lb/>
長風起天末遊子念髙堂髙堂不可見累疏陳明光曰<lb/>
臣有老母孀居凛秋霜一别十載餘甘㫖不得將區區<lb/>
烏鳥情一念慘衷腸皇心悅其孝允子還故鄉錫以金<lb/>
泥書雲漢昭天章稽首叩帝閽長揖别友生歸興逸難<lb/>
遏心與雲飛翔春日方皞皞春風亦揚揚行哉莫遲遲<lb/>
白頭正相望<lb/>
<pb n="KR4e0173_WYG_012-9b"/>
　　　題張陽峯太史巻<lb/>
唶唶復唶唶集我簷前鳴嚴翁且至止棨㦸臨門庭兩<lb/>
年隔天涯瞻雲每<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>
                    <graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>今朝拜膝下髙堂溢歡聲翁既<lb/>
載欣慰有子沐恩榮昔著青衫别今來錦衣迎兒亦載<lb/>
欣止承顔慰私情昔别固康强今來倍精明子歸亦忻<lb/>
忻中庖出珍烹僮僕亦忻忻趨蹌奉杯觥孫枝復榮秀<lb/>
蘭芽覩寕馨怡怡子父歡天倫樂難名相過日無虚雜<lb/>
遝皆朝英陳樽與列俎擊鼓還吹笙人事苦難齊此樂<lb/>
<pb n="KR4e0173_WYG_012-10a"/>
尠得并因兹感余懐涕淚沾冠纓<lb/>
　　　苦熱<lb/>
今日不可出畏景蒸炎熇崔巍火雲行勢欲焚層霄乾<lb/>
坤一爐冶天地同煎熬初疑河海竭又訝山岳焦生人<lb/>
蟻虱然衆口均嗷嗷而我坐斗室局促增煩勞對案不<lb/>
能飡尚暇筆硯操馮陵發大呌欲去不可逃安得呼風<lb/>
姨捲地驅長飈徒懐杜陵句赤脚凌瓊瑶煩紆漫自苦<lb/>
澄凝覺逍遥造化生萬物意匪殃吾曹輕箑聊自揮<lb/>
<pb n="KR4e0173_WYG_012-10b"/>
漸喜風蕭蕭俛仰神内融散適形俱超我熱良可舒感<lb/>
事增鬱陶忽憶山之東寇盗方驛騷哀哉六月師卓午<lb/>
腰弓櫜濟時愧無術撫已徒忉忉<lb/>
　　　送張君分教華亭詩<lb/>
　　　　江右張君積學久屈今年以貢得分教華亭<lb/>
　　　　余固華亭人也於凡吏吾土者得一良輙喜<lb/>
　　　　之矧得明師如張君者為喜不尤至歟小詩<lb/>
　　　　非賀君實為吾鄉賀也<lb/>
<pb n="KR4e0173_WYG_012-11a"/>
良金須陶冶美玉藉雕琢二用茍弗良不若鑛與璞張<lb/>
君西江彦賦性甚温朴讀書三十年雄劍斂霜鍔朅來貢<lb/>
明廷奉檄專教鐸行食松江鱸去聴華亭鶴吾邦號多<lb/>
士濟濟見犖卓君行諒無恧於道乃先覺皐比仰師模<lb/>
披襟分唯諾誾誾講唐虞肅肅陳禮樂案牘無俗勞衣<lb/>
冠有真樂雖乏官資崇得免名號濁公相豈不貴賦命<lb/>
有厚薄勢分何足言食祿要無怍方今崇文教君去勿<lb/>
落莫明秋期奏功得士當倍作<lb/>
<pb n="KR4e0173_WYG_012-11b"/>
　　　觀弈<lb/>
空堂手談誰剥啄驚戸外袖手余亦閒看此兩敵對勢<lb/>
多楚漢强地割鴻溝界斂拓互闔闢錯綜明向背攻圍<lb/>
盛行陣隠伏妙機械竒出風雨交㝠搜鬼神㑹争雄不<lb/>
相能奪雋詎容貸時移方一晷妙處得三昧彼云聊優<lb/>
游我謂無勝敗疾呼君太狂頳顔子真隘一挫未應餒<lb/>
收局還可再兹藝未足賢徒食聖所戒<lb/>
　　　送同年馬進之弟省兄歸<lb/>
<pb n="KR4e0173_WYG_012-12a"/>
别淚弗可忍離愁浩難祛行行送將歸執袂久躊蹰我<lb/>
昔同元方瓊林曳華裾元方凛臺端名聲等璠璵子來<lb/>
專省候千里命軺車西堂動詩興天倫足懽娱念舊亦<lb/>
過我荷子意勤渠英英玉堂質快覩珊瑚珠𤣥雲忽相<lb/>
渝萍蓬邈難居回首瞻故鄉歸葺先人廬風雪豈不慘<lb/>
欲發不須㬰我心良鬱陶元方定何如天有赤羽鴈水<lb/>
有紅尾魚明年二三月望子平安書<lb/>
　　　聞玉河水聲有作<lb/>
<pb n="KR4e0173_WYG_012-12b"/>
獨騎欵段出落日背髙城行行過玉堤忽聴潺潺聲㑹<lb/>
心豈必逺一笑兒童驚坐我瀑布傍泠然洗中扄長安<lb/>
盛車馬輪蹄日轟轟向來通市中無此祛俗清利名世<lb/>
所競獨兹人不爭㑹當即堤邊卑棲結吾楹飽聽日無<lb/>
厭不使塵囂生<lb/>
　　　吳北川許海味不至訊以詩<lb/>
我本東海人旅食越兩載緬懐故鄉味厭說天庖宰故<lb/>
人吳季子殷勤許分待腆意未拜嘉初約忽中改得非<lb/>
<pb n="KR4e0173_WYG_012-13a"/>
多遺忘無乃甚欺紿笑予太早計停筯想風采小詩當<lb/>
催逋還勝百錢買㑹當入吾飡腹中有東海<lb/>
　　　東園八詠<lb/>
　　　　讀書堂<lb/>
虚堂亦幽幽藏修任昏旿研精典籍間俛仰見前古君<lb/>
家有書香努力期接武不似東隣翁唯堪貯歌舞<lb/>
　　　　叢桂庭<lb/>
中庭何所有丹桂儼成行朝露浥華滋秋風吹古香名<lb/>
<pb n="KR4e0173_WYG_012-13b"/>
門擅今昔毓秀非尋常㑹多青雲侣逺紹燕山芳<lb/>
　　　　吸月亭<lb/>
獨酌明月下流光正徘徊長歌邀明月落我樽中醅掀<lb/>
髯和月倒一吸空樽罍謫僊如可作此地應追陪<lb/>
　　　　悠然亭<lb/>
幽興渺無極攝衣陟層臺天空飛鳥沒萬里長風來南<lb/>
山自嵯峨逺覽心神開懐哉彭澤翁難與俗子諧<lb/>
　　　　聯碧池<lb/>
<pb n="KR4e0173_WYG_012-14a"/>
甃池自成趣左右拱吾亭西池水初滿東池泉又生浮<lb/>
光碧練净倒影青天澄時來鳬鷗侣欲共幽人盟<lb/>
　　　　玉虹軒<lb/>
一泓湛寒碧源脉自中泠紆徐蜿蜒然汩汩繞前楹凭<lb/>
軒聊徙倚可以濯座纓浩歌滄浪吟千古有餘情<lb/>
　　　　翠雲屏<lb/>
小結作屏幃翠色日葱蒨宛宛如雲屯亭亭當户見常<lb/>
凌風雨交不逐朝暮變深秋揺落時猶可勝一面<lb/>
<pb n="KR4e0173_WYG_012-14b"/>
　　　　雪香林<lb/>
吾聞東園勝乃佀羅浮村英英姑射收寂寞回春温千<lb/>
枝綴晴雪萬蕋迎朝暾徘徊自索笑欲起逋仙魂<lb/>
　　　秋日雜詠<lb/>
　　　　詠山居<lb/>
山深秋意早地僻人跡闃落葉滿庭户凉氣襲巾舄泉<lb/>
流雨澗深徑轉風磴逼野鹿時或過山鳥鳴更寂岩壑<lb/>
浮晴嵐几席映佳色拄頰哦霜晨持杯吟月夕<lb/>
<pb n="KR4e0173_WYG_012-15a"/>
　　　　詠溪居<lb/>
卜築枕流溪秋水清渠渠可濯亦可潄可烹兼可漁菰<lb/>
蒲日與鄰鳬鷗日與居驚風吹薜蘿疎雨洒庭除灘聲<lb/>
入座凉野色納窓虚長歌考槃吟頫仰心自舒<lb/>
　　　　詠村居<lb/>
幽居自村落僻逺無市喧禾黍依夕照桑麻宿輕烟深<lb/>
巷荷鋤歸兒女迎門前雞豚入栖柵牛羊下郊原鄰父<lb/>
有好懐時來話田園食力寡心累濁酒供年年<lb/>
<pb n="KR4e0173_WYG_012-15b"/>
　　　　詠城居<lb/>
甍連復井絡犬吠雜鷄鳴西風簾幙靜返照樓臺明授<lb/>
衣及新凉家家動清砧垂帘酒肆列入市魚舟腥田翁<lb/>
售新榖野老販溪菱人歸闤闠空昏鴉噪埤城<lb/>
　　　　詠京城<lb/>
都城列萬雉宫殿切五雲清霜鳴曉角祥光擁朝暾周<lb/>
羅民庶居窈窕王侯門重譯萬方貢垂衣一人尊亨衢<lb/>
連廣陌馳驟復驚輪稽首奠治功萬載歌洪勲<lb/>
<pb n="KR4e0173_WYG_012-16a"/>
　　　　詠禁省<lb/>
月臨仙人掌風生承露盤曙色尚熹㣲秋色凛髙寒千<lb/>
門俱洞開六龍駕輿鸞陛㦸用虎旅鈎陳列鵷班簫韶<lb/>
奏雍雍劍珮鳴珊珊惟應多瑞氣日繞蓬萊山<lb/>
　　　　詠郊野<lb/>
落日下平蕪逺水涵晴空西風正揺落澹靄何㝠濛千<lb/>
山生夕陰一望逺近同草色迎霜白楓林借春紅平坡<lb/>
散歸羊雲外號征鴻依依野人村處處聞髙舂<lb/>
<pb n="KR4e0173_WYG_012-16b"/>
　　　　詠田家<lb/>
白露被西疇䆉稏行可穡秋來喜多晴塲圃除殖殖鎌<lb/>
銍各為操任負翁媪懌兒童拾穉穗鷄母啄狼粒共言<lb/>
嵗事豐租稅期早畢不有三時勞何能一時逸<lb/>
　　　　詠漁家<lb/>
生涯惟網罟結廬雲水鄉舟横斷岸淺門對清溪凉潮<lb/>
引滄波逺風吹白蘋香中流朝鼓楫芳洲晩鳴榔煙凝<lb/>
林樾暝鳥沒青天長倦來卧篷底一曲歌滄浪<lb/>
<pb n="KR4e0173_WYG_012-17a"/>
　　　　詠酒家<lb/>
栁橋横翠檻竹籬出青旗清樽浮緑蟻香羮薦銀絲經<lb/>
霜橘初熟輸芒蟹新肥歡迎滌器傭嫵媚當壚姬騷翁<lb/>
解遺嚢豪客駐金覊髙陽有餘興風月剰堪題<lb/>
　　　　詠妓舘<lb/>
青樓映朱箔深院連曲房清颸滌殘暑白苧生㣲凉銀<lb/>
筝御瑶席寳鼎煨沉香芙蓉紅隠褥芭蕉緑上窓五陵<lb/>
屢經過千金賦髙唐冉冉粉香叢長年樂未央<lb/>
<pb n="KR4e0173_WYG_012-17b"/>
　　　　詠富家<lb/>
榮華擅京洛甲第連朱甍院宇生㣲凉為樂方稱情新<lb/>
裁朱履潔乍試羅衣輕華堂日張宴飛蓋相追迎吳兒<lb/>
與越女彈絲復吹笙酒酣歸洞房含笑擁傾城<lb/>
　　　　詠貧家<lb/>
陋巷少人跡依依長蓬蒿秋氣月凄凛四壁何蕭蕭絺<lb/>
綌不掩脛饔飱但簞瓢御寒既尠具卒嵗亦無聊荆妻<lb/>
厭藜藿稚子慣山樵無端昨夕風捲我屋簷茅<lb/>
<pb n="KR4e0173_WYG_012-18a"/>
　　　　詠旅舎<lb/>
飄蕭墜寒葉寂寞虚堂秋遊子久行役索居寡良儔明<lb/>
燈照空壁啼螿動羇愁情悰念悄悄川原邈悠悠中夜<lb/>
起彷徨仰視河漢流萍蓬偶棲泊太息未能休<lb/>
　　　　詠書齋<lb/>
幽齋極蕭爽清秋無垢氛捲幔落遊絲辟蠧羅香芸瑟<lb/>
清調流水硯冷生㣲雲拳石結新緑古鼎留餘薰縹囊<lb/>
既零亂牙籖亦繽紛及時宜進修兀兀窮朝曛<lb/>
<pb n="KR4e0173_WYG_012-18b"/>
　　　　詠閨思<lb/>
清颸吹蕙帳明月照蘭房中宵念行役掩抑獨凄凉微<lb/>
寒生薄衾思奉君子裳天涯渺阻修何由越川梁昔如<lb/>
鸞與鳳今如參與商黙黙向誰訴悄悄徒自傷<lb/>
　　　　詠故宫<lb/>
西風吹黍離疎雨濕殘礎空梁長見日頽垣間餘堵石<lb/>
馬縈青蘿銅駝沒黄土花容猶宫妝栁眼尚媚嫵繁華<lb/>
等風烟形勝消龍虎惟有舊時月照人自今古<lb/>
<pb n="KR4e0173_WYG_012-19a"/>
　　　　詠廢宅<lb/>
人事已非昔遺居猶至今蕭條白晝靜寂寞黄昏陰老<lb/>
樹集昏鴉敗砌寒蛩吟階空蚯蚓出壁古苔蘚侵乾坤<lb/>
多變易頫仰易銷沉更無故主居獨有閑人臨<lb/>
　　　　詠佛寺<lb/>
秋氣日已佳况此紺宇寂古松蔭佛殿幽花照禪席谷<lb/>
虚哭山鬼林暝啼木客風來語梵鈴雨至洒石壁長廊<lb/>
獨徘徊蘿徑自捫厯時聞孤磬聲雲深杳難即<lb/>
<pb n="KR4e0173_WYG_012-19b"/>
　　　　詠道院<lb/>
新秋入琳館物意何蕭森露滴丹竈冷雲䕶芝房深棋<lb/>
聲間竹院簫韶出風林千門鎖虚寂石壇晝陰陰苔花<lb/>
繡古篆鶴唳流孤音清虚絶塵俗悠然生道心<lb/>
　　　　詠古廟<lb/>
古廟知何代蕭蕭秋日荒丹青既剥落香火亦凄凉怪<lb/>
鳥號深林饑䑕竄空梁殘碑土花蝕蔓草過人長蛛絲<lb/>
網破牖蝸牛上頽墻神理有消歇人事焉足傷<lb/>
<pb n="KR4e0173_WYG_012-20a"/>
　　　　詠荒塜<lb/>
狐兔竄古穴荆榛長荒丘西風吹白楊疎雨洒松楸樵<lb/>
夫朝出歌牧兒暮來遊宰木給斧斤芻蕘飽羊牛寂寞<lb/>
掩泉臺千古魂幽幽更無祭掃人空餘斷碑留<lb/>
　　　　詠邊塞<lb/>
窮邊秋氣早六月飛霜華胡兒弓力强馬蹄蹴風沙黄<lb/>
雲連白草極目天無涯孤城控險阨令嚴寂不譁凄風<lb/>
傳畫角落日悲鳴笳征人於此際誰不動思家<lb/>
<pb n="KR4e0173_WYG_012-20b"/>
　　　題畫蘭棘<lb/>
美人羞自獻空谷抱幽貞翛然絶塵俗誰結嵗寒盟荆<lb/>
棘豈不茂睠焉昧平生徘徊日將晩慨矣思靈均<lb/>
　　　梅庄詩<lb/>
幽懐厭塵俗芟蕪闢新庄庄居何所有寒梅有孤芳乾<lb/>
坤揺落時見此姑射妝英英綴瓊珮燦燦明珠裳紛紛<lb/>
掛凉月隆隆映朝陽豈無桃與李俗惡非所臧蘭蕙豈<lb/>
不好弱質易摧傷何如此花魁勁節飄寒香主人氷玉<lb/>
<pb n="KR4e0173_WYG_012-21a"/>
姿對此形神忘亦有山中侣時來共徜徉既讀廣平賦<lb/>
亦詠逋仙章未言調鼎鼐且共嘗氷霜<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0173_WYG_012-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文簡集巻十二<lb/>
</p>
<p>
</p>
  </div>
</body>
</text>
</TEI>
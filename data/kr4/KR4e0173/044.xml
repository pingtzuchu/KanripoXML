<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文簡集巻四十四</head> <lb/>
    <p>
<pb n="KR4e0173_WYG_044-1a"/>
欽定四庫全書<lb/>
　文簡集巻四十四<lb/>
　　　　　　　　　　　　明　孫承恩　撰<lb/>
　　雜志<lb/>
周威烈王二十三年韓趙魏三家共分晉國遣使請侯<lb/>
封於王朝王召諸大夫問焉司馬子魚曰自我蒼姬不<lb/>
振天下莫復宗周僣紊王章不特三家也兹猶幸其請<lb/>
不請自立亦孰能禁即若醜之其曷以逞不如許之彼<lb/>
<pb n="KR4e0173_WYG_044-1b"/>
必德我王將許之仲孫昭子繼至王語之故昭子曰誰<lb/>
語君此言者必爾天下無周矣夫名分者天之秩也君<lb/>
之柄也慎所執以御羣下茍自壞矣誰復與守且弊不<lb/>
可滋亂不可長君亟圖之其無赦王悟足地曰咄哉而<lb/>
子魚也不穀誠不能隐黙以長亂滋弊為我先君文王<lb/>
武王羞昭子之言良是予曷敢不勉於是命行人告於<lb/>
諸侯曰昔我先君武王既定天下衆建侯國其命辭曰<lb/>
世篤忠貞翊戴王室列國茍有難王室亦為爾恤矧惟<lb/>
<pb n="KR4e0173_WYG_044-2a"/>
弟昆其敢弗弔載在盟府太史藏之我二三冢君亦克<lb/>
世守靡敢失墜豈惟我王室之利亦惟我二三冡君社<lb/>
稷是賴乃者天降割于晉晉用多難韓趙魏三氏實晉<lb/>
世臣夷滅其君剖分其地我唐叔遂以不祀思惟文公<lb/>
悼公益多勤勞著勣於上下其何可忘三陪臣兹用殄<lb/>
滅復要求於寡人僴然惟其意而莫之忌彼曾是有我<lb/>
王室與二三冢君哉寡人實用不寧兹將乞我文王武<lb/>
王之靈尋師於大梁之墟以問三陪臣之罪求唐叔之<lb/>
<pb n="KR4e0173_WYG_044-2b"/>
後而立之庶弗替我先君命我二三冢君亦惟無替我<lb/>
先君命與乃祖乃父之休相予一人同恤晉國之難天<lb/>
幸徼福於晉克有成績續其命於垂絶凡我友邦冢君<lb/>
與有榮顯弗替厥初同保社稷光昭先君之令猷寡人<lb/>
之願也皇天后土實聞此言惟二三冢君圖之於是諸<lb/>
侯敬承天子之命各以師從晉用復祀君子曰當三家<lb/>
之請命也為王室計者能以是大義諭諸侯激發之孰<lb/>
不響應者王靈可振周道可復興乎而乃自安委靡惟<lb/>
<pb n="KR4e0173_WYG_044-3a"/>
其所欲不敢少拂逆焉以是為取悦之資不振甚矣其<lb/>
遂凌遲以迄於亡也宜哉綿延復百餘祀者先君之澤<lb/>
也然亦幸矣吁<lb/>
秦皇帝之作阿房也盡天下之良材楩楠杞梓大可蔽<lb/>
屋隐牛者以山積有容成者計其數有大章者規其制<lb/>
捄之度之工倕者百人焉斵之削之離婁者百人焉雕<lb/>
之鏤之般輸者百人焉至奔走服役亦皆絶世之藝運<lb/>
斤成風鋸屑成雨數年而功成開闔陰陽軒豁天地切<lb/>
<pb n="KR4e0173_WYG_044-3b"/>
摩霄漢蔽虧日月峥嶸偉麗莫可名狀而東郭有賤工<lb/>
者操鈍斧削數寸朽木支其文礎之下曰備其缺也偃<lb/>
然自多其工陶朱之室盡天下之奇寳明月之珠徑寸<lb/>
夜光之璧盈尺球琳琅玕璠璵琬琰莫不精射天日氣<lb/>
蒸雲霞而北里之窶人碎瓦礫磨礲之跡門獻曰願充<lb/>
君遺嗚呼自有經籍以來性理之學發明於濓洛闗閩<lb/>
殆無餘藴矣而世之陋儒慕其名之美竊取前人緒言<lb/>
東補西緝妄然以理學自處曰足先儒之所未也其視<lb/>
<pb n="KR4e0173_WYG_044-4a"/>
前二者相去能㡬何哉<lb/>
佛老之道髙矣美矣然而無用也佛老者見世之膠膠<lb/>
擾擾耽冥桎桔於事為之末營營焉至老死不悟厭且<lb/>
苦之故為一切擺脫謂萬事悉皆假合謂此生且若贅<lb/>
疣謂乾坤之大萬世之久若泡漚電影猶且欲一切空<lb/>
之而何富貴利達之足云要在超然特立絶不與世相<lb/>
嬰彼其俯視一世耽㝠沉溺者真不啻䖝蛆之叢糞壌<lb/>
嗚呼是其所以為髙且美者而吾亦為是信其為髙且<lb/>
<pb n="KR4e0173_WYG_044-4b"/>
美也雖然宇宙之間民物之夥必有所撑立楨幹於其<lb/>
間者而後天下得以立民物得以安也天下之事誠浩<lb/>
繁矣其當然者乃世道所係不可缺者而其情慾波靡<lb/>
聖人固有禮義以防閑之佛老者不問其是否而併欲<lb/>
絶去即使世有一二猶未病茍人盡佛老則天地民物<lb/>
亦何所賴而世道亦何所底止造化且㡬息矣<lb/>
甚矣學之日益以陋也予嘗泛觀乎天下凡有所挾者<lb/>
率自矜耀欺人以成其私晨起倚市售貨百物者孰不<lb/>
<pb n="KR4e0173_WYG_044-5a"/>
自譽已物之美彼其是非之心曷嘗不明也而姑為是<lb/>
以求衒至於百工技藝大小美惡紛然其不齊而莫有<lb/>
不然者是故工則詫其藝之巧毉則詫其業之精卜則<lb/>
詫其術之神嘵嘵然幸人之不知以求一日之售以至<lb/>
三家之市倚歌獻笑者争妍競好盼盼焉日兾人之一<lb/>
顧嗚呼此其為心何如也夫吾人之為學非可以是律<lb/>
也茍不務實得於巳而亦徒事口語之末與人較一日<lb/>
短長大言無實以求濟其私則與是亦何以異而舉世<lb/>
<pb n="KR4e0173_WYG_044-5b"/>
且安之甚矣學之日益以陋也噫嘻悲矣<lb/>
南海有文蛇焉鱗甲晃耀射日作金色腹斕斕如錦綺<lb/>
一躍可數仞口吐氣成五色文行行然自多聞東海有<lb/>
神龍焉徃觀之龍方作蝘蜓卧視其色黯然耳蛇行行<lb/>
然謂龍莫已若稍逼而近之一躍數仞嘘其氣五色文<lb/>
龍漠弗之顧蛇謂龍果伏已也益觸之狎侮之龍乃翻<lb/>
然起嘘氣成雲下上薄乎𤣥黄間天地晦㝠雷電交至<lb/>
雲雨霮䨴百里山谷震撼蛇大慚沮縮入崖下以死嗚<lb/>
<pb n="KR4e0173_WYG_044-6a"/>
呼人有以小才自衒而欲輕大道之士不可比類於斯<lb/>
哉<lb/>
吳人有好古器者掘地得斷劍焉土蝕翳甚吳人謂干<lb/>
將莫邪也愛之至珍襲之楚丈人聞而請觀焉吳人怒<lb/>
其易也拒之曰此希世奇寳何褻也即欲請必齋沐後<lb/>
可丈人如其言及出之則三尺枯鐡耳强磨礪之卒無<lb/>
異丈人胡盧笑去嗚呼士有守僻陋之見與凡有所挾<lb/>
持輙顓顓然自以為是者皆吳人之類也使識者見之<lb/>
<pb n="KR4e0173_WYG_044-6b"/>
有不胡盧笑去哉<lb/>
甲父成善相馬齎千金適薊市駿薊馬多天下甲父成<lb/>
視肥且大者毛澤者色純者市以歸自謂薊無留良矣<lb/>
其友義渠昭視而駭曰噫駑耳何駿也薊産詎止是他<lb/>
日義渠昭得馬以歸<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而駁毛弮然且瘠甲父成笑之<lb/>
飼䬴數日試之並衆馬而馳矯首長鳴騰驤奮迅衆馬<lb/>
跼䠞無敢争甲父成大慚終身不敢言相馬嗚呼狥外<lb/>
而遺内相馬且不可矧相天下士其有不失士哉無眩<lb/>
<pb n="KR4e0173_WYG_044-7a"/>
於外則真駿真士得矣<lb/>
昧昧我思之使予之心汚且濁者誰歟昏且塞者誰歟<lb/>
火而燥者誰歟氷而寒者誰歟紛如亂絲者誰歟膩如<lb/>
稠脂者誰歟天飛者誰歟淵淪者誰歟懦不可立者誰<lb/>
歟飄飄無所定者誰歟嗚呼曷由濯以江流乎曷由劈<lb/>
以神斧乎曷由燭以大明乎曷由沃以凉颸乎曷由曝<lb/>
以烈日乎曷由割以干將莫邪乎天飛者曷由抑之使<lb/>
卑乎淵淪者曷由抗之使髙乎曷由貫之以百鍊之精<lb/>
<pb n="KR4e0173_WYG_044-7b"/>
金乎曷由鎮之以干城底柱乎嗚呼敬乎義乎克巳私<lb/>
乎慾必懲乎忿必窒乎操存乎涵養乎勤問學乎庶㡬<lb/>
所以為治者乎嗚呼噫嘻勉矣<lb/>
伯昬氏取友得辟閭氏甚歡飲非辟閭弗樂也謀非辟<lb/>
閭弗愜也語非辟閭弗告也伯昬有怨家多貲要辟閭<lb/>
氏誘以貨辟閭氏利之悉以伯昬事告伯昬竟坐罪死<lb/>
辟閭猶日至其門號且哭曰天乎孰殺吾友也嗚呼山<lb/>
岳之髙江河之深猶可得而測也有若人心之險孰得<lb/>
<pb n="KR4e0173_WYG_044-8a"/>
而窺之辟閭之事可畏哉雖然是為取友言也茍吾之<lb/>
所以自處者莫可疵焉則雖有百辟閭惡得而禍巳也<lb/>
是以君子貴自檢<lb/>
巫覡以絺帕䝉首餙鬼臉角觺然也齒呀然也睛煜然<lb/>
也被虎豹之革嘯且呼執盾踉蹡而舞兒童見之謂真<lb/>
鬼也恐怖辟易不敢視人則弗懼葢知其固人耳嗚呼<lb/>
世之假外貎作威勢以凌蔑人而實無所能在兒童無<lb/>
識則可欺耳欲識者之敬且畏也難哉<lb/>
<pb n="KR4e0173_WYG_044-8b"/>
天下一屋也屋必有棟一舟也舟必有舵是故天下之<lb/>
事必有擔當負荷之者羣然而居紛然而議求其擔當<lb/>
負荷之者莫知誰焉屋無棟舟無舵不至於傾敗沉溺<lb/>
者尠哉<lb/>
璇臺九層薄星辰而出風雨欄楯堅整陛級峻固弁冕<lb/>
巍峩揖遜於上仰睇之若神人然優人樹數尋之木緣<lb/>
之若猴獮立於杪末折旋雅舞備極諸態過者神竦彼<lb/>
方囂呼四顧揚楊然自矜其能而不顧虀粉於其下嗚<lb/>
<pb n="KR4e0173_WYG_044-9a"/>
呼世之居髙位者欲人視之如神人乎欲人過之為神<lb/>
竦乎<lb/>
情者聖人所不能無也世乃有為忘情之論者何哉異<lb/>
端之説也予平生為情所累前以哭子過痛病嗚呼釋<lb/>
老之教固謂沉溺苦海自彼視之牽情者不㡬於惑耶<lb/>
夫釋老非人耶而何與人異也彼特憫夫世之沉溺不<lb/>
能自解釋者無可以處乃為一切决裂離叛强為擺脫<lb/>
以超然無所係累為髙自謂了死生之變於凡天倫之<lb/>
<pb n="KR4e0173_WYG_044-9b"/>
重人心所不能已者率以無情處之泛泛然若浮槎斷<lb/>
梗之徃來相值於江湖之中既去而莫之念也予惟以<lb/>
情累無以遣去嘗欲以其說自廣雖然吾聖人之教則<lb/>
有矣恩義必篤倫理必厚必欲其綢繆固結而不可解<lb/>
散然而有節也是雖親喪大故極其痛而亦不踰其制故<lb/>
毁生者視不孝等而閨門之中慈不勝孝喪明者君子<lb/>
非之則牽情如予不惟為彼釋老所誚亦吾聖人之教<lb/>
所不與也若夫卒不能忘情者則固出於天理人心之<lb/>
<pb n="KR4e0173_WYG_044-10a"/>
真切自然之義而為佛老者不得吾聖人禮義之教以<lb/>
為之主乃併欲一切斷除若利刀快刃一截兩斷更不<lb/>
留念夫其達死生之變固可以砭溺情者之蔽然矯枉<lb/>
過正牽其道終為寡情薄義毁人倫滅天性驅生民於<lb/>
禽獸之歸此則大亂之道也是故君子罪之<lb/>
堪輿家之說漫演矣為福後計者誕也子程子固常非<lb/>
之然亦有培根則枝葉茂之語無乃少恕將復為彼自容<lb/>
之地耶夫所謂卜其宅兆者何也為死者也今夫愛一<lb/>
<pb n="KR4e0173_WYG_044-10b"/>
物者置之必致其謹矧奉吾親之遺體而置之可不謹<lb/>
乎仁人孝子不忍死其親曰吾親偃息於是也茍非其<lb/>
地或土脉之磽确或風水之激射或將為道路為城邑<lb/>
為溝渠有人心者寧忍聞之是故必謹於此俾吾親魂<lb/>
魄永安蔑有患害而後始慊於心此固仁人孝子愛親<lb/>
之至情也而他不與焉<lb/>
毉雖一事而取喻則逺予少時聞前軰云昔者良毉之<lb/>
治病也其病之甚者必請更召某某羣議至則參互斟<lb/>
<pb n="KR4e0173_WYG_044-11a"/>
酌以擇夫是靡忌尅焉故所治多愈今之毉則不然其<lb/>
治病也不問難易必專之曰惟予也莫予亂然既藥而<lb/>
罔效病家恐則更謁毉欲使共事彼方怒其弗巳專也<lb/>
又恐繼者之攘之也力非之而後至者亦思非有以大<lb/>
變其說無以自表見故悉反之病家既無所主惟付毉<lb/>
手既又見其亦罔效也更謁毉至則又思有以變前說<lb/>
於是寒熱隂陽表裏虚實紛然頓異卒之元氣盡索以<lb/>
死而三毉者又各諉曰弗專任耳病家亦懵然無所歸<lb/>
<pb n="KR4e0173_WYG_044-11b"/>
咎嗚呼天下事非一人之見所能盡吾亦惟其是者而<lb/>
左右之以求濟耳而自用者乃欲必出自巳盡廢衆説<lb/>
而獨行已志卒至僨事者多矣寧獨毉哉寧獨毉哉悲<lb/>
夫<lb/>
老子曰天下營營皆為利來天下攘攘皆為利徃嗚呼<lb/>
利之犇走天下之人也久矣單夫窶人逐毫末以延旦<lb/>
夕命者固其所吾獨惡夫世之酣㝠之徒得巳而不巳<lb/>
者也天之生我固無飢餓死之理故古之窮人莫回憲<lb/>
<pb n="KR4e0173_WYG_044-12a"/>
若然不以飢餓死而酣㝠之徒悉若以飢餓死為懼貪<lb/>
侈競得無有厭極汩沒至老死不休即使富如丘山誠<lb/>
亦何用且處世無百年其平生所致力者徒為不肖子<lb/>
孫淫佚之資而甚則衣冠而跖行身膺惡名萬世不可<lb/>
湔滌使夫執清議者肆口唾罵亦何苦哉故夫有志者<lb/>
必羞之是故名節重而得失輕道義勝而嗜慾薄彼其<lb/>
自處者髙自信者篤所期者大以逺則俯視此軰猶蠛<lb/>
蠓螘虱而彼方且自以為能以我之所不欲為者以矯<lb/>
<pb n="KR4e0173_WYG_044-12b"/>
我嗚呼亦可醜矣<lb/>
重利者齊民也士而齊民焉用士雖然亦難矣天下未<lb/>
有無欲之人也夫既有欲則不足之患生必廣求以充<lb/>
吾之所用夫焉得而不重於是視為神明然性命然鉥<lb/>
心劌腎迷不知止無恠也夫惟寡欲則安於澹薄舉天<lb/>
下瑰奇美麗之好無以動其心一身之外皆餘物耳而<lb/>
又何用之無所用而且得不以義則其視之真不啻垢<lb/>
穢將唾去不暇尚肯少屈志以求之耶是故寡欲者斯<lb/>
<pb n="KR4e0173_WYG_044-13a"/>
輕利未有多欲而不嗜利者也輕利者必寡欲未有嗜<lb/>
利而不因多欲者也予亦嘗坐是患矣雖復强制不敢<lb/>
妄有所求而終不免為所係累乃今而後始覺此心殊<lb/>
灑耳<lb/>
仕與隐不同道至多相詆訿者何也此小人之私心也<lb/>
山林之人謂髙位者曰彼無功德逮人尸素耳肆然以<lb/>
為可鄙髙位者曰彼欲得位而無能此蠧耳忿然以為<lb/>
可惡嗚呼其敝也甚矣夫人顧自處何如與觀其人何<lb/>
<pb n="KR4e0173_WYG_044-13b"/>
如不可以槩論也夫竊位者有矣不有位稱德者哉真<lb/>
隐者固不無而碌碌無以自表見者亦非絶無而僅有<lb/>
也嗚呼以真隐者誚竊位吾猶以為僣矧碌碌者則巳<lb/>
無耻而又可以誚宜髙位者也雖然斯固真隐者所必<lb/>
無也以宜髙位者詆碌碌吾猶以為隘矧竊位者則巳<lb/>
無忌憚而又可以誚真隐者耶雖然斯固宜髙位者所<lb/>
必無也故曰相詆訿者小人之私心也<lb/>
東郭野人室患鼠蓄一猫甚恤之然猫殊弗良抵覆缶<lb/>
<pb n="KR4e0173_WYG_044-14a"/>
盎無留物焉溲溺無所擇衣被巾幔無潔物焉偶得鼠<lb/>
欲食鼠不服曰吾與若均也若焉得食我猫曰主畜我<lb/>
欲我捕汝捕汝吾職也得汝而食又何言䑕曰主欲若<lb/>
捕我為我暴主物也而若之暴主物也更甚且吾尚以<lb/>
夜竊而若乃公行於白日若罪視我何如而又何得食<lb/>
我於是猫不能答鼠咻之竟脫去語云無諸巳而後非<lb/>
諸人無補於世而志欲求足難矣哉<lb/>
騶虞仁獸狀肖虎一日見虎謂巳類也而傷其暴之異<lb/>
<pb n="KR4e0173_WYG_044-14b"/>
已乃與之處甚狎若兾其化者虎見其亦龎然大也莫<lb/>
之敢觸馴伏若見化然頃有麋突于前虎忘虞之在側<lb/>
也攫而食之虞争之虎怒并欲噉虞虞不得巳避去嗚<lb/>
呼仁之化不仁也久矣然亦有不可化者於不可者而<lb/>
必欲行其志難哉<lb/>
亦嘗觀諸藝植者乎北郭氏之藝植也雜羣木而混之<lb/>
木性固殊發達有難易或巳尋丈或僅尺餘戕之伐之<lb/>
務俾之均亦並凋瘁耳不知區分而藝之勿使相侵<lb/>
<pb n="KR4e0173_WYG_044-15a"/>
視長之難者勤灌溉焉雖不能以均一而生意各茂嗚<lb/>
呼貧富之不可齊也久矣為之限制俾富無侵貧又别<lb/>
求加厚於貧者則貧者有益而可富富者無損而不至<lb/>
貧各得其所而後人知生生之樂也必欲尅富以資貧<lb/>
貧既不可富卒之俱貧而後巳嗚呼今之從政者北郭<lb/>
氏之藝植哉<lb/>
世不乏好人然徃徃於田野細民見之予前使荆楚道<lb/>
出鈞鄭之郊有二輿夫毎當更直之際争就肩焉意甚<lb/>
<pb n="KR4e0173_WYG_044-15b"/>
懇予恠而問之則弟兄也弟病瘵厥兄愍之兄巳年六<lb/>
十餘弟又憫其筋力不任也予慨然傷其意命俱釋之<lb/>
弗聽卒畢役而去<lb/>
東郭居士性懶不喜事事獨于閒暇時據几随意命筆<lb/>
客有嘲之者曰明道歟禆世教歟居士於道猶蔀屋耳<lb/>
奚以明又奚以教曰然則為名也居士凡有筆悉以片<lb/>
紙作蠅頭字草率漫書非世之雕肝鏤心務欲期工者<lb/>
比筆後即弃去不自惜久則不復記憶故所存十之二<lb/>
<pb n="KR4e0173_WYG_044-16a"/>
三耳而何名之兾居士性迂且拙無他藝能可遣排時<lb/>
日獨謂是固猶賢乎巳也故以自適焉耳毎執筆凝思<lb/>
憂心以釋躁心以平不知飢渇疾病之切身也故久亦<lb/>
弗厭至明道立教聖賢大儒之事居士何敢知乃若垂<lb/>
身後名亦必作者而後可豈居士意也曰子既幸無恙<lb/>
苦曷不澄神絶慮静養以保太和而乃弊精神於無用<lb/>
與無疾而呻吟者何異居士不答笑而寢<lb/>
　<lb/>
<pb n="KR4e0173_WYG_044-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文簡集巻四十四<lb/>
</p>
<p>
</p>
  </div>
</body>
</text>
</TEI>
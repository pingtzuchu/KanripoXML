<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文簡集巻五十四</head> <lb/>
    <p>
<pb n="KR4e0173_WYG_054-1a"/>
欽定四庫全書<lb/>
　文簡集巻五十四<lb/>
　　　　　　　　　　　　明　孫承恩　撰<lb/>
　　墓誌銘<lb/>
　　　故南京禮部尚書顧文僖公墓誌銘<lb/>
嗚呼此先尚書東江顧公墓也公塟已二十七年矣而<lb/>
墓中之石尚未有文蓋有待也予不佞與公有葭莩之<lb/>
誼往時鄉先達福建叅政薇菴任先生以學行師表一<lb/>
<pb n="KR4e0173_WYG_054-1b"/>
時後進有外孫女實妻公而予先大母任夫人則薇菴<lb/>
女也世叙親好予昔髫年隨先君宦留都公適發解先<lb/>
君出予見公公試予對聨喜予可教洎予承乏詞林從<lb/>
公後辱公引掖又先妣王夫人之葬公實銘墓則公身<lb/>
後之役誠莫予宜而予比嵗係於職邇䝉恩賜歸家居<lb/>
公之冢孫處州府同知應陽自官所遣其子承善具状<lb/>
來請嗚呼予尚敢以老憊不文辭哉謹為叙曰公諱清<lb/>
字士亷別號東江學者稱為東江先生世居於華亭城<lb/>
<pb n="KR4e0173_WYG_054-2a"/>
南古西湖之涘曽祖文理祖顯號遺善父瓊號可閒皆<lb/>
隱德不仕後以公貴祖父俱贈禮部右侍郎祖妣沈姚<lb/>
陸俱贈淑人公生而頴異九歳從友蘭張先生受小學<lb/>
過目成誦繼受詩於涇府長史恰菴任先生一見即竒<lb/>
之字以甥女怡菴即薇菴孫也年十五謁張荘簡公公<lb/>
以元老負重望即衣冠出見退語人曰大器也弱冠遊<lb/>
縣庠與錢太史鶴灘先生福沈惟忻先生悦交最厚奮<lb/>
志於學鑚研討論廣閱羣籍而業日進三人者藝皆頡<lb/>
<pb n="KR4e0173_WYG_054-2b"/>
頏而公獨以沉實識者占其逺到尤為督學司馬公垔<lb/>
所器重毎期以公輔家本儒素值嵗侵有常情所不堪<lb/>
者而公安貧固守有富家欲結納公公書座右曰母徇<lb/>
物而為所溺毋狎物而為所乗自少立志已如此四試<lb/>
不利而不少剉𢎞治壬子呉郡王文恪公主南畿試事<lb/>
閱公文曰昔歐陽子謂當讓蘇子瞻一頭地斯人也我<lb/>
固當讓矣遂薦為第一輿論允愜明年癸丑長沙李文<lb/>
正公主㑹試公名第二廷試呉文肅公為掌巻官或欲<lb/>
<pb n="KR4e0173_WYG_054-3a"/>
導公往見公辭曰昔人所謂呈身者吾媿之竟不往洎<lb/>
呉得公巻極力賛美以九重字失提置二甲一人改翰<lb/>
林庶吉士讀書中秘時傅文穆公與李文正公宗伯程<lb/>
公敏政皆負文章重名慎許可公毎試必在甲乙亟加歎<lb/>
賞公與同年毛文簡公澄羅文荘公欽順汪宗伯俊又<lb/>
毎以名節自相砥礪十月授編脩與脩大明㑹典丙辰<lb/>
已未連同考㑹試稱得人戊午秩滿進文林郎封父為<lb/>
編脩母陸配張俱為孺人癸亥正月丁内艱三月以㑹<lb/>
<pb n="KR4e0173_WYG_054-3b"/>
典成進侍讀正德初還朝與脩孝廟實録書妖人李孜<lb/>
省事焦公芳與彭文思公有隙欲誣其附以得進貽公<lb/>
以風聞書公云據實直書史職也他不敢與聞焦不能<lb/>
敓中官蒋琮誣逐臺諌渉歴既久章疏雜沓時逆瑾方<lb/>
熾僉畏觸其黨莫敢渉筆公潜披精核盡載其實有嫌<lb/>
而欲節畧者公不為動丁夘主南畿鄉試尋充經筵講<lb/>
官前後進講義必稽古兼規諷時政辭㫖剴直多所禆<lb/>
益逆瑾竊柄朝士多屈意與交公抗不為禮鄉人張文<lb/>
<pb n="KR4e0173_WYG_054-4a"/>
冕用事附和者皆至美官公絶不與通有言公肯枉一<lb/>
刺即髙位可致公叱曰吾足可輕動乎且吾但知做吾<lb/>
官而已遑知其他戊辰十月丁外艱已已五月實録成<lb/>
例當進秩瑾銜諸翰林素不加禮因矯詔追論㑹典事<lb/>
以不諳政事為名降編脩尋調南京兵部車駕司員外<lb/>
㑹憂不赴庚午八月瑾誅還侍讀辛未五月陞侍讀學<lb/>
士兼脩玉牒甲戌主武舉考試乙亥掌院詔同内閣輔<lb/>
臣照例考察上疏辭免不允九月有文綺之賜丙子四<lb/>
<pb n="KR4e0173_WYG_054-4b"/>
月秩滿進奉直大夫加贈父為侍讀學士母陸為宜人<lb/>
尋陞詹事府少詹事兼翰林院學士充經筵日講官丁<lb/>
丑主考㑹試防範嚴肅校文崇雅黜浮得士為盛奉命<lb/>
教庶吉士陶鎔造就一時出門下者若江右舒芬南廣<lb/>
倫以訓建康陳沂貴溪汪佃西安許宗魯關中馬文簡<lb/>
汝驥至今稱為一代名流又嘗教内書堂不結生徒不<lb/>
使與子弟相接嘗曰此軰如穢物逺之猶恐其汚況近<lb/>
之也餘姚謝文正公毎稱其臨事有守以此時儲位尚<lb/>
<pb n="KR4e0173_WYG_054-5a"/>
虛公疏請預定不報武宗數巡幸公屢疏請廻鑾言甚<lb/>
切是嵗六月陞禮部右侍郎與宗伯毛文簡公恊心秉<lb/>
正㑹郊祀且近而駕猶未還公草疏數百言上之上亦<lb/>
為感動秩滿進階通議大夫贈及再世如其官廕一孫<lb/>
入監讀書時宸濠既獲武宗駐蹕通州江彬在側人情<lb/>
洶洶内閣㑹議疏請班師辛巳武宗崩今上入繼大統<lb/>
復㑹議迎駕册立勸進頒詔易服臨喪諸吉㓙大禮公<lb/>
援古証今折衷群言時以公所議為得體從公居多公<lb/>
<pb n="KR4e0173_WYG_054-5b"/>
時譽望日起僉謂旦夕爰立而有忌公欲傾之者嗾臺<lb/>
諌摭他人事誣公不根特甚衆論囂然内閣亦持之不<lb/>
下而公從容鎮靜因詔例自引退無少疑濡一時皆為<lb/>
公不平王文恪公方家居因作風聞論以雪之論一出<lb/>
而輿論益定于是南北臺諌程英朱洸等四十餘人并<lb/>
撫巡各上章論薦上乃起公南京禮部右侍郎公既歸<lb/>
自喜甚適絶意仕進不謂復有簡命不得已之任兩疏<lb/>
乞歸不允時望方屬公漸次柄用而公歸志已决疏益<lb/>
<pb n="KR4e0173_WYG_054-6a"/>
懇是秋得俞㫖有歴事先朝講讀年久多効勤勞既病<lb/>
篤懇辭陞南京禮部尚書致仕先是公以進徽號賀表<lb/>
上京師至東昌聞命有勸公謀以代進者公曰清被皇<lb/>
上渥恩得遂私請今一事不終豈人臣之義乎時已力<lb/>
疾猶云縱不能覲天顔得一拜闕門為幸乃抵德州輿<lb/>
疾而進卒于河間府瀛海驛戊子閏十月二十九日也<lb/>
公疾革時知府牛天麟問以家事曰無以問也吾表安<lb/>
在謹䕶之牛深嘆其忠勤始終敬畏不亂公之出處之<lb/>
<pb n="KR4e0173_WYG_054-6b"/>
槩如此毅齋子曰曩予嘗侍教於故文僖公京口靳戒<lb/>
菴先生泛論文章家而及公戒菴曰東江製作之盛不<lb/>
必言其經濟可重也予時嘆戒菴之服善退而求公之<lb/>
所謂經濟者則如状所具論水患加稅助役諸書明暢<lb/>
剴切曲盡事理鑿鑿可行予是以益服公抱負之實可<lb/>
用之才若得大柄而盡其用則建立當何如而奈之何<lb/>
不然也公之没也予嘗祭以文曰名位雖顯鈞軸未歸<lb/>
平生抱負百不一售昌黎用而不相歐陽相而弗久及<lb/>
<pb n="KR4e0173_WYG_054-7a"/>
惜公之歸也云閒裴丞於緑野老温公於獨樂洎述公<lb/>
之復起也云泉石盟存莫遏裴丞之欲去龍蛇嵗值隨<lb/>
嗟温公之長逝蓋深惜公之不盡其用而所以致公去<lb/>
位者豈得不痛恨于斯人哉嗚呼公稟篤實之資厲亷<lb/>
靖之操尚恬淡之行持畏敬之心毎聞後生軰浮誕邪<lb/>
辟事輒痛詈而深斥之若不欲聞於耳者則言者所論<lb/>
正公所惡而何有毫髪于公蓋有其人矣而非公也言<lb/>
者不察公何如人而乃妄加之豈不寃哉而浮言所起<lb/>
<pb n="KR4e0173_WYG_054-7b"/>
則必有由矣然識者豈信之洎公道昭明聖心開悟賜<lb/>
環今日之論竟何如哉承善之乞銘也予適患足疾又<lb/>
有倭患之警伏暑中草草綴録念公善美未易一二數<lb/>
而獨謂其出處昭揭無疵者不可不詳是以特先致意<lb/>
屢言不厭若其行誼状所載甚悉則具采録以盡公一<lb/>
生云初公以無故去位而處之甚泰夷然無毫髪怨尤<lb/>
憾踧之意方且建義塾以淑後進緝譜牒以示族黨閉<lb/>
門課諸孫學業樓居端坐終日不知有人暇則與諸親<lb/>
<pb n="KR4e0173_WYG_054-8a"/>
故從容詩酒為樂直躬自信自少至老與人一以誠論<lb/>
事侃侃不少貶非其人不與言可與言惟恐不盡已意<lb/>
至立朝當事王章國休鑿鑿具有根據若所著廟制服<lb/>
制私議諸皆可類推平生事皆實歴其言雖數十年不<lb/>
變一字凡事精思敏到即始要終如指諸掌也恬于進<lb/>
取以退歩為消謗忌長䇿不因遲速動意最受知李文<lb/>
正公間嘗表于公曰清在門下惟當退一歩文正悵然<lb/>
曰誰肯道此初轉學士有沮之者梁文康公曰他人且<lb/>
<pb n="KR4e0173_WYG_054-8b"/>
及渠已後若更遲之如公論何後五年學士而亦漠然<lb/>
故文正有始知衣鉢是家風之句蓋其髙情雅志不汲<lb/>
汲于顯貴至於膺被誣謗危禍且及而亦不動心其量<lb/>
度過人逺矣孝友篤至祖遺善翁卒治塟經營艱苦始<lb/>
克畢事後毎語及輒泣下曰那得今日容易也喪祭必<lb/>
凖禮建祠堂以祀四世朔望率子孫拜謁伏臘致敬遇<lb/>
忌日感泣不食終日時物未薦不敢入口嘗脩治塋域<lb/>
日必躬詣事從父如父撫弟諸孤如子伯祖無後附享<lb/>
<pb n="KR4e0173_WYG_054-9a"/>
不衰尤軫念少時事並祀友蘭怡菴二師于塾嵗上元<lb/>
率兩家子弟祭獻之故舊有行誼如顧東曙饋遺不輟<lb/>
至于教子孫力田為善諄諄恐後老不廢學日挾一册<lb/>
以從若飲食然治家嚴而有法雖細務皆有規畫家衆<lb/>
必委之生理不使生異念嘗謂人曰人看聖賢太髙故<lb/>
畏而不敢為然本無異要在自立耳又言人便亨達終<lb/>
不可失了秀才氣味習勤事事必終勸之少逸即咈然<lb/>
曰事畢乃逸舍而求間秪益忙耳自今思之是皆吾輩<lb/>
<pb n="KR4e0173_WYG_054-9b"/>
之所犯公誠前軰老成所語皆格言也至于自奉淡薄<lb/>
又不喜聲色曰非惡之也但不覺入耳蓋其簡淡朴實<lb/>
生於性成不事表暴詐偽如此迹公為人則誣公之言<lb/>
豈公邪予是以重為公惜重為不平重有憾於斯人也<lb/>
公少精經術多所心得其應試時義及文塲所梓程式<lb/>
至今膾炙人口既出仕念民間利病莫與疏處郡舊有<lb/>
志猥𤨏不倫為重加纂葺遂成一代故典松苦役税繁<lb/>
重民力不堪辯証差舛搜剔蠧源當時獲免糧數十餘<lb/>
<pb n="KR4e0173_WYG_054-10a"/>
萬石人至今德之晩見習俗日異圖所以闡前脩表後<lb/>
進者為雲間文獻集與傍秋亭日記皆未就所為古文<lb/>
深厚爾雅不事浮艶竒怪出入韓栁詩宗盛唐多思致<lb/>
詮次所著號東江家藏集四十三巻續集五巻存稿十<lb/>
巻及松江府志三十二巻華亭顧氏家譜四巻校正三<lb/>
事忠告周文襄公年譜俱行於世其編校許魯齋遺書<lb/>
元張文忠公集未行公生於天順庚辰正月二十三日<lb/>
距卒得夀六十有九配張淑人即怡菴甥有懿德載公<lb/>
<pb n="KR4e0173_WYG_054-10b"/>
所自為志側室禇氏子男六人長天彛前公四年卒以<lb/>
子應暘承公廕贈順天府通判娶嚴氏封太安人次天<lb/>
叙早卒次天秩國子生後公二十七年卒娶李繼禄女<lb/>
四人皆先卒張淑人出次夢熊夢得夢錦俱夭禇氏出<lb/>
孫男十人即應暘由都察院檢校南京太僕寺寺丞今<lb/>
為處州府同知次應寅國子生應辰廣西桂林府照磨<lb/>
應雲應録應芝應昌應明應金應泉夭女九人長適金<lb/>
山衛指揮同知侯乾次適按察司副使張祚曽孫府學<lb/>
<pb n="KR4e0173_WYG_054-11a"/>
生約次適國子生范氏彛子啓髙次適都事曹鍔子光<lb/>
禄署丞梁次適主簿董應登子學次適贈主事楊雲孫<lb/>
國子生秉介次適大理寺少卿董恬子國子生宜陽次<lb/>
適知事楊雲鶴子子貞次適按察司副使富好禮子縣<lb/>
學生于仁曽孫男幾人承慶承善俱國子生承餘承䕃<lb/>
承緒承讓承<hi>闕</hi>　曽孫女<hi>闕/</hi>　人俱適士族𤣥孫男<hi>闕</hi>
　人女<hi>闕</hi>人先是公嘗戒子曰吾無補於時即死慎毋<lb/>
陳乞恤典以重吾過子奉命惟謹公卒之三年督學章<lb/>
<pb n="KR4e0173_WYG_054-11b"/>
公衮并巡按魏公有本從庠校羣議奉公如祀鄉賢復<lb/>
疏聞于朝下部議㑹今大學士嚴公為宗伯具復得俞<lb/>
㫖賜祭塟如制諡文僖恩禮渥矣公生平於隂陽家方<lb/>
隅禁忌等頗不信毎語人曰天道常與善人豈有廣布<lb/>
諸㓙殺不論善惡邪正槩使觸之遂降以禍乎必不然<lb/>
也人不自力為善乃專聽信術家之言茲惑矣其守道<lb/>
不惑如此今城北祥澤之地公所自卜也以嘉靖丙辰<lb/>
月日納文隧中銘曰<lb/>
<pb n="KR4e0173_WYG_054-12a"/>
聖賢用世惟其具有不盡然係所遇猗歟東江用則沛<lb/>
用而弗究理莫喻惟公之生實間氣峯泖之英禀則異<lb/>
德學才猷人尠嫓雄鳴髙鶱驚海㝢鳯閣鸞坡日容與<lb/>
公有長材志經濟詞翰文章乃餘事帝曰汝賢汝予毗<lb/>
朕有大柄遲汝畀公拜稽首承若懼臣供臣職敢弗至<lb/>
佐貳容臺掌邦制百僚欽欽服崇議聲光昭回世傾企<lb/>
泰山之雲靉而䨴大惠旁施作甘澍飄風何來洎之去<lb/>
生平藴蓄百不試惟賢知賢道相濟豈伊薰蕕不同器<lb/>
<pb n="KR4e0173_WYG_054-12b"/>
宣父大聖晏嬰尼賢弗知賢命之際浚也何忌沆鼎躓<lb/>
公弗盡用曷所致道有通塞有明晦凝然泰然見强毅<lb/>
日再中天廓霧曀天者卒定群喙廢帝命再承臣敢替<lb/>
恩榮不虧始終義出處大節公無媿完璧歸全靡瑕纇<lb/>
祥澤之原厥土垍公歸其中坎深邃公神豈云同物敝<lb/>
劍氣玉光不得秘草木林巒藉光賁我銘弗文惟直致<lb/>
來者有徴禆信史<lb/>
　　　河東鹽運司判官前尚寶司司丞兼翰林院五<lb/>
<pb n="KR4e0173_WYG_054-13a"/>
　　　　經博士董朗洲墓誌銘<lb/>
董子朗洲判河東鹽運司之三年為嘉靖戊申四月廿<lb/>
四日以疾卒明年其子懋延將治塟事持奉化尹徐子<lb/>
伯臣状謁余銘董之先與余宗俱汴人從宋南渡來松<lb/>
世有姻婭董子自少以諸生事余洎舉進士登仕籍余<lb/>
適在朝相與殊厚董子仕漸達矣忽得外補去余力不<lb/>
能振起之方日念焉乃遽大故也悲夫董子才性敏慧<lb/>
强問學能文章為當道者所知與由刑部浙江司主事<lb/>
<pb n="KR4e0173_WYG_054-13b"/>
改禮部儀制司未幾選入内閣典制誥遷尚寶司司丞<lb/>
兼翰林院五經博士與史館校録今上崇事𤣥典凡祈<lb/>
報章詞内閣所進多出董子非董子製則弗稱以故諸<lb/>
老爭欲致之門下董子苦於酬應勤日夜弗休雖隆寒<lb/>
盛暑或值病亦不得自解釋緩急不能人人悉如意於<lb/>
是愛憎易生而其同事者顧謂其矜能自衒也從而妒<lb/>
之又諸同事者類多雜流董子以名進士翹然處其中<lb/>
居常吐論侃侃不少附和人於是嫉惡者叢至而謗刺<lb/>
<pb n="KR4e0173_WYG_054-14a"/>
行矣其補河東也鹽司𣙜利之所忌者謂董子居官貧<lb/>
薄或可移易其志而敗其平生而董子操持愈勵方且<lb/>
閉門修業鹽司者亦雅知其人不責以職守常務約黌<lb/>
校士數百輩俾侍董子講究經義董子復和易明坦與<lb/>
多士切劘懇至多士愛附監司益禮重之具薦牒有持<lb/>
正甘澹泊之許愛董子者謂且復召還而當道意靡同<lb/>
忌者惟恐其來軋已也多方阻抑有矣寧肯援手出一<lb/>
語者乃至一墮不復天乎人邪夫才性如董子少自貶<lb/>
<pb n="KR4e0173_WYG_054-14b"/>
損與時和同崇秩厚禄當不難致而董子寧矯孑以自<lb/>
取困落莫如此乃至死無以治後事監司命給於官識<lb/>
者尤深悼惜之斯益可以得其為人矣余讀徐子状殊<lb/>
覼縷不能悉特以目擊與所知具列焉董子諱子儀字<lb/>
羽吉別號朗洲髙祖思忠曽祖以和祖經父龍號南田<lb/>
為鄉善士封刑部主事母喬氏有賢德贈安人娶黄氏<lb/>
封安人子三長即懋延孝而好學能肖其父娶大叅宋<lb/>
樗菴孫女次馭延殤次戩延女二適鄉進士周頌早卒<lb/>
<pb n="KR4e0173_WYG_054-15a"/>
次幼孫男傳洙女二董子生於𢎞治壬戌正月二十二<lb/>
日距卒僅四十有七塟以己酉十二月十五日墳在俞<lb/>
塘之南原銘曰<lb/>
嗚呼朗洲人患無才而亦或以才累人苦惰廢而亦或<lb/>
以勤毁惟子潔修志行邁流忌子者仇子則何咎夀命<lb/>
弗長匪天誰尤嗚呼朗洲攬華弗食實竟何為哉<lb/>
　　　太學生蘆江姚君墓誌銘<lb/>
太學生姚君運之既卒之明年戊午其子體信以正月<lb/>
<pb n="KR4e0173_WYG_054-15b"/>
五日葬君於野橋水字圩之新阡先事奉其姻友禮部<lb/>
郎中陸君元晉状詣予請銘予雅聞君賢而又質諸陸<lb/>
郎中之言當不誣乃按状而書之君諱籌字運之別號<lb/>
蘆江先世居浙之海鹽宣德間髙祖秀一徙廣陳宗憲<lb/>
徙黄圩始占籍平湖曾祖竒祖璋娶華亭張氏張本著<lb/>
姓遂因家焉世有隱德至父中山君井倜儻尚俠多結<lb/>
納四方賢豪長者益拓其家君中山長子也少頴異中<lb/>
山固心竒之君亦自負卓犖思以青雲自致治毛氏詩<lb/>
<pb n="KR4e0173_WYG_054-16a"/>
心好之日夜誦説不懈弱冠補邑庠弟子員禮賢擇友<lb/>
䆒心問學凡子史百家靡不研究若文獻通考大學衍<lb/>
義補諸書讀者多苦其浩瀚君勾摘𤣥要手録成帙他<lb/>
多類是學用以成督學較藝毎先諸生名起膠庠間屢<lb/>
蹶塲屋外舅侍御玉洲陸公重惜之勸補太學生祭酒<lb/>
涇野吕先生閱其文亟稱之曰此博雅不凡之士也由<lb/>
是名益起六館及歸省時中山抱痾簡出家務叢委君<lb/>
獨任之勅童奴勿得關白以貽父憂父殁哀毁踰禮克<lb/>
<pb n="KR4e0173_WYG_054-16b"/>
敦襄事不愆於度君性本孝友先是母張孺人卒毎懷<lb/>
風木之思至是惟生母宋孺人以髙年在堂遂不復有<lb/>
仕進意竭情甘㫖毎食必嘗而後進屬㓂亂避徙無寧<lb/>
居君旦暮不離母側孺人安之未幾孺人嬰疾卒君朝<lb/>
夕擗踊哀毁骨立哭之如中山處諸弟多友愛終無間<lb/>
言人尤以為難云君風儀俊偉襟度蕭灑雖值兵荒困<lb/>
於繁役家用中落人所不堪而君處之夷然嘗曰人生<lb/>
貴適意耳他何足慕哉性復坦夷任真犯而不校與人<lb/>
<pb n="KR4e0173_WYG_054-17a"/>
交曲敦契誼晩雖嬰足疾於慶弔必親往以成禮論事<lb/>
無所詭隨而剖析理道臧否人物必歸于當尤好賔客<lb/>
喜飲酒雖處窮約供具精腆笑談尊俎殆忘其為貧也<lb/>
君既家居篤意教子克殫心力而進士復英爽不羣善<lb/>
承君教竟裒然藝林連取科甲以起莫不謂君厚德之<lb/>
報而君遘疾既彌留遺命其子曰立朝忠義居家孝友<lb/>
吾目瞑矣言訖而逝寔嘉靖丁巳三月二十一日也距<lb/>
生于正德丁卯三月十一日春秋五十有一配陸氏即<lb/>
<pb n="KR4e0173_WYG_054-17b"/>
侍御琳女子男二人長即體信丙辰進士觀禮部政娶<lb/>
陸氏翰林孔自集女次體倫繼弟筌後聘顧氏福建運<lb/>
使霑女女二人長適平湖庠生陸光宅即郎中季子次<lb/>
許聘黄道中太學生尚賢子孫男二人長士麟聘馮侍<lb/>
御恩子學可女次士鳯聘庠生顧思節女姚氏介兩邑<lb/>
之間久稱巨族諸伯從多以科目起家通名仕籍君獨<lb/>
抱藝弗售而鄉中稱善士必歸之乃今果有進士君者<lb/>
為之子以亢厥宗以成君志其亦可無憾也已為之銘<lb/>
<pb n="KR4e0173_WYG_054-18a"/>
曰<lb/>
猗嗟姚君洵美而仁懋學孔勤踔發於文志凌風雲惜<lb/>
命弗伸畀我嗣人鬱其新原土厚而垶瘞玉埋馨嗟嗟<lb/>
姚君嗟嗟姚君<lb/>
　<lb/>
　<lb/>
　<lb/>
　<lb/>
<pb n="KR4e0173_WYG_054-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文簡集巻五十四<lb/>
</p>
<p>
</p>
  </div>
</body>
</text>
</TEI>
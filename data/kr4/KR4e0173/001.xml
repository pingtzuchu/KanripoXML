<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文簡集巻一</head> <lb/>
    <p>
<pb n="KR4e0173_WYG_001-1a"/>
欽定四庫全書<lb/>
　文簡集巻一<lb/>
　　　　　　　　　　　　明　孫承恩　撰<lb/>
　　箴<lb/>
　　　正始箴<lb/>
翰林院編修臣孫承恩謹奏為端本始以隆治道事恭<lb/>
惟皇帝陛下承太皇太后大行皇帝簡命付託入繼大<lb/>
統神器有歸生民有主社稷幸甚天下幸甚臣惟天位<lb/>
<pb n="KR4e0173_WYG_001-1b"/>
維艱不可不謹然尤莫當謹於初政之日初政者天下<lb/>
臣民拭目望治之始天意鑒觀以為去留治忽安危之<lb/>
所係也是以古人忠告於其君者莫不致意於是昨者<lb/>
陛下甫正宸極念承傳之重明發詔㫖大新庶政謙冲<lb/>
退託圖治拳拳臣謹伏讀則任賢納諫愛民屏姦収人<lb/>
心慎爵賞振紀綱肅刑威凡所以端本始者陛下固已<lb/>
得之矣夫自古帝王之興未有不獲天人之歸而能永<lb/>
保治安者竊觀陛下當毓徳名藩聖明之譽已洽逺近<lb/>
<pb n="KR4e0173_WYG_001-2a"/>
及承命將至萬姓踴躍争先快覩而至止之晨靈雨時<lb/>
降登極之際天清日熙及明詔之降父老感激垂涕謂<lb/>
不圖親見聖明天子與此太平景象天休震動人心歡<lb/>
騰非偶然也陛下真可謂極天與人歸之至矣天人既<lb/>
同治安可必則陛下所以上答下承者當何如哉夫始<lb/>
者終之對謹始所以善終善終必先謹始未有謹始而<lb/>
不能善終有㒺終者則由始謹之未至也亦未有善終<lb/>
而不本於謹始少怠於初斯終之所以不善也陛下兹<lb/>
<pb n="KR4e0173_WYG_001-2b"/>
可謂得端本始者矣因所已得而益探其本自身心以<lb/>
及政治益求所以端本始者斯則所以善終也固結天<lb/>
人培植國祚億萬載無疆之休端在於此臣以陋劣備<lb/>
員詞垣幸逢聖明媿乏禆補然區區誠懇不勝願望之<lb/>
私欲以芻言上賛萬一特竭庸鈍作十一箴一曰正始<lb/>
二曰脩身三曰敬天四曰法祖五曰勤政六曰講學七<lb/>
曰慎微八曰持志九曰謹好尚十曰簡近習十一曰溥<lb/>
仁恩纂葺舊言麤成條貫意存忠愛僣越不辭謹隨本<lb/>
<pb n="KR4e0173_WYG_001-3a"/>
獻上臣無任惶悚戰懼之至<lb/>
　　　正始<lb/>
皇皇大君其道不易克艱所先慎始之義始義云何若<lb/>
弩之牙必審必慎乃㒺攸差惟昔楊朱見途而泣可東<lb/>
可西惟所意適嗣徳在初伊告其君作事謀始易亦有<lb/>
云毫釐之差千里之謬發軔弗臧莫可藥救惟古聖哲<lb/>
謀逺慮深上承天意下副人心天人咸歸綢繆固結治<lb/>
以漸𢎞盛大之業茍簡㣲見百慮一訛即使改為其損<lb/>
<pb n="KR4e0173_WYG_001-3b"/>
已多於惟我皇當陽出震中外臣民翹首觀聽新服厥<lb/>
命徳亦惟新恭已端本追踪古人惟善惟惡厥有貳轍<lb/>
出此入彼更靡他説念兹伊始兢業自持尚觀治平式<lb/>
隆丕基<lb/>
　　　脩身<lb/>
天下之本實惟君身身脩之化至疾至神脩身之功正<lb/>
心誠意由身而推家齊國治正心律已㒺有弗恭意誠<lb/>
及物幽明感通不誠不信不正曷令顛迷昏狂咎惡滋<lb/>
<pb n="KR4e0173_WYG_001-4a"/>
甚仰惟聖哲夜寐夙興如對上帝如承神明制事以義<lb/>
制心以禮内外夾持罔或過舉聲律身度左矩右規一<lb/>
言一動憲天之彞身焉既脩是曰端本動無不化推㒺<lb/>
不凖於昭史冊巍巍皇皇萬世人主戴其休光彼昏彼<lb/>
狂遺譏罔極孝子慈孫不可湔滌敬告陛下監念在兹<lb/>
惡可為戒善可為師治化日洽聲光日著天徳無私作<lb/>
配堯禹<lb/>
　　　敬天<lb/>
<pb n="KR4e0173_WYG_001-4b"/>
在昔伊尹敬告厥辟曰天無親所輔以徳天雖巍然視<lb/>
下則卑人君動息天必應之彼昏不知謂天不吾計䙝<lb/>
天棄天無所不至天乃震怒降以禍災棄之若遺不可<lb/>
復囘惟天愛君豈欲如是天之於君父子之義父固愛<lb/>
子教望實深子固絶之父寧不嗔是故明君天命是勅<lb/>
兢兢業業不敢怠忽敬天云何匪徒虚文勉盡君道循<lb/>
理脩身以是格天天乃用慰區區虚文天不容偽况此<lb/>
初服始承天休天命所視或短或修欽若聖皇名藩毓<lb/>
<pb n="KR4e0173_WYG_001-5a"/>
徳仁孝敬承天所眷錫自此以往益敬益䖍用祈永命<lb/>
享祚萬年<lb/>
　　　法祖<lb/>
書監成憲詩由舊章是曰君道靡愆靡忘聖帝明君孰<lb/>
非可法法必於祖益近而切耳目所逮氣體所承追思<lb/>
企仰寤寐墻羮矧惟臣民安此徳澤思復見之鼓舞悦<lb/>
懌於穆孝宗逺承三王十八年在位其道彌昌不敢逰<lb/>
畋不敢縱逸商宗寅恭周王畏抑如漢文恭儉純誠則<lb/>
<pb n="KR4e0173_WYG_001-5b"/>
殊如宋宗仁厚明斷有餘厚澤深仁深培固結豈惟則<lb/>
然有謨有烈尊親愛戴率土媚兹培植國命萬世賴之<lb/>
聖子神孫宜是則效紹述不忘斯謂大孝恭惟聖皇幹<lb/>
蠱惟新振起飭治如涉大津踐修前猷功光聖祖庶幾<lb/>
鴻名嫓美萬古<lb/>
　　　勤政<lb/>
昔益告舜罔逸罔淫奭也告武夙夜罔不勤舜武聖人<lb/>
猶以是訓則凡人君其可不慎旦陳無逸諄切丁寧廢<lb/>
<pb n="KR4e0173_WYG_001-6a"/>
興治忽監戒孔明天位惟艱萬機沓至逰豫宴逸政乃<lb/>
廢墜天運惟健永位高明君子自强法天之行未明而<lb/>
衣當旰忘食汲汲孜孜靡間頃刻况復初政蠱壊之餘<lb/>
興化善治易轍改圖事之當為未易數縷匪倍其勤曷<lb/>
以克舉逸則日縱改悟莫從諱過拒諫乃㒺克終帝其<lb/>
念兹願自振勵上師古人勵精圖治斯須宴樂慮妨萬<lb/>
幾毫髪縱恣終身之非慎終如初與勤相習庶績用熈<lb/>
治道以畢<lb/>
<pb n="KR4e0173_WYG_001-6b"/>
　　　講學<lb/>
君心昏明政由治忽欲明無昏惟學為急難明易昏惟<lb/>
人心之常開以義理警以存亡心猶刃焉學乃砥礪心<lb/>
猶鑑焉學去塵翳思古明辟率是孜孜日就月將功期<lb/>
緝熈説告武丁學於古訓漢唐令主亦克好問惟帝為<lb/>
學胡可弗勤培養聖質啓發聖心然學之方當盡其道<lb/>
末而詞章則匪其要詞章技藝喪志無裨精一之傳聖<lb/>
學之軌朝有經筵講學之地立厥成規不以寒暑廢爰<lb/>
<pb n="KR4e0173_WYG_001-7a"/>
咨爰擇侍從儒紳降畧陛級俾從容以陳或稽之經或<lb/>
參之史義理大原興亡大㫖法善戒惡聖心昭明以達<lb/>
為政治罔不成<lb/>
　　　慎㣲<lb/>
天下之事必有其幾幾之所伏至隱至微衆人蚩蚩昧<lb/>
厥先見懵焉弗覺縱恣怠玩豈知至隱至顯者存孰謂<lb/>
至微至著之原彼惟不覺乃迄禍害弗慮將長弗慮將<lb/>
大一星弗滅勢必燎原蟻穴弗治遂成滔天滔天既成<lb/>
<pb n="KR4e0173_WYG_001-7b"/>
潰堤莫塞燎原既盛竭澤奚益大易有訓履霜堅冰絶<lb/>
過未著防禍未形未著而絶乃至無過未形而防卒以<lb/>
無禍故曰聖哲知彰知微衆人所忽聖哲所虞一念必<lb/>
謹中心恒惕如有禍患近在袵席帝實聖哲明照弗遺<lb/>
而况初服禍福之基敬哉念哉無隱無顯杜漸防㣲噬<lb/>
臍可免<lb/>
　　　持志<lb/>
人欲有為貴持其志志焉弗持或進或退是故明哲發<lb/>
<pb n="KR4e0173_WYG_001-8a"/>
强毅堅見之既灼守之弗遷志用正直不雜佞士志本<lb/>
抑畏不奪侈肆志在聽納觸諱靡尤志在問學㒺有輟<lb/>
休志在天徳不雜人偽志存法古不安近治志明如日<lb/>
萬古常新志仁如天永冐萬年彼中才主執徳弗固始<lb/>
非弗臧卒則改度亦有昏虐長惡遂非志存不善莫可<lb/>
轉移仰惟吾皇赫赫初政坤轉乾旋百度咸正隂霾清<lb/>
廓陽徳煥昇旁燭無疆九幽昭明仰惟自今乆暫如一<lb/>
如水必東無有改易道日以廣治日以純萬萬世下仰<lb/>
<pb n="KR4e0173_WYG_001-8b"/>
瞻聖神<lb/>
　　　謹好尚<lb/>
惟人之心衆欲交病端雖甚㣲卒㒺克禁矧惟人君富<lb/>
貴崇高易縱難遏六馬弗調况兹憸壬善誘巧伺投間<lb/>
抵隙以售其計惟是上智燭理斯明屏絶嗜好湛然中<lb/>
扄亦有嗜好道徳仁義亦好善言亦好直士紛華可喜<lb/>
視之塵泥淵然澹然泯焉莫窺道用以周徳用以植雖<lb/>
百憸壬無可自入茍或悖是多欲一萌憸壬抵掌競為<lb/>
<pb n="KR4e0173_WYG_001-9a"/>
承迎心本易淫復此沉溺顛倒禍敗乃㒺紀極欽若陛<lb/>
下正始之基羣小喁喁潜窺隱微治忽之分如反覆手<lb/>
操持維難若禦大冦惟帝念哉寡欲養心豈惟逺佞百<lb/>
福是臨<lb/>
　　　簡近習<lb/>
君徳修否實係近習氣體移養近習之執與吉人居習<lb/>
於其正黙化潜孚弗覺其進與邪人居習於其非潜引<lb/>
黙奪與化弗知漸染薰陶莫是切近鮑魚芝蘭古人所<lb/>
<pb n="KR4e0173_WYG_001-9b"/>
慎近朱者赤近墨者𤣥齊言楚語以地而遷惟昔盛時<lb/>
特謹於是陪僕<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御罔非吉士旦夕承弼納之矩䂓欲<lb/>
為不善其孰與為細而起居大及為政乃罔不欽亦罔<lb/>
不令恭惟陛下即位之初奔趨盈庭莫辨賢愚嘗以是<lb/>
求䛕佞正直正直必進䛕佞必斥進一正直衆正樂輔<lb/>
斥一䛕佞衆佞自阻前後左右丞疑交修有益無損聖<lb/>
徳日休<lb/>
　　　溥仁恩<lb/>
<pb n="KR4e0173_WYG_001-10a"/>
於惟天道有冬有春人君法天有義與仁冬主肅殺春<lb/>
主發育貞下起元剥則有復霜雪之後雨露以濡陽和<lb/>
昭融一氣而嘘刑誅之餘乃有慶賞洪恩汪濊照澤生<lb/>
養元貞迭運天道以行仁義迭施君道以成於惟聖皇<lb/>
配天出治振綱整紀風飛雷厲赫赫肅肅恭行天誅元<lb/>
惡巨姦咸服其辜天威孔昭天恩未沛人知其威未見<lb/>
其惠况兹餘孽戰懼靡寧聖徳包荒許以更新曠蕩之<lb/>
仁當以時出以釋危疑以安反側明明我后詎獨是遺<lb/>
<pb n="KR4e0173_WYG_001-10b"/>
曰有所待以漸而施小臣僭冒仰賛萬一仁昭義行永<lb/>
奠邦國<lb/>
右十一箴皆古人所常告於其君今之進言者所嘗及<lb/>
陛下所習聞者似臣之愚不當復以是瀆但求之君道<lb/>
實莫先於此况夫太陽照物物荷生成各輸其誠豈嫌<lb/>
同衆卒用綴拾以效區區辭雖鄙庸義則顯直但主激<lb/>
切觸諱實多亦恃聖明自可無諱獨慙臣學術寡淺不<lb/>
能各極其趣然其大㫖亦具粗陳伏望陛下不以臣言<lb/>
<pb n="KR4e0173_WYG_001-11a"/>
為可棄置之座隅燕閒之時俯賜省覽則於聖徳聖政<lb/>
不無涓埃之助臣不勝犬馬愚誠為此具本親齎謹具<lb/>
奏聞伏候勅㫖<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0173_WYG_001-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文簡集巻一<lb/>
</p>
<p>
</p>
  </div>
</body>
</text>
</TEI>
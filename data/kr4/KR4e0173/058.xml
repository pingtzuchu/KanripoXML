<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文簡集巻五十八</head> <lb/>
    <p>
<pb n="KR4e0173_WYG_058-1a"/>
欽定四庫全書<lb/>
　文簡集巻五十八<lb/>
　　　　　　　　　　　　明　孫承恩　撰<lb/>
　　墓誌銘<lb/>
　　　誥封定國太夫人徐母王氏墓誌銘<lb/>
定國太夫人徐母以嘉靖二十四年四月十二日卒子<lb/>
定國公延德敬齋持靖逺伯松田王公状屬承恩俾為<lb/>
文刻石墓中先是昭聖慈夀皇太后之喪承恩待罪春<lb/>
<pb n="KR4e0173_WYG_058-1b"/>
曹實與敬齋同有事於山陵見其謙恭儼雅循循無驕<lb/>
貴態而竊嘆其賢洎往拜其家則見其門第清肅寂然<lb/>
無囂塵其僕從亦莫不謹飭異乎他閥閱者竊謂敬齋<lb/>
固賢而亦必有自至所以教詔綜理於内則必有為壼<lb/>
範者矣乃今讀松田状而益信意料之合按状太夫人<lb/>
姓王氏都城望族幼有至性慈孝端慤言動不茍及笄<lb/>
歸太師榮僖公榮僖公穹爵厚禄若易至驕侈太夫人<lb/>
習服儉素以佐夫子榮僖稱賢於時至承宗祧嵗時享<lb/>
<pb n="KR4e0173_WYG_058-2a"/>
祭必躬御事事姑盡孝敬居喪執禮無失敬齋㓜承慈訓<lb/>
規切檢束以故敬齋養成德器動無大咎均親嫡庶有<lb/>
鳲鳩之德徐出中山武寧王裔武寧開國元勲功德隆<lb/>
盛支𦙍蕃庶夫人處尊卑上下恩禮周知而輕重罔不<lb/>
合宜於是里閈疏戚皆交稱太夫人賢至其族姓之少<lb/>
習匪彛者必召至庭下正色以訓京師戚胄羣下恃其<lb/>
貴勢多行不檢太夫人素知之故待臧獲尤嚴小不善<lb/>
必加箠責不少恕是以無敢縱恣而徐氏以家法稱如<lb/>
<pb n="KR4e0173_WYG_058-2b"/>
前所言太夫人自侍榮僖已膺誥封敬齋襲爵益封定<lb/>
國太夫人號備享榮養福履康裕三十餘年忽遘疾不<lb/>
起訃聞天子遣禮官諭祭二壇恩命逾等子一嗣定國<lb/>
公即敬齋方以才賢被上簡用賛理營府秩兵務娶張<lb/>
氏昭聖皇太后姪女一適安仁伯張子玉燧孫男四長<lb/>
文璧聘後軍都督府右都督髙恕女次文璨文璣文瑞<lb/>
俱幼女孫五人長許聘豐潤伯長子曹文炳餘幼太夫<lb/>
人生成化甲辰七月十七日距卒得夀六十二嵗六月<lb/>
<pb n="KR4e0173_WYG_058-3a"/>
二十七日塟馬鞍山祖塋合榮僖公之兆銘曰<lb/>
中山邈綿纓簮世顯榮僖光大宜配淑媛淑媛頎頎媍<lb/>
德母慈克配名族罔不是儀玉軸錦縚封章有輝考終<lb/>
永寧紀在墓碑<lb/>
　　　定西侯夫人張氏墓誌銘<lb/>
都督定西蒋侯喪厥配夫人張氏年僅二十有九先是<lb/>
夫人以侯久無嗣數禱於神甫得子彌月而卒夫人憂<lb/>
憤得疾遂不起侯既哀其早世又以哭子致死痛之尤<lb/>
<pb n="KR4e0173_WYG_058-3b"/>
深念無以盡其情者謀託文字述懿美勒之堅珉以示<lb/>
久逺屬庠友馬生存信者過予以告既而侯持刑部張<lb/>
主政状復拉馬生來再拜以請予感侯誠懇又馬與予<lb/>
有世講誼不得辭也乃誌曰夫人左都督西溟張公長<lb/>
女也母劉氏夫人生有至性洎長脩飭言笑不妄淑慎<lb/>
柔嘉閑習姆教父母鍾愛之為擇所宜歸既而得蒋侯<lb/>
侯自幼失怙而敏慧岐嶷西溟愛之許婚焉夫人既于<lb/>
歸恪執婦道嵗時奉祭享惟謹以禮法勤儉相助夫子<lb/>
<pb n="KR4e0173_WYG_058-4a"/>
用是蒋雖業當中㣲得夫人劻勷而業復起侯且於凡<lb/>
事為得免大過至御羣婢臧獲約束無敢或縱家範整<lb/>
整侯即履髙爵夫人始膺誥封得今稱詞多褒與識者<lb/>
不以為過侯嘗奉檄督操留都隨復徴還與管府事夫<lb/>
人率從行歸之四載而夫人没實嘉靖二十七年八月<lb/>
三日其生則正德辛巳四月五日生二女早夭今惟一<lb/>
女年三嵗某月日塟夫人於榆河鄉之原嗚呼予嘗觀<lb/>
載籍稱述女婦賢淑率皆庸行千百人一律也謂是固<lb/>
<pb n="KR4e0173_WYG_058-4b"/>
無足異也及觀世胄之家多處富厚習驕侈尠有克盡<lb/>
理道求如張夫人者雖不越庸行而亦豈易得哉是固<lb/>
可銘也乃銘曰<lb/>
生於華胄嬪於華胄福履孔厚婦德亦茂天地何咎既<lb/>
奪其後又厪其夀曷怨曷究銘以不朽<lb/>
　　　賈母金孺人墓誌銘<lb/>
承天府通判賈鶴年之母卒將治塟鶴年予丁酉鄉試<lb/>
所取士也具状來謁銘孺人姓金氏故同邑布政某之<lb/>
<pb n="KR4e0173_WYG_058-5a"/>
孫女奉訓大夫通判真儒之室也生有令質端靜幽閒<lb/>
不妄笑語自歸通判君致孝養於舅姑凡甘㫖之具與<lb/>
賔祭所湏無不躬執處通判君和而有禮通判嘗讀書<lb/>
山寺中非經月不歸孺人念其勤苦盡出奩中物佐食<lb/>
飲勤饋遺之通判感其意益奮志於學而業以成洎通<lb/>
判君仕盡力以佐内事故通判得善其職以賢能稱考<lb/>
績書最貤封其父母而孺人亦有封號執舅姑喪哀毁<lb/>
甚相通判君畢大事慎重無遺悔孺人父卒貧不能塟<lb/>
<pb n="KR4e0173_WYG_058-5b"/>
為塟之母老無依迎養官中洎卒塟如其父推惠澤於<lb/>
通判君之弟昆而和其姻戚馴德淑行恊於内外上下<lb/>
無怨言孺人可謂賢矣生五男子愛而能教且嚴長即<lb/>
鶴年登嘉靖辛丑進士任户部主事改判承天次鵬年<lb/>
廩膳生次鵾年習舉業餘夭鶴年娶張氏鵬年娶王氏<lb/>
鵾年娶王氏皆仕族女女三張恕王用楊嘉兆其婿也<lb/>
孫男三孫女二孺人生成化乙巳十一月初二日卒于<lb/>
嘉靖乙巳五月二十五日夀六十一卒之再明年某月<lb/>
<pb n="KR4e0173_WYG_058-6a"/>
日葬于<hi>闕</hi>　之原銘曰<lb/>
懿哉孺人少柔嘉相夫教子勤厥家維德之裕命弗遐<lb/>
人思令德感且嗟佳城欝欝風氣佳刻石揚休莫汝瑕<lb/>
　　　誥封宜人楊氏墓誌銘<lb/>
萊峯周子有母之喪余與萊峯有塲屋之誼往弔之萊<lb/>
峯哀痛擗踊若不勝余謂之曰嘻慎哉子忘傷生之戒<lb/>
乎且子不有嚴君耶萊峯哭少間為余道其母宜人之<lb/>
賢而甚悲楚間復具其友提學憲副中江莫子状蹐余<lb/>
<pb n="KR4e0173_WYG_058-6b"/>
門謁銘余諾未幾而余得目疾病初亦未甚轉展四月<lb/>
大至狼狽毫髪無所見不能少就案且伏枕日久精神<lb/>
衰憊形臞骨立而萊峯之請常殷余心既而萊峯子候<lb/>
曰公恙無苦否先宜人襄事雖未亟而鐫刻欲預公恙<lb/>
奈何嗟嗟萊峯哀慕深矣顧余目𤯝正劇余何以慰子<lb/>
至痛乎而又何以表宜人之令德乎余遂將負萊峯子<lb/>
矣哉乃取中江子状命侍史讀而聽之状云宜人姓楊<lb/>
氏今封奉直大夫工部都水司郎中竹忩周君雲鵠之<lb/>
<pb n="KR4e0173_WYG_058-7a"/>
配湖廣按察司僉事思兼之母也宜人之先宋有仕為<lb/>
太子洗馬者諱彦才嗣後皆種德隱耀至東溪君欽授<lb/>
伊府典膳以仲子臨江君樞貴贈文林郎延平府推官<lb/>
配俞氏實生宜人宜人自幼閑於姆訓性慧敏能文辭<lb/>
孝經列女傳諸書悉能通其大義大父博菴君洎東溪<lb/>
咸鍾愛之時周封君年少特頴異博菴君一見即器許<lb/>
乃命東溪以宜人歸焉宜人拜姑嫜甫三日即出操井<lb/>
臼執婦職甚賢周氏殖業中落㑹嵗㓙用屢不給封君<lb/>
<pb n="KR4e0173_WYG_058-7b"/>
大父西隱君與厥考興國主簿一山君皆以儒素安淡<lb/>
泊宜人乃請封君代理家政至盡脱簮珥為助凡内外<lb/>
百需公私逋負咸倚辦焉而宜人處之裕如畧無難色<lb/>
二祖乃相與大悦深以得賢婦為慶祖姑戴孺人姑顧<lb/>
孺人皆繼也宜人周旋其間各順其志兩孺人顧不自<lb/>
安議欲廢産各㸑以紓其力宜人聞之泣曰母為爾也<lb/>
大人髙年顧不能安子婦之養而忍自為此將置兒女<lb/>
于何地雖吾夫婦為傭以具饘粥亦分所甘心也兩姑<lb/>
<pb n="KR4e0173_WYG_058-8a"/>
感悟而止宜人事二祖極盡孝敬西隱嘗得風疾毎侍<lb/>
飲食湯藥輒佐封君捧盤盂代匕箸更嵗月不厭封君<lb/>
有内外之務宜人宻為賛畫咸適時宜其事封君也相<lb/>
敬如賔未嘗敢為專行治家嚴肅範以禮度與女婦言<lb/>
動引古貞烈為訓誡子姓有過差輒不懌終日其育僉<lb/>
憲思兼也自能言即親為訓廸少長令從舅氏臨江君<lb/>
學嘗語之曰吾自歸汝父相與備歴艱辛僅能不墜先<lb/>
業汝當思績學勵行以自樹立庶不忝爾家世汝舅以<lb/>
<pb n="KR4e0173_WYG_058-8b"/>
文學為時推重而吾内姪豫孫亦克嚮進汝之師資無<lb/>
俟他求也故僉憲盡得細林之傳與朋石楊子並以弱<lb/>
冠登丁未進士人皆難之宜人性素儉雖周子迎養宦<lb/>
邸食不兼味衣必澣濯曰吾非有靳於是顧侈泰吾性<lb/>
所惡也周子宦遊或難於為別宜人輒諭之曰汝勉為<lb/>
清白吏無忘而父祖窮約時即吾弗與汝俱吾樂多矣<lb/>
用是周子所至以清慎稱宜人之教也宜人疾革之日<lb/>
周子適按部黄州心忽動夜不交睫者數日是在宜人<lb/>
<pb n="KR4e0173_WYG_058-9a"/>
精明之徴固當有異而周子之孝感若或啟之則亦似<lb/>
非偶然者宜人生𢎞治丁巳四月九日卒嘉靖丁巳九<lb/>
月十二日享年六十有一子男二長即僉憲思兼娶張<lb/>
氏封宜人次思齊娶沈氏女一適陸世惪孫男五紹芳<lb/>
紹德紹元紹節紹文孫女三長受張德瑋聘次受恩生<lb/>
張元立聘次受沈希望聘戊午年十二月十有八日周<lb/>
子塟宜人於蔡成涇南祖塋之次蓋奉其父竹忩封君<lb/>
之命禮也中江子之状詳而理懇至而有文中江與萊<lb/>
<pb n="KR4e0173_WYG_058-9b"/>
峰道誼交切雅賢其人其於萊峰哀慕至痛固能道之<lb/>
而所以嘉嘆萊峰者意尤肫肫是不可以代余所欲言<lb/>
者乎即余有言又何以加之也命侍史執筆乃即中江<lb/>
子之状少為櫽括令録之伏枕聽其讀竊喜曰庶幾可<lb/>
慰周子乎然余終不能就案自讀一過也其於揚𣙜以<lb/>
附古淑媛者希矣余終有負於萊峰子云遂為銘曰<lb/>
山南有烏山北有雛一失反哺終夜以呼林風颼颼江<lb/>
月皎皎宜人懿德來者是效<lb/>
<pb n="KR4e0173_WYG_058-10a"/>
　　壙誌<hi>附</hi>
　　　亡妾謝氏壙誌<lb/>
謝氏名碧桃系出江隂故雖生長於北而婉弱不類娶<lb/>
時年十七柔順敦恪事予并亡妻呉淑人甚謹予性躁<lb/>
急少不稱意即掊之俛然不敢怨毎見予怒則曰妾不<lb/>
慧責何辭但願公毋過恚損神也呉淑人頗嚴不甚假<lb/>
借事之愈恭雖大暑據厠或與揮扇淑人感其意自後<lb/>
頗善視之予母太淑人愛䕶尤甚太淑人卒謝哭之獨<lb/>
<pb n="KR4e0173_WYG_058-10b"/>
慟予往嵗使交南謝憂思致疾生二女三子俱不育予<lb/>
以年齒增長急欲得嗣毎喪子不能堪謝氏黙自憂楚<lb/>
背予哭泣而陽勸予曰此數也當是福薄不足為公子<lb/>
且公以一身承宗祀可為懷抱中物過傷乎謝氏質素<lb/>
薄又以多姙損血乃日羸瘠無一日弗病嘗語予曰妾<lb/>
病深矣恐不能久事公雖然妾死有靈豈忍逺去公側<lb/>
惟公念之輒嗚咽不能已初呉淑人念謝屢生不育嘗<lb/>
以渠弟似齋子俾鞠之謝愛之若已出長名克懋性懶<lb/>
<pb n="KR4e0173_WYG_058-11a"/>
不喜學予毎督責弗順嵗己亥予赴召命擬拉同行謝<lb/>
氏請留予問何故答曰克懋以隨公宦不常厥居致荒<lb/>
於業妾今願與之同日併促之予笑曰吾以鞭朴懲其<lb/>
怠猶漫爾也又何有汝一婦人謝固請予亦誤謂或以<lb/>
母子故其言當入有省悟時也許之而克懋益縱恣廢<lb/>
學謝毎對之泣弗悛乃憂憤疾益甚遂死死時呼克懋<lb/>
曰吾死命也但以汝故不得與汝父面語此恨何極卒<lb/>
時年四十九嵗克懋娶婦曹氏嗚呼予老矣謝亦非少<lb/>
<pb n="KR4e0173_WYG_058-11b"/>
予豈過為戀戀獨念其憂勤毎被予苦而非其所致予<lb/>
又素儉從予三十餘年衣飾十不備三四也病革不獲<lb/>
一視殯斂之具缺者必多夫欲教子而卒為子累彼不<lb/>
知子之終不率教而猶拳拳焉自速厥命是可謂愚而<lb/>
亦誠可悲也予故深悲之謝氏死後頻入予夢是其所<lb/>
謂不遽離吾側耶越明年將貽書克懋俾塟之而吾窀<lb/>
穸未定念又不可久暴也乃權厝於先隴之後二里許<lb/>
乃為誌刻石以納於壙而亦銘之銘曰<lb/>
<pb n="KR4e0173_WYG_058-12a"/>
汝雖無善而亦無咎汝嘗有子而卒無後汝勉欲善後<lb/>
而卒不汝就悲夫吾悼汝之既薄於福又嗇於夀今塟<lb/>
汝近我先塋庶幾地之相前後而誌汝於石或亦名之<lb/>
不遽朽也<lb/>
　<lb/>
　<lb/>
　<lb/>
　<lb/>
<pb n="KR4e0173_WYG_058-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文簡集巻五十八<lb/>
</p>
<p>
</p>
  </div>
</body>
</text>
</TEI>
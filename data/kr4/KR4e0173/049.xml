<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文簡集巻四十九</head> <lb/>
    <p>
<pb n="KR4e0173_WYG_049-1a"/>
欽定四庫全書<lb/>
　文簡集巻四十九<lb/>
　　　　　　　　　　　　明　孫承恩　撰<lb/>
　　神道碑<lb/>
　　　中憲大夫都察院左僉都御史黄岩劉公神道<lb/>
　　　　碑<lb/>
嘉靖癸卯正月二日中丞山西黄岩劉公卒於家閱四<lb/>
年其子鄉進士承裕走都下持其同鄉宫贊閻君幼泉<lb/>
<pb n="KR4e0173_WYG_049-1b"/>
所具状授承恩俾為文刻於隧首之石憶昔辛未嵗承<lb/>
恩忝隨公舉進士同選翰林院庶吉士讀中秘書見公<lb/>
終日恂恂然若無所為而不知中實自勵每閱試院課<lb/>
公未嘗不與多為諸老稱許因知公用心之專且勤異<lb/>
時將以文翰名也既而解散職業殊途承恩且卧疴山<lb/>
中久之乃不知公後所樹立今觀状所具則公之履歴<lb/>
具在其才識器度豈特用意文翰者而已哉公於癸酉<lb/>
嵗初授兵科給事中值今上即位一新庶政有詔起用<lb/>
<pb n="KR4e0173_WYG_049-2a"/>
太監蕭敬公以初政係天下觀望而先向用宦寺恐失<lb/>
天下心時同列皆知不可而莫敢言公抗疏諌止言甚<lb/>
剴切疏留中數日不出人為公危公曰吾知盡吾職耳<lb/>
若計利害當不言矣上亦悉公忠悃竟優容之民有田<lb/>
為勢豪所奪詔所司按之勢豪執劵為據牢不可屈公<lb/>
以風力近臣繼被命往按其故籍破偽劵田歸之民衆<lb/>
稱快洎例改翰林院檢討與脩武廟實録鋭意欲復古<lb/>
史法曰作史者美惡必並書若侈美而諱惡則何以示<lb/>
<pb n="KR4e0173_WYG_049-2b"/>
勸戒毅然以直筆自任衆論有同異必辯析求是無阿<lb/>
徇焉事竣竟得外補仍左遷大明府判每詞臣謫外輙<lb/>
養望自重公獨俛首就職業不以為屈翻閱按牘稽鈎<lb/>
奸弊若老於吏治者長官政務有疑多於公取决闢元<lb/>
城書院聚生徒肄業而躬自訓迪乃科目日滋盛逾年<lb/>
陞南京宗人府經歴轉南京户部郎中盡心於職長卿<lb/>
多頼其助庚寅陞江西按察司副使改督學河南作人<lb/>
之功居多尋陞貴州布政司右叅政未上調陜西甲午<lb/>
<pb n="KR4e0173_WYG_049-3a"/>
陞山東按察使甫視篆閱所部囚寃状者數百人曰殺<lb/>
人不以罪國法天道何在悉縱釋之逾年擢都察院左<lb/>
僉都御史奉敕巡撫保定保定畿輔重地值嵗屢歉貧<lb/>
民多趨為盗物意洶洶公竭力撫綏鎮之以靜潜消其<lb/>
變畿輔以安嵗蝗勢甚盛公曰是惡可坐待其延蔓姚<lb/>
崇事可按也移檄督捕甚嚴乃蝗不為灾紫荆等三關<lb/>
宻邇塞上為邊方要地公躬親巡歴練卒選將相度要<lb/>
害分屯防守三年邊塵偃息居民安堵朝廷無西顧憂<lb/>
<pb n="KR4e0173_WYG_049-3b"/>
東南輸賦以漕河淺澁病事聞詔命䟽治公按圖計地<lb/>
督衆分役未幾以次訖工璽書褒賚有白金文綺之賜<lb/>
北嶽廟頽壞復奉詔葺治稱㫖錫與有加于時内外多<lb/>
公勞勩謂當徵召在即隠然公輔之望而公以倦仕懇<lb/>
乞休致歸歸之日軍民擁道泣送此公之才施於政事<lb/>
者如此要其雅志直以功業自許故所至輙有成績既<lb/>
家居猶為守令咨益而民隂受其惠其在諌垣以清正<lb/>
為衆所推累疏時政得失動輙千言觸忌諱不顧所謂<lb/>
<pb n="KR4e0173_WYG_049-4a"/>
用世之才公奚媿也而承恩曩時所以期公者豈不淺<lb/>
哉然公之著述亦自有不可冺者有黄岩奏議七巻他<lb/>
文皆平正暢達詩多和婉可誦集隨地命名凡四種並<lb/>
藏於家公諱䕫字舜弼别號黄岩世為襄垣人曽大父<lb/>
端領鄉薦署宻雲教諭大父㓗鄉薦監察御史終副使<lb/>
父鳯儀舉進士歴刑部員外郎俱以黄岩公貴贈南京<lb/>
吏部尚書母張氏封宜人公生于成化丙午九月二十<lb/>
三日距卒得夀五十有七配秦氏封恭人陜西副使昻<lb/>
<pb n="KR4e0173_WYG_049-4b"/>
女前卒子男三長即承裕娶山東副使孟居仁女次承<lb/>
華娶唐府儀賔宋宿女次承祥聘陜西叅議李延康女<lb/>
承裕年十七舉鄉試亞元博學能文能世其業者也女<lb/>
二長聘王氏早夭次適潞州衛指揮柴承爵承裕將以<lb/>
今年月日塟公於韓山之原朝廷命有司諭祭四品秩<lb/>
謝政且久恤典例艱得上軫念舊勞故越例賜云誠異<lb/>
數也承恩無似曩辱公交契之末憶壬午之嵗承乏奉<lb/>
使安南公治具枉餞握手相視眷眷不忍釋爾後萍梗<lb/>
<pb n="KR4e0173_WYG_049-5a"/>
參差無縁㑹晤詎意斯時遂成永訣乃今執筆為公身<lb/>
後之役顧鄙拙之文豈足彰公盛美特以承裕固請又<lb/>
重念平生乃為叙次其大至於孝友婣睦特公庸行耳<lb/>
不備録也系之銘曰<lb/>
冀古帝都河山固塞鍾靈標竒才傑間出猗歟劉公重<lb/>
大直方生於世閥揚休襲芳給諌詞垣侃侃正色疏有<lb/>
讜論史有直筆勞弗言功仕不計宦隨在殚力惟義所<lb/>
安贊府地曹留都滯迹益厚其才益老其識乃董學政<lb/>
<pb n="KR4e0173_WYG_049-5b"/>
文教克宣乃掌臬憲民無隠寃帝惟公賢俾奠畿服鎮<lb/>
靜以治逺邇寧肅乃控三關鞠旅治戎桴鼓不驚金湯<lb/>
崇崇漕河阻艱公治底績嶽祠告圮公董繕飭帝曰嗟<lb/>
哉予嘉汝勞文綺白金載錫載褒柄用且及公則厭仕<lb/>
疏乞歸來止足之義老不忘世退不忘君邦使大夫問<lb/>
政在門仕多顯庸處有令譽貽後藏家亦富有製天弗<lb/>
憗遺溘焉殂終才弗既用士林之恫公之衆善未易殚<lb/>
紀兹惟其大亦足表世韓山之原有丘窿然樹碑勒銘<lb/>
<pb n="KR4e0173_WYG_049-6a"/>
來者考觀<lb/>
　　墓表<lb/>
　　　鶴坡王先生墓表<lb/>
嘉靖十三年八月十二日鶴坡王先生卒有傳先生死<lb/>
事者云先生疾革恍惚梦大星煜然光芒燭身頃堕地<lb/>
驚寤肅容端坐而逝宫寀氏孫子曰異哉吾聞賢哲之<lb/>
生上應列宿彼煜然者殆先生耶越明年其子陶將治<lb/>
塟事則持嘉禾沈君概所為状過孫子告曰吾先子之<lb/>
<pb n="KR4e0173_WYG_049-6b"/>
塟其墓首之石當有文子於我為姻婭又先子厚雅子<lb/>
盍表諸蓋予與陶同婿貳守一齋公門而辱先生愛最<lb/>
久乃為表曰先生諱良佐字良弼别號鶴坡世居華亭<lb/>
之洙涇曾祖某祖某父某俱不仕母某氏先生自㓜頴<lb/>
敏七嵗通詩書大義十三能文章入黌校聲稱籍甚僉<lb/>
謂元魁可拾取也逾五十始薦於鄉屢上春官弗利久<lb/>
之補署靖海學諭規範之下士無跛行邑素乏科目既<lb/>
經先生指授遂有中甲科者二流賊刼掠郡邑多殺戮<lb/>
<pb n="KR4e0173_WYG_049-7a"/>
人守令往往䑕竄至是傳聞將入境有勸先生宜少避<lb/>
者先生曰吾何走賊即至吾固將抱祭器罵賊以死何<lb/>
避也甯中丞杲督官軍討賊先生陳五事大見器賞尋<lb/>
陞湖廣廣濟縣令有僧終日坐不食逺近尊事之施遺<lb/>
坌合先生至則使人㢘得其實無異其二侍童則女子<lb/>
也收之置於法籍其財於官一邑人皆驚邑小而民貧<lb/>
先生極意撫循民稍有生色逆寧搆禍軍興征需百出<lb/>
邑弗能供上官督譴嚴迫先生嘆曰財非天降地出使<lb/>
<pb n="KR4e0173_WYG_049-7b"/>
吾日鞭笞吾民盡糜爛之亦何益也吾何忍哉稱疾棄<lb/>
官歸自是養髙丘園者二十年耆德雅望為鄉閭重郡<lb/>
大夫過先生之門必就而請益焉夀至九十乃終此先<lb/>
生出處始終大致如此先生天性甚孝早喪父極哀毁<lb/>
以母老兩值㑹試不行恬淡寡欲接人以誠篤意雅素<lb/>
在廣濟日沈雲巢淮弟客死近境為棺衾之戚龍淵韶<lb/>
死而貧撫其孤如已子長則倡義裒財為之娶媍既受<lb/>
命坎軻抱才弗遇乃從好古文辭益以撰述自娯淘洗<lb/>
<pb n="KR4e0173_WYG_049-8a"/>
刮磨脱去近俗詩精鍊超㧞與后山簡齋相上下至於<lb/>
大篇豪宕单辭峻絶則二子所無文亦雅健可誦有鶴<lb/>
坡稿二十册藏於家配焦氏繼周氏皆無出再娶周氏<lb/>
生一子即陶先娶呉氏即一齋公女再娶禇氏女一適<lb/>
御史周適齋弟鸞孫男四懋德懋功習舉業懋文懋武<lb/>
尚㓜塟以十四年某月某日墳在秀州浜之原銘曰<lb/>
弗耀弗昌有潜其光魄焉斯藏其神上行奎壁之旁厥<lb/>
星吐芒孰謂先生亡耶<lb/>
<pb n="KR4e0173_WYG_049-8b"/>
　　　潮州府知府適齋周君墓表<lb/>
嗚呼士有負才智足以建立事功而不獲竟其用者非<lb/>
人也天實為之嗚呼士有持風裁足以權衡人物而不<lb/>
獲永令名者非天也人固厄之才不易得也天既以有<lb/>
為之才畀斯人若將有意然而不遂畀之以逺者大者<lb/>
俾足以自樹而卒以淹沮而遂已則所以為之者吾不<lb/>
於天而誰尤事常安於昧昧持論之士多刻覈論事務<lb/>
極底裡人至不能堪而與為敵用是以致摧衂者人厄<lb/>
<pb n="KR4e0173_WYG_049-9a"/>
之也非天也嗚呼若吾友適齋周子殆類是歟周子諱<lb/>
鵷字文儀適齋其號性敏而達凡事多所究識如此而<lb/>
始如此而終如此而成如此而敗可指諸掌也其才惟<lb/>
是故其推測事理往往出人意表甚至使人無以措手<lb/>
嗚呼兹其所謂不能堪者乎周子初舉進士授御史奉<lb/>
命印馬前是無印至周子則具疏請主者以無例郤周<lb/>
子曰事當問應否何必例也卒得請去繼按閩省時省<lb/>
臣有失控御激軍衛作亂者衆大譁盻愕相顧城門晝<lb/>
<pb n="KR4e0173_WYG_049-9b"/>
閉變且叵測周子聞則疾出曉諭開以禍福戮其渠魁<lb/>
衆皆帖服解散巨璫羅籥以鎮守横甚周子屢奏劾之<lb/>
竟謫戍去振作文教脩武夷書院置田以贍生徒嵗賔<lb/>
興監臨剗革積弊是科得人為盛毅皇帝南巡懇疏諫<lb/>
止弗報寧藩之變檄有司峙軍餉為緩急備憲度肅如<lb/>
也泊遷守潮潮有巨姓蕭甲挾富稔惡先時毎坐即以<lb/>
賄脫周子㢘得之卒置於法潮人懽呼周子之才少出<lb/>
毫末前後以卓異見如此若其辨察太明志意太銳其<lb/>
<pb n="KR4e0173_WYG_049-10a"/>
按治也百司救過不暇凡所舉駁老吏無以自解刷京<lb/>
畿諸曹文巻弗少假借若相臨然於時舊制廢久矣行<lb/>
僅周子孰能堪之無何而出守無何歸矣然則周子之<lb/>
不能大有所就者不其然哉才智之士挾其能務為卓<lb/>
絶以自異近於所謂求全之毁者否則周子年踰强仕<lb/>
始獲第拜官而復不自慎重以致顛蹶吾知周子必不<lb/>
爾也周子世家華亭曾祖慶餘祖朂考祐號桂軒以子<lb/>
貴贈如其官妣盛氏贈孺人周子峭直少容常面折人<lb/>
<pb n="KR4e0173_WYG_049-10b"/>
過至人有善亦樂道之賑窮乏撫育遺孤奬與後進辭<lb/>
翰亦清麗可喜既歸方督課諸子學業振刷門户未幾<lb/>
以疾卒周子生成化壬辰正月十八日卒嘉靖丁亥八<lb/>
月二十九日夀五十有六配劉氏宋忠肅公之裔侯門<lb/>
教讀南村翁之女子四憑慈國子生志邑弟子員思習<lb/>
舉業女三長適金山衛指揮孫寵次適平湖國子生陸<lb/>
勲次受嘉定沈稱聘孫男三孫女五周子卒之明年其<lb/>
諸孤將以十一月十日塟於城南鳯凰荘之新兆來謁<lb/>
<pb n="KR4e0173_WYG_049-11a"/>
余文表其上余雅與周子厚不得辭也故以居常所以<lb/>
論周子者序列俾刻之復為銘曰騏驥千里孰掣紲之<lb/>
噫皎皎白圭孰缺折之噫天乎天乎杳莫誌之噫隧首<lb/>
有文銘以恒之噫<lb/>
　　　處士石厓周翁墓表<lb/>
大江之西有石厓周處士者即卒之十年其子來官華<lb/>
亭始出其所次世系行實授宫宷氏毅齋孫子為文以<lb/>
表其墓上其世系曰周氏為永豐世族自宋元來代有<lb/>
<pb n="KR4e0173_WYG_049-11b"/>
聞人曽祖諱晨以孝亷終養祖諱祖澤由鄉進士為海<lb/>
陽令有儒吏風殁而從祀鄉賢考諱延慶號魯菴以行<lb/>
誼著尹文穆公為立傳妣某氏處士諱朂字勉之號石<lb/>
厓魯菴季子也其行實曰處士篤孝友事親色養偹至<lb/>
魯菴卒在殯㑹有㓂屠刼近地處士裒金以俟乞免日<lb/>
守柩側伏而號處二兄敦睦急難殚力拯援振飭先業<lb/>
無餘力凡塋兆亭祠頽廢者繕葺之立綽楔具列其先<lb/>
世築室曰終慕以識孝思賙恤宗黨貧病者衣食之死<lb/>
<pb n="KR4e0173_WYG_049-12a"/>
者棺衾之圖譜系貽族人曰毋俾其久為路人也塚墓<lb/>
世逺將湮者志以石曰無俾後人迷委于樵牧也毎慮<lb/>
文獻中㣲擇師教子為宗黨倡故周氏子弟知奮於學<lb/>
多彬彬焉處士於義利甚辨塋樹多數百年物其髙入<lb/>
雲有巨賈欲市以千金惮處士不可乃先以三百金私<lb/>
處士處士斥之去接人和而能恭然不可以非禮犯所<lb/>
與多名士若張東白氏丁補齋氏皆世之所謂貴而賢<lb/>
者與孚契焉雅尚風義嘗賻補齋喪於數千里外繕橋<lb/>
<pb n="KR4e0173_WYG_049-12b"/>
梁以濟徒渉葺廢亭以憩行者人皆德之少嗜學博覽<lb/>
强記而不樂舉子業獨喜作古詩歌以自適冲澹簡逺<lb/>
脫去世俗綺靡之習倜儻喜遊嘗泛彭蠡登匡廬泝大<lb/>
江絶淮泗覽金陵呉越之勝觀風於齊魯之墟襟懷浩<lb/>
然居則偕良朋勝友陟降於山巔水涯觴詠以樂閱世<lb/>
七十有九考終處士有疾弗御藥疾既革賦詩與仲兄<lb/>
訣沐浴端坐而逝可謂曠達矣處士篇什甚富而多遺<lb/>
逸晩而裒石厓集四册俾子孫藏於家娶鄭氏廣州節<lb/>
<pb n="KR4e0173_WYG_049-13a"/>
推贈御史民思女有賢行先處士十四年卒子男七价<lb/>
儀信俊傑倬佺价即由貢職教事俊邑庠生女一適楊<lb/>
炳孫男十有五夢生夢龍夢庚夢翼夢鼎夢奎夢晹夢<lb/>
䕫夢熊夢桂夢松夢興夢喜夢悦夢得亦庠生孫女十<lb/>
有一曾孫男五女六處士生於正統癸亥九月十五卒<lb/>
於正德辛已六月十七日葬於陽塢山祖塋之隅毅齋<lb/>
子曰嗚呼世家之後尠矣夫所貴乎承傳者非必達也<lb/>
處士雖終韋布而纂述遺休飭治振起連合族屬為裕<lb/>
<pb n="KR4e0173_WYG_049-13b"/>
後計讀書循理道其風致詞翰可傳而誦也承世德若<lb/>
處士亦庶幾哉所謂世家者茍盡爾豈至有衰替哉今<lb/>
周氏子孫烝烝其後將必大皆處士之慶也吾是以感<lb/>
而縷縷焉銘曰弗肆弗拘行已也舒舒弗堕弗踰繼述<lb/>
也劬劬無歉其初有遺其餘已矣斯人鶴怨猿吁<lb/>
　　　亞中大夫長蘆運使栁溪許公墓表<lb/>
亞中大夫長蘆運使許公卒之明年其兄今太宰柱國<lb/>
少保兼太子太保松臯公以太僕寺寺丞杜君緯状授<lb/>
<pb n="KR4e0173_WYG_049-14a"/>
毅齋子承恩曰予弟葬有日弟惟一子治塟事不能出<lb/>
子其為我據此文於石以表諸墓予既諾退則叙曰許<lb/>
氏為靈寶著姓其世系甚逺唐宋及勝國代有顯者乃<lb/>
今益盛先襄毅翁位冡宰階正治上卿太子太保卒贈<lb/>
光禄大夫如今太宰階實生子八人皆賢而先户部尚<lb/>
書諡康敏公洎今太宰尤焯煒顯大公則襄毅第六子<lb/>
也諱詞字廷章别號栁溪以襄毅恩授南京都督經歴<lb/>
改中軍都督府經歴明年擢守貴州思南府以母憂未<lb/>
<pb n="KR4e0173_WYG_049-14b"/>
任服闋補湖廣鄖陽府改四川保寧府尋擢今官未幾<lb/>
以疾卒公少而雋敏孝友篤至襄毅公卒奉母太夫人<lb/>
能色養承歡疾則躬侍湯藥衣不解帶事親兄如嚴師<lb/>
欽欽佩服訓言無怠以故德器夙成既入仕益自樹立<lb/>
才識恢裕宦轍所至動有成績其知鄖陽也值嵗侵公<lb/>
告糴旁郡賑給有法全活不可勝紀故有寃獄久不决<lb/>
公辨出之保康為鄖陽屬邑先是邑有不軌者事渉於<lb/>
學討逆後學遂廢久莫克舉公申上官奏白得㫖則卜<lb/>
<pb n="KR4e0173_WYG_049-15a"/>
地創搆黌宫置弟子員悉如故六龍南狩檄務旁午供<lb/>
億百出有司往往逃避公獨挺身任事總理周宻搆宜<lb/>
城行宫二百楹不終日而事集顯陵之役徵鄖七邑燒<lb/>
造磚埴里甲科斂紛然公力請當道聽市薪開窰於承<lb/>
天近地量發民夫給役費乃大省保寧往嵗曽議封夀<lb/>
王於其境府既搆而輟居遺宇故存雖經奏毁廢而莫<lb/>
敢任其責者風雨摧剥行道為嗟公率屬經理其事易<lb/>
貲得鉅萬實公帑以餘材繕葺學舍洎諸廨宇即廢址<lb/>
<pb n="KR4e0173_WYG_049-15b"/>
列市肆區畫井井六十年榛莽之地倐為一都㑹蜀人<lb/>
歌美之公既以才敏達於政名日益起撫按臣交章薦<lb/>
之藩臬率署上考至上被天子奬譽在鄖時以平賊功<lb/>
洎迎駕勞勩兩拜大紅表裏之賜其改保寧也特㫖若<lb/>
曰知府許詞殚勤任事加於諸臣之上其調繁劇以盡<lb/>
厥才搢紳傳以為榮保寧任未幾即超拜今官蓋駸駸<lb/>
向用而惜也公死矣初公居常思當世大務言漕事當<lb/>
預擬常變欲江舟達淮淮達汴至開封府陸運至衛輝<lb/>
<pb n="KR4e0173_WYG_049-16a"/>
入河若河澁則悉從陸別設官招募不過百八十里可<lb/>
達京師庶緩急得濟疏擬上未果人皆以未盡公才為<lb/>
惜曾祖祖皆累贈如今太宰官階襄毅公諱進前母張<lb/>
氏母髙氏俱累贈一品太夫人兄曰詔舉鄉試早卒康<lb/>
敏公諱誥今太宰名讃曰記辭䕃不仕以齒德重於鄉<lb/>
曰詩舉人任前府都事弟曰誌今廣西全州判官曰論<lb/>
今南京大理寺丞公娶都憲白水侯公女有賢德子位<lb/>
邑庠廩膳生娶杜君女女三一適垣曲趙應豐一適洛<lb/>
<pb n="KR4e0173_WYG_049-16b"/>
陽李桂東一聘中都劉皆庠生孫男茂檚尚㓜公生於<lb/>
𢎞治辛亥三月十三日卒於嘉靖辛丑九月二十三日<lb/>
得夀五十有一塟邑之九里崗襄毅公墓次毅齋子承<lb/>
恩曰予嘗觀閥閱之家世濟厥美徵之唐宋如許氏者<lb/>
殆亦有數夫本厚則末盛源深則流長又古詩云地靈<lb/>
人傑許氏積德既逺而洛陽萃天地中和之氣名山大<lb/>
川蜿蜒盤礴鍾靈毓瑞許氏實當其盛是故代生偉人<lb/>
其父子兄弟既以名德勛業相望餘亦皆揚翹競秀峥<lb/>
<pb n="KR4e0173_WYG_049-17a"/>
嶸卓立蟬聨仕途奕燁有光語曰徂徠之林不産凡木<lb/>
崐㟠之土不産燕石言其種則然也則栁溪公之賢豈<lb/>
偶然哉豈偶然哉系之詩曰<lb/>
許公誾誾洵美而文生於德門有賢父兄相觀相師考<lb/>
德論學靡肆靡拘日見卓犖官政服勤夙夜弗替督府<lb/>
持亷名邦撫字流殍無歸公煦嫗之濫獄不辜公雪洗<lb/>
之脩復學政育爾俊髦省厥徴科民用不擾事有遵行<lb/>
當務竟究汝避其嫌孰執其咎事有倉猝須人以承汝<lb/>
<pb n="KR4e0173_WYG_049-17b"/>
避其難咎將孰勝惟公惟勤靡恤艱阻從容指揮咸中<lb/>
厥度政立教行聲聞煒奕薦剡交馳皇恩下錫殫厥才<lb/>
智有不足為宇宙内事悉吾心思邦計攸資漕事為鉅<lb/>
常變機宜公有論著頃嵗河徙棘於轉輸臣工束手當<lb/>
宁疇咨方䇿具存莫或為舉通變達權公有攸處經世<lb/>
志畧具見一端不究厥施有識所嘆爰樹貞石松楸之<lb/>
下刻茲銘詩以詔來者<lb/>
　文簡集巻四十九<lb/>
</p>
<p>
</p>
  </div>
</body>
</text>
</TEI>
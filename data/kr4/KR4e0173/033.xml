<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文簡集卷三十三</head> <lb/>
    <p>
<pb n="KR4e0173_WYG_033-1a"/>
欽定四庫全書<lb/>
　文簡集卷三十三<lb/>
　　　　　　　　　　　　明　孫承㤙　撰<lb/>
　　記<lb/>
　　　端慎堂記<lb/>
堂以端慎名遵聖諭也昔我宣宗章皇帝爲箴賜翰林<lb/>
院累數百言戒勉諄切承㤙嘗伏讀欽歎謂聖明期重<lb/>
儒臣拳拳之意如此嘉靖丁酉之冬蒙㤙攝篆南院思<lb/>
<pb n="KR4e0173_WYG_033-1b"/>
欲刻置一通高掲宇下朝夕瞻仰而不能悉舉其辤顧<lb/>
其中有端志慎守一語尤吾人立身行已之要因大書<lb/>
此二字鍥梓扁于堂而復說其義曰夫端志也者言乎<lb/>
其始也慎守也者言乎其久也善其身者必本於趨向<lb/>
而成于操持正趨向于始謹操持于久而後庻㡬也按<lb/>
說文端從立從山是故其爲志也必如山之立而後可<lb/>
以言端真心爲慎縱逸邪僻即䘮失本心是故必盡吾<lb/>
之真心而後可以言慎舉其事則義利之辨也理欲之<lb/>
<pb n="KR4e0173_WYG_033-2a"/>
分也忠佞之界也公私之别也誠僞之區也審厥趨焉<lb/>
無茍安無妄慕無倖得斯于志也可謂端矣義也理也<lb/>
忠也公也誠也乃我心之本然執之固焉不以窮逹遷<lb/>
不以得失變不以患難阻斯于守也可謂慎矣然斯二<lb/>
義也若對舉而實相須盖非端志固無以爲守而守不<lb/>
慎則志或以渝行因以敗譬之操舟而涉風濤必正厥舵<lb/>
而復專心致力以謹視之舟乃克濟正厥舵者端志之<lb/>
謂也專心致力以謹視者慎守之謂也故曰相須者此<lb/>
<pb n="KR4e0173_WYG_033-2b"/>
也非有二事也仰惟聖訓睿思所及或将無出于斯而<lb/>
先逹之士爲名卿巨公以勛德著者項背相望豈不爲<lb/>
詞林得人之盛哉承㤙不敏待罪侍從㡬三十年亦嘗<lb/>
竊知向方夙夜祗懼不敢少負此心以忝聖訓而質薄<lb/>
才短無所樹立碌碌猶夫人也乃今腆顔執筆以爲斯<lb/>
役不自知其言之謬妄豈敢曰俟後之君子亦姑以自<lb/>
勵云耳<lb/>
　　　君子堂記<lb/>
<pb n="KR4e0173_WYG_033-3a"/>
翰林院堂後之左偏有堂四楹延客處也堂靣陽庭内<lb/>
脩竹㡬百竿森然玉立趣頗幽潔而堂故無扁予近名<lb/>
之曰君子堂夫竹之以君子名尚矣而因以扁其居者<lb/>
豈獨予也哉然吾謂君子乃吾人成德之名竹之名君<lb/>
子借也擬而非真也擬而非真者名曷若于其真之親<lb/>
切也夫斯堂固以延客賢士大夫時辱臨之威儀肅如<lb/>
議論侃如道德充如聨席布武承謦欬而奉談笑者皆<lb/>
時之彦碩也豈非所謂其人哉而居停主人若予淺陋<lb/>
<pb n="KR4e0173_WYG_033-3b"/>
固不足當斯名而揚休于前襲美于後鼎鼎爾也則斯<lb/>
堂豈竹之所能獨專即以人當之奚云不可雖然所貴<lb/>
君子者于實不于名斯堂之謂也擬客則倨擬主則誇<lb/>
倨則非所以敬賢誇則復渉于自見標榜侈炫将無啟<lb/>
釁而召嫌而惟夫竹也闇然漠然予名之無䛕心彼受<lb/>
之無德色又賢士大夫之辱臨者有時而違而居停主<lb/>
人先予後予者予莫得與偕也而獨見此百竿者森然<lb/>
玉立于吾前未嘗頃刻間抱貞挺節日于予有感發之<lb/>
<pb n="KR4e0173_WYG_033-4a"/>
助夫古人有友竹有比德于竹吾固将以此君爲式而<lb/>
奉以周旋焉然則斯堂也非此君之與誰與哉因爲之<lb/>
記<lb/>
　　　後聽雨軒記<lb/>
濮陽曹子來官留都葺厥寓焉嘗獨行于庭而笑曰王<lb/>
子猷隨在必植竹吾亭何可無也乃移植數竿而時偃<lb/>
息嘯歌于其軒中一日值雨至竹簌簌有聲曹子傾聽<lb/>
欣然若有所得因名其軒曰聽雨而屬其友毅齋子大<lb/>
<pb n="KR4e0173_WYG_033-4b"/>
書以扁且記毅齋子謂曹子曰甚矣竹之與雨宜也予<lb/>
未論子之聽而見子之移竹也適雨後既復連得大雨<lb/>
竹乃盡活無改葉焉子是以有兹聽以雨而植以雨而<lb/>
活以雨而娯子之聽竹可一日無雨哉夫雨被萬物有<lb/>
聲者不特竹至風雪皆能聲物竹之有聲不特雨而或<lb/>
則其聲煩以俗或則其聲粗以厲而惟竹也異夫竹雪<lb/>
冒之而聲微風撼之而聲亂而惟雨也異是雨得竹而<lb/>
聲清竹得雨而韵清人得雨竹而聽清方其聽也非耳<lb/>
<pb n="KR4e0173_WYG_033-5a"/>
也心也非心也神也神與心㑹心與耳融翛然悠然瀟<lb/>
然灑然若泛渭川若臨瀟湘嗒焉忘形栩焉俱化寂乎<lb/>
𤣥凝泊乎天倪澹乎參寥杳乎希夷莽乎無何之鄉斯<lb/>
其聽雨之趣乎子之所得将無合于是乎雖然情因乎<lb/>
境興逐乎感境不得以同也感不能無異也是故天下<lb/>
之能聽者稀矣予昔家居嘗于小圃當溪上草木膠轕<lb/>
處作蓬軒跨焉亦有兹號顧嘗一領其趣因記之謂與<lb/>
在京邸聽雨異大要厭煩雜而樂幽閒厭拘牽而樂蕭<lb/>
<pb n="KR4e0173_WYG_033-5b"/>
散曹子今兹之聽固非都下比抑不知與聽于吾園何<lb/>
如也若曰達人一致不以妄而汩真不以人而累天則<lb/>
予昔者之為說淺矣<lb/>
　　　後齋記<lb/>
後齋者吾師金陵易先生别號也先生頃屬承㤙爲記<lb/>
夫先生何取于後也謂先生以其居如後山後村之類<lb/>
則非有奥義可取先憂後樂云者則爲義弗周非先生<lb/>
義也乃若爲巽爲退爲不敢先皆後之義而爲謙之發<lb/>
<pb n="KR4e0173_WYG_033-6a"/>
先生将無是取乎然考聖賢之訓未嘗不與謙也而以<lb/>
後爲言則無之故見賢思齊則非後當仁不讓則非後<lb/>
見善如不及則非後易未濟之上九以剛眀而處未濟<lb/>
固當自飬以俟而隨有濡首之戒矣則亦不必欲人之<lb/>
後也惟老聃氏者則曰自後者人先之是其後者乃其<lb/>
求以先也斯則竊弄之術自私自利者之爲而豈聖賢<lb/>
大中至正之道哉先生必不是取也間以爲質先生曰<lb/>
嘻迂哉吾無隠說也子乃過求之吾少則有志于用世<lb/>
<pb n="KR4e0173_WYG_033-6b"/>
而遇也晚每後于人夫是之謂耳承㤙因憶昔以髫年<lb/>
隨先君遊南郡獲侍先生講下見先生苦志勵業聲稱<lb/>
籍甚人謂科第可俯拾也而四舉始薦于鄉又四舉始<lb/>
捷春闈是誠後矣先生之仕也勤勞奉公茂著聲績人<lb/>
謂通顯可矯足待也而晚始得領郡符是亦誠後矣雖<lb/>
然有天者焉有人者焉在人者先生可能也在天者先<lb/>
生不可能也先生之後者天也非人也先生曷與哉乃<lb/>
若先生早嵗頴悟能文章識理道一時言篤學者必先<lb/>
<pb n="KR4e0173_WYG_033-7a"/>
先生勵修爲䆒時務一時言才德者必先先生歴中外<lb/>
覃惠澤一時言政事者必先先生未見先生之後也兹<lb/>
老矣頥真保和砥行樂善書之作稽中德易之視履考<lb/>
祥爲耆碩為夀考爲後凋之松柏爲不食之碩果先生<lb/>
實以之然則其無歉歉于遇之後人也是爲記<lb/>
　　　礪庵記<lb/>
侍御方子礪庵謂予曰吾性也鈍昔者父師以鈍名我<lb/>
既又謂鈍不及事也故字予以仲敏而予之鈍者終無<lb/>
<pb n="KR4e0173_WYG_033-7b"/>
以副斯義夫易鈍爲敏非磨礪不可予是以有礪之號<lb/>
焉而未知何以礪也子其語我嗟夫天下之鈍孰有鈍<lb/>
于予者哉予莫克自礪而何以告子也夫鈍者利之對<lb/>
不利斯不敏人是以貴利也然人亦惡用惡鈍而好利<lb/>
也夫鈍盖亦有善道矣是故惟其鈍也是以有厚重之<lb/>
意焉惟其鈍也是以有質朴之意焉惟其鈍也是以有<lb/>
質任之意焉惟其鈍也是以有安詳之意焉自夫人之<lb/>
惡鈍而好利也則有浮薄以爲利者矣自夫人之惡鈍<lb/>
<pb n="KR4e0173_WYG_033-8a"/>
而好利也則有虚誕以爲利者矣自夫人之惡鈍而好<lb/>
利也則有矯詐以爲利者矣自夫人之惡鈍而好利也<lb/>
則有躁進以爲利者矣斯固利之不善也嗟夫天下之<lb/>
鈍孰有如予者哉而予安之莫知礪也然則君子不貴<lb/>
礪歟君子奚不貴礪也而其礪也異于是是故節以礪<lb/>
而堅德以礪而固吾聞礪節礪德者矣若夫礪鋩刄以<lb/>
爲利斯礪也君子慎焉夫方子亦何必礪鈍以爲利哉<lb/>
物之不齊物之情也鈍有鈍用矣利有利用矣夫利莫<lb/>
<pb n="KR4e0173_WYG_033-8b"/>
如錐刺重革透堅甲利之用也鈍莫如鎚破頑石屈堅<lb/>
金鈍之用也然吾見鈍可以加利矣利不能以加鈍也<lb/>
故曰以鈍鎚鎚利錐利者失其利鈍者顯其用矣嗟嗟<lb/>
方子即使子礪子之鈍處嚢而先出當事而立見吾不<lb/>
爲子多子今爲御史執紀法以彈壓百官則利非子用<lb/>
也擊大奸折大佞非有朱亥之鎚與博浪之鎚奚濟哉<lb/>
子亦何必礪也子必欲礪吾謂莫若煆鍊煆錬而後可<lb/>
以言利干将鏌鋣百鍊而後成者是以截玉如泥極天<lb/>
<pb n="KR4e0173_WYG_033-9a"/>
下之堅剛而後利生焉故煆也者質也礪也者鋩也蔑<lb/>
其質而徒事其鋩以之當脆者柔者可矣堅也勁也其<lb/>
不缺折也者㡬希而又何取于利<lb/>
　　　飭軒記<lb/>
飭軒者吾友唐子清之别號也唐子嘗以適名軒也而<lb/>
今則易以飭也毅齋孫子曰善夫唐子之爲是號也其<lb/>
德進哉夫唐子盖有志君子之學也學之道大矣而要<lb/>
在治身按說文致堅爲飭從人從力周禮以飭五材飭<lb/>
<pb n="KR4e0173_WYG_033-9b"/>
者治也飭治以致堅也材以飭治而堅君子欲固其德<lb/>
可無飭治之功乎是故其爲道也爲敬爲慎爲戒懼爲<lb/>
省察爲克復皆飭治之謂也漢書曰飭躬書曰勑天之<lb/>
命勑亦飭也用力以飭治吾身君子之學孰大于是夫<lb/>
唐子昔之適也適之義爲便安人情莫不畏拘檢而樂<lb/>
放肆理欲在人其端微矣及其至也則理之勉寖昌而<lb/>
寖盛欲之從将遂至于汩溺而莫振㧞也是以先儒有<lb/>
日就規矩日就曠蕩之說有志于自修者于斯二者必<lb/>
<pb n="KR4e0173_WYG_033-10a"/>
慎焉噫嘻唐子日于是而適也固非予之所知日于是<lb/>
而飭也是之謂謹獨是之爲不媿屋漏俛焉惕焉如侍<lb/>
嚴師如對大賔如臨深淵如履薄冰如仰雷霆之威其<lb/>
致力之實盖有人所不及知者則其德之進也孰禦雖<lb/>
然適非不善也人品不同其適亦異乃若君子固以道<lb/>
德爲適矣推而極之孔顔之樂皆適也斯則成德之後<lb/>
之事故由適而飭則君子檢治之功由飭而適則君子<lb/>
道德之適唐子以端潔簡静之質積學砥行久矣方兹<lb/>
<pb n="KR4e0173_WYG_033-10b"/>
勉焉日飭其所未飭其終不爲道德之適矣乎予善唐<lb/>
子故爲之記<lb/>
　　　麟山記<lb/>
都諫楊子士宜以其别號麟山屬予為文以發其義予<lb/>
復于楊子曰子之取夫麟也以名義而號麟麟仁獸也<lb/>
立人之道仁義而已子之所取善矣而欲予之發斯義<lb/>
也請以麟爲子言焉天地以和氣生物麟也者和氣之<lb/>
所萃也故不食生物不踐生草而爲仁獸然天地以和<lb/>
<pb n="KR4e0173_WYG_033-11a"/>
氣生物而不能無窮竒檮杌之屬窮竒檮杌者戾氣也<lb/>
和氣與戾氣相爲消長昔者唐虞三代有道之世至和<lb/>
薫蒸逰囿在藪皆麟也所謂窮竒檮杌雖間見一二隨<lb/>
即消融泯滅于至和之中降及衰周和氣漓而戾氣盛<lb/>
以類感召從可知矣時則吾夫子一身實太和元氣所<lb/>
鍾故麟嘗爲夫子而一出惜乎夫子有德無位不能盡<lb/>
彌當時之戾氣而獨因麟之至感而成春秋以垂惠萬<lb/>
世謂之麟經焉夫春秋者裁割斷制之書故曰刑書也<lb/>
<pb n="KR4e0173_WYG_033-11b"/>
而謂麟者則以正綱常扶世道義之用而仁之心故謂<lb/>
麟也子也以麟名山其亦有所感乎然吾謂麟不作久<lb/>
矣求麟于山曠世弗得惟求麟于我則一念即有盖人<lb/>
得天地之心以爲心而亦不能純善無惡故一念之善<lb/>
即麟也一念之惡即窮竒檮杌也致吾之麟使吾之窮<lb/>
竒檮杌者悉泯滅消融而後吾之麟始全此仁之實也<lb/>
子也昔爲諫官凡論列舉刺莫不本天理合人心固常<lb/>
以吾之麟植人之麟矣乃今謝事家居益治其身心以<lb/>
<pb n="KR4e0173_WYG_033-12a"/>
厚倫睦族惠洽而義周教舉而禮達是又将推吾之麟<lb/>
以麟夫一家歟夫麟雖久不作而在我者未嘗亡吾固<lb/>
有之吾自致之而又何必求在囿在藪與西狩之麟哉<lb/>
在囿在藪與西狩之麟卒弗可得也而又何有于子之<lb/>
山乎然既曰麟山矣則又惡得而遺也乃誌曰楊子有<lb/>
山匪麟實生亦匪肖形乃惟嶔岑乃惟嶻嶪嚴凝鎮静<lb/>
其氣肅焉蓄洩雲雨蕃植草木其澤𢎞焉肅焉者義𢎞<lb/>
焉者仁峰圍水環靈秀鬱蟠廓乎其容坦乎其安氤氲<lb/>
<pb n="KR4e0173_WYG_033-12b"/>
日生疵癘莫得而奸之是爲楊子之麟山乎<lb/>
　　　玉齋記<lb/>
吾亡友楊子季玊之子士明謂予曰昔者吾先子嘗欲<lb/>
以其號玉齋者須先生文而弗果孤不忍泯其志也兹<lb/>
以爲請惟先生賜之言焉噫嘻嗟哉我思楊子其人如<lb/>
玉而埋黄壤久矣不復見其人而更文其號耶夫楊子<lb/>
之諱之字既以玉矣而復以玉爲號楊子何羡于玉也<lb/>
記曰君子比德于玉斯楊子之心歟夫玉禀天地之中<lb/>
<pb n="KR4e0173_WYG_033-13a"/>
和萃隂陽之精純其潤澤爲仁縝栗爲智廉而不劌爲<lb/>
義垂之如墜爲禮清越而詘然爲樂瑕不掩瑜爲忠孚<lb/>
尹旁達爲信天下莫不貴美是玉之德而有類乎君子<lb/>
者也兹楊子之所取也雖然乃若楊子則猶有深意焉<lb/>
夫玉珍也詩曰無金玉爾音玉之者珍惜之也傳曰玉<lb/>
汝于成成必言玉者玉雖貴美而玷汚之而毁缺之則<lb/>
失其貴美矣珍惜慎重斯謂自玉其玉然則玉齋之號<lb/>
固楊子之深意歟其有志于立身飭行者歟用是楊子<lb/>
<pb n="KR4e0173_WYG_033-13b"/>
之爲人端雅簡重卒以無大咎其有得於玉之號也矣<lb/>
然吾又聞之玉之品不一均玉也而有爲山𤣥者爲水<lb/>
蒼者爲截肪類者而其同爲玉者以其德之同也楊子<lb/>
之昆季惟三伯子仲子之諱之字之號亦俱從玉嘗論<lb/>
之伯子剛而峻厥號玉峰峰也者峻特之謂也仲子醇<lb/>
而實厥號璞齋璞也者渾朴之謂也而楊子則潔脩是<lb/>
以取兹號焉其爲質若不同而皆純乎其德兹其所以<lb/>
得爲玉歟至于玉之用爲珪璋爲琬琰爲珩璜琚瑀祀<lb/>
<pb n="KR4e0173_WYG_033-14a"/>
神祗而鎮宗廟而稱禮樂伯子仲子則既然矣而楊子<lb/>
獨弗售僅一薦于鄉磻溪之釣不逢秦國之城終靳惜<lb/>
哉爲韞櫝之玉而已而遂至埋壤使人念之意消也幸<lb/>
焉者惟是三子士明洎厥二弟皆以妙齡粹質抗志纉<lb/>
述夫玉有種三子者其将爲三玉以致用于世乎是在<lb/>
勉其如玉者以俟價而已作玉齋記<lb/>
　　　似齋記<lb/>
似齋者呉子德章之别號也毅齋子語呉子曰君子之<lb/>
<pb n="KR4e0173_WYG_033-14b"/>
爲德必有所企慕而勉焉以求其似自不似而似似而<lb/>
至無所不似無不似則㡬同而一而似非所言矣夫天<lb/>
之生人本無不似故曰足相似也目相似也耳相似也<lb/>
口相似也而爲德也乃不似則人自異之也人可異之<lb/>
而不可爲似耶是故士有希賢之學賢有希聖之學希<lb/>
賢者求似賢而已矣希聖者求似聖而已矣求其似則<lb/>
必效其似者而去其所不似者故士可爲賢賢可爲聖<lb/>
昔者周公嘗慕文王矣而似文王孟子嘗慕孔子矣而<lb/>
<pb n="KR4e0173_WYG_033-15a"/>
似孔子豈非脩爲之功而學問之效乎然亦有不可强<lb/>
其似者故石不能以似玉碔砆似玉矣而終不能爲玉<lb/>
鳥不能以似鳳鷦䳟似鳳矣而終不能爲鳳拘材質也<lb/>
乃若君子則豈材質所能限哉故曰希驥之馬亦驥之<lb/>
乗百川學海終至于海而况于人乎此君子之學所以<lb/>
求似也雖然似猶有說也又有真似者有非真似者真<lb/>
似者不似而似也非真似者似而不似也實與迹之謂<lb/>
耳矣是故禹稷顔回窮達殊矣而處已之道似曾子子<lb/>
<pb n="KR4e0173_WYG_033-15b"/>
思去就異矣而處事之義似此真似矣惟其真似所以<lb/>
爲同優人學孫叔敖似矣而實不似叔敖也玃猱被人<lb/>
冠裳起坐拜跪似人矣而實不似人也摶埴爲龍鱗甲<lb/>
爪鬛無一不似而終無興雲致雨之用斯亦何取于似<lb/>
哉噫嘻呉子子之所謂似者嘗聞子欲似子之先公矣<lb/>
而恒以偃蹇未遇視先公之登第取仕獨後爲媿夫子<lb/>
之先公吾舅也奥學篤行直道古心表表士論斯則君<lb/>
子之所當似者至于出處遲速則有命焉子亦烏能必<lb/>
<pb n="KR4e0173_WYG_033-16a"/>
其似也嗟嗟子也誠于先公奥學篤行直道古心能庶<lb/>
幾焉典刑懿範猶有存焉即弗如先公之登第取仕也<lb/>
吾不謂子之不似也于所謂奥學篤行直道古心或無<lb/>
㡬焉典刑懿範而遏佚焉即能如先公登第取仕也吾<lb/>
不敢謂子之似也然則子亦但勉其所當勉者而又何<lb/>
必歉其所不當歉也呉子憮然謝曰吾方欲子記吾齋<lb/>
斯則足矣乃書以畀呉子<lb/>
　　　介齋記<lb/>
<pb n="KR4e0173_WYG_033-16b"/>
呉子子厚别號介齋或質于毅齋子曰說文介爲甲有<lb/>
嚴毅不可犯之意焉故曰剛介曰耿介曰孤介必嚴毅<lb/>
不可犯而後于介稱呉子爲人温厚爾和易爾謙恭爾<lb/>
何取于介也無亦欲勉其所不足歟毅齋子曰子無謂<lb/>
呉子不足于介也子乃不善觀呉子之介爾夫介也者<lb/>
豈惟剛惟耿惟孤爾矣乎夫介何生也以節而見也君<lb/>
子有立身之大節介乎其有所不茍焉是之謂節介也<lb/>
夫柳下惠非温厚而和易而謙恭者乎而不以三公易<lb/>
<pb n="KR4e0173_WYG_033-17a"/>
其介其爲介也卓矣呉子之介亦若是矣于是呉子聞<lb/>
而謂毅齋子曰子言下惠之介吾無之乃今願學焉惟<lb/>
子示我以其方毅齋子曰介之義見于易豫之六二曰<lb/>
介于石繫之辭曰憂悔吝者存乎介其言介之始乎是<lb/>
故當逸豫之時而固其節貞吉之道介之不可渝也于<lb/>
辨别之端而致其慎者無悔吝介之不可忽也嘗試推<lb/>
之介音之同爲戒禁戒有所不爲也有所不爲而後可<lb/>
以全介也又音之同爲界兩端之界限也嚴其界限而<lb/>
<pb n="KR4e0173_WYG_033-17b"/>
後有所不爲也故戒也者豫六二之義也界也者繫<lb/>
辭之義也嚴其界而知所戒而後全其介也是故有理<lb/>
欲之界焉有公私之界焉有義利之界焉有善惡之界<lb/>
焉有君子小人之界焉必嚴此界而禁戒之故欲也私<lb/>
也利也惡也小人也皆必不爲也舉其目則大而出處<lb/>
進退也小而辭受取與也微而語黙動静也皆以是凖<lb/>
如是而後可以全其介也故雖祿之以天下弗顧也繫<lb/>
馬千駟弗視也臨之以三軍弗懾也困之以饑餓弗變<lb/>
<pb n="KR4e0173_WYG_033-18a"/>
也其爲介也豈不卓乎其介哉子也質美而行潔知界<lb/>
而能戒可以全介者亦善勉之而已若夫舍是以言介<lb/>
而徒貎之脩悻悻爾也孑孑爾也則亦僞而已而何介<lb/>
之有于是呉子稱善而屬孫子錄之以掲于齋之楣<lb/>
　　　立齋記<lb/>
毅齋孫子曰甚哉君子之處世不可以弗立也人而弗<lb/>
立也曷人之爲沈子時正問曰吾亦嘗有志于立矣而<lb/>
且以爲號矣而不知立之若是其重也敢問立之若是<lb/>
<pb n="KR4e0173_WYG_033-18b"/>
其重也何居孫子曰夫立者乃人之所得以爲人也夫<lb/>
天不立無以覆地不立無以載天地且然矣夫山不立<lb/>
則崩屋不立則傾物且然矣天地物且然而況人乎是<lb/>
故天下若是其大也古今若是其逺也民物若是其衆<lb/>
也而吾以眇然之身居其中利害變故紛至沓來震撼<lb/>
擊撞如波頽風靡而眇然者當之是惡可以弗立也沈<lb/>
子瞿然曰大哉立乎請問其方孫子曰立亦多矣私者<lb/>
立町畦隘者立門户深者立城府傲者立邉幅孰非立<lb/>
<pb n="KR4e0173_WYG_033-19a"/>
也而非君子之立君子之立必立身也必立德也必立<lb/>
本也三十而立之立也可與立之立也中立不倚之立<lb/>
斯之謂立也然非要也要者何禮是也孟軻氏曰立天<lb/>
下之正位禮者天下之正位規矩凖繩之謂也立云者<lb/>
慎操持礪行檢置此身于規矩凖繩而卓乎不移焉斯<lb/>
之謂立也故曰不學禮無以立三十而立立此也可與<lb/>
立立此也中立不倚立此也由是以立身由是以立德<lb/>
由是以立天下之大本立横流之砥柱其至也與天地<lb/>
<pb n="KR4e0173_WYG_033-19b"/>
並立而爲三焉沈子曰大哉禮乎吾之所以立乎孫子<lb/>
曰未也猶有要焉誠也敬也誠者禮之實敬者禮之幹<lb/>
不誠無以出是禮不敬無以行是禮誠敬者禮之所以<lb/>
立也子欲立禮先立誠敬立誠者乾之文言也立敬者<lb/>
坤之文言也故誠敬者又乾坤之道也君子之立法諸<lb/>
乾坤止矣<lb/>
　　　存齋記<lb/>
王子朝佐别號存齋而間謂其友毅齋子曰吾有志于<lb/>
<pb n="KR4e0173_WYG_033-20a"/>
存而未知所以存乎子其語我毅齋子曰子之所謂存<lb/>
者非孟軻氏所謂存心者乎夫軻曷言存心也學之術<lb/>
多矣而必有所以管攝之者非心何以哉心也者吾之<lb/>
神明之舍所以括衆理而出萬化者也是故學必以心<lb/>
爲要軻之所謂存心也存焉者操之而不使其放失之<lb/>
謂也有放即求求即存矣故又謂之求放心也夫心<lb/>
之在人與生俱生本無所放又心一而已矣然則放<lb/>
者維何而求者又何也是以論者有以心求心憧憧徃<lb/>
<pb n="KR4e0173_WYG_033-20b"/>
來之感夫心雖一也而變動不測惟其不測故一念少<lb/>
懈即已外馳一念警覺此心即在其馳其在固吾一心<lb/>
之運耳而又何有于兩用哉是故君子敬以直内把捉<lb/>
収斂不容少間使方寸之地炯然湛然惺惺常著生生<lb/>
者不已斯可以括衆理而出萬化存心之說豈非爲學<lb/>
之要乎然斯義也發于軻而非始于軻也易曰成性存<lb/>
存成性者本成之性吾心所具之實理衆善之原萬化<lb/>
之本存性所以存心也存而後有養故孟子又謂養性<lb/>
<pb n="KR4e0173_WYG_033-21a"/>
也聖賢之言交發而互見盖如此王子之存其亦因軻<lb/>
言以通于易乎雖然存之爲義猶有真切致力之地不<lb/>
可弗講也夫心一也然存于未放也易若其既放而求<lb/>
則莫切于軻之所謂夜氣者矣夜氣者清明之氣當梏<lb/>
亡之餘平旦未與物接其氣清眀本然之良心必有發<lb/>
見呈露者即于是而體驗兢惕以持守之則於存也不<lb/>
尤真切矣乎故曰夜氣之說于學者有力也聖賢之教<lb/>
所以簡而要而其交發互見又如此子也有志于存其<lb/>
<pb n="KR4e0173_WYG_033-21b"/>
亦嘗究意于是乎子之爲人也敏而果直而好義則于<lb/>
斯義也盖必有得矣予言特爲子助發云<lb/>
　　　畜齋記<lb/>
齋以畜名表問學也名之者王子朝威也王子篤于問<lb/>
學故爲兹號而因以名厥齋毅齋孫子爲發其義曰學<lb/>
也者所以治身也治身者無所不用其至按說文畜通<lb/>
爲畜畜者止也止義有二止而去之也止而聚之也止<lb/>
而去之云者孟子所謂畜君也事君者以畜君之私爲<lb/>
<pb n="KR4e0173_WYG_033-22a"/>
學者以畜已之私夫畜君之私也難畜已之私也易故<lb/>
忿必懲也欲必窒也傲止其長也樂止其極也欲止其<lb/>
從也志止其滿也皆畜之大也童牛之牿也豶豕之牙<lb/>
也皆畜之功也畜吾之私而去之身其庻㡬乎止而聚<lb/>
之云者詩曰我有㫖畜史記曰力田畜積詩言蔬史言<lb/>
榖故其從不同焉贍生者蔬穀且不可不畜而况君子<lb/>
之于德也是故易有小畜焉其象曰風行天上小畜君<lb/>
子以懿文德有大畜焉其象曰天在山中大畜君子以<lb/>
<pb n="KR4e0173_WYG_033-22b"/>
多識前言徃行以畜其德小畜也者文章才藝之美也<lb/>
大畜也者道德經綸之業也是君子之所畜也偹大小<lb/>
兼本末其畜也有如此王子質美而行飭其于止而去<lb/>
者致力久矣乃若畜而聚者何如也王子勉乎哉小畜<lb/>
至上六而始成大畜至上九而始達甚矣畜之不易也<lb/>
王子勉乎哉由寡而多由微而著由粗而精由生而熟<lb/>
由駁而醇文藝之畜期以澤物道德之畜期以用世斯<lb/>
不負名號之意乎若夫鹵莽以學孤陋以居畜而不聚<lb/>
<pb n="KR4e0173_WYG_033-23a"/>
聚而不極斯君子之所棄也而又何畜焉<lb/>
　　　黙齋記<lb/>
錢子惟高有藏脩之所而扁曰黙且以爲號或曰言者<lb/>
心之宣心非木石必有動也動而言隨之如之何可無<lb/>
言也錢子獨能無動也乎哉而願言之廢也孫子曰錢<lb/>
子豈真欲盡廢言哉乃錢子亦欲慎之耳矣夫人固不<lb/>
能無言而言則不可不慎也夫言易放也而慎之難詩<lb/>
曰莫捫朕舌語曰駟不及舌言其易也故思常慎也則<lb/>
<pb n="KR4e0173_WYG_033-23b"/>
猶有時而肆思常黙也而後庻㡬于慎焉耳夫錢子之<lb/>
黙豈非慎之至哉故曰大黙無聲曰萬言萬當不如一<lb/>
黙皆慎之之至也慎之至而後出言當雷霆収聲于秋<lb/>
冬方其寂也若無雷霆焉及其一發而甲者拆蟄者動<lb/>
鬯者達天地之化夫百鳥喧啾聽者厭惡鳳凰一鳴而<lb/>
世以爲瑞君子之言豈茍焉已哉而可以易也二氣之<lb/>
運也有闔斯闢有静斯動君子之語黙闔闢動静之義<lb/>
存焉錢子之黙也有以哉雖然黙之時義大矣非宣言<lb/>
<pb n="KR4e0173_WYG_033-24a"/>
語之謂也觀其所配而斯該焉故爲老氏之𤣥黙黙者<lb/>
言乎其自然也爲荘生之淵黙黙者言乎其深静也柳<lb/>
玭立身以恭黙爲主恭黙者檢飭之謂也張季真沉黙<lb/>
自持沉黙者簡重之謂也沈洵如對人謙黙黙者謹愿<lb/>
之謂也孔述終日嚴黙黙者整肅之謂也張鏡任客酣<lb/>
呼而獨守静黙黙者恬静之謂也之數義也豈直不語<lb/>
爾也乃若强制其言而曰是黙也則爲黙也淺矣錢子<lb/>
尚以是求之<lb/>
<pb n="KR4e0173_WYG_033-24b"/>
　　　澹庵記<lb/>
友有王子者以澹爲號毅齋孫子謂王子曰亦有以澹<lb/>
之義爲子語乎王子曰未也願聞焉孫子曰吾于澹而<lb/>
得天道之本然矣夫天之道亦澹而已矣是故寂兮寥<lb/>
兮希兮夷兮無見也無聞也之謂太易之謂太初渾渾<lb/>
爾矣朴朴爾矣無臭也無聲也之謂太始之謂太素兹<lb/>
非澹然者乎然天道邈矣未言其近也吾于澹而得物<lb/>
理之本然矣其澹也生于天其否也作于人是故味本<lb/>
<pb n="KR4e0173_WYG_033-25a"/>
無也加以調劑而味生焉色本無也加以染繪而色彰<lb/>
焉聲本無也鼔以槖籥而聲出焉所謂澹者隠矣于是<lb/>
乎反本焉大羮不和大音希聲白賁無文皆所以全澹<lb/>
也物理近矣未切于人也予聞之人生而静者天之性<lb/>
感物而動者性之欲方其未感也一真自如萬念俱寂<lb/>
澹然爾矣及其感也七情汩焉六鑿攘焉澹者靡澹矣<lb/>
是故君子亦有反本之學焉反本也者反其澹然者而<lb/>
已矣反其澹然則與天者似矣然有其方焉予聞之紛<lb/>
<pb n="KR4e0173_WYG_033-25b"/>
華者溺志之䧟穽也靡麗者喪德之酖毒也儉素者治<lb/>
心之藥石也清苦者飭行之砥礪也故曰五色令人目<lb/>
盲五音令人耳聾五味令人口爽是故君子逺紛華斥<lb/>
靡麗甘於澹薄安其固陋制其外以養其内由是可以<lb/>
無欲可以體静可以不移于貧賤不淫于富貴浩然常<lb/>
伸于萬物之上皆澹之致也此澹之全功所謂反本之<lb/>
學也王子曰大哉澹之爲義乎是天道之賾也是物理<lb/>
之精也是人事之則也予乃于是知向方焉請錄子言<lb/>
<pb n="KR4e0173_WYG_033-26a"/>
掲于齋壁<lb/>
　　　當湖記<lb/>
平湖漸齋趙子既致山西大叅之政而歸易其號爲當<lb/>
湖當湖者其邑内之湖也莫䆒其名義所自趙子世居<lb/>
在焉故以爲號毅齋子曰以吾觀于趙子之號而益信<lb/>
夫人之賢不肖之相逺也古之君子樹德蓄藝于吾性<lb/>
分之所固有者盡心焉而外物者若于已無與是故功<lb/>
名利逹烜赫焯耀昧者競得攘攫馳騖惟憂其力之弗<lb/>
<pb n="KR4e0173_WYG_033-26b"/>
足也貪者汩溺委身命而不知有底止趙子舉進士歴<lb/>
官中外端諒簡重繩趨矩歩罔逾越焉盖嘗號漸矣漸<lb/>
也者聖人所以約人于義理之正而抑其躁心也故曰<lb/>
進以正則有功象之義爲止爲巽内止静而外巽順止<lb/>
静巽順躁進貪昧之反也夫趙子之于進可以爲漸矣<lb/>
故仕逾二十年猶藩叅也卒乃未及引年而乞休焉寄<lb/>
迹幽曠寘心澹泊逺絶世紛其視功名利達如釋負如<lb/>
委蛻如閱傳舍如棄敝屣如飄風過鳥而莫留吾懐于<lb/>
<pb n="KR4e0173_WYG_033-27a"/>
是即其所居以爲號若曰吾固當湖之里人耳樂樂自<lb/>
生禮不忘本斯趙子之心歟孟軻氏曰君子所樂大行<lb/>
不加窮居不損彼其固有者重也今吾故吾區區外物<lb/>
曽有毫末與吾性分哉趙子其古之君子歟湖曠而邃<lb/>
雅而潔趙子既託意于兹乃日習幽事芳辰淑候扁舟<lb/>
獨徃追逐雲月狎玩魚鳥盖将招范蠡于具區訪賀老<lb/>
于剡曲和太白郎官之詠誦天隨散人之歌雖其踪跡<lb/>
有不同而爲適則一遐情逸思豈不超然其高哉趙子<lb/>
<pb n="KR4e0173_WYG_033-27b"/>
其賢歟雖然趙子夙負經世之志懐濟時之畧其仕之<lb/>
所至固已揚休樹績然十之二三耳矧其年力之尚裕<lb/>
趙子雖欲遺世而世能遺趙子乎方今天子寤寐老成<lb/>
奨進恬退以勵士風徴書行且至矣趙子其能遂久于<lb/>
兹湖哉乃若異時得位大行益盡發其藴勛業加于上<lb/>
下功成名遂身退然後事兹湖之樂未晚也姑記以俟<lb/>
　　　世芳樓記<lb/>
世芳樓者今少傅大學士靈寳松臯許公故里園中所<lb/>
<pb n="KR4e0173_WYG_033-28a"/>
構也園有亭軒臺池而惟曰樓者表所重也靈寳爲洛<lb/>
陽壮邑洛陽所謂天下之中者萃靈毓秀故多才賢傑<lb/>
士舊家望族許氏代有聞人至先太宰襄毅公而大襄<lb/>
毅公昔者致政歸即居之近剏有此園雜植竹木小結<lb/>
亭軒以取適少傅公徃嵗得告家居復益墾治度地築<lb/>
趾以建兹樓檐楹靚深面勢軒豁前之左右翼以小屋<lb/>
高其臺可以坐嘯甃其池可以潄濯闢其亭可以觴詠<lb/>
葺其軒可以憩息花草竹木増補未偹壅溉培飬日以<lb/>
<pb n="KR4e0173_WYG_033-28b"/>
蕃茂皆以爲兹樓之助而崇山大河雲濤煙岫可于樓<lb/>
中眺望而得于是名其樓曰世芳公間命承㤙記之以<lb/>
文則復于公曰嗚呼世家紹述之不易而惟君子爲範<lb/>
之大遺澤之逺也夫承基纉緒可謂世其業而未盡其<lb/>
盛聫珪襲組可謂世其榮而未盡其美必也風聲之所<lb/>
樹立奕葉相望作于前者垂之後而可法爲之後者徴<lb/>
之前而無媿然而豈徒哉是故踐履忠孝以爲本被服<lb/>
詩禮以爲華秉執敬慎以作則許氏之先逺莫詳也襄<lb/>
<pb n="KR4e0173_WYG_033-29a"/>
毅公以剛方𢎞毅之質作帝股肱勛德炳朗風采凝峻<lb/>
推重一世至貽謀之宏逺足以傳之于無窮我少傅公<lb/>
承之益大以烈以道德輔相天子表儀百工功業文章<lb/>
衣被海内而儆戒之意不忘朝夕位益尊而心志彌抑<lb/>
齒益劭而惕勵彌勤嗚呼斯其所謂紹述家聲閥閲休<lb/>
顯光大愈逺愈芳者不在兹乎而彼第宅園居烏足以<lb/>
盡之雖然事有重輕而輕不可謂非事也務有本末而<lb/>
末不可謂非事也即小以驗大即粗以驗精即近以驗<lb/>
<pb n="KR4e0173_WYG_033-29b"/>
逺則凡先業之飭治何者非紹述所當勉耶昔人記洛<lb/>
陽名園以園而知天下之治亂其推義廣矣則許氏他<lb/>
日子孫於兹樓兹園之葺豈直逸居宴逰而已哉考世<lb/>
德者必于是乎觀焉請以是書之樓爲記<lb/>
　　　石窓記<lb/>
石窓者新安程君廷璽之别號也程君爲新安巨族讀<lb/>
書好禮而不樂仕進商遊江湖中嵗倦而歸葺其室廬<lb/>
多移石列置庭宇因有斯號或曰程君何取乎石也夫<lb/>
<pb n="KR4e0173_WYG_033-30a"/>
石塊然爾矣兀然爾矣非有聲色氣味之可親君何取<lb/>
也吾聞之君子恒以道觀物而不以物觀物故其取是<lb/>
物也必有所好也其好之也必有所契也有契斯好有<lb/>
好斯取程君必有以契夫石矣曰即石可以求道乎曰<lb/>
奚爲不可也夫天地至精之氣凝結而爲石是其鍾陽<lb/>
之剛秉隂之貞其爲物也君子盖得其厚重而不遷焉<lb/>
得其堅確而弗渝焉得其巉巉者焉鼎鼎者焉匪刻匪<lb/>
畫有紋理焉匪刓匪鑿有嵌竇焉可以爲砥礪焉可以<lb/>
<pb n="KR4e0173_WYG_033-30b"/>
充庭實焉可以列八音而爲樂焉得其能出雲氣致雨<lb/>
澤焉得其多年所焉是故厚重者仁之質堅確者義之<lb/>
幹巉巉者類節槩鼎鼎者類卓行紋理者文也嵌竇者<lb/>
明也爲砥礪者直也充庭實者器也列八音者材也致<lb/>
雲雨者道之施歴年所者德之恒石之于道不既周矣<lb/>
乎君子取物以比德而烏可是遺哉謂塊然爾矣兀然<lb/>
爾矣是以物觀物者也程君之取石亦嘗以是求乎其<lb/>
能有合于予言乎若夫平泉之嗜元章之拜非無所取<lb/>
<pb n="KR4e0173_WYG_033-31a"/>
然特玩暱焉爾矣故平泉之嗜君子以爲癖元章之拜<lb/>
君子以爲狂吾知程君必不爾也請以質之君使刻于<lb/>
所謂石窓者以爲記<lb/>
　　　邃庵記<lb/>
太宰邃翁先生楊公以邃菴集示予要予有作予辭不<lb/>
能顧集中有匏翁涯翁諸老大作予曷敢厠諸先生曰<lb/>
靳子戒菴嘗譽子斯藝頗可無予靳乃復于先生曰邃<lb/>
爲深爲濬爲含蓄爲𤣥逺静密淵然杳然莫可測究邃<lb/>
<pb n="KR4e0173_WYG_033-31b"/>
之反爲淺爲近爲躁妄爲膚率炫暴枯中狹量易見底<lb/>
裏邃如萬金之賈愈索愈有反邃爲三家之貨一覽便<lb/>
盡然邃亦有不善者爲闇爲幽爲隱伏爲立城府爲設<lb/>
機穽令人猜度疑忌觸諱罹愆先生之邃何如哉予觀<lb/>
先生以聖賢之學致聖賢之道秉光明正大之心建光<lb/>
明正大之業上可對天日下可質鬼神先生之邃其殆<lb/>
江河洪流不見其竭山岳出雲不見其已造化生物萬<lb/>
古一息斯其爲先生之邃乎先生曰止矣子陳義則高<lb/>
<pb n="KR4e0173_WYG_033-32a"/>
而我何可當之然于邃義則該矣集何可無此也請復<lb/>
著于末爲後繼<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0173_WYG_033-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文簡集巻三十三<lb/>
</p>
<p>
</p>
  </div>
</body>
</text>
</TEI>
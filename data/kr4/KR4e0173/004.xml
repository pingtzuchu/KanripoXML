<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文簡集巻四</head> <lb/>
    <p>
<pb n="KR4e0173_WYG_004-1a"/>
欽定四庫全書<lb/>
　文簡集巻四<lb/>
　　　　　　　　　　　　明　孫承恩　撰<lb/>
　　表<lb/>
　　　賀萬夀表<lb/>
天地儲祥啟億萬年之鴻祚聖神際世應五百載之昌<lb/>
期仰飛龍之在天覩流虹之降渚乾坤動色日月増華<lb/>
恭惟我皇上徳合希夷道通元始握寳符而凝命躬景<lb/>
<pb n="KR4e0173_WYG_004-1b"/>
運以宅中天心格而風雨時懋致中和之極治化昭而<lb/>
禎祥出正維熈皥之辰闡𤣥化允契乎三靈膺鴻號獨<lb/>
超乎千古監觀有赫眷佑彌昌嵗事屢登黎庶遂倉箱<lb/>
之願皇威逺暢邊陲息桴鼓之聲建皇極以表萬方播<lb/>
洪鈞而陶庶品嘉此仲秋之届候實維上聖之誕生萬<lb/>
寳相將告成二儀以之交泰水朝宗而星拱極萃五服<lb/>
之冠裳岳効竒而川獻珍來百福之孚佑溢歡聲於率<lb/>
土靄瑞氣於層霄即真宰之洪庥徵大君之遐福臣等<lb/>
<pb n="KR4e0173_WYG_004-2a"/>
叨塵侍從濫被恩私擬金鑑於唐臣疎庸竊愧瞻龍光<lb/>
於堯陛欣忭實深伏願保合太和茂綏純嘏天長地久<lb/>
緜帝夀於無疆聖子神孫奠皇圖於不拔臣無任<hi>云云</hi>
　　　又賀萬夀表<lb/>
伏以道隆皇極衍五福於箕疇慶洽明時侈曠儀於王<lb/>
會同羣心以傾日祝遐筭以齊天海岳發祥聖神應運<lb/>
臣等誠懽誠忭稽首頓首稱賀者恭惟皇帝陛下英明<lb/>
天啟敬徳日新誠格上𤣥雨暘燠寒時若仁漸下土山<lb/>
<pb n="KR4e0173_WYG_004-2b"/>
川鬼神畢寧欽承列聖鴻圖懋衍萬年寳厯遜志配殷<lb/>
宗之時敏單心並成后之緝熈凡與生成曷勝慶戴嘉<lb/>
此仲秋之月載逢降聖之期日月貞明乾坤清謐金莖<lb/>
露渥仰承霄漢清華紫葢雲屯遙見函闗異氣白鹿呦<lb/>
鳴於靈囿嘉禾合穎於周郊靈液流甘慶澤自天潢而<lb/>
益逺神龜呈瑞珍圖應河洛以同符協氣從清風並翔<lb/>
歡聲與天籟共暢載新慶典誕展彝章望黄厔於雲中<lb/>
拱翠華於天上樂成九奏想鳴鳯以來儀班合兩階紛<lb/>
<pb n="KR4e0173_WYG_004-3a"/>
獻雉於重譯秪承陛唱競効嵩呼仰一徳之懋昭來百<lb/>
神之孚佑臣等幸逢熈運叨列清班寅奉宸居敬歌天<lb/>
保樂造化生成之徳誠莫罄夫揄揚極臣子忠愛之忱<lb/>
但益勤夫頌禱伏願寳唐臣之金鑑恒日就而月將邁<lb/>
周室之歴年同天長而地久臣無任<hi>云云</hi>
　　　賀冬至表<lb/>
伏以黄鍾應律式占天地之心紫極迎祥茂際貞元之<lb/>
會禮隆亞嵗運協昌辰恭惟皇上先天不違與神合契<lb/>
<pb n="KR4e0173_WYG_004-3b"/>
㓛髙萬化徳洽九圍喜諸福之備臻信重𤣥之黙佑嘉<lb/>
禾産於帝耤瑞鹿貢自親藩郊廟鼎新天地祖宗昭格<lb/>
雄藩率服農工商賈謳歌方隆滋至之休益荷復來之<lb/>
慶時當子之半日如度以方中運啟午之元雪應期而<lb/>
已降斯誠天眷明徳又將錫以豐年是以凡厥庶民用<lb/>
咸協於皇極大明之治斯其盛矣中興之烈無能名焉<lb/>
臣等職忝清班躬逢長慶同萬方而獻履率百辟以迎<lb/>
祥覩六琯之飛灰是竊感時思報誇五紋之添線每因<lb/>
<pb n="KR4e0173_WYG_004-4a"/>
撫事興懐道隨陽長而臨而泰六合迓王王之春徳與<lb/>
日新乃聖乃神九重介萬萬之夀本支蕃衍宗社奠安<lb/>
臣無任<hi>云云</hi>
　　　賀正旦表<lb/>
伏以斗轉青陽寳厯應三元而首祚春回玊律黄鍾含<lb/>
萬象以宣和乾坤會交泰之期日月啟光輝之旦璇衡<lb/>
改度鼓陽氣以被八區蓂莢舒祥順時和以先庶彚三<lb/>
陽肇長九宇咸亨仰惟皇上徳合上元道通太始文明<lb/>
<pb n="KR4e0173_WYG_004-4b"/>
協極保至治於無為剛健體元運神㓛於不顯自天之<lb/>
佑如日之升王道順而㤗階平賴一人之有慶陽徳亨<lb/>
而善類長知庶績之咸凝矧兹元㑹之辰大集亨嘉之<lb/>
祉條風拂曙祥光聮玉仗於中霄葭律司春瑞氣曜青<lb/>
旂於東序厯開二紀萬方占帝徳之昌化洽重華九葉<lb/>
建皇圖之永時臨正始慶協履端臣等職沗清班躬逢<lb/>
嘉會荷乾元之大造俯遂生成際陽徳之方中仰祈豫<lb/>
大伏願體天𢎞化斂五福以錫民承乾偕行撫三辰而<lb/>
<pb n="KR4e0173_WYG_004-5a"/>
宰物聖㓛時叙大敷六合之春景運日隆永介萬年之<lb/>
夀臣無任<hi>云云</hi>
　　　又賀正旦表<lb/>
元辰獻嵗聿占四始之祥首祚當陽誕設九儀之會天<lb/>
佑維新之景運日増永命之丕基慶集皇躬懽騰寰宇<lb/>
恭惟皇上體元居正乘震執規月令周旋布政青陽之<lb/>
左天時茂對同符斗柄之東懸象魏以和民垂衣裳而<lb/>
恭己天地交泰茂裁成輔相之能上下志同繼明良喜<lb/>
<pb n="KR4e0173_WYG_004-5b"/>
起之盛當三元之令節適百辟之來王南面受圖中庭<lb/>
旅贄執玊帛者萬國舞干羽于兩階日月光華旦復旦<lb/>
于元旦臣民滌盪新又新而作新髙居絳節之朝洞啟<lb/>
蒼龍之闕卿雲縹緲瑞藹繽紛臣等叨侍清班忻逢縟<lb/>
典沾濡徳澤隨萬物而生輝感格聲容偕百獸而率舞<lb/>
效王公之上夀獻椒柏以稱觴瞻望青旂知天顔之齊<lb/>
豫傳呼綵仗聆玊語之春温仰陽徳之正隆荷乾元之<lb/>
大造三靈協順與三朝而俱升百福永綏衍百祥而並<lb/>
<pb n="KR4e0173_WYG_004-6a"/>
受履端於始舉正於中歸餘於終期三百六旬以成嵗<lb/>
如山如阜如岡如陵如川方至膺億千萬夀以統天臣<lb/>
無任<hi>云云</hi>
　　　又賀正旦表<lb/>
伏以兆正三陽茂協履端之慶厯新二紀忻逢布象之<lb/>
和品類作而咸亨乾坤交而成泰呼嵩效祝擊壤騰歡<lb/>
恭惟皇上道合無私徳建有極垂衣裳而撫四海察璣<lb/>
衡以順三辰衍太平有道之長臻端拱無為之盛日行<lb/>
<pb n="KR4e0173_WYG_004-6b"/>
黄道藹瑞氣於正元雲擁紫宸極休徴於獻嵗四方來<lb/>
賀鵷鷺之抃舞充庭萬國稱臣玉帛之旅輸盈府春從<lb/>
天上草木生光澤布域中華夷恭戴臣等幸班禁侍久<lb/>
沐恩私犬馬無知願竭服箱之力乾坤罔極曷申補報<lb/>
之私忻戴㣲情倍萬恒品伏願五福時斂百祿是遒王<lb/>
道偕日月而並明聖夀與天地而同久臣等無任<hi>云云</hi>
　　　賀建慈慶慈寧兩宫表<lb/>
伏以並建慈宫新一代尊隆之典光輝祖構壮九重鉅<lb/>
<pb n="KR4e0173_WYG_004-7a"/>
麗之觀貽萬世之洪休風四海以純孝鴻名昭掲駿業<lb/>
備成歡洽寰區慶綿宗社臣等誠懽誠抃稽首頓首上<lb/>
言竊以聖人之徳莫加於孝天子之貴必有所尊姜嫄<lb/>
肇稷以配天簡狄生商而受命粤惟坤元之效法式開<lb/>
乾運以當陽是宜兼尊養之隆爰以篤育成之慶長樂<lb/>
有聞於漢世興慶實紀於唐年義本無稽制亦未稱曽<lb/>
如聖代獨創宏規法象上接於鈎陳位置適當於震兊<lb/>
千楹岳峙百棟雲興岌臺殿之嵯峨翼廊廡之窈窕層<lb/>
<pb n="KR4e0173_WYG_004-7b"/>
階阿閣既軒豁以崢嶸奥室曲房亦虚明而姢靚簷牙<lb/>
屹以並望輦道宛其中通左慈慶右慈寧名實昭乎日<lb/>
月祖太任母太姒福履恊於天人豈惟隆孝養於一時<lb/>
葢將垂法制於百代信王者之備物見聖人之盡倫事<lb/>
耀前聞業彰盛徳兹葢伏遇皇帝陛下道高萬古徳配<lb/>
二儀究仁義禮樂之精㣲得堯舜禹湯之純一大孝格<lb/>
於天地至徳感乎神明酌典則以兼法前王善繼述而<lb/>
増光列聖惟立愛莫先於老老而推恩必始於親親用<lb/>
<pb n="KR4e0173_WYG_004-8a"/>
寅重乎母儀示日嚴乎子道龍樓問寢儼天步以雍雍<lb/>
鶴禁承歡奉慈顔之穆穆嗣帝厯無疆之佑集仙源積<lb/>
慶之圖茂衍新祺彌膺多福此實我皇上孝心篤至睿<lb/>
性髙明振無前之休以垂子孫億萬年無疆之慶者也<lb/>
臣等幸際熈朝恭逢盛事歡同燕雀依大厦之帡幪班<lb/>
列鵷鴻奉宸旒於清穆五雲絳闕宵輝南極之星萬嵗<lb/>
玉巵晝永東朝之日伏惟皇極茂建大道允升一孝立<lb/>
而萬化行百順從而兩儀奠徽猷懿範世揚文母之休<lb/>
<pb n="KR4e0173_WYG_004-8b"/>
嘉聖子神孫克對皇天之眷命臣無任<hi>云云</hi>
　　　賀醴泉表<lb/>
伏以二氣委和慶澤啟華池之瑞萬靈禔祉祥原應清<lb/>
室之符惟聖徳速於感通故休禎必以類至矧兹上瑞<lb/>
洽於明辰昔陶唐之徳茂清平若有夏之化成俊乂必<lb/>
稽盛世迺恊殊祥豈惟漢室中元之僅聞寧多宋時陽<lb/>
阯之一見歴宣徃牒殊溢前休兹葢恭遇皇上道合乾<lb/>
行徳同坤厚茂澤旁滋於觸類汪恩普施於同仁是以<lb/>
<pb n="KR4e0173_WYG_004-9a"/>
天錫休徴地宣靈祕神流浚發靈液潜通初汩汩以㣲<lb/>
輸遂源源而畢達嗽瓊噴雪吐碧瀉青湛天光於一泓<lb/>
映日華於四際弗先弗後允將誕聖之期非邇非遙適<lb/>
在殿廷之介雖卿雲絢采未踰斯神釀之奇縱璚露飛<lb/>
甘豈若是靈膏之潤誠昌時之瑞應而一徳之明徴也<lb/>
臣等職列清班恩沾霈澤欣逢慶典揄揚同寳鼎之歌<lb/>
快覩珍符稱頌擬温泉之賦伏願三靈効職百福攸同<lb/>
率土清寧賴一人之有慶自天申佑祝萬夀以無疆臣<lb/>
<pb n="KR4e0173_WYG_004-9b"/>
無任<hi>云云</hi>
　　　賀白鹿表<lb/>
伏以聖主當陽茂建昇平之治皇天眷命屢徵物産之<lb/>
祥和氣之所深培化工之所甚秘生非偶爾出固應期<lb/>
仰惟我皇上盛徳統天至仁撫世妙參三極髙蹈百王<lb/>
謳歌盡四海之臣民休澤被兩間之動植大塊積氤氲<lb/>
之化𤣥機運發育之㓛有鹿甡甡抱竒姿於中野厥形<lb/>
濯濯稟正色於西方霜毛蒙茸皓質鮮潔隨常貢而逺<lb/>
<pb n="KR4e0173_WYG_004-10a"/>
至充彤庭而並陳既疑出自於氷山復訝來從於庾嶺<lb/>
華林内苑益為天上之珍至性靈心自是仙源之種閒<lb/>
雅有度馴伏不驚真同雍畤之麟來擾周文之囿覽觀<lb/>
徃古總會前聞雖曰産不絶無然皆出非其正惟軒黄<lb/>
世曽一見遂得上真若老子乗以誕生聿開𤣥道皇上<lb/>
肇降之日適此禎瑞之來誠萬嵗之貞符為千古之盛<lb/>
事臣等心同葵藿徳戴乾坤罄一毫捧日之私祝萬嵗<lb/>
齊天之夀心雖罔極言不能宣伏願天地位而一人安<lb/>
<pb n="KR4e0173_WYG_004-10b"/>
隂陽和而萬物育諸福畢至承帝眷於益隆大化永孚<lb/>
繫苞桑於彌固臣等無任<hi>云云</hi>
　　　賀靈雨表<lb/>
伏以𤣥修昭格天心鑒一念之精禋靈㴻流滋聖徳感<lb/>
兩儀之順應寰區浹潤匝宇沾濡九重荷帝力於不言<lb/>
萬類仰神功於無象兹者恭遇皇上道通三極徳徹九<lb/>
𤣥念民事之維艱憂先稼穡欲嵗功之時叙望切雲霓<lb/>
傾黙禱於清宫爰精修夫𤣥典油雲觸石感通應六禱<lb/>
<pb n="KR4e0173_WYG_004-11a"/>
之誠靈澤流膏優渥慰三農之望沛流泉於井谷覃餘<lb/>
潤於田疇物與時欣徳隨天降臣等恩同沾被報乏㳙<lb/>
埃時獲休徴願頌雨暘之若年占大有豫祈稼穡之成<lb/>
皇恩滲漉於無疆帝社綿延於不匱臣無任<hi>云云</hi>
　　　賀擒虜賊表<lb/>
具官某等謹奏為慶賀事嘉靖二十三年十一月十一<lb/>
日恭覩皇上以擒獲逆惡首賊王三等告謝郊廟社稷<lb/>
臣等誠懽誠忭稽首頓首上言稱賀者伏以天動明威<lb/>
<pb n="KR4e0173_WYG_004-11b"/>
聲雷霆於九有帝昭聖武廓氛祲於八荒中外歡騰兇<lb/>
殘殄絶惟威靈之感召故忠義之奮興仰惟皇上徳契<lb/>
重𤣥道通三始昭事上帝而上帝居歆統攝萬靈而萬<lb/>
靈効順假神通以肅清六合資𤣥佑以康濟兆民事有<lb/>
出於不虞變或生於所易干違憲典悖逆天常雨露之<lb/>
施雖無擇乎禾莠梟獍之性實自戾於生成逆賊王三<lb/>
者本我邉氓原非異種徃因風塵搶攘遂乃逋越叛亡<lb/>
頓懐蛇豕之心逺棲沙漠之地忘乾坤之大造安豢養<lb/>
<pb n="KR4e0173_WYG_004-12a"/>
之㣲私謂天道可以或逾而王法可以終逭大集醜類<lb/>
屢犯邉陲肆意䖍劉恣行刼掠兇稔惡極三辰巳昭籍<lb/>
其辜罪積貫盈九幽乃隂禠其魄假手義勇効力擒獮<lb/>
向若虎狼之在郊劇有噬人之勢今如雞鶩之就縛曽<lb/>
無折箠之勞非縁神助於㝠㝠豈得功成之易易是宜<lb/>
梟之太白以正亂賊之誅懸之邊隅用示遐荒之警即<lb/>
今羽翼之既剪行將種類之漸除震驚氊裘之心發舒<lb/>
神人之憤尊國勢於難犯消邊患於未然宗社有靈臣<lb/>
<pb n="KR4e0173_WYG_004-12b"/>
民具慶臣等章縫在列文墨是司志切憂時漫許平戎<lb/>
之䇿力慚執鶩曽無負矢之能喜聞一士之成功想見<lb/>
三邊之息警依彤庭而稽首向楓陛以颺言伏願無怠<lb/>
無荒益務内修之實有嚴有翼不忘外攘之心囿海宇<lb/>
以同春奠皇圖於永固臣等無任<hi>云云</hi>
　　　擬謝賜御製重華等殿置經書備覽詩表<lb/>
具官某伏䝉聖恩頒賜御製重華殿各置經書備覽詩<lb/>
者載籍森嚴肅宸居之廣貯奎章炳煥拜皇澤之下施<lb/>
<pb n="KR4e0173_WYG_004-13a"/>
渙命來自九天睿識超於千古丕承至治宏闡聖文戴<lb/>
乾坤髙厚之恩被日月光華之燭謹攄誠而獻頌恭對<lb/>
闕以颺言臣某等誠懽誠忭稽首頓首竊惟帝王之學<lb/>
本於心帝王之心逹於政推之制作之實用固皆彌綸<lb/>
之大端粤自八卦畫於羲皇而文字始立一中發於堯<lb/>
帝而道學攸傳虞舜之勅天時幾商湯之明命顧諟敬<lb/>
止務緝熈之學燕居陳户牖之銘此古昔獨盛於帝王<lb/>
所以並隆於治化降是而後義實尠聞問學留心徒事<lb/>
<pb n="KR4e0173_WYG_004-13b"/>
虚文於口耳詞章究意率矜小技之雕鐫然且上下相<lb/>
誇後先逓述孰是身心之益曽無政治之禆歴選前代<lb/>
以來未有今日是舉兹葢伏遇皇帝陛下聖神文武中<lb/>
正齋莊至徳上契乎重𤣥洪仁丕冐乎率土興居儆惕<lb/>
檢身常恐未遑夙夜憂勤求治真如不及五兵盡戢動<lb/>
四海之歡歌諸福畢來蒸兩間之恊氣皇風沕穆世教<lb/>
休明誠太平有道之時極天與人歸之至頃於治理之<lb/>
暇欲加㳺息之㓛謂為益宜莫如書故開巻必有所得<lb/>
<pb n="KR4e0173_WYG_004-14a"/>
命諸殿閣悉為貯儲大訓法言在在具足牙籖錦帙種<lb/>
種精嚴天步所臨不必逺攜近挈聖意所及即可隨取<lb/>
任觀惟兹一念之㣲實為萬事之本葢天下之道罔不<lb/>
萃於經書人主之心必當有所係屬皇上樂觀典冊靡<lb/>
間斯須是誠參前倚衡日周旋乎斯道執盈捧玉儼對<lb/>
越乎神明其於繕性養心葢有黙契潜孚之妙惟而御<lb/>
民撫世實多前言往行之資君徳攸闗治道所係此皇<lb/>
上超詣獨出之見得於端居靜養之餘既非有所率循<lb/>
<pb n="KR4e0173_WYG_004-14b"/>
亦不由夫啟告爰揮睿藻用述皇情探義理之淵㣲闡<lb/>
聖賢之藴奥培一心以學而善端日資貫萬事以心而<lb/>
幾㣲必察神明以徹合帝則而無愆徳業乃昌紹前休<lb/>
而克配謙虚望道學古得師不息著日新之㓛主敬造<lb/>
聖修之極由是而參賛化育由是而奠位乾坤惟體騐<lb/>
工夫之極純故功效發越之甚大典謨帙内何殊執中<lb/>
精一之言風雅篇中允契維天於穆之語會千聖之心<lb/>
於一旦括羣經之㫖於一詩聲動宫商光騰奎壁帝王<lb/>
<pb n="KR4e0173_WYG_004-15a"/>
之文之盛其又何以加焉聖人之學之全葢已盡於此<lb/>
矣顧皇翰真同乎琬琰抑湛恩俯及於臣隣臣等並以<lb/>
顓蒙之資素媿身心之學念㣲涓細壤智無補乎崇深<lb/>
而蟻悃葵誠志實切乎將順重叨錫賚愈切戰兢詎惟<lb/>
謹襲以世藏恒當洗心而日誦天地之全體雖非意度<lb/>
之所能窮日月之隙光猶幸窺測之㣲有見欽戴皇猷<lb/>
之盛節行㸔聖治之大成伏願有始有終益勤益敬以<lb/>
孔子之言為必可法以堯舜之道為必可行期致明徴<lb/>
<pb n="KR4e0173_WYG_004-15b"/>
務求實踐誠通三極功並兩儀囿斯民於不識不知措<lb/>
斯世於大化大順臣無任<hi>云云</hi>
　　　致仕後賀聖節表<lb/>
慶恊誕祥徳福兼隆於天縱仁逾必世華夷均被於日<lb/>
中秋際仲而旦浹旬宣八風於閶闔電繞樞而虹流渚<lb/>
兆六符於泰階誠九㝢同歡為百王獨盛者也兹葢伏<lb/>
遇皇帝陛下道合上𤣥剖神符以配帝化行無外握靈<lb/>
契以維坤禹迹中興道已崇而心下舜華重恊徳愈盛<lb/>
<pb n="KR4e0173_WYG_004-16a"/>
而撝謙應一元十二萬年卜修齡之伊始肇九重三十<lb/>
二載覩景命之方新萬國咸寧昭太平於有象諸禎畢<lb/>
集迓初度以開先嘉氣充盈休光炳煥呈上瑞於白兎<lb/>
發盛徳於金精氣應西成律調南吕天香乍騰於紫禁<lb/>
月色將麗於丹霄正治隆化洽之辰極天與人歸之至<lb/>
矧兹臣庶曷罄名言臣樗櫟腐材江湖逺跡章縫竊幸<lb/>
恩榮特賜於始終芹曝有懐瞻戀敢殊於仕隠丹心為<lb/>
國竟何補於乾坤皓首戀君實不忘於畎畝歌堯風而<lb/>
<pb n="KR4e0173_WYG_004-16b"/>
擊壤望魏闕以呼嵩伏願皇極彌昌天休滋至輝聮南<lb/>
極凝萬夀之無疆心拱北辰仰一人之有慶臣某無任<lb/>
瞻天仰聖欣躍慶戴之至謹具表差義男某賫捧奏聞<lb/>
　<lb/>
　<lb/>
　<lb/>
　<lb/>
　文簡集巻四<lb/>
</p>
<p>
</p>
  </div>
</body>
</text>
</TEI>
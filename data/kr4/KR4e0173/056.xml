<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文簡集巻五十六</head> <lb/>
    <p>
<pb n="KR4e0173_WYG_056-1a"/>
欽定四庫全書<lb/>
　文簡集巻五十六<lb/>
　　　　　　　　　　　　明　孫承恩　撰<lb/>
　　墓誌銘<lb/>
　　　董母張孺人墓誌銘<lb/>
吾松西闉之外有董君冲澹者禮賢愛客好納交大夫<lb/>
士凡大夫士亦莫不與善毎致客滿座牗案整飭樽爼<lb/>
潔清僮僕敬勤物俱中式君但與客盡日笑詠未嘗一<lb/>
<pb n="KR4e0173_WYG_056-1b"/>
起顧而異饌錯進愈益精好以是知其得良配之助也<lb/>
厥配張孺人者司訓號雲東者之女也世居松之上海<lb/>
孺人自幼淑慎雲東夫婦愛之至毎曰是女柔嘉不可<lb/>
以儷凡子既乃得冲澹君歸焉孺人既為董氏婦益自<lb/>
敬恪孝養其舅姑姑老疾卧床褥孺人日侍湯藥久無<lb/>
懈意舅嘗苦瘡痬孺人躬自洗滌膿穢比没相冲澹喪<lb/>
塟無缺禮事伯叔處妯娌以及姻戚和而有文待妾媵<lb/>
與御下人尤多惠澤凡祀享必躬烹餁務極豐潔暇則<lb/>
<pb n="KR4e0173_WYG_056-2a"/>
率女聽冲澹説孝友亷恥事冲澹嘗膺安鄉伯奏荐教<lb/>
讀洎謝病歸遭風波舟幾覆没繼復罹回禄與負芻者<lb/>
之變家故多難孺人檢括内計補窒罅穴益自力於勤<lb/>
儉未久而家事復裕以故冲澹無内顧憂方日與大夫<lb/>
士結吟社優游末年孺人禆益之功居多冲澹既捐館<lb/>
孺人孀居且數年益訓廸子若孫無廢冲澹之教用是<lb/>
皆彬彬焉正德庚辰九月廿四日孺人得疾卒春秋七<lb/>
十有一子徴吉以庠生遇例授指揮僉事女一贅庠生<lb/>
<pb n="KR4e0173_WYG_056-2b"/>
張桂為婿孫男二華祖繼祖曽孫三來鳯來驥來騏孫<lb/>
女一曽孫女三庠生李日章陸希䕫其婿也餘亦適士<lb/>
人徴吉卜嘉靖元年月日於祥澤之原啓舊藏與冲澹<lb/>
君合窆焉先持桂所述状來謁銘銘不易也古者丈夫<lb/>
非異能卓行於法不得銘其女婦見於書傳者亦必瑰<lb/>
竒偉烈若夫孝敬勤柔固閨閣中常事疑未足録雖然<lb/>
婦人非有事美不外見舍常事而出强幹謂婦能不可<lb/>
也恒之六五以柔而久於其德聖人所謂貞而吉者可<lb/>
<pb n="KR4e0173_WYG_056-3a"/>
録豈必盡瑰竒偉烈哉是孝敬勤柔乃其所以為可銘<lb/>
者則余於孺人亦烏得而弗銘也故為著銘曰<lb/>
坤道靜順婦德貞柔敬慎不違以承夫休婉婉孺人實<lb/>
克有是鞠卑奉尊罔敢弗至秉心初終端爾壼儀恂恂<lb/>
婦子亦克訓之祥澤之原有巋一丘夫君是依妥茲千<lb/>
秋<lb/>
　　　蔡孺人墓誌銘<lb/>
孺人華亭沈氏女幼為外舅西峯蔡先生鞠為已女故<lb/>
<pb n="KR4e0173_WYG_056-3b"/>
氏蔡西峯既賢者又鍾愛篤教之故孺人自少淑慎柔<lb/>
婉長適郡庠生朱寧伯甫寧伯尊翁東溪先生以禮御<lb/>
家規範嚴肅孺人入其門無違禮敏慧精女工嘗以東<lb/>
溪命製深衣得古製意東溪尤重祀享孺人毎將事勤<lb/>
恪品物東溪尤賢之居常寡言笑慎出入雅㓗自整衣<lb/>
雖故必澣濯不使纎汚朱氏業無厚産孺人毎見寧伯<lb/>
以生理憂必曰吾家清素亦爾吾固安習之不見不足<lb/>
也故衣弊食糲視為當然寧伯雅力學孺人毎見其讀<lb/>
<pb n="KR4e0173_WYG_056-4a"/>
書課文則喜曰此吾先君子業雖成而不廢者也寧伯<lb/>
夜誦鼓三伐未休孺人亦執女紅與俱寧伯既抱利器<lb/>
不售毎欝欝孺人曰吾先君子勤苦以老而且無怨尤<lb/>
君盛年何遽爾也平居未嘗羡嘆顯人以傷其意旦夕<lb/>
躬紡織資寧伯辛苦不問寒暑曰吾婦人無能相君子<lb/>
所得盡力者此耳孺人既無子毎謂寧伯嗣續大事吾<lb/>
不敢效世之妒婦以誤君寧伯卒娶妾生子得免無後<lb/>
孺人功也歸之十四年為正德丙子三月廿七日以疾<lb/>
<pb n="KR4e0173_WYG_056-4b"/>
卒享年三十有九孺人性既良又儒家女婦習熟其所<lb/>
見聞故其處上下莫不有禮而各得其歡心既没皆哭<lb/>
之而寜伯念失内助又悲其勤窶以没世也痛之尤深以是<lb/>
嵗十二月某日塟於蟠龍塘祖塋之右思有以表其賢不使遽<lb/>
泯泯謂余史官且有世講義又西峯門人也故乞銘其壙曰<lb/>
徳静温兮又勤厥身甘澹泊兮靡有怨嗟勞弗酹兮遽<lb/>
折磨奄淪亡兮悲奈何<lb/>
　　　王孺人談氏墓誌銘<lb/>
<pb n="KR4e0173_WYG_056-5a"/>
王君九章喪其配孺人談氏洎塟命其子持太學生談<lb/>
舜耕所為状來乞余銘惟余之再從姑九章之祖妣也<lb/>
頗嘗得孺人之槩而舜耕又孺人從弟且賢者其言多<lb/>
可徴故畧節以誌之状具孺人善甚悉而撮其凡有三<lb/>
焉曰事夫而能為婦九章嘗苦羸疾孺人敬事不敢須<lb/>
叟懈人有笑其過甚者孺人曰吾正恐未至耳何過甚<lb/>
也兩更三年喪相九章不爽於禮綜家政斬斬有叙時<lb/>
祀必躬御烹滌賔戚燕㑹豐腆中度九章晩樂靜居孺<lb/>
<pb n="KR4e0173_WYG_056-5b"/>
人能如其志凡此皆婦職也曰有子而能為母孺人於<lb/>
諸子愛而知勞諸子甫有知識擇嚴師訓之責以循謹<lb/>
雅飭不得縱恣誇侈以至處家人亦惠而有則故今諸<lb/>
子皆雍睦相與而家人亦勤敏敦朴凡此皆母道也曰<lb/>
事父而能為女孺人既歸王事厥考疇隱翁及母王氏<lb/>
尤不衰疇隱夫婦老且病其藉孺人養者終其身洎卒<lb/>
棺衾多資之諸姪婚娶恒與經理凡此皆女事也嗚呼<lb/>
婦人之行大者三焉耳夫人孰不知而尠克盡何獨備<lb/>
<pb n="KR4e0173_WYG_056-6a"/>
於孺人也或曰談王俱詩禮之族松之以世家稱能比<lb/>
是者不數世家女婦固宜異然余耳目所及世之滛慝<lb/>
不善為名門辱者又豈少哉吾聞孺人賦性柔婉髫時<lb/>
聽諸兄談説女婦賢烈事則喜曰為人固當爾蓋其頴<lb/>
慧識達理道自少志趨則然矣嗚呼兹其所以異歟孺<lb/>
人生於正統己巳七月初八日卒於正德戊寅三月廿<lb/>
八日得夀七十明年己卯十二月廿二日塟於洰漕之<lb/>
原之祖塋子四人長賔義官次寅例入太學次宷侯塾<lb/>
<pb n="KR4e0173_WYG_056-6b"/>
師次宸中都留守知印女一適千户秦奎孫男七詔謨<lb/>
誥諶諤訓諫孫女五曽孫男三聖寶聖夀聖錫昔歐陽<lb/>
子曰婦德主内非死節狥難異常之事不得顯然列之<lb/>
所謂不得列者非不與列蓋無由列之耳故視其所列<lb/>
而賢可知焉夫孺人之行可考而知者既如此而不有<lb/>
以顯然列之以示後不將隨世湮没矣乎茲九章與其<lb/>
諸子之所甚懼而請于余也余誼不能辭既為叙次復<lb/>
銘以些辭曰<lb/>
<pb n="KR4e0173_WYG_056-7a"/>
嗟嗟孺人德靜貞些于歸孔時藹芳聲些嚴嚴夫君執<lb/>
柔競些賔祭孔修務㓗精些訓厥嗣人靡驕矜些家有<lb/>
嚴慈不忘將迎些懿懿淑媛閨門法程些胡不耄期遽<lb/>
沉𡨕些巨漕之原風氣萃凝些安爾歸真勿震驚些<lb/>
　　　陳孺人墓誌銘<lb/>
孺人姓陳氏浙之錢塘人適同邑鄉善士魏某陳為邑<lb/>
右族孺人兄珂由進士為大理卿魏則唐魏鄭公徵之<lb/>
後譜牒具存可考孺人生二子長允升郡庠弟子員次<lb/>
<pb n="KR4e0173_WYG_056-7b"/>
允奎女二長適士人許<hi>闕</hi>次尚㓜生於成化三年九月<lb/>
十三日卒於正德十一年六月初九日得夀五十允升<lb/>
將以是年月日塟於方家谷之新塋自千里外來持状<lb/>
乞余文誌其墓石既已序次其世代生死復撮其行以<lb/>
作銘曰<lb/>
噫噫孺人詩禮之裔婉娩及笄來殯于魏敬勤靡懈相<lb/>
其夫君敦尚儉朴屏斥華紛嵗維蠶桑治絲與枲豈無<lb/>
下人當率以已嵗維烝嘗執庖與烹豈無下人必親乃<lb/>
<pb n="KR4e0173_WYG_056-8a"/>
誠亦有姻婭恩義以洽亦有朋來樽俎必㓗堂閨言言<lb/>
婦儀嬮嬮家庭之間不聞笑喧婉也二子質亦孔茂讃<lb/>
於夫君失教誰咎榮顯利達命也莫知人焉不學與厮<lb/>
養俱朝箴暮規母教則倍我豈夫人禽犢之愛子弗率<lb/>
教子職則那負余勤劬人謂汝何宵燈熒熒斗轉人寂<lb/>
夜如何其汝讀我績汝勵汝業勿憚於勤我有珈珥庸<lb/>
給汝勤清白繼承富非所冀我無贏貲懼惰汝志汝有<lb/>
弗諶試閱我嚢汝克自力將由汝昌婺星隕芒大限忽<lb/>
<pb n="KR4e0173_WYG_056-8b"/>
及再出苦語垂絶之日敦行勵學勉以弗諼為孝為友<lb/>
誨言拳拳噫嘻孺人而僅止是夫失其助子失其恃嗤<lb/>
彼末俗逐逐百為昧厥永圖競茲刀錐吾觀孺人世亦<lb/>
蓋寡較行與言類知道者峩峩新阡孺人之藏我銘昭<lb/>
之用以戒荒<lb/>
　　　楊宜人周氏墓誌銘<lb/>
吏部考功正郎璞齋楊君之配宜人周氏既卒之明年<lb/>
為今嘉靖癸未其子吏科給事中士宜奉父命將以冬<lb/>
<pb n="KR4e0173_WYG_056-9a"/>
十二月六日𦵏於尹山之新兆先持所自為状屬余銘<lb/>
其墓余既諾無何余亦有母王宜人喪哀疚中弗克為<lb/>
者久之念不可終已勉為序次曰周之先為汴人宋南<lb/>
渡初逺祖六以將仕郎宦遊松因留居勝國時有諱寧<lb/>
者以武弁著入國朝族日以大寧五世孫庠仕止太常<lb/>
少卿季廱號寧素處士者則宜人之考也宜人天性敏<lb/>
慧異於凡女子髫時即能事其父母務順適其意處昆<lb/>
弟篤友愛簡靜謹飭不茍笑語寧素處士卒旦暮哭泣<lb/>
<pb n="KR4e0173_WYG_056-9b"/>
至毁瘁其嬪於楊也楊氏業當中落宜人以澹素視女<lb/>
弟多婚富家競飾華侈恬然安之無毫髪嘆羡不足意<lb/>
方日習婦道舅姑悦其養曰是善事我璞齋充郡弟子<lb/>
員偕其伯氏憲副公出讀書館舍宜人與其姆同起居<lb/>
和嬺無間躬績織易甘美以資璞齋勤苦中更三年喪<lb/>
哀戚無違禮經紀内政賔祭宴享至米鹽細務莫不撙<lb/>
節有無用漸致豐裕璞齋與士宜既先後第進士璞齋<lb/>
歴内外官所至以亷慎著宜人多内助功其令開化也<lb/>
<pb n="KR4e0173_WYG_056-10a"/>
賊發桃源逼縣治旦夕且䧟宜人以忠義勉其夫子慨<lb/>
然有徇節之志士宜官給事益榮顯嘗得告歸郡有富<lb/>
人以重貨求白其私者宻介隣嫗持為宜人夀宜人曰<lb/>
吾方以名節勵吾子而乃欲其為是乎峻却之其卓識<lb/>
類此雅性儉勤雖富貴矣不少自侈怠猶躬率下人事<lb/>
作業璞齋中嵗置側室宜人處之恩愛教其子女與已<lb/>
子等故其卒也莫不哭之如所自出生天順辛巳二月<lb/>
十八日卒嘉靖壬午正月廿七日得夀六十有二子秉<lb/>
<pb n="KR4e0173_WYG_056-10b"/>
義即士宜次秉謙秉鈞秉鑑秉鑰女許少卿董恬子宜<lb/>
陽副室沈氏出孫女二聘御史蘇恩子克柔次許聘故<lb/>
御史唐禎孫自重嗚呼予觀詩書所載凡女事婦職母<lb/>
儀備矣隂德靜貞故婦人之性專致而一多不問學而<lb/>
暗合理道余撮宜人之行之大者蓋班班矣逮下以惠<lb/>
樛木之仁也愛均嫡庶鳲鳩之德也儉勤至老不衰葛<lb/>
覃之義文伯之母之事也若其相夫子以忠義勵子以<lb/>
名節又有古烈女之風焉而餘細行不與家人六四巽<lb/>
<pb n="KR4e0173_WYG_056-11a"/>
順以富是謂元吉女德莫盛焉宜人庶幾哉銘以昭之<lb/>
也其何媿銘曰<lb/>
觀表之良必洎厥裏求源之濬但見厥委猗嗟宜人維<lb/>
德之懿克相克成是夫是子夫榮既加子養亦備考德<lb/>
令終庶究卒始弗永于享以厚厥嗣䋲䋲雲仍惟夫子<lb/>
是似尹涇之原歸藏在此百千秋春尚謹其視<lb/>
　　　陳母沈孺人墓誌銘<lb/>
龍塘陳子徠來典華亭教事亟見余闇乎其有思也㷀<lb/>
<pb n="KR4e0173_WYG_056-11b"/>
㷀然若欲有所請也既而進曰噫嘻有母氏著賢德下<lb/>
世且十有五祀矣墓中之石尚未有文徠懼其遂泯泯<lb/>
也惟子幸惠之余曰諾哉孺人行維何陳子曰母之為<lb/>
陳氏婦也致孝於舅姑循循懇懇務順適其意而舅姑<lb/>
安之舅患肺疾母日侍湯藥惟勤姑嘗以蹶重傷母旦<lb/>
夕捧持按摩憂苦至廢食姑疾甚母徹夜展轉抱起勞<lb/>
劬形體尫瘁姑感其孝誠且死猶悒悒自傷曰吾負新<lb/>
媍無以報執舅姑喪擗踴委頓相家君經理巨細悉合<lb/>
<pb n="KR4e0173_WYG_056-12a"/>
禮度嘗以回禄倉卒抱舅姑二木主避去曰是吾舅所<lb/>
依也非他物比母平居寡言及聞家君談説節義事則<lb/>
反覆究竟時為徠等訓曰讀書欲盡是耳其識之徠幸<lb/>
粗有知識者雖家君之教抑亦慈訓也嵗侵有鄰嫗持<lb/>
一器來質粟母與之粟而歸其器嫗後復以器來凡三<lb/>
至而母無厭色母性端靜和婉動止有常處妯娌有拂<lb/>
意事輒自遜謝臧獲有罪過惟從客訓飭之終不見其<lb/>
恚怒色家庭之間怡怡如也遘疾有勸其作佛事者母<lb/>
<pb n="KR4e0173_WYG_056-12b"/>
拒曰死生命也事佛何益其自少至老始終大都如此<lb/>
其細瑣者弗可縷數也予喟然嘆曰嗚呼俗之弊也久<lb/>
矣夫子弟失所教養學士大夫無完德况於婦人女子<lb/>
乎孺人之行何其備也有婦道焉有婦德焉其全主於<lb/>
倉卒知禮矣訓子以節義知教矣處隣嫗知惠矣疾而<lb/>
却佛事達死生之際矣是非今女婦之事乃古賢哲之<lb/>
事也斯則可以銘也矣越數日陳子復奉其友朱君状<lb/>
來則陳子所述具在而加詳焉其細瑣者余亦不能盡<lb/>
<pb n="KR4e0173_WYG_056-13a"/>
録也孺人姓沈氏蕭山人為山隂處士琢之配陳為詩<lb/>
禮名族舅諱泰號直菴有隱德姑朱氏以賢稱孺人幸<lb/>
及事之而又賢所謂學其舅姑而稱其為婦者也子男<lb/>
一即徠以鄉進士為今官女一適邑士胡良金孺人生<lb/>
以某年某月某日卒以某年某月某日享年五十葬於<lb/>
仙橋之新兆銘曰<lb/>
嗟嗟孺人婉德容兮祗順柔嘉抱冲冲兮欽欽媍事慎<lb/>
始終兮懿其芳聲宜爾宗兮𤣥圃之玉色澤融兮何行<lb/>
<pb n="KR4e0173_WYG_056-13b"/>
之良夀弗豐兮刻辭幽墟示無窮兮<lb/>
　　　洪室唐宜人墓誌銘<lb/>
宜人姓唐氏諱時徽之歙邑人四川按察僉事希説之<lb/>
長女南京工部尚書洪公之冢婦而今儀部精膳正郎<lb/>
任齋承志之配也自幼頴敏精女工僉憲公鍾愛之擇<lb/>
其配得任齋于歸焉宜人之為洪氏婦也執孝敬以事<lb/>
舅姑姑寢疾湯藥必親嘗頃刻弗離左右姑卒哀痛擗<lb/>
踊無違禮撫諸孤幼慈愛偹至代執内政巨細事莫不<lb/>
<pb n="KR4e0173_WYG_056-14a"/>
得宜尚書公悦其賢能任齋補郡弟子員朝夕勸學能<lb/>
激發左右其夫子弗以事嬰其心故任齋得無内顧憂<lb/>
肆意學問以迄於成而家益日裕柔婉慎勤處妯娌幾<lb/>
三十年未嘗失和氣以至睦宗族撫僕御亦皆有恩賔<lb/>
祭必躬執烹餁務極精潔輕財樂施與然獨厪於尫巫<lb/>
浮屠氏曰與之無謂不若以賙貧乏也中年生子多不<lb/>
育毎語任齋曰嗣續大事予不敢望君其別圖之任齋<lb/>
因置側室連得三子二女宜人愛之如已出長子患痘<lb/>
<pb n="KR4e0173_WYG_056-14b"/>
憂特甚勤苦抱持廢寢食者六日焉嗚呼是可謂賢也<lb/>
矣宜人生於成化乙未六月二十三日卒於嘉靖乙酉<lb/>
十二月初四日得夀五十有一止一女嫁同邑黄叅議<lb/>
冡孫錦其三子曰廷諫曰廷言曰廷論二女尚幼先是<lb/>
宜人當任齋為吏部司務時封孺人其卒也任齋以墓<lb/>
銘請予諾之既閱載未果為任齋既進五品階例得加<lb/>
贈予文若有待者於是任齋將以明年月日葬宜人歙<lb/>
山之隅速予曰可以銘矣乃遂為銘曰<lb/>
<pb n="KR4e0173_WYG_056-15a"/>
被服粲兮禮容婉兮婦德備矣莫可選兮乗化歸盡逝<lb/>
不返兮勒辭揚休納茲坎兮<lb/>
　　　勑封孺人亡妻呉氏墓誌銘<lb/>
嗚呼此予亡妻呉孺人之殯也古有糟糠婦孺人從予<lb/>
貧賤久矣予何忍忘之念先大夫雪岑府君以節操自<lb/>
持自棄諸孤業益凋落予嘗兩上春官弗利五六年間<lb/>
貧窶殆甚孺人躬織絍以給薪米比入仕有禄矣然公<lb/>
私事殷食指漸衆孺人撙拮籌計以充匱乏勞瘁困憊<lb/>
<pb n="KR4e0173_WYG_056-15b"/>
竟用蚤世悲夫予何忍忘也惟呉氏詩禮名族外舅一<lb/>
齋先生丙戌進士性介直晩得孺人視諸女獨鍾愛篤<lb/>
教之故孺人自少婉娩識理道甫十七歸予先大夫方<lb/>
嚴好禮孺人習熟其家訓勤慎自律不知婦職之勞也<lb/>
予既早失怙孺人勸相學業毎出苦語相激昻予既忝<lb/>
鄉薦孺人見予稍廢學輒曰君事未畢可自逸耶至於<lb/>
謬列史官猶曰君今以文學為職業不自力何以副也<lb/>
予性狷急事弗當意恚憤不可忍孺人曰凡事湏緩處<lb/>
<pb n="KR4e0173_WYG_056-16a"/>
之恚憤何益也予頗好興作孺人曰君處澹薄而用弗<lb/>
節必至廣求以濟敗所守矣予毎責怒臧獲使令忤意<lb/>
孺人曰使夫人而有智慮如君意寧復為君役使耶予<lb/>
未嘗不媿服其言孺人事姑甚孝姑毎誕日輒禮佛祝<lb/>
姑夀至中年猶不廢處妯娌宗族和而有禮御家衆肅<lb/>
而有恩性明達識事輕重髙下在心孺人惟一女嘗得<lb/>
二子不育為予置妾媵三四生子即躬自鞠抱之憂惜<lb/>
勤苦然亦多不育毎號慟曰天乎吾盡心至矣獨不鑒<lb/>
<pb n="KR4e0173_WYG_056-16b"/>
憐耶嵗丙戌予當北上孺人遣二妾從予猶留奉子母<lb/>
太孺人綜理家務為予子克紹娶婦無遺禮繼聞予卧<lb/>
疾京邸觸熱來省予浹旬而病四閲月竟卒予悲其為<lb/>
予逺出致大故而孺人於垂絶乃獨謂予曰吾弗獲首<lb/>
丘數也但以一見君為幸指二女曰吾得以此面付君<lb/>
復何憾又謂二女曰吾平時訓汝能念否母為吾辱也<lb/>
其天性明達知命不亂如此孺人生成化庚子十月二<lb/>
十一日卒嘉靖戊子九月二日得夀四十九以予滿考<lb/>
<pb n="KR4e0173_WYG_056-17a"/>
受茲封女嫁府學生黄相餘三女長適國子生陸鑐次<lb/>
許叅議戴恩子邦傑一尚幼子二長即克紹餘亦幼孺<lb/>
人鞠養成者嗚呼予以疎嬾偏僻之性所以資孺人者<lb/>
甚至蓋其言論之正可以規予之過其才識之敏可以<lb/>
賛予之不及而勤幹經畫予家業所頼焉者今則舍予<lb/>
去使予孑立無倚顧念今昔如之何弗悲也予既請告<lb/>
移柩東歸其明年是為己丑四月二十日塟於蟠龍塘<lb/>
祖塋之側乃收淚述此納諸壙中銘曰<lb/>
<pb n="KR4e0173_WYG_056-17b"/>
空山寂寥兮傷汝獨處吾終與子同穴兮子其無懼<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文簡集巻五十六<lb/>
</p>
<p>
</p>
  </div>
</body>
</text>
</TEI>
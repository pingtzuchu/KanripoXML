<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文簡集巻五十七</head> <lb/>
    <p>
<pb n="KR4e0173_WYG_057-1a"/>
欽定四庫全書<lb/>
　文簡集巻五十七<lb/>
　　　　　　　　　　　　明　孫承恩　撰<lb/>
　　墓誌銘<lb/>
　　　蔣母俞孺人墓誌銘<lb/>
俞孺人者故節齋蔣先生之配今南京大理司務君惠<lb/>
之母也節齋父竹居翁為子擇婦俞於蔣故有姻稔其<lb/>
女賢故聘年二十于歸循循克執媍道節齋遊黌校嘗<lb/>
<pb n="KR4e0173_WYG_057-1b"/>
從師都下因客死孺人聞訃號慟委頓竟日不食哭泣<lb/>
無停聲慨然有殉節齋之志舅姑患之莫能譬觧乃延<lb/>
其父母來申諭之謂婦人喪所天者有可死不可死今<lb/>
舅姑老子女幼即死使老者失養幼者失撫是棄絶死<lb/>
者而㓕蔣氏祀也是大不可孺人乃少休自是屏去華<lb/>
飾服粗茹淡躬自織絍助舅姑婚嫁子女費未幾舅姑<lb/>
相繼即世孺人益自勤勵總葺家政檢括有無巨細訓<lb/>
督其子各勉事事以振作門户司務君竟以學行成立<lb/>
<pb n="KR4e0173_WYG_057-2a"/>
舉嘉靖壬午順天府鄉試蓋節齋卒己丑十三年而竹<lb/>
居翁亦卒二十七年矣孺人幹理勞瘁支傾補弊甘苦<lb/>
燥濕靡不備嘗云初蔣氏業號饒腴而孺人子恩者不<lb/>
自檢中乃大落孺人時出苦語訓戒恩卒罹法謫戍遠<lb/>
去孺人憂念之毎語司務君曰汝兄實自取困然懲創<lb/>
深矣茲行殆無歸期吾死不瞑目矣司務君舉鄉闈也<lb/>
捷至孺人喜甚而顧恩之逺戍則又悒悒不樂久之恩<lb/>
歸乃大慰悦然孑然窶人也孺人顧復周至忘其昔之<lb/>
<pb n="KR4e0173_WYG_057-2b"/>
不率教也其慈愛出天性有不可解於心者嗚呼雨露<lb/>
澤物不以美惡而異施父母愛子不以賢愚而殊待斯<lb/>
益可觀父母之心矣予蓋因孺人而竊有感焉夫孺人<lb/>
則誠慈母矣嫠居教子多苦心矣非有司務君不亦重<lb/>
負孺人抑何以藉手見夫君於地下也予聞司務君事<lb/>
母孝其官南都也欲奉以就養而孺人戀鄉土不樂去<lb/>
自是問遣之使月一至也司務君既偃蹇晩遇孺人以<lb/>
垂百之年乃及享其禄養目見先業仆而復起可含笑<lb/>
<pb n="KR4e0173_WYG_057-3a"/>
入地焉是天之哀憐慈母故有司務君又以遐夀以酬<lb/>
其勤苦者也予是以於孺人母子之事而重為之悲焉<lb/>
孺人生於正統丙辰六月十八日卒於嘉靖癸巳十一<lb/>
月一日享夀九十有八孺人子二人長即恩先孺人二<lb/>
年卒娶陳氏次即司務君娶朱氏先八年卒女二人費<lb/>
景麒徐宗仁婿也孫男一茂元國子生娶張氏繼娶張<lb/>
氏女三長適夏繼元次適鄭夢綱一尚幼皆司務君出<lb/>
曽孫男一名宏裔習舉業聘何氏曽孫女一適侯守謙<lb/>
<pb n="KR4e0173_WYG_057-3b"/>
司務君將以卒之明年十二月二十二日塟孺人於胡<lb/>
家橋之原以合節齋之兆先期過予請曰惠母且塟願<lb/>
得子銘也予曰諾乃為銘曰<lb/>
幽幽兮𤣥堂夫也同是兮子也在旁嗟嗟孺人兮又何<lb/>
怨傷<lb/>
　　　趙母劉孺人墓誌銘<lb/>
常熟趙子原錫喪厥母初趙子宦河間逾年以公務便<lb/>
道省母届途而得訃大號慟曰天乎曷不少延吾母使<lb/>
<pb n="KR4e0173_WYG_057-4a"/>
予一拜膝下也抵家大號慟問其弟宗錫母死時事宗<lb/>
錫曰母初遘疾也即謝去醫藥强之則曰人生固有盡<lb/>
吾年已耄乃更求活耶疾革目瞑呼問何語强視宗錫<lb/>
曰勉為善恨弗及見汝兄也既又曰諸孫試都下今日<lb/>
放榜必有膺高薦者遂卒詰朝而報汴發解趙子則又<lb/>
大號慟曰天乎曷不少延吾母使予得奉遺教與見汴<lb/>
孫之成以騐母言也於是趙子將以卒之四年為嘉靖<lb/>
甲午治葬事遣汴謁宫寀氏毅齋孫子告曰惟母有淑<lb/>
<pb n="KR4e0173_WYG_057-4b"/>
德懿行孤原錫恐日就泯㓕無以詔後人汴子辱在門<lb/>
下敢以誌石之文請汴蓋孫子所舉士也乃為發其状<lb/>
讀焉状曰母姓劉氏諱道堅裔出漢大司徒某後母生<lb/>
有至性凝重寡言笑既笄歸我有懷先君諱璧字仲輝<lb/>
以行誼為士林重母相之粹美恊一先祖蒙菴性嚴毅<lb/>
諸婦事之少當意然獨稱母為賢婦劉既巨族趙自文<lb/>
敏公後亦世稱饒腴而母謹約履淡素絶無時俗紈綺<lb/>
習蒙庵卒先君甫弱冠母劻勷勤瘁以是雖公私多故<lb/>
<pb n="KR4e0173_WYG_057-5a"/>
而業不衰祖妣張孺人寝疾母躬侍湯藥旦夕抱起兩<lb/>
閱月弗懈佐先君撫教幼弟長授恒業歳侵焚劵棄宿<lb/>
逋曰此何時也尚可為取盈計耶均愛諸子不以嫡庶<lb/>
異孤原錫洎弟俱側出髫齔喪先君母鞠育周至少長<lb/>
趣令問學曰非此無以自立旦夕訓勵不令習狎遊事<lb/>
孤頼是雖淺薄蔑所稱述而幸免大咎以忝所生孤等<lb/>
既各有子且日衆母拳拳諭孤等慎教之諸孫粗知向<lb/>
方毎大比失利母諭曰汝業未精耳勿咎於命當益淬<lb/>
<pb n="KR4e0173_WYG_057-5b"/>
礪大所就也汴子之卒成者母之教也母生正統壬戌<lb/>
十二月十九日卒嘉靖辛卯八月二十八日享年九十<lb/>
子男四人長天錫娶奚次祖錫娶周繼龔母所出俱先<lb/>
母卒次即孤原錫戈出河間府知事娶海虞大宗伯李<lb/>
文安公女次宗錫胡出娶俞繼曹女一胡出臨山經衛<lb/>
頃惠婿也孫男十一人長汝次漢俱學生天錫出次濓<lb/>
廣東化州吏目次濟次溍俱祖錫出次即汴舉辛卯鄉<lb/>
試第一次瀚國學生次濵習舉業俱孤出次淳州學生<lb/>
<pb n="KR4e0173_WYG_057-6a"/>
次淵次深俱宗錫出孫女九人適朱纓奚邦周重盛鉞<lb/>
朱堂餘許瞿宏陸某楊某施某聘纓廣東按察司照磨<lb/>
重國學生曽孫男一十四人曽孫女五人𤣥孫男一人<lb/>
塟以今十二月某日為横涇之西原合先君之兆状之<lb/>
述孺人如此毅齋孫子曰昔者予校文也蓋得汴巻才<lb/>
燁如也異之洎見貌温如氣偉如愈異之意其必德門<lb/>
之後也乃今而信焉其所由來者逺而積也厚矣予嘗<lb/>
泛觀古詩書載賢女婦何可計數哉而其事多類夫人<lb/>
<pb n="KR4e0173_WYG_057-6b"/>
性無二善故曰恒德曰庸行夫婦女坤道也貞而一非<lb/>
如丈夫者可以才美强幹見也孺人恒德庸行備矣古<lb/>
詩書所載賢女婦惟是也而孺人之令則懿範成其子<lb/>
若孫之賢者有徴驗焉是尤可書也銘曰<lb/>
呉有令族曰趙與劉孺人于歸聮芳並休婉婉孺人貞<lb/>
懿柔嘉内範齋肅穆而不譁胡福髙年惟德之致施遺<lb/>
厥後振振孫子有孫孔碩厥聲煌煌慶源所鍾亶其昌<lb/>
哉<lb/>
<pb n="KR4e0173_WYG_057-7a"/>
　　　楊母王孺人墓誌銘<lb/>
曹涇楊鶴山錦偕厥二弟將塟其母王孺人先命其子<lb/>
沛述孺人行以示其姻宫宷氏孫子承恩俾銘其墓沛<lb/>
之状曰我祖母王孺人者處士聽松之女也年十六嬪<lb/>
於楊是為我祖友梅處士配我曽祖怡清處士早世曽<lb/>
祖母秉節艱苦晩嵗且雙盲孺人事之竭誠盡瘁扶掖<lb/>
起居凡飲食衣屨必躬視寒燠久益䖍弗懈曽祖母有<lb/>
二女既嫁而寡而貧孺人迎之歸撫育其孤女則資嫁<lb/>
<pb n="KR4e0173_WYG_057-7b"/>
之以悦姑意曽祖母夀至九十三乃終孺人事之六十<lb/>
年如一日焉又曰維我祖幼孤多艱門祚衰薄孺人相<lb/>
吾祖拮据卒瘏不憚勞勩業乃用裕我祖既畢婚嫁即<lb/>
斥遣家務優游觴奕孺人獨承之不使有内顧憂洎吾<lb/>
祖卒孺人益專幹理毎嵗自傭人力田數十畆或勸止<lb/>
無庸自勞則曰吾自知稼穡艱難以事吾姑相吾夫今<lb/>
雖老尚藉此以供祭祀洽姻族何可廢也故始卒弗替<lb/>
君子謂其有恒德焉又曰維孺人性寛裕慈惠處妯娌<lb/>
<pb n="KR4e0173_WYG_057-8a"/>
洎族屬姻黨俱有恩施及婢僕亦必檢恤周至隣有貧<lb/>
嫗毎以衣食賙之惟恐不及故卒之日無疏戚逺近皆<lb/>
悲之又曰孺人生四子長伯父諱秀先卒配張氏次即<lb/>
吾父娶吾母張氏次叔采娶髙氏次叔頴娶姚氏女五<lb/>
長適散官秦公縉次適光禄丞周公時勑次適唐公僎<lb/>
次適戴公忠俱國子生次適馬湖守顧公潜孫男九人<lb/>
濓洛滂沛汴浙汶汭洸濓汶早世沛幸忝戊子鄉薦孫<lb/>
女六適孫亢宋世承唐自新呉鎧張宗美劉昇劉國子<lb/>
<pb n="KR4e0173_WYG_057-8b"/>
生孫與唐俱庠生曽孫男三繼椿繼梅繼桂曽孫女四<lb/>
初我曽祖母之存也嘗祝多男以大厥宗孺人乃果屢<lb/>
育蔓延諸孫姑猶及見之孺人日引幼穉嬉戲姑側我<lb/>
曽祖母用是大慰孺人退且督教子若女故我族𦙍之<lb/>
昌且無大辱其先者實由孺人致是有百世之功者也<lb/>
孺人生於宣德甲子年三月三日卒於嘉靖甲午年二<lb/>
月十五日得夀九十有一卜以丙申年十二月十六日<lb/>
塟於後塘涇之原以合吾祖友梅處士之竁於是孫子<lb/>
<pb n="KR4e0173_WYG_057-9a"/>
録其状而叙曰維曹涇楊氏著姓海上舊矣實聞有二<lb/>
賢母蓋即孺人姑婦云往時姑勵孀節大學士京口靳<lb/>
文僖公嘗作頥貞篇以嘉之至孺人實克孝養郡人大<lb/>
司馬張荘簡公嘗為詩並美其姑婦於是姑以節婦以<lb/>
孝二母之賢稱甚著而皆躋上夀人咸異之夫世常言<lb/>
女婦美不外見雖有淑善莫得而稱固也斯亦善弗至<lb/>
耳詩曰鼓鍾於宫聲聞於外此言實之不可掩也賢如<lb/>
孺人者謂莫得稱耶予於孺人也固稔焉且有徵焉而<lb/>
<pb n="KR4e0173_WYG_057-9b"/>
茲且獲沛状之詳也銘不於孺人而誰銘乃為銘曰<lb/>
惟姑之承惟德之恒胡福是膺百欠九齡子孫烝烝蘭<lb/>
苕並榮後塘之涇水滙土平鬱其佳城千斯年兮其永<lb/>
寕<lb/>
　　　髙室張氏孺人墓誌銘<lb/>
髙子廷諤國華甫喪其配張氏孺人及塟將謁銘於其<lb/>
友宫寀氏孫子而先屬其内弟鄉進士張子孚一述状<lb/>
曰我張氏世為松之華亭人孺人者我南安守東海府<lb/>
<pb n="KR4e0173_WYG_057-10a"/>
君之孫廣西憲副後樂府君之女武岡學正頥元髙先<lb/>
生之冡婦今太學生國華延諤之配也及笄而于歸五<lb/>
十八而卒生子一名節女三長適士人陳大綸次適邑<lb/>
庠生姚臣次字京兆楊公幼子秉鑰孫男三承祥承裕<lb/>
承僖孫女一字邑庠生唐君悌之子某生於成化丁酉<lb/>
十二月十二日卒以嘉靖十三年六月三十日其明年<lb/>
月日塟於蟠龍塘之原孺人生有至性克偹賢德吾見<lb/>
其恭而順也幼事父母謹候顔色弗少違嫁而致婦道<lb/>
<pb n="KR4e0173_WYG_057-10b"/>
於舅姑事君子恒兢兢焉若不敏廷諤累試弗第將奉<lb/>
例輸粟而寡貲孺人盡脫簮珥助成之頥元以子姓繁<lb/>
庶陿其居欲為之所而未能孺人竭力佐廷諤別置居<lb/>
焉而舊居悉以讓其弟吾見其儉而勤也躬率織絍不<lb/>
以寒暑輟食不厭蔬衣不厭粗撙節有無巨細靡優裕<lb/>
焉吾見其恕而慈也臧獲婢媵小過忤意多容之罕以<lb/>
詈責檢緝其衣履必豫以周吾見其無媢嫉也廷諤無<lb/>
妾侍而孺人以勤勞中嵗多疾則數以置妾為廷諤勸<lb/>
<pb n="KR4e0173_WYG_057-11a"/>
吾見其有恒德也蓋即其平生豐約老少異而所處無<lb/>
變焉張子之状孺人者如此於是廷諤持以授孫子孫<lb/>
子讀之嘆曰噫嘻予嘗銘女婦多矣而其可紀之善往<lb/>
往類也茲合以孺人之行亦大率同焉夫恭順德之輿<lb/>
也勤儉德之幹也慈恕德之實也無媢嫉德之容也有<lb/>
恒德德之貞也斯女婦之所貴否則驕則悖則惰則侈<lb/>
則刻則虐則妒則渝言女德者之所忌也茲其所以同<lb/>
而皆足以銘孺人之可縷而數者如此是惡得無銘也<lb/>
<pb n="KR4e0173_WYG_057-11b"/>
張既甲族髙亦德門賢女令妻藹乎有聞五十八年歸<lb/>
藏于土刻辭堅珉以告終古<lb/>
　　　張室楊孺人墓誌銘<lb/>
楊孺人者華亭葉謝鎮士族女鄉進士張子義甫下第<lb/>
歸怏怏孺人曰妾諸父昆亦有屢蹶文塲而卒振者在<lb/>
無怠其業耳君固當自奮徒怏怏何益於事張子遂復<lb/>
振發偕二三同志共淬礪嵗丁酉春孺人姙兩月計張<lb/>
子届期當北上不欲亂其意潜買墮胎藥下之毉誤過<lb/>
<pb n="KR4e0173_WYG_057-12a"/>
投毒品飲即倉猝腹潰死張子時讀書他所聞則驚沮<lb/>
馳歸已無及撫尸哭之慟聞者莫不傷之孺人生於𢎞<lb/>
治戊午月日距卒甫四十嵗生子二長啓聰聘國子生<lb/>
楊某女次啓睿聘葉方伯孫某女二子皆頴秀孺人督<lb/>
之學常謂曰汝家書香猶農之耕可弗力也張子毎念<lb/>
其言後為二子道輒泣下卒之三年為己亥三月日塟<lb/>
沙岡祖塋之次張子既痛失賢助而又以為已殞生念<lb/>
之不能置欲為孺人不朽者屬其友徐子長谷為状謁<lb/>
<pb n="KR4e0173_WYG_057-12b"/>
予銘嗚呼死生亦大矣夫孺人誠賢為其君子然即非<lb/>
有凌逼不得已事而自貽伊戚將亦無少甚乎夫孺人<lb/>
亦聞世有然者而不虞毉之弗審也斯其命歟然弗食<lb/>
即弗死彼其拂逆矯揉戕傷天和非幽深難喻慧如孺<lb/>
人豈昧是婦人專一之性為其君子者厚耳推是志則<lb/>
蹈難秉節有不優為耶予為是重賢之特論次且銘焉<lb/>
銘曰<lb/>
嗟張婦也女德之懋也弗永夀也謂自取也維數爾遘<lb/>
<pb n="KR4e0173_WYG_057-13a"/>
也徇其所天又何咎也銘以昭之怠荒者之醜也<lb/>
　　　旌表節婦俞孺人楊氏墓誌銘<lb/>
常之無錫有節婦焉曰俞孺人者俞君九思暉婦也姓<lb/>
楊氏厥祖某厥父復以儒醫名母張氏臨湘令張泰之<lb/>
姊孺人系本華胄警敏端慤不似凡女子居常即不欲<lb/>
與凡女子儔凡女子亦多敬憚若不敢伍幼從仲父饒<lb/>
州公問字因習孝經小學嘉言善行舉能記憶饒州竒<lb/>
之謂兄西溪翁隂為擇配難其人晩見九思君於鄉塾<lb/>
<pb n="KR4e0173_WYG_057-13b"/>
喜曰是足配吾女俞故汴人扈宋南渡徙居無錫里中<lb/>
代有隱德事各具墓誌俞與楊舊同閈交稔聞楊氏女<lb/>
氏賢遂締姻好孺人既嬪恂恂自抑事舅姑有禮百凡<lb/>
舉動靡弗當舅姑意復能體舅姑意以事祖舅姑朝夕<lb/>
温凊滫瀡必親祖舅姑亦靡弗當意稱為賢婦孺人顧<lb/>
不以是加於衆婦愈自恭慎勞必任惠必均故稱妯娌<lb/>
者亦無不宜之閨門之内雍雍睦睦事夫子愛而有別<lb/>
俞君性温克少業舉子有俊稱而質體孱弱久之以劬<lb/>
<pb n="KR4e0173_WYG_057-14a"/>
瘁遘疾孺人皇皇然衣不解帶蚤夜竭力調䕶展轉抱<lb/>
起不少懈恒舉手祝天願以身代或脱簮珥具湯藥佐<lb/>
舅姑之不給時孺人已有二子長曰憲次曰寰俞君疾<lb/>
且愈且作毎作輒進二子于床側手旋其頂若不忍離<lb/>
別状瀕危索筆强書氷心雪操字以贈孺人孺人㑹其<lb/>
意指心泣曰願君弗疑即不諱妾不能奉君教者有如<lb/>
皦日俞君頷之越數日果不起孺人擊胸捬心誓與俱<lb/>
逝撫棺一慟屢絶而甦時年甫廿有八云洎塟冐風雨<lb/>
<pb n="KR4e0173_WYG_057-14b"/>
渉艱險匍匐道路觀者為簌簌隕涕喪畢姻黨有不諒<lb/>
其心者孺人察知其計指俞君所遺字以示二子曰此<lb/>
何為者是必欲我截髪斷臂耶吾豈歉也人知其不可<lb/>
奪遂寢自是履不踰閾謝鉛粉作老母容惟日課二子<lb/>
夜躬績挑燈坐更深與俱暇則述其父言動俾識弗忘<lb/>
嘉靖辛卯長子憲舉於鄉次子寰以祖命為伯氏後孺<lb/>
人無䑛犢之戀時戒䇿之今為校官弟子有聲庠序嵗<lb/>
戊戌憲復舉進士先是甲午嵗鄉人以孺人貞節白諸<lb/>
<pb n="KR4e0173_WYG_057-15a"/>
監司監司下之郡邑得覈為請于朝至是天子命旌其<lb/>
門曰節孝榮被閭里是秋憲先以奉使歸省因迎孺人<lb/>
北上明年為己亥九月十日遘疾卒于京邸孺人生於<lb/>
成化乙巳五月二十二日距卒得夀僅五十五嵗憲娶<lb/>
武進張應參女户部郎中鑑之曽孫寰娶庠彦李君直<lb/>
女孫男五人淵沂汶游憲出濓寰出淵聘胡君訓女沂<lb/>
聘庠彦顧君國賔女汶聘太學生秦君汶女孫女四貞<lb/>
靜貞榮憲出貞愛貞<hi>闕</hi>寰出貞靜許字都憲宜間楊公<lb/>
<pb n="KR4e0173_WYG_057-15b"/>
從孫侃貞愛許字薛君某子某憲奉柩南歸將以嵗月<lb/>
日塟孺人於九龍山合九思君之竁謂予有塲屋之雅<lb/>
則具状來告曰憲母早嵗喪先君即未死者為憲兄弟<lb/>
耳吞嚙氷雪掬辛抱勤以教憲等憲非母無有今日昨<lb/>
奉母來兹為圖一日禄養而不幸長逝矣悠悠蒼天此<lb/>
痛何極顧惟母之節行不可無以詔後也敢乞文以刻<lb/>
諸幽嗟乎節義者人之大閑自世道衰廢彼其佩璁珩<lb/>
誦詩書號為士者往往一身事二姓孺人孱然一女子<lb/>
<pb n="KR4e0173_WYG_057-16a"/>
乃獨能秉志堅確蹈節弗渝豈不卓哉是宜受天之佑<lb/>
享福履於耆頥而僅得下夀天道不繆耶雖然脩短者<lb/>
數孺人亡矣其芳名炳烈不與俱冺矧憲寰之賢將以<lb/>
德業顯著諸孫玉立慶澤未艾孺人又何歉也予方典<lb/>
史事將表章賢節以礪頽俗孺人弗銘惡乎銘乃銘曰<lb/>
有丘若封有坎其宫我懷伊人穆如清風蕙蘭比馨金<lb/>
石比貞鬼神呵䕶垂千萬齡<lb/>
　　　亡姊孫孺人墓誌銘<lb/>
<pb n="KR4e0173_WYG_057-16b"/>
孫孺人者宫寀氏毅齋子之姊也年二十適同邑唐瀚<lb/>
字宏之廿三生子名科三十九而寡五十三而科死二<lb/>
十年而孺人死矣嗚呼瀚故樂荆翁幼子翁愛而不知<lb/>
教少頗習狎遊事翁卒愈不檢業乃凋落孺人衣粗食<lb/>
糲握勤抱辛躬績絍以給薪米夜非鼓三伐不休而宏<lb/>
之日從羣少年呼盧博塞飲食衎衎而弗顧也久之乃<lb/>
益大窘至無以為食與居洎宏之死孑然母子也科年<lb/>
二十五予自都下歸為經理有室婦張氏女以織絍甚<lb/>
<pb n="KR4e0173_WYG_057-17a"/>
能而性且勤於是姑婦早夜力作科亦為鄉童子師嵗<lb/>
有束脩之入久之漸足饘粥於是買地洞涇之上結屋<lb/>
治圃始有居焉久之科得咯血疾展轉數月則竭力為<lb/>
醫禱費科死復孑然婦姑也雨忩雪屋朝燈暮檠益自<lb/>
力作未幾復漸給四三年來乃稍覺饘粥有餘者惟其<lb/>
勤也婦姑方更相倚頼留心於貽後之計而奄忽死矣<lb/>
命矣夫悲哉孺人事父母孝友愛予等予素多疾毎病<lb/>
則孺人愍愍然憂前太孺人病卧床褥也孺人實相予<lb/>
<pb n="KR4e0173_WYG_057-17b"/>
奉湯藥不解帶者兩月孺人病予適以幼子疾亟乃不<lb/>
能勤問候躬視其飲食棺斂之具又造次不能盡善也<lb/>
予是以思而益悲之孺人生於成化壬辰月日卒於嘉<lb/>
靖甲午九月初一日得夀六十有三科無子以再從兄<lb/>
子道來為嗣名陶今十二嵗讀書而背誦語孟矣初宏<lb/>
之死貧無地塟權厝於其逺祖之域洎科死其屋之隙<lb/>
地可塟又孺人不欲子之逺也遂塟之予嘗問姊百嵗<lb/>
後欲何從曰從吾兒也疾革復以囑予顧義不可逺夫<lb/>
<pb n="KR4e0173_WYG_057-18a"/>
也而宏之前塟甚茍又地逺不便葺視乃遷之與孺人<lb/>
合窆焉而併刻此以誌或曰稱姊之賢而暴其所天之<lb/>
惡禮歟嗟嗟唐子以不檢蕩業致姊勤窶没世不天甚<lb/>
矣予傷吾姊而録其實何禮也夫春秋之義有諱不諱<lb/>
予於唐子無可諱也則又何諱焉銘曰<lb/>
從子者志合夫者義畢志盡義唐子是遷我志匪誣諒<lb/>
無予嫌左有長遂右有流水後千百年知為毅齋子之<lb/>
姊之墓尚勿毁也<lb/>
<pb n="KR4e0173_WYG_057-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文簡集巻五十七<lb/>
</p>
<p>
</p>
  </div>
</body>
</text>
</TEI>
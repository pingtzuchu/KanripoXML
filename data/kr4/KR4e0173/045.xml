<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文簡集巻四十五</head> <lb/>
    <p>
<pb n="KR4e0173_WYG_045-1a"/>
欽定四庫全書<lb/>
　文簡集巻四十五<lb/>
　　　　　　　　　　　　明　孫承恩　撰<lb/>
　　書<lb/>
　　　與宋文忠書<lb/>
奉别都門不覺半載餘矣方朝夕懷戀楊仲玉家人至<lb/>
京忽接緘翰甚慰鄙𠂻伏讀示諭備見謙雅至謂短於<lb/>
機智而以地方頑不易治恐不能勝任為憂尊念及此<lb/>
<pb n="KR4e0173_WYG_045-1b"/>
僕竊以為慶也人之通患自負者大則視小者不足為<lb/>
自處者髙則視卑者不屑為故常靦然以受肆然以居<lb/>
漠然不加之意乃至於曠廢不治者多矣抱負如君而<lb/>
乃俛首薄書宜若鄙棄而顧惴惴焉以不勝任是懼則<lb/>
君何如其為心也君無惴惴也人性一耳豈有樂清之<lb/>
民獨頑者歟且君之所謂乏者機智也無機智則非狙<lb/>
詐矣而狙詐豈君子之所宜事哉君素敦誠秉直唯誠<lb/>
則能動物唯直則能正枉古之所謂循吏未有不以誠<lb/>
<pb n="KR4e0173_WYG_045-2a"/>
得民以直正民者也君惟盡心而巳矣盤根錯節正利<lb/>
器之所自見異日觀風之使交騰薦剡亦當無出於誠<lb/>
與直也執事自信者何如哉不佞顓蒙淺陋不諳治理<lb/>
虛辱下訽媿歉無任未緣奉晤惟祈為國為民自玉不<lb/>
備<lb/>
　　　與呉國用書<lb/>
昨小僕來京師辱附手書慰誨勤惓且承奬與太過何<lb/>
敢當何敢當自惟叨辱教愛幸兹沗竊名浮于實處非其<lb/>
<pb n="KR4e0173_WYG_045-2b"/>
據夙夜惴惴焉不勝是懼不知兄何以教之諭及文字<lb/>
矩度詞林好尚欲就㒒求益㒒亦何以益執事哉夫問<lb/>
學有簡要功夫有喫𦂳執事既得之矣不可以無復也<lb/>
竊嘗聞之父師學問有本聞見有要讀書有法何謂本<lb/>
道隠於渾淪而見於事業總之為太極析之為五常幽<lb/>
之為鬼神顯之為象數本之為性命綱之為五常儒先<lb/>
君子論之詳矣學者即成説考索引伸觸類必有自得<lb/>
處若憚於講求率惟想像臆度雖或强合成章而意趣<lb/>
<pb n="KR4e0173_WYG_045-3a"/>
則已淺矣何謂要歴代之故具載史册學者博學待問<lb/>
其於上下數千百年之事胡可弗知然亦難矣昔蘇長<lb/>
公謂觀史不宜泛泛如禮樂如食貨如兵刑賦財必各<lb/>
作一類而以次通之久之浹洽自然可以八面受敵古人<lb/>
求博如此豈非學者之要訣耶何謂法昔朱子教人為<lb/>
學之方謂莫要於循序而致精循序則無凌躐作輟之<lb/>
患致精則無鹵莽踈放之失彼其粗心浮氣貪多務速<lb/>
冗冗終歳而卒於無得者坐昧是耳若㒒盖素苦是病<lb/>
<pb n="KR4e0173_WYG_045-3b"/>
而今悔之亦既晩矣至於治經之弊有四癥纂文之弊<lb/>
有九蠧尤吾儒之大忌敢悉為兄道之聖賢精義著於<lb/>
經傳本明也而翳之使晦本易也而鑿之使艱本全<lb/>
也而析之使離本近也而推之使逺支離纒擾創新立<lb/>
竒以勝人而聖賢之精義汩矣夫聖言廣大非一説所<lb/>
能盡士子過用其心穿鑿附會以求迎合不亦徒自苦<lb/>
哉所謂九蠧者則譎恠以為竒也雕刻以為工也纎麗<lb/>
以為華也摭拾以為富也腐爛以為熟也粗放以為豪<lb/>
<pb n="KR4e0173_WYG_045-4a"/>
也掩抑以為深也輕揚以為肆也拘泥以為切也此不<lb/>
惟大壞文體抑亦足以為心術之累大雅之士必不爾<lb/>
也執事質美而學脩其於讀書之法或亦思過半矣若<lb/>
治經作文必去所謂癥與蠧而後可也此在執事必知<lb/>
所以自克而亦何俟於僕言然有懷必吐乃朋友規勸<lb/>
之常雖自顧淺薄未能實踐斯語而乃以為告恐執事<lb/>
亦蹈㒒之媿悔耳妻弟呉徳章亦嘗問㒒應舉之説久<lb/>
未有以復之也相見望併致一笑毋相誚為老生常談<lb/>
<pb n="KR4e0173_WYG_045-4b"/>
幸甚冬寒善自愛便中不吝惠教為幸不宣<lb/>
　　　與府縣論備倭書<lb/>
海㓂猖獗焚殺無紀憑陵巳甚將官恇怯縮首無為賊<lb/>
方嬉笑玩侮徜徉自肆目中無人畧無忌憚傳聞賊言<lb/>
惜風不順儕侣未齊則其若有所待以為攻取之計明<lb/>
矣可為寒心今焚燒殆遍四門凶熖已極莫敢少攖其<lb/>
鋒聞賊中製造鈎搭攀援之具而未舉者尚慮我衆彼<lb/>
寡未得其便耳今吾城守既久精力有限能保無頃刻<lb/>
<pb n="KR4e0173_WYG_045-5a"/>
怠惰賊方顓顓竊伺吾<graphic n="KR1212" url="https://raw.githubusercontent.com/kanripo/KR-Gaiji/master/images/KR1212.png" mimeType="image/png"/>倘少踈虞即使一二賊登城<lb/>
荷戈之士心膽俱喪當即驚奔潰散賊雖人少可横行<lb/>
矣只今兵力雖弱大畧計之合所調客兵并義勇民兵<lb/>
僧兵等亦不下五六千人賊數聞不滿三四百多寡懸<lb/>
絶如此而徒畏其虛聲氣喪膽寒不能振發自强益使<lb/>
賊益張勢謂之何哉以我之衆加彼之寡同心合力何<lb/>
攻不克何守不固攻守雖異宜而在我正當以守為攻<lb/>
以攻為守使賊失其所恃而後可以徐議剪滅盖賊既<lb/>
<pb n="KR4e0173_WYG_045-5b"/>
狃於無懼方以吾兵為懦而不敢出今當更示以弱使<lb/>
城守者潜伏無譟刁斗希濶若為懈怠可乘之狀預製<lb/>
勁弩神砲以俟使敏捷者伺其所向誘而餌之使至城<lb/>
下出其不意砲弩俱發當不無少殱焉於是可以乘勝<lb/>
逐北分兵勦戡未必不得志也不然則出兵一二千分<lb/>
為三四營齒角相持彼此互進亦須設伏用弩以斃之<lb/>
盖十弩發可斃一賊百弩則斃十賊矣十賊斃勢必奔<lb/>
潰因而蹴之蔑不濟矣兵胡可以不出也乃今受困日<lb/>
<pb n="KR4e0173_WYG_045-6a"/>
久人心益懼賊勢益横詭計益深殘忍益毒其祻有不<lb/>
可料者諸公於為國為民當無所不盡其心力而機務<lb/>
鄭重不可不多方圖之竒謀良䇿必有負折衝之才者<lb/>
願朝夕延見而熟計之若僕素乏智畧且老病不能躬<lb/>
任荷殳之役聊陳淺率之見希恕僣言<lb/>
　　　與雙江方守<lb/>
賊連日徘徊不去其情叵測今果復至烟火接於四境<lb/>
聞有漸到新賊憂更大耳袁鎮撫募兵既不至而盧將<lb/>
<pb n="KR4e0173_WYG_045-6b"/>
杳然亦不聞音信此城何所恃也昨言助米事㒒非有<lb/>
餘樂為此以要譽目覩時艱故倡為此舉亦實激於義<lb/>
謂同舟共濟在風波中此身皆非吾有而况外物耶茍<lb/>
可藉以拯援雖罄所齎可也而可計吝耶城守之人皆<lb/>
街巷小民肩販度命一旦驅而為兵真無為官死守之<lb/>
志迫於饑餒而無能自供恐反怨生不測能不為之寒<lb/>
心兩倉支米亦誠救急之䇿但米多空頭兼有朽腐一<lb/>
石止可舂四五六斗不乆責其還銀四錢伍分小人頗<lb/>
<pb n="KR4e0173_WYG_045-7a"/>
不以為便而且有出怨言者㒒謂宜减價三錢至秋成<lb/>
還官庶人樂從也今城門晝閉内外隔絶倉卒未能盡<lb/>
運入城使賊至而據有之雖欲使民自取而無由矣况<lb/>
藉㓂以兵而資盗以糧尤所當慮此何時而尚循出納<lb/>
常格耶義助一節人情好義者寡今除士大夫外絶無<lb/>
一人附和大都城中殷實之家皆以堆積典債為務銖<lb/>
兩升斗但知積累深藏而欲割以與人視如肌膚性命<lb/>
然寧死而不忍捨也此恐亦須藉官府命地方查報以<lb/>
<pb n="KR4e0173_WYG_045-7b"/>
示激勸且諭以今日利害祻福所闗庶或不得不從耳<lb/>
㒒以衰年歸田適遭其窮圍困城中淺薄無能賛助萬<lb/>
一間出一言又不足以動尊聽老病徒自憂煩抑鬱巳<lb/>
無可奈何小兒効勞在城雖病而不以為惜惟是上不<lb/>
能為國家戮力效死下不能為公排難解紛緘黙束手<lb/>
惟以待祻而巳雖然數萬甲兵在執事胸中諒自有餘<lb/>
用老朽聒聒自取厭薄誠不自量也統惟尊照<lb/>
　　　復諸士夫守浦議<lb/>
<pb n="KR4e0173_WYG_045-8a"/>
承示守黄浦之議各執一説老迂無能辨别且未嘗親<lb/>
履其處於要害委曲懵然也何以為言但據鄙意則府<lb/>
議為長浦非長江大河以㓂之鬼出神没海猶可越而<lb/>
何有於一帶之水也夫浦之東俱王民也田疇廣濶松<lb/>
之賦税大半出焉今民之急難流離甚矣既不能併置<lb/>
於保障中無亦使之隨在迯避庶㡬暫可假息今若禁<lb/>
其來往使其迯避無所是置之於不必顧而若弃之矣<lb/>
彼其柔弱者惟就死地而其稍强健者計將轉而從賊<lb/>
<pb n="KR4e0173_WYG_045-8b"/>
是我驅之往以助其勢非筭也此守浦之議未可便謂<lb/>
衆見之同為當從也如云渡浦則浦之東西並受慘毒<lb/>
且恐延及嘉蘇夫浦之所隔亦止東南一隅耳若斜塘<lb/>
以南乍浦以北又何藉於浦㓂必欲來獨利一浦之渡<lb/>
哉曩者賊自浦南來燒南倉後尋又有賊從北地來大<lb/>
肆焚掠非係不守浦而致然也此守浦之議但可責以<lb/>
廵徼禦㓂可也若併吾民而禦之不亦忍哉老迂之見<lb/>
不合時宜承示及聊以為復草草不具<lb/>
<pb n="KR4e0173_WYG_045-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0173_WYG_045-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文簡集巻四十五<lb/>
</p>
<p>
</p>
  </div>
</body>
</text>
</TEI>
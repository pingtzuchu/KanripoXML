<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文簡集巻五十</head> <lb/>
    <p>
<pb n="KR4e0173_WYG_050-1a"/>
欽定四庫全書<lb/>
　文簡集巻五十<lb/>
　　　　　　　　　　　　明　孫承恩　撰<lb/>
　　墓誌銘<lb/>
　　　朝列大夫湖廣布政司右叅議張公墓誌銘<lb/>
少叅頥拙張公既卒且塟再明年其子鳴謙奉状謁舍<lb/>
告曰我先人之塟墓中之石尚未有文敢請余受而讀<lb/>
之乃為叙次公之大致慨然嘆曰甚矣直道之不容于<lb/>
<pb n="KR4e0173_WYG_050-1b"/>
世而公論之固在也人情莫不樂軟媚士多利於媕婀<lb/>
取容而持正之士每至落落然是非之公有終不可廢<lb/>
者君子亦求其是而已若公者所謂君子非耶公發身<lb/>
進士尹嵊尹政和洎守茶陵守潞晉陟藩臬所至政績<lb/>
炳炳聲聞綽著而忌惡者輙隨之用是屢起屢躓蓋其<lb/>
徊翔仕途者餘二十年官僅四品竟不獲究其用而止<lb/>
噫何其難也公之歴州邑也鄱故號難治公以亷幹自<lb/>
勵罪胥吏之舞文者豪民之武斷者𨽻卒無敢以勾攝<lb/>
<pb n="KR4e0173_WYG_050-2a"/>
入鄉汰冗食薄征輸民間喪塟無敢稽越聽獄明允旁<lb/>
邑咸求决平其在嵊也併倉廨以便民而以其隙地為<lb/>
義塜括丁田豪猾無敢詭匿政和有無徵税額隠于巨<lb/>
族小民代其償公覈實釐正之督勵諸生始有發科者<lb/>
茶陵俗頑悍盗賊結族黨相隠匿吏無從捕公權宜立<lb/>
連坐之法譏太駔之狡猾擅利者巨族侵負細民者懲<lb/>
之隣邑有越境占田而避其税土人患苦公咨上官責<lb/>
所司無留逋嵗侵當賑濟里書乗間私竊之小民嗷嗷<lb/>
<pb n="KR4e0173_WYG_050-2b"/>
公亷得之置於法潞人多役藩府作奸弊土細為上人<lb/>
誅求害特甚公至乃戢税久法弛弊百出釐之使均毅<lb/>
皇帝西巡權幸氣熖薰炙公以静鎮境頼無擾其在湖<lb/>
臬也憲度整肅囚徒多為仇家中傷瘐死重主者以罪<lb/>
屬郡有盗辨出寃濫以百數馬役大為民間費徒便勢<lb/>
家服乗盡革之荆厰越額抽税商人怨咨移文責以非<lb/>
制藩軄總粮儲剗滌積弊禁吏掊尅屬有灾即議賑之<lb/>
不俟報武夫多貪墨玩法嵗徴每逋欠至巨萬立法負<lb/>
<pb n="KR4e0173_WYG_050-3a"/>
者准其俸給公前後盡心於政如此而其在鄱也以誣<lb/>
去在嵊也以忤上官去在湖也亦以當道不悦自是歸<lb/>
矣直道之合可不謂難乎然公之盛美往往為賢者頌<lb/>
記鄱有名宦志嵊有嘉政記政和有興學記茶陵有循<lb/>
良傳潞有生祠記應薦剡者二在湖湘譽望尤偉既歸<lb/>
猶有欲持疏起之者然則是非之在人孰得而冺㓕也<lb/>
夫迹公之所以忤世皆以疾惡守正勇於為義以公之<lb/>
才向使少自貶損當行無不得必不若是齟齬而公終<lb/>
<pb n="KR4e0173_WYG_050-3b"/>
始一節以之事上以之臨下以之持已當為即為不少<lb/>
顧忌其忠鯁誠朴篤於自信如此嗚呼此其所以為賢<lb/>
歟公諱萱字德輝頥拙其號世為松著姓五世祖生玉<lb/>
蟾玉蟾生隠德隠德生志恒志恒生述述生熈是為公<lb/>
考富而好禮號長者母潘氏有淑行公生于天順已卯<lb/>
六月十六日卒于嘉靖丁亥三月十六日得夀六十有<lb/>
九塟于曹烏涇之原先娶陸氏大姓東臯翁女以賢稱<lb/>
前公十八年卒繼孔氏實先聖五十八代孫壼範端肅<lb/>
<pb n="KR4e0173_WYG_050-4a"/>
後公一年卒子二長即鳴謙領鄉薦次鳴殷女二長適<lb/>
山拱宸次適朱朝寵皆陸氏出孫男六長仕郡庠生次<lb/>
儒俸化儲孫男一㓜孫女三初公之家食也與六七同<lb/>
志為文㑹若先僉憲曹錦溪氏亦其一實状公行故道<lb/>
公為詳他如焚久逋之劵篤友愛於其弟而推以恤族<lb/>
御家衆嚴而有恩不登倖門不入城府其言縷縷不能<lb/>
盡録也姑摭其畧以併著公之為人銘曰<lb/>
古道既喪事習陋卑脂韋乾没世與詭隨有方或刓剛<lb/>
<pb n="KR4e0173_WYG_050-4b"/>
亦或屈得失切中何巳之恤朅朅張公正直是殉强志<lb/>
弗渝靡巽以進見義而奮我職固然彼隘者嫉則謂我<lb/>
專㷀㷀小民以溉以植有瘐者弊以疏以滌法豈我私<lb/>
惡豈吾仇有赫惟明天子所授<hi>叶</hi>或挽而升或擠以堕<lb/>
愛憎惟人要不失我我惟克全浩然為徒誰悔誰懟則<lb/>
匪為夫墓石有銘細瑣莫述惟是之列以媿邪慝<lb/>
　　　廷評姜君墓誌銘<lb/>
君以正德癸酉八月六日卒于京師貧不能歸諸所與<lb/>
<pb n="KR4e0173_WYG_050-5a"/>
厚者咸致賻始克歸歸且再易寒暑貧不能塟適君同<lb/>
年唐君應韶行部至松諭有司賻其家始克營塟嗚呼<lb/>
於此亦可得君之為人矣君姓姜氏諱岐字希文號桂<lb/>
樓先世汴人逺祖伯寧仕宋階武畧將軍十世祖文輔<lb/>
元時為溧陽州經歴改松江府知事遂占籍華亭縣始<lb/>
居北郭五傳至信一則君之髙祖也曽祖霖祖從父才<lb/>
俱隠德弗仕賑恤窮乏人稱長者君早慧屬對出人意<lb/>
表同里僉憲王吉齋先生試而竒之曰此姜氏千里駒<lb/>
<pb n="KR4e0173_WYG_050-5b"/>
也稍長能刻意問學不樂嬉遊入郡黌愈自砥礪盡友<lb/>
一時知名士𢎞治戊午膺鄉薦洎遊太學益得交天下<lb/>
豪雋所造益深隨丁母憂歸以經業授徒多所造就正<lb/>
德戊辰登進士明年拜大理評事無何以外艱歸服闋<lb/>
詣都下需選命未下而卒嗚呼遭際如君亦已畸矣君<lb/>
天性坦夷質任自然不立機械簡黙重厚絶去華藻視<lb/>
夸毗狡獪者真欲唾之地也濶達有度遇事無緩急每<lb/>
過從朋舊輒盡日忘歸雅喜奕遇對局即弗肯休或事<lb/>
<pb n="KR4e0173_WYG_050-6a"/>
事中以他事輟輙併其事忘之其散適如此至是非義<lb/>
利之間則鑿鑿有見在大理軄平允諸獄或有疑卒難<lb/>
决者言人人殊議論蜂起君徐出一言斷可否或事渉<lb/>
利害衆縮朒莫敢主君獨當之雖聲勢恐喝不為動讀<lb/>
書務極㫖趣喜閱史記綱目諸書故多知歴代事變洎<lb/>
入官猶不廢學姜既世寒薄君兩以憂居復屢値荒歉<lb/>
家計索然君不以介意日惟抱膝長哦蔬食菜羮恬然<lb/>
也君嘗乗舟逺出晩擬泊橋下若有神告以不可者乃<lb/>
<pb n="KR4e0173_WYG_050-6b"/>
移泊他處是晩橋崩橋下舟俱碎人有折骨裂首者又<lb/>
嘗渡江值風濤甚盛他舟多覆没君舟無恙此皆君末<lb/>
年事識者謂君當享遐福而竟止此非所意也君生於<lb/>
天順甲申九月二十一日距卒時僅五十歳先配栁氏<lb/>
前君十五年卒繼配陳氏皆有賢行子二長天民早卒<lb/>
次天爵女二張辟楊德元其婿也天爵卜乙亥十二月<lb/>
八日塟君祖塋合栁孺人之竁持所自為状過余請銘<lb/>
憶昔丁邜嵗予㑹試北上遇君于途時相過笑談出杯<lb/>
<pb n="KR4e0173_WYG_050-7a"/>
酒酌篷忩下歡不忍別予或以疑義質君君亦便傾倒<lb/>
予甚樂其簡易也浮沉南北離合不常而兹又執筆為<lb/>
君身後之役頫仰今昔能無死生契濶之感乎乃為叙<lb/>
次其平生而系以銘曰<lb/>
猿迎狙詐吁可愕我懷伊人志真慤破觚斵雕返淳朴<lb/>
世方媕媕見諤諤我豈求異要無怍樹藝孔艱斂則薄<lb/>
五十其筭歸㝠漠<lb/>
　　　巡尉龍川顧翁墓誌銘<lb/>
<pb n="KR4e0173_WYG_050-7b"/>
龍川翁既卒之三月其冡子斌塟翁彭溪之原之祖塋<lb/>
合其配周氏之竁先持鄉進士楊君璉所為状屬某誌<lb/>
且銘惟顧氏世為松江華亭人曾祖景晹祖彦廸以通<lb/>
經著名膺薦入英國公幕下父仁號栁塘翁諱瑢字廷<lb/>
儀龍川其號也幼頴敏嘗業舉子中以故輟辟府掾慎<lb/>
勤且才公暇翛然閉門鳴琴讀書若不事事績滿北上<lb/>
從事儀曹慎勤如府掾時未幾以例輸粟冠帶歸成化<lb/>
甲辰就選得南京草厰大使奉公守法出納明慎曰吾<lb/>
<pb n="KR4e0173_WYG_050-8a"/>
盡吾軄焉耳越五年改江西皂口巡尉奉公守法如為<lb/>
大使時巡警不怠曰吾盡吾軄焉耳未幾謝事歸翁少<lb/>
有志既低屈不得售垂老猶自歉𢎞治甲子斌領鄉薦<lb/>
翁喜曰是不足少償吾志耶吾即死可瞑目矣退即龍<lb/>
浦之上築室葺圃移梅植竹日徜徉其中盡遺棄世俗<lb/>
事郡守翁侯聞其賢禮致鄉飲裒衣博帶儀度雍肅觀<lb/>
者偉之搢紳多樂與遊每遇翁誕日各賦詩賀翁刲羊<lb/>
豕置酒召客吹簫擊皷為樂逾數年乃卒夀七十八子<lb/>
<pb n="KR4e0173_WYG_050-8b"/>
二長即斌湘鄉尹次文女一適李懌孫男三長中行先<lb/>
翁卒次中立縣弟子員次中孚亦習舉業曽孫正傳生<lb/>
景泰某年月日卒於正德十年月日塟以是年月日嗚<lb/>
呼天之限人也久矣然能限其身而不能限人之為善<lb/>
自世以儒為重毎一切善必歸之儒曰非儒不能至凡不<lb/>
善則曰儒必不爾也而彼之自列於非儒者亦甘心忍<lb/>
耻而不敢與儒争若恐攘其所有此則天不惟限其身<lb/>
而併限其為善矣夫盡吾生事悉限於天其所得由我<lb/>
<pb n="KR4e0173_WYG_050-9a"/>
而天無與者惟為善耳而又不自力使天得以併限之<lb/>
豈不哀哉翁昔為從事洎歴官慎勤亷㓗則既有以自<lb/>
異夫人而其在儀曹也方以才敏得上人心徐當有遇<lb/>
而翁亟以親故尅損服食求歸色養其在江右也一旦<lb/>
引鏡照白髪曰吾且老吾母能幾時何以升斗禄為飄<lb/>
然拂衣去執親喪戚文兼至奉其兄司訓公甚篤居貧<lb/>
自守不事干謁教子必以忠義鳴呼亷勤孝友忠義儒<lb/>
者事而曷嘗為儒所專耶若翁者獨不能有儒所有耶<lb/>
<pb n="KR4e0173_WYG_050-9b"/>
翁即所謂儒耶非耶儒或不能有其有而翁有之其將<lb/>
賢於儒耶彼其居尊官享髙爵偃然尸位而翁必曰盡<lb/>
軄位髙禄厚者猶嗜進而翁獨勇於歸兹不誠賢於儒<lb/>
耶若翁者天亦得而限之耶其可以夫人少之耶某忝<lb/>
以文字備史軄欲求夫人之賢者表章以為夫人勸而<lb/>
不可得也斌雖無求亦將有述而况斌實請乎既誌且<lb/>
銘之曰<lb/>
超流俗之嵬瑣兮抜儒者之髙風紉蕙<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>之馧馞兮佩<lb/>
<pb n="KR4e0173_WYG_050-10a"/>
琚瑀之瑽瑢何於身之薄發兮羌貽後之必豐悵龍浦<lb/>
之悠悠兮攬吾涕而無從訊曰幽復幽兮閟千古窈愔<lb/>
愔兮寧此土<lb/>
　　　故麻哈州知州進階朝列大夫約菴陳先生墓<lb/>
　　　　誌銘<lb/>
有忠信脩㓗之士曰約菴陳先生者行不絶俗而必由<lb/>
乎道言不矯世而必稽乎理於利也推而逺之若將凂<lb/>
也於善也勉而植之若弗及也盡心以畢分推命以致<lb/>
<pb n="KR4e0173_WYG_050-10b"/>
義惕乎其無茍焉闇然無慕乎其外焉庶其為忠信脩<lb/>
㓗之士而惜也弗究於用遂以蹇躓而晦終也先生諱<lb/>
瀚字深源别號約菴世為松之華亭人曽祖顯宗祖銘<lb/>
父愉號節軒皆以善行稱於鄉妣周氏先生生有異質<lb/>
端重貞靜數嵗讀書即曉大義從鄉先生諸元吉習舉<lb/>
子業諸及門士甚衆先生獨見頴拔廿八嵗領庚子應<lb/>
天鄉薦㑹試中乙榜授陜州儒學學正九年除荆州府<lb/>
倅丁外艱歸服闋除濟南府倅九年擢景州守居無何<lb/>
<pb n="KR4e0173_WYG_050-11a"/>
謫晉州學正久之再擢貴州麻哈州知州未上官乞休<lb/>
致陜故乏科目先生至則振作之嚴立條教日坐堂上<lb/>
與諸生講解疑義考訂課業於是文教興行前後發科<lb/>
者五人荆民不善耕藝嵗入尠薄民用是告歉先生捐<lb/>
俸募松人往教之濟南號劇治常税嵗逋負先生搜索<lb/>
其弊源禁治之不數月盡輸嘗四典文衡其在雲南也<lb/>
藩司有好賢者欲假事處五十金餽先生辭不受倅濟<lb/>
南承臺檄監德州税洎竣事視常額餘千金悉輸之庫<lb/>
<pb n="KR4e0173_WYG_050-11b"/>
秋毫無私焉既歸老前大中丞衡山張公璿時督學來<lb/>
松於先生雅善恤其淡薄欲有以厚先生者先生漫然<lb/>
弗以屑意張欽嘆之景州宻邇畿内武宗朝中貴横行<lb/>
就先生索金甚急左右咸勸先生宜為自全者先生弗<lb/>
之顧竟無與坐謫既復麻哈州守僉猶以地逺為先生<lb/>
惜當道亦悔遣人語曰子姑往行且用子矣先生竟以<lb/>
老疾辭孝友篤志早喪母哀慕終其身事節軒翁不違<lb/>
其志諸弟死者育其遺孤貧者分已業贍之處鄉黨和<lb/>
<pb n="KR4e0173_WYG_050-12a"/>
而有介誠以接物雖五尺之童弗忍欺也蓋其必為善<lb/>
而必不為不善必欲為君子而必不為小人斷斷乎無<lb/>
偽此其天資之近道如此然嘗聞先生每語人以讀書<lb/>
當篤信聖賢之言為必可行則其為學要不專於口耳<lb/>
而以實踐為事者故其於是非取舍之際知所决擇而<lb/>
外誘莫能奪之雖其得於天資有固然者而篤信好學<lb/>
之功亦足徵矣先生生於景泰四年二月七日卒嘉靖<lb/>
九年九月廿一日享年七十有八元配宋氏繼娶張氏<lb/>
<pb n="KR4e0173_WYG_050-12b"/>
先十五年卒側室張氏子一大夏側出娶姚氏女二長<lb/>
適安吉州判劉績次適前憲副定菴曹先生長孫仕俱<lb/>
宋氏出大夏以先生卒之嵗十二月廿八日塟先生於<lb/>
竪羅涇祖塋之側從其季父澤奉先生門人司訓李君<lb/>
霆状授予俾為之銘銘曰<lb/>
蕢桴土皷施用則乖朱絃疏越俚耳不諧志靡徇時學<lb/>
以致慤庶幾此生順事無怍嗤彼小夫佻儇自賢我懷<lb/>
先生莫起九原<lb/>
<pb n="KR4e0173_WYG_050-13a"/>
　　　陜西叅議東濵戴公墓誌銘<lb/>
戴氏之先汴人從宋南渡居臨安國朝初再徙松之上<lb/>
海故其著姓最逺元時有諱善卿者為海運萬户善卿<lb/>
生德三仕元至提舉德三生彦文彦文生聲伯聲伯生<lb/>
暄暄生春以進士為考功正郎陞順慶府知府有聲天<lb/>
順成化間春生偉則公考也公諱恩字子充東濵其別<lb/>
號少穎悟儀状端雅與弟慈在黌校俱有俊稱舉正德<lb/>
辛未進士授北京工部都水司主事監淛江抽分事竣<lb/>
<pb n="KR4e0173_WYG_050-13b"/>
還收支營建乾清宫物料未幾轉員外郎督運營建大<lb/>
木戊寅進秩郎中階奉議大夫奉勅專理儀真至臨清<lb/>
河道庚辰擢陜西叅議未上官以疾懇乞致政歸公為<lb/>
人外若散懶而内實機警明悟其監抽分也值嵗課不<lb/>
登人謂盍為之處公曰吾寧以是獲戾不能効掊尅吏<lb/>
也御史王堯封特為奏免之其職營建也出納物料總<lb/>
理慎勤有白金文綺之賜感激賦詩淬勵先是運木以<lb/>
民夫所在勞擾不能堪公疏請用近京軍畨替人頌其<lb/>
<pb n="KR4e0173_WYG_050-14a"/>
德其職理河道也興舉廢墜剗滌蠧弊重開寶應裏河<lb/>
增脩谷亭上下埧閘驛傳多空匱復苦權勢横索無紀<lb/>
轉益不支每公使至顧輙稽留不得發公悉為之處漸<lb/>
見規制毅皇帝之南巡也郡縣吏往往棄印逃譴公獨<lb/>
與總理河道御史龔公𢎞經畫供億送迎百務斬斬坐<lb/>
毁勞搆疾因有歸志比得請時方五十有三乞身於未<lb/>
衰可謂達於功名之際矣夫仕者多狃於不知止卒以<lb/>
困敗此君子之所慎而常情之所忽也公於出處如此<lb/>
<pb n="KR4e0173_WYG_050-14b"/>
豈非賢哉公在少時即負志不羣思繼述先德既以科<lb/>
第踵美尊榮其親贈厥考官郎中母江氏贈宜人及謝<lb/>
政歸益振拓先業檢緝遺文所以光前裕後者𢎞且逺<lb/>
矣天性直率履真任情脱畧儀節晩得重聽疾與人益<lb/>
不能欵曲人頗以簡伉病公然實無他也公生成化庚<lb/>
寅十一月二十二日卒嘉靖戊子十月十四日夀五十<lb/>
有九配侯氏先僉憲方之女賢而能文側室錢氏盧氏<lb/>
子四長邦榮聘工部員外郎郁山女次邦傑聘予女為<lb/>
<pb n="KR4e0173_WYG_050-15a"/>
弟恕後次邦梁聘府庠生杜世顯女俱錢出次邦棐聘<lb/>
承事郎宋公才女盧出女二長適先憲副楊玉峯子府<lb/>
庠生秉道次適工部主事張南汀子平湖縣庠生選俱<lb/>
侯宜人出公卒之明年是為嘉靖已丑邦榮等將以十<lb/>
一月廿八日塟公于河涇之西具鄉進士戴君正卿状<lb/>
謁予告曰先人早棄諸孤福不酬德善不彰衆所以悼<lb/>
嘆揚𣙜之者惟夫子是賜予昔與公同舉禮部又有葭<lb/>
莩之雅憮然諾之未幾予且病臞然不能執筆邦榮復<lb/>
<pb n="KR4e0173_WYG_050-15b"/>
來速曰塟且及矣乃即状中語少為刪潤而於揚𣙜悼<lb/>
嘆之意稀矣姑存其大節焉耳銘曰<lb/>
有昭其内靡飾乎外弗介乎細克立其大振厥前猷孝<lb/>
思維嘉服勤官箴亦莫我疵瑕進也維裕退也孔亟薄<lb/>
於取名以保始卒吾履吾真吾無比周人莫吾知而謂<lb/>
我仇詵詵者嗣頴發苕秀餘休所鍾尚卜其後<lb/>
　　　定遼左衛經歴李君古愚墓誌銘<lb/>
遼東定遼左衛經歴李君古愚之塟也其諸子自述其<lb/>
<pb n="KR4e0173_WYG_050-16a"/>
世系官職行能生卒塟地為状而謁予乞銘嗚呼古愚<lb/>
不可作矣予忍銘之哉予昔弱冠從吾先伯兄守齋獲<lb/>
與古愚友倐忽四十年矣故人也古愚天資篤厚寡過<lb/>
失與人懇惻言必據道誼自予侍接未嘗見一語及不<lb/>
善若規正闕失則有之益友也今不可作矣予忍不銘<lb/>
哉乃即其状悉序次之而為之銘不少增損者惟其實<lb/>
也銘曰<lb/>
繄李之先世系綿邈在勝國時勛閥顯焯木氏華黎四<lb/>
<pb n="KR4e0173_WYG_050-16b"/>
世五王保大佐運莫能與京<hi>叶江</hi>四世祖者官松鎮撫<lb/>
生子處仁業文棄武弱冠發解于時有聞逮于皇朝易<lb/>
氏以今歴官縣尹始居雲間是曾大父有濬其源諱萱<lb/>
者祖諱寅者父皆舉于鄉寅職學諭實生二子伯諱希<lb/>
顔為時名人長憲滇南君諱希曾實維其季古愚者號<lb/>
原魯其字㓜性警慧於學孜孜厥考攸愛侍側靡違考<lb/>
典文衡君克左右簡拔名士藻鑑弗謬洎入黌校綽有<lb/>
時譽屢試弗第命也則拘中嵗奉例卒業胄監友天下<lb/>
<pb n="KR4e0173_WYG_050-17a"/>
士以大聞見扼蹇履屯卒艱於成達人委順於天曷争<lb/>
俛焉就官以畢予事一命亦榮亦足行義爰職衛幕實<lb/>
惟邊陲戎務孔殷贊畫是俾武人顓顓乃罔攸職謂予<lb/>
儒生僅事呫嗶事慮展布從容其間事罔不恊上下改<lb/>
觀肅肅憲府疇咨器使謂予汝才予俾汝事勘功論賞<lb/>
惟公惟明憲府予嘉衆論以傾乃整鹽法乃料戎器盡<lb/>
心酬知敢曰予瘁秉正招尤肆為詆誣公道惟明疇予<lb/>
衊汚晩而倦勤奉身以退我丘我園聊以卒嵗䘏我故<lb/>
<pb n="KR4e0173_WYG_050-17b"/>
知罄槖中金壺觴宴㑹洽欵族人藝我菊松務我稼穡<lb/>
城郭公府無我足跡郡舉鄉飲議欲予招我樂靜居勿<lb/>
為我撓督䇿子姓勵汝學業我老無能汝紹前烈嘉靖<lb/>
癸已君疾在床十月十六溘焉淪亡君生甲申孟秋四<lb/>
日計其甲子得夀七十惟君淳篤乗恭執謙與物無忤<lb/>
性成則然雖則無忤中亦有主靡或詭隨以道義與世<lb/>
衰俗降士習以澆我求若人慨其寥寥君配湯氏宦族<lb/>
之女賢能相君婦職脩舉教子幹家亶其勤劬弗克偕<lb/>
<pb n="KR4e0173_WYG_050-18a"/>
老中道而殂先君廿年維嵗乙亥夀五十三誌也有待<lb/>
君四男子新昌繼昌永昌克昌塤篪和鳴<hi>叶芒</hi>復有五<lb/>
孫人臣人英性統及瑞是惟其名叔子伯孫皆在庠序<lb/>
質美嗜學克纉其緒亦有五女悉婚髙閭曰翁孟氏二<lb/>
婿業儒乙未仲冬卜日惟利爰茲窆君與湯合竁洞涇<lb/>
之陽厥土燥剛刻銘誌之千秋永藏<lb/>
　　　興寧縣知縣封承德郎南京刑部主事靜虛顧<lb/>
　　　　墓誌銘<lb/>
<pb n="KR4e0173_WYG_050-18b"/>
嘉靖已丑二月三日靜虛顧公卒其子中立中孚將以<lb/>
十一月廿八日塟公梅涇之原奉文學何君汝元状授<lb/>
予乞銘嗚呼静虛不作矣予昔與公同薦於鄉雅辱知<lb/>
愛比方慶公有賢子享眉夀而忽已弔公之死乃執筆<lb/>
為公身後役也公諱斌字德章靜虛其別號世家華亭<lb/>
髙祖景暘曾祖彦迪以通經入選未仕卒祖仁號柳塘<lb/>
考瑢號龍川任江西皂口巡檢母周氏以賢淑稱公自<lb/>
㓜有至性甫六嵗龍川翁以從事滿將携家屬北上時<lb/>
<pb n="KR4e0173_WYG_050-19a"/>
栁塘翁病目公憫然曰大父盲行湏我扶我去使終日<lb/>
坐卧耶獨願留侍俗尚鬼家像事之公讀至非其鬼而<lb/>
祭之謟即憤然舉像投之火比長勵志學業讀書務窮<lb/>
本源不事剽竊貫研古今尤究心象數之學聲稱藉甚<lb/>
以𢎞治甲子取雋四上春官弗利人咸惜之授湖廣長<lb/>
沙湘鄉縣尹未赴丁龍川翁憂歸服闋改知湖廣郴州<lb/>
之興寧邑先有猺賊之變凡七罹兵火民凋瘁殊甚公<lb/>
殚心撫字崇素儉裁冗費專以休息愛養為本邑當孔<lb/>
<pb n="KR4e0173_WYG_050-19b"/>
道未嘗以一馬假過客雖權要亦不少徇先時邑額編<lb/>
户二千餘至是亡徙過半而徭役踵昔民滋不堪公歎<lb/>
曰是驅之使淪胥也擬上請併里為有謀者曰减户法<lb/>
當降奈何公曰以已故而忍視民困吾何心哉卒疏請<lb/>
得俞㫖嵗壬午河南大旱興寧田頗登上官有欲征租<lb/>
之半者公抗詞曰旱被數郡興寧獨遺耶雖間有獲然<lb/>
勞敝亦甚矣征之是教之使惰而又重困之也力爭得<lb/>
免民頼以活毎公暇進諸生講肄親為指授振作文教<lb/>
<pb n="KR4e0173_WYG_050-20a"/>
邑素乏科目至是稍有獲第者公之政事可紀者如此<lb/>
而當道乃有不悦公者論公劣於才公聞之曰吾無媿<lb/>
於心耳遑恤其他飄然拂衣去銓曹諗其良特奏留之<lb/>
命下而公行矣公為人誠慤無偽樸雅好古言動不戾<lb/>
於禮居喪哀毁杜門簡出嘉靖丙戌中立中孚同舉進<lb/>
士公遺書曰此發軔初也必慎所趨一失足倖門終弗<lb/>
克振拔矣其謹操類此戊子嵗天子推恩羣臣皆得以<lb/>
尊榮其所生公得封如子中立官階承德郎南京刑部<lb/>
<pb n="KR4e0173_WYG_050-20b"/>
主事公生於天順庚辰十二月十八日距卒得夀七十<lb/>
配康氏封安人子男三長中行先公卒次中立任今官<lb/>
次中孚江西袁州府萬載縣知縣孫男五正傳正名正<lb/>
宗正言正誼孫女四長適宋𤣥相次許曹復來餘尚幼<lb/>
曾孫男一尚賢嗚呼公昔在黌校負盛名謂當暴耀顯<lb/>
重於世而偃蹇薄發夫學也者所以探本也行也者所<lb/>
以違俗也政也者所以宜民也三者士之所貴公實有<lb/>
之是宜暴耀顯重於世而公則不然然公不獲而子獲<lb/>
<pb n="KR4e0173_WYG_050-21a"/>
之騰英振華連璧競秀諸孫玉立將益亢其宗靳於其<lb/>
身而發於其嗣天之所以厚公者固於是乎在銘曰<lb/>
耨之藝之薄而刈之航之枻之若或繫之殷敦周彛世<lb/>
莫利之嗣其昌矣天者償矣刻辭揚休安其藏矣<lb/>
　<lb/>
　<lb/>
　<lb/>
　<lb/>
<pb n="KR4e0173_WYG_050-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文簡集巻五十<lb/>
</p>
<p>
</p>
  </div>
</body>
</text>
</TEI>
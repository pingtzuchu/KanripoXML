<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文簡集巻九</head> <lb/>
    <p>
<pb n="KR4e0173_WYG_009-1a"/>
欽定四庫全書<lb/>
　文簡集巻九<lb/>
　　　　　　　　　　　　明　孫承恩　撰<lb/>
　　賦<lb/>
　　　黄洲賦<lb/>
　　　　太守崇仁吳侯以黄洲自號人惟知其以地<lb/>
　　　　名故而未喻其志之芳潔也余為作賦曰<lb/>
夫何一美人兮羌潔清而好修抱昭質與姱節兮懐耿<lb/>
<pb n="KR4e0173_WYG_009-1b"/>
介而靡儔裁朝霞以為衣兮綴明月而為裾服芳馨以<lb/>
自珍兮意澹靜而自舒繄大江之西逝兮為巴山之故<lb/>
區有地曰黄洲兮實美人之所居何巨浸之沆漭兮見<lb/>
沃壤之恢恢鬱原隰之膴膴兮又羣山之四圍風氣宛<lb/>
其萃止兮既清曠而又窈深何美人之自得兮寄超世<lb/>
之遐心繚白雲以為垣兮接層波而為砌既滋蘭而樹<lb/>
蕙兮又植荃而藝芷把瓊枝以自玩兮浥沆瀣以自娱<lb/>
太和與逰兮澹泊為徒絙空桑之素絃兮亦陳編之是<lb/>
<pb n="KR4e0173_WYG_009-2a"/>
理何太音之寥寥兮感千古而有以時扁舟以獨詣兮<lb/>
尋白鷗之芳盟喜魚鳥之弗我猜兮羌馴擾而不驚採<lb/>
蘋花以作脯兮汲清流以薦觴歌滄浪之遺歌兮詠蒹<lb/>
葭白露之章舉世汩汩於榮華兮嗟利區之擾擾顧趣<lb/>
尚之靡同兮孰與玩此芳草軼埃壒而上征兮豈能溷<lb/>
其氷襟思古人而莫見兮蹇獨勞乎寸心夫豈傲世以<lb/>
自異兮誠不忍易志而改度惟昭昭之未渝兮恐不及<lb/>
前修之踵武皇有訓其孔灼兮睠大義之謂何維出處<lb/>
<pb n="KR4e0173_WYG_009-2b"/>
之有異兮亦惟蹈素履而靡它秉此志之冲冲兮繄髙<lb/>
情之未衰及吾行之未逺兮緬故鄉而永懐人間富貴<lb/>
真露電兮誠何足以把玩彼貿貿以沒齒兮豈直髙人<lb/>
之一粲惟人情之易溺兮紛此蔽之莫祛競自詫以為<lb/>
能兮迺獨謂其為已迂蹇余生之僻固兮仰潔芳而興<lb/>
慕恐美人之我違兮倐嵗月之云暮鼓余楫之斾斾兮<lb/>
拂余袂之翩翩從美人於洲中兮聊優㳺以忘年<lb/>
　　　後黄洲賦<lb/>
<pb n="KR4e0173_WYG_009-3a"/>
　　　　余既賦黄洲頗見主人志操主人曰侈矣而<lb/>
　　　　余之意則猶有未盡也再為賦曰<lb/>
黄洲老仙寄逺興於雲天羌特立而寡和爰託號以自<lb/>
宣客有問曰葢聞居巖處穴者未覩乎通都蔽席隠茅<lb/>
者未識乎大厦誠以溺近者不可言逺志小者難以語<lb/>
大故神龍遭蝘蜓之侮鵾鵬罹斥鷃之譏豈惟賦形之<lb/>
有異亦乃為識之不齊吾不意以先生之軒豁博大而<lb/>
顧為是之拘拘也渺茫瀛海厥有十洲維真仙之所居<lb/>
<pb n="KR4e0173_WYG_009-3b"/>
咸翳鳯而驂虯偉先生之絶塵眇八極而天逰厯汗漫<lb/>
而無際叅翺翔而與儔何依依於故常睠兹土之淹留<lb/>
堪輿有靈境名勝有遺跡繄焯異於人間非僂指而可<lb/>
悉陟紫霞而仰文公之懿範聞赤壁而思周郎之竒勛<lb/>
嗟桑落之千年邈爛船之幾春伍以胥傳蔡以瑁著名<lb/>
鸚鵡者興志士之悲表琵琶者墮遷客之淚斯皆圖記<lb/>
之攸載抑亦耳目之所詳豈若兹土之卑卑實吾聞之<lb/>
未嘗吾意先生胸襟之空洞度量之淵永疊泰華兮千<lb/>
<pb n="KR4e0173_WYG_009-4a"/>
尋呑雲夢兮萬頃何此洲之區區足以當先生之一哂<lb/>
也老仙曰吁子言已迂凡子所陳我曷敢居吾聞天下<lb/>
事貴其真名必以實若誕而誣乃道之賊故君子無溢<lb/>
美無侈情趣卑溺近者既余心之所鄙抗名傲世者亦<lb/>
余心之所憎維吳之先世居兹里繄死徙之弗遷睠宗<lb/>
族之萃止洲何名兮此黄土脈腴兮色中央田可耕兮<lb/>
水可湘庸詎謂兮非樂邦地以人而名勝在古今其固<lb/>
爾豈開闢之肇初即焯異其若此維兹土之雖隘樂民<lb/>
<pb n="KR4e0173_WYG_009-4b"/>
風之孔淳地何能以美余顧顯之之在人且吾聞樂樂<lb/>
自生禮不忘本茍兹義之有合又何必髙譬而逺引嬰<lb/>
世故而靡釋驚嵗月之屢徂悵道路之阻修望白雲之<lb/>
可呼撫倦逰之將歸永畢志乎初服庶敬恭兮不替瞻<lb/>
桑梓兮在目不然則君子固將志在天下心存九州顧<lb/>
予雖蹇滯而執迷誠亦何取於此洲言已客去老仙俯<lb/>
几而歌曰黄之洲兮吾有廬蔽灌莽兮頫清漪繄阻越<lb/>
兮誰與居江水來兮没吾故扉吾有廬兮黄之洲衛不<lb/>
<pb n="KR4e0173_WYG_009-5a"/>
祥兮神庇休繄阻越兮邈悠悠嗟猿鶴兮無怨尤羌歸<lb/>
來兮弗久留<lb/>
　　　又後黄洲賦<lb/>
余既兩賦黄洲辭雖陋劣而於先生之髙情雅致自謂<lb/>
頗得一二焉客有言曰子亦嘗究黄洲矣乎維黄洲故<lb/>
有出相之䜟矣先生抱公輔之器實足當之子宜以是<lb/>
為先生賦斯得其實而惜乎莫之及也且子言乃隠處<lb/>
事非用世者之所宜也是雖蔓延多辭豈先生所嘉耶<lb/>
<pb n="KR4e0173_WYG_009-5b"/>
余笑曰固哉斯言若是乎人之志趣之靡同也子試以<lb/>
先生為何如人也先生所存固非淺薄所能識然嘗侍<lb/>
其論議庶幾道徳之士也志道徳者功名不足以累其<lb/>
心而乃區區以爵位言不亦為先生凟哉即如子言吾<lb/>
恐先生之不恱也滋甚客曰雖然試為賦之余曰唯唯<lb/>
紛吾行而逺逰兮眇浩蕩其焉徃遵大江而西邁兮得<lb/>
崇仁之奥壤弭節南阜之野釃酒欒巴之祠勘紫𤣥之<lb/>
幽幽躋芙蓉之巍巍庶幾猶有所謂神仙者乎有瀦淵<lb/>
<pb n="KR4e0173_WYG_009-6a"/>
然有洲突然民居若屯棟接甍連而復有石梁當震之<lb/>
隅揖父老問曰此非秦皇帝之所驅者耶胡為乎其在<lb/>
兹也父老曰嘻子言毋易厥惟有靈吾為子語嘗聞古<lb/>
老相傳是橋興則地出名相稽之徃昔屢有徴矣地靈<lb/>
人傑厥祥呈矣名勝相望馳休聲矣盛衰迭尋幾廢興<lb/>
矣兹惟其時際盛明矣且子獨不覩乎巍巍重重隠隠<lb/>
隆隆長鯨臥波修霓横空彼其破渾茫凌空濶紛魚龍<lb/>
之驚奔委波濤之寧帖地祗獻績川后効能啟大壯之<lb/>
<pb n="KR4e0173_WYG_009-6b"/>
自天匪綿力之係人吾意當有賢者出建功䇿勲以際<lb/>
昌辰乎余駭曰有是哉是氣數然歟抑風水之説然歟<lb/>
抑事有偶逢而適遇者歟吾聞天地之運有開必先故<lb/>
社鳴而賢人生河清而聖人出亦彰彰矣推之於此其<lb/>
理固有相類者歟然若所謂屢有徴者余實未喻敢請<lb/>
其畧以廓䝉蔽父老曰是更僕不可盡也姑語子以其<lb/>
尤者宋有晏殊氏剛峻且文好賢愛士為時名臣偉哉<lb/>
荆公道擬經濟比迹伊周志三代治有羅㸃氏學優行<lb/>
<pb n="KR4e0173_WYG_009-7a"/>
恭淳熈之間踐華陟崇是或逺在一郡近見一邑固孕<lb/>
靈之自兹乃届期而一出者也嗚呼噫嘻是則然矣然<lb/>
吾所惑者語多傳疑事或傅㑹今之不能逮古猶面之<lb/>
不能及背橋之於人其時世之先後或相馳而或相值<lb/>
古老既無所傳簡䇿亦無所記乃臆度其必然則若之<lb/>
見固無異即夢以為真而余之問亦何殊按圖而索驥<lb/>
也於是父老黙無以對余亦思之弗得神倦就寐夢一<lb/>
丈夫變幻晦㝠緇衣𤣥冠有偉其形呼余言曰余黄洲<lb/>
<pb n="KR4e0173_WYG_009-7b"/>
之神也維兹地兆生賢久矣然氣之盛也不數而賢之<lb/>
生也實艱所謂名世者甚靳靳也而彼之所述又何其<lb/>
卑耶就而論之莫若王氏之盛然以學術亂天下為宋<lb/>
室禍則其相業何如也而謂兹地鍾靈毓秀在於是不<lb/>
亦重辱哉且君子亦惟求其實何如耳不惟其實而區<lb/>
區以位言則陋矣子亦不聞耶有元中葉嘗出一人矣<lb/>
曰吳草廬氏實以儒者之正學為孔孟之的嗣其名位<lb/>
雖非晏王之倫而其徳業則固伊周之類矣自後寥寥<lb/>
<pb n="KR4e0173_WYG_009-8a"/>
且二百餘年若甚惜而固祕者久蓄之餘今又發於其<lb/>
裔矣而獨不知耶子亦盍於其人論其所存而要其所<lb/>
至茍有至焉則猶足以驗昔言而重兹邦嫓前修而益<lb/>
聖世而乃拘拘於徃者之究不甚泥哉余載拜謝教曰<lb/>
噫嘻是矣彼有頎然而長志端而神昌挺然而介剛好<lb/>
修而潔芳郁乎其文章以黄洲自號者非其人耶神顧<lb/>
而笑余亦驚覺爰筆以記嗚呼異哉<lb/>
　　　冬菴賦<lb/>
<pb n="KR4e0173_WYG_009-8b"/>
潤城之南膴膴芳甸萬子結廬而冬菴是扁客有問者<lb/>
曰四時運行嵗功以成暄寒異候係人戚欣先生何居<lb/>
而菴以冬名意者厭暄喜寒兹為異於人耶萬子曰達<lb/>
人大觀何欣何戚若兹之云未覩其賾子其不知請觀<lb/>
之易客曰若是則廣矣備矣逺矣邃矣精取義矣難測<lb/>
議矣賤子不敏請繹其似夫何兹室之幽邃兮既便娟<lb/>
而又窈深天地肅其凄凛兮庭户閴其無人余潔清以<lb/>
姱美兮羌退伏而獨處泊乎與泰初而無隣兮蹇逍遙<lb/>
<pb n="KR4e0173_WYG_009-9a"/>
而容與袖凍手於風簷兮撚疎髭於霜晨索美人以共<lb/>
笑兮對白雪而孤吟誦羲父之遺經兮究乾坤之奥理<lb/>
覩萬物之收藏兮感吾心而有以謝繁華於搖落兮羌<lb/>
結實以歸根繄貞固而弗渝兮於以得夫性命之真守<lb/>
一靜於羣紛兮存一誠於衆偽仰先哲之明訓兮聊優<lb/>
㳺以卒嵗<lb/>
　　　弔岳武穆賦<lb/>
愧余生之后古之人兮撫遺事而傷咨弔英雄於既徃<lb/>
<pb n="KR4e0173_WYG_009-9b"/>
兮惟將軍之尤悲昔宋徳之既否兮值强敵之跳梁嗟<lb/>
世主之庸惑兮矧相臣之弗臧臣不有其君兮子亦不<lb/>
有其父忍戴天之大仇兮肆安居而弗顧彼廟堂之何<lb/>
心兮何將軍之獨勤誓畢力以報國兮身百戰之經營<lb/>
戰郾城而大捷兮信軍聲之破竹震氊裘而褫魄兮宛<lb/>
恢復之在目厄讒邪之抑制兮奉君命以班師凛擅留<lb/>
之不可兮㓛垂成而就隳仰蒼天而慟哭兮天無耳而<lb/>
不聞悲靈修之莫余知兮欲控訴而無門驥望長途而<lb/>
<pb n="KR4e0173_WYG_009-10a"/>
欲騁兮迺烹之于中路豪鷹側目於清霄兮絛籠縶而<lb/>
甚固日曖曖而西翥兮時靡靡而過中嗟英雄之一死<lb/>
兮慨機會之不可以再逢雖天意之或然兮亦將軍之<lb/>
咎也豈不聞將在軍兮君命有所不受也堅前志而弗<lb/>
移兮羌有進而無退也權輕重以處之兮寧自受夫不<lb/>
諱也宣至誠以自奮兮仗大義而長驅伸皇威於雷震<lb/>
兮掃幕南而空之搗厥黄龍兮井湮而木刋雪九廟之<lb/>
仇恥兮見司𨽻之衣冠挈故物以盡復兮報明明之天<lb/>
<pb n="KR4e0173_WYG_009-10b"/>
子歸伏闕以銜哀兮瀝血誠而祈死顧偉節之如斯兮<lb/>
或君恩之所寛也縱罹辜而受戮兮亦將軍之所甘也<lb/>
委薄軀以効主兮迺將軍之素心知吾事之既畢兮何<lb/>
一死之足云舒神人之痛憤兮留英烈於萬世羌雖死<lb/>
其猶生兮可含笑而入地理固有用權以濟事兮迺君<lb/>
子之所多胡効小順以自阻兮致大功之蹉跎彼狂蠱<lb/>
之弗思兮固不暇夫深責吾獨惜夫將軍兮抱遺憾而<lb/>
不釋訪孤墳於湖濵兮渺幽懐之綿綿紓情辭而一弔<lb/>
<pb n="KR4e0173_WYG_009-11a"/>
兮酹宿草之寒烟羌英爽兮知不知謂余言兮然匪然<lb/>
　　　後别知賦<lb/>
夫何天日之凄厲兮嵗忽届此凛冬𤣥雲渰渰以布濩<lb/>
兮原野閴其多風舟人告余以吉日兮翩余袂乎吾將<lb/>
逝懐氷蘗以為羞兮雜申椒以為糒嵗昔甲戌之南騖<lb/>
兮指故山以欣欣懐友生而戀戀兮尚悽惻而弗禁矧<lb/>
兹與二三子之濶違兮復背鄉而去邑顧余情之若為<lb/>
兮獨悹悹其莫釋吁嗟末世之溷濁兮競佻獧以自賢<lb/>
<pb n="KR4e0173_WYG_009-11b"/>
猖冶妖之淫狐兮子都掩抑而弗妍蹇余生之顓顓兮<lb/>
抱迂拙而不知去莫或諒余之濩落兮惟二三子之我<lb/>
與沕淵潜以僻處兮寄遐情於逝波安淡泊而靡余厭<lb/>
兮同衡門之詠歌羌窮居之足娛兮余將終此而無悔<lb/>
何前瞻而後顧兮觸余心而多慨紛總總其憂集兮余<lb/>
豈樂為此故也曠慈闈之晨昏兮忍而不能措也昔余<lb/>
有志於千古兮指前修以作則屯中道而邅逥兮恐令<lb/>
名之不植曰不仕無義兮懐依依而靡寧茍抱質以勉<lb/>
<pb n="KR4e0173_WYG_009-12a"/>
進兮或將來之有明余既採杜蘅以充幃兮又薜茘之<lb/>
盈擷將以遺夫美人兮致情愫以永結女嬃要余以慎<lb/>
重兮盍從巫咸而訊之巫咸陟而靡降兮世悵悵而誰<lb/>
稽余令猿鶴以共策兮猿鶴告余以不可曰時俗之迫<lb/>
阨兮顧兹行之或左抱余迂拙以自試兮恐枘鑿之宜<lb/>
然子誠欲丐夫濟兮思刓方以為圎余詎不諒兹兮羌<lb/>
㣲衷之故在余誠鄙庸而靡似兮忍以祿位而自械信<lb/>
吾志以無疑兮依前修以節中置得失於自然兮詎媕<lb/>
<pb n="KR4e0173_WYG_009-12b"/>
婀以為容余兢惕而慚恧兮惟淺薄之靡濟紛羣龍之<lb/>
滿朝兮顧顓顓之何恃鑄柔鉛以為劍兮束葭葦以為<lb/>
楹不審已以自度兮將顛殞而莫任道貴黽勉兮余其<lb/>
敢摧頺而自畫碔終不可使為珵兮俟顛殞其奚益吾<lb/>
與猿鶴共要兮洎松菊使為盟曰吾行之不逺兮保姱<lb/>
節以堅貞繄二三子之共鑒兮諒斯言之靡措叅追逐<lb/>
以無由兮獨臨風而延佇亂曰維吾行兮合散固無常<lb/>
期與子别兮又何歎息而増欷嵗忽忽其遒盡兮恐流<lb/>
<pb n="KR4e0173_WYG_009-13a"/>
光之弗居其各崇爾徳兮庶以究將來之所基<lb/>
　　　留都翰林六植賦<lb/>
　　　　六植賦賦六植也賦栢賦桂賦竹賦桐賦槐<lb/>
　　　　賦桑院中之植不特六六者植之美也余來<lb/>
　　　　攝篆既五閲月人事之酬酢已稀又無簿書<lb/>
　　　　之煩長日暇甚覽物觸興各得短賦一首雖<lb/>
　　　　辭㫖淺拙無禆於理道然視博奕不無猶賢<lb/>
　　　　抑託物比類風人之義所不廢焉輒存之以<lb/>
<pb n="KR4e0173_WYG_009-13b"/>
　　　　貽同志且備院中故事云<lb/>
　　　雙栢<lb/>
夫何雙柏之夭矯兮羌不知植之嵗年匪移根於新甫<lb/>
兮則分種於岱嶽之巔當詞林之清切兮亦致身之得<lb/>
地繄盤踞之髙爽兮寧羡夫秦封之貴挺長材兮既瑰<lb/>
竒森秀葉兮又紛披結珊瑚而綴實瑩琥珀而流脂承<lb/>
日華於清曙兮接雲氣於中天浮沆瀣之湛湛兮沐靈<lb/>
雨之涓涓迸孤根兮金石摧鬱老幹兮排風雷恍雙虬<lb/>
<pb n="KR4e0173_WYG_009-14a"/>
之蜿蜒兮當白晝而不垂固造化之鍾秀兮有神祗之<lb/>
䕶翊殿羣植以後凋兮壓衆卉而莫匹彼其貞氣毅色<lb/>
似諍臣拂士懐蹇諤而無阿柔也髙標雅操似幽人介<lb/>
士之貞潔而靡求也傲厯氷霜似蘇屬國之抗節威武<lb/>
莫得而屈辱脫落夭妍似孤竹君之制行而不可凂以<lb/>
塵俗若其凝重端莊者又似夫偉人元夫拱立正視而<lb/>
威儀之嚴肅也挹衆美以凝徳兮獨仰止而斂袵乗一<lb/>
氣之深培兮閲千秋而無盡守𤣥穆以靜處兮抱貞素<lb/>
<pb n="KR4e0173_WYG_009-14b"/>
而靡渝養材具以大成兮將為明時之所需<lb/>
　　　雙桂<lb/>
曰此有雙桂兮本幽谷之靈根抱風霜之雅潔兮稟乾<lb/>
坤之清芬羌移植之何時兮臨玉署之軒墀曽敷榮之<lb/>
幾見兮遽荒穢而莫治有瓦礫之磽确兮又蔓草之糾<lb/>
纒根拳曲以弗舒兮色慘顇以弗妍無條柯之掩靄兮<lb/>
又何宻葉之蒙翳雜果臝蠨蛸以並居兮鳥雀過而弗<lb/>
視肆棄置以弗惜兮將生理之日戕乃摧薪之弗逺兮<lb/>
<pb n="KR4e0173_WYG_009-15a"/>
又何秀發之可望<hi>叶</hi>日余見之而悲兮嗟爾生之何瘁<lb/>
也豈爾材之固然兮乃遏抑爾誠亦何以自遂也斂英<lb/>
華而莫見兮抱闇闇以終年顧異質之何有兮謝桃李<lb/>
之嫣然命僕夫以從事兮揮錢鎛以芟夷屏瓦礫與蔓<lb/>
草兮畚豐壤以厚培汲清泉以日沃兮水土浹而流膏<lb/>
日欣欣以改色兮似謝余以幸遭繄雨露之旁施兮乃<lb/>
承藉之有地也發天香與秀色兮余誠為爾冀也維摧<lb/>
殘則易兮而長養之孔艱吾亦詎能為爾必兮顧余力<lb/>
<pb n="KR4e0173_WYG_009-15b"/>
之既殫嗟物理之有亨屯兮豈獨爾植之為然思夫天<lb/>
人之際兮感余心而永歎<lb/>
　　　叢竹<lb/>
維此亭側有叢竹兮貞幹扶疎挺蒼玉兮濃隂䝉茸團<lb/>
繁緑兮夕䕃明月影朝旭兮凝霏泫露如膏沐兮凉飈<lb/>
徐來聲簌簌兮滌除塵氛解鬱燠兮泠然中襟清可掬<lb/>
兮不如凡葩衒紛郁兮維此勁堅抱貞肅兮嵗寒靡凋<lb/>
異羣木兮日暮佳人倚空谷兮闇然潔修豈不爾淑兮<lb/>
<pb n="KR4e0173_WYG_009-16a"/>
人亦有言療士俗兮詎必渭川兹豈不足兮有懐王猷<lb/>
先得所欲兮我時亭中坐幽獨兮顧瞻猗猗醒心目兮<lb/>
言念君子詠淇澳兮比徳匪玩尚自朂兮<lb/>
　　　孤桐<lb/>
有桐特生兮墻之隂既修直兮又鬱森敷濃隂而四垂<lb/>
兮聳喬柯之幾尋墻之隂兮窅而僻翳蓬蒿兮填瓦礫<lb/>
塵坌積以四塞兮又狐鼠之衝斥嗟嗟爾桐之何為兮<lb/>
乃生於兹地也雜櫸栁與樗櫟兮爾豈若是類也后皇<lb/>
<pb n="KR4e0173_WYG_009-16b"/>
錫爾以良質兮既材且珍充虞廷之貢兮備韶樂之瑟<lb/>
琴匪託根於蒼厓兮則擢秀於𤣥溪映朝陽之菶菶兮<lb/>
實鸞鳯之攸棲物與地而兩稱兮顧造物之所私嗟嗟<lb/>
乎爾桐兮何獨偃蹇而在兹豈𤣥化之莫憑兮信物理<lb/>
之乖舛嗟嗟爾桐之虚生兮辜厥美於弗顯玉之堂兮<lb/>
虚以敞有崇臺兮萃蕭爽風日清美兮塵囂靡侵是惟<lb/>
宜爾處兮藉土脈之厚深吾欲徙爾以植兹兮顧人力<lb/>
有不任吾誠莫為之所兮徒仰睇而沉吟<lb/>
<pb n="KR4e0173_WYG_009-17a"/>
　　　獨槐<lb/>
爰有嘉木虚星之精柔條春敷宻葉夏榮挺扶疎以獨<lb/>
秀乃孤蹇而無朋未縁結根於文陛亦既聳望於詞林<lb/>
冉冉猗猗鬱鬱亭亭驚兎目之初見又鼠耳之倐更嚴<lb/>
翠幄之髙張訝碧雲之久凝無延袤之庇畝亦婆娑之<lb/>
䕃庭被朝烟以暫暝漏夕陽之㣲明來闗闗之鳥語隠<lb/>
嘒嘒之蟬聲青蟲並懸而吐絲赤螘縁柯而漫行韵凉<lb/>
颸於清晝祛熱毒於炎蒸鑚燧時而致用守宫誕而莫<lb/>
<pb n="KR4e0173_WYG_009-17b"/>
徴我有幽軒棐几潔清時來燕居神舒志寧撫嘉植以<lb/>
流憩亦商歌而獨行無取士師之聴訟思得友生以談<lb/>
經玩金葩之毶毶攬瑤實之青青繄物生之何知闗人<lb/>
事之多情彼有感時序而騖進取吾將勤服食以制頽<lb/>
齡<lb/>
　　　兩桑<lb/>
有猗者桑彼墻阿託根得地鬱婀娜雨濡露澤發生茂<lb/>
卑身蔓條隂庇覆南風吹吹葉沃若綴𤣥椹兮又鮮渥<lb/>
<pb n="KR4e0173_WYG_009-18a"/>
供蠶事兮絃琴瑟嗟兹二用惟汝徳弗余㣲𦕈倘有取<lb/>
畢身殫才為君許<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0173_WYG_009-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文簡集巻九<lb/>
</p>
<p>
</p>
  </div>
</body>
</text>
</TEI>
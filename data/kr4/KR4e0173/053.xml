<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文簡集巻五十三</head> <lb/>
    <p>
<pb n="KR4e0173_WYG_053-1a"/>
欽定四庫全書<lb/>
　文簡集巻五十三<lb/>
　　　　　　　　　　　　明　孫承恩　撰<lb/>
　　墓誌銘<lb/>
　　　太子太保禮部尚書榮簡程齋盛公墓誌銘<lb/>
嘉靖庚戌七月十五日致仕禮部尚書海陽程齋盛公<lb/>
卒明年公子瀚命其子按察副使若林具公行實遣族<lb/>
孫昌齡越七千里走都下丐公門人大司成午塘閔公<lb/>
<pb n="KR4e0173_WYG_053-1b"/>
銓次為状持過予請文其墓石予識公晩然筮仕入詞<lb/>
林則固知東廣有厚德博學之士為公者而想見莫由<lb/>
一親炙之嘉靖辛卯繆膺校文應天公時以南京太常<lb/>
卿署篆南院始獲識公則見其敦龎和易藹然可親信<lb/>
為巨人長者少慰夙昔而以匆迫未獲請益洎予還朝<lb/>
辱公贈予雄文極荷教愛乃公身後之役寧敢以不文<lb/>
辭乃為叙曰公諱端明字希道程齋其別號也生時頗<lb/>
異考梧荘為仁化司訓生公於官廨先是以廨敝欲緝<lb/>
<pb n="KR4e0173_WYG_053-2a"/>
夣一偉丈夫謂曰君緝廨望勿傷予宅旦日發土有石<lb/>
刻曰宋端明殿學士程公墓梧荘瞿然亟掩之而公以<lb/>
是日生梧荘因名公曰端明公後亦遂以程齋為號少<lb/>
長頴悟絶出四歳誦孝經論語七歳能詩詞繼博覽經<lb/>
籍受詩於林公誌受易於蔡公清受書於陳公璣受春<lb/>
秋於歐陽公某皆得其精義而蔡尤器公為製字且為<lb/>
説以贈重有期許𢎞治壬子鄉試舉公第一人壬戌第<lb/>
進士授翰林院庶吉士以文學見重館閣諸公未幾丁<lb/>
<pb n="KR4e0173_WYG_053-2b"/>
外艱歸服闋以母老久之未行㑹有閹人劉瑾者素不<lb/>
喜史館諸人乃以事中傷公竟坐免瑾後以逆誅詔起<lb/>
公授翰林院檢討時瑾雖敗而他閹尚横政從中出兵<lb/>
冗財竭山東河南多盗邊塵屢驚士卒挫衂公欲具疏<lb/>
論建先陳書大學士西涯李公言多剴切大要謂今天<lb/>
下雖若治平而隱憂可畏如人一身舉動如常而脉已<lb/>
病久將不支宜及時圖為且諷西涯以首相不能匡救<lb/>
制伏中官無以副中外望宜避位去西涯感嘆改容謝<lb/>
<pb n="KR4e0173_WYG_053-3a"/>
之於是他執政洎諸權貴皆有嫉公心無何公念母老<lb/>
再疏引疾以養母請歸三年太宜人日促公起公因乞<lb/>
補外以便養於是得浙江提學僉事先是督浙學者尚<lb/>
嚴刻以三等檢察士有司得行其私苛斥良俊士憤不<lb/>
平公至務行寛裕崇尚德化前所詿誤被黜者試其業<lb/>
可進行不詭則者咸復之公恒言吾閱人以文而觀行<lb/>
毎每得人故受公知者多為善士抵成就焉於是士論<lb/>
翕然服且愛戴如其親公日懐母不置復再疏乞養未<lb/>
<pb n="KR4e0173_WYG_053-3b"/>
報而太宜人訃至奔喪歸士不忍釋追送多至出疆服<lb/>
闋陞南京尚寶司卿再陞左春坊左庶子兼翰林院侍<lb/>
讀充經筵講官故事講官進説多藉之以規切時政闕<lb/>
失後執政恐觸諱輒先竄定講官所著説遂以相沿祭<lb/>
酒儼山陸公深進説因面奏上以其輕率少不然之於<lb/>
是陸以戇去位至公進説亦不遵執政所更也臺諫希<lb/>
執政意劾公講時㣲咳為失儀復調為南京尚寶司卿<lb/>
九年陞南京右通政十年改陞南京太常寺卿十二年<lb/>
<pb n="KR4e0173_WYG_053-4a"/>
陞南京都察院右副都御史初公督浙學時以東陽尹<lb/>
張某職多曠切責之至是而張為吏科都諫憶舊憾劾<lb/>
公非長憲才公遂免歸因卜築東山為終老之計絶不<lb/>
與世故相攖公嘗有夙疾一日得方士所製秋石服之<lb/>
良愈因令家人習其法後數製餌之既閒居益事攝養<lb/>
晩歳體更强健遠近多傳公有延生之術事頗聞於上<lb/>
上一日諭元輔介溪嚴公貽書辟之來京復命吏部遣<lb/>
官齎金幣趣公馳驛赴公不敢辭既至陞禮部左侍郎<lb/>
<pb n="KR4e0173_WYG_053-4b"/>
不煩以事專以備顧問賜牙圖書記令有言宻識以進<lb/>
因問攝生正傳公疏奏大要以清心寡慾為致養中和<lb/>
之本上嘉納既而公以勞舊疾復作深居邸舍不與秋<lb/>
毫人事中使存問咨訪日至三四公就床叩首謝後上<lb/>
益優之多所慰諭賜公飛魚綺服其他賞賚不可枚舉<lb/>
上嘗手製良藥賜公且諭曰北地寒甚晨服必减寒痛<lb/>
一二眷公如此未幾公疾日甚二十四年春請假歸治<lb/>
上允之命給驛以還既而即其家陞工部尚書且徴之<lb/>
<pb n="KR4e0173_WYG_053-5a"/>
明年秋公至闕尋轉禮部尚書眷遇益隆既而疾復作<lb/>
卧邸舍不能出乃復以疾告有詔去留隨卿公不敢再<lb/>
疏間進萬年金鑑録推明自古帝王祈天永命之要又<lb/>
進永夀真詮但戒喜怒以致位育語多依經術上嘉納<lb/>
之無何加太子少保冬病浸劇復乞歸疏入不報公令<lb/>
其孫治後事毎上他疏輙於疏尾稱臣病不能終事陛<lb/>
下顧恩深未敢言乞骸骨耳惟陛下哀憐之上感惻於<lb/>
是允公致仕公年已八十矣抵家病益篤逾年而薨上<lb/>
<pb n="KR4e0173_WYG_053-5b"/>
聞而悼之特為贈且諡諡蓋上親定云命有司營治冢<lb/>
墓遣中書舍人董塟事諭祭者三生榮死哀公可謂遭<lb/>
遇之隆而上之於公始終寵眷矣公體貌豐偉舉動舒<lb/>
徐孝友之德本於性成垂老遇先忌哀慕終日事異母<lb/>
姊如事母收育族之遺孤為畢婚娶樂施與毎賙人之<lb/>
急若不及遠近故舊有需於公者應之無難晩年上所<lb/>
賞賚悉與諸故舊歸休之日篋中圖書數巻賜衣品服<lb/>
數襲而已公立心行已恒主於厚與人和而有禮不以<lb/>
<pb n="KR4e0173_WYG_053-6a"/>
貴賤勢利髙下其心雖田夫野老與之處油油然終日<lb/>
鄉隣或有頑悖者則從容諭誨不為面斥故感化者多<lb/>
教人恒以躬行為先毎言曰性命之道乃生人本等率<lb/>
性盡倫乃是人之身心事學問不過資益節文若以此<lb/>
為聞望標幟則失其本矣又曰人而不知天人之學徒<lb/>
營營然為名利充詘隕獲可乎家居嘗自製玉華巾為<lb/>
野人之服因又自號玉華子逍遥塵外聲利紛華之誘<lb/>
泊如也生平好學至老手不釋巻著述甚富有玉華子<lb/>
<pb n="KR4e0173_WYG_053-6b"/>
二巻解道德經為老子真詮二巻纂緝自古帝王興衰<lb/>
之由為知微録五十巻評隲歴代名賢為卭湏録十巻<lb/>
消息盈虛之際㑹意獨深詳見五行論蓋多所自得者<lb/>
又有醫抄兵抄緯抄數抄諸子抄共一千五百巻公之<lb/>
學可謂宏博矣其他詩文則有丁集十巻程齋類稿二<lb/>
十巻皆温厚平正可傳蓋公以敦實簡靜之資而酷志<lb/>
問學老益勤懇博覽𤣥思是以養深積厚有如此庶幾<lb/>
大雅之士而彼有佻獧自負俊敏譾譾呫呫若易視公<lb/>
<pb n="KR4e0173_WYG_053-7a"/>
者多不自量也予嘗見公於疇人中受人語侵若弗悟<lb/>
而弗與較予以是服其德量為不可及云盛之先系出<lb/>
汝南自漢廷尉吉至元海陽尹鵬中歴唐宋往往有顯<lb/>
仕者鵬則公七世祖也鵬長子某以内職調官儒學提<lb/>
舉卒於海陽次子氓遂占籍焉海陽之盛蓋自氓始氓<lb/>
生洪為五經院長洪生孚國初署海陽教諭孚生䕫浙<lb/>
江餘杭主簿䕫生鳯儀是為梧荘娶伍氏先司教仁化<lb/>
陞福建安溪教諭二任咸列名宦至今祠祀公之為工<lb/>
<pb n="KR4e0173_WYG_053-7b"/>
部尚書也㑹覃太廟恩公例得封三代如其官而公退<lb/>
歉不為請以故梧荘止仍其舊所贈秩為奉政大夫左<lb/>
春坊左庶子兼翰林院侍讀母贈宜人乃俱不復加贈<lb/>
而祖妣皆不及公之淡靜不急榮利多類此配許氏永<lb/>
春司訓炯之女有懿德先公三十年卒贈恭人子一即<lb/>
瀚廣西融縣知縣以獨子侍養早致仕女四長適郡庠<lb/>
生丁倫以賢孝稱次適朱仲虎次適沈天裕俱庠生次<lb/>
適余藏孫男三長即若林次若樹鄉進士次若果庠生<lb/>
<pb n="KR4e0173_WYG_053-8a"/>
孫女三曾孫男一墓在某鄉之原擬某年某月日葬毅<lb/>
齎孫子曰予嘗論人物於嶺表名世之士代有人焉若<lb/>
唐之張文獻公九齡宋之余忠襄公靖皆以勛德顯著<lb/>
後先相望至崔清獻公與之挺然出二公之後實與相埓<lb/>
若其髙尚恬退去位之决朝廷虛揆席以待徵書六七<lb/>
至不起世尤以是重之乃程齋公又後清獻二百餘年<lb/>
生平宦業未必相同而晩嵗被遇聖明柄用方切公懇<lb/>
惻求退幾忤上意雖以老疾所迫而平生宦興之薄故<lb/>
<pb n="KR4e0173_WYG_053-8b"/>
乞休之疏前後數十上則公之髙致謂今之清獻不可<lb/>
哉夫士之立身出處而已予論次公之事而有感故揭<lb/>
其出處以繼清獻之後又以見上之所以用公與公之<lb/>
所以事上者如此而凡庸言庸行細𤨏之善特具其槩<lb/>
而不及詳以獨昭公之大節致意於篇終并述以為銘<lb/>
曰<lb/>
猗歟盛公奮身文學筮仕詞林聲望卓犖慷慨論事政<lb/>
癉民艱謂我闊迂誰納予言仕廿餘年屢起屢躓曰何<lb/>
<pb n="KR4e0173_WYG_053-9a"/>
以然淡於禄利中既通顯隨復歸鄉嵗晩大遇受知聖<lb/>
皇公善攝生老益强健上達帝聰帝用公眷徴書鄭重<lb/>
起公於家任公保䕶禄位荐加帝曰咨爾爾其有道爾<lb/>
凡有得其悉朕告枉詢屢問性奥道真錫公圖記宻札<lb/>
細陳公拜稽首臣無異術保嗇元神乃臣所得惟皇毓<lb/>
德致中致和位育天地萬夀奚多祈天永命金鑑有録<lb/>
惟皇鑒臣區區芹曝帝心允契賚與頻仍公心抑畏若<lb/>
弗克承帝眷孔隆公齡則暮懇疏求歸肝膽披露帝用<lb/>
<pb n="KR4e0173_WYG_053-9b"/>
感惻公歸海濵夙夜歉歉莫報帝恩公心日勤公體日<lb/>
憊大限奄及公觀化去訃音上聞帝心悼傷䘏典優渥<lb/>
公没有光有窿者丘帝命所治文石孔堅刻我銘詩<lb/>
　　　嘉議大夫工部右侍郎雙橋蒋公墓誌銘<lb/>
嘉靖辛丑五月廿六日少司空雙橋蒋公以疾卒於都<lb/>
城之寓先是公由浙藩布政使擢順天府尹順天徭役<lb/>
久弗平其他弊政猶多公視篆悉意咨訪特疏上四事<lb/>
曰議編審以均州縣曰議優免以恤凋憊曰議偏累以<lb/>
<pb n="KR4e0173_WYG_053-10a"/>
阜邦畿曰議脩理以省民力上嘉納以次舉行時譽振<lb/>
起甫七閱月有工部之命搢紳士方傾注冀公有為而<lb/>
公雅有消渴疾以前積勞復然猶多所禆益沙河城慈<lb/>
慶宫工畢有白金文綺之賜加俸一級乃庚子春病轉<lb/>
劇三上疏乞休始得允瀕行遂以不起公諱淦字汝㓗<lb/>
雙橋其別號也廣西全州人曽祖某祖某皆不仕父某<lb/>
以鄉舉授直𨽻池州府建德令年若干丁母憂去服闋<lb/>
不忘哀慕遂不仕人髙其誼後因公官布政使偕祖俱<lb/>
<pb n="KR4e0173_WYG_053-10b"/>
贈如公官祖妣陶氏母伍氏俱贈太夫人公幼頴悟舉<lb/>
止不凡弱冠務學才思溢發入郡庠前後督學者程其<lb/>
藝必置優等丁卯領經魁鄉薦辛未登楊慎榜進士授<lb/>
兵部車駕司主事即以清苦自持兩閱馬於宣府大同<lb/>
居庸紫荆二關乙亥秋調武選司主事丁丑秋丁外艱<lb/>
先是公官京師不獲時接建德君手書輙憂念既而得<lb/>
例歸省九閱月而建德君故哀毁踰節閉門讀禮足不<lb/>
及公府庚辰起復仍舊職甲申夏陞武庫司員外郎未<lb/>
<pb n="KR4e0173_WYG_053-11a"/>
幾陞武選司郎中主選二次人服其公是嵗冬補浙江<lb/>
嚴州府知府興利革奸四境靜肅吏無招權民知向方<lb/>
政暇則進弟子員於庭與辨論析經義嵗課有不合者<lb/>
親與改削今嚴士猶寶藏其筆迹巡訪使交薦之郡人<lb/>
刻石記政丁亥春遭母憂哀毁致疾久始愈服闋復除<lb/>
廣東惠州府知府政績視嚴誌郡者載公名宦癸已冬<lb/>
陞河南左叅政值嵗侵公議䇿賑救巡撫簡公甚嘉<lb/>
納之督運如京自公應毫髪無私焉洛中今傳為口碑<lb/>
<pb n="KR4e0173_WYG_053-11b"/>
丙申陞廣東按察使巡按陳侍御稱其心行光明憲度<lb/>
整靜辨寃獄懲貪暴三四事猶彰著人耳目戊戌春陞<lb/>
江西右布政使時聖母梓宫南祔公以一身接應江州<lb/>
不動聲色民不擾而事集甫一月擢浙江云公平生慎<lb/>
操執每諭子弟曰他日决不敢挾重貲以過栁浦故食<lb/>
無兼味衣無重帛世利紛華淡如也循循如書生無疾<lb/>
言遽色與人交若恐不得當其意斷獄務平恕不以得<lb/>
情為喜生平未嘗事請求中朝貴人無分毫外慕故末<lb/>
<pb n="KR4e0173_WYG_053-12a"/>
年又號居易子云尤厚宗黨賙䘏匱乏擇質美者教育<lb/>
之俾之有成有名棫名賁者俱領鄉薦好善垂老不倦<lb/>
嘗聫諸成語以自警曰為善最樂寡過未能又曰皆反<lb/>
求諸已不敢惡於人若公者可謂篤行君子矣公生於<lb/>
成化丁未十二月八日距卒得夀五十有五初配唐氏<lb/>
繼配舒氏俱贈夫人又李氏皆先公卒又繼配呉氏子<lb/>
一名槻舒氏出女一適鄧夀箕側配張氏出公卒槻將<lb/>
扶櫬歸葬於里之原欲文其墓中之石謂予公同年具<lb/>
<pb n="KR4e0173_WYG_053-12b"/>
状來謁不得辭也銘曰<lb/>
輀車敦敦僕夫在門公喪曷歸萬里於南維公誾誾行<lb/>
峻貌温敭歴内外厥聲振振亦既顯庸而用弗究胡豐<lb/>
其德而嗇其夀刻辭埋墟貽後弗朽<lb/>
　　　廣寧伯友松劉公墓誌銘<lb/>
予頃聞京師有廣寧伯劉公者以貧約終廣寧多崇爵<lb/>
厚禄何至是今年秋八月二十六日遘疾卒其嗣子允<lb/>
中縗服持幣踵予門見藐然遺孤也出刑部陸主政穩<lb/>
<pb n="KR4e0173_WYG_053-13a"/>
所具状再拜乞予銘其墓中之石予未始識廣寧而憫<lb/>
其孤乃受状發而讀之嘆曰嗟乎承世爵有如斯人者<lb/>
固不可銘哉廣寧之貧以清謹好義致死至無以給喪<lb/>
資則其貧為甚嗣子惸惸孑立予不銘將誰謁銘乃返<lb/>
其幣據状叙次曰廣寧伯諱泰字世亨別號友松其先<lb/>
淮隂人也始封公榮當髙皇帝時從征累建竒績拜中<lb/>
軍都督府都督文皇帝時以平倭冦功封廣寧伯世襲<lb/>
公其五世孫也嘉靖癸未歳嗣歳隨奉命册封趙瀋等<lb/>
<pb n="KR4e0173_WYG_053-13b"/>
藩克善厥事斂戢僕𨽻無敢肆擾逺近若不知有廣寜<lb/>
伯者於是搢紳士俱稱廣寧伯賢南京控江上游㓂出<lb/>
没無時竊肆摽掠戊子嵗公以推薦奉勅督操江事訓<lb/>
練士卒振揚威武江㓂殄息庚寅嵗徴還提督團營戎<lb/>
務京營操兵例以勛貴臣總其事然率寛縱少克盡職<lb/>
士亦怠玩驕恣不然則掊剋取怨詈公前後被命提督<lb/>
者四若三千練武神機五千等營持之以敬慎將之以<lb/>
勤敏麾下嚴整每視事庭墀肅然左右無敢笑語然心<lb/>
<pb n="KR4e0173_WYG_053-14a"/>
實仁恕體愛士卒故衆多歸心乃搢紳士稱廣寧伯得<lb/>
統馭術神機營缺員大臣命推擬公首薦而天子亦知<lb/>
公當六飛南巡議居守重臣御筆親定公署掌中府事<lb/>
至是兵部疏公名上特俞可降勅奨勵多寵詞公感知<lb/>
遇益勉圖自効鞠躬盡瘁不敢少事安逸於是搢紳士<lb/>
稱廣寧伯忠勤能不負簡任未幾遘疾不起蓋終公之<lb/>
世握兵符如一日云公性質嚴毅居室亦寡言笑與人<lb/>
誠信每厭浮薄詡詡者之為服食安於簡素無侈靡習雖<lb/>
<pb n="KR4e0173_WYG_053-14b"/>
讌㑹亦無豐設至事母則備洗腆賙睦姻族婚喪費極<lb/>
力濟其不逮平生不解治生産故習於淡薄而至無以<lb/>
厚其終公生𢎞治庚戌十二月二十三日距卒得夀五<lb/>
十有八配楊氏封夫人側室馬氏張氏子一即允中馬<lb/>
氏出女四長適武靖伯趙國斌次適戚畹武學生沈望<lb/>
楊夫人出餘尚幼張氏馬氏出以某年月日葬於玉河<lb/>
鄉北辛安祖塋之次允中先嘗告哀於朝天子傷悼命<lb/>
有司議䘏典至是命下諭祭者七贈太子少保聖恩隆<lb/>
<pb n="KR4e0173_WYG_053-15a"/>
渥時議不以為過益信廣寧之當銘乃銘曰<lb/>
國有貴臣勛閥之胄鍾鼎世殷亦分之有邈矣劉宗厥<lb/>
聲隆崇剖符分封自其祖公伯子伯孫奕葉維世建茲<lb/>
廣寧實纉其緒廣寧維賢約已檢身率履儉素不殊儒<lb/>
紳賙䘏族黨曰是先澤吉㐫是資靡專私殖門列棨㦸<lb/>
室無奢華逮茲易簀殮含弗加世爵如斯實尠其似我<lb/>
第其行大節在此廣寧居官惟理之循使命㓗已弗汙<lb/>
纎塵長江巨防公徃鎮壓訓師振武江水怗怗桓桓禁<lb/>
<pb n="KR4e0173_WYG_053-15b"/>
旅還公總戎當宁眷注僉言攸同奉公劬劬夙夜匪懈<lb/>
義威仁撫士畏而戴不二心臣庶幾近之李廣不言天<lb/>
下信之考終惟寧恤典有赫曷以詔後刻在墓石<lb/>
　　　姚處士并配李孺人合塟墓誌銘<lb/>
毅齋孫子曰世衰道漓俗不知教學士大夫尠克善其<lb/>
子而况女子婦人孟母之後僅一二數也予觀堯峰姚<lb/>
子而重有感焉姚子山西潞安屯留人十五嵗而喪父<lb/>
頼母鞠育姚業素貧門祚單薄上下無所於藉母秉節<lb/>
<pb n="KR4e0173_WYG_053-16a"/>
堅貞躬緝織以為衣食窮苦困阨篤志教子姚子業卒<lb/>
有成舉嘉靖丁未進士為松江府節推姚子貌古朴無<lb/>
文出語亦簡質少宛曲居官勵冰霜之節敦朴儉素惡<lb/>
衣菲食而安之至治獄則黽黽若治已事審鞫時與罪<lb/>
人酬訊言雜爾汝務得情實而亷㓗之操雖販夫傭工<lb/>
無不知者以是上下孚信獄用大治嗚呼予觀晉陶侃<lb/>
吏潯陽以鮓遺母母拒不受曰無重吾憂崔元暉為軍<lb/>
校員外母述所聞以戒曰人傳居官貧乏不能自存此<lb/>
<pb n="KR4e0173_WYG_053-16b"/>
是好消息若裘馬輕肥坐食俸禄不能勉務忠清何以<lb/>
戴天履地未嘗不掩書而嘆二母之賢也姚子居官之<lb/>
亷固本於天性而亦豈非母教所成乎姚子來松嘗奉<lb/>
母與俱朝夕訓誨激勵多矣陶侃崔元暉後皆以功業<lb/>
顯為時名臣姚子異日所至詎可量也母氏之教不將<lb/>
益有徴耶姚子寓松未幾母㣲疾思歸其鄉姚子懇留<lb/>
弗可母瀕行姚子徒歩扶輿以從母子涕泣哀感行路<lb/>
母歸而病作隨以訃聞姚子擗踊號慟匍匐奔赴以予<lb/>
<pb n="KR4e0173_WYG_053-17a"/>
有塲屋之雅致書具状求文刻石藏墓中且曰唐昔葬<lb/>
父未有誌願併書之於是父喪且二十二年矣無所稽<lb/>
其行實而獨記曰姚氏有諱欽者欽生永謙永謙生倫<lb/>
倫則姚子之父也讀書務農生於成化丁酉卒於嘉靖<lb/>
戊子之冬夀五十有二母為邑人李有才女生於成化<lb/>
甲辰卒於嘉靖已酉十月十三日生二子長名唐即節<lb/>
推次名虞女二長適劉衛次適徐永禄孫男三一龍一<lb/>
䕫一稷母葬以某年月日墳在<hi>闕</hi>　之原予既以姚子<lb/>
<pb n="KR4e0173_WYG_053-17b"/>
之請叙次為誌則又為合葬之銘銘曰<lb/>
明時晦迹力田讀書弗發于躬維後之遺懿哉賢母早<lb/>
孀勵志食貧教孤卒顯其世父善母節似古匪今清白<lb/>
之守施於後人昭潜有銘刻在墓石佇有封章永荷皇<lb/>
錫<lb/>
　<lb/>
　<lb/>
　文簡集巻五十三<lb/>
</p>
<p>
</p>
  </div>
</body>
</text>
</TEI>
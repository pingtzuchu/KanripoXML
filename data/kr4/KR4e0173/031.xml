<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文簡集巻三十一</head> <lb/>
    <p>
<pb n="KR4e0173_WYG_031-1a"/>
欽定四庫全書<lb/>
　文簡集巻三十一<lb/>
　　　　　　　　　　　　明　孫承恩　撰<lb/>
　　碑記<lb/>
　　　奉勅撰甲辰進士題名記<lb/>
嘉靖二十三年是為甲辰之歲禮部以㑹試中式士進<lb/>
於大廷皇上親降䇿問賜秦鳴雷等三百二十人及第<lb/>
出身有差餘諸恩齎率行如例獨立石題名太學尚缺<lb/>
<pb n="KR4e0173_WYG_031-1b"/>
今歲庚戌復當開科舉行隨以宼警少稽及是大學士<lb/>
臣嚴嵩等幷以為請上詔臣承恩追為之記臣自惟淺<lb/>
薄謬荷寵榮無以仰稱明㫖為懼念是科嘗備員提調<lb/>
躬逢盛典親聞制辭詢諸士以捍禦之道乃今被命因<lb/>
竊伏歎曰盛哉皇上之心何見之豫慮之逺而圖治之<lb/>
切也夫疆埸之有外患自古為爾雖盛世不能免而惟<lb/>
盛世斯有以待之是故不以無事忘有事恒以有事視<lb/>
無事兢兢焉謹吾内治是所以待之者當甲辰之歲國<lb/>
<pb n="KR4e0173_WYG_031-2a"/>
家治平海宇寧謐雖間有邊隅小警隨以清肅而重軫<lb/>
皇𠂻惓惓四郊之慮謀所以長治乆安者書曰儆戒無<lb/>
虞又曰無怠無荒四夷來王皇上之心不與書之所云<lb/>
合轍乎夫君道主始臣道代終皇上夙夜勤勵思為國<lb/>
禦患者至矣則所以贊佐輔翊以臻來王之盛者非臣<lb/>
下責哉諸士以始進無帷幄謨謀之素而首咨以國家<lb/>
大議誠欲得俊傑可以神廟算任干城將命以官守諸<lb/>
士固俊傑則既有是責矣語曰太平非一士之略今日<lb/>
<pb n="KR4e0173_WYG_031-2b"/>
奠安中夏攘除欃槍不有共濟何以哉昔在虞周三苖<lb/>
負固必以臯陶明刑神禹征伐伯益贊議前後夾輔而<lb/>
有苖始格玁狁荆蠻有文武之吉甫顯允之方叔内而<lb/>
申伯外而仲山甫召虎群賢彚征百職具舉是以克奏<lb/>
中興之勣今爾諸士委質効用共勤王家書之左右有<lb/>
民宣力四方詩之䟽附先後奔走禦侮皆諸士事也上<lb/>
視虞周之盛寧可令昔人專美哉仰體聖心永佩聖訓<lb/>
其何以對揚王休萬一乎嗚呼自甲辰來又七閱歲矣<lb/>
<pb n="KR4e0173_WYG_031-3a"/>
而侵軼之事復見於昨臣是以仰嘆皇上豫見逺慮圖<lb/>
治之切斯為大聖人之智而臣下之贊佐輔翊者亦可<lb/>
以自省矣秪今皇赫斯怒振揚威武整齊戎事董正帥<lb/>
臣戒飭百司感召之下遐邇傾竦䇿勛懋烈俊傑以之<lb/>
龍興雲從君倡臣和百爾有位其亦乘時奮勵惟新之<lb/>
圖以贊大業於無疆哉臣不佞謹為記以告<lb/>
　　　擬重修諸葛武侯祠記<hi>院課</hi>
武侯祠在某處創在某時歴歲滋久風雨摧敗神將無<lb/>
<pb n="KR4e0173_WYG_031-3b"/>
依守臣某君始復修治之經用量制鳩徒㑹材以某月<lb/>
某日肇事某月某日落成門廡嚴肅庭室完好丹黝維<lb/>
餙像設孔嚴蠲吉從事牲醴潔豐神用歆享民庻翕恱<lb/>
某以古者作事必有記遂來謁予文辭不獲則作而歎<lb/>
曰嗚呼忠義者天地之正氣也其所以貫徹人心而流<lb/>
行宇宙者寧有一時之息哉自古豪傑之士其精誠懇<lb/>
切固有以薄雲天而貫金石至其身既沒而遺烈在人<lb/>
照耀輝映雖久不泯而景行仰止者遐思慨想儼然如<lb/>
<pb n="KR4e0173_WYG_031-4a"/>
見其人焉是豈偶然之故哉盖其貫徹流行者千古一<lb/>
日曠世而相感自有所不容已爾漢自桓靈以後王室<lb/>
板蕩奸雄僣竊天下大勢十去七八不歸於操必併於<lb/>
權耳而武侯﨑嶇從先主矢石間左支右撑艱闗立國<lb/>
繼相幼主勤勞靡寧欲綿垂絶之緒而復先君之命故<lb/>
五月渡瀘身弗遑恤鞠躬盡瘁有死無二其耿耿一念<lb/>
誠可以對越在天之靈凛孤忠於一時昭大義於萬世<lb/>
豈非天地之正氣浩然而常存者乎今夫平居聞一善<lb/>
<pb n="KR4e0173_WYG_031-4b"/>
亦必擊節歎賞甚則毛髪為之森竦何者其心固有所<lb/>
激耳况如侯之英風義烈萬世如生其正大光明之氣<lb/>
象與秋霜烈日爭嚴偉然三代之佐者其又烏可忘邪<lb/>
而所以然者則固不俟夫勉强矯揉也然則是氣之貫<lb/>
徹流行其果有息乎否邪夫家國之所賴藉以為長治<lb/>
久安者亦惟有是存焉耳考之徃古其治亂盛衰靡不<lb/>
由是蓋天地之氣有正有邪其貫徹流行者雖未嘗息<lb/>
而其間亦或有邪沴之氣有時而奸之則奸權䛕佞連<lb/>
<pb n="KR4e0173_WYG_031-5a"/>
踵而起而禍亂之所由興也則夫有國家者其可不因<lb/>
人心之自然而益加之意乎肆惟我國家申厥彛訓凡<lb/>
先民之忠義也必祀所以致崇報之禮示激勸之意其<lb/>
典亦重矣然世固有勦民財以事淫邪為徼福計而某<lb/>
獨能仰承德意既有以驗夫正氣之有所寄而又以勵<lb/>
為臣之節奮乎千百世之下皆欲比肩於斯人揚耿光<lb/>
洪大業篤匪躬之誠以勱相我國家則斯役也不其偉<lb/>
哉既述其事以歸之而復為迎享送神詩一章俾祀侯<lb/>
<pb n="KR4e0173_WYG_031-5b"/>
之時則歌以侑云<lb/>
奉珎兮進斚伐鼓兮堂下廟翼翼兮余趨神剡剡兮來<lb/>
駕神之來兮千騎隨風蕭蕭兮吹滿旗望羽扇兮雲中<lb/>
儼八陣兮紛披雜蕉黄兮丹荔擷杜蘅兮蘭芷瞻卧龍<lb/>
兮矯矯歆明禋兮鑒止歌梁甫兮誦出師表侯心兮起<lb/>
遐思神假樂兮忻聽之神不忻兮我心悲我心悲兮神<lb/>
欲去駕雲軿兮遐舉髙莫即兮杳難追遥極目兮自延<lb/>
佇靈之闗兮嵯峨湘之水兮横波耿忠義兮如見如不<lb/>
<pb n="KR4e0173_WYG_031-6a"/>
涸兮不磨千秋兮一日我人兮謂侯是式聿祀事兮有<lb/>
常庶激報兮無斁<lb/>
　　　重修漢夀亭侯廟碑<lb/>
世常不乏乎才智之士而忠義之士乃不恒有夫所謂<lb/>
才智者自效一職集一事皆無媿於才智之名稍知自<lb/>
勉者皆能之至於忠義者立天下之大節負天下之大<lb/>
義守天下之大防自非根於天性而見道明者尠克全<lb/>
盡極其功可以厲人心裨世教植人紀扶天常是豈區<lb/>
<pb n="KR4e0173_WYG_031-6b"/>
區以才智名者可同日語哉求其人於光岳氣分之後<lb/>
殆麟角鳯毛然此世之所貴所以不在彼而在此也余<lb/>
觀漢夀亭侯闗羽佐先主﨑嶇立國當是之時曹操以<lb/>
奸雄之資睥睨神器而先主言地不若操之廣言兵不<lb/>
若操之雄言財不若操之富天下惟知有操而已計强<lb/>
弱為去就者固知所擇而侯委身先主之死靡他操固<lb/>
嘗愛其勇欲留之竟弗可得觀其拒張遼之言則其心<lb/>
事誠可以鑒天地而質諸鬼神者所謂忠義之士非耶<lb/>
<pb n="KR4e0173_WYG_031-7a"/>
故即侯之才智而論則亦未嘗有大過人者而其意氣<lb/>
則偉矣今侯血食遍天下雖庸人孺子亦能道侯名烈<lb/>
豈非侯之忠義足以風動後世故若是盛哉侯廟在某<lb/>
地者歲久弗治邦人恐無以妥侯之靈乃葺而新之予<lb/>
為之作銘<lb/>
惟古義士奮不顧軀委質于人死生以之烈烈闗侯允<lb/>
矣其徒紫髯八尺氣雄萬夫輔相昭烈實惟心膂顛沛<lb/>
流離靡或攜貳生為豪傑沒為神明勁氣磅礴為風為<lb/>
<pb n="KR4e0173_WYG_031-7b"/>
霆大義孤忠百世尤偉何物么麽猶䑕與鬼新宫崇崇<lb/>
穹碑窿窿我銘昭之用以勸忠<lb/>
　　　新建宗忠簡公祠堂記<lb/>
大丈夫生不遇時不能畢志以成駿功抱恨終古而獨<lb/>
以忠義遺身後使百世之下慨想風烈而不能置豈不<lb/>
偉哉若宋之宗忠簡公是矣公名澤字汝霖婺之義烏<lb/>
人也登元祐六年進士以對䇿切直為時宰所忌調尉<lb/>
館陶流落擯棄者餘三十年靖康初擢守磁州未幾金<lb/>
<pb n="KR4e0173_WYG_031-8a"/>
人入㓂長驅逼都城四面勤王之師逡廵前却莫敢先<lb/>
赴公時奉詔為康王副元帥屢請督發而王之親臣汪<lb/>
伯彦黄潛善者沮之遂弗果用既乃提孤軍獨進徒以<lb/>
忠義招徠豪傑所向屢㨗然亦坐軍勢單弱諸道莫有<lb/>
助者卒不能有成功及康王正位宸極公首入對言興<lb/>
復大計流涕慷慨繼被命留守京城外禦强敵屢出師<lb/>
破其衆内戢巨㓂招下者不啻百萬金人畏其威自是<lb/>
不敢復窺汴公方以身任中興之事修立軍政奮揚威<lb/>
<pb n="KR4e0173_WYG_031-8b"/>
武以圖中原而復為汪黄所沮屢有奏請輙抑不行憂<lb/>
憤成疾而卒公沒而大事遂去矣此公出處之大都所<lb/>
以為忠義者此也說者謂公之才略使當靖康危廹之<lb/>
日挈兵柄以付之一惟其所為則二聖不至北狩使殫<lb/>
志畢慮于建炎之初而莫或牽制之則必不為南渡之<lb/>
偏安而奈之何其不然宋之不競豈非天哉此英雄之<lb/>
士所以為之扼腕而痛恨也公在政和嘗被罪羈置潤<lb/>
州繼復監酒於潤沒且𦵏於潤而潤故無廟正德戊辰<lb/>
<pb n="KR4e0173_WYG_031-9a"/>
江右謝侍御景温來按是邦覽郡迹而歎曰崇祀先烈<lb/>
國有彛典矧賢者之所寓止與其體魄衣冠之所藏而<lb/>
廟不立甚於典弗稱且是邦為南北控扼東南諸郡之<lb/>
屏障在焉誠不可無昭示後人者乃諭郡守羅侯俾經<lb/>
營之而節推史君實專董其事則相地於郭内夀丘山<lb/>
之北朞年而告成榜宗忠簡公祠因舊諡也既而羅與<lb/>
史俱以擢去麗牲之石未有文者今郡守莆陽林侯魁<lb/>
始專价來謁予文予嘗聞之天下之分莫大於君臣而<lb/>
<pb n="KR4e0173_WYG_031-9b"/>
忠義之在人乃其固有與生俱生而不可解於心者而<lb/>
莊周乃謂君臣之義無所逃於天地之間則似出於勉<lb/>
強不得已矣此君子之所以深非而極辨之者也以忠<lb/>
簡公觀之當其冐萬死以赴難違衆獨徃固有笑其狂<lb/>
且愚者而公毅然不少懾洎其艱難備禦震撼四至屹<lb/>
然不動瀕沒猶呼過河者三孤忠正氣誠可以凜秋霜<lb/>
而貫白日夫豈有所為而然哉天性固然惟其不能自<lb/>
解故耳吏惰失職祀典弗修且三百年矣而侍御獨能<lb/>
<pb n="KR4e0173_WYG_031-10a"/>
舉之羅侯相之史君成之林侯終之不惟有以慰英爽<lb/>
於九原而且以詔萬世之為人臣者豈不大有功於名<lb/>
教哉某因其請既述公之忠義之大以為潤人告而復<lb/>
為迎送神詩二章俾永永歌以承祀云<lb/>
伐鼔兮坎坎候我公兮山之坂公之來兮駕雲軿風淅<lb/>
淅兮雨㝠㝠公夷猶兮入新廟桂檀為楣兮辛夷為橑<lb/>
懐故都兮冲冲覽宇宙兮涕焉從豺狼在郊兮鰐在渚<lb/>
鑾輿迷望兮公食無處靡修潔兮薦予誠指北固兮奠<lb/>
<pb n="KR4e0173_WYG_031-10b"/>
中泠公不樂兮我心靡寧<lb/>
萬舞畢兮神既醉神既醉兮欲返斾公將歸兮朝帝宫<lb/>
左朱雀右蒼龍荷皇明錫純嘏奠江山永終古施我人<lb/>
兮寧厥居妖氣弗作禾黍與與我人報祀兮永無怠儼<lb/>
昭格兮神常在歌神功横四海<lb/>
　　　集義亭記<lb/>
正德辛未山東江西皆盗起逺近震驚封章日馳天子<lb/>
曰嘻其勑我一二重臣徃誅之又命諸守臣慎保障以<lb/>
<pb n="KR4e0173_WYG_031-11a"/>
綏我師於是諸守臣或職或不職而盗之所過或犯或<lb/>
不犯乃壬申夏江西盗蔓延攻兩淅逮徽之婺源山東<lb/>
盗渡大江逼黟縣徽守熊侯日謀捍禦䇿慮衛卒驕惰<lb/>
不可恃乃議白當道募集民兵先是臺司嘗有議行者<lb/>
民恐遂為例後不可解謗訕紛起侯既得請開誠撫諭<lb/>
以為一時緩急用事寢即解散無留意民始翕然聽乃<lb/>
相地城北為練習之所建屋於其中以便敎閱品式備<lb/>
具信義溢孚逺近告報民大和集節推張君應祺專領<lb/>
<pb n="KR4e0173_WYG_031-11b"/>
部之同寅恊謀羣屬供事侯時徃行躬勞之踴躍有方<lb/>
擊刺如法武備葺修聲振旁邑盗卒不敢近而郡頼以<lb/>
安事既竣僉謂不可俾茲役無聞謀伐石以記勞蹟侯<lb/>
不能止也歙人侍御吳君清夫者間來謁予文考之成<lb/>
周之制寓兵於農無事則秉耒以力田有事則執械以<lb/>
禦敵故伍兩卒旅軍師之衆即比閭族黨州鄉之民其<lb/>
法簡便而無弊自井田壊而兵農分農出力以食兵兵<lb/>
出力以衛農於是兵農角立而其弊遂至於農困而兵<lb/>
<pb n="KR4e0173_WYG_031-12a"/>
驕其來也久矣熊侯茲舉固亦酌人情以行權宜之法<lb/>
事不煩而民不擾卒以保障乎一方庻幾有古之意焉<lb/>
孰謂古法盡不可行於今哉昔孔子稱子産使民也義<lb/>
義固古之所以使民也今徽之民不憚其役而聼命於<lb/>
侯建亭之費又出吳君之族為義民者貧者効力富者<lb/>
輸財惟恐或後非侯以義使民而能然歟嗚呼當盗起<lb/>
之初使凡郡若邑皆得如侯者則盗固無所逞又何俟<lb/>
勞王師數十萬閲兩寒暑而猶未盡撲滅邪奈之何不<lb/>
<pb n="KR4e0173_WYG_031-12b"/>
皆侯若也則侯保障之功誠不可以不記侯名桂江西<lb/>
人由進士其他善政尚多不係茲役故不及<lb/>
　　　鶴城張氏家廟碑記<lb/>
張氏之先汴人也從宋南渡徙松之華亭居鶴城歲逺<lb/>
莫䆒有諱元亨者今定為第一世鶴城之有張自元亨<lb/>
始元亨生天裕天裕生仲清仲清生遜遜生都憲公誥<lb/>
張氏之大自都憲公始都憲公既致位通顯上追榮其<lb/>
二世誥封如其官晩歲歸休欲創為堂以為祀先之所<lb/>
<pb n="KR4e0173_WYG_031-13a"/>
未就而卒其嗣太學生懋思甫宿奉敎言克纘遺烈乃<lb/>
因先志而鼎建焉其地當正寢之東南隅為堂四楹以<lb/>
奉其四世主蔽以重屋峻潔明整祧祭有室祔祭有儲<lb/>
祭器有庫庋遺書衣物有庫燕私有堂致齋有所神厨<lb/>
宰牲所靡不畢具南立綽楔表曰鶴城張氏家廟始事<lb/>
正德戊寅之春凡五閱月乃訖翼然煥然禮制稱矣既<lb/>
乃礱巨石持状過予乞文刻以詔後嘗聞之祭統曰祭<lb/>
者所以追飬繼孝也夫人子豈不欲親之永存而得以<lb/>
<pb n="KR4e0173_WYG_031-13b"/>
常致其飬哉而時則有限是以聖人制為宗廟祭祀之<lb/>
禮以敎人俾得以自盡而少塞其弗及之悲嗚呼欲觀<lb/>
人子之心者於祭亦可知矣是故宫室不修者不可以<lb/>
言祭百物不備者不可以言祭則祭之道可茍焉矣哉<lb/>
自夫古禮不講率簡畧從事曰是亦已祭而其背本㤀<lb/>
親者不與夫禮載於經凡得為者可據而行也彼豈未<lb/>
悉於禮顧其追逺之誠有弗至焉耳嗚呼觀於其祭而<lb/>
人子之心可知矣懋思甫告予有曰惟先公得孤晩色<lb/>
<pb n="KR4e0173_WYG_031-14a"/>
飬之孝孤也有遺恨焉茲豈惟畢先志而是區區者亦<lb/>
頼以自盡予深有感於其言益以信記禮者所謂故曰<lb/>
觀於其祭而人子之心可知矣若懋思甫不謂之能孝<lb/>
矣乎矧當古禮曠廢而獨能舉行弗背聖人之敎亦賢<lb/>
也矣是誠不可不記既以示夫人人且使張氏子孫得<lb/>
以鍳觀焉持循弗替益求所以亢宗貽後者茲廟之建<lb/>
雖百世其傳可也申之詩曰<lb/>
張由汴遷松乃邈綿沉伏仄微亦罔或顯奕奕中丞始<lb/>
<pb n="KR4e0173_WYG_031-14b"/>
奮以興秉帝之憲為邦之楨中丞孝思軫念廟祀志蓄<lb/>
未副中丞有子桂棟松楣其宇秩秩世祀以䖍孝孫之<lb/>
績孝孫入廟翼翼欽欽水木源本有惕此心孝孫承享<lb/>
拂拭筵几籩豆孔嘉肴胔肥㫖祖考以慰陟降顧歆延<lb/>
休錫祉畀此孝孫匪先曷開匪後曷述有文示之刻在<lb/>
廟石<lb/>
　　　松江府學重修記<lb/>
天下之事於其所當盡心者而致美焉君子弗以為過<lb/>
<pb n="KR4e0173_WYG_031-15a"/>
也松有學維舊亦屢葺矣而近復稍弊郡守崇仁吳侯<lb/>
大懼弗稱侯之言曰松為天下名郡而育士之地僅若<lb/>
是將為此邦羞夫刺史於郡有師帥之義焉顧無能相<lb/>
諸士而於所以作興之者弗加之意何以師帥也彼瞿<lb/>
聃氏之教為世大蠧習其説者崇其居窮侈極麗而吾<lb/>
人乃弗之逮且天下事不有以大振起之因循茍且亦<lb/>
何以勵人心而作其頽惰哉吾其圖之為諸士子感發<lb/>
之地也於是節冗儲羡鳩工㑹材擇日以從事凡板檻<lb/>
<pb n="KR4e0173_WYG_031-15b"/>
之剥腐者瓦甓之殘缺者采色之黒黯者棟楹之欹側<lb/>
者欂櫨之頽弊者悉輟其舊而一新之為大成殿為魁<lb/>
星樓為齋者四為亭為門者各二為坊者五為號房者<lb/>
百為先賢鄉賢祠者各一始以丁丑之春卒以戊寅之<lb/>
冬崇髙華煥堅整綿密視昔幾倍偉乎盛哉信足與地<lb/>
稱矣於是郡愽譚君璋率厥僚洎諸弟子員過予乞文<lb/>
刻石以記嗚呼學校為治首務也而俗吏忽之安陋就<lb/>
簡動以勞費辭夫君子於天下事惟其義而豐儉者昔<lb/>
<pb n="KR4e0173_WYG_031-16a"/>
者聖人固嘗以是論禹矣然則可槩以節用一言自諉<lb/>
邪即於學校是儉則孰不當儉者然世固有用非所用<lb/>
而甚至厚於自植此則吳侯之罪人也雖然侯之所致<lb/>
美者其具也學校之所以擅美者不專以具也致美其<lb/>
具侯則能之必使其實擅其美非侯之所自能也侯特<lb/>
作興之而已此則在諸士子自為矣今夫忠孝大節道<lb/>
德大原所以仰企前修俯俟來哲者諸士子既飫聞而<lb/>
能言之矣感勵奮發洗濯磨淬允踐而實蹈之隨所處<lb/>
<pb n="KR4e0173_WYG_031-16b"/>
皆卓然有以自立使松之學校稱重於天下夫然後為<lb/>
能擅其美而益與地稱嗚呼此非諸士子自為之則何<lb/>
以哉承恩不佞忝從斯文後敬執筆為諸士子告願相<lb/>
與勉之求無負侯作興之意侯名鉞以才御史出守其<lb/>
賛佐諸君見後題名茲不贅<lb/>
　　　松江府重修儒學記<lb/>
嘉靖庚寅冬松郡重修學宫成先是郡守善化熊侯宇<lb/>
奉部檄建亭於學之南以貯今上所著敬一箴承恩嘗<lb/>
<pb n="KR4e0173_WYG_031-17a"/>
過而瞻仰美其輪奐偉麗而學宫尚多頽缺未治曰是<lb/>
必繼此有役否則弊壞日甚將益侈費未幾則聞侯大<lb/>
議興作凡瓦甓木石之儲波委雲屬而使縣丞呉徹大<lb/>
使李常者董其事則歎曰侯其知務乎然昔在己卯亦<lb/>
嘗有事於修學承恩實執筆記其役曽未幾已頽缺若<lb/>
此斯則任事者之責也繼聞郡愽南城程君㸅躬自勤<lb/>
瘁日與前二人者督率之指授衆工務無茍且從事則<lb/>
歎曰程君其知職矣乎今茲之役庻乎其可久矣蓋八<lb/>
<pb n="KR4e0173_WYG_031-17b"/>
閱月而工始訖間復過之則煥乎改觀若文廟若兩廡<lb/>
若㦸門若明倫崇德飬賢堂若詠歸亭若齋廬若尊經<lb/>
閣魁星樓莫不一新至鄉賢名宦祠昔皆位制弗稱亦<lb/>
相地改作陛級崇峻欄楯周直丹堊炳明翼翼爾整整<lb/>
爾於是程君揖承恩告曰是役也我郡侯作人之功不<lb/>
可以不記願吾子筆之而因以示夫諸士子也承恩退<lb/>
則為說以復於程君曰昔者聖王設為學校聚俊髦之<lb/>
士而敎之以修治之術後世學校之名雖具而其所以<lb/>
<pb n="KR4e0173_WYG_031-18a"/>
敎與學者不過詞章舉業而於古人道德治理之實邈<lb/>
矣皇上懋德建中緝熈聖學敬一之箴發揮精詳得千<lb/>
古聖賢相傳心法既復有感於人才之不古若由不知<lb/>
敬學之本因廷臣之請命諸郡國悉以前箴刻置學宮<lb/>
俾為士者皆知為聖賢之學而不徒事無益之空言振<lb/>
作天下何其盛也盖嘗即聖訓推之主一為敬無適為<lb/>
一一者何也理也所謂太極也天命之性也率性之道<lb/>
也主一也者主是理也戒謹恐懼念念於理不雜不息<lb/>
<pb n="KR4e0173_WYG_031-18b"/>
此之謂一一則敬矣敬則一矣敬者一之功一者敬之<lb/>
實至哉一乎通聖愚徹宇宙無乎弗具無乎弗然精一<lb/>
者精此一也貞一者貞此一也恊一者恊此一也藴之<lb/>
曰天德逹之為王道天德也王道也一以貫之者也夫<lb/>
是之謂聖賢之學至易至簡可久可大具足而無欠者<lb/>
唐虞三代其敎與學者皆是也士茍知所自力以求其<lb/>
至則偉然道德之儒弗受變於流俗處而參軻出而伊<lb/>
周其為才也真古之才矣此我皇上所以振作天下者<lb/>
<pb n="KR4e0173_WYG_031-19a"/>
也諸士子亦嘗誦聖訓而有感乎則是役也所以上本<lb/>
國家建學之意下推賢侯作興之心以為諸士告宜莫<lb/>
有大於此者故敢悉次其説願相與䇿勵焉<lb/>
　　　華亭縣儒學射圃記<lb/>
將欲舉先王之禮必求稱與備地弗稱器弗備而茍焉<lb/>
以從事君子以為陋華亭縣學之東故有射圃而甚隘<lb/>
禮廢莫舉器亦殘缺尠存者今天子稽古右文禮樂之<lb/>
敎風動逺邇嘉靖庚寅秋侍御山西胡公體乾奉命按<lb/>
<pb n="KR4e0173_WYG_031-19b"/>
吳所至諭修舉射禮而華亭所謂射圃者顧簡陋弗稱<lb/>
郡守善化熊侯宇心獨少之則以諭邑侯方君鈍議開<lb/>
拓其地具白上官斥其右之右文街以益其濶割其左<lb/>
董漕之隙地為路而國子生髙霑亦請譲其業之在北<lb/>
者為地數弓於是射圃濶凡若干丈有竒方正周直軒<lb/>
豁𢎞敞垣墉塗茨綽楔整餙方君且徴工㑹材悉製其<lb/>
器凡弓矢旌中豐楅之屬靡不完美然後地稱器備可<lb/>
以言禮將事之日羣心樂康肅穆就列周旋有地蔚蔚<lb/>
<pb n="KR4e0173_WYG_031-20a"/>
彬彬誾誾于于盛時禮容一朝復見縣博山隂陳君徠<lb/>
謂不可無以詔諸士也則來謁予文射藝類耳而聖王<lb/>
務焉以寓敎也以射寓敎而非徒善其藝也是故以肅<lb/>
容體焉進退有度周旋有儀容比於禮節比於樂所以<lb/>
習禮樂也以正心志焉躁者靜怠者作傲慢者恭乖戾<lb/>
者和所以立德行也鵠以為理焉各繹其所志鵠以為<lb/>
道焉各止其所止鵠以為己焉各反求諸己故曰射也<lb/>
者所以寓敎以射寓敎而非徒善其藝也徒善其藝則<lb/>
<pb n="KR4e0173_WYG_031-20b"/>
技焉耳矣孔子射於矍相之圃所以擇士者何其嚴且<lb/>
宻也是故責其孝焉悌焉忠焉責其好學好禮守死善<lb/>
道焉嚴且宻也如此而無擇乎技也故曰以寓敎盖教<lb/>
之以習禮樂也敎之以立德行也敎之以各繹己志各<lb/>
止其所各求諸己也聖人欲敎人以是而其為術莫射<lb/>
為近且該故以寓敎也故曰非善其藝徒善其藝則技<lb/>
焉耳矣如以技也則彼穿楊貫札者可以攀聖賢之轍<lb/>
矣而豈君子之事哉則諸士子之盡志於射者其亦當<lb/>
<pb n="KR4e0173_WYG_031-21a"/>
知所勉矣作射圃記<lb/>
　　　松江府學學田碑記<lb/>
學有田以養士也國家羣聚俊髦之士於學既制為廪<lb/>
餼之飬而良有司廣上德意則復田焉故田也者所以<lb/>
飬士也松為學維舊而故無田前屢易守莫或為處晉<lb/>
江黄侯潤以夏官正郎來<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>治加意學校而獨以無田<lb/>
病㑹民有匿田避税者侯既亷得之則悉以畀學曰知<lb/>
弗裕也吾其為後人倡乎為畝凡二百四十有竒於是<lb/>
<pb n="KR4e0173_WYG_031-21b"/>
松之學無田乃今有田有實自黄侯始郡博俞君世潔<lb/>
偕厥僚詣予請文刻石以紀予維君子於當為之事惟<lb/>
其為不為不得自解諉夫孰不知學之宜田也知而莫<lb/>
為彼固曰無故也無所因也夫事必皆故乎人不為始<lb/>
曷其故乎必曰因也侯即無匿田者其終已乎前乎侯<lb/>
者豈無可因如侯者乎而卒未有聞是在為不為耳雖<lb/>
然侯有田以飬士善矣而飬之為義非可一端盡也頥<lb/>
之彖曰頥貞吉觀頥自求口實飬人者與飬於人者之<lb/>
<pb n="KR4e0173_WYG_031-22a"/>
自飬皆有道矣是故涵之育之撫之敎之掖而逹之作<lb/>
而成之此之謂飬人者之道侯之事也乃若飬於人者<lb/>
之自飬當何如哉故飬其和順之德也飬其道義之趨<lb/>
也養其深䆳之器也養其介特之操也飬其恬靜之習<lb/>
也飬其容蓄之量也飬其經濟之具也此皆自飬之道<lb/>
也嗟乎聖人飬賢以及民士固待用有飬人之責者不<lb/>
有以自飬其何以也故曰窮飬逹施飬於平時而用於<lb/>
一旦士也可不務乎諸君子其無負侯飬之之心哉予<lb/>
<pb n="KR4e0173_WYG_031-22b"/>
故邦人也誠樂侯有是舉故以飬之大義復諸文學之<lb/>
請既以廣侯之意且以為多士告若田稅之額與出納<lb/>
之數則附之碑隂併申以詩曰<lb/>
天飬萬物風霆流行聖飬萬民輔相曲成飬民急賢飬<lb/>
賢豫士抜優簡能賙以廪餼侈德均惠牧民之司匪財<lb/>
曷飬匪田曷施乃肇兹田厥壤惟沃既菑既畬爰稼爰<lb/>
穫厥田何從姦宄自私孰匪王土彼胡獨遺黄侯克<lb/>
明搜剔靡盖嗟此姦民法曷汝貸乃籍於官畀之學<lb/>
<pb n="KR4e0173_WYG_031-23a"/>
宫昔無今有繄誰之功佃作之来什什其偶委輸<lb/>
惟時奔走恐後曷以貯之有廩有庾勾稽惟眀莫<lb/>
或侵漁侯謂佃者優汝勞勩侯有教令謹厥常稅<lb/>
侯語扵學汝師洎徒惟此區區莫克汝敷衆拜稽<lb/>
首過矣公言杪忽圭撮皆公之恩衆率吿語曷報曷<lb/>
稱篤教勵業侯則有命事莫難始有倡斯繼尚其裕<lb/>
哉來者其視之<lb/>
　　　南京翰林院重修記<hi>奉詔起行不果刻</hi>
<pb n="KR4e0173_WYG_031-23b"/>
凡兩京公署無為私寓者惟南京翰林院官不具僚地<lb/>
僻事簡署篆者率寓之其來舊矣惟是故其屋猶不可<lb/>
不時葺之堅宻整潔庻乎安處而無杌<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>之患院葺治<lb/>
亦屢矣而靡常居輿皂胥史得以乘間毁而給㸑者有<lb/>
矣嘉靖丁酉之冬予承乏來此則墻垣堦戺已復頽壞<lb/>
門扉亦多缺而弗存㑹明年春夏之際大雨連數日夜<lb/>
前後屋漏甚泥滓及寢榻濕氣蒸溽家衆多病又寢所<lb/>
承塵之上時聞瓦礫隕墜予疑其且崩折也客有謂予<lb/>
<pb n="KR4e0173_WYG_031-24a"/>
曰屋久矣盍慎諸予益恐不能朝夕寧命匠氏撤而視<lb/>
之則梁之朽者十有三四而前堂有三楹朽尤甚乃亟<lb/>
請於大司空石庵蔣公少司空南山胡公於是鳩工㑹<lb/>
材將以從事盖亦稍補治而大宗伯渭崖霍公以其所<lb/>
毁佛廬畀我以給予喜曰是可副吾役矣院故無寢室<lb/>
以後堂則空濶而旁之廂則淺隘俱弗稱儀門故壘以<lb/>
甓其制卑甚每肩輿過其下須一俛首而瓦甓亦多摧<lb/>
剥又土地祠當行路之側人迹混雜庭中不能旋武而<lb/>
<pb n="KR4e0173_WYG_031-24b"/>
其旁則空地蕪穢無用乃以佛廬之植作屋六楹三為<lb/>
寢所一為書室一為庫以舊屋之植為延賔之所三為<lb/>
内厨一為僕人之房一徹儀門之舊而更焉移土地祠<lb/>
於旁之隙地屋仍其舊而地甚軒豁矣又即正堂之右<lb/>
為孔目齋房者一修吏舍者二其餘更易朽腐補葺缺<lb/>
壞若内外堦戺并鹿角率工部之料不與二門之外植<lb/>
槐十四株儀門之傍植檜八株植竹數竿於土地祠之<lb/>
後㑹而計之用工部之直若干禮部之直若干而屋五<lb/>
<pb n="KR4e0173_WYG_031-25a"/>
間不與後復少缺則今大司空白川周公又益木瓦若<lb/>
干總木工之工若干瓦工之工若干雜工之工若干畫<lb/>
工之工若干灰石釘油雜物之費若干始於戊戌十月<lb/>
越明年己亥二月乃畢嗟夫興作古人所慎而修舉頺<lb/>
敝事有不容後者乃若以寢室則嫌於便安儀門則嫌<lb/>
於觀美土地之祠則嫌於紛更將無有罪予者乎雖然<lb/>
必如是而身心則適也如是而等威則稱也如是而神<lb/>
人則辨也因事為功一勞永逸予何與焉君子其必有<lb/>
<pb n="KR4e0173_WYG_031-25b"/>
以原我矣<lb/>
　　　松江府儒學前敎授譚程二公去思碑<lb/>
宫宷氏毅齋子承恩曰松盖有兩賢郡博焉俱以德敎<lb/>
著一西廣譚子也一江右程子也譚子者名璋正德丙<lb/>
子由餘姚敎諭來其為敎均視兼愛不以賢否異而絶<lb/>
人於不可敎不加人以怒言厲色而薫其德者皆獲其<lb/>
益而觀勸以有成莫不翕然感烝然戴之譚子後六年<lb/>
嘉靖戊子程子由曹州學正繼程子者名㸅為敎謹賢<lb/>
<pb n="KR4e0173_WYG_031-26a"/>
否之辨奬其能以勵不能者士既服其甄别之公以明<lb/>
能者勸不能者且激而知勉敎乃丕振士風大洽復翕<lb/>
然感蒸然戴之譚子敦厚和易故為敎寛而恕欲優而<lb/>
柔之以俟其自化程子端方諒直故其敎嚴而正謂士<lb/>
非勸懲則無所激發於是謹條約崇禮譲斥浮澆抑奔<lb/>
競至其自處要以風節自勵去淫祠以袪蔽謹祀典不<lb/>
以勢位屈蹈履繩墨以身為諸士先二君子之所事盖<lb/>
各成諸質不能以盡同而要其所以敎皆以作人為急<lb/>
<pb n="KR4e0173_WYG_031-26b"/>
至其體恤諸士軫念憂慼視若子弟然恪慎勤勞繕治<lb/>
學宇殫厥心如家事斯亦靡殊焉譚子居八年以不能<lb/>
順適上官被䜛解職去士奔走泣送至脫其履為記程<lb/>
子三年而擢鹽城令士猶戀戀其去久而益勸則謀立<lb/>
石併刻二君子以寓其寥邈之思嗚呼予嘗讀易之咸<lb/>
而得夫感應之說矣夫感應之際難言哉是故感人者<lb/>
不可以術取茍致也術取茍致咸之上六騰口說而無<lb/>
實也騰口説而無實愚夫愚婦弗可以欺而况士乎夫<lb/>
<pb n="KR4e0173_WYG_031-27a"/>
感之也者非矯虚飾偽也矯虚飾偽咸之初六淺之乎<lb/>
為感者也三代直道而行固斯民也過情之譽諸士豈<lb/>
為耶亶乎懿哉二君子之所以感諸士之所以感之者<lb/>
也是故以寛則有容以恕則易從以嚴則有功以正則<lb/>
有終而皆出之以孚信行之以懇惻二君子何心哉以<lb/>
誠感者斯以誠應矣故曰貞其感貞其感而天下之志<lb/>
通而况於士也毅齋子曰吾因是而又知王道之易行<lb/>
也夫感應者其王道之本乎聖人極言之於易故曰天<lb/>
<pb n="KR4e0173_WYG_031-27b"/>
地感而萬物化生聖人感人心而天下和平夫王道誠<lb/>
而已未有誠而不動者也亦未有不誠而動者也吾於<lb/>
諸士是舉有徴焉乃作碑記併系詩曰<lb/>
惟王設官典學示則才以育成敎以人立匪義曷率匪<lb/>
德曷懷不範不模職乃用乖罔道行私胡敎之迪居居<lb/>
究究乃用扞格松學自昔有偉二賢魏孫兩公髙風夐<lb/>
然盛德令聞久矣絶響我求其人孰是彿彷有斐二君<lb/>
子曰譚與程後先鼎來聞風而興慥慥其誠介介其守<lb/>
<pb n="KR4e0173_WYG_031-28a"/>
瞿瞿其勤悃悃其厚士我子弟樂育以成既予之願悉<lb/>
為才英汝業予勸汝艱予恤莫或相汝矧益汝疾汝克<lb/>
率敎我誠汝嘉有弗克庸予則汝嗟多士詵詵亦既奮<lb/>
勵恩義交孚罔有睽異孰甘暴棄淪於匪人有朴責是<lb/>
加亦罔或怨憎在三之義彌久而篤有繫其思孰強孰<lb/>
督多士有言失予瞻依疇復能來以慰我思我思惸惸<lb/>
曷効曷報各淑爾身毋負師教靡常者勢惟德弗泯相<lb/>
彼峯泖並其高深翼翼穹碑重宇之下刻兹銘詩以示<lb/>
<pb n="KR4e0173_WYG_031-28b"/>
來者<lb/>
　　　上海縣學去思碑<lb/>
學宮曷碑去思也著德敎也昔者縣博葉子有德敎於<lb/>
士既擢官以去而諸士思之不能忘故碑以著之亦以<lb/>
寓思也則來謁宫宷氏孫子徴文焉記曰嘉靖庚寅春<lb/>
貴溪葉子由鄉貢士來領松之上海敎事葉子者名朴<lb/>
字淳夫號白石剛方諒直雅負志節其敎士也先德行<lb/>
而次文藝端之以楷範謹之以條約檢飭砥礪别其賢<lb/>
<pb n="KR4e0173_WYG_031-29a"/>
慝而抑舉之升堂侍坐之次穆然凝然無敢跛倚誕謾<lb/>
有弗率者責治之必率乃已君子謂葉子得教本矣葉<lb/>
子之待士也束脩之遺却其貧者弗之受且時其匱乏<lb/>
割俸賙之䘮也倡義助之難者拯援之盡厥力君子謂<lb/>
葉子能恤士矣葉子又能振作廢弛也射圃頽缺禮壊<lb/>
且久葉子葺治之時率諸士較藝其中明倫堂隘諸士<lb/>
弗克布武自葉子之至也堂有重軒而周旋始稱廩餼<lb/>
給於有司出納維難重以為病自葉子之至也學有廪<lb/>
<pb n="KR4e0173_WYG_031-29b"/>
庾而輸積始便君子謂葉子能盡心於校矣茲葉子之<lb/>
為所謂德敎而諸士之所以思也嗚呼昔者聖人論三<lb/>
重之道而以師配君親誠以師者所以成就我者也故<lb/>
與生我撫我者等而實兼尊親之義有恩義焉是故恩<lb/>
寓於義義行乎恩二者則一自夫惟有見夫義也則一<lb/>
於嚴急促如束縛士乃至無所容惟有見夫恩也則一<lb/>
於寛解弛縱放併夫學規而盡廢之嚴則士心乖寛則<lb/>
士習壞恩非其恩義非其義職乃用曠嗟乎葉子也吾<lb/>
<pb n="KR4e0173_WYG_031-30a"/>
觀其振作師道督率諸士激發之下無陂行焉兹義也<lb/>
乃恩也憫窮扶危體恤周至士心胥頼如父兄然茲恩<lb/>
也乃義也至於振作衰廢盡心于校則又其推焉葉子<lb/>
者真無媿於三重哉視前所云何其遼也則其所以感<lb/>
諸士也深而繫其去後之思者豈偶然也繼自今來者<lb/>
亦可以觀矣夫述休美以示風勸史氏職也承恩嘗執<lb/>
筆從諸史後其敢忽諸用記其大都為之論次言無溢<lb/>
美者示信也併伸諸士之意作詞曰<lb/>
<pb n="KR4e0173_WYG_031-30b"/>
有媺一人兮大江之西秉德義兮實維我師師昔來兮<lb/>
振文敎示法式兮規旋矩蹈誘我掖我兮悃悃渠渠惜<lb/>
我私兮子如弟如發予蒙兮作我懦礪予節兮植我懦<lb/>
善予勸兮弗善予耻樂育我兮弗予以棄師今去兮我<lb/>
則曷以崇軒兮恢恢是吾師兮規為有庾兮翼翼是吾<lb/>
師兮經畫亦有射圃師闢其武觀德之所陟降興俯升<lb/>
階兮瞻履綦躋堂兮聆誨辭思師不來兮曷知我悲師<lb/>
今不逺兮故里之左孰告天王兮還師誨我<lb/>
<pb n="KR4e0173_WYG_031-31a"/>
　　　合肥縣學田碑記<lb/>
合肥為邑地瘠而俗樸民非力田無他治生而其為士<lb/>
者則多無田徃徃贍生不給海陽潘侯恕以名進士令<lb/>
茲邑振頺起廢政以漸舉而獨以士或以貧妨業也思<lb/>
有以贍之然久之弗獲為處越明年民有訟田者田故<lb/>
籍於官歲逺湮沒欲得者輙起而爭屢易尹弗决侯疑<lb/>
之乃博訪父老得其實喜曰吾求所以贍士而未得蓄<lb/>
奸長訟兹何為也吾事濟矣乃具白當道請入其田於<lb/>
<pb n="KR4e0173_WYG_031-31b"/>
學仍計田之直捐已俸若干以償官田為畝<hi>闕</hi>百<hi>闕</hi>十<lb/>
有竒歲斂所入貯於廪凡士之貧乏與婚䘮吉㐫之事<lb/>
量賙之紀其區至與租稅出納之數於籍君子謂兹役<lb/>
於養士而行之有五善正奸一也息訟二也官不廢直<lb/>
三也費不擾民四也事必白上五也鄭重周悉必欲為<lb/>
經常久逺之計意亦勤矣於是邑博王君藩命其弟子<lb/>
袁萬鵬陳邦瑞來徴予文刻石示後予惟國家飬士於<lb/>
學校以待用而付其責於有司有司者加之意凡可以<lb/>
<pb n="KR4e0173_WYG_031-32a"/>
廣上德者必為之承流宣化必如是而後可無負也若<lb/>
潘侯者豈非賢哉嗟夫天下不知幾令也其盡如潘侯<lb/>
耶昔之令合肥者亦不知幾人曾有如潘侯耶侯之惠<lb/>
諸士者甚大吾不知諸士何以自處也夫食於人者逸<lb/>
食人者勞士必求所以稱也乃若業廢於優游志溺於<lb/>
卑近安坐而食謂為當然豈不仰媿賢令下慙群氓哉<lb/>
而奚可也夫攘魁奪雋獵取名譽可以階仕進而未為<lb/>
道德之務躋崇陟要騖馳富貴可以為身榮而非佐理<lb/>
<pb n="KR4e0173_WYG_031-32b"/>
之實士之事非僅爾也必也為臣而忠為子而孝出則<lb/>
有以建立勛業處則有以表正風俗卓然為世偉人斯<lb/>
則國家所以養士之意侯之所以望諸士諸士之所以<lb/>
自處而勉焉者也夫然後可以食兹田而無媿矣嗚呼<lb/>
士也其懋哉系之詩曰<lb/>
有田膴膴連畛接隰昔𨽻於公奸宄是匿承訛襲繆競<lb/>
者屢興歴歲莫解訟言盈庭孰剖孰理潘侯是主畀之<lb/>
學宫惠我多士多士劬劬業斯勤斯不有潘侯疇恤我<lb/>
<pb n="KR4e0173_WYG_031-33a"/>
私侯語多士恤汝予職汝懋汝業予則汝懌侯語守者<lb/>
慎厥蓋藏給施惟均稽勾必明<hi>叶芒</hi>匪勸曷成匪訓曷述<lb/>
感勵奮發賢傑乃出邑有賢傑潘侯之功我作歌詩揚<lb/>
休無窮<lb/>
　　　蓬萊道院重修碑記<lb/>
昔者吾聖人之敎人也必欲於人事之所當然者殫厥<lb/>
心焉其所以楨幹植立彌縫曲成為世道計天地永位<lb/>
萬物永育極萬世而無敝者不敢茍也自夫老氐以清<lb/>
<pb n="KR4e0173_WYG_031-33b"/>
靜虚無為敎而莊周列禦㓂之徒推大其㫖託於方之<lb/>
外以自異彼固鄙人事而弗之屑彼固頽弛廢放以為<lb/>
全其天真彼固狹宇宙藐萬古以為髙彼固厪厪焉私<lb/>
其身視形骸之外舉無所與甚矣其不合我聖人之道<lb/>
也然而後之為其徒者乃復不盡然俛焉以勤厥生偲<lb/>
偲焉盡厥知慮方且公其心而不為身之私方且為永<lb/>
圖而不茍於朝夕方且惴惴焉若有所負方且懇懇焉<lb/>
有所冀而求以自慰是若有同乎為吾道之用心不亦<lb/>
<pb n="KR4e0173_WYG_031-34a"/>
倍其師說哉夫老氏之教其所謂方之外者固爾然而<lb/>
非有其徒羣聚而慎守之而誦習之崇奉之則其教亦<lb/>
且隨其身逺不過三四傳止矣今則歴久而顯暴於世<lb/>
良由其徒彷彿得吾道之意以維持之庻乎知吾聖人<lb/>
之教之終不能外此君子之所以於其徒若是者而必<lb/>
嘉與之也松有蓬萊道院者在郡治東北五十歩許地<lb/>
當通衢委巷北折甚幽寂元至正三年道士李德安創<lb/>
歲乆而圮國朝洪武初一修於道士金志信而制猶未<lb/>
<pb n="KR4e0173_WYG_031-34b"/>
稱成化癸卯住持李朝陽與其徒江守澄始改建之易<lb/>
卑為崇廓隘為廣闢陋為深中為正殿祀真武祀其師<lb/>
老君於寢殿祀文昌君并唐呂真人於左右廡於是規<lb/>
制始備正德己卯秋震雷碎其正殿之二柱江之徒住<lb/>
持衛大溥者率其徒鍾秉彛復修之支傾補弊益以藻<lb/>
飾則陛級峻整丹彩華煥地若拓而益完殿若升而益<lb/>
崇景若闢而益幽明軒靜牖深院曲房花木葱茸雅潔<lb/>
蠲麗若不與市廛接也院初未有記者大溥至是謁予<lb/>
<pb n="KR4e0173_WYG_031-35a"/>
告曰院無記非惟無以為山門重抑無以詔後人以締<lb/>
造之艱且將泯泯以致墮廢而奉敎之無所也溥實懼<lb/>
願賜之文以刻石嗚呼吾聖人之敎涵育乎一世彼異<lb/>
端者自生自死於吾道之中而不悟而僅得吾之粗淺<lb/>
以自衛其敎而冀傳之後於是見吾道之大而彼異敎<lb/>
者亦何以異也故因其請而告之使其徒於是而庻幾<lb/>
有所省哉復原其教而申以詩曰<lb/>
道原于一渾淪沕穆宰世立極吾道攸屬老氏者作同<lb/>
<pb n="KR4e0173_WYG_031-35b"/>
源異曲清淨為宗恬淡寡慾闡教傳世久益顯暴爰有<lb/>
攸處以寄髙躅奕奕斯宮松城之隩地僻而窈光景清<lb/>
淑剏自勝國郡乘可覆明益開拓殿宇髙矗於赫聖帝<lb/>
𤣥衮皁纛金印寳劍龜蛇承足太上髙居寢殿嚴肅文<lb/>
昌純陽冠弁羽服萬靈訶衛四衆瞻矚歲在單閼雷斧<lb/>
棟木天威有臨若儆玩瀆有大羽士戒行貞獨值變兢<lb/>
惕懴悔退伏竭力繕治倒廪罄櫝藻餙其餘罔有弗榖<lb/>
若増而勝丹彩溢目瀛海異境恍在塵陸頗疑其間仙<lb/>
<pb n="KR4e0173_WYG_031-36a"/>
侣棲宿神藥靈芝皓鶴𤣥鹿白雲迷户香靄覆屋允惟<lb/>
清虚迥隔凡俗石磬瑶笙玉版金籙考擊鼔鐘警徹昏<lb/>
旭𤣥臺㝠㝠丹府煜煜泊然虚無神明内燭匪茲靈區<lb/>
曷斷諸慾思貽厥謀言謹其屬爰謁史氏彤管紀録刻<lb/>
之貞珉庸代面告咨爾後人罔敢弗朂精進焚修秉志<lb/>
誠篤毋隳前功殫力繼續上祝皇釐下祈民福四氣順<lb/>
布雨暘寒燠以及衆生均囿化育<lb/>
　　　柘林城碑記<lb/>
<pb n="KR4e0173_WYG_031-36b"/>
我國家臣伏寰宇僻壌遐陬㒺不效順惟是東海島夷<lb/>
有曰倭者恃厥險逺頗失臣恭髙皇帝惡其狡猾無禮<lb/>
義斥絶之置之化外著於祖訓毋納其朝貢而獨於所<lb/>
以防禦之者甚備歲久法弛人心懈玩因而變生松江<lb/>
為濵海之郡南有柘林實一壌地距海僅里許當南風作<lb/>
海舶時刻可至乃嘉靖癸丑倭乗間竊發海上所至殘<lb/>
破浸淫及松境而其來皆由前地以入肆其兇暴焚刼<lb/>
殺戮不可勝紀於時開督府推大僚專征剿戡定之任<lb/>
<pb n="KR4e0173_WYG_031-37a"/>
而二三撫臣相與恊謀經畧於是調集湖㐮川廣之兵<lb/>
無慮數十萬竭東南財力暴師者五年而始平擒戮其<lb/>
渠魁為力亦艱矣瘡痍者甫起流移未盡復時見海上<lb/>
舟出沒人心猶竊恐恐又明年為丁巳歲侍御河南仰<lb/>
山尚公維時奉命按察南直𨽻廵歴至松問民疾苦詢<lb/>
㓂亂顛末覽地圖而得柘林為㓂所經憮然歎曰何恠<lb/>
乎㓂之作暴也以要地而所以捍衛乎民者無一堡一<lb/>
障之限使㓂横行無忌如蹈無人之境為人上者玩視<lb/>
<pb n="KR4e0173_WYG_031-37b"/>
吾民可如是乎欲絶其後城不可緩於是銳意欲城之<lb/>
乃疏請得允則示有司大發夫卒運磚甓儲灰石命工<lb/>
大城其地地當金山青村之間延袤四里髙二丈有竒<lb/>
趾濶八尺有竒鑿隍深如高之半啟三門以便開闔通<lb/>
二河以便舟楫其值皆出公命有司發所積贖金若干<lb/>
兩止於公帑下於民貲無毫髪費專委府判韓君崇福<lb/>
董其事而責邑民朱氏名鳯葉氏名昊者等早夜督率<lb/>
工作民悉公為民至意故皆懽忻踴躍趨事惟恐不及<lb/>
<pb n="KR4e0173_WYG_031-38a"/>
而朱葉二氏又皆讀書好義勤於勸相千鎚萬鍤雲屬<lb/>
波委乃僅三月告成樓櫓雉堞巍然翼然逺近之民慶<lb/>
忭喜慰始知有室家安居之樂於是柘林昔無城有城<lb/>
自公始公曰未也城而無守禦且與無城同於是㑹廵<lb/>
撫盩厔尋齋趙公忻趙曰吾事也敢弗力則又㑹兵憲<lb/>
武昌鏡湖熊公桴亦如之乃諭松守承天黎侯遵訓華<lb/>
亭尹薊州倪君光薦莫不奉德惟謹招流亡編保甲擇<lb/>
渠長設倉庾繕戎器勤檢閱嚴法令禁奸慝命吏時督<lb/>
<pb n="KR4e0173_WYG_031-38b"/>
察之綜理周詳而城之事始畢於是朱葉二人約其居<lb/>
民蔡良能等具事實來乞文為記將礲石刻置亭中以<lb/>
示後且曰公必無辭公親被㓂禍見知為切其書之嗚<lb/>
呼興作大事也春秋記二百四十二年事而書城者廿<lb/>
有五重民力也矧無事而勞民動衆烏可以易顧惟闗<lb/>
家國利害係生民休戚思患豫防則又烏可悉置不理<lb/>
當公之始議也孰不以多事不急為謗曰㓂來未必係<lb/>
城有無即有城能保無㓂禍也天下事不有誠心實德<lb/>
<pb n="KR4e0173_WYG_031-39a"/>
深思逺謀與目擊躬遇而視為急且要者能幾何人也<lb/>
非已事也俟後來也冀幸全也因循觀望而卒貽後艱<lb/>
亦獨何哉當㓂突來之時使隨在村鎮各有備禦之素<lb/>
則㓂寧得肆而况柘林為㓂便道實當其衝柘林有備<lb/>
賊未必不少梗而逺近亦未必如是易易且得為之圖<lb/>
奈何當事者之昧使㓂長騖深入魚肉吾民言者變色<lb/>
痛心既已失之於前而又可遺後悔肆惟公斷之决而<lb/>
况處之有道上下無損恱以使民民無怨讟成此偉功<lb/>
<pb n="KR4e0173_WYG_031-39b"/>
則兹城者誠可有不可無當豫不當後亦既較然矣仰<lb/>
山體國之忠為民之仁見事之智任事之勇不其賢哉<lb/>
自今㓂息地寧老子長孫世戴公德公之名與峰泖俱<lb/>
弊可也予既為叙其大都如此而復作築城謡六章附<lb/>
古者憫勞之義畀其土人詠歌之且傳之子孫不忘激<lb/>
勵庻此城久而不壞云<lb/>
築城難築城難築城務得髙且堅不髙不堅空美觀賊<lb/>
來可摧仍可援髙堅只在勤惰間吾儂築城敢憚難<lb/>
<pb n="KR4e0173_WYG_031-40a"/>
築城亟築城亟上官築城要防禦平居須思被賊時毒<lb/>
我妻孥刼財帛賊若欲來不費日吾儂築城良用亟<lb/>
築城苦築城苦築城自朝直至暮手操千百斤重杵登<lb/>
登之聲不知數須念賊兇猛於虎吾儂築城敢辭苦<lb/>
築城易築城易濬渠起土就近地版鍤爭先若鱗次日<lb/>
復日增不計簣須知上官為民意吾儂築城但覺易<lb/>
築城喜築城喜築城若完人有恃扃鑰嚴司慎啟閉刁<lb/>
斗聲傳徹閭里暴客有來徒睥睨吾儂築城胡不喜<lb/>
<pb n="KR4e0173_WYG_031-40b"/>
築城好築城好築城可使賊無擾殖業屋廬從可保人<lb/>
人安眠夜至曉黄口兒童到耆耄吾儂築城小亦好<lb/>
　<lb/>
　<lb/>
　<lb/>
　<lb/>
　<lb/>
　文簡集巻三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文簡集</head>
    <p>
<pb n="KR4e0173_WYG_000-1a"/>
欽定四庫全書　　　　　集部六<lb/>
　文簡集　　　　　　　　别集類五<hi>明</hi>
　　提要<lb/>
　　　　<hi>臣</hi>等謹案文簡集五十八巻明孫承恩撰承<lb/>
　　　　恩字貞父南直隷華亭人正徳卒未進士官<lb/>
　　　　至禮部尚書兼翰林學士掌詹事府諡文簡<lb/>
　　　　是集為其門人楊豫孫董宜陽朱大韶所編<lb/>
　　　　七巻以前為疏表講章皆進呈之作八巻以<lb/>
<pb n="KR4e0173_WYG_000-1b"/>
　　　　後為賦詩詞曲二十七巻以後為雜文陸樹<lb/>
　　　　聲為之序承恩於嘉靖之初以庶子充經筵<lb/>
　　　　講官今集中所載正始箴鑒古韻語及講章<lb/>
　　　　即是時所作及官宗伯時齋宫設醮承恩獨<lb/>
　　　　不肯黄冠遂乞致仕較之嚴嵩諸人青詞自<lb/>
　　　　媚者人品卓乎不同其文章亦醇正恬雅有<lb/>
　　　　明初作者之遺樹聲序有曰國初之文淳厚<lb/>
　　　　渾噩彬彬焉質有其文迨闗西信陽兩君子<lb/>
<pb n="KR4e0173_WYG_000-2a"/>
　　　　出追宗秦漢薄魏晉而下海内藝學之士咸<lb/>
　　　　願執鞭弭從之標品位置率人人自詭先秦<lb/>
　　　　兩漢以希方軌雖體尚一新國初淳龎渾厚<lb/>
　　　　之氣或少漓焉公生長憲孝朝博稽宏覽邃<lb/>
　　　　詣淵蓄故出之撰述類皆深厚爾雅紆徐委<lb/>
　　　　折論者謂公平生立言類其為人云云亦平<lb/>
　　　　允之論也乾隆四十四年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4e0173_WYG_000-2b"/>
　　　　　　　總　校　官　<hi>臣</hi>　陸　費　墀<lb/>
<pb n="KR4e0173_WYG_000-3a"/>
文簡集原序<lb/>
毅齋先生孫文簡公平生所著詩文屬公門人校次成<lb/>
集者總若干巻公歿子漢陽守克𢎞出以授梓問序於<lb/>
余余不佞何能為役往不佞釋褐公與闗中馬文簡公<lb/>
實貳宗伯兩先生皆館閣宗鉅不佞辱公里閈後進數<lb/>
因之以幸承教兩先生兩先生所為推轂不佞已不佞<lb/>
入讀中秘書職史氏獲從子大夫後入侍交㦸之内退<lb/>
而詮論作者大都國初之文醇厚渾噩維時鼎命方新<lb/>
<pb n="KR4e0173_WYG_000-3b"/>
宇夏寜廓一二文儒應興運而出以當制作之任鴻裁<lb/>
瑰撰遵尚體要列聖紹休太龢淳龎之氣萃宣人文炳<lb/>
蔚融鬯一時儁喆逓興登館閣以黼黻絲綸藻繢帝謩<lb/>
者彬彬焉質有其文迨闗西信陽兩君子出追宗秦漢<lb/>
薄魏晉而下之海内藝學之士咸願執鞭弭從之標品<lb/>
位置率人人自詭先秦兩漢以希方軌雖體尚一新概<lb/>
之國初淳龎渾厚之氣或少漓焉公生長憲孝朝夙挺英<lb/>
喆少壯登朝偶亨嘉之㑹洊厯華貫直承明著作之庭<lb/>
<pb n="KR4e0173_WYG_000-4a"/>
博稽閎覽邃詣淵蓄故出之撰述類皆深厚爾雅紆徐<lb/>
委密不鈎棘而匠意閎深不琱鐫而藻思芊縟不擬躐<lb/>
而動引繩墨舂容典緻卓乎大雅譬之冠冕佩玉委蛇<lb/>
中度鉶豋在列蒼然古色要之體格取裁一軌于先正<lb/>
而出入馳驟在廬陵步武間論者謂公平生立言類其<lb/>
為人公直項不茍詞色淳靖㢘退終始一節獨以忠實<lb/>
結主知當公宫詹時疏請建儲者三出閣講讀者二上<lb/>
亷公忠悃方嚮意公㑹公引年去不踰年召還公朝論<lb/>
<pb n="KR4e0173_WYG_000-4b"/>
謂公旦夕且拜麻未㡬公堅意乞歸矣昔宋陳恭公入<lb/>
相學士張安道草制麻獨叙其首請建儲謂功在納忠<lb/>
向令公不去即少須臾入正台揆功業可逆睹公竟髙<lb/>
引使論世者惜公不究用於時乃余考按公立朝前後<lb/>
章奏懇懇誠至得老成愛君憂國之體即所施措雖未<lb/>
萬一試其經綸大指亦較然著矣余不佞追惟始進竊<lb/>
冀幸承教於公晚復承命序公之集因論次公生平并<lb/>
識其大者若此萬厯癸未夏五月賜進士出身資政大<lb/>
<pb n="KR4e0173_WYG_000-5a"/>
夫禮部尚書兼翰林院學士經筵講官國史總裁前吏<lb/>
部右侍郎掌詹事府事陸樹聲序<lb/>
</p>
<p>
</p>
  </div>
</body>
</text>
</TEI>
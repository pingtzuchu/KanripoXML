<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文簡集卷二十四</head> <lb/>
    <p>
<pb n="KR4e0173_WYG_024-1a"/>
欽定四庫全書<lb/>
　文簡集卷二十四<lb/>
　　　　　　　　　　　　明　孫承恩　撰<lb/>
　　七言律詩<lb/>
　　　恭和聖製朝泛金海詩二首<lb/>
禁苑晴波化日舒南薫披拂颭荷蕖遊歌不替寅恭念<lb/>
茂對聊乘宵旰餘聖孝拳拳思色笑道機潑潑契鳶魚<lb/>
敬陳天保無疆頌永荷皇仁萬國娯<lb/>
<pb n="KR4e0173_WYG_024-1b"/>
澄湖萬頃練平舒紫荇青蘋錯錦蕖上苑祥光聨日下<lb/>
南山佳氣靄晴餘欣聞鳳吹衝林鳥驚覩龍顔躍渚魚<lb/>
大孝允惟懷罔極小臣何以佐宸娯<lb/>
　　　和桂翁雪夜中三首<lb/>
六出飛來擈繡鞍凌兢馬足傍危欄望中銀海微茫逺<lb/>
畫裏瓊樓屭屓寒萬象無聲浮灝氣百神有勅護靈壇<lb/>
爕調元老多休暇時賦陽春與衆看<hi>讀者謂此日也非夜也再賦一首</hi>
瑞雪光中據馬鞍銀橋徐度歴斜欄即看玉宇生虚白<lb/>
<pb n="KR4e0173_WYG_024-2a"/>
似坐氷壺徹夜寒瑶燭烟分三寶界瓊花綵積萬靈壇<lb/>
蓬萊天上身難到錯擬明朝得遍看<hi>讀者謂此自作非和也再賦一首</hi>
𤣥㝠作雪來蓬苑立馬宵分傍石欄銀色界中生閴寂<lb/>
玉清境裡肅高寒即多瑞靄浮金殿似聽仙韶度石壇<lb/>
不是元臣身密邇天家風景許誰看<lb/>
　　　再疊前三韻各一首<lb/>
喜聽吾皇早視朝金門鑰啓玉衡高陽和初動消寒律<lb/>
瑞雪時來㸃曙袍鳳吹聲還隨近逺獸爐烟不動纎毫<lb/>
<pb n="KR4e0173_WYG_024-2b"/>
元臣經國渾餘事更出瓊葩壓俊髦<lb/>
元日元朝紀正元千官朝拱九重尊曙光微映蒼龍闕<lb/>
晴旭徐昇彩鳳門湛露恩波來禁苑泰階星耀接微垣<lb/>
小臣叨從羣公後慙戴皇乾履厚坤<lb/>
六出皚皚粉作團狂飛深積欲平欄鴛鴦並隱渾無迹<lb/>
鳷鵲高棲獨耐寒寶樹殿前翻素蓋綵花樓外矗瑶壇<lb/>
漏催銀箭傳難到人在蓬壺立馬看<lb/>
　　　和松臯太宰元夕宴㑹三首<lb/>
<pb n="KR4e0173_WYG_024-3a"/>
燈光月色爛盈門舊德羣公喜接援帝里九衢當此夕<lb/>
人間三節屬初元才高白雪閒題句漏促銅壺細倒尊<lb/>
清賞叨逢欣盛世瑞星遥見映薇垣<lb/>
疎慵曾託李膺門此日欣承上宰援共仰銓衡歌襲美<lb/>
敢因鼎鉉祝調元魏公垂晩功尤著司馬重來道益尊<lb/>
三十年前修史手載將彤筆赴台垣<lb/>
軺車乍息入都門<hi>予奉使初歸</hi>誼辱銓卿特見援已叨文飲<lb/>
陪諸老况直佳辰届上元明月照簾翻舞袖清歌按節<lb/>
<pb n="KR4e0173_WYG_024-3b"/>
緩芳尊却思當日咨詢處愁劇逢人説塞垣<lb/>
　　　借韻贈桂老<lb/>
元臣舊德冠中朝一代聲華北斗高漢閣重登端揆席<lb/>
堯恩三錫拜宫袍共傳風雅書元㑹快覩風烟染素毫<lb/>
石室編摩應有待佇承條教式羣髦<lb/>
　　　壽桂翁閣老次石翁韻<lb/>
謨陳北闕金為鑑壽祝南山玉作巵一德共瞻難老日<lb/>
百年恭際盛明時臣隣績擬䕫龍匹風雅壇推李杜師<lb/>
<pb n="KR4e0173_WYG_024-4a"/>
怪底斗南騰瑞氣奎星昨夜降瑶池<lb/>
　　　借韻贈桂翁介翁二老<lb/>
幾年江海停雲思此日巖廊祝壽巵周召自臻平格理<lb/>
臯䕫正是協恭時共言朝署欽明德况值王儲喜得師<lb/>
贊佐時幾多暇豫佇承台製頌龍池<lb/>
　　　次桂翁東閣讀卷韻三首<lb/>
熙朝盛典恢文治旭日綸音下大庭一代甄陶資揆席<lb/>
百年禮樂重春卿堯天快覩奎辰麗禹甸欣逢海岱清<lb/>
<pb n="KR4e0173_WYG_024-4b"/>
帝眷聖明純祐命故教賢傑應時生<lb/>
制策傳聞隆漢典敷言先自重虞庭聖君訪道登羣彦<lb/>
廣閣掄文聚列卿遲日送光當檻近條風吹暖入簾清<lb/>
太平無象難為頌惟見龍樓瑞氣生<lb/>
千年禮樂開昌運百辟衣冠侍禁庭華蓋春深垂帝問<lb/>
丹霄晝接近孤卿共傳雲瑞中天見且喜台光午夜清<lb/>
媿我疎慵叨盛典秪將忠孝勵諸生<lb/>
　　　宿禮部借韻一首<lb/>
<pb n="KR4e0173_WYG_024-5a"/>
寓榻南宫憶舊曾仰瞻華月步虚庭祇將校閲供王事<lb/>
媿以疎庸厠列卿銀箭聲傳春漏促銅爐風細篆烟清<lb/>
勞勞無補空頭白七載重過感慨生<lb/>
　　　院中觀蓮四首次少詹黃太泉韻<lb/>
名花旖旎入秋多賞興休教錯莫過自是靈根分太液<lb/>
秖疑淨質洗銀河玉京綘節承仙宴洛浦霓裳濕素波<lb/>
惜取幽香思採掇西風吹汝奈如何<lb/>
金塘石檻禁廬東喜見芙蓉出水紅香逺澹浮塵界外<lb/>
<pb n="KR4e0173_WYG_024-5b"/>
睡深嬌倚月華中霞幖冉冉採珠露翠葆重重障晩風<lb/>
靜翫了無塵俗念恍疑身在水晶宫<lb/>
若耶仙子下丹丘笑倚寒漪淨不流沆瀣和香澄玉宇<lb/>
星河亂影轉瓊樓六銖荏苒凉輕沁萬玉玲瓏翠欲浮<lb/>
迢遞夢魂何處所商飈吹老五湖秋<lb/>
誰種名花近玉堂地靈物異發祥光風披白日翻瓊蓋<lb/>
露冷青㝠浥綘裳浪説齊宫曾擬步不須漢署别焚香<lb/>
閒來吟眺渾忘倦葛苧颼颼生暮凉<lb/>
<pb n="KR4e0173_WYG_024-6a"/>
　　　送徐望湖奉使南還呉中<lb/>
季方才譽擬元方盛世賢科爾擅良黃閣久懸霖雨望<lb/>
錦衣爭羨姓名香斗邊銀漢仙槎逺日下彤庭别思長<lb/>
王事有程那滯得秋堂夜雨待聨床<lb/>
　　　送京判張文洲致政還松<lb/>
季鷹高致衆稱賢此日蓴鱸味正鮮世事無期誰盡得<lb/>
浮榮勘破祇須憐笻扶花逕尋詩去簾捲山齋看雨眠<lb/>
老我挂冠何日是送君南望獨凄然<lb/>
<pb n="KR4e0173_WYG_024-6b"/>
　　　故園脩竹日在目中家人來都下問以詩五首<lb/>
園中舊竹千餘箇榮悴新來近若何愁聞歲晩氷霜厲<lb/>
<hi>去冬寒甚</hi>尚欠春深雨澤多有無老宿叅禪至幾見髙人載<lb/>
酒過塵土汩人三二載佇思歸日䕃婆娑<lb/>
園中竹影常嫌薄水北曾教添植之莫為速成移本雜<lb/>
只愁過臈誤栽時畬田須計棲牛室祿賜堪為結屋貲<lb/>
乞得聖恩許歸去衰慵應慰素心期<lb/>
故園脩竹近何如屋後篔簹百數餘雨洗翠帘當曲徑<lb/>
<pb n="KR4e0173_WYG_024-7a"/>
風飄香雪落殘書莫將稚笋堪清供况可頑童砟釣魚<lb/>
縱適敢希唐士達賦歸或似漢時疏<lb/>
一圃新除五畝寛更栽脩竹百千竿杏桃不負春陽媚<lb/>
氷雪須留晩節看莫信砟來辰日好<hi>古詩竹須辰日砟</hi>要知培<lb/>
過上畨難<hi>杜笋待上畨成</hi>㑹開南北深深徑來往溪橋䇿杖看<lb/>
竹也平生㝡愛之草堂分植更添竒隔溪已教重開徑<lb/>
力壅還愁或後時要使連雲移巨本可無向日挺高枝<lb/>
鷓鴣烟裡春深候擬趂幽人賦緣漪<lb/>
<pb n="KR4e0173_WYG_024-7b"/>
　　　寄贈張石窻大尹<lb/>
憶昨文塲識俊英五茸出宰看君行編氓久習循良政<lb/>
老我能無桑梓情共説姚崇春有脚懸知子産頌將成<lb/>
慿誰試上高城望萬里天空月正明<lb/>
　　　和許龍石同年㑹詩三首<lb/>
宦途三十七年過迴首今看第幾科歲月浪從忙裏去<lb/>
交情偏覺暮年多疎慵老我真何補勛業羣公自不磨<lb/>
勝㑹弗常欣此夕狂歌聊用慰蹉跎<lb/>
<pb n="KR4e0173_WYG_024-8a"/>
聨翩歲月幾經過尚憶先皇第二科契闊驚心兄弟少<lb/>
風花轉眼變更多已看世務俱成幻獨有交情不易磨<lb/>
慙負清時無寸補敢因日暮嘆蹉跎<lb/>
從前歲月等虚過此夕傳杯話昔科不訝萍蓬飄轉易<lb/>
獨嗟兄弟仳離多鬢毛莫計紛如雪意氣須教老不磨<lb/>
黽勉及時期報主只今吾已媿蹉跎<lb/>
　　　和艮所留别韻<lb/>
久别風標喜再瞻客齋話對雨廉纎高懷自喜清閒勝<lb/>
<pb n="KR4e0173_WYG_024-8b"/>
輿論同嗟歲月淹㑹有徵書還棨節且將行色冒寒巖<lb/>
陽春已是難為和况復新章韻更嚴<lb/>
　　　和答王舜欽送别詩韻二首<lb/>
吾道都來出處間清朝敢謂直躬難衰慵病毎思丹餌<lb/>
猿鹿心惟戀故山天詔寵臨愁莫避㝠鴻飛去羨難扳<lb/>
何當懇乞終投隱日與溪翁野老班<lb/>
野性從來水石間仕途祇覺病軀難种放誤教徵北闕<lb/>
謝安自合卧東山白髮愁予增感慨丹崖無路可躋扳<lb/>
<pb n="KR4e0173_WYG_024-9a"/>
吾人出處原無定巢許伊周若是班<lb/>
　　　七夕舟中二首<lb/>
又報天孫渡鵲橋銀河清淺路迢迢剩將歡聚勤渠意<lb/>
一慰佳期歲月遥翕散千年誰識測神光午夜記飄揺<lb/>
却思小院當年夜坐看長空月暈消<lb/>
靈鵲何年疊作橋橋橫銀漢望迢迢須知終古常相偶<lb/>
便隔經年未是遥雲斾曉分天漠漠星軺風汩影揺揺<lb/>
乾坤此事終茫昧質向巫咸惑未消<lb/>
<pb n="KR4e0173_WYG_024-9b"/>
　　　大叅沈鳳峰進表事竣言還次少湖韻致别意<lb/>
客懷何處向人論除却君親孰是恩滿眼交遊嗟我老<lb/>
到頭名姓幾人存朝天已罄南山祝定省行稱北海尊<lb/>
忠孝羨君今日事不堪揮袂别都門<lb/>
　　　僕衰年病體復來都下情興可知再用韻一首<lb/>
　　　　并呈鳳峰一笑<lb/>
向來心事得同論去住誰非荷聖恩老我慙隨英俊後<lb/>
憐君獨見故交存風塵宦海嗟萍迹笋蕨茅堂憶舊尊<lb/>
<pb n="KR4e0173_WYG_024-10a"/>
執手臨岐意無限為君離思到家門<lb/>
　　　庚戌仲夏予赴召北上石川張子餞於江滸同<lb/>
　　　　舟至金山别去頃復寄予以詩草草依韻附<lb/>
　　　　謝二首<lb/>
扁舟憶昨滄江上逺餞多公契誼真共惜才賢猶野渡<lb/>
獨慙淺薄濫朝紳百年未了君親願一事無成老病身<lb/>
欲和陽春抒報謝莫宣勤懇重逡巡<lb/>
江舟話别年驚換驛騎傳書意更真老我與時終枘鑿<lb/>
<pb n="KR4e0173_WYG_024-10b"/>
病軀何日謝冠紳千篇不盡山遊興百歲誰拘物外身<lb/>
有待金焦從笑傲留連杯酌不論巡<hi>石川有金焦同拄笏之句</hi>
　　　昨賦寄謝石川銀臺二律誤傳司寇顧箬翁吟<lb/>
　　　　几辱和贈草草奉答<lb/>
慕藺從來荆識新不嫌疎率諒予真公才自合當經濟<lb/>
老我寧堪束佩紳泉石毎牽歸隱興鶯花偏笑苦吟身<lb/>
追陪何日容傾倒較了詩聨較酒巡<lb/>
宿德還欽藻思新大篇短詠盡天真<hi>曾讀翁歸田詩選</hi>獨將巨<lb/>
<pb n="KR4e0173_WYG_024-11a"/>
手匡時政共仰清標式縉紳北闕風雲增逸氣東呉山<lb/>
水鑄元身獨慚淺薄門牆逺領教無由月幾巡<lb/>
　　　和答龍田次石川詩韻見贈二首<lb/>
徵書昨起來京國老况鄉愁意總真只可茅堂時聽雨<lb/>
<hi>小園有聽雨軒</hi>那堪楓陛更拖紳故園松菊應無恙宦海風波<lb/>
幾脱身乞得君恩賜歸隱湖山佳處日登巡<lb/>
斯文宦邸笑言親毎説呉興想像真千古峴山青潑黛<lb/>
四時苕水碧紆紳篇章妙發風雲思歲月聊需道義身<lb/>
<pb n="KR4e0173_WYG_024-11b"/>
有約石川同子踐金焦我是第三巡<hi>予遊金焦昔已二次矣并後為三</hi>
　　　歸田和答呉石湖<lb/>
辛苦平生報主身不堪老病疏歸頻酬恩未有涓埃補<lb/>
賜允兼䝉德意新世味已抛莊蝶夢故園猶及乳鶯春<lb/>
殘生畎畝無餘事擊壤康衢祝聖人<lb/>
　　　抵家值海寇作禍遣懷簡石湖<lb/>
老去歸來百靡求一犁准擬事西疇清朝策杖閒聞鳥<lb/>
向夕呼童飽飯牛散適秖堪元亮卧亂離翻得杜陵愁<lb/>
<pb n="KR4e0173_WYG_024-12a"/>
百年樂土烽烟遍何處深山可暫遊<lb/>
　　　張石川書來約㑹杭城議共逺遊<lb/>
故人約我事清遊兹興年來百不留曾欲天台觀瀑布<lb/>
遂登廬嶽訪浮丘枯笻短屐三高墓明月清風八詠樓<lb/>
屈子子長非我事一區何處不夷猶<lb/>
　　　閒居述懷<lb/>
老去田園是素心歸來偏愛草堂深隔林啼鳥關清興<lb/>
匝徑脩篁生晝隂病體尚須勤藥食閒居時復解冠襟<lb/>
<pb n="KR4e0173_WYG_024-12b"/>
優游豈敢忘君德况復延賓有賜金<lb/>
　　　慰三女并示甥大道<lb/>
老去兒孫念轉親孤嫠貧苦愛尤真蜂糧自可供餘歲<lb/>
蟻穴猶能庇此身卜築且教堪止息拮据寧為惜心神<lb/>
萬間大庇何為者觸事寧無感慨頻<lb/>
　　　贈馬鶴沙竹拄杖二首<lb/>
我已衰慵合杖時年高子杖復何疑<hi>鶴沙長子四歲</hi>向平山水<lb/>
應難續彭澤郊疇尚可追採藥逺村連近塢尋詩西崦<lb/>
<pb n="KR4e0173_WYG_024-13a"/>
復東籬氷霜亦未全渠仗自有諸孫善護持<lb/>
淇竹遺君五尺強瑩然員澤更貞良古藜曾記來天祿<lb/>
靈壽無誇出建章叩脛獨昭千古訓掛錢何用一生狂<lb/>
葛陂故事將無有鬐鬛依然合慎防<hi>竹根具在故云</hi>
　　　錄詩與王存齋代柬<lb/>
老去篇章日厭思多君命錄荷君私榮華過眼空成夢<lb/>
出處關心敢自欺長日小窻時㸃染清秋燈火幾唔咿<lb/>
不堪棐几塵君笥料得床頭覆瓿宜<lb/>
<pb n="KR4e0173_WYG_024-13b"/>
　　　讀兒姪除夕和章喜賦<lb/>
歲事匆匆又適新團圞此夕話酸辛承傳喜見成三世<lb/>
骨肉算來能幾人率爾不嫌吾句拙賡章總見汝情真<lb/>
寧思異日追思切一讀吾先一愴神<lb/>
　　　季秋廿八日與馮南江諸公飲張鶴仙宅二首<lb/>
有約來過仲景家東風舊院寂無譁清談得與三賢共<lb/>
曲檻還餘數朶花世故驚心空有涕乾坤回首莽無涯<lb/>
傳盃不盡東君意早見城頭集暮鴉<lb/>
<pb n="KR4e0173_WYG_024-14a"/>
喜共高賢接笑歌何須長袖舞傞傞眼前局面更張易<lb/>
意外真詮感悟多老驥忘心悲棧道㝠鴻何處罣虞羅<lb/>
獨嗟衰謝流光速無計能迴東逝波<lb/>
　　　和沈鳳峰閒居述懷四首<lb/>
端居茅屋日常閒獨看雲霄倦鳥還解組悔當遲數歲<lb/>
移家恨不住深山詩哦大雅如承面門擁清風只自關<lb/>
不用長生羨蓬島神仙元只在人間<lb/>
匝合檐花柳拂溪小窻濃霧入沾衣間關並坐交枝穩<lb/>
<pb n="KR4e0173_WYG_024-14b"/>
潑剌時穿密藻依經濟已非今日事衰慵深媿素心違<lb/>
惟將出處求無悔敢謂微長贖百非<lb/>
避寇從前此卜居草𤣥亭子卧龍廬孱軀未得添新健<lb/>
病眼時能閲舊書尚有鄉閭推齒德未應踪跡混樵漁<lb/>
客轅不到門常閉老嬾將迎本自疎<lb/>
散適田園不繫身乾坤無已一陳人愁逢秋晩愁偏劇<lb/>
愛到孫曾愛轉親北斗太山還夙仰清風明月是佳賓<lb/>
幽居養得心恬靜不着人間半㸃塵<lb/>
<pb n="KR4e0173_WYG_024-15a"/>
　　　題董子元紫岡草堂<lb/>
沙痕海迹見崇岡岡上幽人結草堂浦響候潮喧枕席<lb/>
門高喬木帶風霜庭階舊識乘驄至宅里今看表鳳翔<lb/>
莫怪詩書流澤逺直從汴宋泝源長<lb/>
　　　寫懷和答何柘湖二首<lb/>
夢想無緣到帝京藥爐茶灶對來清病餘久謝文章債<lb/>
老去難忘兒女情北澗支笻看逝水東郊把醆聽流鶯<lb/>
雲山泉壑非無興其奈時艱畏出城<lb/>
<pb n="KR4e0173_WYG_024-15b"/>
宦達愁聞説上京茅齋贏得夢魂清山人習靜教調氣<lb/>
衲子談空苦廢情狂死劉伶常荷鍤閑來戴老去聽鶯<lb/>
兼旬隂雨無聊甚莫怪經春不出城<lb/>
　　　用韻贈柘湖<lb/>
作賦聲華擬二京風標氷雪照人清共推道氣超時彦<lb/>
肯把襟期混世情鍾阜有雲堪拄笏楊園無樹不啼鶯<lb/>
想應獨對長干月多少清光滿鳳城<lb/>
　文簡集巻二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文簡集卷二十五</head> <lb/>
    <p>
<pb n="KR4e0173_WYG_025-1a"/>
欽定四庫全書<lb/>
　文簡集卷二十五<lb/>
　　　　　　　　　　　　明　孫承恩　撰<lb/>
　　七言絶句<lb/>
　　　秋江獨釣圖<lb/>
木落天空秋氣高一江凉吹鬢蕭騷等閒未試屠龍技<lb/>
漫把漁竿學釣鼇<lb/>
　　　諸葛武侯像<lb/>
<pb n="KR4e0173_WYG_025-1b"/>
﨑嶇百戰割山河天命其如已去何萬古不消忠義氣<lb/>
至今凛凛壓岷峨<lb/>
　　　題便面三首<lb/>
濕雲狼籍水悠悠茅屋人家竹樹幽野鳥不知緣底急<lb/>
飛先漁艇過溪頭<lb/>
乞得君王小鏡湖扁舟同載只奚奴年來自信機心絶<lb/>
底事驚開水面鳬<lb/>
四山屏立水微茫恰與三人共一航惆悵鴟夷呼不起<lb/>
<pb n="KR4e0173_WYG_025-2a"/>
自敲漁榜答滄浪<lb/>
　　　題畫水仙<lb/>
凌波塵襪恐非真今古傳聞解珮人惆悵仙魂招不得<lb/>
蕋珠宫裡自秋春<lb/>
　　　擬宫詞<lb/>
一别羊車歲月深幾畨花下立沉沉近來宵旰多無暇<lb/>
枉費長門買賦金<lb/>
　　　題小畫<lb/>
<pb n="KR4e0173_WYG_025-2b"/>
江頭凍雲宿不捲薄暝寒霧迷前津草閣瀹茗坐無夜<lb/>
恐有扁舟乘興人<lb/>
　　　潯陽圖<lb/>
一曲琵琶月下過凄凉心事欲如何江州不是遭讒日<lb/>
未必關心獨淚多<lb/>
　　　瀛洲圖<lb/>
西閣宏開列俊髦百年文運此時遭坑焚試看秦天子<lb/>
容易乾坤屬漢朝<lb/>
<pb n="KR4e0173_WYG_025-3a"/>
　　　送竹本與楊季玉二首<lb/>
廿年前與此君盟春雨龍孫逐隊生我已從來飽風味<lb/>
為君邀致草𤣥亭<lb/>
知君雅意亦隣渠判盡芳菲總不如從此清風數竿足<lb/>
子雲亭作子猷居<lb/>
　　　秋閨怨<lb/>
羅襪輕移下玉除木犀花下立躊蹰西風日有南來鴈<lb/>
不見平安一札書<lb/>
<pb n="KR4e0173_WYG_025-3b"/>
　　　昭君怨二首<lb/>
聞説中朝䘮貳師安邊寧有嫁蛾眉妾今逺嫁何須計<lb/>
可惜君王損國威<lb/>
掩泣臨行致一言妾身萬死不須憐聖朝不殺毛延壽<lb/>
還有奸人學蔽賢<lb/>
　　　釣臺詩次韻<lb/>
脫屣功名把一竿羊裘曾動客星寒雲臺寂寞今何在<lb/>
萬古嵯峨只釣灘<lb/>
<pb n="KR4e0173_WYG_025-4a"/>
　　　曹十峰便面和韻二首<lb/>
扁舟江上暮潮平白露橫空鸛鶴鳴為問行歌都市客<lb/>
風塵能得似君清<lb/>
頫仰乾坤笑屈平無端江上自悲鳴扁舟隨處堪容與<lb/>
便是求魚也自清<lb/>
　　　題便面次顧東江韻二首<lb/>
幽人結屋江之湄占斷清風無少時何日扁舟成獨造<lb/>
為君重和考槃詩<lb/>
<pb n="KR4e0173_WYG_025-4b"/>
艤棹和風江竹湄晩潮作雨欲來時白雲堆裡看山坐<lb/>
何處乾坤不屬詩<lb/>
　　　同張石磐侍御遊沈氏山庒三首<lb/>
短棹追遊坐日間嶔岑佳處亦躋攀探竒覔勝真成癖<lb/>
纔了觀湖又到山<lb/>
觀水觀山事亦清却於來往太勞生我欲攜之置湖上<lb/>
幻出君山看洞庭<lb/>
海上移來小朶雲清虚不着世間氛何當少借三年住<lb/>
<pb n="KR4e0173_WYG_025-5a"/>
洞裡吹簫日共君<lb/>
　　　偶作三首<lb/>
高眠不喜出門前偶出多因俗事牽一笑今朝羞失脚<lb/>
固知終是不如眠<lb/>
貧來甑裡欲生塵説與旁人肯信君浩笑不須成戚戚<lb/>
壠頭禾黍漸堆雲<lb/>
生平不解倩東風盡道東風着意濃今日到來成一笑<lb/>
東風原是不如儂<lb/>
<pb n="KR4e0173_WYG_025-5b"/>
　　　春日睡起偶書二首<lb/>
柳揺東風綠芽吐百舌調聲日當午鳥飛不盡碧天長<lb/>
青山缺處雲來補<lb/>
青山不礙草堂雲雲裡書聲隔户聞最喜前溪流水闊<lb/>
門前鷗鷺日成羣<lb/>
　　　舟中聞時事有感五首<lb/>
江湖廊廟自區區稽首皇猷軼有虞此夕忽驚傳邸報<lb/>
無眠終夜只長吁<lb/>
<pb n="KR4e0173_WYG_025-6a"/>
明庭抗論意彌堅只分微軀畢九泉篤信亦知成底事<lb/>
却尤前哲誤諸賢<lb/>
即使程朱今復生也須舊説一畨更若還究竟崑崙頂<lb/>
姬孔明明有法程<lb/>
百年後死痛無涯地下寧追執論差雲暗九疑天路杳<lb/>
欲從何處訴重華<lb/>
一燈幽燄照蓬窻吾道從違孰主張獨起披衣夜中坐<lb/>
靜聽疎雨落寒江<lb/>
<pb n="KR4e0173_WYG_025-6b"/>
　　　珠涇睡覺口號<lb/>
紛紛餞别醉深杯忘却離愁笑口開夜半睡魂和酒醒<lb/>
一時依舊上心來<lb/>
　　　行六橋堤<lb/>
萬頃秋光一㟁分芰荷香裡踏斜曛周遭矗矗羣峰合<lb/>
半是青山半是雲<lb/>
　　　江行口號<lb/>
逺水微波簇細紋亂帆高下挂斜曛江邊牢落居人少<lb/>
<pb n="KR4e0173_WYG_025-7a"/>
一帶青山映白雲<lb/>
　　　夢家<lb/>
環玉溪邊風日晴千花萬花相間明笑侍慈闈獻春酒<lb/>
不知身在贑州城<lb/>
　　　曲江舟中<lb/>
昔從故國瞻梅嶺望杳天南欲斷腸今日曲江試回首<lb/>
只將梅嶺認家鄉<lb/>
　　　舟中漫興二首<lb/>
<pb n="KR4e0173_WYG_025-7b"/>
平生酷有躭山癖恨不移家住近山萬里兹行差慰意<lb/>
看山去了看山還<lb/>
萬里天南泛使槎不堪鄉思亂如麻夢魂不為青山隔<lb/>
昨夜分明又到家<lb/>
　　　舟中夜坐<lb/>
山頭斗柄掛寒芒烟水浮空正渺茫坐久不知江月落<lb/>
滿身風露濕衣裳<lb/>
　　　夢得家信<lb/>
<pb n="KR4e0173_WYG_025-8a"/>
欲見家書苦未因夢中昨夜寄來新朦朧别語渾忘却<lb/>
兩字平安看最真<lb/>
　　　歸次嘉興喜兒姪來候二首<lb/>
無限離愁未易裁今朝不覺笑顔開春風江上孤舟近<lb/>
烏帽青衫見汝來<lb/>
何事今朝散客愁阿咸兄弟候歸舟驚看忽忽無他問<lb/>
白髪慈親健在不<lb/>
　　　早春同友人閒行因過太清道院<lb/>
<pb n="KR4e0173_WYG_025-8b"/>
乘閒聊復作閒人竹杖芒鞋趂早春林下水邊時縱步<lb/>
絶勝都市踏紅塵<lb/>
　　　過太清道院有感<hi>并引</hi>
　　　　往歲曾為錢羽士集環翠樓冊羽士下世既<lb/>
　　　　久而卷中作者亦多不存覽之悵然<lb/>
竹樓曾為習詩章卷裡猶看墨色光作者主人半零落<lb/>
空餘蒼翠拂雲長<lb/>
　　　諸友有和復得三首<lb/>
<pb n="KR4e0173_WYG_025-9a"/>
天將清景付幽人合寫新詩報答春殘雪壓梅渾有態<lb/>
暖風吹草不生塵<lb/>
洞口春隂長綠苔雲關斜傍竹林開城中車馬人如沸<lb/>
誰似先生肯獨來<lb/>
續得淮南招隱章幽懷抵死惜春光經旬不出郊原步<lb/>
綠草相將葉漸長<lb/>
　　　再疊三首<lb/>
乾坤誰是百年人莫為閒愁枉却春試看昔人行樂處<lb/>
<pb n="KR4e0173_WYG_025-9b"/>
荒臺無地積秋塵<lb/>
烟暗園林雨没苔春愁如織鬱難開不將幽意偷尋樂<lb/>
容易霜華上鬢來<lb/>
綵筆聊拈賦短章朝來微雨洗年光山花一樹草堂靜<lb/>
啼鳥數聲春意長<lb/>
　　　竹亭納凉二首<lb/>
茗椀爐薫枕簟清竹隂亭子嫩凉生城中滚滚紅塵滿<lb/>
猶有忙人暴日行<lb/>
<pb n="KR4e0173_WYG_025-10a"/>
幽亭無地着塵囂縱有塵心亦自消何處有聲清到耳<lb/>
天風吹動萬瓊瑶<lb/>
　　　題紅梅二首<lb/>
冷艷清香自一家氷肌誰與傅丹砂試看標格依然在<lb/>
未信人疑作杏花<lb/>
姑射仙人朝玉皇玉皇勅賜九霞觴氷姿殢酒吹難醒<lb/>
猶自風前倚絳粧<lb/>
　　　又賦紅梅二首<lb/>
<pb n="KR4e0173_WYG_025-10b"/>
獨占春風領衆芳薄寒初試綘羅裳東皇似是嫌清淡<lb/>
故與慇懃贈艷妝<lb/>
疎影橫斜淡月明珊瑚枝上晩風清羅浮一覺遊仙夢<lb/>
吹入天台不再醒<lb/>
　　　尋春<lb/>
莫怪尋春意欲顛水邊林下輒留連等閒别却東風去<lb/>
欲識東風又隔年<lb/>
　　　題飛鳴宿食四鴈圖<lb/>
<pb n="KR4e0173_WYG_025-11a"/>
片影橫拖水國凉一聲清唳水天長衡陽夢穩無矰弋<lb/>
霜老菰蒲米正香<lb/>
　　　春晩遊招提<lb/>
尋春野寺又春回賴有餘芳數朶開錯莫更教遲一日<lb/>
縱能攜酒亦空來<lb/>
　　　春歸<lb/>
中酒朝來睡起遲殘英飛盡只空枝東君昨夜欺人醉<lb/>
收拾春歸不教知<lb/>
<pb n="KR4e0173_WYG_025-11b"/>
　　　田家<lb/>
霡霂朝來浥衆芳晩烟吹暝轉微茫隣家老父來相約<lb/>
明日田頭好蒔秧<lb/>
　　　曉起池上獨立<lb/>
露華月色滿西池睡起䦨干獨倚時一陣荷風拂衣袂<lb/>
盡收清氣入詩脾<lb/>
　　　勉友仁姪孫<lb/>
入道功夫豈有涯西飛白日苦難遮一春又是聨翩過<lb/>
<pb n="KR4e0173_WYG_025-12a"/>
試看東園桃杏花<lb/>
　　　風雨池上小憩<lb/>
風雨來時獨倚欄綠荷池上䠞微瀾試看瑟瑟蕭蕭處<lb/>
無數明珠走翠盤<lb/>
　　　紀夢<lb/>
幽齋昨夜夢朝天丹陛徐趨進講編何處鐘聲忽驚醒<lb/>
錯疑猶在御爐前<lb/>
　　　夷齊圖二首<lb/>
<pb n="KR4e0173_WYG_025-12b"/>
炮烙烟消四海蘇文孫威德已𢎞敷鉅橋雖有陳陳粟<lb/>
不濟空山兩餓夫<lb/>
孤竹先生鐵肺肝採薇甘死首陽山乾坤不朽君臣義<lb/>
萬古清風激懦頑<lb/>
　　　賀楊麟山生子晬日三首<lb/>
眉目分明玉雪膚只今寧止識之無他時解事應無忘<lb/>
湯餅筵中有老夫<lb/>
爾父藏書萬卷餘朝來為汝一掀鬚只今已解耽文字<lb/>
<pb n="KR4e0173_WYG_025-13a"/>
能讀焉知不是渠<lb/>
玉果犀錢與肆筵蘭湯初出氣軒軒試看拈動驚人坐<lb/>
不是干戈即豆籩<lb/>
　　　招友人賞蓮二首<lb/>
小圃來稀怯病身芙渠空浸一池雲今朝忽動看花興<lb/>
洗<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>池邊只待君<lb/>
池上紅雲映碧瀾草亭偏稱把杯看莫教一日蹉跎過<lb/>
零落餘香空翠盤<lb/>
<pb n="KR4e0173_WYG_025-13b"/>
　　　隂雨連日阻賞蓮之約花事亦少歇矣復得一<lb/>
　　　　絶速諸君子<lb/>
我亦禪心悟色空石欄干畔倚微風從渠一夜都零落<lb/>
要吸清香試碧筒<lb/>
　　　寄書京中故人<lb/>
南北關河又隔年欲傳書札意茫然形容别後看將老<lb/>
惟有迂疎只似前<lb/>
　　　湯君朝儀以菊一本見惠色甚佳用韻一首為<lb/>
<pb n="KR4e0173_WYG_025-14a"/>
　　　　謝<lb/>
一枝荷子贈孤妍風致依稀似昔年不用白衣醉元亮<lb/>
只消清賞更悠然<lb/>
　　　元夕<lb/>
六街燈火競喧喧長笛短簫聲沸天老子故無兒女態<lb/>
一燈清焰稱高眠<lb/>
　　　題小畫雪景<lb/>
朝來積雪欲没脛衝寒特特樵前林東隣措大酒初熟<lb/>
<pb n="KR4e0173_WYG_025-14b"/>
待爾煮魚茅屋深<lb/>
　　　書扇勉館生二首<lb/>
誰是圖南孰草萊男兒須擬出羣才試將前哲依稀數<lb/>
卿相何曾有種來<lb/>
白日西飛東逝波無聞吾已媿蹉跎後生堪畏還堪惜<lb/>
可使光隂只漫過<lb/>
　　　别故園<lb/>
芳草凄凄思欲迷雄蜂雌蝶各東西殷勤獨有黃鸝好<lb/>
<pb n="KR4e0173_WYG_025-15a"/>
送我終朝着意啼<lb/>
　　　出門<lb/>
出門兒女各悲啼去住那堪共别離我有兩行珍重淚<lb/>
無端今日亦雙垂<lb/>
　　　舟中對月示諸親友<lb/>
月出空江霧影沉一尊别酒更重斟明年此夜清光在<lb/>
應照相思兩地心<lb/>
　　　懷送别諸親友<lb/>
<pb n="KR4e0173_WYG_025-15b"/>
谷陽城外短長亭斜日鶯啼酒半醒别語匆匆渾不記<lb/>
兩言珍重獨分明<lb/>
　　　舟中偶書<lb/>
擊楫中流鼓吹頻孤舟無計接芳塵請看同泊今宵者<lb/>
也是前行得意人<lb/>
　　　晩泊<lb/>
一葉扁舟晩泊時羇懷恰與景相宜月明如水江如鏡<lb/>
何處漁人唱竹枝<lb/>
<pb n="KR4e0173_WYG_025-16a"/>
　　　寄家書<lb/>
不盡鄉愁意萬分匆匆無計挽行人經時欲慰家人意<lb/>
先把平安寫較真<lb/>
　　　懷友<lb/>
斜日暉暉蕩客舟落花飛盡水悠悠故鄉回首蒼茫外<lb/>
萬疊雲山一片愁<lb/>
　　　都下寄友人五首<lb/>
蟠龍塘上草堂前摵摵松楸暮雨天茗盌爐薫對終夕<lb/>
<pb n="KR4e0173_WYG_025-16b"/>
曾談往事各澘然<lb/>
老去年來厭世情無邊歸思逐時生蟠龍塘上菑畬好<lb/>
我欲歸來課㒒耕<lb/>
路入蟠龍屈曲成荒原依約近佳城蘋汀蓼渚柴門月<lb/>
與子清宵來往行<lb/>
東溪溪上樹交加瀟灑茅堂傍竹斜何日歸來頻過子<lb/>
共嘗春笋摘枇杷<lb/>
欲報君王轉覺難不堪意興漸摧殘蟠龍塘上思歸隱<lb/>
<pb n="KR4e0173_WYG_025-17a"/>
共子溪邊把釣竿<lb/>
　　　題李錦衣畫<lb/>
斜日東風細柳營薄寒初試越羅輕太平時世無征戰<lb/>
獨立轅門聽早鶯<lb/>
　　　託友置别墅二首<lb/>
為藉仁賢擅一區都將幽興樂耕魚不妨更築深深屋<lb/>
老去虞卿欲著書<lb/>
求田問舍亦區區世味年來嚼蠟如任處溪山可投足<lb/>
<pb n="KR4e0173_WYG_025-17b"/>
欲將踪跡近先廬<lb/>
　　　題馬氏孝感卷三首<hi>有序</hi>
　　　　金陵馬氏刲股肉愈父病父病目禱茅山而<lb/>
　　　　目亦隨愈其孝感有足多者故為賦此<lb/>
天道誰云自杳㝠須知孝行可通靈親安不在醫和術<lb/>
只在兒心一念誠<lb/>
私叩山靈百拜祈山靈應識寸衷微嚴親老眼今無恙<lb/>
笑看兒孫戲綵衣<lb/>
<pb n="KR4e0173_WYG_025-18a"/>
一念真能契上天似君篤行亦堪憐紛紛薄俗誰無父<lb/>
聽我高歌孝感篇<lb/>
　　　寄楊伯清地官四首<lb/>
百二河山拱上游渡頭潮涌集千艘公門長日清如水<lb/>
時聽堦前吏報籌<lb/>
理財經國吾儒事子去俄驚易歲年毎向北來人問訊<lb/>
儘多稱頌長官賢<lb/>
傍市樓臺對日懸春風楊柳拂輕烟空庭吏散人聲靜<lb/>
<pb n="KR4e0173_WYG_025-18b"/>
剩有餘閒理舊編<lb/>
泱泱雲水渺通河南北冠裳日日過客至為誰頻倒屣<lb/>
幽齋啜茗對清歌<lb/>
　　　碧雲寺泉亭二首<lb/>
馬蹄隨意踏晴沙寶地諸天晝雨花試酌靈源已煩疾<lb/>
不妨深坐梵王家<lb/>
輕烟冉冉草侵沙野水橋邊一樹花忽憶江南思無那<lb/>
綠隂深處是吾家<lb/>
<pb n="KR4e0173_WYG_025-19a"/>
　　　倩陳石亭作小園景三首<lb/>
荒園數畝倚江郊兩載夢思空鬱陶我欲移來圖裡看<lb/>
故煩陳子一揮毫<lb/>
多才陳子今摩詰筆底能開萬里山試與小園加㸃染<lb/>
即看生色動雲巒<lb/>
古今人物何相逺代往年徂迹故真君試作圖傳異日<lb/>
焉知不是輞川人<lb/>
　　　過獻縣水没坡田蕩成巨浸鳬鷗葭葦宛似江<lb/>
<pb n="KR4e0173_WYG_025-19b"/>
　　　　南風景口占二十八字<lb/>
揺落枯葭戰晩秋浴鳬飛鷺兩悠悠只疑身在江南地<lb/>
泖上飄然一葉舟<lb/>
　　　沙河值雨小憩蔡老家偶述二首<lb/>
平川斜日亂雲飛密雨濛濛靄夕霏賴有主人能欵客<lb/>
不教泥土汚征衣<lb/>
桑棗隂隂覆屋廬門前時駐達官車主人為愛元非俗<lb/>
樓上欣看滿架書<lb/>
<pb n="KR4e0173_WYG_025-20a"/>
　　　題二色牡丹畫<lb/>
妖白猩紅異澹濃沉香亭北倚東風爭妍欲賈三郎寵<lb/>
韓虢梳妝各自工<lb/>
　　　讀邯鄲野老衞河謡小述三首<lb/>
落日肩輿古道西急風殘葉亂烏飛入門剪燭郵亭上<lb/>
細讀邯鄲野老詩<lb/>
老人詩句不支吾為泣民窮淚眼枯何當錄上獻天子<lb/>
便是當年鄭俠圖<lb/>
<pb n="KR4e0173_WYG_025-20b"/>
天時人事互差池肉食誰知念阻饑不用觀風廣諮度<lb/>
但看壁上老人詩<lb/>
　　　殷墟<lb/>
風木蕭蕭落葉多牛羊日晩下平坡狡童千載神遊處<lb/>
來聽當年麥秀歌<lb/>
　　　扁鵲墓<lb/>
醫聖從聞術有神千年塜骨已飛塵荒原落日西風裡<lb/>
猶有紛紛乞艾人<lb/>
<pb n="KR4e0173_WYG_025-21a"/>
　　　同襄陽守張士𢎞過習家池六首<lb/>
襄陽傳得謫仙歌江水無情落逝波千古昔人行樂地<lb/>
誰知今日我來過<lb/>
風木蕭蕭落日曛四山殘靄亂江雲習家池上聊停節<lb/>
一酌清泉對使君<lb/>
習家池館漢江濱長歲清泉蘸碧雲時移事往人何在<lb/>
今日風流屬使君<lb/>
山翁醉倒習家池歡飲兒童翁不知今日使君情更别<lb/>
<pb n="KR4e0173_WYG_025-21b"/>
只來啜茗賦新詩<lb/>
習家池上野花開昔日衣冠今草萊為問漢江江上月<lb/>
幾見山翁幾醉來<lb/>
襄陽小兒歌復咻笑道使君稀出遊不是使君少風致<lb/>
民艱誰識使君愁<lb/>
　　　林山驛小坐口號三首初詠誤謂臨水故復足<lb/>
　　　　之<lb/>
地名臨水原無水只有風塵擈馬鞍却憶草堂三泖上<lb/>
<pb n="KR4e0173_WYG_025-22a"/>
日臨苔石弄潺湲<lb/>
門外清流漲碧深更多林木貯秋隂何處郵亭有如此<lb/>
為我斯須淨客心<lb/>
仰看雲鳥俯看魚林下從來得自如即教此地堪娯賞<lb/>
敢廢王程一駐車<lb/>
　　　戲答降箕青蓮仙八首<lb/>
瀛海茫茫不可期令威千載再來時神仙蹤跡誰能測<lb/>
只有中天明月知<lb/>
<pb n="KR4e0173_WYG_025-22b"/>
騎鯨人去幾千秋六合真成汗漫遊蓬萊閬苑何不住<lb/>
更為人間歲月留<lb/>
漢江江水故依然抱月猶疑水底眠可是躭詩餘習氣<lb/>
更來灑翰任人傳<lb/>
飛行八極藐三山萬里凌風劍氣寒往迹睠懷猶一日<lb/>
毎過襄郢故盤桓<lb/>
鳳翥鸞翔揮彩毫天才千古仰詩豪湖湘此日抄傳遍<lb/>
怪得新來紙價高<lb/>
<pb n="KR4e0173_WYG_025-23a"/>
青蓮居士謫仙人風雅吾生仰後塵喜奉新詩如謦欬<lb/>
更將明月認風神<lb/>
欲問先生覔大還浮名絆我媿塵顔區中甲子頻驚換<lb/>
自是仙家瞬息間<lb/>
我厭浮名思碧山公離蓬島到人間若教換却輸公去<lb/>
常與羣仙相往還<lb/>
　　　憶兒病<lb/>
幾歲攜家住帝畿故園終日費心思無端今日襄江上<lb/>
<pb n="KR4e0173_WYG_025-23b"/>
回首長安憶病兒<lb/>
　　　看打魚<lb/>
江上觀魚倚釣灘長風盡日蕩微瀾好竒自是吾人僻<lb/>
貪得魚鮮不顧寒<lb/>
　　　觀鸕鷀捕魚二首<lb/>
畫舫開筵酒共傳鸕鷀出水得魚鮮莫教鼓吹驚飛去<lb/>
立在灘頭不上船<lb/>
一葉波心棹小航鸕鷀没水覔魚忙舟人拍手相驚笑<lb/>
<pb n="KR4e0173_WYG_025-24a"/>
銜得魚來尺許長<lb/>
　　　留别友人呉春洲六首<lb/>
草閣銜盃記昔年仕途荏苒各風烟天寒落日滄江上<lb/>
一笑相逢亦偶然<lb/>
早歲相同萬里心到來踪跡亦浮沉問君宦味今何似<lb/>
一片青氊得歲深<lb/>
聽雨篷窻夜不眠焚香剪燭共談𤣥因君忽憶脩文者<lb/>
回首當時一泫然<lb/>
<pb n="KR4e0173_WYG_025-24b"/>
濫竊無能敢自欺一官君已負心期莫將踪跡論輕重<lb/>
須看風波到岸時<lb/>
寒夜空齋舊話長不知襄郢是他鄉王程忽漫還分手<lb/>
明日思君又一方<lb/>
把臂相看驚白頭鄉心日逐水東流故園松竹聞無恙<lb/>
遲子相歸續舊遊<lb/>
　　　公署偶述<lb/>
古署深深閉曲房客來不語對焚香從言寒日經簷短<lb/>
<pb n="KR4e0173_WYG_025-25a"/>
無事閒中亦較長<lb/>
　　　郢城道中即事<lb/>
茅屋叅差逐地成高岡平隴見層層若教竹木添䝉密<lb/>
便是山隂道上行<lb/>
　　　客有歌李太白泛洞庭湖詩擬賦三首<lb/>
嫋嫋秋風生白波洞庭水深鴻鴈多露華濕衣欲歸去<lb/>
奈此滿天明月何<lb/>
湖上風傳白苧歌渚蒲汀柳共婆娑與君賒取長沙酒<lb/>
<pb n="KR4e0173_WYG_025-25b"/>
載將明月泛烟波<lb/>
洞庭南去接瀟湘鴻鴈來時天雨霜目極湖心雲霧裡<lb/>
只疑此處見英皇<lb/>
　　　併附家居泛白龍潭詩三首<lb/>
湖上凉風兩袖生滿天星斗浸空明一葉扁舟隨所適<lb/>
只疑今夜上天行<lb/>
摵摵楓林啼亂烏夜深漁浦傍菰蒲欲棹波心酹明月<lb/>
隔㟁懸燈有酒沽<lb/>
<pb n="KR4e0173_WYG_025-26a"/>
海天空濶淨無雲楓冷澄潭落葉聞水北天南無限意<lb/>
一杯今夕弔龍君<lb/>
　　　盧園雪中讌㑹二首<lb/>
漢江江上看同雲歲晩盧園雪片紛未擬皇華歌折柳<lb/>
且因地主倒芳樽<lb/>
綺席名園爛飲時翠盤妙舞逞腰肢東皇未布青陽律<lb/>
過客先歌白雪詩<lb/>
　　　邯鄲道中<lb/>
<pb n="KR4e0173_WYG_025-26b"/>
銅雀臺荒烟草萋蛾眉如夢鳥空啼行人莫問當年事<lb/>
漳水東流秋日西<lb/>
　　　書扇贈劉生子仁三首<lb/>
君家素業梯雲術折取天香代有之聞道今秋花更好<lb/>
期君為折最高枝<lb/>
金粟曾聞月裡栽靈株一歲一花開嫦娥解惜不輕授<lb/>
留取高枝待子來<lb/>
我共君家日浮子同醉當年杏苑春期爾秋來攀桂後<lb/>
<pb n="KR4e0173_WYG_025-27a"/>
明年還作探花人<lb/>
　　　宿功德寺二首<lb/>
招提歲晚偶淹延落木蕭蕭風色嚴一榻和衣眠不穩<lb/>
坐看明月度高檐<lb/>
老去河山繫此心上方鐘鼓坐來深乘閒欲問無生偈<lb/>
却憶當年支道林<lb/>
　　　碧雲寺泉亭<lb/>
襄陽城頭金鼓鳴襄陽城邊官吏迎昨夜雙星明翼軫<lb/>
<pb n="KR4e0173_WYG_025-27b"/>
道是文星又使星<lb/>
習池遺跡自年年山老遺踪故宛然昨者我經渾異昔<lb/>
野花衰草鎖寒烟<lb/>
龎孟當年隱者流鹿門月色幾春秋子行今日尋遺跡<lb/>
還有高人得似不<lb/>
　　　送張復庵大諫使韓藩四首<lb/>
長安城下征馬嘶終南太乙閃旌旗天府新頒周典禮<lb/>
藩封再覩漢官儀<lb/>
<pb n="KR4e0173_WYG_025-28a"/>
青瑣仙僚侍從臣玉堂原是舊儒紳飛章日下聲名重<lb/>
奉勅天門氣色新<lb/>
百二山河重古今前人往迹尚堪尋覽觀形勝四方志<lb/>
開拓乾坤萬古心<lb/>
通駟橋邊駟馬飛羨君此去有光輝宗藩快覩儒臣近<lb/>
父老爭看衣錦歸<lb/>
　　　送陳元珍赴沙縣二尹陳曾預史局書寫二首<lb/>
幾年筆札勞王事此日除官山水鄉劍浦先人有遺愛<lb/>
<pb n="KR4e0173_WYG_025-28b"/>
可能一過奠椒漿<lb/>
章程自是子諳知民社如今亦有之莫謂哦松堪了職<lb/>
好將勤慎答明時<lb/>
慈雲冉冉䕃虚亭小有寒泉徹底清不用老僧他作供<lb/>
秖須一勺洗中扃<lb/>
　　　香山來青軒<lb/>
矗矗羣峰列畫屏四時空翠落簷楹青山與我皆無意<lb/>
那得機心管送迎<lb/>
<pb n="KR4e0173_WYG_025-29a"/>
　　　洞口<lb/>
洞口時時護白雲莫教容易入紅塵更須檢㸃桃花片<lb/>
流出溪前惹世人<lb/>
　　　次張陽峰壁間韻<lb/>
白日流雲走石沙諸天隱隱落空花一塵不到清虚境<lb/>
羨爾山中老衲家<lb/>
　　　送朱文石太史奉使襄藩四首<lb/>
漢水天潢引派長古今形勝説襄陽皇恩浩蕩乾坤大<lb/>
<pb n="KR4e0173_WYG_025-29b"/>
龍誥輝煌日月光<lb/>
寶册金章降聖朝峴山襄水鬱岹嶢襄江浪偃迎龍節<lb/>
峴首雲開接使軺<lb/>
武侯人物更誰同千載南陽説卧龍今日子行須大手<lb/>
再鐫休烈重祠中<lb/>
羊公碑石蘚痕多遺愛應無跡漸磨子行試剔荒苔看<lb/>
尚有行人墮淚麽<lb/>
　　　贈潛江田侯赴䕫州别駕六首<hi>并序</hi>
<pb n="KR4e0173_WYG_025-30a"/>
　　　　昔予先君雪岑大夫仕沔陽有善政灼灼在<lb/>
　　　　人耳目潛江於沔接壤田侯宗商以鄉貢筮<lb/>
　　　　仕襄城亦著政績亟為當道推奬改佐淮安<lb/>
　　　　有去思碑有遺愛祠田侯嘗頌先君之美夫<lb/>
　　　　亦聞風而興起者乎今以服闋補授蜀之䕫<lb/>
　　　　州予辱識田侯於其行也作詩以贈之<lb/>
潛江田子有時聞為政都非俗吏倫勤職豈惟精訟牒<lb/>
愛賢時復訪衡門<lb/>
<pb n="KR4e0173_WYG_025-30b"/>
田侯德政著淮隂父老遺祠感慕深試看淮上今時月<lb/>
曾照田侯往日心<lb/>
田君才識下僚淹齷齪從教俗吏嫌都來民瘼誰勝任<lb/>
盡付君家一力擔<lb/>
誰能為政似田侯奏最曾聞荷眷褒今日徵書騰寵異<lb/>
先教恩命賁林丘<lb/>
恭承新命拜恩榮行色秋高白帝城舒江浪偃迎官舫<lb/>
巫峽雲開見使旌<lb/>
<pb n="KR4e0173_WYG_025-31a"/>
宦績從來盛蜀中前有文翁後了翁尋常俗吏非君事<lb/>
政教須當繼古風<lb/>
　　　題畫<lb/>
木落天空水作秋懷人離思正悠悠閒來攜取君山笛<lb/>
吹出乾坤萬古愁<lb/>
　　　舟中偶作<lb/>
一奉天書别故園白雲遲我幾時還欲知宦興今何似<lb/>
試把連朝面貌看<lb/>
<pb n="KR4e0173_WYG_025-31b"/>
　　　淮河舟中送鄉人南還<lb/>
淮流渺渺水增波迢遞趨朝别思多送爾南歸還羨爾<lb/>
丹陽郭裡聽呉歌<lb/>
　　　舟中有懷張石川<lb/>
江心話别意匆匆舵轉盃停酒未終忽漫去帆看不見<lb/>
斜風細雨獨推篷<lb/>
　　　月下寶應湖舟行<lb/>
湖上凉風向晩生扁舟遥遡月華明人家鷄犬無鳴吠<lb/>
<pb n="KR4e0173_WYG_025-32a"/>
一路嘈嘈絡緯聲<lb/>
　　　送月空上人四首<lb/>
一杖橫空鐵騎飛海濱掊殺幾倭夷幻看身世心如鐵<lb/>
此是禪家第一機<lb/>
慘淡乾坤動殺機海邦經歲戰塵飛功成今日還歸去<lb/>
獨向山中補衲衣<lb/>
一錫飄然似野雲禪衣猶似帶征塵公家將卒成何用<lb/>
却教山僧立戰勛<lb/>
<pb n="KR4e0173_WYG_025-32b"/>
雲山歸去掃烟蘿行役都忘歲月過盡斂從來雄烈性<lb/>
蒲團終日禮彌陀<lb/>
　　　重午㑹客自慰<lb/>
細縷菖蒲滿泛杯勸君樂飲莫辭推貼天風浪江湖裡<lb/>
幾箇舟行得善回<lb/>
　　　與友人求竹本<lb/>
老去歸來卧白雲誅茆端欲植蒼筠歲寒倚雪當論世<lb/>
<hi>先君有友竹軒</hi>子有千竿合為分<lb/>
<pb n="KR4e0173_WYG_025-33a"/>
　　　送呉之山還姑蘇三首<lb/>
踪跡江湖不憚勞壯懷隨處託風騷即看上國遊觀去<lb/>
㑹説東呉紙價高<lb/>
潞河東去水瀰瀰綠滿汀洲草色齊客邸風塵留不得<lb/>
江南春雨待君題<lb/>
野鶴浮雲絶繫牽石田茅屋故多緣荷衣不帶京塵去<lb/>
詩卷長留洛下傳<lb/>
　　　王母蟠桃圖為中丞張明崖母夫人壽六首<lb/>
<pb n="KR4e0173_WYG_025-33b"/>
指㸃蓬瀛東復東雲車風馬往來中豫知王母霓旌降<lb/>
昨夜青禽有信通<lb/>
鶴背扶揺九萬風眉山深處有仙宫黃封攜得深杯獻<lb/>
人面蟠桃相映紅<lb/>
沴氣纔消喜氣回高堂壽酒勸深杯婺星已見聨南極<lb/>
執法還身接上台<lb/>
高門世徳有遺踪錦水靈山秀出公老我無聞空碌碌<lb/>
却教慙媿憶先翁<lb/>
<pb n="KR4e0173_WYG_025-34a"/>
讌喜堂中酒滿觴膝前沾灑濕宫裳平倭偉績全忠孝<lb/>
我亦通家與有光<lb/>
青鳥飛來道意真江南已是太平民還將讌喜稱觴酒<lb/>
醺作乾坤大地春<lb/>
　　　賜金志感<hi>有序</hi>
　　　　海寇作橫先廬被燬適朝廷有賜金之頒賜<lb/>
　　　　不以先廬故而可為先廬助也感激之餘粗<lb/>
　　　　成短句<lb/>
<pb n="KR4e0173_WYG_025-34b"/>
病廢歸來軫聖心干戈積歲老愁深先廬燬盡兒孫在<lb/>
自幸朝廷有賜金<lb/>
　　　張明厓中丞有惠代柬謝<lb/>
聖主恩深賜已餘更叨大府惠何如多脩善藥扶衰病<lb/>
剩與兒孫助買書<lb/>
　　　題畫冊三首<lb/>
青山矗矗水舒舒想見郊原霽雨初絶似三高亭上望<lb/>
人家依約樹枝疎<lb/>
<pb n="KR4e0173_WYG_025-35a"/>
青山澗底結隂隂老大還無用世心張洞西邊煮茶灶<lb/>
山靈虚閉白雲深<lb/>
江洲潮落雨初晴獨坐蘭舟酒半醒欲採芙蓉過江去<lb/>
迢迢秋水數峰青<lb/>
　<lb/>
　<lb/>
　<lb/>
　<lb/>
<pb n="KR4e0173_WYG_025-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文簡集卷二十五<lb/>
</p>
<p>
</p>
  </div>
</body>
</text>
</TEI>
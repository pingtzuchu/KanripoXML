<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文簡集巻六</head> <lb/>
    <p>
<pb n="KR4e0173_WYG_006-1a"/>
欽定四庫全書<lb/>
　文簡集巻六<lb/>
　　　　　　　　　　　　明　孫承恩　撰<lb/>
　　疏<lb/>
　　　顯陵興工祭告題知疏<lb/>
具官臣某為欽奉勅諭事謹遵奉欽定十月二十五日<lb/>
未時吉恭行祭告興工訖仰惟皇上孝思無窮園陵軫<lb/>
念頃因修飾之舉益崇哀慕之情臣以庸愚濫承委任<lb/>
<pb n="KR4e0173_WYG_006-1b"/>
星軺夙夜敢辭奔走之勞天語丘山殊切淵氷之懼整<lb/>
齊庶務戒約百司儼二聖之對臨竭一誠之昭格雲隂<lb/>
開朗風日晴和庶民子來衆藝畢集即人心之趨事知<lb/>
大工之亟成臣叨與盛儀榮逾素分仰瞻紫極修封疏<lb/>
以遙馳俯瀝丹誠冀宸衷之稍慰為此具本差承差胡<lb/>
朝宗親齎謹具題知<lb/>
　　　顯陵工完祭告題知疏<lb/>
仁人盡親愛之誠有感即觸大孝極終身之慕無時或<lb/>
<pb n="KR4e0173_WYG_006-2a"/>
忘矧惟陵園尤切軫念肆殿宇之少敝為聖心之深憂<lb/>
發命詢謀擇人任事専大廷之元僚以董其務付禁近<lb/>
之親臣以監厥成官必備乎庶員工必選乎衆藝事當<lb/>
再舉計出萬全惟及時以圖為故事易集而財不費惟<lb/>
得人以綜理故工具美而日不逾復棟宇之巍峩増山<lb/>
陵之氣勢臣以庸陋濫司禮儀精白仰聖訓之昭昭恪<lb/>
恭奉王言之凛凛駿奔從事雖夙夜之不遑氷兢積中<lb/>
懼愆尤之不免叨榮異數一快平生詠先皇徳澤之隆<lb/>
<pb n="KR4e0173_WYG_006-2b"/>
仰大君制作之盛山川盤亘王氣鬱葱莫罄揄揚徒増<lb/>
欽歎神靈千古奠鴻業於無窮彤史萬年貽聖謨於不<lb/>
朽為此具本<hi>云云</hi>
　　　祭顯陵事畢回京謝賜銀幣疏<lb/>
具官某欽䝉遣祭顯陵畢回京復命伏䝉賜銀貳拾兩<lb/>
紵絲二表裏鈔一千貫臣謹頓首拜領訖竊惟聖心永<lb/>
孝特䖍遣告之儀臣職何禆敢受殊常之賜衣裳在笥<lb/>
彰華耀於匪頒寳鏹席珍戴光榮於晉錫顧惟膚淺濫<lb/>
<pb n="KR4e0173_WYG_006-3a"/>
沐寵榮此葢恭遇皇上大孝格天駿命聿隆於祀典至<lb/>
仁覆物鴻私仰荷於崇褒臣荐承髙厚之恩莫罄涓埃<lb/>
之報服之無斁終身永佩夫絲綸守之如泉日用敢忘<lb/>
於陶冶伏願文謨武烈治兼三五之英聖子神孫派衍<lb/>
億千之盛臣下情無任<hi>云云</hi>
　　　顯陵工完謝賜銀幣疏<lb/>
具官某欽䝉聖恩賞銀叄拾兩紵絲二表裏臣謹頓首<lb/>
拜領訖伏以陵殿重新禮稱尊崇之典聖恩廣被貺多<lb/>
<pb n="KR4e0173_WYG_006-3b"/>
繁縟之儀賞既懋於鼎來榮逾加於晉錫白金耀目綵<lb/>
幣章身揣分奚堪省躬實懼兹葢恭遇皇上制作開先<lb/>
規模裕後竭精誠於霜露永伸終慕之懐渙綸綍於日<lb/>
星大布匪頒之賜至如凡品亦誤殊恩臣敢不服以自<lb/>
珍藏之為寳鈞鎔陶冶寧忘作礪之資衣被裁成尤切<lb/>
不衷之誚伏願廟謨光大益宏錫類之深仁天眷靈長<lb/>
昭受顯親之遐福臣無任<hi>云云</hi>
　　　景命進香謝恩疏<lb/>
<pb n="KR4e0173_WYG_006-4a"/>
星宫毓瑞賀元造之再週景炁凝華㑹長年之二慶崇<lb/>
修丹籙翊賛𤣥儀集萬福於聖人竭一誠於臣子瓣香<lb/>
上進大賚下頒愧叨金帛之榮慙竊珍羞之異永言戴<lb/>
荷莫罄揄揚臣無任<hi>云云</hi>
　　　陽慶進文字謝賜銀幣疏<lb/>
香炷冐陳已荷隆恩之寵錫科文恭進復驚渥賞之下<lb/>
頒撰述在侍從當然𤣥典矧聖明至重雖編摩終嵗是<lb/>
亦未足為勞顧纂輯暫時而可即為盡職精工文綺生<lb/>
<pb n="KR4e0173_WYG_006-4b"/>
光衰老之軀璀璨良金増重寒儒之篋是於履長之一<lb/>
節幸叨拜賜之兩番固由撫眷之至仁恐為公家之屢<lb/>
費欲控辭而弗敢强登拜以未安藏之中心誓捐糜於<lb/>
此日懐之没齒擬銜結於他生臣無任<hi>云云</hi>
　　　景惠殿工成祭告謝賜疏<lb/>
肇隆新祀曠典殊聞恭荷祭餘洪恩均沛伏以醫與儒<lb/>
道而同用藥為民命之攸闗爰稽上古聖神乃始創為<lb/>
法制下及歴代賢哲由兹祖述益勤補造化之𤣥功救<lb/>
<pb n="KR4e0173_WYG_006-5a"/>
蒼生之夭札是以凡有家國之寄皆當慎重於斯然而<lb/>
報祀禮文率多循襲簡陋不有大聖之作曷觀曠古之<lb/>
規恭惟我皇上道統三元徳冐九有心存黎庶頃刻不<lb/>
忘於懐政寓仁恩無徃不用其至謂兹醫藥尤切民生<lb/>
式修昭事之儀以示隆重之意鼎新殿宇極偉麗於觀<lb/>
瞻寅勅臣工竭肅恭於妥侑冀感孚於黙黙獲顯相於<lb/>
昭昭臣等叨與禮官覩兹盛事傳頒膰脤仰大造以洪<lb/>
施飽溢肺腸媿素飡而無補伏願一人有慶四海同春<lb/>
<pb n="KR4e0173_WYG_006-5b"/>
軒岐之術大明和扁之流繼出鼓太和於宇宙敷天坐<lb/>
致乎雍熈復元氣於渾淪率土同躋於仁夀聖心以懌<lb/>
王道永昌臣等下情無任<hi>云云</hi>
　　　嵗終例賞謝恩疏<lb/>
明主蓄臣以充任使之用人臣効職當躬夙夜之勞匪<lb/>
惟義分之固然自是施報之宜爾顧食祿已叨於周嵗<lb/>
又匪頒忽見於一朝拜賜自天措身無地仰惟皇上用<lb/>
人不遺寸善施恩每越恒規沛汪澤於天心出下情於<lb/>
<pb n="KR4e0173_WYG_006-6a"/>
意外臣顓䝉無似侍從濫塵雖鉛槧勉竭於晨昏媿淺<lb/>
庸無禆於絲髪何期大賚亦並諸臣璀璨良金藏衣笥<lb/>
而増重鮮華綵繪懸書室以生輝詎輕易遂為日用之<lb/>
需當珍襲允為後人之守家傳盛遇世念皇恩蹇拙無<lb/>
才難罄感懐之語朴誠自許誓殫酬報之私臣無任<hi>云</hi>
<hi>云</hi>
　　　元旦玉仙宫門慶祝疏<lb/>
紫極開祥慶一氣方亨之候青華布淑正九重納佑之<lb/>
<pb n="KR4e0173_WYG_006-6b"/>
辰臣某禱南岳以懽呼瞻北辰而舞蹈恭願皇上履泰<lb/>
階之景運道契三𤣥握乾始之禎符化行九有惟清惟<lb/>
静乃聖乃神超廣成千二百之遐齡並天下萬八千之<lb/>
厯數臣無任<hi>云云</hi>
　　　辭免光禄寺日給膳羞疏<lb/>
奏為辭免賜給史館酒飯事節該大學士嚴嵩題為纂<lb/>
修書籍事奉聖㫖著孫承恩張潮充副總裁官欽此専<lb/>
在史館恭修大明會典所有光禄寺酒飯照例逐一闗<lb/>
<pb n="KR4e0173_WYG_006-7a"/>
支近日復䝉聖恩令臣管理部事臣已欽遵到任管事<lb/>
臣切思幸際聖明猥䝉簡拔已司邦禮復領宫詹養亷<lb/>
之資叨經年月補報之益尚缺絲毫倘復給於大官誠<lb/>
益慙於厚饗伏乞容臣辭免前頂酒飯自到任日為始<lb/>
截日住支其日前所修大明會典容臣等叅校編摩候<lb/>
功完之日謹當繕寫呈進庶幾㣲臣稍伸敬事之誠幸<lb/>
逭素飡之誚臣無任惶恐祈懇之至<lb/>
　　　仙慶進香謝恩疏<lb/>
<pb n="KR4e0173_WYG_006-7b"/>
瑶宫久寂九重撫節以興思𤣥典再修百辟戴天而展<lb/>
敬垂千齡之懿範倐二載之仙逰隆名極天上之尊崇<lb/>
陟降在帝居之左右配天坤徳允惟列聖之歆䕶國隂<lb/>
功猶切羣生之望臣率循常職恭進炷香濫承渥賞之<lb/>
恩深抱無功之媿報酬何以感刻難勝日月貞明仰大<lb/>
明於一統乾坤貞觀祝嘉靖於萬年臣無任<hi>云云</hi>
　　　復謝賜藥疏<lb/>
具官某伏以聖王存心無外澤務均施大智待物有差<lb/>
<pb n="KR4e0173_WYG_006-8a"/>
恩必隆近欲禆民庶之全其夀尤樂臣子之同其休俯<lb/>
媿顓䝉濫承優渥仰惟皇上道凝元始徳契重𤣥體天<lb/>
地以為心紹神黄而舉事謂羣情之所願欲夀實為先<lb/>
六氣之所浸淫病則不免治療若非神妙顛連寧得生<lb/>
全特軫皇情製為成藥既已覃施於黎庶遂因普及於<lb/>
㣲臣恩較衆殊數於常倍豈造物錫與生成之徳獨有<lb/>
所偏謂臣愚俯仰繫屬之私均將是賴此實聖皇體念<lb/>
之至意益増臣子激勵之㣲衷刻石難名糜軀曷報臣<lb/>
<pb n="KR4e0173_WYG_006-8b"/>
等百拜以受什襲為藏緩急用之有餘旦夕恃以無恐<lb/>
蠲除疾疹益堪趨事之勞禆助精神更有効忠之地臣<lb/>
無任<hi>云云</hi>
　　　賀永禧仙宫安扁疏<lb/>
仙宫再闢巨榜髙懸龍鳯岌乎糾纒雲烟兹以滃鬱即<lb/>
上天之眷佑占皇祚之方隆夷夏同歡神人共慶伏以<lb/>
史冊紀禎祥事闗時而必録春秋重興作役在民而必<lb/>
書長樂儲祥名雖聞於前代髙閎傑搆製莫傳於後人<lb/>
<pb n="KR4e0173_WYG_006-9a"/>
取號實踈為義亦淺然且迹傳徃昔光映瑤編而况此<lb/>
仙宫定號之初實我皇上受釐之始是葢芳騰宇宙美<lb/>
冠殷周天同大而日同輝聖與謀而神與巧創兹傑製<lb/>
工掩前人者也仰惟我皇上存心精黙體道淵冲頃因<lb/>
禱祀之典屢興謂焚修之所未稱益宏聖製遂有兹宫<lb/>
一木寸磚方看聚於旬日千楹萬棟忽驚覩於崇朝歴<lb/>
考前聞未有其比臣目兹盛美莫罄敷宣陪鵷行以入<lb/>
賀難同率舞之歡望鳯闕以颺言願効梓人之頌臣等<lb/>
<pb n="KR4e0173_WYG_006-9b"/>
無任<hi>云云</hi>
　　　祈雪進香謝賞疏<lb/>
𤣥儀肅啟祈三白以兆年豐丹陛寅趨竭寸忱而供臣<lb/>
職諒天心之佑聖鑒帝徳之勤民無能賛助於分毫徒<lb/>
竊効勞於奔走奉駢蕃之寵錫興感激之愚衷無説揄<lb/>
揚有慚面目報酬何以乃心口以自謀佩服難忘但肺<lb/>
肝而深刻<lb/>
　　　賀瑞雪疏<lb/>
<pb n="KR4e0173_WYG_006-10a"/>
聖徳昇聞無髙弗格至誠潜逹有感必通覩六出之呈<lb/>
竒喜羣生之獲賴歡騰周甸頌溢堯衢仰惟我皇上徳<lb/>
配昊穹道同元始留心民隠無乎不即弭寧之方精意<lb/>
𤣥功有作率為綏和之本頃因冬將逾月雪尚厪施爰<lb/>
申洪典之修重為蒼生之禱瀝誠致懇浹日益䖍精禋<lb/>
旁達乎璇臺呼吸上通乎帝座指揮滕六號令𤣥冥不<lb/>
後不先適惟大雪之候以慘以肅式章隂徳之成實有<lb/>
契乎𤣥功詎止驗乎穡事皇威暢達廓萬里之烽烟義<lb/>
<pb n="KR4e0173_WYG_006-10b"/>
氣嚴凝正九天之肅殺妖氛逺絶疵癘不興允昭至徳<lb/>
之𤣥㣲實表太平之有象氣機孚格莫盛於兹帝王貞<lb/>
符孰有過此臣等謬叨清秩沐浴太和際熈代之清寧<lb/>
仰乾元之覆幬伏願三靈眷顧茂膺純嘏之休四海謳<lb/>
歌長覩太平之象<lb/>
　　　元旦賜酒飯謝恩疏<lb/>
萬福來從適届履端之慶九重叩祝正當展敬之辰罄<lb/>
臣子之涓埃戴乾坤之髙厚寵頒下逮跼䠞靡任在元<lb/>
<pb n="KR4e0173_WYG_006-11a"/>
輔則為宜何㣲臣之敢冐領黄封而沾既醉飡玉食而<lb/>
媿素餐白首光榮幸叨承於屢錫丹心報稱誓勉竭於<lb/>
餘生臣無任<hi>云云</hi>
　　　遣祭永禧殿謝賜表裏疏<lb/>
伏以𤣥宫創建荷天眷之潜通瑞榜宏開藉神功之黙<lb/>
佑信無誠而不格咸有事以為榮恭惟皇上徳合九𤣥<lb/>
道孚泰一自䖍修於内殿肇舉精禋頃寅禱於新宫特<lb/>
開宏搆神明助化昭假居休爰從定號之初載修謝告<lb/>
<pb n="KR4e0173_WYG_006-11b"/>
之典凡叨對越咸竊揄揚臣榮列駿奔寵承鴻眷効趨<lb/>
蹌於展拜特軫睿衷荷珍錫之駢蕃殊越常分沾濡優<lb/>
渥荷戴兢惶臣無任<hi>云云</hi>
　　　大告大典進香謝賞疏<lb/>
春囘海宇已看青帝之敷仁聖憫閭閻更舉𤣥儀而祈<lb/>
嵗僭表臣恭於香炷俯驚天澤於氷襟徒切感銘無能<lb/>
頌禱願豐稼穡時若雨暘同熈天地之清夷永見邊陲<lb/>
之寧謐臣無任<hi>云云</hi>
<pb n="KR4e0173_WYG_006-12a"/>
　　　乾光殿更扁祭告奉先殿謝賜祭品疏<lb/>
華扁新更益著貽謀之盛鴻儀誕舉式彰繼志之休天<lb/>
道下際而常明景命適臨而肇事丕承𤣥貺茂集皇釐<lb/>
臣等莫與駿奔濫叨寵錫飲黄封而沾醉飡玉食以忘<lb/>
饑莫喻欣榮惟深銘刻無任歡忭感戴天恩之至<lb/>
　　　給假疏<lb/>
臣一介草茅淺陋無似幸際聖明濫竊侍從復䝉簡眷<lb/>
擢置宫僚屢叨寵賚逾於涯分但臣自去冬十一月以<lb/>
<pb n="KR4e0173_WYG_006-12b"/>
來奔走道途冐感風寒偶失解發遂致兩足受傷酸痛<lb/>
軟弱步履艱楚一向服藥調治罔有成效臣仰荷皇上<lb/>
天地髙厚之恩中心實切感激每思稱報萬分未酬故<lb/>
日逐勉强趨事不敢以㣲疾自安奈臣禀賦素弱年齒<lb/>
漸邁積勞日深前疾又復加甚自今年七月以來每至<lb/>
夜分不能成寐輾轉達旦以致精神短少血氣虚耗肌<lb/>
肉日就消痩臣舉家皇皇多方醫藥迄今未獲少愈况<lb/>
臣近䝉聖恩命充會典副總裁未能竭日夜之力以事<lb/>
<pb n="KR4e0173_WYG_006-13a"/>
編摩病中思惟若負芒背此實由臣福過灾生不善調<lb/>
養之所致也伏乞聖慈俯念衰齡曲垂矜惻特賜假日<lb/>
容臣得就私宅専心醫治候將來少獲痊可即出供職<lb/>
則臣犬馬未盡之嵗實我皇上天地再造之恩也臣無<lb/>
任<hi>云云</hi>
　　　考滿謝賜羊酒疏<lb/>
勤勞莫罄濫延六載之榮寵禄已踰仍荷一朝之賜省<lb/>
循内愧瞻戴中兢伏念臣本草茅謬叅流品叨塵禁苑<lb/>
<pb n="KR4e0173_WYG_006-13b"/>
荐歴清華顧資名已積於嵗年而廩禄虚糜於日月方<lb/>
切懐憂於瘝曠何期錫賚以駢蕃尊俎登嘉榮溢大官<lb/>
之饗門閭増色恩叨内醖之頒惟天地之覆幬同仁故<lb/>
雨露之霑濡畢達臣感恩罔極報徳無由敢不益竭忠<lb/>
誠寧自諉於駑蹇愈加䇿勵期少効於涓埃臣無任<hi>云</hi>
<hi>云</hi>
　　　謝賜紅柿疏<lb/>
華林異種出自上方綺席餘珍賜來蔀屋甘清玉露何<lb/>
<pb n="KR4e0173_WYG_006-14a"/>
論太華之蓮味重金莖寧羡洞庭之橘生芳津於咀咽<lb/>
滌塵思於煩囂感切肺腸光生几席臣薦之祖禰分及<lb/>
妻孥即物興思願丹衷之自託効忠殫力仰洪造以難<lb/>
酬臣無任<hi>云云</hi>
　　　謝賜香茹飲疏<lb/>
時當炎暑氣滯鬱蒸我皇上茂對時育物之仁軫君臣<lb/>
一體之念特頒珍劑用資攝調臣方抱㣲痾仰叨寵錫<lb/>
感恩實同乎覆載圖報敢惜乎捐糜恭依法以煎烹謹<lb/>
<pb n="KR4e0173_WYG_006-14b"/>
不時而飲啜行看孱憊坐致平康臣無任<hi>云云</hi>
　　　謝賜鮮柿疏<lb/>
天家異品貢自親藩御席餘珍頒來下界覩頳顔之耀<lb/>
日想嘉核之含春安邑之産豈同靈闗之名莫並甘芳<lb/>
潤頰清徹爽神仰飫恩私俯慙報稱未須百錬擬永託<lb/>
夫赤心歴自九秋誓堅持乎素節臣無任<hi>云云</hi>
　　　考察自陳乞休疏<lb/>
奏為自陳不職乞賜罷黜以昭勸懲事近該吏部題奉<lb/>
<pb n="KR4e0173_WYG_006-15a"/>
欽依六年考察在京三品以上官員大臣自陳以俟聖<lb/>
明去留此虞周黜陟幽明漢室考覈名實國家磨礪羣<lb/>
臣之重務也臣忝從大臣之後例當自陳伏念臣一介<lb/>
草茅叨居二品誤䝉皇上恩眷任用而碌碌庸庸於國<lb/>
家政機無禆絲髮臣且自知莫恕何况公論可容臣觀<lb/>
諸臣雖職務不同然莫不各有所事効謀宣力獨臣閒<lb/>
散雖有鉛槧㣲勞何補乾坤大造而猶濫糜厚禄繆列<lb/>
清班瘝曠如臣允宜罷職臣所以跼踖慙媿不能自安<lb/>
<pb n="KR4e0173_WYG_006-15b"/>
者也臣又惟詹事職係宫僚將來輔導儲君實其職務<lb/>
必得性行純篤經術通暢精力强明者而後稱臣以淺<lb/>
薄疎庸既無以為異日涵養薰陶之資當啟沃訓迪之<lb/>
寄而年齒衰邁視聼昏䝉竊自揣量實不能副頃者臣<lb/>
以七十引年荷蒙皇上不即斥棄復賜俯留再欲自陳<lb/>
深懼煩凟兹當朝廷公行憲典大明黜陟敢瀝悃誠懇<lb/>
求休退伏乞聖明將臣放歸田里別任賢能則不肖者<lb/>
不得久妨仕路而朝廷收建官之效矣為此具本親齎<lb/>
<pb n="KR4e0173_WYG_006-16a"/>
謹具奏聞伏俟勅㫖<lb/>
　　　請老致仕疏<lb/>
謹奏為懇乞天恩容令休政事臣以淺薄備員詹府虚<lb/>
糜嵗月碌碌無庸昨於去年十月初六日因老病不能<lb/>
供職具本乞恩休致荷䝉皇上不即棄斥未賜允放諭<lb/>
以卿有疾宜善加調治不准休致此皇上俯念㣲臣不<lb/>
忍一旦棄遺洪恩浩大不勝感戴之至除已赴鴻臚寺<lb/>
報名初十日午門前叩頭謝恩重慚惶感深涕淚雖粉<lb/>
<pb n="KR4e0173_WYG_006-16b"/>
身碎骨圖報萬分邇來又易新嵗歴四月矣仰體聖諭<lb/>
在寓延醫療治加意調理藥餌無日不親但臣年已七<lb/>
十三嵗血氣大衰非藥力所能療以是久服無效頭眩<lb/>
自汗日久自虚兼以脾胃損傷時苦泄㵼百病交攻莫<lb/>
可醫治舊有痰火等症近復舉發繼又感冐風寒展轉<lb/>
沉重兩月以來睡臥床簀醫藥不效飲食少用勞虚憊<lb/>
極骨痩如柴轉動須人扶抱此可証驗豈敢肆欺只今<lb/>
雖少進湯粥而消爍痰嗽日夜不歇漸成勞瘵實有性<lb/>
<pb n="KR4e0173_WYG_006-17a"/>
命之憂倘一旦溘然朝露家郷迢逓水陸艱難私心過<lb/>
計實切愁苦人窮反本犬馬骸骨願得首丘恐不能遂<lb/>
伏枕涕泣無所控訴是用披瀝誠悃哀鳴於君父之前<lb/>
伏望皇上俯賜憐憫㣲臣激切之情容臣休致豈惟臣<lb/>
不勝大幸將舉家大小感戴天恩之至没齒不忘矣<lb/>
　　　乞休第二疏<lb/>
謹奏為再乞天恩容令休致事臣於去年十一月初舊<lb/>
疾痰嗽舉發繼復感冐寒邪醫藥不效展轉沉重幾至<lb/>
<pb n="KR4e0173_WYG_006-17b"/>
狼狽三月有餘不能履地於今月日具本乞恩休致伏<lb/>
䝉皇上諭留不即棄斥臣惟君即父也父之於子不因<lb/>
其子疾病無用遂加擯棄仍復保愛冀其痊愈子雖頑<lb/>
㝠寧不知勉强體念父心甘於自棄臣以庸末受皇上<lb/>
莫大之恩雖粉身碎骨無以為報敢辭没齒終事皇上<lb/>
豈忍一旦言去逺離闕庭仰戀聖恩肝膽如割皇天后<lb/>
土實所鑒臨但臣委係衰邁病勢不支一舉一動須藉<lb/>
於人雖復强留無所報効矧病日亟旦夕可慮决無痊<lb/>
<pb n="KR4e0173_WYG_006-18a"/>
愈之期家鄉逺隔幾四千里未知得遂生還與否伏望<lb/>
皇上俯賜憐憫早允臣去猶可不孤首丘之願㣲臣情<lb/>
出激切言詞粗率不知忌諱實不得已非敢過為苦言<lb/>
以煩凟聖聼干冐天威罪當萬死臣無任隕越戰汗待<lb/>
罪之至<lb/>
　　　乞休辭闕疏<lb/>
臣頃具本乞恩休致荷䝉皇上憐臣衰老鑒臣誠切特<lb/>
許俞允且賜給驛續該臣子前軍都督府經歴司都事<lb/>
<pb n="KR4e0173_WYG_006-18b"/>
臣孫克宏為臣老憊逺行身無親丁侍側具本奏凟天<lb/>
聼給假送臣還鄉既憫念臣曲賜全生又憫念臣子不<lb/>
奪其志使臣逺行有賴此皇上天寛地厚之徳臣父子<lb/>
雖萬死無以補報縁臣衰弱不能躬詣前朝叩謝除臣<lb/>
子克宏赴鴻臚寺報名廷謝外臣某無任忻忭仰戴之<lb/>
至謹具本奏謝以聞<lb/>
　　　致仕後聖節進香疏<lb/>
臣荷䝉聖恩放歸已抵私家賴乾坤之洪造存丘壑之<lb/>
<pb n="KR4e0173_WYG_006-19a"/>
餘生感戀雖深報荅無地兹恭遇萬夀聖節羣工拭目<lb/>
瞻虹流電繞之光四海傾心祝天長地久之算况臣竊<lb/>
禄四十餘年受恩倍尋常億萬身雖逺於魏闕祝敢後<lb/>
於堯封臣謹備彩香一座託都督陸恭代進獻帝壇仰<lb/>
祝崗陵之遐祉少申葵藿之㣲忱伏願履道凝神體元<lb/>
居正𤣥穹黙佑過周家定鼎卜年之期紫極呈祥接黄<lb/>
帝迎日推筴之統臣無任瞻天仰聖忻忭屏營之至為<lb/>
此具本専差義男孫齎捧謹奏賀以聞<lb/>
<pb n="KR4e0173_WYG_006-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文簡集巻六<lb/>
</p>
<p>
</p>
  </div>
</body>
</text>
</TEI>
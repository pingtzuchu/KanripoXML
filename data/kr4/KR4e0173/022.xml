<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文簡集卷二十二</head> <lb/>
    <p>
<pb n="KR4e0173_WYG_022-1a"/>
欽定四庫全書<lb/>
　文簡集卷二十二<lb/>
　　　　　　　　　　　　明　孫承恩　撰<lb/>
　　七言律詩<lb/>
　　　拱宸樓次韻<hi>南都作</hi>
閒來登眺有危樓時倚䦨干望斗牛帝闕九重浮王氣<lb/>
都城千雉隱高秋故鄉回首嗟王粲上國馳心感魏犨<lb/>
萬里壯遊方浩蕩為君含笑看呉鈎<lb/>
<pb n="KR4e0173_WYG_022-1b"/>
　　　奉詔初入翰林讀書<lb/>
詞筆應慚擬上林濫從此地仰奎參傳經新授羲皇畫<lb/>
分課還賡正始音碧殿面臨瓊島近紅塵遥隔木天深<lb/>
聖明作養拳拳意圖報唯應矢寸心<lb/>
　　　齋居次戴師觀韻<lb/>
玉署齋居總列仙劇談深夜不成眠棋當殘局多竒着<lb/>
詩到終章得勝聨銀燭花揺風入户空庭人静月中天<lb/>
高才獨有東臯子惠我重吟白雪篇<lb/>
<pb n="KR4e0173_WYG_022-2a"/>
　　　賦玉河春水<lb/>
迢遞中天接尾箕雪消春漲欲平堤揺空荇帶根猶淺<lb/>
刺水蒲針色未齊滉瀁儘教容魴鯉禁嚴時亦下鳬鷖<lb/>
中涵聖澤應無限騷客還能發興題<lb/>
　　　送謝水部陞湖廣少叅<lb/>
曾聞水部盛才猷江漢旬宣羨勝遊藩府獨承民社重<lb/>
東南方切廟堂憂才如安石年猶少詩較𤣥暉語更遒<lb/>
隨處行春多逸思吟成應為寄西郵<lb/>
<pb n="KR4e0173_WYG_022-2b"/>
　　　約諸友遊萬泉莊二首<lb/>
萬泉莊上風光好共約明朝試一過客裏賞心能有幾<lb/>
城南村落况無多不須腆洗供高㑹只用清真稱雅歌<lb/>
俗務莫因成繾絆試看春事又蹉跎<lb/>
一鞭欵段喜陪君指㸃高山多白雲地勝好教毛頴記<lb/>
泉流擬把羽觴分偷閒日月供瀟散放浪襟期薄世氛<lb/>
幸際清班無俗事太平游衍敢離羣<lb/>
　　　送友人歸壽詩<lb/>
<pb n="KR4e0173_WYG_022-3a"/>
白日凉風吹舞衣天涯遊子動歸思地分燕越人圖繪<lb/>
壽祝期頥我賦詩膾切鱸魚秋入饌飯蒸香稻雪翻匙<lb/>
望雲亦有江南興無計隨君空忸怩<lb/>
　　　初度招友人小飲二首<lb/>
客中明日逢初度回首令人嘆式微百歲又看添賤齒<lb/>
一尊誰與壽慈闈遣懷聊復頻敲句㑹客何妨更典衣<lb/>
馬有青芻奴白飯早來相就莫相違<lb/>
我亦明朝初度晨壯懷旅思一時新半生圭竇頻看劍<lb/>
<pb n="KR4e0173_WYG_022-3b"/>
此日清朝忝進身媿以文章要寵祿誓將忠孝答君親<lb/>
詩成一笑公應和如約還來與細論<lb/>
　　　慶成宴和戴師觀韻<lb/>
錫宴彤墀擁百官承空綺幕近金鑾杯浮法酒澆藜藿<lb/>
樂奏宫縣下鳳鸞報國共懷心耿耿瞻天齊舞佩珊珊<lb/>
太平未必真無象慚愧書生只素餐<lb/>
　　　出郭訪隱士<lb/>
薰風原不起塵沙一路吟鞭趂落花地逺怪君知我至<lb/>
<pb n="KR4e0173_WYG_022-4a"/>
鵲聲先我報君家山殽野蔌頻行酒石鼎松根細煑茶<lb/>
不盡留連還别去夕陽天際已歸鴉<lb/>
　　　和十峯遷居韻<lb/>
卜勝知君亦茍安重遷媿我結隣難相思忽漫驚駑馬<lb/>
乘興因來看藥欄喜有詩篇成欵洽不須雞黍共盤餐<lb/>
乾坤去住聊隨意攜手空庭一笑看<lb/>
　　　題呉學士先生白樓三首<lb/>
廣寒境界不容緇純堊全無綵繪施雪霽偏宜蘇子興<lb/>
<pb n="KR4e0173_WYG_022-4b"/>
月明還詠庾公詩清虚自是無塵地質朴元同太素時<lb/>
千古羲經敦白賁誰云獨許漆園知<lb/>
心逺何妨近市㕓直於太古泝先天至文亦自元從質<lb/>
大雅誰教獨尚𤣥外擾不令紛俗慮内觀無自染塵緣<lb/>
東溟月上西窻白正是先生穩坐禪<lb/>
層樓新構五雲邊古朴無華質自全混沌别開非色界<lb/>
虚明即是小壺天入簾柳絮渾無迹拂棟棃花失故妍<lb/>
可是玉堂清絶甚夜深風露獨凄然<lb/>
<pb n="KR4e0173_WYG_022-5a"/>
　　　中秋夜攜酒訪戴東濵<lb/>
月色星光澹欲流忽驚客邸又中秋一年好景惟今夕<lb/>
三載萍踪只浪遊悵望懸知千里共孤斟難遣十分愁<lb/>
極憐知已惟安道乘興還同較酒籌<lb/>
　　　齋居奉和費鵞湖老先生韻四首<lb/>
陪祀羣工重廟堂遥瞻台席駐宫廊祠分斗極將靈幣<lb/>
地切鈞天荷寵光奏對豈無忠悃布精神還憶駿奔忙<lb/>
曳裾我亦叨餘庇稱頌無能意獨長<lb/>
<pb n="KR4e0173_WYG_022-5b"/>
忽遞高吟到玉堂從來大雅仰巖廊欲傾鄙意歌棠棣<lb/>
<hi>鵞湖弟子和太史同宿翰林</hi>敢以鉛刀齒末光識短望洋聞道晩才<lb/>
慙刻燭搆思忙蓬瀛不禁清寒甚嘹嚦空庭鶴唳長<lb/>
風傳銀漏到虚堂月色姢姢轉屧廊自信齋心無俗擾<lb/>
獨憐倚玉藉餘光笑談應作他年話追逐真成兩日忙<lb/>
再詠陽春多警抜諸君才思儘優長<lb/>
良夜齋居倚玉堂起聽宫漏步長廊凄風忽來作寒悄<lb/>
澹月乍出延疎光忽忽感時淚欲滴渺渺懷人心獨忙<lb/>
<pb n="KR4e0173_WYG_022-6a"/>
明發出門有公事擁衾不寐哀歌長<lb/>
　　　和答戴師觀<lb/>
清詩寄我實堪驚入手驪珠照眼明千古文章宗大雅<lb/>
百年交誼見高情賈生問學年猶少王勃才華早更成<lb/>
淺陋慚余似曹鄶強從齊魯乞新盟<lb/>
　　　授職後感懷三首<lb/>
盛世儲才侈禁林庸愚叨備藥籠參玉堂晝暝消香篆<lb/>
金闕晨趨響珮音健鶻摶秋雲漢濶長鯨跋浪海天深<lb/>
<pb n="KR4e0173_WYG_022-6b"/>
此生圖報師前哲獨對遺編萬古心<lb/>
三載虚叨作養恩拜官仍許列儒紳受知何以酬諸老<lb/>
許國惟應致此身紫禁天回鸞誥濕御爐烟泛鵠袍新<lb/>
不將榮盛誇遭際有待迂忠得上陳<lb/>
端居深念獨長吁且向燈前一掩書四禁願言今日始<lb/>
三長應媿昔人如滄溟誰謂堪慿葦峻坂何由可駐車<lb/>
肯以清閒供放逸勉旃深為惜居諸<lb/>
　　　秋日旅興三首<lb/>
<pb n="KR4e0173_WYG_022-7a"/>
天際凉風似水流帝鄉城郭動高秋誰家短笛吹殘月<lb/>
是處清砧攪夜愁千古壯懷時拂劒一秋病體倦登樓<lb/>
呉淞江上多幽事欲棹蘭橈不自由<lb/>
滿耳西風不住吹客中又見早秋時懶慵未上匡衡疏<lb/>
揺落先添宋玉悲鄉國思牽人病瘦江湖雲冷鴈書遲<lb/>
小樓日日支頥坐悵望高天有所思<lb/>
抱病登樓縱目時無邊旅思益凄其長空黯淡朝雲暝<lb/>
落木蕭疎暮雨悲半世光隂黃卷裏百年心事短檠知<lb/>
<pb n="KR4e0173_WYG_022-7b"/>
故園兄弟多清賞采采黃花飲對誰<lb/>
　　　送郭愛芝還呉兼致壽意<lb/>
江湖放浪一閒身共説高風似古人老去陶朱猶貨殖<lb/>
秋來張翰忽思蓴一鞭行色都城雨千里歸帆海上春<lb/>
聞道餐芝能得壽尋常桃實不須論<lb/>
　　　次韻送内兄呉菊坡南歸菊坡送予母并家口<lb/>
　　　　至都下楊升庵諸君有詩餞之<lb/>
驅馳我亦厭京塵千里勞君意轉親流俗不緣少高義<lb/>
<pb n="KR4e0173_WYG_022-8a"/>
諸公何以發陽春幾畨風雨撩鄉思一笑乾坤落醉巾<lb/>
采采黃花歸去好新篘應稱薦香蓴<lb/>
　　　春日邸中寫懷<lb/>
自在東風百尺絲輕煙晴日晝初時幽居謝事客來少<lb/>
小閣垂簾雲去遲閑試松煤臨舊帖旋添栢子和新詩<lb/>
極知疎懶成虚度無補乾坤自忸怩<lb/>
　　　馬上望西山<lb/>
西山日日望中懸空翠遥飛落馬前千古神基蟠厚地<lb/>
<pb n="KR4e0173_WYG_022-8b"/>
六陵王氣接中天晝長瀑布飛靈雨春暖晴岩起瑞煙<lb/>
媿我塵踪常碌碌無由乘興一扳緣<lb/>
　　　贈扇與王南渠<lb/>
　　　　南渠夢余贈之扇以告余因奉一柄實其事<lb/>
　　　　併副以詩<lb/>
午夜青㝠風露寒袁宏何處見東山偶從赤壁磯前路拾<lb/>
得瑶臺月半彎一笑恍疑蕉下鹿三生今識樹中環西<lb/>
風篋笥凄凉日又是人間夢大還<lb/>
<pb n="KR4e0173_WYG_022-9a"/>
　　　秋日感懷八首<lb/>
五茸城下草離離三女岡前落日低歲月無情今古換<lb/>
江山不改市朝移智如蠡翰寧非達才似機雲不濟時<lb/>
頫仰乾坤意無限欲將長篴月中吹<lb/>
十載皇朝侍從臣文華殿裏説書頻瞻天實傍龍顔切<lb/>
賜食親承帝語真海嶽無能禆壤滴感孚常擬滌心神<lb/>
一歸茅屋驚遲暮翹首中宵仰北辰<lb/>
鳳閣鸞坡切帝居西奎東壁映圖書孫𢎞待詔依金馬<lb/>
<pb n="KR4e0173_WYG_022-9b"/>
劉向傳經老石渠樗櫟豈堪明主顧草茅曾有樸忠攄<lb/>
飄蕭短髪丹心在吟對西風思有餘<lb/>
帝京西北是巖疆萬里煙塵接大荒極目凍雲沙浩浩<lb/>
孤城哀笛月茫茫窮年羽箭傳青海何日邊庭致白狼<lb/>
往事唐家那可説略聞屯卒恣披猖<lb/>
長安聞説多營建盛典千年復見今已是遐方徵杞梓<lb/>
更傳絶域採瑶琳羣公爵賞行將及四海供輸恐不任<lb/>
牢落江村秋色晩不能無動杞人心<lb/>
<pb n="KR4e0173_WYG_022-10a"/>
霜隕千林木葉稀隂隂邪日蕩寒霏空江水落魚龍蟄<lb/>
絶塞風高鴻鴈飛齊物更添莊叟論紉蘭堪製屈原衣<lb/>
向來世故浮雲似何俟他年始息機<lb/>
蟠龍塘上舊菟裘萬古傷心土一丘未有㳙埃酬鞠育<lb/>
空餘涕淚灑松楸歲時獨為烝嘗謹禾黍行將次第收<lb/>
寂寂思菴秋日晩荒苔落葉不勝愁<lb/>
秋風日夕撼庭柯冉冉流光劇逝波曠野忽聞鳴鶴迥<lb/>
寒莎猶自亂蛩多得來詩句閒題竹冩就黃庭不博鵞<lb/>
<pb n="KR4e0173_WYG_022-10b"/>
宋玉平生未聞道更因揺落嘆蹉跎<lb/>
　　　飲萬松書院<lb/>
曲徑穿松到上頭飄蕭虚館似深秋風傳靈籟筝竽合<lb/>
月出空山沆瀣浮千古壯懷增感慨一尊深話且夷猶<lb/>
登臨不盡探幽興更擬明朝取次遊<lb/>
　　　舟中早發<lb/>
月落未落天漸明船頭打鼓將欲行啞啞客舟棹齊發<lb/>
喔喔逺村雞亂鳴乾坤擾擾有行役世路紛紛多變更<lb/>
<pb n="KR4e0173_WYG_022-11a"/>
迂拙無能禆上下却慚到處費將迎<lb/>
　　　夜坐<lb/>
向晩書齋坐亦竒滿天明月閉關遲儘將寵辱抛春夢<lb/>
一併乾坤入酒巵隔水荷風時細細傍簷花影故離離<lb/>
露華不計沾衣濕直到西林月落時<lb/>
　　　月夜與客閒步中庭<lb/>
虚館良宵風月清重門杳杳斷人聲試拈酒醆三人共<lb/>
笑踏花隂一逕行故舊頓疎難㑹面乾坤俯仰總關情<lb/>
<pb n="KR4e0173_WYG_022-11b"/>
暫時乘暇貪歡賞日出明朝事又生<lb/>
　　　雨後種竹<lb/>
帶雨移從逺寺來自攜錢鏄破蒼苔直須舊土連雲起<lb/>
更記南枝向日栽風動只愁龍化去月明應有鳳飛回<lb/>
莫嫌生意蕭疎甚㑹見深深一徑開<lb/>
　　　赴安南二首<lb/>
萬里南征亦勝遊秋晴况喜瘴煙收獨慙淺薄虚王命<lb/>
肯使風塵涴客裘蘇節從知完入漢越裳行見早朝周<lb/>
<pb n="KR4e0173_WYG_022-12a"/>
寸心北極瞻依切千載令人感魏牟<lb/>
迢遞交南瞻海隅一封遥降紫泥書九天湛露懸征斾<lb/>
載道清風擁使車諭蜀竊慙司馬檄出門忍看太真裾<lb/>
天涯落日重回首白髪蕭蕭獨倚閭<lb/>
　　　錢塘侯崇禮至有詩因和答<lb/>
漠漠秋隂雜雨霏登山有興漫都違坐深馹榻吟偏劇<lb/>
望杳仙舟思欲飛萬里壯心瞻日近五更清夢逐潮歸<lb/>
相看心事還相信歲晩氷霜共結依<lb/>
<pb n="KR4e0173_WYG_022-12b"/>
　　　虎跑泉和坡翁韻三首<lb/>
逺續曹溪水更香雲腴深甃石隂凉百靈呵衞龍天肅<lb/>
一線潛通地脉長病體偶從窺勝蹟塵心應得悟迷方<lb/>
為邀陸羽來同宿擊火烹茶試共嘗<lb/>
洞口風生薜荔香萬松隂護佛龕凉禪僧獨對青山老<lb/>
遊子貪依慧日長世故極知俱幻想安心何用覔竒方<lb/>
探幽笑我真成癖一滴甘泉合試嘗<lb/>
古寺幽深石井香西風吹我葛衣凉數聲清磬晩山碧<lb/>
<pb n="KR4e0173_WYG_022-13a"/>
一榻白雲秋興長解脫五藴本非有超離四大還無方<lb/>
為喜靈源已煩渴覔取逺公㳙滴嘗<lb/>
　　　張文光都閫邀遊西湖<lb/>
七年不向西湖醉<hi>丙子歲曾遊</hi>此日真成兩度遊三竺寺中<lb/>
秋漸肅兩高峯頂雨初收雲巒飛翠迎吟舫水樹分青<lb/>
落酒甌最愛主人多道氣不妨日暮為遲留<lb/>
　　　湖上早行<lb/>
寒霏收盡看新晴曉起偶從湖上行青天微茫海色動<lb/>
<pb n="KR4e0173_WYG_022-13b"/>
紅日蕩漾波光明笙歌稍稍遊人集洲渚蕭蕭征鴈鳴<lb/>
湖山如此正可賞慚愧當年遊冶情<lb/>
　　　常山道中即事<lb/>
登登山徑繞羊腸天際孤吹送晩凉鳥帶暝煙投逺嶠<lb/>
馬馳斜日轉危岡汀洲水澨蒹葭老籬落人家橘柚香<lb/>
風景漸於鄉土異黯然離思共秋長<lb/>
　　　經寧藩故地有感<lb/>
顛㝠侯度恣淫荒白日梟鳴自不祥穢迹千年誰洗滅<lb/>
<pb n="KR4e0173_WYG_022-14a"/>
本支百世自重光故基寂歴生秋草野鳥啁啾話夕陽<lb/>
人與惟仁天助順獨留覆轍示興亡<lb/>
　　　文山祠<lb/>
興復區區竟弗酬百年臣節已全收力窮巡逺寧忘虜<lb/>
死去夷齊不係周燕市龍歸秋雨暗<hi>世傳公白龍精</hi>西臺客慟<lb/>
暮雲愁只今祠下章江水正氣應同萬古流<lb/>
　　　又用杜韻<lb/>
危祠江上偶經尋碧殿長松自鬱森落日煙雲催暝色<lb/>
<pb n="KR4e0173_WYG_022-14b"/>
空山猿鶴送哀音百年臣子匡扶義千古英雄激烈心<lb/>
梁甫歌殘有餘恨不勝清淚濕衣襟<lb/>
　　　江行<lb/>
朝霞翻曙雨初收蘆葉蘆花兩岸秋漠漠風煙隨鳥没<lb/>
依依沙樹共雲浮山排疊嶂連天逺潮入寒江接海流<lb/>
鄉國不知何處是孤舟渺渺獨生愁<lb/>
　　　南安有懷張東海先生<lb/>
南邦遺惠靄棠隂東海神遊斷碧雲餘事百年傳墨妙<lb/>
<pb n="KR4e0173_WYG_022-15a"/>
心期千古賴遺文金鼇閣外荒秋草玉枕山前漫夕曛<lb/>
夜静屋梁明月下依稀猶似見夫君<lb/>
　　　舟中夜起<lb/>
明河西斜月出高數十大星懸樹梢露下寒塘響枯葦<lb/>
風驚棲鶻翻危巢睡醒呼取明燭坐興盡還將書卷抛<lb/>
山村漏刻本無據卧聽更人長短敲<lb/>
　　　擬題鎮海樓<lb/>
樓開滄海鬱岧嶤彈壓三呉不敢驕千尺蕩揺波影亂<lb/>
<pb n="KR4e0173_WYG_022-15b"/>
八窻吞吐野雲飄中天笑語疑應近蓬島神仙或可招<lb/>
回首家山邈何許歸心一片遡秋潮<lb/>
　　　伏波廟二首<lb/>
伏波遺廟儼空山落日長煙蒼莽間草色有情侵座綠<lb/>
苔花無數上衣斑勛名直擬留千古英爽猶能弭百蠻<lb/>
我欲為公昭素節一杯江水薦潺湲<lb/>
報主忠勤老益堅裹尸有革即吾棺明珠不俟千年白<lb/>
銅柱終留百世看絶塞悲風疑鼓角荒山祀典儼衣冠<lb/>
<pb n="KR4e0173_WYG_022-16a"/>
英雄一去空陳迹落木蕭蕭生暮寒<lb/>
　　　舟中漫興<lb/>
日日雲山管送迎合裁詩句答山靈思窮開闢無終峙<lb/>
望入微茫不盡青舵轉忽看孤石峭岸移遥認野花明<lb/>
他時為憶經行處只記多山不記名<lb/>
　　　和韻謝呉叅戎<lb/>
笑談忽奉三旬别旌節還從萬里回白日沸天簫鼓振<lb/>
青山到案酒樽開殊方滿目多豺虎重鎮分符簡俊才<lb/>
<pb n="KR4e0173_WYG_022-16b"/>
黽勉尚期功業樹便蕃行見異恩來<lb/>
　　　和韻再贈<lb/>
嶺表分符鎮百蠻金湯雄倚屹重關霜清邊塞風塵靖<lb/>
月照轅門鼓角寒懸肘㑹誇金作印切雲偏稱鐵為冠<lb/>
高情未許求閒去絶域須看略地還<hi>呉有退休志故云</hi>
　　　借韻述還<lb/>
離愁渺渺隔雲山回首風塵暗玉關白鴈影沉鄉信絶<lb/>
滄江日短使舟寒劍光星動宵彈鋏客袂霜清曉拂冠<lb/>
<pb n="KR4e0173_WYG_022-17a"/>
千古伏波多志節一時薏苡謗珠還<lb/>
　　　沃泉鄧太守久淹逺郡報政喜與予偕行有詩<lb/>
　　　　見貺用韻奉答<lb/>
天涯懷土幾登臺報政今從萬里回萍梗百年樽酒共<lb/>
笑談一日好懷開聖朝柔逺非忘逺牧郡掄才見異才<lb/>
會有崇遷應内補不教兹地更重來<lb/>
　　　賤降前一日俞厚菴暨沃泉攜酒飲予舟中即<lb/>
　　　　席奉謝二首<lb/>
<pb n="KR4e0173_WYG_022-17b"/>
賤子明朝初度辰故人高誼重相親曵裾自是論交舊<lb/>
傾蓋兼逢託契新有酒且酬今日興無聞空負百年身<lb/>
孤舟落日寒江晩獨向天涯感慨頻<lb/>
雲山歸路正漫漫愁緒無緣得自寛初度又逢明日是<lb/>
一樽聊盡故人歡曠懷直欲齊今古浩嘯何妨落珮冠<lb/>
醉去狂來渾不禁欲將長鋏向君彈<lb/>
　　　初度述懷二首<lb/>
百年光景故駸駸况復天涯萬感侵未有㳙埃酬帝力<lb/>
<pb n="KR4e0173_WYG_022-18a"/>
獨將迂拙守初心月明江浦猿聲急雲暗山城鴈影沉<lb/>
慈母白頭應念逺倚門日暮正愁深<lb/>
學道蹉跎秖未成歲華荏苒壯心驚烏紗不愧青天覆<lb/>
𤣥鬢從教白雪生皇覽豈能忘卜夢聞詩猶自憶趨庭<lb/>
天涯忽忽思千種風木聲中淚最清<lb/>
　　　謁韓襄毅祠<lb/>
危祠何處倚高岑碧磴穿雲一徑深精爽九原猶赫奕<lb/>
江山千古自蕭森伏波勛業曾聞昔魏國聲名合配今<lb/>
<pb n="KR4e0173_WYG_022-18b"/>
見説近郊還宼盜起公無計獨傷心<lb/>
　　　蒼梧元旦拜闕<lb/>
嵩呼聲裏曉寒侵寶炬光中月影沉海宇正當更治日<lb/>
蠻荒寧異向陽心曾叨近侍奔趨地尚憶親瞻斧扆臨<lb/>
此日南陲心北闕不堪愁對瘴雲深<lb/>
　　　和陸儼山扈從山行二首<lb/>
落日重山湧翠波叨從仙蹕寄行窩雲連斗極瞻天近<lb/>
樹隱寒聲入夜多典禮幸逢窺盛事宗禋合有繼登歌<lb/>
<pb n="KR4e0173_WYG_022-19a"/>
平原内史今詞伯健筆真能障九河<lb/>
劒舄先皇鎮此山神光靈氣在人間𤣥宫肅穆環千嶂<lb/>
石獸嵯岈護九關覆載豈能名帝德丹青曾有識天顔<lb/>
遺芳百世臣民念何處龍髯更可攀<lb/>
　　　再次二首併述懷<lb/>
敢於扈從計奔波且向深山寄一窩木落羣峯秋氣肅<lb/>
柝傳五夜月明多九重紹述尊墳典千古明良喜起歌<lb/>
珍重廟堂勤治理萬年永保漢山河<lb/>
<pb n="KR4e0173_WYG_022-19b"/>
乾坤何處托雲山無限幽懷悵望間忙裏詩篇聊漫爾<lb/>
老來情事易相關蹉跎歲月妨公務潦倒風塵益病顔<lb/>
猿鶴休教怨遲暮小山叢桂㑹須攀<lb/>
　　　元宵後夜鍾石少宰宅次韻二首<lb/>
賸有華燈續此宵只嫌明月費呼招<hi>連夜月明此夕獨無</hi>追遊我<lb/>
自慙時彦讌喜人都荷聖朝小海調高檀板急博山爐<lb/>
煖篆烟飄孝先才思多豪逸取次詩成不待敲<lb/>
華燈高照屬清宵我亦疎狂忝勝招賦鳳勉同金馬客<lb/>
<pb n="KR4e0173_WYG_022-20a"/>
駕鼇還倣紫宸朝芳尊荷主深深勸晴雪催詩故故飄<lb/>
<hi>是夕小雪</hi>盡興不知更漏促到門立馬待人敲<lb/>
　　　和李敘翁閣老觀蓮之什<lb/>
閣外盆蕖競曉風翠㽔碧蓋護新紅移來華嶽峯頭種<lb/>
幻作仙人掌上工丹渥晴雲涵綵幕芬菲瑞靄散彤宫<lb/>
調元再見敷成日栽植誰非爕理功<lb/>
　　　遊鄭園和張水南司成韻三首<lb/>
城市園林迥不同入門翠靄眩西東叢篁逼仄短無地<lb/>
<pb n="KR4e0173_WYG_022-20b"/>
曲徑盤旋忽有峰亭上把盃邀落日水邊岸幘倚微風<lb/>
尋芳竟日成留戀莫計歸途起暮鐘<lb/>
勝㑹難期一笑同招延此日荷賢東上客自吟青玉案<lb/>
野蔬不羨紫駝峰黃塵陸海蒸炎暑碧樹荷亭起夕風<lb/>
對酒無窮山谷興隔花已聽景陽鐘<lb/>
鄭谷園居我興同吾園遥隔海雲東一春坐憶浦南雨<lb/>
此日來瞻江上峰返照漸催歸路暝昏鴉齊噪滿林風<lb/>
草堂净榻容相借卧聽城西野寺鐘<lb/>
<pb n="KR4e0173_WYG_022-21a"/>
　　　昨來南院敘菴閣老有詩贈别和韻却寄<lb/>
三十年來逐曉珂青袍如故鬢將皤移官恰與疎慵稱<lb/>
戀闕翻增感慨多官署晩山堪拄笏江門秋水憶乘槎<lb/>
盈虚曾究羲皇畫聚散無慿付浩歌<lb/>
　　　次溪堂春酌聨句之什三首<lb/>
門掩東風生薄寒清朝良晤客途難即看隣曲承迎便<lb/>
自覺樽前意緒寛世事且抛春夣外閑情都付綵毫端<lb/>
更留餘興重來㑹錄取鸞牋後日看<lb/>
<pb n="KR4e0173_WYG_022-21b"/>
座上休辭酒醆寒勸公樂飲公莫難百年安知良㑹幾<lb/>
一飯敢負君恩寛遐思直遡邃古上逸興超入浮雲端<lb/>
長歌慷慨為君發拂拭雄劒燈前看<lb/>
曲屏芳宴燭花寒官裏匆匆樂㑹難老去從知詩興減<lb/>
歡來自覺酒腸寛月臨五夜聞鳴柝候入三陽記履端<lb/>
韓孟風流吾忝附明朝應有客傳看<lb/>
　　　梅塘詩寄盛封君<lb/>
誰把幽芳植水濱羅浮風致絶纎塵寒依淺渚猶殘凍<lb/>
<pb n="KR4e0173_WYG_022-22a"/>
律轉南枝已占春即有爐香浮淡爽更教凉月助精神<lb/>
調羮他日賢郎事贏取孤高伴老身<lb/>
　　　初夏即事<lb/>
纔見東風掃落英又看時序到朱明一宵過雨柳都暗<lb/>
幾樹遷喬鶯亂鳴簿領少親宜病體琴樽聊與適幽情<lb/>
故園遥憶呉淞上欲棹扁舟採杜蘅<lb/>
　<lb/>
　<lb/>
<pb n="KR4e0173_WYG_022-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文簡集卷二十二<lb/>
</p>
<p>
</p>
  </div>
</body>
</text>
</TEI>
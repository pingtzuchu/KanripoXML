<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文簡集巻十四</head> <lb/>
    <p>
<pb n="KR4e0173_WYG_014-1a"/>
欽定四庫全書<lb/>
　文簡集巻十四<lb/>
　　　　　　　　　　　　明　孫承恩　撰<lb/>
　　五言古詩<lb/>
　　　東歸潞河舟中詠懐<lb/>
朔風届寒候凍日照行色遊子還故鄉雲鴻整歸翼低<lb/>
回多慨歎寂寞尠懽懌還鄉豈不樂撫事感今昔前年<lb/>
使南荒瘴厲憂病疾今年走燕薊風霜忍寒栗飄飄<lb/>
<pb n="KR4e0173_WYG_014-1b"/>
萍蓬踪萬里天南北勞生苦馳驅豈得頭不白行行出<lb/>
都門悄悄抱悽惻顧瞻五雲闕萬感交併集上懐聖明<lb/>
主端拱在宻勿憶昔臨御初臣忝侍從職草茅兩封章<lb/>
海嶽効壤滴三年逺江湖心在斧扆側所憂萬幾煩無<lb/>
乃近缺失一陰當六陽萌蘖已消匿日中不恒居漸次<lb/>
見虧昃邇來時事新臣也所目擊吁嗟是非辨要在慎<lb/>
决擇嵯峨九天髙無路達忠赤諫諍力匪任悲嘆腕空<lb/>
搤况今邊陲警日夜馳羽檄遐疆盛戎馬近甸暗長㦸<lb/>
<pb n="KR4e0173_WYG_014-2a"/>
惟兹當嚴冬殺氣浩充斥邊軍久疲弊何能冒鋒鏑矧<lb/>
是國計虚囷廩尠儲積頗聞兵家要當先足芻食士飽<lb/>
躍而嬉馬飽騰于櫪似兹寡預備何以支勁敵吾皇念<lb/>
元元當宁頻嘆息推轂遣重臣急若拯焚溺廟堂坐諸<lb/>
老精白心一徳豈無濟時略為國建長䇿惟爾衆列侯<lb/>
金玉爛煇赫時平竊恩榮光寵被臧獲無亦勉所圖少<lb/>
竭報稱力詎應但安享徒耳氣盈溢乾坤際多事臣子<lb/>
致命日惜也臣不武莫與荷殳祋空懐漆室憂竊抱杞<lb/>
<pb n="KR4e0173_WYG_014-2b"/>
人惑况今逺彤庭山川苦違隔以兹懐區區憂慮何能<lb/>
釋同袍數君子意氣雅莫逆顧我多慰藉餞送城東陌<lb/>
攄懐正諧洽分袂還倉卒共言厚自愛復道長相憶嗟<lb/>
予乏曠懐當事易感激念此友朋誼怦怦轉憂惄古言<lb/>
同心交燕越猶一室嵗寒茍弗爽何必勤面覿落日䇿<lb/>
蹇驢逺水浮畫鷁迢迢越川陸厯厯過都邑旅情轉蕭<lb/>
條鄉思頗增劇故園三泖上望望未能即吾園頗宜人<lb/>
地迥自幽寂逶迤接郊坰蕭森帯泉石虚齋足偃仰平<lb/>
<pb n="KR4e0173_WYG_014-3a"/>
隴可登陟鳴鳥聲上下野竹蔭蒙宻竹吾甚愛之昔<lb/>
也手親植老梅臨水涯疎影斜更直素葩抱幽香含笑<lb/>
待人索嗟予幽遁志中嵗遂成癖且當息塵囂聊適疎<lb/>
懶迹董帷猶可下顔樂終靡易鳴琴白日静讀易清夜<lb/>
閴野老容問字漁父許分席𤣥化杳難知世事靡終極<lb/>
天傾五嶽峙我亦空慽慽乾坤莽浩蕩嵗月不再得惟<lb/>
慙百年内碌碌靡稱述明明日月光照我巾與舄盈虚<lb/>
頗測究義利亦分析樂天惟聖優乘運乃達識稽首羲<lb/>
<pb n="KR4e0173_WYG_014-3b"/>
皇占履二保貞吉<lb/>
　　　草堂成漫述<lb/>
小園理榛穢經始搆此堂幽深既臨溪軒敞復靣陽土<lb/>
木乏巨麗規制亦頗良八窓開虚明炎暑生清凉庭前<lb/>
數松樹屋後千篔簹了無紅塵侵似覺白日長我性本<lb/>
曠寂逺謝名利繮况兹幽居成自喜素心償臨風倚曲<lb/>
檻待月移方牀既以哦詩書亦可欵壺觴鯤鵬摶扶揺<lb/>
蜩鷽搶榆枋為適各不同吾兹感䝉莊<lb/>
<pb n="KR4e0173_WYG_014-4a"/>
　　　星變<lb/>
五夜天無雲列宿繁以張仰見東北隅恠事發異常一<lb/>
星光煜煜芒吐數尺長上掃天心中斗柄爭低昂河漢<lb/>
影清淺月色黯無光衆星漸稀疎獨與太白當吾聞天<lb/>
垂象感召非杳茫厯考往牒中為訓亦昭彰仰惟吾聖<lb/>
君秉心契陶唐夙夜勤萬幾四海兾時康灾變亦何為<lb/>
此理誰能詳三嵗三見之簡冊所未嘗草茅杞人憂時<lb/>
時熱𠂻膓巫咸不可問天道信詎量矯首睇𤣥穹俛黙<lb/>
<pb n="KR4e0173_WYG_014-4b"/>
心徬徨<lb/>
　　　擬古二十七首<lb/>
季冬耿長夜朔風振喬林幽齋不能寐起坐發哀吟美<lb/>
人曠千古遺我金玉音褰裳邈無從悵望空勞心<lb/>
　　　又<lb/>
有鳥白翯翯來自東海潯雖無文采爛潔白羽毛新飛<lb/>
飛集神州琅然揚清音威鳳儀朝陽和鳴叶韶琴日短<lb/>
羽翼單天濶雲霧深鳳鳥苦不省鴟鴞將見侵四顧羇<lb/>
<pb n="KR4e0173_WYG_014-5a"/>
旅孤愴惻反哺心㑹當乘便風復歸故山林<lb/>
　　　又<lb/>
我有一良劍傳是古鏌鎁自信靡文飾埋沒溷泥沙慘<lb/>
淡無晶光斑剥生鐵花世人亦有寶詡詡各自誇磨淬<lb/>
明白雪本質固無加百金飾劍首金珠燦星霞一朝售<lb/>
之市傳觀共稱佳我劍亦在側唾手争喧譁好惡莫容<lb/>
辨撫之自咨嗟什襲始有待終必遇張華<lb/>
　　　又<lb/>
<pb n="KR4e0173_WYG_014-5b"/>
上天示鑑戒災異何頻仍奏報四方至聖心靡安寧疇<lb/>
咨諸臣工渙汗揚大庭陳言禆缺違治道期一更北斗<lb/>
酌元氣訏謨運權衡皇華走星軺恩波逮蒼生於惟吾<lb/>
皇聖格天以勤誠豈惟彌灾變三五行可升<lb/>
　　　又<lb/>
天於西北虧地於東南傾煉石補缺漏蹴山塞重溟洪<lb/>
河稽天流象㒺紛縱横赤手障頽波萬古焉能成漆室<lb/>
有隠憂非嘯隣婦驚其力誠何施其志良可矜<lb/>
<pb n="KR4e0173_WYG_014-6a"/>
　　　又<lb/>
今日忽不樂駕言出遨遊遨遊亦何之迤邐登崇丘纍<lb/>
纍有孤墳傳是古王侯野人不記省時來牧羊牛長夜<lb/>
既寂寂泉臺永幽幽不論貴與賤寧識賢與不人事有<lb/>
代謝榮華逝難留感彼牛山言使我涕泗流<lb/>
　　　又<lb/>
邊隅近殺氣昴星燭天明長矢射漢月牧馬川原腥揮<lb/>
霍風雨急刼掠鷄犬驚黒雲壓孤壘哭聲殞三軍羽書<lb/>
<pb n="KR4e0173_WYG_014-6b"/>
日夜馳震動咸陽京天子按劍怒含悽愍蒼生徴調選<lb/>
材勇授鉞思豪英制敵在素豫得人壯長城安得百頗<lb/>
牧坐使邊塵清<lb/>
　　　又<lb/>
少年不識事負志殊慨慷陿小宇宙内思欲超八荒舉<lb/>
身登日觀縱目臨扶桑兩手擎日月照耀無邊方天道<lb/>
有隠幽世途有更張羣居慙噏噏獨行媿凉凉文豹亦<lb/>
霧隠神龍亦淵藏蹇予將奈何聊以永徜徉<lb/>
<pb n="KR4e0173_WYG_014-7a"/>
　　　又<lb/>
金風振肅殺原野草木黄畋獵方及辰命侣百夫行麗<lb/>
服多妍姿駿馬如龍驤拓弓作滿月鳴鏑飛秋霜飛騰<lb/>
如猿猱㨗下千仞岡飛馳與電逝矯㨗莫可當耳後生<lb/>
風聲鼻尖出火光俯身殪貙獳仰首射欃槍妖狐無遁<lb/>
跡狡免無留藏田獵何足言聊爾猛氣張<lb/>
　　　又<lb/>
淳風日澆䘮世道江河流傾危售奸欺笑談隠戈矛得<lb/>
<pb n="KR4e0173_WYG_014-7b"/>
時䑕為虎失勢鷹成鳩秦越可骨肉父子堪仇讐天道<lb/>
既漠漠人事良悠悠誰能挽滄溟一洗生民羞<lb/>
　　　又<lb/>
美人生南國佩服何芳菲采芝既盈纈攬蕙復充幃慇<lb/>
懃遺夫君悃欵將有為人心靡諒止衆女讒蛾眉明明<lb/>
仰先哲載籍有光輝吾義固匪愆後世定是非惟彼古<lb/>
道湮使我徒傷悲<lb/>
　　　又<lb/>
<pb n="KR4e0173_WYG_014-8a"/>
知人良不易毁譽多譸張人心殊愛憎衆口異雌黄叔<lb/>
孫短仲尼軻謗由臧倉歐朱若人言君子為豺狼皎皎<lb/>
明月珠汚泥閟其光蘭蕙豈不馥斬刈焉得芳世事每<lb/>
錯亂顛倒迷四方棄置莫重陳重陳人心傷<lb/>
　　　又<lb/>
孔翠耀文彩雕籠苦長羈㝠鴻翔雲端弋者空慕思跼<lb/>
蹐牛絡錦容與龜曵泥洛下歎陸生東門悲李斯無利<lb/>
害豈及無榮辱焉施乃知沮溺流未可輕瑕疵<lb/>
<pb n="KR4e0173_WYG_014-8b"/>
　　　又<lb/>
幽居悄長夜孤吟步中庭澄澄天宇靜金波淡㣲明衆<lb/>
星何厯厯八九羅縱横仰首望星月低頭念平生星月<lb/>
豈不光無縁表忠誠四顧將何依黯然獨傷情<lb/>
　　　又<lb/>
莽莽宇宙間人物何瑣屑志士欲自見慷慨負竒節握<lb/>
瑾懐蘭荃氷霜凛孤潔造物忌皎皎萬事成瓦裂世若<lb/>
無公言憤懣當泣血<lb/>
<pb n="KR4e0173_WYG_014-9a"/>
　　　又<lb/>
萬事等芻狗所貴惟此身六鑿相披攘汩沒喪天真人<lb/>
生非金石今古一旦昏朱顔不禁秋颯然變埃塵古來<lb/>
賢豪士用世多苦辛身後竟如何漫有空名存空名載<lb/>
方冊逝者寧復聞徒令雌黄徒顛倒播喉唇飄揺廣成<lb/>
子脫屣離垢氛乘雲駕飛龍萬古誰能馴<lb/>
　　　又<lb/>
我思避世士乃在匡山陬身與浮雲閒心與造物遊躬<lb/>
<pb n="KR4e0173_WYG_014-9b"/>
耕豈不勞田野日休休有酒且孤斟得句還自謳黄鵠<lb/>
舉千仞萬事同一漚孤懐信髙鶱清風邈難儔望之不<lb/>
可及使我中心憂<lb/>
　　　又<lb/>
我昔登岱嶽仗劍叩天闗振衣翔千仞日月如可攀縹<lb/>
緲雲霧低颯爽天風寒俯首視九州塵世何漫漫相逢<lb/>
王子晉緑髪芙蓉顔授我紫霞篇飫我絳雪丹招邀入<lb/>
太清陟降三神山後天永長存獨立超人寰决擇苦不<lb/>
<pb n="KR4e0173_WYG_014-10a"/>
勇欲去更盤桓塵土汩沒人萬事成波瀾悔恨無由追<lb/>
撫膺但長嘆<lb/>
　　　又<lb/>
鄙夫貪幸得志士無茍安義禮凛大防毛髪誰能干介<lb/>
石不終日洪流激奔湍磊落開心胸自擬白日看交遊<lb/>
亦滿眼知己良獨難願言推子心為我照肺肝<lb/>
　　　又<lb/>
漆園有傲吏放言恣汪洋八荒為庭隅天地為蓋藏大<lb/>
<pb n="KR4e0173_WYG_014-10b"/>
小等鵬鷃修短齊彭殤雖非中庸道理亦各有當鴟鴞<lb/>
矜腐䑕木灾怨青黄彼其視萬鍾何啻一粃糠英英威<lb/>
鳳騫矯矯神龍驤其人如可作吾當為褰裳<lb/>
　　　又<lb/>
我有百鍊銅鑄為盤龍鏡製擬軒轅古色作寒氷瑩外<lb/>
可毛髪鑑内可心膽静持之遺靈脩期使萬象正胡為<lb/>
衆妒興詆詬乃交併人心豈真昧物價諒有定千秋在<lb/>
世間誰能掩光熲<lb/>
<pb n="KR4e0173_WYG_014-11a"/>
　　　又<lb/>
幽齋耿枯坐省心一爐香四十七年非往事空茫茫我<lb/>
有緑綺琴轉絃調清商心緒紛如絲掩抑不成章翩翩<lb/>
南來鴈嗷嗷雲外翔為予吐哀音黯黯增離傷我有素<lb/>
心人逺在天一方安得與俱來執手語𠂻腸<lb/>
　　　又<lb/>
幽人志林泉軒冕非夙慕軒冕豈不榮蹇薄寡所賦鷹<lb/>
隼縶縧籠側目雲霄路野馬駕華軒畢竟非故步一語<lb/>
<pb n="KR4e0173_WYG_014-11b"/>
辱䜿子拂袖悔其悞張子有嘉言碧山不予負<lb/>
　　　又<lb/>
禍福相糾纆理數乃雜揉從來宇宙間萬事何不有天<lb/>
道杳莫窺𤣥機黙而黝弔者在衢路賀者在户牗想當<lb/>
造物時任情屈身肘盛衰本無常稱意詎能久昨日東<lb/>
陵侯今朝種𤓰叟<lb/>
　　　又<lb/>
白雲出深谷團團似車蓋誰云本無心為雨澤枯塊飄<lb/>
<pb n="KR4e0173_WYG_014-12a"/>
風從何來吹落九州外依依不成雨負此色霮䨴出處<lb/>
寧固必舒巻乃無碍且復歸舊山氤氲鎮常在<lb/>
　　　义<lb/>
嗟吁寡聞道當事力靡勝坐無涵養功憂樂苦纒縈時<lb/>
當拂逆來淺中每怦怦雖無得失較不免寵辱驚有客<lb/>
欵我堂慰言極慇誠上探元化理中述聖哲情謂予子<lb/>
有得悄悄疑未平謂予子無得諒子心地清丈夫志逺<lb/>
猷雅量包滄溟公論定身後瑣瑣焉足爭我起拜謝客<lb/>
<pb n="KR4e0173_WYG_014-12b"/>
如醉寐得醒一洗芥帯胸烈日消春氷佩服金玉言優<lb/>
游畢餘生<lb/>
　　　又<lb/>
我有五畆宅迢迢東海隅有屋盈百椽有芋亦數區曲<lb/>
欄接芳榭脩竹俯清渠過門無俗賔接席皆文儒别來<lb/>
嵗星周惆悵恒欝紆豈惟負風月猿鶴皆怨吁白雲何<lb/>
英英招邀與之俱誓將返吾轅歸讀先人書達人委元<lb/>
化出處無定拘命運既已然徘徊將何如<lb/>
<pb n="KR4e0173_WYG_014-13a"/>
　　　翰林院敬一亭落成恭和御製<lb/>
宸章麗貞刻翼寵見兹堂吾皇熈聖學文理何宻詳天<lb/>
徳穆而純無少嗜好妨大哉敬一功勲華卓相望乾坤<lb/>
際熈皞一徳屬明良甄陶仰聖謨報稱當無忘<lb/>
　　　兩松<lb/>
兩松誰移來眼底生突兀故人知我意惠與百金值其<lb/>
髙餘二尋其蔭可數席根柯大如盎謂是兩世物當其<lb/>
初移時至費百夫力舁載勞車舟經從破垣壁我初疑<lb/>
<pb n="KR4e0173_WYG_014-13b"/>
其艱不任遷徙厄培根致其深壅土致其宻其上維長<lb/>
綆其下鎮巨石邇來當炎熇高架障赤日園丁苦奔命<lb/>
灌溉靡敢佚初時逮今兹蓂莢亦屢易天澤與人為併<lb/>
至兩無失生意㣲發舒濯濯吐嫩碧已見抽新芽相將<lb/>
結佳實幽勝增草堂磊落壓羣植浮生靡長世貞幹乃<lb/>
閱厯詎知百年後誰主亦誰客大觀𦕈宇宙𤣥悟等空<lb/>
色因歌兩松詩一笑聊自釋<lb/>
　　　使郢過比干祠<lb/>
<pb n="KR4e0173_WYG_014-14a"/>
孤墳鬱嵯峨屹立古道右危祠亦虚敞綽楔出疎栁使<lb/>
節偶經過一步一稽首仰瞻義烈姿千載尚不朽憶當<lb/>
商季時忠佞雜紛揉君道固匪臧臣職甘就剖雖無心<lb/>
七竅實有血三斗皇天表忠赤並示百代後兹墳不數<lb/>
仞嵩華等髙厚畜君義何尤戮諫邦必覆古訓炳日星<lb/>
芳名垂宇宙<lb/>
　　　襄陽七懐<lb/>
　　　　襄陽為自古要地撫遺蹟弔往事有懐七人<lb/>
<pb n="KR4e0173_WYG_014-14b"/>
　　　　焉因各賦詩一首<lb/>
　　　諸葛武侯<lb/>
堂堂諸葛公道本伊吕匹方其未遇時龍卧泯淵嘿一<lb/>
朝感時奮變化乃莫測恢復信本志為漢誓討賊大義<lb/>
凛照揭乾坤為開闢指揮動風雲忠誠貫金石士生三<lb/>
代後聞見漸卑溺公也真天人正氣泰華敵昇平禮樂<lb/>
具搶攘兵革日抱負鬰未施永為後人惜公神在天壤<lb/>
萬古終不沒再歌出師表斂袵三嘆息<lb/>
<pb n="KR4e0173_WYG_014-15a"/>
　　　龎德公<lb/>
龎公大隠流世利迥莫干身如野鶴矯心與浮雲閒刺<lb/>
史不能致候謁隴畆間夫耕妻出饁相對嘗怡顔富貴<lb/>
得幾何憂患來無端善哉至人訓遺子獨以安鹿門何<lb/>
髙髙遂志終盤桓避世深復深採藥遂不還惟有遺跡存<lb/>
髙風照人寰<lb/>
　　　羊太傅<lb/>
太傅古遺愛徳義孚逺邇亶有儒者風不作狙詐計張<lb/>
<pb n="KR4e0173_WYG_014-15b"/>
皇師旅間裘帶自容與敵國感其惠何止挾纊士聖賢<lb/>
有不為不以天下利不殺一不辜不行一不義推公心<lb/>
所存或也其可企公績多漢沔愛戴極翁稚公卒邦人<lb/>
悲走哭空里市峴山日巉巉漢水日瀰瀰思公不可作<lb/>
反袂拭清涕<lb/>
　　　杜工部<lb/>
少陵詩之聖渾渾元氣通尚論制作盛盡善如周公胸<lb/>
藏五車書筆掃千軍雄輝煌三禮賦曾獻明光宫平生<lb/>
<pb n="KR4e0173_WYG_014-16a"/>
用世志自許稷契同摧頽值時難坎軻悲途窮兵戈苦<lb/>
騷屑黄屋當塵䝉﨑嶇走行在饑寒迫其躬操觚賦時<lb/>
事宇宙歸牢籠勤拳社稷慮懇惻生民恫凛凛忠毅色<lb/>
烈日明秋空上可繼風雅下應陋雕蟲一時旅人迹萬<lb/>
古詩壇宗九原倘可作執鞭吾當從<lb/>
　　　李翰林<lb/>
白也真天才變化如神虬生平恥齷齪邁往隘九州詞<lb/>
林昔供奉天子寵渥優一朝被讒搆斥逺金殿頭髙情<lb/>
<pb n="KR4e0173_WYG_014-16b"/>
與逸思芥帯弗少留供奉非公榮夜郎非公憂詩筆驅<lb/>
萬象醉眼輕王侯晞髪扶桑巔濯足滄海流今古等一<lb/>
瞬天地同一漚以兹昔人言謂公似莊周公去幾閲世<lb/>
公名重千秋誰云公則亡神爽八極遊蓬壺隔弱水浩<lb/>
蕩不可求緬懐舊行踪使我心悠悠<lb/>
　　　孟浩然<lb/>
浩然亦髙人神思乃清朗讀書陋拘牽制行喜疎曠賦<lb/>
詩妙天趣力索不可彷冲融大雅音金石振遺響禁中<lb/>
<pb n="KR4e0173_WYG_014-17a"/>
遇天子召對心所向終焉意不合歸哉南山放唐詩盛<lb/>
千古公也李杜行布衣一時窮髙譽後人仰我來經故<lb/>
里慨矣勞緬想鹿門當時月依依漢江上<lb/>
　　　張順<hi>張貴附</hi>
襄陽昔受困敵騎何憑凌矯矯二烈士提兵援孤城雪<lb/>
涕奮雄劍悲風起㝠㝠赤手蹈虎穴義氣孰敢攖輕舟<lb/>
駕巨濤江水為奔騰轉戰前無當勢若可横行惜哉天<lb/>
亡宋其功竟無成一時雙玉節皎皎照日星我來尋故<lb/>
<pb n="KR4e0173_WYG_014-17b"/>
壘黯慘愁雲凝草木為號呼猶似戰伐聲英魂凛赫赫<lb/>
萬古常如生<lb/>
　　　題大司空鶴山李公完名巻<lb/>
造物靳全名君子慎晩節顛㝠利欲途出處多玷缺我<lb/>
觀鶴山翁行志亦已决當其直道時奸黨共媒孽矯矯<lb/>
節乃見知幾保明哲其於視爵禄何啻吹一吷皇心憫<lb/>
忠直天語極諄切完名兩大字星日共昭揭雲卧閱寒<lb/>
暑甘心採薇蕨徵書復來朝八座揚茂烈極知髙世志<lb/>
<pb n="KR4e0173_WYG_014-18a"/>
夢想故山月我懐仲山父兹義久斷絶俯仰千古情臨<lb/>
風且嚅囁<lb/>
　　　悲萱永懐挽鄭秋官母<lb/>
北堂有萱草郁郁呈華滋西風動地至一夕吹殞之荼<lb/>
毒遊子懐眼枯淚成血鳥啼白露零中夜腸斷絶凄凉<lb/>
舊縫在零落機杼寒豈無牲鼎祭不及生前懽河水向<lb/>
東逝滔滔無休息此心明月如達旦不改魄水亦有盡<lb/>
處月亦有虧時思親復思親一念無終期<lb/>
<pb n="KR4e0173_WYG_014-18b"/>
　　　和陶靖節止酒<lb/>
陶翁詩止酒而實未嘗止反覆筆舌端沿襲答和裏微<lb/>
酣見真性沉<graphic n="KR1196" url="https://raw.githubusercontent.com/kanripo/KR-Gaiji/master/images/KR1196.png" mimeType="image/png"/>匪君子欲止意固佳初念亦可喜愁止<lb/>
懽不來吟止興不起無量不及亂斯則有妙理立言思<lb/>
久暫作戒度人已十詩酒八九浪說真止矣此物為世<lb/>
用廣博靡涯涘細數莫具陳大者偹禋祀<lb/>
　　　村居小景圖<lb/>
迤邐山麓盡宛然見民居周圍自成村編籬植桑榆鄰<lb/>
<pb n="KR4e0173_WYG_014-19a"/>
比數十家樂生各愉愉老翁四五人霜雪為鬚眉一翁<lb/>
攜稚子簷牙步徐徐一翁偕一媪偶坐自為娛一媍上<lb/>
堂來甘㫖供舅姑一翁杖畦間課僕勤菑畬一翁立當<lb/>
壚有童執瓶沽一翁坐當席課諸童子書一嫗并一婦<lb/>
浣濯衣與裾一媍抱兒行在手復有攜一媍抱兒立惜<lb/>
弄若掌珠一夫睨其側笑視懽有餘一犬走吠人一犬<lb/>
卧當閭牛當樹陰息牧童坐風雩羊豕食而嘻鷄鶩相<lb/>
喧呼村有古朴風似是朱陳餘應尠盗賊警抑復無征<lb/>
<pb n="KR4e0173_WYG_014-19b"/>
誅感此不易得想像增嗟吁<lb/>
　　　避冦移居入城<lb/>
杜甫昔逃難年始届五十而乃自云衰奔走病纒骨我<lb/>
已七旬四健步豈如昔而亦嬰禍患倉皇事潛匿我以<lb/>
二品歸豈甫坐貧戚甫寓秦蜀地萬里苦行役我不離<lb/>
鄉井止有城垣隔惟思骨肉親不免抱於悒况當逺先<lb/>
祠回首淚沾臆仰叩天茫茫主宰祈監識<lb/>
　　　遷居述懐<lb/>
<pb n="KR4e0173_WYG_014-20a"/>
元亮昔徙宅欲就素心人少陵善隣翁飲酒契誼真我<lb/>
今來此居非為卜其宅乾坤遘灾屯海冦肆鋒鏑焚刼<lb/>
遍村墟殺人亂如蓬我既衰且病日處憂虞中繆為國<lb/>
大僚乞休恬晩嵗可以不貲身乃為盜賊斃以兹挈妻<lb/>
孥造次來城居城中土地貴尺地寸金如避難且淡薄<lb/>
而敢志寛美幸有此虚齋猶堪便寢睡床頭一編書長<lb/>
日聊自娱薫風自南來恍似遊華胥風塵尚簸蕩人心<lb/>
尚憂惕城守無須㬰刁斗勤旦夕而我以老<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>獨適心<lb/>
<pb n="KR4e0173_WYG_014-20b"/>
靡寕何當洗干戈四海歌清平<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文簡集巻十四<lb/>
</p>
<p>
</p>
  </div>
</body>
</text>
</TEI>
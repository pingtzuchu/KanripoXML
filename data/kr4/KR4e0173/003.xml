<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文簡集巻三</head> <lb/>
    <p>
<pb n="KR4e0173_WYG_003-1a"/>
欽定四庫全書<lb/>
　文簡集巻三<lb/>
　　　　　　　　　　　　明　孫承恩　撰<lb/>
　　頌<lb/>
　　　聖夀齊天頌<lb/>
具官某謹奏為恭頌聖夀事嘉靖三十一年八月初十<lb/>
日恭遇皇上萬夀聖節臣愚忝受恩私不勝忻忭區區<lb/>
祝願無能効誠謹撰聖夀齊天頌一篇辭雖拙劣意實<lb/>
<pb n="KR4e0173_WYG_003-1b"/>
勤懇謹用繕冩隨本進上伏乞恕臣僣瀆俯賜覽觀臣<lb/>
惟天以積氣運行於上是為萬物之祖覆燾羣動生養<lb/>
始終盖有道焉故曰為物不貳天之道也雖𤣥穆不言<lb/>
而所以主宰於㝠㝠者若有治焉故曰天無私覆又曰<lb/>
福善禍淫天之治也若夫運亭毒歴古今不倚不測不<lb/>
震不陂又有夀焉故曰悠乆無疆天之夀也人君者實<lb/>
天之所厚而盡付以民物之責故曰大君天之宗子中<lb/>
天下而立統御萬方臣妾億兆所以代天之為者則有<lb/>
<pb n="KR4e0173_WYG_003-2a"/>
君之道也有君之治焉故曰格于皇天格天者君之治<lb/>
也法天以為徳配天以為治則有君之夀焉故曰萬年<lb/>
天子萬年者君之夀也上古聖神羲軒堯舜湯文遐哉<lb/>
邈矣降是而下寥寥焉洪惟我皇上以大聖之徳居大<lb/>
君之位三十一年于兹純誠體道仁昭義立徳博化廣<lb/>
緝熈敬止精一無雜法天之道至矣四海九州均躋治<lb/>
平垂髫之童戴白之叟莫不歡忻怡愉鼓舞生養於春<lb/>
臺玉燭之下配天之治何以加焉道本法天治足配天<lb/>
<pb n="KR4e0173_WYG_003-2b"/>
是誠紹羲軒嫓堯舜邁湯文於不言矣則齊天之夀非<lb/>
我皇上孰克當之臣聞之傳曰自堯舜三代以來莫不<lb/>
稱天以舉事至尊至大而極夀誠莫天若君即天也臣<lb/>
事君猶事天也則所以祝君之夀不徵之天曷以哉臣<lb/>
不佞竊擬詩人頌禱之體作萬夀齊天頌一篇繕冩上<lb/>
進臣干冒宸嚴無任戰懼恐慄之至頌曰於穆乾元磅<lb/>
礴渾淪輕清上浮覆幬無垠廓落穹窿高明悠乆懸象<lb/>
順成主宰萬有二氣闔闢四時錯行列宿繁張兩曜代<lb/>
<pb n="KR4e0173_WYG_003-3a"/>
明潤以雨露肅以雪霜鼔以風雷福以禎祥惟貞惟健<lb/>
不二不息普之無心運之無迹抑高舉下損餘補虧孰<lb/>
究孰測孰綱孰維遡之無始引之靡窮浩浩蒼蒼莽焉<lb/>
圜穹居高無為監下有赫大君宗子實畀有徳於惟我<lb/>
皇天挺神聖配天在下正位凝命執符御鼎立極建中<lb/>
心包元理身代化工神炳萬幾智周八表與時偕行憲<lb/>
天𢎞道號令雷動政教風行經綸制作炳煥日星恩澤<lb/>
春煦刑威秋肅莫非至教以培以篤禮秩天常樂宣太<lb/>
<pb n="KR4e0173_WYG_003-3b"/>
和以陶以淑以漸以摩七政式齊九功丕叙玉燭常調<lb/>
金輪永御大化浹洽洪恩龎洋徳冒四極仁育八荒逍<lb/>
遥翕聚太一黄庭㝠思𤣥化虚養谷神丹丘乘鳯𤣥圃<lb/>
御麟人瞻景福天錫長春大道難名至徳無極𤣥象希<lb/>
夷雷聲淵黙茫茫堪輿蕩蕩明徳始兮何肇終兮疇測<lb/>
維兹秋仲聖誕再逢元樞繞電華渚流虹蓐収洒塵少<lb/>
皥應節金風薦凉玉宇澄澈萬邦玉帛重譯梯航虞庭<lb/>
結佩漢殿捧觴垂拱穆穆舞蹈蹌蹌日月光華天地開<lb/>
<pb n="KR4e0173_WYG_003-4a"/>
張小臣庸鄙翰墨濫司頌禱不文曷罄微私稽首龍庭<lb/>
祝我皇夀與天齊年萬夀萬夀<lb/>
　　　萬夀中天頌<lb/>
臣惟帝王居天之位曰五位享天之福曰五福位以五<lb/>
言言至尊也福以五言言至備也而數之有五則如天<lb/>
度之方中而所居所享者正無疆也洪範五皇極曰皇<lb/>
建其有極斂時五福夫皇極以五居中而其獲福亦必<lb/>
以五焉數以五為中則自五而十而百而千而萬固皆<lb/>
<pb n="KR4e0173_WYG_003-4b"/>
由此以馴至乎其極是以聖人貴之也在昔唐堯中天<lb/>
而生自十六即帝位而享有聖人之夀與古之羲軒不<lb/>
殊至於大徳得夀莫如舜周王夀考莫如文然舜則三<lb/>
十登庸三十居攝而文王受命惟中身二聖人者雖亦<lb/>
中天而興而其所以享天之福殆未為全際其盛言中<lb/>
數者必其受天之眷既乆而中於天者正隆也然則自<lb/>
古迄今應運而獨盛得數而無疆者是孰有加於我皇<lb/>
上哉皇上年甫十五而纂承大寶今兹紀元歴三十有<lb/>
<pb n="KR4e0173_WYG_003-5a"/>
五年而聖夀適届乎五十之㑹五而復五生生不窮正<lb/>
猶乾象中天於穆而不已也乗其數而積之極其象而<lb/>
擬之聖夀萬年端可測識而臣子祝頌之願則何有窮<lb/>
已也臣荷䝉聖恩賜歸田里此生餘年實沐生成顧犬<lb/>
馬齒邁無庸竭力惟瞻禮天樞䖍祝𤣥筭此則少可自<lb/>
効毫髪兹遇聖誕五旬福祉天高萬夀伊始欣躍感激<lb/>
不勝惓惓輒不揣僣冒謹撰萬夀中天頌一篇繕冩上<lb/>
進臣無任隕越惶懼之至頌曰昊天穹窿積有常度一<lb/>
<pb n="KR4e0173_WYG_003-5b"/>
氣渾淪有五叅互十百千萬五則為中相得而合恒乆<lb/>
不窮巍巍大君繼天立極中正以觀乃見天則位曰天<lb/>
位九五飛龍福曰天福備五攸同五位五福數居中正<lb/>
高比天樞方升莫並在範皇極配居五尊斂福以五實<lb/>
惟其倫中天而興惟堯為大邃古羲皇享國俱邁舜文<lb/>
遐祉在後則然律以中數若靳於前欽惟我皇超越今<lb/>
古徳配上𤣥多歴年所英年御宇三五貞明乗五而七<lb/>
乆道化成華渚流虹天開黄道五袠當陽南極高耀五<lb/>
<pb n="KR4e0173_WYG_003-6a"/>
氣叶慶五緯發祥𤣥皇降鑒申錫無疆無為而為無逸<lb/>
乃逸恭已南面日中未昃積小高大五五相生如岡如<lb/>
陵以莫不增極數知來五五不息如淵如泉流行時出<lb/>
稽首聖皇夀考維祺由五逮百建極承釐稽首聖皇應<lb/>
運獨盛由五至千執中有慶稽首聖皇得數有常由五<lb/>
臻萬居尊彌光臣荷皇仁眷及垂老刻骨難酬敬祝夀<lb/>
考瞻禮霄漢遥叩九重此身畎畝敢忘敬恭竊比康衢<lb/>
庸致頌祝聖徳日新聖躬萬福聖躬萬福聖夀萬年純<lb/>
<pb n="KR4e0173_WYG_003-6b"/>
亦不已嵗嵗中天<lb/>
　　　慈孝獻皇后山陵禮成頌<lb/>
具官臣某謹奏為述大典揚大孝以光聖徳事臣惟孟<lb/>
軻氏曰養生者不足以當大事惟送死可以當大事恭<lb/>
惟皇上頃以慈孝獻皇后山陵勞心焦思不遑寧處慎<lb/>
重周悉爰咨廷論言人人殊未當聖心盖皇考睿宗顯<lb/>
陵既在漢南皇妣義無逺隔此實人子真切至情而况<lb/>
皇上以聖人行大孝盖尤有超出尋常萬萬者且地道<lb/>
<pb n="KR4e0173_WYG_003-7a"/>
貴静顯陵既越歴年嵗休徵協氣隆盛完固無容他議<lb/>
肆我皇上御六飛躬詣展謁閱視宅兆天啓聖衷一見<lb/>
而决孝誠感格神明黙佑慈宫南祔大禮告成聖心以<lb/>
寧天下臣民莫不欣慰是非偶然也臣惟人君之事親<lb/>
生以天下養歿以天下𦵏此天子之孝帝王所同而皇<lb/>
上今日之舉盛大彰烈尤曠古未聞者誠不可無以昭<lb/>
示萬世臣以庸劣濫與詞垣邇䝉皇上擢置宫僚愧無<lb/>
毫髪裨補顧惟以文字賛述聖徳乃臣之職差可自効<lb/>
<pb n="KR4e0173_WYG_003-7b"/>
謹撰慈孝獻皇后山陵禮成頌一通繕寫進上猶惜臣<lb/>
前弗在從行之列目撃儀文制度之盛掛一漏萬又學<lb/>
陋才薄述義膚淺摛辭鄙庸不能極揄揚之美臣大懼<lb/>
獲戾仰惟皇上矜而宥之臣無任<hi>云云</hi>頌曰皇帝臨御<lb/>
徳冒九有百禄穰穰荷天之佑乃嵗戊戌季冬之辰皇<lb/>
妣獻后厭世上賔帝在諒隂<hi>音闇</hi>哀慕誠切圖襄大事若<lb/>
抱氷檗帝念襄事重大維艱親體攸附朕敢弗勉<hi>叶平聲</hi>
帝睠衡襄皇考是宅朕忍皇妣阻越南北爰咨爰度羣<lb/>
<pb n="KR4e0173_WYG_003-8a"/>
言盈廷百慮一訛莫之靈承乃歴西山亦暨太峪不二<lb/>
曷疑不疑何卜翼翼顯陵既妥既寧奉遷來合孰主孰<lb/>
慿帝曰嗟哉朕其南狩躬履相度庶幾無謬帝乘六龍<lb/>
乃時巡行元僚卿士六師烝烝黜幽陟明省俗考制天<lb/>
運日臨鸞輿戾止峩峩純山蜿蜒盤礴鍾神毓秀先皇<lb/>
攸託天與其崇地與其厚雄峙屹立萬靈是守皇上展<lb/>
謁顧瞻而咨吾親妥靈亶莫是宜並厝同藏乾坤合配<lb/>
造化締搆萬世之遺<hi>叶去聲</hi>淵衷既定神天順之乃迴六<lb/>
<pb n="KR4e0173_WYG_003-8b"/>
龍言歸京圻乃禴乃告祖于獻禰諏吉卜良爰以從事<lb/>
帝咨於朝二三重臣汝侍慈宫實代朕身帝咨於朝遴<lb/>
選百辟汝相兹行各供爾職帝用齋祓秉執精䖍錫祐<lb/>
㝠㝠黙祈穹𤣥乃申戒諭汝臣汝鄰惟朕哀悰汝體朕<lb/>
心師拜稽首祗受休命小大駿奔罔敢弗敬乃奉慈宫<lb/>
乃駕龍舸千夫挽維百夫將舵元戎桓桓翊衞後先虎<lb/>
盾龍旂照耀川原肅肅侍從察舉弗式明明奉常典祀<lb/>
孔飭千艘霧擁萬楫雲隨殷天動地填谷塞涯逺邇守<lb/>
<pb n="KR4e0173_WYG_003-9a"/>
臣奔走争疾瞻望拜稽迓迎絡繹郊陳原設牲醴苾芬<lb/>
感嘆追慕皇妣聖仁泛濟逾淮涉江徂漢駕濤凌瀾度<lb/>
越渺漫赫赫皇皇巍巍堂堂川岳效靈神祗致祥陽侯<lb/>
先驅馮夷後翊風伯助利雨師降澤龍舟閒閒五兩翩<lb/>
翩安行中流其安如山慈宫至止天開日熈雲烟動色<lb/>
江山發姿湯沐舊都聖慈降陟耄倪嘆嗟舉手加額乃<lb/>
籲先皇乃窆𤣥宫雲堂月竁並位雙龍嚴寢既扄靈氣<lb/>
愈固亘地終天永奠萬古若益而完若增而竒複嶺参<lb/>
<pb n="KR4e0173_WYG_003-9b"/>
差重岡環迴蒼龍矯矯白虎圄圄朱雀茇茇𤣥武嶷嶷<lb/>
<hi>叶上聲</hi>雲楣繡栭金楹玉磶大庭黄殿峥嶸赫奕靈草瑞<lb/>
木森羅周遮鸞鳯翔翥蛟龍盤拏重城山峙萬雉雲列<lb/>
包絡林巒掩映日月𤣥化沕穆王氣鬱葱聖子神孫祚<lb/>
流無窮大禮告成報命維亟帝孝哀思乃慰乃懌普天<lb/>
並休率土同春一人有慶賴及兆民皇帝大孝慎終是<lb/>
圖允信允誠百王範模皇帝大智𤣥理昭晰衆言紛厖<lb/>
靡得而惑皇帝大斷神謀潛施機發矢决鬼神莫違皇<lb/>
<pb n="KR4e0173_WYG_003-10a"/>
帝大聖神明合徳謀無弗成動罔弗獲盛儀曠典古無<lb/>
前聞惟皇創之畢義盡倫功成道竟上恬下熙凝神穆<lb/>
清澹然𤣥虚無為為為無事事事迎釐三神錫福庶類<lb/>
卜征考祥元吉允臧超周邁殷並虞配唐萬夀萬齡永<lb/>
立民則微臣作歌以播無極<lb/>
　　　擬嘉靖聖徳頌二篇<lb/>
掌詹事府事吏部左侍郎兼翰林院學士臣孫承恩謹<lb/>
奏為恭頌聖徳事臣伏覩邇者皇上渙發徳音諭鎮撫<lb/>
<pb n="KR4e0173_WYG_003-10b"/>
司恁衙門原監犯人楊爵周怡都放了又昨該禮工二<lb/>
部傳奉聖諭朕思京城九門地大人衆有貧窮死喪而<lb/>
不能𦵏者有四方客死而不能歸者暴露屍體朕甚憫<lb/>
焉着五城御史督令地方查有此等即以義地瘞之臣<lb/>
竊惟楊爵周怡俱前以言事得罪皇上弗即深咎但行<lb/>
監繋乃者宸衷天啓不究其譴責特與釋放中外臣民<lb/>
莫不鼓舞懽忭仰皇上天含地容之量真度越前古又<lb/>
惟皇上加意黎元思周慮悉前念民間疹疾節次發出<lb/>
<pb n="KR4e0173_WYG_003-11a"/>
御藥遣臣某等施散兹復念不幸死亡者窮民無主殯<lb/>
埋特有此舉皇上愛民於養生送死備矣赦過宥罪聖<lb/>
主之宏恩憫艱恤窮王政之大務皇上於兹二者舉行<lb/>
不出旬餘仁之至義之盡大聖人之徳化真與天地同<lb/>
流臣不佞備員詞林以文字為職忻逢盛事念不可無<lb/>
一言以賛述洪烈謹依唐韓愈宋石介所撰元和慶厯<lb/>
聖徳頌臣今撰嘉靖聖徳頌各一篇篇各三百六十字<lb/>
雖才識短淺不足上擬古人而區區螻蟻之誠聊藉以<lb/>
<pb n="KR4e0173_WYG_003-11b"/>
自効輒敢繕冩隨本進上臣干冒天威無任惶悚隕越<lb/>
戰懼之至為此具本親賫謹具奏聞<lb/>
　　　其一<lb/>
於穆聖皇統天御極陽煦隂肅坤闔乾闢乃廿四載秋<lb/>
仲日吉皇心有感渙號大發惟帝若曰朕荷洪業惟爾<lb/>
臣工予輔予弼君臣義合禮恭臣職古稱諷諫曉人宜<lb/>
識往有二臣陳疏過直朕心頗迕薄嘗示罰朕兹念之<lb/>
諒彼誠怛狂悖雖有忠愛是泄矧彼懲創悔悟必切蠲<lb/>
<pb n="KR4e0173_WYG_003-12a"/>
除辜愆俾出縲紲朕於臨下賢否能别朕於好惡順帝<lb/>
之則賞善則浮紀過不越咨爾臣庶咸聽予説罄竭臣<lb/>
恭毋自造孽體朕至懐亦㒺震懾惟帝一言星日昭揭<lb/>
天地鬼神咸布在列徳音洋洋警動六合臣庶稽首仰<lb/>
帝明哲惟帝一心淵穆莫測如天之運如神之黙皇赫<lb/>
斯怒莫或敢遏如雷斯迅如電斯掣皇心悦豫怒不留<lb/>
匿如冰斯泮如霧斯釋稽首聖皇天地合徳並育兼容<lb/>
無終惡嫉稽首聖皇並明日月無逺弗燭無幽弗徹稽<lb/>
<pb n="KR4e0173_WYG_003-12b"/>
首聖皇神武不殺操執乾綱無敢玩䙝洪恩汪濊帝澤<lb/>
充洽君子奮庸姦宄遏絶耄倪歌呼途巷歡愜遐荒傳<lb/>
播㒺不畢達大猷允升無有間隔鴻圖永固無有杌隉<lb/>
超周邁商堯禹合轍彼宋彼唐孰是方絜千萬年嵗光<lb/>
耀史札<lb/>
　　　其二<lb/>
於維上天萬物父母大君宗子天所畀付天能生物不<lb/>
能遂物左右斯民大君之責生欲有養終欲有歸不有<lb/>
<pb n="KR4e0173_WYG_003-13a"/>
王者孰主孰依維昔文王澤及枯骨掩骼埋胔王政之<lb/>
一世衰俗降治不法古虚文雖存實政莫覩流離委頓<lb/>
掩覆莫施下食螻蟻上食鳶鴟吾皇聖神心含大造惠<lb/>
鮮㷀鰥綏輯饑殍念厥没者暴尸棄骸孰憫孰惻顛没<lb/>
草萊隂雨霜月寃語吟嘯朕主神天寧不汝悼天地雖<lb/>
大或缺其仁吾皇一念旋乾轉坤乃召司徒汝其度地<lb/>
悉俾瘞埋汝勿怠事乃召宗伯汝其詢咨撿括以行俾<lb/>
無或遺相彼王郊其土埴埴墓人塚夫乃經乃畫千夫<lb/>
<pb n="KR4e0173_WYG_003-13b"/>
如雲萬鍤如雨勞相踴躍畚築具舉屋如堂如斧如坊<lb/>
如崇崇連連鬱其岡如于殤于厲于士于旅是慿是藉<lb/>
是宅是處焄蒿悽愴若或有知枯壤銜恩㝠途結悲周<lb/>
文則仁據所目見善推其為皇澤丕遍皇澤丕遍逮于<lb/>
重泉矧也吾人覆冒曷言至和薰蒸𤣥化坱圠動植䝉<lb/>
休民不天折宇宙清肅㒺有害灾恠妖藏滅諸福畢來<lb/>
補天不能助地不及百神効靈左右拱翊稽首聖皇夀<lb/>
萬千億<lb/>
<pb n="KR4e0173_WYG_003-14a"/>
　　　瑞雪頌<lb/>
嘉靖辛丑嵗月正元旦大雪浹日惟我皇上御宇以來<lb/>
治化旁洽和氣上蒸乾坤清寧風雨調順昨嵗季冬偶<lb/>
爾愆陽雪未降澤皇上憂思勤民避殿不御親行露禱<lb/>
者彌旬精誠上通天眷屢囘雪意頻作鬱且未施皇上<lb/>
惓惓憂形宸諭懇禱益䖍以冀終惠至是雪果大降臣<lb/>
謹按傳曰雪者五糓之精元旦一嵗之始元日而雪雪<lb/>
以元日是其為豐年之兆太平之徵不偶然也夫景雲<lb/>
<pb n="KR4e0173_WYG_003-14b"/>
甘露瑞矣而未切於民芝草醴泉瑞矣而未切於用皆<lb/>
有歌咏以彰盛美矧今嵗朝瑞雪應禱錫福黎元其為<lb/>
休嘉尤大且重臣備員禮官法宜紀述賛揚聖化謹拜<lb/>
稽首作瑞雪頌一通以獻丹扆頌曰明明天子秉符握<lb/>
乾存心天下加意黎元皇皇上天神化㒺測精祲維時<lb/>
錫祐以徳昨嵗暮冬時雪少慳豐隆藴澤嵗事曷占於<lb/>
惟聖皇若恫在躬憂勤夙夜重軫田功避殿齋居存仁<lb/>
淵黙歴旬匝月䖍禱靡斁乃命宗伯乃勅太常欽若𤣥<lb/>
<pb n="KR4e0173_WYG_003-15a"/>
典式布儀章精誠孚契天人流通耿耿聖心對越昊穹<lb/>
孰云幽遐感應則邇同雲屢合若有所俟越嵗元日乃<lb/>
發祥禎滕六用事瑞雪大零雪之初零綏綏若緖瑶為<lb/>
之臺玉為之陛雪之再零沉沉無聲千山被縞四野鋪<lb/>
瓊近而睨之龍伸鳯抑逺而望之六合一色瀌瀌皚皚<lb/>
繽繽紛紛晶瑩皎徹眩目爽神一嵗之始三元之首不<lb/>
此日先不此日後疵癘潛伏灾眚祓蠲螟蝗入地亶也<lb/>
有年宸衷以寧憂勞用釋匪一人之私為我民懌士懽<lb/>
<pb n="KR4e0173_WYG_003-15b"/>
於朝農忻於里咸荷帝仁名言曷以詩紀雲漢書稱桑<lb/>
林自古為烈矧我于今於穆上帝居髙聽下朗焉九清<lb/>
神功不假天子明徳上帝降康不言響應丕顯允臧聖<lb/>
徳日崇天眷彌固立我民極永膺純嘏<lb/>
　　　禾麥重祥頌<lb/>
我皇上御極之二十有二載為嘉靖癸卯先是壬寅嵗<lb/>
我皇上以旱熯軫慮爰稽古制創雩壇崇事極勤誠焉<lb/>
自是玉燭調均雨暘時若乃今年秋山東泰安州守臣<lb/>
<pb n="KR4e0173_WYG_003-16a"/>
以嘉禾瑞麥進既而西苑督理農事侍臣及大司農亦<lb/>
獻瑞糓内外若出一揆其植皆一本二三穗至四五穗<lb/>
者纍然若綴瓊珠精華巧妙逈異凡穎我皇上念事闗<lb/>
民生非他瑞比乃擇吉槱燎以奏上𤣥明禋以告清廟<lb/>
盖所以答神庥昭景貺甚盛典也臣謹按傳記有云王<lb/>
者徳冒下土則神禾嘉糓生夫東嶽生物之府御園得<lb/>
氣之先又泰安者大治吉昌之名也禾麥之生適於其<lb/>
地靈異之至豈不昭然可知稽之往牒若周禾之異畆<lb/>
<pb n="KR4e0173_WYG_003-16b"/>
漢麥之兩岐是皆各有其一惟我聖祖高皇削平前元<lb/>
之亂神功聖徳克當天心於時則有禾麥並見乃於今<lb/>
日而再覩焉仰見我皇上盛徳洪仁盤天極地所以召<lb/>
此竒瑞與皇祖之世先後同光皆本我皇上一念敬天<lb/>
勤民動格帝衷故雩祀膚功天休滋至覩兹洪眷允兆<lb/>
康平足以驗聖祖神孫萬萬年宗社無疆之庥也臣本<lb/>
庸陋備員禮官輒不自量謹撰蕪頌一篇上塵睿覽雖<lb/>
天地之高厚難於名言而我明一代之庥祥聊以紀其<lb/>
<pb n="KR4e0173_WYG_003-17a"/>
盛云頌曰惟天佑氏惟辟奉天奉天克配宰握化權於<lb/>
維聖皇臨御九土道契重𤣥徳超邃古睿思攸繋嵗事<lb/>
維勤昔也旱熯軫瘁我民雩壇崇崇祀以時舉驅役風<lb/>
雷調爕暘雨雨暘時若風雷攸從百靈受約並奏膚功<lb/>
天維降康地維獻祥靈貺駢集以佐我皇睠彼東藩泰<lb/>
山之麓造化發生元精滲漉亦有内苑宻邇帝居鍾和<lb/>
毓粹神靈所儲有麥斯竒有禾斯異被隴連塍揚翹吐<lb/>
穗芃芃穰穰薿薿煌煌或三或五聨穎合房龍鳯肖形<lb/>
<pb n="KR4e0173_WYG_003-17b"/>
雲霞被色連蜷繽紛莫可殫述司農自内守臣自東呈<lb/>
祥獻瑞不約而同迪若古先曰周曰漢一也僅聞並也<lb/>
則罕維我聖祖闢乾闡坤易亂以治乃致斯珍祖孫同<lb/>
聖先後式符視周有麥視漢有禾天子曰都荷天之錫<lb/>
曷報曷稱明禋孔飭天子曰都列聖之庥曷報曷稱祀<lb/>
事聿修慶雲甘露豈無佳禎凡兹為瑞亦兆治平惟麥<lb/>
與禾亶切民生朕寳在兹非可他擬稼穡維艱民食攸<lb/>
倚天心仁愛嵗事以登民無阻饑朕則用寧於維聖皇<lb/>
<pb n="KR4e0173_WYG_003-18a"/>
仁民若子允懐保之無有窮已於維聖皇仁同於天蠕<lb/>
蝡肖翹並育穹𤣥物阜民豐時和嵗稔犴狴空虚邊疆<lb/>
宴寢稽首我皇民生保息茫茫堪輿同登夀域王政大<lb/>
成王化大行臣作頌詩垂億萬齡<lb/>
　<lb/>
　<lb/>
　<lb/>
　<lb/>
<pb n="KR4e0173_WYG_003-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文簡集巻三<lb/>
</p>
<p>
</p>
  </div>
</body>
</text>
</TEI>
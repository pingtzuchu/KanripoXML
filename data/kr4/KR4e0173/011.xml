<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文簡集巻十一</head> <lb/>
    <p>
<pb n="KR4e0173_WYG_011-1a"/>
欽定四庫全書<lb/>
　文簡集巻十一<lb/>
　　　　　　　　　　　　明　孫承恩　撰<lb/>
　　詞<lb/>
　　　送侯少府詞三章<lb/>
春陽兮載晴攬余轡兮郊坰紛髦齯兮歡迎羌鷄犬兮<lb/>
弗震驚褰幃兮逺覽何極目兮多感閭閻寂寥兮野荒<lb/>
蕪莫克賑汝兮將奈何<lb/>
<pb n="KR4e0173_WYG_011-1b"/>
　　　　右東郭行春<lb/>
有亭兮翼然弭余節兮停驂訊父老兮疾苦汝疾苦兮<lb/>
余訴政曷為兮康汝殫余力兮汝處致汝兮樂生庶余<lb/>
心兮以寧<lb/>
　　　　右西郊問俗<lb/>
有屋兮棠溪之濵侯至止兮兹蒞我氏望棠隂兮戴侯<lb/>
仁侯令去兮弗可留望棠隂兮我民憂侯茲陟兮羈上<lb/>
國懐我侯兮再歌召伯<lb/>
<pb n="KR4e0173_WYG_011-2a"/>
　　　　右棠隂遺愛<lb/>
　　　首陽操<lb/>
　　　　夷齊二子伸大義於千載之上所謂特立獨<lb/>
　　　　行以俟後聖者想其清風髙致既無怨尤不<lb/>
　　　　平之私而毅氣剛腸亦非有掩抑可憐之態<lb/>
　　　　史遷之傳既無以知其心而世之所傳採薇<lb/>
　　　　之歌又何其委靡而衰颯也豈好事者附託<lb/>
　　　　之歟為擬首陽操一章<lb/>
<pb n="KR4e0173_WYG_011-2b"/>
西山之岑兮上有蕨薇我採以食兮足以療飢勛華不<lb/>
作兮世道隳𤣥雲杳㝠兮將何歸睠大義兮余其敢違<lb/>
茫茫九州兮孰余知後聖作兮謂余是非吁嗟兮彼厲<lb/>
階者其殆而<lb/>
　　　鐘石辭<lb/>
　　　　古有石鐘今有鐘石石鐘以形用鐘石以神<lb/>
　　　　用費子取以自號其㫖㣲矣余雅辱費子愛<lb/>
　　　　誼不可黙作辭頌之<lb/>
<pb n="KR4e0173_WYG_011-3a"/>
有窿者石湖之側兮卓立奠峙瞰深碧兮天與之資地<lb/>
與質兮巉巖矹硉儼正直兮上穹而圎下豐益兮我審<lb/>
厥象孰彷彿兮有偉巨鏞竒雄特兮洪鈞槖籥巧摶埴<lb/>
兮元氣胚胎渾融液兮于鉦崇崇甬衡嶷嶷兮取象昭<lb/>
昭筍簴秩秩兮雨沐露濡紛藻飾兮日精月華増色澤<lb/>
兮傳世千古靡傾仄兮勿褻勿試神具敕兮含英藴靈<lb/>
杳沉黙兮大音則希靜以為徳兮障頽鎮浮有餘力兮<lb/>
我觀萬有紛叱翕兮魚龍嘯悲風濤蕩激兮斂此羣籟<lb/>
<pb n="KR4e0173_WYG_011-3b"/>
厚厥積兮鏗鍧維時振闔闢兮清廟明堂肆登陟兮發<lb/>
揚天聲播無極兮<lb/>
　　　夀宋樗菴辭四章<lb/>
大貝兮南金昔公之出兮望崇士林翩其歸來兮三泖<lb/>
之滸九峯之岑<lb/>
峯之岑兮泖之滸澹逍遙兮自容與養髙兮履素紛餘<lb/>
囂兮亦莫余侮<lb/>
北山兮採芝南澗兮尋詩傲睨宇宙兮浮榮塵壒讀書<lb/>
<pb n="KR4e0173_WYG_011-4a"/>
以娛兮不知嵗月之云邁<lb/>
有清其秋令節芳兮有叢者菊吐幽香兮登公堂兮舉<lb/>
公觴兮伐鼓吹笙浩且昌兮祝公夀兮樂無疆兮<lb/>
　　　近田辭<lb/>
　　　　近田者叅府靈寳許子别號也許子號近田<lb/>
　　　　其志不專於田即田以見志耳為辭以闡之<lb/>
　　　　且以致相發之義焉<lb/>
惟道在人不逺伊邇求道於逺道則非是近義云何為<lb/>
<pb n="KR4e0173_WYG_011-4b"/>
切為親隨處隨在目擊道存則匪汗漫則匪浮誇愈近<lb/>
愈真愈逺愈差是故善學鞭辟近裡本之於身以達於<lb/>
事即類取譬充義達為是謂一貫粗精顯㣲許子有田<lb/>
近也匪逖惟志之占惟道之的許子恂恂本實是敦崇<lb/>
虚飾無則匪其人我言許子厥猶有義匪近惟田心性<lb/>
之喻故曰聖王人情為田田而弗治稊稗生焉畢力盡<lb/>
瘁惟農之良禮耕義植人情之防許子勉旃夙夜祗惕<lb/>
庶幾寡愆以厚其徳<lb/>
<pb n="KR4e0173_WYG_011-5a"/>
　　　近田詩<lb/>
有田有田不逺以阻東郊西疇厥壤膴膴<lb/>
我黍我稷我稼我穡昬余作力匪朝伊夕<lb/>
中田有廬有室有軒桑麻當門榆栁䕃園<lb/>
雞鳴于陌豚散于野牛辭其軏亦在墻下<lb/>
言饁于畝率我僕夫時徃時還朝不及晡<lb/>
滌之翼翼箯之握握載稇載積堆户填閾<lb/>
庖羞佐酒烝嘗妥侑惟此伏臈洽我親友<lb/>
<pb n="KR4e0173_WYG_011-5b"/>
于焉怡怡于焉媞媞率我故常祖先之貽<lb/>
思夫人生有涯而謀則賖厭厥隘卑乃馳心荒遐<lb/>
思夫人每忽易而務厥難曷忘乎近安而冐彼逺患悠<lb/>
悠我懐喟焉永歎<lb/>
　　　李白祠迎送神詞三章<lb/>
　　　　荆之澧州新建太白祠於蘭江之上余奉使<lb/>
　　　　寓郢獲聞其事因此作詞畀州之人俾落成<lb/>
　　　　之日歌以祀之<lb/>
<pb n="KR4e0173_WYG_011-6a"/>
蘭江兮悠悠望夫君兮中洲葯房兮芝宇辛夷為橑兮<lb/>
桂為柱神之來兮風泠泠建雲斾兮騎長鯨屋梁兮明<lb/>
月恍夫君兮見顔色靈倐忽兮陟降儼左右兮不可以<lb/>
像靈惠我兮勿夷猶靈不顧兮我心則憂<lb/>
　　　　右迎神<lb/>
靈夭矯兮既臨坐瑶席兮顧歆咫尺兮不獲以覩渺余<lb/>
思兮心猶苦酌清流兮薦觴採蘭花兮作殽脯鼓瑟兮<lb/>
吹竽致慇勤兮為君娛君弗娛兮曷處悵盤桓兮聊延<lb/>
<pb n="KR4e0173_WYG_011-6b"/>
佇<lb/>
　　　　右降神<lb/>
靈杳𦕈兮神軒軒爛宫錦兮翩翩墨花兮飛雨儼龍鸞<lb/>
兮騰翥歡弗固兮易離望天門兮君欲辭靈風生兮極<lb/>
浦倐其旋兮不渉以遙度籲莫顧兮扳莫留褰余袂兮<lb/>
願從子于崑崙之丘<lb/>
　　　　右送神<lb/>
　　　嵗聿其暮送朱東原司教東<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>
<pb n="KR4e0173_WYG_011-7a"/>
嵗聿其暮翔翔蕭蕭言䇿其駑送子於郊<lb/>
嵗聿云暮寒日翳翳傷子不逢感我出涕<lb/>
驅車轔轔徒御傾傾式遄子行我心用寧<lb/>
言言東平魯邦之域宫墻崇崇懋子嘉績<lb/>
金則有礪矣木則有矩矣造爾多士子其處矣<lb/>
胡子匪宜我獨與子暌離孰輔吾仁孰砭我疵豈無友<lb/>
朋不如子心知<lb/>
　　　屋舟詞<lb/>
<pb n="KR4e0173_WYG_011-7b"/>
江水兮悠悠若有人兮夷猶舟何為兮棟宇屋何為兮<lb/>
在中流葯橑兮芝楣照晴波兮參差泛泛兮摇搖宛馮<lb/>
夷兮來居淺渚兮月明極浦兮雲横繄髙褰兮獨丘何<lb/>
塵緣兮足縈江水兮茫茫若有人兮徜徉謂舟兮疑屋<lb/>
謂屋兮可航珠户兮貝宫掛宿靄兮簾櫳窈窕兮突兀<lb/>
結蜃樓兮乗風月明兮淺渚雲横兮極浦蹇獨立兮髙<lb/>
褰寄一笑於千古<lb/>
　　　築城詩<hi>為尚代巡城柘林作</hi>
<pb n="KR4e0173_WYG_011-8a"/>
我行其野黯黯其隂悄無居人榛莽阻深<lb/>
我行其野言執其役君子攸為靡遑信宿<lb/>
翼翼君子觀風省方于焉惻楚于焉徬徨<lb/>
乃觀流泉乃相原隰乃縱乃横乃經乃畫<lb/>
千夫萬杵版築如雨捄之度之以開百堵<lb/>
突而翼然雉堞雲連可保可障允固允堅我人攸止可<lb/>
以安全<lb/>
有室有廬耕鑿居處于寒于暑于賈于旅長育生齒千<lb/>
<pb n="KR4e0173_WYG_011-8b"/>
百其祀天子之命監司之賜<lb/>
　　　詛倭詞<lb/>
　　　　詛倭詞詛倭奴也倭曷詛也嗚呼倭昔暴亂<lb/>
　　　　荼毒吾民吾民怨倭深且極矣恨無以報之<lb/>
　　　　且虞其復至恒惴惴焉乃今大侍御仰山尚<lb/>
　　　　公作城於柘林柘林實松南鄙前臨大海倭<lb/>
　　　　曩據以為巢穴城成倭来不能犯而吾得以<lb/>
　　　　恃頼保障是可以無恐因叙新功追往事作此<lb/>
<pb n="KR4e0173_WYG_011-9a"/>
　　　　辭以詛之或曰倭禽獸善盜其性然也頑狠嚚<lb/>
　　　　兇不可以人理告語如詛何固也激烈訶詆<lb/>
　　　　聊以攄吾人之痛憤且呼天籲神冀有昭格<lb/>
　　　　悔前禍而錫新祉吾見天必有以報倭也又<lb/>
　　　　事固難於創而尤難於守貽此詩於土人使<lb/>
　　　　其詠歌感愴常若履兵刄而在急難且傳之<lb/>
　　　　子孫弗忘激勵永保茲城勿壊云其辭曰<lb/>
蠢爾倭誕敢犯我大邦吾地臨海兮惟大邦之封疆吾<lb/>
<pb n="KR4e0173_WYG_011-9b"/>
於倭非世仇兮曷加我以暴兇乗我不備突而其衝樂<lb/>
土居民任汝焚刼兵刄横加誰敢爾掣戕我骨肉父母<lb/>
弟昆漂血暴屍盡室闔門拘繫迫逐無地遯藏死者枕<lb/>
籍生者奔亡吾與倭兮生並斯世同戴髙天同履厚地<lb/>
爾亦有骨肉兮與我無異戕人虐人兮曷不反已蠢爾<lb/>
倭赫赫天朝如日大明有翼監司帝命是膺監司逺慮<lb/>
築城庇我亟謀亟成若有神助監司慈仁恤我孔周百<lb/>
凡生生罔不我謀宅我廬舎給我廩庾聮以師長衛以<lb/>
<pb n="KR4e0173_WYG_011-10a"/>
卒徒卒徒桓桓若虎若羆蠢爾倭我今來居故業是守<lb/>
我織我耕幸復我舊我有崇墉爾能越度我有長㦸亦<lb/>
有大斧亦有神砲摧山倒海藥鏃射爾爛汝腸胃我土<lb/>
非昔捍衛孔固陷穽中藏罟擭四布汝來汝來絶汝歸<lb/>
路蠢爾倭吾恨汝心死且不朽欲得汝肉飽我豕狗爾<lb/>
肆無道極惡窮㓙天道好還斷不汝容我徳監司樂生<lb/>
已足我惟痛念死生骨肉籲地呼天無地報復皇天上<lb/>
帝丕顯大神厭惡汝惡我怨庶伸蠢爾倭兮天不生汝<lb/>
<pb n="KR4e0173_WYG_011-10b"/>
少灾害兮皇風清穆世開泰兮爾倭爾倭為蟲豸兮萬<lb/>
載千年永絶爾類兮<lb/>
　<lb/>
　<lb/>
　<lb/>
　<lb/>
　<lb/>
　文簡集巻十一<lb/>
</p>
<p>
</p>
  </div>
</body>
</text>
</TEI>
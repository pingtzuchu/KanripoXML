<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文簡集卷三十七</head> <lb/>
    <p>
<pb n="KR4e0173_WYG_037-1a"/>
欽定四庫全書<lb/>
　文簡集卷三十七<lb/>
　　　　　　　　　　　　明　孫承㤙　撰<lb/>
　　頌<lb/>
　　　擬黄河清頌<lb/>
某年月日黄河清自某處起至某處凡若干里自某日<lb/>
至某日凡㡬日澄澈瑩潔色如琉璃逺近歎嗟以爲異<lb/>
事時淮安守臣以聞羣臣議稱賀皇上謙德弗許于是<lb/>
<pb n="KR4e0173_WYG_037-1b"/>
臣某退伏自念謹按拾遺記有云黄河千年一清實爲<lb/>
至聖之瑞京房易傳曰黄河清天下平欽惟皇帝陛下<lb/>
天縱聖明嗣大厯服臨御以來恪敬天地孝恭祖宗誅<lb/>
戮奸回登進賢哲大化浹洽洪㤙滂洋克享天心用降<lb/>
兹瑞感應之理是豈偶然之故哉臣聞周成王燮和天<lb/>
下致時雍熈海不揚波逺人重譯致頌謂中國有聖人<lb/>
今我聖天子應運龍飛靈貺斯錫適届其候氣數之應<lb/>
有不誣者夫水天一所生盈天地間之物其受氣與質<lb/>
<pb n="KR4e0173_WYG_037-2a"/>
莫有先于水者而河之發源最逺隱見遷徙莫可窮詰<lb/>
于天下之水又獨爲靈異則其呈是休嘉以爲我聖明<lb/>
瑞固然哉矧邇者齊魯荆蜀多弄兵赤子天子命重臣<lb/>
統御四征羽㨗之至無有虚日而靈貺適見天顯協瑞<lb/>
海宇肅清之兆其又不在兹乎臣不佞學術寡陋不能<lb/>
䆒知其詳輙敢因載籍所記而推及于此無任喜忭踴<lb/>
躍之至謹上頌辭一通乞宣付史館<lb/>
大河之源發于崑崙浩渺瀰漫其流渾渾千年一清載<lb/>
<pb n="KR4e0173_WYG_037-2b"/>
籍攸記聖人在上乃兆斯瑞於維我皇盛德恊天撫世<lb/>
作則握坤統乾聖仁神武沕沕肅肅日照月臨罔不率<lb/>
服天休以呈保合太和孕兹祥禎相彼洪河洋洋湛湛<lb/>
發靈吐竒一潔彌旦漪清澄冽瀅泓淵潾滉瀁淪漣淳<lb/>
漻瀞深匪汰匪澂不溢不竭如練斯净如鑑斯澈倒影<lb/>
沉碧浮光㵼清天水一色波濤不驚孰謂靈膠徑寸可<lb/>
勝孰謂神珠誕幻莫證鬼神輸役隂陽化機俄焉忽焉<lb/>
莫知端倪夷夏歡傳耄倪忭舞昔也耳聞今也目覩守<lb/>
<pb n="KR4e0173_WYG_037-3a"/>
臣封章達于承明羣臣曰都拜揚王廷稽首聖皇惟帝<lb/>
之德式符斯禎允作民極稽首聖皇惟帝之休式符斯<lb/>
禎天子萬夀皇帝曰吁朕媿菲德惟此夙夜以答𤣥錫<lb/>
惟皇奉天一德罔愆弗滿弗假益敬益䖍惟天眷皇佑<lb/>
命純一愈盛愈隆無厭無斁乾道永清坤維永寧小臣<lb/>
作頌千秋萬齡<lb/>
　　　泮宫考成頌<lb/>
　　善化熊侯治松之三載為嘉靖庚寅大新學宫諸<lb/>
<pb n="KR4e0173_WYG_037-3b"/>
　　士子賦詩以頌侯績昔魯學成而泮水作聖人錄<lb/>
　　之于經今之郡古侯國也是于義為當于古為恊<lb/>
　　爰附斯㫖敬作頌云<lb/>
皇帝在位聖作物覩文命誕敷雷動颷赴乃有賢侯古<lb/>
呉之邦祗奉德意治教畢張翼翼賢侯克端其身敬慎<lb/>
威儀帥我邦人既庶既富脩厥文治乃睠學宫嵗久而<lb/>
圯雨剥風摧上漏旁穿失兹弗謀後圖維艱諏辰孔臧<lb/>
選材孔良徴工㑹徒輸餱與糧撤其敗缺易以堅整飾<lb/>
<pb n="KR4e0173_WYG_037-4a"/>
其漫漶丹黝彪炳殿宇嚴嚴室堂言言有齋有廬靡<lb/>
不善完邦人告語來觀如流顧瞻咨嗟頌侯之休侯來<lb/>
視學駟介鑣鑣朱旛飄飄五馬矯矯侯升在堂多士如<lb/>
雨程校習業辨質疑義侯在文廟奠藻與芹籩豆静嘉<lb/>
神其顧歆侯在射圃多士畢集布侯設正比藝觀德侯<lb/>
讌在堂考擊鼓鐘邦有庶老禮義肅雍有沼有亭侯來<lb/>
燕嬉鳶魚飛躍悟道之機亦陟其閣超舉塵壒天高地<lb/>
下見道之大多士幸喜從侯于遊有弗奮興侯則汝尤<lb/>
<pb n="KR4e0173_WYG_037-4b"/>
惟此新功侯既勤只惟後循只無俾或惰廢前人只<lb/>
　　　熊軫峰郡伯夀頌<lb/>
　　郡侯軫峰先生于嘉靖癸巳上元日復值懸弧之<lb/>
　　辰松兹四壽公矣侯之爲政日益簡肅民益康恱<lb/>
　　聞公之壽皆懽呼笑語于是少府筆峰黄君椿堂<lb/>
　　陳君别駕桃川楊君存齋朱君合謀所以壽公者<lb/>
　　來屬予言夫述盛美而致頌禱者固邦人之義也<lb/>
　　爰以不腆之文爲公獻其詞曰<lb/>
<pb n="KR4e0173_WYG_037-5a"/>
皇帝改厯孟陬之月律中太簇上元令節惟軫峰公初<lb/>
度是臨海國天開四野同春旭日載陽條風布燠南極<lb/>
輝輝瑞彩下燭邦人告報蹈舞愉怡旁矚珮玉仰瞻履<lb/>
綦舉手祝公永錫難老我亦陳詞以讃壽考惟松爲郡<lb/>
屢易侯治我父我母莫克侯似公來四年敷政劬劬靡<lb/>
弱弗植靡暴弗治有軸在室有耒在野爾織我耕各得<lb/>
其所奸狡鎮定孝弟穆孚邦中之人不聞囂呼少育老<lb/>
安囿此大惠孰謂四載獲福百嵗維公錫之以壽我民<lb/>
<pb n="KR4e0173_WYG_037-5b"/>
一方之壽還公一身我稽大易得泰之二氣機疊升三<lb/>
陽之㑹天地以交隂陽以均萬物暢達涵熈育醇公之<lb/>
誕生實惟其際禀厥中和淑氣攸萃我惟堪輿湖湘奥<lb/>
壤衡岳崒嵂彭蠡泱漭靈秀之氣磅礴蜿蜒物不足當<lb/>
鍾爲英賢惟公楚材實抱竒偉超倫邁夷莫與嫓美造<lb/>
化與神山川與靈人心與誠惟德之符惟壽之徴我人<lb/>
惟私永藉公庇天錫賢者以惠斯世皇福四海公左右<lb/>
之若古平格申眷祐之𢎞于厥施益厚其集而熾而臧<lb/>
<pb n="KR4e0173_WYG_037-6a"/>
允底元吉光顯碩大對天洪休爲世舟楫韓范作逑<lb/>
　　　中丞姚公平蠻頌<lb/>
　　大中丞東泉先生姚公之督撫兩廣放黜貪墨誅<lb/>
　　鉏奸兇修厥武事逺近震懾昔之負固弗率者皆<lb/>
　　思格心向化惟是田州守土酋岑猛負恃桀驁狃<lb/>
　　惡弗悛連結黨與攻刼旁邑占據要隘煽動羣蠻<lb/>
　　漸以不逞謂兩廣之地可拱手而得乃嘉靖五年<lb/>
　　夏六月癸丑公决策進討既連破其數十砦遂以<lb/>
<pb n="KR4e0173_WYG_037-6b"/>
　　長驅搗其窟穴猛賊潰敗窮䠞走死于是積年之<lb/>
　　冦一旦剿滅某昔嘗以使事至嶺表稔知猛賊兇<lb/>
　　惡而竊嘆疆圉之無人乃今蕩除于公之手戡定<lb/>
　　之功于兹爲大某忝以文字爲職業輙敢序次其<lb/>
　　事作頌一通庶使後世知我皇明有文武兼資之<lb/>
　　臣駿功偉烈不媿詩書所稱有如公者其辭曰<lb/>
神聖御極化洽八夤有物孽牙戕梗帝仁五嶺之南百<lb/>
粤之奥風獷而頑俗輕以僄重山宻林邃谷幽崖鬼魊<lb/>
<pb n="KR4e0173_WYG_037-7a"/>
睢盱殺人如麻厥有田陽俗尤悍嚚有妖據之恃其阻<lb/>
深厥妖伊何王官之伍綰厥銅章以食斯土跋扈自雄<lb/>
歴有嵗年滅義負㤙謂爲當然喧呶呌讙呼徒嘯侣蔑<lb/>
有憲典以肆違拒剽刼隣壤虐殺不辜吮吻磨牙惟其<lb/>
呑屠撫臣顓顓姑息是事縱奸長兇莫敢鉏治顯允姚<lb/>
公如古方叔奉命帝廷徃鎮南服鏟剔蠧弊攘除兇頑<lb/>
旌旗易色江山改觀㤙威流行震動遐邇跼踖巖穴罔<lb/>
不順俟惟是田妖始卒稔惡狃其故常謂莫已虐乃連<lb/>
<pb n="KR4e0173_WYG_037-7b"/>
奸隣乃據城雉攘我符章逐我守吏誘集醜類汝來助<lb/>
予吾帥汝行汝利不貲狼跳而吼鴟張而翥謂此全粤<lb/>
可以盡取餘虐所煽毒流所漂薫灼浸淫五嶺動揺公<lb/>
曰嗟哉其尚可恕厥罪已盈天速其斃凡彼蠢蠢視爲<lb/>
向趨此弗殄滅曷懲其餘馳厥封章星言速發臣有區<lb/>
畫幸莫臣奪臣欲調集湖湘之兵馘此小醜南方以寧<lb/>
帝曰俞哉惟汝予度嶺南之事予悉汝付羽書四馳風<lb/>
霆迅奔有萬貔貅萃于轅門于牙于禡于社于誓班聲<lb/>
<pb n="KR4e0173_WYG_037-8a"/>
如雷山動海沸殺氣騰凌威武振揚欃槍無輝太白耀<lb/>
芒維時徂暑有厲方酷冦廹于垣我是用速爰授方畧<lb/>
爰整部伍鼓行長驅深入其阻厥有砦巢壁壘相望恃<lb/>
以自固謂如金湯踴躍而入若蹈曠野蹂蹴而空無有<lb/>
留者有名工堯賊之要塞抽厥精銳來與我敵我軍<lb/>
衝突勇氣益振或斬或俘遂以大奔賊退平馬意欲復<lb/>
逞一鼓乘之崩敗俄頃父子啼呼首䑕竄逃望而奔潰<lb/>
顛崖墮㘭隂諜厥謀潜絶其路厥有<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>婭意所恃怙諭<lb/>
<pb n="KR4e0173_WYG_037-8b"/>
之禍福責以自圖彼何人斯敢干天誅有伏于莽有的<lb/>
其矢貫睛及顱若斃狐豕爰就擒執碪斧是施腰膂異<lb/>
處爛其成糜公曰嗟哉未可解旅彼有餘孽尚爾潜據<lb/>
各整爾衆合以長圍絶其飛走無俾或遺士卒笑嘻妖<lb/>
雄既馘蠢彼鷇雛能脫罝罻旌旗飄飄馬鳴蕭蕭日饗<lb/>
士卒肅而不囂粤有商賈市肆歌舞爾行我居無有患<lb/>
苦粤有耕農笑忭畎疆爾耨我耘無有禍殃妖雄一方<lb/>
盤據深固翦除一朝易若脫距粤人稽首是惟中丞事<lb/>
<pb n="KR4e0173_WYG_037-9a"/>
殊厥初績乃用成昔也上官威以賄䙝教令所加而視<lb/>
之蔑凛凛姚公正已率人凡是百司濯磨自新昔也上<lb/>
官操御無術惠不足懐威不足怵淵淵如公有爲有猷<lb/>
惠行如春威行如秋惟是弗動動罔弗率惟是弗謀謀<lb/>
㒺弗獲粤人有言昔玩實愚今公嚴明後時則誅鍛乃<lb/>
矛刄礪乃矢石從公于征各効爾力粤人有言彼惡實<lb/>
蠢螳臂攘車曽不自忖汝作汝孽汝無凂予孰餌孰誘<lb/>
亦蹈汝非我有幹止自今其初敢弗順軌稂莠既去嘉<lb/>
<pb n="KR4e0173_WYG_037-9b"/>
榖以蕃各保性命皆公之㤙田人弗靖公誅戮之有克<lb/>
率從公鞠育之禁汝厲汝非汝戕害欲與汝生並此覆<lb/>
載妖氛以清反側以平五嶺之南王化以行王化以行<lb/>
天子是思還公廟堂坐鎮四夷<lb/>
　　　代廵周觀所勛德頌<lb/>
嘉靖閼逢攝提格之嵗監察御史餘姚周公如斗奉命<lb/>
按呉松呉屬郡適有倭冦之警倭爲東南海國其人嚚<lb/>
頑勇悍狡獪特甚不可以人理告語而其服屬諸島夷<lb/>
<pb n="KR4e0173_WYG_037-10a"/>
尤多先是諸夷與中國閩淛地相邇若汀漳寧紹温台<lb/>
諸大賈數與貿易各擅其利國初有海市之禁法久漸<lb/>
弛邇年當道者復申嚴之諸夷始憤怨數肆侵犯而諸<lb/>
大賈之失其利者冦一呼悉樂從附于是冦黨日盛公行<lb/>
焚刼殺戮慘毒始犯淛洎太倉洎上海漸及松境公邉<lb/>
按部至則憤曰夷昔犯順皆當末世中國衰微今聖明<lb/>
在上太平全盛之時此何爲者哉萬萬磔死無赦于是<lb/>
總帥司屬振肅紀綱慎固封守爲保障計前總督大臣<lb/>
<pb n="KR4e0173_WYG_037-10b"/>
疏調川廣湖襄之兵然逺兵至則弗諳地利冦設詭計<lb/>
引誘我兵屢剉衂而供餉大費逺兵强取市物動舉刃<lb/>
相視民大擾不減于冦公曰勦小醜而動天下之兵而<lb/>
又罔功徒病吾民何以徴也夫禦外莫先自治而古人<lb/>
有寓兵于農固不可行于今哉乃勑守令廣團結召募<lb/>
義勇而奉行者無状呉人類多柔怯不識戰鬭惟海上<lb/>
以販醝爲業者多矯健勇戅且狎習風濤諳熟地利有<lb/>
司雖承公命謂二事若具文無益漫不知重秪團結田<lb/>
<pb n="KR4e0173_WYG_037-11a"/>
野耕農召募市井販夫而海上健士乃皆爲冦所得驅<lb/>
而爲黨故冦益盛莫敢攖鄉兵者徃徃遇賊致敗又客<lb/>
兵皆習性桀驁不可節制敗則奔遁不顧勝則驕肆自<lb/>
任每爲冦利誘失事㨗無三四敗每八九公深致恨焉<lb/>
未㡬公奉命且滿當受代松從列郡士民疏懇借恂得<lb/>
允留前冦始值農作流離奔竄失業饑餒嗷嗷待死上<lb/>
下人心洶洶公曰農作已廢矣何望有秋常稅如吾民<lb/>
何冦擾于外而民又弗靖變且内作乃疏請蠲貰幸得<lb/>
<pb n="KR4e0173_WYG_037-11b"/>
㫖賜允冦既久益熾公謂客兵雖精利然用兵在節制<lb/>
節制不行吾烏得而用也故非鄉兵不可三呉號多人<lb/>
物豈無一丈夫哉申飭守令禮致委用公復時儆察廵<lb/>
勞賞罰之人心既以免稅大定得專意禦冦而復得公<lb/>
鼓舞兵亦各自爲力冦隨至屢殱至義勇諸以才幹自<lb/>
負者亦各自奮帥其所部累從官軍與戰獲勝擒斬獻<lb/>
級居多冦諗有備始不得逞于松漸散去他郡及竊據<lb/>
海堧一區作巢穴焚刼大衰勢日削弱公念冦多脅從<lb/>
<pb n="KR4e0173_WYG_037-12a"/>
榜諭使復業民多悖賊來奔威德既著人心大和冦始<lb/>
驚懼思散繼而天兵南下公恊勦卒就擒滅公受職二<lb/>
載前後保障撫綏痛切民艱無所不至安内攘外急守<lb/>
緩戰定力堅志不可搖兀别白功罪人知奮勵彈壓憸<lb/>
壬懼不敢肆調䕶上下輯睦人心公之心思竭盡極矣<lb/>
松人謂監司前是若公者實無于是諸鄉搢紳呉長史<lb/>
稷馮御史㤙沈叅政愷等偕諸鄉進士李宜等洎太學<lb/>
兩學諸生并鄉耆宿謀立石載公勛德來丏予文予曰<lb/>
<pb n="KR4e0173_WYG_037-12b"/>
周公奉命來按呉地不專于松松豈得專公譬鑿井得<lb/>
泉不可謂水專在是也僉曰松地濵海冦發易至松故<lb/>
受禍久且甚周公駐節松境亦多于他郡松受公惠尤<lb/>
多則曰專于松奚過哉且吾人亦欲盡懐感之私耳他<lb/>
不計也予謂其言有理因念昔丁未予忝主㑹試公實<lb/>
予所舉孰謂三百人中乃有才者如公爲天子捍此東<lb/>
南一大患東南之民亦何幸受公生全之㤙而予桑梓<lb/>
室家之感又當何如嗚呼公豈非豪傑士哉是誠不可<lb/>
<pb n="KR4e0173_WYG_037-13a"/>
不紀而惜予老矣才力衰退拙劣之辭豈足盡公盛美<lb/>
姑叙次其大都如此而復係以詩曰維昔天子繄有時<lb/>
廵承天御世撫勞萬民治以道同法以時異乃設監司<lb/>
代天子事明明監司天子倚毗國有紀綱監司是持官<lb/>
常民隱是稽是察禁暴植善㤙威與敓越有松郡東海<lb/>
之濵樂土名邦今昔所聞嵗輸王供十居三四財賦源<lb/>
源國家重地農畝治作機杼織絍惟勤惟力閭閻阜殷<lb/>
盛極而衰泰至而否城復于隍禍患忽起蠢彼島夷有<lb/>
<pb n="KR4e0173_WYG_037-13b"/>
曰倭奴逆天悖常狂奔呌呼糾徒合侣大肆焚刼逞其<lb/>
㐫暴莫或敢遏督府徴兵羽書交馳逺道跋渉稽歴嵗<lb/>
時兵非土著地利弗習冦以逸待我是用屈逺近奔竄<lb/>
流離死亡殺氣瀰天人心皇皇侃侃周公夙禀明德望<lb/>
崇臺端𢎞毅允塞受命帝廷來按於呉大江之南仰瞻<lb/>
鷺輿松民望公亟來毋暮公匪專松似專松故公既至<lb/>
止倭猶弗悛焚燒炎炎殺人連連公曰咄哉乾坤清寧<lb/>
日月朗烈太平之世有此怪孽公振紀法飭戒百司若<lb/>
<pb n="KR4e0173_WYG_037-14a"/>
守若令僉謀疇咨聞古有云治外先内人心輯和捍禦<lb/>
之大稽古爲制寓兵于農良法美意歴世則同徴兵逺<lb/>
地誠非善策無能禦冦徒費供億逺兵如狼貪黯是圖<lb/>
禁令不行肝膽弗孚而欲驅之以就死地見冦而靡祗<lb/>
喪吾氣免此軍餉以裕吾民激賞之下敵愾有人我有<lb/>
良民林林總總夫豈不可在上之用逺村近鎮官其號<lb/>
聚各出壮夫千百其數爲伍爲旅擇人帥焉授以戎器<lb/>
俾肄習焉有冦來犯各出爲敵隨地應援莫敢怠忽公<lb/>
<pb n="KR4e0173_WYG_037-14b"/>
諭守令設險守國城陴之謂險非金湯人心爲恃官糾<lb/>
市民畫界守廵訖富訖威罔俾弗均盛乃戎器長㦸大<lb/>
斧勁弓强弩炮火備具用張厥武假汝鞭笞懲儆怠嬉<lb/>
譏察勿疎冦仰孤城重關屹如汝督僚屬汝約鄉彦共<lb/>
謀保障并德同膽公語有土大汝心思兼聽明生偏聽<lb/>
暗滋狡計實深毋惑汝心膚受弗察俾汝聾惽公語守<lb/>
令三呉之英豈無傑識冦患方熾用人爲急用人之道<lb/>
虛已招徠不拘其類取惟其才感以意氣隆以禮文假<lb/>
<pb n="KR4e0173_WYG_037-15a"/>
以便宜託以悃誠讒譛不行聽察必審紀律必明賞罰<lb/>
必信相地據要勤操無時偵伺緩急戰守惟宜逺兵供<lb/>
餉動千萬計移爲此用豈不足裕頗牧賁獲世非絶才<lb/>
重用之下豈無竒魁百司遵承多士競奮屢遇屢㨗獻<lb/>
級獲雋感召激昻忠義益振或而少創或而大奔冦憚<lb/>
公威漸次引去匿穴潜窺若狐若䑕公念卒旅六月行<lb/>
師勿竟其武姑因撫之有百其羣猶未盡弭狃其故常<lb/>
時來抗拒多士承令此當盡劉斬砟根株俾無或留摧<lb/>
<pb n="KR4e0173_WYG_037-15b"/>
敗逐北爰就擒縶鎻脰械手縛如狗豕公曰嗟奴天不<lb/>
汝惡生豈不樂曷自取苦汝負天地極惡窮㐫汝罪如<lb/>
山神理曷容噤嘿叩頭戰懼股栗如喪魄魂不敢喘息<lb/>
乃施刀斧斷截腰膂刳首折足剖剔腸肚公念餘黨皆<lb/>
吾良民榜諭歸來復安汝生公令論功賞不越時主卒<lb/>
並受貴賤具宜錦纒其軀花標其首疏聞丏㤙官爵隨<lb/>
授卒旅踴躍散帛與財囊有財貯户有帛堆公于禦冦<lb/>
獨决胷臆不亟不徐卒用底績方冦横行逺近竄匿農<lb/>
<pb n="KR4e0173_WYG_037-16a"/>
不安畝婦不安室家搜户索斬截夷傷流離急遽無地<lb/>
蔽藏村墟蕭條莽無人迹播種失時矧有刈穫三五遺<lb/>
黎皮骨僅存何有饘粥嚼嚙草根荒喪之餘疫癘乃作<lb/>
餓殍流屍填塞溝壑公曰嗟民救死不給惟正之供民<lb/>
何自出日夜鞭扑秪殞其身吾其冒罪上叩帝閽乃疏<lb/>
民痌一字一淚帝心爲傷輟饍興喟乃勑司農蠲免常<lb/>
稅皇恩浩蕩民歌更生老稚慰恱感咽涕零民言上㤙<lb/>
實由公錫無德弗酬我曷致力安居勤業輸稅勿渝詎<lb/>
<pb n="KR4e0173_WYG_037-16b"/>
惟報國亦酬公私㓂暴殘害仗公以禦饑荒䘮亡仗公<lb/>
爲庇公我保障亦我父母我食我衣以乳以哺監司如<lb/>
公誰能及之民愚莫罄史克述之猗嗟周公克己儉約<lb/>
不事炫襮而甘澹薄廪餼勿費皆民膏脂吾食㡬何而<lb/>
朘民若斯猗嗟周公當事危廹處分從容不震不側定<lb/>
力雅量如晉安石猗嗟周公民之望公以恃以怙公來<lb/>
歡迎公去愁慕休戚係公似唐裴度猗嗟周公當民避<lb/>
難競入城居霪雨載塗老弱傫傫聞公憫傷見之涕洟<lb/>
<pb n="KR4e0173_WYG_037-17a"/>
宋有張浚遇虜喪師鼾睡弗頋視公何如猗嗟周公國<lb/>
需至重屢疏乞貸雷霆之下不計祻害知爲民急恃上<lb/>
聖明不加譴謫亮公忠誠公今奏功明受顯陟公德在<lb/>
人深入心骨穹碑峩峩螭首龜趺刻我此詩示後不誣<lb/>
　<lb/>
　<lb/>
　<lb/>
　<lb/>
<pb n="KR4e0173_WYG_037-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文簡集巻三十七<lb/>
</p>
<p>
</p>
  </div>
</body>
</text>
</TEI>
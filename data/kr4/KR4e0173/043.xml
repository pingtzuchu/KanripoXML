<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文簡集巻四十三</head> <lb/>
    <p>
<pb n="KR4e0173_WYG_043-1a"/>
欽定四庫全書<lb/>
　文簡集巻四十三<lb/>
　　　　　　　　　　　　明　孫承恩　撰<lb/>
　　論<lb/>
　　　王通論<lb/>
世之論王通者多不滿何也嗚呼未易言也自孔孟不<lb/>
作而世無真儒然天下猶知尊仁義排異端斯道未至<lb/>
於淪滅澌燼者固以荀卿董仲舒揚雄軰區區祖述之<lb/>
<pb n="KR4e0173_WYG_043-1b"/>
功也逮三子者既沒沿魏而晉而六朝所謂學者不過<lb/>
纂組語言以為工至其立身行巳者亦皆蕩然無有拘<lb/>
檢不知視吾道為何物而佛老二氏又猖狂恣肆於其<lb/>
間極弊大壞未有甚于此時者而王通氏乃能慨然以<lb/>
興起斯文為巳任特立獨行不溺于世俗所尚通真豪<lb/>
傑士哉雖其所造未敢躋之古之聖賢然較之荀揚有<lb/>
過無不及董仲舒號醇儒以通之開爽明達視仲舒所得<lb/>
多矣今觀其中說一書固其學術所寓又何其明白䟽<lb/>
<pb n="KR4e0173_WYG_043-2a"/>
暢宏博淵深徵諸六經葢亦無大悖者至其出處之際<lb/>
亦庶幾焉規循矩蹈通可謂儒者矣特其厚於自許致<lb/>
人有僣擬之議然仲尼嘆未見狂者若斯人者將不得<lb/>
為狂者歟論者乃遺其大而徒屑屑於其細其亦少恕<lb/>
矣乎使斯人而得用於世則臯䕫事業庶幾可復使斯<lb/>
人而得遊于洙泗之間則其造詣當亦不在游夏後宜<lb/>
不止此而已也而竟止此余惜之作王通論<lb/>
　　　禮樂論<lb/>
<pb n="KR4e0173_WYG_043-2b"/>
昔者嘗讀蘇洵氏之論禮樂每稱聖人之權噫豈其然<lb/>
哉夫禮樂何為而作也聖人所以法天道本人情而作<lb/>
者也天有自然之禮樂人心亦有自然之禮樂聖人者<lb/>
特因其自然者以制作之固非出於私智臆見以誘人<lb/>
之從已如蘇洵氏之所云也是故乾尊坤卑髙下定位<lb/>
隂陽翕張化生萬物天地自然之禮樂固如此今夫人<lb/>
雖至愚然其心亦必有所敬亦必有所樂固非塊然無知<lb/>
者此人心自然之禮樂也天之禮樂昭著而呈露人心<lb/>
<pb n="KR4e0173_WYG_043-3a"/>
之禮樂貫徹而流行而何俟聖人紛紛之制作為生民<lb/>
之初無尊卑貴賤之别也惟無别則無所統率而相凌<lb/>
相敓之患生其良心之敬雖未盡泯滅然不足以勝其<lb/>
自尊自貴之私則必相尋以入於亂此固聖人之責也<lb/>
於是因乎天之髙者以詔人曰此君之象也制而為君之<lb/>
禮因乎地之卑者以詔人曰此臣之象也制而為臣之<lb/>
禮其法君尊而臣卑君貴而臣賤君逸而臣勞君役使<lb/>
乎臣而臣受役使于君君髙拱於上而臣俛首屈膝於其<lb/>
<pb n="KR4e0173_WYG_043-3b"/>
下曰此禮也悖是者且獲戾夫人既有恭敬之良心而<lb/>
復有禮以防之由是相率而信焉守其制而不敢踰越<lb/>
焉今夫人即有悍逆頑戾者茍使其立大廷之上以觀<lb/>
夫跪伏拜揖之儀其心未有不肅然起敬者些固聖人<lb/>
節制天下之大道也禮作則分嚴嚴則踈踈則離離則<lb/>
民將無所聊其生聖人有憂焉於是取乎隂陽之翕張<lb/>
風雷之鼔動山川之吐吞草木之俯仰鳥獸之悲鳴吟<lb/>
嘯夷猶長育衆竅之呼吸徃來倡和者以制為五聲六<lb/>
<pb n="KR4e0173_WYG_043-4a"/>
律八音之樂以宣風氣以暢幽滯以消欝結颺之於恬<lb/>
愉平淡之地納之於包含廣大之中至和之氣鼔舞而<lb/>
動盪是故聽之者心悅聆之者心喻犁然而契渙然而<lb/>
悟悲者以喜憤者以平滯者以散熈然陶然忘其局促<lb/>
奔趨之苦順其生長養育之樂聖人感召天下之大機<lb/>
莫有先於是者禮以嚴天下之分樂以合天下之情分<lb/>
嚴則不僣情合則不離而天下其治矣乎嗚呼聖人之<lb/>
道得禮而尊得樂而親彼蘇氏者不知聖人制作之本<lb/>
<pb n="KR4e0173_WYG_043-4b"/>
始而徒見人之尊親乎聖人為聖人禮樂所致遂曰此<lb/>
聖人欺誘天下之術也何其陋哉蘇氏不足言也大儒<lb/>
如東萊者其論禮樂也亦曰聖人所以為已謀嗚呼聖<lb/>
人奉天命作生民圭思以弭其亂而安其生大公至正<lb/>
初非以利已也而云然不亦淺之乎窺聖人哉余是以<lb/>
知君子之不可茍於立論也<lb/>
　　　刑賞論<lb/>
人君操御世之大柄以服役奔走乎天下慎無自失其<lb/>
<pb n="KR4e0173_WYG_043-5a"/>
柄也刑賞者人君御世之柄而所謂失者非必太阿倒<lb/>
持政歸臣下而後為失也凡其用失其當有罪者失刑<lb/>
無功者濫賞而無以盡乎天討天命之實是亦自失其<lb/>
柄而巳耳嗚呼率是道也則刑賞不足以為天下勸而其<lb/>
弊且將至於廢弛褻易欲人心之帖帖也難矣夫人主<lb/>
以𦕈然一身而寄乎億兆臣民之上其勢本孤而所以<lb/>
臣服乎天下雖智勇英傑之士亦匍匐俛首而不敢傲<lb/>
焉者賴有些耳而人主乃不善用以順人心使人皆囂<lb/>
<pb n="KR4e0173_WYG_043-5b"/>
乎其不服腹誹而口訕甚之積怨召怒則危亡之禍可<lb/>
立至也嗚呼其殆哉是故刑以懲罪不可淫而尤不可<lb/>
縱也賞以報功不可吝而尤不可濫也故隕霜不殺菽<lb/>
春秋書之以為失刑之喻而韓昭侯惜一敝袴以待有<lb/>
功誠以人主之所用以激勵乎人心者誠不可不慎也<lb/>
今之世儒泥古而病予說者孰不曰人主好生為德吾<lb/>
惟知罪疑惟輕功疑惟重而巳子之言刻薄之論也嗚<lb/>
呼天下事孰非為此世儒之說所悞乎善言治者必因<lb/>
<pb n="KR4e0173_WYG_043-6a"/>
其時善法古者必通其變夫罪疑惟輕固也然所謂惟<lb/>
輕者亦云即其輕重之可疑者耳若夫負天下之大戮<lb/>
斷斷其顯著者固亦在所恕乎功疑惟重固也然所謂<lb/>
惟重者亦云即其功之輕重之可疑者耳若夫無尺寸<lb/>
之功㦯且至於憤事者固亦在所與乎葢人主之有賞<lb/>
刑猶天之有寒燠是故寒燠正而後嵗功成刑賞明而<lb/>
後治效著天不可以非時而燠則人主之賞亦不可以<lb/>
濫也天不可以失時不寒則人主之刑亦不可以縱也<lb/>
<pb n="KR4e0173_WYG_043-6b"/>
此理葢亦較然矣故如世儒之說則惟其刑之不輕而<lb/>
賞之不重如予之說則不患其刑之不輕而惟患其輕<lb/>
所當重不患其賞之不重而惟患其重所當輕其要亦<lb/>
随時以求其當而已耳嗚呼天下向背有大機顧人主<lb/>
所以導其機者何如耳自非識時之俊傑孰知斯言之<lb/>
為當而果非刻薄之論乎<lb/>
　　　房杜謀斷相資<lb/>
公天下之志而後能同天下之心同天下之心而後能<lb/>
<pb n="KR4e0173_WYG_043-7a"/>
成天下之事天下之事未嘗不成於同而敗於異而天<lb/>
下之心亦未嘗不同於公而異於私予嘗恠世之挾偏<lb/>
見小智而自以為是者弗容人操一辭於其間以分其<lb/>
美而彼有創立新異者亦不肯襲人之見以為是各執<lb/>
其說彼此角立爾我相形其弊必至於僨天下事而不<lb/>
可救藥私為之害也是以古之大臣公其心以處之葢<lb/>
公則同同則相須共贊吾見之有未定必資人以决取<lb/>
舍而彼於人謀有同於我吾即是之固不敢立異說以<lb/>
<pb n="KR4e0173_WYG_043-7b"/>
矯之也嗚呼天下事非一家私議大臣之謀國顧不當<lb/>
如是哉余嘗讀唐書至房杜贊謀斷相資未嘗不掩巻<lb/>
三嘆也然竊嘗疑之夫事機之來也固有一定之是而<lb/>
豪傑之士固不殊於所料固無所謂能謀而踈於斷亦<lb/>
未有能斷而短於謀者何房之必有藉於杜而杜之不<lb/>
能自用也哉葢人之才性恒苦於不齊故就其所長亦<lb/>
不能以不異是故精於謀者極深研幾而嘗有遲疑慎<lb/>
重之意故非斷則不行善於斷者明敏果决而每有簡<lb/>
<pb n="KR4e0173_WYG_043-8a"/>
畧之意故非謀則不起是二者之相資亦其勢之所必<lb/>
至也然人之情常喜於自用而恥於相下唐虞師師相<lb/>
讓之風其不作也久矣孰謂房杜而有是耶是故大臣<lb/>
者身天下之任其成敗禍福在謀之臧否不可以易也<lb/>
房杜知天下之事萃於我吾但知成天下之事盡心以<lb/>
相與屈已以求助天下之事無不得其理吾之職始稱<lb/>
而庸計夫美之不出於吾哉借曰不然則不惟不足以相<lb/>
須其不至於擠排傾陷非毁阻抑者㡬希矣手足之在<lb/>
<pb n="KR4e0173_WYG_043-8b"/>
人也不同於用而同於為身操舟者不同於所事而同<lb/>
於濟難車之有輔焉一缺則顛躓随之房杜葢有見乎<lb/>
此矣彼牛李軰何為者哉卒以禍身而殃國豈不可鑒<lb/>
乎盛哉房杜之用心其所以光輔太宗以造成有唐三<lb/>
百年之業夫豈偶然也雖然房杜固賢矣而用房杜者<lb/>
則太宗也太宗能悉心委任故二人者得以深自結納<lb/>
而無嫌若後世朋黨之疑作則二人者且不能安其位<lb/>
而又何功業之可言哉吾於是而又知太宗之所以盛<lb/>
<pb n="KR4e0173_WYG_043-9a"/>
　　　陸䞇不負所學<lb/>
以平時之所自立而敢酧於古聖賢之訓君子之自信<lb/>
亦明矣聖賢之訓垂萬世人孰不學也然其所以為學<lb/>
者皆以立身為大自夫見之不明守之不固者茍且遷<lb/>
就淟涊依回而其所以自守者已隳疇昔所學謂何而<lb/>
乃如此則不亦大有媿乎唐之陸䞇何如人也吾想其<lb/>
當王室搶攘之時所事者猜忌之德宗所與共事者憸<lb/>
邪之延齡而䞇也以一身為砥柱而立乎其中而乃欲<lb/>
<pb n="KR4e0173_WYG_043-9b"/>
志行而道用亦已難矣夫當時勢之難而欲責其行義<lb/>
達道之言士窮節義之訓此固三代而下之所甚難者<lb/>
也然䞇也方且不敢以時之難勢之難自阻諄諄然以<lb/>
忠厚仁義之說日陳告於其君欲以興王致治以挽回<lb/>
太宗之舊業志亦偉矣想其拳拳一念百折不回而利<lb/>
害榮辱悉置之度外斥奸佞進忠直建明論列無不自<lb/>
其所學而推之不敢少有叛背以為名教之累其大節<lb/>
不亦可觀也哉是以當夫忠州之貶所以語人者如此<lb/>
<pb n="KR4e0173_WYG_043-10a"/>
彼葢謂吾之所以自盡者但知如是而巳遑惜其他彼<lb/>
誠知夫幼之所學所志者在是而不可以古聖賢之言<lb/>
置諸無用之地所以致君而澤民所以救時而行道凡<lb/>
其所以自立欲一一有以酬之而利害榮辱誠不足以<lb/>
動其中者故其言論之際明白慷慨而一毫之疑無有<lb/>
是誠可以鑒天地質鬼神其誠有以自信矣不然吾恐<lb/>
其當流離之時阻喪掩抑之不暇而尚何能為斯言也<lb/>
哉予抑有感矣古之君子其未仕也有定志而既仕也<lb/>
<pb n="KR4e0173_WYG_043-10b"/>
有定守彼其莘野傅岩其所以抱負於平時而設施於<lb/>
一旦者葢可見也敬輿之在當時其學問之所得淵深<lb/>
粹博見於奏議不可誣也夫以其疇昔之所學者如是<lb/>
而乃忍於負之則豈䞇之志哉知之明而守之篤此其<lb/>
所以為一代之偉人也歟吾獨惡夫後世之從政者方<lb/>
其螢窓呫嗶孰不以古人自期待至夫爵祿一加利害<lb/>
稍有渉於身者則善避巧趨舉其平生而盡弃淪於脂<lb/>
韋乾沒而不顧也是豈獨聖賢之罪人哉是亦䞇之罪<lb/>
<pb n="KR4e0173_WYG_043-11a"/>
人也愚雖不敏亦欲學敬輿之學者敢不服膺斯言以<lb/>
終身<lb/>
　　　三晉<lb/>
三晉之命司馬氏胡氏之論明且切矣然未有所處也<lb/>
夫謹微固非一朝一夕之故而名分之守亦豈區區靳<lb/>
惜可以折姦雄而正王章也哉考之是時三家猶未請<lb/>
也即使請而天子弗許勢必自立於是天子莫如之何<lb/>
遂置而不問乎而曰其有桓文者以正其罪亦晩矣三<lb/>
<pb n="KR4e0173_WYG_043-11b"/>
家無王之罪大矣不請自立與請之而立皆天討之所<lb/>
必加固不得以力弗逮而遂已也天子天下之義主即<lb/>
使有桓文者正其罪則征伐之權巳非天子出矣夫晉<lb/>
世有大功於周非他國比而三家㓕之王室之痛憤宜<lb/>
何如也當是之時周雖弱而同姓之國若魯若衛若曹<lb/>
若滕諸國猶有存者天子果能聲大義以詔之上述親<lb/>
親之誼中述文侯重耳悼公夾輔之勤下述三家僣竊<lb/>
之罪而激厲感發之曰其輔予一人同恤宗國之難亦<lb/>
<pb n="KR4e0173_WYG_043-12a"/>
將以雪諸昆季之恥夫莊王以私怨伐鄭非天討也從<lb/>
之者且三國則此以義舉誰不響應者由是以正三家<lb/>
之罪求唐叔之後而立之則王靈可振而周庶㡬復興<lb/>
矣此實天下一大機㑹也今不惟不能然而且命之天<lb/>
下諸侯覘王室之無人氣勢之日以萎也益將易而侮<lb/>
之惟所恣肆而莫或憚焉凌蔑亦何所不至哉或曰周<lb/>
室之㣲久矣惟其隐忍取容故猶得寄空名於上而文<lb/>
武成康之祀賴以不墜茍弗自量力而輕率取敗是自<lb/>
<pb n="KR4e0173_WYG_043-12b"/>
速其亡也嗚呼天下之勢不進則退渉風波者肅衆心<lb/>
整帆楫操敬慎以徃猶可以濟茍畏其不可犯委弃於<lb/>
中流而任其所之則有淪没而巳咽以癭而廢食法必<lb/>
割而去之庶可以生茍疑割之或死而以猶能少食為<lb/>
可暫活卒亦死耳即未死尚得為全人乎夫周家以仁<lb/>
厚立國其培植厚矣惟後人弗克自振諸侯之强者得<lb/>
肆凌蔑然文武成康之澤之在人心誰能忘之且以積<lb/>
衰久弊之餘而一旦赫然振勵天下人心固巳改觀易<lb/>
<pb n="KR4e0173_WYG_043-13a"/>
聽文武成康之威靈儼然如在雖有强悍如秦楚亦将<lb/>
恐天下忠臣義士起而誅我而且帖然伏矣而可謂自<lb/>
速亡耶天下之事無難易要在勉强而巳不自勉强而<lb/>
直曰弗能委靡退縮付之於無可奈何為偷安自全之<lb/>
計然勢必終有所極循是以去亦將何底止乎周自後<lb/>
雖猶纒綿百數十餘年然日益削弱低眉俛首奄奄如<lb/>
九泉下人兢兢然專為求媚取悦惟諸侯意而不敢少拂<lb/>
逆之文武之耿光大烈遏抑殆盡為先王辱甚矣而猶<lb/>
<pb n="KR4e0173_WYG_043-13b"/>
僅以保一隅之地而曰前人之業猶弗墜也烏覩其弗<lb/>
墜哉然後知晉之既東宋之不北皆坐是以墜厥命為<lb/>
千古英雄笑悲夫<lb/>
　　　商鞅變法<lb/>
世之論商鞅者多以秦之速亡皆鞅之罪予竊疑之至<lb/>
是則信其不可以末减也夫鞅之法何法哉刼制之術<lb/>
也刼制之術猶盜賊禦人於國門之外而奪其貨而人<lb/>
莫之敢違也商鞅之法雖宻而以告訐為本故其言曰<lb/>
<pb n="KR4e0173_WYG_043-14a"/>
王者用刑於將過則大奸不生賞施於告姦則細過不<lb/>
失是以為法告姦與斬敵同賞匿姦與降敵同罸何<lb/>
其酷也由是為秦民者凜凛乎如在虎狼之前鋒刃之<lb/>
側雖親戚兄弟亦相忌不保也彼鞅者豈不自謂得治<lb/>
安之要哉然而豪猾之民得以鼓翼奮袂趨上所好以<lb/>
要功利勢將無所不至而善良不能自强者益無所容<lb/>
屏伏慴息且有時日曷喪之怨者矣夫其豪猾之喜功<lb/>
好事固足以致治强而循是不巳亦易以亂而孱弱者<lb/>
<pb n="KR4e0173_WYG_043-14b"/>
之莫立也思欲得父母以嘔哺之强者易亂弱者易離<lb/>
則秦亦何得久存哉嗚呼先王以道德治天下仁義禮<lb/>
樂之教淪肌浹髓民日遷善而不知歡忻怡愉相安於<lb/>
無事之域雖歴世久逺而其綢繆固結者不可解也商<lb/>
鞅以刻薄小人之資謂民之可以力刼而國之可以强<lb/>
持也尚法律厲刑威所謂道德仁義者無毫髮矣其立<lb/>
國如此則既無以為固結人心之本而其尚功急利抑<lb/>
弱右强實教之亂雖以富强并天下而民日益偷俗日<lb/>
<pb n="KR4e0173_WYG_043-15a"/>
益壞亡不旋踵豈非千古之永鑒哉<lb/>
　　　孟子出處<lb/>
軻以顯王十二年至魏至某年始去葢在魏凡十有九<lb/>
年而魏不能用也彼其於欺罔之張儀方且甘心委順<lb/>
受其愚矣若童豎然至於軻則畧不能行其一語葢始<lb/>
焉利國之對以至雪恥之問皆魏君所謂迂濶者而不<lb/>
知迂濶之言足以致王也然軻道既不合方且遲遲至<lb/>
魏君死後去是時魏且多事秦人攻伐無巳儀秦遊說<lb/>
<pb n="KR4e0173_WYG_043-15b"/>
皆在是時而三四答問之外未有聞焉豈以言不見用<lb/>
不復有言耶抑所言者不著耶軻嘗以士而託於諸侯<lb/>
為非禮其久處於魏何也先儒謂軻未嘗受祿特以道<lb/>
義居賔師之位為國人矜式而魏君亦能養賢者故得<lb/>
從容於進退士不知此而徒欲茍祿以自贍則誤矣此<lb/>
聖賢出處之大者故不可不著<lb/>
　　　魯仲連<lb/>
仲連不肯帝秦其志甚偉而其言亦明且切矣惜乎其<lb/>
<pb n="KR4e0173_WYG_043-16a"/>
但以利害言而未及天下之大義也必曰秦國雖彊然<lb/>
與列國等周臣耳天王在上勢雖㣲弱而文武之德澤<lb/>
猶在人心列國肇封之所自不可不知也即使秦自帝<lb/>
尚當聲大義以問其罪而奈何共尊之天下固無兩帝<lb/>
之理尊秦矣則置周天子於何地夫帝天下者必以聖<lb/>
德得天下歸心詎可强據其名而已也秦而可帝誰不<lb/>
可帝者且秦豺虎也而烈國猶各自民其民故被秦之毒<lb/>
猶淺一旦據尊號宰制天下夷滅諸侯其恣肆勢將無<lb/>
<pb n="KR4e0173_WYG_043-16b"/>
所不至天下之民何罪哉列國不能自强而乃為是取<lb/>
媚以求暫免連不忍聞也必欲帝秦則寧蹈東海死耳<lb/>
豈惟獨連天下義士亦將奮袂長笑背而去之矣焉能<lb/>
俛首事無道秦哉如是庶幾大義猶不冺滅而秦聞之<lb/>
亦知天下之不容且媿而少阻而連不及此但謂易諸<lb/>
侯大臣與所愛使女子媵妾為諸侯姬妃且懼衍以將<lb/>
不得故寵則又末之甚者矣豈仲連但為䇿士之故其<lb/>
見僅止此而巳乎<lb/>
<pb n="KR4e0173_WYG_043-17a"/>
　　　秦儒<lb/>
坑儒之事桀紂所無也秦不用儒亦章章矣而妄儒如<lb/>
鄭樵者乃欲為諱樵之言曰秦未嘗廢儒也陸賈酈食<lb/>
其皆秦人物叔孫以文學待詔陳勝兵起二世召博士<lb/>
諸生議則秦固用儒與經學矣嗚呼悖哉斯言其不深<lb/>
考而妄為議論也夫樵之言固然陸賈酈食其雖秦儒<lb/>
而未聞用於當時也叔孫待詔數年獸畜而巳樵必以<lb/>
當時天下盡絶儒類無一挾䇿呫嗶之士與朝廷之上<lb/>
<pb n="KR4e0173_WYG_043-17b"/>
悉盲不知書而後為廢儒乎考之秦之博士雖用儒者<lb/>
然亦雜矣博士而有占夢等名位則當時多方技流耳<lb/>
陳勝之議引經義者輙下獄而叔孫以佞獲賞如是而<lb/>
云用儒與經學其可哉樵又曰始皇所坑特一時議不<lb/>
合耳夫樵之意豈不謂所坑皆是議勝廣之徒餘儒固<lb/>
無恙諸生以謗議取怨者固無足言而四百六十人則<lb/>
何罪也始皇曰以妖言亂黔首嗚呼秦事法律土苴仁<lb/>
義既廢所以載仁義之說者而復於誦習之人并除滅<lb/>
<pb n="KR4e0173_WYG_043-18a"/>
之幸而茍免者則阿諛小人固秦之所謂用儒也若取<lb/>
其茍免者與未盡去者為據而謂秦未嘗廢儒其悖謬<lb/>
豈不甚哉夫樵之言固不足論秦之不道如此而議者<lb/>
猶為是以假借之是則可惡耳<lb/>
　<lb/>
　<lb/>
　<lb/>
　<lb/>
<pb n="KR4e0173_WYG_043-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文簡集巻四十三<lb/>
</p>
<p>
</p>
  </div>
</body>
</text>
</TEI>
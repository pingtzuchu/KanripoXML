<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文簡集卷三十五</head> <lb/>
    <p>
<pb n="KR4e0173_WYG_035-1a"/>
欽定四庫全書<lb/>
　文簡集卷三十五<lb/>
　　　　　　　　　　　　明　孫承㤙　撰<lb/>
　　傳<lb/>
　　　徐母太恭人顧氏傳<lb/>
徐母顧氏者故寧都少尹思復公之繼室今司經局洗<lb/>
馬少湖之母也先世鄞人入國朝以戎𨽻籍于松居華<lb/>
亭母生有淑德孝敬仁慈出自天性其于歸也姑猶在<lb/>
<pb n="KR4e0173_WYG_035-1b"/>
堂母善事之少尹仕必迎其母就飬少尹以才能數承<lb/>
上官檄出署他邑母奉姑愈恪姑安之若忘子之去側<lb/>
也少尹先配有子若女贅壻于家子亦娶婦母處之有<lb/>
道咸無間言鞠二幼女教愛尤篤仁恤族黨寡姑孀姊<lb/>
老且貧衣食之有姒暴卒無棺輟已宿備美材與之中<lb/>
表少孤者貧者顧復之與已子同母素勤儉未嘗一日<lb/>
自暇逸非有故不具華衣重肉當少尹仕劇邑母晨夕<lb/>
躬紡織督家奴植蔬畜雞豚以資少尹少尹得以廉著<lb/>
<pb n="KR4e0173_WYG_035-2a"/>
洎少尹謝事家居食指漸衆業益落莫母拮据勤苦檢<lb/>
括細微凡賔祭日用百須悉母經畫性嚴重禮法齊家<lb/>
壼以内肅如也訓子以道義洗馬既登第丁父憂家居<lb/>
鄉人以事懐金干謁叱絶之曰何可累吾子名節也洗<lb/>
馬前在史局以議論忤當道外補母時激勵之洗馬用<lb/>
是名益起既乃擢按察副使董學政㑹天子建儲妙選<lb/>
輔導尋召入爲今官母惓惓語以圖報朝廷德意季子<lb/>
陟㓜從兄學洗馬之赴召也留陟侍飬母隨遣就卒業<lb/>
<pb n="KR4e0173_WYG_035-2b"/>
于雍曰不可以吾故惰廢爾志陟行四月而母以疾卒<lb/>
爲壽六十有八當洗馬官憲副適天子舉大禮推㤙少<lb/>
尹得贈如子官母封太恭人至是洗馬聞訃京邸疏請<lb/>
于上曰臣階少愚昧父縻職于外臣頼母教居多臣非<lb/>
母無有今日以事陛下今母卒臣不能躬視含殮實抱<lb/>
悲切惟陛下哀憐之天子憫其意特賜𦵏祭盖㤙榮終<lb/>
始云太史氏曰予聞太恭人昔在室也思復公喪婦議<lb/>
娶之訊日者曰是妨嗣遂已思復既他娶未㡬所娶又<lb/>
<pb n="KR4e0173_WYG_035-3a"/>
復不禄太恭人猶在室也公復議娶人以爲言思復曰<lb/>
吾固有子矣且吾母老吾聞是女賢必能助吾孝與撫<lb/>
吾子卒娶之時太恭人年已三十矣實克生令子洗馬<lb/>
以徳業名世陟亦勤學砥行諸孫振振益昌徐宗然則<lb/>
世之言星命者又烏足據也或曰天道與善徐積善逺<lb/>
矣思復翁位弗稱德又以太恭人之賢天實與之而作<lb/>
之配不然何翁乃再娶再失太恭人逾筓弗字若有待<lb/>
焉者詎偶然哉是豈術者所能及也信矣信矣<lb/>
<pb n="KR4e0173_WYG_035-3b"/>
　　　桐君傳<lb/>
桐氏著姓最逺炎帝時已有之質本木訥而有文幹帝<lb/>
才之始𨽻籍大司樂以其能禁人非心故又謂琴氏世<lb/>
以本桐出也故猶謂桐氏云在舜時尤著禹治水轍迹<lb/>
遍天下東行至徐州遇君于嶧陽載以後車命徐州牧<lb/>
貢于帝都舜日與賡歌南風之詩天下大治論者謂其<lb/>
功不在五臣下後命䕫典樂桐自請願備器使韶樂之<lb/>
盛桐績居多焉在周時從文王居羑里頼以遣釋周公<lb/>
<pb n="KR4e0173_WYG_035-4a"/>
相成王悉徴雲和龍門空桑之良以備用時得人爲最<lb/>
盛孔子道既不行于春秋尤樂與桐氏友每有所感必<lb/>
即桐鼓而歌之桐輙能暢其意爾後嗣日蕃人益多與<lb/>
交者凡孤臣孽子幽人貞女隨其遇各有所得有伯牙<lb/>
氏者與之尤善每謂曰吾生平有山水癖惟子與我共<lb/>
耳時有鍾氏者獨知二人相契之宻子期死牙與桐寖<lb/>
疎論者謂人惟務取友固不必人知若牙者亦隘甚矣<lb/>
子賤爲單父宰慨然有志虞氏之治徴桐氏日與周旋<lb/>
<pb n="KR4e0173_WYG_035-4b"/>
邑用稱理晉嵇中散康常欲爲結沒齒交嵇後以罪被<lb/>
戮戮時猶相視爲永訣卒不負其言時又有戴逵阮瞻<lb/>
者亦雅善桐人有求識桐者輙就二人阮不問賢否悉<lb/>
與進戴則務擇人茍非其人雖王公弗與至不勝厭輙<lb/>
擠桐氏以絶求者戴則暴矣非桐之罪也是後獨柴桑<lb/>
翁深㑹其意作志言交每相對一笑嗒然忘形人莫窺<lb/>
其際也桐爲人沖雅和樂聲合律身中度金和玉節偹<lb/>
八風四時五行二儀六合之象其同軰若秦阮氏者俱<lb/>
<pb n="KR4e0173_WYG_035-5a"/>
不可同日語也雅好潔且惡煩囂延之者必闢静室焚<lb/>
香坐以石榻尤宜月夕與語益快意傾倒然頗不爲時<lb/>
俗所識其未遇者多爲野人所折辱漢時有得之俾供<lb/>
㸑者蔡邕偶過之聞其悲鳴急邀以歸邕戯之曰微予<lb/>
子其燼乎因提挈之見其裾有爇迹因號爲焦桐氏唐<lb/>
明皇嘗召對便殿語未竟輙叱去故終明皇時弗顯桐<lb/>
後亦頗逐時好多隨人意出新巧聲其族散處天下既<lb/>
衆然率以年老爲良其夀者多至三四百嵗面作縐文<lb/>
<pb n="KR4e0173_WYG_035-5b"/>
識者輙能辨之曰此斷文桐氏也嘖嘖嘉賞至以儕于<lb/>
焦尾云論曰桐氏固多賢然亦因人而成余嘗慨想虞<lb/>
周洙泗之盛生其時者賦質既良而又有舜文仲尼爲<lb/>
之主故其言論風㫖高明廣愽有太古之遺意焉所謂<lb/>
聖之徒者非歟䧏及後世其德少衰矣臨卭之事千古<lb/>
之羞而桐亦與焉視祖德何如哉世之欲友之者亦慎<lb/>
之而已<lb/>
　　　張節婦傳<lb/>
<pb n="KR4e0173_WYG_035-6a"/>
節婦姓荘氏華亭人㓜有至性絶頴悟父竹溪先生教<lb/>
以孝經内則列女傳諸書率能通其大義長適同里士<lb/>
人張雲鷴以孝敬聞無何雲鷴得勞瘵疾日漸尫<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>展<lb/>
轉須人抱持節婦周旋弗離頃刻調膳脩進湯藥若事<lb/>
父母久益虔弗懈雲鷴疾既革數視節婦歎曰吾疾殆<lb/>
弗起子且無嗣即弗起子身事奈何節婦泣曰君言豈<lb/>
真不知妾耶抑姑欲相試也婦人不二夫妾雖不敏此<lb/>
固稔聞者更何言居數日雲鷴竟卒節婦年甫二十哀<lb/>
<pb n="KR4e0173_WYG_035-6b"/>
毁㡬絶畫夜慟弗休張世業儒無厚貲雲鷴死日益困<lb/>
窶節婦躬紡績爲寡姑甘㫖具孤影㷀㷀燈火間率至<lb/>
夜分家人有憐之微諷其易志者節婦正色曰此言何<lb/>
爲及我哉汝憂吾餓死耶吾弗懼餓死則已狗彘行不<lb/>
忍爲也且吾固已許夫子嗟乎吾弗能踐吾言以負吾<lb/>
夫子于地下者天實誅之言者媿而退洎𦵏雲鷴命兩<lb/>
其竁以示决衆始益諒其無他志于是育雲鷴從女爲<lb/>
己女贅其姊之子爲其後從姑命也是後益自斂戢未<lb/>
<pb n="KR4e0173_WYG_035-7a"/>
嘗暫越户限丹鉛簮珥之屬悉屏弗御雖家人不聞其<lb/>
嬉笑聲于是雲鷴歿且十二年矣哀毁猶如初喪時云<lb/>
史官曰余讀易至恒之六五讀禮至士昬禮納采用鴈<lb/>
之義未嘗不廢書歎曰嗚呼古聖人垂訓之意深矣哉<lb/>
栢舟之詩見錄于經宜也世衰俗薄夫死肉未寒已烻<lb/>
烻有他志者獨非人婦耶若節婦者不可謂賢乎人又<lb/>
言張先世以三節著節婦猶及事之不得不爾噫鄙哉<lb/>
斯言何其待人之淺哉賢如節婦見道明矣即非三節<lb/>
<pb n="KR4e0173_WYG_035-7b"/>
有弗能守乎即使節婦見弗明可爲浮議動彼三節者<lb/>
豈能縶其足耶斯言㡬于阻人爲善者余故不可不辨<lb/>
　　　南塘處士傳<lb/>
南塘處士姓某名某世居鎮江之南門外自厥祖若考<lb/>
皆力穯致殷厥家迄處士益務開拓兼陶朱猗頓之業<lb/>
貲日充裕處士性樂易汎愛喜賑窮乏凡城之南門外<lb/>
無慮數千户多所稱貸劵積如山雖素不識亦樂與無<lb/>
厪意遇歉嵗度不能償輙慰諭之不復取索人亦甚德<lb/>
<pb n="KR4e0173_WYG_035-8a"/>
之無忍負者即有負然復請亦無不得故人益信其㢘<lb/>
于取物嘗有媪負荳來鬻既去得荳中鏹物若干度媪<lb/>
去已逺封藏無所動詰朝覔媪畀之尤以風義自許每<lb/>
交與有危急事㫑百金無難色其行誼多類此人見其<lb/>
然或以愚目之繼又疑其詐或曰彼非詐也人能詐于<lb/>
其他而尠能詐于割貲以與人彼乃强爲者處士聞而<lb/>
笑曰我豈愚者耶彼世之厚積不散朘民叢怨者其愚<lb/>
不有甚耶且吾幸藉先人遺積得有餘貲誠不忍夫顛<lb/>
<pb n="KR4e0173_WYG_035-8b"/>
連無依者耳又何强焉即有所强則人强爲惡我强爲<lb/>
善亦未不可也人又以處士好與而無損于其富有若<lb/>
宋清之爲者處士曰吾豈若清清不取直于目前而兾<lb/>
得厚報于後此乃狡獪計利之尤者吾損己有以濟人<lb/>
償者不拒否亦不復望也子不知吾之力本節費以無<lb/>
墜先業而乃疑吾爲清吾豈清若乎必謂吾逺于取利<lb/>
則有之然清之取利也責報于人而吾乃聽命于天要<lb/>
亦自不同也處士既韜晦無進取志因極意隱居之樂<lb/>
<pb n="KR4e0173_WYG_035-9a"/>
宅近有塘益加疏濬花木蔽芾雲水掩暎每暇則觴詠<lb/>
嘯歌于其側因别號南塘塘可灌溉處士之託意有在<lb/>
也搢紳逢掖之士多樂與遊名公碩人若今大冡宰邃<lb/>
庵楊公郡守王君軰率禮重之有丈夫子㡬人曰某讀<lb/>
書成立可待人謂處士積善之報盖不爽云太史公曰<lb/>
嗚呼自世道降而民俗漓彼謭謭爲利者視宗族猶秦<lb/>
越也如處士者可多得哉世恒以得位者澤易流使處<lb/>
士當之則其所立不知何如而止爲一泓之沾溉也惜<lb/>
<pb n="KR4e0173_WYG_035-9b"/>
哉然其所被亦已多矣孔云好禮孟曰善士若處士者<lb/>
非耶<lb/>
　<lb/>
　<lb/>
　<lb/>
　<lb/>
　<lb/>
　文簡集巻三十五<lb/>
</p>
<p>
</p>
  </div>
</body>
</text>
</TEI>
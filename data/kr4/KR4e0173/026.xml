<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文簡集卷二十六</head> <lb/>
    <p>
<pb n="KR4e0173_WYG_026-1a"/>
欽定四庫全書<lb/>
　文簡集卷二十六<lb/>
　　　　　　　　　　　　明　孫承恩　撰<lb/>
　　詩餘<lb/>
　　　題畫四首<lb/>
　　　　秦樓月<hi>題鶴</hi>
長風發中宵莽莽吹林樾吹林樾疏翎整翮思遊天末<lb/>
青山逸態真竒絶九臯梦想華亭月華亭月一聲清唳<lb/>
<pb n="KR4e0173_WYG_026-1b"/>
海天空濶<lb/>
　　　　㸃綘唇<hi>題孔雀</hi>
桄榔雲深生來南國多珍麗翠花金羽反得為身累絃<lb/>
管歌凝俛嘿含幽意秋風起雲山迢遞無計能飛去<lb/>
　　　　生查子<hi>題雁</hi>
江南澤國秋野水連天淨日落渚沙明霜老菰蒲冷欲<lb/>
下復徘徊顧侣聲相應帶月渡銀塘照見雙棲影<lb/>
　　　　卜算子<hi>題鷹</hi>
<pb n="KR4e0173_WYG_026-2a"/>
斜日透疎林慘慘郊原暮猛氣雄心斂莫施鬱鬱如含<lb/>
怒紫塞暗秋雲目斷陽臺路㑹見拂拂摶九天草莽空<lb/>
狐兔<lb/>
　　　百字令<hi>壽夏桂洲閣老和坡翁韻</hi>
林鍾律應又秋早<hi>前五日立秋</hi>宵起試占雲物箕昴呈祥燦<lb/>
午夜南極光聨奎壁浩渺江流崔巍廬阜更皎潔瑶臺<lb/>
雪乾坤靈氣一時鍾此人傑此日壽域宏開沉檀然獸<lb/>
鼎瑞煙飄發看雄據豪吟染霜紈龍蛇飛滅<hi>桂洲是日即席三詞</hi>
<pb n="KR4e0173_WYG_026-2b"/>
宫酒淋漓漸玉山微倚酡顔烏髪祝公遐算直同天上<lb/>
明月<lb/>
　　　又<lb/>
上天純佑為社稷生此中興人物巨器宏才更風流挺<lb/>
立千尋絶壁冠世文章包人度量襟抱同氷雪試論今<lb/>
日何人堪比竒傑還羨秉筆黃扉笑談機務了英猷橫<lb/>
發仰止臯䕫樹芳聲千古誰能磨滅退食逶迤開懷延<lb/>
國士吐飡握髪望公何似碧天永夜孤月<lb/>
<pb n="KR4e0173_WYG_026-3a"/>
　　　又<hi>和韻贈翟石門閣老</hi>
竒才間氣應不是三代後來人物學海文林曾覽盡禹<lb/>
穴泰山魯壁星斗胷羅煙雲筆涌不擬賦梁園雪勛名<lb/>
德望中朝共仰瓌傑此日位列三台從容𢎞化理佐天<lb/>
生發雅範光儀媿顓䝉鄙吝為公消滅世路縱橫儘風<lb/>
塵擾擾不侵毫髪碧潭秋水驪龍獨抱明月<lb/>
　　　瑞鶴仙<hi>壽陸東湖尊堂太君</hi>
薫風飄綺户正景屬熙明節當重午高堂拱賢母看華<lb/>
<pb n="KR4e0173_WYG_026-3b"/>
髮童顔又逢初度遥空昨夜燦南極輝聨寶婺壽筵開<lb/>
雜遝笙歌古鼎沉檀烟吐爭覩有子英賢紆朱腰玉作<lb/>
皇家心膂雲霄接武滿庭前蘭桂森如許綵絨新綰長<lb/>
生縷曲按南飛舊譜待海籌一百添齊從頭再數<lb/>
　　　洞仙歌<hi>次韻壽顧太恭人</hi>
薫風解慍正葛衣輕透綺席初行爭獻酒有令子金帶<lb/>
緋袍兩孫玉立沸笙歌共向北堂稱壽榮養誰能似屈<lb/>
指春秋更六歲慈齡屇九最喜是孫曾保姆新擎娯老<lb/>
<pb n="KR4e0173_WYG_026-4a"/>
眼男東女右近王母傳書已名注長生為報君知君須<lb/>
信否<lb/>
　　　賀新郎<hi>舟中值重午</hi>
客路風塵惡嘆匆匆節臨重午不堪牢落却憶故園當<lb/>
此日虚館朋儕對酌擬勝㑹追蹤河朔翹首帝都紅日<lb/>
近望白雲親舍天寥廓腸欲斷心飄泊江心舊事流傳<lb/>
昨我欲將興亡作鑑悃誠誰託惆悵靈均今已矣水底<lb/>
英魂寂寞又誰辨醉醒清濁感事羈懷頻弔古撫乾坤<lb/>
<pb n="KR4e0173_WYG_026-4b"/>
浩氣空盤薄歌短調發長噱<lb/>
　　　賀新郎<hi>六十初度自壽</hi>
初度今朝又嘆匆匆年華逝水豈堪回首道老而今真<lb/>
是老花甲已週之候鍾鼎勒此生何有聖世虚叨風雲<lb/>
㑹春卿崇重慙虚謬只此志誓無負朝來獨把梅花嗅<lb/>
笑塵容落寞蕭條與花同瘦俯仰乾坤箕裘事喜有龍<lb/>
兒凝秀抱迂拙從來如舊欲把年籌重再數不知天意<lb/>
還從否聊自適且斟酒<lb/>
<pb n="KR4e0173_WYG_026-5a"/>
　　　洞仙歌<hi>中秋無月和徐少湖</hi>
廣寒宫冷望杳藍橋路無奈嬋娟被風妒駕長梯掃開<lb/>
雲翳放出氷毬又秖恐海底驪龍抱住有良朋三五漫<lb/>
倒芳尊且教遲回唱金縷洗梧桐露下衣袂生凉漏轉<lb/>
層城未歸去已拚此度負佳期看明歲今宵㑹伊何處<lb/>
　　　又<hi>十六夜對月</hi>
銀蟾皎潔萬里清輝滿雲翳長風盡吹散想天公也自<lb/>
知我昨夜無聊還賜與通宵尊前吟翫海門龍起立我<lb/>
<pb n="KR4e0173_WYG_026-5b"/>
亦狂來醉舞婆娑影凌亂恐嫦娥笑我華髪蒼顔不悟<lb/>
流光暗中換從言有月即中秋恁樂事賞心不須分判<lb/>
　　樂府<hi>附</hi>
　　　清江引<hi>篷窻聽雨一十五首</hi>
篷窻雨來聲灑灑靜聽心神快持杯悵逺人厭世羞塵<lb/>
壒吾將乘桴浮碧海<lb/>
篷窻雨來人未寢早已知寒信暫借酒留春無奈霜堆<lb/>
鬢蘭缸幽幽頻落燼<lb/>
<pb n="KR4e0173_WYG_026-6a"/>
篷窻雨來聲可數灑壁還飄户香醪且自斟佳句誰同<lb/>
賦離愁黯然懷極浦<lb/>
篷窻悄然聞夜雨淅瀝無時住飄蕭風送來倐忽還吹<lb/>
去前溪水深添幾許<lb/>
篷窻雨聲長復短半是風吹亂鷓鴣巫峽中杜宇瀟湘<lb/>
岸平生壯遊今已懶<lb/>
篷窻雨來聲滴㸃惹起情無限春風楊柳枝流水桃花<lb/>
片我思美人南浦逺<lb/>
<pb n="KR4e0173_WYG_026-6b"/>
篷窻雨聲紛復整飄忽全無定頻添霜雪髭漸減風雲<lb/>
興病來瘦容羞對影<lb/>
篷窻雨來鳴屋瓦良友同佳話浮生固有涯老健應無<lb/>
價鏡中朱顔何處也<lb/>
篷窻雨聲鳴復絶<hi>叶上</hi>小酌消長夜聊將忘世紛且共耽<lb/>
清暇人生百年誰是者<lb/>
篷窻雨餘還裊裊靜聽吾情好絃中山水音笛裡關山<lb/>
調明朝小庭生碧草<lb/>
<pb n="KR4e0173_WYG_026-7a"/>
篷窻雨來聲漸響黙坐心虚曠蕭蕭叢竹間簌簌梧桐<lb/>
上灞陵瀟湘真髴髣<lb/>
沉沉雨深當夜午爽氣浮軒户情忘水竹居梦斷長安<lb/>
路洗胷中從來塵與土<lb/>
耳邊蕭蕭還裊裊風雨同時到前村烟花微逺寺鐘聲<lb/>
杳可人不來添靜悄<lb/>
蘭燈揺揺秋夜永淅瀝生清聽平添烟水深洗濯苔磯<lb/>
淨朝來吾將乘釣艇<lb/>
<pb n="KR4e0173_WYG_026-7b"/>
風聲雨聲連四野蕭散篷窻下一杯聊自持萬慮無縈<lb/>
掛長安道中泥没馬<lb/>
　　黄鶯兒<lb/>
　　　風<lb/>
陣陣掃浮埃汎虞絃上楚臺飄颺蘭蕙吹羅帶殘雲捲<lb/>
開明月送來趙家姊妹難禁耐透人懷千金無買宋玉<lb/>
賦應裁<lb/>
　　　花<lb/>
<pb n="KR4e0173_WYG_026-8a"/>
綽約見嬋娟顫巍巍百種妍慇懃多費東君剪欲言不<lb/>
言端詳可憐含顰凝思如幽怨看嫣然春心無限偎倚<lb/>
在晩風前<lb/>
　　　雪<lb/>
萬里正同雲看飄揚密更勻素鸞皓鶴來無盡灞橋苦<lb/>
唫梁園倒樽藍關馬足行難進轉繽紛天寒地凛粧出<lb/>
箇玉乾坤<lb/>
　　　月<lb/>
<pb n="KR4e0173_WYG_026-8b"/>
冉冉上遥天散清輝滿大千霓裳縹緲清虚殿更籌正<lb/>
傳玉人未眠欄杆十二凭來遍對嬋娟莫教雲掩我欲<lb/>
醉西園<lb/>
　　　初度自壽<lb/>
　　　　客中初度百感萃心中夜不寐戲填樂府數<lb/>
　　　　闋雖調襲鄭聲而辭無鄙䙝義歸雅正區區<lb/>
　　　　本志備見於此錄寄故鄉親友亦有能諒我<lb/>
　　　　者乎<lb/>
<pb n="KR4e0173_WYG_026-9a"/>
　　　中吕玉娥兒<hi>即粉蝶兒</hi>
初度今朝燦祥光壽星高照寶鼎内自把香燒感親恩<lb/>
歌帝德媿微軀難報逝水滔滔數年籌吾生已老<lb/>
　　　佳樂歌<hi>即好事近</hi>
短髮日飄蕭鏡裡朱顔漸槁覽今懷古此生吾豈𤓰匏<lb/>
憂心如擣撫乾坤世故多顛倒到如今雅志多違慙負<lb/>
了地厚天高<lb/>
　　　赤顆桃<hi>即石榴花</hi>
<pb n="KR4e0173_WYG_026-9b"/>
敢忘了當年鞠育恁劬勞過庭詩禮曾學<hi>叶平</hi>敢忘了聖<lb/>
明作養濫與時髦詞林講幄忝貳春曹我則是素飡竊<lb/>
位曾無効俯慙庸碌仰媿賢豪我則是寸心惟有天知<lb/>
道長日裡翹首仰青霄<lb/>
　　　佳樂歌<lb/>
迢遥千載看孤標門庭不惹塵囂家人稱壽吸霞觴沾<lb/>
灑宫袍掀髯長笑記當年馳驟誇英妙媿疎慵老大無<lb/>
聞漫説甚回鏗壽夭<lb/>
<pb n="KR4e0173_WYG_026-10a"/>
　　　童子嬉<hi>即耎孩兒</hi>
我也曾皇華將命馳南徼保守着貞心雅操我也曾芻<lb/>
言仰進荷恩褒陳道德比軒堯我也曾兩畨南北持文<lb/>
柄為國拳拳簡俊髦兢業慙微藐端的是一心報主期<lb/>
不負清朝<lb/>
　　　促鳥音<hi>即鬬鵪鶉</hi>
我不能潝潝卑卑我不能軒軒矯矯岸烏紗白日高懸<lb/>
捫丹心孤忠獨抱流行坎止信吾遭景先哲究羲爻利<lb/>
<pb n="KR4e0173_WYG_026-10b"/>
名關豪傑都迷能幾箇邯鄲梦覺<lb/>
　　　滿庭芳<lb/>
吾行潦倒疎慵成癖不任煎熬憶當年家食將寵辱都<lb/>
抛草堂中聽雨坐深宵篷窻下待月觀潮兀自揣玉階<lb/>
金闕無緣到荷聖主垂仁用草茅因此上八座幸虚叨<lb/>
　　　三煞<lb/>
享厚祿已餘饒只有箇終天一念忍聽風木悲號那更<lb/>
扊扅人一去音塵杳鶺鴒聲斷死生骨肉暗自魂消愁<lb/>
<pb n="KR4e0173_WYG_026-11a"/>
緒千條兀的是一時凑着<lb/>
　　　青歌兒<lb/>
恰便似驀地浮雲彌天不掃恰便似獨繭春蠶抽絲不<lb/>
了并州剪剪不斷野草根苗展轉無聊回首迢迢心斾<lb/>
揺揺顧影蕭蕭續世承祧嗣子知學<hi>叶爻</hi>有息垂髫膝下<lb/>
痴嬌賢否何若<hi>叶饒</hi>難期料也只是把蒼天禱浮榮身外<lb/>
從今日便可一筆勾銷<lb/>
　　　夕遊蝶<hi>即撲燈蛾</hi>
<pb n="KR4e0173_WYG_026-11b"/>
藩籬斥鷃翔鵬翼上扶揺任天機總是逍遥空花界那<lb/>
有堅牢逞春風爭妍競耀霎時間水逝雲飄縱雙眸大<lb/>
觀今古我則是無語首頻搔<lb/>
　　　步微樓<hi>即上小樓</hi>
鬢堆霜不可消日行天不可招望故國桑梓關心雲霄<lb/>
倦翼江海歸橈寵辱之門盈虚之數行藏之道常言道<lb/>
宦海風波到不如從吾所好<lb/>
　　　夕遊蝶<lb/>
<pb n="KR4e0173_WYG_026-12a"/>
我則想投盟泉石我則想舒嘯林臯向三江把釣絲尋<lb/>
五嶽去遊遨原是那野鹿山猱志本在長林茂草天壤<lb/>
内真樂陶陶洗胷中從來氷炭百年事吾休問盡付與<lb/>
兒曹<lb/>
　　　收音<lb/>
茫茫宇宙何時了擺脫塵緣任所超萬里江天鴻鵠矯<lb/>
　<lb/>
　<lb/>
<pb n="KR4e0173_WYG_026-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文簡集卷二十六<lb/>
</p>
<p>
</p>
  </div>
</body>
</text>
</TEI>
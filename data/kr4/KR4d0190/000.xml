<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東溪集</head>
    <p>
<pb n="KR4d0190_WYG_000-1a"/>
欽定四庫全書　　　　　集部四<lb/>
　東溪集　　　　　　　　别集類三<hi>宋</hi>
　　提要<lb/>
　　　　<hi>臣</hi>等謹按東溪集二巻宋髙登撰登字彦先<lb/>
　　　　號東溪漳浦人宣和間為太學生後值靖康<lb/>
　　　　之禍登與陳東等伏闕上書請誅蔡京童貫<lb/>
　　　　等六賊而用李綱种師道㑹欽宗方擢呉敏<lb/>
　　　　張邦昌為相又將起用李邦彦登又上書力<lb/>
<pb n="KR4d0190_WYG_000-1b"/>
　　　　争紹興二年舉于禮部以廷對過于切直僅<lb/>
　　　　授富川簿調古縣令時胡舜陟帥静江欲為<lb/>
　　　　秦檜父立祠登持不可為舜陟誣搆逮治適<lb/>
　　　　舜陟敗得減死謫容州按宋史本傳載登卒<lb/>
　　　　後二十年丞相梁克家及漳守何萬言諸朝<lb/>
　　　追復廸功郎後十年朱熹為守復奏乞褒録贈<lb/>
　　　　承務郎今考朱子奏狀謂克家始援紹興赦<lb/>
　　　　書以請有司拘文廢格不行近嵗傅伯夀又<lb/>
<pb n="KR4d0190_WYG_000-2a"/>
　　　　奏如前狀未奉進止使登抱恨終身埀五十<lb/>
　　　　年姓名猶在罪籍云云以此觀之宋史為誤<lb/>
　　　　又按書錄解題東溪集條下稱迪功郎髙登<lb/>
　　　　撰則知登之進贈無承務郎之稱而所謂迪<lb/>
　　　　功郎非克家時追復葢明甚矣又宋史載登<lb/>
　　　　五上書不報後因謀南歸忽聞邦昌等各與<lb/>
　　　　逺郡一時小人相繼罷斥與所言偶合者十<lb/>
　　　　七八登喜復為書論呉敏未罷不報據此則<lb/>
<pb n="KR4d0190_WYG_000-2b"/>
　　　　五書之外當更有一書矣今閲集中所載則<lb/>
　　　　此事即五書中之第四書書首所叙方圖南<lb/>
　　　　下諸語甚為分明此尤足證宋史之貿亂失<lb/>
　　　　實也至如紹興八年上皇帝書乃召赴都堂<lb/>
　　　　時與時議六篇先後同上者據宋史作萬言<lb/>
　　　　疏而集中寥寥五百餘字其詞氣頗有不可<lb/>
　　　　相屬者此則集本傳鈔所脱非史之誤矣登<lb/>
　　　　之遺集文獻通考作二十巻書錄解題及宋<lb/>
<pb n="KR4d0190_WYG_000-3a"/>
　　　　史藝文志俱云十二巻此本為明林希元所<lb/>
　　　　編僅分上下二巻書疏論議辨説等作共二<lb/>
　　　　十篇詩三十一首贊五首箴銘二十六首詞<lb/>
　　　　十二首啟二首末有附録一巻則朱子褒録<lb/>
　　　　奏狀祠堂記兩篇及言行録十條史稱所上<lb/>
　　　　時議六篇僅存其序所上五書已亡其一又<lb/>
　　　　言行録載紹興元年上駐蹕臨安公以十事<lb/>
　　　　投時相者集中亦無之葢已全非其舊然亡<lb/>
<pb n="KR4d0190_WYG_000-3b"/>
　　　　佚者雖多而讀其遺篇尚想見忠義之概即<lb/>
　　　　如命子名字説云痛念王室陵遲思扶持而<lb/>
　　　　一振之左右匡拂以守鴻業此志未遂命汝<lb/>
　　　　曰扶曰持曰振曰拂其勉效兩全之節葢其<lb/>
　　　　忠君愛國之心每飯不忘如此朱子謂能使<lb/>
　　　人聞風興起良不虚云乾隆四十六年十一月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4d0190_WYG_000-4a"/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0190_WYG_000-5a"/>
東溪集序<lb/>
東溪髙氏奮自南服值宋中造金人難作國如累卵始<lb/>
以太學生上書言國事觸諱忌冒斧鉞頻頻懇懇不休<lb/>
忠肝義膽已畢露於未仕之先矣既任職居官時時與<lb/>
長上爭可否不為茍從典學慮囚賑荒所在流惠澤民<lb/>
攀轍願留不可得豈茍食人禄者哉六篇時藝簡在帝<lb/>
心一忤權璫遂沉卑仕始以不祠秦父受捃摭中以羞<lb/>
見權臣被摶執卒以譏詛失官盖在南宋始終以秦檜<lb/>
<pb n="KR4d0190_WYG_000-5b"/>
壊事東溪始終與秦為仇敵雖屢經摧折顛沛流離曽<lb/>
不肯稍強顏于秦以安其身志士仁人忠在國家恨不<lb/>
能斷賊臣頭以甘心曽一身利害之恤耶舜陟取媚太<lb/>
師覬躋通顯迄灾弗逮人而自及天道昭昭庸非永鑒<lb/>
夫子忠義出諸肺腑殆不以隠顯死生易志慮君子曰<lb/>
無為而為善觀其謫居授徒家事一不介意拳拳焉唯<lb/>
國之恤臨卒所言猶不忘天下其生平概可知矣所著<lb/>
有東溪集行世予讀其傳見其為人心竊慕焉往得其<lb/>
<pb n="KR4d0190_WYG_000-6a"/>
集於留都思刻之以語漳節推黄子以方以方曰我責<lb/>
也取歸刻之以方失得不動心在官必行其志如其人<lb/>
斯集之刻詎偶然也與哉自夫子没後二十年丞相梁<lb/>
克家漳守何萬上之朝復其官後五十年守朱文公熹<lb/>
奏贈其官今三百年後節推又刻其遺文古之君子偃<lb/>
蹇於一時迄伸於百世槩若是<hi>原闕</hi>
</p>
<p>
</p>
  </div>
</body>
</text>
</TEI>
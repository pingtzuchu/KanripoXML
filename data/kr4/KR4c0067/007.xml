<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0067_SBCK_007-1a"/>
李文饒文集卷第七　㑹昌一品制集<lb/>
　詔敕下<lb/>
　　賜石雄詔<lb/>
　　賜劉沔詔意<lb/>
　　賜李石詔意<lb/>
　　賜王元逵詔意<lb/>
　　賜李石詔意<lb/>
　　賜王宰詔意<lb/>
　　賜張仲武詔意<lb/>
　　賜劉沔詔意<lb/>
<pb n="KR4c0067_SBCK_007-1b"/>
　　賜王宰詔意<lb/>
　　賜石雄詔意<lb/>
　　賜王元逵何弘敬詔意<hi>二首</hi>
　　賜㳂邉諸鎮宻詔意<lb/>
　　停歸義軍敕㫖<lb/>
　　置孟州敕㫖<lb/>
　　李回宣慰三道敕<lb/>
　　賜王宰詔意<lb/>
　　　賜石雄詔意<lb/>
敕石雄古者有必勝之將無必勝之人欲立奇功實<lb/>
<pb n="KR4c0067_SBCK_007-2a"/>
在謀師朕所以求鷙鳥於累百得飛將於無雙總率<lb/>
諸軍以臨賊境况卿受尺一之詔初無辦嚴盤丈八<lb/>
之矛果能盪冦眷言勛績深注余懐近聞從諌時百<lb/>
姓相驚云卿以七千兵至數告於衆魄兆於人今天<lb/>
䇿向晨已及成軍之候龍<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>建斾必叶渡江之謡舊<lb/>
史昭然冥符可騐加以天道在乎西北順歲有功福<lb/>
星煥乎龍庭爲國大慶勉弘方畧契此休徵昔鍾㑹<lb/>
以二十萬兵頓於劍閣鄧艾纔一萬衆直抵成都只<lb/>
在决機豈由衆寡知卿能辦故諭此懐然聞卿毎自<lb/>
履軍常先士卒既有輕敵未足耀奇朕借卿一舉之<lb/>
<pb n="KR4c0067_SBCK_007-2b"/>
功以定必擒之計至於小陣不可自行魏武帝嘗戒<lb/>
夏侯妙才曰爲将當有怯時不可但恃勇也當以勇<lb/>
爲本行之以智計但無知任勇一匹夫敵耳張遼單<lb/>
身入昌狶家魏武責曰此非大將法今卿爲萬人之<lb/>
帥啓千乗之行舉必責謀動資持重報國在於平賊<lb/>
不在䡖身爲將本於坐籌寧劳陷陣卿宜以朕之戒<lb/>
甞自書紳務建功名副茲委遇<lb/>
　　　賜劉沔詔意<lb/>
縁卿二年在外城府久虚今残虜未平南北皆有戎<lb/>
事欲令卿却歸本鎮應接兩隅行營諸軍未知所付<lb/>
<pb n="KR4c0067_SBCK_007-3a"/>
聞王逄頗有武用卿所素知今已追赴大原欲令充<lb/>
本道行营都知兵馬使又縁例偏禆日近官秩尚卑<lb/>
指揮諸軍未即宜稱今縁石雄王宰皆欲進兵得卿<lb/>
一軍齊入足分賊勢卿宜審自籌度歸本鎮後在朝<lb/>
及側近武臣誰人堪付行營兵事宜宻狀具一兩人<lb/>
進来如卿離行营後兵力事勢深入未得亦湏審具<lb/>
事實聞奏不要隠情今取决於卿切在審詳<lb/>
　　　賜李石詔意<lb/>
訪聞近日賊中轉更竆蹙自相殺戮人心不安即目<lb/>
軍權多在郭誼因此誘動必應事機李丕是郭誼親<lb/>
<pb n="KR4c0067_SBCK_007-3b"/>
宻尤合相信卿宜暫追赴使令與郭誼書論以利害<lb/>
遣其自圖劉稹早務歸降倘效誠款必重酬賞卿宜<lb/>
靣㸔李丕手䟽兼令便自封題分付王逢遣宻作計<lb/>
召軍人百姓送入澤潞其書草卿宜封進<lb/>
　　　賜王元逵詔書<lb/>
材幹筋革出自江淮除進奉之外並敕令所禁盖以<lb/>
有國之制固湏立防朝廷法度理當畫一卿國之懿<lb/>
戚時之信臣方進勁兵坐淸残孽誠宜假以利噐壯<lb/>
軍威朕之於卿固無愛惜但以河朔数鎮事体應同<lb/>
若一度賜卿必傳相援例恩信不一非撫御之逺圖<lb/>
<pb n="KR4c0067_SBCK_007-4a"/>
賜與頻繁墮朝廷之舊制卿是朕之心腹必合樂守<lb/>
憲章故示至懐想當知悉<lb/>
　　　賜李石詔意<lb/>
省所奏劉稹令賈群齎李恬書與卿將兵屬同赴闕<lb/>
庭兼請歸葬東都事宜具悉比者河朔諸鎮惟淄靑<lb/>
變詐最多劉悟随来舊將皆習見此事察其情僞深<lb/>
要精詳盖縁四面王師尅期　石<lb/>
雄王宰巳㨿天井卿當道又得石㑹既失重関之嶮<lb/>
将弋在宂之妖鎮衞勁兵皆臨境上城孤援絶情計<lb/>
巳竆所以宻将款詞歸命上相恐是偷安旬月潰緩<lb/>
<pb n="KR4c0067_SBCK_007-4b"/>
王師稍得自完復来侵軼况饋運日有所費春作漸<lb/>
已及時勞我師徒恐非至計卿與其要約令靣縳来<lb/>
降卿即馳至界首親自受納苟不如此且湏進軍必<lb/>
不得因此遷延令其得計仍不得先受章表便與奏<lb/>
聞今賜與劉稹書白想宜知悉<lb/>
　　　賜王宰詔意<lb/>
省所奏差張公輔入澤州潞州亦粗得賊中軍情若<lb/>
許招誘乞賜詔命事宜具悉劉稹䘮父之初已拒朝<lb/>
命旋又焚爇晋綘廬舎侵逼萬善孤軍罪惡貫盈言<lb/>
詞甚悖自卿全師壓境頻挫其勢尋得天井重関下<lb/>
<pb n="KR4c0067_SBCK_007-5a"/>
臨髙平危壁邇来頗自知惧方献僞詞然天奪其心<lb/>
鬼迷其志宋人已病不告析骸之情朱鮪乞降曽無<lb/>
靣縳之效尚聞張皇叛卒覬望鴻恩不戢群兇徒云<lb/>
繼襲想卿忠憤必志梟夷况自去年以来頻奄畢今<lb/>
又福星煥燿正臨天駟東漢書云畢爲天網網羅不<lb/>
善之人房爲明堂方集重華之慶懸象昭晰前史所<lb/>
書朕奉天道以行誅守祖宗之成法顧茲小冦終不<lb/>
貸刑亦知晏實是卿之愛弟將申大義在抑私懐豈<lb/>
無鴒原固慎名噐今料其初通信使必謂卿且駐軍<lb/>
想彼叛徒猶希洗雪乗此討襲必有竒功韓信襲歴<lb/>
<pb n="KR4c0067_SBCK_007-5b"/>
下之軍李靖翦隂山之冦皆因敵心懈弛故得機討<lb/>
不遺想卿久習兵符備詳虜態便湏覆其巢穴不可<lb/>
更有招携劉稹縱有表章請自靣縳不得便自報荅<lb/>
亦湏奏聞當務遠圖勿拘小信速宜攻討以副朕懐<lb/>
想宜知悉<lb/>
　　　賜張仲武詔意<lb/>
昨以李石文吏不可自赴行營令在太原應接戎事<lb/>
縁親兵在外城府空虚楊弁糺合征師衆纔一旅迫<lb/>
逐主帥擅領兵權尋詔近地行营量抽兵馬便令翦<lb/>
撲計日梟夷縁鎮州地接土門最爲便近已詔元逵<lb/>
<pb n="KR4c0067_SBCK_007-6a"/>
出師五千人馬向南諸軍聲援顧茲小冦未足劳卿<lb/>
大軍縁何淸朝下河水官健曾經楊弁将領乆與亂<lb/>
軍同處恐其自思家屬因此揺心宜速與卿本道都<lb/>
頭宻意動靜與淸朝計㑹椅角相應如萬一淸朝官<lb/>
健禁戢不定抽歸太原已令把絶鴈門遏其歸路卿<lb/>
便湏出軍掩襲勿遣漏失兇徒毎事與淸朝商量務<lb/>
從權便應機在速不更待奏聞<lb/>
　　　賜劉沔詔意<lb/>
敕自古出師莫重謀帥李廣臨塞威動殊鄰呉漢理<lb/>
軍允如敵國舉茲制勝方見成功往者羯胡亂華伊<lb/>
<pb n="KR4c0067_SBCK_007-6b"/>
洛未靖光弼以上勛元宰移守盟津即知急病捄艱<lb/>
因事爲重以卿近破狂虜已著英名河内當賊咽喉<lb/>
爲吾雄屏爰求威望將以撫寧昔漢光武謂冦恂曰<lb/>
頴川廹近京師當以時定惟念卿獨能平之從九卿<lb/>
復出憂國可知也卿勿以累換雄藩輕此寄任䇿勛<lb/>
之日遷擢必殊詔到便宜擇精兵二千人自領赴鎮<lb/>
直扺萬善震耀威聲壮忠武<hi>捕鹿一本作</hi>掎角之形分常<lb/>
蛇首尾之勢今屬水潦将至農事已興偃武息人固<lb/>
難淹乆勉弘方畧副朕誠懐<lb/>
　　　賜王宰詔意<lb/>
<pb n="KR4c0067_SBCK_007-7a"/>
將帥大畧前史備書保境者以守險自固進攻者以<lb/>
過險必尅制其死命務湏批亢今賊在網羅只守巢<lb/>
穴廣立虚柵多設疑兵盖謂自防豈暇侵軼且欲偷<lb/>
安嵗月以老王師卿分兵相守果中奸計况卿已得<lb/>
天井尋扼咽喉逰刅其間更何顧慮聞天井前後寨<lb/>
柵二十餘所以備奔衝如此費兵固湏寡力料賊四<lb/>
靣設備兵数可知卿進大軍便湏拒捍何暇更於諸<lb/>
路敢軼封疆以近事明之足可爲㨿昨者榆社兵馬<lb/>
盡赴大原自沁至儀五百餘里賊已却得石㑹其間<lb/>
細路至多数旬無備竟不馳突卿以此揣度可見其<lb/>
<pb n="KR4c0067_SBCK_007-7b"/>
情又諸軍都頭各守一寨遷延避冦苟務過時卿若<lb/>
更廣詢謀取其自便必恐撓卿思慮難見成功卿宜<lb/>
宻度事機自爲心計其賊路逼近州縣及當卿腹背<lb/>
受敵之處即湏留兵防守用備冦虞其他抽随大軍<lb/>
併力攻討如此則出其不意必覆妖巢國家無徵彂<lb/>
之劳計司减饋運之費足得制勝豈在濟師又聞毎<lb/>
度出兵傷夷不少待其瘡痛皆復不免戰闘闕人今<lb/>
爲卿方圓無所愛惜其陣没官健如無子弟便别擇<lb/>
少壯者充替其亡殁家粮賜亦許不停其傷夷校重<lb/>
有妨役使者亦任擇人充替其傷夷者仍不停粮非<lb/>
<pb n="KR4c0067_SBCK_007-8a"/>
惟感勵士心亦冀漸完兵力卿宜以此宣示各使聞<lb/>
知故令中使專往㸔卿處置湏待事了方得遣回<lb/>
　　　賜石雄詔意<lb/>
與王宰詔同於奸計字下<hi>云</hi>聞冀氏翼城寨柵有一<lb/>
十八所以備奔衝自此以後又與王宰詔同至各使<lb/>
聞知下<hi>云</hi>又聞將士有苟避兵鋒全不得力者卿宜<lb/>
便令守寨不要將行其彦佐随使衙隊自大將至宴<lb/>
設及工巧之徒除卿先令歸本道外聞在者尤多卿<lb/>
既領節旄自有土地並宜曉諭彂遣不要更留仍具<lb/>
人数奏聞雖卿善於撫衆皆自樂從然亦在割情不<lb/>
<pb n="KR4c0067_SBCK_007-8b"/>
令撓事故令中使專往㸔卿處置卿湏待了方得遣<lb/>
回<lb/>
　　　賜王元逵何弘敬詔意<hi>後别各存處分與彦佐等詔同何</hi>
比縁暑熱未退固難進軍想卿至誠豈安終食今淸<lb/>
商已至<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>皷聲雄白露将凝戈鋋氣肅撃隼應節而<lb/>
逾厲代馬嘶風而自豪順天行誅正在今日近者天<lb/>
井冀氏頻有交鋒盖縁卿等當軍未抵邢州莫分賊<lb/>
勢併有精卒得以奔衝今四靣王師一十萬鎭魏兩<lb/>
軍自當其半屯集在境已及歲期雖罰罪除残誠無<lb/>
所悋然生人膏血杼軸其空朕既爲父母豈可坐延<lb/>
<pb n="KR4c0067_SBCK_007-9a"/>
歲月想卿忠憤固不懐安况卿當道頃爲盧從史劉<lb/>
從諌所敗與澤潞素是深讐卿之騎兵海內精勁將<lb/>
䖍劉残憤士有闘心宜乗此機豈可玩冦想詔到之<lb/>
後速抵邢州但得綴其精兵不合併力西向朕當詔<lb/>
王宰石雄齊心攻討破此残冦决在今秋故令中使<lb/>
往諭朕意想卿勿更疑惑副茲朕懐<lb/>
　　　何弘敬詔中攺未抵邢州爲未過漳河况字<lb/>
　　　以下攺爲卿奉親之孝朕所深知想陟岵有<lb/>
　　　懐循陔思養違離周歲固切歸心當早决機<lb/>
　　　豈宜玩冦<lb/>
<pb n="KR4c0067_SBCK_007-9b"/>
　　　賜王元逹何弘敬詔意<lb/>
近頻捉得賊界生口及收得投降人等毎知賊中精<lb/>
卒数亦無多只是應急旋抽併當一靣破其此計實<lb/>
在共攻縁王宰即過乾河便抵澤州城下恐賊併取<lb/>
山東兵馬抗拒南靣王師卿宣詔到日便湏深入綴<lb/>
其精卒不遣東西旬月免有捄兵王宰必能成事如<lb/>
因此掎角便克澤州則卿之功勛更髙王宰朕毎念<lb/>
陳兵原野又屬炎熱由此孽童致茲暴陵然獫狁孔<lb/>
亟周宣興六月之師淮夷未寧公旦有三年之役事<lb/>
非獲已諒匪劳人卿當深躰朕懐早圖戡翦上薦功<lb/>
<pb n="KR4c0067_SBCK_007-10a"/>
於宗廟下息患於生靈則卿之子孫永受休禄朕之<lb/>
酬賞必極寵榮布告三軍咸令知悉<lb/>
　　　賜縁邉諸鎮宻詔意<lb/>
近者冦孽初平海内無事方欲永櫜弓矢保义生人<lb/>
圖遠開邉誠非朕志然盛衰倚伏皆有其時古人云<lb/>
聖人無巧時變是守盖惜其時也昔漢武帝命将出<lb/>
師輕齎深入耗中國三十餘年竟不得臣伏匈奴蕩<lb/>
定沙漠此未得其時也至宣帝值匈奴百年之運因<lb/>
懐亂危亡之機單于稽首三代偁籓烽燧不設邉城<lb/>
晏間此遭遇其時也近則回鶻常以兵助中國有戡<lb/>
<pb n="KR4c0067_SBCK_007-10b"/>
難之功朝廷累降姻親歲致繒絮因我爲援振服諸<lb/>
蕃百有餘年最爲强盛及本國衰亂種落流離景附<lb/>
北邉猶爲桀鷔因其入塞暫舉偏師遂大破穹廬却<lb/>
收公主歸降甚衆梟戮至多一國銷亡易於拉朽豈<lb/>
非得其時也今吐蕃未立賛普已是三年将相猜携<lb/>
自相攻撃縁邉兵馬頗已抽歸想其城鎮皆空守備<lb/>
多闕儻彼闘戰未定自有黨讎一國之中疑惧相半<lb/>
則備邉城守固有異心計卿軍鎮必有舊人諳練邉<lb/>
事深入窺探来往是常易知隠伏之情足見存亡之<lb/>
兆宜精意選練務得其人切湏識見精專誠信可保<lb/>
<pb n="KR4c0067_SBCK_007-11a"/>
資以財帛俾其隂通自隴山天寧関北至蕭関原州<lb/>
安樂州烏蘭橋等皆是賊之險路入冦要津各要知<lb/>
兵馬多少何人主領如兵数寡少人心動揺乗此危<lb/>
機必易爲計多設反間宻用竒謀使自歸心豈劳兵<lb/>
力觀釁而動取若拾遺此兵法所謂不戰而屈人之<lb/>
兵善之善也國家河西隴右四鎮一十八州皆是吐<lb/>
蕃因中國有難相継陷沒今當其破滅之勢正是倚<lb/>
伏之期取亂侮亡聖人遠畧斯乃以直報怨非是不<lb/>
守和盟想卿精忠必逹此㫖故令劉濛專往親諭朕<lb/>
懐卿宜選練師徒多蓄軍食使噐甲犀利烽火精明<lb/>
<pb n="KR4c0067_SBCK_007-11b"/>
尺籍伍符盡無虚数務修實效勿顯事機制置之間<lb/>
尤湏宻靜詔書有所不盡皆已指示使臣勉建良圖<lb/>
副茲委遇<lb/>
　　　停歸義軍敕書<lb/>
敕李思忠首率蕃兵歸誠向闕念其忠款特許来朝<lb/>
而又乆慕華風願㽞京邑俾參環衞用報勛庸其歸<lb/>
義軍使宜停將士等同叶義心所宜優寵况聞諸道<lb/>
軍鎮皆置馬軍選擇蕃渾尤不易得縁此將徤乆工<lb/>
騎射頗出常倫列於牙旗足壯戎閫宜分諸道節度<lb/>
使團練收𬋩便給本道衣糧稍加安存務令得所<lb/>
<pb n="KR4c0067_SBCK_007-12a"/>
　　　置孟州敇㫖<lb/>
敕昔馮異之守盟津已建軍號近光弼之保伊洛先<lb/>
㨿三城盖以河有造舟之危山有摧輸之險左右機<lb/>
軸表裏金湯既當形勝之地實爲要害之郡令所置<lb/>
制豈限常規積萬庾於敖前尤資地利列二矛於河<lb/>
上湏壯軍聲其河隂縣宜割屬孟州仍攺爲望縣其<lb/>
河淸縣却還河南府縣官等並准前敕處分其東都<lb/>
鎮遏兵馬依前屬東都防禦使鄭滑汝州防戍兵各<lb/>
一千人令弘敬權指揮事平後續有處分<lb/>
　　　李回宣慰三道敕㫖<lb/>
<pb n="KR4c0067_SBCK_007-12b"/>
敕成德軍魏愽皆出兵甲俯臨賊境秋氣已至攻取<lb/>
是時元逵弘敬制勝伐謀必有成筭固湏命使遠訪<lb/>
嘉猷又回鶻雖已遁逃尚存餘燼今朔風始勁塞草<lb/>
具腓猶慮未革梟音敢懐狼顧迫於飢窘復擾邉城<lb/>
仲武乆欲蕩除俾無噍類成其志業壮彼威聲亦在<lb/>
使臣往喻朕意各宜奮厲早建殊勛解甲劳還免及<lb/>
祁寒之候止戈除害庻臻仁夀之期咨爾帥臣副予<lb/>
委遇宜令刑部侍郎兼御史中丞李回充幽州鎮魏<lb/>
等道宣慰<lb/>
　　　賜王宰詔意<lb/>
<pb n="KR4c0067_SBCK_007-13a"/>
卿頃蒞澤州頗彰惠政彼之黎庻自合有情申以恩<lb/>
威正在今日卿宜大布誠信且務綏懐不得焚其室<lb/>
廬翦其桑梓自當壼漿塞路襁負而歸兼招取丁壯<lb/>
三五千人不要分給噐械毎至填壠攻壘皆遣先驅<lb/>
料澤州城內非其父兄即其子弟必合自相愛惜豈<lb/>
願交接兵鋒兼領遣使逼其軍城再三號令若能捨<lb/>
逆效順速自歸降非但生全仍加優賞克城之後不<lb/>
𣏌秋毫如堅守危巢坐待撲㓕必當不存噍類務極<lb/>
兵威料其聞此先聲皆自感厲勉於方畧副朕深懐<lb/>
<pb n="KR4c0067_SBCK_007-13b"/>
</p>
<p>
李文饒文集卷第七<lb/>
<pb n="KR4c0067_SBCK_007-14a"/>
</p>
<p>
</p>
  </div>
</body>
</text>
</TEI>
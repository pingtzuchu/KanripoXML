<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0067_SBCK_016-1a"/>
李文饒文集卷第十六　㑹昌一品制集<lb/>
　論用兵四<lb/>
　　請遣制使至天井兾氏宣慰狀<lb/>
　　奏晋州剌史李丕狀<lb/>
　　李克勤請官軍一千二百人自引路取涉縣斷<lb/>
　　　　賊三州道路狀<lb/>
　　魏城入賊路狀<lb/>
　　天井兾氏行营狀<lb/>
　　請准兵部式依開元格置跳盪及第一第二功<lb/>
　　　　狀<lb/>
<pb n="KR4c0067_SBCK_016-1b"/>
　　奉宣石雄所進文書欲勘問宜商量奏来狀<lb/>
　　論赤頭赤心徤兒狀<lb/>
　　論堯山縣狀<lb/>
　　奏磁邢洛三州諸縣鎮兵馬狀<lb/>
　　潞磁等四州縣令録事參軍狀<lb/>
　　論邢州狀<lb/>
　　廵邉使劉𪷟狀<lb/>
　　昭義軍事宜狀<lb/>
　　請先降使至党項屯集處狀<lb/>
　　論塩州屯集党項狀<lb/>
<pb n="KR4c0067_SBCK_016-2a"/>
　　　請遣使至天井兾氏宣慰狀<lb/>
右臣等近訪聞城中之計只待林木隂合以老王師<lb/>
如此遷延必恐過夏伏見元和中憲宗緣淮西久未<lb/>
成功遣尚書右丞許孟容至行营宣慰令面詰責光<lb/>
顔重胤兼取光顔等及大將巳下狀皆請一箇月内<lb/>
併賊自後不敢逗留累破大城柵憲宗又令梁守謙<lb/>
往遂破郾城續令裴度去竟破淮蔡去秋李囘唯至<lb/>
鎮魏兩道王宰石雄並未有制使宣慰臣等商量望<lb/>
令李回至天井兾氏宣慰兼取王宰石雄及諸軍都<lb/>
頭兩道大將等狀令具破賊期限聞奏如䝉允許望<lb/>
<pb n="KR4c0067_SBCK_016-2b"/>
令乘遞早發未審<hi>三月一日㑹昌四年</hi>
　　　奏晉州刺史李丕狀<hi>丕殺安義節之子緣楊言作亂而李</hi>
右緣安義節管沙陀兵馬三十餘年蕃人之心最尚<lb/>
讐怨戰陣之際固難隄防李丕既不主兵無以自衞<lb/>
且令在州綏緝應接石雄行營每欲進兵與其謀度<lb/>
不妨理郡兼得坐籌如䝉允許望各賜詔處分未審<lb/>
<hi>月十四日㑹昌四年三</hi>
　　　李克勤請官軍一千二百人自引路取渉縣<lb/>
　　　斷賊山東三州道路狀<lb/>
右奉宣令臣等商量奏來者臣等喚得王逢細問王<lb/>
<pb n="KR4c0067_SBCK_016-3a"/>
逢云自領行營兵馬便在榆社並不到儀州其渉縣<lb/>
道路逺近山川險阻先不曾諳委又恐李克勤所通<lb/>
渉縣多少未得諳實今請於儀州置軍粮迤邐下寨<lb/>
兼側近捉生勘問委知渉縣無賊大兵鎮守方可進<lb/>
軍又去榆社河東怯弱終不堪用代山向北軍馬王<lb/>
逄曾經使用郎校精强今來是防秋時請委節度使<lb/>
除蔚州飛狐靈丘與幽州接界外代諸州軍量抽二<lb/>
千人即得此二千人巳敵榆社五千人又向北烽子<lb/>
約有一千人敵巳來極勁耐辛苦一人敵十人量抽<lb/>
五百人將赴行營每隊與十人五人令入陰偷城非<lb/>
<pb n="KR4c0067_SBCK_016-3b"/>
常得力又云李克勤所請一千二百人太少軍中難<lb/>
得一一相似若只與二千二百人無■三百人巳來<lb/>
堪用臣等商量且差中使押領李克勤赴榆社至晉<lb/>
州過日先召取李丕與李克勤面議機計審定入兵<lb/>
處所錄取兩本狀一本封進一本將與義忠其所要<lb/>
兵馬多少及進軍時日並委義忠與行營大將及克<lb/>
勤審細商量奏聞如可決行須便應機速去不要更<lb/>
待進止即事得神速免漏軍機如䝉允許望賜義忠<lb/>
李丕詔處分未審<hi>四月二日㑹昌四年</hi>
　　　魏城入賊路狀<lb/>
<pb n="KR4c0067_SBCK_016-4a"/>
右伏以饋運支計本約至五月今若五月未平小寇<lb/>
即須便過盛暑臣等夙夜思慮切要改張石雄西面<lb/>
險阻須得王宰忠義深入方可進軍榆社兵由未足<lb/>
天井固難獨入以此故遂成因循訪聞魏城絶當要<lb/>
害向南十二里至狗脊嶺雖有小山並無險阻二十<lb/>
五里便至武鄉縣直抵潞州便是平川臣等訪問王<lb/>
逢須得一萬精兵方可前進今側近更無徴兵處逺<lb/>
處又不及事望降中使與石雄商量便將義武歩兵<lb/>
萬人就義武馬軍兼沙陀馬軍五百就榆社沙陀此<lb/>
外於中武歩兵及河中衙隊共揀七千人通前似僅<lb/>
<pb n="KR4c0067_SBCK_016-4b"/>
一萬人并榆社宣武兖海義父馬軍都是一萬五千<lb/>
精兵足得濟事取魏武路直入旬月必見成功兾氏<lb/>
翼城猶有一萬八千人但令保險又守城寨權差供<lb/>
奉一人監領待石雄得武鄉後即令兾氏翼城諸寨<lb/>
兵馬齊進與石雄合軍仍委石雄與李丕同商量如<lb/>
此穩便即須排比今月中旬末赴魏城事貴神速不<lb/>
得漏泄<hi>四月五日㑹昌四年</hi>
　　　天井兾氏行營狀<lb/>
右昨者初夏頻請進軍所兾未熱之時便見次第今<lb/>
炎毒巳甚廹促稍難殷宗伐鬼方周公東征皆三年<lb/>
<pb n="KR4c0067_SBCK_016-5a"/>
乃尅淮蔡滄景亦三四年王者之師以全取勝急攻<lb/>
則狂賊得計稍緩則賊勢日竆况出内庫貨財以資<lb/>
軍食計量饋運必及冬間緣兩道皆有供奉官非惟<lb/>
節將心不敢安難於擇使亦恐營柵甚暑不易秖供<lb/>
望賜詔各令且回兼詔示王宰石雄亦不可稍緩之<lb/>
意但云時方炎暑恐供奉在彼有妨戎事任卿自擇<lb/>
便利不得安閑<hi>六月四日㑹昌四年</hi>
　　　請准兵部依開元二年軍功格置跳盪及第<lb/>
　　　一第二功狀<lb/>
　　開元格臨陣對寇矢石未交先鋒挺入陷堅<lb/>
<pb n="KR4c0067_SBCK_016-5b"/>
　　　灾衆賊徒因而破敗者為跳盪<lb/>
右開元中酬跳盪功止於武官及勲比今日流例即<lb/>
事校簿其立跳盪功與格文相當者不問軍將官健<lb/>
白身便望授監察御史者超兩資授憲官巳至常侍<lb/>
大夫者臨時别望優與處分其先鋒第一功如有官<lb/>
者便授檢校將軍卿監累官至賔客者即授御史其<lb/>
第二功無官者授檢校少卿監及中郎將累至賔客<lb/>
者即與御史<lb/>
　　　開元格跳盪功破賊陣不滿萬人所叙不得<lb/>
　　　過十人若萬人以上每一千人聽加一人其<lb/>
<pb n="KR4c0067_SBCK_016-6a"/>
　　　先鋒第一功所叙不得過二十人第二功所<lb/>
　　　叙不得過四十人<lb/>
右三等立功人数請依開元格收叙如過此数並望<lb/>
落下<lb/>
　　　開元格招得一萬人巳上其頭首一人准跳<lb/>
　　　盪功例一千人巳上准第一等例賊数不滿<lb/>
　　　千人量差等處分<lb/>
右若依舊格雖有此例今望招得一千人便准跳盪<lb/>
例五百人准第一等例五百人以下節級處分<lb/>
　　　開元格每獲一生酬獲人絹十疋<lb/>
<pb n="KR4c0067_SBCK_016-6b"/>
右緣並無軍將言健等第稍似不備今請獲賊都頭<lb/>
賞絹三百疋獲正兵馬使賞絹一百五十疋獲副兵<lb/>
馬使都虞候賞絹一百疋都虞候巳上仍並别酬官<lb/>
爵如是官健仍優與軄名獲賊十將賞絹七十疋獲<lb/>
賊副將賞絹三十疋獲賊赤頭郎及劉稹新召宅内<lb/>
突將賞絹十疋獲賊長行賞絹三疋如是土團練鄉<lb/>
夫之類不在此例每獲生口便望令所獲人對中使<lb/>
㸃勘上暦不得令有虚妄其賞給時亦望令中使自<lb/>
對面分付<lb/>
　　　以前件開元格如前臣等商量緣比來大陣<lb/>
<pb n="KR4c0067_SBCK_016-7a"/>
　　　酬賞只是十將巳上得官其副將巳上至長<lb/>
　　　行並是甄錄今但與格文相當即便酬官所<lb/>
　　　兾盡霑渥澤又緣每陣獲生並有優賞今㨿<lb/>
　　　開元舊格等級加恩如此則頒賞有名人心<lb/>
　　　知勸如䝉允許望各賜詔仍封賞格令牓示<lb/>
　　　三軍未審<lb/>
　　　　奉宣石雄所進文書欲勘問宜商量奏來<lb/>
　　　　狀<lb/>
右臣等商量賀意比因楊弁作亂之時巳渉賊中言<lb/>
語究其蹤跡必非循良深知王宰不知爲其詿誤若<lb/>
<pb n="KR4c0067_SBCK_016-7b"/>
不尋問旬月後王宰的自知見朝廷隱忍必懷憂負<lb/>
又不一度明辦石雄轉有所疑望付封晉絳所進賊<lb/>
中文書詔示王宰及守度對王宰追賀意勘問如審<lb/>
有潜報蹤由便就行營按軍令如渉曖昧即令王宰<lb/>
差使押領送上都其遊弈差替聞奏仍望詔示石雄<lb/>
未審<hi>七月一日㑹昌四年閏</hi>
　　　論赤頭赤心健兒等狀<lb/>
右健兒等敢同元悪乆抗王師比屋皆誅未足塞責<lb/>
然以此軍忠義未嘗失節艱難巳後頻立戰功赤頭<lb/>
赤心昔是賊妄立此名以張聲勢未必人皆敢勇生<lb/>
<pb n="KR4c0067_SBCK_016-8a"/>
死一心所慮玉石俱焚善悪同棄詔王宰石雄義逸<lb/>
國亮許其自相糺出如是鄆州父兄子弟及從諫處<lb/>
招到兇惡將徤等棄用兵後為劉稹出死力戰闘先<lb/>
犯官軍毁罵行營節度使者任自推出即免累及平<lb/>
人伏料如此號令必不敢容蔽兇黨其合誅戮者亦<lb/>
自甘心昭示四方稱朝廷弔人伐罪之意如䝉允許<lb/>
望付翰林約此意詔示未審<hi>九月三日㑹昌四年</hi>
　　　諭堯山縣狀<lb/>
右臣等見鎮州奏事官梁居簡稱城内並無禮於元<lb/>
逵兇悪頭首推出二十餘人並梟戮訖其餘皆惧殺<lb/>
<pb n="KR4c0067_SBCK_016-8b"/>
戮却閉城門伏以寇孽既平盡是國家城鎮控制河<lb/>
朔須存壘垣豈可更令元逵窮兵攻取望中使賜城<lb/>
内將士勑書招携各令安堵仍賜元逵詔便令抽兵<lb/>
歸本道并賜盧鈞詔亦令自遣使安存未審<hi>年九月㑹昌四</hi>
<hi>日十八</hi>
　　　奏磁邢州諸鎮縣兵馬狀<lb/>
右件鎮縣兵馬並准江淮諸道例割屬本州收管所<lb/>
有觧補並委刺史自處置訖　如鎮遏十將巳上<lb/>
是軍中舊將兼有憲官不願屬刺史者並委盧鈞道<lb/>
上驅使<lb/>
<pb n="KR4c0067_SBCK_016-9a"/>
　　　潞磁等四州縣令錄事參軍狀<lb/>
右緣地貧俸薄無人情願多是假攝破害疲甿望委<lb/>
吏部於今年選人中揀幹濟曾有績効人稍優一兩<lb/>
任注擬其俸料待勘數到續請商量聞奏<lb/>
　　以前並是積久之弊且要改張所兾刺史得主<lb/>
　　兵權免受牽制官人皆由選擇可委緝綏既無<lb/>
　　軍鎮干侵自然得施教化臣等商量如前未審<lb/>
<hi>月二十七日㑹昌四年九</hi>
　　　論邢州狀<lb/>
右邢州城門盧弘指稱劉從諫安置昭義軍額龍罡<lb/>
<pb n="KR4c0067_SBCK_016-9b"/>
縣安置邢州額刺史李行循見在縣中安置伏以朝<lb/>
廷制置必在正名劉從諫曾不聞奏擅自移改臣等<lb/>
商量邢州額望依前於城安置刺史便勤移入州内<lb/>
如亭臺有僣侈處並勒毁拆訖聞奏龍罡縣依前充<lb/>
縣令理所<hi>月十七日<graphic n="KR0680" url="https://raw.githubusercontent.com/kanripo/KR-Gaiji/master/images/KR0680.png" mimeType="image/png"/>㑹昌四年十</hi>
　　　巡邉使劉濛狀<lb/>
右緣李回等稱黠戞斯使云今冬必欲就黑車子收<lb/>
回紇可汗餘燼切望國家兵馬應接黠戞斯使回日<lb/>
巳賜勅書許令幽州太原天德振武各於路邀截出<lb/>
兵伏以控馭蕃戎最在誠信既有期約不可參差須<lb/>
<pb n="KR4c0067_SBCK_016-10a"/>
遣使臣早為布置其劉濛便望從靈武至天德振武<lb/>
取太原路赴京兵力素全畨人至衆只要令先事揀<lb/>
練兼修整器械緣累年用兵計所聞者最是兵伏早<lb/>
須為備擬仍令代北諸軍鎮添補逃亡官健及㸃檢<lb/>
退渾沙陀等部落樅樅排比至防秋時且各令於把<lb/>
頭烽内要害城鎮屯集待知囘鶻指的消息即於山<lb/>
外邀截其天德自西受降城至振武穿隂山賊路如<lb/>
有要路削及添木石填塞處早令下手修繕仍於要<lb/>
路深掘壕塹多置陷馬坑湏防黠戞斯向北蹙逐回<lb/>
鶻入塞唐突緣天德振武兩處兵力寡少恐湏臨時<lb/>
<pb n="KR4c0067_SBCK_016-10b"/>
接借望委劉濛與節度防禦使仔細商量㨿下切要<lb/>
聞不得妄令申請其幽州兵馬至多不得先令排比<lb/>
待冬至初續降中使賜詔如䝉允許望付翰林約此<lb/>
意各賜詔處分未審<hi>月二十三日㑹昌五年二</hi>
　　　昭義軍事宜狀<lb/>
右今日見石雄報狀盧鈞因出城至斐村送兵馬歩<lb/>
軍遂囘旗刼掠以此知盧鈞都不曉戎事從前發遣<lb/>
兵馬節度使不合出子城諸城門亦合先布腹心把<lb/>
捉聞昭義軍中畏惧石雄稍甚如軍亂未定且要石<lb/>
雄提挈精卒自至澤州移牒索亂軍頭首如送出首<lb/>
<pb n="KR4c0067_SBCK_016-11a"/>
悪其餘不問計必當無事如指揮未定且要分五百<lb/>
人兼揀好將鎮守端氏城其端氏城是劉從諫近年<lb/>
修築非常牢固去年劉稹阻命安全慶軍元在端氏<lb/>
所以敢擾西界今若分兵鎮守端氏即翼城盡無可<lb/>
虞又恐亂軍潰㪚於諸處劫殺河隂兵馬切不可抽<lb/>
亦須稍加警備石雄忠勇思慮恐未周至伏望賜密<lb/>
詔處分謹錄奏聞<hi>月十一日㑹昌五年八</hi>
　　　請先降使至党項屯集處狀<lb/>
右伏以前代伐叛皆須先諭文誥儻未柔服則當臨<lb/>
以兵威古人云眀其有罪敵乃可服緣党項自麟府<lb/>
<pb n="KR4c0067_SBCK_016-11b"/>
鄜坊至于太原徧居河曲種落實蕃其間皆有善良<lb/>
豈敢盡為暴害况北有残虜西有犬戎使其貳心終<lb/>
成邉隙切要存以大信示以優恩撫納不悛然加顯<lb/>
戮便須擒盡首悪永絶禍根如此則朝廷誅之有名<lb/>
彼亦無怨臣等商量望差給舎一人令邉鎮出兵䕶<lb/>
送且至叱利鎮城下密召酋長喻以國恩問其屯兵<lb/>
事由有何寃屈既命親王為帥又有巡院監察只合<lb/>
詣闕伸寃豈可便興師旅殘毁城戍焚爇村閭百姓<lb/>
何辜受此塗炭其首謀皆叛及打破邠寜塩州界城<lb/>
堡罪人並須分别送出仍須是大族酋長不特是族<lb/>
<pb n="KR4c0067_SBCK_016-12a"/>
内平人善悪既分邉境寧靜即且為容忍待之如初<lb/>
若不送罪人猶敢嘯聚必當大兵誅討他日不得有<lb/>
詞如蒙允許臣等續揀擇使臣聞奏仍望付翰林約<lb/>
此意撰敕書未審<hi>月十一日㑹昌六年正</hi>
　　　論塩州屯集党項狀<lb/>
右党項久為劫盜須示嚴刑比者且務含容猶可待<lb/>
之恩信今者自知悪稔朝廷將欲翦除必恐轉不自<lb/>
安更懷奸計出師則鳥㪚山谷抽兵則蟻聚塞垣日<lb/>
往月來漸成邉患望使王釗士幹詔及其屯集未㪚<lb/>
速令攻討如巳退㪚則須乘此兵力驅出南山其打<lb/>
<pb n="KR4c0067_SBCK_016-12b"/>
破城堡及於叱利鎮屯集者即且驅出令於平夏放<lb/>
牧不得更固山險切須分别詳審不得枉及無辜務<lb/>
令邉寨永清商旅無滯兾因此舉盡獲叛徙未審<hi>昌㑹</hi>
<hi>二十六日六年正月</hi>
李文饒文集卷第十六<lb/>
</p>
<p>
</p>
  </div>
</body>
</text>
</TEI>
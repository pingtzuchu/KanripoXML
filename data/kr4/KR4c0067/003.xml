<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0067_SBCK_003-1a"/>
李文饒文集卷第三　㑹昌一品制集<lb/>
　制<lb/>
　　宣懿皇太后祔太廟制<lb/>
　　宣帝改名制<lb/>
　　遣王㑹等安撫回鶻制<lb/>
　　討回鶻制<lb/>
　　討劉稹制<lb/>
　　授王宰兼克河南諸軍攻討使制<lb/>
　　授劉沔招撫回鶻使制<lb/>
　　授張仲武東靣招撫回鶻使制<lb/>
<pb n="KR4c0067_SBCK_003-1b"/>
　　　宣懿皇太后祔太廟制■奉敕撰<lb/>
門下朕近因載誕之日展承顔之敬太皇太后謂朕<lb/>
曰天子之孝莫大於丕承人倫之義莫重於嗣續穆<lb/>
宗睿聖文惠孝皇帝厭代已久星霜屡遷禰宫曠合<lb/>
食之禮惟帝深濡露之感宣懿皇太后長慶之際德<lb/>
冠後宫夙表沙麓之祥實茂河州之範先朝恩禮之<lb/>
重中壼莫偕况誕我嗣君纉承宣宗已恊華於先帝<lb/>
方延祚於後昆思廣詒謀庻弘博愛爰遵舊典以慰<lb/>
孝思當以宣懿皇太后祔太廟穆宗睿聖文惠孝皇<lb/>
帝室率是彞訓其敬承之朕祗奉慈㫖載深感咽宣<lb/>
<pb n="KR4c0067_SBCK_003-2a"/>
示中外咸使知聞主者施行<lb/>
　　　仁聖文武章天成功大孝皇帝改名制<lb/>
王者照臨萬寓名豈尚於難知敬順五行理宜避於<lb/>
勝伏徵諸前史義實炳然昔炎漢之興洛滂去水所<lb/>
都名號猶乃避之况我國家運昌土徳豈可以王氣<lb/>
勝於君名所以憲宗継明之初實已捨水必有冥数<lb/>
叶於禎祥漢宣帝柔服北夷弘宣祖業功德之盛侔<lb/>
於周宣御暦十年乃從美稱朕逺惟大漢之事近禀<lb/>
聖祖之謀爰擇嘉名式遵令典敬承天意永保鴻休<lb/>
宜攺名爲炎仍令所司擇日分命宰臣告天地宗廟<lb/>
<pb n="KR4c0067_SBCK_003-2b"/>
其舊名中外表章不得更有回避布告遐邇咸使聞<lb/>
知<lb/>
　　　遣王㑹等安撫回鶻制　奉敕撰<lb/>
敕自古令王撫寧荒服忠於國者則有継絶之恩順<lb/>
於道者則有固存之義所以厚其嚮化優以報功回<lb/>
鶻累代姻親乆修臣禮服我聲教保茲信誠甞以國<lb/>
難識其忠良嚴霜見其貞松疾風知其勁草永言勲<lb/>
力豈忘予懐如聞爲紇扢斯所攻兵折衆叛畜産大<lb/>
耗國人荐飢流離轉徙逺踰沙漠近因太和公主遣<lb/>
使入朝已知新立可汗寓居塞下告窮請命未有所<lb/>
<pb n="KR4c0067_SBCK_003-3a"/>
歸毎念艱危載深憫惻今欲捄䘏窮困撫慰瘡痍使<lb/>
四方知朕不忘舊勲保其大順昔匈奴乖亂呼韓欵<lb/>
塞漢宣帝轉粟賑救權而施宜故得三代稱藩北邉<lb/>
罷警前令典可不務乎宜令右金吾衞大將軍兼御<lb/>
史大夫王㑹持節充安撫大使宗正少卿兼御史中<lb/>
丞李師偃充副使專往慰問仍賑米粟二萬石俾期<lb/>
安輯離散漸就漢南再復舊彊永保恩好宣示中外<lb/>
宜體朕懐<lb/>
　　　討回鶻制　奉宣撰<lb/>
門下夫天之所廢難施継絶之恩人之所棄當用侮<lb/>
<pb n="KR4c0067_SBCK_003-3b"/>
亡之道朕毎思前訓豈忘格言回鶻比者自恃兵强<lb/>
乆爲桀鷔凌虐諸部結怨近隣紇扢斯潜師彗掃穹<lb/>
廬瓦解種族盡膏於原野區落遂至於荆榛今可汗<lb/>
亡逃失國竊號自立逺逾沙漠寄命邉郵朕深念衰<lb/>
殘尋加賑䘏毎陳章表多詐諼之詞接我使臣如全<lb/>
盛之日無傷禽哀鳴之意有困獸猶闘之心去歲潜<lb/>
入朔川大掠牛馬今春掩襲振武逼近城池可汗皆<lb/>
自率勁兵首爲冦盗不耻破敗莫顧姻親河東節度<lb/>
使劉沔料敵伐謀乗機制勝彂胡貊之騎以爲前鋒<lb/>
搴翎<hi>湯傳搴歙侯之旗一本作翎漠世陳</hi>侯之旗戈彼在穴短兵鏖於<lb/>
<pb n="KR4c0067_SBCK_003-4a"/>
帳下元悪軼於彀中况乗匪六驘衆纔一旅儲糧已<lb/>
竭計日可擒太和公主居處不同情義乆絶懐土多<lb/>
畏凾聞黄鵠之歌失位自傷寧免緑衣之歎念其覊<lb/>
苦常軫朕心今者脫於豺狼再見宫闕上以攄宗廟<lb/>
之宿憤次以慰太皇太后之深慈永言歸寧良用欣<lb/>
感其回鶻既以破㓕義在剪除宜令諸道兵馬並同<lb/>
進討河東立功将士以下優賞續次條流處分應在<lb/>
京外宅及東都修功德回鶻並勒冠帶各配諸道收<lb/>
𬋩其回鶻及摩尼等莊宅錢物等並委功德使與御<lb/>
史䑓京兆府各差精强幹事官㸃檢收録不得容諸<lb/>
<pb n="KR4c0067_SBCK_003-4b"/>
色軄掌人及坊市富人輙有影占如有犯者並當極<lb/>
法錢物納官摩尼寺僧委中書門下即時條䟽聞奏<lb/>
於戲昔漢宣帝值匈奴乖亂推亡固存呼韓單于携<lb/>
國歸命入朝保塞漢后所以有擁䕶之恩郅支單于<lb/>
背叛禮義傷毁威重漢史所以明可誅之罪二虜禍<lb/>
福皆自取焉四夷百蠻宜以爲鍳布告中外深體朕<lb/>
懐主者施行<lb/>
　　　討劉禛制　奉宣撰<lb/>
門下定天下者致風俗於大同安生人者齊法度於<lb/>
畫一雖晉之欒趙家有舊勲漢之韓黥身爲佐命至<lb/>
<pb n="KR4c0067_SBCK_003-5a"/>
於干紀亂律罔不梟夷禁暴除殘古今大義劉悟填<lb/>
居海岱甞列牙爪屬師道阻兵六師問罪三面開網<lb/>
一境離心乗此危機遂能歸命憲宗嘉其誠欵授以<lb/>
南燕穆宗待以腹心委之上黨招致死士固䕶一方<lb/>
逮於末年已虧臣節劉從諌生禀戾氣動扇剛風因<lb/>
䟦扈之資以專封壌恃紀綱之律以逞驕恣暫展執<lb/>
珪之儀終無上綬之請隙駒爲樂魏豹姑務於絶河<lb/>
井蛙自居孫述頗聞於巴蜀大受亡命妄作妖言中<lb/>
詗朝廷潜圖左道輒謀動戎師屡奏隂謀顧苕卵之<lb/>
可矜豈泉魚之是察暨乎沉痼曽靡哀鳴猶駐将盡<lb/>
<pb n="KR4c0067_SBCK_003-5b"/>
之魂恣行邪僻之志罔惑舊校樹立狡童中使挾醫<lb/>
莫覩其朝服近臣銜命不入於壘門逆節甚明人神<lb/>
共棄其贈官及先所授官爵并劉稹在身官並宜削<lb/>
奪成德軍節度使王元逵魏博節度使何弘敬或姻<lb/>
連王室或任重藩維懇陳一志之誠願揚九伐之命<lb/>
吴漢任軄受詔而初無辦嚴卜式朴忠未戰而義形<lb/>
於内况成德軍甞以驍騎横衝首破朱㴞戰勢方酣<lb/>
再回魯陽之日鼓音不息三周不注之山魏愽軍亦<lb/>
以大斾渉河竟殱師道建十二郡之旗鼓以列降人<lb/>
削六十年之厲階盡歸王化士賈餘勇軍有雄名必<lb/>
<pb n="KR4c0067_SBCK_003-6a"/>
能禀鄼侯之指蹤成葛亮之心伐咨汝二師朕尤注<lb/>
懐元逵守本官充北靣招討澤潞使弘敬守本官充<lb/>
東靣招討澤潞使潞府曩者烈祖在藩先　啓聖符<lb/>
瑞昭晣繢事煥於泗亭鑾輅廵㳺金石烈於代邸寔<lb/>
爲可封之俗乆爲仁夀之鄉艱難以来頗著誠節必<lb/>
非同惡咸許自新其昭義軍舊将士及百姓等如保<lb/>
初心並赦而不問昭義軍舊大将等如能舎逆效順<lb/>
以州郡兵衆歸降者必厚加封賞如能擒送劉稹者<lb/>
别授土地以振勲庸其村鄉百姓如所在團結歸順<lb/>
者亦加爵賞劉悟下鄆州舊将校子孫及劉從諌近<lb/>
<pb n="KR4c0067_SBCK_003-6b"/>
招致将士等喻以善道宜聽朕言凢秉義立名湏明<lb/>
太順未有忠於所奉上悖君親昔郤至有言受君之<lb/>
禄是以聚黨有黨而爭命罪孰大焉田横能得士心<lb/>
人多致命伏於海島莫敢猖狂及漢髙召之奔走向<lb/>
闕豈甞違拒漢使留止田横唯慕殉以成仁不相挺<lb/>
而作亂故得其王殁延殊寵光顯令名爾等既有義<lb/>
心宜思改悔如能感喻劉稹束身歸朝必當待之如<lb/>
初特與洗雪爾等舊校亦並甄酬仍委夷行劉沔茂<lb/>
元各務進兵同力攻討其諸道進軍並不得焚燒廬<lb/>
舎彂掘丘墓擒執百姓以爲俘囚桑麻田苖皆許本<lb/>
<pb n="KR4c0067_SBCK_003-7a"/>
户爲主罪止元惡務安生靈於戯藩維大臣抗䟽於<lb/>
外髦雋舊老昌言於朝戒朕以祖宗之法不可私一<lb/>
族刑賞之柄所以正萬邦宜用甲兵陳於原野雖朕<lb/>
以恩不聽群臣以義固爭詢自僉謀諒非獲已布告<lb/>
中外明體朕懐主者施行<lb/>
　　　授王宰兼充河陽行營諸軍攻討使制<lb/>
　　奉敕撰<lb/>
敕淮南勁兵伏灌夫之勇河內雄屏委冦恂之忠各<lb/>
用所長俾專大任以茲制勝斯爲良圖忠武軍節度<lb/>
使銀青光禄大夫檢校工部尚書兼許州刺史御史<lb/>
<pb n="KR4c0067_SBCK_003-7b"/>
大夫上柱國王宰結髪從軍擁旄爲将一劍横陳萬<lb/>
筭皆全隂則難窺勇能重閉亞夫急緩之任継父綘<lb/>
侯祭彤禦侮之才爲吾子路近者狂㓂慿阻屡犯顔<lb/>
行茂元莫遑定居驟聞三㨗願言奮旅方展六竒遽<lb/>
屬爽秋暫嬰寒泄誠威重之可倚顧卧䕶之未任是<lb/>
用改爾乗軒總齊諸校隠如敵國禦彼奔衝昔韓信<lb/>
建旗出井陘之隘鄧艾束馬越隂平之艱皆立竒功<lb/>
稱爲名將爾宜自厲無愧前良<lb/>
　　　授劉沔招撫回鶻使制　奉宣撰<lb/>
昔東漢中夏既寧匈奴飢饉臧宫請命將臨塞圖刻<lb/>
<pb n="KR4c0067_SBCK_003-8a"/>
石之功光武報云柔能制强且傳聞之事常多失實<lb/>
雖㓕大冦不如息人朕毎覧前史爲之興歎又以大<lb/>
禹修德有苗歸心周穆徂征荒服不至固存取亂在<lb/>
擇良圖回鶻頃以本國荐飢落種携貳紇扢斯乗其<lb/>
衰亂遂覆危巢既焚老上之庭盡剪名王之族可汗<lb/>
失地逺害来附塞垣朕言念姻親不忘勲力諭以呼<lb/>
韓欵塞漢氏舊章戎不亂華國之大典且分兵食捄<lb/>
彼飢人令歸溟南方議賑贍屬可汗乆嬰沉痼酋長<lb/>
異心雖随畜荐居固無定所而控弦深入頗亦渝盟<lb/>
邉將戎臣屡抗章䟽策慮偪臆咸請驅除朕以王者<lb/>
<pb n="KR4c0067_SBCK_003-8b"/>
之師以全取勝匈奴見短嘉婁敬之善籌馬邑設權<lb/>
戒王恢之兵首推誠含垢亦以喻時况朔夜沍寒有<lb/>
皸瘃之患隂山遥路多曲折之艱宜以德綏豈勞兵<lb/>
碎某官劉沔乆臨沙漠頗識虜情既啓十乗之行必<lb/>
致六驘之遁委之告諭方俟成功可守本官充招撫<lb/>
回鶻使如不自改悔終湏驅逐其諸道行營兵馬使<lb/>
權令指揮主者施行<lb/>
　　　授張仲武東靣招撫回鶻使制　奉宣撰<lb/>
門下古人云兵者所以明德除害也故舉得於外則<lb/>
福生於内朕毎念戎事務安生靈既獲逺圖宜恢長<lb/>
<pb n="KR4c0067_SBCK_003-9a"/>
筭回鶻可汗寄託塞上未歸虜庭近者遣使薊門懇<lb/>
陳誠欵宋人病告於子反朝鮮心附於樓船繄我信<lb/>
臣實得要領幽州盧龍軍節度副使知節度事觀察<lb/>
處置押奚契丹兩蕃經畧盧龍軍等使銀青光禄大<lb/>
夫檢校工部尚書兼幽州大都督府長御史大夫蘭<lb/>
陵郡王食邑三千户張仲武風雲感契鳬藻協誠自<lb/>
升將壇首剪狂冦戈鋋亟聞於彗掃牛馬殆至於谷<lb/>
量故能望影揣情巳探致虜之術豈止聞風破膽益<lb/>
堅慕義之心遽奏封章願申告諭彼既率服寧忘懐<lb/>
柔况虜騎往来疾於風電沙場夐邈介以山川臨敵<lb/>
<pb n="KR4c0067_SBCK_003-9b"/>
應機固難綂一昔衞霍之襲葷允異道而征辛趙之<lb/>
繋䍐羗兩從其志成予廟勝之䇿在舉髦傑之臣俾<lb/>
爾鷹揚挫其狼顧将復蠻夷之叛固在七擒勉思将<lb/>
帥之風無忘無利崇以夏官之秩委其綂制之權當<lb/>
竭一心敬茲休命可檢校兵部尚書兼充東靣招撫<lb/>
回鶻使其當道行營兵馬使及奚契丹室韋等並自<lb/>
指揮餘如故主者施行<lb/>
李文饒文集卷第三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0067_SBCK_019-1a"/>
李文饒文集卷第十九　㑹昌一品制集<lb/>
　謝恩<hi>或以抵莫夜湏自敘意者即軍狀故事宰相狀並是舍人或敕使節</hi>
　　謝宣示盟沒斯等冠帶訖圖狀<lb/>
　　謝恩賜王元逵與臣賛皇縣圖及三祖碑狀<lb/>
　　謝恩令所進異域歸忠傳兩箞序中改元奉敕<lb/>
　　　　撰狀<lb/>
　　謝宣示所進黠戞斯朝貢圖深惬于懷狀<lb/>
　　謝恩贈故蕃維州城副使悉怛謀官狀<lb/>
　　謝恩所進㙐橘賦宣副使史舘狀<lb/>
　　謝恩讓官批荅狀<lb/>
<pb n="KR4c0067_SBCK_019-1b"/>
　　謝恩不許讓官狀<hi>二</hi>
　　謝恩改封魏國公狀<lb/>
　　謝恩加特進階狀<lb/>
　　謝恩不許讓官狀<hi>連宣</hi>
　　謝賜錦綵銀噐狀<hi>二</hi>
　　謝問疾狀<hi>連宣二狀</hi>
　　　謝宣示盟斯等冠帶訖圖狀<lb/>
伏以漢宣帝時呼韓單于來朝京邑然待以客禮未<lb/>
備漢儀至後漢建武二十六年單于慕先人之義歸<lb/>
心中國光武修祖宗之業柔服北邊因其稱藩始知<lb/>
<pb n="KR4c0067_SBCK_019-2a"/>
冠帶厥後綿歴五代僅及千年惟聞征伐之勤莫覩<lb/>
來廷之盛伏惟陛下功高漢后威服窮荒不勞七月<lb/>
之師坐俟七旬之格故得盟没斯誓心向闕稽首歸<lb/>
忠自獻刑馬之書仍酌留挈之酒永勵臣節以保塞<lb/>
垣今則榮以彯纓解其衣毳簪笏就列威儀可觀推<lb/>
勁捍之心豈勞戴鶡服禮義之化寧比冠雞鑒于丹<lb/>
青益表神化臣等謬參樞近獲覩成功歡抃之心陪<lb/>
萬常品<lb/>
　　　謝恩賜王元逵與臣贊皇縣圖及三祖碑文<lb/>
　　　狀<lb/>
<pb n="KR4c0067_SBCK_019-2b"/>
高品楊文端至奉宣聖㫖賜臣前件圖等伏以桑梓<lb/>
雖存乆隔兵戈之地松楸浸逺已絶霜露之思運屬<lb/>
承朙時逢開泰戎臣効順寰海大同故國山河因丹<lb/>
青而盡見祖宗基搆尋碑坂而可知祗戴天慈載深<lb/>
感泣不任荷恩榮惕之至<lb/>
　　　謝恩賜進異域歸忠傳兩巻序中改奉勅撰<lb/>
奉宣卿所進異域歸忠傳兩巻宜寫賜盟没斯序中<lb/>
仍云奉勅撰者臣才識淺近學藝空虛輕瀆宸嚴方<lb/>
懐兢惕豈望聖慈弘貸時假寵光頒賜歸國之臣仍<lb/>
榮奉勅之字草木乗雨露之澤皆被鮮輝煙霞照日<lb/>
<pb n="KR4c0067_SBCK_019-3a"/>
月之光盡成綵繢顧臣璅陋獲奉殊恩竹帛垂榮傳<lb/>
于不朽不任荷恩感戴之至今既奉敕撰序與臣自<lb/>
進不同序中巳改兩處訖謹同封進上如允聖意伏<lb/>
望宣付中書門下<lb/>
　　　謝宣示進黠戞斯朝貢圖深愜于懐狀<lb/>
今日欵義行深至奉宣聖㫖卿所進圖傳深愜于懐<lb/>
者伏以陛下大化神朙百蠻震疊故逺夷慕義萬里<lb/>
來朝誠宜圖以丹青録於編簡傳之千古以煇威靈<lb/>
臣學術空虛文藝淺薄輒為傳序莫究聖功陛下延<lb/>
納微誠特賜宣示寵渥所及縉紳為榮不任荷恩感<lb/>
<pb n="KR4c0067_SBCK_019-3b"/>
戴之至<lb/>
　　　謝贈故蕃維州城副使悉怛謀官狀<lb/>
伏以逺夷率服大國綏懐一失良圖千古不復悉怛<lb/>
謀仰天歸命空壁求降據其款誠巳絶羗戎之望執<lb/>
之爲戮實傷義士之心受降之時臣與其盟詛力不<lb/>
能捄心實懐慙運屬聖明合申幽枉輒敢論奏豈望<lb/>
聴從陛下用周文之心巳同葬骨念汧城之枉仍賜<lb/>
䇿書臣忝補鈞衡甞居戎帥仰感玄造陪百羣情臣<lb/>
不任<hi>云云</hi>
　　　謝恩所進瑞橘賦宣付史舘狀<lb/>
<pb n="KR4c0067_SBCK_019-4a"/>
高品劉傳奉宣聖㫖賜臣批示以臣所請宣示史舘<lb/>
特賜允從者伏以橘性不遷楚詞所載聖情封植禁<lb/>
籞結根此六合同風九州共貫之應也玄宗朝種柑<lb/>
結實亦是乗太平之休氣道德之仁風事協祖宗實<lb/>
光簡册臣目觀佳瑞慙無潤色之工心感玄猷莫盡<lb/>
揄揚之美豈謂天慈曲被特允微衷擊壤庸音獲知<lb/>
於皇鑒雕蟲薄伎謬列於青編千古光榮百生何幸<lb/>
不任感恩踴躍之至謹奉狀陳謝以聞<lb/>
　　　謝賜讓官批答狀<lb/>
高品馮至珣至奉宣聖㫖并賜臣批答以臣昨所陳<lb/>
<pb n="KR4c0067_SBCK_019-4b"/>
請未賜允從者蜉蝣淺命未報君恩犬馬微誠敢忘<lb/>
臣節迫以服藥瞑眩抱疾沉羸心力衰殘形氣減耗<lb/>
承訏俞之命或慮闕遺忽奉宻之機實憂不逮輒陳<lb/>
誠款兾或聴從陛下特降綸言再加褒飾德音撫慰<lb/>
自合忘生睿奬至深豈敢言病謹當䇿勵疲蹇上副<lb/>
天慈竭盡肺肝以修官業不任荷恩感戴之至<lb/>
　　　謝恩不許讓官表狀<lb/>
今日行深紹宗奉宣聖㫖卿大尉官自朕意與不是<lb/>
他門僥求而不得要更引故事辭讓者臣跪受聖㫖<lb/>
惶灼無地臣昨者以位高疾仆器滿忌傾實懐瞰室<lb/>
<pb n="KR4c0067_SBCK_019-5a"/>
之憂敢喜在閭之賀輒陳微懇退積慙惶陛下察臣<lb/>
孤立事君寵拔皆由於睿監一心守道進取不近於<lb/>
囘邪勉以至公絶其辭讓臣敢不秪奉明詔克勵貞<lb/>
䂓慕孔父益恭之誠遵叔敖愈卑之志豈比罪無所<lb/>
禱孫賈黜於聖人久不自安崔烈詢於厥子仰思睠<lb/>
宸倍積光榮不任荷恩感激之至謹奉狀陳謝以聞<lb/>
　　　謝恩不許讓官表狀<hi>兵罷後上表</hi>
行深紹宗奉宣聖㫖豈政理有失風俗有乖何遽退<lb/>
辭一二年分憂不用進表者伏以自古臣得其君最<lb/>
為難遇非龍顔英王良平無以効其謀非日角聖姿<lb/>
<pb n="KR4c0067_SBCK_019-5b"/>
冠鄧莫能申其志則知致理不由於臣力成功皆系<lb/>
於上心伏以陛下明過高光德侔天地常制勝於千<lb/>
里之外動合機先不取材於三傑之臣皆躋慮表故<lb/>
能征伐必克擒蹤無遺臣謬忝鈞衡親稟神筭竟微<lb/>
獲兔之効内展指蹤又無汗馬之勞外施武力每奉<lb/>
聖詔屢奬丹誠夙夜自思氷炭交集況今四表無事<lb/>
六氣斯和蕭芍可致於治平文軌盡同於玄化時雨<lb/>
既降浸灌何施鴻明照臨爝火宜息昨者輒陳誠懇<lb/>
上黷宸嚴所兾守介石之誠或能囘日寧敢慕揮金<lb/>
之樂取適當年陛下至德矜愚深慈宥過寛其罪戾<lb/>
<pb n="KR4c0067_SBCK_019-6a"/>
重降恩私唯願盡螻蟻之生勉自陳力豈復顧蜉蝣<lb/>
之命更徇微衷上戴皇明尤増靦懼臣不任<hi>云云</hi>
　　　謝恩加特進階改封衛國公狀<lb/>
奉今月二十七日敕臣封衛公者仰戴天慈獲遂私<lb/>
懇以感以泣榮惕載深伏以支庶嗣候雖存故事玄<lb/>
成以兄有譴乃紹扶陽之封耿覇以父屬愛遂繼牟<lb/>
平之爵開元中蘇頲特封許國公亦無襲字然地居<lb/>
嫡長受則無嫌伏思亡父先臣開國全趙亡兄巳經<lb/>
繼襲未傳臣每念貽謀豈宜不正若苟安殊寵實存<lb/>
幽明輒罄愚衷果䝉聴察況衞國之疆畛密邇叢臺<lb/>
<pb n="KR4c0067_SBCK_019-6b"/>
先祖之所成名由兹光大微孫得以啓上實謂至榮<lb/>
祗奉寵章益慚非㨿臣不任<hi>云云</hi>
　　　謝恩加特進階狀<lb/>
伏奉今月十二日制書授臣散官特進者伏以漢氏<lb/>
之制勛望優隆則位加特進服以文冕列侍清祠榮<lb/>
亞三台品居第二自非學深張禹功重竇融則何以<lb/>
膺是寵章允兹瞻望臣器本凡薄才在下幸遭逢聖<lb/>
明謬忝樞務近者展采清廟祗事圓丘獲親日月之<lb/>
光巳驚殊寵又沐雲霄之澤更荷新恩雖臣殞身豈<lb/>
能上報惟兾飲氷効節介石存誠居若對於神明動<lb/>
<pb n="KR4c0067_SBCK_019-7a"/>
罔僣於風雨保其一志少答鴻私臣不任荷恩惕懼<lb/>
之至<lb/>
　　　㑹昌五年十二月三日宰相對後就宅宣示<lb/>
　　　謝恩不許讓官表狀<hi>連宣</hi>
　　卿所讓夷等奉欲遂頥養辭位閑休今者社稷<lb/>
　　安謀系在良平況北虜殘孽未殄西戎國内不<lb/>
　　安除冦靖邊藉卿調鼎遽兹陳退所不忍聞縱<lb/>
　　累陳情終不允遂<lb/>
今日奉宣縱累陳情終不允遂者臣荏苒六年徒竭<lb/>
丹款竟無一善稍補皇猷<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>冐難居屢祈退免靣請<lb/>
<pb n="KR4c0067_SBCK_019-7b"/>
則每慮煩瀆口陳則莫盡肺肝頻以懇誠託於同列<lb/>
因臣不對得爲上聞豈意天慈矜愚聖德念舊尚取<lb/>
涓塵之効未徵尸素之尤累降近日再宣慈㫖實恐<lb/>
罄蜉蝣之命無以報天所兾盡犬馬之心唯知戀主<lb/>
仰戴皇澤倍切微衷臣不任<hi>云云</hi>
　　　謝賜錦綵銀器狀<lb/>
中使田獻鍔至奉宣聖㫖臣前件錦綵銀器等臣伏<lb/>
聞虞舜舞干而苗人來革周穆徂征而荒服不至即<lb/>
知王者之功莫大於耀德戢兵安人柔逺伏以陛下<lb/>
聖德廣運神武照臨息雷霆之威而蠻夷自服弘天<lb/>
<pb n="KR4c0067_SBCK_019-8a"/>
地之德而邊鄙乂安臣願以鴻猷播於蕃師因綴古<lb/>
今之事庶堅忠義之心豈意慈容厚加寵錫班行聳<lb/>
聴里閈生光非止闔門之榮實増後代之價仰慚恩<lb/>
覆倍積兢惶<lb/>
　　　謝恩賜錦綵銀器狀<lb/>
高品劉行宣奉宣聖㫖以臣撰真容贊特賜前件錦<lb/>
綵銀器等臣學非稽古文不逮人徒以運遇聖明職<lb/>
叨宰弼宸心向屬榮寵薦加得以淺漏之詞上述鴻<lb/>
明之德敘帝堯之竒表非可强名讚軒后之英威空<lb/>
慙竭思豈謂皇慈曲被厚錫俄霑錦綵燿華麗之文<lb/>
<pb n="KR4c0067_SBCK_019-8b"/>
器物呈彫鎪之妙跪受榮感報効無階臣不任<lb/>
　　　㑹昌二年六月二十九日就宅宣并謝恩問<lb/>
　　　疾狀<lb/>
　　卿昨日所上表陳情縁多疾病請退守周行朕<lb/>
　　巳省覽終不允所奏卿實有疾為復别有故如<lb/>
　　要■有備陳宜盡肺肝便進狀來況北虜未歸<lb/>
　　朝廷事切每有料度皆藉規模且三五年間終<lb/>
　　未令卿離中書忽有奏章實難允遂如實有疾<lb/>
　　但將息候痊日須强扶持對來仍㫁來章<lb/>
高品駱遂泰至奉宣聖㫖者臣承命兢皇不知所處<lb/>
<pb n="KR4c0067_SBCK_019-9a"/>
臣縁抱疾嵗乆服藥過多形體虛羸筋力不逮實恐<lb/>
妨廢機務轉積愆尤所以輒献懇誠願辭繁劇每於<lb/>
延英奏事陛下常假慈顔心肺肝懐無所不盡更無<lb/>
他故須有上陳只以衰羸自憂顛仆況臣四海之内<lb/>
孤獨一身唯將赤誠仰戴明主豈敢輒懐願望上負<lb/>
天慈伏望更許兩日將息即兾朝謁臣不任<hi>云云</hi>
　　　謝恩問疾狀<lb/>
高品王克諫至奉宣聖㫖卿小有違𥙿昨日於延英<lb/>
面奏乞假將息實疚予懐且善頥養當就痊平所要<lb/>
内庫食物及藥物無致嫌疑但具數奏來即令宣賜<lb/>
<pb n="KR4c0067_SBCK_019-9b"/>
者臣縁常服冷藥十五餘年屬蒲桺年侵衰憊日甚<lb/>
風毒脚氣往往上衝頃刻之間心腹悶痛飯食至少<lb/>
筋力漸羸所以冒昩上陳請三數日在家將息陛下<lb/>
恩深覆育軫父母惟疾之憂德過生成念犬馬至微<lb/>
之命恤問稠疊沉痼頃痊臣食物未得更無所闕天<lb/>
慈下降感極涕零臣不任<hi>云云</hi>
李文饒文集卷第十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0067_SBCK_033-1a"/>
李文饒外集卷第四　窮愁志<lb/>
　論<lb/>
　　貨殖論　近世良相論<lb/>
　　近世節士論　折群疑相論<lb/>
　　禱祀論　黃冶論<lb/>
　　祥瑞論　冥數有報論<lb/>
　　周秦行紀論<hi>牛僧孺周秦行紀附</hi>梁武論<lb/>
　　喜徴論<lb/>
　　　貨殖論<lb/>
欲知將相之賢不肖視其貨殖之厚薄彼貨殖厚者<lb/>
<pb n="KR4c0067_SBCK_033-1b"/>
可以曰天機斡河嶽使左右貴倖役當世奸人若孝<lb/>
子之養父母矣隂陽不能爲其冦寒暑不能成其疾<lb/>
鬼神不能促其數雷霆不能震其邪是以危而不困<lb/>
老而不死縱人生之大欲處將相之極休兄弟光華<lb/>
子孫安樂昔公孫朝穆好酒及色而不慕荣禄鄧析<lb/>
猶謂之真人况兼有荣樂乎後世雖有貶之者如用<lb/>
斧鉞於糞上施桎梏於朽株無害於身矣則大易之<lb/>
害盈福謙老氏之多藏厚亡不足信矣昔秦時金䇿<lb/>
謂之夭醉豈夭之常醉㢤故晉世唯貴於錢神漢台<lb/>
不慙於銅臭謂子文無兼曰之積顔氏樂一瓢之飮<lb/>
<pb n="KR4c0067_SBCK_033-2a"/>
晏平仲祀不掩豆儀休相以㧞葵皆爲薄命之人矣<lb/>
如嚮者四賢天與之生則生天與之夀則夀窮逹夭<lb/>
夀皆在彼蒼而望貴倖之知奸人之譽終身不可得<lb/>
矣余有力命賦以致其意庻後之知我者興歎而巳<lb/>
　　　近世良相論<lb/>
客謂余曰楊子灋言有重黎顔騫二篇<hi>顔子名犯廟諱不書</hi>
品藻漢之將相敢問近代良相可得聞乎余曰唯唯<lb/>
夫股肱與若同體四海之所瞻也恩義至重實先於<lb/>
愛敬非社稷大計不可以強諌亦猶父有諍子不獲<lb/>
已而諍豈可以爲常也唯宜將朙獻替致其主於三<lb/>
<pb n="KR4c0067_SBCK_033-2b"/>
代之隆孝經曰天子有諍臣七人非宰相之職也必<lb/>
求端士正人以當言責導其謇諤救其患難而已唯<lb/>
聖人言危而不持顛而不扶則焉用彼相此亦將朙<lb/>
獻替之謂也使其君昭朙令德不至於顛危也漢之<lb/>
良相十數人矣公孫弘開陳其端而不肯廷辯固未<lb/>
可也蕭望之剛不護闕王嘉訐而犯上致元哀二后<lb/>
有信讒邪之惡戮忠直之名此其失者也魏相薛廣<lb/>
德持重守正弼諧盡忠可謂得宰相體矣近世貞以<lb/>
制動思在無邪松栢所以後凋藜藿由是不採貴不<lb/>
患失言必匪躬似薛廣德者鄭丞相陳丞相有之矣<lb/>
<pb n="KR4c0067_SBCK_033-3a"/>
<hi>此謂故右僕射鄭司徒故左僕射陳司徒</hi>麟之爲瑞也仁而不觸玉之爲<lb/>
寳也廉而不劌恕以及物善不近名高朗令終天下<lb/>
無怨似丙博陽者王丞相鄭丞相有之矣<hi>此謂故中書王丞相</hi>
<hi>故鄭丞相</hi>好古洽聞應變膚敏幾可以成務智足以取捨<lb/>
仁愛樂善勤瘁奉公逄時得君不失其正似倪寛者<lb/>
韋丞相李丞相有之矣<hi>此謂故中書韋司空故侍中李司空</hi>困於臲卼<lb/>
以盡天涯雖劒光不沉而鸞翮長鎩靈均之九死無<lb/>
悔栁惠之三黜非辜既没不瞑號于上帝似蕭望之<lb/>
者所謂李丞相矣<hi>此謂故淮李司空也</hi>余亦同病莫保其主知<lb/>
我者以爲忠亦巳鮮矣庻乎數世之後朋黨稍息以<lb/>
<pb n="KR4c0067_SBCK_033-3b"/>
俟知音耳<lb/>
　　　近世節士論<lb/>
客又謂余曰近世將相既巳聞之矣敢問士君子身<lb/>
在下位而義激衰世者有其人乎余曰焉得無之丁<lb/>
生魏生是也昔盖寛饒多仇少與在位及貴戚人與<lb/>
爲怨唯諌議大夫鄭昌愍傷寛饒忠直憂國爲文吏<lb/>
所詆挫上書曰山有猛獸藜藿爲之不採國有忠臣<lb/>
姦邪爲之不起寛饒上無許史之屬下無金張之託<lb/>
職在司察直道而行鄭昌可謂好是正直矣梅福南<lb/>
昌一尉耳與王章無薦寵之私無逰宴之好當王鳯<lb/>
<pb n="KR4c0067_SBCK_033-4a"/>
之世權歸外戚上書曰䳒鵲遭害則仁鳥增逝愚者<lb/>
蒙戮則智士深退折直士之節結諌臣之舌群臣皆<lb/>
知其非然不敢爭天下以言爲戒最國家之大患也<lb/>
梅福可謂不畏強禦矣余頃歲待罪廟堂六年竊位<lb/>
而言責之官執憲之臣屬薦丁生稱其有清直之操<lb/>
亦有毁之者曰體羸多病必不能舉職余惑是說未<lb/>
及升之於朝而一旦觸群邪犯衆怒爲一孤臣獨夫<lb/>
正言無避亦鄭昌梅福之比也昔貫高竟能以不生<lb/>
白王而高祖賢其然諾戴就不忍以臣謗其君而薛<lb/>
安感其壮節周燕寜恨於不食陸績豈辭於禁錮世<lb/>
<pb n="KR4c0067_SBCK_033-4b"/>
歴千祀有此㡬人魏生爲酷吏所逼終不詘服詞義<lb/>
雅正有古人之風亦貫高戴就之儔也鳴呼田叔孟<lb/>
舒皆位顯於朝而魏生亦輿疾逺竄溘盡道途疑其<lb/>
幽魂必上訴於天矣或曰自古名節之士鮮受厚福<lb/>
豈天意於善人薄耶余曰非也夫名節者非危亂不<lb/>
顯非險難不彰免鈇鑕全性命者尚十無二三况福<lb/>
禄乎若使不受困辱不嬰楚毒父母妻子恬然安樂<lb/>
則天下之人盡爲之矣又何貴於名節者㦲<lb/>
　　　折群疑相論<lb/>
夫相之相在乎淸朙将之相在乎雄傑清朙者珠玉<lb/>
<pb n="KR4c0067_SBCK_033-5a"/>
是也爲天下所寳雄傑者虎兕是也爲百獸所伏然<lb/>
淸者必得大權不能享豊富雄者必當昌侈不能爲<lb/>
大柄兼而有之者在乎粹羙而巳余頃歲蒞淮海屬<lb/>
縣有旴眙而山多珉玉剖而爲噐淸朙洞澈雖水精<lb/>
朙氷不如也而價不及凡玉終不得爲至寳以其不<lb/>
粹也清而粹者天也故高不可測清而澈者泉也故<lb/>
深亦可察此其大畧也余嘗精而求之多士以才爲<lb/>
命婦人以色爲命天賦是羙者必將有以貴之才高<lb/>
者雖孟嘗眇小蔡澤折額亦居萬人之上色羙者雖<lb/>
鉤弋之拳李夫人之賤亦爲萬乗之偶然不如而粹<lb/>
<pb n="KR4c0067_SBCK_033-5b"/>
者必身名俱荣福禄終泰張良是也擇士能用此術<lb/>
可以㧞十得九無所疑也<lb/>
　　　禱祝論<lb/>
語曰丘之禱乆矣又曰祭則受福豈非聖人與天地<lb/>
合德與日月合朙與鬼神合契無所請禱而禱必感<lb/>
通唯牧伯之任不可廢也失時不雨稼穡將枯閉閣<lb/>
責躬百姓不見若非避群望則皆謂太守無憂人之<lb/>
意雖在畎畞不絶歎音余前在江南毁滛祠一千一<lb/>
十五所可謂不謟神黷祭矣然歲或大旱必先令掾<lb/>
屬祈禱積旬無效乃自躬行未嘗不零雨随車或當<lb/>
<pb n="KR4c0067_SBCK_033-6a"/>
霄而應其術無他唯至誠而巳将與祭必閒居三日<lb/>
清心齋戒雖禮未中於洞酌而意巳接於神朙所以<lb/>
治郡八年歲皆大稔江左黎庻謳歌至今古人乃有<lb/>
剪瓜致詞積薪自誓精意上逹雨必滂沲此亦至誠<lb/>
也苟誠能逹天性能及物焉用以肌膚自苦燋爛爲<lb/>
期動天地感鬼神莫尚於至誠故備物不足報功禴<lb/>
祭所以受福余以爲人患不誠天之去人不相逺矣<lb/>
　　　黃冶論<lb/>
或問黃冶變化余曰未之學也焉却無有然天地萬<lb/>
物皆可以至理索之夫光朙砂者天地自然之寳在<lb/>
<pb n="KR4c0067_SBCK_033-6b"/>
石室之間生雪床之上如初生芙蓉紅苞未拆細者<lb/>
環拱大者處中有辰居之象有君臣之位光朙外澈<lb/>
採之者尋石脉而求此造化之所鑄也倘至人道奥<lb/>
者用天地之精合隂陽之粹濟以神術或能成之若<lb/>
以藥石鎔鑄術則踈矣昔人問楊子鑄金而得鑄人<lb/>
以孔聖鎔冶顔子至於殆庻幾亦恭造化之鑄丹砂<lb/>
矣方士固不足恃劉向葛洪皆下學上逹極天地之<lb/>
際謂之可就必有精理劉向鑄作不成得非天意宻<lb/>
此神機不欲世人皆知之矣<lb/>
　　　祥瑞論<lb/>
<pb n="KR4c0067_SBCK_033-7a"/>
夫天地萬物異於常者雖至羙至麗無不爲妖覩之<lb/>
宜先戒懼不可以爲禎祥何以言之栢靈之世多鸞<lb/>
鳯丘墳之上生芝草神僊之物食之上可以凌倒景<lb/>
次可以保永年生於丘墳豈得爲瑞若以孝思所致<lb/>
則瞽瞍之墓曾晢之墳宜生萬株矣何者爲仁孝之<lb/>
瑞唯甘露䧏於松栢縞鹿素烏馴優不去皆有縞素<lb/>
之色足表幽朙之感貞元中余在甌越有隱者王遇<lb/>
好黃冶之術暮年有芝草數十莖産於丹竈之前遇<lb/>
自以爲名在金格暢然滿志逾月而遇病卒齊中書<lb/>
抗有别業在若耶溪忽生芝草百餘莖數月而中書<lb/>
<pb n="KR4c0067_SBCK_033-7b"/>
去世文餘姚守盧君在郡時<hi>盧君名從</hi>有芝草生於督郵<lb/>
屋梁上五綵相鮮若樓䑓之狀其歲盧君爲叛將栗<lb/>
鍠所害置遺骸於屋梁之下並耳自所驗非自傳聞<lb/>
由是而言則褒姒<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>姬皆爲國妖以禍周晋緑珠窈<lb/>
娘皆爲家妖以災喬石不可不察也又黃河凊而聖<lb/>
人生徴應不在於當世朙矣栁谷玄石爲魏室之妖<lb/>
啓将来之端亦不可不察也是以宜先戒懼以消桑<lb/>
榖雉雊之變耳<lb/>
　　　冥數有報論<lb/>
宣尼罕言性命不語怪神非謂無也欲人嚴三綱之<lb/>
<pb n="KR4c0067_SBCK_033-8a"/>
道奉五常之教修天爵以致人爵不欲言冨貴出於<lb/>
天命福禄由於冥數昔衞卜恊於沙丘爲謚巳乆秦<lb/>
塞屬於臨洮名子不窹朝歌未㓕而周流丹烏矣白<lb/>
帝尚在而漢㫁素蛇矣皆兆彂於先而符應於後不<lb/>
可以智測也周孔與天地合德與鬼神合契將来之<lb/>
數無所遁情而狼䟦於周鳯衰於楚豈親戚之義不<lb/>
可去也人倫之教不可廢也條侯之貴鄧通之富死<lb/>
於兵革可也死於女室可也唯不宜以綏終此又不<lb/>
可以理得也而命偶時来盗有名噐者謂禍福出於<lb/>
<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>懐荣枯生於口吻沛然而安溘然而笑曾不知黃<lb/>
<pb n="KR4c0067_SBCK_033-8b"/>
雀逰於茂林而挾彈者在其後也余乙丑歲自荆楚<lb/>
保釐東周路岀方城聞有隱者困於泥塗不知其所<lb/>
如也<hi>姓姜不知其名</hi>往謂方城長曰居守後二年南行萬里<lb/>
則知憾余者必因天譴譛余者必自鬼謀雖抱至冤<lb/>
不以爲恨也余嘗三遇異人非卜祝之流皆遁世者<lb/>
也初掌記北門有管涔山隱者詣余曰君朙年當在<lb/>
人君左右爲文翰之職然湏值少主余聞之愕𣅿酒<lb/>
然變色隱者亦悔失言避席求去余徐問曰何爲而<lb/>
事少主對曰君與少主巳有累世縁業是以言之余<lb/>
其年秋登朝至朙年正月穆宗纉緒召入禁苑及右<lb/>
<pb n="KR4c0067_SBCK_033-9a"/>
丞御史有閩中隱者叩門請見余因下榻與語曰時<lb/>
事非人公不早去冬必作相禍将至矣若亟請居外<lb/>
代公者受患後十年終當作相自西南而入是秋出<lb/>
鎮呉門歲經八稔尋又杖鉞南燕秋暮有邑子王生<lb/>
引鄴郡道士至纔升賔階未及命席謂余曰公當爲<lb/>
西南節制孟冬望舒前節符至矣三者皆與言恊不<lb/>
差歲月自憲闈竟十年居相由西蜀而入代余執憲<lb/>
俄亦竄逐唯再謫南服未嘗有前知者爲余言之豈<lb/>
禍患不可移者神道所秘莫得預聞自古衘冤殁世<lb/>
者多矣冥報之事或有或無遂使好亂樂禍者以神<lb/>
<pb n="KR4c0067_SBCK_033-9b"/>
道爲茫昧余嘗論之仁人上哲必逹生知命如顔氏<lb/>
之子犯而不校釋門逹磨了空喻幻必不思報矣其<lb/>
下柔弱無心者力不能報所能報者乃中人耳悍強<lb/>
任氣如伯有灌夫之流亦其在臨殁之際方寸不撓<lb/>
魂魄不散唯結念於此是以能報夫人之捨生也如<lb/>
薪盡火㓕溘然則無能爲矣逹於理者使心不亂則<lb/>
精爽常存不生不㓕自可以超然出世升躋神朙其<lb/>
次精多魄強則能爲厲冥報之事或有或無理在此<lb/>
也<lb/>
　　　周秦行紀論<hi>牛僧孺周秦行紀附</hi>
<pb n="KR4c0067_SBCK_033-10a"/>
言發于中情見乎辭則言辭者志氣之来也故察其<lb/>
言而知其內翫其辭而見其意矣余嘗聞太牢氏<hi>凉國</hi>
<hi>李公嘗呼牛僧孺曰太牢梁公名不便故不書</hi>好竒怪其身險易共行以其<lb/>
姓應國家受命之䜟曰首尾三麟六十年兩角犢子<lb/>
恣狂顛龍蛇相闘血成川及見著玄怪録多造隱語<lb/>
人不可觧其或能暁一二者必附會焉縱司馬取魏<lb/>
之漸用田常有齊之由故自卑秩至于宰相而朋黨<lb/>
若山不可動揺欲有意擺憾者皆遭誣坐莫不測目<lb/>
結舌事具史官劉軻日暦余得太牢周秦行紀<hi>周秦行紀</hi>
<hi>附於下</hi>反覆覩其太牢以身與帝王后妃冥遇欲證其<lb/>
<pb n="KR4c0067_SBCK_033-10b"/>
身非人臣相也将有意於狂顛及至戯德宗爲沈㜑<lb/>
兒以代宗皇后爲沈㜑令人骨戰可謂無禮於其君<lb/>
甚矣懐異志於圖䜟朙矣余少服臧文仲之言曰見<lb/>
無禮於其君者如鷹鸇之逐鳥雀也故貯<hi>一作貶</hi>太牢<lb/>
巳乆前知政事欲正刑書力未勝而罷余讀國史見<lb/>
開元中御史汝南<hi>一作周</hi>子諒彈奏牛僊客以其姓符<lb/>
圖䜟雖似是而未合三麟六十之數自裴晉國與余<lb/>
凉國<hi>名不便</hi>彭原<hi>程</hi>趙郡<hi>紳</hi>諸從兄嫉太牢如讎頗類<lb/>
余志非懐私忿盖悪其應䜟也太牢作鎮襄州日判<lb/>
復州刺史樂坤賀武宗監國狀曰閑事不足爲賀則<lb/>
<pb n="KR4c0067_SBCK_033-11a"/>
恃姓敢如此耶㑹余復知政事将欲彂覺未有由值<lb/>
平昭義得與劉從諌交結書因竄逐之嗟乎爲人臣<lb/>
隂懐逆節不獨人得誅之鬼得誅矣凡與太牢膠固<lb/>
未嘗不是薄流無頼輩以相表裏意太牢有非望而<lb/>
就佐命焉斯亦信符命之致或以中外罪余於太牢<lb/>
愛憎故朙此論庻乎知余志所恨未暇族之而余又<lb/>
罷豈非王者不死乎遺禍胎於國亦余大罪也倘同<lb/>
余志繼而爲政宜爲君除患暦既有數意非偶然若<lb/>
不在當代其必在於子孫湏以太牢少長咸寘於灋<lb/>
則刑罰中而社稷安無患於二百四十年後嘻余致<lb/>
<pb n="KR4c0067_SBCK_033-11b"/>
君之道分隔於朙時嫉悪之心敢辜於早歲因援毫<lb/>
而攄宿僨亦書行紀之跡于後<lb/>
　　　周秦行紀　牛僧孺撰<lb/>
　余真元中舉進士落第歸<hi>宛葉間至伊闕南道鳴臯山下将宿大安</hi>
<hi>民舎㑹暮不至更十餘里</hi>一道甚易夜月始出忽聞有異香<lb/>
　　氣因趍進行不知狀逺見火朙意謂荘家更前<lb/>
　　驅至一大宅門庭若富豪家黃衣閽人曰郎君<lb/>
　　何至余荅曰僧孺姓牛應進士落第往家本往<lb/>
　大安民舎誤道来此直乞宿無他中有小䯻靑<lb/>
　　衣出責黃衣曰門外誰何<hi>一作門外爲誰</hi>黃衣曰有客<lb/>
<pb n="KR4c0067_SBCK_033-12a"/>
　　黃衣入告少時出曰請郎尹入余問誰氏宅黃<lb/>
　　衣曰第進無湏問入十餘門至大殿殿蔽以珠<lb/>
　　簾有朱衣紫衣人百數立階下間左右曰拜<hi>一有</hi>
<hi>遂拜于字</hi>殿下簾中語曰妾漢文帝母薄太后此是<lb/>
　　廟郎不當来何辱至余曰巨葉苑下将歸失道<lb/>
　　恐死豺虎敢託命乞宿太后幸聽受太后遣軸<lb/>
　　簾起席曰妾故漢文君母君子唐朝名士不相<lb/>
　　君臣幸無簡敬便<hi>一作便</hi>上殿来見太后着練衣<lb/>
　　狀貌瑰偉不甚粧飾慰余曰行役無苦乎召坐<lb/>
　　食頃聞殿内庖厨聲太后曰今夜風月甚善<hi>一作</hi>
<pb n="KR4c0067_SBCK_033-12b"/>
<hi>佳</hi>偶有二女侍<hi>一作伴</hi>相尋况又遇佳賔不可不<lb/>
　　成一會呼左右屈兩箇娘子出見牛秀才良乆<lb/>
　　有二女子從中至從者数百前立者一人挾腰<lb/>
　　長面多髮不粧衣青衣僅可二十餘太后顧指<lb/>
　　曰此高祖戚夫人余下拜夫人亦拜更有一人<lb/>
　　圓題柔臉穩身貌舒光彩射逺近時時好矉多<lb/>
　　服花繡年低薄后后指顧曰此元帝王嬙余拜<lb/>
　　如戚夫人王嬙復拜各就坐坐定太后使紫衣<lb/>
　　中貴人曰迎楊家潘家来乆之空中有五色雲<lb/>
　　下聞笑語聲䆮近<hi>一有太字</hi>后曰楊潘至矣忽車音<lb/>
<pb n="KR4c0067_SBCK_033-13a"/>
　　馬跡相雜羅錦綺繡列旁視不給有二女子從<lb/>
　　雲中下余超侍前立者一人纎腰身修睟容甚<lb/>
　　閒暇衣黃衣戴黃冠年二十以来太后顧指曰<lb/>
　　此是唐朝太真妃余即伏謁肅拜如臣禮太真<lb/>
　　曰妾得罪先帝皇朝不然妾在后妃數中此禮<lb/>
　　豈不虚乎不敢受却答拜更一人厚肌敏視身<lb/>
　　小材質㓗白齒極卑被寛博衣太后顧而指曰<lb/>
　　此齊帝潘淑妃余拜如王昭君妃復拜<lb/>
　　太后命進饌少焉食至芳㓗萬品皆不得名字<lb/>
　　粗欲之腹不能足食巳更置酒其噐盡寳玉語<lb/>
<pb n="KR4c0067_SBCK_033-13b"/>
　　太真曰何乆不相㸔太真謹容對曰三郎数幸<lb/>
　　華清扈從不暇至太后又謂潘妃曰子亦不来<lb/>
　　何也潘妃匿笑不禁不成對太真視潘妃<hi>一有而</hi>
　　對曰潘妃向玉奴說懊惱東昏侯<hi>二有踈字</hi>狂終<lb/>
　　日出獵故不得時謁太后問余曰今天子<hi>一有爲</hi>
　　誰余對曰今皇帝名适代宗皇帝長子太真笑<lb/>
　　曰沈㜑児作天子也太竒太后曰何如主余對<lb/>
　　曰小臣不足以知君德太后曰然無謙第言之<lb/>
　　余曰民間傳英朙聖武太后首肯三四太后命<lb/>
　　進酒加樂樂皆少年女子酒環行数周樂亦随<lb/>
<pb n="KR4c0067_SBCK_033-14a"/>
　　輟太后請戚夫人鼓琴夫人約指以玉環光照<lb/>
　　手<hi>西京雜記云高祖與夫人石錬金環照見指骨</hi>引琴而<hi>一有鼓字</hi>聲甚怨<lb/>
　　太后曰牛秀才邂逅逆旅到此又諸娘子偶相<lb/>
　　訪今無以盡平生歡牛秀才盍各賦詩言志不<lb/>
　　亦善乎遂各授以牋筆逡廵詩成薄后詩曰月<lb/>
　　寢花宫得奉君至今猶愧管夫人漢家舊日笙<lb/>
　　歌地煙草幾經秋又春王嬙詩曰雪裏穹廬不<lb/>
　　見春漢衣雖舊淚長新如今猶恨毛延夀愛把<lb/>
　　丹靑錯畫人戚夫人詩曰自别漢宫休楚舞不<lb/>
　　能粧粉恨君王無金豈得迎啇叟吕氏何曽畏<lb/>
<pb n="KR4c0067_SBCK_033-14b"/>
　　木強太真詩曰金釵墮地别君王紅淚流珠滿<lb/>
　　御床雲雨馬嵬分散後<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>宫無復聽霓裳潘妃<lb/>
　　詩曰秋月春風幾度歸江山猶是鄴宫非東昏<lb/>
　　舊作蓮花地空想曾拖金縷衣再三趣余作詩<lb/>
　　余不得辭遂應教作詩曰香風引到大羅天月<lb/>
　　地雲階拜洞仙共道人間惆悵事不知今夕是<lb/>
　　何年别有善笛女子短鬟衫呉帶貌甚羙多媚<lb/>
　　與潘氏偕来太后以接坐居之時令吹笛往往<lb/>
　　亦及酒太后顧而謂曰識此否石家緑珠也潘<lb/>
　　妃養作妹故潘妃與俱来太后因曰緑珠豈能<lb/>
<pb n="KR4c0067_SBCK_033-15a"/>
　　無詩乎緑珠拜謝作詩曰此地元非昔日人笛<lb/>
　　聲空起<hi>一作怨</hi>趙王倫紅牋鈿碎<hi>一作紅殘緑碎</hi>花枝下<lb/>
　　金谷千年更不春太后曰牛秀才逺来今夕誰<lb/>
　　人與伴戚夫人先起辭曰如意成長固不可且<lb/>
　　不宜如此况實爲非乎潘妃辭曰東昏侯以玉<lb/>
　　児<hi>妃名</hi>身死國除不擬負他緑珠辭曰石衞尉性<lb/>
　　嚴忌今有死不可及亂太后曰太真今朝先帝<lb/>
　　貴妃固勿言他乃謂王嬙曰昭君始嫁呼韓單<lb/>
　　于<hi>一冇後字</hi>復爲姝叅效追<hi>一本作爲株絫若䪘</hi>單于婦固<lb/>
　　自用宜苦寒地胡鬼何能爲昭君幸無辭昭君<lb/>
<pb n="KR4c0067_SBCK_033-15b"/>
　　不對低眉羞恨俄各歸休余爲左右送入昭君<lb/>
　　院會将旦侍人告起得也昭君泣以持别忽聞<lb/>
　　外有太后命余遂見太后太后曰此非郎乆留<lb/>
　　地宜亟還便别矣幸無忘何采歡更索酒酒再<lb/>
　　行戚夫人潘妃緑珠皆泣下竟辭去太后使朱<lb/>
　　衣人送往大安邸西道旋失使人行往<hi>一本作所在字</hi>
　　時始朙余就大安里問其人人曰去此十數里<lb/>
　　有薄后廟余却望廟荒毁不可入非何見者余<lb/>
　　衣上香經年不歇竟不知其<hi>一作如</hi>何<lb/>
　　　梁武論<hi>所論出於釋氏故全以釋典明之</hi>
<pb n="KR4c0067_SBCK_033-16a"/>
世人疑梁武建佛刹三百餘所而國破家亡其禍甚<lb/>
酷以爲釋氏之力不能拯其顛危余以爲不然也釋<lb/>
氏有六波羅宻檀波羅宻是其一也又曰難捨能捨<lb/>
大者頭目支體其次國城妻子此所謂難捨也余嘗<lb/>
深求此理本不戒其不貪能自㣲不有其寳必不懆<lb/>
人所寳與老氏之無欲知足司城之不貪爲寳其義<lb/>
一也庸夫謂之作福斯爲妄矣而梁武所建佛刹未<lb/>
嘗自損一毫或岀自有司或厚歛垊俗竭經國之費<lb/>
破生人之産劳後不止杼柚其空閏位偏方不堪其<lb/>
弊以徼身福不其悖㢤此梁武所以不免也<lb/>
<pb n="KR4c0067_SBCK_033-16b"/>
　　　喜徴論<lb/>
陸賈偁蟢子垂而百事禁不徴其故何也凡人将有<lb/>
喜兆必垂於冠冕余常思之盖以人肖圓方之形禀<lb/>
五行之氣有生之最靈者也如景如火忽有歊然感<lb/>
氣彂於圓首之上其荣盛也如陽氣彂生烟涵煴煦<lb/>
其變衰也如秋氣索然寂寞沉悴雖不能自覩其鍳<lb/>
朙者必可察之唐舉許負疑用此術所以望表而知<lb/>
竆逹何以朙之淑春愛景必有蟢子垂於簷楹之間<lb/>
室有朙燭膏爐必垂於屏幃之際喜氣将盛故集於<lb/>
冠冕之上以此推之無所逃也　卷終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0067_SBCK_018-1a"/>
李文饒文集卷第十八　㑹昌一品制集<lb/>
　進獻<lb/>
　　進上尊號玉册文狀<lb/>
　　進上尊號玉册文狀<lb/>
　　進真容讃狀<lb/>
　　進幽州紀聖功碑狀<lb/>
　　進黠戞斯朝貢圖傳狀<lb/>
　　進侍宴詩一首狀<lb/>
　　進新舊文十卷狀<lb/>
　　進瑞橘賦狀<lb/>
<pb n="KR4c0067_SBCK_018-1b"/>
　　進西南備邉狀<lb/>
　辭讓<lb/>
　　辭官表<lb/>
　　讓太尉第二表<hi>連批荅</hi>
　　讓太尉第三表<lb/>
　　讓官表<lb/>
　　讓司空後舉王起自代狀<lb/>
　　加司徒請停册禮狀<lb/>
　　請改封衛國公狀<lb/>
　　爲星變陳乞狀<lb/>
<pb n="KR4c0067_SBCK_018-2a"/>
<pb n="KR4c0067_SBCK_018-3a"/>
罪成功清和六合雖有鴻筆猶難措辭况臣從吏多<lb/>
年文業久廢克勵疲病莫副殊知祗荷明恩倍懐兢<lb/>
惕謹以撰訖謹連進上不任榮抃惶越之至謹録奏<lb/>
聞伏候■敕旨<lb/>
　　　進真容讚狀<lb/>
奉宣令臣撰者臣㓜習儒風莫能勵己長從吏役無<lb/>
所成名雖嘗忝禁林獲掌綸命學既慙於刻鵠文有<lb/>
愧於雕蟲陛下假以恩光常加寵飾賜令撰述益荷<lb/>
殊榮但以談天者豈測其高酌海者莫知㝠廣聖功<lb/>
神武睿德文思雖欲賛揚實撰不逮今巳撰訖謹連<lb/>
<pb n="KR4c0067_SBCK_018-3b"/>
封上塵黷嚴扆無地自容不任兢惶榮抃之至<lb/>
　　　進幽州紀聖功碑狀<lb/>
奉宣令臣撰述者北狄强悍勇於四夷前代聖王莫<lb/>
能制伏昨者囘鶻雖乗危蹙勢巳内侵豺狼之師尚<lb/>
餘十萬陛下神武雄㫁智出萬方震天威以霆聲碎<lb/>
獯戎而瓦解武功盛烈高頴百王豈比周穆犬戎之<lb/>
征荒服不至漢武馬邑之詐羣帥無功將垂耿光宜<lb/>
命鴻筆臣學藝荒淺久病殘衰紀軒后之功徒知竭<lb/>
思叙唐堯之德終愧難名採其功狀稍似摭實今巳<lb/>
撰訖謹連進上輕黷宸扆不任惶越謹録奏聞<lb/>
<pb n="KR4c0067_SBCK_018-4a"/>
　　　進頡戞斯朝貢傳圖狀<lb/>
臣二十一日於延英面奏吕述等准敕訪黠戞斯國<lb/>
邑風俗編為一傳余修撰巳成稍似詳備臣伏見貞<lb/>
觀初因四夷來朝太宗令閻立本各寫其衣服形貌<lb/>
為職貢圖臣謹令畫工注寫注吾合素等形狀列於<lb/>
傳前兼臣不揆淺陋輒撰傳序所兾聖明柔逺之德<lb/>
高於百王絶域慕義之心傳於千古輕黷宸嚴伏増<lb/>
兢惧謹封上進<lb/>
　　　進侍宴詩一首狀<lb/>
伏以六合清和四夷慕義芳春令節錫宴羣臣見膏<lb/>
<pb n="KR4c0067_SBCK_018-4b"/>
露之晞陽喜薰風之解愠萬心歡樂累日忘疲伏惟<lb/>
陛下睿德日新文章天縱詞高黄竹思縟白雲含毫<lb/>
而瑞景揚光摛藻而非烟動色臣早司綸綍嘗忝内<lb/>
庭雕蟲薄技實感憲宗穆宗文宗知奬不測不揆淺<lb/>
薄輒進詩一首輕黷宸嚴伏増惶惕謹随狀奉進<lb/>
　　　進新舊文十巻狀<lb/>
四月二十三日奉宣令狀臣進來者伏以揚雄云童<lb/>
子雕蟲篆刻壯夫不為臣往在弱齡即好辭賦性情<lb/>
所得衰老不忘屬吏職嵗深文業多廢意之所感時<lb/>
乃成章豈謂擊壤庸音謬入帝堯之聴巴渝末曲猥<lb/>
<pb n="KR4c0067_SBCK_018-5a"/>
蒙漢祖之知跼蹐慙惶神魂飛越謹録新舊文十巻<lb/>
進上輕黷宸嚴<lb/>
　　　進瑞橘賦狀<lb/>
今月十九日聖恩賜臣朱橘三顆者伏以逺自湘山<lb/>
移根清禦䝉雨露之渥澤比日月之休光始發素荣<lb/>
俄成丹實誠宜奉金華之宴助玉食之甘豈謂恩及<lb/>
賤微獲觀嘉瑞臣久參綸命常効雕蟲仰荷皇慈輒<lb/>
獻小賦輕黷宸扆倍積兢惶臣又伏見玄宗朝種柑<lb/>
結實宣付史舘祖宗故事敢不奏聞其賦謹随狀上<lb/>
進臣不任感恩踴躍之至謹奉狀以聞<lb/>
<pb n="KR4c0067_SBCK_018-5b"/>
　　　進西南備邊録狀<lb/>
伏以犬戎歴代為患國之仇讐南蠻自經負恩常懐<lb/>
反側西蜀兩路實繫安危臣頃在西川講求利病頗<lb/>
収要害之地實盡經逺之圖因著西南備邊録十三<lb/>
巻臣所創立城鎮兼畫小圖米塩器甲無不該備昔<lb/>
蕭何收睿覽第四巻敘維州本末尤似精詳所兾聖<lb/>
慈知臣竭力奉公盡心立事所至之地不敢苟安輕<lb/>
黷宸嚴伏増戰越<lb/>
　　　讓官表<lb/>
臣某言伏以臣之事君猶子之事父若情有所隠志<lb/>
<pb n="KR4c0067_SBCK_018-6a"/>
在茍安不自披誠即為冒寵臣某誠皇誠恐頓首頓<lb/>
首伏惟仁聖文武至神大孝皇帝去邪用相有大舜<lb/>
之功柔逺固存臻漢宣之理故得王道正直海内邊<lb/>
朔底寧干戈永戢文朙之化方致雍熙螢爝之光所<lb/>
宜自息豈敢虛矯上負君親臣始自孩童常多疾病<lb/>
逮於壯嵗猶甚虛羸屬亷問江南荏苒八嵗移鎮巴<lb/>
蜀首尾三年暑濕所侵遂成沉痼患風毒脚氣十五<lb/>
餘年服藥過虛又得渴疾毎日自午巳後暝眩失常<lb/>
形骸僅存心氣俱竭唯恐晩歸私第　盡道途臣伏<lb/>
見國史岑文本受委既深形骸頓竭太宗嘗謂左右<lb/>
<pb n="KR4c0067_SBCK_018-6b"/>
知其將盡韋處厚積以虛憊不早退身侍立之時仆<lb/>
於玉堦之下臣竊以二臣為戒不敢遑安所兾陛下<lb/>
弘太宗之仁不軫念於無及臣得延處厚之數免自<lb/>
促於明時伏望陛下察臣懇誠矜臣衰耗得罷繁務<lb/>
退守州行稍獲安閑漸自頥養一二年後或兾有瘳<lb/>
臣儻餘齡尚存筋力未朽必當灰身粉骨上報聖慈<lb/>
不任祈恩之至謹奉表<hi>批答不録</hi>
　　　讓太尉第二表<hi>録同日更進此表第一表舍人撰不</hi>
臣某言臣今日巳進讓表驚寵之心不遑啓處再陳<lb/>
恐懇實惧為煩臣某<hi>中謝</hi>伏見國初巳來授此官唯<lb/>
<pb n="KR4c0067_SBCK_018-7a"/>
有匕人尚父子儀猶以懇辭而免近者智興載義皆<lb/>
超拜太傅太保只縁朝廷重惜此官裴度守司徒十<lb/>
年竟不遷授以臣僣越必致顛擠况臣既無汗馬之<lb/>
勞涓塵莫効又有負薪之<graphic n="KR0858" url="https://raw.githubusercontent.com/kanripo/KR-Gaiji/master/images/KR0858.png" mimeType="image/png"/>曠廢至多唯陛下寵以<lb/>
羙名榮皆過實而臣靦顔自處竊位偷安非止獲朝<lb/>
野之譏實恐受神明之譴輒披丹款猶兾聴從伏望<lb/>
息罷新恩且守舊秩不任祈恩迫切之至謹再奉表<lb/>
以聞臣某<hi>云云</hi>
　　省表具知我文祖有文貞房社左右前後若日<lb/>
　　月照臨緝熙帝圖肇顯天禄異代同德建勲垂<lb/>
<pb n="KR4c0067_SBCK_018-7b"/>
　　休克相朕躬光集大命功居第一節貫在三神<lb/>
　　開智謀識洞蓍蔡用䕫龍之道振堯舜之風懸<lb/>
　　衡不欺朗鑑能燭乃者葷狁狂蹷參剪伐之權<lb/>
　　頑童侵虐啓平殄之䇿替我獨㫁挺身羣疑子<lb/>
　　房潛運於先機張華堅執於必克制變兵事訂<lb/>
　　謨國經晝則共議公朝夜多不寐私室輝發綸<lb/>
　　綍揣摩典章弼亮五年風雨一志剛徤不倚謙<lb/>
　　尊益光見呉芮蕭何之心盡食蘖飲氷之節今<lb/>
　　邊烽息照兇首巳殱允賴疇咨克平夷夏特寵<lb/>
　　槐庭之拜俾崇鳯沼之榮巍峩三台耀映千古<lb/>
<pb n="KR4c0067_SBCK_018-8a"/>
　　未為寵答繼有讓章體朕至懐宜㫁來表所謝<lb/>
　　知<lb/>
　　　讓太尉第三表<lb/>
臣某言臣聞廟器不盈周公戒其必覆馬力巳竭顔<lb/>
氏知其必顛臣竊感之以憂以蹙臣某<hi>中謝</hi>昔子文<lb/>
避祿竟之逃死冶厪辭卿迫於惧禍伏以上公亢極<lb/>
本待勛臣其間或授時賢皆是元老臣既非耆艾又<lb/>
乏戰功奉宸筭而曽靡運籌假英威而未嘗推轂有<lb/>
何勞効䝉此殊荣夙夜自思至今戰汗伏見廣德二<lb/>
年九月十七日代宗受尚父汾陽王此官三讓而免<lb/>
<pb n="KR4c0067_SBCK_018-8b"/>
至大歴十四年閏五月三日德宗再申前命重受尚<lb/>
父不許陳讓三載而終臣竊思尚父十五餘年得延<lb/>
光寵豈非牢讓而致隲所持昨者恭惟聖奬至深恩<lb/>
意加等秪受典册未敢固辭臣伏念齒髮雖彫心力<lb/>
猶扗實願贊陛下升平之運見萬方仁壽之期東封<lb/>
告成大典咸備然後散金娯老歸守丘園貪全盛時<lb/>
不忍自促所以再陳懇款上凟皇明竭至敬而不敢<lb/>
繁文陳至誠而不為飾讓心懇詞直庶獲聴從伏望<lb/>
特追新恩却守舊秩臣不任懇迫屏營之至<lb/>
　　省表具之褒德賞功禮經備舉疇庸答効國典<lb/>
<pb n="KR4c0067_SBCK_018-9a"/>
　　攸存昔子儀以外止軍功所宜牢讓今卿以内<lb/>
　　匡時政非合固辭况道濟公忠才兼文武弼諧<lb/>
　　五載始終一心頃以虜寇初平纔息戈甲旋又<lb/>
　　潞童怙亂須議剪除唯卿竭誠與我同志晉武<lb/>
　　平呉之計全在張華漢髙鎮俗之謀誰先周勃<lb/>
　　所以舉兹寵秩用答元勛恨更無官以償忠節<lb/>
　　且三載考績猶進律以甄勞况五兵成功無超<lb/>
　　位而表異自予遷授非限常程式示恩榮允符<lb/>
　　公論是宜贊傑用佐經邦王祥之碩德當任楊<lb/>
　　秉之貞亷稱職未酬萬一無至再三勉服官常<lb/>
<pb n="KR4c0067_SBCK_018-9b"/>
　　宜㫁來表<lb/>
　　　讓官表<hi>批答不録</hi>
臣某言臣聞道不欲盈玄祖之至誠人惡其上魯史<lb/>
之明規既以迫於愚衷敢慮動而生悔臣某<hi>中謝</hi>臣<lb/>
頃居宰弼獲戾於時既望汨以懐沙丼赴湘而溺死<lb/>
自謂永違白日莫覩青天雖文宗墜履不遺驟分圭<lb/>
瑞而微臣傷弓是惧常蹈春氷伏值陛下大朙初升<lb/>
臨照四海知臣常忝禁署逮事穆宗念巳廢之舊物<lb/>
憫既傷之弱羽召自滄海擢授黄閣明德每覆其瑕<lb/>
疵至仁常矜其衰疾參贊萬務倐巳六年裘冕禋郊<lb/>
<pb n="KR4c0067_SBCK_018-10a"/>
再覩配天之禮干戈問罪三見拘原之功所謂百生<lb/>
遭逢千載際㑹徵倚伏之數惟恐罹灾思存亡之幾<lb/>
所宜知止非慕三公乞骸之請敢希二疏解組之風<lb/>
忍去盛時自貽深戚實以久嬰沉痼年漸衰遅宗族<lb/>
孤單兄弟衰落先臣松檟近在東國家屬數人皆居<lb/>
上國不欲逺離京闕只願歸老田園伏望陛下深鍳<lb/>
孤忠特遂丹懇察臣上報聖德不必須在鼎司改授<lb/>
閑官優游暮齒所兾自知稅駕無李斯之歎音便保<lb/>
懸輿復韋賢之故事進退惶灼伏地涕零不任兢惶<lb/>
感切之至謹奉表陳乞以聞臣某<hi>云云</hi>
<pb n="KR4c0067_SBCK_018-10b"/>
　　　上司空後舉太常卿王起自代狀<lb/>
伏准建中元年正月五日敕常參官上後三日舉一<lb/>
人自代者昔東漢以陳蕃為三公其讓表曰不愆不<lb/>
忘率由舊章臣不如太常胡廣臣伏見前件官五朝<lb/>
舊老一代名臣孔門四科實居其首臯繇九德無不<lb/>
備包足以燮和隂陽允叶人望當唐虞讓德之舉副<lb/>
陛下則哲之知伏望察臣至誠之非飾請所兾虞丘<lb/>
無蔽賢之咎臧文免竊位之譏謹録奏聞伏候<lb/>
敕㫖<lb/>
　　　加司徒請停册禮狀<lb/>
<pb n="KR4c0067_SBCK_018-11a"/>
臣伏見今月二十二日制書制授臣司徒仍令所司<lb/>
擇日備禮册命者臣竊位妨賢允宜黜免聖慈寛宥<lb/>
擢授中台跼蹐慙惶若臨泉谷伏以明庭授册上路<lb/>
乗軒豈可以靦冒之容再塵清廟不稱之服重列天<lb/>
衢為衆目之所嗤致處士之横議臣且自愧况在周<lb/>
行人以伐叛之時所宜務簡炎蒸之候不可勞人伏<lb/>
見大和四年裴度受司徒平章事故辭册禮竟獲允<lb/>
從既有近例足得循守伏望陛下察臣懇款皆自至<lb/>
誠册命之禮特賜停罷臣不任<lb/>
　　　請改封衛國公狀<lb/>
<pb n="KR4c0067_SBCK_018-11b"/>
臣今日䝉恩進封趙國公承命哀惶不任感涕臣亡<lb/>
父先臣憲宗寵封趙國先臣與嫡孫寛中小名三趙<lb/>
意在傳嫡嗣不及支庶臣前年恩例進封合是趙郡<lb/>
臣以寛中之故改就中山亡祖先臣曽居衞州汲縣<lb/>
解進士及第儻家聖恩改封衞國遂臣私誠庶代受<lb/>
殊榮免違先志如䝉允許望賜帖麻施行臣不任悲<lb/>
懇屏營之至謹奉狀奏聞<lb/>
　　　為星變陳乞狀<lb/>
臣某言伏以謫見于天以警在位稽於前史皆有朙<lb/>
徵臣某<hi>中謝</hi>臣才非時須量乖公器因縁門䕃遂沗<lb/>
<pb n="KR4c0067_SBCK_018-12a"/>
華資出入蕃宣巳逾三紀早負素飡之責常愧周行<lb/>
老無黄髮之謀空竊髙位夙夜思省氷炭在心近伏<lb/>
見熒惑順行稍逼上相實惧天譴以致身災武德七<lb/>
年熒惑犯左執法右僕射蕭瑀遜位貞觀十五年熒<lb/>
惑犯上相左僕射髙士亷遜位國史之内此例至多<lb/>
臣人微才輕位忝上相倘冒恩寵猶自懐安忽至顛<lb/>
擠必傷玄化雖竭誠報國必不愧於明神盡禮事君<lb/>
志實貫於氷雪所慮物忌其滿天與之災跼蹐兢惶<lb/>
不知所㨿伏望聖慈察臣單緒海内孤根百口童䝉<lb/>
仰臣覆露一門宗祀須臣　特免上公退歸私第<lb/>
<pb n="KR4c0067_SBCK_018-12b"/>
所兾中衢擊壤復比於堯君舊里懸車不慙於漢相<lb/>
臣不任祗恩皇迫之至<lb/>
　　　張仲武與臣書四紙<hi>内一紙信物數</hi>
今古月曰仲武判官華封輿到臣宅送前件書并信<lb/>
物等巳聞奏訖臣素具懇誠實非飾讓臣登朝序垂<lb/>
二十年未曽為宰相撰碑所悉盖縁雕䖝薄伎巳忝<lb/>
榮名不願鬻文更受財貨比見文士或巳居重位或<lb/>
巳是暮年矻矻為文只望酬報臣心鄙耻所不樂聞<lb/>
大和中幽州刺史李載又撰碑歛取大過軍亂之際<lb/>
怨詞頗甚况今陛下聖明御㝢風教鼎新文德邁於<lb/>
<pb n="KR4c0067_SBCK_018-13a"/>
羲軒武功高於周漢河朔節將皆竭忠誠尤宜示以<lb/>
典章令知法度臣忝居台鉉過受殊恩若不守亷隅<lb/>
坐厚賂何以仰裨玄化表率庶僚倘以仲武之情不<lb/>
可全阻許臣量受一千匹巳是乖臣本心伏希聖慈<lb/>
鑒臣丹懇仲武書謹封進上臣不任<hi>云云</hi>
　　　再讓仲武寄信物狀<lb/>
右高品孟公度至奉宣聖㫖縁河朔體太令臣即受<lb/>
者伏以浩蕩之功生靈共載擊壤之内謳歌必歸昨<lb/>
者藩臣拜章願紀貞石臣謬當臣願獲聖功才力至<lb/>
㣲神武難備莫能相質空愧雕䖝豈敢廣受縑素増<lb/>
<pb n="KR4c0067_SBCK_018-13b"/>
其蕪鄙虧於事體乖臣本心昨日進狀懇辭誠非飾<lb/>
讓實以文至淺陋巳慙黄絹之工取又不亷益昧素<lb/>
系之節愚衷上啓宸鑒未囘特降王人重宣聖㫖捧<lb/>
戴慙惧進退徬徨臣事君之心實無所隠終希允臣<lb/>
誠懇獲守典章使亷儉興行皇風遐暢謹再狀以聞<lb/>
臣不任<hi>云云</hi>
李文饒文集卷第十八<lb/>
<pb n="KR4c0067_SBCK_018-14a"/>
</p>
<p>
</p>
  </div>
</body>
</text>
</TEI>
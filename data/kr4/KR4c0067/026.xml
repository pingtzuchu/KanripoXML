<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0067_SBCK_026-1a"/>
李文饒别集卷第六<lb/>
　書碑<lb/>
　　與桂州鄭中丞書一首<lb/>
　　與姚諌議書三首<lb/>
　　劉公神道碑<lb/>
　　馬公神道碑<lb/>
　　　與桂州鄭中丞書<lb/>
某當先聖御極再參樞務兩度冊文及宣懿太后祔<lb/>
廟制聖容賛幽州紀聖功碑討囘紇制討劉稹制五<lb/>
度黠戞斯書兩度用兵詔敕及先聖攺名制吿吴天<lb/>
<pb n="KR4c0067_SBCK_026-1b"/>
上帝文并奏議等勒成十五卷正觀初有顔岑二中<lb/>
書代宗朝常相元和初某先太師忠公一代盛事皆<lb/>
所潤色小子詞業淺近獲繼家聲武宗一朝冊命典<lb/>
誥軍機羽檄皆命受撰述偶副聖情伏恐製序之時<lb/>
要知此意伏惟詳悉謹狀<lb/>
　　　與姚諌議邰書三首<lb/>
閏冬極寒伏惟諌議十五郎尊軆動止萬福即日某<lb/>
悲緒外䝉差趙押衙至奉示問不任悚荷無由拜伏<lb/>
陪積瞻戀謹因使囘奉狀不次閏十二月二十八日<lb/>
從表文崖州司戸叅軍同正李某狀上<lb/>
<pb n="KR4c0067_SBCK_026-2a"/>
天地窮人物精所弃無復音書平生舊知無復吊問<lb/>
閣老至仁念舊盛德矜孤再降專人逺逾溟漲兼賜<lb/>
衣服噐物茶藥至多槁木暫榮寒灰稍暖開緘感切<lb/>
涕咽難勝大海之中無人拯䘏資儲蕩盡家事一空<lb/>
百口熬然徃往絶食塊獨窮悴終日苦飢惟恨垂殁<lb/>
之年頓作餒死之鬼自十月末得疾伏枕七旬屬纊<lb/>
者數四藥物陳裛又無醫人委命信天幸而自活羸<lb/>
憊至甚生意方㣲自料此生無由再望旌棨臨𥿄涕<lb/>
戀不勝逺誠病後多書不得伏惟恕察謹狀<lb/>
伏蒙又賜口箴不任感戴東都日所惠本留洛中無<lb/>
<pb n="KR4c0067_SBCK_026-2b"/>
人檢得兼以道路艱阻二年来不曾有人至洛以此<lb/>
前狀諮請倍深惶悚小生舌箴更攺三五字不欲兩<lb/>
本流傳今謹録新本献上舊本伏望封還如不能逺<lb/>
寄伏惟必賜焚却下情切望趙總管知廣州時多此<lb/>
吕下旬方此至伏惟照察謹狀<lb/>
　　　唐故左神䇿軍護軍中尉兼左街功德使知<lb/>
　　　內侍省事劉公神道碑<lb/>
宸極正位運四時者璇樞太㣲啓扉分兩垣者上將<lb/>
其或道兼文武勲著旂常禀嶽立之神姿藴泉渟之<lb/>
深識存也岀忠入孝爱敬同歸歿也灑澤漏泉始終<lb/>
<pb n="KR4c0067_SBCK_026-3a"/>
一貫求之前古不亦難㢤公諱弘䂓前京兆雲陽人<lb/>
也派流甚逺珪組相承炳焯周邦光揚史牒曾祖恩<lb/>
官止同州白水縣令祖信終于漢中郡折衝都尉父<lb/>
英皇左武衞中卽将歴階勲至游擊将軍上枉國皆<lb/>
績前緖踐履夷途或朙恕而行俾人歸厚或強毅以<lb/>
立顧敵必摧不顯當時冝生逹者公十有五乃應選<lb/>
用冲和之羙暢茂於四肢喜愠之来不塵於絶境亦<lb/>
由崑岫片玉嶧陽孤桐生禀異姿終成重噐始署雲<lb/>
騎尉賜緋累遷內侍省內僕寺丞宻侍赤墀飛聲紫<lb/>
禁值操不逾於䂓矩抗志巳在於丹霄無何丁郎将<lb/>
<pb n="KR4c0067_SBCK_026-3b"/>
憂苴枲服䘮杖而後起不辭王事是謂從權俄授徴<lb/>
事郎內侍省府局令屬劉闢逆命禁旅徂征護汧隴<lb/>
梟騎之鋒平井絡鴟張之虜始以義擊俄焉凱歸由<lb/>
是有輕車都尉之授旋又将命撫循自靈州以屇于<lb/>
邉搞軍五城勤役萬里𢡟乃休績簡于天心加銀印<lb/>
赤紱之賜充天威軍使奉詔蠻方再女憬俗俶儻扶<lb/>
義有叱馭之風感激捐軀忌跕鳶之苦恩禮浹洽要<lb/>
荒宴如㝷自奚官局丞擢翰林院使僊署重深天顔<lb/>
咫尺導才臣之啓沃廣睿哲之聰朙公學富丘墳智<lb/>
參神化叶機賛命彂揮王猷故事藹然內庭繄頼爰<lb/>
<pb n="KR4c0067_SBCK_026-4a"/>
加內侍伯貳副軍中尉副左街功德之任紫艾龜印<lb/>
之寵以昭其庸武旅鳬藻之師實爲之佐檢校司空<lb/>
王公諤之授鉞河東也攺内給事爲之護軍以金蘭<lb/>
之契睦於元帥以泉海之量接于賔僚三軍照愛日<lb/>
之和列郡靡淸風之悳洎振武失守主將遁逃朝庭<lb/>
軫憂慮焉邉患因命尚書張煦節制是邦詔公領歩<lb/>
騎五千爲之聲援公內運秘計外示閑安詭以巡邉<lb/>
掩其無備長驅猛銳深入壘門乃以宣劳之名俾其<lb/>
少長皆㑹然後擒執魁首寘之典刑戮三百餘人闔<lb/>
城股悚昔武安之阬趙卒莫辯幽冤韓信之戰井陘<lb/>
<pb n="KR4c0067_SBCK_026-4b"/>
徒聞疾闘未若公德刑具舉威惠皆宣乗馹上聞班<lb/>
師舊鎮司徒既歿承乏總戎而高平公弈葉相門一<lb/>
時盛悳與公虚舟相待朱瑟諧音淡然而成去如始<lb/>
至㝷又奉詔巡邉以觀軍實北至鉤注東逹飛挀道<lb/>
里曲折不遺於掌握兵機竒正盡在於襟靈士懐挾<lb/>
纊之恩人感投醪之醉壷漿塞路㓜艾争先爰寫山<lb/>
河存於繪事憲宗恱而加歎嘗置座隅得李恂之圖<lb/>
書乃知聚落觀千秋之畫地盡見山川加朝議大夫<lb/>
内侍省內常侍復歸舊鎮報忠劳也上以公噐能可<lb/>
以居重任機權可以參宻勿遂發中詔俾還京師攺<lb/>
<pb n="KR4c0067_SBCK_026-5a"/>
內飛龍使換右神策軍副使飛龍掌天驥之閑古太<lb/>
僕之職也禁旅總蘭錡之兵古上卿之寄也公或爲<lb/>
長或爲副盖選衆而舉惟材是擇翌日命知樞宻公<lb/>
揣摩心術練逹國章謀無不成<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>有餘𥙿當神武經<lb/>
緯之際王師戡定之初一日萬機晝嘗三接忠猷隱<lb/>
於聞聽嘉謀秘於宫闈畧而不書盖温樹不言之義<lb/>
也真拜内常侍知內侍省事旌其忠力賜名弘規弘<lb/>
者光大之偁規者規範之謂合此二義表玆一心俄<lb/>
而淄青干紀兵集淮海以公累護戎事尤䆳武經出<lb/>
爲淮南監軍委以攻討鳴鐘鼓以問罪運籌䇿以出<lb/>
<pb n="KR4c0067_SBCK_026-5b"/>
竒方厲志於戈矛遽纒哀於風樹抱終身之痛自逹<lb/>
神朙當赴難之辰敢避金革起復寧逺将軍依前充<lb/>
監軍使元悪既殱復掌樞宻憲宗慿几大漸召公受<lb/>
遺穆宗膺圖御民繄公定䇿捧日而昇黃道翼龍而<lb/>
上赤霄名節功勛光昭圖史遷忠武將軍內侍省少<lb/>
監賜上柱國進雲麾将軍服闋授銀青光禄大夫監<lb/>
門衞將軍知內侍省事封彭城縣開國子累封沛國<lb/>
公食邑三千戸賜以長戟列之朱門守約鳴謙不有<lb/>
其貴屬幽鎮首禍趙魏挻災公內竭謀猷定指蹤之<lb/>
計外緝機務當政賦之源慮不及私居嘗慎獨懸水<lb/>
<pb n="KR4c0067_SBCK_026-6a"/>
鏡而情無隱伏持㩲衡而心靡重輕嶷然如山以鎮<lb/>
群動逮長慶季歲穆皇戾巳彌留公志仗神朙心存<lb/>
王室請立先后以爲副軍雪涕抗詞首陳大計舉觴<lb/>
瀝款衆議皆從延年離席而社稷巳安趙喜橫堦而<lb/>
尊卑乃定惟公方之諒無慙徳公以名遂身退舉能<lb/>
進善人之高躅也乃推同志固繁機遷左監門衞上<lb/>
将軍知省事復爲河東監軍使拜泣玉墀寵錫金帶<lb/>
雖魏后深恩授劉稹之部落吳君宻渥賜陸遜之金<lb/>
環煥赫煇榮莫逾於此穆宗厭代先后嚮朙公懇請<lb/>
㑹朝旋奉俞詔拜特進行右武衞上將軍公以子牟<lb/>
<pb n="KR4c0067_SBCK_026-6b"/>
之戀常懐魏闕汲黯之志惟在漢庭懇辭北轅上不<lb/>
能奪㝷除內宅使鴻臚禮賔等使前代特進位次三<lb/>
公居驃騎儀同之上非荗勛俊悳曷以處之遷左神<lb/>
䇿軍中尉兼左街功德使漢氏京師有南北軍之屯<lb/>
武帝旣平百粤內増七校今之中尉寔司其任公閱<lb/>
禮敦詩深知将帥之體安人和衆實有經武之材以<lb/>
清凈禮緇黃以慈惠親戎旅西方之教不肅而成北<lb/>
落之衞隱然難犯吐論必援於經史耽翫惟志於圖<lb/>
書遇物而涇渭自分立誠而風雨如晦權雖侔於魏<lb/>
霍主意益親寵雖盛於金張人心咸恱非全才曠度<lb/>
<pb n="KR4c0067_SBCK_026-7a"/>
豈能臻於此歟公志氣方疆春秋甚富将欲揚威瀚<lb/>
海耀武龍庭展報國之壮圖恢致君之逺畧劳而生<lb/>
疾懇請辭榮天子憂吕蒙之未瘳委丹景之卧鎮近<lb/>
臣挾醫而駢至中使賜藥以交馳心徒傾於太陽命<lb/>
巳迫於朝露洒血懐感啓手歸全以十一月二十八<lb/>
日薨於長安来遲里第享年五十二遺表献名馬雕<lb/>
鞍寳噐犀帶臣子之戀不其至乎敬宗當宁流襟廢<lb/>
朝三日贈開府儀同三司贈絹一千匹布四百端錢<lb/>
三千貫上擬三台之耀下管九泉之荣禮命所加冠<lb/>
於當代朝廷碩臣聞必興歎和壘故校相視澘然昔<lb/>
<pb n="KR4c0067_SBCK_026-7b"/>
李將軍之殂人皆流涕以其信結於士大夫公近之<lb/>
矣况公瞑目之後曾未經旬變起林光災纒霄極則<lb/>
知日磾巳歿何羅之舋遂成許褚旣終徐地之媛莫<lb/>
遏惟公峯巒聳㧞挺秀色於晴霞律吕含和流清音<lb/>
於大厦志必存於經濟量莫挹其冲深思若涌泉智<lb/>
如炙輠决勝千里通知四夷察情僞之端逹㡬㣲之<lb/>
際故天子虚巳以聽詢謀允諧道不取於荀容言必<lb/>
歸於中正居平而博厚泛愛臨事而感㮣立名體征<lb/>
虜之奉公得亞夫之守節公之掌樞也屬穆皇寝疾<lb/>
逾年公之總戎也屬敬宗朝廷多事公恊和将相安<lb/>
<pb n="KR4c0067_SBCK_026-8a"/>
靖邦家勁草不揺喬松自直傳偁公家之利知無不<lb/>
爲忠也送往事居俱無怍色貞也惟公有之矣惜乎<lb/>
未及中夀俄歸杳冥景巳戢於虞泉名空留於簡冊<lb/>
可不悲㢤夫人宻國夫人李氏懿行蘭薰貞風玉瑩<lb/>
榮封石<graphic n="KR1038" url="https://raw.githubusercontent.com/kanripo/KR-Gaiji/master/images/KR1038.png" mimeType="image/png"/>寵章全德悳禮茂於宗姻洵羙光於內則<lb/>
悲深畫哭痛結泉扉有子五人長曰行立朝散大夫<lb/>
內侍省宫闈局令上柱國彭城郡開國伯賜緋魚袋<lb/>
次曰行深中散大夫內侍省給事賜紫金魚袋次曰<lb/>
行元　賜緑次<lb/>
曰行先朝散大夫內府局丞上柱國<lb/>
<pb n="KR4c0067_SBCK_026-8b"/>
　　　　　　　　次曰行<lb/>
　　　　　　　　咸以珪璧之姿藻身文囿鴻鵠<lb/>
之志矯翼禁林朱紫連華閨門雍睦忠岀於孝負五<lb/>
龍之俊才喪過乎哀有二連之深戚粤以太和元年<lb/>
十一月十四日即幽窆於川滻之西禮也青烏啓兆<lb/>
悲壟樹之長隂白鶴臨風嗟吊賓之遽返永圖丕績<lb/>
乃篆貞珉銘曰<lb/>
皇王神化仰灋星樞始自絲忽風行八區誰參其任<lb/>
公實帝俞出吐君命入讃臣謨<hi>一其</hi>惟后建邦外分蕃<lb/>
岳粤則淮壤雄惟朔漠誰護其軍公多智畧恒瀚旣<lb/>
<pb n="KR4c0067_SBCK_026-9a"/>
寧王猷允若<hi>二其</hi>漢家宫室上應太㣲布列環衞恢張<lb/>
武威誰司其柄公逹戎機英王流眄忠賢是依<hi>三其</hi>內<lb/>
外之寄安危所注惟公全德乃暢機務羙璧良珪瑞<lb/>
質凝素霜㦸寳刀森然輝庫<hi>四其</hi>天挺竒志貞若渾金<lb/>
出入三紀賢朙一心寒松在巘霜霰寧侵皇澤之厚<lb/>
川流比深<hi>五其</hi>趙孟愒景光音遂逺長卿病痟藥石皆<lb/>
晩靈芝難駐竒香莫返光碎珠泉芳消蘭畹<hi>六其</hi>鹵簿<lb/>
詔葬城闕之東列旌旗於素滻凝簫挽於朔風落槭<lb/>
槭之霜葉呌離離之晚鴻時一往兮舟壑逝魂歸来<lb/>
兮松栢中<hi>七其</hi>
<pb n="KR4c0067_SBCK_026-9b"/>
　　　唐故開府儀同三司行右領軍衞上將軍致<lb/>
　　　仕上柱國扶風馬公神道碑銘<hi>并序</hi>
夫隴坻長松必備朙堂之制荆岑璞玉終爲大國之<lb/>
寳士或起漁釣而遭時㑹亦有披荆榛而賛王業求<lb/>
之古何代無賢大和六年開府儀同三司右領軍衞<lb/>
上將軍致仕上柱國𡵨山公實封三百戸扶風馬公<lb/>
以侯印罷歸至開成六年九月四日薨於永嘉里第<lb/>
享年六十三詔贈楊州大都督朙年二月八日以鹵<lb/>
簿鼓吹葬於京兆㶚陵之原馬公即國之盡忠衞主<lb/>
之臣也公諱存亮字季朙大父瑾皇銀靑光禄大夫<lb/>
<pb n="KR4c0067_SBCK_026-10a"/>
考操皇朝議郎房州長史公之先族趙奢嘗以百萬<lb/>
勁兵號爲馬服制秦吞魏因而氏焉厥後文武派分<lb/>
英華不絶武則伸威百蠻鑄銅而表海文則研道六<lb/>
經施帳而授業公繼前業蔚爲茂噐終始一貫貞朙<lb/>
六朝德宗時弱冠筮仕風儀夙成帝欲分綺季之劳<lb/>
翼皇儲之重於是暫離武帳出侍龍樓賛蘭英結珮<lb/>
之馨規桐葉剪圭之戯此則史冊之保護也帝欲秩<lb/>
出納之司紏梯航之貢於是副洪羊而實天庫佐安<lb/>
國而禆水衡此又孔僅之方畧也帝欲具飾車旂宣<lb/>
朙衣服公於是典其寮寀重立䂓模疊烟霞以散王<lb/>
<pb n="KR4c0067_SBCK_026-10b"/>
侯卷虹蜺而給妃后卿靄施彰於五輅日華揺裔於<lb/>
九游此又叔孫通之文物也帝欲順時巡以察風俗<lb/>
先品實以奉園陵公於是廣靈囿以樹農功来頖宫<lb/>
以列珍饌灋后稷播殖之道遏嗇夫捷給之詞此又<lb/>
卜式之理上林也帝欲昆夷即序士馬無譁公於是<lb/>
視秩視玉鈐榮加金鈕以竒謀而恊上將以忠懇而<lb/>
暢皇猷尺籍五符之勤訓馬簡士之要雖程功於衞<lb/>
霍終歸羙於程李此又許歴之副趙奢也元和十三<lb/>
年公自神䇿軍副使詔受雲麾將軍左監門衞将軍<lb/>
知內侍省事兼左街功德使公於是金湯天壘雷電<lb/>
<pb n="KR4c0067_SBCK_026-11a"/>
皇威斥㳺堕於五营取材能於七萃備牙瓜則數逾<lb/>
十萬竭心膂則酬必九遷貔貅虎豹之師鵝鸛魚麗<lb/>
之訓文茵貝胄之盛羽葆靈旂之飾奉元㑹則雪霜<lb/>
委積於殿廷侍郊丘則錦綉施張於原野公珪璋挺<lb/>
噐禮樂資身輦下無睚眦之徒轅門多温㳟之士知<lb/>
吕蒙於行陣重卻縠於詩書晉代名卿咸授趙襄之<lb/>
舉漢朝武畧多由去病之門此又方召之佐宣王也<lb/>
敬宗時宫掖無虞蜂蠆暴起塵驚王座熊突彤闈良<lb/>
媛以羅𬒮當衝侍臣以藥囊捍患宸慮未經於細柳<lb/>
天行俄及於穹皇何羅之釁始萌日磾之心已動公<lb/>
<pb n="KR4c0067_SBCK_026-11b"/>
於是覧羲皇之轡駐豊隆之馭関■壁而納■日闢<lb/>
獸落而留六龍指麾殄㓂之兵調停太官之膳群兇<lb/>
既成於京觀庻官方及於乘輿公乃率玄甲而清紫<lb/>
㣲奉翠華而入黃道此文耿弇安君父淸妖孽也於<lb/>
是真食井賦紀功旂常文錦玉帶綢繆蕃錫公辭榮<lb/>
畏滿名遂身退坐罇爼而監淮海衞瓘之忠勤也馳<lb/>
軺車而欵天闕子牟之誠戀也捐寵綏而授松檟揚<lb/>
王孫之逹命也歸郷里而散金帛蘇季子之行義也<lb/>
慶忌嫉邪之心萬石周慎之志保貞廉而碎首惡讒<lb/>
慝而忘身思患覩漏河之初知機見履霜之漸士君<lb/>
<pb n="KR4c0067_SBCK_026-12a"/>
子所以推公之朙識也公始罷淮南監軍使詔除內<lb/>
飛龍使荏苒一紀劬勞六閑朝習華騮莫巡棧皂無<lb/>
竊轡詭銜之患遂翹足交頸之安瘁精爽於北辰播<lb/>
芳烈於来代旋以股肱近地河関要津爰輟信臣再<lb/>
監戎旅繡衣晝行於阡陌金爼暮奠於松楸爲子爲<lb/>
臣忠孝備矣旣而以疾告老乞還京師累表抗辭留<lb/>
中未下天下眷懐耆舊注意貞良乆而乃從不奪其<lb/>
志此又終始之大節古今之至人長慶𥘉某泰職內<lb/>
庭獲覩公之儀表玉山峻嶺瓊樹高柯霍子孟資性<lb/>
端荘進有常處張子孺小心畏忌毎逺權勢御札盈<lb/>
<pb n="KR4c0067_SBCK_026-12b"/>
几天香滿衣驂八駿而幸玄洲捧六釣而殪靑兕勛<lb/>
名光焯當代莫儔夫人岐國夫人王氏寳劔早沉於<lb/>
淸渭珠光先閟於黃泉嗣子瓊林使朝議大夫行內<lb/>
侍省奚官局令上柱國扶風郡開國公食邑二千戸<lb/>
襲重封一百五十戸賜紫金魚袋元某夙禀英才早<lb/>
聞詩禮守公灋度以紹家風次子幽州監軍使朝議<lb/>
大夫行內侍省內僕局令上柱國賜緋魚袋元貫朝<lb/>
議大夫奚官局令上柱國賜緋魚袋元償儒林卽守<lb/>
內侍省內府局丞上柱國元眞等金貂相映朱紫交<lb/>
輝鳯毛歸羙於一門驥足皆期於萬里以某知公故<lb/>
<pb n="KR4c0067_SBCK_026-13a"/>
事見託斯文刻石路隅庶紀佳績俾後代知天子聞<lb/>
鼔鼙而憶名將鍳丹靑而思老臣乃爲銘<lb/>
朙堂巍巍天駟前施木帝乗馬是能星馳鳴噣<lb/>
車馬是司趙秦同出後有　馬服生趙<lb/>
戰國更覇迭相盛衰趙困長平秦始開基劉累逺孫<lb/>
剪秦無遺劉即范氏累乃龍師厥派緜緜㝷源乃知<lb/>
貞元年中公侍丹墀一善及物知無不爲進退諤諤<lb/>
行無越思朙朙六聖信任不疑赫赫貞臣顛危必持<lb/>
理身淸靜成國雍熈實本兵柄左右皇威内訓七萃<lb/>
七萃如貔外遏百蠻百蠻以綏冬有愛日人心所歸<lb/>
<pb n="KR4c0067_SBCK_026-13b"/>
疾風勁草輿論欽之始去禁衞萬夫涕洟逮總天廐<lb/>
六閑允釐盡瘁事國形神乆疲監視諸矦琴書自怡<lb/>
金印組綬去之若遺陶徑潘園優㳺在斯長慶云年<lb/>
詔樹豊碑上將刻字文以好辭後十六年藎臣其萎<lb/>
原阡松檟兮霜露巳滋苑池䑓榭兮榛蕪可悲覩塵<lb/>
根兮空嗟蔓草篆貞珉兮攸媿色絲<lb/>
李文饒别集卷第六<lb/>
</p>
<p>
</p>
  </div>
</body>
</text>
</TEI>
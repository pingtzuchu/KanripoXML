<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0067_SBCK_001-1a"/>
李文饒文集卷第一　㑹昌一品制集<lb/>
　徽冊　讃<lb/>
　　上尊號玉冊文<lb/>
　　仁聖文武至神大孝皇帝眞容讃<hi>并序</hi>
　　　上尊號玉冊文<hi>二年㑹昌</hi>奉敕撰<lb/>
維㑹昌二年歲次壬戌四月乙丑朔十四日戊寅攝<lb/>
大尉光禄大夫守司空兼門下侍郎同中書門下平<lb/>
章事臣徳𥙿銀青光禄大夫守尚書左僕射兼門下<lb/>
侍郎同中書門下平章事臣夷行金紫光禄大夫尚<lb/>
書右僕射兼中書侍郎同中書門下平章事臣拱銀<lb/>
<pb n="KR4c0067_SBCK_001-1b"/>
青光禄大夫守中書侍郎同中書門下平章事臣李<lb/>
紳及文武百官金紫光禄大夫檢校司徒兼太子太<lb/>
保臣僧孺等六十五百七十四人言臣聞羲皇首太<lb/>
古之號成湯顯神武之稱我髙祖皇王是憲尊名若<lb/>
古貽厥丕訓爲子孫之法豈不善始善述哉矧乃臣<lb/>
唐受命繼體承業理運將至大君以興昊穹所以開<lb/>
至聖也曩者明兩未定帝華不恊捨㣧傳聖深惟至<lb/>
公先后所以昭天命也亦猶堯發於唐矦文興於代<lb/>
邸神明之祚不其難哉伏惟皇帝陛下淸明溥鬯光<lb/>
耿四海玄德莫鄰天休大賚日角見表氣志如神爰<lb/>
<pb n="KR4c0067_SBCK_001-2a"/>
初定命正心理物如辰居極而天下無邪矣由是昭<lb/>
德塞違尊賢遠佞禹不自滿成不敢康罔盤于田不<lb/>
邇于色自閨壼以施王教由家道而刑國風去比周<lb/>
覈名實擥乾綱擇聖紀修舊典恊誠質扢嘉壇欵泰<lb/>
一進正臣以端治表禮故老以求讜言遠無蔽獄近<lb/>
無留命祈玄祖而膏雨降祀靈岳而嘉穀登省刑罰<lb/>
而蓬孛消彂倉廪而螽螟息去歲龍旂承祀大輅親<lb/>
郊捧玉瓉而一獻光靈来格振金石而六變魄寳昭<lb/>
臨然猶古訓是學緝熙于道天文炳煥雲漢其章温<lb/>
㳟敬遜承太任之教和樂愷悌洽戚藩之心德風偃<lb/>
<pb n="KR4c0067_SBCK_001-2b"/>
于群黎威霆動乎絶域又以敬養不逮於長樂昭配<lb/>
未升於禰宫毎懐嗣徽烝烝而慕所以奉若慈訓對<lb/>
越兩儀因心立制永錫其教寛䖍劉之罪興惻隠之<lb/>
仁回電收霜爲之反汗及單于慕義景附朔邉耀德<lb/>
戢兵謙臨是受至於備文物展國容莫不先甲而布<lb/>
甘澤丁辰而廓隂羽和景晏温卿靄絪緼斯所謂神<lb/>
祗之心應矣天人之際交矣於是服冕之士戴鶡之<lb/>
倫暨藩矦邦伯黃髪鮐背不謀而進曰陛下玄黙天<lb/>
晬輝光日新大矣孝熙四極爰臻誠宜玉版温潤鏤<lb/>
鴻明之德神寳焜耀薦萬斯之年丕夫大典不可辭<lb/>
<pb n="KR4c0067_SBCK_001-3a"/>
也陛下猶謙退固拒至于三四群臣不已乃曰俞哉<lb/>
夫徧覆包含之謂仁極深研幾之謂聖憲度著明之<lb/>
謂文蠻夷震懾之謂武感而遂通之謂神無思不服<lb/>
之謂孝臣等不勝大願謹奉玉冊玉寳上尊號曰仁<lb/>
聖文武至神大孝皇帝伏惟陛下乾徤不息謙尊而<lb/>
光樂戒其　禽戒其荒夀乃侔於殷宗俗乃厚於成<lb/>
康貽燕後昆受福無疆臣德裕等誠歡誠躍頓首頓<lb/>
首謹言<lb/>
　　　上尊號玉冊文<hi>㑹昌五年</hi>
維㑹昌五年歲次乙丑正月已酉朔一日已酉光禄<lb/>
<pb n="KR4c0067_SBCK_001-3b"/>
大夫守太尉兼門下侍郎同中書門下平章事臣德<lb/>
𥙿光禄大夫守尚書左僕射兼門下侍郎同中書門<lb/>
下平章事臣悰朝議大夫守尚書右僕射兼中書侍<lb/>
郎同中書門下平章事臣讓夷朝議大夫守中書侍<lb/>
郎兼户部尚書同中書門下平章事臣崔鉉及文武<lb/>
百官太中太夫太常卿臣孫簡等六千二百二人言<lb/>
臣聞在昔周宣撿抁内侵四扗薄伐以定王國則詩<lb/>
人大其功暨于漢宣北夷乖亂呼韓慕義郅支遠遁<lb/>
則簡䇿著其美惟此二代偁爲中興間者開成之未<lb/>
星孛如雲螟飛蔽天先帝戚之黎人懼焉乃授至聖<lb/>
<pb n="KR4c0067_SBCK_001-4a"/>
遺大投艱迄茲成功厥有冥數伏惟仁聖文武至神<lb/>
大孝皇帝表應龍翼粹合乾剛神全而正氣凝宇定<lb/>
而天光彂智燭千里動必察㣲心鏡萬機物来斯應<lb/>
於是三材用四維張建中和之極綴前聖之綱重樞<lb/>
機脩法制刑御家之理無出壼之言銷讒邪遠佞幸<lb/>
絶背公之黨退好徑之人內嚴體貌増堂陛之峻外<lb/>
絶締交去輔車之勢古所謂受命於天惟舜獨正也<lb/>
又曰一心定而萬物服惟陛下得之曩者北狄矜功<lb/>
耗蠧中國種類磐牙根柢封殖異術肺腑縞衣如荼<lb/>
挾邪作蠱浸淫宇內倒懸不觧百有餘年既而龍祠<lb/>
<pb n="KR4c0067_SBCK_001-4b"/>
埡㓕携國欵塞質帝女蹙海疆有狼頋平城之心鯨<lb/>
吞咸洛之志爰命梟將搴旗剛旃兵鏖穹廬火烈荆<lb/>
榛颺罽幙碎　䡝六羸遁逃貴王生還剗㓕妖迹剿<lb/>
除醜類故名王結髪冠帶入臣堅昆稽首鞮譯来獻<lb/>
而又姦臣放命二紀陸梁㨿太行之固下窺<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>邑通<lb/>
故絳之道旁睨近關樹其遺孽以竊兵柄議者僉曰<lb/>
精甲十萬積糓十年泉魚不察湯網宜懸陛下雄㫁<lb/>
霆聲群疑氷釋揚淸風而掃雲鼓迅雷而破山任馮<lb/>
異則㧞天井而振上黨仗呉漢則彂突騎而窺邯鄲<lb/>
壺關夫險山東奪魄屬有戍邉叛將竊彂参墟人心<lb/>
<pb n="KR4c0067_SBCK_001-5a"/>
揺蕩異議放肆陛下臨朝而言曰二冦獲罪於天予<lb/>
所不捨未三旬而定晋地纔朞年而㓕潞子不以金<lb/>
購稀將多降不勞師克粤首馳報非至德感物孰能<lb/>
臻於此乎由是台宰百辟藩屏將帥上言曰成伐東<lb/>
夷而肅慎来賀景剪七國而王室乃安莫不始於武<lb/>
功終致刑措將以禋上帝薦祖宗宜受鴻名以荅玄<lb/>
貺陛下猶謙遜而五譲之勤請弗已乃屈已以俞之<lb/>
雲漢為章所以昭法度也神明其德所以成教化也<lb/>
巍乎有功帝堯之則也勤于大道玄祖之訓也臣等<lb/>
不勝大願謹奉玉冊玉寳上尊號曰仁聖文武章天<lb/>
<pb n="KR4c0067_SBCK_001-5b"/>
成功神德明道大孝皇帝伏惟陛下不有其名以保<lb/>
其成不德其功以戒其盈享殷宗之福致周道之平<lb/>
熙我王度玉振金聲臣德𥙿等誠歡誠躍頓首蝢首<lb/>
謹言<lb/>
　　　仁聖文武至神大孝皇帝真容讃<hi>并序</hi>
仁聖文武至神大孝皇帝御極之五載氣應天和德<lb/>
感人心朝廷四方感一於正以精蕩侵以道勝殘故<lb/>
得風雨時若螽螟嵗息銷逢孛爲休氣驅戎狄爲懐<lb/>
人北荒堅昆重譯而至厥有窘伐憑阻弄兵陸梁韋<lb/>
頋既伐夙沙自縛武功既成体德昭明前古未聞百<lb/>
<pb n="KR4c0067_SBCK_001-6a"/>
王莫致之事皆葳蕤於圖諜矣皇上以爲大禹叙九<lb/>
疇敬五事豈不曰貌㳟則莊視明則止予欲作繢傳<lb/>
照審其儀形且夫聖人潜心於天以通神明先定其<lb/>
神而萬物理矣昔之訪具茨期姑射在此而已况乎<lb/>
廣成之戒抱一玄元之去多欲予所貴道良謂是矣<lb/>
豈眩夫係風之言竒彼淖冰之術從偓佺之所　遺<lb/>
堯舜之令命各哉於是圖輕素冩良金擬鑑形於止<lb/>
水若凝視於淸鏡五彩既彰穆穆皇皇居列仙之舘<lb/>
近玄祖之光蓋以昭燕翼之謀顯丕承之德矣臣聞<lb/>
古之至聖必有竒相是以黄熊之瑞應於龍體赤精<lb/>
<pb n="KR4c0067_SBCK_001-6b"/>
之符恊於圖表頎然而長文王所以新天命也體貌<lb/>
多竒漢髙所以威海内也然則繢事之㣲極於㣲肖<lb/>
至於天光　淸日光明潤非可圖也庻髣髴焉末臣<lb/>
奉詔敢颺言曰<lb/>
唐運中興天授大君軒耀其武堯煥其文北伐撿抁<lb/>
朔漠消氛西伏堅昆稽首稱臣祲生壼關盗起河汾<lb/>
沈機先物雄㫁觧紛克定群慝竟全大勲八表既寧<lb/>
萬機益勤爰命彩繢載模天真崐閬仙岑峻極秋旻<lb/>
蓬瀛白日光照淸晨涵育如天尊嚴若神輝赫絪緼<lb/>
爲龍爲雲聖作物覩禎祥以臻宣光孕靈虞熙載甄<lb/>
<pb n="KR4c0067_SBCK_001-7a"/>
政建中和金聲玉振太堦既平廟噐乃陳化下以德<lb/>
持盈以仁四瀆宗海衆星拱辰億萬斯年藻朗日新<lb/>
李文饒文集卷第一<lb/>
<pb n="KR4c0067_SBCK_001-7b"/>
</p>
<p>
</p>
  </div>
</body>
</text>
</TEI>
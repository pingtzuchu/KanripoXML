<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0067_SBCK_030-1a"/>
李文饒外集卷第一　窮愁志<hi>并序</hi>
予頃歲吏道所拘沉迷簿領今則幽獨不樂誰與晤<lb/>
言偶思當世之所疑惑前賢之所未及各爲一論庻<lb/>
乎箴而體要謂之窮愁志凢三卷篇論四十九首銷<lb/>
此永日聊以觧憂地僻無書心力乆廢每懐多聞之<lb/>
益頗有闕疑之恨貽於朋友以俟箴䂓<lb/>
　評史<lb/>
　　夷齊論　三良論<lb/>
　　張辟疆論　爰盎以周勃爲功臣論<lb/>
　　漢昭論　漢元論<lb/>
<pb n="KR4c0067_SBCK_030-1b"/>
　　荀恱論高祖武宣論荀恱哀王商論<lb/>
　　張禹論　三國論<lb/>
　　羊祜留賈充論　宋齊論<lb/>
　　　夷齊論<lb/>
昔夷齊不食周粟餓于首陽之下仲尼稱其仁孟軻<lb/>
羙其德<hi>孟子稱伯夷聖人之清者</hi>盖以取其節而激貪也所謂周<lb/>
粟者周王所賦之禄是也諌而不從不食其禄可矣<lb/>
至於聞淑媛之言輟飱薇蕨斯可謂不智矣夫薇蕨<lb/>
者元氣之所彂生四時之所順成日月之所燭風雨<lb/>
之所育周焉得而有之㢤若以粟者周人之播殖則<lb/>
<pb n="KR4c0067_SBCK_030-2a"/>
夷齊得非周人乎反覆其道盡未當理然夷齊之行<lb/>
實誤後人於陵仲子慕夷齊者也乃至不義其兄之<lb/>
禄㓗則㓗矣仁豈然㢤厥後商洛四友畏秦之酷避<lb/>
秦之禍豈止㓗其身而巳然飱紫芝以爲糧飮清泉<lb/>
以爲漿終老南山以養其夀斯可謂仁智兼矣<lb/>
　　　三良論<lb/>
秦穆之殺三良詩人刺之矣春秋譏之矣今不復議<lb/>
唯三良許之以死而前代無譏何也且臣道莫顯於<lb/>
咎繇孝友莫盛於周公咎繇尚不殉於舜禹二后周<lb/>
公尚不殉於文武二王三良詎可許之死乎如三良<lb/>
<pb n="KR4c0067_SBCK_030-2b"/>
者所謂殉荣樂也非所謂殉仁義也可與梁丘㨿安<lb/>
陵君同譏矣焉得謂之百夫特㢤昔荀息許晉献以<lb/>
言繼之以死君子猶歎斯言之玷不可磨也豈得以<lb/>
生同荣樂殁共埃塵以爲忠乎晏平仲言君爲社稷<lb/>
死則死之斯言得之矣自周漢迄於巨唐殺身成仁<lb/>
代有髦傑莫不顯一身之義烈未有繋一國之存亡<lb/>
唯紀信乗黃屋以誑楚赴丹熖而存漢数千年間一<lb/>
人而巳漢祚四百繇此而興余謂漢祖封建紀氏宜<lb/>
在蕭曹之上報德木稱良可悲也<lb/>
　　　張辟疆論<lb/>
<pb n="KR4c0067_SBCK_030-3a"/>
楊子羙辟強之覺陳平非也若以童子膚敏善揣吕<lb/>
氏之情竒之可也若以反道合權以安社稷不其悖<lb/>
㢤授兵産禄幾危劉氏皆因辟強啓之向使留侯尚<lb/>
存必執戈逐之将爲戮矣觀高祖遺言吕后制其大<lb/>
事可謂謀無遺䇿矣以王陵有廷諍之節置以爲相<lb/>
謂周勃堪寄託之任令本兵柄况外有齊楚淮南磐<lb/>
石之固內有朱虚東牟肺腑之親是時産禄皆匹夫<lb/>
耳吕后雖心不在哀将相何至危惧必當憂傷不食<lb/>
自促其夀豈能爲将相之害㢤高祖曰非劉氏而王<lb/>
者天下共撃之此慮屬吕宗矣何可背之厥後稱制<lb/>
<pb n="KR4c0067_SBCK_030-3b"/>
八年産禄之封殖固矣若平勃二人溘先朝露則劉<lb/>
氏之業必歸吕宗及吕后之殁刼<graphic n="KR1073" url="https://raw.githubusercontent.com/kanripo/KR-Gaiji/master/images/KR1073.png" mimeType="image/png"/>商以紿吕禄計<lb/>
亦窘矣周勃雖入北軍尚不敢公言誅諸吕豈不艱<lb/>
㢤頼産禄皆徒隷之人非英傑之士儻才岀於世豈<lb/>
受其紿說㢤嗟乎與其圖之於難豈若制之於易由<lb/>
是而言平勃用辟強之計斯爲謬矣留矦破産以報<lb/>
韓結客以徂秦招四皓以安太子所謂必伏義居正<lb/>
由此知不尚權譎明矣<lb/>
　　　爰盎以周勃爲功臣論<lb/>
爰盎對文帝曰絳侯所謂功臣非社稷臣夫社稷臣<lb/>
<pb n="KR4c0067_SBCK_030-4a"/>
者主在與在主亡與亡盎見勃自德其功有以激之<lb/>
也非至理篤論此言足以惑文帝聰朙傷仁厚之政<lb/>
俾其君有薄宗臣之意竟使周勃大功皆棄非罪見<lb/>
疑可爲長歎息也當吕后之世惠帝巳殂少帝非劉<lb/>
氏陳平用辟强之計權王産禄絳侯若不與之同心<lb/>
而制其兵柄必由此而階亂矣劉氏安危未可知也<lb/>
<hi>盎甘諸吕用事檀相王大尉本兵柄弗能王也</hi>然磨而不磷涅而不淄未常<lb/>
不心存社稷志在劉氏外雖順遜內守忠貞得不謂<lb/>
之社稷臣乎其後絳侯繋請室盎雖朙其無罪所謂<lb/>
䧟之死地而後生之徒有救焚之力且非曲突之義<lb/>
<pb n="KR4c0067_SBCK_030-4b"/>
楊子偁盎忠不足而談有餘斯言當矣善㢤賈生之<lb/>
說喻堂陛之峻高者難攀卑者易陵文帝感悟養臣<lb/>
下有節有以見賢人用心致君精識若袁公者難與<lb/>
並爲仁矣盎唯有正慎夫人席塞梁王求嗣此二事<lb/>
守正不撓忠於守奉害錯之罪虐貫神朙安陵之禍<lb/>
知天道不昧矣<lb/>
　　　漢昭論<lb/>
人君之德莫大於至朙朙以照奸則百邪不能蔽矣<lb/>
漢昭帝是也年十四而知燕王書詐後有譛霍光者<lb/>
上輒怒者敢有僣毁者坐之周成王有慙德矣高祖<lb/>
<pb n="KR4c0067_SBCK_030-5a"/>
文景俱不如也成王聞管蔡流言覩召公不說遂使<lb/>
周公狼跋而東鴟鴞之詩作矣漢高聞陳平去魏背<lb/>
楚欲捨腹心臣漢文惑季布使酒難近罷歸股肱郡<lb/>
疑賈生擅權紛亂欲踈賢士景帝信讒誅鼂錯兵觧<lb/>
遂戮三公所謂執狐疑之心来讒賊之口使昭帝得<lb/>
伊吕之佐則成康不足侔矣惜㢤霍光不學亡術未<lb/>
稱其德然輕徭薄賦與人休息匈奴和親百姓充實<lb/>
議塩䥫而罷榷酤任忠臣之效也纔弱冠而殂功德<lb/>
未盡良可痛矣<lb/>
　　　漢元論<lb/>
<pb n="KR4c0067_SBCK_030-5b"/>
漢元帝習武帝游宴後庭又隆好音樂與弘㳟石顯<lb/>
圖議帷幄之中進退天下之士史臣賛曰優游不㫁<lb/>
漢宣之業衰焉余以班固之言未盡其癖盖懦而不<lb/>
才權移所嬖非不㫁也夫帝王者天也天以剛徤爲<lb/>
氣粹精爲體氣剛而徤則三光不昏軆粹而精則四<lb/>
氣不亂剛也者不息之謂也故權衡獨運四時不忒<lb/>
粹也者不雜之謂也故乖氣消散隂陽不謬若運動<lb/>
不在於權軸鎔鑄不由於太冶蕩蕩上帝復何爲㢤<lb/>
書曰天聰朙自我民聰朙又曰天視自我民視天聽<lb/>
自我民聽豈尭舜之時上下皆公讒說不行人與其<lb/>
<pb n="KR4c0067_SBCK_030-6a"/>
其聰朙㢤豈幽厲之君上下盡邪讒言相蔽人不與<lb/>
其聰朙㢤元帝自稱淫亂之君各賢其臣令皆覺悟<lb/>
天下安得危亡之君元帝盖自以㳟顯爲賢而任之<lb/>
不疑也<lb/>
　　　荀恱論高祖武宣論<lb/>
荀恱論畧曰高帝天下初起庻事草創文帝躬行玄<lb/>
黙遂至昇平而古典未備制度多闕武帝內修文學<lb/>
外耀武威而不盡其術不克其終宣帝任灋審刑採<lb/>
覈名實而不用儒術理化不成歴数三代以及元帝<lb/>
曰崇尚儒業從諌如流引班固賛賔禮故老優游亮<lb/>
<pb n="KR4c0067_SBCK_030-6b"/>
直又曰貢薛韋匡迭爲宰相其㫖以爲專用儒術莫<lb/>
盛於此班固荀恱皆文雅之士以元帝好儒徴用儒<lb/>
生故以玆爲羙而深罪石顯痛心泣血稱詩人投卑<lb/>
豺虎嫉之甚也異乎余之所聞也任㳟顯始於宣帝<lb/>
當宣帝之世石顯豈能墮其大業㢤則知悪不在於<lb/>
顯矣蕭望之周堪皆廊廟之噐有師傳之恩石顯所<lb/>
忌廢而不用朋龍上書遂致于理其後劉向廢錮張<lb/>
猛自殺豈得謂之優游亮直乎賈捐之京房雖不終<lb/>
其身亦皆英特雋才道術竒士於元帝可謂忠矣亦<lb/>
因諧而死惑於讒邪豈得謂之牽於文義乎於讒邪<lb/>
<pb n="KR4c0067_SBCK_030-7a"/>
則不㫁於髦俊則用灋亦不得謂之優㳺矣貢薛雖<lb/>
能忠諌止於諷諭㳟儉未嘗禦姦觸邪矣韋匡從容<lb/>
守位未嘗犯顔干色矣所以得乗時而進乆安其位<lb/>
昔桀紂殺一龍逢比干而得天下之悪歸焉桀紂以<lb/>
拒諌而殺之其悖巳甚元帝以信讒而殺抑又甚焉<lb/>
王業既衰至成哀陵替纔三世而王莽篡奪而宣帝<lb/>
稱亂吾家者太子也知子莫若父信㢤是言<lb/>
　　　荀恱哀王商論<lb/>
荀恱論曰夫獨智不用於世獨行不蓄於時昔人所<lb/>
以自退猶不得自免是以離世深藏又曰以六合之<lb/>
<pb n="KR4c0067_SBCK_030-7b"/>
大一身之㣲而匹夫無所容焉豈不哀㢤余三復斯<lb/>
論澘然出涕仲尼聖人也猶羙顔子之行藏與我同<lb/>
志稱寗武愚不可及歎<graphic n="KR1355" url="https://raw.githubusercontent.com/kanripo/KR-Gaiji/master/images/KR1355.png" mimeType="image/png"/>瑗卷而懐之則聖人遵養<lb/>
時晦可謂至矣以仲尼之德足以塞叔孫之毁以仲<lb/>
尼之仁足以免陳蔡之困以仲尼之智足以避斥人<lb/>
之辱以仲尼之道足以容魯哀之世而逼迫多惧殆<lb/>
於危亡由是思之無非命也况王商者㢤世人皆以<lb/>
貌寝質薄爲数竒敦厚碩大爲多福樂昌威重真漢<lb/>
相容貌懾單于而遘愍於時遇讒而殞豈命之否也<lb/>
龍虎不能免於患及命之泰也蛭蟥皆得保其生余<lb/>
<pb n="KR4c0067_SBCK_030-8a"/>
又聞之國之衰也忠賢先去故管仲知隰朋不乆而<lb/>
齊國亂范爕令祝宗祈死而晉主憂伍胥戮而夫差<lb/>
亡汲黯出而劉安悖徒歎新都之奪孰救樂昌之禍<lb/>
昔秦繆以三良爲殉君子曰秦繆之不爲盟主也宜<lb/>
㢤棄善人之謂也<lb/>
　　　張禹論<lb/>
夫社稷之計安危之機人君不能獨㫁者必啓於所<lb/>
敬之臣然臣有忠邪時有險易交有淺深義有厚薄<lb/>
范睢山東之匹夫也入虎狼之秦履不測之險可謂<lb/>
交踈義薄矣而能尊昭王去穰侯開秦覇業之基以<lb/>
<pb n="KR4c0067_SBCK_030-8b"/>
安固後嗣可謂忠於昭王矣夫能獨㫁者英主也古<lb/>
人言謀之欲多㫁之在獨盖爲此矣天有震雷之怒<lb/>
龍有逆麟之恨所以人君在於能㫁耳然親戚之際<lb/>
恩義之重㫁之於已可也張敞所謂朙詔以恩不聽<lb/>
群臣以義固爭而後許而令朙詔自親其文非䇿之<lb/>
得也漢文帝誅薄昭㫁則朙矣於義則未安也周宣<lb/>
餞申伯有孔碩之詩晉康送文公興如存之感况太<lb/>
后尚存唯一第薄昭㫁之不疑非所以慰母氏之心<lb/>
也漢成帝車馬至張禹第辟左右親問禹以天變禹<lb/>
以年老子弱與曲陽有隙乃言新學小生亂道誤人<lb/>
<pb n="KR4c0067_SBCK_030-9a"/>
主宜無信用帝雅信愛禹山此不疑王氏致漢室之<lb/>
亡成王莾之篡皆因禹而彂可謂漢之賊也國之妖<lb/>
也雖虵闘於鄭鷁退於宋妖不甚於禹矣朱雲欲以<lb/>
上方斬馬劒㫁侒臣頭斯言當矣後代有類於此者<lb/>
其臣可以范睢爲師表張禹爲鍳戒<lb/>
　　　三國論<lb/>
魏蜀吳三分天下而亡有先後非形勢有輕重積累<lb/>
有厚薄察其政柄所歸則亡之先後可知也蜀政在<lb/>
於黃皓皓隷人也內不能修武侯之舊典外不能制<lb/>
姜維之黷武紀綱日壊君子不服所以先亡也魏自<lb/>
<pb n="KR4c0067_SBCK_030-9b"/>
朙帝之後政歸仲逹齊王已䧏唯守空宫亡之淹速<lb/>
繋於師昭之志将移神噐之重湏服天下之心未立<lb/>
大功亦不敢取所以蜀㓕而魏亡也孫皓雖驕奢極<lb/>
欲殘虐用刑而自專生殺之柄不牽惟墻之制運盡<lb/>
天亡而後夷㓕由是而知人君不可一日失其柄也<lb/>
如神龍之脫深泉震雷之無烟氣威靈既露人得制<lb/>
之蔣濟覩魏文帝與夏侯尚詔曰作福作威爲亡國<lb/>
之言所謂柄者威福是也豈可假於臣下㢤後代覩<lb/>
三國之事可不戒惧㢤<lb/>
　　　羊祜留賈充論<lb/>
<pb n="KR4c0067_SBCK_030-10a"/>
任愷庾尹<hi>庚爲河南尹名犯廟諱字又非使所以不書山</hi>以賈充邪僻欲其<lb/>
踈逺勸晉武令西鎮長安唯羊祜宻表留之祜豈恱<lb/>
賈充者㢤良以愛君體國彂於至誠耳晉氏傾奪魏<lb/>
國初有天下其将相大臣非魏之舊臣即其子孫所<lb/>
寄心腹唯賈充而巳充亦非忠於君者自以成濟之<lb/>
事與晉室當同休戚此羊祜所以願留也昔漢高不<lb/>
去吕后亦近於此漢高嬖戚姬愛如意思其乆安之<lb/>
計至於悲歌不樂豈不知除去吕后必無後禍况吕<lb/>
后年長有過稀復進見漢高棄之如去塵垢實以惠<lb/>
帝闇弱必不能自攬權綱其將相皆平生故人俱起<lb/>
<pb n="KR4c0067_SBCK_030-10b"/>
豊沛非吕后剛強不能臨制所以存之爲社稷也後<lb/>
世翼戴其君者得不念於此㢤<lb/>
　　　宋齊論<lb/>
宋齊以䧏繼軆承祧者君德寖㣲王道陵替纉緒之<lb/>
初如革大運䧏宥觧網以恱衆心仁義之風薄骨肉<lb/>
之情廢前史評之詳矣然政未得中改之可也如弓<lb/>
之高下者抑舉琴瑟之不調者更張此亦天之道也<lb/>
豈獨人事㢤唯用其罪人不可甚矣天下之悪一也<lb/>
古人言一心可以事百君百心不可事一君豈有不<lb/>
忠於前朝而能忠於後王者毁泉䑓春秋之所譏先<lb/>
<pb n="KR4c0067_SBCK_030-11a"/>
儒之所惡宋齊之君有一于此必爲羙政泉䑓見妖<lb/>
尚不可毁况無妖者乎燕人之思召伯甘棠勿翦楚<lb/>
人之懐叔子望碑堕淚彼人臣也猶見思若此雖時<lb/>
移政改莫匪舊臣若伯益賛禹稱大舜之德曹參事<lb/>
惠帝守蕭何之灋魏文帝初受漢禪群臣皆賛魏德<lb/>
唯衞臻獨稱漢羙文帝曰天下之珍當與山陽共之<lb/>
爲人臣者罔念於此可謂有百心矣<lb/>
李文饒外集卷第一<lb/>
<pb n="KR4c0067_SBCK_030-11b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0067_SBCK_012-1a"/>
李文饒文集巻第十二　㑹昌一品制集<lb/>
　雜狀<lb/>
　　論儀鳯以後大臣褒贈狀<lb/>
　　論杜元頴追贈<hi>二状</hi>
　　論吐蕃維州城副使悉怛謀狀<lb/>
　　論敕楊嗣復等<hi>三狀</hi>
　　奏張仲武寄回鶻生日駞馬狀<lb/>
　　薦胡震狀<lb/>
　　論河東等道加俸給狀<lb/>
　　論淮南五道置逰弈舩狀<lb/>
<pb n="KR4c0067_SBCK_012-1b"/>
　　論兩京及諸道悲田坊狀<lb/>
　　　論儀鳯以後大臣褒贈狀<lb/>
　　　　故中書令郝處俊<lb/>
右儀鳯元年八月高宗将傳位於天后處俊對曰天<lb/>
下者高祖太宗之天下也非天皇之天下也天皇只<lb/>
合謹守宗廟傳之子孫誠不可持國與人有私於天<lb/>
后其事遂止處俊後子孫為酷吏所害<lb/>
　　　　故文昌右相岑長倩<lb/>
右天授初鳯閣舎人張嘉福與王慶之等率數百人<lb/>
連名上表請立武承嗣為皇太子長倩與地官尚書<lb/>
<pb n="KR4c0067_SBCK_012-2a"/>
格輔元竟不署名以中宗在東宫不可更立武承嗣<lb/>
言詞切直仍責上書者遣散為承嗣所害<lb/>
　　　　故御史大夫同鳯閣鵉䑓平章事格輔元<lb/>
右張嘉福請立武承嗣為皇太子天后問輔元輔元<lb/>
固稱不可為武承嗣所害<lb/>
　　　　故右衛將軍李安靖<lb/>
右天授年王公百僚皆勸革命安靖獨義形於色及<lb/>
被收下獄來俊臣詰其反狀安靖謂曰以我是唐家<lb/>
老臣湏殺任殺若問其謀反實無可對為俊臣所害<lb/>
　　　　故贈越州都督徐有功<lb/>
<pb n="KR4c0067_SBCK_012-2b"/>
右當天后革命之初宗室英賢將相舊老忠於國者<lb/>
相継受誅徐有功自司刑丞累遷至司刑少卿數議<lb/>
大獄務在平恕凢所濟活者數百家前後奏雪枉破<lb/>
家者三經斷死而執志不渝兼朙玄宗外祖母龐氏<lb/>
之冤開元中贈越州都督就第吊祭贈物三百叚一<lb/>
子官<hi>就第一作就家兼明一作兼雪</hi>
　　以前臣等伏見元和以來禇遂良狄仁傑張東<lb/>
　　之等子孫累有恩制授惟此數家未蒙甄錄望<lb/>
　　各訪求子孫承嫡者特授一官如先未有謚者<lb/>
　　各令有司定謚如無子孫特與追贈所貴百代<lb/>
<pb n="KR4c0067_SBCK_012-3a"/>
　　之下再振清風海内忠良無不感厲未審可否<lb/>
　　吏部狀准制請復舊官爵<lb/>
　　　　故循州司馬杜元頴<hi>二狀</hi>
右臣等商量杜元頴雖失於馭遠致蛮宼內侵然握<lb/>
節嬰城舎生取義圍觧之後懲貶不輕但以蛮夷之<lb/>
情不可開縱若為之報怨以快其心則是不貴王臣<lb/>
取笑戎狄漢景所以聞鄧公之說恨鼂錯之誅元頴<lb/>
長慶之初首居宰弼㓗㢘畏法忠藎小心雖無光赫<lb/>
之名頗著直清之稱既逄昌運合與申冤望却還舊<lb/>
官階等仍追贈右僕射未審可否<lb/>
<pb n="KR4c0067_SBCK_012-3b"/>
　　　　第二狀奉　宣令更商量奏来者<lb/>
右臣等商量比聞外議皆以元頴不能綏撫南蠻又<lb/>
無備禦責此二事以為愆尤臣等究其情由實有本<lb/>
末縁韋臯乆在西蜀自固兵權邀結南蠻為其外援<lb/>
親昵信任事同一家此時亭障不修邉防罷警若後<lb/>
人加置一卒繕理一城必有異詞便乖隣好自武元<lb/>
衡以後三十餘年戎備落然不可獨責元頴蠻退後<lb/>
京城傳說驅掠五萬餘人音樂伎巧無不蕩盡緣郭<lb/>
釗無政都不勘尋臣德裕到鎮後差官於蠻經歴州<lb/>
縣一一勘尋皆得来名具在案牘蠻共掠九千人成<lb/>
<pb n="KR4c0067_SBCK_012-4a"/>
都郭下成都華陽兩縣只有八十人其中一人是子<lb/>
女錦錦雜劇丈夫兩人醫眼太秦僧一人餘並是尋<lb/>
常百姓並非工巧其八千九百餘人皆是黎雅州百<lb/>
姓半雜獦獠臣德裕到鎮後移牒索得三千三百人<lb/>
兩畨送到與監軍使於龍興大慈寺㸃閱並是南界<lb/>
蠻獠　緣朝廷寵待如舊從此蠻心益驕今西川<lb/>
節將惟務姑息臣等所以薄元頴之過謂合追榮頻<lb/>
承顧問不敢不縷悉聞奏况元頴殁後五經大赦下<lb/>
位卑官皆得追復官爵倘聖㫖以贈與為優望只准<lb/>
赦文却還舊爵其贈官落下未審可否<lb/>
<pb n="KR4c0067_SBCK_012-4b"/>
　　　論太和五年八月將故維州城歸降准詔却<lb/>
　　　執送本蕃就戮人吐蕃城副使悉怛謀狀<lb/>
右臣頃蒙先朝授劍南西川節度使其悉怛謀雖是<lb/>
吐蕃酋長乆樂皇風將彼堅城降臣當道臣差行維<lb/>
州刺史虞藏儉便領兵馬入㨿其城飛章以聞先帝<lb/>
驚喜其時與臣仇者望風疾臣遽興疑言上罔宸聽<lb/>
以為與吐蕃盟約不可背之必恐將此為詞侵犯郊<lb/>
境遂詔臣却還北城兼執送悉怛謀等令彼自戮復<lb/>
降中使迫促送還昔白起殺降終于杜郵致禍陳湯<lb/>
見按是為郅支報仇感歎前事愧心終日今者幸逢<lb/>
<pb n="KR4c0067_SBCK_012-5a"/>
英主忝被台司輒敢追論伏希省察且維州據髙山<lb/>
絶頂三靣臨江在戎虜平州之衝是漢地入邉之路<lb/>
初河隴盡沒唯此州獨存吐蕃潜將媍人嫁與此州<lb/>
門子二十年後兩男長成竊開壘門引兵而入遂為<lb/>
所㓕號無憂城從此得併力於西邉更無虞於南路<lb/>
慿陵近甸旰食累朝貞元中韋臯以經略河湟此城<lb/>
為始盡銳萬旅急攻数年吐蕃愛惜既甚遣其舅論<lb/>
莽熱来救雉堞髙峻臨衝難及於層霄鳥徑屈蟠猛<lb/>
士多麋於<graphic n="KR1235" url="https://raw.githubusercontent.com/kanripo/KR-Gaiji/master/images/KR1235.png" mimeType="image/png"/>石莫展公輸之巧空擒莽熱而還及南<lb/>
蛮負恩掃地驅刼臣初到西蜀衆心未安外揚國威<lb/>
<pb n="KR4c0067_SBCK_012-5b"/>
中緝邉備其維州熟臣信令乃送款與臣臣告之以<lb/>
湏俟奏報貴探情偽其悉怛謀等尋帥城兵并州印<lb/>
甲仗塞途相繼空壘來歸臣即大出牙兵受其降禮<lb/>
南蠻在列莫敢仰視况西山八國隔在此州比帶使<lb/>
名都成虛語諸羗乆苦畨中徴役願作王人自維州<lb/>
降後皆云但得臣信牒帽子便相率内屬其蕃界合<lb/>
水捿雞等城旣失險阻自湏抽歸可减八處鎮兵坐<lb/>
收千餘里舊地臣見此有莫大之利為恢復之機所<lb/>
以靣許奏聞各加酬賞臣自與錦袍金帶顒俟朝㫖<lb/>
且吐蕃維州未降以前一年猶圍逼魯州以此言之<lb/>
<pb n="KR4c0067_SBCK_012-6a"/>
豈守盟約况臣未嘗用兵攻取彼自感化来降又沮<lb/>
議之人豈思事實犬戍遲鈍土曠人稀每欲乗秋犯<lb/>
邉皆湏数嵗聚食臣得維州逾月未有一使入疆自<lb/>
此之後方應破膽豈有慮其復怨鼓此㳺詞臣受降<lb/>
之初指天為誓寧忍将三百餘人性命棄信累表陳<lb/>
論乞垂矜舎答詔嚴切竟令執還加以體被三木輿<lb/>
於竹畚及将即路冤呌嗚呼将吏對臣無不隕涕其<lb/>
部送者更遭蕃帥譏誚云既以降彼何湏送来乃却<lb/>
将此降人戮於漢界之上恣行残忍周固携離至乃<lb/>
擲其嬰孩承以槍槊臣聞楚靈誘殺蠻子春秋明譏<lb/>
<pb n="KR4c0067_SBCK_012-6b"/>
周文收送鄧叔簡冊致貶况乎大國負此異族塞忠<lb/>
款之路快㐫虐之情從古以來未有此事伏惟仁聖<lb/>
文武至誠大孝皇帝陛下振睿聖之宏圖得懐猍之<lb/>
上策故南蠻申請朝之願北虜效欵塞之誠臣實痛<lb/>
惜悉怛謀等舉城向化觧辮歸義而未加昆邪之爵<lb/>
不賞庶其之功翻以忠愛屠為仇讐所快身遭此酷<lb/>
名又不彰軄由愚臣䧟此非罪雖時更一紀而運屬<lb/>
千年臣所以具陳根本不憚繁細冀蒙睿鍳追奬忠<lb/>
魂伏乞宣付中書各加褒贈冀華夷感德幽顕伸冤<lb/>
警既往之倖心激将來之峻節臣德𥙿無任懇願之<lb/>
<pb n="KR4c0067_SBCK_012-7a"/>
至謹録奏聞伏候敕㫖<lb/>
　　　論救楊嗣復李珏陳夷直<hi>二状</hi>
右臣等聞向外傳說紛然陛下皆遣中使未測其由<lb/>
臣等相顧憂惶不知死所嗣復等所渉論實負聖朙<lb/>
臣等所以顕書其罪不為末减只望上於竄逐用戒<lb/>
群邪古人稱刑人於市與衆共棄陛下若以嗣復等<lb/>
罪狀必不可容伏望且降使臣就彼鞫問待得其罪<lb/>
顕戮不遲如便遣使必貽後悔文宗只緣貶宋申錫<lb/>
更不按問至今人以為冤臣等於嗣復等實無情故<lb/>
所利者宗社所惜者聖朙不欲令一事駭聽失天下<lb/>
<pb n="KR4c0067_SBCK_012-7b"/>
之望若使四方将相或以此為詞臣等避罪不言無<lb/>
以塞責伏望陛下特回宸慮下納愚忠臣等餘年方<lb/>
敢自保陛下若以臣等事君不盡情渉容奸先罪臣<lb/>
等實所丼分輒陳肝血不避嚴誅不任懇切兢皇之<lb/>
至謹俯伏待罪望速降敕㫖<lb/>
　　　第二狀<lb/>
右臣等適以有狀論奏未奉聖㫖今向外之心驚駭<lb/>
不知所為臣等若茍務偷安不更冒死陳奏必恐旬<lb/>
月之後人情皆以為冤陛下此時追悔無及臣等昨<lb/>
者商量之初只以嗣復等所渉議論不可令在藩鎮<lb/>
<pb n="KR4c0067_SBCK_012-8a"/>
止於貶責足以塞辜如更過於此實摇動天下之心<lb/>
必損聖朙之德如以臣等情渉顧望伏望先罪責臣<lb/>
實所丼分臣等專在中書伏望特開延英賜對得靣<lb/>
陳肝血死無所恨<lb/>
　　　第三狀<lb/>
右臣等適再已陳奏未奉聖㫖伏見貞元初宰臣劉<lb/>
晏緣德宗在東宫時渉動摇之論竟以此坐死旋則<lb/>
朝廷中外皆以為冤兩河不臣之地悉恐亡惧德宗<lb/>
尋亦追悔官其子孫近則宋申錫渉交通藩邸貶官<lb/>
文宗尋又追悔至于流涕如嗣復等螻蟻之命至細<lb/>
<pb n="KR4c0067_SBCK_012-8b"/>
至㣲特賜矜全必彰聖德天下臣子孰不上感天慈<lb/>
不爾恐四海人情自此憂惧臣等亦兢危不暇無以<lb/>
禆助聖朙伏望特開延英賜臣等靣陳血誠以安中<lb/>
外如䝉聖慈納臣等愚懇伏望更重貶官所冀人心<lb/>
允愜<lb/>
　　　張仲武寄回鶻生口駞馬狀<lb/>
右臣等舊讀實錄不至遺忘伏思累聖以来未有此<lb/>
例謹按左傳諸侯不相遺俘昔魯受齊俘見譏左氏<lb/>
諸侯尚為非禮况在台臣臣等忝備鈞衡湏謹䋲墨<lb/>
若苟受私遺不守舊章則何以上戴聖君儀刑百辟<lb/>
<pb n="KR4c0067_SBCK_012-9a"/>
伏望聖恩盡許却還從此便為故事仍望許臣與一<lb/>
書報荅令其深諭國體其書草續撰進上以聞<lb/>
　　　前試宣州溧水縣尉胡震<lb/>
右胡震博通六經華皓一志家在海郡筋力未衰臣<lb/>
童㓜之時於震受業豈謂年逾四紀位列三公雖自<lb/>
君恩亦因儒訓臣伏以元和二年前揚州士曹參軍<lb/>
薛玄造緣與臣亡父授經具表論薦憲宗授越州諸<lb/>
暨縣令臣幸因家門舊事輒敢薦聞伏希聖慈特受<lb/>
浙東管內一官所冀臣報其舊恩獲繼先志既顕蓽<lb/>
門之士實為儒者之榮臣不任懇欵兢皇之至謹錄<lb/>
<pb n="KR4c0067_SBCK_012-9b"/>
奏聞伏聽敕㫖<lb/>
　　奉宣卿官至將相不忘本師朕深所嘉歎冝依<lb/>
　　所奏<lb/>
　　　論河東等道比逺官加給俸料狀<lb/>
右河東等道或興王舊邦或陪京近地州縣之軄人<lb/>
合為樂只緣俸祿寡薄官同比逺元和六年閠十二<lb/>
月十二日及元和七年十二月二十四日敕河中鳯<lb/>
翔鄜坊邠州易定等道令户部加給俸料錢共當六<lb/>
萬二千五百貫吏曹出得平㽞官數百員時議以為<lb/>
至當自後訪聞户部所給零碎兼不及時觀察使以<lb/>
<pb n="KR4c0067_SBCK_012-10a"/>
為虚折皆别將破用徒有加給不及官人近地好官<lb/>
依前比逺伏望今日以後户部却與實物仍及時支<lb/>
遣諸道並委觀察判官專判此案随月加給官人不<lb/>
得别將破用如有違越觀察判官逺貶觀察使奏取<lb/>
進止又選人官成後皆於城中舉債到任填還致其<lb/>
貪求罔不由此其今年河東隴州鄜坊邠州新授比<lb/>
逺官等望許連狀相保户部各借兩月加給料錢至<lb/>
支給時除下所冀初官到任不帶息債衣食稍足可<lb/>
貴清㢘<lb/>
　　　請淮南等五道置遊弈<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>狀<lb/>
<pb n="KR4c0067_SBCK_012-10b"/>
　淮南<hi>令出三百人縁疆界闊逺請</hi>浙西宣歙江西鄂岳<hi>百人各岀二</hi>
右訪聞自有還僧以来江西劫殺比常年尤甚自上<lb/>
元至宣池地界商旅絶行緣所在長吏掩閉道路頗<lb/>
甚怨嗟望每道令㨂前件人解弓弩及諳江路者每<lb/>
一百人置遊弈将一人湏清白強幹稍有見會者充<lb/>
如法造遊奕<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>船五十隻一百人分為兩番長湏在<lb/>
江路来往淮南遊弈至池州界首浙西遊弈至宣州<lb/>
界首江西遊弈至鄂州界首常湏每月一度於界首<lb/>
交牌各知界内平安申報本使其下畨人便於㳂江<lb/>
要害處置营不得抽歸使下其糧餉春冬衣　使司<lb/>
<pb n="KR4c0067_SBCK_012-11a"/>
差人就營所支給如三度以下擒捉得賊委使司超<lb/>
與軄名其官健以下便以賊贓物賞給務令優厚如<lb/>
兩度有賊不覺察遊弈將科責差替如容縱賊盜不<lb/>
問有贓無贓並委本道差人所在集衆决殺如賊大<lb/>
叚巢穴去處仰数道計會一時掩捉倘去根本軍將<lb/>
授官酬賞所貴鄰接之地同心叶心江路盗賊因此<lb/>
斷絶臣等今月二十五日已於延英靣奏伏蒙聖恩<lb/>
允許未審可否<lb/>
　　　論兩京及諸道悲田坊<lb/>
右䘏貧寛疾著於周典無告常餼存於王制國家立<lb/>
<pb n="KR4c0067_SBCK_012-11b"/>
悲田養病置使專知開元五年宰臣宋璟蘇頲奏所<lb/>
稱悲田乃関釋教此是僧尼軄掌不合定使專知請<lb/>
令京兆按此分付其家玄宗不許至二十二年十月<lb/>
斷京城乞鬼悉令病坊收管官以本錢收利以給之<lb/>
今緣諸道僧尼盡以還俗悲田坊無人主領必恐病<lb/>
貧無告轉致困竆臣等商量緣悲田出於釋教並望<lb/>
更為養病坊其兩京及諸州各於子錄事耆夀中㨂<lb/>
一人有名行謹信為鄉閭所稱者專令勾當其兩京<lb/>
望給寺田十頃大州鎮望給田七頃其他諸州望委<lb/>
觀察使量貧病多少給田五頃三二頃以充粥飯如<lb/>
<pb n="KR4c0067_SBCK_012-12a"/>
州鎮有羡餘官錢量與置本收利最為穏便若可如<lb/>
此方圓不在更給田之限各委長吏處置訖聞奏<lb/>
李文饒文集巻第十二<lb/>
<pb n="KR4c0067_SBCK_012-12b"/>
</p>
<p>
</p>
  </div>
</body>
</text>
</TEI>
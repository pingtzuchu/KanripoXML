<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0067_SBCK_020-1a"/>
李文饒文集卷第二十　㑹昌一品制集<lb/>
　祈告<lb/>
　　武宗改名告天地文<lb/>
　　祈祭西嶽文<lb/>
　　賀廢毁佛寺徳音表<lb/>
　　瑞橘賦并序<lb/>
　　奉和聖制南郊禮畢詩<lb/>
　　郊壇囘聖慈召至御馬前詩<lb/>
　　寒食三殿侍宴奉進詩<lb/>
　　　武宗改名告天地文<lb/>
<pb n="KR4c0067_SBCK_020-1b"/>
臣讃承丕緒勵翼七年不敢怠荒以思無逸北制强<lb/>
虜東剪叛徒享此鴻名實由玄造常欲述帝堯之典<lb/>
欽若昊天修周武之法建用王極成于王道以黜異<lb/>
端釋氏之教興於戎狄悖君臣之禮廢父子之親耗<lb/>
蠧蒸人殫竭物命宣尼垂訓不語怪神因而漸除咸<lb/>
一於正襲前聖之業燦而光明臣之本心諒在於此<lb/>
伏以書載五行當被水上名有五義不以山川之稱<lb/>
名稍違古典今則循漢宣之故事稟皇祖之詒謀採<lb/>
用離明以符上德又臣近因微恙巳及二時感此陽<lb/>
和物皆暢茂未逢勿藥之喜獨有向隅之憂如臣政<lb/>
<pb n="KR4c0067_SBCK_020-2a"/>
教不明宜有隂譴刑罰不中未合天心伏願舍臣咎<lb/>
愆許臣改悔永保宗廟以安邦家所疾日瘳平復如<lb/>
舊五星度理百福來臻敢不克己厲精祗事上帝洗<lb/>
心齋戒嚴奉神祗懇陳至誠仰望照鑒<lb/>
　　　祈祭西嶽文<lb/>
惟神作鎮中土據于西陲積高炳靈宅神明之粤少<lb/>
隂協德成天地之功恭聞烈祖玄宗御暦永年祭必<lb/>
受福秘䃭昭賽金刻猶存近者隂澤稍愆宿種未茂<lb/>
精意纔達甘液驟零既紓播種之勤巳獲流根之潤<lb/>
今因報德再竭至誠某纉奉丕圖勤勞七載恭巳思<lb/>
<pb n="KR4c0067_SBCK_020-2b"/>
道豈敢怠荒屬黠虜南侵震驚朔野兵鋒一舉毳幕<lb/>
皆焚潞子嬰兒梟首魏闕參墟叛將靣縳壘門成此<lb/>
武功無非幽贊又以釋氏之教出於西夷棄五常之<lb/>
典絶三綱之常殫竭財力蠧耗生人黜其異端以正<lb/>
王度庶可復古諒非近名屬以忽於所慎寒暑成<graphic n="KR0858" url="https://raw.githubusercontent.com/kanripo/KR-Gaiji/master/images/KR0858.png" mimeType="image/png"/>
曠時且乖於勿藥昧旦徒切於求衣如某政教不朙<lb/>
宜有隂譴刑罰不中未合大心實希朙神許其改悔<lb/>
永保宗廟以安邦家所疾日瘳平復如舊昔成湯自<lb/>
咎者六零雨消災宋景善言者叁法星退舍至誠所<lb/>
感前史昭然誠信不欺恃神正直敢不誓於丹腑嚴<lb/>
<pb n="KR4c0067_SBCK_020-3a"/>
奉明靈敬陳忠懇伏望臨鑒<lb/>
　　　賀廢毁諸寺德音表<lb/>
臣某等伏奉今日制拆寺蘭若共四萬六千六百餘<lb/>
所還俗僧尼并奴婢為兩稅户共約四十一萬餘人<lb/>
得良田約數千頃其僧尼令隷主客户大秦穆䕶襖<lb/>
二十餘人並令還俗者臣聞仲尼祖述堯舜憲章文<lb/>
武大弘聖道以黜異端末季以來斯道乆廢不遇大<lb/>
聖孰能極之臣某等<hi>中謝</hi>伏以三王之前皆垂拱而<lb/>
理不可得而言也厥後周美成康漢稱文景至化深<lb/>
厚大道和平人自禀於孝慈俗必臻於仁壽豈嘗有<lb/>
<pb n="KR4c0067_SBCK_020-3b"/>
外夷之教㸃中夜之風東漢楚王英始盛桑門之饌<lb/>
淪於左道桓帝更増犀盖之飾歸於亂政魏之三祖<lb/>
西晉太康雖君非大聖臣非上折然猶祖尚老莊斯<lb/>
教未行至東晉因呉人之佻薄襲孫權之弊政始建<lb/>
塔廟乃譯梵書■齊梁陳其教浸盛好大不經之説<lb/>
陋乃詩書因報拔濟之談隆於仁孝運祚浮促簒奪<lb/>
相尋二百年間五變朝市君無殷宗之福臣靡衞武<lb/>
之年感驗寂寥斯可明矣高宗祖堯皇帝方欲剗除<lb/>
斯弊掃刷中區時屬宰臣蕭瑀本梁氏之子孫尋覆<lb/>
車之軌轍廢格明詔以迄于今遂使土木興妖山林<lb/>
<pb n="KR4c0067_SBCK_020-4a"/>
増構一巖之秀必極雕鐫一川之膄已布高刹鬼切<lb/>
不可人力寧堪耗蠧生靈侵減征稅國家大蠧千有<lb/>
餘年伏惟仁聖文武章天成功神德明道大孝皇帝<lb/>
陛下明紹於天粹合於道黜覇圖而功盛入聖域而<lb/>
德優常欲天下之動咸貞於一以一言之蔽思必無<lb/>
邪先定宸心獨發英㫁破逃亡之藪皆列齊人收高<lb/>
壤之田盡歸王稅正羣生之大惑返六合之澆風出<lb/>
前聖之謨為後王之法巍巍功德煥炳圖書臣竊位<lb/>
樞衡莫能禆益愧無將明之効徒懐鼓舞之心千古<lb/>
未逢百生何幸不任抃賀踴躍之至瑞奉表陳賀以<lb/>
<pb n="KR4c0067_SBCK_020-4b"/>
聞<lb/>
　　　瑞橘賦<lb/>
清霜始降上命中使賜臣等朱橘各三枚盖靈囿之<lb/>
所植也臣伏以度淮而枳由地氣而不遷吹谷生黍<lb/>
信陽和之所感昔漢武致石榴於異國靈根遐布此<lb/>
西域柔服之應也魏武植朱橘於銅雀華實莫就乃<lb/>
吳人未格之兆也考於前史昭晰可知豈非天地和<lb/>
同靈物効祉去蠻夷之陋䕶近太陽感王化之盛更<lb/>
承膏露草木尚爾況乎人心漢宣帝宫舘山澤意有<lb/>
所感必詔近臣賦之臣㓜學為文忝列樞近稽首獻<lb/>
<pb n="KR4c0067_SBCK_020-5a"/>
賦曰<lb/>
美南州之嘉樹受烈氣於炎德固一志於殊方遂不<lb/>
遷於上國貞葉凝碧謁湘岸之夕隂華實變黄動江<lb/>
潭之秋色雜丹楓於溪畔映緑篠於巖側翡翠以之<lb/>
列巢鵷雛於焉棲息雖同霑於雨露竊自得於彫飾<lb/>
終獲譽於皇明豈因人而羽翼感洪鈞之獨運斡造<lb/>
化之玄力思六合之同風採孤根而移植播元氣之<lb/>
茂育諒英靈之不測逮乎霜飛天囿風落秦川金莖<lb/>
炫耀於朝日玉樹青䓗於霽天峩方壷之翠島列靈<lb/>
沼之清漣上欝松下秀蓀荃赩朱草與屈軼華靈芝<lb/>
<pb n="KR4c0067_SBCK_020-5b"/>
與賓連靈卉畢植而嘉橘在焉氷心獨潤金衣更鮮<lb/>
天漢之華星焜燿閬風之珠樹粲然香若團於野露<lb/>
色疑炫於江煙既而太官獻新奇果列筵飛厥苞之<lb/>
自逺何菲陋之莫傳樹隠方塘比丹墀之効實盤映<lb/>
皎日與赤瑛而共研東鄙孤臣謬陳三事既乏和羔<lb/>
之用猶霑可口之味并食不割竊愧晏嬰之知捧之<lb/>
以拜重感桓榮之賜庶不改於霜雪永酬恩於天地<lb/>
　　　奉和聖制南郊禮畢詩<lb/>
磬筦歌大吕冕裘旅天神燒蕭闢閶闔祈穀為蒸人<lb/>
羽旗灑輕雪麥壠含陽春昌運嵗今㑹王猷從此新<lb/>
<pb n="KR4c0067_SBCK_020-6a"/>
三臣皆就日萬國望如雲仁壽信非逺羣生方在鈞<lb/>
　　　郊壇囘輿中書二相公䝉聖慈召至御馬前<lb/>
　　　仰感恩遇輒書是詩兼呈二相公<lb/>
七萃和鑾動三條葆吹囘相星環日道蒼馬近龍媒<lb/>
<hi>歌馬蒼古詞臣</hi>咫尺天顔接光華喜氣來自慙衰且病無以<lb/>
效涓埃<lb/>
　　　寒食日三殿侍宴奉進詩一首<lb/>
宛轉龍日節參差燕羽高風光搖禁柳霽色暖宫桃<lb/>
春露明仙掌晨霞照■袍雪凝陳組練林植聳干旄<lb/>
廣樂初蹌鳯神山欲抃鰲鳴笳朱鷺起疊鼓紫騂豪<lb/>
<pb n="KR4c0067_SBCK_020-6b"/>
象舞嚴金鎧豐歌耀寳刀不勞孫子法自得太公韜<lb/>
<hi>内樂破陣樂巳上四句奉述</hi>分席羅玄冕行觴舉縹醪糓中時落<lb/>
羽橦末乍升揉瑞景開隂翳薰風散欝陶天顔歡益<lb/>
醉臣節　楉矢方來貢雕弓巳載櫜英威揚絶<lb/>
漠神算盡臨洮<hi>虜款塞西戎畏威已上四句奉述北</hi>赤縣陽和布蒼生<lb/>
雨露膏野平唯有麥田闢又無蒿禄秩榮三事功勲<lb/>
乏一毫寢謀慙汲黯秉羽貴孫敖　若遊玄圃歡如<lb/>
享太牢輕生何以報祗自比鴻毛<lb/>
李文饒文集卷第二十<lb/>
<pb n="KR4c0067_SBCK_020-7a"/>
</p>
<p>
</p>
  </div>
</body>
</text>
</TEI>
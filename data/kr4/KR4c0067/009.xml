<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0067_SBCK_009-1a"/>
李文饒文集卷第九　會昌一品制集<lb/>
　奉宣代諸道節度使書下<lb/>
　　代李石與劉稹書<lb/>
　　代盧釣與昭義大將書<lb/>
　　代李丕與郭誼書<lb/>
　　代石雄與劉稹書<lb/>
　宰相等書并誅罪人敕<lb/>
　　宰相與李執方書<lb/>
　　宰相與劉約書<lb/>
　　宰相與王宰書<lb/>
<pb n="KR4c0067_SBCK_009-1b"/>
　　宰相與盧鈞書<lb/>
　　處置楊弁書<lb/>
　　誅郭誼等敕<lb/>
　　誅張谷等告中外敕<lb/>
　　　代李石與劉稹書<lb/>
賈群至承二十八日書晦承郎君自知愆負思保生<lb/>
全望闕披誠祈天請命逺述迷復聊慰石懐以石思<lb/>
之郎君為子為臣忠孝並棄居䘮未襲阻命專權数<lb/>
遣亂軍侵軼鄰境比者河陽晉絳未有重兵侵犯顔<lb/>
行屢焚廬舎又疆埸之吏牧得彼管簿書皆呼官軍<lb/>
<pb n="KR4c0067_SBCK_009-2a"/>
為賊來即痛殺可謂悖言肆口逆節滔天今欲自新<lb/>
誠為善意伏思聖上屈累朝之法實亦至難在將相<lb/>
等懐忿惋之心豈宜延納然湏得實事並見忠誠則<lb/>
聖上矜貸有名群臣陳請有路惟有盡率國屬靣縛<lb/>
來降石即馳詣界首親自受納然後承詔觧縳送赴<lb/>
闕庭則在朝公卿豈有異議臨境將帥皆得息詞如<lb/>
擬先求觧兵次望洗雪則此暫延旬月之命以偷頃<lb/>
刻之安苟懐是心誰敢保信石屬忝宗室任極台階<lb/>
将身族保人豈是小事况國家自元和以來累翦叛<lb/>
臣至於事廹計窮潜輸宻欵偽詞變詐無不備諳今<lb/>
<pb n="KR4c0067_SBCK_009-2b"/>
欲行之必恐非計夫魯陽回日鄒子動天更無其他<lb/>
只在誠信如未從鄙見空獻表章石忝帥臣豈敢容<lb/>
受時不可失幸少詳思不宣石白<lb/>
　　　代盧鈞與昭義大將書<lb/>
鈞謬承寵寄獲撫雄藩實欲布時雨潤物之仁昭蘇<lb/>
合境揚薰風觧愠之德安輯疲人想衆心必當感懐<lb/>
况昭義艱難之後常保忠名興元之初又著勲力穆<lb/>
宗以劉稹祖宗乗機變歸欵朝廷委以節義之軍授<lb/>
以腹心之寄豈謂移淄青舊染之俗汙上黨為善之<lb/>
人日往月來群情如醉今王師問罪捋及嵗期憫彼<lb/>
<pb n="KR4c0067_SBCK_009-3a"/>
一方迷而不返皆以奉劉稹為義實所懵然且封壤<lb/>
城池莫非王土軍人黎庶莫非王臣劉稹祖父竊我<lb/>
憲章質爾家族蔑棄大義顕負於君親将何詭詞自<lb/>
固於軍旅且夫示衆以大順求人以盡心而五郡從<lb/>
之終乃不悟昔晋侯重耳曰君父之命不校校者吾<lb/>
讐公等豈無誠心見此事理又公等貴劉稹祖者必<lb/>
以識君臣之義審逆順之心濯身滄波上覩白日以<lb/>
此為是遂能樂從今則自遭其時足以行志近者楊<lb/>
弁起於卒伍敢亂晋陽康政孫制等皆是耆将已居<lb/>
右軄一旦狂惑助其兇威曾不再旬果就擒縳僇於<lb/>
<pb n="KR4c0067_SBCK_009-3b"/>
都市罪及妻孥公等覩此禍機得不深戒李丕中丞<lb/>
能全勁節自㧞亂邦曾未一年驟歴三郡已分苑土<lb/>
為國功臣公等見其光荣得不健羡成敗利害昭然<lb/>
可知禍福無門行之即是鈞所以不引古事不飾虚<lb/>
詞直指目前易於取信公等倘梟戮劉稹自建功名<lb/>
大則别領將旄次則不失符竹身受爵禄福及子孫<lb/>
去危就安事同反掌又得戎旅解甲黎庶歸耕老㓜<lb/>
無焚灼之虞閭井得宴安之樂再洽恩化豈不美㢤<lb/>
先布至懐各當信納<lb/>
　　　代李丕與郭誼書<lb/>
<pb n="KR4c0067_SBCK_009-4a"/>
夏首初熱伏惟十三叔動止萬福丕自歸朝廷頗獲<lb/>
優寵三領大郡荣列中司想十三叔逺聞必深喜慰<lb/>
頃嵗寓遊上黨與主公素未相知十三叔翦拂提携<lb/>
遂叨右軄尋䝉見哀覊旅申以婚姻託繋援於髙門<lb/>
實光荣於鄙族毎懐恩遇刻骨銘肌去年初投國家<lb/>
便䝉聖上於三殿召對此時丕具奏云臣是十三叔<lb/>
遣宻歸國先布𣢾誠十三叔乆受劉家厚恩未忍便<lb/>
棄㽞待挾持不得勢力稍衰必擒剪軍中惡人率先<lb/>
歸國聖上深賜信納已記十三叔姓名自後縁丕除<lb/>
授忻州去彼疆界遥遠常抱深恨無由自申今䝉攺<lb/>
<pb n="KR4c0067_SBCK_009-4b"/>
授晋州兼充右尚書副使宻邇封壤瞻望不遥若不<lb/>
披露赤誠實負姻好回鶻可汗士馬已盡一身歸投<lb/>
黒車子近黠戞斯國王遣將軍百餘人入朝請彂本<lb/>
國兵四十萬衆襲逐可汗擒送京闕又西蕃賛普近<lb/>
亡新立賛普纔年十嵗國中至今未定兩蕃宰相以<lb/>
下進表請託附大唐今國家邉塞底寧八表無事湏<lb/>
將國力平殄五州除有司饋運之外聖上不惜內府<lb/>
金帛頻以出賜又諸道兵馬㣲有損傷即徵兵填替<lb/>
必作数年討伐之意十三叔自料形勢必當坐見危<lb/>
亡幸因丕在鄰近朝廷委信必湏早圖攻效自取寵<lb/>
<pb n="KR4c0067_SBCK_009-5a"/>
荣保衰老之年全一門之命書名竹帛豈不美㦲丕<lb/>
只在冀氏相去咫尺只要十三叔有一朙㩀得聖上<lb/>
宻知此狀到後且望惠数行手示潜布忠款丕便遣<lb/>
人進上必請宻詔安存此事石尚書並不知丕指天<lb/>
誓心逹此誠意幸垂延納不至遲疑禍機在身豈得<lb/>
顧望古人云宴安鴆毒不可懐也盖以偷安比於鴆<lb/>
毒切望思之臨𥿄零涕此情何極不宣丕再拜<lb/>
　　　代石雄與劉<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>書<lb/>
雄白比者牙<hi>內字一有</hi>兵馬使棄累代之勛業為四海之<lb/>
罪人寄命網羅坐待夷㓕将謂廹於將校未遂本心<lb/>
<pb n="KR4c0067_SBCK_009-5b"/>
今則將校盡離軍心日駭若不見㡬而作必恐受僇<lb/>
於人昨打暮宿寨收得文書云陳許游奕使賀喜宻<lb/>
報云官軍二十五日齊進雄牒報王尚書請勘虚實<lb/>
近得王尚書報云追到賀意勘責𣢾偁曾在昭義效<lb/>
職與彼軍㳺弈使唐再清情分至深毎因㳺弈相見<lb/>
彼此說軍中宻事並已承伏王尚書便已按軍令訖<lb/>
賀意又𣢾偁唐再清隔乾河宻說云朝廷若與郎君<lb/>
節湏從西靣来若從南靣来縁劉公直心懐兩端必<lb/>
恐自取又云二郎疾病絶重命在朝夕軍中已别有<lb/>
凖擬不乆即是王人忠武軍何必苦相殺傷又収得<lb/>
<pb n="KR4c0067_SBCK_009-6a"/>
彼處投降軍將髙文端等皆云回西諸寨兵馬商量<lb/>
欲立安全慶替兵馬使文端等不願更事全慶所以<lb/>
歸國雄雖乆在行間不與先相公交接然俱是河朔<lb/>
軍將臭味略同将覩覆亡不無深惜今聖上方示大<lb/>
信以安危疑倘能自新必舎罪釁况两靣主兵大將<lb/>
皆有賊心事廹圖全必自救禍兵馬使若不早决大<lb/>
計束身歸降更欲遷延即無所及凉風已至白露将<lb/>
凝弓勁馬豪視險如砥糧儲豊足噐甲精堅並是諸<lb/>
道强兵近訪抽到士皆宿飽人有闘心大兵一交立<lb/>
見憔爛輒申愚慮幸納至懐不具雄白<lb/>
<pb n="KR4c0067_SBCK_009-6b"/>
　　　宰相與李執方書<hi>宣撰並是奉</hi>
何司徒頃因軍中擾攘起授翰垣推體國之誠動遵<lb/>
朝典罄守藩之禮終保令名遽此淪亡深可悼惜聞<lb/>
以監軍朝覲貴安物情軍府事權令後嗣勾當本於<lb/>
忠順固匪循私伏以聖上君臨惟新景化施王者之<lb/>
號令事貴有名奉祖宗之法度不可輕易旋觀臣節<lb/>
豈惜恩荣今公卿之議皆請别命戎帥聖上恩深悼<lb/>
往義在安人以司徒之盡忠方垂茂軌想後嗣之善<lb/>
繼必有令圖只在鄰近將帥成其美志元和初兩河<lb/>
䟦扈之勢尚未可懐朝廷制置之宜難於今日李師<lb/>
<pb n="KR4c0067_SBCK_009-7a"/>
道兵鋒物力足以自強猶悉獻吏員請頒貢賦管內<lb/>
塩法皆歸有司<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>款披肝乃授留務王承宗迷而知<lb/>
復尋自納忠進德棣两州以效誠節故得舉族荣盛<lb/>
一門保安望尚書以朝廷公議兩鎮舊體令速效忠<lb/>
款自求寵荣不使河朔鄰封誤其大計尚書潘方重<lb/>
寄宗室信臣報國之忠仰思展用成人之美必當為<lb/>
忠謀望早布嘉言勤於善誘邀其實效勿受詭詞臨<lb/>
事制宜固在明畧若未獲要領無憚再三待知赤誠<lb/>
方可聞奏但出於雅意不可云某等令布此懐其間<lb/>
若湏商量者望於判官大將中㨂忠信有才識人令<lb/>
<pb n="KR4c0067_SBCK_009-7b"/>
充使至此伏希鍳悉不宣某等狀<lb/>
　　　宰相與劉約書<lb/>
張判官至奉問具承情者尚書以幽薊頻有叛亂志<lb/>
在澄清遠陳嘉猷益見忠懇况先侍中累代繼美功<lb/>
德在人尚書自按鄰封日彰惠政想彼人情瞻望芬<lb/>
若椒蘭聖上天縱英朙文武並用正是忠良報國之<lb/>
日將帥展力之時聖意又以幽薊一方頻害節將懲<lb/>
其汚俗未欲加恩張絳固頓首變亂風恭俟朝㫖若<lb/>
擬作三軍章表坐望兵符竊料聖情未必允許倘不<lb/>
早圖良計先效赤誠計不日之間必又致變聞彼軍<lb/>
<pb n="KR4c0067_SBCK_009-8a"/>
大將多是舊人感先侍中深恩聆尚書美政導其善<lb/>
意必合遵承且望宻遣腹心大布誠信令張絳自求<lb/>
多福以保永安若能請朝廷命帥舉尚書領鎮便自<lb/>
歸闕必不失二畨金吾若欲外任即商量宋亳大郡<lb/>
便與亞相軍中兼與二十萬疋物充賞大將以下皆<lb/>
酬以官荣令此一軍永為朝廷心腹儻不思大義姑<lb/>
務因循即三數月間且不問着既未降朝命何以保<lb/>
安望尚書審更籌度早施方畧必不可費國家財力<lb/>
致他日興師儻成此功永光史䇿張判官到後且詳<lb/>
觀事勢宻自揣摩可之與否速望報示不宣某等狀<lb/>
<pb n="KR4c0067_SBCK_009-8b"/>
上<lb/>
　　　宰相與王宰書<lb/>
近聞游弈使更收得劉稹章表竊以王太尉武俊有<lb/>
安國之大勲藏於清廟至於孫承宗阻命在鎮猶遣<lb/>
親弟承恭自太原詣張相上表祈哀憲宗不許旋又<lb/>
遣男知感知信入朝屬淄青殄㓕因制使楊僕射檢<lb/>
得文案方知危害武相本在淄青承宗無盗殺之罪<lb/>
方獲昭雪今劉稹父子無功皆負重釁既不詣尚書<lb/>
靣縛又不遣家屬祈哀置章表於衢路之間望朝廷<lb/>
降非常之澤悖慢無禮前古未聞逰弈将不便毁除<lb/>
<pb n="KR4c0067_SBCK_009-9a"/>
實恐非是况楊弁遣親姪入潞州潜通情計劉稹並<lb/>
不擒送又石會關將楊珍却還石會關兼投賊界劉<lb/>
稹便敢受納已加兵固守比令逆將賈群送表至太<lb/>
原少傳李相公奏聞旋屬軍中有變竟未有進止處<lb/>
分楊弁潜送賈群却歸劉稹亦便受領校童逆狀如<lb/>
此不知進表何為昔漢宣帝将圖霍禹名臣張敞云<lb/>
不合朙詔自親其文只合朙詔以恩不聽群臣以義<lb/>
固爭令將帥大臣容其章表即是私惠歸於臣下不<lb/>
赦在於朝廷事體之間交恐不可切慮尚書以疆埸<lb/>
之事皆湏上聞惟此事抑而不奏未為乖當望向後<lb/>
<pb n="KR4c0067_SBCK_009-9b"/>
更有章表便令將校所在焚之惟靣縛而来然後可<lb/>
受領輒此披陳幸垂鍳納不宣某等狀上<lb/>
　　　宰相與盧鈞書<lb/>
聖上以尚書㢘簡奉公和惠恤下所至之地皆有能<lb/>
名以昭義乗僣侈之餘非㢘簡無以革弊當掊克之<lb/>
後非惠和無以安人故輟自漢南撫寧上黨承入境<lb/>
之日煦然如春壷漿塞途㓜艾相慶甚善甚善近頻<lb/>
見章表捄雪罪人姑務和寧以安反側竊循雅㫖俻<lb/>
見深懐然周書云刑亂國用重典盖以汙染之俗終<lb/>
湏蕩滌雖唐虞之際至理之極猶投放四罪天下乃<lb/>
<pb n="KR4c0067_SBCK_009-10a"/>
定且以近事朙之頃嵗劉總送幽州大將二十人當<lb/>
時執政以苟且為意奏請放還其後朱克融之徒皆<lb/>
是其數朝廷深懲前弊不得不然尚書公忠簡儉皆<lb/>
以具美惟稍闕威斷實願彌縫昔子産戒太叔以政<lb/>
莫如猛夫火烈人望而畏之故鮮死焉水懦弱人狎<lb/>
而翫之則多死焉太叔為政不忍猛而寛鄭國多盗<lb/>
太叔悔之曰吾早從夫子之言不及此諸葛入蜀刑<lb/>
法至峻法正諌曰君初有其地未垂惠恤且客主之<lb/>
義宜相降下願緩刑弛禁以慰其望亮荅曰寵之以<lb/>
位位極則残順之以恩恩竭則慢吾今威之以法法<lb/>
<pb n="KR4c0067_SBCK_009-10b"/>
行則知恩限之以爵爵加則知榮榮恩並濟上下有<lb/>
節為理之道於此而著尚書以子産諸葛亮何如人<lb/>
也尚不以寛而理斷可知矣切望寛猛相濟仁勇並<lb/>
施仗義而行臨事必斷不以小惠撓茲至公待一方<lb/>
之人皆明大順然後漸布仁徳平之以和斯為得也<lb/>
輒陳至言幸垂信納不宣某等狀上<lb/>
　　　處置楊弁敕<lb/>
敕楊弁起於卒伍獲在福禆方屬徂征敢為桀逆廹<lb/>
遂戎師嘯聚叛徒朕姑務苟安未加顕戮舎其悖亂<lb/>
令赴行營遂駐南轅之軒已盗北門之管戰備符璽<lb/>
<pb n="KR4c0067_SBCK_009-11a"/>
并而竊之啓石㑹重關潜輸逆稹釋賈群縲絏俾逺<lb/>
姦謀惑榆社之義心召横水之同悪蠆毒近彂於懐<lb/>
袖蟻壊幾漏於江河康政等被枌邑之遺風習華墟<lb/>
之有禮遽忘臣節仍助㓙威撫弦登陴曾不興歎以<lb/>
邜投石自取㓕亡雖禁暴除殘國之大典然俾其䧟<lb/>
辟終用愧懐<lb/>
　　　誅郭誼等敕<lb/>
敕理髖髀者不可以芒刃圖蔓草者必絶乎本根故<lb/>
前代甲兵以正其刑鐘鼓以聲其罪爰用重典庻清<lb/>
亂邦逆賊郭誼等挀䑕之妖依丘穴而自固牛羊之<lb/>
<pb n="KR4c0067_SBCK_009-11b"/>
力得水草而逾㓙乆從叛臣皆負逆氣頃自劉從諌<lb/>
背德反義掩賊藏奸稽其怙亂之謀無非親吏之計<lb/>
劉公直安全慶各慿地險屢抗王師毎肆悖言靡懐<lb/>
革靣吴宼將敗周丘尚務於陸梁隴坻向平王揵猶<lb/>
偁於必死况郭誼王協聞邢洺歸款惧覆妖巢賣孽<lb/>
童以圖全據堅城而請命擐甲以祈於撫納要君以<lb/>
盖其前愆天地神祗所難容舎昔伍被詣吏不免就<lb/>
誅延岑出降終亦夷族致之大辟無所愧懐郭誼王<lb/>
恊劉公直安全慶李道德李佐堯劉武德董可武各<lb/>
冝處斬其餘反黨各從别敕處分<lb/>
<pb n="KR4c0067_SBCK_009-12a"/>
　　　誅張谷等告示中外敕<lb/>
敕頃者劉從諌與李訓鄭注結刎頸之交濟其奸謀<lb/>
以圖不軌張皇兵力脅制朝廷自擅一方外為三窟<lb/>
張谷陳揚庭等皆㐫險無行狡譎多端比在京師人<lb/>
皆嫌悪無地庇身投迹戎藩寄命從諌乆懐怨望得<lb/>
肆隂謀或妄設妖言成其逆志或為草章表飾以悖<lb/>
詞既無禮於君親曾不愧於天地自朕君臨萬宇姑<lb/>
務含容而怙亂益堅苞藏未息誘受亡命招聚逆徒<lb/>
志猶恃於金湯心不利於王室近又敢為狂計挾助<lb/>
孽童汚我忠義之軍叶其豺豕之黨天之所棄神得<lb/>
<pb n="KR4c0067_SBCK_009-12b"/>
誅之逆賊劉稹弟曹九等張谷并男涯等陳揚庭并<lb/>
男窠郎等張㳂并男歡郎等門客甄伐伎術人鄭諗<lb/>
蔣黨逆賊李訓兄仲京郭行餘男台王涯姪孫羽<lb/>
約男茂章王璠男涯並就昭義梟斬訖夫為善者天<lb/>
報以福為悪者天報以殃今沴氣既消逆節咸服方<lb/>
布和於四海庻自戢於五兵宣示中外各令知悉<lb/>
李文饒文集巻第九<lb/>
</p>
<p>
</p>
  </div>
</body>
</text>
</TEI>
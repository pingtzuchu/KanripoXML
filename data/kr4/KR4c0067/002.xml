<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0067_SBCK_002-1a"/>
李文饒文集卷第二　㑹昌一品制集<lb/>
　紀功<lb/>
　　幽州紀聖功碑銘<lb/>
　　異域歸忠傳序<lb/>
　　黠戞斯朝貢傳序<lb/>
　　　幽州紀聖功碑銘<hi>并序</hi>奉敕撰<lb/>
幽州盧龍軍師檢校尚書右僕射張公仲武往年修<lb/>
獻捷之禮今年有銘勲之請二者君子韙之豈不以<lb/>
諸矦有四夷之功獻其戎捷春秋舊典也宗周納肅<lb/>
慎之貢銘於楉矢天子令德也斯可以爲元矦衆可<lb/>
<pb n="KR4c0067_SBCK_002-1b"/>
以爲後代法聖上嘉其動而中禮乃命宰臣採其元<lb/>
功傳於惇史臣德𥙿敢颺言曰夫兵者所以除暴害<lb/>
也愛人則惡其爲害禁暴則惡其爲亂雖睿智不殺<lb/>
化之以神至德允懐招之以禮然書有搰夏之戒傳<lb/>
有脩刑之訓虞舜四罪乃成大功文王一怒以至無<lb/>
侮非德教之助歟仁聖文武章天成功神德明道大<lb/>
孝皇帝熙我文典煥乎光明極象外之㣲臻於至道<lb/>
鼓天下之動致於中和慮必鈎深退而藏宻故能神<lb/>
機獨照伐未兆之謀威光遠震制不覊之虜當其時<lb/>
也烽燧迭警羽書狎至人心大揺群師沮氣皇帝以<lb/>
<pb n="KR4c0067_SBCK_002-2a"/>
軒后之威神漢髙之大畧光武之雄㫁魏祖之機權<lb/>
合而用之以定王業此議臣所以不敢望於淸光也<lb/>
倬㦲天地應而品物生君臣應而功業成故龍躍而<lb/>
雲從䳽鳴而子和方叔伐獫狁蠻荆来威安遠撃車<lb/>
師西域振服宜有良將殿于朔邉張公禮閱戰噐書<lb/>
成傳癖張仲孝友子𥜗塞泉流落不偶光景未耀明<lb/>
主雅聞竒志將帥而拝將軍遥推赤心築壇而命元<lb/>
帥非自雄武授之薊門果能精誠奮彂䇿慮偪億千<lb/>
里獻籌一心憂國則知龍顔善將任人傑而不疑日<lb/>
角好謀歎敵國而强意回鶻者本北狄之裔也或曰<lb/>
<pb n="KR4c0067_SBCK_002-2b"/>
獯狁或曰山戎五帝所不能臣三王所不能制前史<lb/>
載之詳矣暨薛延陁之敗也莤帥吐迷度率衆欵塞<lb/>
太宗幸靈武納降立回鶻部落置瀚海都督因我封<lb/>
殖遂雄北方肅宗之戡內難也葉䕶以射鵰之士親<lb/>
護戎旌亦由羌髳率師以翼周北貊梟騎以助漢既<lb/>
殄大憝乃疇厥庸特拝葉䕶司空歲賜繒二萬疋厥<lb/>
後飾宗女以配之立宫室以居之其在京師也瑶祠<lb/>
雲構甲第棊布棟宇輪奐衣冠縞素交利者風偃挾<lb/>
邪者景附其翎矦貴種則被我文繢帶我金犀恱和<lb/>
音猒珍膳蝎蠧上國百有餘年既而傑鷔無親天命<lb/>
<pb n="KR4c0067_SBCK_002-3a"/>
不祐僣侈極欲神道惡盈本國荐飢畜産耗半黠戞<lb/>
斯因利乗便遂焚龍庭區落蕭條隂燐青焚今之烏<lb/>
介可汗亡逃失國竊號沙漠非我冊命自爲假王其<lb/>
来也羨漫隂山睥睨髙闕玄塞之下氛霧蔽天質貴<lb/>
主以前驅傾大國而求援或丐我米糒捄其飢人或<lb/>
邀我甲兵復其故地外雖柔服內有桀心因行人致<lb/>
詞徵呼韓故事願居光禄塞急保受降城其下有二<lb/>
部曰赤心宰相那頡啜特勒赤心者天性忿鷙戎馬<lb/>
尤盛初與名王嗢沒斯首謀內附俄而負力怙氣潜<lb/>
圖厲階為嗢沒斯所給誘以俱謁可汗戮於帳下其<lb/>
<pb n="KR4c0067_SBCK_002-3b"/>
衆大潰東逼漁陽上乃賜公璽書授以方畧公以室<lb/>
韋悍亟之兵近我邉鄙俾其偵邏且禦内侵尋以徵<lb/>
役不供爲虜所敗由是介馬数萬連亘幽陵伏精甲<lb/>
於松　布穹廬於磧鹵散若飛鳥止如長雲火燎於<lb/>
原不可嚮邇公激義氣以虹貫彂精誠而石開竒計<lb/>
兵權宻授髦俊乃命介弟仲至與禆将游奉寰王如<lb/>
清左敵萬李君慶張自榮髙守素李志操率銳兵三<lb/>
萬建斾而前介胄雪照戈矛林植命以義殉壮由師<lb/>
直聲隆隆而未洩欲逐逐而不食戢以聽命嚴而有<lb/>
威公曰險道傾反且馳且射胡兵所以無敵也致之<lb/>
<pb n="KR4c0067_SBCK_002-4a"/>
平原勒以方陳我師可以逞志也於是㨿于莽平環<lb/>
以武剛首尾蛇伸左右翼張輕騎既合竒鋒横䳱如<lb/>
摧枯株如摶畜兎攝讋者弗取陸梁者皆仆虜王矦<lb/>
貴人計以千數然後盡羅服聽悉數系纍谷静山空<lb/>
靡有孑遺槖駞駃騠風澤而散旃墻罽幕野<lb/>
馬牛㡬至於谷量虜血殆同於川决徑路寳刀祭天<lb/>
金人竒貨珍噐不可殫論乃命從事李　馳傳<lb/>
上奏又命牙門將國從紀繼獻戎俘皇帝受而勞之<lb/>
群臣畢賀昔長平七征驃騎一舉竇憲合氐戎之衆<lb/>
陳湯㩜城郭之兵或生靈减耗士馬物故或邀功捄<lb/>
<pb n="KR4c0067_SBCK_002-4b"/>
罪矯命專征然猶告類上帝薦功淸廟願視二漢不<lb/>
其恧歟以公威動蠻貊功在漏刻因命公爲東靣招<lb/>
撫回鶻使先是奚契丹皆有虜使監護其國貴以歲<lb/>
遺且爲漢諜自回鶻嘯聚靡不鴟張公命禆將石公<lb/>
緒等諭意兩部戮回鶻八百人雖介子討罪於龜茲<lb/>
班超行誅於鄯善未足儔也回鶻又遣宣門將軍等<lb/>
四十七人詭辭結歡僣伺邉隙公宻賂其下盡得隂<lb/>
謀且欲馳入五原大敺雜虜公逗留其使緩彼師期<lb/>
竟得人病馬瘏縮衂而退挫銳解紛緊公善計今烏<lb/>
介自絶皇澤莫敢近邉并丁令以圖安依康居而求<lb/>
<pb n="KR4c0067_SBCK_002-5a"/>
活盡<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>餘種屈意黒車寄託遠道流離飢凍黒車亦<lb/>
倚其威重迫脅諸戎造謀藉兵解仇交質自謂約齎<lb/>
深入漢將取而未期渡幕輕留三師往而非利公以<lb/>
壯猷逺馭長討覊縻不媮避慊之便終致盡敵之術<lb/>
将時動而得雋豈歲數而勝㣲矧乎明主仗將師爲<lb/>
瓜牙視戎狄爲䑕彘方獵猛敵不翫細娱非周宣無<lb/>
以成召虎之勲非漢宣無以聽營平之計朂哉上將<lb/>
光我中興公前後受降三萬人特勒二人可汗姊一<lb/>
人都督外宰相四人其他矦王騎將不可備載王褒<lb/>
以日逐歸德稱爲人瑞班固以稽落盪寇大振天聲<lb/>
<pb n="KR4c0067_SBCK_002-5b"/>
孰若天子神武百蠻振慴乗其慼困臨以兵鋒刈單<lb/>
于之旗納休屠之附非萬里之伐無三年之勤巍乎<lb/>
成功輝焯後代宜刻金石以揚鴻休銘曰<lb/>
大和之初赤氣宵興開成之末彤雲暮凝異鳥南来<lb/>
胡徴之㓕北夷颷掃厥國土崩逼迫遷徙震我邉鄙<lb/>
長蛇去宂奔鯨失水上都薊門兵連千里曽不畏天<lb/>
猶爲驕子丐我邉糓邀我三師假我一城建彼旙旗<lb/>
歸計强漢郅支嫚詞狼顧朔野伏莽見誅鴈門之北<lb/>
羗戎雜處濈濈群羊茫茫大鹵縱其梟騎驚我牧圉<lb/>
暴若豺狼疾如風雨皇赫斯怒羽檄徵兵謀而淵黙<lb/>
<pb n="KR4c0067_SBCK_002-6a"/>
㫁乃雷聲沉機變化動若神明沙漠之北虜無隠情<lb/>
漁陽突騎燕歌壯氣赳赳元戎耽耽虎視金鼓誓衆<lb/>
干旄蔽地爰命介弟屬之大事翩翩飛將董我三軍<lb/>
禀兄之制代師之勤威畧火烈胡馬星分戈回白日<lb/>
劍薄浮雲天街之北旄頭已落絶轡之野蚩尤未縛<lb/>
俾我元矦恢弘遠畧取彼單于係之徽索隂山寢烽<lb/>
亭徼櫜弓萬里昆吾九譯而通蠻夷既同天子之功<lb/>
儒臣篆美刋石垂鴻<lb/>
　　　異域歸忠傳序<lb/>
㑹昌二年四月甲申回鶻大特勒唱没斯率其國特<lb/>
<pb n="KR4c0067_SBCK_002-6b"/>
勒宰相尚書將軍凡十二人大首領三十七人騎士<lb/>
二千一百六十八人內附制授嗢没斯特進檢校工<lb/>
部尚書左金吾衞大將軍同正封懐化郡王其酋帥<lb/>
徧加戎秩賜之金紫於是穹廬之長盡識漢儀左袵<lb/>
之人　咸被王澤矣臣聞書載率服美大舜之功詩<lb/>
列既平顯周宣之德暨漢宣帝亦單于慕義呼韓来<lb/>
朝歴紀数千稱者三代則知非常之運必待非常之<lb/>
君誠契感通斯爲難遇伏惟仁聖文武至神大孝皇<lb/>
帝紹髙祖太宗之神武慕玄宗憲宗之遠畧英才天<lb/>
縱武節霆馳靜深之謀淵然若海先難之志屹然若<lb/>
<pb n="KR4c0067_SBCK_002-7a"/>
山自嗢没斯歸欵朔邉注心魏闕制置大畧盡出宸<lb/>
算漢高從善能用六竒光武揣情坐知千里諸將無<lb/>
搴旗之効群臣乏借箸之籌夫天以信而成功地以<lb/>
定而載物惟大君懋一德法兩儀故能懐異俗之心<lb/>
盛中興之業嗢没斯者回鶻之貴酋也夙禀正性生<lb/>
知大義識倚伏之数明禍福之機回鶻運屬天亡歲<lb/>
乆不稔畜産大耗國邑爲虚流亡徧於沙漠僵仆被<lb/>
於草莽由是國之將帥各率支兵或入西戎或歸諸<lb/>
部惟嗢没斯精誠上逹天誘其衷拔自狼居之山願<lb/>
拜龍顔之主封章瀝懇指日誓心不奪之誠介如石<lb/>
<pb n="KR4c0067_SBCK_002-7b"/>
矣先是有赤心宰相桀傲亂常頗爲邉患嗢沒斯潜<lb/>
布誠欵於天徳軍使田牟暴其罪状梟首以狥歸大<lb/>
國明也戴聖君忠也去亂邦智也執醜虜義也其比<lb/>
四夷悉謂誠臣昔仲尼以曽參孝因爲陳君臣父子<lb/>
之義以著孝經今聖主以嗢沒斯忠爰採武義貞烈<lb/>
士以爲歸忠傳則聖人善誘之道又何以加於此乎<lb/>
廼集秦漢以来至聖朝去絶域歸中國獲名節自著<lb/>
功業保終者三十人勒成上下兩卷其不因獻款無<lb/>
迹可稱者今並不載臣又聞善者天報之以福爲不<lb/>
善者天報之以殃神道昭晣應如影響嗢沒斯方欲<lb/>
<pb n="KR4c0067_SBCK_002-8a"/>
保大節成大勲宜乎佩服斯文以爲鍳戒臣備位台<lb/>
鉉獲奉睿謀受詔序事冠于篇首<lb/>
　　　黠戞斯朝貢圖傳序<lb/>
昔越裳貢雉薦於宗廟西旅獻<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>陳以典訓所以感<lb/>
其至而戒其初也仁聖文武至神大孝皇帝御暦之<lb/>
四年天瑞燦爛王道昭焯五材並用六轡斯柔布政<lb/>
宣室以張神化報兵朔野以耀威靈故得天晬而淸<lb/>
日晏而明蟲螟不生嘉榖以成中㝢既安四夷来庭<lb/>
由是龍荒君長黠戞斯遣使注吾合素等上表獻良<lb/>
馬二疋絶大漠而貢赤誠渉流沙而霑赭汗非至德<lb/>
<pb n="KR4c0067_SBCK_002-8b"/>
所感孰能臻於此乎皇帝以前有鸞旂焉用驥騄不<lb/>
貴龍友帷駕鼓車乃命其使見於内殿賜以珍膳錫<lb/>
之文錦謹按故相魏國公賈耽所撰古今四夷述黠<lb/>
戞斯者本堅昆國也貞觀二十一年其酋長入朝授<lb/>
以將軍印拜堅昆都督逮于天寳季年朝貢不絶暨<lb/>
中國多難爲回鶻隔礙黠戞斯忿其桀鶩乗彼荐飢<lb/>
於是破龍庭焚罽慕蕭條萬里地無種落始得出重<lb/>
泉而見白日披氛霧而覩青天臣伏見太宗謂群臣<lb/>
曰南荒西域自遠而至其故何哉宰臣房玄齡對曰<lb/>
殊域来朝者中國乂安帝德遐被所致也太宗曰向<lb/>
<pb n="KR4c0067_SBCK_002-9a"/>
中國不安亦何縁而至朕覩此懐懼何者昔秦始皇<lb/>
并吞六國漢武帝威加戎狄今殊方異類無遠不賔<lb/>
竊比秦漢想無多愧亦欲傳之子孫念二王之末途<lb/>
朕所以不能不懼爾臣伏思太宗往日之懼致我唐<lb/>
百代之隆則聖祖詒謀可謂深矣此太宗所以永保<lb/>
鴻名爲受命之祖陛下所以丕承王業為中興之主<lb/>
豈不宜哉天㫖以賈耽有陳平鎮撫之才得充國通<lb/>
知之敏其所述作該明古今乃詔太子詹事韋宗卿<lb/>
祕書少監吕述往蒞賔舘以展私覿稽合同異視縷<lb/>
闕遺傳胡貊兠離之音載山川曲折之狀條貫周備<lb/>
<pb n="KR4c0067_SBCK_002-9b"/>
文理洽通臣伏以貞觀初中書侍郎顔師古上言昔<lb/>
周武王天下太平逺國歸款周史乃集其事爲王㑹<lb/>
篇今萬國来朝蠻夷率服實可圖寫請撰爲王㑹圖<lb/>
有詔從之臣輒因韋宗卿吕述所紀異聞飾以繢事<lb/>
敢叙率服以冠篇首<lb/>
李文饒文集卷第二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0067_SBCK_011-1a"/>
李文饒文集卷第十一　會昌一品制集<lb/>
　釐革故事<lb/>
　　請増諌議大夫等品秩狀<lb/>
　　論時政記等狀<lb/>
　　論九宫貴神壇狀<lb/>
　　論九宫貴神合是大祠狀<lb/>
　　論冬至歲朝賀狀<lb/>
　　論復中書舎人故事狀<lb/>
　　議禮法等大事<lb/>
　　改單于大都護狀<lb/>
<pb n="KR4c0067_SBCK_011-1b"/>
　　論公主上表狀<lb/>
　　　請増諌議大夫等品秩狀<lb/>
右㨿大唐六典隋氏門下省置諌議大夫七人從四<lb/>
品下今正五品上自大曆二年昇門下中書侍郎為<lb/>
正三品兩省遂闕四品建官之制有所未備謹按左<lb/>
氏傳云衮軄有闕惟仲山甫補之能補過也仲山甫<lb/>
則周之大臣漢書汲黯稱願出入禁闥補過拾遺後<lb/>
漢書張衡為侍中嘗居帷幄從容諷諌拾遺左右皆<lb/>
大臣之任故其秩峻其任重則君敬其言而用其道<lb/>
况謇諤之地冝用老成之人秩不優崇則難用耆德<lb/>
<pb n="KR4c0067_SBCK_011-2a"/>
其諌議大夫望依隋氏舊制昇為從四品分為左右<lb/>
以備兩省四品之闕向後與丞郎出入迭用以重其<lb/>
選<lb/>
　　　御史中丞<lb/>
右中丞為大夫之貳緣大夫秩崇官不常置中丞常<lb/>
為憲䑓之長今九寺少卿及秘書少監國子司業京<lb/>
兆少尹等並省寺之貳皆為四品惟御史中丞官業<lb/>
雖至品秩未崇望昇為從四品為大夫之貳令不隔<lb/>
品亦為丞郎出入迭用以重其選<lb/>
　　以前臣等商量緣事關朝廷典制湏行之可乆<lb/>
<pb n="KR4c0067_SBCK_011-2b"/>
　　必在博盡群議詢謀僉同望令兩省御史䑓五<lb/>
　　品以上尚書省四品以上太子太保太常卿參<lb/>
　　議聞奏未審可否<lb/>
　　　論時政記等狀<lb/>
右長夀二年宰臣姚璹以為帝王謨訓不可闕於紀<lb/>
述史官踈遠無因得書請自今以後所論軍政國要<lb/>
宰臣一人撰錄號為時政記厥後因循多闕紀述臣<lb/>
等商量向後每坐日聖言如有慮及生靈事関典替<lb/>
可昭示百代貽謀後昆者及宰臣獻替謀猷有益風<lb/>
敎並請依國朝故事知印宰相撰錄連署名封印至<lb/>
<pb n="KR4c0067_SBCK_011-3a"/>
嵗末送史舘<lb/>
　　　起居注<lb/>
右起居注比者不逐季撰錄至有去官三五年後猶<lb/>
未送納者伏以每度延英奏事後向外傳說三事猶<lb/>
兩事虚謬豈有起注居皆三二年後採於傳聞耳目<lb/>
已隔固非實事向後起居注記望每季初即送納向<lb/>
前一季文字與史館納訖具狀申中書門下史館受<lb/>
訖亦申報中書門下其起居攺轉便望以注記遅速<lb/>
為殿最如有軍<hi>國字一本有</hi>大政傳聞疑誤者仍許於政<lb/>
事堂都見宰相等臨事酌量如事巳施行非関機宻<lb/>
<pb n="KR4c0067_SBCK_011-3b"/>
者並一一向說所冀書事信實免有傳疑<lb/>
　　　修史體例<lb/>
右臣等伏見近日實錄多云禁中言者伏以君上與<lb/>
宰臣及公卿言事皆湏衆所聞見方合書於史䇿禁<lb/>
中之語向外何由得知或得於傳聞多出邪妄便載<lb/>
史筆實累鴻猷向後實錄中如有此類並請刋削更<lb/>
不得以此紀述又宰臣及公卿論事行與不行湏有<lb/>
朙㨿或奏議允愜必見褒稱或所論乖僻固有懲責<lb/>
在藩鎮獻表者必有答詔居要官啓事者自合著明<lb/>
並當昭然在人耳目或取舎存於案堂或與奪形於<lb/>
<pb n="KR4c0067_SBCK_011-4a"/>
詔敕前代史書所載奏議無不由此近見實錄多載<lb/>
密䟽言不彰於朝聽事不顕於當時得自其家未足<lb/>
為信向後所載群臣奏議其可否得失湏朝廷共知<lb/>
者方可紀述宻䟽並請不載如此則書必可法人皆<lb/>
　公愛憎之志不行褒貶之言必信矣<lb/>
　　以前臣等伏見近日實錄事多紕繆若詳求摭<lb/>
　　實湏舉舊章謹件如前<lb/>
　　　論九宫貴神壇狀<lb/>
右准天寳三載十月六日敕九宫貴神實司水旱功<lb/>
佐上帝德庇下民冀嘉糓嵗登災害不作每至四時<lb/>
<pb n="KR4c0067_SBCK_011-4b"/>
初節令中書門下攝祭者准禮九宫次昊天上帝壇<lb/>
在太清宫太廟上用牲牢幣璧類於天地神祗天寳<lb/>
三載十二月玄宗親祀乾元元年正月肅宗親祀伏<lb/>
以累年以来水旱愆侯恐是有司禱請誠敬稍虧今<lb/>
屬孟春合修祀典望至朙年正月癸日差宰臣一人<lb/>
祈請向後四時祭並差僕射少卿尚書等官所兾稍<lb/>
重其事以申嚴敬臣等去月二十五日已於延英靣<lb/>
奏伏奉聖㫖令檢舊儀進來者今欲及祭時伏望令<lb/>
有司崇飾舊壇務於嚴㓗謹錄奏聞伏侯敕㫖<lb/>
　　　論九宫貴神合是大祠狀<lb/>
<pb n="KR4c0067_SBCK_011-5a"/>
右既經兩朝親祀必是祈請有徴伏以自太和以来<lb/>
水旱愆候陛下常憂稼穡每念蒸人臣等所以上副<lb/>
聖心以修墜禮伏見大和三年禮官御史等狀或言<lb/>
縱司水旱兵荒品秩不過列宿今者五星悉是從祀<lb/>
日月猶在中祀又云太一天一此九神於天地猶子<lb/>
男也竊觀其意皆是以星辰不合比於天地曾不知<lb/>
綂而言之則為天地而在天成象自有尊卑謹按後<lb/>
魏五均志大辰第二星盛而常朙者為天皇露寢大<lb/>
帝常居始由道粤而陳變通之迹又天皇大帝其精<lb/>
耀魄寳盖萬神之秘圖與河洛之命紀皆稟焉此則<lb/>
<pb n="KR4c0067_SBCK_011-5b"/>
上帝是星之朙㨿也天一掌八氣九精之政令以佐<lb/>
天極㣲明而有常則隂陽序而大運興太一掌十有<lb/>
六神之法度以輔人極㣲朙而得中則神人和而王<lb/>
道平又北斗有衡權二星天一太一參居其間所以<lb/>
財成天工輔相神道也若一槩以列宿論之實為乖<lb/>
謬又按漢書天神貴者天一太一佐曰五帝古者天<lb/>
子以春秋祭太一則列於祀典其来乆矣今五帝猶<lb/>
為大祀則太一豈冝降禮稍重其祀固為得所劉向<lb/>
言祖宗所立神祗舊位誠未易動又曰古今異制經<lb/>
無朙文至尊至重難以疑説正也以劉向慱通尚難<lb/>
<pb n="KR4c0067_SBCK_011-6a"/>
攺作况臣等學不究於天人禮尤懵於祀典妄為參<lb/>
酌恐未得中伏望更令太常卿與禮官詳定庶獲明<lb/>
據<hi>議合為大祀太常卿等奏</hi>
　　　論冬至嵗朝賀<lb/>
右伏以近例其日若遇有敕權停朝賀惟詣興慶宫<lb/>
賀太皇太后義安太后積善太后不詣闕庭恐乖嚴<lb/>
敬臣子之禮實不遑安臣等商量向後冬至嵗如遇<lb/>
有敕權停朝賀者其日中書門下與百寮先詣東上<lb/>
閣門拜表稱慶望内降髙品宣答百寮受宣畢然後<lb/>
赴興慶宫庶為得禮仍望永為常式未審可否謹錄<lb/>
<pb n="KR4c0067_SBCK_011-6b"/>
奏聞伏候敕㫖<lb/>
　　　請復中書舎人故事<lb/>
右以見天寳以前中書舎人六員除機密遷授之外<lb/>
其他政事皆得商量宰臣姚崇奏云事有是非理均<lb/>
與奪人心既異所見或殊抑使雷同情有不盡臣既<lb/>
是官長望於狀後略言事理優劣奏聞進止自艱難<lb/>
以来務從權便政頗去於䑓閣事多系於軍期决遣<lb/>
萬機專在宰弼伏以陛下神武功成昧旦思理精覈<lb/>
庻政在廣詢謀詩云不愆不忘率由舊章前漢魏相<lb/>
好觀故事以為古今異制方今務在奉行故事而已<lb/>
<pb n="KR4c0067_SBCK_011-7a"/>
數條漢興以来國家便冝行事奏請施行臣等商量<lb/>
今日以後除機宻及諸鎮奏請戎事有司支遣錢糓<lb/>
等外其他䑓閣常務関於㳂革州縣奏請系於典章<lb/>
及刑獄等並令中書舎人依故事商量臣等詳其可<lb/>
不聞奏<lb/>
　　　議禮法等大事<lb/>
右按史記仲尼在位獄訟之詞有可與人共者不獨<lb/>
有也伏以漢魏以来朝廷犬政必令公卿奏議講求<lb/>
理道慱盡群情所以政必有經人皆務學著在史䇿<lb/>
<graphic n="KR1662" url="https://raw.githubusercontent.com/kanripo/KR-Gaiji/master/images/KR1662.png" mimeType="image/png"/>然可觀臣等商量如有事関禮法群情凝滯者各<lb/>
<pb n="KR4c0067_SBCK_011-7b"/>
望令本司申尚書都省下禮官學官詳議意見不同<lb/>
者任為别狀如是刑獄亦令法官同議然後丞郎以<lb/>
下詳具可否聞奏如郎吏有能駮難者皆許上聞並<lb/>
湏先㨿經義其次取正史䇿故事不得自為意見言<lb/>
涉浮華如禮官學官才識出人議論精當者向後擢<lb/>
授䑓省官郎吏别與遷擢所冀漢魏之風復行今日<lb/>
　　以前臣等今月二十五日巳於延英靣奏奉<lb/>
　　聖㫖令條䟽將狀来者謹具如前<lb/>
　　　請攺單于大都䕶狀<lb/>
石訪聞塞北諸蕃皆云振武是單于故地不可存其<lb/>
<pb n="KR4c0067_SBCK_011-8a"/>
名號以啟戎心臣等謹詳國史武德平突厥後於振<lb/>
武置雲州都督麟德三年攺為單于大都督聖曆元<lb/>
年攺為安北都䕶開元八年復為單于都䕶其安北<lb/>
都䕶木在天德自貞觀二十一年以来移在甘州遷<lb/>
徙不定今單于都䕶望攺為安北都䕶如此制置稍<lb/>
循故事未審可否<lb/>
　　　公主上表<lb/>
右臣等伏見公主上表稱妾李者伏以臣妾之義取<lb/>
其賤稱家人之稱亦要别嫌因循舊章恐未為得臣<lb/>
等商量今日以後公主上表從大長公主以下並望<lb/>
<pb n="KR4c0067_SBCK_011-8b"/>
令稱某邑公主第幾女上表仍不令稱族所冀臣千<lb/>
之道因此正名郡主縣主亦望准此未審<hi>状不岀</hi>
李文饒文集巻第十一<lb/>
</p>
<p>
</p>
  </div>
</body>
</text>
</TEI>
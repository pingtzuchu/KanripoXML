<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0067_SBCK_010-1a"/>
李文饒文集卷第十　會昌一品制集<lb/>
　論朝廷大政等狀<lb/>
　　請尊憲宗章武孝皇帝為不遷廟狀<lb/>
　　宰臣等再議添徽號狀<lb/>
　　宣懿皇太后祔陵廟狀<hi>第二狀第三狀附</hi>
　　請立昭武廟狀<lb/>
　　請立東都太㣲宫狀<lb/>
　　請立東都太廟狀<lb/>
　　奉宣今日以後百官不得於京城置廟狀<lb/>
　　論侍講奏孔子門徒狀<lb/>
<pb n="KR4c0067_SBCK_010-1b"/>
　　論朝廷事體狀<lb/>
　　　請尊憲宗章武孝皇帝為不遷廟狀<lb/>
右臣等伏聞開成中文宗甞顧問宰臣欲褒崇憲宗<lb/>
功德其時宰臣莫能推順美之心明尊祖之義臣等<lb/>
至愚切所歎息伏思國家受命二百二十五年矣列<lb/>
聖之功德區宇之廣大王化之盛興禮樂之備具過<lb/>
殷周逺矣而未有中興不遷之廟臣等所以夙夜彂<lb/>
憤也禮祖有功宗有德夏之祖宗經傳無聞殷則一<lb/>
祖三宗成湯為始祖太甲為太宗太戊為中宗武丁<lb/>
為髙宗劉歆曰天子七廟苟有功德則宗之所以勸<lb/>
<pb n="KR4c0067_SBCK_010-2a"/>
帝者功德博矣故周公作無逸舉殷之三宗以勸成<lb/>
王漢景帝詔曰孝文皇帝德厚侔天地利澤施四海<lb/>
廟樂不稱朕甚惧焉其為孝文皇帝廟為昭德之舞<lb/>
以朙休德然後祖宗之功德施於萬代其與丞相列<lb/>
侯中二千石禮官具禮儀奏丞相申屠嘉等奏曰功<lb/>
莫大於髙皇帝德莫盛於文皇帝髙皇帝廟冝為帝<lb/>
者太祖之廟孝文皇帝廟冝為帝者太宗之廟天子<lb/>
冝代代獻祖宗之廟又漢宣帝詔夙夜惟念孝武皇<lb/>
帝躬履仁義選朙將討不服功德茂盛不能盡宣而<lb/>
廟樂未稱其議奏有司奏請尊孝武為世宗廟奏盛<lb/>
<pb n="KR4c0067_SBCK_010-2b"/>
徳又始五行之舞天子代代獻此則子孫褒崇祖宗<lb/>
之朙㩀也自大寶以後兵宿中原强侯締交髖髀甚<lb/>
衆貢賦不入刑政自出包荒含垢以至於貞元德宗<lb/>
懲奉天之難厭征伐之事戎臣優以不朝終老于外<lb/>
其卒則以幕吏將校代之故長武城在王畿之内斥<lb/>
逐主將矣河中居股肱之郡坐邀符節韋臯因備邉<lb/>
之勢自擅靈関李錡竊煮海之資專制澤國而兩河<lb/>
蕃鎮或倉卒易師甚於奕棊或陸梁弄兵同於拒轍<lb/>
憲宗感祖宗之宿憤舉升平之典法始命將師順天<lb/>
行誅元年僇惠琳暨闢錡季年梟元濟及師道其他<lb/>
<pb n="KR4c0067_SBCK_010-3a"/>
或折簡而召或執珪請覲獻其名城割其愛子不可<lb/>
遍舉豈有去天下之害不享其名致生人之安不受<lb/>
其報臣伏見元和初議遷廟之禮而史官偁中宗不<lb/>
得號中興之君凢非我失之自我復之謂之中興漢<lb/>
光武晉元帝是也臣等切思此議實所未盡中宗朝<lb/>
自以政事多釁權移后妃所以未得稱為中興恐議<lb/>
者復以此為疑夫興業之與隆道事實不同漢光武<lb/>
再造邦家不失舊物晉元帝雖在江左亦能纂緒此<lb/>
乃王業中興可謂有功矣殷髙宗躳行大孝求賢俾<lb/>
乂周宣王㣲而後興衰而復盛此乃王道中興可謂<lb/>
<pb n="KR4c0067_SBCK_010-3b"/>
有德矣故詩云車攻宣王復古也宣王能內修政事<lb/>
外攘夷狄復文武之境土又烝民美宣王任賢使能<lb/>
周室中興焉又江漢美宣王能興衰撥亂命召公平<lb/>
淮夷又漢書宣帝賛曰功光祖宗業垂後嗣可謂中<lb/>
興侔德殷宗周宣之美若皆如漢光武晉元帝則殷<lb/>
宗周宣並不得稱中興矣臣等伏思任賢使能內修<lb/>
政事平淮夷之叛復祖宗之土皆憲宗有之所謂隆<lb/>
道中興與殷髙宗周宣王漢宣帝侔德矣臣等敢遵<lb/>
古典請尊憲宗章武孝皇帝為百代不遷之廟上以<lb/>
昭陛下大孝之德廣貽謨之訓下以表臣等思古之<lb/>
<pb n="KR4c0067_SBCK_010-4a"/>
憤申欲報之誠如合聖心伏望令諸司清望官四品<lb/>
以上尚書兩省御史䑓與禮官叅議聞奏謹錄奏聞<lb/>
會昌元年三月十一日司空兼門下侍郎平章事<lb/>
右僕射兼門下侍郎平章事　右僕射兼中書侍郎<lb/>
平章事　中書侍郎平章事　奉宣卿等所論至好<lb/>
待續施行其表留中不出<lb/>
　　　宰相再議添徽號狀<lb/>
右奉批出已蒙允許今欲頒下制命昭布萬方伏以<lb/>
軒屈崆峒堯期姑射未有不心遊於至道而能功濟<lb/>
於生靈暨漢之文景尊奉黄老理致刑措時偁太康<lb/>
<pb n="KR4c0067_SBCK_010-4b"/>
開元中玄宗經始清宫追尊玄祖闡繹道要遂臻治<lb/>
平六合晏然四十餘年今者陛下蹈軒后之靈蹤修<lb/>
開元之故事進道不遺於尺璧澄心巳得於玄珠聖<lb/>
夀必過於殷宗景化方躋於漢代臣等所上徽號義<lb/>
雖盡美意有未周今謹上尊號為仁聖文武章天成<lb/>
功神德明道大孝皇帝所兾冠皇王之髙號盡臣子<lb/>
之至誠伏希聖慈容鍳丹懇謹錄奏聞伏候敕㫖樞<lb/>
密使稱中㫖欲得有道字所以奏攺<lb/>
　　　宣懿皇后祔陵廟狀<hi>第二第三狀附</hi>
奉宣宣懿皇太后祔光陵同玄宫及不移福陵只祔<lb/>
<pb n="KR4c0067_SBCK_010-5a"/>
廟何者為便商量奏来右臣等伏以園寢已安神道<lb/>
貴靜光陵因山乆固僅二十年福陵近又修崇足彰<lb/>
嚴奉今若再因合祔湏啟二陵或慮聖靈不安未合<lb/>
先㫖又以隂陽避忌亦有所疑不移福陵實合禮意<lb/>
伏以照臨在天光靈未遠合食清廟於禮無違足以<lb/>
申陛下大孝之心表先后昭配之德既遵舊典尤愜<lb/>
衆情臣等商量祔太廟不移福陵實為允便臣等不<lb/>
任感切之至<lb/>
　　　第二狀<lb/>
奉宣宣懿皇太后祔廟事令更審商量奏来右臣等<lb/>
<pb n="KR4c0067_SBCK_010-5b"/>
伏以陛下孝極因心感深追逺敬慎禮典彂於至誠<lb/>
臣等仰奉聖情旁詢物議經旬思慮敢不精詳並請<lb/>
依前狀只祔太廟不奉陵寢實為合禮謹再奏狀以<lb/>
聞謹奏<lb/>
　　　第三狀<lb/>
宣懿皇太后祔廟事右臣等訪求典禮敢不詳慎伏<lb/>
以太廟合食非臣子所議苟不由禮必為後代所譏<lb/>
漢書云古人㩀正守順不敢私其君如此之難也臣<lb/>
等若輕為献議不守禮經非惟上負聖德固亦自貽<lb/>
物論所以前者附欽義承慶口奏假以太皇太后之<lb/>
<pb n="KR4c0067_SBCK_010-6a"/>
意即於禮至順人無異詞制中云近因慶誕太皇太<lb/>
后追感先帝乆曠配食之禮便及先太后母德慈仁<lb/>
合配先聖陛下秪承聖㫖詔臣下行之於禮無違可<lb/>
爲後代之法若捨此商量便湏出於聖意降敇情禮<lb/>
至重實難措詞伏望陛下察臣等愛君之心約臣等<lb/>
秉禮之至特允所奏必合群情臣等不勝懇切之至<lb/>
　　　請立昭武廟狀<lb/>
孟州汜州縣髙祖太宗塑像右汜水武牢関是太宗<lb/>
擒世充竇建德之地関城東峯有二聖塑像在一堂<lb/>
之内伏以山河如舊城壘猶存威靈皆畏於軒䑓風<lb/>
<pb n="KR4c0067_SBCK_010-6b"/>
雲還疑於豊沛誠冝百代嚴奉萬邦所瞻西漢故事<lb/>
祖宗嘗所行幸皆令郡國立廟今緣定覺寺例合毁<lb/>
拆望取寺中大殿材木於東峰攺造一殿四靣兼置<lb/>
宫墻伏望號為昭武廟以昭聖祖武功之盛委孟懐<lb/>
節度使差幹事判官一人勾當修造緣聖像彩色頗<lb/>
巳故暗望令李石於東都差揀絶好盡手就加嚴飾<lb/>
初興功日望令東都差分司郎官一人薦告至功畢<lb/>
日别差使展敬未審可否<lb/>
　　　奉宣今日以後百官不得於京城置廟狀<lb/>
右伏見禮記云君子將营宫室宗廟為先廏庫為次<lb/>
<pb n="KR4c0067_SBCK_010-7a"/>
宫室為後又韋<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>五禮精義對曰古之制廟必中門<lb/>
之外吉㓙大事皆告而行所以親而尊之不自專也<lb/>
今令城外置廟稍異禮文書於史策必虧聖政伏以<lb/>
朱雀門至朙徳門凢有九坊其長興坊是皇城南第<lb/>
三坊使有朝官私廟實則逼近宫闈自威遠軍向南<lb/>
三坊俗稱圍外地至閑僻人鮮經過於此置廟無所<lb/>
妨礙臣等商量今日以後皇城南六坊內不得豈私<lb/>
廟其朱雀街緣是南郊御路至朙德門夾街兩靣坊<lb/>
及曲江側近亦不得置餘圍外深僻坊並無所禁所<lb/>
貴不違禮意感恱人心臣等頻奉聖㫖有事許再三<lb/>
<pb n="KR4c0067_SBCK_010-7b"/>
論奏輒罄所見庻禆聰朙謹具奏聞伏候敕㫖<lb/>
　　　論侍講奏孔子門徒事狀<lb/>
右今月十三日於延英殿陛下謂臣等云侍講稱孔<lb/>
子其徒三千亦可謂之朋黨臣等自元和以来甞聞<lb/>
此說幸因聖慈下問輒敢覼縷而言西漢劉向云昔<lb/>
孔子與顔回子貢更相稱譽不為朋黨禹稷與臯陶<lb/>
轉相汲引不為比周何則忠於為國無邪心也臣嘗<lb/>
以鯀共工驩兠與舜禹雜處堯朝共工驩兠則為黨<lb/>
舜禹則不為黨何者共工驩兠相與比周迭為掩蔽<lb/>
也如賢人君子則不然忠於國則同心聞於義則同<lb/>
<pb n="KR4c0067_SBCK_010-8a"/>
志退而各自行已不可交以私是以趙宣子隨會継<lb/>
而納諌司馬叔矦向比以事君不爲黨也公孫弘每<lb/>
與汲黯請問黯先彂之弘推其後武帝所言皆聴汲<lb/>
黯雖與公孫弘並進然庭詰云齊人少情譏其布被<lb/>
爲詐則知先彂後継不爲黨矣國史稱太宗甞與房<lb/>
玄齡圖事則曰非杜如晦莫能籌之及杜如晦至竟<lb/>
以玄齡之策此又同心圖國不爲黨也何者爲黨漢<lb/>
書稱朱慱陳咸相爲腹心背公死黨東漢周福房植<lb/>
各以其黨相傾議論相軋故漢朝朋黨始於甘陵二<lb/>
部及其甚也謂之鈎黨繼受誅夷以王制言之非不<lb/>
<pb n="KR4c0067_SBCK_010-8b"/>
幸也魏朝何晏丁謐依附曹爽祖尚浮虚使有魏風<lb/>
俗由兹大壊此皆為朋黨也畧舉数節以朙其類至<lb/>
於歴代朋黨不可殫言仲尼知季路之不免子游識<lb/>
子張之未仁曾子罪卜商喪親無聞夫子罪宰我鑚<lb/>
燧為乆惡既不掩善固冝稱此又不為黨也班固稱<lb/>
周室既㣲由是列國公子魏有信陵趙有平原齊有<lb/>
孟嘗楚有春申抵掌而游談者以四豪為偁首於是<lb/>
背公死黨之議成守軄奉上之義廢矣此四豪者各<lb/>
有門客三千而謂之黨仲尼三千則不為黨盖仲尼<lb/>
之徒惟務仁義不以爵祿為貴四豪之門惟務譎詐<lb/>
<pb n="KR4c0067_SBCK_010-9a"/>
常以勢力相髙今侍講欲以奔走權勢之徒攫挐名<lb/>
利之軰比方孔門上哲實罔聖聦臣未知元和以来<lb/>
所謂黨者為國乎為身乎若以為國則隨會叔向汲<lb/>
黯房玄齡之道可得行矣不必聚黨成群以臣觀之<lb/>
今所謂黨者進則誣善蔽忠附下罔上歙歙相是態<lb/>
不可容退則車馬馳驅唯務權勢聚於私室朝夜合<lb/>
謀清美之官盡湏其黨華要之選不在他人隂附者<lb/>
羽翼自生中立者抑壓不進孔門顔冉豈有是哉陛<lb/>
下以此察之則奸偽自見臣恐更有小人妄陳此說<lb/>
輒舉事例庶禆聦明伏望陛下留臣此狀時賜覽閱<lb/>
<pb n="KR4c0067_SBCK_010-9b"/>
所兾小臣瞽說免惑聖心臣不任懇激之至謹錄奏<lb/>
聞<lb/>
　　　論朝廷事體狀<lb/>
右臣等每蒙延英召對獲聞聖言常欲朝廷尊臣下<lb/>
肅此則是陛下深究為理之本伏以管仲古之大賢<lb/>
朙於理國其言可以為百代之法管仲云凢軍國之<lb/>
重器莫重於令令重則君尊君尊則國安故安國在<lb/>
乎尊君尊君在乎行令朙君察於理人之本莫要於<lb/>
令故曰虧令者死不從令者死五者死而無赦又曰<lb/>
令雖在上而論可與不可者在下是威下繫於人也<lb/>
<pb n="KR4c0067_SBCK_010-10a"/>
自大和以来風俗大壊令出於上非之者在下此弊<lb/>
不除無以理國韋弘質所論宰相不合兼領錢穀臣<lb/>
等敢以事體聞奏昔匡衡云大臣者國家之股肱萬<lb/>
姓所瞻仰也明王所慎擇也傳曰下輕其上爵賤人<lb/>
圖柄臣則國家動摇而人不靜矣今韋弘質受人敎<lb/>
導輒献封章則是賤人圖柄臣矣臣等又以蕭望之<lb/>
是漢朝名儒重德為御史大夫奏云今嵗首日月少<lb/>
光咎在臣等上以望之意輕丞相乃下侍中御史中<lb/>
丞詰問又貞觀中監察御史陳師合上書云人之思<lb/>
慮有限一人不可總数軄太宗云此人妄有毁謗止<lb/>
<pb n="KR4c0067_SBCK_010-10b"/>
欲離間我君臣流師合千嶺表又賈誼云人主之尊<lb/>
譬如堂群臣如陛衆庶如地故陛九級上廉逺地則<lb/>
堂髙陛無級廉近地則堂卑亦由將相重則君尊其<lb/>
勢然也如宰相有奸謀隠慝則人人皆得上論至於<lb/>
制置軄業固是人主之柄非小人所得干議古者朝<lb/>
廷之士尚各守官業思不出位况韋弘質賤人豈得<lb/>
以非所冝言上黷朙主此是輕宰相矣後漢太學諸<lb/>
生頗干時政其時謂之處士横議皆是亂風俗深要<lb/>
懲絶伏望陛下知其邪計從朋黨而来每事明察遏<lb/>
絶將來之漸則朝廷安靜邪黨自銷臣等不勝感憤<lb/>
<pb n="KR4c0067_SBCK_010-11a"/>
輒具聞奏伏望特賜省覽謹錄奏聞謹奏<lb/>
李文饒文集卷第十<lb/>
<pb n="KR4c0067_SBCK_010-11b"/>
</p>
<p>
</p>
  </div>
</body>
</text>
</TEI>
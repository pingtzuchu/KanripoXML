<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0067_SBCK_005-1a"/>
李文饒文集卷第五　㑹昌一品制集<lb/>
詔敕上<hi>者請翰林添奬餙語他㫮倣此詔書凡有敕字者使行無敕字</hi>
　　賜回鶻可汗書<lb/>
　　賜回鶻書意<lb/>
　　賜回鶻可汗書意<lb/>
　　賜回鶻可汗書并宫主及九姓宰相詔書<lb/>
　　賜太和公主敕書<lb/>
　　賜背叛回鶻敕書<lb/>
　　賜回鶻嗢沒斯特勒等詔書<lb/>
　　賜回鶻嗢沒斯等詔書<lb/>
<pb n="KR4c0067_SBCK_005-1b"/>
　　賜思忠詔書<lb/>
　　賜回鶻可汗書<lb/>
敕我國家統臨萬寓列塞在隂山之南先可汗悊率<lb/>
本部建牙於大漠之北各安土宇二百餘年此天所<lb/>
以限隔内外不可逾越近聞爲紇扢斯所敗加以飢<lb/>
荒國邑為墟屍僵道路今可汗稍收離㪚漸近邉城<lb/>
將議遠圖舎先文誥故兹命使宜聽朕言可汗累代<lb/>
以来推誠嚮國仼者中原有誰助剪群兇列聖念功<lb/>
毎加優寵寧國咸安二公主降嫁龍庭爰及先朝復<lb/>
以今公主　好又以土無絲纊歲遺縑繒恩禮轉深<lb/>
<pb n="KR4c0067_SBCK_005-2a"/>
諸蕃稱羡乆保誠信兩絶猜嫌但以國家舊章蕃漢<lb/>
殊壌稍逾經制豈朕所安去歲嗢沒斯特勒巳至近<lb/>
昇邉将憤激便請袪除朕念其無主可歸且令安撫<lb/>
今可汗既立彼又降附便合率漸復舊疆漂寓塞垣<lb/>
殊非良計又得宰相頡干伽思等表借振武一城權<lb/>
與可汗公主居住中國之制與外蕃不同湏守前代<lb/>
規模祖宗法度昔漢朝單于乖亂呼韓欵塞宣帝送<lb/>
單于出朔方雞鹿塞唯賑以米粟國初大宗皇帝命<lb/>
李思摩建牙於漢南遺址並存事皆可驗未有深入<lb/>
漢界借以一城與退渾党項㣲小雜種同爲百姓實<lb/>
<pb n="KR4c0067_SBCK_005-2b"/>
亦屈可汗之尊貴亂中國之舊規若以未復本蕃或<lb/>
欲别遷善地求大國聲援戢諸部交爭亦湏率思歸<lb/>
之人且於漠南駐止朕當許公主朝覲親問事宜儻<lb/>
湏應接必無所悋冀今𬒳國從此輯寧豈不謂去危<lb/>
就安轉禍爲福朕縁公主将可汗丹誠来告深感于<lb/>
衷制置之間湏存逺大故遣右金吾衞大将軍兼御<lb/>
史大夫王㑹宗正少卿兼御史中丞李師偃馳往喻<lb/>
懐爰定所居便申誓約神明是質豈可食言可汗並<lb/>
保一心自求多福<lb/>
　　　賜回鶻書意　奉宣撰<lb/>
<pb n="KR4c0067_SBCK_005-3a"/>
朕想可汗公主以乆修隣好累降嘉姻望我國家如<lb/>
歸親戚朕毎弘容納之意固無纎芥之嫌但以將相<lb/>
大臣累陳公議以可汗代居絶漠臨長諸蕃名聲既<lb/>
雄部伍甚衆今逗留塞上逼近邉城百姓不安人心<lb/>
疑惑耕種盡廢士馬疲勞朕二年以来保䕶可汗一<lb/>
國內阻公卿之議外遏将帥之言朕於可汗心亦至<lb/>
矣可汗亦湏深見事體早見歸還所求種粮及安存<lb/>
摩尼尋勘退渾党項刼掠等事並當應接處置必遣<lb/>
得宜惟是擬借一城自古以来未有此事天地以沙<lb/>
漠山河限隔南北想蕃中故老亦合備知只如長安<lb/>
<pb n="KR4c0067_SBCK_005-3b"/>
東有潼関西有散関南有藍田関北有蒲関今四海<lb/>
一家天子所都猶有限隔况蕃漢殊壌豈可通同且<lb/>
天下者髙祖太宗之天下朕守祖宗成業常懐兢畏<lb/>
豈敢上違天地之限中隳祖宗之法毎欲彂一號施<lb/>
一令皆告于宗廟不敢自專所借一城理絶言議想<lb/>
可汗便湏息意勿更披陳其餘令楊觀專往視喻朕<lb/>
意<lb/>
　　　賜回鶻可汗書意<lb/>
楊觀至覧表欲求粮食牛羊糧食已許自已馬價絹<lb/>
就振武和糴三千石縁中國以農為本最貴耕牛百<lb/>
<pb n="KR4c0067_SBCK_005-4a"/>
姓所蓄無多常斷屠殺羊則産於北土不出中華惟<lb/>
塞土蕃渾各有畜牧朝廷未甞徵率務使安存今之<lb/>
所求難允来意又所請束縛嗢没斯送歸者嗢没斯<lb/>
比自投邉将屡猒誠欵自本國破亡之初奔迸先至<lb/>
塞上不随可汗公主已是二年慮彼猜嫌自懐憂懼<lb/>
竆廹歸命望朕保持未甞有交構之言離間兩國前<lb/>
可汗已縁失制馭之道無兼愛之仁侵擾諸蕃肆為<lb/>
暴虐所以親屬內叛部落外離國破家殘實由於此<lb/>
今可汗失地遠客危難之中尤湏追悔前非以安反<lb/>
側若又仁爱不至骨肉相殘可汗左右信臣誰敢自<lb/>
<pb n="KR4c0067_SBCK_005-4b"/>
保朕綂萬國非止一蕃未附者頃務懐柔歸誠者因<lb/>
宜存撫儻狥可汗之意殊乖覆育之恩今已特許歸<lb/>
降止於存其種族必不别有任使授以腹心在可汗<lb/>
不失恩慈於朝廷免虧信義豈不兩全事體深叶良<lb/>
圖况前代以来盡有故事漢朝呼延邪單于欵塞其<lb/>
下大将鳥厲屈烏厲温敦並来降附漢宣帝封以列<lb/>
侯又國初頡利可汗之破敗也降者甚衆酋豪首領<lb/>
至朝廷皆拜將軍僅百餘人無不撫納想可汗深明<lb/>
朕意勿更再論摩尼教天寳以前中國禁㫁自累朝<lb/>
縁回鶻敬信始許興行江淮数鎮皆令闡教近各得<lb/>
<pb n="KR4c0067_SBCK_005-5a"/>
本道申奏縁自聞回鶻破亡奉法者因茲懈怠蕃僧<lb/>
在彼稍似無依呉楚水鄉人性囂薄信心既去翕習<lb/>
至難且佛是大師尚随縁行教與蒼生縁盡終不力<lb/>
爲朕深念異國遠僧欲其安堵且令於兩都及大原<lb/>
信嚮處行教其江淮諸寺權停待回鶻本土安寧即<lb/>
却令如舊<lb/>
　　　賜回鶻可汗書<hi>并公主及九姓宰相詔書</hi>
朕自臨寰區爲人父母惟以好生爲德不願黷武爲<lb/>
名故自彼國不幸紇扢斯所破来投邉境已歴歲年<lb/>
撫納之間無所不至初則念其飢歉給其糇糧旋則<lb/>
<pb n="KR4c0067_SBCK_005-5b"/>
知其破傷盡還馬價前後遣使勞問交馳道路小小<lb/>
侵擾亦盡不計今則可汗尚屯近塞未議還蕃朝廷<lb/>
大臣與四方節將皆懐疑忿盡請興師雖朕切務含<lb/>
弘亦所未喻日昨数使卻回皆言可汗只待馬價及<lb/>
令交付之次又聞所止屡遷或侵掠雲朔等州或讐<lb/>
掣羗渾諸部未知此意終欲何如若以未交馬價且<lb/>
近塞垣行止之間亦宜先告邉将豈有倐来忽去遷<lb/>
徙不常雖云随逐水草動皆逼近城柵遥揣深意似<lb/>
恃姻好之情毎觀蹤跡實懐馳突之計况昨到横水<lb/>
柵下煞戮至多蕃渾牛羊豈悋驅掠黎庻何罪皆被<lb/>
<pb n="KR4c0067_SBCK_005-6a"/>
傷夷所以中朝大臣等皆云回鶻近塞已是違盟更<lb/>
戮邉人實乖大義咸願因此翦逐以雪殂謝之寃然<lb/>
朕志在懐柔情深屈巳寧可汗之負德終未忍於幸<lb/>
災石誡直乆在京城備知仁<hi>作人一本</hi>心憤惋彂於誠懇<lb/>
固請自行嘉其深見事機所以不能違阻可汗審自<lb/>
詢問速擇良圖無至不悛或貽後悔<lb/>
　　　賜太和公主敕書■奉宣撰<lb/>
敕姑遠嫁絶域二十餘年䟦履險難備罹屯苦朕毎<lb/>
念於此良用惘然㳟惟太皇太后春秋已髙慈愛深<lb/>
厚比者望姑朝謁再叙悲歡倐已歲暮寂無音耗想<lb/>
<pb n="KR4c0067_SBCK_005-6b"/>
姑見舊國之城邑能不銷䰟望漢將之旌麾必當流<lb/>
涕今朔風既至霰雪已零絶國蕭條固難乆處旃墻<lb/>
罽幕何以禦冬肉飯酪漿且非適口朕撫臨萬㝢子<lb/>
育群生一物未安終食三歎况姑累年漂泊何日忘<lb/>
懐想姑髙明必是懸鑒姑承宗廟之餘慶爲三室之<lb/>
懿親先朝割愛降婚義寧家國謂回鶻必能侮禦安<lb/>
靜塞垣使邉人子孫不見兵革射獵者不敢西向畏<lb/>
軒轅之䑓今回鶻所爲甚不循理蕃渾是朕之人百<lb/>
姓牛羊亦國家所有因依漢地遂致蕃孶回鶻託以<lb/>
私讐恣爲侵掠毎馬首南向姑得不畏髙祖太宗之<lb/>
<pb n="KR4c0067_SBCK_005-7a"/>
威靈欲侵擾邉疆姑得不思大皇大后之慈愛為其<lb/>
國母足得指揮若回鶻能不禀命則是棄絶姻好今<lb/>
日以後不得以姑爲詞若恃我爲親禀姑教令則湏<lb/>
便自戢歛以繼舊歡想姑以朕此書喻彼將相令其<lb/>
知分更不徇非塞外祈寒且無絲纊朕毎御裘服則<lb/>
思彼未授衣豈可回鶻譸張遂忘親愛今寄冬衣若<lb/>
干具如别録<lb/>
　　　賜背叛回鶻敕書　奉宣撰<lb/>
近数得邉將奏報知卿等本國自有離亂可汗遇禍<lb/>
雖未委虚實良深震悼我國家與卿等本國代結姻<lb/>
<pb n="KR4c0067_SBCK_005-7b"/>
好乆爲親戚恊德同心常爲諸蕃所羡故得邉候不<lb/>
聳封疆晏然卿等忽領師徒漠南屯集又数至天德<lb/>
侵掠頗擾邉人聚師無名忠義俱失既乖舊好良用<lb/>
憮然若卿等本國所立新主非可汗至親人心不從<lb/>
擾亂未定卿等只合自申方畧竭效忠誠安靖本蕃<lb/>
以圖勲績亦合遣使告朕具述此心若新立可汗是<lb/>
中國至親人已歸附卿等便合早自相率保國寧家<lb/>
與可汗恊心以修舊好豈得寄命塞上乆勞師人朕<lb/>
縁與卿本國情義至深事同一軆又縁公主在彼未<lb/>
知存亡故遣使臣魏謩往諭朕意卿宜備陳誠𣢾不<lb/>
<pb n="KR4c0067_SBCK_005-8a"/>
得虚詞兼禁戢師徒勿爲侵軼近聞天德遊奕軍將<lb/>
曽有交鋒卿等既犯塞垣亦是邉將常事今已各令<lb/>
諸鎮不許交兵卿宜曉諭部落各令知悉<lb/>
　　　賜回鶻嗢沒斯特勒等詔書　奉宣撰<lb/>
勅回鶻嗢沒斯特勒那頡啜特勒頡干伽思於解亦<lb/>
阿躭于思莫賀逹干宰相伊難朱密伽諦畧摩咄將<lb/>
軍諦畧等天德軍逓所奏表至再三省覧憂屬良深<lb/>
彼蕃自忠義毗伽可汗以来代爲親隣連降愛主恩<lb/>
禮持異古今莫及君臨萬國撫育殊方苟有未安則<lb/>
宜来告况特勒等乃祖乃父歸誠累朝昨遣嗣澤王<lb/>
<pb n="KR4c0067_SBCK_005-8b"/>
溶吊冊先可汗回始聞卿國中䘮亂諸部乖離捄患<lb/>
䘏隣豈忘令典方圖鎮撫以命使臣今又知堅昆等<lb/>
五族深入凌虐可汗被害公主及新可汗播越他所<lb/>
未歸城邑特勒等力不能制思存逺圖相率遁逃萬<lb/>
里歸命又知欲奉公王朝覲忠謀不從已踰大漠之<lb/>
南同𣢾五原之塞彂此單使布其赤心言念艱危惻<lb/>
然軫歎料卿等皆英酋貴族覊寓沙場懐土之情如<lb/>
何可處豈非欲討除外冦匡復本蕃抱此至忠託於<lb/>
大援但縁未知指的難便聴從又慮邉境守臣見卿<lb/>
忽至或懐疑阻不副朕心故遣鴻臚卿張賈馳住安<lb/>
<pb n="KR4c0067_SBCK_005-9a"/>
撫朕既奨卿忠款報以信誠雖隔塞垣已如相見卿<lb/>
湏深明朕忠盡吐所懐一一言於使臣令其速還聞<lb/>
奏佇聞誠願續有指揮必當副彼急難固不惜於事<lb/>
力勉於謀度用保忠勲秋熟卿及部下諸官并左相<lb/>
阿波兀等部落黒車子逹怛等平安好遣書指不多<lb/>
及<lb/>
　　　賜回鶻嗢沒斯等詔　奉宣撰<lb/>
敕回鶻嗢没斯特勒那頡啜特勒悉勿啜特勒烏離<lb/>
思特勒赤心宰相等張賈等回知卿等欲遠赴闕庭<lb/>
自申忠款眷言深志豈忘于懐聞卿等本國頃因飢<lb/>
<pb n="KR4c0067_SBCK_005-9b"/>
荒遂至離散親屬內叛諸部外侵新立可汗猶未安<lb/>
定既是國中所奉則爲卿等君親古人云未有仁而<lb/>
遺其親者義而後其君者想卿等本心必思推戴况<lb/>
回鶻代雄朔漠威服諸蕃今已破傷足堪悲憤若皆<lb/>
自爭雄長不顧其君各㨿一隅必更衰弱深慮從此<lb/>
之後爲諸蕃所輕與卿等本國代結姻親乆修隣好<lb/>
毎念於此良用惻然與卿等爲謀湏務遠大莫若自<lb/>
相率勵同奉可汗興復本蕃再圖强盛朕欲召卿赴<lb/>
闕親諭此懐又恐可汗聞知謂朕幸其艱危因有招<lb/>
納盖欲深全國軆兼為卿等避嫌以此思之難遂於<lb/>
<pb n="KR4c0067_SBCK_005-10a"/>
請卿等宜早歸本國不更滯留卿等表請噐甲朕君<lb/>
臨萬國非止一蕃祖宗舊章不敢逾越國家未曽賜<lb/>
諸蕃噐甲卿等亦合備知若一處開恩必自茲援例<lb/>
朔州般次舊例湏待可汗遣駞馬迎聖方令進彂可<lb/>
汗信使未至難於遣行今有賜物具在别録以卿等<lb/>
率先向彂特示優恩縁新立可汗未受朝廷冊命数<lb/>
降使至卿等部落亦恐非宜所有賜賚止於此度想<lb/>
卿等明識深諒朕懐便令髙品魏敬休宣諭想宜知<lb/>
悉<lb/>
　　　賜思忠詔書　奉宣撰<lb/>
<pb n="KR4c0067_SBCK_005-10b"/>
吕衞等至知卿與可汗不能戢下頗擾邉疆既告諭<lb/>
不浚湏兵勢驅逐卿忠誠奮彂願立竒功請退渾沙<lb/>
陁等部落合勢及戰馬噐甲等並已允卿所奏各有<lb/>
别敕處分今令左衞將軍何淸朝蔚州刺史契苾通<lb/>
分領蕃渾部落取卿指揮朕已切戒何淸朝等令其<lb/>
恊盡心力副卿忠誠進取之時一切取卿方畧卿宜<lb/>
毎事與弘順等商量審度事機勿爲輕進但得可汗<lb/>
抽退不敢稽留塞上安寧即是卿之勲力必不可落<lb/>
其奸計以損國威兼令髙品駱遂泰權監行營將士<lb/>
卿與之籌慮續續奏聞　五卷終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0067_SBCK_028-1a"/>
李文饒别集卷第八<lb/>
　箴<lb/>
　　丹扆箴六首<hi>并序</hi>舌箴一首<hi>并序</hi>
　銘<lb/>
　　聖祖院石磬銘　鹿跡山銘<lb/>
　　劔門銘<lb/>
　賛<lb/>
　　圯上圖賛　大迦葉賛<lb/>
　　　丹扆箴<hi>并序</hi>
臣聞詩云心乎愛矣遐不謂矣此古之賢人所以篤<lb/>
<pb n="KR4c0067_SBCK_028-1b"/>
於事君者也夫迹踈而言親者危地逺而意忠者忤<lb/>
然臣竊念㧞自先聖偏倚寵光若不愛君以忠則是<lb/>
上負靈鍳臣頃事先朝屬多隂診常獻大朙賦以諷<lb/>
頗蒙先朝嘉納臣今日盡節朙主亦猶是心昔張敞<lb/>
之守逺郡梅福之在遐徼尚竭誠盡規不避尤悔况<lb/>
臣嘗學舊史頗知官箴雖在踈逺猶思献替謹稽首<lb/>
上丹扆六箴具列于後仰塵睿覧伏積兢惶<lb/>
　　　一宵衣箴<lb/>
先王聽政昧爽以俟雞鳴旣盈日出而視伯禹大聖<lb/>
寸隂爲貴光武至仁反友不忌無俾姜后猶去簮珇<lb/>
<pb n="KR4c0067_SBCK_028-2a"/>
彤管記言克念前志<lb/>
　　　二正服箴<lb/>
聖人作服灋象可觀雖在宴逰尚不懐安汲黯莊色<lb/>
能正不冠楊阜毅然亦譏縹紈四時所御各有其官<lb/>
非此勿服惟辟所難<hi>慨然矣毅然一作</hi>
　　　三罷獻箴<lb/>
漢文罷獻詔還騄駬鑾輅徐驅安用千里厥后令王<lb/>
亦能㳟巳翟裘旣焚筒布則毁道德爲麗慈儉爲羙<lb/>
不過天道斯爲至理<lb/>
　　　四納誨箴<lb/>
<pb n="KR4c0067_SBCK_028-2b"/>
惟后納誨以求厥中從善如流乃能成功漢驁沉湎<lb/>
舉白浮鍾魏叡侈㑀凌霄作宫中雖不忤而善亦從<lb/>
以視爲瑱是謂塞聰<lb/>
　　　五辯邪箴<lb/>
居上處深在察㣲萌雖有讒慝不能蔽朙漢之孝昭<lb/>
叡過周成上書知詐照姦得情燕盖旣折王猷洽平<lb/>
百代之後乃流淑聲<lb/>
　　　六防㣲箴<lb/>
天子之孝敬遵王度安必思危乃無遺慮亂臣猖獗<lb/>
非可遽數玄黃莫辨觸瑟始仆栢谷㣲行豺豕塞路<lb/>
<pb n="KR4c0067_SBCK_028-3a"/>
覩貌獻飱斯可誡懼<lb/>
　　　舌箴<hi>并序</hi>
戊辰歲仲春月戊申夜余宿於洞庭西夢與中書令<lb/>
姚公偶坐如舊相識問余曰君見僕所作口箴乎余<lb/>
對曰去歲居守東周於公曾孫諌議某處覩金石之<lb/>
刻遂莞爾而笑曰孫子猶能記之余以仲夏月逹于<lb/>
海曲嘗竊思之聖哲之言上可以動天地成典謨次<lb/>
可以正人倫朙得失黙而不言後代何述焉繫辭云<lb/>
不善則千里之外違之在植其所言而巳矣豈不緘<lb/>
其口銘其背以矯當世㢤楊子稱孰有書不由筆言<lb/>
<pb n="KR4c0067_SBCK_028-3b"/>
不由舌張儀以舌存而交亂亦善不善之效也余感<lb/>
姚公之夢乃爲舌箴云<lb/>
粵有帝舜洎於殷宗龍命惟允<hi>允以龍岀內朕命故舜命九官自禹至龍</hi>
<hi>命曰龍</hi>說言乃雍<hi>代子言故曰說言殷高宗夢傅說其</hi>周有良弼王之喉<lb/>
舌鼓舞而生渙汗乃發傳以言旋作義易以講習施<lb/>
恱天以卷舌屏讒儒以金口駕說伯陽之誡柔存剛<lb/>
缺言貴無瑕辯貴若訥則知門猶閉嚢不在括是以<lb/>
楊雄悼讒者之冤梅福痛忠臣之結善乎先聖之言<lb/>
既朙且清國之以寧人之不朽犯無隱情無恃爾言<lb/>
駟馬不及嗟爾君子念玆在玆勿以寤一言而取宰<lb/>
<pb n="KR4c0067_SBCK_028-4a"/>
相以舌三寸而爲帝師徒見娄敬掉而獲爵不知魏<lb/>
其齰以可悲雖言必有中而適其時子房能用其䇿<lb/>
難以爭立愛奉春善建不㧞無以免係縲衞無警夫<lb/>
莫椚叔向哀於是出惟敬仲之難朙由匠石之無質<lb/>
楊子曰重則有灋輕則招憂言能如是可以寡尤<lb/>
　　　聖祖院石磬銘<lb/>
有羙浮石凄若銅音笙竽合奏鸞鷟在林淸越盈耳<lb/>
和愉感心懸之玉宇永託僊岑<lb/>
　　　鹿跡山銘<lb/>
不動者山不死者仙山在僊存真訣不傳猗歟先生<lb/>
<pb n="KR4c0067_SBCK_028-4b"/>
耽道體玄騰駕素鹿遨逰紫烟時憇蓬壺下視桑田<lb/>
一往茲山于今㡬年兹山岑寂先生是宅淸泉緑蘿<lb/>
獨與世隔我居洞宫人見崖壁空留鹿跡永存幽石<lb/>
　　　劔門銘<lb/>
群山西来波積雲屯地險所㑹斯爲蜀門層岑峻壁<lb/>
森若戈㦸萬壑奔東雙飛高闕翠嶺中橫黵然黛色<lb/>
樹玆雄屏以衞王國<hi>若列屏此一峯最竒而說者未劍門當中有一峯峻嶺橫峙望</hi>
<hi>也嘗及</hi>峯㧞井幹溪囘溝洫嚴守重扄隱如臨敵運有<lb/>
隆替地無險阨閉于昏頑開于有德馬錯西伐蜀矦<lb/>
敗績艾出隂平禪亦来格粤在憲祖英威四克始剪<lb/>
<pb n="KR4c0067_SBCK_028-5a"/>
蜀妖遂清卭棘蠻夷軌道諸侯述軄武臣銘之金石<lb/>
乃刻<lb/>
　　　圯上圖賛<lb/>
夫天所以睟淸者其氣理也故能四時變化萬物粲<lb/>
然倦則隂陽爲灾光景不耀而况於人乎人亦肖圜<lb/>
方之形禀淸濁之氣存神索至極物竆情則倚伏之<lb/>
先見其如視矣子房潜心於神而逹之見其圓狀如<lb/>
得其粤則有女子之粹羙嬰児之專和粹所以含至<lb/>
精專所以研至賾散萬金之資柔毅也祖萬乗之仇<lb/>
仁勇也學禮　履方也變名圯上避世也若乃五<lb/>
<pb n="KR4c0067_SBCK_028-5b"/>
日爲期三往增敬則尾生之信違道矣退不離國心不<lb/>
忘君則鴟夷之遁非忠矣合時變以蟬蛻望僊路以<lb/>
鴻冥優㳺於綺皓之門髣髴乎赤松之際豈不善始<lb/>
善終㢤黃石者其天地之藴神朙之璽歟不然則無<lb/>
以覺悟于房輔翼天漢嗟乎䘮亂既定韜匱而葆祠<lb/>
之生也奉符歿而同穴有以見子房之神交不渝矣<lb/>
　　　大迦葉賛<hi>頭陀第一</hi>
惟大迦葉依無上智初分寳坐終授宻記晚遇金粟<lb/>
乃知平地潜形雞足以待慈氐<lb/>
李文饒别集卷第八<lb/>
</p>
<p>
</p>
  </div>
</body>
</text>
</TEI>
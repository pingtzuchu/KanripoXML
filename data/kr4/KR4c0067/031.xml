<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0067_SBCK_031-1a"/>
李文饒外集卷第二　窮愁志<lb/>
　論<lb/>
　　舊臣論　隂德論<lb/>
　　臣子論　忠諌論<lb/>
　　管仲害覇論　慎獨論<lb/>
　　王言論　退身論<lb/>
　　豪俠論　英傑論<lb/>
　　臣友論　天性論<lb/>
　　　舊臣論<lb/>
或問先王論道之臣事後王乎曰不改先王之道則<lb/>
<pb n="KR4c0067_SBCK_031-1b"/>
事之改先王之道則去之以事尭之心事舜禹者其<lb/>
臯陶益稷乎以事武王之心事成王者其周召乎以<lb/>
事漢高之心事惠帝者其蕭曹乎曹參尚不易蕭何<lb/>
之規况高祖之道昔區區楚國醴酒不設穆生先去<lb/>
且穆生豈爲巳也盖傷廢先王之道不忍見後王之<lb/>
面其不去者焉得免胥靡之恨㢤魏晉以䧏居相位<lb/>
者皆<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>面愧心而巳又有攘臂於其間者掎摭先王<lb/>
之道以諱舊過改張先王之道以媚新君棄先王之<lb/>
故老以掩其羞用先王之罪人以恊其志若天地間<lb/>
無神朙則巳儻有神朙鬼得而誅之矣<lb/>
<pb n="KR4c0067_SBCK_031-2a"/>
　　　隂德論<lb/>
陳平稱吾多隂謀道家之所禁吾世即廢亦巳矣不<lb/>
能復起以吾多隂禍也至曾孫何國絶班生著陳平<lb/>
之言以爲世戒理當然矣而丙丞相纔及子顯黜爲<lb/>
關内侯至孫昌乃絶國絶三十二歲復續而張湯杜<lb/>
周子孫世有令名皆在顯位其故何㢤丙丞相於漢<lb/>
宣之德可謂至矣晉荀息以忠貞之故不敢負獻公<lb/>
程嬰以託孤之義不忍欺趙氏所以繼之以死終不<lb/>
食言丙丞相於史皇孫敬君臣之分無親戚之情而<lb/>
保養曾孫仁心惻隱置於間燥給以私財介然拒天<lb/>
<pb n="KR4c0067_SBCK_031-2b"/>
子之使因是全四海之命<hi>漢書稱因赦天下郡邸獄繋者是恩及四海也</hi>又<lb/>
奏記霍光决定大䇿旣而顯徴卿之羙削士伍之辭<lb/>
其深厚不伐古所未有夏侯勝以爲有隂德者必饗<lb/>
其樂以及子孫是宜篤生賢人世濟其羙古所謂有<lb/>
後者良謂是矣焉在傳爵邑而巳㢤張杜有後豈用<lb/>
灋雖深而治者或能去天下之悪除生人之害所以<lb/>
然也<lb/>
　　　臣子論<lb/>
士之有氣志而思富貴者必能建功業有志氣而輕<lb/>
爵禄者必能立名節二者雖其志不同然時危世亂<lb/>
<pb n="KR4c0067_SBCK_031-3a"/>
皆人君之所急也何者非好功業不能以戡亂非重<lb/>
名節不能以死難此其梗槩也好功業者當理平之<lb/>
世或能思亂唯重名節者理亂皆可以大任平澹和<lb/>
雅世所謂君子者居平必不能急■理煩遭難亦不<lb/>
能捐軀濟危可以羽儀朝廷潤色名教如宗廟瑚璉<lb/>
園林鴻鵠雖不常爲人用而自然可貴也<hi>世謂三劉之儔</hi>
<hi>也</hi>然世亦有不拘小疵而能全大節者如陳平背楚<lb/>
歸漢漢王疑其多心令護諸将又疑其受金可謂不<lb/>
能以名節自固矣及功成封侯辭曰非魏無知臣安<lb/>
得進漢高曰若子可謂不背本矣其後竟誅諸吕以<lb/>
<pb n="KR4c0067_SBCK_031-3b"/>
安劉氏近日宰相上官儀詩多浮醘時人稱爲上官<lb/>
體實爲正人所病反高宗之初竟以謀廢武后心存<lb/>
王室至於宗族受禍郭代公倜儻不覊之士也少不<lb/>
以名節自檢當蕭岑內難保護睿宗雖履危機竟全<lb/>
臣節則名節之間不可以一㮣論也陳平能不背魏<lb/>
無知所以必不負漢王矣今士之背本者人君豈可<lb/>
保之㢤<lb/>
　　　忠諌論<lb/>
人臣拒諌有二一曰生於愛名二曰不能去欲雖桀<lb/>
紂桓靈之君未能忘名自知爲惡多矣畏天下之人<lb/>
<pb n="KR4c0067_SBCK_031-4a"/>
知之将謂諌則惡不可掩故不欲人之諌已如晉獻<lb/>
非<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>姬寝不安齊栢非易牙食不羙必不能去之亦<lb/>
不欲人諌已人臣忠諌亦有二欲道行於君可使身<lb/>
安國理者其辭婉欲名高後世不顧身危國傾者其<lb/>
辭訐若考叔啓大遂以成荘公之孝倉唐献犬鴈以<lb/>
復文侯之愛留侯封雍齒以安群臣招四皓以定惠<lb/>
帝此所謂婉也諌大夫言婢不爲主白馬令言帝欲<lb/>
不諦<hi>劉李二人名各不便故書官</hi>激主之怒自有其名望其聽從<lb/>
固不可得此所謂訐也漢元帝欲御樓舩薛廣德當<lb/>
乗輿諌曰臣自刎以血汚車輪則陛下不入廟矣張<lb/>
<pb n="KR4c0067_SBCK_031-4b"/>
猛曰乗舩危就橋安聖主不乗危元帝曰暁人不當<lb/>
如是耶則知諫之道在於婉矣唯英主必能從諌何<lb/>
者自知功德及生人者大矣雖有小惡不諱人言如<lb/>
漢高械繋蕭相國及聞王衞尉之言乃曰我不過爲<lb/>
桀紂主而相國爲賢相此所謂不諱也近日名臣王<lb/>
石泉居相時子爲眉州司士天后嘗問曰卿在相位<lb/>
子何逺乎對曰廬陵是陛下愛子今猶在逺臣之子<lb/>
焉敢相近有以見君子之心亦倉唐之比也<lb/>
　　　管仲害覇論<lb/>
昔管仲對栢公曰宫中之樂無所禁禦不害覇也舉<lb/>
<pb n="KR4c0067_SBCK_031-5a"/>
賢而不能任此害覇也余竊窺敬仲此對是欲一齊<lb/>
國之政滿栢公之志然則非專任亦不能致覇■一<lb/>
則仲父二則仲父栢公所以能九合諸侯爲五覇之<lb/>
首中代蜀主之任孔朙符堅之用景畧雖関羽不能<lb/>
移樊世不能惑蜀與秦皆君安國理非專任之效歟<lb/>
栢公得敬仲則興隆覇業漢元信石顯而反穢朙德<lb/>
信任同而理亂異者何也所任用非其人也近世有<lb/>
以宫中之樂餌其君者而苞苴日行紀綱日壊朋黨<lb/>
益熾讒言益昌得非竊管仲之術違管仲之也荘周<lb/>
偁所謂至智也者有不爲大道積者乎又曰跖不得<lb/>
<pb n="KR4c0067_SBCK_031-5b"/>
聖人之道不行豈斯之謂也<lb/>
　　　慎獨論<lb/>
士君子愛身防患無踰於慎獨矣能惧顯觀<hi>詩曰無曰不顯</hi>
<hi>莫予云觀</hi>不爲暗欺忠信參於外雖有盗賊不能爲患矣<lb/>
易曰無有師保如臨父母斯之謂也賊入趙孟之門<lb/>
者覩其盛服将朝不忘㳟敬悔受君命至於觸槐所<lb/>
以知其不爲患也向使趙孟未闢寝門尚安袵席思<lb/>
變詐之数無肅敬之容爲盗者必激其怒心增其勇<lb/>
氣焉得保其首領㢤推是而言人不可以不誠矣若<lb/>
乃懐詐飾智意忌貌親人巳見其肺肝而自謂無迹<lb/>
<pb n="KR4c0067_SBCK_031-6a"/>
天巳奪其魂魄而不窹將亡此汲黯所以面折孫弘<lb/>
留言李息荘周偁賊莫大於德爲<hi>一本無爲字</hi>有心以有<lb/>
眼爲德者尚不可以有心眼况爲惡者乎<lb/>
　　　王言論<lb/>
夫帝王與群臣言不在援引古今以飾雄辯唯在簡<lb/>
而當理雄辯不足以服姦臣之心唯能塞諍臣之口<lb/>
昔田蚡請考功地益宅武帝曰遂取武庫衞将軍言<lb/>
郭觧家貧又曰布衣權至使將軍知此其家不貧殷<lb/>
仲文言音樂好之自觧宋祖曰吾秪恐觧此謂簡而<lb/>
當理足使姦臣奪心邪人破膽矣余歴事六朝弼諧<lb/>
<pb n="KR4c0067_SBCK_031-6b"/>
二主文宗辭皆文雅而未嘗騁辯武宗言必簡要而<lb/>
不爲文飾皆得君人之量能盡臣下之詞豈唯王言<lb/>
如是人臣亦當然也其有辯若波瀾辭多枝葉文經<lb/>
意而飾詐矯聖言以蔽聰此乃姦人之雄游說之士<lb/>
焉得謂之獻替㢤爲臣者當戒於斯慎於斯必不獲<lb/>
罪於天矣<lb/>
　　　退身論<lb/>
老子曰功成名遂身退天之道也昔余常感焉自前<lb/>
朝李右相元中書皆宴安厚味終嬰大戮所以文種<lb/>
有藏弓之恨李斯有稅駕之歎張華顧優游而不獲<lb/>
<pb n="KR4c0067_SBCK_031-7a"/>
<hi>裴顔勸廢賈后華荅以庻可優㳺卒歲</hi>傳亮賛識㣲而不免北四子者<lb/>
皆神敏知幾聰朙志古圖國致覇動必成功而自謀<lb/>
其身猶有所恨况常人㢤其難於退者以余忖度頗<lb/>
得古人㣲㫖天下善人少惡人多一旦去權機不測<lb/>
操政柄以禦怨誹者如荷㦸以當狡獸閉関以待暴<lb/>
客若捨㦸開関則冦難立至遲遲不去者以延一日<lb/>
之命庻免終身之禍亦猶奔馬者不可以委轡乗流<lb/>
者不可以去檝是以惧禍而不㫁未必皆躭禄而患<lb/>
失矣何以知之余之前在鼎司謝病辭免尋即遠就<lb/>
澤國自謂在外而安豈知以天高不聞身遠受害近<lb/>
<pb n="KR4c0067_SBCK_031-7b"/>
者自三公鎮于舊楚懇辭將相歸守丘園而行險之<lb/>
人乗隙構患竟以失巨漢而懸肆去灌木而嬰羅余<lb/>
豈不知身退罹殃盖耻同種斯之不去也則知勇退<lb/>
者豈容易㢤如陸士衡稱不知去勢以求安辭寵以<lb/>
招福斯言過矣唯有遭逢善人則庻可無患故范睢<lb/>
得蔡澤退而不辱虞丘得叔孫去而不困其次剛毅<lb/>
者有心者亦可矣子文舉子玉以靖國随會避郄子<lb/>
以紓亂皆保其後矣若小人則禍必及之無所迯也<lb/>
終不及扁舟變姓名浩然五湖之外不在人間之世<lb/>
斯可以免矣<lb/>
<pb n="KR4c0067_SBCK_031-8a"/>
　　　豪俠論<lb/>
爰盎汲黯皆豪俠者也若非氣盖當世義動朙主豈<lb/>
有是名㢤爰盎曰緩急人所有故善劇孟匿季心汲<lb/>
黯好逰俠任氣節善灌夫所以知其然也余斯言豈<lb/>
徒望彂楊子所謂孟軻之勇類於是夫俠者盖非常<lb/>
之人也雖以然諾許人必以節義爲本義非俠不立<lb/>
俠非義不成難兼之矣所謂不知義者感匹夫之交<lb/>
校君父之命爲貫高危漢祖者是也所利者邪所害<lb/>
者正爲梁王殺爰盎者是也此乃盗賊耳焉得謂之<lb/>
俠㢤唯鋤麑不賊趙孟承基不忍志寜<hi>紇于承基爲承乾賊于志</hi>
<pb n="KR4c0067_SBCK_031-8b"/>
<hi>寜見其執䘮盡哀不忍害之也</hi>斯爲真俠矣淮南王憚汲黯以其守<lb/>
節死義所以易公孫弘如彂蒙耳黯實氣義之兼者<lb/>
士之任氣而不知義皆可謂之盗矣然士無氣義者<lb/>
爲臣必不能死難求道必不能出世近代房儒復問<lb/>
徑山大師欲習道可得至乎徑山對曰學道者唯猛<lb/>
將可也身首分裂無所顧惜由是而知士之無氣義<lb/>
者雖爲桑門亦不足觀矣<lb/>
　　　英傑論<lb/>
帝王之於英傑當湏御之以氣結之以恩然後可使<lb/>
也若不以英氣折之而寵以姑息則驕不可任若不<lb/>
<pb n="KR4c0067_SBCK_031-9a"/>
以恩愛結之而肅以體貌則怨不爲周駕馭之術唯<lb/>
漢高祖盡之黥布歸漢高祖方踞床洗<hi>音跣</hi>而召布入<lb/>
見布大怒悔来欲自殺出就舎帳<hi>音張</hi>服御飮食從官<lb/>
如漢王居布又大喜過望武帝踞厠見衞靑靑以大<lb/>
將軍之貴而隷人蓄之此不得不絶大漠而盪葷粥<lb/>
撿狁也蜀先主與関羽張飛同卧起而稠人廣坐侍<lb/>
立終日皆用此道故能成功夫御英傑使猛将與見<lb/>
道德之人接方正之士不同也不可以繁禮飾貌以<lb/>
浮辭足<hi>予句反</hi>言宜洞開胷懐令見肝肺氣懾其勇恩<lb/>
結其心雖踞洗召之不爲薄矣禄山夷狄之譎詐者<lb/>
<pb n="KR4c0067_SBCK_031-9b"/>
也非將門英豪草莱竒傑其戰闘之氣撃刺之才去<lb/>
關張逺矣天寳末受專征之任託不御之權入朝賜<lb/>
宴坐內殿西序雞障之下非其所㨿果蓄異圖幽陵<lb/>
厲階至今爲梗蓋恩甚驕盈以至於此儻以徒隷蓄<lb/>
之豈有斯恨<lb/>
　　　臣友論<lb/>
君之擇臣士之求友當以志氣爲先患難爲急漢高<lb/>
以周勃可屬大事又曰安劉氏者必勃也文帝戒太<lb/>
子曰即有緩急亞夫真可任將兵此皆得於氣志之<lb/>
間而後知可以託孤寄命矣何者人君不能無緩急<lb/>
<pb n="KR4c0067_SBCK_031-10a"/>
士君子未嘗免憂患故漢高知周勃可託文帝識亞<lb/>
夫可任信陵䧏志於朱亥爰盎不距於劇孟且夫周<lb/>
文有閎夭而禦侮孟宣以彌朙而免難孔聖得仲由<lb/>
而不聞惡言宋祖失穆之而謂人輕我則擇臣求友<lb/>
得不先於此乎太倉令淳于公歎生女不生男緩急<lb/>
非有益也緹縈自傷乃上書贖父罪詩曰鶺鴒在原<lb/>
兄弟急難父子兄弟未嘗不以赴急爲仁孝况朋友<lb/>
之際本以義合貴盛則相望以力憂患而不拯其危<lb/>
自保荣華坐觀顛覆可不痛㢤昔衞靑之衰也故人<lb/>
多事冠軍而任安不去吳章之敗也門人更名他師<lb/>
<pb n="KR4c0067_SBCK_031-10b"/>
而㓜孺自效<hi>㓜孺名敞姓非便故不書</hi>此所以可貴也善人良士<lb/>
秪可以淡水相成虚舟相值聞其患也則䇿足先去<lb/>
曰見幾而作不俟終日知其危也則奉身而退曰既<lb/>
朙且哲以保其身良士之於人如是曷若識劇孟朱<lb/>
亥㢤<lb/>
　　　天性論<lb/>
余開成中作鎮淮服聞東宫爲人所搆天子赫然大<lb/>
怒召宰臣及公卿大僚議於内殿其時諌者僉曰太<lb/>
子㓜年思慮未至亦曰太子之年足以改過往復移<lb/>
時大畧不出於此夫朙主可以理奪其要在於聞所<lb/>
<pb n="KR4c0067_SBCK_031-11a"/>
未聞昔千秋上書言子弄父兵罪當笞耳武帝一言<lb/>
而寤盖以簡而當理魏太祖嘗謂諸子曰吾必不用<lb/>
左右之言以理汝曹何者使左右君子也必不離人<lb/>
父子之間使左右小人也小人之言必不可用其時<lb/>
無人以此言寤主因問主上太子之過得於何人言<lb/>
之者與太子恩愛厚薄何如㢤文宗聰朙睿智聞之<lb/>
必寤寤之後太子必安以余揣之不三數月則父子<lb/>
如初矣盖以父子之愛彂於天性言之者必當易寤<lb/>
况一子乎是以漢高覩四皓上夀悲歌鴻鵠宣帝以<lb/>
玄成退譲令傳淮陽元帝聞史丹稱噐人於絲竹黙<lb/>
<pb n="KR4c0067_SBCK_031-11b"/>
然而笑皆外感中悟屈巳捨愛可不謂之天性㢤文<lb/>
宗竟不得一聞是言豈太子之命也歟<lb/>
李文饒外集卷第二<lb/>
</p>
<p>
</p>
  </div>
</body>
</text>
</TEI>
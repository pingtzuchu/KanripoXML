<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0216_SBCK_018-1a"/>
于湖居士文集卷第十八<lb/>
　　奏議<lb/>
　　　論先盡自治以爲恢復劄子<lb/>
臣竊惟金虜不道縶我行人中外同憤<lb/>
聖意堅决申飭邊備以全制勝如臣不肖<lb/>
蒙𬒳使令感激　隆知誓當效死顧受任<lb/>
之初有當爲　陛下言者敢布一二伏惟<lb/>
陛下神聖英武得於天縱永念　祖宗創<lb/>
業之難　太上皇付託之重兢兢業業不<lb/>
自暇逸將以刷無窮之耻復不共戴天之<lb/>
<pb n="KR4d0216_SBCK_018-1b"/>
讎天地鑒觀神靈孚祐苟充是心何求不<lb/>
獲然臣區區之愚獨願　陛下益務逺略<lb/>
不求近功而巳夫所謂務逺略者願　陛<lb/>
下盡舎拘攣掃除積弊去其所以害治者<lb/>
而行其所當爲者起居飲食不忘此志而<lb/>
巳夫所謂不求近功者願　陛下多擇將<lb/>
臣激厲士卒審度盈虚躊躇四顧不見小<lb/>
利而動圖功於萬全而巳昔我　太祖皇<lb/>
帝旣得天下諸藩跋扈初未服從我　太<lb/>
祖皇帝規撫巳定不動聲氣磨以歳月皆<lb/>
<pb n="KR4d0216_SBCK_018-2a"/>
爲我有臣願　陛下以　太祖皇帝所以<lb/>
平僣亂者爲今日恢復中原之䇿臣不勝<lb/>
幸願取　進止<lb/>
　　　論用才之路欲廣劄子<lb/>
臣聞國之強弱不在甲兵不在金榖獨在<lb/>
人才之多少項羽未甞不強也未甞不勝<lb/>
也而髙祖卒取天下蓋項氏之臣所謂傑<lb/>
出者往往不能容反爲劉氏用無惑乎項<lb/>
亡而劉之興也臣恭惟　陛下以英武不<lb/>
世出之姿當艱難之時獨運神斷思濟宏<lb/>
<pb n="KR4d0216_SBCK_018-2b"/>
業孜孜汲汲二年于兹而成功泯然未有<lb/>
端緒蓋所謂人才者尚少不足以備使令<lb/>
耳今入官之門雖廣而用才之路實狹古<lb/>
者取於盗賊取於夷狄取於仇讎取於姻<lb/>
戚苟才矣初不問其生岀之本末也今兹<lb/>
不然非進士科則朝廷巳不敢輒有除用<lb/>
幸而用一人焉議者必曰此非清流也此<lb/>
某人之戚黨也此某人之子若孫也此故<lb/>
甞有所負犯也此跌宕而不覊也其用武<lb/>
臣亦然吹毛求疵深排力沮夫如是而欲<lb/>
<pb n="KR4d0216_SBCK_018-3a"/>
力致天下之豪傑以濟非常之事難矣欲<lb/>
望　聖慈深詔大臣各體此意舎去拘攣<lb/>
收拾度外之士博取而詳察以備緩急之<lb/>
用大才旣多使之治財賦使之治軍旅使<lb/>
之宣力四方　陛下將無往而不獲無爲<lb/>
而不成矣臣不勝卷卷取　進止<lb/>
　　　赴建康畫一利害<lb/>
一臣今來起發欲先往鎭江府措置事冝<lb/>
訖即至建康交割職事就令本府以次官<lb/>
時暫權管却往兩淮將來若有邊事亦許<lb/>
<pb n="KR4d0216_SBCK_018-3b"/>
臣往來措置<lb/>
一臣如體訪得武臣内有智略忠義習知<lb/>
邊事或能幹辦繁難之人欲乞從臣不拘<lb/>
見任寄居待闕官指名踏逐分付諸軍量<lb/>
才使喚如都督府有合差委幹當事務亦<lb/>
許依此施行<lb/>
一兩淮措置事務全在州縣官吏恊心愛<lb/>
惜不擾而辦如有違戾去處許臣按劾聞<lb/>
奏<lb/>
一臣應有奏報文字並乞徑赴御前投放<lb/>
<pb n="KR4d0216_SBCK_018-4a"/>
開拆<lb/>
　　　論蕭琦第宅及水灾賑濟劄子<hi>知建</hi>
<hi>康府日</hi>
臣六月二十二日准　御寶封送下　御<lb/>
筆付臣及蕭琦第宅圖本臣巳望闕百拜<lb/>
祗領訖伏念臣孤逺賤臣遭遇　陛下入<lb/>
從出藩　眷簡優隆糜捐萬死難以報稱<lb/>
今又錫以　宸翰寵嘉踰等雲章奎畫永<lb/>
藏私家臣闔門老穉不勝感恩戀聖歡喜<lb/>
踴躍之至蕭琦之居即日併工營繕謹遵<lb/>
<pb n="KR4d0216_SBCK_018-4b"/>
睿訓更加髙大及多與空地令可馳射琦<lb/>
在此僑寓臣五七日之間一往見之飲食<lb/>
毉藥錢酒之屬常常照顧所有按月請俸<lb/>
合係緫領司支巳行關報訖縁未有支行<lb/>
眞俸指揮有司不敢擅行琦逺客累重欲<lb/>
望　聖慈特賜處分所有供給錢建康府<lb/>
巳應副訖仰乞　睿照江東路㳂江州軍<lb/>
水灾甚廣臣節次曽具奏聞夏稅亦自無<lb/>
可輸納秋苗决然無望如淮西廬和之間<lb/>
人民亦多𬒳害竊慮秋冬之交飢民聚爲<lb/>
<pb n="KR4d0216_SBCK_018-5a"/>
盗賊臣雖巳差官前去太平州廣德宣池<lb/>
州措置更乞　聖慈宣諭宰執預治荒政<lb/>
淮上百姓方罷築城堀壕般塼踏弩之役<lb/>
四月以來急去揷秧兾望收成一飽忽被<lb/>
水害人情皇皇仰惟　陛下焦勞萬機德<lb/>
動天鑒灾異之來决非人力如堯湯之時<lb/>
定有冥數但於賑濟防閑撫摩惠養不得<lb/>
不盡伏望曲軫淵衷中外幸甚江上諸州<lb/>
將兵闕額甚多臣巳令所差官將被水闕<lb/>
食強壯人說喻招刺支與例物亦消弭盗<lb/>
<pb n="KR4d0216_SBCK_018-5b"/>
賊之一端謹具劄子奏聞謹奏<lb/>
　　　乞擇近臣令行荆襄叅酌去取牧<lb/>
　　　馬專置一司奏狀<lb/>
近准樞宻院劄子備奉　聖旨令臣同司<lb/>
馬倬趙某張某相度於湖北京西置一孳<lb/>
生馬監措置條具利害供申臣㝷關牒京<lb/>
西安撫及兩都統司各據回文欲以騍馬<lb/>
四千疋分爲四監内鄂州都統司認養二<lb/>
千疋荆南都統司認養一千疋湖北京西<lb/>
安撫司各養五百疋臣竊惟　中興以來<lb/>
<pb n="KR4d0216_SBCK_018-6a"/>
馬政不脩歳歳博買其費巨億而諸軍之<lb/>
馬愈更乏少此則牧養之道未得其冝故<lb/>
也今朝廷方議置監欲還　祖宗之舊若<lb/>
措置得冝則省國用振軍威制夷狄於是<lb/>
乎在蓋政事之大者不可茍且甞試而爲<lb/>
之也今若諸軍分養則與前日之撥綱馬<lb/>
略同諸軍苟於得馬不復爲經乆之計一<lb/>
二年後稍有折閱則又將以辭自解謂荆<lb/>
襄非冝馬之地如此則東南長無牧養之<lb/>
利必資諸蠻而後可耳臣愚欲望　聖慈<lb/>
<pb n="KR4d0216_SBCK_018-6b"/>
特岀聦斷於近臣中不間文武擇知馬者<lb/>
一二人令行荆襄淮南境中與諸軍帥守<lb/>
臣寮深圖地土水草之冝國朝以來所置<lb/>
監牧巳行故事叅酌去取具以上聞取自<lb/>
聖裁專置一司付以事權嚴爲黜陟之科<lb/>
責其成功如此則宣撫司所買四千疋不<lb/>
爲虚費假以歳月朝廷眞得牧馬之用須<lb/>
至奏聞者<lb/>
　　小貼子諸軍㨂汰使臣軍兵所在成<lb/>
　　羣若今後撥付牧馬監令逐州軍解<lb/>
<pb n="KR4d0216_SBCK_018-7a"/>
　　發按月請俸就監支給專令牧養實<lb/>
　　爲兩便伏候　勑旨<lb/>
　　竊聞西北諸監惟沙苑最盛訪聞監<lb/>
　　兵見今猶有存者散在關外諸軍乞<lb/>
　　令宣撫司從實根刷撥付今來置監<lb/>
　　去處指教伏候　勑旨<lb/>
　　　辭免除起居舎人奏狀<lb/>
今月六日准尚書省劄子奉　聖旨除臣<lb/>
起居舎人日下供職臣聞命震驚罔知所<lb/>
措伏念臣頃以諸生荷　陛下親擢俾冠<lb/>
<pb n="KR4d0216_SBCK_018-7b"/>
多士觸怨蹈禍復蒙　陛下脫臣父子於<lb/>
九死之中兹又驟自省闥進侍　殿陛凡<lb/>
昔再生與今超用一出　聖意不縁他人<lb/>
論報之心雖臣軀命非臣敢有豈冝輒爲<lb/>
辭避寔以臣齒少人微塵竊科第甫及五<lb/>
年備數南宫巳懼顚躓况秉筆柱下專記<lb/>
言動非辯智閎逹莫冝此選今臺閣諸臣<lb/>
學識資望髙出臣右者不可勝舉苟臣冒<lb/>
寵躐據必致清議弗容伏望　陛下天地<lb/>
父母之恩委曲哀怜察臣危悃非敢矯飾<lb/>
<pb n="KR4d0216_SBCK_018-8a"/>
追寢誤恩改授賢傑庶安愚分<lb/>
　　　再除中書舎人辭免奏狀<lb/>
伏念臣去國六年分甘永棄叨蒙收召使<lb/>
服故官巳試無庸矧堪因任仰惟　皇帝<lb/>
陛下神聖英武方闓宏業書賛之行宣導<lb/>
德意冝有鴻博來膺遴選况承攝是官旣<lb/>
皆名儒奪彼與此義難冒受敢兾　睿慈<lb/>
俯亮誠悃許臣依近降指揮終滿平江今<lb/>
任旣安愚分允穆師瞻干冒　天威無任<lb/>
懇切俟命之至<lb/>
<pb n="KR4d0216_SBCK_018-8b"/>
　　　辭免叅賛軍事兼知建康府奏狀<lb/>
臣起於諸生叨竊名宦軍旅之事實不諳<lb/>
曉顧方外敵凌侮主憂臣辱臣於兹時蒙<lb/>
被使令義無辭難死生惟命但今日之事<lb/>
勢異疇昔虜情叵測邦計猶虚至如守備<lb/>
之脆堅列將之能否強弱之辨進退之冝<lb/>
難以隃度而周知必須親履而詳訪若乃<lb/>
以虚爲實以是爲非苟且目前咎將誰執<lb/>
豈一身夷滅之足惜而誤國欺君之是虞<lb/>
臣實何人而當此選又况帥藩之重宫鑰<lb/>
<pb n="KR4d0216_SBCK_018-9a"/>
之嚴雖曰攝承亦難冒據伏望　聖慈收<lb/>
還誤寵更圖竒傑仰備驅馳特賜除臣在<lb/>
外宫觀<lb/>
　　　辭免知靜江府奏狀<lb/>
臣愚戇不學叨竊踰分罪戾盈溢遂致煩<lb/>
言仰荷　隆恩姑從罷黜敢圖開宥還職<lb/>
分閫而况郴賀之間俶有兵事靖治之略<lb/>
必惟其人伏望收還成命别卑通材<lb/>
　　　辭免復待制奏狀<lb/>
伏念臣頃以諸生遭逢　太上歷官未乆<lb/>
<pb n="KR4d0216_SBCK_018-9b"/>
遽躐禁涂自抵譴何迄蒙矜宥祠禄終更<lb/>
旋紆郡紱天地之恩毫髮未報　陛下行<lb/>
堯之道建用皇極曠蕩之澤與物爲春凡<lb/>
是放臣悉加甄叙顧如孱庸亦與兹寵冒<lb/>
昧以居懼咈輿議仰蘄　睿鑒俯亮危悃<lb/>
收還成命使復賤官誓殫愚忠益圖來效<lb/>
所有復職指揮未敢祗命<lb/>
　　　辭免知潭州奏狀<lb/>
臣踈逺微賤遭遇　陛下叨荷　眷隆屢<lb/>
垂奬使昨者廣西罪戾盈積劾章旣上謂<lb/>
<pb n="KR4d0216_SBCK_018-10a"/>
當投竄　聖慈寛宥止從罷免至於貼職<lb/>
復與全存天地父母恩德莫喻雖極糜捐<lb/>
報稱何有自反私室闔門訟愆屏息避影<lb/>
早夜怵惕敢圖簡記又俾藩郡視舊所領<lb/>
是爲鄰壤委寄之重與昔不殊聞命之始<lb/>
恐懼感泣臣實何人疊此忝冒巳别具奏<lb/>
乞賜恩免螻蟻之軀有不盡者輒具劄子<lb/>
昧死上聞伏念臣父母年七十氣血素弱<lb/>
近復多病頃赴廣西不曽迎侍道里悠逺<lb/>
日以憂戚臣弟年㓜侍旁無人自臣來歸<lb/>
<pb n="KR4d0216_SBCK_018-10b"/>
方獲寧養今兹新任復隔重湖垂白之親<lb/>
又難逺渉進退皇惑莫知所措仰惟　陛<lb/>
下推廣孝道本於人情匹夫之微皆得自<lb/>
逹臣之迫切義當控告抵冒大譴矢心以<lb/>
辭伏望　陛下至仁哀矜俯徇愚貇於江<lb/>
淮間易一小郡父獲就養不違定省臣得<lb/>
竭力以趨職事祈天請命語無倫次瞻望<lb/>
闕庭伏増震作<lb/>
　　　辭免知荆南奏狀<lb/>
臣叨竊外藩僅書歳考頃縁親疾屢丐免<lb/>
<pb n="KR4d0216_SBCK_018-11a"/>
歸怵迫之誠莫遑朝夕忽被簡拔就付邊<lb/>
寄上游重鎭王旅所宿望實旣輕顚隕是<lb/>
懼伏望博詢衆智俯亮危迹别選名臣使<lb/>
當一面遂臣之私賦以祠禄後日糜捐敢<lb/>
不自誓<lb/>
于湖居士文集卷第十八<lb/>
<pb n="KR4d0216_SBCK_018-11b"/>
<pb n="KR4d0216_SBCK_018-11b"/>
</p>
<p>
</p>
  </div>
</body>
</text>
</TEI>
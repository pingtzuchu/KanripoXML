<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0216_SBCK_036-1a"/>
于湖居士文集卷第三十六<lb/>
　　尺牘<lb/>
　　　與池州守周尚書<lb/>
某獨學寡聞渉道甚淺願從當世先生長<lb/>
者受業解惑發其蔽蒙尚書宗工鉅儒爲<lb/>
薦紳師表一經品題便作佳士某竊懷執<lb/>
鞭之慕寔自稚齒有志莫遂曠兹歳年引<lb/>
向下風此誠難喻<lb/>
尚書德宇純粹道心精微古學淵奥包羅<lb/>
象數之表辯知宏逹超軼英豪之右入侍<lb/>
<pb n="KR4d0216_SBCK_036-1b"/>
帷幄出分顧憂名績隱然聞者爲起願聞<lb/>
明制趣還廟堂増重本朝華夷震疊幸甚<lb/>
某晚出寒郷叨陪諸彦爲郎滿歳躐侍殿<lb/>
㘭此皆先逹耆儁過聽妄庸褒借吹嘘而<lb/>
上聞也惟是獻納責隆大懼無以稱塞盛<lb/>
指苟未棄捐有以教詔使免于戾敢以請<lb/>
某自聞尚書舟虞出峽建牙江表日欲具<lb/>
一𥿄書問左右是致疇昔景慕之愫敢意<lb/>
謙尊先垂雲體軒昻滿幅若接光塵而傾<lb/>
意氣拜嘉問章弗獲辭避有愧而巳還使<lb/>
<pb n="KR4d0216_SBCK_036-2a"/>
匆匆萬不及一<lb/>
　　　與廣帥蘇龍圖<lb/>
惟黃州之後奕世載德執事又以文行政<lb/>
術爲名公卿番禺以南華戎錯居蕩以鉅<lb/>
海持節作鎭未閱歳年威憺島夷琛贐充<lb/>
溢颶霧屏息人無疾癘勲績之茂當有殊<lb/>
賞願觀三接之寵抒所蓄積以𥙷遺闕亦<lb/>
使故國喬木之望増重本朝幸也某拜謁<lb/>
未期敢以崇養爲請<lb/>
　　　與廣憲<lb/>
<pb n="KR4d0216_SBCK_036-2b"/>
某傾聽中朝薦紳之言獨嶺南去國數千<lb/>
里奉使有指乃屬執事上無復有憂矣某<lb/>
願見君子請所以養士民之術其路無由<lb/>
㐲惟治績之羙諸公當有裏言尺一召還<lb/>
遂將承接<lb/>
　　　荅呉子仁<lb/>
某辭奉光塵坐彌歳月歸郷盛德勞於夢<lb/>
想獨因循少暇只尺之書不時登於師門<lb/>
敢謂謙隆賜以翰墨慰薦華寵甚非門人<lb/>
弟子所冝蒙𬒳辭讓弗獲盤辟踧踖有愧<lb/>
<pb n="KR4d0216_SBCK_036-3a"/>
而巳伏蘄幸察<lb/>
某晚山寒郷首蒙中書舎人先生收寘門<lb/>
墻待以國士今兹誤叨朝選躐據要津寔<lb/>
執事者爲之權輿共惟此恩何以圖報惟<lb/>
當金石一心期不累知巳爾<lb/>
先生德業之盛固不待稱賛置之左右誰<lb/>
曰不冝而曠日于此徜徉間居雖髙懷曠<lb/>
逹觀物之𥘉不以用捨繫心然使天子不<lb/>
盡得賢烏平可哉伏惟廟論當有裏言吾<lb/>
黨之士旦旦而望<lb/>
<pb n="KR4d0216_SBCK_036-3b"/>
　　　荅吕教授<lb/>
逺赴濠梁巳臨魯頖諸儒得明師斯道有<lb/>
託甚善同年兄德履純固學問淵博正冝<lb/>
師表膠庠遺之諸侯非所稱也廟堂當有<lb/>
裏言願少俟之<lb/>
逺遣書尺撫存甚渥仰認眷意之厚然有<lb/>
疑也同年義均兄弟不當雙緘四六語寵<lb/>
則寵矣情則甚踈豈少誤耶不敢效尤輒<lb/>
自削去非簡也惟深亮此意<lb/>
　　　荅范司户<lb/>
<pb n="KR4d0216_SBCK_036-4a"/>
捐書甚寵非所當受又惟晚學冒進來教<lb/>
以頌不以規大非疇昔冀望於同年者藏<lb/>
去悚仄而巳秋氣髙㓗伏惟坐曹清暇體<lb/>
中勝常某出寒郷寂寞之濵濫超衆儁寔<lb/>
自知其不可而公朝乃以備史官之闕朝<lb/>
夕惴惴非朋舊推揚之過有是哉伏𥿄無<lb/>
任愧惕<lb/>
　　　荅樊憲<lb/>
恭以學造聖涯文傳正法所冝在上左右<lb/>
抒發嘉猷以輔教化奉使逺方輿議誠鬱<lb/>
<pb n="KR4d0216_SBCK_036-4b"/>
願聞明詔入踐禁嚴吾道幸甚<lb/>
某晚出寒郷叨陪諸彦爲郎滿歳躐侍殿<lb/>
拗兹蓋先生長者奬與延譽轉而上聞訖<lb/>
用轃此第獨學孤陋誤當獻納之地亟辭<lb/>
弗獲震悸靡寧尚椎大雅豈弟博約後來<lb/>
有以教之幸甚<lb/>
間者闊焉不奉書記敢意謙勤委以翰墨<lb/>
粲然黼黻增賁陋質寵則寵矣稱塞謂何<lb/>
不腆之辭少陳愚戇非敢言報也<lb/>
　　　荅衢州陳守<lb/>
<pb n="KR4d0216_SBCK_036-5a"/>
某敢冒言之公之屬縣吏喻其姓者子才<lb/>
尚書郎之子子才與家君游相好也某爲<lb/>
郎時子才爲同舎不以某不肖忘年顧接<lb/>
又好也今其子以薦及格當詣考功誠恐<lb/>
吏持微文濡滯其行望賢史君哀憐之俾<lb/>
以時受代子才老矣舐犢之念切人誰無<lb/>
子惟賢史君哀憐之僣越恐懼<lb/>
　　　與冀伯英<lb/>
伯英有志于學其始也正然僕於伯英厚<lb/>
有一言願以獻也夫學如積水其積愈深<lb/>
<pb n="KR4d0216_SBCK_036-5b"/>
則其流愈逺若曰我如是是亦足矣吾恐<lb/>
溝澮之盈其涸可待也吾里有子史子伯<lb/>
英盍從而問之<lb/>
　　　荅元簿<lb/>
某與公別閱再歳亦聞至涇旣乆念遣一<lb/>
書致殷勤不可得也委教先之陳義甚偉<lb/>
禮文繁縟施之他人可也而僕與公將安<lb/>
取此哉愧感不勝言髙才正學又輔之以<lb/>
家傳沉涵停蓄益大以肆少湏俟之即有<lb/>
褒擢矣<lb/>
<pb n="KR4d0216_SBCK_036-6a"/>
某百無一有忽躐據英游馳騖之地譬如<lb/>
窶人無故而得千金鮮有不作竒祟者得<lb/>
深卿書意甚憐而教之乃溢于牋牘者皆<lb/>
頌而不規深卿猶爾他人尚安望耶不敢<lb/>
當别駕先生才一再見今巳揚旌東上安<lb/>
問必絡釋于塗也所甚喜者又識少公所<lb/>
甚恨者深卿在焉耳<lb/>
　　　與淮漕<lb/>
某官以清介律百吏以忠厚恤祥刑推布<lb/>
德澤敷錫黎庶列城幸矣顧舊德宿望上<lb/>
<pb n="KR4d0216_SBCK_036-6b"/>
所倚注冝朝夕左右論思獻納某備數于<lb/>
兹猶得瞻風采於朝廷也<lb/>
　　　與舒州王守<lb/>
龍舒兩淮名鎭治道清淨民以寧壹甚盛<lb/>
德也惟梗亮之操純茂之氣薦紳仰爲儀<lb/>
表當還本朝増重形勢歛惠一州非其所<lb/>
耳㑏慶三節之行賔客之舊當先衆人候<lb/>
見於國門外矣<lb/>
　　　與淮東呉漕<lb/>
某輙有白事海陵從事晏鼎元憲之世尚<lb/>
<pb n="KR4d0216_SBCK_036-7a"/>
書之姪篤於節義守其家法賢矣乆罹憂<lb/>
患甫得此官而遇明使者當路以身受察<lb/>
幸也惟執事激濁揚清賢不肖無所隱亦<lb/>
惟部有此士似未可以衆人視之也某未<lb/>
見君子敢冒言之罪且安辭<lb/>
　　　與王越帥<lb/>
某望元戎軍府一水耳繋官于朝莫覩橐<lb/>
兠㦸纛威儀之盛馳神而巳春氣漸融伏<lb/>
惟藩屏王室談笑有餘台候萬福東人受<lb/>
賜日益深厚宣室思賢滋切廟堂俱有裏<lb/>
<pb n="KR4d0216_SBCK_036-7b"/>
言趣召來歸匪朝伊夕敢願保綏至和以<lb/>
俟三節之行幸甚<lb/>
某敢有白事忠州文學江蹈雅有學行齟<lb/>
齬下偶眵昬頭白僅得攝官去冬自三衢<lb/>
徒歩入關巳參吏部選亦甞奉祠太一矣<lb/>
適嗣歳多休假待命兩月部中乃告示湏<lb/>
由本貫州縣次第保明方應格法勢極狼<lb/>
狽謹取其錄白一宗文書拜呈敢望台慈<lb/>
亟賜報發庶使覉旅得免滯留一官得調<lb/>
皆門下之賜也其人勑牒巳經部中驗視<lb/>
<pb n="KR4d0216_SBCK_036-8a"/>
去介不敢附託併蘄台照<lb/>
　　　荅劉司户<lb/>
甲戍期集纔一再見廣衆不容接𣢾旋各<lb/>
引去于今悵然𥘉亦不知安所居調何官<lb/>
也故尺𥿄不至左右慕用之誠何自見哉<lb/>
髙義絶倫逺貺翰墨反復把玩若握手相<lb/>
勞苦喜可量耶獨謹厥藏永以爲好<lb/>
元實之文行不當爲諸侯客豈天欲厚所<lb/>
養而邅其進耶潯陽江山追尋昔人感槩<lb/>
處政自可以資弄筆亦何有不快於一出<lb/>
<pb n="KR4d0216_SBCK_036-8b"/>
入息頃哉願少遲之當有爲元實稱於朝<lb/>
者<lb/>
于湖居士文集卷第三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0216_SBCK_031-1a"/>
于湖居士文集卷第三十一<lb/>
　樂府<lb/>
　　　六州歌頭<lb/>
長淮望斷關塞莾然平征塵暗霜風勁悄<lb/>
邊聲黯銷凝追想當年事殆天數非人力<lb/>
洙泗上絃歌地亦羶腥隔水氊郷落日牛<lb/>
羊下區脫縱橫看名王宵獵騎火一川明<lb/>
笳鼔悲鳴遣人驚　念腰間箭匣中劒空<lb/>
埃蠧竟何成時易失心徒壯歳將零渺神<lb/>
京干羽方懷逺靜烽燧且休兵冠蓋使紛<lb/>
<pb n="KR4d0216_SBCK_031-1b"/>
馳騖若爲情聞道中原遺老常南望翠葆<lb/>
霓旌使行人到此忠憤氣塡膺有淚如傾<lb/>
　　　水調歌頭<hi>爲揔得居士壽</hi>
隆中三顧客圯上一編書英雄當日感㑹<lb/>
餘事了寰區千載神交二子一笑眇然兹<lb/>
世郤願駕柴車長憶淮南岸耕釣混樵漁<lb/>
忽扁舟凌駭浪到三呉綸巾羽扇容與<lb/>
爭看列仙儒不爲蓴鱸笠澤便掛衣冠神<lb/>
武此興渺江湖舉酒對明月髙曵九霞𥚑<lb/>
　　　又<hi>凱歌上劉恭父</hi>
<pb n="KR4d0216_SBCK_031-2a"/>
猩鬼嘯篁竹玉帳夜分弓少年荆楚劒客<lb/>
突騎錦䄡紅千里風飛雷厲四校星流彗<lb/>
掃蕭斧剉春葱談笑青油幕日奏捷書同<lb/>
詩書帥黃閣老黒頭公家傳鴻寳袐略<lb/>
小試不言功聞道璽書頻下看即沙堤歸<lb/>
去帷幄且從容君王自神武一舉朔庭空<lb/>
　　　又<hi>泛湘江</hi>
濯足夜灘急晞髪北風凉呉山楚澤行徧<lb/>
只欠到瀟湘買得扁舟歸去此事夭公付<lb/>
我六月下滄浪蟬蛻塵埃外蝶夢水雲郷<lb/>
<pb n="KR4d0216_SBCK_031-2b"/>
製荷衣紉蘭佩把瓊芳湘妃起舞一笑<lb/>
撫瑟奏清商喚起九歌忠憤拂拭三閭文<lb/>
字還與日爭光莫遣兒輩覺此樂未渠央<lb/>
　　　又<hi>金山觀月</hi>
江山自雄麗風露與髙寒寄聲<hi>一本作牋</hi>月姊借<lb/>
我玉鑑此中看幽壑魚龍悲嘯倒影星辰揺<lb/>
動海氣夜漫漫湧起白銀闕危駐紫金山<lb/>
表獨立飛霞珮切雲冠漱冰濯雪眇視<lb/>
萬里一毫端回首三山何處聞道羣仙笑<lb/>
我要我欲俱還揮手從此去翳鳯更驂鸞<lb/>
<pb n="KR4d0216_SBCK_031-3a"/>
　　　又<hi>汪德邵無盡藏</hi>
淮楚襟帶地雲夢澤南州滄江翠壁佳處<lb/>
突兀起紅樓憑仗使君胷次與問老仙何<lb/>
在長嘯俯清秋試遣吹簫看騎鶴恐來游<lb/>
欲乘風凌萬頃汎扁舟山髙月小霜露<lb/>
旣降凛凛不能留一吊周郎羽扇尚想曹<lb/>
公橫槊興廢兩悠悠此意無盡藏分付水<lb/>
東流<lb/>
　　　又<hi>隱靜山觀兩</hi>
青嶂度雲氣幽壑舞回風山神助我竒觀<lb/>
<pb n="KR4d0216_SBCK_031-3b"/>
喚起碧霄龍電掣金虵千丈雷震靈鼉萬<lb/>
疊洶洶欲崩空盡㵼銀潢水傾入寶蓮宫<lb/>
坐中客凌積翠看奔洪人間應失七筯<lb/>
此地獨從容洗了從來塵垢潤及無邊焦<lb/>
槁造物不言功天宇忽開霽日在五雲東<lb/>
　　　又<hi>桂林集句</hi>
五嶺皆炎熱冝人獨桂林江南驛使未到<lb/>
梅蘂破春心繁㑹九衢三市縹緲層樓傑<lb/>
觀雪片一冬深自是清凉國莫遣瘴煙侵<lb/>
　江山好青羅帶碧玉簮平沙細浪欲盡<lb/>
<pb n="KR4d0216_SBCK_031-4a"/>
陡起忽千尋家種黄柑丹荔户拾明珠翠<lb/>
羽簫鼔夜沉沉莫問驂鸞事有酒且頻斟<lb/>
　　　又<hi>桂林中秋</hi>
今夕復何夕此地過中秋賞心亭上喚客<lb/>
追憶去年游千里江山如畫萬井笙歌不<lb/>
夜扶路看遨頭玉界擁銀闕珠箔卷瓊鈎<lb/>
馭風去忽吹到嶺邊州去年明月依舊<lb/>
還照我登樓樓下水明沙靜樓外參橫斗<lb/>
轉搔首思悠悠老子興不淺聊復此淹留<lb/>
　　　又<hi>和龐佑父</hi>
<pb n="KR4d0216_SBCK_031-4b"/>
雪洗虜塵靜風約楚雲留何人爲冩悲壯<lb/>
吹角古城樓湖海平生豪氣關塞如今風<lb/>
景剪燭看呉鈎䞉喜然犀處駭浪與天浮<lb/>
憶當年周與謝冨春秋小喬𥘉嫁香囊<lb/>
未解勲業故優游赤壁磯頭落照肥水橋<lb/>
邊襄草渺渺喚人愁我欲乗風去擊楫誓<lb/>
中流<lb/>
　　　又<hi>爲時傳之壽</hi>
雲海漾空闊風露凛髙寒仙翁鶴駕羽節<lb/>
縹緲下天端指點虚無征路時見䨇鳬飛<lb/>
<pb n="KR4d0216_SBCK_031-5a"/>
舞揮斥隘塵寰吹笛向何處海上有三山<lb/>
綵衣新魚服麗更朱顔蟠桃未熟千歳<lb/>
容與且人間早晚金泥封詔歸侍玉皇香<lb/>
案踵武列仙班玉骨自難老未用九霞丹<lb/>
　　　又<hi>爲方務德侍郎壽</hi>
紫橐論思舊碧落拜除新内家勑使傳詔<lb/>
親付玉麒麟千里江山増麗是處旌旗改<lb/>
色佳氣鬱輪囷看取連宵雪借與萬家春<lb/>
建崇牙開盛府是生辰十州老稚都向<lb/>
今日祝松椿多少活人隂德合享無邊長<lb/>
<pb n="KR4d0216_SBCK_031-5b"/>
筭惟有我知君來歳更今日一氣轉洪鈞<lb/>
　　　又<hi>垂虹亭</hi>
艤棹太湖岸天與水相連垂虹亭上五年<lb/>
不到故依然洗我征塵三斗快揖商飈千<lb/>
里鷗鷺亦翩翩身在水晶闕眞作馭風仙<lb/>
望中秋無五日月還圎倚欄清嘯孤發<lb/>
驚起壑龍眼欲酹鴟夷西子未辦當年功<lb/>
業空繫五湖舡不用知餘事蓴鱠正芳鮮<lb/>
　　　又<hi>送劉恭父趨朝</hi>
鼇禁輟頗牧熊軾頼龔黄一時林莽千險<lb/>
<pb n="KR4d0216_SBCK_031-6a"/>
蠭午要驅攘金版六韜𥘉試煙歛山空野<lb/>
逈低草見牛羊旒纊釋南顧戈甲濯銀潢<lb/>
璽書下褒懿績促曹裝帝宸天近紅斾<lb/>
東去帶朝陽歸輔五雲丹陛回首楚樓千<lb/>
里遺愛滿瀟湘應記依劉客曽此奉離觴<lb/>
　　　多麗<lb/>
景蕭踈楚江那更髙秋逺連天茫茫都是<lb/>
敗蘆枯蓼汀洲認炊煙幾家蝸舎映夕照<lb/>
一簇漁舟去國雖遥寧親漸近數峯青處<lb/>
是吾州便乘取波平風靜荃棹且夷猶關<lb/>
<pb n="KR4d0216_SBCK_031-6b"/>
情有冥冥去鴈拍拍輕鷗　忽追思當年<lb/>
徃事惹起無限覉愁拄笏朝來多爽氣秉<lb/>
燭夜永足清游翠䄂香寒朱絃韻悄無情<lb/>
江水只東流柂樓晚清商哀怨還聽隔舡<lb/>
謳無言乆餘霞散綺煙際帆收<lb/>
　　　木蘭花慢<lb/>
送歸雲去鴈澹寒采滿溪樓正佩解湘腰<lb/>
釵孤楚鬢鸞鑑分收凝情望行處路但踈<lb/>
煙逺樹織離憂只有樓前溪水伴人清淚<lb/>
長流　霜華夜永逼衾禂喚誰護衣篝念<lb/>
<pb n="KR4d0216_SBCK_031-7a"/>
粉館重來芳塵未掃爭見嬉游情知悶來<lb/>
殢酒柰廻腸不醉只添愁脉脉無言竟日<lb/>
斷䰟䨇鶩南州<lb/>
　　　又<lb/>
紫簫吹散後恨燕子只空樓念璧月長虧<lb/>
玉簮中斷覆水難収青鸞送碧雲句道霞<lb/>
扄霧鎻不堪憂情與文梭共織怨隨宮葉<lb/>
同流　人間天上兩悠悠暗淚灑燈篝記<lb/>
谷口園林當時驛舎夢裏曽游銀屏低聞<lb/>
笑語但醉時冉冉醒時愁擬把菱花一半<lb/>
<pb n="KR4d0216_SBCK_031-7b"/>
試尋髙價皇州<lb/>
　　　水龍吟<hi>望九華山作</hi>
竹輿曉入青陽細風凉月天如洗峰回路<lb/>
轉雲舒霞卷了非人世轉就丹砂鑄成金<lb/>
鼎碧光相倚料天關虎守箕疇龍負開神<lb/>
祕留兹地　縹緲珠幢羽衛望蓬萊𥘉無<lb/>
弱水仙人拍手山頭笑我塵埃滿𬒮春鎻<lb/>
瑶房霧迷芝圃昔遊都記悵世縁未了匆<lb/>
匆又去空凝竚煙霄裏<lb/>
　　　又<hi>過洁溪</hi>
<pb n="KR4d0216_SBCK_031-8a"/>
平生只說浯溪斜陽喚我歸舡繫月華未<lb/>
吐波光不動新凉如水長嘯一聲山鳴谷<lb/>
應栖禽驚起問元顔去後水流花謝當年<lb/>
事慿誰記　湏信兩翁不死駕飛車時遊<lb/>
茲地漫郎宅裏中興碑下應留屐齒酌我<lb/>
清尊洗公孤憤來同一醉待相將把𬒮清<lb/>
都歸路騎鶴去三千歳<lb/>
　　　念奴嬌<hi>過洞庭</hi>
洞庭青草近中秋更無一點風色玉鑑瓊<lb/>
田三萬頃着我扁舟一葉素月分輝明河<lb/>
<pb n="KR4d0216_SBCK_031-8b"/>
共影表裏俱澄澈悠然心㑹妙處難與君<lb/>
說　應念嶺海經年孤光自照肝肺皆冰<lb/>
雪短髪蕭騷襟䄂冷穩泛滄浪空闊盡吸<lb/>
西江細斟北斗萬象爲賔客扣舷獨笑不<lb/>
知今夕何夕<lb/>
　　　又<hi>張仲欽提邢行邊</hi>
弓刀陌上淨蠻煙瘴雨朔雲邊雪幕府橫<lb/>
驅三萬里一把平安遥接方丈三韓西山<lb/>
八詔慕義羞椎結梯航入貢路經頭痛身<lb/>
熱今代文武通人青霄不上郤把南州<lb/>
<pb n="KR4d0216_SBCK_031-9a"/>
節虜馬秋肥鵰力健應看名王宵獵壯士<lb/>
長歌故人一笑趂得梅花月王春奏計便<lb/>
湏平歩清切<lb/>
　　　又<hi>欲雪呈朱漕元順</hi>
朔風吹雨送凄凉天氣垂垂欲雪萬里南<lb/>
荒雲霧滿弱水蓬萊相接凍合龍岡寒侵<lb/>
銅柱碧海冰澌結慿髙一笑問君何處炎<lb/>
熱　家在楚尾呉頭歸期猶未對此驚時<lb/>
節憶得年時貂帽煖鐵馬千羣觀獵狐兎<lb/>
成車笙歌隱地歸踏層城月持杯且醉不<lb/>
<pb n="KR4d0216_SBCK_031-9b"/>
湏北望凄切<lb/>
　　　又<hi>再和</hi>
繡衣使者度郢中絶唱陽春白雪人物應<lb/>
湏天上去一日君恩三接粉省香濃宫床<lb/>
錦重更把絲絇結臣心如水不教炙手成<lb/>
熱　還記嶺海相從長松千丈映我秋竿<lb/>
節忍凍推𫾣清興滿風裏烏巾獵獵只要<lb/>
東歸歸心入夢夢泛寒江月不因蓴鱠白<lb/>
頭親望眞切<lb/>
　　　又<lb/>
<pb n="KR4d0216_SBCK_031-10a"/>
星沙𥘉下望重湖逺水長雲漠漠一葉扁<lb/>
舟誰念我今日天涯飄泊平楚南來大江<lb/>
東去處處風波惡呉中何地滿懷俱是離<lb/>
索常記送我行時緑波亭上泣透青羅<lb/>
薄檣燕低飛人去後依舊湘城簾幕不盡<lb/>
山川無窮煙浪辜負秦樓約漁歌聲斷爲<lb/>
君䨇泪傾落<lb/>
　　　醉蓬萊<hi>爲老人壽</hi>
問人間榮事海内髙名似今誰比脫屣歸<lb/>
來眇浮雲冨貴致逺鈎深樂天知命且從<lb/>
<pb n="KR4d0216_SBCK_031-10b"/>
容閱世火候周天金文滿義從來活計<lb/>
有酒一尊有棊一局少日親朋舊家隣里<lb/>
世故紛紜但蚊䖟過耳解愠薫風做凉梅<lb/>
雨又一般天氣曲几蒲團綸巾羽扇年年<lb/>
如是<lb/>
　　　雨中花<lb/>
一葉凌波十里馭風煙鬟霧鬢蕭蕭認得<lb/>
蘭臯瓊珮水館冰綃秋霽明霞乍吐曙凉<lb/>
宿靄𥘉消恨微顰不語少進還收竚立超<lb/>
遥　神交冉冉愁思盈盈斷䰟欲遣誰招<lb/>
<pb n="KR4d0216_SBCK_031-11a"/>
猶自待青鸞傳信烏鵲成橋悵望胎仙琴<lb/>
疊忍看翡翠蘭苕夢回人逺紅雲一片天<lb/>
際笙簫<lb/>
　　　二郎神<hi>七夕</hi>
坐中客共千里瀟湘秋色漸萬寳西成農<lb/>
事了䆉稏看黄雲阡陌喬口橘洲風浪穩<lb/>
嶽鎭聳倚天青壁追前事興亡相續空與<lb/>
山川陳迹　南國都㑹繁盛依然似昔聚<lb/>
翠羽明珠三市滿樓觀湧參差金碧乞巧<lb/>
處家家追樂事爭要做豐年七夕願明年<lb/>
<pb n="KR4d0216_SBCK_031-11b"/>
強健百姓歡娯還如今日<lb/>
　　　轉調二郎神<lb/>
悶來無那暗數盡殘更不寐念楚館香車<lb/>
呉溪蘭棹多少愁雲恨水陣陣回風吹雪<lb/>
霰更旅鴈一聲沙際想靜擁孤衾頻挑寒<lb/>
灺數行珠淚　凝睇傍人笑我終朝如醉<lb/>
便錦織回鸞素傳䨇鯉難冩衷腸宻意緑<lb/>
鬢點霜玉肌消雪兩處十分憔悴爭忍見<lb/>
舊時姢姢素月照人千里<lb/>
于湖居士文集卷第三十一<lb/>
</p>
<p>
</p>
  </div>
</body>
</text>
</TEI>
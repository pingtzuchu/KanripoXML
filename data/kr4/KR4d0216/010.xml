<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0216_SBCK_010-1a"/>
于湖居士文集卷第十<lb/>
　　絶句<lb/>
　　　殿廬偶成<lb/>
簾幙垂垂燕子風宫花春盡翠隂濃日長<lb/>
禁直文書靜寶爇時時一拆封<lb/>
　　　和劉國正覔雌黃<lb/>
劉郎家具少於車只有詩囊未厭渠乞與<lb/>
丹鉛將底用點勘腹中行秘書<lb/>
　　　又<lb/>
蠻牋欹斜落傑句清似秋月横蛾眉口中<lb/>
<pb n="KR4d0216_SBCK_010-1b"/>
雌黄葢天下聊欲教我煩新詩<lb/>
　　　蠟梅<lb/>
滿面宫粒淡淡黄絳紗封蠟貯幽香遥憐<lb/>
未識春消息乞與一枝教斷腸<lb/>
　　　次韻左舉善木樨<lb/>
想見秋花揷滿頭遥憐不負此山遊一枝<lb/>
併與詩筒饋氣壓西湖萬斛秋<lb/>
　　　以茶芽焦坑送周徳友徳友來索<lb/>
　　　賜茶僕無之也<lb/>
帝家好賜矞雲龍秪到調元六七公頼有<lb/>
<pb n="KR4d0216_SBCK_010-2a"/>
家山供小草猶堪詩老薦春風<lb/>
　　　又<lb/>
仇池詩中識焦坑風味官焙可抗行鑚餘<lb/>
權倖亦及我十輩走前公試烹<lb/>
　　　蘄春道中<lb/>
霜淨波平水落灣我行正在畫圖間簾鈎<lb/>
不用怕風日且㸔江南江北山<lb/>
　　　次江州王知府叔堅韻<lb/>
說河不救癡兒渴砥柱乃障頽波流庾公<lb/>
樓中三昧手何時歸侍殿西頭<lb/>
<pb n="KR4d0216_SBCK_010-2b"/>
　　　又<lb/>
霜餘江北山如畫歳晚家鄉稻作京萬里<lb/>
公方黄鵠舉扁舟我自白鷗盟<lb/>
　　　又<lb/>
今朝放纜好天色過午忽作打頭風却望<lb/>
江州纔十里我船且繫蘆花中<lb/>
　　　又<lb/>
廬山突兀上霄漢使君豪氣與相醻廬山<lb/>
雖好不足戀歸矣當爲蒼生謀<lb/>
　　　又<lb/>
<pb n="KR4d0216_SBCK_010-3a"/>
連城䑕璞不足唾千金敝帚誰能醻只今<lb/>
機㑹不容髪願借前箸君當謀<lb/>
　　　又<lb/>
谷簾釀酒極清美風味大似主人翁我有<lb/>
一尊正傾寫却思煙雨庾樓中<lb/>
　　　又<lb/>
何人列屋閉嬋姢憶對清歌重慨然一笑<lb/>
相憐窮相眼謾撩詩思入愁邊<lb/>
　　　又<lb/>
經行有恨是隂雨不見香爐生紫煙安得<lb/>
<pb n="KR4d0216_SBCK_010-3b"/>
草堂容一榻聴松聼水日髙眠<lb/>
　　　道間見梅<lb/>
寒女生來不解粧天然玉色照孤芳疎籬<lb/>
茅舎無端恨故有幽人與斷腸<lb/>
　　　題定山寺<lb/>
蹇驢夜入定山寺古屋貯月松風清止聞<lb/>
掛塔一鈴語不見撞鐘千指迎<lb/>
　　　又<lb/>
千山蒼茫月東出萬木擺摇風怒號幽人<lb/>
隱几撫羣動清燈明滅爐煙髙<lb/>
<pb n="KR4d0216_SBCK_010-4a"/>
　　　昭亭食柑<lb/>
一䨇分我洞庭秋梨棗傍觀不那羞喚得<lb/>
風霜回齒頰夜㝷清夢五湖舟<lb/>
　　　和如庵<lb/>
厭聼諸方三昧禪却思夜雨對床眠欲知<lb/>
千偈如翻水㸔取朝來緑漲川<lb/>
　　　又<lb/>
不談世法不談禪徹暁齁齁一覺眠箇裹<lb/>
神通元不小回風急雨震山川<lb/>
　　　又<lb/>
<pb n="KR4d0216_SBCK_010-4b"/>
朝供爐香夜供燈閑來落得困瞢騰如庵<lb/>
許我參堂去長作昭亭粥飯僧<lb/>
　　　又<lb/>
一燈分作百千燈光徧河沙正鬰騰稽首<lb/>
應庵休揀擇直須傳與在家僧<lb/>
　　　又<lb/>
道人受偈自然燈筆底光芒夜夜騰詩成<lb/>
十手不供寫鑿齒敢對彌天僧<lb/>
　　　又<lb/>
飛蛾撲撲誤占燈火色何人要上騰我巳<lb/>
<pb n="KR4d0216_SBCK_010-5a"/>
澹然忘世味蒲團𥿄帳只依僧<lb/>
　　　楓橋<lb/>
四年忽忽兩經過古岸依然窣堵波借我<lb/>
繩牀消午暑亂蟬鳴處竹隂多<lb/>
　　　題西湖可賦軒<lb/>
風光獵獵上烏巾不那西湖爛熳春借我<lb/>
繩牀對脩竹爲君一洗軟紅塵<lb/>
　　　題胡敦約山行圖<lb/>
松行石磴兩﨑嶇此去長安路更迂底箇<lb/>
官儂強徤在葛巾芒屩自騎驢<lb/>
<pb n="KR4d0216_SBCK_010-5b"/>
　　　從張唐卿乞韭黄<lb/>
雪壓畦蔬僮手皸度郎多日欠常珍懸知<lb/>
旅食𥘉無恙窖裏黄芽借得春<lb/>
　　　送𥿄衾韓中父<lb/>
韓郎香盡諸緣絶壞衲篝燈供佛熏乞與<lb/>
𥿄衾綿様暖撩教醉裏夢紛紜<lb/>
　　　又<lb/>
了知夢境皆虚妄妄念常從夢處開敗子<lb/>
道心因此夢夢成還我𥿄衾來<lb/>
　　　再用韻<lb/>
<pb n="KR4d0216_SBCK_010-6a"/>
雪中紙衾有竒趣煖香夜作椒蘭熏毗耶<lb/>
丈室本無病天女爲散花紛紜<lb/>
　　　又<lb/>
雪花如席風色惡擁被圍爐門不開我亦<lb/>
窮閻車馬絶一杯相屬望君來<lb/>
　　　將至宣城和壁間韻寄王宣子<lb/>
一笑歸來見在身倒傾江水洗緇塵騎驢<lb/>
緩緩東風裏知有工夫展故人<lb/>
　　　寄當塗王守叔堅<lb/>
隔江燈火夜深明見說江城犬不驚黠虜<lb/>
<pb n="KR4d0216_SBCK_010-6b"/>
頭顱當獻社使君胷次有長城<lb/>
　　　隱靜覔杉株<lb/>
舊聞隱靜庭前栢虎嘯龍吟三十秋我亦<lb/>
經營一丘壑無根樹子却須求<lb/>
　　　題夏氏莊<lb/>
平湖漠漠雨霏霏壓水人家燕子飛欲向<lb/>
湖東問春色杏花無數點征衣<lb/>
　　　舟中即事<lb/>
夜行水澁舟難進月白林稀鳥易驚老去<lb/>
不堪霜露力尊中微覺似多情<lb/>
<pb n="KR4d0216_SBCK_010-7a"/>
　　　小憇孫氏竹軒觀諸公詩<lb/>
開軒種竹仍留客想見此翁強健時借我<lb/>
繩牀小盤薄爲君試讀壁間詩<lb/>
　　　又<lb/>
種竹主人今白髪題詩客子半青雲北來<lb/>
南去何時了風月依然只此君<lb/>
　　　王龜齡遣妓送酒賜詩走筆爲謝<lb/>
不復襄王夢裏雲紛紛縞袂與青裙鳴鞭<lb/>
枉送齋中釀病徹杯觴欠薄醺<lb/>
　　　與薦福<lb/>
<pb n="KR4d0216_SBCK_010-7b"/>
湖上童童百畒隂丹樓碧閣照清深不嫌<lb/>
歌板相喧聒要見桃花印此心<lb/>
　　　豐城觀音院有胡明仲范伯達汪<lb/>
　　　彦章諸公題字<lb/>
中興人物數諸公遺墨凄<hi>一本作依</hi>然野寺中<lb/>
欲訪英靈無處所獨搔蓬鬢立西風<lb/>
　　　入桂林歇滑石驛題碧玉泉<lb/>
百折﨑嶇嶺路頭一環清駚石間流須君<lb/>
淨洗南來眼此去山川勝北州<lb/>
　　　明年重過次韻六言<lb/>
<pb n="KR4d0216_SBCK_010-8a"/>
世事風經兩過此身遇坎乗流折腰不爲<lb/>
五斗轍環或徧九州<lb/>
　　　和都運判院韻輒記即事<lb/>
登臨不但爲山水玉節政爾觀民風因君<lb/>
引我看勝處詩在千山煙雨中<lb/>
　　　又<lb/>
平生烟霞成痼疾置在朝市殊不冝夢㝷<lb/>
歸路向何許淮南小山生桂枝<lb/>
　　　又<lb/>
先生名字帝所識三節在道巳相望早晚<lb/>
<pb n="KR4d0216_SBCK_010-8b"/>
鳴珂朝玉闕朱衣正在殿中央<lb/>
　　　又<lb/>
便建油幢上木天棠隂元不用蒲鞭南州<lb/>
小試調元手國歩多難政要賢<lb/>
　　　又<lb/>
緑簔青笠舟一葉黃麻紫誥言如綸君扶<lb/>
日月行黄道我向江湖作散人<lb/>
　　　又<lb/>
盆池雖小亦清深要看澄泓印此心不嫌<lb/>
蛙黽相喧聒夜靜恐有蛟龍吟<lb/>
<pb n="KR4d0216_SBCK_010-9a"/>
　　　又<lb/>
君詩我續貂不足曹鄶大楚非匹儔要知<lb/>
二人唱必和異日盛事傳中州<lb/>
　　　敬謝經略秘閣餘甘湯<lb/>
甘言誤我三折臂良藥爲洗五斗腸欲知<lb/>
苦過味方永請試君家肘後方<lb/>
　　　又<lb/>
此老才堪上諌坡南州留滯意如何還將<lb/>
苦口劘英主毉國懸知藥籠多<lb/>
　　　德慶范監州以子石硯寵假雖小<lb/>
<pb n="KR4d0216_SBCK_010-9b"/>
　　　而竒戯作<lb/>
曽侍虚皇玉案前夜書蠒紙筆如椽莫嫌<lb/>
此石規模小一寸玄雲萬斛泉<lb/>
　　　又<lb/>
端溪别駕極風流白璧明珠不暗投笑我<lb/>
支牀巳多許須君隱几更冥搜<lb/>
　　　以水仙花供都運判院<lb/>
十月西湖冰齒凉梅間松下小齊房幽芳<lb/>
靚色天爲笑落莫南來也自香<lb/>
　　　又<lb/>
<pb n="KR4d0216_SBCK_010-10a"/>
瘴土風烟那有此却疑姑射是前身冰肌<lb/>
玉骨誰消得付與霜臺衣繡人<lb/>
　　　再和<lb/>
雪屋因君發妙思作歌可比漢芝房根塵<lb/>
巳證清淨慧鼻觀仍薰知見香<lb/>
　　　又<lb/>
玉壷寒露映眞色霧閣雲䆫立半身可但<lb/>
凌波學仙子絶怜空谷有佳人<lb/>
　　　和仲欽題粉巖<lb/>
一麾縻我欠追從悵望千山紫翠重忽向<lb/>
<pb n="KR4d0216_SBCK_010-10b"/>
郵筒得新句知君正在碧蓮峯<lb/>
　　　仲欽寄民爲重齋詩和荅<lb/>
齋中寒日影瓏葱齋外參天十八公二十<lb/>
四州民樂否莫教一物怨途窮<lb/>
　　　又<lb/>
玉節南來兩使星埋輪折檻有家聲不嫌<lb/>
齋榜民爲重去國當時一葉輕<lb/>
　　　又<lb/>
德意丁寧到緑林都捐刀劒作齋民皇華<lb/>
入奏天顔喜趂得朝元第四春<lb/>
<pb n="KR4d0216_SBCK_010-11a"/>
　　　又<lb/>
行邊使者幾時回寄我清風欲满懷巳把<lb/>
十詩鐫樂石爲公滿意落新齋<lb/>
　　　又<lb/>
蠻烟瘴雨侵行李每向南雲有所思定自<lb/>
爲民忘渉險請君細讀寄來詩<lb/>
　　　贈珪老求竹<lb/>
東䆫便種千竿竹準擬清風六月凉傳語<lb/>
報恩珪長老相煩去作竹街坊<lb/>
<pb n="KR4d0216_SBCK_010-11b"/>
</p>
<p>
于湖居士文集卷第十<lb/>
</p>
<p>
</p>
  </div>
</body>
</text>
</TEI>
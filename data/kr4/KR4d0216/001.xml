<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0216_SBCK_001-1a"/>
于湖居士文集卷第一<lb/>
　賦<lb/>
　　　金沙堆<lb/>
洞庭之野吞楚七澤乘秋而霽天水一色<lb/>
登髙桅以掛席兮揷余舟之兩翼凌長風<lb/>
以破浪兮駭掀舞於一葉橫中流而北望<lb/>
兮何黄金之突兀觸白日以騰耀兮疑波<lb/>
神之汎宅舟人告余曰此金沙堆也壁立<lb/>
千仭衡亘百歩靈鰲之背孤起以自暴兮<lb/>
棄方丈而不負湧青城之玉局兮遲虚皇<lb/>
<pb n="KR4d0216_SBCK_001-1b"/>
<hi>一本作靈皇</hi>而來下太倉露積以弗校兮白粲<lb/>
粲而非腐熬海波以出素兮莽旣多而無<lb/>
數胡山十丈之雪結而不復釋兮呉江八<lb/>
月之潮來而不復去諒非目見而心識兮<lb/>
雖巧譬其焉喻客有嘆曰墼土爲城隱以<lb/>
金椎一雨之暴或傾以摧之今此沙也質<lb/>
輕而性離得水而走得風而飛澶漫乎大<lb/>
漠之北飄流乎崑丘之西曷稽天之巨浸<lb/>
兮獨與此而相冝廉隅峻以特起兮若斗<lb/>
之覆而四維潦盡不爲之髙兮春旣漲不<lb/>
<pb n="KR4d0216_SBCK_001-2a"/>
爲之卑風揭石以拔木兮蛟鼉駕海而上<lb/>
馳捲近岸之丘阜兮若烈火焚乎枯萁謂<lb/>
此沙旣無有兮當散入於渺瀰旦起而視<lb/>
之兮曽無毫髪之或夷豈與息壤同生兮<lb/>
爲上帝之所私將冨媪之多藏兮萬寶萃<lb/>
而在兹豈女媧五色之石兮完天漏之所<lb/>
遺將神禹治水兮聚九野之土以𥙷東南<lb/>
之虧豈刧火之灰兮歳旣乆而莫移將神<lb/>
龍之攸居兮百鬼夜築而守之徴至理而<lb/>
莫得兮願先生之予思也張子笑之曰子<lb/>
<pb n="KR4d0216_SBCK_001-2b"/>
來前天地之間何所不有逺者莫誶近或<lb/>
可取今夫積水爲冰及春而澌此物之常<lb/>
理也然凌人氏乃得而藏之堲其土使地<lb/>
氣無所洩厚其覆使天氣不得下天且暑<lb/>
矣於是方謹而獻之夫以一人之私猶能<lb/>
變易隂陽之度而况天地之大乎沙之積<lb/>
不積流不流安所置論子行矣<lb/>
　　辭<lb/>
　　　攻蚊<lb/>
后皇嘉生物有群些強者熊虎弱羔豶些<lb/>
<pb n="KR4d0216_SBCK_001-3a"/>
畜我逺我區以分些各保性命不相紛些<lb/>
爾獨何化以爲蚊些匪強匪弱孰使云些<lb/>
廉纎么麽毒所熏些利喙短翼飛<graphic n="KR2119" url="https://raw.githubusercontent.com/kanripo/KR-Gaiji/master/images/KR2119.png" mimeType="image/png"/>
                    <graphic n="KR2119" url="https://raw.githubusercontent.com/kanripo/KR-Gaiji/master/images/KR2119.png" mimeType="image/png"/>些<lb/>
羸腹曲脚豹成文些藏隂伏翳須日曛些<lb/>
徵類嘯族乗悪氛些渙散揮霍絲之棼些<lb/>
縁頭撲臂來如雲些入隟伺罅霰雪雰些<lb/>
伊伊滃滃相懽忻些噆膚吮血飽以醺些<lb/>
前捷甫去後亦廑些無可柰何夕及昕些<lb/>
引鏡自照面纈紋些客或告我祈火君些<lb/>
彼嗜臭惡憎芳芬些謀野則獲采蕭薫些<lb/>
<pb n="KR4d0216_SBCK_001-3b"/>
載暴載爇烟絪緼些儻不退聽秉烈焚些<lb/>
如彼即墨殱燕軍些焦腸爛腹翅羽<graphic n="KR2487" url="https://raw.githubusercontent.com/kanripo/KR-Gaiji/master/images/KR2487.png" mimeType="image/png"/>些<lb/>
舉徒盡殪永不聞些凉霄大枕奏厥勲些<lb/>
豈其不仁我則慬些當斷不斷露汝䈥些<lb/>
　　　祭金沙堆廟<lb/>
憺九秋之半兮絶洞庭予將歸登磊石以<lb/>
遐矚兮天水莽而相圍鯨波浩其呼洶兮<lb/>
蛟鰐擇食以自肥盲風慿怒無時期兮横<lb/>
中流吾焉依舟人諗余以湖君之神靈兮<lb/>
曰甚仁而又威若蓍龜之可信兮盍㓗齊<lb/>
<pb n="KR4d0216_SBCK_001-4a"/>
而致祈嗟余禱之旣乆兮豈夫神今日之<lb/>
我違晨光杲其東升兮破積霧之霏微凝<lb/>
秋霽之萬頃兮檣烏轉而北飛棹夫集合<lb/>
以奏功兮若駟馬熟路而騑騑寄千里於<lb/>
一瞬息兮才舉手而一揮如靈宮以午泊<lb/>
兮目眩積沙之輝隨濤波以上下兮岌金<lb/>
城之巍巍信真仙之攸宅兮羗見聞之所<lb/>
稀粉墻行樹繚以直兮鋪首嗚其朱扉儼<lb/>
帝服之中居兮亦班寵于厥妃來牲酒之<lb/>
雜遝兮紛滿堂之芳菲懐沙大夫之侑食<lb/>
<pb n="KR4d0216_SBCK_001-4b"/>
兮噫孰知其是非鳥喙魚服沙鱨鰋鯉睢<lb/>
盱以列侍兮駭怪譎之裳衣蓋專制楚之<lb/>
七澤兮實參握乎天威者也由余役之旣<lb/>
乆兮闕水菽於庭闈瞻白雲以延望兮朝<lb/>
隮至乎夕暉苟利渉以遄逹兮豈妄福之<lb/>
敢希感神貺余以獨厚兮銘肺<hi>一夲作腑</hi>膺而<lb/>
三欷跪陳辭而侑觴兮聊彷彿其音徽<lb/>
　　頌<lb/>
　　壽芝頌代揔得居士上鄭漕<hi>并序時年</hi>
<hi>十九作</hi>
<pb n="KR4d0216_SBCK_001-5a"/>
上旣專任一德方内底定眷江之北昔為<lb/>
戰墟生聚教訓十年于兹矣曰疇予寳臣<lb/>
持節以豈弟德惠爲予撫綏之百辟卿士<lb/>
再拜言漕江東臣某再考績爲天下最冝<lb/>
可上曰俞哉於是有詔華原增秩揔部淮<lb/>
南十有六州詔下之日淮民歡呼奔走相<lb/>
告自州逹之縣自縣逹之田里自田里逹<lb/>
之窮巖幽谷公江東之治仁聲義氣漸𬒳<lb/>
于兩淮故淮民聞公之來其喜如此越翌<lb/>
日歴陽郡東鄙樵民有得異草于松根者<lb/>
<pb n="KR4d0216_SBCK_001-5b"/>
郡人張某寔公門下士屬公誕辰甫及當<lb/>
有頌詩形容盛德廼以九月吉旦㓗齊執<lb/>
筆爲文未有緒俯而假寐若有告者曰姑<lb/>
置之天將以芝卑女爲公壽某驚悟已而<lb/>
樵民奉芝欵門曰疇昔獲此弗之識而神<lb/>
夢謂余是蓋所謂芝者天以華原公將持<lb/>
節吾土是生靈物而爲瑞且此月之十日<lb/>
則公生之日是芝則又昭示公難老之徴<lb/>
若里人有張氏者寔公客亟歸之俾得獻<lb/>
公不者禍女神言如是我懼是以來某亦<lb/>
<pb n="KR4d0216_SBCK_001-6a"/>
解昨者假寐若告之言盛服再拜而受之<lb/>
信芝也一本二榦髙廣有咫堅宻温潤色<lb/>
如紫玉輪囷蓊鬱駢爲七枝華葉敷芳則<lb/>
十有四藹然若卿雲捧日燦然若竒葩豔<lb/>
春噫戯異哉未曽有也神之命公可謂深<lb/>
切著明矣不知天之於人相去逺近而其<lb/>
物類之感召如是其敏且速耶且以公將<lb/>
持節西州而爲呈瑞則胡不降甘露流醴<lb/>
泉異畒同頴鳯皇翔集耶不以是數者爲<lb/>
應而應以芝天意若曰芝上瑞也不春而<lb/>
<pb n="KR4d0216_SBCK_001-6b"/>
華不秋而實不根而植翦而置之雖歷數<lb/>
千百年而猶敷腴充實則芝非特上瑞又<lb/>
壽草也天與公瑞則於除命之後瑞草發<lb/>
於淮西之境天與公壽則生朝之前壽草<lb/>
産於古松之下物像昭顯决非偶然者郷<lb/>
惟甘露醴泉嘉禾翔鳯之來謂之祥瑞則<lb/>
可矣烏在其爲壽徵也於以見天之錫公<lb/>
冨貴壽考廣大繁昌有永無極豈兩淮之<lb/>
民獨受其福將天下生靈寔受其福豈公<lb/>
獨有其瑞將朝廷國家寔有其瑞然則此<lb/>
<pb n="KR4d0216_SBCK_001-7a"/>
芝之來所繫大矣哉謹拜手稽首而爲之<lb/>
頌曰<lb/>
濯濯靈芝施于古松天錫珍祥以夀鄭公<lb/>
文武鄭公其徳孔碩文正之子柔嘉維則<lb/>
天子命公汝予寳臣宣力四方其牖我民<lb/>
公拜稽首奉天子命自西徂東惟一其政<lb/>
孰寒而飢公衣食之孰癘而疪公藥治之<lb/>
孰獷不率則訓則治孰姦賊民則耨則夷<lb/>
條踈節披罔亦不冝天子命公汝有成績<lb/>
盍其歸矣箴𥙷衮職淮堧奕奕其疆千里<lb/>
<pb n="KR4d0216_SBCK_001-7b"/>
奠國北門孰與予理在列咸咨曰公克任<lb/>
天子命公輟女徃鎮公來之𥘉靈芝則生<lb/>
亦以壽公寵錫百朋蔚彼芝矣厥生孔時<lb/>
爰發其祥以公來綏蔚彼芝矣公介眉壽<lb/>
數百千祀與國長乆神則有言芝以瑞公<lb/>
入侍帝旁九旒升龍神則有言芝以壽公<lb/>
楚南春秋緑髪方瞳我作頌詩式詔罔極<lb/>
誕保休徴有永無斁<lb/>
　　樂章<lb/>
　　　降神<lb/>
<pb n="KR4d0216_SBCK_001-8a"/>
於神何司而德於木肅然顧歆則我斯福<lb/>
我祀孔時我心載祗匪我之私神來不來<lb/>
　　　又<lb/>
神兮焉居神在震方仁以爲宅秉天之陽<lb/>
神之來矣道脩以阻望神未來使我心苦<lb/>
　　　又<lb/>
神在途矣習習以風百君後先敢一不㳟<lb/>
奔走癘疫祓除菑凶顧瞻下方消揺從容<lb/>
　　　又<lb/>
温然仁矣熈然春矣龍駕帝服穆將臨矣<lb/>
<pb n="KR4d0216_SBCK_001-8b"/>
我酒清矣我肴烝矣我樂備矣我神顧矣<lb/>
　　　升降壇<lb/>
在國之東有壇崇成節以和樂式降式登<lb/>
㓗我珮服璆琳鏘鳴匪壇斯髙曷妥厥靈<lb/>
　　　青帝位奠幣<lb/>
物物熈熈胡爲其然蒙神之休乃莫報旃<lb/>
有邸斯珪有量斯幣于以奠之格此精意<lb/>
　　　太昊位奠幣<lb/>
卜歳之𥘉我迎春旗孰克侑饗曰古宓戯<lb/>
於皇<hi>後闕</hi>
<pb n="KR4d0216_SBCK_001-9a"/>
于湖居士文集卷第一<lb/>
<pb n="KR4d0216_SBCK_001-9b"/>
</p>
<p>
</p>
  </div>
</body>
</text>
</TEI>
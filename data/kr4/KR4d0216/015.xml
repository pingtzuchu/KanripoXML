<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0216_SBCK_015-1a"/>
于湖居士文集卷第十五<lb/>
　　序<lb/>
　　　廣招後序<lb/>
廣招吾友郭從範爲丞相趙公作也丞相<lb/>
没南荒不及見紹興乙亥冬致事天下哀<lb/>
之故從範作此文以尉九原之思張子曰<lb/>
丞相以忠受知天子同列媢疾羣纎嗾吠<lb/>
丞相以遷死丞相之死不死也今大憝幽<lb/>
戮聖政日起丞相志願畢矣挾姦欺君雖<lb/>
生猶死謂丞相之魂可無招也從範年未<lb/>
<pb n="KR4d0216_SBCK_015-1b"/>
三十長不滿五尺胷次浩然常欲軒輊天<lb/>
下士聞不平事攘臂齧齒椎牀唾壁終日<lb/>
咄咄使從範幸而見用必不淟涊帖然隨<lb/>
流波也又區區爲趙公作此文從範之心<lb/>
可知也巳可知也巳<lb/>
　　　龍舒淨土文序<lb/>
阿彌陀如來以大願力攝受羣品繫念甚<lb/>
簡證果甚速或者疑之余甞爲之言阿彌<lb/>
陀佛即汝性是極樂國土即汝身是衆生<lb/>
背覺合塵淪於七趣立我與佛天地懸隔<lb/>
<pb n="KR4d0216_SBCK_015-2a"/>
佛爲是故慈悲方便開示悟入現諸無量<lb/>
如幻三昧莊嚴其國備極華好復以辯智<lb/>
而爲演說令諸衆生歡喜愛樂於日用中<lb/>
能發一念念彼如來欲生其國即此一念<lb/>
清淨堅固還性所有與佛無異當是念時<lb/>
不起于坐阿彌陀佛極樂國土悉皆現前<lb/>
如是脩習乃至純熟幻身壞時此性不壞<lb/>
金蓮華臺由性種生往生其中如歸吾廬<lb/>
諸佛菩薩即我眷屬性無異故自相親愛<lb/>
友人龍舒王虚中端靜簡㓗博極羣書訓<lb/>
<pb n="KR4d0216_SBCK_015-2b"/>
傳六經諸子數十萬言一旦捐之曰是皆<lb/>
業習非究竟法吾其惟西方之歸自是精<lb/>
進惟佛惟念行年六十布衣𬞞茹重趼千<lb/>
里以是教人風雨寒暑弗皇恤間居日課<lb/>
千拜夜分乃寢面目奕奕有光望之者信<lb/>
其爲有道之士也紹興辛巳秋過家君於<lb/>
宣城留兩月始見其淨土文凡修習法門<lb/>
與感驗章著者具有顚末將求信道者鋟<lb/>
木傳焉或病虚中公儒者而好佛之酷若<lb/>
是又欲率天下舉以從公不亦戾吾聖人<lb/>
<pb n="KR4d0216_SBCK_015-3a"/>
之意耶虚中應之曰聖人固云然也書非<lb/>
聖人刪耶而曰惟狂克念作聖夫狂去聖<lb/>
逺甚而一念之克即到聖處衆生一念念<lb/>
佛即到佛處如之何不可商太宰問聖於<lb/>
孔子自三皇五帝皆不以云而曰西方有<lb/>
聖人焉庸詎知西方之聖人非佛謂耶虚<lb/>
中諉予序其書故并載之虚中名日休是<lb/>
歳十月旦歷陽張某序<lb/>
　　　送王壽朋歸霅川序<lb/>
王壽朋自臨川相從度彭蠡登廬阜方舟<lb/>
<pb n="KR4d0216_SBCK_015-3b"/>
順流盡覽東南山川之勝蓋三閱月至呉<lb/>
門而後别去壽朋㓜游太學爲名進士以<lb/>
其餘力旁通神農黃帝之書探囊起死退<lb/>
然無驕色郷來賔客相與游從如壽朋耐<lb/>
乆可二三數也臨分置酒齊雲惘然爲書<lb/>
隆興初元六月二十五日<lb/>
　　　送呉教授序<lb/>
臨川於江西號士郷王介甫曽子固李太<lb/>
伯以文爲一代宗主而皆其郡人故居民<lb/>
多業儒碌碌者出於它州足以長雄故能<lb/>
<pb n="KR4d0216_SBCK_015-4a"/>
文者在其郷里不甚齒録獨素行可考而<lb/>
後貴也呉氏子鎰余爲州將時所舉進士<lb/>
方羣試于有司予因識之登于朝中乙科<lb/>
知舉者甞欲以冠多士旣不果則爲之延<lb/>
譽一時名聲籍甚分敎郴州學以余之素<lb/>
也來廣西從余歷三時而後之官余謂鎰<lb/>
不以文勝蓋見貴於郷里者雖然古之君<lb/>
子固有獨行自立舉世非之而不悔至貴<lb/>
於郷里猶未足道鎰也蓋尚友古人益思<lb/>
未見其止者與必試於烈火而後知玉萬<lb/>
<pb n="KR4d0216_SBCK_015-4b"/>
物俱流而金石乃止余欲金玉鎰也鎰勉<lb/>
之<lb/>
　　　送野堂老人序<lb/>
乾道丁亥六月余來長沙於是金華宋君<lb/>
子華爲之丞子華老於學校忠厚慈祥練<lb/>
習典章事之來也子華雖不言而意之所<lb/>
屬蓋得之於眉睫之間某得師焉以免於<lb/>
戾子華今歸矣某蓋婁申之於有位者而<lb/>
未逹也雖然逹不逹於子華何足道夫不<lb/>
在其身必在其子孫子華年固未艾也子<lb/>
<pb n="KR4d0216_SBCK_015-5a"/>
華由是顯以爲天子之名卿才大夫則必<lb/>
惟其冝將其後四世五公也耶未可知也<lb/>
十有二月六日歷陽張某安國書<lb/>
　　　送臨武雷令序<lb/>
雷氏子潨爲臨武縣令將行問所以爲縣<lb/>
於子張子敬與之言夫虎豹之暴也猶豢<lb/>
而畜之豈非度其意之所安而逆其情之<lb/>
懼者與是以王者之治本人情今吾臨武<lb/>
之人人也其好生而惡死趨利而辟害與<lb/>
吾等也獨柰何以夷眡之故吾願雷子之<lb/>
<pb n="KR4d0216_SBCK_015-5b"/>
居是官不欲夷其民譱推其所願欲而巳<lb/>
摩而撫之搏而磔之其寛其猛各有攸當<lb/>
雷子之爲臨武將以是而有濟與未可知<lb/>
也<lb/>
　　　史警序<lb/>
余自荆州得請還湖隂未至黄州二十里<lb/>
扁舟遡浪來迎者故人談獻可也握手問<lb/>
無恙命酒相勞苦略赤壁泊黃岡望武昌<lb/>
西山余歎曰壯哉周公瑾之爲丈夫也一<lb/>
舉而三國之勢定使老瞞屏息帖耳不敢<lb/>
<pb n="KR4d0216_SBCK_015-6a"/>
睥睨呉蜀者終其身獻可曰是則然矣孰<lb/>
知三國之勢定而天下之人不復知有漢<lb/>
也公瑾孔明外託大義實自爲計確乎以<lb/>
劉氏爲心者誰與余惕然正色不敢復議<lb/>
獻可又岀所作史警十餘篇相示純正剴<lb/>
切得古人論議所未到余三復擊節之同<lb/>
舟至蘄陽而別因書以冠諸篇首獻可蘄<lb/>
水人獻可名也字亦云乾道己丑四月旣<lb/>
望<lb/>
　　銘<lb/>
<pb n="KR4d0216_SBCK_015-6b"/>
　　　陳季陵借軒銘<hi>并序</hi>
陳子借鄰居之水竹以名其軒張子曰萬<lb/>
物皆備於我矣奚以借爲雖然陳子之意<lb/>
則有在也作軒銘銘曰<lb/>
自我觀物有一不可反身而誠至於備我<lb/>
混爲一家抉其藩籬曽謂陳子而不是知<lb/>
利欲移人抑或盗取施施夸人曰已實有<lb/>
我登借軒聞子德音息隂俯流以洗我心<lb/>
　　　呉春卿髙逺軒銘<lb/>
坎井之蛙爬沙終日大鵬垂天六月一息<lb/>
<pb n="KR4d0216_SBCK_015-7a"/>
穴壁而闚見不盈尺我登泰巓洞視八極<lb/>
今春卿覽德輝於千仞之表期汗漫於九<lb/>
垓之外髙矣逺矣此余之所以名其室者<lb/>
歟<lb/>
　　　取友銘<lb/>
直諒多聞我友三益言則我從斯我之賊<lb/>
天髙聽卑好是正直側僻取容幽有鬼殛<lb/>
隳節敗名禍止汝身當官而行將疚我民<lb/>
揆己何如以處它人汝誨汝思汝銘汝紳<lb/>
　　　龔養正芥隱銘<lb/>
<pb n="KR4d0216_SBCK_015-7b"/>
一雞之爭覆我龜蒙或俛而拾以華厥躬<lb/>
是子龔子矯矯六尺歛而藏之寄此一粒<lb/>
龍伯觸氏孰大孰小我銘此庵不滿一笑<lb/>
　　　橘隱銘<lb/>
采芝之仙藏於橘中江頭木奴比千戸封<lb/>
彼君子兮從吾所好霜落橘熟持杯一笑<lb/>
　　　墨沼銘<lb/>
直大而方重厚少文德比玉磨礲圭角虚<lb/>
以受人不碌碌坐閱萬物與古爲徒受命<lb/>
獨有酌者水和而不流滿不覆瑞我翰墨<lb/>
<pb n="KR4d0216_SBCK_015-8a"/>
散爲膏澤潤民屋是謂墨沼天實卑我奠<lb/>
南服<lb/>
　　　永寧寺鐘銘<lb/>
謂聲非鐘謂鐘非聲離是二想此鐘常鳴<lb/>
聲無盡藏鐘亦不壞如雷如霆震此嶺海<lb/>
　　　李周翰所藏洮石銘<hi>周翰蘄州人中洲乃其隱</hi>
<hi>號也</hi>
出西河之結録薦中洲之隱君蓋未始用<lb/>
吾力也不必發於硎若夫砥節礪行不見<lb/>
其頴則所以表一世而無羣者耶<lb/>
<pb n="KR4d0216_SBCK_015-8b"/>
　　說<lb/>
　　　二張字說<hi>吴宮教祗若之甥</hi>
渉世欲淺造道欲深故渉之字深伯舜爲<lb/>
法於天下可傳於後世我猶未免爲郷人<lb/>
也故法之字傳伯過渉滅頂在易則凶居<lb/>
安資深左右其逢鞅法起秦卒轘而躬弗<lb/>
敝以傳厥惟聖功爾深爾傳惟是之誨謂<lb/>
予不然質爾舅氏<lb/>
　　　勉過子讀書<lb/>
學無早晚但恐始勤終隨今有二人焉皆<lb/>
<pb n="KR4d0216_SBCK_015-9a"/>
有百里之適一人雞鳴而駕馬瘠車敝憩<lb/>
於塗者數焉則窮日之力未必能至一人<lb/>
日中而駕馬良車駛其行不息吾知其必<lb/>
先於雞鳴者矣故夫車馬者質也作輟其<lb/>
勤墮也過氏子年二十有一矣棄其舊學<lb/>
之佛而惟吾儒之歸質甚羙也志甚勤也<lb/>
猶懼其畫也故書此以勸之<lb/>
　　　諱說<lb/>
某屏迹念咎不接外事然所寓淺狹東西<lb/>
行者語音輒相聞竊聽小民籍籍稱說新<lb/>
<pb n="KR4d0216_SBCK_015-9b"/>
史君之政寛而不淪於弛嚴而不入於暴<lb/>
老吏歛手不得措可否其間如平舅甥之<lb/>
獄於談笑頃事關敎化皆可紀述父子相<lb/>
告私自抃蹈謂士以所學所行析爲兩塗<lb/>
乆矣今公經術學問軌世立範立朝如是<lb/>
治郡如是全德具羙稽之昔賢無所與讓<lb/>
敢再拜賀但有避諱一事始聞而笑沖聞<lb/>
而疑終之不能自决而私布之執事何者<lb/>
以公髙明直諒萬萬不應有此談者妄謬<lb/>
巳甚是故始之以笑談者至于三數人而<lb/>
<pb n="KR4d0216_SBCK_015-10a"/>
不巳又聞有所何治是故中之以疑以某<lb/>
受知疑焉不告則爲有罪是故終言之而<lb/>
不敢以逆公意而止蓋二名不偏諱卒哭<lb/>
乃諱禮也私諱不及吏民不諱嫌名律也<lb/>
不偏諱屬聮則諱徴在是也卒哭乃諱生<lb/>
者之名不當自諱也私諱不及吏民惟<lb/>
天子之諱通乎天下不諱其私示不敢與<lb/>
尊者抗也不諱嫌名雨禹丘蓲是也禮不<lb/>
應偏諱偏諱某字猶之可也偏諱其嫌猶<lb/>
之可也今凡支申之屬音之近者皆諱之<lb/>
<pb n="KR4d0216_SBCK_015-10b"/>
支使謂之察推收支謂之收給狀申謂之<lb/>
狀呈申時謂之衙時果然也豈不甚可笑<lb/>
也則與退之所謂宦官宫妾之不敢言諭<lb/>
及機者何異以公之剛正而欲人以宦官<lb/>
宫妾之態事已必不然也此某所以始聞<lb/>
而笑也談者又曰不獨此也雖公之名亦<lb/>
不欲人及之昨者小吏誤以言笞之百矣<lb/>
誤公名且受笞冝吏民之諱支諱申也此<lb/>
某所以中之以疑也故相名檜謂膾魚生<lb/>
王氏諱山易山爲巖又有郎位名說而自<lb/>
<pb n="KR4d0216_SBCK_015-11a"/>
諱月使其隷候月則曰汝往視天大星出<lb/>
告我家諱禮客李姓者更以季至如墨池<lb/>
皮綳載在稗官不舉進士退之作辯此公<lb/>
之所熟聞而訕笑者夫寧躬自蹈之意者<lb/>
羣吏求容恱於公而爲是耶抑公未之聞<lb/>
耶其笞吏也將它罪耶此某終之不能自<lb/>
决而私言之執事也果有是也公更之不<lb/>
難不然也願公進羣吏而諭之使言一循<lb/>
其故春秋之法責賢者備公垂意焉或謂<lb/>
某曰公或無是以告者過也公得無怒子<lb/>
<pb n="KR4d0216_SBCK_015-11b"/>
某謹應之曰公屬爲御史聞無不陳責難<lb/>
於君天下歸忠焉士有爭友况某於公也<lb/>
無而言之公必諒某之心奚怒之有<lb/>
　　　歐陽氏子字說<lb/>
春而萌芽夏而長養揫歛於秋而閉藏於<lb/>
冬天之時如此可以仕則仕可以止則止<lb/>
可以乆則乆可以速則速聖人之時如此<lb/>
知時之義者其發而中節之謂乎渉於過<lb/>
不及則必爲小人而無忌憚故君子曰時<lb/>
中歐陽氏子年十有一育於外大父袁仲<lb/>
<pb n="KR4d0216_SBCK_015-12a"/>
禮其生也有以時魚饋者袁君名之曰時<lb/>
時楚産也出必春莫漁伺之識嵗月以其<lb/>
時也故以時名夫時非有知也乗氣而化<lb/>
時且如此今吾之時天所命也人欲旣勝<lb/>
顚倒錯亂曽時之不若故字時曰伯時而<lb/>
書其所以告之<lb/>
　　　贈時起之<lb/>
時氏彭城大族度江而南一居秀之崇德<lb/>
一居呉興一居廬陵居崇德則某之外王<lb/>
父也甞爲登聞檢院通判吉州知雷州卒<lb/>
<pb n="KR4d0216_SBCK_015-12b"/>
葬崇德兩子伯舅諱歈不及仕而死亦兩<lb/>
子長嘉之迪功郎其季三歳隨母適廬陵<lb/>
伍氏從伍姓今年三十三矣某守臨川同<lb/>
舎郎王宣子守廬陵遣人訪尋得之告以<lb/>
家世爲更其名曰起之而字之曰子家仲<lb/>
舅名檄居官廉正惠愛辦治今爲朝散郎<lb/>
新通判汀州子男四人勝之恭之文之惠<lb/>
之未艾也居呉興曰衍之卒官朝請大夫<lb/>
成都轉運判官子伍人儁登進士科傑侃<lb/>
佐行以任入官居廬陵曰開之兩子佑倚<lb/>
<pb n="KR4d0216_SBCK_015-13a"/>
某於時氏旣外諸孫又娶仲舅之女因書<lb/>
遺子家使槩知其生出本末云年月記<lb/>
　　賛<lb/>
　　　贈白雲道人賛<lb/>
白雲說相口舌瀾飜南山霧中時見一斑<lb/>
是耶非耶吾不得而知也<lb/>
　　　題劉仁瞻告賛<lb/>
劫火洞然玉石皆空天存此書于以勸忠<lb/>
　　　題桂林劉眞人眞賛<lb/>
河目甚口須髯怒張人貌而天者耶其骨<lb/>
<pb n="KR4d0216_SBCK_015-13b"/>
巳朽其人不死與天地齊年者耶山髙谷<lb/>
深變化成空一笑相從惟我與公<lb/>
　　　龔養正冩眞賛<lb/>
山澤臞儒詩中仙獨立骯髒遺拘攣服以<lb/>
幽蘭佩芳荃臨風髙詠離騷篇不知畫工<lb/>
胡爲而得其傳耶<lb/>
　　　自賛<lb/>
于湖于湖隻眼細隻眼麄細眼觀天地麄<lb/>
眼看凡夫<lb/>
于湖居士文集卷第十五<lb/>
</p>
<p>
</p>
  </div>
</body>
</text>
</TEI>
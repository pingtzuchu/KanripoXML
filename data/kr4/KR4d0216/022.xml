<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0216_SBCK_022-1a"/>
于湖居士文集卷第二十二<lb/>
　　啓<lb/>
　　　除禮部郎官謝沈左相<lb/>
考東觀之藝文方陪儁軌隷尚書之牋奏<lb/>
遽列清曹荷銓宰之殊知躐官彛而超授<lb/>
伏念某㓜而不學長也益愚出寒郷寂寞<lb/>
之濵居游巳陋襲老生陳腐之說剽略奚<lb/>
工䇿名雖冒於一科觸禍僅違於九殞諸<lb/>
候賔客姑將稍試於所聞上帝圖書即許<lb/>
竊窺於未見牙籖雲委貝闕天橫蠹魚枯<lb/>
<pb n="KR4d0216_SBCK_022-1b"/>
文字之間海鳥眩鼔鍾之饗瓶罌易耻冝<lb/>
蒙盌脫之譏組繡非能敢望錦窠之目始<lb/>
令承乏旋使爲眞訪臺閣之大儀顧非愽<lb/>
綜誦朝廷之故事尤愧清通蓋一再歳之<lb/>
乆虚乃不崇朝而輕卑凌兢就職激切懷<lb/>
恩茲蓋伏遇僕射相公道妙體元誠純育<lb/>
物臯夔稷契丕成極治之功東馬嚴徐盡<lb/>
入至公之用占小譱者率以録示大賢之<lb/>
無不容猥收場屋之虚名亦玷省垣之髙<lb/>
選某敢不靖共爾位紬繹舊聞何目爲郎<lb/>
<pb n="KR4d0216_SBCK_022-2a"/>
雖賴曲成於造命不遑將父終期外補以<lb/>
便親<lb/>
　　　湯右相<lb/>
<hi>上同前</hi>某重惟父子悉累門䦨樞筦編摩墮<lb/>
甑尚勞於却顧珍臺洒掃遶枝更許於安<lb/>
棲藐是孤蹤益勤大造斯文衡鑑收雕蟲<lb/>
篆刻之微羣枉織羅捄破卵傾巢之酷故<lb/>
茲識擢一出異知恩如鞠育以何加身欲<lb/>
糜捐而莫報某敢不質之天地銘在肺肝<lb/>
<hi>下同前</hi>
<pb n="KR4d0216_SBCK_022-2b"/>
　　　謝劉提舉<lb/>
郎家安在方叨執㦸之榮君舉必書遽陪<lb/>
載筆之侍冒恩至渥論報獨難伏念某猥<lb/>
以諸生濫追衆儁考藝文於東觀隷牋奏<lb/>
於南宮忽誤聽聞進躋班列典春秋尚書<lb/>
之簡冊何有編摩望清都太微之冕旒空<lb/>
塵供奉靡容辭避端自吹嘘茲蓋伏遇某<lb/>
官學有本原智周事物六轡按部式專開<lb/>
闔之權三接造庭即賜清閑之燕不遺故<lb/>
舊曲借褒揚逺勤騎吏之臨特拜雲牋之<lb/>
<pb n="KR4d0216_SBCK_022-3a"/>
貺齊夸烏有姑借喻於騁辭魯懼無鳩願<lb/>
推誠於發藥秪深感抃莫旣頌言<lb/>
　　　撫州到任謝執政<lb/>
殊庭賦禄方省巳以偷安劇郡分符遽叨<lb/>
榮而起廢大恩難報小器易盈伏念某天<lb/>
與隘踈地繇孤遠頃陪朝列誤簡聖知執<lb/>
筆螭拗愧編摩之何有演綸鳯閣知潤色<lb/>
之非長人咸羡於遭逢巳獨如其僥倖殫<lb/>
黔驢之技未答洪私致鵜梁之譏莫逃餘<lb/>
責一收朝蹟三易歳華旣自循滿溢之愆<lb/>
<pb n="KR4d0216_SBCK_022-3b"/>
敢復有超踰之望忽玷蕃宣之寄寔繄造<lb/>
化之私恭惟某官茂業經邦精忠格帝自<lb/>
任天下之重出應聖人之時端委廟堂共<lb/>
建非常之策運籌帷幄果收不戰之功勲<lb/>
在旂常望隆鼎鉉夫何踈拙亦預搜揚某<lb/>
敢不祗畏簡書布宣條教慰安牧養冀追<lb/>
渤海之功撫字催科惟上道州之考<lb/>
　　　王提舉<lb/>
食檗飲冰舊欽耆德匿瑕藏垢今藉餘輝<lb/>
將親依繡節之嚴敢恭致緹緘之問伏惟<lb/>
<pb n="KR4d0216_SBCK_022-4a"/>
某官學專師古志不謀身落木紛披凜長<lb/>
松之獨立頽波浩渺屹砥柱於中流蓋冨<lb/>
貴一時於我何有哉雖夷險百爲惟是而<lb/>
己矣　聖天子旣深知於忠讜士大夫亦<lb/>
交譽於清規正色朝端所冝進陟觀風江<lb/>
介曷尚淹留某慕用惟深師承是幸惟州<lb/>
縣簿書之事儻少寛程督之科則里閭凋<lb/>
瘵之民庶竭盡撫摩之力<lb/>
　　　陳運使<lb/>
誦諫臣之薦草夙欽循吏之稱分太守之<lb/>
<pb n="KR4d0216_SBCK_022-4b"/>
竹符今托外臺之芘願瞻誨色祗奉敎條<lb/>
共惟某官古學精深英猷特達頃侍和公<lb/>
之側婁道永州之賢事得其冝未嘗干百<lb/>
姓之譽治出於一殆無愧兩者之間將登<lb/>
禁宻之聮尚借澄清之略諒無煖席即有<lb/>
賜環某慕用惟勤親依是幸惟州縣簿書<lb/>
之事儻少寛程督之科則里閭凋瘵之民<lb/>
願竭盡撫摩之力<lb/>
　　　任提刑<lb/>
近仙闈錦帳之氈昔聮輝於列宿瞻使者<lb/>
<pb n="KR4d0216_SBCK_022-5a"/>
繡衣之斧今托芘於二天將祗奉於敎條<lb/>
敢敬馳於書牘伏惟某官學潜精粹德秉<lb/>
純全素節清規表儀於郷黨閎猷敏識潤<lb/>
色於朝廷容臺正蕝禮之訛憲府極繩愆<lb/>
之效方佇持荷之拜俄聞蕩節之行千里<lb/>
上游乆著平反之譽九關帝所即期趣召<lb/>
之歸某一去賔閎屢更歳籥躬耕下澤徒<lb/>
切睇於光躔假守偏州乃宻依於䕃樾所<lb/>
冀少寛於程督庶將自力於撫摩<lb/>
　　　黄運使<lb/>
<pb n="KR4d0216_SBCK_022-5b"/>
<pb n="KR4d0216_SBCK_022-5b"/>
蠒絲之托愧微蹤之未稱幸長者之焉依<lb/>
伏惟某官德秉純全學躋淵奥五百年之<lb/>
名世將以有爲四十圍之參天凛乎不拔<lb/>
歷數當今之大老孰是中原之故家願益<lb/>
介於壽祺佇登延於舊弼某服膺滋乆望<lb/>
履終遥何期起廢之恩乃有親仁之幸惟<lb/>
諸父辱少公之客未報隆私顧是邦有賢<lb/>
者之留敢忘祗事歸依之極敷宣奚周<lb/>
　　　陳正字<lb/>
<hi>同前</hi>伏惟某官學造聖眞文爲國采瓊琚<lb/>
<pb n="KR4d0216_SBCK_022-6a"/>
玉佩乆應接武於夔龍貝闕珠宫尚困守<lb/>
關之虎豹所冀躬行於白屋㑹須自致於<lb/>
青雲某屬簉英躔繆參朝契念辱在游從<lb/>
之舊間者闊焉乃今諧親灸之榮喜可知<lb/>
也未遑問訊先辱移書<lb/>
　　　提幹<lb/>
<hi>同前</hi>伏惟某官襟量粹夷才猷超敏外臺<lb/>
賛畫知譽處之罙休要路蜚聲諒東求之<lb/>
不逺再惟冗瑣獲際光塵友士之仁豈獨<lb/>
慰平生之願求民之瘼庶將聞忠告之規<lb/>
<pb n="KR4d0216_SBCK_022-6b"/>
　　　建昌趙知府<lb/>
<hi>同前</hi>伏惟某官擢秀天支蜚聲朝右爲善<lb/>
最樂卓然循吏之師閱理居多粹乎宗室<lb/>
之老暫淹侯服行陟禁涂某慕義巳深承<lb/>
顔弗逺是所願也儻或聞前輩之話言豈<lb/>
不然哉當盡得疲民之疾苦<lb/>
　　　黄知府<lb/>
<hi>同前</hi>伏惟某官正學探微英猷邁逺風流<lb/>
未泯蓋山谷老人之諸孫進擢非遥有袁<lb/>
州刺史之故事諒不容於煖席即遄𬒳於<lb/>
<pb n="KR4d0216_SBCK_022-7a"/>
賜環某<hi>同前</hi>
　　　孫參議<lb/>
<hi>同前</hi>伏惟某官奥學家傳宏猷天賦名藩<lb/>
布詔謂當少著於豐功燕館頥眞乃復重<lb/>
違於雅志惟益臻於壽祉以茂對於榮恩<lb/>
某乆此睽違載欣接𣢾<hi>同前</hi>
　　　王教授<lb/>
<hi>同前</hi>伏惟某官學造淵微才推敏劭横經<lb/>
師幄知譽處之罙休奉詔公車諒東求之<lb/>
弗逺再惟冗瑣早際光塵未遑問訊之恭<lb/>
<pb n="KR4d0216_SBCK_022-7b"/>
<pb n="KR4d0216_SBCK_022-7b"/>
無塵錯節盤根試窺游刃雖千里尚留於<lb/>
驥足然九霄方迅於鵬程諒亟拜於除書<lb/>
遂横搴於顯路某屬因諸父嘗際髙賢間<lb/>
者闊焉巳忘歳月之多少喜可知也願將<lb/>
朝夕以親依未皇問訊之恭先辱貽書之<lb/>
寵<lb/>
　　　江州林知府<lb/>
半生慕義未遑賔謁之修支郡承流遂有<lb/>
善鄰之托載馳書牘恭掣齋鈴伏惟某官<lb/>
敏識造微英猷邁往卓然一代之循吏喜<lb/>
<pb n="KR4d0216_SBCK_022-8a"/>
是中原之故家坐嘯江城仰治功之獨最<lb/>
奉朝漢闕諒追詔之非遥曾是微蹤將依<lb/>
隆芘寒女緝苧所願分光於有餘拙匠伐<lb/>
柯尚欣取則之不逺<lb/>
　　　苗太尉<lb/>
授將軍之鉞嘗望餘光分刺史之符遂依<lb/>
隆芘伏惟某官忠揭日月義嚴雪霜早歳<lb/>
臨戎即登於勇爵十年扈蹕婁勒於勲銘<lb/>
逮邊瑣之多虞由殿巖而遣戍茂宣皇略<lb/>
亟挫天驕倚須露布之聞遄正節旄之拜<lb/>
<pb n="KR4d0216_SBCK_022-8b"/>
顧茲孱瑣方藉帡幪瞻碧幕之非遥馳尺<lb/>
書而敢後<lb/>
　　　王侍郎<lb/>
緯星厂之轇轕斯文夙賴於主盟卧江海<lb/>
之空同舊德更髙於耆壽喜問塗之有日<lb/>
將候館以趨風恭惟某官名冠倫魁識參<lb/>
元妙瓊琚玉佩固嘗接武於夔龍貝闕珠<lb/>
宮婁困守關之虎豹去六月而一息翔千<lb/>
仞以覽輝諒扶柂之北來即賜環而南下<lb/>
某粤從稚齒聳慕儁躔何期荒障之乗適<lb/>
<pb n="KR4d0216_SBCK_022-9a"/>
此髙軒之過榮光下燭華問先臨仰君子<lb/>
之好謙愧小人之不敏<lb/>
　　　明州韓尚書<lb/>
繡幢畫㦸占東藩皷角之雄寳字玉文新<lb/>
廣内圖書之直入謁尚遥於賔榻修辭敢<lb/>
後於齋鈴伏惟某官粹量淵停英姿玉立<lb/>
學無不可凛乎當代之偉人政得其冝卓<lb/>
爾中興之循吏乙陛識尚書之履四方勞<lb/>
申伯之藩留鑰九扉巳壯長江之險戈舡<lb/>
下瀬還清瀚海之波願疇外屏之勲遂賛<lb/>
<pb n="KR4d0216_SBCK_022-9b"/>
西樞之畫某逖違墻仞多閱歳時大司冦<lb/>
之議刑嘗拜家庭之賜小諸侯之述職敢<lb/>
忘方伯之尊嗟問訊以成踈且懷恩而未<lb/>
報所蘄宏度終諒微誠律管崢嶸和門整<lb/>
暇冀益綏於純嘏亟趨覲於嚴宸<lb/>
　　　曹監簿<lb/>
一麾假守自愧非才千里貽書過勤盛意<lb/>
伏惟某官英聲夙著德器自將雍容文辭<lb/>
亟簡朝廷之聽積習名教益増閥閱之光<lb/>
方徑席於清高尚不忘於疇昔有懷謙眷<lb/>
<pb n="KR4d0216_SBCK_022-10a"/>
莫喻鄙悰<lb/>
　　　賀周侍郎<lb/>
寵　洊膺異數以武部之顯曹而顓<lb/>
玉堂之直以文林之魁傑而紬金匱之書<lb/>
外廷雖創見於親除造膝乃先期於靣授<lb/>
共惟聖眷獨厚諸公蓋將基大用於此時<lb/>
豈曰踵前人之故事有如孤迹辱在恩門<lb/>
竊欣廣厦之成宻仰慶雲之䕃輒因尺牘<lb/>
少薦愚衷<lb/>
<pb n="KR4d0216_SBCK_022-10b"/>
</p>
<p>
于湖居士文集卷第二十二<lb/>
</p>
<p>
</p>
  </div>
</body>
</text>
</TEI>
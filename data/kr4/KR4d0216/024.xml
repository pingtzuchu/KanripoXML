<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0216_SBCK_024-1a"/>
于湖居士文集卷第二十四<lb/>
　書<lb/>
　　代揔得居士上沈相<hi>該</hi>
厥今天下之士彈冠結綬請以身售於相<lb/>
國之門者不知幾何人其聦明才智崇論<lb/>
谹議足以理紛濟劇謀王而斷國者又不<lb/>
知幾何人若是者相國之門蓋巳不乏於<lb/>
才而碌碌尋常之人亦無以自達於下執<lb/>
事矣雖然相國豈直以此而遂拒天下之<lb/>
士也哉周旋慰薦惟恐其不至士之客於<lb/>
<pb n="KR4d0216_SBCK_024-1b"/>
中都者今日投謁于司賔之吏明日則命<lb/>
之見焉其善惡能否相國蓋一與語而盡<lb/>
知之如燭照數計毫髮無以自隠於是而<lb/>
退絀於是而獎用則公議翕然咸以爲當<lb/>
或以問某曰相國午漏下還第與賔客接<lb/>
才數刻頃顧歩趣語黙之間輒巳得其人<lb/>
之肺肝若素知之此何爲也耶某謹對曰<lb/>
相國惟公故生明惟定故能應惟虚其心<lb/>
故能服天下輔政于茲一年而中外底平<lb/>
百志緝熈遂濟登茲不動聲色相國以是<lb/>
<pb n="KR4d0216_SBCK_024-2a"/>
三者也相國以是三者計安天下其於知<lb/>
人也何有某也楚之鄙人也聲名無聞於<lb/>
時問學不足以取世資流落田野十有八<lb/>
年偶得不死耳今亦踽踽然來蘄望泰符<lb/>
之輝以不肖之身受察焉其可其不可不<lb/>
敢自列惟相國哀憐財幸之舊詩一編間<lb/>
居無事紓憂娯悲輒贄以見非某之所長<lb/>
也干冒鈞重俯伏俟命<lb/>
　　　上史參政<hi>浩</hi>
某伏讀制詔參政以命世宗儒東宮舊學<lb/>
<pb n="KR4d0216_SBCK_024-2b"/>
精神感㑹臣主俱賢顯膺冊拜晉參國秉<lb/>
天下幸甚伏念某疇昔登門猥辱知遇生<lb/>
長四明丘墓所寄阡陌相連實同黨里不<lb/>
敢獻䛕願効微忠伏惟中興以來宫僚幾<lb/>
人若賢若不肖主上朝夕之游處毫末曲<lb/>
折弗逃聖鑒而簡在眷禮獨公一人事關<lb/>
運數非偶然者累月以來擢用休顯中外<lb/>
之士拭目歆艶知參政者則謂渟滀抱負<lb/>
鬱而未伸逢辰遇合逮今巳晚其不知者<lb/>
直云師傅舊恩適用故事夫拔之衆人之<lb/>
<pb n="KR4d0216_SBCK_024-3a"/>
中寘諸百僚之上自髙宗文王猶托諸夢<lb/>
卜况如近時風俗益壞横得一金或<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>疾<lb/>
之竊料進而賀參政除拜於前退而議參<lb/>
政闕失於後者不無其人故今日參政應<lb/>
之甚難亦可懼也圖易其難圖釋其懼參<lb/>
政之策將安出願參政深思之今日朝廷<lb/>
之上進用人才措畫邊事與凡號令因革<lb/>
某事非某事是人不以屬它宰相執政必<lb/>
曰此史參政之爲耳蓋用之驟則責之重<lb/>
其理固然况參政方在北門遠方之人以<lb/>
<pb n="KR4d0216_SBCK_024-3b"/>
邸報不傳興事造業一出參政意今入政<lb/>
府則此名益不可避以不可避之名任甚<lb/>
重之責當至顯之位然則參政將何以善<lb/>
始善終以無負聖天子以無負天下也哉<lb/>
自古在昔莫難於君臣之際二帝三代置<lb/>
而勿論必上下一體言行計從雖父子兄<lb/>
弟之宻下得與乎其間如高祖之於子房<lb/>
先主之於孔明我　太祖皇帝之於趙中<lb/>
令而後可以撥亂反正創業垂統竊觀<lb/>
陛下繼　太上皇帝而爲之子談笑授受<lb/>
<pb n="KR4d0216_SBCK_024-4a"/>
雖二百年丕成之緒然稽之天數與人事<lb/>
寔纂承啓運御極之初惟新景命光昭<lb/>
祖烈將以傳無竆而施罔極必一遵建隆<lb/>
之舊則　陛下之得參政何以異於　藝<lb/>
祖之得韓王參政於此彌綸動化開闔張<lb/>
弛惟危惟㣲可戒可畏不一而足某雖愚<lb/>
不肖誠願有以言之而參政擇之參政儻<lb/>
許之言則請條列以告伏惟參政方闢大<lb/>
公至正之路蒭蕘之賤試將采擇其善某<lb/>
也狂率犯分參政弗怒以教<lb/>
<pb n="KR4d0216_SBCK_024-4b"/>
　　　代季父上陳樞宻<hi>誠之</hi>
某聞列宿之在天星官曆翁有傳數世而<lb/>
不能盡究其名數者至夫五行之精雖隱<lb/>
㐲下見按圖而考之則固巳知其躔次之<lb/>
所在與夫譱祥之應皆可以前知曰如是<lb/>
則爲人主之壽如是則爲豐年如是則天<lb/>
下和平若影響之隨無有差忒婦人孺子<lb/>
夜立庭中卬首而望曰此塡也此歳也此<lb/>
太白也未嘗學星則旣能盡識之矣今夫<lb/>
賢者之於世其間出希有固亦寥寥然如<lb/>
<pb n="KR4d0216_SBCK_024-5a"/>
五緯之相望苟一有焉雖竆在畎畒未見<lb/>
於用巳隱然係天下之望曰使是人而出<lb/>
應吾君之求也必能發所蓄以利澤一世<lb/>
而有無竆之聞矣一旦進而坐於廟朝天<lb/>
下又將翕然而稱之曰是吾昔之所期某<lb/>
公也昔吾之所望於是者庶幾乎故雖竆<lb/>
山幽谷婦人孺子亦莫不然何也如五星<lb/>
之在天其晦也人皆得而知之其顯也人<lb/>
皆得而見之故也恭惟樞宻以碩大高明<lb/>
之資輔以宏深經逺之學發策决科震耀<lb/>
<pb n="KR4d0216_SBCK_024-5b"/>
宇内皆其緒餘不足道者而天下之所以<lb/>
期望於公而公之所以抱負自任天下之<lb/>
重蓋不在是也前年　天子揔攬權綱號<lb/>
召數公新羙庶政此數公者聲稱德望炳<lb/>
然較著眞與芒寒色正者比公在焉是司<lb/>
天子腹心之寄運旋樞極以隆國勢曾不<lb/>
朞月而優游之望得太平之責塞天下之<lb/>
人亦旣歛然自足滿慰疇昔而無異辭矣<lb/>
某也楚之鄙人也青衫白髪塵埃一命之<lb/>
選蓋將三十年雖冗散無以自振而所至<lb/>
<pb n="KR4d0216_SBCK_024-6a"/>
不能阿意下氣往往不偶卒竆困至是顧<lb/>
嘗爲大樞湯公之役湯公憐之賜以斗升<lb/>
之禄使活軀命今又閱一歳於此矣湯公<lb/>
謂某曰汝徃拜樞宻陳公之門吾爲汝言<lb/>
之某奉命是以來雖然某之見公非直以<lb/>
此故也五緯之行婦人孺子皆得見而識<lb/>
之某誠不肖矣其智固不如婦人孺子矣<lb/>
乎伏惟誘而進之使得自効請以受知湯<lb/>
公者亦受知於門下不宣<lb/>
　　　與李太尉<hi>顯忠</hi>
<pb n="KR4d0216_SBCK_024-6b"/>
某聞之當今號稱人傑磊落竒偉可撼以<lb/>
義獨太尉三數公耳今春過池陽始識太<lb/>
尉置酒高㑹開心見誠某竊不自揆嘗爲<lb/>
太尉陳其所以報國一二事太尉不以爲<lb/>
罪擊節稱譱某於是益知太尉之賢常常<lb/>
爲士大夫道之謂太尉嘗以單騎九百却<lb/>
二十萬之衆它日邊候有警奮不顧身星<lb/>
流彗掃敵王所愾者必太尉也自黠虜渝<lb/>
盟　聖天子赫然震怒悼巳事之失䇿誕<lb/>
布明詔恭行天誅太尉膺上簡拔當國<lb/>
<pb n="KR4d0216_SBCK_024-7a"/>
一靣悉甲濟江今踰月矣虜騎浸淫至于<lb/>
歷陽太尉之軍雖嘗小捷然虜旣越險而<lb/>
南幕府猶在舒城不聞太尉出騎要擊何<lb/>
也豈旣追北而此未知耶抑太尉方略素<lb/>
定儒生不得而測識耶兩日來羽檄自<lb/>
御前至太尉處者相接於道而遷徙之民<lb/>
自北而來所傳益急事勢危迫可謂間不<lb/>
容髪矣不知太尉將何䇿以處此今淮西<lb/>
之三帥列屯朝廷安危實繫於是太尉與<lb/>
王侯成侯必須同心協力而後可以成功<lb/>
<pb n="KR4d0216_SBCK_024-7b"/>
若一人少有顧望吾事去矣伏望太尉思<lb/>
主上平日所以期待太尉之厚委曲寘念<lb/>
交歡二帥使無纎芥專圖國事盡去私心<lb/>
若王侯當其前則太尉冝與戚帥以銳師<lb/>
出其腹背首尾齊應各務致死則虜衆雖<lb/>
多可以立潰萬一不然少有沮抑太尉將<lb/>
何以報　天子何以見天下之賢士大夫<lb/>
耶望太尉精思之速圖之無貽後時之悔<lb/>
忠憤激切之懷不能此盡謹遣使臣莫師<lb/>
雄躬造帳前靣稟拱立西望以俟嘉音不<lb/>
<pb n="KR4d0216_SBCK_024-8a"/>
宣<lb/>
　　　代任信孺與王太尉<hi>權</hi>
某聞太尉之名舊矣雖未識靣然嘗一再<lb/>
通問及來宣州見張漕父子日日稱說太<lb/>
尉忠義純一智略沉雄治軍訓旅多多益<lb/>
辦今時諸將可一二數某是以擊節誦嘆<lb/>
願交下風蓋因致書欲太尉以一千人之<lb/>
功名保三十年之冨貴某所以與太尉心<lb/>
相知者甚厚自黠虜渝盟　聖上奮發威<lb/>
斷以迄逋誅天聲震疊山揺海蹙太尉兼<lb/>
<pb n="KR4d0216_SBCK_024-8b"/>
心膂爪牙之任杖旄秉鉞銳卒十萬式遄<lb/>
其驅揚舲濟江分據險阻可謂盛矣中外<lb/>
之士正望太尉以捷音聞雖定林之役追<lb/>
北百里然斬獲不多人心未快數日來或<lb/>
謂虜騎巳越滁壽太尉復還歷陽果爾則<lb/>
何爲耶淮西重地朝廷所責望者專在太<lb/>
尉李侯成侯其實太尉麾下爾事勢之急<lb/>
如此必三帥協義同力首尾相應盡去疑<lb/>
間合爲一家然後爲可今日調護茲事獨<lb/>
在太尉太尉聦明辦此不難所願太尉念<lb/>
<pb n="KR4d0216_SBCK_024-9a"/>
主上平日眷遇之隆不憚少屈遣書致禮<lb/>
交歡二帥相與誓約專意國事屏除私心<lb/>
尅日共舉以翦竆冦以復境土則太尉勲<lb/>
在社稷身名俱榮竹帛鍾鼎不足稱載萬<lb/>
一不出乎此各自爲謀少失機㑹悔將何<lb/>
之忠憤激切懐不能已輒以尺書布之幕<lb/>
下可否之决立遲一報不宣<lb/>
<pb n="KR4d0216_SBCK_024-9b"/>
</p>
<p>
于湖居士文集卷第二十四<lb/>
</p>
<p>
</p>
  </div>
</body>
</text>
</TEI>
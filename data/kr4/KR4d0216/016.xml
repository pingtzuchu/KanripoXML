<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0216_SBCK_016-1a"/>
于湖居士文集卷第十六<lb/>
　奏議<lb/>
　　　論緫攬權綱以盡更化劄子<hi>秘書正字</hi>
<hi>召對日</hi>
臣恭惟　陛下天縱神聖身濟興運兢兢<lb/>
行道餘三十年以　陛下之心行　陛下<lb/>
之政唐虞三代冝不足進而懷忠之士以<lb/>
今揆古容欲有議者何哉羣臣負陛下<lb/>
使令也自　建炎以來朝廷之治蓋甞一<lb/>
再更張方　陛下厲精於中興之初則執<lb/>
<pb n="KR4d0216_SBCK_016-1b"/>
事者立異相髙隆虚名而略實用逮　陛<lb/>
下恭巳於修好之後則專國者怙權植黨<lb/>
廢公議以竊主威夫君天也父也事天事<lb/>
父若此尚何暇望其它哉今　陛下收還<lb/>
威柄人才用舎蔽自　聖志先時二者之<lb/>
敝固巳革去然臣之愚猶欲冒昧自竭者<lb/>
誠願　陛下清間之燕宻諭邇臣使之無<lb/>
苟目前益務逺略而巳夫事有可爲當各<lb/>
進所聞豈必拘形迹之疑政或偏敝當勿<lb/>
憚改作不冝習見聞之舊翫歳月則將失<lb/>
<pb n="KR4d0216_SBCK_016-2a"/>
投機之㑹飾文具則必盭責實之旨使羣<lb/>
臣精白以承休德則　陛下髙拱而昭成<lb/>
功永輯隆平無有紀極惟　陛下留神財<lb/>
幸取　進止<lb/>
　　　乞改正遷謪士大夫罪名劄子<hi>祕書</hi>
<hi>正字召對日</hi>
臣仰惟　陛下天造神㫁與海内更始士<lb/>
大夫流竄降黜一皆抆拭待之如初甚盛<lb/>
德也臣竊見前者大臣竊　陛下之威福<lb/>
濟私心之喜怒逮其莫景很恣尤甚士大<lb/>
<pb n="KR4d0216_SBCK_016-2b"/>
夫稍自振厲不肯阿附或小有違忤則羅<lb/>
致之獄毛舉縷析旁逮知舊懼其不能廢<lb/>
錮必以贓私罪汙之有司觀望風㫖鍜錬<lb/>
煩酷使之誣伏爰書訊鞠貫穿首尾強立<lb/>
左驗務令案節備具牢不可破今雖累降<lb/>
詔旨許以辯雪然有見賢能之士或曽蒙<lb/>
陛下奬拔則忌之益深乃使虚被誣衊自<lb/>
新無路人才終棄實可憫惜臣愚欲望<lb/>
聖慈斷自宸哀特降睿旨下刑部諸命<lb/>
官自去年郊祀赦前犯贓私罪除州縣監<lb/>
<pb n="KR4d0216_SBCK_016-3a"/>
臨之官因民戸論訴監司按發若有冤抑<lb/>
依條審實外如係近年取怒故相並縁文<lb/>
致有司觀望鍜錬成罪之人特免看詳並<lb/>
與改正庶幾士大夫實霑恩宥復全名節<lb/>
得備國家選用天下幸甚取　進止<lb/>
　　　論涵養人才劄子<lb/>
臣聞國勢之強弱不係於土地之廣狹甲<lb/>
兵之利鈍而係夫人才所謂人才者有二<lb/>
焉文章足以藻飾治具風采足以羽儀薦<lb/>
紳此平時用之而有餘者也靜有以察未<lb/>
<pb n="KR4d0216_SBCK_016-3b"/>
形之機動有以應方來之變如藥石眞可<lb/>
療病如榖粟眞可捄飢此則平時旣不可<lb/>
不涵養蓄儲而羽檄交馳之際則又不可<lb/>
頃刻而無此者也恭惟　陛下以天縱之<lb/>
聖躬履興運而宵旰求治深思逺慮將以<lb/>
遺子孫萬世之安搜羅人才惟恐或失所<lb/>
謂藻飾治具羽儀薦紳者固自不乏然臣<lb/>
區區之忠猶効此言者誠懼夫實用之才<lb/>
尚少也夫楩楠𣏌梓自拱把知其爲良然<lb/>
不假之以歳月培壅封埴遽責之以任重<lb/>
<pb n="KR4d0216_SBCK_016-4a"/>
鮮有不撓折者是人才又貴夫涵養欲望<lb/>
聖慈深詔二三大臣俾更廣求實才可用<lb/>
之人善謀能斷文不足而質有餘者置諸<lb/>
中都扶持長養婁試熟察以須其成在平<lb/>
時則隆國勢以折未萌於緩急則受任奔<lb/>
走禦侮捍患無不可者誠得一二十輩森<lb/>
布在列則　陛下可以垂拱無爲固宗社<lb/>
於磐石而二三大臣亦可以優游怡愉於<lb/>
廟堂之上而無所事矣取　進止<lb/>
　　　請刪定　列聖圖書劄子<hi>校書郎賜對日</hi>
<pb n="KR4d0216_SBCK_016-4b"/>
臣仰惟　帝室龍興聖聖傳緒天德地業<lb/>
旣載諸信史雲章奎文又勒于鴻編於是<lb/>
並建内閣以謹其藏所以宣奕葉之文明<lb/>
示萬世之軌範　陛下身濟大業遹追來<lb/>
孝載即廣内一新寶儲館御䆳清規模輪<lb/>
奐神聖顧歆中外感恱太平盛舉不可加<lb/>
巳然臣竊聞　列聖圖書皆在冊府六閣<lb/>
所藏或爲未備欲望　睿明深詔祕館恭<lb/>
取　祖宗寶訓御集實錄五朝正史盡行<lb/>
録冩館職讎校上之六閣庶幾典冊尊嚴<lb/>
<pb n="KR4d0216_SBCK_016-5a"/>
日星並煥上以昭　陛下尊祖欽宗丕揚<lb/>
謨烈之意外以闡治世之彌文垂耀來今<lb/>
取　進止<lb/>
　　小貼子契勘今來陳請並係巳成之<lb/>
　　書止乞就袐書省官吏抄録校正即<lb/>
　　不置局支破添給將來了畢亦不推<lb/>
　　恩<lb/>
　　　乞不施行官貟限三年起離僧寺<lb/>
　　　寄居劄子<hi>校書郎賜對日</hi>
臣伏見指揮臣寮陳請州縣僧寺官貟見<lb/>
<pb n="KR4d0216_SBCK_016-5b"/>
住者限三年起離今來將巳限滿臣竊惟<lb/>
朝廷住賣度牒之乆僧徒寖少所在佛屋<lb/>
例多空閑往者中興之初西北士人渡江<lb/>
甞有指揮許於僧寺安下休兵以來雖間<lb/>
亦自造住屋然其間實有窮困者卒歳之<lb/>
計猶且不給豈有餘力可以買地建宅今<lb/>
縁年限將滿僧徒漸敢無禮迫逐或結託<lb/>
官吏迫以威勢流落之士極爲狼狽臣又<lb/>
聞紹興府福州泉州宗司及南班宗室皆<lb/>
在僧寺格以新制則此官府亦合遷起若<lb/>
<pb n="KR4d0216_SBCK_016-6a"/>
别行營繕豈惟州縣甚有所費而工役之<lb/>
多又復重擾百姓伏望　陛下矜恤特賜<lb/>
睿㫖將昨降寄居僧寺限三年起移指揮<lb/>
更不施行庶使僑寓之士數百千家皆均<lb/>
被上恩不致失所取　進止<lb/>
　　　論先備劄子<lb/>
臣聞善毉者不以無病而廢藥石之儲善<lb/>
國者不以無事而忽先具之備蓋懲病克<lb/>
壽弗畏入畏古之戒然也恭惟　陛下神<lb/>
心淵懿聖學髙逺前世安危治忽之鑒當<lb/>
<pb n="KR4d0216_SBCK_016-6b"/>
今先後注措之冝皆巳昭晣洞逹無有疑<lb/>
蔽如日之中而纎悉必照如衡之平而輕<lb/>
重必審凡所以明謹政體興起治功鞏固<lb/>
丕基維持萬世者罔不備具固何待羣臣<lb/>
千慮之愚然臣不識忌諱深惟古人先事<lb/>
之義竊謂今日歳誠豐矣然荒政不可以<lb/>
不治兵固戢矣然邊備不可以不謹黎獻<lb/>
畢集允釐百工當思有馳騖不足之時四<lb/>
方無警百姓按堵當思有毫末弗緝之患<lb/>
此其略也夫綢繆宜隂雨之未及宴安惟<lb/>
<pb n="KR4d0216_SBCK_016-7a"/>
酖毒之可畏伏惟席大治大安之勢擇凡<lb/>
當預備之䇿因大臣造膝之餘使之一二<lb/>
條舉熟復而深圖之孟子曰國家間暇及<lb/>
是時明其政刑雖大國必畏之矣臣不勝<lb/>
惓惓以爲　陛下獻惟　陛下幸赦取<lb/>
進止<lb/>
　　　乞更定太常樂章劄子<lb/>
臣恭惟　陛下飭躬齋精祗見郊廟靡愛<lb/>
圭幣懷柔百神獨聲詩之薦未稱明德伏<lb/>
觀太常所奏樂章第其篇叙則有詳略之<lb/>
<pb n="KR4d0216_SBCK_016-7b"/>
不同稽之文義則或違牾而弗恊三歳之<lb/>
親祠四時之常祀率用此也而習熟所傳<lb/>
有司弗議臣甚懼焉恭惟眞宗　仁宗<lb/>
寔始親製薦饗樂章所以申景鑠宣至和<lb/>
假三靈之驩者炳然與日星較著而當時<lb/>
輔臣翰苑奉詔而作者亦皆依末光垂典<lb/>
冊雅頌所編不足進也臣愚欲望　聖慈<lb/>
深詔邇臣取凡太常樂章更定篇次摽别<lb/>
部分具以奏御　陛下萬機之暇用　列<lb/>
聖故事擇宗廟郊禖親祠所用駿發　睿<lb/>
<pb n="KR4d0216_SBCK_016-8a"/>
思肆筆而成其餘分命大臣與兩制儒館<lb/>
之士一新撰述裒爲成書下之太常以俟<lb/>
來歳郊見奏焉庶幾中興追繼韶勺施之<lb/>
無窮取　進止<lb/>
　　　乞脩日曆劄子<hi>起居舎人兼脩玉牒實録院檢討官日</hi>
臣聞　神宗皇帝相王安石用私意作日<lb/>
録一時政事羙則歸巳陳瓘以死爭之著<lb/>
爲尊堯集日録辯等書忠臣義士感激增<lb/>
氣恭惟　陛下躬履艱難濟登休治寶慈<lb/>
與儉仁民愛物聖德之盛固巳聿追先烈<lb/>
<pb n="KR4d0216_SBCK_016-8b"/>
而故相信任之專禮遇之隆又非特如安<lb/>
石受知於　神祖也臣竊謂政事舉措號<lb/>
令設施一皆蔽自聖斷故相或能將順賛<lb/>
襄而巳臣懼其作時政記亦如安石專用<lb/>
已意掠羙自歸揜　陛下之聖明私羣臣<lb/>
之褒貶日曆之官因取其說著於簡䇿大<lb/>
非尊戴　君父傳信萬世之義臣實恐懼<lb/>
仰惟　陛下旣遴選史臣付以論譔欲望<lb/>
駿發明詔再取去歳以前臣僚修過日曆<lb/>
詳加是正審訂事實貶黜私說發明聖德<lb/>
<pb n="KR4d0216_SBCK_016-9a"/>
庶幾作　宋一經襲六爲七垂之無窮天<lb/>
下幸甚取　進止<lb/>
　　　論王公衮復讎議<hi>兼權中書舎人日</hi>
復讎義也夫讎可復則天下之人將交讎<lb/>
而不止於是聖人爲法以制之當誅也吾<lb/>
爲爾誅之當刑也吾爲爾刑之以爾之讎<lb/>
麗吾之法於是爲人子而讎於其父母者<lb/>
不敢復而惟法之聽何也法行則復讎之<lb/>
義在焉故也今夫佐公衮之母旣葬而暴<lb/>
其骨僇尸也父母之讎莫大於是佐公衮<lb/>
<pb n="KR4d0216_SBCK_016-9b"/>
得賊而輒殺之義也而莫之敢殺也以謂<lb/>
有法焉律曰發冡開棺者絞二子之母遺<lb/>
骸散逸於故藏之外則賊之死無疑矣賊<lb/>
誠死則二子之讎亦報此佐公衮所以不<lb/>
敢殺之於其始獲而必歸之吏也獄成而<lb/>
吏出之使賊洋洋出入閭巷與齊民齒夫<lb/>
父母之讎不共戴天者也二子之始不敢<lb/>
殺也蓋不敢以私義故亂法今獄巳成矣<lb/>
法不當死二子殺之罪也法當死而吏廢<lb/>
法則地下之辱沉痛鬱結終莫之伸爲之<lb/>
<pb n="KR4d0216_SBCK_016-10a"/>
子者尚安得自比於人也哉佐有官守則<lb/>
公衮之殺是賊恊於義而冝於法者也椿<lb/>
等聞春秋之義義在復讎公衮起儒生尫<lb/>
怯如不勝衣當殺賊時奴隷皆驚走賊以<lb/>
死捍公衮得不死適耳且此賊掘冡至十<lb/>
數甞敗而不死今又敗焉而又不死則其<lb/>
惡必侈於前公衮之殺之也豈獨直王氏<lb/>
之冤而巳哉椿等謂公衮復讎之義可嘉<lb/>
公衮殺掘冡法應死之人爲無罪納官贖<lb/>
弟佐之請當不許故縱失刑有司之法冝<lb/>
<pb n="KR4d0216_SBCK_016-10b"/>
如律謹議<lb/>
于湖居士文集卷第十六<lb/>
</p>
<p>
</p>
  </div>
</body>
</text>
</TEI>
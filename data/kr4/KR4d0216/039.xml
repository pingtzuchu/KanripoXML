<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0216_SBCK_039-1a"/>
于湖居士文集卷第三十九<lb/>
　　尺牘<lb/>
　　　劉兩府<lb/>
某幸甚昨者江行遂獲進拜棨㦸恭惟領<lb/>
軍開府相公道德勲業蟠除天地内洽草<lb/>
木外薄夷虜中與以來一人而巳况珠幢<lb/>
玉節奉詔東下先聲所曁山川震疊賔客<lb/>
如雲冠蓋相望士於兹時蘄一望塵而拜<lb/>
猶恐無因而至前某也晚出不肖又方放<lb/>
棄湖海持剡修謁亟蒙賜見温顔頋接巳<lb/>
<pb n="KR4d0216_SBCK_039-1b"/>
過涯分旣又親屈英衮從以千騎訪之於<lb/>
寂寞無人之境經綸之成謀宏濟之英畧<lb/>
開示紬繹了無疑間卓乎偉哉弗可及已<lb/>
嘗病兹世峩冠結綬車載斗量皆齪齪爲<lb/>
身謀不足與共事無強人意者自承恃相<lb/>
公以來於今十日竊自慶抃廼知名世篤<lb/>
生人傑湛乎淵渟崒乎嶽峙至於得時而<lb/>
行雷厲風飛桑䕃不徙大功克建則亦歛<lb/>
然退託於不能之地弗以一毫留胷次求<lb/>
之古昔有道之士從容應世如此耳即日<lb/>
<pb n="KR4d0216_SBCK_039-2a"/>
不審次舎何地上思見公與百執<lb/>
士女望公之來何啻渇飢恭想小留鎮江<lb/>
亟以介圭去朝帝所區區有懷頋非筆舌<lb/>
所能宣盡姑致歸郷之意仰兾憐察<lb/>
　　　代揔得居士與葉參政<lb/>
某仰惟相公昨者登貳西府有識之士固<lb/>
巳相慶知相公非苟冨貴者得時而行必<lb/>
大有以慰中外之心旣而又相慶曰虜之<lb/>
情僞深矣相公親渉其庭且究知之將爲<lb/>
上盡言於是相公來歸天下傾耳以聽廼<lb/>
<pb n="KR4d0216_SBCK_039-2b"/>
七月丁酉相公進長樞庭而郵置所傳相<lb/>
公避遜之章所以復于上者蓋卓然以今<lb/>
日之事自任又傳聞相公歸自北鄙即於<lb/>
昕朝力陳機㑹之不可失黠虜包藏冝深<lb/>
爲備天聽旣回國勢自尊帷幄所籌罔不<lb/>
慰愜社稷幸甚生靈幸甚竊謂朝廷狃於<lb/>
和議將二十年小大之臣以兵爲諱軍政<lb/>
不修邊備闕然長淮千里東南恃以爲藩<lb/>
籬者一切置之度外而彼犬羊之聚鏖凶<lb/>
嘯毒未甞南郷而忘我自去春榷場廢朝<lb/>
<pb n="KR4d0216_SBCK_039-3a"/>
廷始聳然知虜意之所在將深圖之而上<lb/>
下議論或未然一日復一日又至于今今<lb/>
事迫矣天其或者將遂悔禍貽我　宋中<lb/>
興之基於萬斯年用是降大任於相公當<lb/>
是責也左丞相湯公忠貫日月精慮微一<lb/>
食息之頃未甞不憂念國家未甞不垂意<lb/>
人物而徃時諸賢人各有心或未知同寅<lb/>
恊恭以濟鴻業今天付相公以此事上意<lb/>
如此天意如此相公之與湯公詎可不深<lb/>
鑒徃事惟和惟一以共圖休功也哉伏惟<lb/>
<pb n="KR4d0216_SBCK_039-3b"/>
相公深念之飢者易食渇者易飲中原之<lb/>
人困於暴虐困於旱蝗困於力役死者北<lb/>
屋矣遺民思　宋之心如遭水火而望救<lb/>
援其勢已急千載一時間不容髮伏惟相<lb/>
公深念之紹興𥘉諸將用兵淮上毫泗徐<lb/>
沂之人簞食壷漿以迎我師師退虜復取<lb/>
之即盡屠其人以泄憤怒然民終不悔它<lb/>
日我師至焉其迎我如𥘉去冬蔣州王俊<lb/>
但假托本朝名字淮北之人信以爲然自<lb/>
蔡頴至于河北尅期響應㑹俊敗獲事雖<lb/>
<pb n="KR4d0216_SBCK_039-4a"/>
不克然以此可見吾民之心今我以一旅<lb/>
之衆渡淮則彼之鋤耰棘矜皆爲吾用建<lb/>
瓴破竹莫捷於此獨恐朝廷憚於先發耳<lb/>
伏惟相公深念之王戚李三將忠勇自力<lb/>
義無返顧然發縱指示必惟其人冝得大<lb/>
臣一其節制事當豫定若必待赤白囊至<lb/>
而後爲之應將無及矣伏惟相公深念之<lb/>
今日議事之臣翫歳愒日以相公與左丞<lb/>
相之所建立爲不然者以十人而九秋冬<lb/>
之交虜或未動則是議者必雜然謂邊頭<lb/>
<pb n="KR4d0216_SBCK_039-4b"/>
本無事湯公葉公過爲之謀又將自怠以<lb/>
弛吾備以挫奮義者之心患將益深悔且<lb/>
噬臍伏惟相公深念之某憂患摧傷之餘<lb/>
所欠一死登相公之門蓋自蚤歳晚節末<lb/>
路獲備使令受任之地寔在窮邊平生志<lb/>
願庶其少見於此去歳單車赴古蔣適丁<lb/>
互市之變已而蒙恩攝帥除漕某生長淮<lb/>
甸知虜之情必不但已日夜究心心思爲<lb/>
之憊蓋甞縷縷白之廟堂至于十數丞相<lb/>
湯公深以爲當然而某人微望輕動輙齟<lb/>
<pb n="KR4d0216_SBCK_039-5a"/>
齬或者反以爲罪坐糜歳且徒自慨嘆今<lb/>
者相公旣專宥宻之寄深思熟慮日不暇<lb/>
給將以戡外侮而隆内治於斯時也竹頭<lb/>
木屑皆所不棄况如某受知之深者哉父<lb/>
子百口畢命驅馳指天誓心罔有二事伏<lb/>
惟相公憐而察之伏𥿄不勝忠憤激切之情<lb/>
　　　廟堂劄子<lb/>
仰惟先生於從容無事之時不動聲氣爲<lb/>
聖天子建萬丗之長䇿逺視古昔寔所創<lb/>
見一昨丙子詔書旣下雖窮山幽谷婦人<lb/>
<pb n="KR4d0216_SBCK_039-5b"/>
孺子亦皆感泣蓋所以慰率土之望昭在<lb/>
天之靈杜紛糾之源一視聽之歸再造炎<lb/>
圖端自此日而今而後知黠虜之不敢侮<lb/>
我中國諸將之不敢輕我朝廷國勢日隆<lb/>
主威日振而先生之道德勲名能言之士<lb/>
所不得而稱載也某負罪屏處不得拜伏<lb/>
光範爲天下賀然竊喜恩地茂勲先立使<lb/>
某啜菽飲水槁死巖谷之間猶有榮耀伏<lb/>
惟財幸<lb/>
　　　湯丞相<lb/>
<pb n="KR4d0216_SBCK_039-6a"/>
某比以本路水灾如許飢民無聊復迫夏<lb/>
秋流離道路圜視無䇿乃卜中元節用道<lb/>
士說肅齋三日醮於府治奏章祈恩二十<lb/>
有五日本路漕司奉堂帖許令檢閣夏稅<lb/>
而得旨蓋十六日也恭惟　聖天子出神<lb/>
天之本眞應帝王之興起我大丞相以侍<lb/>
宸列仙來居上宰之位乃今蟣蝨微臣冒<lb/>
昧有請緑函宵升皇澤朝下垂應如響恩<lb/>
惠濃浹卓異之事實爲創見某與此路數<lb/>
十萬生聚望闕扣頭不知以何仰報帝力<lb/>
<pb n="KR4d0216_SBCK_039-6b"/>
與我相公全活之功也幸甚幸甚某在此<lb/>
雖極力以治荒政但賑給二事徒有其名<lb/>
無以徧給今獨有修圩一事朝廷所當加<lb/>
意蓋今年圩不修則明年江上無田無田<lb/>
則無民矣修圩藉民力民藉官給之食以<lb/>
活而常平米旣無餘則圩亦無自而修故<lb/>
今日急先務莫若於江上得熟處廣糴轉<lb/>
江而下積之蕪湖以湏水落興工此事參<lb/>
政周丈頃在太平知之爲詳伏望恩地速<lb/>
賜經畫米不欲多得二十萬斛庶可從容<lb/>
<pb n="KR4d0216_SBCK_039-7a"/>
集事伏望大丞相念之不勝激切之禱<lb/>
　　又劉兩府<lb/>
某竊瞻國之盛衰必觀諸人望之用舎謝<lb/>
太傅消揺東山雅意丘壑當時議者顧<lb/>
謂安石不起如蒼生何言若大而夸然卒<lb/>
之成肥水之功者安石也裴中立以䜛居<lb/>
外兩河諸侯浸淫問鼎中立復相忠者懷<lb/>
而強者畏人望之用果如何哉自五月來<lb/>
朔方傳聞洶洶豈惟自江以北百姓束檐<lb/>
以待而江淛之間亦復騷然忽有郵書報<lb/>
<pb n="KR4d0216_SBCK_039-7b"/>
相公開帥府以號令諸將制冊揚廷㤙禮<lb/>
赫奕凡士大夫與夫閭巷之民田夫牧人<lb/>
莫不歡喜奔走更相告語以謂相公旣用<lb/>
則吾事必濟無復憂矣至於赤籍伍符則<lb/>
又踴躍抃厲以有赴敵致命義無却顧之<lb/>
意黠虜震懾先聲所曁奉頭䑕竄遺魂<lb/>
落膽烏乎休哉古未有也恭惟某官不丗之<lb/>
功成在旦夕便當肅清宫禁祗謁寑園某<lb/>
無似庶將載筆後車草露布以俟獻也<lb/>
某以乆不省祖塋自宣城暫歸歷陽村落<lb/>
<pb n="KR4d0216_SBCK_039-8a"/>
一二日復西上矣民間恃相公近在維揚皆<lb/>
得自安惟是民兵一事朝廷憂懼近日復<lb/>
有約束分隷諸軍田野之人愈更皇恐孔<lb/>
子曰以不教民戰是謂棄之周官井田之<lb/>
法春蒐夏苗秋獮冬狩其坐作進退固<lb/>
巳閱習而猶曰不教者蓋謂未甞教之以<lb/>
知禮知義知信知勇如子犯之所云也今<lb/>
之民雖坐作進退冥然不知乃欲驅之以<lb/>
當六敵民之死不敢自愛萬一沮吾軍勢<lb/>
悔將何及仰惟某官同國休戚知無不言<lb/>
<pb n="KR4d0216_SBCK_039-8b"/>
况此淮民又属戯下敢告相公具以利害<lb/>
逹之冕旒將兩淮民社一切罷免豈惟十<lb/>
萬生靈皆出全護脱性命於鋒鏑而緩急<lb/>
之際不誤國事尤其大者也伏惟相公垂<lb/>
情無以某小子而廢斯言熟計而亟圗<lb/>
之無任激切恐懼之至<lb/>
于湖居士文集卷第三十九<lb/>
</p>
<p>
</p>
  </div>
</body>
</text>
</TEI>
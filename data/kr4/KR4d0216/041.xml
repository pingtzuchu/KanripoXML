<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0216_SBCK_041-1a"/>
禁榜<hi>附</hi>
<hi>張安國舍人知撫州日以有賣藥假者出榜戒約曰增</hi>
陶隱居孫真人因本草千金方濟物利生<lb/>
多積隂徳名在列仙自此以來行醫貨藥<lb/>
誠心救人獲福報者甚衆不論方册所載<lb/>
只如近時此驗尤多有只賣一真藥便家<lb/>
資鉅萬或自身安榮享髙壽或子孫及第<lb/>
改換門户如影隨形無有差錯又曽眼見<lb/>
貨賣假藥者其𥘉積得些小家業自謂得<lb/>
計不知冥冥之中自家合得禄料都𬒳減<lb/>
<pb n="KR4d0216_SBCK_041-1b"/>
尅或自身多有横禍或子孫非理破蕩致<lb/>
有遭天火𬒳雷震者葢縁贖藥之人多是<lb/>
疾病急切將錢吿求賣藥之家孝弟順孫<lb/>
只望一服見效却𬒳假藥誤賺非惟無益<lb/>
反致損傷尋常誤殺一飛禽走獸猶有因<lb/>
果况萬物之中人命最重無辜𬒳禍其痛<lb/>
何窮<hi>詞多更不盡載</hi>
<pb n="KR4d0216_SBCK_041-2a"/>
張于湖集附錄<lb/>
　　　張安國傳<lb/>
孝祥字安國歷陽烏江人籍之七代孫邵<lb/>
之從子也讀書一過目不忘下筆頃刻數<lb/>
千言年十六領鄉書再舉冠里選紹興二<lb/>
十四年廷試第一䇿問師學淵源秦熺之<lb/>
子塤與曹冠皆力攻程氏專門之學孝祥<lb/>
獨不攻考官魏師遜已定塤冠多士孝祥<lb/>
次之曹冠又次之髙宗讀策皆檜熺語於<lb/>
是擢祥第一而塤第三御筆批云議論確<lb/>
<pb n="KR4d0216_SBCK_041-2b"/>
正詞翰爽美宜以爲第一在廷百官莫不<lb/>
歎羡都人士争錄其策而求識面授承事<lb/>
郎簽書鎮東軍節度判官先是上之抑塤<lb/>
而擢孝祥也秦檜巳怒旣知孝祥乃祁之<lb/>
子祁與胡寅厚檜數憾寅且唱第後曹泳<lb/>
揖孝祥於殿廷以請婚孝祥不答泳撼之<lb/>
於是風言者誣祁有反謀詔繫獄㑹檜死<lb/>
上郊祀之二日魏良臣宻奏散獄釋罪遂<lb/>
以孝祥爲秘書省正字故事殿試第一人<lb/>
次舉始召孝祥第甫一年得名繇此𥘉對<lb/>
<pb n="KR4d0216_SBCK_041-3a"/>
百言乞緫覽權綱以盡更化之美又言官<lb/>
吏忤故相意并縁文致有司觀望鍜鍊而<lb/>
成罪乞今有司即改正又言王安石作日<lb/>
錄一時政事美則歸已故相信任之專非<lb/>
特安石臣懼其作時政記亦如安石專用<lb/>
已意乞取已修日曆詳審定正黜私說以<lb/>
垂無窮從之遷校書郎會芝生太廟楹百<lb/>
官賀畢或獻賦頌孝祥獨上原芝一篇以<lb/>
諷之時儲位尚虚以大本未立爲言且言<lb/>
芝在仁宗英宗之室天意可見乞早定大<lb/>
<pb n="KR4d0216_SBCK_041-3b"/>
計髙宗首肯遷尚書禮部貟外郎尋爲起<lb/>
居舍人權中書舍人𥘉孝祥登第出湯思<lb/>
退之門思退爲相擢孝祥甚峻而思退素<lb/>
不喜汪徹孝祥與徹同爲館職徹老成重<lb/>
厚而孝祥年少氣銳徃徃凌轢之至是徹<lb/>
爲御史中丞首劾孝祥奸不在盧𣏌下孝<lb/>
祥遂罷提舉江州太平興國宫於是湯思<lb/>
退之客稍稍𬒳逐尋除知撫州年未三十<lb/>
蒞事精確老於州縣者所不及孝宗即位<lb/>
復集英殿修撰知平江府事繁劇孝祥剖<lb/>
<pb n="KR4d0216_SBCK_041-4a"/>
决庭無滯訟屬邑大姓並海囊槖爲奸利<lb/>
孝祥捕治籍其家得榖粟數萬明年呉中<lb/>
大饑乞頼以濟張浚自蜀還朝薦孝祥召<lb/>
赴行在孝祥既素爲湯思退在知及受浚<lb/>
薦思退不恱孝祥入對乃陳二相當同心<lb/>
戮力以副陛于恢復之志且靖康以來惟<lb/>
和戰兩言遺無窮禍要先立自治之策以<lb/>
應之復言用才之路太狹乞慱採度外之<lb/>
士以備緩急之用上嘉之除中書舍人尋<lb/>
除直學士院兼都督府參賛軍事俄兼領<lb/>
<pb n="KR4d0216_SBCK_041-4b"/>
建康留守言者改除敷文閣待制留守如<lb/>
舊㑹金再犯邊孝祥陳金之勢不過欲要<lb/>
盟宣諭使劾孝祥落職罷復集賢殿修撰<lb/>
知静江府廣南西路經畧安撫使治有聲<lb/>
績復以言者罷俄起知潭州爲政簡易時<lb/>
以威濟之湖南遂以無事復待制徙知荆<lb/>
南湖北路安撫使築寸金堤自是荆州無<lb/>
水患置萬盈倉以儲諸漕之運民德之請<lb/>
祠㑹以疾終卒孝宗惜之有用才不盡之<lb/>
嘆進顯謨直學士致仕年三十八孝祥俊<lb/>
<pb n="KR4d0216_SBCK_041-5a"/>
逸文章過人尤工翰墨嘗親書奏劄髙宗<lb/>
見之曰必將名世<lb/>
　　　又宣城張氏信譜傳<lb/>
公諱孝祥字安國學者稱爲于湖先生本<lb/>
貫和州烏江縣唐司業張籍七丗孫秘閣<lb/>
修撰金國通問使邵之從子父祁任直秘<lb/>
閣淮南轉運判官紹興𥘉年金人㓂和州<lb/>
隨父渡江居蕪湖昇仙橋西時公甫數歳<lb/>
豫章王徳機一見而竒之遂許以女焉㓜<lb/>
敏悟書再閱成誦文章俊逸頃刻千言出<lb/>
<pb n="KR4d0216_SBCK_041-5b"/>
人意表轉運公嘗面池築室爲讀書所池<lb/>
故多蛙公以硯擲之聲遂永息人咸異之<lb/>
旣貴即以禁蛙名其池年十六領鄉書再<lb/>
舉冠里選紹興甲戍廷試擢進士第一時<lb/>
年二十有三策問師友淵源秦塤曹冠皆<lb/>
力攻程氏專門之學公獨以程氏得孔孟<lb/>
之緒先知貢舉湯思退已定塤魁多士帝<lb/>
讀其策皆檜語復自裁擇乃首擢公親灑<lb/>
宸翰議論堅正詞翰俱美先蕪湖東境有<lb/>
龍穿岸騰空風雷夐異須臾雲霓五彩光<lb/>
<pb n="KR4d0216_SBCK_041-6a"/>
燭百里江山掩映如錦及捷聞人咸謂慶<lb/>
雲爲公之先兆云先是岳飛卒於獄時廷<lb/>
臣畏禍莫敢有言者公方第即上疏言岳<lb/>
飛忠勇天下共聞一朝被謗不旬日而亡<lb/>
則敵國慶幸而將士解體非國家之福也<lb/>
又云今朝廷冤之天下冤之陛下所不知<lb/>
也當亟復其爵厚恤其家表其忠義播吿<lb/>
中外俾忠魂暝目于九原公道昭明于天<lb/>
下帝特優容之時公尚在期集所猶未官<lb/>
也秦相益忌之𥘉授簽書鎭東節度判官<lb/>
<pb n="KR4d0216_SBCK_041-6b"/>
㕔公事轉秘書省正字故事殿試第一人<lb/>
次舉始召公第甫一年得召對勸帝緫攬<lb/>
權綱以盡更化之美又言官吏忤故相意<lb/>
並緣父致有司觀望鍜錬而成罪乞令有<lb/>
司即改正之復言王安石作日錄一時政<lb/>
事美則歸已故相信任之專非特安石臣<lb/>
懼其作時政記者亦如安石專用已意乞<lb/>
取已修日曆詳審是非正黜私說以垂無<lb/>
窮從之遷校書郎勅兼國史實錄院校勘<lb/>
會連歳芝生太廟楹百官表賀時儲位尚<lb/>
<pb n="KR4d0216_SBCK_041-7a"/>
虚公獨上原芝篇以諷之其畧曰惟大本<lb/>
未立社稷宗廟亦靡克寧響又曰在仁宗<lb/>
英宗之室尺意可見乞早定大計髙宗覧<lb/>
之首肯再三舉朝稱誦遷尚書禮部貟外<lb/>
郎尋爲起居舍人權中書舍人𥘉公與汪<lb/>
徹同館職修先朝實錄徹老成畏禍務在<lb/>
磨稜公少年氣銳欲悉情狀徃徃凌佛徹<lb/>
謂曰蔡中郎失身於董卓故不爲君子所<lb/>
與公曰顧自立何如思退聞之不恱於徹<lb/>
之言至是徹爲御史中丞乃首劾公等奸<lb/>
<pb n="KR4d0216_SBCK_041-7b"/>
不在盧𣏌下遂罷提舉江州太平興國宫<lb/>
祀尋除知撫州事臨川詰卒趨刼庫兵一<lb/>
時鼎沸官吏屏跡公單騎馳赴軍中喻列<lb/>
校曰汝曹必欲爲亂請先殺太守僉曰不<lb/>
敢惟所給未敷耳公即手喻衆卒聽命者<lb/>
待以不死隨取金帛以次支給摘發數卒<lb/>
叱之曰倡亂者罔赦立命斬之衆校俯伏<lb/>
不敢仰視闔城宴然事聞帝極嘉奬時年<lb/>
未三十蒞事精確雖老於州縣者所不逮<lb/>
也孝宗即位除集英殿修撰知平江軍府<lb/>
<pb n="KR4d0216_SBCK_041-8a"/>
事提舉學事賜紫金魚袋平江乃臨安藩<lb/>
屏寄任匪輕公扶植善類鋤抑強暴判决<lb/>
如流庭無滯獄屬邑有大姓煮海囊槖爲<lb/>
姦利怙勢作威禍延郡邑公捕治籍其家<lb/>
得粟數萬斛明年呉中饑乞頼以濟張魏<lb/>
公還朝乃首薦公召赴行在入對勸帝辯<lb/>
邪正審是非崇根本壯士氣因痛陳國家<lb/>
委靡之弊且靖康以來惟和戰兩言遺無<lb/>
窮禍要先立自治之策以應之又陳二相<lb/>
當同心恊力以副陛下恢復之志復陳用<lb/>
<pb n="KR4d0216_SBCK_041-8b"/>
才之路太狹乞愽採度外之士以備緩急<lb/>
之用上嘉之除中書舍人遷直學士院俄<lb/>
兼都督府參賛軍事時魏公欲請帝幸建<lb/>
康以圗進兵復薦公領建康留守湯思退<lb/>
言改除敷文閣待制留守如舊及魏公罷<lb/>
判福州宣諭劾公爲黨落職𥘉轉運公築<lb/>
歸去來堂領太平州事王侯秬更爲建狀<lb/>
元第慶雲接日者見之謂將不利於金人<lb/>
至是果符其言且自渡江以來大議惟和<lb/>
與戰魏公主戰湯相主和公始登第出思<lb/>
<pb n="KR4d0216_SBCK_041-9a"/>
退之門及魏公志在恢復公力賛相且與<lb/>
敬夫志同道合故魏公屢薦公遂不爲思<lb/>
退所恱或者因公召對要先立自治之策<lb/>
以應之等語謂公出入二相之門兩持其<lb/>
說豈知公者哉思退竄仍復集英殿修撰<lb/>
知静江府廣南西路經畧安撫使治有聲<lb/>
俄改知潭州權荆湖南路提點刑獄公事<lb/>
爲政簡易時濟之以威湖南遂得以無事<lb/>
有婦不宜於夫之商而歸婦爲具食食巳<lb/>
即死其舅姑以爲婦殺之無疑渉三獄而<lb/>
<pb n="KR4d0216_SBCK_041-9b"/>
婦不伏公親鞠之婦泣曰實無此志顧食<lb/>
有魚肉以鋏承之鋏固在也公命取鋏復<lb/>
魚肉以飼犬犬斃因詢士人謂湖外有蜈<lb/>
蚣盈尺一遇食即殺之公命索婦所果得<lb/>
蜈蚣盈尺仍取魚肉飼犬復斃事立爲之<lb/>
平反婦誓祝髪以報衆大恱服㑹敬夫定<lb/>
夫扶魏公柩至州境不能入蜀公爲營葬<lb/>
於屬縣寧鄉之西遂與敬夫講性命之學<lb/>
日夕不輟築敬簡堂以爲論道之所而四<lb/>
方之學者至焉公自篆顔淵問仁章於中<lb/>
<pb n="KR4d0216_SBCK_041-10a"/>
屏晦菴南軒各爲詩文以記之尋復待制<lb/>
徙知荆南荆湖北路安撫使荆州當虜騎<lb/>
之衝自建炎以來歳無寧日公内修外攘<lb/>
百廢具興雖羽檄旁午民得休息築寸金<lb/>
堤以免水患置萬盈倉以儲漕運爲國爲<lb/>
民計也乾道五年已五偶不豫遂力清祠<lb/>
侍親疏凡數上帝深惜之進顯謨閣直學<lb/>
士致仕南軒爲文以餞之荆南士民哭送<lb/>
登舟仍給小像祀於湘中驛南軒爲之賛<lb/>
既歸蕪湖凡縉紳之士莫不晉接宗戚渡<lb/>
<pb n="KR4d0216_SBCK_041-10b"/>
江而貧窘者公輙賑之新觀瀾亭以集同<lb/>
志講論之餘徜徉山水寺觀臺榭吟咏殆<lb/>
遍而悉爲之題識蕪湖都水陸之衝舟車<lb/>
輻輳民甚苦之屢籍公爲之庇令邵宏淵<lb/>
擁兵還鎮所過市肆皆空蕪民甚恐轉運<lb/>
公與淵有識公作書以逆之至則自糴米<lb/>
數百斛父子着紫衣乗使者車犒師江上<lb/>
衆得餉揚帆而去遂秋毫無犯丞袁益之<lb/>
迎至江滸士民夾道指口夸艶庚寅冬疾<lb/>
復作遂卒卒之日商賈爲之罷市兩河之<lb/>
<pb n="KR4d0216_SBCK_041-11a"/>
民惶惶如失所恃帝聞之惜其有用才不<lb/>
盡之嘆公性剛正不阿秦塤同登第官禮<lb/>
部侍郎一揖之外不交一言尤工翰墨嘗<lb/>
親書奏劄髙宗見之曰必將名丗詩詞雄<lb/>
麗尤工古調有于湖集四十卷嗟乎惟公<lb/>
起布衣𬒳簡遇入司帝制出典藩翰議論<lb/>
風采文章政事卓然絶人歷事中外士師<lb/>
其道吏畏其威民懐其徳所至有聲奈何<lb/>
筮仕之𥘉見忘於檜既而不恱於湯旅進<lb/>
旅退向使得召行道天錫永年斯丗斯道<lb/>
<pb n="KR4d0216_SBCK_041-11b"/>
之寄經天緯地之才當必有大過人者卒<lb/>
不能䆒其所施齎志以没惜哉參知政事<lb/>
孝伯丗稱賢相孝曽以節義聞孝才孝章<lb/>
以文學著公之諸兄弟也賢才萃於一門<lb/>
公實有以啓之子太平公易簀時方髫年<lb/>
從諸父徙宣城旣而從事素書合門䕃不<lb/>
克磨勘者二十年今皇帝登極建元始得<lb/>
蒙例遥授登仕郎孫永通今授　即委<lb/>
予以傳以余嘗得侍公且生則同鄉徙則<lb/>
同邑知公之深也義不忍辭因摭實所聞<lb/>
<pb n="KR4d0216_SBCK_041-12a"/>
而次序之以備觀風者之採云紹熈五年<lb/>
甲寅歷陽居士陸丗良書於蕪湖介清堂<lb/>
　宋官誥八道<lb/>
　　　𥘉𥙷承事郎授鎮東簽判誥<lb/>
勅賜進士及第張孝祥朕勅天之命夙夜<lb/>
祗懼茲親策多士於庭爾以正對發明師<lb/>
友淵源之義深契朕心擢冠羣英僉言惟<lb/>
允授爾京秩賛畫輔藩此我朝待掄魁彛<lb/>
典也徃欽𥘉命益務培養器業將於此乎<lb/>
觀可𥙷承事郎特差簽書鎮東軍節度判<lb/>
<pb n="KR4d0216_SBCK_041-12b"/>
官㕔公事奉勅如右牒到奉行紹興二十<lb/>
四年十一月十日<lb/>
　　轉宣教郎誥<lb/>
勅承事郎守秘書省校書郎兼國史實錄<lb/>
院校勘張孝祥朕順古道率由舊章聖繼<lb/>
聖明繼明共仰列宗謨烈之美疑傳疑信<lb/>
傳信尚稽諸儒論譔之功固知放失之多<lb/>
蓋亦顯承之缺是在武丁之孫子任亦匪<lb/>
輕廼資叔向之春秋言皆可考成功惟允<lb/>
褒律宜優爾學有淵源詞尚體要老氏藏<lb/>
<pb n="KR4d0216_SBCK_041-13a"/>
室聨輝奎璧之間曽史策名𥙷藝炎興之<lb/>
際用已志鋪張而不詭合諸儒褒貶以爲<lb/>
功比及三年可傳百丗有晋王虞宋徐沈<lb/>
之善無丘筍袁髙　之譏卓識所資凛<lb/>
著一王之法奏篇旣訖聿嚴六閣之藏論<lb/>
賞詔功渉明有典爰霈丹宸之渥申躋文<lb/>
右之階揚鴻烈而章緝熈旣籍發揮之力<lb/>
率純徳以勵忠孝尚堅報稱之心可特授<lb/>
宣教郎依前秘書省校書郎兼國史實錄<lb/>
院校勘奉勅如右牒到奉行紹興二十七<lb/>
<pb n="KR4d0216_SBCK_041-13b"/>
年正月二十日<lb/>
　　　除秘書郎誥<lb/>
勅奉議郎秘書省校書郎兼國史實錄校<lb/>
勘張孝祥漢之藏書天禄東觀命馬融劉<lb/>
向爲郎至唐則掌四部圗籍有三人焉非<lb/>
第一流曷稱兹選爾以經術之淵源負倫<lb/>
魁之聲望曵𥚑册府校讐甚優秉筆史筵<lb/>
討論靡倦爰命進典中秘以倡斯文異日<lb/>
玉堂承明皆權輿乎此可依前奉議郎特<lb/>
授秘書郎兼國史實錄院校勘奉勅如右<lb/>
<pb n="KR4d0216_SBCK_041-14a"/>
牒到奉行紹興二十七年三月十六日<lb/>
　　　除著作郎誥<lb/>
勅朝奉郎張孝祥承明金馬漢家著作之<lb/>
所也<hi>後闕</hi>
　　　除禮部尚書郎誥<lb/>
勅朝清郎張孝祥本朝除郎之路雖廣其<lb/>
要有三曰舘閣曰寺監丞曰監司郡守近<lb/>
自列聖以來郎非監司郡守不可得雖然<lb/>
豈所以待倫魁者乎爾以清文奥學崇論<lb/>
鯁議對策大庭朕嘗親擢以冠多士入儀<lb/>
<pb n="KR4d0216_SBCK_041-14b"/>
班著夙稔直聲行已非磷緇立朝有本末<lb/>
朕未嘗不懐其賢也去把郡麾又淹家食<lb/>
起之槃澗俾佐秩宗於是得一佳禮部矣<lb/>
潔齊以俟朱袚方來可依前朝清郎特授<lb/>
禮部尚書員外郎奉勅如右牒到奉行<hi>年</hi>
<hi>月闕</hi>
　　　轉朝散大夫誥<lb/>
勅朝奉大夫新除儀司郎官張孝祥等生<lb/>
民立君旣尊居於大寳惟辟作福斯溥錫<lb/>
於湛恩兹予一人踐阼之𥘉亦爾羣臣委<lb/>
<pb n="KR4d0216_SBCK_041-15a"/>
質之始粤從京秩逓進華階臣事君以忠<lb/>
宜勤厥職官量能而授任嗣選爾勞張孝<lb/>
祥可特授朝散大夫行尚書儀司郎官奉<lb/>
勅如右牒到奉行隆興元年三月一日<lb/>
　　　陞中書舍人直學士院誥<lb/>
勅朝奉大夫充集英殿修撰知平江軍府<lb/>
事提舉學事張孝祥鳯掖演綸進渉玉堂<lb/>
之漸鸞坡入直尊居鈴索之嚴矧惟翰墨<lb/>
之司專掌絲綸之職念兹榮選必屬洪儒<lb/>
爾學窮閫奥文冠倫魁治道敷陳洋洋眺<lb/>
<pb n="KR4d0216_SBCK_041-15b"/>
董之對皇猷潤色渾渾虞夏之書屢柄郡<lb/>
麾乆膺閣職兹緣西掖之班延入北門之<lb/>
直啓沃謀猷鬯典謨於三代發揮詔命新<lb/>
聸聽於四方徃服寵章永堅素守可依前<lb/>
朝奉大夫陞中書舍人直學士院奉勅如<lb/>
右牒到奉行<hi>年月闕</hi>
　　　除秘撰改知潭州權荆南提刑誥<lb/>
中秘藏四部書班髙論譔外臺奉三尺法<lb/>
職重澄清式表儒猷以華使指原任左朝<lb/>
奉大夫充集英殿修撰知静江軍府事提<lb/>
<pb n="KR4d0216_SBCK_041-16a"/>
舉學士廣南西路兵馬都鈴轄兼本路經<lb/>
畧安撫張孝祥卓爾不羣之意氣裒然魁<lb/>
選之科名鳯尾批綸見稱古授之敏螭頭<lb/>
載筆方徯直前之猷<hi>後闕</hi>
　　　陞顯謨閣直學勅黄<lb/>
尚書省牒朝議大夫敷文閣侍制荆南荆<lb/>
湖北路安撫司張孝祥牒奉勅依前朝議<lb/>
大夫陞顯謨閣直學士致仕牒至准勅乾<lb/>
道五年三月三日<lb/>
　　　張南軒贈學士安國公敬簡堂記<lb/>
<pb n="KR4d0216_SBCK_041-16b"/>
歷陽張侯安國治長沙旣踰時獄市清浄<lb/>
庭無留滯以其閒暇闢堂爲燕息之所而<lb/>
名以敬簡顧謂某曰僕之名堂蓋自比於<lb/>
昔人起居之有戒也子其爲我敷暢厥義<lb/>
某謝不敏一再不獲命因誦所聞而言曰<lb/>
聖賢論爲政不曰才力蓋事物之來其端<lb/>
無窮而人之才力雖極其大終有限量以<lb/>
有限量應無窮恐未免反爲之役而有所<lb/>
不給也吾子於此抑有要矣其惟敬乎蓋<lb/>
心宰事物而敬者心之道所以生也生則<lb/>
<pb n="KR4d0216_SBCK_041-17a"/>
萬理森然而萬事之綱緫攝於此凡至乎<lb/>
吾前者吾則因而酬酢之故動雖微而吾<lb/>
辦之若經緯黒白之分事雖大而吾處之<lb/>
若起居飲食之常雖雜然並陳而釐分縷<lb/>
析條理不紊無他其綱旣立如鑑之形物<lb/>
各止其分而不與之俱徃也此所謂居敬<lb/>
而行簡者歟若不知舉其綱而徒𬋩之務<lb/>
將見先生於所怠而患起於所忽乃所以<lb/>
爲紛然多事矣故先覺君子謂餙私智以<lb/>
爲竒非敬也簡細故以自崇非敬也非敬<lb/>
<pb n="KR4d0216_SBCK_041-17b"/>
則是心不存而萬事乖析矣可不畏歟雖<lb/>
然若何而能敬克其所以害敬者則敬立<lb/>
矣害敬者莫甚於人欲自容貌顔色辭氣<lb/>
之間而察之天理人欲絲毫之分爾遏止<lb/>
其欲而順保其理則敬在其中引而逹之<lb/>
擴而充之則將有常而日新日新而無窮<lb/>
矣侯英邁不羣固已負當丗之望誠能夙<lb/>
夜警勵以進乎此則康濟之業可大而豈<lb/>
特藩翰之景哉侯曰然則請書以爲記以<lb/>
無忘子之言<lb/>
<pb n="KR4d0216_SBCK_041-18a"/>
　　　朱晦翁贈學安國公敬簡堂詩<lb/>
煌煌定方中農隙孟冬月君侯敝齋扉華<lb/>
榜新未掲我來適兹時亦有大夫茇清觴<lb/>
不留行晤語得超越更看雷雨勢翻動龍<lb/>
蛇窟襟懐頓能舒肝膽亦已竭老僊來何<lb/>
方湖海氣硉矶君侯歛𬒮起顛越承屨襪<lb/>
坐人驚創見引去殊卒卒伊爾不忍逝頓<lb/>
首願有謁人生均秉彛天造豈停歇云何<lb/>
利害判所較無一髪兹焉辦不早大本將<lb/>
恐蹷吾與實自箴君聼未宜忽<lb/>
<pb n="KR4d0216_SBCK_041-18b"/>
　　張南軒贈學士安國公歸蕪湖序<lb/>
客問於某曰張荆州之行子將何以告之<lb/>
某應之曰吾將告之以講學客笑曰若是<lb/>
哉吾子之迂也荆州早歳發策大廷天子<lb/>
親擢爲第一盛名滿天下入司帝制出典<lb/>
藩翰議論風采文章政事卓然絶人上流<lb/>
重地暫兹徃牧所以寄任之意匪輕而天<lb/>
下士亦莫不引領以當丗功名屬於公也<lb/>
夫以位逹而名章任重而望隆吾子顧以<lb/>
講學告之不亦迂乎某曰子以吾所謂講<lb/>
<pb n="KR4d0216_SBCK_041-19a"/>
學者果何也耶蓋天下之患莫大于自足<lb/>
自足則畫矣信如子言荆州若挾是數者<lb/>
以居則僕尚何道惟荆州方且退然若諸<lb/>
生曾無一毫見於顔色此僕之所以歎息<lb/>
慕向而講學之說是以敢發也蓋天下之<lb/>
物衆矣紛淪轇轕日更於前可喜可怒可<lb/>
慕可愕所以盪耳目而動心志者何可以<lb/>
數計而吾以藐然之身當之知誘于外一<lb/>
失其所止則遷於物夫人者統役萬物者<lb/>
也而顧乃爲役其可乎哉是以貴于講學<lb/>
<pb n="KR4d0216_SBCK_041-19b"/>
也天下之事變亦不一矣幾微之形節奏<lb/>
之㑹毫髪呼吸之間得失利害有霄壤之<lb/>
勢吾朝夕與之接一有所滯塞則昧几而<lb/>
失節其發也不審則其應也必盭一事之<lb/>
隳萬事之所繇隳也豈不懼乎是以貴夫<lb/>
講學也夫惟講學而明理則執天下之物<lb/>
不固而應天下之變不膠吾於天下之物<lb/>
無所惡而物無以累我皆爲吾役者也吾<lb/>
於天下之事無所厭而事無以汨我皆吾<lb/>
心之妙用也豈不有餘𥙿乎又豈有窮極<lb/>
<pb n="KR4d0216_SBCK_041-20a"/>
乎然所謂講學者寧他求哉致其知而巳<lb/>
知者吾所固有也本之六經以發其藴泛<lb/>
觀千載以極其變即事即物身親格之超<lb/>
然令夫大宗則徳進業廣有其地矣夫然<lb/>
故富貴不能淫貧賤不能移威武不能屈<lb/>
居天下之廣居行天下之大道致君澤民<lb/>
真古所謂大臣者矣然則學其可忽乎詩<lb/>
曰如切如磋如琢如磨此之謂也某旣以<lb/>
此告客於荆州之别也遂書以爲獻<lb/>
　　　祭于湖先生文　張　栻<hi>南軒</hi>
<pb n="KR4d0216_SBCK_041-20b"/>
嗟乎如君而止斯耶其英邁豪特其復可<lb/>
得耶其如長江巨河奔逸洶湧渺然無際<lb/>
而獨不見其東滙溟渤之時耶又如驊騮<lb/>
騄駬追風絶塵一目千里而獨不見其日<lb/>
暮稅駕之所耶此栻所以痛之深惜之至<lb/>
而哭之悲也惟君起布衣𬒳簡遇十年之<lb/>
間入司帝命出領數路文章煒燁政事之<lb/>
超卓多士之所共知亦不待栻之替嘆惟<lb/>
其孝友恂恂朝夕則人有不得而盡知者<lb/>
方自荆州歸栻以書抵君謂及此閒暇專<lb/>
<pb n="KR4d0216_SBCK_041-21a"/>
意承志實進徳修業之要君深以爲然孰<lb/>
謂曽不數月乃有此聞栻傾蓋荷知見而<lb/>
深篤言有勁切君不以爲迂此意何可忘<lb/>
也道阻且長不得徃哭遣致一奠孰知予<lb/>
悲<lb/>
　　　贈于湖詩　張　栻<lb/>
桐花三月英風雨滿江城使君晚𬒳酒千<lb/>
騎過友坐名談宿霧捲逸氣孤雲横揮<lb/>
斤㸔翰墨笑語皆詩成人物有如此吾<lb/>
軰頼主<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>更呼南鄰客共此樽酒傾愛<lb/>
<pb n="KR4d0216_SBCK_041-21b"/>
我庭下竹頭角方崢嶸永懐氷雪姿寧復<lb/>
丗俗情新篇一湔祓凡木石足程願言對<lb/>
封植歳晚長敷榮<lb/>
　　　于湖像賛　張栻<lb/>
是于湖君英邁偉特遇事卓然如箭破的<lb/>
談笑翰墨如風無跡惟其胸中無有畛域<lb/>
故所發施横逹四出雖然此固衆人之所<lb/>
識也今方袖手于湖之上盡心以事其親<lb/>
而益䆒其所未及則其所致又孰知其紀<lb/>
極者耶<lb/>
<pb n="KR4d0216_SBCK_041-22a"/>
　　　挽于湖　施士衡<lb/>
湧泉詞筆坐中驚天付斯文以道鳴獨歩<lb/>
蟾宫丹桂選濡毫綸閣紫微清絶絃慟哭<lb/>
人琴䘮埋玉凄凉柱石傾一見那知成永<lb/>
别重來天路問騎鯨<lb/>
　　　復挽　施士衡<lb/>
十年帥鉞倦馳驅適意方謀一壑居賈誼<lb/>
有才終太傅薛收無壽處中書傷心風月<lb/>
江山石過石光隂夢幻虚紅紫飄零春色<lb/>
盡後凋松栢獨蕭疎<lb/>
<pb n="KR4d0216_SBCK_041-22b"/>
　　　挽于湖　沈約之<lb/>
荒城難訪十全醫半篋遺書丗共悲寜<lb/>
有故人憐阿騖但餘息女類文姫忠籌屢<lb/>
畫乎戎策宦蹟常留墮淚碑醉扣西州重<lb/>
回首山陽鄰笛夜凄其<lb/>
　　　復挽　沈約之<lb/>
氣㮣凌雲孰敢先中興事業冠英躔朝廷<lb/>
議論一言定翰墨風流四海傳恰跨鰲頭<lb/>
升紫閣忽騎箕尾上青天竹林笑傲今陳<lb/>
跡撫櫬江臯涕泫然<lb/>
<pb n="KR4d0216_SBCK_041-23a"/>
　　　弔于湖墓在秣陵<lb/>
晚出白門下疲馬踏秋色鍾山度蒼翠慰<lb/>
我逺遊客暮投清泉寺花草獻幽寂長廊<lb/>
静無人落日照西壁平生張于湖萬里去<lb/>
一息翻然九州外汗漫跨鯨脊乾坤能幾<lb/>
時安用較顔跖文章失津梁所念斯道厄<lb/>
夜闌耿不寐搔首賦蕭索懐人感西風翁<lb/>
仲守孤陌<lb/>
　　　褒禪山有于湖所題寳塔二字<lb/>
　　　　　　　　　　　　羅端明<lb/>
<pb n="KR4d0216_SBCK_041-23b"/>
古刹浮屠映碧山狀元題墨最爲<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>遊人<lb/>
倦憇塵心寂雲自青天水自閑<lb/>
　　　又　李繁昌<lb/>
路入亂雲堆僧房四面開龜泉半泥滓龍<lb/>
洞巳塵埃潄竹渾忘醉穿花浪費才何人<lb/>
題寳塔千載仰崔嵬<lb/>
　　　和于湖萬杉寺詩　王　阮<lb/>
昭陵龍去奎文在萬歳靈杉守百神四十<lb/>
二年真雨露山川草木只今春<lb/>
　　　復弔于湖先生　王　阮<lb/>
<pb n="KR4d0216_SBCK_041-24a"/>
碧紗籠底墨纔乾白玉樓中骨已寒淚盡<lb/>
當時聯騎客黄花時節獨來㸔<lb/>
張于湖集附錄<lb/>
<pb n="KR4d0216_SBCK_041-24b"/>
<pb n="KR4d0216_SBCK_041-24b"/>
</p>
<p>
</p>
  </div>
</body>
</text>
</TEI>
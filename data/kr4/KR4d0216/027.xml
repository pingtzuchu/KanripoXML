<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0216_SBCK_027-1a"/>
于湖居士文集卷第二十七<lb/>
　　祝文<lb/>
　　　東明觀音祈晴文<lb/>
一年之望在茲杪秋常隂之災至於閱月<lb/>
禾巳熟而弗穫歳垂成而反虧誰哀斯民<lb/>
我有大士伏願迷雲開廓慧日照臨畢此<lb/>
場圃之功衍其倉箱之積一刹那頃肯運<lb/>
慈悲無邊衆生皆得飽滿<lb/>
　　　謝晴文<lb/>
八荒同雲一雨十日雖大田之多稼蓋平<lb/>
<pb n="KR4d0216_SBCK_027-1b"/>
陸以成江仰慈願之宏深成歳事於俄頃<lb/>
香烟未斷霽景先開惟此寶坊夙嚴之功<lb/>
用爲無邊豐登之報<lb/>
　　　祈雨文<lb/>
三湘之區比歳不熟乃今七月復以常暘<lb/>
風霾未休陂澤弗戒吏則失職民其何辜<lb/>
頓首求哀齋心望報賜之一雨惠我豐年<lb/>
百榖用成四海蒙潤<lb/>
　　　謝雨文<lb/>
旱魃爲虐實深民憂靈雨旣零頗寛吏責<lb/>
<pb n="KR4d0216_SBCK_027-2a"/>
仰荷生成之賜敢忘昭謝之誠尚冀宏仁<lb/>
益終大惠<lb/>
　　　祈雪文<lb/>
嗣歳將興嘉雪未應旣闕豐穰之兆且虞<lb/>
疾癘之多歸依窣堵波之仙覬覦平地尺<lb/>
之瑞隂雲合雜風霰飄零雖違三白之占<lb/>
亦慰九豐之願薦伊蒲之供敢忘報禮之<lb/>
修望來牟之貽尚冀慈休之廣<lb/>
　　　謝雪文<lb/>
並江而西歳窮不雪土脉焦槁民憂疾癘<lb/>
<pb n="KR4d0216_SBCK_027-2b"/>
吉蠲致禱神則昭答三日之雨繼以飛霰<lb/>
宿麥敷潤寒氣乃周惟神之休敢忘拜賜<lb/>
　　　南嶽謝晴文<lb/>
環湖南之境田之以畒計者不知其幾千<lb/>
百萬而民之嗷嗷望歳者又不知其幾千<lb/>
百萬也若夫疇昔之雨再宿不止田盡入<lb/>
於水巳熟之禾盡壤爲吏者誠皆以罪誅<lb/>
斥不足道而民安取食嗚呼噫嘻岌乎殆<lb/>
哉夫旣走禱於帝神内揆蒙暗帝神不顧<lb/>
享然而卒賜之則帝神哀此民而臣某無<lb/>
<pb n="KR4d0216_SBCK_027-3a"/>
以獲此也祗率僚吏申𣢾祠下不敢私謝<lb/>
敬爲民謝<lb/>
　　　謝諸廟祈雨文<lb/>
郡縣吏不謹於事神誕降之灾以警懼之<lb/>
廼自夏六月至于秋七月不雨禾立而槁<lb/>
陂池將竭環視無䇿是用致禱于神惟神<lb/>
赦吏之愆哀此下民惠我有年沛以甘澤<lb/>
吏得苟安其職神亦永有粢盛<lb/>
　　　寺觀謝雨文<lb/>
七月不雨方深卒歳之憂三日爲霖遂愜<lb/>
<pb n="KR4d0216_SBCK_027-3b"/>
有秋之望具嚴報禮申輯齋盟仰冀博臨<lb/>
益垂善應螟螣不作迄臻場圃之成蠻獠<lb/>
旣安長無疆場之擾<lb/>
　　　又<lb/>
全楚之區頻年告旱望此一稔尉兹羣甿<lb/>
方投貇禱之誠果報霑濡之賜興農工於<lb/>
錢鎛寛吏責於簡書謂天蓋髙無德不報<lb/>
願廣不言之利以畢有年之祥<lb/>
　　　迎嘉顯孚濟侯求雨文<lb/>
望神之來以日爲歳飈輿在望亦旣勞止<lb/>
<pb n="KR4d0216_SBCK_027-4a"/>
一觴門迎祗薦微衷隨車之澤立冀昭答<lb/>
　　　祭嘉顯孚濟侯文<lb/>
惟神廟食兹土赫然威靈司雨暘禍福之<lb/>
柄以受寵天子列于通侯今乆不雨陂池<lb/>
枯竭民以病告神亦逺顧臨之矣忍視此<lb/>
嗷嗷而不賜之以膏澤耶牲肥酒香敬薦<lb/>
厥誠三日之霖拱立以俟<lb/>
　　　又<lb/>
神不以守之愚肯顧臨之惟室宇<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>下不<lb/>
足以掲䖍妥靈願神亟賜甘澤當作新室<lb/>
<pb n="KR4d0216_SBCK_027-4b"/>
于州之郛使民朝夕承事雨暘豐㓙厥有<lb/>
常數所以致禱于神亦曰神將閔吏之愚<lb/>
軫民之不獲誕告之帝召呼風雲闢闔隂<lb/>
陽捐咳唾之施惠我千里燕及四鄰如是<lb/>
而巳<lb/>
　　　又<lb/>
奉神妥靈亦旣有日昨莫之雨僅足以濯<lb/>
熱而清塵負郭之田龜坼如故豈神終不<lb/>
顧哀此邦之人也耶抑吏薦羞乞靈未轃<lb/>
其至也有牲登爼有酒清醑有擊斯鼔有<lb/>
<pb n="KR4d0216_SBCK_027-5a"/>
巫紛舞神來不來使我心苦<lb/>
　　　公安二聖祠祈雨文<lb/>
春氣巳敷時澤弗降人牛俱病川瀆揚塵<lb/>
惟我二如來芘此一都㑹飲食必祝疾痛<lb/>
則呼願起光明之香雲遂澍甘露之法雨<lb/>
潔齋以請昭應爲期<lb/>
　　　請顯應彌勒瑞像祈雨文<lb/>
自冬徂春累月不雨癘疫交作鬱攸婁驚<lb/>
井泉一空天霧四塞旱旣太甚變不虚生<lb/>
哀此下民繄我大士伏願慈雲普覆法雨<lb/>
<pb n="KR4d0216_SBCK_027-5b"/>
均霑運諸佛之神通慰一州之繋望<lb/>
　　　奉安新廟文<lb/>
惟侯威靈逹于四境物阜人安無有疵癘<lb/>
歳月滋乆壇壝弗脩無以掲䖍無以妥靈<lb/>
我是用懼即于新宫新宫旣成旣成翼翼<lb/>
侯居其中遺我遐福匪清斯酒匪㓗斯牲<lb/>
以慶其成來止來寜<lb/>
　　　祈晴文<lb/>
惟天子以農桑之政寄之吏惟上帝以雨<lb/>
暘之柄司之神吏相其業神節以時各稱<lb/>
<pb n="KR4d0216_SBCK_027-6a"/>
厥職今麻麥未登而淫雨踰旬吏用齋戒<lb/>
以望于神假以三日之晴則農事斯畢吏<lb/>
塞其責而荷神之德厚矣惟神實圖之<lb/>
　　　謝晴文<lb/>
皇靈昭宣百神受職曰雨而雨曰暘而暘<lb/>
雨暘以時農事俱利此邦之民實無常心<lb/>
雨好晴佳惟其所欲比以霖潦謁于靈祠<lb/>
香火未收隂雨四歛桑麻滿野黍稷登場<lb/>
荷神之休無所昭報五風十雨格以豐年<lb/>
惟神之靈終此大惠<lb/>
<pb n="KR4d0216_SBCK_027-6b"/>
　　　皇太子疾亟謁廟文<lb/>
某奉丙申赦書　皇太子偶爽節宣之和<lb/>
旣肆大號盡宥四繫又勑守土之臣敬走<lb/>
羣望以蘄㓜藥惟　皇太子毓德青宮仁<lb/>
孝聦明聞于天下社稷宗廟之靈所冝右<lb/>
助何恙不巳惟神受職當體　兩宮系念<lb/>
之重儲祥薦休使　皇太子即日康復以<lb/>
釋　兩宫之憂以尉四海之望<lb/>
　　　到任謁廟文<lb/>
某往來湘中三年矣風聲氣俗亦略究知<lb/>
<pb n="KR4d0216_SBCK_027-7a"/>
撫摩安集之政不敢不勉以企前躅惟神<lb/>
尚右相之使克有所施設<lb/>
　　　先聖廟文<lb/>
某起自諸生冐　天子民社之寄晝夜祗<lb/>
慄懼弗克任惟吾先聖所以教某者具在<lb/>
方冊不敢不勉服事之始敬拜廟下尚惟<lb/>
聖師相其微衷<lb/>
　　　后土東嶽文<lb/>
下臣蟣蝨　天子使守民社服事之始敢<lb/>
敬有謁匪祈厥私冀以及民<lb/>
<pb n="KR4d0216_SBCK_027-7b"/>
　　　諸廟文<lb/>
某以莅官之始祗謁祠下不敢私禱惟區<lb/>
區之心願有以及民尚隂相之俾克有濟<lb/>
　　致語<lb/>
　　　湖南宴交代劉舎人<lb/>
珠幢玉節來宣上將之威赤舄衮衣歸授<lb/>
元臣之柄　眷門䦨之舊獲承尊爼之餘<lb/>
陳九獻之縟儀表十連之盛事某官聲名<lb/>
四海翰墨兩朝騎麒麟而翳鳳凰簉叢霄<lb/>
之嘉㑹射鵔鸃而掩翡翠扈紫禁之清麈<lb/>
<pb n="KR4d0216_SBCK_027-8a"/>
主眷式隆士心景附八命伯九命牧具瞻<lb/>
賜履之雄萬石簴千石鐘載旌帥閫之伐<lb/>
靜掃緑林之㓂嚴趨清蹕之朝望碧紗之<lb/>
籠乆注神仙之籍聽白麻之告徑躋丞弼<lb/>
之司况嗣建於旌旄實親傳於衣鉢且慰<lb/>
列城之望少爲數日之淹醉我舊官壽公<lb/>
慈母聲流夜瑟莫非鼓舞之兒童淚點秋<lb/>
竿却是攀留之父老某等幸瞻髙宴猥列<lb/>
賤工敢酌民情上陳口號<lb/>
年時授鉞許專征蜂蟻千屯一笑清巳變<lb/>
<pb n="KR4d0216_SBCK_027-8b"/>
耕桑彌曠野却驅旌斾入神京才從湘水<lb/>
東邊去且到台星極處明傳語邦人莫留<lb/>
戀使君元是我門生<lb/>
　　　句曲<lb/>
十眉就列爭敷要眇之容三穴旣空綽有<lb/>
回旋之地冝呈楚舞再鼓湘絃上恱台顔<lb/>
後部獻曲<lb/>
　　　荆南宴交代方閣學<lb/>
髙牙大纛來威江漢之濵閑館珍臺去躡<lb/>
星辰之上疊兩世無窮之契侈一時創見<lb/>
<pb n="KR4d0216_SBCK_027-9a"/>
之榮符節親傳尊罍夙設伏惟某官學該<lb/>
今古名滿華夷元老克壯其猶旣宣竭四<lb/>
方之力延臣無出其右盍登延三事之司<lb/>
上永懷夜半之詢公雅動秋風之興緑章<lb/>
封事重違勇退之言黃𥿄除書耶是催歸<lb/>
之詔細數授衣之月預占拜衮之辰某官<lb/>
敢謂交承寔均子姓九門置鑰巳慚糠粃<lb/>
之前五嶺建旄未覺規模之逺亶如今日<lb/>
復接後塵萬旅連營肅中嚴之鼓吹十眉<lb/>
環坐紛合奏之笙歌期尉父老之情敢奉<lb/>
<pb n="KR4d0216_SBCK_027-9b"/>
俳諧之語<lb/>
蓋世英名五十年功名乆合冠台躔只從<lb/>
紫塞傳歸詔便上黄扉領化甄事契兩家<lb/>
應更好節旄三鎭適相傳荆江便作松江<lb/>
看小駐秋風下水舡<lb/>
于湖居士文集卷第二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0216_SBCK_040-1a"/>
于湖居士文集卷第四十<lb/>
　　尺牘<lb/>
　　　辭潭州劄子<lb/>
某伏見邸報某蒙恩差知潭州伏念某罪<lb/>
戾之迹方自循省大藩謀帥遽先造化曲<lb/>
成之私曷可稱述顧其情有不能自巳者<lb/>
輒吐露於相公之前昨者廣西之役不遑<lb/>
迎侍違二年水菽之養一訊徃還動湏數<lb/>
月親年益髙時親藥餌人子之心豈獲寧<lb/>
處欲望惻然推錫類之仁稍易江淮間一<lb/>
<pb n="KR4d0216_SBCK_040-1b"/>
小壘俾得自効誓當糜捐圖惟報禮控禱<lb/>
僣瀆伏深震懼<lb/>
　　　劉舎人<lb/>
某逺去師範婁更歳籥雖側聞尺一徴還<lb/>
陟烏臺長道山西掖演綸北門視草極儒<lb/>
者逢辰之榮事而某也宿負未洗乆違牋<lb/>
奏欲以書爲斯文賀莫之敢也追惟疇昔<lb/>
以諸生𬒳奨拔懷恩未報引睇雲霄歸依<lb/>
何巳<lb/>
某恭惟先生經綸之業得時而用蓋將闓<lb/>
<pb n="KR4d0216_SBCK_040-2a"/>
我國家太平之基掌帝之制獨當省署箴<lb/>
𥙷衮闕體關廟社繄衆人睥睨而不敢發<lb/>
先生回天於談笑之頃中興以來未有此<lb/>
舉也甚善甚盛惟天下自有公論抑某何<lb/>
庸賛歎<lb/>
某竊承賜對内朝至於移晷君臣契合實<lb/>
啓興運暫即玉堂之舊將登衮位之嚴成<lb/>
命旣傳孰不皷舞某辱在門䦨尤極欣感<lb/>
先生兩宫虚佇百辟具瞻告廷有期福祉<lb/>
咸萃更冀加衛茵鼎以副天下之望<lb/>
<pb n="KR4d0216_SBCK_040-2b"/>
先生以文章德業致身而分閫于外有此<lb/>
武功蓋英主側席寤寐將與共圗天下求<lb/>
而不可得者也召節之攽雖庸人孺子咸<lb/>
知鼓舞可知公之德政矣門䦨之舊甞共<lb/>
掬溜播灑之役者喜當如何<lb/>
某罪戾之迹蒙先生薦進之恩俾主留務<lb/>
雖成規具在可以遵行顧精神之運豈能<lb/>
仰及婁辭不獲皇恐祗命尚俟躬拜師門<lb/>
一一承教臨𥿄不勝懇禱之極某行役將<lb/>
及近境瞻侍之日端復不逺引領轅門時<lb/>
<pb n="KR4d0216_SBCK_040-3a"/>
自抃蹈<lb/>
　　　劉樞宻<lb/>
某伏審易鎭要藩升華邃殿一面之託不<lb/>
啻九鼎重矣伏惟萬人之英明天子所簡<lb/>
敬豈重湖之地所當暫留開大莫府寛北<lb/>
顧憂付以萬世功業帝意可以卜見也某<lb/>
不勝宗廟朝廷之慶<lb/>
某恭承先生經術文章議論名節近世儒<lb/>
宗蓋一二數至於英風義氣則千載一人<lb/>
今日廊廟尊安邊壘寧謐折衝之功豈無<lb/>
<pb n="KR4d0216_SBCK_040-3b"/>
所自宰席尚虚而君臣之交中外之望如<lb/>
此爰立告廷恐不容緩應變守文公所優<lb/>
爲者太平之功自此一新天下之耳目矣<lb/>
　　　朱編修<lb/>
某敬服名義願識面之日甚乆非敢爲世<lb/>
俗不情語也得劉丈書又見與欽夫書知<lb/>
且爲衡嶽之遊儻遂獲奉從容何喜如之<lb/>
不勝朝夕之望<lb/>
某昨日方從欽夫約遣人迓行李奉告乃<lb/>
承巳至近境欣慰可量欽夫必授館不然<lb/>
<pb n="KR4d0216_SBCK_040-4a"/>
當於我乎館也使令輩遣前恐逺來者湏<lb/>
更休耳應有委乞示下<lb/>
風雨留人尊候復何如登臺詩彊勉不工<lb/>
出師表同上老兄遊山亦湏待稍晴未可<lb/>
以遽千金之軀冝自愛惜洪濤際天溺馬<lb/>
殺人將安之耶<lb/>
某平生慕用豈謂來湘中乃獲解后接𣢾<lb/>
慰幸可勝言懷親遽歸苛留不得至今慊<lb/>
然人還一再奉賜書感服感服某老者罙<lb/>
動東歸之興比巳專介請祠力致懇諸公<lb/>
<pb n="KR4d0216_SBCK_040-4b"/>
儻遂得之不旬月去此矣樞庭編摩望雖<lb/>
髙然非所以處元晦也意者姑借此爲掀<lb/>
擢之漸耶此間諸事欽夫諸友書中必能<lb/>
詳言之政逺披承千萬珍護即登嚴近<lb/>
敬簡堂記遂煩揮翰眞可以託不朽但堂<lb/>
中之人於敬簡工夫殊未進湏士友不我<lb/>
遐棄時時訓厲之耳欽夫間相從未甞不<lb/>
矯首奉思也黃君内艱可念仲隆想巳趨<lb/>
朝更不作書懷英行巳踰月臨行痬作於<lb/>
背甚可念幸而即愈渠自去歳得渴疾此<lb/>
<pb n="KR4d0216_SBCK_040-5a"/>
不可再也<lb/>
某别去再見新歳懷郷道義不能忘也自<lb/>
來荆州老者病甚思歸舟楫徃來江上不<lb/>
復定處僕亦心志忽忽百事盡廢雖如元<lb/>
晦一書亦不暇遣乃兩奉誨教相予之意<lb/>
益勤内省愧惕不但不答書可以爲罪蓋<lb/>
敬簡之功不進它日無以見吾元晦耳某<lb/>
自到官即請去凡六七最後乞致仕乞尋<lb/>
醫且欲不俟報棄官而歸諸公乃亦相察<lb/>
今復得祠禄矣近制不必俟代者巳治舟<lb/>
<pb n="KR4d0216_SBCK_040-5b"/>
楫載衣囊五七日便可離此劉丈之去竒<lb/>
哉偉哉此行至江上當迂數程見之亦約<lb/>
欽夫又不知肯來否欽夫却數通書定叟<lb/>
將有逺役兄弟不能相舎張仲隆前後五<lb/>
劄議論過人皆某所不能言者歎服元晦<lb/>
闕期巳及聞未有幡然之意如何如何某<lb/>
有田在謝家青山下屋十餘間下俯江流<lb/>
今歸眞不復出矣元晦異時或欲覽江淮<lb/>
山川之勝乗興東遊則僕可以奉從容於<lb/>
梁山愽望慈湖采石之間也此外惟爲斯<lb/>
<pb n="KR4d0216_SBCK_040-6a"/>
文珍重<lb/>
某近因至城西於土中得一碑砆細視之<lb/>
良有刻畫蓋明皇所注道德經幢也磨治<lb/>
之餘僅可識即以十夫掘取之其半在土<lb/>
中者甚完字畫非經生所能及巳舁寘府<lb/>
中今裝禠一本去欽夫極愛之也經磨治<lb/>
處中有大穴蓋以載他碑者尤古類漢碑<lb/>
併遣上<lb/>
　　　楊抑之<lb/>
屬者敷文奏課爲二千石第一廼眷寶庋<lb/>
<pb n="KR4d0216_SBCK_040-6b"/>
實先帝謨訓所在陞華更直用報顯庸顧<lb/>
士大夫交口賛慶而某獨不遣賀牘誠以<lb/>
門下於此爲不足道也不識執事尚照其<lb/>
心否<lb/>
癸未詔書凡今郡太守若部刺史之有治<lb/>
績者其各以叙𥙷侍從之闕伏惟敷文莫<lb/>
冝此選矣尺一趣覲秪在早莫敢以私告<lb/>
某來歸親傍望建牙所在才數舎未皇具<lb/>
一𥿄書長者先之愧何可量也冬日邊地<lb/>
寒力不審台候比復何如公守邊内則能<lb/>
<pb n="KR4d0216_SBCK_040-7a"/>
固吾圉外則使裔夷歸心羊陸見稱徒以<lb/>
此耳但玉關人老不容不亟召歸伏惟與<lb/>
時御冝促裝以俟<lb/>
某晚出叨踰所學未充猖狂妄行以速大<lb/>
戾隆寛貰其九死猶得奉祠旣至濡湏靜<lb/>
掃一室終日危坐以省昔愆它無可言者<lb/>
臨出都時信伯旣維舟矣亦蒙僮蓋至湖<lb/>
上存勞周渥此意不可忘也解榜見名得<lb/>
來示乃知小失意於上舎然來春自當巍<lb/>
中政爾無用此也<lb/>
<pb n="KR4d0216_SBCK_040-7b"/>
　　　黃子黙<lb/>
某離長沙且十日尚在黃陵廟下波臣風<lb/>
伯亦善戯矣前日爲子黙作江西後社字<lb/>
茫然莫知所謂至湘隂舘中有題壁間二<lb/>
詩急雪黃花度𥘉晴白石村者驚歎世間<lb/>
乆無此作客謂此子黙詩也歛然心服眞<lb/>
可作社頭矣今日見計欽祖又誦數篇益<lb/>
竒蓋辭逹於詩渾然天成風行水波偶入<lb/>
聲律非今之詩山谷之詩也幸甚斯文未<lb/>
墜於地時夜將半呼僮張燈作此𥿄且致<lb/>
<pb n="KR4d0216_SBCK_040-8a"/>
怨於不我教又聞有李東老者詩亦佳獨<lb/>
不能以數句爲僕北歸篋中裝耶儻不棄<lb/>
願馳一介送似欲誦之於岳陽樓南樓寒<lb/>
溪西山也<lb/>
于湖居士文集卷第四十<lb/>
<pb n="KR4d0216_SBCK_040-8b"/>
</p>
<p>
</p>
  </div>
</body>
</text>
</TEI>
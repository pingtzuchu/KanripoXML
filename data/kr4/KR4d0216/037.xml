<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0216_SBCK_037-1a"/>
于湖居士文集卷第三十七<lb/>
　　尺牘<lb/>
　　　董緫領<hi>苹</hi>
某伏蒙損教華寵仰荷睠予三復感著京<lb/>
口重鎭宿師如雲恩威流行形勢増雄賢<lb/>
於長城逺矣惟是潜藩舊賔末登侍從者<lb/>
執事等一二人耳此豈乆于外寄哉况兹<lb/>
明試備著勲績所當褒擢爲奉使典州之勸<lb/>
又非獨以恩舊用也式遄其歸副此羣徯<lb/>
　　　虞并父<lb/>
<pb n="KR4d0216_SBCK_037-1b"/>
某自甲戍期集一見君子即爲萬里之闊<lb/>
雖聲迹差池藐不相聞然意氣相傾殆若<lb/>
朝夕與游處者再來中都多見蜀士談道<lb/>
文行器識之偉且言渠州之政爲西南二<lb/>
千石最念當何時見之居悒悒也屬聞大<lb/>
臣論薦于上有詔徴還旦旦以望舟虞之<lb/>
臨期與朝士大夫爭先快覩旣審至國門<lb/>
復以微恙滯留欲遣問訊因循未果昨在<lb/>
掖垣知賜對有日方喜神明清復對敡寵<lb/>
靈忽奉誨告陳義温宻褒稱過情某拜嘉<lb/>
<pb n="KR4d0216_SBCK_037-2a"/>
不獲辭有愧而已凡蜀之士文德名世者<lb/>
自漢以來何代無之本朝獨盛頻年尤輩<lb/>
出而吾同年兄又蜀人甲乙推者伏想發<lb/>
揮逺猷克合上旨遂躋清切某托契不薄<lb/>
與有光焉謁制是縻無縁造請朝路解后<lb/>
瞻際有懷併湏面致<lb/>
　　　張大監<lb/>
歳晏苦寒共惟神扶偉榦台候萬福伏念<lb/>
某二年中都數獲𣢾侍仰蒙篤宗盟之契<lb/>
奨予非它人比感激恩義銘鏤不忘大監<lb/>
<pb n="KR4d0216_SBCK_037-2b"/>
尊翁以老成舊德儀刑本朝乃慕從赤松<lb/>
子游褰裳去之寓直祕府均逸閑館髙名<lb/>
全節照耀宇内惜乎上東門外祖席不張<lb/>
洛陽丹青未傳繪筆爲闕文也豈諸公貴<lb/>
人欲挽留行軒未遽許遂終然之志姑以<lb/>
是致意也耶一自請違巳再旬浹尊信道<lb/>
德卷卷蚤莫即日某録録官下爲養苟禄<lb/>
無可言也日望詔起慰此徯佇<lb/>
　　代揔得居士回張推官<lb/>
某承喻宗盟深悉雅意某家世歷陽之東<lb/>
<pb n="KR4d0216_SBCK_037-3a"/>
鄙自先祖始易農爲儒或云唐末逺祖自<lb/>
若湖徙家蓋文昌之後文昌諱籍見於唐<lb/>
書烏江人也紹興𥘉某宦學呉中拜識司<lb/>
勲以先人與司勲有郷里學校之舊寔父<lb/>
執也遂拜司勲視拜叔父之禮亦猶曲江<lb/>
通燕公之譜系云爾茲承嘉命敢不奉以<lb/>
周旋也<lb/>
　　　胡帥<lb/>
屬者公在新安甞因還使寓一𥿄書異時<lb/>
公易鎭淝水某家在歷陽於公爲部中民<lb/>
<pb n="KR4d0216_SBCK_037-3b"/>
乃未能奏記典籖先辱下教以感以媿即<lb/>
日不審卧護邊瑣天相忠勞台候動止萬<lb/>
福孝肅公一代偉人名蓋夷虜其忠言嘉<lb/>
謨旣巳行之當時𥙷衮職而起民病遺藁<lb/>
所傳又當使凡爲士大夫者家有而日見<lb/>
之乃今先生所以發揮之意有在於是於<lb/>
名教甚惠某亦與拜賜幸矣編修所載王<lb/>
定國甲申雜記一事寔某録以遺潘思濟<lb/>
恐欲知也先生政聲流聞行矣召歸更乞<lb/>
視時節宣垂副傾禱<lb/>
<pb n="KR4d0216_SBCK_037-4a"/>
　　　淮西呉漕<lb/>
某側聞郷里耆舊誦說執事之政嚴而不<lb/>
苛寛而不弛吏畏民愛從容辦治某愚不<lb/>
知古不知西京所謂循吏定能如此否屬<lb/>
者朝廷深知歷陽治行謂此兩淮凋弊之<lb/>
民欲拊摩生聚之必得豈弟慈祥如門下<lb/>
者朝廷取二千石髙第趣建外臺俾專刺<lb/>
舉昔之聮壤地者今受察下執事簡注深<lb/>
矣伏惟君侯推所以惠歷陽者惠兩淮之<lb/>
民又將以惠兩淮者惠天下天下幸甚昔<lb/>
<pb n="KR4d0216_SBCK_037-4b"/>
者某是部中受賜一人之數今猶昔也伏<lb/>
惟執事尚終芘之大人家毗陵以私幹蹔<lb/>
至某官下謹自具啓狀<lb/>
某比承擢自守藩將漕兩淮惟兹西州乆<lb/>
孚惠政不勞設施坐以無事某也託芝蘭<lb/>
之契脩桑梓之恭甞附啓緘少陳賛喜今<lb/>
計關徹矣<lb/>
某晚出寒郷誤蒙拔擢爲郎滿歳遽躐殿<lb/>
拗寔繄推揚褒寵訖用臻此辭不獲命踧<lb/>
踖靡遑重勤賜教禮文繁縟益深感著薄<lb/>
<pb n="KR4d0216_SBCK_037-5a"/>
遽占謝未盡萬一<lb/>
淮郷百戰之餘雖朝廷委曲調護然瘡痍<lb/>
迄未平也矧兹歳雨暘不時農末俱病夫<lb/>
欲輕徭薄賦振廪勸分布宣寛大之恩類<lb/>
非俗吏所能非執事尚誰望也仰恃末照<lb/>
輒敢肆言亦明使者周爰咨諏之意乎恐<lb/>
懼而巳<lb/>
　　　蔣烏江<lb/>
家君頃掾海邦寔獲事先公莫府又從公<lb/>
家諸父游甚厚小人於門䦨不爲無事契<lb/>
<pb n="KR4d0216_SBCK_037-5b"/>
也平昔未遂識面而今茲乃得公爲吾父<lb/>
母國之宰抑何幸耶方念遣書竟先委教<lb/>
意親禮縟非所冝得感愧而已<lb/>
烏江罹頃歳㓂盗視它縣尤酷遺民當平<lb/>
時百一二歳輸王官才呉中中人一家産<lb/>
而徃者置吏數不良更侵漁之益不聊生<lb/>
矣天其或者否極則㤗而執事寔來下車<lb/>
屬爾而仁聲義氣巳敷與旁薄於百里之<lb/>
内可賀也上方深詔中外舉縣令之最以<lb/>
勸願執事勉之而巳無替其𥘉勿謂烏江<lb/>
<pb n="KR4d0216_SBCK_037-6a"/>
逺而有不聞幸甚<lb/>
某比得家君書具道長者調護之意甚厚<lb/>
感著亡斁政成事簡亦復有追游之樂否<lb/>
項亭面山枕江四時風煙皆可以寓目若<lb/>
湖渺漫百里方舟載酒不減水郷勝處異<lb/>
時民與官不相安則此地皆愁嘆呻吟之<lb/>
迹今日賢令尹過之何徃不冝也<lb/>
　　　與黃監廟<lb/>
某昨者伏蒙某官不鄙夷之臨顧甚寵且<lb/>
獲略聞議論之英發感服亡喻奉告又教<lb/>
<pb n="KR4d0216_SBCK_037-6b"/>
以藥石益用歎仰蓋某以爲旦莫之憂者<lb/>
惟執事同之武陵始不知其悍驕如是退<lb/>
乃得其顚末方此料理則諌省旣奏䟽矣<lb/>
勢當復更定也未遽西去否儻尚再見何<lb/>
喜如之侍傍願致下悃此𥿄勿以示餘子<lb/>
甚幸<lb/>
　　　定海趙丞<lb/>
某毎聞親庭稱賢得之仲父尤詳也中間<lb/>
來朝蒙訪尋適以齋祭不得一見至今歉<lb/>
然遡風長懐有辭莫謝旣辱郷里末契而<lb/>
<pb n="KR4d0216_SBCK_037-7a"/>
舎弟復得聮姻魏公侍郎之家益托餘光<lb/>
喜可知也承巳及瓜行且代歸何當此來<lb/>
冀遂𣢾宻區區併湏傾盡<lb/>
　　　髙應辰<lb/>
某寒郷晚出内視歉然不知何以受知丞<lb/>
相而驟茲特逹成就之共惟此恩不可論<lb/>
報不可稱載意者七兄以某辱在末契愛<lb/>
忘其醜侍坐之間甞借餘論有以薦進也<lb/>
自冒恩除粤今由昔恐懼踧踖又不果詣<lb/>
光範稟謝長者乃貽書問勞益用慚感伏<lb/>
<pb n="KR4d0216_SBCK_037-7b"/>
念不獲命也巳將終始覆護之者舎師門<lb/>
尚安歸耶應辰念之<lb/>
　　　李文授<lb/>
某欽服參政名德師表一世家法脩明昆<lb/>
令季彊而執事好學自立又八龍之無雙<lb/>
者也蓋欲納交未敢耳昨從範道左右過<lb/>
相椎與頗傾意氣某何自得此感槩不忘<lb/>
也屬有謁制無縁造門休沐之日願賜臨<lb/>
焉<lb/>
　　　監司<lb/>
<pb n="KR4d0216_SBCK_037-8a"/>
主上奨用仁術敷求民瘼故出節遣使循<lb/>
行郡國吏自二千石咸受察焉執事以通<lb/>
才正學肅將明命宣上德紓下情海山幽<lb/>
阻之民如在輦轂嗣聞賞最趣還漢京發<lb/>
所蓄積以禆遺忘幸甚<lb/>
某寒郷晚出獨學寡聞備數省闈日虞顚<lb/>
躓敢圖誤寵擢寘殿拗靡獲貇辭若爲稱<lb/>
塞伏惟門下旣巳委曲推與訖用臻此復<lb/>
當藥石傾盡俾免于戾幸也<lb/>
某伏蒙逺遣騎吏馳貺書幐辭采絢麗㫖<lb/>
<pb n="KR4d0216_SBCK_037-8b"/>
趣粹宻温其如德範之羙使人意消矣獨<lb/>
愛忘其醜褒稱過情藐然陋質豈堪黼黻<lb/>
愧感無以諭謝也<lb/>
　　　帥臣<lb/>
長樂軍府之盛甲於諸鎭地以古雄寄以<lb/>
逺重某官櫜兠㦸纛長茲成師兵政整暇<lb/>
治道清浮隱然金湯夷夏震疊佇觀疇庸<lb/>
歸侍帷幄丕振賢業益尊主威幸甚幸甚<lb/>
　　　謝景思<lb/>
屬者某官㑹朝漢京奉萬年之觴某數望<lb/>
<pb n="KR4d0216_SBCK_037-9a"/>
見於殿門雖接侍闊踈然一瞻德範固使<lb/>
人意消矣使節還臺坐閱弦晦寤寐緒風<lb/>
西郷獨冩<lb/>
某始學操筆時侍御者固以文章議論爲<lb/>
英俊稱首翺翔中都風采暴然今爾許時<lb/>
矣而猶爲此官可爲永嘆上方兼覽賢豪<lb/>
追錄勲舊人門並用非公誰冝行有裏言<lb/>
也<lb/>
某待罪省闈日増愧懼豈期假寵躐侍殿<lb/>
拗此必諸公長者游談過助轉而上聞故<lb/>
<pb n="KR4d0216_SBCK_037-9b"/>
有是也第獨學寡陋而冒論思之職將何<lb/>
以稱塞明詔惟無遐心而有以告之又幸<lb/>
也<lb/>
某伏蒙遣騎馳貺華緘粲然黼黻下賁孱<lb/>
懦斯榮也秪以重其愧也不腆之文謹以<lb/>
薦意匪敢爲報願賜觀焉<lb/>
　　　趙南安<lb/>
執事以諸王孫與寒畯角逐取科第赴事<lb/>
功今五十年矣而猶爲二千石公論稱屈<lb/>
時方急賢公卿薦引無虚日即有裏言也<lb/>
<pb n="KR4d0216_SBCK_037-10a"/>
兹承積閥閱賜三品服章服與德對是可<lb/>
貴也無縁叙慶但切馳情<lb/>
　　　妙喜<lb/>
賢上人歸具書因循乆不嗣問瞻仰良極<lb/>
即日不審何如伏惟於慈悲願海爲大津<lb/>
梁清凉寳山散甘露雨有識無識隨見隨<lb/>
聞悉皆濟度悉皆解脫弟子無縁頂禮徒<lb/>
勤善頌謹狀<lb/>
于湖居士文集卷第三十七<lb/>
<pb n="KR4d0216_SBCK_037-10b"/>
</p>
<p>
</p>
  </div>
</body>
</text>
</TEI>
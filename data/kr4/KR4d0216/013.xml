<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0216_SBCK_013-1a"/>
于湖居士文集卷之第十三<lb/>
　　文<lb/>
　　　原芝<lb/>
紹興二十四年芝産于　太廟楹當　仁<lb/>
宗　英宗之室詔羣臣畢觀奉表　文德<lb/>
殿賀旣二年芝復生其處校書郎張某作<lb/>
原芝曰非天私我有宋我　祖宗在天篤<lb/>
丕祐于子孫明告之符於惟欽哉在昔<lb/>
仁祖登三咸五以天下爲公授我　英祖<lb/>
以永我基祚於惟欽哉我　聖天子躬濟<lb/>
<pb n="KR4d0216_SBCK_013-1b"/>
大業旣平旣治上恬下嬉惟大本未立<lb/>
社稷宗廟之靈亦靡克寜饗有燁兹芝胡<lb/>
爲乎來天維顯思命不易哉和氣致祥敢<lb/>
曰不然曷不于他乃廟産旃曷不于他惟<lb/>
二宗之室曷不于他再歳再岀於惟欽哉<lb/>
天意則然我　祖宗之意則然於惟欽哉<lb/>
我二三輔臣以告我　聖天子告我　聖<lb/>
天子承天之意承　祖宗之意早定大計<lb/>
惟一無貳紛以貳起辛伯有言惟貳惟一<lb/>
治忽所原匪弗圖之憂惟貳之懼敢告<lb/>
<pb n="KR4d0216_SBCK_013-2a"/>
聖天子爲萬世慮蠢爾小子越職罪死弗<lb/>
罪以思惟二三輔臣以思以謀告　聖天<lb/>
子言有一得以禆吾國萬死奚恤渠敢愛<lb/>
死而畏越厥職<lb/>
　　記<lb/>
　　　遊無窮齋記<lb/>
人之心思無不至也一息之頃北可以燕<lb/>
南可以越夫物之善遊莫心若也方在越<lb/>
也則目之所營足之所履越之山川城郭<lb/>
也而燕不與焉及其至於燕也猶在越也<lb/>
<pb n="KR4d0216_SBCK_013-2b"/>
夫一息之頃也一心之思也而燕越不能<lb/>
以相通何也思爲之礙也故一物入於思<lb/>
一物爲之礙一事入於思一事爲之礙吾<lb/>
雖欲遊而事與物者留之其能無所不通<lb/>
而無所不至也哉子張子謂子郭子曰子<lb/>
好游乎子必無思而後可以游於無窮雖<lb/>
然無思者聖人之學也而吾與子何足以<lb/>
知之嘗試與子取其似者而言之子甞寐<lb/>
而無夢矣乎寐而無夢非無思也神潜而<lb/>
心不用也方是之時可喜可怒可哀可樂<lb/>
<pb n="KR4d0216_SBCK_013-3a"/>
者紛於吾前而吾心不知焉則亦近於聖<lb/>
人之寐而無思也巳夫昔之遊不遂者以<lb/>
吾之思累之今吾嗒然自放於一榻之上<lb/>
子欲求吾心之所在了不可得其遊燕耶<lb/>
越耶其在天地之間耶其岀天入神而與<lb/>
化終始耶子固不能知之而吾亦安能知<lb/>
之豈獨吾不知之雖有聖人亦安能知之<lb/>
故名吾寢齋曰游無窮於子何如郭子曰<lb/>
信斯言也則子所不能自同於聖人者直<lb/>
在於寤寐之間豈其然耶張子曰然吾方<lb/>
<pb n="KR4d0216_SBCK_013-3b"/>
欲就睡須子他日來爲子言之紹興戊寅<lb/>
三月記<lb/>
　　　宣州修城記<lb/>
宣爲城西南負山東北踞溪流幅貟三千<lb/>
四百歩建炎中侍御史直龍圖閣㑹稽李<lb/>
公甞守以支潰卒圍閱月引去公益治城<lb/>
具器用嚴爲之備當是時江淮之間靡焉<lb/>
騷動惟宣以城堅好故不𬒳兵宣之人德<lb/>
李公尸而祝之蓋距今辛巳餘三十年矣<lb/>
而定陶任公亦以御史直龍圖閣繼李之<lb/>
<pb n="KR4d0216_SBCK_013-4a"/>
績惟定陶公德成而行尊實大而聲宏剛<lb/>
方以立朝豈弟以牧民民聽旣孚吏虔弗<lb/>
媮教條一施事訖于理乃視城壘東傾西<lb/>
决乃閱戎器剥折蠹敗公聳然懼曰吾惟<lb/>
守土不此之務吾失職矣即日出令裒材<lb/>
揆功易圯以堅増庳爲崇尺積寸㑹役有<lb/>
成數檄召下縣使以徒集程督有制犒賜<lb/>
有時無偏徭無墮工一月而栽再月而畢<lb/>
干雉雲矗百樓山峙屹嶪岋峨若化而岀<lb/>
池隍険幽門闥回阻誰何周嚴至者神沮<lb/>
<pb n="KR4d0216_SBCK_013-4b"/>
凡城所須無一不給旣又冶金伐石刓革<lb/>
揉木殺<graphic n="KR4324" url="https://raw.githubusercontent.com/kanripo/KR-Gaiji/master/images/KR4324.png" mimeType="image/png"/>傅羽濡筋削角練工之良大治<lb/>
兵械戈劒弓矢<graphic n="KR1060" url="https://raw.githubusercontent.com/kanripo/KR-Gaiji/master/images/KR1060.png" mimeType="image/png"/>兠㦸幟視諸故府乃易<lb/>
乃飭枚計其凡四十萬有竒邦人士女四<lb/>
方賔客駭嘆其成天造鬼設冬十月虜驅<lb/>
絶淮翦我合肥蹂我歷陽流柹投鞭規濟<lb/>
天塹並江列城焦然以憂公旦起聞諜色<lb/>
不爲動徐召賔佐分卑其職某調某卒某<lb/>
賦某甲某守某險米鹽薪芻鐵炭布帛瑣<lb/>
細之物毛舉其目嚴以待命増斥堠申火<lb/>
<pb n="KR4d0216_SBCK_013-5a"/>
禁察姦宄詰逋逃吏持筆牘畢受成畫號<lb/>
令明壹奔走就事邑居之豪率其僮客什<lb/>
伍相聮以藝自逹受粟取傭豐殺以宜旬<lb/>
日得戰士五千嚴兵登陴部分整暇驛聞<lb/>
諸朝恩給臺仗朝莫閱習導以醲賞四鄰<lb/>
繹騷羽書交馳吏駭人揺滋不奠居而吾<lb/>
宣城晏起早眠在都在鄙弗震弗驚邊之<lb/>
遷民係路來歸振廪授地罔不得所十有<lb/>
一月首亮就斃闔府文武撰日解嚴父兄<lb/>
子弟惟公之勤歡喜踊躍願肖公象置祠<lb/>
<pb n="KR4d0216_SBCK_013-5b"/>
宇如所以事李公者公持不可民不公之<lb/>
謀亟營屋市中公命撤之邦人曰公德著<lb/>
聞天子且奪公歸之朝盍乞諸天子而留<lb/>
公則數百千人相與扶携走闕下拜䟽願<lb/>
借公十年公又遣縣吏禁止民從間道疾<lb/>
馳卒上䟽乃巳或謂某子之居是邦也宜<lb/>
知之矣今吾父兄子弟將列公之事刻之<lb/>
金石使子孫不忘公文非子誰冝爲某謹<lb/>
應之曰不敢辭也雖然此公之細也使公<lb/>
自是進而居可爲之地一衆心以爲城尊<lb/>
<pb n="KR4d0216_SBCK_013-6a"/>
主威隆國勢以保鄣天下此公之志也而<lb/>
見於宣城者公之細也曽何足云勞苦父<lb/>
兄幸教某某不敢辭願因父兄之言書顚<lb/>
末以詔來今明年三月吉日歷陽張某<lb/>
記<lb/>
　　　樂齋記<lb/>
趙再可於癸未之秋往主濠之鍾離簿事<lb/>
過别予於呉門時虜方聚兵汴宋居江之<lb/>
北者蓋皆徙而南再可獨驅車以北與再<lb/>
可戚而愛之者交諫止之再可慨然無難<lb/>
<pb n="KR4d0216_SBCK_013-6b"/>
色謂予曰吾聞濠自更辛巳之兵府寺蕩<lb/>
焉而吾簿之於職又廢而復存者今吾往<lb/>
寓直之無所將營一椽之屋以庇風雨而<lb/>
將名之孰可謀之子予名之曰樂齋夫濠<lb/>
上之樂孰知之使吾於濠官守得其職固<lb/>
樂不幸而不得其職而不害其爲趙再可<lb/>
者再可亦樂也又不幸而虜入塞再可與<lb/>
民以心爲城擇險而守再可之志如此再<lb/>
可亦樂又重不幸再可力不支而見得於<lb/>
虜再可以得死所爲幸再可彌樂夫無往<lb/>
<pb n="KR4d0216_SBCK_013-7a"/>
而再可莫不有以自樂再可兹行其策得<lb/>
矣彼紆朱懷金駕髙車從卒史號稱大官<lb/>
平時冒爵位取冨貴一旦赤白囊至股慄<lb/>
心悸謀自竄之不暇聞再可之樂可愧死<lb/>
矣八月二十六日張某記<lb/>
　　　宣州新建御書閣記<lb/>
臣前年客宛陵間出城東門望喬林中有<lb/>
屋餘百楹問知其爲學宫也即其後有出<lb/>
於衆屋之上欹傾支拄若樓觀云者御書<lb/>
閣也私念宣大郡民業於儒十五守多貴<lb/>
<pb n="KR4d0216_SBCK_013-7b"/>
卿名人惟聖人之經天子所書於此乎藏<lb/>
之弗稱顧若是非政之闕耶今年秋臣自<lb/>
撫來呉舟行過江上解后宣之士大夫則<lb/>
巳雄詫其郷之所謂御書閣者謂江而南<lb/>
環數十州莫若吾州之閣麗且壯而吾經<lb/>
營之功民蓋不之知焉臣心竊喜快謂前<lb/>
日方嘆其<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>陋而今果有新之者恨未得<lb/>
一至其下也冬十一月宣之守集英殿修<lb/>
撰臣許尹以書謂臣使記其成臣頓首不<lb/>
辭竊惟我　祖宗以聖繼聖所以出治一<lb/>
<pb n="KR4d0216_SBCK_013-8a"/>
於道德仁義之實雖未甞求工翰墨而英<lb/>
華之發越精神之運動心手相忘道蓺一<lb/>
貫得於自然超冠古昔臣在秘閣甞竊窺<lb/>
累朝雲漢之章蓋以　太祖皇帝艱難草<lb/>
昧日不暇給之際重之劫火散亡之餘其<lb/>
書之存猶數十百卷自　太宗至于　徽<lb/>
祖所藏益多然後知聖人所以遺其子孫<lb/>
謂雖極天下之貴而退朝燕息從容娯樂<lb/>
者獨在於是狗馬聲色技巧之奉不皇及<lb/>
也我　太上皇帝天縱聖學遹追先猷身<lb/>
<pb n="KR4d0216_SBCK_013-8b"/>
濟多虞同於創業萬機餘力一寓之書六<lb/>
經諸子史官之所記冩之琬琰頒於天下<lb/>
者無慮數千萬字特書宻賚登牀所取散<lb/>
於羣臣之家者不與焉於乎可謂盛矣<lb/>
主上冨於春秋稽古重華心畫之妙其則<lb/>
不逺臣知宣城之閣不足以盡藏所賜繼<lb/>
是又將闢而増之也昔者尹甞爲工部侍<lb/>
郎以耆儒𬒳　上眷知上之德意志慮<lb/>
其來宣城百廢具舉農勸于耕士興于學<lb/>
廪有積粟帑有餘布旣新是閣甿俗呼舞<lb/>
<pb n="KR4d0216_SBCK_013-9a"/>
整整愉愉邦用綏和蓋相其役者宣城知<lb/>
縣臣李端彦而教授於其學者臣豐至<lb/>
　　　風月堂記<lb/>
風月堂旣成張安國過之季髙使記其歳<lb/>
月夫士逹而爲宰相窮而爲農夫足夫已<lb/>
而遺其外樂一也坐廟堂進退百吏時雨<lb/>
暘穫蓺五榖以彼較此孰憂孰適季髙天<lb/>
下士獨從其適而遺其憂豈理然哉堂雖<lb/>
成予恐風月不能淹季髙於此也若予懵<lb/>
甚理亂不知黜陟不聞飢而食渴而飲借<lb/>
<pb n="KR4d0216_SBCK_013-9b"/>
公兹堂或可遺老<lb/>
　　　太平州學記<lb/>
學古也廟于學以祀孔子後世之制也閣<lb/>
于學以藏天子之書古今之通義臣子之<lb/>
恭也當塗於江淮爲名郡有學也無誦說<lb/>
之所有廟也無薦享之地有天子之書坎<lb/>
而寘之屋壁甲申秋直秘閣王侯秬來領<lb/>
太守事於是方有水灾盡壞堤防民不粒<lb/>
食及冬則有邊事當塗兵之衝上下震揺<lb/>
侯下車救灾之政備敵之略皆有次叙飢<lb/>
<pb n="KR4d0216_SBCK_013-10a"/>
者飽壤者築赤白囊晝夜至侯一以靜塡<lb/>
之明年春和議成改元乾道將釋奠于學<lb/>
侯語敎授沈瀛曰學如是今吾州内外之<lb/>
事略定孰先於此者命其掾蔣暉吕濵中<lb/>
撤而新之先是郡將欲樓居材旣具侯命<lb/>
取以爲閣闢其門而重之凡學之所冝有<lb/>
無一不備客有過而嘆曰賢之不可巳也<lb/>
如是夫今之當塗昔之當塗也來爲守者<lb/>
孰不知學之冝葺而獨忘之者豈眞忘之<lb/>
哉力不瞻耳始王侯之來民嘗以水爲憂<lb/>
<pb n="KR4d0216_SBCK_013-10b"/>
巳又以兵爲憂王侯易民之憂納之安樂<lb/>
之地以其餘力大新兹學役不及民頥指<lb/>
而辦賢之不可巳也如是夫客於是又有<lb/>
歎也堯舜禹湯文武之天下傳之至今天<lb/>
地之位日月之明江河之流萬世無敝者<lb/>
也時治時亂時強時弱豈有他哉人而巳<lb/>
耳財用之不給甲兵之不強人才之不多<lb/>
寜眞不可爲耶詩曰無競維人謂予不信<lb/>
請視新學夏四月旣望歷陽張某記<lb/>
　　　隱靜修造記<lb/>
<pb n="KR4d0216_SBCK_013-11a"/>
平時江東法席之盛建康曰鐘山當塗曰<lb/>
隱靜宛陵曰敬亭敬亭黃蘖之所居而鐘<lb/>
山隱靜則又誌公杯渡託化之地山川形<lb/>
勢略相甲乙建炎之兵敬亭獨存鐘山隱<lb/>
靜則瓦礫之埸也自余往來建康住鐘山<lb/>
者旣更十餘輩未甞不欲建立而卒不能<lb/>
有所就數年來僅能復有佛殿矣問其事<lb/>
力悉岀於道人楊善才者寺之僧無與也<lb/>
惟隱靜介居繁昌南陵之間地瘠民竆而<lb/>
無大檀施山又深阻尋幽好竒之士不至<lb/>
<pb n="KR4d0216_SBCK_013-11b"/>
妙義禪師道恭紹興甲子自大梅來披荆<lb/>
棘輦糞穢由尺椽片瓦之積至於爲屋數<lb/>
百千楹土木之工金碧之麗通都大邑未<lb/>
有也蓋妙義住此山於今二十有二年以<lb/>
歳月之乆願力之堅規模之宏逺心計之<lb/>
精明始於至難積而至於易營於所無積<lb/>
而至於有以能圎滿此大事因縁歷年雖<lb/>
多一彈指之頃也爲屋雖多一把茅之易<lb/>
也夫以鐘山距建康十里而近冨商六賈<lb/>
之所走集金帛之施無虚日舊觀之還其<lb/>
<pb n="KR4d0216_SBCK_013-12a"/>
艱若此隱靜望鐘山不敢十一而所以莊<lb/>
嚴成就乃百過之余甞求其故矣妙義之<lb/>
道業足以致此而其大端亦以乆故也此<lb/>
佛事也非乆不濟而今之爲郡縣者視所<lb/>
居官如傳舎朝而不謀其夕欲民之化也<lb/>
政之成也難哉年月日張某記<lb/>
<pb n="KR4d0216_SBCK_013-12b"/>
</p>
<p>
于湖居士文集卷第十三<lb/>
</p>
<p>
</p>
  </div>
</body>
</text>
</TEI>
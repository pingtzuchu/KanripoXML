<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0216_SBCK_028-1a"/>
于湖居士文集卷第二十八<lb/>
　　定書<lb/>
　　　下定書<lb/>
門館游從早託金蘭之契衣冠歆豔共稱<lb/>
冰玉之贒儻非姻好之求孰識交情之厚<lb/>
伏承令女閨房挺秀某男中饋偶虚雖文<lb/>
采風流難繼乗龍之喜而幣帛筐篚聊陳<lb/>
執鴈之儀但顧衰宗有慚嘉偶<lb/>
　　　送禮書<lb/>
門䦨甚盛素髙氷玉之稱聲氣所同願託<lb/>
<pb n="KR4d0216_SBCK_028-1b"/>
葭莩之好惟季女蘋蘩之未采屬大兒水<lb/>
菽之乏供儻能撫有其室家抑亦親承於<lb/>
師友共陳不腆用締無窮<lb/>
　　　六二弟定沈氏書<lb/>
同氣相求早傾風義嘉耦曰妃願締歡盟<lb/>
伏承令女賦德靜專乆閑母訓而某姪孝<lb/>
覽秉心寒苦頗讀父書惟臭味之不殊故<lb/>
攀援之敢冀徼福先祖假寵衰宗爰契我<lb/>
龜旣協三星之吉言秼其馬願觀百兩之<lb/>
將<lb/>
<pb n="KR4d0216_SBCK_028-2a"/>
　　　回韓子雲定書<lb/>
望宗國之喬木必有世臣詠澗濵之采蘋<lb/>
庶承先祖某之長女僅若而人有如君家<lb/>
猶子之賢飽聞諸公平昔之譽願交乆矣<lb/>
託契欣然腆儀來家永好無斁莫如韓樂<lb/>
敢同蹶父之相攸固有千貧終慚張負之<lb/>
予女<lb/>
　　　回沈子直禮書<lb/>
甚似其舅早聞宅相之賢僅若而人儻遂<lb/>
家肥之喜誤拜委禽之寵終慚鳴鳯之占<lb/>
<pb n="KR4d0216_SBCK_028-2b"/>
非公焉有此甥冝妻以兄之子鹽絮詠風<lb/>
前之雪敢擬昔人箕帚掃堂上之塵庶無<lb/>
失職<lb/>
　　　回韓崧卿定書<lb/>
閥閱之華大非其耦㛰姻之託初不敢聞<lb/>
遂成永好之堅寔繄嘉命之辱伏承令子<lb/>
提宫直閣𬒳服寒素不怙冨貴而驕某姪<lb/>
女四八娘生長賤貧頗知正順之守鴈幣<lb/>
來寵龜占亦從僅若而人得事君子習母<lb/>
師之訓敢云張仲孝友之風承舅姑之賢<lb/>
<pb n="KR4d0216_SBCK_028-3a"/>
庶圖韓姞燕譽之喜<lb/>
　　題跋<lb/>
　　　跋山谷帖<lb/>
字學至唐最勝雖經生亦可觀其傳者以<lb/>
人不以書也禇薛歐虞皆唐之名臣魯公<lb/>
之忠義誠懸之筆諫雖不能書若人何如<lb/>
哉豫章先生孝友文章師表一世欬唾之<lb/>
餘聞者興起况其書又入神品冝其傳寳<lb/>
百世恭聞　徽宗皇帝評公之書謂如抱<lb/>
道足學之士坐髙車駟馬之上横斜髙下<lb/>
<pb n="KR4d0216_SBCK_028-3b"/>
無不如意聖人之言經也晚學小生尚安<lb/>
所云<lb/>
　　　跋道德經碑<lb/>
荆州開元觀直牙城西五百歩有南極注<lb/>
生鐵像祥符八年更爲天慶觀紹興五年<lb/>
遷觀楚鎮門之東舊觀廢乾道五年春某<lb/>
與客過焉像在壞垣中覆以竹屋屋後積<lb/>
草草中小碑髙三尺即𥘉建天慶觀記去<lb/>
草見碑砆隱隱有字洗刮乆之可讀蓋唐<lb/>
明皇所注道德經是時詔天下道觀皆立<lb/>
<pb n="KR4d0216_SBCK_028-4a"/>
經幢因火中折天慶之役官吏督促妄道<lb/>
士不暇它求石即取折幢穴其腹植碑焉<lb/>
經文行草注楷法行間茂宻唐經生固多<lb/>
善書然此或非經生所能辦也旣還碑天<lb/>
慶發地出趺合八方得三千餘字剥缺斷<lb/>
續益竒古百夫輦致文公堂下歷陽張某<lb/>
識<lb/>
　　　題王朝英梅溪竹院<lb/>
朝英童子時與余同師巳而同登名天府<lb/>
不見十年壬午春余自建康還宣城道過<lb/>
<pb n="KR4d0216_SBCK_028-4b"/>
朝英所居爲留一昔朝英誦近詩數篇句<lb/>
法清麗方築屋竹間聚書謝客益豐所學<lb/>
蓋朝英之進而及於古未可量也張子曰<lb/>
夫士惟學而後知不足今朝英不以其能<lb/>
自畫車堅馭良䇿之以無倦異時余將復<lb/>
訪朝英於竹院則其所稱歎又不止於詩<lb/>
而巳也朝英尚勉之閏月旣望張某安國<lb/>
題<lb/>
　　讀謝夢得文<lb/>
夢得天下之竒士彼齷齪者固不足以知<lb/>
<pb n="KR4d0216_SBCK_028-5a"/>
之其文浩瀚如卷東海而注之江河竒偉<lb/>
激越紛萬車甲馬而爭馳視其外則枯木<lb/>
寒灰槁項黄馘若眞無意於茲世者之所<lb/>
爲<lb/>
　　　題龔深之侍郎太常奏藁後<lb/>
元祐諸老愛君之心切至正人倫於夫婦<lb/>
之始當時曲臺議禮則此四君子在焉烏<lb/>
乎盛哉辛巳春正月上吉<lb/>
　　　跋周德友所藏後湖帖<lb/>
德友少時趣尚竒偉一斗百篇諸老先生<lb/>
<pb n="KR4d0216_SBCK_028-5b"/>
慕與之游今歳晚矣訖未有識一飽之不<lb/>
謀可嘆也右後湖書帖自甲軸至已紹興<lb/>
二十八年三月望<lb/>
　　　題蘇庭藻所作張漢陽傳<lb/>
漢陽一節視古無愧而庭藻猶以成敗爲<lb/>
言何也鍊石𥙷天斷鼇立極雖不吾以吾<lb/>
其與聞之<lb/>
　　　題眞山觀<lb/>
張安國設道供于眞山觀飯巳同郭道深<lb/>
滕子昭呉仲權陳叔蹇聮騎訪無無道人<lb/>
<pb n="KR4d0216_SBCK_028-6a"/>
登永寜寺閣遂入西山煑茗於超然亭北<lb/>
風欲雪諸峰獻狀景物之勝不知身之在<lb/>
嶺表也乾道元年十一月七日<lb/>
　　　題楊夢錫客亭類藁後<lb/>
爲文有活法拘泥者窒之則能今而不能<lb/>
古夢錫之文從昔不膠於俗縱横運轉如<lb/>
盤中丸未始以一律拘要其終亦不出於<lb/>
盤蓋其束髮事逺遊周覧天下山川之勝<lb/>
以作其氣所與交者又皆當世知名士文<lb/>
章安得不美耶余官荆南夢錫自交廣以<lb/>
<pb n="KR4d0216_SBCK_028-6b"/>
客亭類藁來精深雄徤視昔時又過數驛<lb/>
讀之終篇使人首益俯焉歷陽張某安國<lb/>
書<lb/>
　　　題陸務觀多景樓長短句<lb/>
甘露多景樓天下勝處廢以爲優婆塞之<lb/>
居不知幾年桐廬方公尹京口政成暇日<lb/>
領客來游慨然太息寺僧識公意閱月樓<lb/>
成陸務觀賦水調歌之張安國書而刻之<lb/>
崖石<lb/>
　　　題蘇翰林詩後<lb/>
<pb n="KR4d0216_SBCK_028-7a"/>
右翰林侍讀學士贈太師魏國蘇公之詩<lb/>
乾道丁亥三月望張某過金山長老寳印<lb/>
作堂上方請名於某敬取公詩中語名之<lb/>
曰玉鑑而書其詩使刻山石<lb/>
　　　題單傳閣記後<lb/>
去年九月某守建康公行部至郡甞見屬<lb/>
書此記時文未具也今年夏某將赴桂林<lb/>
道過隱靜則記成而公蓋死矣感槩以泣<lb/>
敬如公志<lb/>
　　　題陳擇之克齋銘<lb/>
<pb n="KR4d0216_SBCK_028-7b"/>
陳琦擇之名其齋曰克張敬夫爲之銘某<lb/>
復爲書聖師問荅與敬夫之銘置齋中左<lb/>
右序乾道丁亥七月張某識<lb/>
　　　題所贈王臣弟字軸後<lb/>
王臣弟不見二年頎然而長學業甚進以<lb/>
此軸求作字不能佳也<lb/>
于湖居士文集卷第二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0216_SBCK_033-1a"/>
于湖居士文集卷第三十三<lb/>
　樂府<lb/>
　　　栁梢青<hi>餞别荆德施粟子求諸公</hi>
重陽時節滿城風雨更催行色隴樹寒輕<lb/>
海山秋老清愁如織一杯莫惜留連我<lb/>
亦是天涯倦客後夜相思水長山逺東西<lb/>
南北<lb/>
　　　又<hi>元宵何髙士說京師舊事</hi>
今年元夕探盡江梅都無消息草市梢頭<lb/>
栁莊深處雪花如席一尊鄰里相過也<lb/>
<pb n="KR4d0216_SBCK_033-1b"/>
隨分移時換節玉輦端門紅旗夜市慿君<lb/>
休說<lb/>
　　　又<hi>探梅</hi>
溪南溪北玉香消盡翠嬌無力月淡黃昬<lb/>
煙橫清曉都無消息　無聊更遶空枝斷<lb/>
䰟逺重招怎得驛使歸來戍樓吹斷空成<lb/>
悽惻<lb/>
　　　踏莎行<lb/>
楊柳東風海棠春雨清愁冉冉無來處曲<lb/>
徑驚飛蛺蝶叢回塘凍濕鴛鴦侣　舞徹<lb/>
<pb n="KR4d0216_SBCK_033-2a"/>
霓裳歌殘金縷蘼蕪白芷愁煙渚不識陽<lb/>
臺夢裏雲試聽華表歸來語<lb/>
　　　又<hi>長沙牡丹花極小戯作此詞并以二枝爲伯承欽夫諸兄一觴之薦</hi>
洛下根株江南栽種天香國色千金重花<lb/>
邊三閣建康春風前十里楊州夢　油壁<lb/>
輕車青絲短鞚看花日日催賔從而今何<lb/>
許定王城一枝且爲鄰翁送<lb/>
　　　又<hi>荆南作</hi>
旋葺荒園𥘉開小徑物華還與東風競曲<lb/>
檻暉暉落照明髙城冉冉孤煙暝　柳色<lb/>
<pb n="KR4d0216_SBCK_033-2b"/>
金寒梅花雪靜道人隨處成幽興一杯不<lb/>
惜小淹留歸期巳理滄浪艇<lb/>
　　　又<lb/>
萬里扁舟五年三至故人相見尤堪喜山<lb/>
隂乗興不湏回毗耶問疾難爲對　不藥<lb/>
身輕髙談心㑹匆匆我又成歸計它時江<lb/>
海肯相尋緑蘘青蒻看清貴<lb/>
　　　又<hi>五月十三日月甚佳</hi>
藕葉池塘榕隂庭院年時好月今宵見雲<lb/>
鬟玉臂共清寒冰綃霧縠誰裁剪撲粉<lb/>
<pb n="KR4d0216_SBCK_033-3a"/>
　綿優塵寳扇遥知掩抑成凄怨去程何<lb/>
許是歸程離觴爲我深深勸<lb/>
　　　又<hi>送别劉子思</hi>
古屋藂祠孤舟野渡長年與客分携處漠<lb/>
漠愁隂嶺上雲蕭蕭别意溪邊樹　我巳<lb/>
北歸君方南去天涯客裏多𡵨路湏君早<lb/>
出瘴煙來江南山色青無數<lb/>
　　　又<hi>壽黃堅叟併以送行</hi>
時雨𥘉晴詔書隨至邦人父老爲君喜十<lb/>
年江海始歸來祥曦殿裏攙班對　日月<lb/>
<pb n="KR4d0216_SBCK_033-3b"/>
開明風雲感會切湏穩上平戎計天教慈<lb/>
母壽無窮看君黃髮腰金貴<lb/>
　　　又<hi>爲朱漕壽</hi>
桂嶺南邊湘江東畔三年兩見生申旦知<lb/>
君心地與天通天教仙骨年年換　趂此<lb/>
秋風乗槎霄漢看看黃𥿄書來喚但令丹<lb/>
鼎永頻添莫辭酒盞春無筭<lb/>
　　　醜奴兒<hi>張仲欽母夫人壽</hi>
年年有箇人生日誰似君家誰似君家八<lb/>
十慈親髮未華　棠隂閣上棠隂滿滿勸<lb/>
<pb n="KR4d0216_SBCK_033-4a"/>
流霞滿勸流霞來歳應添宰路沙<lb/>
　　　又<hi>張仲欽生日用前韻</hi>
伯鸞德耀賢夫婦見說冝家見說冝家庭<lb/>
砌森森長玉華　天公遣注長生籍服日<lb/>
飡霞服日飡霞壽紀應湏海筭沙<lb/>
　　　又<hi>王公漽爲予言查山之勝戯贈</hi>
十年聞說查山好何日追遊木落霜秋夢<lb/>
想雲溪不那愁　主人好事長留客尊酒<lb/>
夷猶一笑登樓興在西峯上上頭<lb/>
　　　又<lb/>
<pb n="KR4d0216_SBCK_033-4b"/>
十分濟楚邦之媛此日追遊雨霽雲收夢<lb/>
入瀟湘不那愁　主人白玉堂中老曽侍<lb/>
凝旒滿酌瓊舟即上虚皇香案頭<lb/>
　　　又<lb/>
珠燈壁月年時節纎手同携今夕誰知自<lb/>
撚梅花勸一巵　逢人問道歸來也日日<lb/>
佳期管有來時趂得收燈也未遲<lb/>
　　　又<lb/>
無雙誰似黄郎子自鄶無譏月滿星稀想<lb/>
見歌場夜打圍　畫眉京兆風流甚應賦<lb/>
<pb n="KR4d0216_SBCK_033-5a"/>
蛜蝛楊栁依依何日文簫共駕歸<lb/>
　　　浣溪沙<hi>劉恭父席上</hi>
卷旗直入蔡州城只倚精忠不要兵賊營<lb/>
半夜落妖星　萬旅雲屯看整暇十眉環<lb/>
坐却娉婷白麻早晚下天庭<lb/>
　　　又<lb/>
玉節珠幢出翰林詩書謀帥眷方深威聲<lb/>
虎嘯復龍吟　我是先生門下士相逢有<lb/>
酒且教斟髙山流水遇知音<lb/>
　　　又<lb/>
<pb n="KR4d0216_SBCK_033-5b"/>
絶代佳人淑且眞雪爲肌骨月爲神燭前<lb/>
花底不勝春　倚竹袖長寒捲翠凌波韈<lb/>
小暗生塵十分京洛舊家人<lb/>
　　　又<lb/>
妙手何人爲冩眞只難傳處是精神一枝<lb/>
占斷洛城春　暮雨不堪巫峽夢西風莫<lb/>
障庾公塵扁舟湖海要詩人<lb/>
　　　又<hi>瑞香</hi>
臈後春前别一般梅花枯淡水仙寒翠雲<lb/>
裘著紫霞冠　仙品只今推第一清香元<lb/>
<pb n="KR4d0216_SBCK_033-6a"/>
不是人間爲君更試小龍團<lb/>
　　　又<hi>餞鄭憲</hi>
寳蠟燒春夜影紅梅花技傍錦薫籠曲瓊<lb/>
低捲瑞香風　萬里江山供燕几一時賔<lb/>
主看談鋒問君歸計莫匆匆<lb/>
　　　又<hi>親舊蘄口相訪</hi>
六客西來共一舟呉兒蹋浪剪輕鷗水光<lb/>
山色翠相浮我欲吹簫明月下略湏停<lb/>
棹晚風頭從前五度到蘄州<lb/>
　　　又<lb/>
<pb n="KR4d0216_SBCK_033-6b"/>
巳是人間不繋舟此心元自不驚鷗卧看<lb/>
駭浪與天浮　對月只應頻舉酒臨風何<lb/>
必更搔頭暝煙多處是神州<lb/>
　　　又<lb/>
冉冉幽香解鈿囊蘭橈煙雨暗春江十分<lb/>
清瘦爲蕭郎　遥憶牙檣收楚䌫應將玉<lb/>
筯點呉糚有人縈斷九回腸<lb/>
　　　又<lb/>
樓下西流水拍堤樓頭日日望春歸雪晴<lb/>
風靜燕來遲　留得梅花供半額要將楊<lb/>
<pb n="KR4d0216_SBCK_033-7a"/>
葉畫新眉莫教辜負早春時<lb/>
　　　又<hi>去荆州</hi>
方舡載酒下江東簫鼓喧天浪拍空萬山<lb/>
紫翠映雲重　擬看岳陽樓上月不禁石<lb/>
首岸頭風作牋我欲問龍公<lb/>
　　　又<hi>次韻戯馬夢山與妓作別</hi>
羅韈生塵洛浦東羙人春夢瑣牎空眉山<lb/>
蹙恨幾千重　海上蟠桃留結子渥洼天<lb/>
馬去追風不湏多怨主人公<lb/>
　　　又<hi>夢山未釋然再作</hi>
<pb n="KR4d0216_SBCK_033-7b"/>
一片西飛一片東髙情巳逐落花空舊歡<lb/>
休問幾時重　結習正如刀䑛蜜掃除湏<lb/>
著絮因風請君持此問龐公<lb/>
　　　又<lb/>
鳷鵲樓髙晚雪融鴛鴦池暖暗潮通鬱金<lb/>
黃染栁絲風　油壁不來春草緑䦨干倚<lb/>
徧夕陽紅江南山色有無中<lb/>
　　　又<lb/>
妬婦灘頭十八姨顚狂無賴占佳期喚它<lb/>
滕六把春欺　僝僽鶯鶯并燕燕恓惶柳<lb/>
<pb n="KR4d0216_SBCK_033-8a"/>
柳與梅梅東君獨自落便冝<lb/>
　　　又<hi>洞庭</hi>
行盡瀟湘到洞庭楚天闊處數峯青旗梢<lb/>
不動晚波平　紅蓼一灣紋纈亂白魚雙<lb/>
尾玉刀明夜凉舡影浸踈星<lb/>
　　　又<hi>坐上十八客</hi>
同是瀛洲冊府仙只今聊結社中蓮胡笳<lb/>
按拍酒如川　喚起封姨清晚景更將荔<lb/>
子薦新圎從今三夜看嬋姢<lb/>
　　　又<hi>用沈約之韻</hi>
<pb n="KR4d0216_SBCK_033-8b"/>
細仗春風簇翠筵爛銀𫀆拂禁爐煙旃書<lb/>
名字壓宮垣　太學諸生推獨歩玉堂學<lb/>
士合登仙乃翁種德滿心田<lb/>
　　　又<hi>賦微之提刑繡扇</hi>
只說閩山錦繡幃忽從團扇得生枝縐紅<lb/>
衫子映豐肌　春線應怜壷漏永夜針頻<lb/>
見燭花摧塵飛一騎憶來時<lb/>
　　　又<hi>煙水亭蔡定夫置酒</hi>
灔灔湖光緑一圍脩林斷處白鷗飛天機<lb/>
雲錦蘸空飛　乞我百弓眞可老爲公一<lb/>
<pb n="KR4d0216_SBCK_033-9a"/>
飲醉忘歸扁舟日日弄晴暉<lb/>
　　　又<lb/>
晚雨瀟瀟急做秋西風掠鬢巳颼颼燭花<lb/>
明夜酒花浮　醉眼定知非妙賞■詞端<lb/>
爲　留想君涇渭不同流<lb/>
　　　又<hi>母氏生朝老者同在舟中</hi>
穩泛仙舟上錦帆桃花春浪舞清灣壽星<lb/>
相伴到人間　黃石公傳三百字西王母<lb/>
授九霞丹銀潢有路接三山<lb/>
　　　又<hi>貢茶沈水爲楊齊伯壽</hi>
<pb n="KR4d0216_SBCK_033-9b"/>
北苑春風小鳯團炎州沉水勝龍涎殷動<lb/>
送與繡衣仙　玉食郷來思苦口芳名乆<lb/>
合上凌煙天教冨貴出長年<lb/>
　　　又<lb/>
霜日明霄水蘸空鳴鞘聲裏繡旗紅澹煙<lb/>
衰草有無中　萬里中原烽火北一尊濁<lb/>
酒戍樓東酒䦨揮淚向悲風<lb/>
　　　又<hi>再用韻</hi>
宫柳垂垂碧照空九門深處五雲紅朱衣<lb/>
只在殿當中　細撚絲梢龍尾北緩携綸<lb/>
<pb n="KR4d0216_SBCK_033-10a"/>
㫖鳯池東阿婆三五笑春風<lb/>
　　　又<lb/>
日暖簾幃春畫長纎纎玉指動抨床低頭<lb/>
佯不顧檀郎　荳<graphic n="KR1958" url="https://raw.githubusercontent.com/kanripo/KR-Gaiji/master/images/KR1958.png" mimeType="image/png"/>枝頭雙蛺蝶芙蓉花<lb/>
下兩鴛鴦壁間聞得唾茸香<lb/>
　　　又<hi>洧劉恭父別酒</hi>
射䇿金門記昔年又交藩翰入陶甄不妨<lb/>
衣鉢再三傳　粉淚但能添楚竹羅巾誰<lb/>
解繫呉舡捧盃猶願小留連<lb/>
　　　浪淘沙<lb/>
<pb n="KR4d0216_SBCK_033-10b"/>
琪樹間瑶林春意深深梅花還被曉寒禁<lb/>
竹裏一枝斜向我欲訴芳心　樓外卷重<lb/>
隂玉界沉沉何人低唱醉泥金掠水飛來<lb/>
雙翠碧應寄歸音<lb/>
　　　又<lb/>
溪練冩寒林雲重煙深樓髙風惡酒難禁<lb/>
徙倚䦨干誰共語江上愁心　清興滿山<lb/>
隂鴻斷魚沉一書何啻直千金獨撫瑶徽<lb/>
絃欲斷慿寄知音<lb/>
　　　定風波<lb/>
<pb n="KR4d0216_SBCK_033-11a"/>
鈴索聲乾夜未央曲䦨花影歩凄凉莫道<lb/>
嶺南冬更暖君看梅花如雪月如霜　見<lb/>
說墻西歌吹好玉人扶坐勸飛觴老子婆<lb/>
婆成獨冷誰省自挑寒灺自添香<lb/>
　　　望江南<hi>贈談獻可</hi>
談子醉獨立睨東風未試玉堂揮翰手只<lb/>
今楚澤釣魚翁萬事舉杯空　謀一笑一<lb/>
笑與君同身老南山看射虎眼髙四海送<lb/>
飛鴻赤岸晚潮通<lb/>
　　　又<hi>南嶽銓德觀作</hi>
<pb n="KR4d0216_SBCK_033-11b"/>
朝元去深殿扣瑶鐘天近月明黃道冷參<lb/>
回斗轉碧霄空身在九光中　風露下環<lb/>
珮響丁東玉案燒香縈翠鳯松壇移影動<lb/>
蒼龍歸路海霞紅<lb/>
　　　醉落魄<lb/>
輕黃澹緑可人風韻閑裝束多情早是眉<lb/>
峯蹙一點秋波閑裏覷人毒　桃花庭院<lb/>
光隂速銅鞮誰唱大堤曲歸時想是櫻桃<lb/>
熟不道秋千誰伴那人蹴<lb/>
　　　桃源憶故人<lb/>
<pb n="KR4d0216_SBCK_033-12a"/>
朔風弄月吹銀霰簾幙低垂三面酒入玉<lb/>
肌香軟壓得寒威歛　檀槽乍撚么絲慢<lb/>
彈得相思一半不道有人腸斷猶作聲聲顫<lb/>
　　　臨江仙<lb/>
試問梅花何處好與君藉草携壷西園清<lb/>
夜片塵無一天雲破碎兩樹玉扶踈　誰<lb/>
擪昭華吹古怨散花便滿衣𥚑只疑幽夢<lb/>
在清都星稀河影轉霜重月華孤<lb/>
　　　又<lb/>
問訊冝樓樓下竹年來應長新篁使君五<lb/>
<pb n="KR4d0216_SBCK_033-12b"/>
嶺又三湘舊游知好在熟處更難忘　尚<lb/>
念論心舒歗否只今湖海相望遥憐隂過<lb/>
酒尊凉舉觴湏酹我門外是清江<lb/>
　　　如夢令<hi>木犀</hi>
花葉相遮相映雨過翠明金潤折得一枝歸<lb/>
滿路清香成陣風韻風韻寄贈綺䆫雲鬢<lb/>
于湖居士文集卷第三十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0216_SBCK_011-1a"/>
于湖居士文集卷第十一<lb/>
　　絶句<lb/>
　　　偶得四月菊以奉提刑運使<lb/>
午隂籬落小裴回厎許清香鼻觀來定自<lb/>
霜臺風力峻故敎霜菊暑中開<lb/>
　　　又<lb/>
金縷裁衣玉綴裳掃除瘴暑作秋香一杯<lb/>
擬做重陽賞更借西風一夜凉<lb/>
　　　偶得新茶獻提刑文旣壽北堂太<lb/>
　　　夫人亦可助齊眉之餉也<lb/>
<pb n="KR4d0216_SBCK_011-1b"/>
龍焙新春出尚方細官佳句揔堪甞遥知<lb/>
舉桉齊眉處再拜萱堂壽未央<lb/>
　　　鄭義寜送蓴菜<lb/>
我夢扁舟震澤風蓴羹到筯晚盤空那知<lb/>
嶺海炎蒸地也有青絲滿碧籠<lb/>
　　　贈甘法曹<lb/>
北嶽仙人汗漫遊斯文曾到海邊州誰憐<lb/>
詩禮甘公子牢落青衫向白頭<lb/>
　　　贈劉全州子龜從兄弟<lb/>
山到湘中青未了月橫嶺北夜何其問字<lb/>
<pb n="KR4d0216_SBCK_011-2a"/>
劉郎能載酒爲渠更賦一篇詩<lb/>
　　　和蔡濟忠溪上<lb/>
一潭秋水不見厎十里暮山無斷頭長恨<lb/>
公餘過溪晩放敎明月上扁舟<lb/>
　　　廣右無筆劉子思携一束來擇其<lb/>
　　　尤者作字但如此它日中州有筆<lb/>
　　　當愛惜也<lb/>
劉侯贈我筆一束筆鋒如錐管如玉不嫌<lb/>
夜艾剪銀燭爲君一掃千兎秃<lb/>
　　　登七星山呈仲欽<lb/>
<pb n="KR4d0216_SBCK_011-2b"/>
魁杓歷歷控雲嵐地闊天虚萬象涵不與<lb/>
天公管喉舌猶堪嶽立鎭湘南<lb/>
　　　又<lb/>
便驅匹馬出煙嵐聖主恩深若海涵却到<lb/>
璣衡髙處望白雲無數滿江南<lb/>
　　　壽老迓使者以齋素不置餞<lb/>
火雲飛電逺連天太息齋厨几不羶定自<lb/>
隨車有甘雨爲言星使早加鞭<lb/>
　　　又<lb/>
藩府東行迓繡衣海雲山月照旌麾錦囊<lb/>
<pb n="KR4d0216_SBCK_011-3a"/>
賸有新詩句寄與幽人莫遣遲<lb/>
　　　臨桂令以薦當趨朝置酒召客戯<lb/>
　　　作二十八字遣六從事佐之壽其<lb/>
　　　太夫人<lb/>
雙鳬舊作朝天計一鶚新收薦士書不惜<lb/>
持杯相煖熱白頭慈母最憐渠<lb/>
　　　風洞<lb/>
山入烏蠻連越嶲天開斗野對珠宫應憐<lb/>
嶺海長炎熱乞與清凉萬竅風<lb/>
　　　羅江驛<lb/>
<pb n="KR4d0216_SBCK_011-3b"/>
湘南湘北三十里六月七月再經過紫荆<lb/>
花開白酒賤柰此湘中風月<hi>一本作山水</hi>何<lb/>
　　　秦城<lb/>
塹山堙谷北防胡南築堅城更逺圖桂海<lb/>
冰天塵不動那知壠上兩耕夫<lb/>
　　　龜潭<lb/>
浯溪見渠文字古龜潭有此竹石幽王孫<lb/>
賣藥城市去江雨過時余獨遊<lb/>
　　　早發衡山<lb/>
飛廉盛怒土囊口羙滿風㠶眞快哉後日<lb/>
<pb n="KR4d0216_SBCK_011-4a"/>
南山山下過更留餘力掃塵埃<lb/>
　　　西湖<lb/>
岸草汀花對夕陽滿船新月夜鳴榔秋清<lb/>
菡蓞紅千柄風靜瑠璃碧一方<lb/>
　　　舟中<lb/>
扁舟東去幾時還身寄雲濤泱<graphic n="KR1071" url="https://raw.githubusercontent.com/kanripo/KR-Gaiji/master/images/KR1071.png" mimeType="image/png"/>間一夜<lb/>
櫓聲鳴到曉覺來滿眼是它山<lb/>
　　　又<lb/>
山圍平逺水浮天目送歸鴻落照邊好趂<lb/>
新年釀雲液歸來猶及牡丹前<lb/>
<pb n="KR4d0216_SBCK_011-4b"/>
　　　又<lb/>
亂山深崦小蹊斜野水微茫浸斷霞一笛<lb/>
晩風生碧樹始知林裏有人家<lb/>
　　　又<lb/>
南來北去秪紛紛又過荆山一月春笑殺<lb/>
風前桃李樹飄蓬猶作未歸人<lb/>
　　　又<lb/>
泊船江口夜深深月傍蓬䆫照淺斟隔岸<lb/>
漁燈半明滅不眠空有故人心<lb/>
　　　喜雨<lb/>
<pb n="KR4d0216_SBCK_011-5a"/>
已晴復雨雨還晴慣閱人間夢不驚小立<lb/>
欄干搔短髮亂雲飛度夕陽城<lb/>
　　　謝黃主管<lb/>
一杯爲我貰天刑便覺人間有獨醒憶昨<lb/>
金華侍經席曽分甘露飲春庭<lb/>
　　　有懷<lb/>
故人春夢誰復見故園梨花二月天丁祝<lb/>
主人時醉賞荆州寒食又經年<lb/>
　　　廣右道中<lb/>
參天古木緑隂合峻極層巒瀑布長啼鳥<lb/>
<pb n="KR4d0216_SBCK_011-5b"/>
一聲家萬里依然無語對斜陽<lb/>
　　　又<lb/>
觸鼻野花香泛泛勸歸啼鳥意諄諄嶺南<lb/>
三月巳煩暑猶向江頭細問津<lb/>
　　　贈鹿苑信公詩禪<lb/>
詩卷隨身四十年忙時參得竹箄禪而今<lb/>
投老湘西寺卧看湘江水拍天<lb/>
　　　又<lb/>
句中有眼悟方知悟處還同病著錐一箇<lb/>
機關無兩用鳥窠拈起布毛吹<lb/>
<pb n="KR4d0216_SBCK_011-6a"/>
　　　聞德逺與曽裘甫黎師侯㑹飲范<lb/>
　　　周士所<lb/>
海棠開後碧桃開寒食人家燕子來一病<lb/>
閉門三十日更無屐齒到蒼苔<lb/>
　　　又<lb/>
張飲名園樂有餘奉常何苦但齋居一杯<lb/>
我亦垂涎甚病起無聊只羡渠<lb/>
　　　又<lb/>
臞曽句法早知名新築詩壇五字城不要<lb/>
綈𫀆憐范叔應將石鼎調彌明<lb/>
<pb n="KR4d0216_SBCK_011-6b"/>
　　　水仙<lb/>
淨色只應撩處士國香今不落民家江城<lb/>
望斷春消息故遣詩人詠此花<lb/>
　　　賦衡山張氏米帖<lb/>
人物千年海嶽翁筆精墨妙與天通傳聞<lb/>
有帖藏張姓怪底湘江月貫虹<lb/>
　　　借魏元理畫<lb/>
復古殿中留醉墨只今神品世間無衡山<lb/>
尚畫傳家寶花鴨來禽肯借不<lb/>
　　　欽夫折贈海桐賦詩定叟晦夫皆<lb/>
<pb n="KR4d0216_SBCK_011-7a"/>
　　　和某敬報況<lb/>
童童翠蓋擁天香竆巷無人亦自芳能致<lb/>
詩豪四公子不教辜負好風光<lb/>
　　　贈周義山子季隱<lb/>
廼翁幾年在黃閣郎君四十猶白丁一家<lb/>
滎瘁不足遒誰持此意聞天庭<lb/>
　　　樞宻端明先生寵分新茶將以麗<lb/>
　　　句穆然清風乆矣不作感歎之餘<lb/>
　　　輒敢屬和<lb/>
伐山萬鼔震春雷春郷家山挽得回定自<lb/>
<pb n="KR4d0216_SBCK_011-7b"/>
君王思苦口便同金鼎薦鹽梅<lb/>
　　　又<lb/>
先生筆勢挾風雷春色先從筆底回郤笑<lb/>
麄官成漫與望林止渴竟無梅<hi>茶爲郵卒所竊但詩</hi>
<hi>筒至耳</hi>
　　　又<lb/>
詩腸隱隱轉飢雷<hi>一夲作殷殷作驚雷</hi>春困無人與<lb/>
喚回強續新詩終不似空傳衣鉢向黃梅<lb/>
　　　送慈曼如金山迎印老住大潙<lb/>
傳語金山山下龍乞將上水一㠶風道人<lb/>
<pb n="KR4d0216_SBCK_011-8a"/>
自有飛空錫只載中泠十丈洪<lb/>
　　　小山書院<hi>爲劉之翰作</hi>
萬里清江占一灣藂生桂樹點幽閑誰人<lb/>
得似劉郎子賦到淮南大小山<lb/>
　　　舟中熱甚從鄂守李壽翁乞冰雪<lb/>
　　　櫻桃<lb/>
熟顆櫻桃<hi>一夲作種沙</hi>和露摘新冰削玉辟風<lb/>
開南樓縱作一水隔不遣小舟衝浪來<lb/>
　　　夜半走筆酬壽翁<lb/>
短蓬掀舞不得寐忽枉新詩手自開主人<lb/>
<pb n="KR4d0216_SBCK_011-8b"/>
留客不作意更送一江風雨來<lb/>
　　　又<lb/>
二年塵土堆中坐一到南樓眼暫開風靜<lb/>
江平留不得待教黃鵠送詩來<lb/>
　　　琵琶亭<lb/>
江州司馬舊知音流落江湖感更深萬里<lb/>
故人明月夜琵琶不作亦沾襟<lb/>
　　　又<lb/>
潯陽江上琵琶月彭澤門前楊柳風兩賢<lb/>
抵許不相似哀樂雖殊吾意同<lb/>
<pb n="KR4d0216_SBCK_011-9a"/>
　　　過三塔寺<lb/>
湖光㶑灔接天浮風捲銀濤未肯休夜岸<lb/>
繫舟來古塔不妨蹤迹更遲留<lb/>
　　　又<lb/>
層巒疊嶂幾重重萬頃煙波浩渺中釣艇<lb/>
未歸饒夕照耳邊蘆葦戰寒風<lb/>
于湖居士文集卷第十一<lb/>
<pb n="KR4d0216_SBCK_011-9b"/>
<pb n="KR4d0216_SBCK_011-9b"/>
</p>
<p>
</p>
  </div>
</body>
</text>
</TEI>
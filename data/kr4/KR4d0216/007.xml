<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0216_SBCK_007-1a"/>
于湖居士文集卷第七<lb/>
　　律詩<lb/>
　　　齊山<lb/>
江山平逺三千里水石嵌空二百巖地闢<lb/>
天開成洞府峯回路轉有精籃九華郤立<lb/>
纔堪倚萬井横陳我所監欲賦齊山無傑<lb/>
句夢中危壁尚巉巉<hi>一本作提筆上巉巉</hi>
　　　夜讀五公楚東酬唱輒書其後呈<lb/>
　　　龜齡<lb/>
同是清都紫府仙帝敎彈壓楚山川星躔<lb/>
<pb n="KR4d0216_SBCK_007-1b"/>
錯落珠連緯嶽鎭岧嶤柱倚天宫羽在縣<lb/>
金奏合驊騮參隊寳花鮮平生我亦詩成<lb/>
廦却悔來遲不與編<lb/>
　　薦福觀何卿<hi>麒</hi>壁間詩對之悵然<lb/>
　　次前韻<lb/>
金華老子定臞仙翰墨文章徧兩川遺迹<lb/>
已驚風落木髙名依舊日行天人間易得<lb/>
朱顔老寺壁空懸玉唾鮮欲繼三賢歌薤<lb/>
露嚴詩杜集儻同編<lb/>
　　　再用韻作五公詩<lb/>
<pb n="KR4d0216_SBCK_007-2a"/>
公如韓子定飛仙更喜門人老玉川莫説<lb/>
詩筒頻度嶺即看侯弁去朝天飛龍位正<lb/>
雲霄近集鳯樓髙采色鮮我欲扁舟君記<lb/>
否但教歸去雜民編<lb/>
　　蒙侍御丈再用韻作送行詩走筆<lb/>
　　　和荅迫放舡不暇工也<lb/>
憶曽緫領道山仙自挽狂瀾制百川廷䇿<lb/>
萬言功蓋世臺評三上力回天楚東賸喜<lb/>
詩郵速天北催頒詔墨鮮老我江湖堪野<lb/>
史看公勲業手親編<lb/>
<pb n="KR4d0216_SBCK_007-2b"/>
　　龜齡携具同景盧嘉叟餞别於薦<lb/>
　　　福即席再用韻賦四客詩<lb/>
使君領客訪金仙小隊旌旗錦一川我欲<lb/>
采芝非辟世公當立極要擎天詩聲政爾<lb/>
容傳藁僧律何甞禁割鮮一笑番陽逢歳<lb/>
熟問公鐘磬幾時編<lb/>
　　登清音堂其下琵琶洲也再用韻<lb/>
夜横霜竹夢遊仙曉到餘干月滿川山遶<lb/>
樓臺欲無地水環洲渚更連天明霞一抹<lb/>
朱絃直芳草分垂緑綬鮮却憶洞庭張樂<lb/>
<pb n="KR4d0216_SBCK_007-3a"/>
地石鐘浮磬定同編<lb/>
　　　餘干趙公頙贒宗室也魏公題其<lb/>
　　　堂曰養正且爲作銘取易頥之義<lb/>
　　　刻碑堂上予過之爲賦詩<lb/>
眼裏紛紛不要同從教三徑滿蒿蓬肯來<lb/>
與子談周易此去何人識魏公家近星辰<lb/>
雙闕北身居煙浪五湖東清臺有日占雲<lb/>
氣一丈豐碑夜貫虹<lb/>
　　　雞籠福地在歴陽將至豐城望一<lb/>
　　　山宛然感之賦詩<lb/>
<pb n="KR4d0216_SBCK_007-3b"/>
黃茅白葦徑才通忽見晴嵐掃翠空從吏<lb/>
只今俱蜑户仙山何許是雞籠逢人漸覺<lb/>
交游少問路仍行盗賊中自是麄才合麄<lb/>
使瘴郷那得便途窮<lb/>
　　　午憩道傍人家<lb/>
一崦人家竹樹凉午隂深處着胡床石泉<lb/>
政似煑茗沸稲花已作炊秔香夢到家園<lb/>
歸自好起㝷官路去何長塵埃滿面迎西<lb/>
日底處青山是故郷<lb/>
　　　入清江界地名九叚田沃壤百里<lb/>
<pb n="KR4d0216_SBCK_007-4a"/>
　　　黃雲際天他處未有也<lb/>
野水瀰漫欲漲川稲雲烘日更連天定無<lb/>
適粤千金橐可買臨江九段田黃犢眠邊<lb/>
髙樹䕃白雞啼處遠炊煙此中若許投簮<lb/>
紱便老耡耰卜數椽<lb/>
　　　題呉城廟<lb/>
乞得東歸一信風敬持牲酒扣靈宮千㝷<lb/>
石甃蒼藤合百歳神倉赤眚空<hi>廟有神倉毎遇覆舟</hi>
<hi>則赤氣起</hi>浥浥午隂移岸樹蕭蕭凉意滿舡蓬<lb/>
杖藜更作僧坊去借壁題詩却未工<lb/>
<pb n="KR4d0216_SBCK_007-4b"/>
　　　呈樞宻劉恭父<lb/>
鼎席方虚望巳隆上游那得更煩公敢言<lb/>
兩鎭成交契自是孤根累化工舊弼新開<lb/>
元帥府閑官且領太平宫歸家浄洗如椽<lb/>
筆凖擬燕然勒駿功<lb/>
　　　子功𥙷之逺送海錯甚珍<lb/>
白彘烏羊見未曽青蛇赤蟻當常珍忽驚<lb/>
海物來登坐能致南烹有故人萬里漂流<lb/>
憐逐食百年麄糲愧甞新新篘恰趂來時<lb/>
熟細酌梅花雪片春<lb/>
<pb n="KR4d0216_SBCK_007-5a"/>
　　　張仲欽朝陽亭<hi>亭在建康</hi>
便合朝陽作鳯鳴江亭聊此駐脩程南瞻<lb/>
御路臨雙闕東望仙家接五城日上白門<lb/>
兵氣靜春歸淮浦暗潮平遥憐莫府文書<lb/>
省時下滄浪自濯纓<lb/>
　　　次韻<lb/>
　　明年余爲桂州仲欽以常參官十六<lb/>
　　人薦爲廣西提點刑獄公事又明年<lb/>
　　余罷去仲欽直秘閣寔代余蓋仲欽<lb/>
　　常遊朝陽巖而樂之於余之行也仲<lb/>
<pb n="KR4d0216_SBCK_007-5b"/>
　　欽置酒巖上諸侯賔客咸集顧不可<lb/>
　　以無語乃賡建康之詩以記余與仲<lb/>
　　欽事契如此爲嶺表異日雄觀云<lb/>
空巖相望一牛鳴不要郵籖報水程天接<lb/>
海光通外徼地連江勢挾重城絲綸疊至<lb/>
龍恩重繡斧前驅蜑霧平鳯閣鸞臺有虚<lb/>
位請君從此振朝纓<lb/>
　　　又<lb/>
飢腸得酒作雷鳴痛飲狂歌不自程坐上<lb/>
波瀾生健筆歸來鐘鼔動嚴城不應此地<lb/>
<pb n="KR4d0216_SBCK_007-6a"/>
淹鴻業盍與吾君致太平伏櫪壯心猶未<lb/>
已湏君爲我請長纓<lb/>
　　　送張司户還蜀<lb/>
似向川人有夙縁交游存殁最多賢今年<lb/>
𥘉識張公子六月還尋上水舡萬里親庭<lb/>
心巳到一杯别酒意空傳西行賸有新詩<lb/>
句寄我應書十様牋<lb/>
　　　和仲彌性煙霏佳句兼簡貳車<lb/>
收歛經綸寄一麾戯分風月與煙霏醉餘<lb/>
綵筆三千首老去蒼官四十圍露菊漙秋<lb/>
<pb n="KR4d0216_SBCK_007-6b"/>
催落帽蠟花摧夜照更衣登臨縱好難留<lb/>
滯白髪雙親待汝歸<lb/>
　　　又<lb/>
引手星辰逼太微盪胷雲物散空霏莫山<lb/>
好處青成案秋月明時雪打圍竹洗佳人<lb/>
千點涙荷飜仙子六銖衣西巖定有漁翁<lb/>
宿障雨攔風不肯歸<lb/>
　　　庾樓和林黃中韻<lb/>
九月扁舟下水風一尊佳處與君同眼髙<lb/>
四海氛塵外詩在千山紫翠中傾坐只驚<lb/>
<pb n="KR4d0216_SBCK_007-7a"/>
談麈白踏筵不怕舞衫紅樓頭今古無窮<lb/>
事醉倚胡牀月滿空<lb/>
　　　髙逺亭和林黃中韻<lb/>
簷桷飛翔入太空下窺廬嶽最髙峯亭如<lb/>
峴首應遺愛詩比西湖欲亢宗天上喚君<lb/>
從此近酒邊着我幾時重慿䦨欲去仍回<lb/>
首誰與佳名自點胷<lb/>
　　　與同僚十五人謝晴東明得淵字<lb/>
靈光便滿恒沙界大士重來七十年秋入<lb/>
郊原成樂歳風隨簫鼔散香煙定知蠻獠<lb/>
<pb n="KR4d0216_SBCK_007-7b"/>
安三窟更遣蛟龍閟九淵太守憂民但逃<lb/>
責所忻畢至有群賢<lb/>
　　　釋奠<lb/>
又領諸儒欵泮宮車書同處禮應同栢庭<lb/>
老影留江月竹屋寒聲作社風坐客語殘<lb/>
香一穂候人催起鼓三通歸來稅冕仍分<lb/>
肉更覺休官興未窮<lb/>
　　　風雨石首呈同行寄荆州僚舊<lb/>
昨日離筵酒未醒今朝風雨暗江亭近人<lb/>
積水春全緑隔岸荒山夜却青野吏衣冠<lb/>
<pb n="KR4d0216_SBCK_007-8a"/>
行木偶客舡燈火散踈星寛程且作三旬<lb/>
約要看廬山紫翠屏<lb/>
　　　江行再用前韻<lb/>
澤畔行吟我獨醒歸程不計短長亭西風<lb/>
送浪頭頭白芳草隨人叚叚青昨夜踈蓬<lb/>
猶窘雨今朝嚴鼓欲侵星無人去喚華容<lb/>
宰畫我江行作小屏<lb/>
　　　次韻黃子餘<lb/>
縮肩得句極酸寒何似黃郎咳唾間少日<lb/>
曽經諸老學傳家自有祖師關詞林根柢<lb/>
<pb n="KR4d0216_SBCK_007-8b"/>
今誰在振古風流要力還我老故應無用<lb/>
此因君猶欲更晞顔<lb/>
　　　去臨川書西津漁家<lb/>
作客臨川又一年却尋歸路淺灘舡宦游<lb/>
到處眞聊爾别恨何湏更黯然夾道長紅<lb/>
慚父老繞城濃碧記山川無端此地成留<lb/>
滯定自從渠有宿縁<lb/>
　　　將至池陽呈魯使君<lb/>
珍重池陽魯使君忘年交契獨情親江山<lb/>
佳處公開府風雨來時我問津翠逼筍輿<lb/>
<pb n="KR4d0216_SBCK_007-9a"/>
松徑合緑隨秧馬稻畦新東歸賸作登臨<lb/>
好病怯詩腸故惱人<lb/>
　　　上元設醮畢作長句<lb/>
緑簡朱書自叩眞復爐香霧晚絪緼雪花<lb/>
便作茶花白春色還隨月色新江漲不憂<lb/>
堤萬丈年豐何啻粟千囷微生只擬休官<lb/>
去拜胙歸來吉夢頻<lb/>
　　　齊安郡夫人挽章<hi>錢長主之孫女楊子寛之内子</hi>
儲祥呉越王家子嫓德蓬萊閣上仙湯沭<lb/>
幾年開大國笄珈長夜揜窮泉鸞臺曉月<lb/>
<pb n="KR4d0216_SBCK_007-9b"/>
悲塵鏡鳯軫春風泣斷絃木落荄枯何限<lb/>
恨藁砧應賦悼亡篇<lb/>
于湖居士文集卷第七<lb/>
</p>
<p>
</p>
  </div>
</body>
</text>
</TEI>
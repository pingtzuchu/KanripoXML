<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潛山集巻十</head>
    <p>
<pb n="KR4d0372_WYG_010-1a"/>
欽定四庫全書<lb/>
　潛山集巻十　　　　　　宋　釋文珦　撰<lb/>
　　七言律<lb/>
　　　遊越<lb/>
吴客来遊古越都緬懐前事更踟蹰髙峯篆刻空秦望<lb/>
遺廟丹青尚禹謨佛屋幾遷王令宅官租半入賀家湖<lb/>
日斜欲返烟城去栁下春船不受呼<lb/>
　　　出越城訪歸隱庵主人<lb/>
<pb n="KR4d0372_WYG_010-1b"/>
何事相尋向此遊入城不似出城幽山於屋外參差見<lb/>
水到門前欵曲流樹腹半空栖伏翼竹梢初動蔓牽牛<lb/>
分明記得前回過斜月疎鐘到客舟<lb/>
　　　書懐<lb/>
為知不是功名骨換着方袍入翠微身事半生貧裏過<lb/>
家園千里夢中歸尋詩野寺雲黏屐采藥名山露濕衣<lb/>
似此疎狂爭怪得從来野鶴自難鞿<lb/>
　　　雁蕩大龍湫<lb/>
<pb n="KR4d0372_WYG_010-2a"/>
此水昔年人不見梵僧来説始知名飛揚半雜烟嵐氣<lb/>
斷續全同風雨聲四壁倚空疑鬼鑿一峯當面自天成<lb/>
雖然未作山中住曽到山中夢亦清<lb/>
　　　農家<lb/>
繞屋桑麻槿作籬當門一樹白薔薇老翁請喚牛醫至<lb/>
穉子鞭攔鴨陣歸賽願酒豐同飲福輸官絹足各裁衣<lb/>
年年十月農功畢還向谿頭整釣磯<lb/>
　　　千里<lb/>
<pb n="KR4d0372_WYG_010-2b"/>
千里辭家比塞鴻飄飄不定又還東波平蹔喜扁舟穏<lb/>
天濶回瞻故壘空别墅烟昏歸晚牧長江雨歇掛晴虹<lb/>
前程行止誰能計已悟浮生似夢中<lb/>
　　　偶泛<lb/>
偶泛扁舟向海埏初非有意訪神仙蓬莱方丈不可問<lb/>
漢武秦皇空復然水上樓臺皆蜃氣石間膏馥是龍涎<lb/>
麻姑曽共方平説行復揚塵變土田<lb/>
　　　苕溪夜泛<lb/>
<pb n="KR4d0372_WYG_010-3a"/>
萍踪人泛清苕去水宿風餐幾度經結網燈沈漁浦霧<lb/>
待艐船泊酒家亭樹頭栖鷺疑殘雪草上流螢似亂星<lb/>
夜後夢回寒月上棹歌聲裏弁山青<lb/>
　　　武康道中<lb/>
又過防風舊國西客懐煙景兩淒淒青山環繞疑無路<lb/>
白水分流盡入溪竹外野祠荒甃缺栁邉漁户草廬低<lb/>
萍蓬漂轉成何事不及林猿有定棲<lb/>
　　　讀伍子胥史事<lb/>
<pb n="KR4d0372_WYG_010-3b"/>
惆悵當年死屬鏤到頭忠義竟何如眼懸城郭空懐舊<lb/>
魂寄江濤尚賈餘向使君王從諫諍未應宫闕便丘墟<lb/>
唯應教得䲭夷子萬里扁舟計不疎<lb/>
　　　行窩吟<lb/>
了無一事可相拘布襪青鞵信所如亂石荒苔樵子徑<lb/>
竹籬茅舍隠人居山林真樂須還我朝市閑名不問渠<lb/>
頗謂行窩安樂法逺勝叔夜養生書<lb/>
　　　東湖荷花<lb/>
<pb n="KR4d0372_WYG_010-4a"/>
酣紅膩綠三千頃總是波神變化成出自淤泥元不染<lb/>
開於玉井舊知名暑天勝似涼天好葉氣過於花氣清<lb/>
何事濂溪偏愛此為他枝蔓不曽生<lb/>
　　　五朶峰<lb/>
莫知小朶飛来日慧理曽經指異蹤香潤儘多西竺石<lb/>
孤髙亦有晉朝松斷無一幹栖凡鳥别有深泓卧老龍<lb/>
絶頂世人遊不到瑶叢清麗似芙蓉<lb/>
　　　觀禹貢九州歴代帝王國都地理圖<lb/>
<pb n="KR4d0372_WYG_010-4b"/>
萬里江山幾廢興覽圖真合拊吾膺三王二帝皆難問<lb/>
兩漢六朝何所稱此日中原全拱北異時深谷或為陵<lb/>
看来今古皆如夢夢境虛無豈足慿<lb/>
　　　戍婦詞<lb/>
新婚便别比秋胡何似當年莫嫁夫身在朔方征戍乆<lb/>
鴈来南國信音無空閨寂寂寒宵永荒路悠悠逺夢孤<lb/>
聞道仙家能縮地癡心要覔長房符<lb/>
　　　水亭冩興<lb/>
<pb n="KR4d0372_WYG_010-5a"/>
為愛幽亭枕碧流乗閒於此對沙鷗荷傾宿雨明珠碎<lb/>
蒲颭輕風翠帶柔列岫周遭疑雉堞斷霞零落似汀洲<lb/>
無人相與言清事落日鳴蟬滿樹愁<lb/>
　　　送趙東閣罷官歸永嘉<lb/>
一年吟抱寄京華幾度相逢說永嘉夢入西山尋枸杞<lb/>
約歸東閣看梅花風霜摧拉知何事雨露生成自有涯<lb/>
應笑屈平終不返空留遺恨在長沙<lb/>
　　　奉酬鹽倉李丈金橘銀魚之什<lb/>
<pb n="KR4d0372_WYG_010-5b"/>
為有風流賀季真道齋從此徃来頻錦囊牙軸詩千卷<lb/>
金橘銀魚酒一巡見我每呼蓮社客看君還是竹林人<lb/>
有時夜話寒更盡明日相逢語又新<lb/>
　　　子思恵詩用韻酬之<lb/>
老慵祗合在雞羣變化那能慕海鵾壯嵗親朋多死别<lb/>
窮途造化與生存欲尋衣食愁無路却被妻孥怨少恩<lb/>
健筆期君今落第相賙未得剰空論<lb/>
　　　晚秋閒歩<lb/>
<pb n="KR4d0372_WYG_010-6a"/>
晚来閒歩閲秋光田上人家盡滌場逺浦寒波浮鴈鶩<lb/>
荒山落日下牛羊客鬢巳非當日黒菊花空似去年黄<lb/>
因聴翁媪言音異又復令人憶故鄉<lb/>
　　　尋山家<lb/>
路入深原三四里林蔵雞犬十餘家村籬疎宻齊栽枳<lb/>
山崦髙低盡種畬石罅春風生野筍洞中流水出殘花<lb/>
愛同樵客言幽事不覺歸途暮景斜<lb/>
　　　客裏<lb/>
<pb n="KR4d0372_WYG_010-6b"/>
客裏還驚莭序還倚䦨搔首獨淒然垂開栁眼如相看<lb/>
落盡梅花又可憐幻境自知如夢螘離情㡬欲託啼鵑<lb/>
數聲忽聴烏檐角欵曲吹殘谷口煙<lb/>
　　　首夏獨遊響潭<lb/>
不解驅馳巧作謀偃然守拙卧林丘方忻嫩綠成槐夏<lb/>
又愛輕寒作麥秋龍宅清深唯獨往鶯聲欵曲似相留<lb/>
僧言瀑布巖尤好明日須當到上頭<lb/>
　　　看新歴<lb/>
<pb n="KR4d0372_WYG_010-7a"/>
又看景定新頒歴百嵗還驚五十過憶昔壯懐多曠逺<lb/>
只今衰鬢已蹉跎飄零世路饒荆棘展轉歸心念薜蘿<lb/>
春草夕陽江上去不堪回首一長歌<lb/>
　　　閒人<lb/>
不求富貴不嫌貧天地悠悠任此身飛歩任教趨要路<lb/>
好懐到底屬閒人自歸白屋交遊逺認得青山面目真<lb/>
平地退蔵知是寳太行從古有摧輪<lb/>
　　　春盡日<lb/>
<pb n="KR4d0372_WYG_010-7b"/>
春去無縁得暫留意行曉到古原頭落花随水如多怨<lb/>
老栁因風不奈愁鵑聲作意歸何許蝶夢無慿覺即休<lb/>
林叟相逢俱一笑都縁彼此是同流<lb/>
　　　晚春遣興<lb/>
始聴隣屋響秋碪獨住閒房春又深徧地繁花非故色<lb/>
一忩涼葉是新隂倉庚謾得東君意杜宇偏傷逺客心<lb/>
莭物相催身易老臨風時復動悲吟<lb/>
　　　酬李篔房元日見寄韻<lb/>
<pb n="KR4d0372_WYG_010-8a"/>
五年嬾踏上京塵真是乾坤散誕身正向山中閒卧雪<lb/>
忽聞户外報迎春且傾竹葉屠蘇酒休畫桃符鬰壘神<lb/>
底事詩筒来徃宻結交多是苦吟人<lb/>
　　　酬篔房秋崖昆仲見寄韻<lb/>
嵗月駸駸苦易過凝霜還見委庭莎從来桑下不三宿<lb/>
此去榆光尚幾何舊社乆荒誰復記逺公難覔恨空多<lb/>
諸賢頼有劉雷在時寄新詩到薜蘿<lb/>
　　　余與篔房秋崖冬日㑹於沙谿春復㑹於龜谿<lb/>
<pb n="KR4d0372_WYG_010-8b"/>
　　　適逢祠山誕辰二翁有詩見貽依韻酬荅<lb/>
沙谿谿上看梅夕苔徑荒涼月暈黄何事重尋老吟伴<lb/>
為難同入少年場和風澹澹行花塢春水溶溶滿栁塘<lb/>
尚欲重聴送神曲祗愁明月雨淋浪<lb/>
　　　題慈照坦上人房應山閣<lb/>
禪心直以山為體不與終南㨗徑同吟乆白雲生曲檻<lb/>
定回明月在前峯子牙釣石臨溪古博望槎源與漢通<lb/>
自有山靈回俗駕幾人於此得相逢<lb/>
<pb n="KR4d0372_WYG_010-9a"/>
　　　食苦筍<lb/>
老去居山樂最真盤蔬日日冨前陳愛嘗苦筍疏甜筍<lb/>
似進忠臣逺佞臣飯為韻清常倍食酒因味爽或添巡<lb/>
美芹之意全相似頗謂堪將獻紫宸<lb/>
　　　遊囊山禮妙應祖師慧薫塔<lb/>
踏徧諸方倦說禪偶逢佳處結良縁祖師聖觧何須舉<lb/>
衲子家風要别傳雲外壺中如聚墨望中滄海欲浮天<lb/>
如今覿面相呈了啼鳥落花俱寂然<lb/>
<pb n="KR4d0372_WYG_010-9b"/>
　　　山居冬日<lb/>
白水青山不礙禪登髙臨逺意翛然老梅卧雪香逾逺<lb/>
瘦栢凌霜骨更堅四海交逰多契濶一生陶冩賴詩篇<lb/>
人間萬事俱抛棄自此閒居又幾年<lb/>
　　　别馨桂山<lb/>
與君相見各華顛握手松間感變遷能記靈山同聴日<lb/>
不疑絳縣老人年難尋舊夢悲蝴蝶替說新愁賴杜鵑<lb/>
無奈怱怱又還别有詩須寄武康船<lb/>
<pb n="KR4d0372_WYG_010-10a"/>
　　　客居<lb/>
借得空房住十春野麋山鹿日相新寧嫌老景猶為客<lb/>
却喜閑身不屬人於轉物時觀世界向無心處得天真<lb/>
深居謝絶曽非傲朽鈍形骸畏屈伸<lb/>
　　　閒居遣興<lb/>
無情日月互相磨萬古悠悠一逝波六十四年成事少<lb/>
八千餘卷費功多山林有志知難變毁譽無根聴自訛<lb/>
近問野人安穏法教予祗學採樵歌<lb/>
<pb n="KR4d0372_WYG_010-10b"/>
　　　雲林<lb/>
雲林佳處輙遲留不覺駸駸白盡頭率野唯聞多虎兕<lb/>
到門那得有羊裘老身真箇如山静徃事從教逐水流<lb/>
富貴功名是何物纔堪休處便須休<lb/>
　　　放吟<lb/>
心絶馳競如安流身逃繫屬同虛舟無車毎每跨黄犢<lb/>
有暇時時盟白鷗随分嬉遊随分樂可曽計較可曽愁<lb/>
老吟亦不記聲律亂冩孟郊沙井頭<lb/>
<pb n="KR4d0372_WYG_010-11a"/>
　　　一生<lb/>
一生踪跡任浮沉兩鬢何為雪易侵不可破除唯道義<lb/>
最難慿託是人心清溪路口閒雲合白版門前落葉深<lb/>
老子衰年嬾酬應若非同伴莫相尋<lb/>
　　　由樵徑登北髙峯遂至韜光庵<lb/>
鳥路欹傾不可登攀縁直上最髙層隂崖老樹春無葉<lb/>
古竇寒泉夏作氷斜抱江流縈翠帶亂山分脉走瓜藤<lb/>
雲根細紀當年事太守曽来訪隠僧<lb/>
<pb n="KR4d0372_WYG_010-11b"/>
　　　村行即事<lb/>
客中頗覺身無事徐歩西村引興長茅舎竹籬分向背<lb/>
麥畦麻稜間青黄少婦乗時方煑繭老翁擇日又移秧<lb/>
農家滿眼皆生意應是無心出此鄉<lb/>
　　　山居<lb/>
身寄孤猨野鶴鄉邇来真與世相忘東南地闕多流水<lb/>
西北山髙少夕陽根有茯苓松色異土生蘭茝蘚苔香<lb/>
細將萬事都思徧唯有閒居味最長<lb/>
<pb n="KR4d0372_WYG_010-12a"/>
肯道山居太寂寥不妨随分自逍遥盡空眼界終無翳<lb/>
為厭聲塵亦去瓢菊老尚能存正色松孤還自有髙標<lb/>
道人樂地唯如此說與同流意更消<lb/>
　　　送春<lb/>
老人無復趂春場見說春歸亦送將唯恐再来吾不見<lb/>
偏於此别意難忘花枝卧雨紅顔盡草蔓梳風綠髮長<lb/>
作計欲留留不住聊歌一曲當離觴<lb/>
　　　登臨冩興<lb/>
<pb n="KR4d0372_WYG_010-12b"/>
臨水登山送此生禽猿箇箇盡忘情破除妄念唯空寂<lb/>
蔵蓄危機是利名老子樂時誰不笑衆人重處我能輕<lb/>
有時信口長歌發好似東陽獨自精<lb/>
　　　春草<lb/>
菶菶萋萋緑漸滋昔人辭意足堪推由来南浦傷離日<lb/>
不似西堂得句時行旅獨看空感慨池塘闗夢自神竒<lb/>
吾雖萬事皆慵嬾春草生時亦有詩<lb/>
　　　世味<lb/>
<pb n="KR4d0372_WYG_010-13a"/>
世味從前已備嘗重罹世難轉悽傷肯希逸驥能千里<lb/>
最善靈龜解六蔵覽勝每尋清伴侣觀山别是好心膓<lb/>
年逾七十唯求死便不埋時也不妨<lb/>
　　　幽處<lb/>
惡圓難與俗浮沉野處窮居嵗月深青嶂於予偏有分<lb/>
白雲嫌道太無心人間富貴皆塵物世外風泉是好音<lb/>
老去翛然竟何事若非入静即閒吟<lb/>
　　　篔房秋崖来訪不相值後徃謝之篔復有詩喜<lb/>
<pb n="KR4d0372_WYG_010-13b"/>
　　　余之至因次其韻<lb/>
吟車曽到社橋来不見山人乞食回荒沼秋深蓮已謝<lb/>
寒林冬近菊初開句引淵明無酒琖觀迎元度但茶杯<lb/>
尋盟却喜梅花發日日論詩坐碧苔<lb/>
　　　石室<lb/>
石室閒眠過午鐘看来唯我最疎慵生憎俗客妨幽趣<lb/>
不與樵夫說定蹤麋下磵隂時引子鶴歸林表只依松<lb/>
人生未觧休心去多向塵區歎不逢<lb/>
<pb n="KR4d0372_WYG_010-14a"/>
　　　野寺<hi>感逆賈而作</hi>
野寺居来嵗月長幽深真是隠人鄉怪枝結頂青松古<lb/>
巨石分流碧澗長拈弄詩章非俗事斷除禪病得良方<lb/>
因悲竊國亡身者枉作塵勞夢一塲<lb/>
　　　題逆賈<lb/>
逆賈猖狂秉國鈞民彛帝業總成塵䖍劉幾似刀兵刼<lb/>
全活幸䝉天地仁衆醉有誰知甲子獨醒還自記庚申<lb/>
<hi>諸子有紂之時天下皆醉不知甲子唯箕子獨醒之語庚申乃藝祖受禪年</hi>鼎湖龍馭重囬<lb/>
<pb n="KR4d0372_WYG_010-14b"/>
首應悔當年錯用人<lb/>
　　　晚歩<lb/>
竹杖芒鞵晚歩遲為貪山水有清暉栖鴉已帶殘陽去<lb/>
牧堅遥穿薄靄歸可保禪身終放浪從教塵世各脂韋<lb/>
閒中自有無窮樂敢道麻衣勝錦衣<lb/>
　　　因悟<lb/>
因悟維顛匪一繩遂無心續祖師燈祗圖塵世難窺影<lb/>
逺入深峯不記層土木形骸從朽腐氷霜志節自堅凝<lb/>
<pb n="KR4d0372_WYG_010-15a"/>
非吾同伴如相覔牢閉蓬門定不譍<lb/>
　　　天地之間有此身<lb/>
天地之間有此身此身豈肯惹風塵竹籬茅舍居来穏<lb/>
紙帳蒲圑趣更真行已作成山水癖到頭不是利名人<lb/>
使予生遇陶唐世當與許由巢父倫<lb/>
　　　老身<lb/>
老身到此合稱翁雙足蹣跚兩耳聾聊託迂疎居世表<lb/>
幸無名字到官中生期槁木寒灰盡性與孤猿野鶴同<lb/>
<pb n="KR4d0372_WYG_010-15b"/>
去嵗有錐無地卓今年錐地併皆空<lb/>
　　　洞霄宫<lb/>
山勢逶迤九鎻分洞天終自異人羣君王在昔曽逰幸<lb/>
故老猶今述見聞瀑濺鶴衣明似雪氣蒸龍穴暗成雲<lb/>
夢囬髣髴鳴笙磬定有㳺仙拜老君<lb/>
　　　出遊歸隱<lb/>
出遊歸隠兩無心非慕沃洲支道林㗖栢自然閑土銼<lb/>
製荷曽不費金鍼悠悠徃事空塵夢冉冉餘生任陸沉<lb/>
<pb n="KR4d0372_WYG_010-16a"/>
頗謂天閑千里馬難勝寥廓九臯禽<lb/>
　　　山中老宿<lb/>
雲壑居来嵗月長千株松下一間房掃空心地苕花帚<lb/>
熏徹根塵栢子香施法定應拈塵柄接人曽不下禪床<lb/>
生縁已自都忘了唯道西歸有故鄉<lb/>
　　　禪翁<lb/>
禪翁八十鬢如霜冷坐雲邉舊竹房唯放此身長嬾散<lb/>
更無餘事可思量飛流激石泉珠迸斜照入林松影長<lb/>
<pb n="KR4d0372_WYG_010-16b"/>
即景成詩疑未穏更尋樵父為平章<lb/>
　　　哭恭仲温<lb/>
信敬謙勤徳更純江湖風誼最相親曽知九要三𤣥髓<lb/>
豈混重泉一窖塵此日傷心亡我友異時再面是他人<lb/>
山中弟子懐師徳各翦生綃暗冩真<lb/>
　　　西風<lb/>
西風吹鬢鬢成霜變異無端那有常交友後先同昨夢<lb/>
老人八十尚他鄉書空鴈字行疎宻泣砌蟲吟韻短長<lb/>
<pb n="KR4d0372_WYG_010-17a"/>
盡是客中秋意緒誰能對此不凄涼<lb/>
　　　歸来<lb/>
歸来巖下養衰形日日眠雲聴瀑聲但愛一閒堪佚老<lb/>
翻思萬巻是勞生人嫌草座麻衣陋自守芝翁木客盟<lb/>
沒齒如斯吾事足更無他事可闗情<lb/>
　　　自愛<lb/>
自愛予生愛性真真存渾不管渠嗔從来有水有山處<lb/>
著得無名無利人騰踏豈須誇駔駿幽潛端可養精神<lb/>
<pb n="KR4d0372_WYG_010-17b"/>
盡向雲邉尋隠迹誰知雲是老夫身<lb/>
　　　人夀<lb/>
人夀百年三萬日有誰曽滿百年来騰騰任運聊堪樂<lb/>
汩汩勞生盡可哀富貴惟増身外累酕醄當覆掌中杯<lb/>
到頭一等皆歸死未死須教笑口開<lb/>
　　　老子<lb/>
老子深棲趣已成塵鞿何計可相縈寒泉一道知来脉<lb/>
靈木多年産寄生雲外暗蔵龍虎穴風中清度鶴猿聲<lb/>
<pb n="KR4d0372_WYG_010-18a"/>
過從等是無心侣同喫山厨芋顆羮<lb/>
</p>
<p>
</p>
  </div>
</body>
</text>
</TEI>
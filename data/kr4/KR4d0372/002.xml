<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潛山集巻二</head>
    <p>
<pb n="KR4d0372_WYG_002-1a"/>
欽定四庫全書<lb/>
　潛山集巻二　　　　　　宋　釋文珦　撰<lb/>
　　五言古<lb/>
　　　還山<lb/>
吾性本閒曠素不喜城郭而况賓主間禮數相束縛悵<lb/>
望西南山佳氣日參錯逸興不可羈飄飄出籠鶴翩然<lb/>
曳杖還專意在一壑時方孟夏初衆花已零落櫧林晚<lb/>
雪香麥隴殘雲薄谷深絶遊塵苗田呌姑惡幽人舊相<lb/>
<pb n="KR4d0372_WYG_002-1b"/>
知一見心喜躍謂言舊山畬今猶可耕鑿日夕共登臨<lb/>
靡憚筋力弱於焉得天真畢志甘澹泊初非傲軒冕終<lb/>
又畏矰繳置身聲利塲何如且行樂纍纍北原上萬古<lb/>
同寂寞<lb/>
　　　僊佛辭<lb/>
僊以静為道佛以空為宗羣動本皆静萬有體恒空服<lb/>
食迷静趣僊道不可從宴息昧空性佛理無由通或曰<lb/>
空静殊斯言吾不庸空静即僊佛得於此心中心乃佛<lb/>
<pb n="KR4d0372_WYG_002-2a"/>
僊質僊佛心之容三法妙而一脗焉歸大同<lb/>
　　　深居<lb/>
深居謝交遊積葉任埋徑澹然忘所營為是疎懶性已<lb/>
達身本虛寧憂室垂罄時於泉石間信意成短詠于以<lb/>
寫吾情漁樵或相命一皆用其真魯魚事參訂猶不拘<lb/>
四聲豈復疑八病難入時人耳獨許山鬼聴生來妄想<lb/>
絶禪心本清浄斷不重出山此志寔先定<lb/>
　　　戍婦詞<lb/>
<pb n="KR4d0372_WYG_002-2b"/>
女蘿施松栢終始相因依結髮為婚姻偕老相與期夫<lb/>
今戍邊城賤妾無由隨行行日已逺何時定當歸但願<lb/>
崇勲業上報明主知諒君守恒節妾心終不移<lb/>
　　　短歌行<lb/>
憶昨遊中林鳥鳴蘭蕙芳重來豈云久草木倏已黄乙<lb/>
鳥始辭去羣鴻復南翔天道有代謝人生安得常促促<lb/>
不我留譬如石火光紅顔日以瘁𤣥髮日以霜載念泉<lb/>
下人寧不增悲傷聆我短歌行歌短意則長<lb/>
<pb n="KR4d0372_WYG_002-3a"/>
　　　竹下曉吟<lb/>
竹下坐清曉露氣沾裳衣樓鐘發清響山月耿餘輝心<lb/>
静息欲無渺與萬物違莊周苦未達夢作蝴蝶飛<lb/>
　　　先雲洲訪予於萬玉歸而寄詩因用其韻<lb/>
曉行竺山心草露濡衣襟稽留雖在眼謝客難重尋靈<lb/>
木逾千齡斤斧日見侵侵伐殊未已使我老氣瘖雅樂<lb/>
寖不作滿耳侏離淫野性羞雷同自為梁父吟疵賤苦<lb/>
無力安能變夷音畏塗不可行林下甘陸沈世道已如<lb/>
<pb n="KR4d0372_WYG_002-3b"/>
此懐抱那易禁獨愛古桂林嵗晚猶森森此桂亦未保<lb/>
慨歎良又深<lb/>
　　　靈雨<lb/>
靈雨應時至四野生新泉眢井久廢汲湛湛成深淵老<lb/>
農喜欲舞田苗緑如煙桔橰掛屋梁坦腹清晝眠<lb/>
　　　雨後<lb/>
夜雨萬雷集漲水三尺深游鱗得其所波間自浮沉科<lb/>
斗千㸃墨鯉鯽數寸金偶㑹濠梁意道人本無心<lb/>
<pb n="KR4d0372_WYG_002-4a"/>
　　　古意<lb/>
難與時流道憂心常悄悄古道貴平易今人尚機巧好<lb/>
古而居今每飯不能飽來往無嫌猜唯知愛沙鳥<lb/>
逝水尚東流白日易西沒悠悠天地間二物何飄忽促<lb/>
迫於生人緑鬢成華髮昧者不自知終朝常汩汩利欲<lb/>
沈厥身其本已先蹷孰若繕真性以自固靈骨<lb/>
老梅何偃蹇雪時方始花自守嵗寒性不肯隨春華隠<lb/>
人適然見移植溪水涯瘦影無陽艷清香絶淫邪閒静<lb/>
<pb n="KR4d0372_WYG_002-4b"/>
如隠人隠人心所嘉樵牧無見侵以貽隠人嗟<lb/>
自昔真僊道恬淡而無為以之固靈根逺寄或可期秦<lb/>
皇與漢武縱欲不知疲既已長中國復欲威四夷其性<lb/>
忍而愎舉非僊者資天監常昭晰詎容肆謾欺不自省<lb/>
其衷妄冀茍得之所願竟無成徒為後人嗤<lb/>
　　　天樂歌<lb/>
鳥樂在深林魚樂在深淵人樂在深居不深常致患吾<lb/>
居今己深柴門草樹間油然自成樂其樂難具言問吾<lb/>
<pb n="KR4d0372_WYG_002-5a"/>
樂伊何一皆得之天至樂任天與不知然而然朝樂暮<lb/>
亦樂此樂真具全吾歌天樂歌聴者慎勿喧<lb/>
　　　夏雨應禱<lb/>
當夏而閔雨百神靡不宗精誠既上達所願神輙從觸<lb/>
石忽生雲初亦無多濃東風借其力斯須滿諸峯稍久<lb/>
彌六虛油油復溶溶炎歊化清涼密布難知重雷電發<lb/>
靈響潭湫起飛龍甘霔罔不周非止千里封槁苗浡然<lb/>
興連疇遂芃芃焚香拜天賜歡聲徧羣農當書大有年<lb/>
<pb n="KR4d0372_WYG_002-5b"/>
賦食皆足供公私有餘羨露積如崇墉誓言為酒醴報<lb/>
祀於秋冬降福宜孔皆萬國稱時雍<lb/>
　　　感時<lb/>
厚地産桑榖為民衣食資井田取什一公私兩俱宜今<lb/>
者異古昔苛征常倍蓰倍蓰猶未厭泛索仍無時官因<lb/>
字民設胡為反害之盡以應上求民病莫能支織者恒<lb/>
苦寒耕者恒苦飢空村絶雞犬敗屋多流離白叟與我<lb/>
言其言乃如斯老夫為悲吟聞者當致思<lb/>
<pb n="KR4d0372_WYG_002-6a"/>
　　　迂拙<lb/>
迂拙不任用於焉老雲耕曽非尚髙亢聊復辭送迎孤<lb/>
蹤類山鹿幽意存柴荆春薇擷初茁秋菊餐落英倦來<lb/>
唯宴黙興到或遊行明目煙霞色清聴風泉聲萬象畢<lb/>
昭明四體常安平縱誕殊有適利禄非所榮外物遺天<lb/>
地真心齊死生但願絶知聞怡我閒曠情<lb/>
　　　拙叟<lb/>
拙叟百念無眎身同木石有客問生涯笑指松與栢客<lb/>
<pb n="KR4d0372_WYG_002-6b"/>
言人之生當有資生策縱曰遺聲利其能去衣食松<lb/>
柏本無情於子知何益吾言子姑去吾倦将偃息反關<lb/>
據槁梧隤然竟終夕覺來寂無有雞呌東方白<lb/>
　　　題醉翁圖<lb/>
所畫者誰子将非髙陽兒滿腹常貯酒何異於鴟夷陶<lb/>
陶以自樂禮法不可縻釀酒用老瓦漉酒脱接䍦寧復<lb/>
問升斗豈嘗辯醇醨終日但兀兀一巵掌中持頗謂有<lb/>
妙理非人所能知飲罷忘百慮袒跣行斜暉大笑沈湘<lb/>
<pb n="KR4d0372_WYG_002-7a"/>
人獨醒亦奚為<lb/>
　　　山棲<lb/>
十載棲山楹影不入州縣地偏交易絶心閒體逾健脱<lb/>
粟無宿儲壊衣多斷綫人皆為吾憂吾樂未嘗變上下<lb/>
巖壑間幽賞不知倦一一全天真斷斷非飾緣西峯煉<lb/>
金客邂逅時相見談笑輙忘形殊亦諧素願古者賢達<lb/>
人道或在貧賤往躅良可循維以謹繾綣<lb/>
　　　閑居<lb/>
<pb n="KR4d0372_WYG_002-7b"/>
四體本虛空萬物猶土苴以此存内照頗覺非外假存<lb/>
亡楚人弓得失塞翁馬但使吾道存正欲知者寡<lb/>
蕭然謝塵境日夕心悠哉厨空無鼠雀徑僻多莓苔麻<lb/>
衣足自蔽柴門詎曾開坐聴風葉鳴疑有幽人來<lb/>
閒人了無營偃臥常至午暖日到床前落葉滿籬户或<lb/>
時散幽步東岡復西隖誓此畢餘齡青山不相負<lb/>
雖貧常晏如兀兀坐山舍案有麻衣易門無俗士駕虞<lb/>
人不從招尼父亦待賈狗茍復蠅營此事吾不暇<lb/>
<pb n="KR4d0372_WYG_002-8a"/>
　　　言交<lb/>
結交貴同心心同難間疏嘗聞膠漆固亦曰金蘭如君<lb/>
子要其終小人變厥初宜當作管鮑慎勿為耳餘<lb/>
　　　又言交<lb/>
道交淡如水世交甘如醴結交當以真審交當以理道<lb/>
交似無情曾不異生死世稱刎頸交未必能終始君不<lb/>
見昔者陳餘與張耳<lb/>
　　　野性<lb/>
<pb n="KR4d0372_WYG_002-8b"/>
野性樂疎曠從來厭風塵孤寒無所資屈身隨衆人貴<lb/>
遊棄疵賤不能强相親蹉跎三十年客路常清貧晚來<lb/>
歸山林麋鹿為我鄰萬事不掛意一一皆天真同流乃<lb/>
知此難與俗子陳<lb/>
　　　白日苦短行<lb/>
白日常苦短無方使遲延始見出暘谷忽已沈虞淵迫<lb/>
促於生人無一能永年豐質成槁項鬒髪變華顛雞鳴<lb/>
逐聲利夜分未遑眠奄化同草木沒沒歸重泉或復自<lb/>
<pb n="KR4d0372_WYG_002-9a"/>
超放導引求神仙喬松在何許亦若茫昧然必當實根<lb/>
祇塵物皆棄捐徳性貴純正文華在昭宣道與天地準<lb/>
萬古唯聖賢景行不可忘抒情為此篇<lb/>
　　　有適<lb/>
破屋無兄弟拙者所棲息衡門未嘗啓聲利詎能迫資<lb/>
身不求備百事遂省力糞埽皆可衣草木皆可食春來<lb/>
有餘暇手種豆一席秋深葉黄隕霜莢漸開拆收歸籬<lb/>
落間早晚自剥擊蔵之於瓶罌粒粒堪愛惜窮冬火鑪<lb/>
<pb n="KR4d0372_WYG_002-9b"/>
頭時喚山猿喫猿去吾亦眠巖房愈幽寂口誦寒山詩<lb/>
頭枕麻衣易于以陶性情終然逺憂責頗謂貧非病更<lb/>
覺損勝益與其稱楩柟未若作樗櫟傍人莫相問老子<lb/>
方有適<lb/>
　　　秋興<lb/>
秋雲滿茅屋秋風響楓林杖藜歩幽徑落葉數寸深悠<lb/>
然拾葉歸寫我閒中吟坐客興亦閒彈入青瑶琴曲終<lb/>
各無語山水遺清音<lb/>
<pb n="KR4d0372_WYG_002-10a"/>
　　　喜雪<lb/>
北風吹同雲惨澹日已夕枕上聞霰零須㬰映窻白曉<lb/>
來籬户間平地忽過尺羣峯静繚繞彌望無寸碧棲鳥<lb/>
噤不鳴空山斷行跡古木摧危梢荒崖失竒石瑞色徧<lb/>
天壤膏潤歸宿麥螟蟊深入地沴氣亦消釋豐年信可<lb/>
占豈復憂民食野老不知寒歡聲動阡陌聊作喜雪歌<lb/>
仰謝天鈞力歌長遣誰和寫寄西峯客<lb/>
　　　感春<lb/>
<pb n="KR4d0372_WYG_002-10b"/>
忽聞春欲去園林謾遊矚輕風散餘紅細雨滋繁緑緑<lb/>
繁似歡榮紅散猶僇辱因悟人間世萬事易翻覆賤或<lb/>
登青雲貴或成赤族禍福無定端往往相倚伏那知今<lb/>
日歌不是明朝哭書以為世鑒得志毋縱欲兢兢如履<lb/>
冰坎坎念伐輻茍能閑此理堪追聖賢躅<lb/>
　　　曉步十韻示山友<lb/>
隠居絶他營曉步緣澗壑水深魚影閒林密鳥聲樂晴<lb/>
空極清明孤雲何住著原窮得危磴路轉見横彴嘯響<lb/>
<pb n="KR4d0372_WYG_002-11a"/>
空谷傳吟情古靈覺所遇皆隠淪論心遺厚薄在山無<lb/>
小草忘世勝大藥餘生豈須計此興諒非錯其適在閒<lb/>
曠何用嫌落魄書此以告君狂言君勿噱<lb/>
　　　夜思<lb/>
静坐四無鄰看山待明月池邊暑氣盡竹上涼颸發伏<lb/>
翼打窻飛孤螢隨草沒予心適有㑹還就幽人説<lb/>
　　　事君盡忠行<lb/>
為子當盡孝事君當盡忠凡人不知此斯與犬豕同臣<lb/>
<pb n="KR4d0372_WYG_002-11b"/>
子固貞亮君父或顓蒙乃知守忠孝亦繫於遭逢比干<lb/>
忠以戮申生孝而終忠戮得稱仁孝終宜曰恭古今每<lb/>
如此片言安可窮炳然垂竹帛于以開盲聾所遭雖若<lb/>
彼力行誠在躬於焉二本立足為百行宗忠孝茍純至<lb/>
聞望當昭融此理亘萬世來者能無從<lb/>
　　　嵬嵬山石行<lb/>
山石何嵬嵬孤松何薿薿其大踰百圍其髙過千尺廣<lb/>
厦需梁棟求之若匪克梓人一以視斤斧見促迫牛夫<lb/>
<pb n="KR4d0372_WYG_002-12a"/>
競牽輓輸入王侯宅觀者如堵墻靡不重嘉惜鏤刻以<lb/>
為工丹青以為飾巍然在雲霄七貴所棲息梁棟豈不<lb/>
美殘生良可哀寧作南山松毋為廣厦材<lb/>
　　　四序<lb/>
四序迭遷變春光獨豐茂生意徧羣物動植不違候噰<lb/>
噰塞鴻歸喔喔野雉雊軟草鋪作茵芳葩粲成綉唯有<lb/>
静者徒抱道終莫售直躬在林藪朝夕飯藜糗與時既<lb/>
乖舛輿臺或加詬俛仰天地間此理終莫究<lb/>
<pb n="KR4d0372_WYG_002-12b"/>
　　　狂吟<lb/>
槿籬三四掩荒竹百十箇無人扣柴扉偏稱潜夫臥夢<lb/>
作野雲飛覺來松日墮隨分有狂吟吟長不須和<lb/>
　　　自紀<lb/>
生無機巧姿所貴唯實踐探𤣥髮盡霜窮勝足重趼渡<lb/>
水識歸源看雲悟舒巻寧教身不遭頗謂首難俛餘年<lb/>
辭畏途滅迹向絶巘形骸未全枯囂煩幸俱遣中心本<lb/>
難誣萬事不欲辯手把楞伽經交趺對鑪篆<lb/>
<pb n="KR4d0372_WYG_002-13a"/>
　　　秋興<lb/>
昔人苦悲秋我獨愛秋色無雲天萬里逺嶠出寒碧楓<lb/>
林葉如丹溪水清見石飽雨豆莢肥經霜栗包拆連疇<lb/>
稻正黄冒野蕎亦白籬菊忽盈把山茰又堪摘日月如<lb/>
過鳥良辰敢虛擲青猿頗㑹意為我具短策西風吹破<lb/>
帽野興在故屐不憚登涉勞逺訪巣居客此客更可人<lb/>
分我漁樵席人生貴適意何必累形後<lb/>
　　　早睡<lb/>
<pb n="KR4d0372_WYG_002-13b"/>
天寒常早睡不待日光斂恐礙山猿入柴門未嘗掩落<lb/>
葉打窻鳴枕間疑雨㸃起視西峯頭月殘星閃閃<lb/>
　　　居山樂<lb/>
居山樂無涯三徑富松菊山體静吾心山光悦吾目春<lb/>
來山蕨肥秋後山田熟未必王侯家有吾清浄福<lb/>
　　　暑夜步月<lb/>
畏暑不復眠空階踏涼月冰輪了無翳明可數毛髮夜<lb/>
久肝肺清如嚥太古雪擬換飛僊人乗鸞上寥泬<lb/>
<pb n="KR4d0372_WYG_002-14a"/>
　　　贈梅<lb/>
見説春方還春猶未相識山童指梅花言是春消息梅<lb/>
花亦含笑道我是知音遮莫隨桃李貪榮變此心相看<lb/>
出此語愛爾良獨深聴之儻不疑足以為規箴<lb/>
　　　夜興<lb/>
萬緣不相涉黙坐調四肢天理静中見物情閒處知長<lb/>
風掃重隂皎月生東籬寒蟲唧唧鳴亦各知天時悠然<lb/>
發清興朗誦淵明詩人生百年間汲汲奚所為賢愚雖<lb/>
<pb n="KR4d0372_WYG_002-14b"/>
有殊同為來者悲為語髙世流有酒當自持<lb/>
　　　散人詠<lb/>
金散免鎔冶木散逃斧斤人散外榮辱所以為散人世<lb/>
皆賤吾散此散吾自珍偃蹇不任用庶足全其身<lb/>
　　　初夏同趙東閣西里諸公山行聞鶯分韻得隔<lb/>
　　　字<lb/>
今日天氣清聊試登山屐共看雲外峯分坐澗邊石絶<lb/>
境不逢人啼鶯似留客一聲無處尋還被青林隔<lb/>
<pb n="KR4d0372_WYG_002-15a"/>
　　　秋夜感懐<lb/>
秋山夜無人蟲在草根泣明月照髙林虛窻風露入生<lb/>
年四十餘萬事未有立東西岐路間終嵗常汲汲雙親<lb/>
死經年宅兆久完葺兄弟亦貧窶於此不暇給囘首思<lb/>
故園愁雲滿原隰交朋閲千百存者已無十顧我枯槁<lb/>
姿奈此短景急終宵不成寐起坐千慮集至人乃忘情<lb/>
俲慕安可及唯作無生觀去此衣袖濕<lb/>
　　　烏棲曲<lb/>
<pb n="KR4d0372_WYG_002-15b"/>
白露生庭蕪明月照栖烏栖烏啼不已閨人中夜起起<lb/>
視西北方翩翩鴈南翔幽燕戍未返云胡不悽傷<lb/>
　　　食薺<lb/>
生無食肉資飯蔬幽壑底朝采南澗芹莫擷東籬薺此<lb/>
中有真味豈必鱠魴鱧何曾萬金饌惡諡不可洗<lb/>
</p>
<p>
</p>
  </div>
</body>
</text>
</TEI>
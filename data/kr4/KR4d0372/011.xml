<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潛山集卷十一</head>
    <p>
<pb n="KR4d0372_WYG_011-1a"/>
欽定四庫全書<lb/>
　潛山集卷十一　　　　　宋　釋文珦　撰<lb/>
　　五言絶句<lb/>
　　　採蓮曲<lb/>
蕩槳入平湖湖波𣺌無極紅白芙蓉花何如妾顔色<lb/>
荷葉佀儂鬢荷花佀儂妝夫壻常别離羞見雙鴛鴦<lb/>
採蓮莫傷根傷根不成藕因思藕不成悔作征人婦<lb/>
採蓮惟採花不敢採蓮子其中有苦意與妾心相似<lb/>
<pb n="KR4d0372_WYG_011-1b"/>
　　　種蘭菊<lb/>
菊蒔陶籬本蘭滋楚畹芳荷鋤春雨後懐古意何長<lb/>
　　　經旬<lb/>
經旬坐春雨畏濕不下席曉看籬角萱怒長忽過尺<lb/>
　　　農謡<lb/>
斗種播良田可收三十石天予人奪之耕夫每無食<lb/>
　　　贈道士褚雪巘<lb/>
身不離珠庭新箋道徳經時来琪樹下閒看鶴梳翎<lb/>
<pb n="KR4d0372_WYG_011-2a"/>
　　　晚泊<lb/>
煙生浦欲無日暮潮初落客㠶何處来又近垂楊泊<lb/>
　　　梅花<lb/>
梅花如隠人不與羣芳競别隖春風多寒流照清影<lb/>
　　　山中月夜<lb/>
秋月滿疎林林影自零亂白猿啼一聲山空夜將半<lb/>
　　　曉行<lb/>
寒雞誤客行躑躅犯霜露氷凍不生潮娥江夜難渡<lb/>
<pb n="KR4d0372_WYG_011-2b"/>
　　　晚<lb/>
暝色生前浦日沉西嶺樹隠約有孤僧逺入深雲去<lb/>
殘陽下西岑暝色起平坂林下一僧歸鐘聲煙際逺<lb/>
　　　漁艇<lb/>
炊菰青蘆叢釣魚白蘋洲扁舟不用楫蕩漾随春流<lb/>
斜枕緑蓑衣醉眠呼不醒午夜天無雲月滿孤篷頂<lb/>
　　　客枕<lb/>
客枕正無憀寒鷄鳴夜半開門望天末月沉星爛爛<lb/>
<pb n="KR4d0372_WYG_011-3a"/>
客枕難成夢秋宵轉覺長莎鷄鳴不住堦下月如霜<lb/>
　　　逆旅<lb/>
逆旅夜㝠㝠寒燈結燼青一聲霜鴈過倦客夢初醒<lb/>
　　　秋感<lb/>
霜露變羣物遊子難為情吾親隔重泉奈此風葉聲<lb/>
　　　乆客<lb/>
客裏又深秋凄涼怕舉頭西風吹敗葉葉葉是歸愁<lb/>
　　　客中<lb/>
<pb n="KR4d0372_WYG_011-3b"/>
客中春又半舊隠欲歸難唯恐傷懐抱花開不欲看<lb/>
　　　東岡曉雪<lb/>
蕭蕭夜来雪失却登山徑曉望東岡頭寒花滿松頂<lb/>
　　　送僧歸浙東<lb/>
舊隐青山下歸程白露前他時此相憶懊惱浙江船<lb/>
　　　竹堂秋雨<lb/>
秋雨滴寒竹主人魂夢清客来聴未慣認作打蓬聲<lb/>
　　　西明落照<lb/>
<pb n="KR4d0372_WYG_011-4a"/>
幽居面西嶺窻几有真趣睡覺無人聲殘陽在髙樹<lb/>
　　　題畫<lb/>
鷗鷺雪衣明忘機更閒暇青青芳草間嫋嫋垂楊下<lb/>
蒲長荷巳折秋水碧相涵日照沙洲暖鴛鴦睡正酣<lb/>
淺水與平沙煙光盡相接鳥立折茄莖蟹上枯荷葉<lb/>
翠羽立蒹葭巨蟹行沮洳狂僧淡墨間無限滄洲趣<lb/>
　　　墨菊<lb/>
淵明愛佳色靈均餐落英墨衣林下去標致更淒清<lb/>
<pb n="KR4d0372_WYG_011-4b"/>
　　　蒲萄畫<lb/>
弱蔓引修藤垂旒泫水晶憶曽江路見風露熟秋棚<lb/>
　　　墨萱<lb/>
丹粉轉成緇風姿尚瀟灑對此可忘憂依依北堂下<lb/>
　　　書友人墨萱後巻<lb/>
澹然自忘憂獨立薫風裏紅樂非其倫緇衣古君子<lb/>
　　　月蝕<lb/>
酷哉蝦蟆精食月食之既天地皆幽昏使我増永愾<lb/>
<pb n="KR4d0372_WYG_011-5a"/>
　　　墨水僊<lb/>
二妃泣蒼梧淚多衣袂黒猶似不忘君垂頭情脉脉<lb/>
　　　旅吟<lb/>
故居抛水石客路厭風霜衰鬢從教短餘生不願長<lb/>
逆旅新寒入荒林敗葉飛鄉心空自動衰病不能歸<lb/>
　　　題竹軒<lb/>
窻前有修竹道人心自足清風入詩腸何用五鼎肉<lb/>
　　　種菊<lb/>
<pb n="KR4d0372_WYG_011-5b"/>
種菊東籬下悠然寄隠情不辭頻抱甕他日要餐英<lb/>
　　　厭雨<lb/>
連宵雨如瀉老耳瞶不聞曉澗已流衍山川猶出雲<lb/>
　　　觀心<lb/>
坐石夜觀心心明亡衆覆一沼水涵秋千山月如畫<lb/>
　　七言絶句<lb/>
　　　即事<lb/>
偶被鳥聲驚破夢無心行到黄龍洞道人巳擊晚香鐘<lb/>
<pb n="KR4d0372_WYG_011-6a"/>
猶有殘陽在髙棟<lb/>
　　　晚歸<lb/>
喬林瑟瑟起隂風夜色歸山不辨重唯有隠廬偏易認<lb/>
石樓燈火最深峯<lb/>
　　　夜禪<lb/>
巖房靜坐夜方中無相無縁智境融未始將心空萬法<lb/>
曽知萬法本来空<lb/>
　　　江邊送人之衡陽<lb/>
<pb n="KR4d0372_WYG_011-6b"/>
二月江頭送客船絲絲楊栁散晴煙生来未識衡陽路<lb/>
安得相思有夢傳<lb/>
　　　即景<lb/>
青山隴麥與人齊莓子花開謝豹啼牛背牧児心最樂<lb/>
緩吹桐角過前溪<lb/>
　　　懐友<lb/>
客路東西又晚秋相思空上水邊樓嫌他新鴈無情煞<lb/>
不帶書来只帶愁<lb/>
<pb n="KR4d0372_WYG_011-7a"/>
　　　舟行<lb/>
小艇悠揚只信風岸邉霜葉似花紅不同雪夜尋安道<lb/>
儂自看山到剡中<lb/>
艇子歸来月未升汀洲宛轉夕煙凝熒熒一㸃垂楊下<lb/>
知是漁人結網燈<lb/>
　　　清明<lb/>
客路驅馳足自憐壯懐消歇在花先暖床寂寞聴風雨<lb/>
孤負清明又一年<lb/>
<pb n="KR4d0372_WYG_011-7b"/>
　　　春感<lb/>
一年春色巳摧殘水滿陂塘草樹寒轉覺歸愁消不得<lb/>
杜鵑聲裏淚䦨干<lb/>
　　　為鄞僧題四明窻<lb/>
郡名元自山名得石似疎櫺四面同每恨世人逰不到<lb/>
羨君身在此山中<lb/>
　　　赤城病起<lb/>
客裏厭厭病過秋重陽失作雁山遊起来忽見丹楓樹<lb/>
<pb n="KR4d0372_WYG_011-8a"/>
又是思歸一種愁<lb/>
　　　采藥徑<lb/>
採藥歸来迹已陳真風千古蛻凡塵細看舊徑青青草<lb/>
猶是仙人醉裏春<lb/>
　　　鴈山靈峯寺<lb/>
謝公嶺下靈峯寺諾詎羅曾向此居入洞不知歸寺路<lb/>
亂峯相倚上空虛<lb/>
　　　遊衢州烏石山觀僧房畫山水<lb/>
<pb n="KR4d0372_WYG_011-8b"/>
苔徑髙低草樹寒雲從随處有飛湍山中老宿居来熟<lb/>
却畫他山水石看<lb/>
　　　夢覺<lb/>
岞崿東邉舊草堂乆抛日日費思量夢中分曉曽歸去<lb/>
覺後身仍在異鄉<lb/>
　　　秋日過子陵釣臺<lb/>
不將華衮換羊裘冷對青山到白頭說與徃来名利客<lb/>
經過臺下莫維舟<lb/>
<pb n="KR4d0372_WYG_011-9a"/>
　　　蕭阜水僊花<lb/>
江妃楚楚大江湄玉冷金寒醉不歸待得天風吹夢醒<lb/>
露香清透緑雲衣<lb/>
　　　送兄<lb/>
龍井山中楓葉愁古塘橋外送行舟明朝相憶在何處<lb/>
孤鴈呌霜人白頭<lb/>
　　　征婦詞<lb/>
第一傷心是别離别来三度寄征衣更嫌春夢無慿凖<lb/>
<pb n="KR4d0372_WYG_011-9b"/>
夢裏言歸又不歸<lb/>
　　　夜泊<lb/>
蹔向江邉泊夜舟忽聞吹笛水邉樓笛聲可觧生愁思<lb/>
自是離人有許愁<lb/>
　　　送人<lb/>
澹澹烟波南浦春臨流揮手易沾巾啼鵑不觧留歸客<lb/>
岸栁偏能送去人<lb/>
暫時相見還相别别恨多於未見時明日新安江上去<lb/>
<pb n="KR4d0372_WYG_011-10a"/>
春風波浪不相知<lb/>
　　　錦屏山圖<lb/>
錦屏山勢舞雙鸞影入嘉陵江水寒人在東南歸未得<lb/>
時時獨展畵圖看<lb/>
　　　孤鴈<lb/>
萬里孤飛羽翼殘一聲時復呌雲寒江湖羣侣今難得<lb/>
随處煙波且自安<lb/>
　　　夢回<lb/>
<pb n="KR4d0372_WYG_011-10b"/>
夢回四壁無人語髙樹蕭蕭似有風獨起繞池行數匝<lb/>
萬山擎雪月明中<lb/>
　　　思逺人四方四首<lb/>
娟娟秋月照空床行人東征未還鄉思如轆轤不斷絶<lb/>
千轉萬轉縈愁腸<lb/>
念郎南行在桂林蠻風瘴雨衆毒侵室家團欒第一樂<lb/>
願郎早歸無乆滛<lb/>
草間小蟲鳴素秋喚起妾身離别愁愁多宛轉結成夢<lb/>
<pb n="KR4d0372_WYG_011-11a"/>
夢逺直過西涼州<lb/>
幽燕地冷無春暉此時道歸郎不歸今朝朔風欺逺客<lb/>
又還無處寄寒衣<lb/>
　　　東西二眺<lb/>
千古江山歸雅量猶今二眺有遺蹤要知當日經綸志<lb/>
問取丹崖㡬樹松<lb/>
　　　嘲蝶<lb/>
耳聲眼色總非真物我同為一窖塵蝴蝶不知身是夢<lb/>
<pb n="KR4d0372_WYG_011-11b"/>
花間栩栩過青春<lb/>
　　　獨客<lb/>
嘖嘖隂蟲鳴不巳獨客無悰夜中起迢遥星漢正西流<lb/>
千峯浸月清如水<lb/>
　　　贈日者雲谷俞喜<lb/>
十載唯耕谷口雲倚鉏時復看天文世間貴賤君皆識<lb/>
却恐無人觧識君<lb/>
客身猶卧玲瓏石鄉夢長懸岞崿山詹尹自應知我意<lb/>
<pb n="KR4d0372_WYG_011-12a"/>
為言何日定當還<lb/>
　　　春日野外<lb/>
春波蕩瀁滿方塘春草無名各自長沙際漁翁偏自在<lb/>
醉抛蓑笠卧斜陽<lb/>
　　　欹枕<lb/>
徹底清閑住草堂更無一事可商量時時欹枕寒窻下<lb/>
靜看西山白鷺行<lb/>
　　　傷感<lb/>
<pb n="KR4d0372_WYG_011-12b"/>
百萬長驅入戰塵㡬人能保去時身古来戰將知多少<lb/>
盡作青青塞草春<lb/>
　　　樵隠<lb/>
歸隠青山嵗月多定知無意出煙蘿樵風自是仙家事<lb/>
更莫看棋爛斧柯<lb/>
　　　懐故鄉<lb/>
家住潛溪雲萬里别来四十九春風無田種秫不歸去<lb/>
夢落山光水色中<lb/>
<pb n="KR4d0372_WYG_011-13a"/>
　　　聞鴈<lb/>
山寒徑月斷人行孤鴈噰噰忽一聲身在異鄉兄弟盡<lb/>
老夫那得易為情<lb/>
重雲散盡天如鏡寒鴈哭霜冬夜永欲寫相思寄逺人<lb/>
翩翩過盡無㽞影<lb/>
　　　垂老<lb/>
垂老飄零兩鬢華重陽又復對黄花明年决定謀歸去<lb/>
免使禽猿有怨嗟<lb/>
<pb n="KR4d0372_WYG_011-13b"/>
　　　雪晴<lb/>
日照松頭凍雪崩又聞烘折小池氷起看門外羣峯色<lb/>
絶頂纔分翠一稜<lb/>
　　　曉鐘<lb/>
夢覺風吹雨脚斷庵西斜月透疎松披衣起坐不成寐<lb/>
細聴四山鳴曉鐘<lb/>
　　　香林洞口觀猿<lb/>
貴遊抛果引羣狙大小𤣥黄趕擲殊别有白猿歸洞裏<lb/>
<pb n="KR4d0372_WYG_011-14a"/>
一生不受俗人呼<lb/>
　　　村行與田翁語<lb/>
門對荒陂栁半遮老翁留客坐枯槎自言雨足好苖色<lb/>
猶恐風多損稲花<lb/>
　　　贈仙翁<lb/>
九曲溪連萬樹松樹邉雲屋住仙翁不曽説著人間事<lb/>
日暮唯先閉鶴籠<lb/>
　　　西風<lb/>
<pb n="KR4d0372_WYG_011-14b"/>
西風似識野夫心吹葉填門日漸深童子切須休掃著<lb/>
要他朝夕助秋吟<lb/>
西風飋飋起松林捲盡長空萬里隂明月在天天似水<lb/>
似余一片坐禪心<lb/>
　　　邊思<lb/>
十年辛苦戍邉城朔漠漫漫萬里平厭聴五更吹曉角<lb/>
聲聲都是斷腸聲<lb/>
朔鴈南翔已盡回閨中不見寄書来窮荒二月無青草<lb/>
<pb n="KR4d0372_WYG_011-15a"/>
長對東風賦七哀<lb/>
　　　愛秋<lb/>
宋玉悲秋我愛秋清秋行樂勝春逰林疎盡見山中石<lb/>
更有寒泉帶石流<lb/>
　　　夜深<lb/>
四山古木變精靈聞得相呼来聴經夜深經罷各分散<lb/>
燈火滿林如亂星<lb/>
　　　昨夜<lb/>
<pb n="KR4d0372_WYG_011-15b"/>
昨夜三更風作惡堕林橡栗如飛雹山童清曉問禪翁<lb/>
翁在定中都不覺<lb/>
　　　重逢故人<lb/>
不見生公四十秋中間多少别離愁重逢寧用傷頭白<lb/>
難得相看盡白頭<lb/>
　　　竺山中夜<lb/>
天漢無雲星宿稀夜涼清露濕山衣月明照我孤禪影<lb/>
亦照松頭野鶴飛<lb/>
<pb n="KR4d0372_WYG_011-16a"/>
　　　書懐<lb/>
寢時忘夢覺忘形惟覺無心最可慿祗作秋空雲一片<lb/>
任教乗化自消凝<lb/>
</p>
<p>
</p>
  </div>
</body>
</text>
</TEI>
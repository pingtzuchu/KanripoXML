<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潛山集巻七</head>
    <p>
<pb n="KR4d0372_WYG_007-1a"/>
欽定四庫全書<lb/>
　潛山集巻七　　　　　　宋　釋文珦　撰<lb/>
　　五言律<lb/>
　　　馮深居宰㑹稽<lb/>
詔辟稽山縣清風在一琴那知致君術不是字民心官<lb/>
舍桐隂合圜扉草色深退衙人吏散應共野僧吟<lb/>
　　　送趙寒泉重宰南中邑<lb/>
字民無異術薄斂與寛刑宓子琴猶在蒍于歌重聴瘴<lb/>
<pb n="KR4d0372_WYG_007-1b"/>
雲消晝黒毒草變春青萬里南中路秋風幾驛亭<lb/>
　　　錢塘晚渡<lb/>
殘日下重城寒潮起暮聲岸遥江樹小天闊野雲平一<lb/>
水分吴越孤舟寄死生如何未歸者猶此計鄉程<lb/>
　　　泛富春江<lb/>
夢寐羊裘客清遊樂此邦一篙殘臘雨千古富春江岸<lb/>
轉青螺合烟眀白鳥雙洗除名利跡灘瀨日舂撞<lb/>
　　　釣臺<lb/>
<pb n="KR4d0372_WYG_007-2a"/>
世祖龍飛日𤣥纁起故人榮名既無取閒足固應伸釣<lb/>
石闗乾象江流入富春髙風千古在来者自迷津<lb/>
　　　懐寄南陵尉沈道正<lb/>
南陵初作尉應亦似南昌名在神仙籍才優翰墨場盗<lb/>
聞無欲止吏化不欺良交舊如君少懐思未易忘<lb/>
　　　寄潛齋王尚書<lb/>
自解朝纓去西山有的傳此心如白水把酒問青天直<lb/>
道難諧俗閒身勝得仙山林鐘鼎味併在小梅邉<lb/>
<pb n="KR4d0372_WYG_007-2b"/>
　　　客中㑹友<lb/>
客塗方浩蕩嵗物正蕭條相見江城暮俱傷鬢髪凋隂<lb/>
雲将變雪寒水不成潮明日還為别離愁未易消<lb/>
　　　重逰天台華頂峯<lb/>
梯空上華頂老脚尚能堪照膽泉源異薰人藥氣酣危<lb/>
巅窺巨浸晴日破重嵐記得前囘到幽人未結庵<lb/>
天台三萬丈華頂入穹蒼片石群魔懾千年古寺荒樹<lb/>
枯頳菌出僧老白眉長極目滄溟際烟波更𣺌茫<lb/>
<pb n="KR4d0372_WYG_007-3a"/>
　　　野興<lb/>
野人乗野興短策勝華軒緩歩有幽趣長歌非俗言烟<lb/>
霞僊佛境皷笛鬼神村遯世今成樂浮華豈足論<lb/>
　　　天台野興<lb/>
短策堪扶老飄飄野興濃山行不知逺真侣或相逢積<lb/>
溜穿幽石長蘿上古松今宵随處宿難定在何峯<lb/>
　　　示山友<lb/>
地僻斷知聞相過知有君晴溪堪數石晚岫暗通雲果<lb/>
<pb n="KR4d0372_WYG_007-3b"/>
熟猨無數松髙鶴不羣深居豈無事終勝世紛紛<lb/>
　　　鴈蕩大龍湫<lb/>
深蹊入薜蘿一瀑㵼巖阿曾閲西天志言居諾詎羅斜<lb/>
飛疑是雨清激自成渦下有蒼龍窟樵人不敢過<lb/>
　　　采菖蒲<lb/>
鴈蕩髙寒處穿雲採得来豈能同野草容易有花開瘦<lb/>
節偏宜石纎叢不受埃幽人知爾性暁澗汲泉杯<lb/>
　　　客袂<lb/>
<pb n="KR4d0372_WYG_007-4a"/>
客袂只翩翩家林何處邉天寒愁逺道木落感衰年惨<lb/>
澹漁村日凄涼鴈渚烟秋来更多疾空有夢歸田<lb/>
　　　贈山中琴友<lb/>
雲影晝沉沉雲邉草徑深樹為幽鳥宅山是隠人心静<lb/>
室無他物清風寄一琴調髙唯自識不問有知音<lb/>
　　　山中僧<lb/>
日落西山浄雲歸北崦昏老僧方在定童子不譍門伏<lb/>
虎知慈力靈禽演法言檻前泉數斛清澈是心源<lb/>
<pb n="KR4d0372_WYG_007-4b"/>
　　　旅夜<lb/>
秋宵似嵗長旅館更荒涼燈暗䑕出穴天寒蟲近床羇<lb/>
棲彌嵗月老大易悲傷幸有茅廬在何為别故鄉<lb/>
離人厭夜長獨起坐空床苦雨遲家信秋雲隔舊鄉燭<lb/>
殘重作燄桂濕不生香倘得歸期遂閒居在上方<lb/>
　　　宿海上正覺寺<lb/>
霜滿啼猿石風迴落鴈洲半生為逺客此夕欠同流白<lb/>
月無窮意滄波不盡秋倚䦨吟未足長嘯上峯頭<lb/>
<pb n="KR4d0372_WYG_007-5a"/>
　　　過逸人居<lb/>
尚此髙閑久空林舊徑存掩闗防俗駕登閣俯鄰園植<lb/>
竹驚初笋移花過别根幽懐在自得勿易與人言<lb/>
　　　為林隠君賦石田<lb/>
石田所無用君獨愛斯名應為詩書種免教人世争秋<lb/>
風還自穫春雨不須耕除是長沮輩能知髙隠情<lb/>
　　　胡逸人幽居<lb/>
幽居清絶甚四面盡滄波栁步春船集花源晩吹和宦<lb/>
<pb n="KR4d0372_WYG_007-5b"/>
情垂釣薄吟思捲簾多便有書来辟其如愛此何<lb/>
　　　澤國幽居夏日雜題<lb/>
澤國無袢暑幽居趣自長花開殊旦暮稲熟間青黄急<lb/>
雨分塍下㣲風度水涼斷除車馬跡日日聴魚桹<lb/>
為得近樵漁来尋此地居省交長閉戸耽静欲焚書自<lb/>
愛心清淡人嫌禮貌踈徑荒從草沒衰懶不能除<lb/>
　　　逺逰<lb/>
林憩無完室舟行避惡灘異鄉為客久浮俗定交難草<lb/>
<pb n="KR4d0372_WYG_007-6a"/>
引春愁長霜侵暁夢殘忽聞城角動歸思若為安<lb/>
　　　客中春日<lb/>
客處空林下貧唯七尺單重隂迷暁色細雨作春寒鄉<lb/>
信慿誰寄離情强自寛一詩吟未稳倚遍石池欄<lb/>
　　　春日<lb/>
春泉青似澱春嶂碧于螺逺近随吾意芒鞵幽興多人<lb/>
生行樂爾富貴復如何難與時人道風前獨放歌<lb/>
　　　麥秋遊興<lb/>
<pb n="KR4d0372_WYG_007-6b"/>
心喜麥秋晴貪遊舉歩輕泬寥無㸃翳山水有餘清怕<lb/>
入紅欄隊来尋白社盟應門童子熟認得老夫聲<lb/>
　　　宋氏林園<lb/>
徑穿荒草入門向斷河開不是君居此應無人到来種<lb/>
花逢雨活接樹待春囘冷咲求名者衣間有俗埃<lb/>
　　　集奉川道中<lb/>
一路盤雲逺連朝策瘦笻神祠依古木佛屋占竒峰立<lb/>
石分田界疏泉作澗舂因思似鄉土歸意忽然濃<lb/>
<pb n="KR4d0372_WYG_007-7a"/>
　　　雨夜<lb/>
身同水上萍老去尚飄零逺客人誰到空床夢獨醒閃<lb/>
雲雙電紫晦雨一燈青慷慨長歌發歌聲入杳㝠<lb/>
　　　登太白絶頂龍池望逺<lb/>
蒼莽勢連空躋攀徑絶蹤亂峰排似㦸片石響於鐘鳥<lb/>
語春雲宻龍歸暮雨重下觀羣岫小始覺此為宗<lb/>
　　　湖寺上方通𤣥峰頂<lb/>
峰頂非人世青山滿目多塔層侵樹影鐘響度湖波心<lb/>
<pb n="KR4d0372_WYG_007-7b"/>
外元無境詩成亦是魔禪翁清浄耳渾不聴笙歌<lb/>
　　　客遊<lb/>
客遊忘嵗月長是自調心野水偏多浪浮雲易作隂途<lb/>
窮何用哭興到即須吟吟到忘言境方諧正始音<lb/>
　　　旅况<lb/>
日暮投村館悽然逆旅情地荒頻有盗城逺不聞更度<lb/>
嵗無多日思鄉是幾程聴雞還束被霜月伴晨征<lb/>
　　　柘溪道中<lb/>
<pb n="KR4d0372_WYG_007-8a"/>
荒烟迷小市細雨隔遥津麥浪農疇晚桐花客路春㡬<lb/>
畨時序换兩鬢雪霜新唯有溪邉鷺相看似故人<lb/>
　　　山中古墓<lb/>
白石蒼苔路荒涼古墓門看来百嵗後曾有㡬人存故<lb/>
物餘翁仲今誰是子孫狐貍穿敗穴殘魄不能言<lb/>
　　　懐歸西國<lb/>
此世為何世吾身亦幻身固應常邈邈其可效頻頻餞<lb/>
日懐鄉國聞鶯憶故人得歸方始樂久客厭風塵<lb/>
<pb n="KR4d0372_WYG_007-8b"/>
　　　老大<lb/>
老大偏多感那堪客路中凄涼經月病安忍半生窮衰<lb/>
草凝霜白髙楓借日紅今朝方暫起先問菊花叢<lb/>
　　　散人<lb/>
乾坤有散人事事不闗身斂念息諸妄到頭唯一真忘<lb/>
榮寧慮辱無富豈嫌貧雖道青山好猶知是外塵<lb/>
　　　探幽<lb/>
秋色令人愛青藜助逺探柿楓丹互映天水碧相涵絶<lb/>
<pb n="KR4d0372_WYG_007-9a"/>
景沙鷗占幽程野老諳謂予雲外去更有古龍潭<lb/>
　　　立春日<lb/>
上國又逢春衣裳化客塵園廬空入夢嵗月但依人生<lb/>
意歸羣物窮愁老一身喜餘鷗鷺伴猶不恠吾真<lb/>
　　　臘月立明年春<lb/>
閏嵗兩畨春流光故逼人月筩将謝丑斗柄倐旋寅玉<lb/>
作梅容潤金歸栁眼新物情雖萬變曾莫變吾真<lb/>
　　　吳中靈巖寺<lb/>
<pb n="KR4d0372_WYG_007-9b"/>
離宫今作寺徃事日荒蕪越女承恩寵吴王失霸圖屧<lb/>
廊斜帶嶺香徑直通湖莫上琴臺望風烟滿舊都<lb/>
　　　廢宅<lb/>
昔年誇富貴磨㓕等流塵應是重歸燕難尋舊主人徑<lb/>
莎空泣露門栁不成春唯有同遊客經過感嘅頻<lb/>
　　　天目山逸人居<lb/>
隠處元無路烟霞素所期不逢樵子說那有世人知樹<lb/>
老囘春晚山髙見日遲欲為重到約恐爾又深移<lb/>
<pb n="KR4d0372_WYG_007-10a"/>
　　　西風<lb/>
西風落葉間孤客有餘閒寒水皆歸壑秋雲不離山鶻<lb/>
翻枯草去鴉帶夕陽還幽趣何人共柴門祇自闗<lb/>
　　　歸興<lb/>
歸興比春濃迢遥發鏡中船頭指西日㠶腹飽春風岸<lb/>
栁眉舒黛源桃臉露紅到家天已暝童穉候衰翁<lb/>
　　　墜壁嶺<lb/>
石徑随山轉迢迢十里餘險曾稱地壁髙合號天衢老<lb/>
<pb n="KR4d0372_WYG_007-10b"/>
樹因風折新畬趂雨鋤層巔人不到異鳥自相呼<lb/>
　　　歸棲竺嶺将啟午供野鶴必鳴寺僧常以此為<lb/>
　　　候<lb/>
古寺千峰表雲泉處處佳山靈嫌俗駕野鶴喚僧齋静<lb/>
黙通𤣥理幽深惬隠懐閒門何用掃秋葉任平階<lb/>
　　　陟三十六渡溪唐隖嶺<lb/>
三十六渡溪溪邉絶去蹊亂山如疊浪一嶺類登梯風<lb/>
𦂳妖蛇出烟昏異鳥啼蜀僧言劔閣與此亦相齊<lb/>
<pb n="KR4d0372_WYG_007-11a"/>
　　　山巅水涯<lb/>
布韈與青鞵山巔復水涯閒為真富貴吟是好情懐既<lb/>
可全吾樂何慙與世乖自隨無畚插忘死亦忘骸<lb/>
　　　殘夜清坐<lb/>
壺更猶未徹起坐看螢流夜氣清如水禪心淡似秋月<lb/>
沉西嶺樹鐘動上方樓可有昏㝠者知吾所得優<lb/>
　　　龍井<lb/>
崖井涵虗碧心塵望即空遥通滄海脉近出白雲峰旱<lb/>
<pb n="KR4d0372_WYG_007-11b"/>
夕翻為雨饑年屢變豐小魚纔似葉誰識是真龍<lb/>
　　　五洩龍井<lb/>
五井蜿蜒宅幽深父老言傍溪唯見瀑度嶺始知源夾<lb/>
谷斜暉隠空林夕電翻屢聞當早嵗噀雨出松門<lb/>
　　　雷峯<lb/>
不定似飛蓬還来宿此峯霜欺孤客枕風亂四山鐘好<lb/>
夢如氷薄歸心與酒濃舊房誰占住門有最長松<lb/>
　　　嵗旱<lb/>
<pb n="KR4d0372_WYG_007-12a"/>
經嵗雨不作溪源皆絶流旱妖長似夏蟲響謾占秋滿<lb/>
目傷黎庶焦心在冕旒天河盍傾㵼併洗甲兵憂<lb/>
　　　行飛来冷泉水石間<lb/>
鷲嶺清無盡池亭趣亦佳泉衝沙觜出石壓樹身斜居<lb/>
者應遺世逰人欲忘家蓮華峰更好惜被白雲遮<lb/>
　　　秋野即事<lb/>
深原草徑斜烟際兩三家老屋門無鑰清溪底見沙斷<lb/>
蟬嘶敗栁孤蝶戀寒花厯省曾逰處分明似若耶<lb/>
<pb n="KR4d0372_WYG_007-12b"/>
　　　安分<lb/>
鷃鵬雖有異小大各逍遥静處安吾分塵縁坐見消烟<lb/>
霞開古色松栢尚髙標更愛無生侶時来伴寂寥<lb/>
　　　甲子嵗初夏連雨作寒<lb/>
雨脚何當斷風頭不肯收中宵還集霰四月尚重裘客<lb/>
有塗泥嘆民懐畎畆憂是誰同爕理對此合包羞<lb/>
　　　苦雨<lb/>
秋雨連三月愁吟野水濆漸看禾黍沒難使渭涇分山<lb/>
<pb n="KR4d0372_WYG_007-13a"/>
澤纔通氣天霄便作雲民憂昏墊苦苦語不堪聞<lb/>
　　　秋色<lb/>
西郊金氣盛庶物减華滋蘀蘀丹楓雨茫茫白草衰炎<lb/>
曦何惨淡氣曀若委遲對此凄涼景能無宋玉悲<lb/>
　　　送楊菊屋<lb/>
菊屋何為者耽吟嘔肺肝短衣空自詠長鋏向誰彈不<lb/>
計為儒誤唯言得句難幾人憐此别把酒不成歡<lb/>
　　　送友<lb/>
<pb n="KR4d0372_WYG_007-13b"/>
山臨東郭暮路轉北原斜此地輕為别孤蓬不戀家客<lb/>
程何地盡離思滿天涯明日重陽至同誰對菊花<lb/>
　　　送人<lb/>
送子西風裏令予起别愁何時通逺信逾月在孤舟野<lb/>
果經霜實潮田帶露收眀朝於此地獨自倚髙樓<lb/>
　　　送北征人<lb/>
與君俱是客那復送君行未卜重逢日難為欲别情露<lb/>
花皆逺淚風葉是愁聲到日寒應極脩途七十程<lb/>
<pb n="KR4d0372_WYG_007-14a"/>
　　　休糧僧<lb/>
禪貌如氷雪禪心去町畦休糧烟火絶養氣語言低空<lb/>
室無闗鑰随身止杖藜不曾遊聚落終老只山棲<lb/>
　　　送極太初住鄞江寶嚴<lb/>
閫相招惟重邦人望亦濃欲開新象教應掃舊孤蹤烟<lb/>
水浮缾錫雲山應皷鐘寳嚴初變土遥想雨花重<lb/>
　　　送雅上人自鄞歸杭<lb/>
之子幡然别何人伴寂寥相從非世道獨去是寒朝目<lb/>
<pb n="KR4d0372_WYG_007-14b"/>
送孤㠶逺魂随暁浪消重来須定約莫待隔江招<lb/>
　　　野僧<lb/>
野僧塵慮盡住在最深峰庭樹巢孤鶴崖湫宅老龍瀑<lb/>
綃懸百尺雲幌羃千重静裏𤣥機發登樓夜擊鐘<lb/>
　　　送杞上人歸於潛山<lb/>
同鄉唯子在欲别意何如歸路青苔逺還家白露初山<lb/>
光圍古邑溪影渡寒魚須為過星渚髙風似二疏<lb/>
　　　送僧<lb/>
<pb n="KR4d0372_WYG_007-15a"/>
空山草木秋相送古原頭倦客難為别寒蛩替說愁舊<lb/>
房深翠壁歸路隔滄洲後夜多明月相思為上樓<lb/>
　　　候禽<lb/>
候禽来報我春巳到園林凍解通泉脉風和動草心由<lb/>
来增齒臘翻是促光隂其可陪人事衰遲已不任<lb/>
　　　竹居<lb/>
簷外竹珊珊空房住一間無人曾到此老子有餘閑土<lb/>
蝕銅罇綠苔滋粉壁斑於焉自成樂遮莫笑癡頑<lb/>
<pb n="KR4d0372_WYG_007-15b"/>
　　　懐别越中友人<lb/>
白首蒼山裏生涯舊已空别離人易逺江海意無窮夜<lb/>
月悲新蛬秋烟落斷鴻遥思来徃處朝暮有樵風<lb/>
　　　山中秋日懐友<lb/>
庭樹涼飈入西山爽氣多獨行清澗曲閒詠紫芝歌野<lb/>
饌甘黄獨山衣足薜蘿幽人同此好何事不相過<lb/>
　　　夜坐<lb/>
孤蟾如鑑明照我坐寒更列宿光芒淡滿林風露清人<lb/>
<pb n="KR4d0372_WYG_007-16a"/>
行守犬吠猿過宿禽驚静趣慿誰㑹忘言對短檠<lb/>
　　　古寺<lb/>
古寺居深處随緣掃一房本圖依水石因得避炎涼皓<lb/>
鶴巢松潔青蟲蠧橘香但教終逺俗貧賤亦何妨<lb/>
</p>
<p>
</p>
  </div>
</body>
</text>
</TEI>
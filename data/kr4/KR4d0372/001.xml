<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潛山集巻一</head>
    <p>
<pb n="KR4d0372_WYG_001-1a"/>
欽定四庫全書<lb/>
　潛山集巻一　　　　　　宋　釋文珦　撰<lb/>
　　四言古<lb/>
　　　堯任舜禹行<lb/>
堯任舜禹聖化日煕二臣至徳惟堯克知明良胥㑹徵<lb/>
庸弗疑佐命垂統股肱綱維行堯之道蚤夜孳孳上齊<lb/>
七政大錄萬㡬與人為善念兹在兹舉相去凶咨牧授<lb/>
時執徳於心其化若馳洪水滔天浩浩無涯下民昏墊<lb/>
<pb n="KR4d0372_WYG_001-1b"/>
荒度為宜乃乗四載奠決刋隨櫛風沐雨手胼足胝四<lb/>
海㑹同九澤具陂誕敷文徳帝命是祇翔泳咸若鳳皇<lb/>
來儀堯嘉厥功翕受敷施同聲相應百僚師師是知官<lb/>
人安危之基用賢則安用佞則危惟彼陶唐百工允釐<lb/>
後世有述先天弗違能賞能禪纘承伏犧為民之極黄<lb/>
收純衣明並日月照臨無私不言而治端拱無為民無<lb/>
能名蕩蕩巍巍惟天為大惟堯則之先聖斯言當深致<lb/>
思或未之思室是逺而<lb/>
<pb n="KR4d0372_WYG_001-2a"/>
　　　天地無窮行<lb/>
天地無窮人處于中三才既兆庶類皆通至聖立極萬<lb/>
方所宗如星拱北如水朝東垂衣而治天下為公孝慈<lb/>
道廣是謂大同自兹而降謀用是崇兵由此起彊弱相<lb/>
攻上下分亂莫知適從匪兹禮義曷能靖共順之者吉<lb/>
逆之者凶不能率此斯曰顓䝉窮通得䘮實維降衷巧<lb/>
愚不與係於遭逢毋肆小智以菑厥功安時處順於焉<lb/>
考終<lb/>
<pb n="KR4d0372_WYG_001-2b"/>
　　　天道夷簡行<lb/>
天道夷簡蕩蕩巍巍人心不然大行險巇轉眼翻覆誠<lb/>
不易知忠或見疎信或見疑離間致入寧復顧思昔者<lb/>
繾綣終焉棄遺聖如周公王猶不知孝若申生姬能死<lb/>
之在彼盛時尚有爾為况乎季世顛倒是非讒人飽禄<lb/>
志士苦飢俯仰今古其誰不悲命懸于天逆之為嗤沖<lb/>
静無患進取必危守道安危其殆庶幾禍福之兆可以<lb/>
理推夷齊去周西山採薇黄綺避秦商巖茹芝景行先<lb/>
<pb n="KR4d0372_WYG_001-3a"/>
哲良足為規規而罔念雖悔何追<lb/>
　　　天道雖逺行<lb/>
天道雖逺人心匪殊内直不欺與天為徒對越無媿陟<lb/>
降恒俱祝史陳言曾非矯誣桑林之禱金縢之書至誠<lb/>
感通如皷應桴神人以和大信以孚不勉不思自止于<lb/>
符天有常道人無異塗志斯一矣天其逺諸大道既漓<lb/>
人心日渝背天從欲覆族亡軀作善降祥為惡速辜聖<lb/>
言孔彰是訓是謨一念之差千里而迂惟當自修以反<lb/>
<pb n="KR4d0372_WYG_001-3b"/>
厥初<lb/>
　　　别日何易行<lb/>
别日何易㑹日何難道路修阻山川鬱盤寤寐懐思涕<lb/>
泣汍瀾思君不已損我容顔時歌舊章期以自寛歌終<lb/>
太息反開憂端孤鴻嘹唳過彼雲間欲托遺音遐征不<lb/>
還出户徘徊風露淒寒明月皎皎星斗䦨干羅帷飄揚<lb/>
顧影難安耿耿長夜摧此心肝<lb/>
　　　北遊朔城行<lb/>
<pb n="KR4d0372_WYG_001-4a"/>
北遊朔城險阻艱難荒溪遐曠穹谷紆盤白日晦景隂<lb/>
雲洞寒凝冰不冶積雪寧乾凍草色死北風聲酸林嘯<lb/>
猛虎路多胡豻愁膓分裂趼足蹣跚風餐不飽露宿難<lb/>
安别離之苦維昔所歎懐哉征人曷云来還<lb/>
　　　山中放歌<hi>并序</hi>
　翁年七十有五息影空閒寂寞之濱期與世絶因作<lb/>
　歌以見不復出山之意其辭曰<lb/>
春草離離秋蘭猗猗足紉吾衣南山有芝西山有薇足<lb/>
<pb n="KR4d0372_WYG_001-4b"/>
樂吾飢誰信誰疑誰是誰非足亡吾機或瘞或焚或暴<lb/>
或沉足為吾歸生浮死休己而巳而出山何為歌闋聲<lb/>
消隠几而息夢為飛雲遨遊八極我為雲邪無待無得<lb/>
窅然皆䘮自適夫道吾心之適富兮貴兮吾不與易<lb/>
　　五言古<lb/>
　　　靈鳥篇<lb/>
嘗聞有靈鳥其名為鳳凰九苞信嘉瑞五色成文章其<lb/>
宿必丹穴其鳴在朝陽有徳斯出現徳衰還伏蔵始至<lb/>
<pb n="KR4d0372_WYG_001-5a"/>
於少皥再巣於陶唐舜恩被動植聞韶復翺翔閔其出<lb/>
非時見歌於楚狂仲尼歎不至是亦為世傷蕩蕩二千<lb/>
齡孰能致斯祥當今邁三五君明臣且良其或一來儀<lb/>
足以慰萬方鳳兮儻不來吾淚徒滂滂<lb/>
　　　羌笛<lb/>
美竹生窮崖西人翦為笛制度誠簡易不假金玉飾五<lb/>
音既繁㑹八音亦交出鳳鳴何雝雝龍吟尤厯厯貪者<lb/>
聴之廉愁者聴之懌悍者聴之和勞者聴之佚遺調感<lb/>
<pb n="KR4d0372_WYG_001-5b"/>
人多今人孰能識空復想桓伊三弄楚天碧<lb/>
　　　悠悠萬里行<lb/>
悠悠萬里行河畔草青青青草有衰歇逺行無期程秦<lb/>
既滅六國驅民築長城長城三千里将以限北兵城邊<lb/>
沙水寒飲馬馬悲鳴築夫困久役誰無郷土情父母念<lb/>
孝養室家歎孤嬛萬一死於築白骨空支撑膏血脂草<lb/>
莽魂魄亦飄零苦哉築城人舉杵無樂聲仁守國自固<lb/>
不仁禍斯宏祖龍不知此縱暴勞蒼生髙明鬼瞰室天<lb/>
<pb n="KR4d0372_WYG_001-6a"/>
道常惡盈長城徒髙髙不救秦祚傾豈若唐虞君垂衣<lb/>
燕泰寧至徳亘萬古巍巍不可名<lb/>
　　　征婦怨<lb/>
寧為路傍草莫作戰士妻初嫁席未温夫今戍遼西憶<lb/>
與夫别時山川正飛雪腰間弓箭重冰凍馬蹄裂夫君<lb/>
在萬里如何可相求瞻彼日月光使妾心悠悠悠悠復<lb/>
悠悠相思曷云已夜夜勞夢魂遥遥渡遼水軍中有紀<lb/>
律君當慎終始勿以念室家無心事戎壘自昔忠義人<lb/>
<pb n="KR4d0372_WYG_001-6b"/>
從軍皆效死<lb/>
　　　杜宇朝夕啼客舍檐樹間<lb/>
杜宇蜀帝魂啼時吻流血知有思歸人日夜啼不絶吾<lb/>
歸渺無期汝啼豈易説故宮春草深髙堂滿簪雪<lb/>
　　　讀史有感<lb/>
明良但間作瑣瑣常相因讒䛕既得志聖哲多罹屯大<lb/>
化造萬物差品難具陳薰蕕不同器仁暴當異倫使之<lb/>
混而處枘鑿安能親西伯居羑里仲尼傷獲麟遂使黄<lb/>
<pb n="KR4d0372_WYG_001-7a"/>
綺徒商山終避秦潄泉茹紫芝揮手謝世人<lb/>
　　　戒奢<lb/>
羲農至舜禹所尚惟樸素迨及三代衰君臣皆不度其<lb/>
源既已開展轉若塗附秦漢距陳隋相沿少知悟傷財<lb/>
而害民多不能永祚乃知縱奢淫天人所同惡金玉不<lb/>
可衣錦綉不可茹所貴在農桑工巧皆民蠧<lb/>
　　　秋胡詩<lb/>
潔婦與秋胡以禮成配匹畢結方五朝秋胡事行役道<lb/>
<pb n="KR4d0372_WYG_001-7b"/>
塗既云逺年運亦易徂日月迭相代五囘見榮枯秋胡<lb/>
仕侯邦音塵久疎絶誓言奉姑嫜秋霜擬貞潔春日行<lb/>
採桑援柯向前林秋胡倏來歸相逢贈黄金重義不受<lb/>
金采采實筐篚歸來見夫婿乃是贈金子苦辭讓其諐<lb/>
投身入淵死豈是不愛身示心如此水<lb/>
　　　浮萍寄水行<lb/>
浮萍寄諸水漂流本無根倚水以為命然後生意蕃女<lb/>
子方在室怙恃父母恩及其既結髮託身向他門室家<lb/>
<pb n="KR4d0372_WYG_001-8a"/>
以禮合偕老古所敦畢力閨中事未嘗憚其煩夙興而<lb/>
夜寐黽勉無後言徳音罔違越生育皆充完夫壻輕薄<lb/>
兒翻覆何無端青天起雲雷無風作濤瀾中情一朝異<lb/>
棄舊淫新婚宴爾如兄弟視我同讎怨非唯不見答暴<lb/>
怒難具論妃耦道遂䘮安能久自存祇憐妾薄命仰天<lb/>
每長歎願還念昔者無為卒相諼<lb/>
　　　静夜不寐行<lb/>
静夜不遑寐秋氣殊清清霜露塗庭蕪隕葉摧枝莖西<lb/>
<pb n="KR4d0372_WYG_001-8b"/>
風更蕭騷萬竅皆同聲蜻蛚亦含悲嘖嘖牀下鳴出門<lb/>
一以視青天綴繁星三五正縱横北斗方斜傾飛鴻朔<lb/>
方來迢迢困遐征中路失儔侶隻影何㷀㷀感物懐逺<lb/>
人徘徊以屏營心折不能言黙黙徒憤盈<lb/>
　　　贈道士褚雪巘<lb/>
褚君樂嘉遯門徑多青蕪心同水月皎身與山雲俱古<lb/>
壁懸篆籀不愛燒藥鑪南華註已畢終然得𤣥珠髙風<lb/>
度寥廓逸韻淩江湖䇿杖時過我以我機事無中情了<lb/>
<pb n="KR4d0372_WYG_001-9a"/>
無取斯為真隠徒知己換凡骨何時上清都<lb/>
　　　賡趙别駕天寧古檜韻<lb/>
檜龍奮頭角百獸毋敢獰居然護祇園老鬽䰟魄驚本<lb/>
根既深固樛枝任縱横秋城風雨癡或躍常夜鳴夜鳴<lb/>
不自己江頭雲霧生乗雲何所之變化朝帝京歸來氣<lb/>
尚豪撼動老禪兄空庭儼相對健骨殊淒清中林萬古<lb/>
松或可為同盟蒲柳先秋凋襟期信難并異質誠正直<lb/>
扶持乃神明更看霜雪繁黛色挺孤擎<lb/>
<pb n="KR4d0372_WYG_001-9b"/>
　　　江頭雨霽<lb/>
雨收江路涼徐行吊孤影逺岫夕陽明平洲霽華静渡<lb/>
頭人盡歸佳趣在漁艇漁翁不自知醉臥風吹醒<lb/>
　　　鏡中放歌<lb/>
日日行鏡中身與白鷗同閒蹤無滯留清興何始終紅<lb/>
蕖耀晨籹緑蒲媚新叢長歌對漁父滄浪有遺風<lb/>
　　　野外即事<lb/>
春暮倉庚鳴農家語堪聴雨暘不違時麥髙桑葉青烹<lb/>
<pb n="KR4d0372_WYG_001-10a"/>
豚酌清酒廟中謝神靈田蠶杯珓好歡聲動林坰祭罷<lb/>
各分散羣鳥啄餘腥<lb/>
　　　結交<lb/>
結交盡閒交日欲共幽討道人失前期使我縈懐抱清<lb/>
猿往相催同來須及早良恐秋風髙吹我杞菊老<lb/>
　　　逺别曲<lb/>
問君何所之執手立前墀可堪為逺别都不道囘期簷<lb/>
間蠨蛸蟲似知妾心悲纒綿結離恨千絲仍萬絲<lb/>
<pb n="KR4d0372_WYG_001-10b"/>
　　　投宿山家<lb/>
山家忘四時力作倦還息鴉鳴知欲曙雞栖念當夕兩<lb/>
男皆長成盡解供賦役季女方及笄亦復能紡績老翁<lb/>
獨無事醉飽岸巾幘喜客到柴扉掃室具枕席棗栗非<lb/>
外求園蔬更堪摘殷勤活生理頗覺計自得我生獨何<lb/>
為轉徙常寄食語殘燈欲死草際蟲嘖嘖<lb/>
　　　廢塜<lb/>
荒草沒頽垣知是何人墓髙頂上牛羊空間住狐兔行<lb/>
<pb n="KR4d0372_WYG_001-11a"/>
旅為傷神子孫在何處飋飋起悲風蕭騷白楊樹<lb/>
　　　鄞江送友<lb/>
西風日夜起江上楓葉赤可憐未歸人復送行逺客相<lb/>
見鬢毛改轉覺世路迫他日慰相思豈必在書尺薄俗<lb/>
能移人出處當自力<lb/>
　　　喜晴<lb/>
郊行雨初歇野徑泥猶滑斜日照殘雲雲邊飛鳥没别<lb/>
浦有行舟乗流櫂歌發對景未能去沙頭待新月<lb/>
<pb n="KR4d0372_WYG_001-11b"/>
經旬雨不斷今日喜新霽杖策東臯行桑柘隂翳翳蠶<lb/>
老欲登箔菜麥亦可刈田園足生理外此盡誤計父老<lb/>
誠見客吾駕從兹税<lb/>
　　　客夜<lb/>
客館何寥寥明月竟牕户青天懸列星零露霑宿莽懐<lb/>
感不遑寐起坐聴漏皷聴罷復重聴聴徹三四五<lb/>
　　　觀海<lb/>
粤自兩儀分溟波長諸水涵渟昭體量沆瀁無涯涘一<lb/>
<pb n="KR4d0372_WYG_001-12a"/>
目但浺瀜百川競輸委東聞號扶桑西或稱濛汜浴日<lb/>
揚明輝浮天忘表裏神靈奠厥居鱗介安攸止蜃氣成<lb/>
樓臺珠光耀坻沚漁商所依憑利用何窮已鼓楫通九<lb/>
夷乘風超萬里初唯見平相漸得悟深理儻可覓蓬萊<lb/>
當從赤松子<lb/>
　　　永嘉迪古巖作亭楳竹間東閣為摘少陵天寒<lb/>
　　　翠袖薄日暮倚修竹句扁曰寒倚書來索詩寄<lb/>
　　　題四韻<lb/>
<pb n="KR4d0372_WYG_001-12b"/>
凛凛冰玉質亭亭雪霜姿共此嵗寒操不與東風期羣<lb/>
芳性苦殊道人心自知悠然澹相對千載有遐思<lb/>
　　　蠶麥辭<lb/>
山人日無事行行自娛嬉竹西數家村喜聞翁媼辭蠶<lb/>
以禦我寒麥以充我飢二者嘗致禱羣神将我貽繭必<lb/>
大如甕繭繭皆成絲麥必生兩岐粒粒皆可炊儻得遂<lb/>
所願報謝無敢遲此意頗淳古當見於周詩<lb/>
　　　夢覺辭<lb/>
<pb n="KR4d0372_WYG_001-13a"/>
霜月何皎皎寒風更淒淒氣候感微蟲終夜常悲啼遊<lb/>
子當此時能不念故棲念久結為夢逺過横塘西此夢<lb/>
亦良勞屢涉山谷溪宛然見親友笑語相招攜覺來仍<lb/>
在旅郷逺人乖暌浮生等如夢短長不須稽<lb/>
　　　晚宿山寺<lb/>
日晚投山寺蕭然異人境石房雲氣深苔階雨聲冷心<lb/>
清不成寐篝燈對孤影清猿亦可人長嘯西南頂<lb/>
　　　題東臯<lb/>
<pb n="KR4d0372_WYG_001-13b"/>
東臯縱遐目生意良自多魚躍喜冰釋鳥語乗春和芳<lb/>
蘭馥餘荄名花眩喬柯倦客獨無依奈此庶物何<lb/>
　　　披雲亭<lb/>
我愛山中人㝠心住幽寂危亭上絶巘不染世人跡羣<lb/>
峯合空翠疑若天宇窄午夜獨長嘯雲開山月白<lb/>
　　　題聴松亭<lb/>
别駕公事閒翦棘開三徑天風引長松蕭蕭滿清聴坐<lb/>
石琴意真憑欄醉魂醒亦使山中人悠然動歸興<lb/>
<pb n="KR4d0372_WYG_001-14a"/>
　　　題靈泉寺更幽軒<lb/>
寒泉發靈竇翠靄生重岡偶因山鳥鳴得此林僧房髙<lb/>
槐肅夜氣短牖熙晨光空門了無事嵗月静中忘<lb/>
　　　為清渭濱賦集清軒詩<lb/>
造化既槖籥坱圠斯無窮下達于幽隂上徹于穹窿物<lb/>
各限己私是以無全功髙人作軒宇與彼造化通洋水<lb/>
皆心深一碧涵虛空洗盡世間塵萬象皆冲融乾坤清<lb/>
淑氣大集於其中為語登軒人快覩開昏䝉<lb/>
<pb n="KR4d0372_WYG_001-14b"/>
　　郊外春日<lb/>
垂楊褭東風桐花醉鳴鳩地僻無行人方塘水交流<lb/>
　　春夜夢遊溪上如世傳桃源與梵僧仙子遇<lb/>
　　具蟠桃丹液靈芝胡麻於雲窻霧閣間請賦<lb/>
　　古詩頗有思致覺而恍然猶能記憶五句云<lb/>
　　灘峻舟行遲亂峯青虬蟠一瀑素霓吼靈桃<lb/>
　　粲丹朱僊飯雜芝糗遂追述夢事足成一十<lb/>
　　七韻<lb/>
<pb n="KR4d0372_WYG_001-15a"/>
隨意作清遊唯與笻竹偶徘徊望原田宛轉赴林藪隔<lb/>
溪更幽竒欲往興彌厚漁人自知心涉我不待叩爛爛<lb/>
桃花明粼粼白沙走灘峻舟行遲輟棹入崖口亂峯青<lb/>
虬蟠一瀑素霓吼微徑上青㝠髙木掛星斗梵宇金碧<lb/>
開萬象發䝉蔀老僧雪眉長妙語滌心垢乗雲者何人<lb/>
笙鶴自先後邀余過殊庭酌以流霞酒靈桃粲丹朱僊<lb/>
飯雜芝糗白鹿守天壇彩煙生藥臼謂言保其真物我<lb/>
盡芻狗窻外鐵鐘鳴驚覺復何有乃知百年間夢境匪<lb/>
<pb n="KR4d0372_WYG_001-15b"/>
長久<lb/>
　　　夢中作<lb/>
棄置何足憂貧賤元非病山邊水邊行頗適幽人情柴<lb/>
門絶輪鞅蒼苔滿修徑忽聴漁者歌還動江湖興<lb/>
　　　記夢<lb/>
神清發幽夢夢到仙人峯老仙啓𤣥門問我來何從仙<lb/>
髮映山緑仙顔眩日紅髙低種玉田異植方茸茸里閭<lb/>
見翁媼亦復非塵容雞犬聲相聞略與桃源同雲中飛<lb/>
<pb n="KR4d0372_WYG_001-16a"/>
僊人縹緲如游龍遄征不可即得非是喬松白雲既變<lb/>
滅仙軿亦無蹤夢覺兩何有聞打西林鐘<lb/>
　　　過嚴灘登子陵釣臺<lb/>
幽人山水心獨向新安去應為一絲風元非釣名具浪<lb/>
髙灘七里片石還如故囘首問雲臺荒煙渺無處<lb/>
　　　旅感<lb/>
苦無住山資千里逺為客兄弟㑹面難雙親鬢毛白故<lb/>
園書不來愁緒日夜積滿庭枯草根忽復化新碧<lb/>
<pb n="KR4d0372_WYG_001-16b"/>
　　　大水後作<lb/>
田家望西成彌月雨霖霔流潦迷川澤秔稻盡漂淤牛<lb/>
犬犇崇丘雞亦栖髙樹室廬畢沈沒野老無歸處大家<lb/>
還急租官中未蠲賦妻子多轉徙天髙不可籲但願吾<lb/>
皇知聖恩加咻噢下詔發倉廩賑䘏散紅腐不唯赤子<lb/>
活亦使根本固八表皆歸仁萬嵗永終譽<lb/>
　　　秋懐<lb/>
霜風吹槁梧索索生秋聲梁燕已無跡哀鴻復南征遊<lb/>
<pb n="KR4d0372_WYG_001-17a"/>
子當此時轉覺難為情庭闈隔千里日夜白髮生<lb/>
　　　倣古思邊<lb/>
去年與君别緑樹聞啼鴂今年當此時憶君君未歸音<lb/>
書難寄逺珠淚濕羅衣<lb/>
　　　秋光<lb/>
秋光已過半風氣日淒𦂳鴻鴈復來賓燕鶯無留影遊<lb/>
子於此時感物念郷井縱使夢能歸歸塗難厯省<lb/>
　　　送歸篇<lb/>
<pb n="KR4d0372_WYG_001-17b"/>
秋老木葉乾露冷蟲聲死征人未授衣鄉心日千里揮<lb/>
手睇雲帆頃刻限煙水他時慰相思逺寄書一紙<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潛山集巻五</head>
    <p>
<pb n="KR4d0372_WYG_005-1a"/>
欽定四庫全書<lb/>
　潛山集巻五　　　　　　宋　釋文珦　撰<lb/>
　　七言古<lb/>
　　　月夜聽琴歌<lb/>
石床定起夜方中為豁幽興開房櫳吳天潔淨無雲蹤<lb/>
萬里一色磨青銅明月皎皎行虛空穿松透竹光玲瓏<lb/>
猛虎忽嘯茅屋東林樹葉葉皆生風壯哉宿客清溪翁<lb/>
對月與我調絲桐不拘商羽徵角宫五音迭奏意無窮<lb/>
<pb n="KR4d0372_WYG_005-1b"/>
希聲一一關天聰天神下假山鬼從𤣥鶴抃舞節奏同<lb/>
延頸舒翼多儀容嘗聞雅樂與政通乃知此語非顓䝉<lb/>
更漏欲徹曲未終西隣忽打五鼓鐘溪翁憶着溪頭蓬<lb/>
抱琴歸去還怱怱願翁重来勿棄儂儂欲共爾論心胸<lb/>
　　　母子吟<lb/>
遊子行逺方慈母在髙堂砌有忘憂草對之還斷腸母<lb/>
心乃如斯子心其可忘子心茍如母足以感蒼蒼君不<lb/>
見漢蔡邕晉王祥<lb/>
<pb n="KR4d0372_WYG_005-2a"/>
　　　江山縣旅夜<lb/>
江郎峯頭雲漠漠江郎廟前風雨作路傍古寺不可棲<lb/>
破屋殘僧情味惡重尋野店度前林夜寒無奈春衣薄<lb/>
慚媿主人能㑹意地鑪爇火深相慰何似山中夢覺時<lb/>
紙被䝉頭聽松吹<lb/>
　　　夜烏啼<lb/>
東家屋樹與雲齊夜夜有烏来上棲明月照烏栖烏啼<lb/>
愁殺窻中戰士妻官家遣夫戍遼西三年不歸守空閏<lb/>
<pb n="KR4d0372_WYG_005-2b"/>
烏啼不止婦増泣淚痕如雨衣裳濕<lb/>
　　　有美一人行<lb/>
有美一人閑且都天然自與常人殊奔逸絶塵遺步趨<lb/>
宛在大海之東隅珠宫貝闕非凡居鮫綃被體雲霞裾<lb/>
朝乗一鶴暮雙鳬徃来圎嶠仍方壺所交皆古真仙徒<lb/>
赤松羨門及麻姑共論妙道得道樞天地萬物指馬如<lb/>
人間嵗月良易徂别来眼暗齒髪疎山可<graphic n="KR1575" url="https://raw.githubusercontent.com/kanripo/KR-Gaiji/master/images/KR1575.png" mimeType="image/png"/>兮海可枯<lb/>
相思之念無時無示好亦有明月珠藏之懐袖不敢沽<lb/>
<pb n="KR4d0372_WYG_005-3a"/>
屢欲致之乏飛魚側身東望空躊躇<lb/>
　　　過苕溪<lb/>
苕溪發源自天目一谿東之漾寒渌岸山續續相照映<lb/>
原田每每資滲漉祗㸔後浪催前浪當悟新人換舊人<lb/>
来徃舟航謾如識到頭若箇曽知津<lb/>
　　　苕霅歌<lb/>
昔聞兩溪水色異苕清霅渾猶渭涇又聞發源自天目<lb/>
懸髙墜峻如建瓴日夜滚滚流不止盡過白蘋紅蓼汀<lb/>
<pb n="KR4d0372_WYG_005-3b"/>
流入太湖不復辨挹之但聞魚鼈鯹堪笑人生亦如此<lb/>
百年汲汲勞其形到頭富貴亦何用一卧泉下無由醒<lb/>
爭似漁翁扁舟獨徃最脱灑七十二峯相對長青青<lb/>
　　　春日吟<lb/>
春山青春水緑野鳥啼春聲續續提壺勸我飲杜䳌勸<lb/>
我歸吾歸不待勸吾貧無酒資之二蟲不吾知徒爾為<lb/>
　　　芙蓉花歌<lb/>
東鄰檻外芙蓉花初開粲粲如朝霞今朝花謝枝空在<lb/>
<pb n="KR4d0372_WYG_005-4a"/>
繞樹千回只嘆嗟花謝明年還復開紅顔已去終難囘<lb/>
人生不及花枝耐况有流光白髮催遊子對花心盡醉<lb/>
老翁見之如夢寐解把浮生比夢中肯計榮華與憔悴<lb/>
　　　晩秋遊興<lb/>
餘英山中楓葉赤龜溪溪上蘋花白野翁杖屨徃来頻<lb/>
為愛溪山好秋色白叟虬髯眼深碧邂逅相歡坐苔石<lb/>
語終長嘯歸青壁恐是雲深避秦客斯人再見雖難期<lb/>
忘機亦有漁樵席藉草班荆相爾汝無主無賓心自適<lb/>
<pb n="KR4d0372_WYG_005-4b"/>
沙鷗飛度夕陽間烟外遥聞一聲笛<lb/>
　　　趙白雲宗丞以詩送惠柳下謁浙西憲使包宏<lb/>
　　　齋命余同賦<lb/>
宏齋伊洛宗白雲風雅主二公在斯世光艷燭寰宇白<lb/>
雲歸帝鄉宏齋庇寒士出處雖小殊憐才酷相似吟詩<lb/>
貧到骨白雲古知音吹送宏齋前雄詞重南金乗流春<lb/>
浩蕩變化那可測君不見北溟有魚㑹風雲一舉自然<lb/>
生羽翼<lb/>
<pb n="KR4d0372_WYG_005-5a"/>
　　　周草窻命題異人爪搯仙境圖<lb/>
幽齋衆客多清娱弁翁開巻示此圗細畫纎纎比毛髮<lb/>
老眼眴轉眡若無須臾神定乃能辨蓬山圎嶠連方壺<lb/>
山川盤紆體勢逺樓觀縹緲棼桴鋪霓旌羽葢蔽空日<lb/>
雲軿鶴馭交天衢瓌麗綺錯千萬狀一一盡與人間殊<lb/>
弁翁指陳更詳悉言是澄江惠氏所寶之舊物昔有道<lb/>
人方外来暮夜延之入其室蕭然獨卧無燈明時聞爪<lb/>
甲鏗有聲明發道人不知處但見桶底搯畫成吾知道<lb/>
<pb n="KR4d0372_WYG_005-5b"/>
人非小巧物物之中存幻眇更于爪畫兩俱忘當與道<lb/>
人同一笑<lb/>
　　　周草窻吟藁號蠟屐為賦古語<lb/>
嘗聞阮孚心好屐對客蠟之手不釋閒暢非唯時所推<lb/>
千載嘉名猶著白弁山山陽有吟翁嗜詩亦與嗜屐同<lb/>
盡將書傳資詩用字字句句加磨礱萬象一時供掇拾<lb/>
大翫於詞成鉅集還將蠟屐以自名吾知清尚人難及<lb/>
尚喜江湖有此翁此詩此屐當無窮<lb/>
<pb n="KR4d0372_WYG_005-6a"/>
　　　風雨<lb/>
晩来江上天不分老蛟吐氣成江雲夜半大風飄屋瓦<lb/>
頃刻簷間雨如㵼柴門𦂳閉不敢開漸聞水聲到床下<lb/>
開門處處聞啼號盡説浪頭三尺髙室廬漂蕩無處所<lb/>
妻孥大半隨波濤江市一時為沮洳急打行包入山去<lb/>
通衢沆漭不可行歴盡西山豺虎路但願自今風雨調<lb/>
無復破塊與鳴條<lb/>
　　　公無渡河<lb/>
<pb n="KR4d0372_WYG_005-6b"/>
河源来自崑崙西滔天沃日無津涯櫂夫漁子不敢窺<lb/>
公欲徑渡公誠癡癡公溺死如何為竟委骨肉於蛟螭<lb/>
徒使萬古箜篌悲<lb/>
　　　古松歌<lb/>
山中草木知何數獨愛菴西古松樹千嵗老鶴巢其巔<lb/>
根有茯苓心不蠧秋来是物皆摇落此君勁色還如故<lb/>
嘗聞無用乃全生却恐身為材所誤最好無過是樗散<lb/>
一生不入良工眼<lb/>
<pb n="KR4d0372_WYG_005-7a"/>
　　　神樹詞<lb/>
村西大樹髙入雲樹根作屋祠為神村農四時常祭賽<lb/>
但願長幼無災屯更乞風雨皆調適官不追呼無盗賊<lb/>
六畜蕃滋百穀成報神之賜何終極問農當年未生樹<lb/>
此樹之神何所附它時此樹朽而仆樹神又向何方去<lb/>
農笑吾言吾笑農濁涇清渭終難同<lb/>
　　　為李少監賦秋崖歌<lb/>
四時之氣秋最清千崖風骨方崢嶸石黛碧玉迭照映<lb/>
<pb n="KR4d0372_WYG_005-7b"/>
喬松老栢森縱横上有白雲可為佩下有寒泉堪濯纓<lb/>
樵夫仰視不敢上鸞鶴日夜長和鳴若有人兮似氷雪<lb/>
以斯崖兮擬髙潔飲𤣥津兮餐玉屑御清風兮朝帝闕<lb/>
　　　秋浦老漁<lb/>
秋浦老漁人不識清溪數灣船一隻釣竿垂垂釣絲直<lb/>
眼光過似谿光碧得魚歸来不自喫開籠分與白鷴食<lb/>
却来獨坐磯頭石對著斜陽誦周易恐是渭濵姜子牙<lb/>
安得文王與同車<lb/>
<pb n="KR4d0372_WYG_005-8a"/>
　　　蠶婦歎<lb/>
吳儂三月春盡時蠶已三眠蠶正饑家貧無錢買桑餧<lb/>
奈何饑蠶不生絲婦姑携籃自相語誰知我儂心裏苦<lb/>
姑年二十無嫁衣官中催税聲如虎無衣衣姑猶可緩<lb/>
無絹納官當破産隣家破産已流離頽垣廢井行人悲<lb/>
　　　鳴鴈行<lb/>
鳴鴈<graphic n="KR1523" url="https://raw.githubusercontent.com/kanripo/KR-Gaiji/master/images/KR1523.png" mimeType="image/png"/>
                    <graphic n="KR1523" url="https://raw.githubusercontent.com/kanripo/KR-Gaiji/master/images/KR1523.png" mimeType="image/png"/>来自北一一銜蘆度深磧空受嚴霜損羽毛<lb/>
不為征人寄消息散落湘吳無定所或寄平川或洲渚<lb/>
<pb n="KR4d0372_WYG_005-8b"/>
相喚相呼不亂羣非比寒鴉無次序弋者多懷害爾心<lb/>
栖宿須尋烟水深<lb/>
　　　北風行<lb/>
北風凜凛生邪寒隂雲萬里何<graphic n="KR1998" url="https://raw.githubusercontent.com/kanripo/KR-Gaiji/master/images/KR1998.png" mimeType="image/png"/>
                    <graphic n="KR1998" url="https://raw.githubusercontent.com/kanripo/KR-Gaiji/master/images/KR1998.png" mimeType="image/png"/>羣木盡槁葉盡丹<lb/>
日月迅駛猶飛湍人間光景亦易殫離家不如在家安<lb/>
胡為夫君乃遊般自古共嗟行路難摧輪折軸良可嘆<lb/>
客中憂緒常萬端何當對面同歌歡願得此身生羽翰<lb/>
與君相逐同鴛鸞有懷未遂寜容寛耿耿不寐遥夜闌<lb/>
<pb n="KR4d0372_WYG_005-9a"/>
孤鴻求匹聲嘶酸使我感物摧心肝<lb/>
　　　聽野老所言<lb/>
衰翁臥病山之阿東村沈老来相過首言年饑苦無備<lb/>
次説時政多煩苛其間數事盡切已具有本末非差訛<lb/>
農家累世服畎畝此外寜復知其他世道愈變俗愈薄<lb/>
天意亦復相折磨舉貸養蠶不收繭盡瘁耕耨田無禾<lb/>
千瘡百孔正難補前月里正来催科家貧乏錢辦酒食<lb/>
賣却養命雙種鵝昨朝縣吏又追喚真如鳥雀遭網羅<lb/>
<pb n="KR4d0372_WYG_005-9b"/>
兒女啼號顧弗及心如亂絲頭緒多西鄰寡婦更可念<lb/>
譬彼壞木無枝柯饑寒交煎絶生意母子牽挽沈於河<lb/>
句句皆從痛腸出語罷涕泣俱滂沱民之多艱有如此<lb/>
於乎彼蒼其奈何<lb/>
　　　寒風<lb/>
寒風蕭蕭吹我衣迎晨入山采蕨薇魍魎窺人猛虎嘯<lb/>
草間多露猶未晞歴盡窮崖與隂谷終朝采之不盈匊<lb/>
憂心殷殷日將暮手持空筐返茅屋賊臣惡子厭輕肥<lb/>
<pb n="KR4d0372_WYG_005-10a"/>
志士幽人常苦饑古来萬代共如此樂天知命復何悲<lb/>
　　　讀韓非子<lb/>
非本韓國諸公子胡乃人形心蝮虺身既入秦而媚秦<lb/>
肆無忌憚浮商李狂言著書三十篇讀者能無汙脣齒<lb/>
且言仁義不足用唯有嚴刑堪致治斯言豈足稱人言<lb/>
反悖經常滅天理助秦為虐猶庶幾名教不容良可耻<lb/>
昔者韓䖍嘗簒晉逺遡其源固應爾吾欲火書而人人<lb/>
周孔之道不如是<lb/>
<pb n="KR4d0372_WYG_005-10b"/>
　　　旱雨<lb/>
賊臣弄權罔明主億萬蒼生受辛苦大家巨室盡逃亡<lb/>
賸積黄金向郿隖𢎞羊未烹旱如許𢎞羊將烹天乃雨<lb/>
吾言此雨是雨穀㸃㸃活人勝珠玉聖恩新放限田租<lb/>
從此農家飽飦粥<lb/>
　　　夏暑正隆望秋得雨因賦長句<lb/>
夏日烈烈揚暉光陽氣入土土力强望秋三日雨滂滂<lb/>
庶物浡然俱阜昌雨暘時若異咎恒秔稻薿薿如人長<lb/>
<pb n="KR4d0372_WYG_005-11a"/>
西風朝夕吹新涼風来已作酒飯香老農再拜謝穹蒼<lb/>
此去足以供烝嘗只今吏卒多豺狼唯恐肆威加奪攘<lb/>
一粒不得入我腸父子悲啼茹糟糠願將此意達君王<lb/>
母官貪冐官循良<lb/>
　　　走馬引<lb/>
走馬官奴金縷衣食人膏血如瓠肥田夫力耕猶餓死<lb/>
爾曹醉飽忘年饑天視生民同一子胡為不平乃如此<lb/>
人衆勝天且勿驚天若定時天自平<lb/>
<pb n="KR4d0372_WYG_005-11b"/>
　　　答仇山村見寄<lb/>
十年不見山村人瑶華忽到英溪濵見詩猶如見君面<lb/>
讀詩隻字必三嚥當今滿眼非吾曹與君例亦同此遭<lb/>
風雅之音幸未變託之足以舒鬱陶頗謂仇仙若鸞鳳<lb/>
造次而鳴亦驚衆丹穴方堪養羽儀他年㑹作明時用<lb/>
　　　為脩樗作歌<lb/>
我愛巖間古樗櫟蔽日參雲過千尺樵蘇来徃作隂涼<lb/>
不為風霜變顔色匠氏入林持斧斤材無大小皆選掄<lb/>
<pb n="KR4d0372_WYG_005-12a"/>
豫章楩楠豈復有獨以無用全其身山僧因得養生理<lb/>
故以巖樗自為比只把樛枝庇本根肯誇美幹招殘毁<lb/>
幽人志士當勿疑聽我朗誦巖樗詩縱為梁棟或易撓<lb/>
巖下清風無盡時<lb/>
　　　為山僧作松石歌<lb/>
一片石一株松石如虎距松如龍風雲變化多靈蹤有<lb/>
僧託此憇寂寞心與境㑹無塵容記得當年採秀於天<lb/>
台萬八千丈之深峯石橋西畔曽相逢<lb/>
<pb n="KR4d0372_WYG_005-12b"/>
　　　溪翁<lb/>
青山映溪三十里水中白石何齒齒是非不入溪翁耳<lb/>
生涯祗在清溪裏終日磯頭坐碧藟釣絲入潭魚唯唯<lb/>
得魚滿籠渾家喜溪光似鏡山如黛不是溪翁不知愛<lb/>
　　　西城行<lb/>
閒蹤無滯留有興即行樂﨑嶇歴重丘窈窕窮逺壑遂<lb/>
步西城道脩墉帶髙閎門前設梐枑喧喧歌吹聲老人<lb/>
咨嗟語予故園林曽是前人墓予謂老人置勿論自古<lb/>
<pb n="KR4d0372_WYG_005-13a"/>
廢興何定據今人歡樂寜長保後人還為傷懐抱<lb/>
　　　靈泉篇<lb/>
髙僧誦經經出泉泉靈不許蛟龍眠湛湛長開古明鏡<lb/>
泠泠暗瀉朱絲絃曽説煑茶甘入齒為是心源功德水<lb/>
淵然千古無是非遮莫放人来洗耳<lb/>
　　　題履道兄古松圗<lb/>
屏間何人畫四松髙標半在烟雲中人来盡作真松㸔<lb/>
槎枒古怪勢不同一株連蜷如老龍曽見於康廬窈窱<lb/>
<pb n="KR4d0372_WYG_005-13b"/>
之深峯兩株横斜蒼黛色曽見於鴈蕩髙寒之絶壁最<lb/>
西一株更竒特老来昏耄記不得想得當初落筆時名<lb/>
山洞府徧尋思細將覽勝探幽興暗冩凌霜傲雪姿古<lb/>
来畫者雖無數少有人能得真趣畢宏韋偃骨已寒今<lb/>
日此圗堪獨步主人勸我為作歌才薄無奈此圗何疾<lb/>
書一百六十字勿笑迫促無委佗<lb/>
　　　秋月山中放歌<lb/>
秋氣清秋葉鳴四山風骨方崢嶸有時支頤靜對有時<lb/>
<pb n="KR4d0372_WYG_005-14a"/>
緩步遊行朝昏之景無盡藏一皆遺我無人爭中林橡<lb/>
栗又可拾老夫快活不可名乃作歌歌此情雲中木客<lb/>
時来賡<lb/>
　　　山房假寐夢有一客抱琴奏曲而去既覺詩以<lb/>
　　　記之<lb/>
山房夜坐無衆喧隱几而卧方澹然忽夢有人来我前<lb/>
從容為我揮五絃琴聲一一皆清圓如聽廣樂於鈞天<lb/>
曲終倐爾升雲軿亦有笙鶴相後先未知重㑹在何年<lb/>
<pb n="KR4d0372_WYG_005-14b"/>
臨風别恨空綿綿覺来竟亦何有焉唯聞漏鼓聲咽咽<lb/>
因識死生同寤寐榮枯得失皆無意<lb/>
　　　關山月<lb/>
月從東海出冷照玉門關征人家萬里夢向月中還金<lb/>
閨亦有夢却行玉關道道路不相知思深各衰老胡笳<lb/>
亂吹哀怨多奈此關山明月何終宵迸淚如金波<lb/>
　　　月下吟<lb/>
炎宵喜見月對月還傷神視彼清涼月感吾夢幻身月<lb/>
<pb n="KR4d0372_WYG_005-15a"/>
色鎮長在身將化為塵月照今人盡還照後来人今人<lb/>
後人自歸土此月光輝彌萬古了知身幻不堅牢富貴<lb/>
功名何足取<lb/>
　　　寜退耕巖維石隆湖隱皆嘗有德於余圗報未<lb/>
　　　能而俱下世感念存亡哭以十韻<lb/>
吾生素無寵禄願自向空林灰百念但存心地如砥平<lb/>
不道人間有崖塹皇天幸能念無辜脱我險難歸夷塗<lb/>
天定勝人乃其證紛紛譖舌胡為乎四方交朋盈什百<lb/>
<pb n="KR4d0372_WYG_005-15b"/>
反眼如同不相識豈唯袖手不能援多若蒼蠅變白黑<lb/>
獨有空門三老人或未識面非交親奮身為余直其枉<lb/>
惻隱如此宜稱仁思欲報之苦無力但有此心匪石席<lb/>
今日同為異世人俛仰存亡三太息<lb/>
　　　余行江湖餘五十載備知交態唯熏自聞始終<lb/>
　　　不變因作歌見意焉<lb/>
小人必樹黨勢利相因依勢成乃翕合勢去還睽離君<lb/>
子貴獨立中心存不欺榮華羞附麗衰謝罔棄遺君子<lb/>
<pb n="KR4d0372_WYG_005-16a"/>
與小人於此常見之君子誠可宗小人足堪嗤君不見<lb/>
媚春野卉億萬數花欄映發如有期一朝霜風肆凌厲<lb/>
傍睨不復相扶持澗底喬松過百尺干宵直上無附枝<lb/>
黛色不為時所變澹然自有嵗寒姿<lb/>
　　　臥雪歌<lb/>
潛山道人性疎懶地覆天翻渾不管草座麻衣居絶巘<lb/>
一間茅屋雲常滿頗愛雲縱亦蕭散於焉誓與雲為伴<lb/>
終日臥雲忘早晚夢囘日照雲床暖彼此無心體舒緩<lb/>
<pb n="KR4d0372_WYG_005-16b"/>
所以相從加繾綣他年我死雲獨存雲應惋惜吾生短<lb/>
　　　少年走馬行<lb/>
少年走馬去如飛大笑吾衰行走遲吾同君健應無日<lb/>
君似吾衰定有時烏兎交馳猶急傳能令海水桑田變<lb/>
物之大者尚難常何况百年如迅電要知此語非相誣<lb/>
更當持以問麻姑<lb/>
　　　書仇逺吟巻後<lb/>
昔在英谿識仇逺豈意别来陵谷變死生契濶不相知<lb/>
<pb n="KR4d0372_WYG_005-17a"/>
一十四年如過電蓮花峯下得重逢老色駸駸驚上面<lb/>
袖出新吟數百篇非特清新更竒健我道風流似謫仙<lb/>
定知當上金鑾殿愛才未必無明皇薦聞亦有賀知章<lb/>
　　　次教西岑見貽韻<lb/>
宴山山裏白頭翁室空亦復無山童徃来山月幾圓缺<lb/>
入山未聾今已聾柴門反關不容呌翁欲養䝉仍養浩<lb/>
莫嫌翁苦戀山中良恐出山為小草<lb/>
　　　懐天目西尖隱者<lb/>
<pb n="KR4d0372_WYG_005-17b"/>
西尖髙插白雲裏下視行人細如蟻客至山翁禪不起<lb/>
天風吹落青松子<lb/>
　　　送僧歸廬山<lb/>
上人家在廬山隂木皮作衣雲作心獨擕鐵錫来參尋<lb/>
禪中悟得唐人吟秋髙忽憶歸山住舊結茅茨連古樹<lb/>
他年我欲尋君去秪恐雲深不知處<lb/>
　　　送僧<lb/>
寒蟲感秋氣非為遊子吟遊子寂寞聞自然動歸心歸<lb/>
<pb n="KR4d0372_WYG_005-18a"/>
到南巖秋欲晩山栗正肥山稼滿山中獨坐㸔雲時還<lb/>
憶湖邊舊吟伴<lb/>
　　　遣興<lb/>
七十七嵗潛山翁見聞已盡如盲聾祗在山邊水邊住<lb/>
了得人空我亦空鐵心石腸安晩節未輸金口而木舌<lb/>
此真難與時人説明知獨有髙空月<lb/>
</p>
<p>
</p>
  </div>
</body>
</text>
</TEI>
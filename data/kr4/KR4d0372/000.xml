<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0372_WYG_000-1a"/>
欽定四庫全書　　　　　集部四<lb/>
　提要<lb/>
　　潛山集十二巻　　　　别集類三<hi>宋</hi>
　　　　<hi>臣</hi>等謹案潛山集十二巻宋釋文珦撰文珦<lb/>
　　　　於潛人其生平逰歴畧見於所作舊逰一百<lb/>
　　　　十韻詩中大抵出家於杭州逰于湖州因而<lb/>
　　　　逰浙東至閩由金華嚴陵返越北又至毘陵<lb/>
　　　　陽羡金陵淮甸而止後仍歸杭州遘䜛下獄<lb/>
<pb n="KR4d0372_WYG_000-1b"/>
　　　　久之得免遂遁跡不出以終集中有又㸔景<lb/>
　　　　定新頒朔百嵗還驚五十過句知其生於宋<lb/>
　　　　寜宗嘉定三年辛未宋亡時年六十六又杭<lb/>
　　　　州薦福寺記題至元乙酉二月遣興詩稱七<lb/>
　　　　十七嵗潛山翁則至元丁亥尚存其行事則<lb/>
　　　　不少槩見惟咸淳臨安志載咸淳三年九月<lb/>
　　　　二十四日賈似道至小麥嶺旌徳顯慶寺㳺<lb/>
　　　　山題名中列衲子四人文珦與焉疑亦托跡<lb/>
<pb n="KR4d0372_WYG_000-2a"/>
　　　　朱門者然集中過似道葛嶺舊居詩極詞詆<lb/>
　　　　斥若有餘憤而紀事一詩作於似道初貶時<lb/>
　　　　其序言似道位亢志驕隂謀簒逆言洩于夏<lb/>
　　　　金吾金吾欲誅之懼而宵遁云云雖與宋史<lb/>
　　　　所載夏貴請死守淮南似道奔還揚州之事<lb/>
　　　　不甚相符而抉摘隠惡至加以曹瞞代漢之<lb/>
　　　　罪非似道之黨可知且集中獨吟之作十之<lb/>
　　　　九倡和之作不及十之一所與倡和者又不<lb/>
<pb n="KR4d0372_WYG_000-2b"/>
　　　　過褚師秀周宻周璞仇逺數人皆一時髙人<lb/>
　　　　文士亦足徴非干謁之流或似道重其名衲<lb/>
　　　　㳺山邂逅偶挈同逰遂題名賓從之末亦未<lb/>
　　　　可定也其詩多山林閒適之作比興未深而<lb/>
　　　　即事諷喻義存勸戒持論率能中理觀其裒<lb/>
　　　　集詩稿一篇有云吾學本經論由之契無為<lb/>
　　　　書生習未忘有時或吟詩興到即有言長短<lb/>
　　　　信所施盡忘工與拙往往不修詞惟覺意頗<lb/>
<pb n="KR4d0372_WYG_000-3a"/>
　　　　真亦復無邪思其宗㫖品格可以具見矣厲<lb/>
　　　　鶚宋詩紀事所録釋子凡二百四十人顧嗣立<lb/>
　　　　元百家詩選所録釋子集凡十五家皆無其<lb/>
　　　　禪藻一集蒐羅頗富亦不登其一字則是集<lb/>
　　　　之佚其來已久今從永樂大典裒輯得詩尚<lb/>
　　　　近九百首宋元以前僧詩之工且富者莫或<lb/>
　　　　過之乾隆四十六年九月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4d0372_WYG_000-3b"/>
　　　　　　　　　　　　總　校　官　<hi>臣</hi>陸　費墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潛山集巻九</head>
    <p>
<pb n="KR4d0372_WYG_009-1a"/>
欽定四庫全書<lb/>
　潛山集巻九　　　　　　宋　釋文珦　撰<lb/>
　　五言律<lb/>
　　　農父<lb/>
農家逢樂歲歡笑自村村麰麥黄鋪野桑麻緑映門簄<lb/>
梁收鰋鯉圈柵足雞豚古廟髙楓下迎神皷笛喧<lb/>
　　　暮春書懐<lb/>
青春還又暮草樹各相髙細雨啼姑惡㣲風飛伯勞壯<lb/>
<pb n="KR4d0372_WYG_009-1b"/>
懐消白髮隱跡寄𤣥袍萬事何須計人生各有遭<lb/>
　　　嬾出<lb/>
年衰常嬾出經歲坐衡茅適俗無新韻因貧失故交厨<lb/>
空鳴蟋蟀簷静落蠨蛸獨有吟詩癖如今亦盡抛<lb/>
　　　衡茅<lb/>
衡茅隱翠層聊以盡殘形得性非常道忘言是此經孤<lb/>
標松落落晩節竹青青此外非吾事來言總不聽<lb/>
　　　偃息<lb/>
<pb n="KR4d0372_WYG_009-2a"/>
偃息冷雲邊悠然白已𤣥動時皆物役静處是吾天虛<lb/>
牖延蘿月連筒引竹泉心期終不出就此了餘年<lb/>
　　　息影<lb/>
息影塵埃表安心静黙間若為消白日長是對青山流<lb/>
水欲窮處野猿相與還孤雲時起滅未必似余閒<lb/>
　　　秋日禪房<lb/>
絶巘秋光裏禪房夜氣清天風吹鶴夢山月照猿聲性<lb/>
懶諸縁絶身閒四體輕生來自蕭散不是彊遺名<lb/>
<pb n="KR4d0372_WYG_009-2b"/>
　　　農户<lb/>
農户竹林西茅簷傍水低黄雞四五隻青薤兩三畦社<lb/>
甕醅堪漉秋田秫又齊老翁留客住為具任山妻<lb/>
　　　農居<lb/>
農居深且僻城市不相聞草路縱横入柴門向背分兒<lb/>
童知放牧父老念耕耘但願桑麻長勤勞豈足云<lb/>
　　　山房<lb/>
山房孟冬月獨坐對殘缸侍者嫌貧去詩魔以静降霜<lb/>
<pb n="KR4d0372_WYG_009-3a"/>
威寒透衲月色碎穿窻萬法皆非侣令人憶老龎<lb/>
　　　空中<lb/>
空中窴至理彼我兩俱忘自有心如鐵寧嫌鬢似霜清<lb/>
泉隨澗逺古屋入雲長此是吾安處陶然樂未央<lb/>
　　　物我<lb/>
物我兩俱忘隤然入道鄉空為真命脉静是悟肝腸竹<lb/>
月光零亂松風韻短長色聲皆妙契曾不費思量<lb/>
　　　樗櫟<lb/>
<pb n="KR4d0372_WYG_009-3b"/>
樗櫟非時用悠悠任散材自歸孤嶂下已是十年來世<lb/>
慮消除盡閒門少得開相過但清話嬾不置茶桮<lb/>
　　　身老<lb/>
身老心仍懶深棲樂此園飲氷難變節卧雪不開門八<lb/>
尺藜牀輭三重紙被温傷懐惟一事凍破石陶尊<lb/>
　　　吾心<lb/>
吾心偏向静物外寄柴荆山意深方好溪源逺自清餘<lb/>
生惟欠死衆慮已皆平隱者宜無迹人休問姓名<lb/>
<pb n="KR4d0372_WYG_009-4a"/>
　　　夜氣<lb/>
夜氣正㝠㝠閒人夢已醒上方風磬㫁小室雨燈青照<lb/>
鏡諸心静忘縁四體寧勝他名利客騎馬戴寒星<lb/>
　　　老人<lb/>
老人方外人觀物又觀身得性無今古隨時亦故新梅<lb/>
容㣲笑臘栁意暗藏春除是同懐者知予此語真<lb/>
　　　永晝<lb/>
永晝絶將迎禪房似水清可曽留長物頗以厭虛名日<lb/>
<pb n="KR4d0372_WYG_009-4b"/>
正樓無影風迴樹有聲吟章久不弄今日偶然成<lb/>
　　　為商隱賦篔房<lb/>
斯篔非俗本清韻古今同渭上曾千畆房邊又一叢月<lb/>
生金散亂風過玉玲瓏勁節尤宜晚青青雨露中<lb/>
　　　一身<lb/>
一身誰與偕病骨老窮崖春雨苔封徑秋風葉滿階翦<lb/>
雲成隱服煮石當清齋樵客時相過言予有好懐<lb/>
　　　山園叢桂新蘖將抽陳葉皆隕感而成詠<lb/>
<pb n="KR4d0372_WYG_009-5a"/>
草木隨時變由來不少停新萌將欲吐陳葉已先零便<lb/>
可知浮世無由固此形保常同醉夢曾有幾人醒<lb/>
　　　室空<lb/>
室空無侍者坐卧一團蒲但見朝還暮焉知榮與枯山<lb/>
心便寂寞天籟聽喁于雲外幽人好時來問老夫<lb/>
　　　晨步<lb/>
茅堂清潄罷隨意涉西陵茅屋氷千柱髙峰雪一稜水<lb/>
渾潮已長霞淡日初昇更欲過前浦漁舟喚不譍<lb/>
<pb n="KR4d0372_WYG_009-5b"/>
　　　調琴<lb/>
羣動夜中息霜清月滿林野僧無俗事幽興寄瑶琴澹<lb/>
澹思歸操悠悠太古心希聲在自得不必為知音<lb/>
　　　郊行<lb/>
陋室隨縁住空山信意行何須稱隱逸且復謝將迎古<lb/>
木青猨性孤烟白鳥程由來各有適豈必用浮名<lb/>
　　　乗興<lb/>
乗興不拘程悠悠任意行小溪横木渡何寺逺鐘聲野<lb/>
<pb n="KR4d0372_WYG_009-6a"/>
菜抽心起山花照眼明幽禽亦堪愛多解自呼名<lb/>
　　　歸來<lb/>
世變今如此吾心復背時皇皇無所與去去欲何之獨<lb/>
木橋難渡三乂路可疑歸來差自好猨鶴舊相知<lb/>
　　　夜讀太𤣥<lb/>
虛室冷雲邊消閒讀太𤣥未須求甚解聊復竟餘篇夜<lb/>
永殘膏薄天高列宿懸有蓍還懶揲休咎已俱捐<lb/>
　　　年來<lb/>
<pb n="KR4d0372_WYG_009-6b"/>
年來已絶交孤憩竹間寮境寂身逾嬾神安息自調雲<lb/>
開山意静風止樹聲消自足全無樂誰能問市朝<lb/>
　　　世路<lb/>
世路古來難深居息萬端道因無欲勝山不厭人㸔石<lb/>
碓寒流淺畬田逺燒殘未嫌生意少老子自能安<lb/>
　　　臘月立春雪後谿行偶作<lb/>
踽踽白頭人江湖寡所親故鄉千里念閏歲兩番春北<lb/>
雪歌黄竹東風變緑蘋此中來往熟不問自知津<lb/>
<pb n="KR4d0372_WYG_009-7a"/>
　　　春日病起<lb/>
暮景交朋盡何人問死生卧於蝸室㡳㸔得鵲巢成縁<lb/>
絶門常静心空疾漸平又思扶杖出溪上聽泉聲<lb/>
　　　朽質<lb/>
朽質任浮沉都無住著心未凴三窟兔得似九臯禽煮<lb/>
石清泉潔眠雲翠壁深生來有詩癖老去亦忘吟<lb/>
　　　梅柟<lb/>
梅柟三四樹手種近巖房始見條抽緑俄驚葉隕黄物<lb/>
<pb n="KR4d0372_WYG_009-7b"/>
情殊易變身世豈能常且盡修心法休傳却死方<lb/>
　　　地僻<lb/>
地僻鄰居少蕭條獨掩關還因萬事拙分得一生閒野<lb/>
水皆歸壑孤雲不離山白鷗知我性渾不怪疎頑<lb/>
　　　堪歎<lb/>
堪歎是衰年年年白髮添客身窮鬼狎古道俗人嫌當<lb/>
作凌霄鶴休為上竹鮎到頭歸去好秖合效陶潛<lb/>
　　　忘已<lb/>
<pb n="KR4d0372_WYG_009-8a"/>
身榮如美疢身退是良方雲月皆成趣悲歡不入腸閑<lb/>
門清晝永宴坐緑陰涼昔者惟忘物今焉已亦忘<lb/>
　　　山林古松<lb/>
古松形甚怪得性在山林偃葢盤空老流脂入地深青<lb/>
霜曾換骨野火誤燒心材太誠難用良工亦漫尋<lb/>
　　　閒房<lb/>
閒房近竺岑四面是清陰涉物皆成趣無因廢得吟蛇<lb/>
蟠枯樹腹雀乳古亭心倘或遊人見猶疑隱欠深<lb/>
<pb n="KR4d0372_WYG_009-8b"/>
　　　幽步<lb/>
僻好唯泉石深居任草萊寧辭幽步逺且放好懐開緑<lb/>
樹鶯求友青坡雉應媒因逢道人語月出始能囘<lb/>
　　　晚步<lb/>
秋色徧西原行吟野興存坂田通堰熟溪水度灘喧宿<lb/>
鳥分投樹歸牛各認村幽居乗夜返松月在衡門<lb/>
　　　賡李篔房韻<lb/>
故國頻關夢春深一到來却因風景異便棹雨舟囘其<lb/>
<pb n="KR4d0372_WYG_009-9a"/>
可忘諸夏真堪賦七哀天居曾入處滿目是寒苔<lb/>
　　　曝背<lb/>
老知身是患萬事不關心曝背茅簷下孤猨時一吟白<lb/>
雲同去住青壁共幽深小嶺尤堪隱難尋支道林<lb/>
　　　焙茶<lb/>
異荈雲邊得山房手自烘頗思同陸羽全覺似盧仝孤<lb/>
閲當先破仙靈更可通蓬萊知逺近我欲便乗風<lb/>
　　　秋夜月下獨吟<lb/>
<pb n="KR4d0372_WYG_009-9b"/>
㸔月倚修桐寥寥夜正中西郊金氣肅南陸火雲空繞<lb/>
樹徒憐鵲傳書未有鴻浩歌誰與和禪意自相通<lb/>
　　　秋懐<lb/>
寂寥誰共語白髮對寒流往事渾疑夢餘生秖似浮青<lb/>
蟲鳴向夕𤣥鳥去因秋故友滄江外茫茫不可求<lb/>
　　　種植<lb/>
種植有良法曾聞老圃辭靈苖如已茂惡草自然萎根<lb/>
本須培養生枯勿顧思修身亦如此於理足堪推<lb/>
<pb n="KR4d0372_WYG_009-10a"/>
　　　閒居<lb/>
影不落人間空門斷往還心如灰已死身與石同頑洗<lb/>
耳清㪺瀑搘笻静對山老僧閒甚富誰欲賈予閒<lb/>
　　　荒徑<lb/>
荒徑入林㣲蓬廬客到稀苔痕侵藥褁山色冷吟衣蚯<lb/>
蚓耕泥起蜻蜓㸃水飛坐來忘萬事静㸔宿雲歸<lb/>
幽徑任蓬蒿衡門閉亦牢駒寒宜在谷鶴倦懶鳴皋老<lb/>
樹根流髓重崖石長膏樵童更閒静聽我讀離騷<lb/>
<pb n="KR4d0372_WYG_009-10b"/>
　　　深居<lb/>
湖海同流盡深居獨繫匏已全忘疏鈔亦不事推敲水<lb/>
石為清供烟霞作澹交隨行一枝錫高掛在松梢<lb/>
　　　孤踪<lb/>
孤踪不擇地陵上即安陵聊自存吾道其他無異能禪<lb/>
衣皆芰製齋鉢但藜蒸更喜交游絶閒房冷似氷<lb/>
　　　嘉况<lb/>
嘉况日因仍山翁樂豈勝自知梅已熟人報麥初登外<lb/>
<pb n="KR4d0372_WYG_009-11a"/>
患忘饑渴中心散滯凝超然出天地不止似壺氷<lb/>
　　　喜故人來訪共論易<lb/>
讀書無與娛日夕友猿狙喜恱深交至參同未畫初語<lb/>
邊驚鬼魅句裏得真儒兹事忘來久因君又起予<lb/>
　　　螢火<lb/>
爾質非天賦唯從腐草生細㣲曾未覺變化亦難明自<lb/>
照光寧逺羣飛體更輕空教征戍婦容易動離情<lb/>
　　　自愛<lb/>
<pb n="KR4d0372_WYG_009-11b"/>
衣裳唯毳衲飲啄祇簞瓢翻為生涯薄能令世慮消寒<lb/>
花香不逺病木葉先凋自愛秋風裏雲山共寂寥<lb/>
　　　梅雨<lb/>
梅雨無時下霖滛一月餘重陰迷早晚常課廢經書衣<lb/>
潤無由曝園荒亦欠鋤堯天舜日逺懐抱若為舒<lb/>
　　　世外<lb/>
世外多幽勝塵樊豈足云泉聲長似樂山氣自成雲觀<lb/>
象知羲易安禪悟竺墳貴交休見憶已與鹿麋羣<lb/>
<pb n="KR4d0372_WYG_009-12a"/>
　　　物外<lb/>
物外煙霞古幽深斷送迎瞶僧唯反聽啼鳥自春聲望<lb/>
嶽山心静臨池水觀成豈知趨世者終日但營營<lb/>
　　　惜别<lb/>
風濤晚未止鼓枻欲何之穉齒便相識暮年成别離水<lb/>
香浮浦樹月露滿江蘺明日空凝佇茫茫無處期<lb/>
　　　哀理樗散<lb/>
樗散本靈種根於廣莫鄉繁陰深雨露怪節老風霜幸<lb/>
<pb n="KR4d0372_WYG_009-12b"/>
自忘封植何須較短長世交多未逹為子重悲傷<lb/>
　　　哀梅麓樓寺丞<lb/>
散逸羲皇上風流晉宋間金蓮推寓直玉筍竟虛班名<lb/>
在方為重身榮等是閒知心千古月耿耿照泉關<lb/>
道與時人背多因得所深文章千古印忠孝一生心棘<lb/>
冷難承澤梅殘秖在林空門翻有淚斷斷是知音<lb/>
寄酒全清逹論交不世情逺猷期變俗直氣反傷生屬<lb/>
纊無妻子營墳尚弟兄九原那可作腸斷買山盟<lb/>
<pb n="KR4d0372_WYG_009-13a"/>
　　　詠梅戯效晚唐體<lb/>
古今人共愛不獨是林逋樹老枝方怪花開葉已無月<lb/>
中香冷澹雪後意清孤長憶山房外臨溪有一株<lb/>
　　　辛巳仲冬二日冬至孟冬晦日偶成<lb/>
天地一陰陽推遷見短長後朝方反復此月謾稱良萍<lb/>
梗餘浮迹桑榆借晚光有龜還懶卜唯覺好支牀<lb/>
駸駸近一陽晝短夜偏長打睡工夫到潛踪計策良曉<lb/>
霜寒有力冬日淡無光生怕人相覔衰翁嬾下牀<lb/>
<pb n="KR4d0372_WYG_009-13b"/>
　　　歲盡<lb/>
雲深路不通獨處歲還窮盡斷塵勞念方成隱遯功松<lb/>
疏斜漏日竹勁老吟風不是遺名者何由到此中<lb/>
　　　地偏<lb/>
地偏人到稀倦客老柴扉屈指同遊盡囘頭萬事違石<lb/>
泉清夢枕山月冷禪衣身與孤雲合無心自在飛<lb/>
　　　静地<lb/>
適時非所長静地閲流光舊燕無留影新鴻有斷行交<lb/>
<pb n="KR4d0372_WYG_009-14a"/>
朋皆謝往老大足悲傷彊詠多羞澀追思亦易忘<lb/>
　　　山居冬日<lb/>
嬾隨冬日栁獨許歲寒松無復芳菲意深棲雲外峰病<lb/>
身寒易縮老衲澀難縫却喜同懐者時來問隱踪<lb/>
　　　傳聲問我<lb/>
問我是何人空門舊隱淪因知身世假養得性情真短<lb/>
景將沉照枯株不受春古來黄綺輩亦復嬾稱臣<lb/>
　　　野草花<lb/>
<pb n="KR4d0372_WYG_009-14b"/>
心愛無名草閒花取次開自能追造化渾不假栽培姚<lb/>
魏傷攀折楩柟困剪裁秖因非世用長得保根荄<lb/>
　　　放浪<lb/>
放浪一虛舟江湖七十秋見聞遺耳目生死付浮休寧<lb/>
有機心在唯同造物游脫然人境外無喜亦無憂<lb/>
　　　幽懐<lb/>
野僧如野鹿畏下白雲層遲暮知身幻疎慵奈世憎烟<lb/>
埋秋徑竹風閃夜堂燈萬事何須問幽懐自可慿<lb/>
<pb n="KR4d0372_WYG_009-15a"/>
　　　曉别故人<lb/>
别日不易數相逢多故情為吾留一宿同子話三生月<lb/>
印秋燈白霜添夜氣清晨鐘縁底事還又動離聲<lb/>
　　　感舊<lb/>
山川雖不改傷感自難窮野樹浮新緑宫花隕舊紅兩<lb/>
間無異氣一等是春風萬古乗除理誰能究始終<lb/>
　　　不出<lb/>
飢寒驅不出忍死住空山芰製幾囘補荆扉終歲關是<lb/>
<pb n="KR4d0372_WYG_009-15b"/>
非塵外逺雲月句中閒此意難名道存諸静黙間<lb/>
　　　雪霽别鄉<lb/>
雪霽别鄉關經行百里間溪流殊蕩漾山色正斕斒民<lb/>
散無多户程途轉幾灣衰齡垂八十未必又重還<lb/>
　　　吟意<lb/>
朝吟暮亦吟吟意在山林往事皆如夢餘生已死心白<lb/>
雲閒到底黄葉積來深此是吾安處人休笑陸沉<lb/>
　　　閉户<lb/>
<pb n="KR4d0372_WYG_009-16a"/>
閉户秋風裏寥寥絶往還菊開無俗豔木落見真山心<lb/>
比孤蟾浄身同野鹿閒困來雖就枕無夢到人間<lb/>
　　　九日吟<lb/>
又過一畨秋秋應笑白頭任教花自笑其奈我忘憂未<lb/>
死聊游戯纔亡即罷休應知皆是幻盡㡳付悠悠<lb/>
</p>
<p>
</p>
  </div>
</body>
</text>
</TEI>
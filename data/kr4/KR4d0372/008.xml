<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潛山集巻八</head>
    <p>
<pb n="KR4d0372_WYG_008-1a"/>
欽定四庫全書<lb/>
　潛山集巻八　　　　　　宋　釋文珦　撰<lb/>
　　五言律<lb/>
　　　雪霽<lb/>
靜寄向空林於今歲月深因知閒趣味嬾與俗浮沉霽<lb/>
雪千峰玉朝陽萬樹金是吾真富貴不覺動㣲吟<lb/>
　　　為言以道賦巖隱<lb/>
隱者心常靜山林迹易安幾年靈運屐九轉葛𤣥丹石<lb/>
<pb n="KR4d0372_WYG_008-1b"/>
圃菁苖在崖房桂影寒豈知塵世窄萬事雜悲歡<lb/>
　　　湖亭<lb/>
湖波方瀰瀰栁影自珊珊有客坐終日城中無此閒鳥<lb/>
飛明鏡裏人語翠帷間月下清尤甚今宵擬不還<lb/>
　　　行止吟<lb/>
行止定如何江湖歲月多情真疑近傲語直似傷和野<lb/>
饌甘藜藿山衣愛薜蘿因同田父熟學得飯牛歌<lb/>
　　　中殿功徳永夀寺産紫芝<lb/>
<pb n="KR4d0372_WYG_008-2a"/>
厚徳孰能名靈芝自化成人間無此種天上合分莖紫<lb/>
葢隨王母彤雲表帝京僊家多服餌鸞鶴共長生<lb/>
　　　聞似道入相因賦詩<lb/>
盛徳方為貴虛名底用高異時游蕩子今日儗蕭曹紅<lb/>
粉催身朽清霜入鬢牢勢窮人事改槐棘等蓬蒿<lb/>
　　　靜中<lb/>
靜中觀世道一一總非真齟齬英賢詘依馮鄙賤伸狂<lb/>
瀾乗颶勢枯木借藤春何似都忘著沈潛自養神<lb/>
<pb n="KR4d0372_WYG_008-2b"/>
　　　山中道士居<lb/>
寂寂老僊家蒼山一逕斜還丹延日月洞府足煙霞野<lb/>
鶴千年壽靈桃幾度花豈知人世上塵事亂如麻<lb/>
　　　贈孤山道士<lb/>
多年於此住賣藥但資身忩冷梅花月門閒栁樹春水<lb/>
妖愁使術山鶴伴朝真果欲求仙道惟應自養神<lb/>
　　　過山家<lb/>
世外無塵累幽居趣味長深蹊竹影薄小圃藥苖香水<lb/>
<pb n="KR4d0372_WYG_008-3a"/>
氣浮溪壁山風掃石牀頻來從此始莫怪老夫狂<lb/>
　　　野步<lb/>
野步任吾情深村復逺坰陂塘波瀰瀰坡壟麥青青竈<lb/>
婦知蠶性田夫識地形牧兒尤可喜記得相牛經<lb/>
　　　春日野步<lb/>
春色在笻履山前山後行野花隨處發林鳥百般聲幽<lb/>
徑遥通寺清流可濯纓村翁忽相值又得盡閒情<lb/>
　　　野步即事<lb/>
<pb n="KR4d0372_WYG_008-3b"/>
疊巘復平原行行足力煩野程難較里旅食蹔依村棗<lb/>
熟兒童聚禾收鳥鵲喧徘徊顧風景不覺念丘園<lb/>
　　　開襟<lb/>
開襟坐石床豈是俗肝腸月露寒秋氣天風生夜涼禽<lb/>
猿四山寂松桂滿林香萬事不相接誰知幽興長<lb/>
　　　山中雪<lb/>
中宵霰雪零寒氣曉來凝崖樹當中折山池到底氷芎<lb/>
縻强食肉松火勝添繒籬户牢關上何人喚得譍<lb/>
<pb n="KR4d0372_WYG_008-4a"/>
　　　送僧之華亭<lb/>
忽爾來相别攜琴便出關此行離日下何事到雲間郭<lb/>
外遥通海舟前少見山應思舊棲處樵屋過秋閒<lb/>
　　　送襄錦二上人之鄞<lb/>
春風湖上别攜手欲何之細問重來日那曾有定期舟<lb/>
行江路永錫掛海峯遲若有東南使相逢即寄詩<lb/>
　　　寄西山嵩雪庭<lb/>
支遁還山去翛然世外心不曾離磵壑長是愛雲林馬<lb/>
<pb n="KR4d0372_WYG_008-4b"/>
放秋場靜龍眠夜井深山林如許到早晚亦相尋<lb/>
　　　贈隱僧<lb/>
高僧成獨往古路少人過切栢貞心在看山靜意多清<lb/>
鐘生響答空翠與雲和不解相隨住其如白髮何<lb/>
　　　酬源上人見寄<lb/>
自從相别後聞過海邦居不得陪鄉話空煩寄逺書林<lb/>
聲隨雨散溪影度雲虛若遂東遊計終朝到子廬<lb/>
　　　送僧之湖南<lb/>
<pb n="KR4d0372_WYG_008-5a"/>
交遊星散盡之子復南行惜别悲楊栁相思寄杜蘅好<lb/>
山須駐錫惡路莫貪程近得湘中信湘中冦未平<lb/>
　　　哭復荆山<lb/>
分講南山日人推學問精彌綸八教網堅實五言城願<lb/>
力生前重聲華滅後清家山孤塔在過者敬如生<lb/>
　　　送敬從可上人<lb/>
愛君心似我十載共隨縁離别從兹始音書何處傳嶺<lb/>
雲迷晩寺江水入春田遥憶歸棲後松門獨夜禪<lb/>
<pb n="KR4d0372_WYG_008-5b"/>
　　　鄞中送坦上人歸故里<lb/>
白雲相見初而子獨知予世態易翻覆道交難間疏三<lb/>
江同逺棹此日晚離袪莫放音書絶東來有鯉魚<lb/>
　　　送僧歸日本<lb/>
逺人仍逺别把手話江臯積水三韓路西風八月濤海<lb/>
門山似粒洋嶼樹如毛他日難通信相思夢寐勞<lb/>
　　　天目禪師歸梁渚舊隐<lb/>
聞師歸渚上欲盡百年閒獨鶴知難侣孤雲不易攀龍<lb/>
<pb n="KR4d0372_WYG_008-6a"/>
孟經幾綴虎錫上重環禪子多求法𤣥門為啟關<lb/>
　　　孤山懐圓法師<lb/>
湖水繞孤峰知曾住此中既傷遺塔變重惜講臺空鵞<lb/>
䕶晴池乳鷹呼古樹風唯聞林處士清節與師同<lb/>
　　　持律僧<lb/>
堅持先佛戒不染世間縁過午都忘食終年只坐禪可<lb/>
曽焚蠧木長是濾蟲泉何日能相見同君話五篇<lb/>
　　　贈隱僧<lb/>
<pb n="KR4d0372_WYG_008-6b"/>
禪居既高靜道氣尤凄清不識市朝路深諳猨鳥情田<lb/>
衣聯槲葉山火燎松明自説歸棲後柴門罷送迎<lb/>
　　　秋日懐新敬二上人<lb/>
所知惟二仲不見意何如别後雲山阻傳來信息虛黍<lb/>
粱收露下草木變霜餘應有悲秋作何曾一寄予<lb/>
　　　霅城重㑹修蘋州<lb/>
江湖身不定十載别年兄忽爾重逢面翻疑是隔生濕<lb/>
雲行有路細雨落無聲惆悵還分手扁舟出郡城<lb/>
<pb n="KR4d0372_WYG_008-7a"/>
　　　太白山老僧<lb/>
二十里松陰居來不厭深雲迷歸日路山是暮年心水<lb/>
黑龍移井風腥虎過林消除萬事盡時或動㣲吟<lb/>
　　　贈苦行僧<lb/>
冺然諸念盡木食貎常羸林下身雖老人間事不知持<lb/>
經被艾衲禮像爇楓脂不是忘形者終難學爾為<lb/>
　　　追送奎上人還鄞<lb/>
隨縁遊上國興盡即言行今日不辭我他宵還夢兄出<lb/>
<pb n="KR4d0372_WYG_008-7b"/>
山雲滿槖歸路水兼程無奈汀洲畔春風草又生<lb/>
　　　送鑑上人還故山<lb/>
偶隨流水出不礙滯人間道樹多年别空門此日還瀑<lb/>
飛春澗淨雲度曉窻閒後㑹應難定相思桂滿山<lb/>
　　　寄天台萬年淮海禪席<lb/>
四海今淮海中年主萬年虛空曾悟性文字不離禪靈<lb/>
瀑煎茶浄寒株拾菌鮮無由親道話夢繞石橋煙<lb/>
　　　送極上人歸永嘉<lb/>
<pb n="KR4d0372_WYG_008-8a"/>
心憶東嘉郡殘年别上都住房抛疏鈔歸槖帶缾盂劚<lb/>
凍江船澀侵星野飯孤高堂見慈母驚怪長髭鬚<lb/>
　　　送通嗣法書僧歸隆興<lb/>
一千餘里路知為爾師行晩嶠踏雲影春江聞浪聲相<lb/>
逢知有約又别似無情莫話傳衣事北宗人恐争<lb/>
　　　送僧行古歸越<lb/>
孤雲無定跡興至即難留獨往經秦望相期隱沃州雪<lb/>
晴分去路風急阻行舟舊住如相問惟煩話旅遊<lb/>
<pb n="KR4d0372_WYG_008-8b"/>
　　　郊行遣興<lb/>
節序易推遷行行感暮年麥雲黄冐隴栁浪緑浮川倦<lb/>
鳥猶知返飄蓬最可憐故鄉無舊業何計賦歸田<lb/>
　　　真樂<lb/>
人皆有所樂此樂獨吾真一静滅萬慮空房無㸃塵雪<lb/>
清梅骨骼烟養竹精神覊絏徒千丈難拘散誕身<lb/>
歲律又將窮山房四壁空水雲蹤不異松柏性元同睡<lb/>
起蹲䲭熟香消貝葉終誰知真樂事却在寂寥中<lb/>
<pb n="KR4d0372_WYG_008-9a"/>
　　　題故人溪亭<lb/>
石泉清浸檻終日逺囂紛境與禪心㑹源從静處分亂<lb/>
峰寒蔽日斷壁晝生雲向此長棲止何人得似君<lb/>
　　　東湖北崦人家<lb/>
柴門映石柟茅屋似僧庵蠶候家人熟耕時父老諳設<lb/>
置當兎徑添竹䕶魚潭賽雨鳴簫皷迎神向水南<lb/>
　　　江上人家<lb/>
江人遂生理社甕足新醅家有兒童樂門無官吏來潮<lb/>
<pb n="KR4d0372_WYG_008-9b"/>
生漁市合風便客帆開水廟迎神罷喧喧皷笛迴<lb/>
　　　冬日山崦人家<lb/>
曲崦人家少謀生各自安墾耕因地力墐塞禦天寒獵<lb/>
火明深嶠漁梁露淺灘老翁知客醉語不到悲歡<lb/>
　　　溪上野人家<lb/>
隔水兩三家荆扉帶郭斜春風喧燕雀時雨足桑麻翁<lb/>
媪皆垂白衣冠不尚華烏蓬船一隻出入渡頭沙<lb/>
　　　向樂古移居山中<lb/>
<pb n="KR4d0372_WYG_008-10a"/>
高懐厭古市買屋住深峯束帛不可聘世人那易逢故<lb/>
家遺石皷好景對金鐘得句凴誰㑹長歌慰井龍<lb/>
　　　贈牛羊司范月谿<lb/>
莫嫌司職小先聖亦曽為蕃息更何事蕭閒且賦詩爾<lb/>
牲誠具止爾牧自來思考牧宣王雅應拈短笛吹<lb/>
　　　贈山友<lb/>
此地長依止人間境亦偏壁蘿斜引蔓崖竹倒垂鞭野<lb/>
鶴通秋夢妖狐恐夜禪願來相伴住解脱世間縁<lb/>
<pb n="KR4d0372_WYG_008-10b"/>
　　　贈林隱君<lb/>
閒居已二毛破屋翳蓬蒿短笛清風在長吟白雪高籬<lb/>
腰懸瓠小栁癭繫船牢自是嫌機事寧持抱甕勞<lb/>
　　　贈同志<lb/>
忘情三十載曽不厭頑疏白石能同煮青山亦共居猨<lb/>
聲依樹樂鳥影入雲虛聞道黄精熟相呼又荷鉏<lb/>
　　　春遊<lb/>
風和宿雨晴幽屨出柴荆好鳥各相語野花如有情心<lb/>
<pb n="KR4d0372_WYG_008-11a"/>
閒何用隱身健豈須名今日不行樂真成孤此生<lb/>
　　　幽處<lb/>
幽處絶煩喧白雲常在門髙歌動澗壑空境外乾坤洗<lb/>
眼菖蒲水輕身枸杞根閒中存至樂難與俗人言<lb/>
　　　野處<lb/>
野處日多暇扶藜信脚行荒原寒鴨陣深巷午雞聲隨<lb/>
地有幽事閒人無滯情歸來新月上照我入柴荆<lb/>
　　　山中吟<lb/>
<pb n="KR4d0372_WYG_008-11b"/>
山林雖寂寞亦可息塵勞野食分猿果寒衣補毳袍雲<lb/>
蹤常散誕松貌極孤高賦詠隨吾意無心更擬騷<lb/>
　　　蓬户<lb/>
蓬户何須啟年來已絶交色空原自了𤣥白任渠嘲琴<lb/>
譜添新曲書囊屏舊抄摶風九萬里安隱愧枝巢<lb/>
　　　有客<lb/>
有客老柴荆終辭世上名因貧諸事省無位一身輕水<lb/>
月通禪意山雲寄野情草衣兼木食亦足了餘生<lb/>
<pb n="KR4d0372_WYG_008-12a"/>
　　　立冬日野外行吟<lb/>
吟行不憚遥風景盡堪抄天水清相入秋冬氣始交飲<lb/>
虹消海曲宿鴈下塘㘭歸去須乗月松門許夜敲<lb/>
　　　塵表<lb/>
塵表多年住身閒人事稀或時聯敝衲終日掩柴扉野<lb/>
鶴惟孤唳寒鴉作陣飛物情從自異於我總忘機<lb/>
　　　題杲東軒闇維齒不壞輪珠變金色<lb/>
全徳寡知音浮漚亦易沉終因三昧火始騐一生心講<lb/>
<pb n="KR4d0372_WYG_008-12b"/>
齒猶存玉輪珠自化金幾多空掩胾遺臭在山林<lb/>
　　　秋分前三日偶成<lb/>
秋光幾一半在候已無雷顥氣凝為露嘉禾秀出胎燕<lb/>
銜餘暑去蟲喚嫩寒來泡影非能久流光又苦催<lb/>
　　　朱静佳挽詞<lb/>
詩有盛唐風人稱一代雄朱絃終自直白簡豈能公官<lb/>
到升朝止身隨過電空傷心千里馬力盡畏塗中<lb/>
　　　殘燈<lb/>
<pb n="KR4d0372_WYG_008-13a"/>
殘燈閃閃青蟋蟀怨空庭骨老似難睡夢寒還易醒凄<lb/>
涼生倦枕沆瀣入疏櫺起視東方白唯餘三兩星<lb/>
　　　山中暑月<lb/>
城市如煁竈輸兹山水鄉松深不見日瀑近自生涼靜<lb/>
裏疑秋至吟邊喜晝長蕉衣與紈扇皆棄在空箱<lb/>
　　　時當末伏暑氣愈隆老者殊不能堪而舊業荒<lb/>
　　　殘清涼石室無由歸隠因賦是詩<lb/>
踽踽復睘睘誰知逺客情衰齡餘六甲酷暑畏三庚舊<lb/>
<pb n="KR4d0372_WYG_008-13b"/>
業今何有秋衣亦未成東鄰弄羌管休作斷腸聲<lb/>
　　　桐州先師塔<lb/>
耿介絶依慿清虛尚飲氷悟明中觀論度越小乗僧夢<lb/>
已三生破神應九品陞法門誰得髓石塔冷孤燈<lb/>
　　　秋日<lb/>
秋氣清如此閒踪信所如因窮流水脉偶到野僧居地<lb/>
逺囂紛息山囘響答虛幾人來不得老死向塵車<lb/>
　　　秋懐<lb/>
<pb n="KR4d0372_WYG_008-14a"/>
西風吹客襟客正白頭吟無復歡娛意惟傷遲暮心飲<lb/>
虹明逺浦饑鶻下荒林日月不相貸人生那易禁<lb/>
　　　田父<lb/>
田父秉耒耜東郊生意繁風和土脉應雨過水花渾麥<lb/>
隴抽新穗秧疇腐宿根春耕易為力歡笑語兒孫<lb/>
　　　旅懐<lb/>
客路何當極家林久未還只今明鏡裏又覺鬢毛斑夜<lb/>
雨添春水寒雲沒曉山彊吟無好思佳句也應慳<lb/>
<pb n="KR4d0372_WYG_008-14b"/>
　　　緑陰滿院<lb/>
一年花信過滿院緑陰多老子於中住新鶯毎到歌蕭<lb/>
閒遺世慮清浄合天和好是孤雲性誰能管得他<lb/>
　　　出户<lb/>
出户逢幽客相攜過别村凍開泥徑滑橋斷石星存雲<lb/>
起難知處泉流自有源老農心甚適耕鑿長兒孫<lb/>
　　　心鏡<lb/>
不存分别見真是與盲同常以身為觀因知色即空無<lb/>
<pb n="KR4d0372_WYG_008-15a"/>
生方㑹道取相未成功此意吾嘗得皆歸心鏡中<lb/>
　　　古柏<lb/>
庭前雙柏子曽入祖師禪黛色參天古貞心比石堅材<lb/>
堪舟楫用名在邶鄘篇歲晚氷霜裏清標獨蔚然<lb/>
　　　初春賡李篔房韻<lb/>
飄零長是客節物更催人前日方辭臘今朝又得辛一<lb/>
天囘暖氣九陌動遊塵心愛青藜杖多年伴老身<lb/>
　　　忘歸<lb/>
<pb n="KR4d0372_WYG_008-15b"/>
久作餘英客溪山似有縁栁堤便野步竹寺稱幽禪結<lb/>
伴尋沙鷺忘歸笑杜鵑翛然繩檢外頗覺勝神仙<lb/>
　　　酬友人見寄<lb/>
山房一事無開篋理殘書習氣嗟難斷閒情為折除菊<lb/>
籬秋爛熳楓徑意蕭疎忽枉瑶華贈知君又起予<lb/>
　　　酬李篔房見寄<lb/>
修篔古君子谿上有清風直節應難並髙標自不同嬋<lb/>
娟消俗慮培養見深功愛此黄鐘管傳聲到谷中<lb/>
<pb n="KR4d0372_WYG_008-16a"/>
　　　野老<lb/>
野老一身輕於今野趣成交遊木上座疏濶楮先生溪<lb/>
甑吹菰米山巵咀菊英林園道子好時復到柴荆<lb/>
溪頭逢野老邀我過橋東牛卧閒田上雞鳴村巷中豆<lb/>
乾霜腹飽蓮倒露房空鄰里交相命桃源風景同<lb/>
　　　老去<lb/>
老去寡交游孤吟倚石樓風生雲漸散虹見雨初收蒼<lb/>
莽天將暮凄清氣似秋𤣥猿慰岑寂長嘯碧峰頭<lb/>
<pb n="KR4d0372_WYG_008-16b"/>
老去𤣥衣敝歸來白屋寒故書多散失時事轉艱難背<lb/>
日松慳長經霜菊盡乾鄰翁猶念舊扶杖數相㸔<lb/>
　　　竹坡舊隱<lb/>
路轉新塘曲舟通别墅幽覺華嚴佛地梵放雜漁謳秔<lb/>
稌連疇晚䔖渠四澤秋竹坡今不作清淚落菟裘<lb/>
　　　隱居<lb/>
隱居那用名名沒隱方成交絶身常定心安病不生山<lb/>
肴珍白簟野飯美青精囘視人間世何如戯一棚<lb/>
<pb n="KR4d0372_WYG_008-17a"/>
　　　嚴維石端研詩<lb/>
端溪下巖石縋鑿出重淵温澤非人力精華得自然龍<lb/>
涎紫霞聚鵒眼碧光圓玉徳終無變斯文萬古傳<lb/>
　　　稻熟而遭巨浸以詩傷之<lb/>
九秋禾正熟三日雨滂沱畎畆黄雲失溝塍白水多豈<lb/>
知民已病猶苦賦重科父子難相保流離可奈何<lb/>
　　　咏梅<lb/>
仙姿孤潔甚不與衆芳期的皪臨寒澗凄清闖短籬祗<lb/>
<pb n="KR4d0372_WYG_008-17b"/>
愁風作惡最與雪相宜野叟心偏愛莓苔古怪枝<lb/>
萬木凋零盡知經幾度霜獨餘氷玉質薫得夢魂香影<lb/>
入清泉瘦聲傳畫角長每因春爛熳惆悵失孤芳<lb/>
怪怪復竒竒照溪三兩枝首陽清骨骼姑射静丰姿桃<lb/>
李應非伍松筠素有期凴他伴幽寂玉笛且休吹<lb/>
　　　冬日<lb/>
交因貧盡絶嬾與病相兼客裏朱顔失吟中白髪添衲<lb/>
衣冬未補霜氣夜來嚴坐待朝曦上支離曝短簷<lb/>
<pb n="KR4d0372_WYG_008-18a"/>
　　　元日作是歲除夕立春<lb/>
臘窮春自至四序遞相延𤣥髪成華髮添年是减年嶰<lb/>
筒灰已動象魏灋初懸吾獨存吾道凝然不受遷<lb/>
　　　錢塘江潮<lb/>
初聞萬馬聲漸覺似長城逺自三山起髙連両岸平淩<lb/>
風添怒勢映日作虛明若是吳胥魄如何渡越兵<lb/>
</p>
<p>
</p>
  </div>
</body>
</text>
</TEI>
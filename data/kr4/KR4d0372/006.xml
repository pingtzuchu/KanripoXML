<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潛山集巻六</head>
    <p>
<pb n="KR4d0372_WYG_006-1a"/>
欽定四庫全書<lb/>
　潛山集巻六　　　　　　宋　釋文珦　撰<lb/>
　　五言律<lb/>
　　　送林弓寮歸閩省覲竹谿中書往赴安谿縣新<lb/>
　　　任<lb/>
當展經綸志初為撫字官五絃能自愛百里幾民安此<lb/>
去還家便知非行路難蒍于歌一曲先合盡親歡<lb/>
别我重雲裏揚舲積雨餘預愁千里道難寄一緘書蹔<lb/>
<pb n="KR4d0372_WYG_006-1b"/>
爾還谿館重來任石渠明朝謾凝睇舟已過桐廬<lb/>
　　　初三夜月<lb/>
新月似蛾眉娟娟止片時輝光雖有缺輪郭未曽虧三<lb/>
五還應滿尋常那得知人生亦如此窮達信難期<lb/>
　　　懷隠者<lb/>
逸步脫譏讒髙蹤不混凡獨甘巢絶谷人似說遊巖自<lb/>
製幽人筆妻裁隠士衫世交空見憶無處寄書函<lb/>
　　　送趙一嚴守永嘉<lb/>
<pb n="KR4d0372_WYG_006-2a"/>
九重思共理符竹付更生卿月輝麟譜文星次鹿城精<lb/>
微敷易教信厚播詩聲好使中川水長流不盡清<lb/>
　　　送兵部兄出守髙安<lb/>
君是甲科人文章已立身逺邦迎父母天闕動星辰行<lb/>
愛三冬日到為千里春如將致吾后先要惜斯民<lb/>
　　　雲門六寺即唐靈澈師舊隠<lb/>
吟徧唐人句𤣥蹤不易攀一溪清到郭諸寺各依山暮<lb/>
雨松花老秋風藥井間唯應千歲後華表鶴飛還<lb/>
<pb n="KR4d0372_WYG_006-2b"/>
　　　題暇亭<hi>王子敬云在山陰道中使人應接不暇今以暇名盖反騷也</hi>
人與山同静亭安紫翠間無時臨鏡水終日見南山子<lb/>
敬心猶雜淵明意自間坐來輕世事薄暮鳥飛還<lb/>
　　　日鑄山中阻雪<lb/>
來訪幽人宿春風未變和水聲依澗逺雪意向山多坡<lb/>
竹摧新粉庭杉失舊柯山童曉相報鹿跡夜曽過<lb/>
　　　客居阻雪<lb/>
客居還歲暮風雪掩柴扉人向行中老鄉從夢裏歸繁<lb/>
<pb n="KR4d0372_WYG_006-3a"/>
聲交澗竹餘冷入山衣消遣憑詩句猶慚未入微<lb/>
　　　新昌南巖<lb/>
大禹未疏鑿此山為海門試從樵逕上猶有釣車存佛<lb/>
屋棲靈竇仙墳蔭逺村巖頭一滴水居者不知源<lb/>
　　　宿山庵<lb/>
絶頂一庵孤悠悠清夜徂野僧寒出定山鬼暗相呼泉<lb/>
落池應滿雲深樹欲無何年捐萬事來此共跏趺<lb/>
　　　野祠<lb/>
<pb n="KR4d0372_WYG_006-3b"/>
翁媪已相催喧喧鼓笛來荒祠三面水老樹一身苔休<lb/>
咎馮巫語凶豐信珓杯神前釃酒罷風散紙錢灰<lb/>
　　　和人晚秋客思<lb/>
雙轂苦難留江城又晚秋故鄉難寄訊倦客獨登樓衰<lb/>
草重重恨征鴻字字愁漁翁却蕭散吹笛過前洲<lb/>
　　　節物<lb/>
節物苦驚人那堪逺客身梅心輕送臘栁意轉隨春叢<lb/>
薄啼新鳥深泉動蟄鱗獨憐歸夢短不得面慈親<lb/>
<pb n="KR4d0372_WYG_006-4a"/>
　　　姚江舟中夢故人勸歸<lb/>
一舸寒江上蕭蕭兩鬢華不唯傷道路終恐委泥沙宿<lb/>
雨添山靄秋風起浪花故人應念我夢裏勸還家<lb/>
　　　鄞中他山堰<lb/>
碧浸他山古梅梁昔化龍江溪一堰隔禾黍四郊重絶<lb/>
唱思幽客歡聲徧野農長官功不朽遺廟合歌鐘<lb/>
　　　漁父<lb/>
在處變名姓往來長嘯歌一身無賦役幾口共烟波江<lb/>
<pb n="KR4d0372_WYG_006-4b"/>
月垂綸下汀雲宿棹和却應嫌渭叟老去脱寒蓑<lb/>
　　　忠文洪相公挽辭<lb/>
間氣鍾河岳深衷悟冕旒雄文驚萬古勁節凜髙秋清<lb/>
廟絃何絶明堂柱不留我生䝉許與灑淚莫能休<lb/>
盛德歸㝠寞斯文轉寂寥聲名昭信史功業在清朝遺<lb/>
表祈天切忠魂入地遥九重思亮直應作楚辭招<lb/>
　　　水亭舒眺<lb/>
秋風水上亭獨坐望郊坰佛寺山偏好漁家地亦腥桑<lb/>
<pb n="KR4d0372_WYG_006-5a"/>
枯因抱蝎草腐自生螢踏月歸林下柴扉尚未扄<lb/>
　　　鄞中桃花渡即事<lb/>
城北桃花渡樓居半海商官河通逺浦津樹雜髙檣旭<lb/>
日江烟暖東風水草香為看風土異客子又懷鄉<lb/>
　　　自鄞江東泛舟至黄山橋度嶺遊白雲寺<lb/>
望望白雲居崔嵬在碧虛水窮方度嶺石峻不容車舊<lb/>
愛松蘿頂重來筍蕨餘却憐清絶景無地着吟廬<lb/>
　　　建溪青玉峽雲際寺<lb/>
<pb n="KR4d0372_WYG_006-5b"/>
飛瀑掛晴霓山門對小溪曉行青玉峽時聽白猿啼野<lb/>
竹樊蕉徑脩桐間茗畦儻容分席地便此卜幽棲<lb/>
　　　石橋瀑布<lb/>
瀑布依真境何曽與世同灑空輕作霧濺石亂生風絶<lb/>
壁驚飛鳥危梁卧斷虹人言龍窟宅祇在此潭中<lb/>
　　　九仙山中瀑<lb/>
一水從天下源深不可知千尋垂縞練餘沫散珠璣響<lb/>
激雷霆合風生草木欹老僧來灌頂濺濕薜蘿衣<lb/>
<pb n="KR4d0372_WYG_006-6a"/>
　　　雙溪寺<lb/>
複嶺又重岡塵緣此地忘五峰朝寺古雙澗出雲長深<lb/>
静宜棲隠髙寒易雪霜擬登華頂去幽徑旋鋤荒<lb/>
　　　煙霞石屋諸寺<lb/>
縁山一徑微竹樹隠禪扉雲絶去來性僧無生滅機風<lb/>
簷鐵自語陰洞石能飛終擬擕缾錫他年向此歸<lb/>
　　　溪寺書懷<lb/>
野寺依溪曲長橋接栁堤俗人忙不入孤客自安棲嬾<lb/>
<pb n="KR4d0372_WYG_006-6b"/>
散今成性煙雲盡入題鄰居有農父時與話耕犂<lb/>
　　　宿閩中溪寺<lb/>
獨宿閩溪寺中宵夢自驚月斜移樹影風急轉灘聲起<lb/>
對清秋色難為逺客情雲山千萬疊何處是神京<lb/>
　　　送友人住海寺<lb/>
海上蓮花國初從太守招衣傳方石偈舟泊丈亭潮漁<lb/>
子應焚簄鮫人擬獻綃他時思舊社無奈寄書遥<lb/>
　　　山寺<lb/>
<pb n="KR4d0372_WYG_006-7a"/>
古寺氛埃表幽程屈曲通髙峰常似雨陰壑易生風架<lb/>
棧為平地寒鐘出半空他年依老宿掛錫此山中<lb/>
出城行半日始得到招提山氣隨時變州形入望低地<lb/>
靈多産藥村逺不聞雞詰旦還離此尋幽過别谿<lb/>
　　　閩中歲暮懷吳中<lb/>
冉冉年光盡悽悽客思驚疎狂輕萬事行役負平生海<lb/>
月移松影山風壯瀑聲寒宵頻作夢曽不離吳城<lb/>
　　　懷安養<lb/>
<pb n="KR4d0372_WYG_006-7b"/>
淨土雖周徧標方必在西一心無彼此九品自髙低久<lb/>
别情無奈重歸路不迷依憑法蔵願名字欲先題<lb/>
惟吾與西佛天性本相闗怊悵迷方久浮沉苦海間三<lb/>
心終不退上輩必容攀慈念應尤切提攜早共還<lb/>
容易抛鄉國漂流幾歲年癡兒竟何事慈父必興憐客<lb/>
泪東風裏歸心落日邊如今定當返業已具西船<lb/>
西方清泰國元自是吾家寶樹千般樂金池四色花同<lb/>
遊諸伴侣一别幾年華有意重歸去途程本不賖<lb/>
<pb n="KR4d0372_WYG_006-8a"/>
　　　春日懷人<lb/>
林嶺春雲滿陂湖春水多舊鄉書不到乆客意如何老<lb/>
去長牢落悲來一嘯歌故人今在否相憶夢青蘿<lb/>
　　　贈隠人<lb/>
換却青雲志髙眠舊隠廬閒門誰踐草隙地自栽蔬交<lb/>
道貧尤密吟情老不疎囊中何所有一巻養生書<lb/>
　　　七里灘别友<lb/>
斷壁青松古空江翠靄多行人幾迴老漁父祇髙歌縱<lb/>
<pb n="KR4d0372_WYG_006-8b"/>
有重逢約其如此别何明朝重回首惆悵隔烟波<lb/>
　　　湖亭别友<lb/>
與君俱是客重别意如何斜日孤帆去寒江風浪多逺<lb/>
懷隨鴈影新詠雜漁歌知此遨遊地何時復共過<lb/>
　　　江上與故人暫㑹復别<lb/>
交朋似君少澹泊自真宗不記何年别翻驚此地逢烟<lb/>
波涵暮景霜露改秋容又說天台去天台千萬峰<lb/>
　　　池上别友人<lb/>
<pb n="KR4d0372_WYG_006-9a"/>
今朝攜手處髙榭俯風漪正爾俱衰暮寧堪又别離栁<lb/>
長深映馬荷弱未勝龜它日遥相憶還應話此時<lb/>
　　　贈王門老賔客<lb/>
薄俗謾紛紛焉知贗與真空餘千里馬難覔九方歅古<lb/>
道何當復時風未易陳王門舊賔客懷舊重悲辛<lb/>
　　　孤客<lb/>
衆人皆汲汲孤客自俞俞方外居來乆囊中物盡無行<lb/>
將笻作伴講以石為徒若問何宗㫖饑來飯一盂<lb/>
<pb n="KR4d0372_WYG_006-9b"/>
　　　除狹<lb/>
世狹難紆轡全生託散財紛華因地遣懷抱向山開野<lb/>
祭鴉争聚貧居燕亦來不知江上笛何事有餘哀<lb/>
　　　題顔晞仲歸隠<lb/>
飄然攜杖錫歸隠故山中鳥道雲泉逺猿聲烟樹重清<lb/>
閑銷不盡塵累坐來空早晚須相覔知居若箇峰<lb/>
　　　行石林蒼莽間頗多幽致有思歸隠<lb/>
離城纔一舍已得近樵漁秀石雲松路荒籬水竹居陽<lb/>
<pb n="KR4d0372_WYG_006-10a"/>
坡收早粟燒地長新蔬便好為兹隠吾生不願餘<lb/>
　　　㸔月<lb/>
静室焚香罷間吟倚石欄忽從青玉峽湧出白銀盤列<lb/>
宿消芒盡清暉照膽寒終宵不成寐二十四回㸔<lb/>
　　　尋北山友不值<lb/>
山南山北住來往共煙霞午徑行松葉秋籬問菊花叩<lb/>
門人不見歸路日西斜應是孤雲性難教只在家<lb/>
　　　旱雨<lb/>
<pb n="KR4d0372_WYG_006-10b"/>
驟雨幡然下風雷駕疾威烏兼巢穴墮龍挾水雲飛物<lb/>
象回生意神功解旱圍田間喜相語㸃㸃勝珠璣<lb/>
　　　三術<lb/>
利禄與名稱拘囚豈易勝由來立仗馬有媿脱鞲鷹達<lb/>
者知求解貪夫反自矜吾方用三術止觀足堪憑<lb/>
　　　山夜<lb/>
山氣夜沉沉泉流石澗陰虛廊羣動息寒殿一燈深潔<lb/>
白孤蟾影清澄野客心興來歌古調風動古松林<lb/>
<pb n="KR4d0372_WYG_006-11a"/>
　　　閒樂<lb/>
祇以閒為樂寧論是與非安身唯草座終歲掩柴扉水<lb/>
蓏收菱芡山糧采蕨薇幾回清夢去還共白雲飛<lb/>
　　　題規無範雲深室<lb/>
物外清虛境由來逺衆紛靈蹤幾年說梵放或時聞似<lb/>
有似無路漫山漫谷雲自難容俗駕曽不待移文<lb/>
　　　飛來峰猿<lb/>
恐山還欲去着爾慰山靈掛處頻分影吟時不見形鷲<lb/>
<pb n="KR4d0372_WYG_006-11b"/>
峰愁外逺巴峽夢中青月下三聲苦幽人却要聽<lb/>
　　　禁體詠雪<lb/>
應臈雨<hi>去聲</hi>連朝豐年瑞已饒亂聲還蔌蔌猛勢尚瀌瀌<lb/>
嶺嶠松増秀原田麥長臕窮閻休怨冷見晛自應消<lb/>
　　　禁體詠雪時方用兵故其末及之<lb/>
擁衲坐深更頻聞蔌蔌聲祇疑為落葉不道是飛霙曉<lb/>
壓松頭重寒鋪砌面平幸成豐歲兆何事却徵兵<lb/>
　　　地逺<lb/>
<pb n="KR4d0372_WYG_006-12a"/>
地逺無人迹心閒見物情洞中飛石燕崖頂住山精僊<lb/>
木開花異靈泉吐溜清幽棲已成趣不復問浮名<lb/>
地逺隔凡塵因而此隠淪閒知雲意度清愛水精神蔬<lb/>
食聊充腹麻衣足蔽身休嫌吾懶拙懶拙廼吾真<lb/>
　　　送逺<lb/>
離情不可説握手更躊躇為客三秋盡還家千里餘山<lb/>
程楓葉赤水驛柳條疎日夕空林下何人伴索居<lb/>
　　　吾性<lb/>
<pb n="KR4d0372_WYG_006-12b"/>
吾性本疎狂難教住帝鄉㸔心忘世界濯足愛滄浪往<lb/>
事皆如夢浮生底用忙到頭華衮服不及芰荷裳<lb/>
　　　愛性<lb/>
愛性畏讙呶雲深一徑茅了無徒屬累唯結鹿麋交灌<lb/>
木由來古修篁亦漸苞終然聲利表頗若類由巢<lb/>
　　　嬾性<lb/>
嬾性難趨世深棲自養䝉得閒真可樂未死已知空陰<lb/>
壑長留雪喬林易有風見聞今又絶眼暗耳全聾<lb/>
<pb n="KR4d0372_WYG_006-13a"/>
　　　野性<lb/>
野性難諧俗空林自葺茅且教同木石不是慕夷巢竹<lb/>
樹長陰合風泉夜響交山中無小草那許世人嘲<lb/>
　　　詠苕霅<lb/>
苕霅水烟鄉溪風六月涼家家有船歩日日聽魚桹柳<lb/>
樹垂陰密薲花入夢香山人心亦愛時到詠滄浪<lb/>
　　　訪山家<lb/>
山翁居處僻野屋盖茅新自得烟霞趣應無車馬塵恠<lb/>
<pb n="KR4d0372_WYG_006-13b"/>
禽啼似鬼古木變為人不是忘縁者誰能與子親<lb/>
　　　送王逸人<lb/>
閒身如野鶴天地一虛巢山水琴中趣松筠世外交懷<lb/>
親逢逺信開卦卜歸爻更説雲門好相期共結茅<lb/>
　　　送立上人偕沈東臯謁吳退菴<lb/>
闔閭城裏去瘦沈是同舟不用悲遊鹿唯須問狎鷗夕<lb/>
陽空茂苑殘雪徧長洲太守相逢日言詩定㸃頭<lb/>
　　　送王商公遊永嘉兼呈東甽曹侍郎荆山劉學<lb/>
<pb n="KR4d0372_WYG_006-14a"/>
　　　士<lb/>
覔句東嘉去春風草又薫一千餘里路四十九盤雲幸<lb/>
有江山助休為旅泊分曹劉諸老在為我致殷勤<lb/>
　　　旅中秋晚<lb/>
秋露洗晴空秋光處處同楓霞明野樹蘆雪覆沙叢旅<lb/>
況悲寒蛬歸心寄斷鴻幾時隨牧豎吹笛亂山中<lb/>
　　　桐廬縣<lb/>
瀟灑桐廬縣名聞漢代餘民風尚耕釣土物富薪蔬江<lb/>
<pb n="KR4d0372_WYG_006-14b"/>
水連衢港雲山帶越墟終期置茅屋鄰近釣臺居<lb/>
　　　華亭縣<lb/>
地占三吳勝名因二陸雄海村宵見日江市晝多風商<lb/>
賈通倭舶樓臺半佛宫歸來千歲鶴應恨故巢空<lb/>
　　　臨安縣<lb/>
霸業歸王室空城但黍苗溪隨山勢轉路入市聲遥故<lb/>
俗多征歛遺民尚寂寥傷心到今古祠樹亦蕭蕭<lb/>
　　　秋聲<lb/>
<pb n="KR4d0372_WYG_006-15a"/>
商颷何厲疾羣籟盡囂囂迴穴生崖谷淜滂度泬寥恍<lb/>
疑沙漠戰誤聽浙江潮遮莫頻相聒羇魂易得消<lb/>
　　　江上留滯有作<lb/>
寂寥誰與共華髪卧滄州月照空堂夕蛩吟壞壁秋故<lb/>
人稀問訊逺客易生愁安得如沙鳥煙波任去留<lb/>
　　　秋江獨泛<lb/>
秋波無際逺短艇遡寒江風景由來異鄉心未易降晚<lb/>
烟生驛樹空翠撲船窻賦得滄浪曲長謡不便腔<lb/>
<pb n="KR4d0372_WYG_006-15b"/>
　　　水鄉聞鴈<lb/>
短景又還暮羇愁那易禁半生無著莫萬事任浮沉衲<lb/>
敝蘆花冷爐存葑火深雲間斷行鴈時復動哀吟<lb/>
　　　孤雁<lb/>
孤雁如貞婦餘生不再雙避寒辭北塞隨日到南邦倦<lb/>
翼堪憐影哀音自滿腔空閨人聽得離思轉難降<lb/>
　　　秋感<lb/>
客中難度日池上獨徘徊露冷芙蕖死天高鴻雁來枯<lb/>
<pb n="KR4d0372_WYG_006-16a"/>
莖寧再潤羣呌易成哀對此能無感吾親在夜臺<lb/>
　　　歸夢<lb/>
㡬歲逺辭家勞生詎有涯客居終不穏詩鬢獨先華掃<lb/>
葉江風厲侵床山月斜念歸歸未得清夢入煙霞<lb/>
　　　余九月三日忽病瘧日必一作肢體憊甚至十<lb/>
　　　日隠几坐卧忽夢二人幅巾杖藜相過談詩及<lb/>
　　　寤但記得一聨云骨換言方異心空意始圎是<lb/>
　　　夕瘧止次夜又自夢坐亡手書遺偈四句前二<lb/>
<pb n="KR4d0372_WYG_006-16b"/>
　　　句雖已書而不能記憶後二句云放身行碧落<lb/>
　　　古樂聽鈞天書至落字而覺末句雖書未全而<lb/>
　　　口尚能誦於是起就佛燈書之病遂脫然信詩<lb/>
　　　之能愈瘧矣今足以起結成唐律一篇語不工<lb/>
　　　以記異也<lb/>
吟是大乘禪禪深夢亦僊放身行碧落古樂聽鈞天骨<lb/>
換言方異心空意始圎手挼黄菊蕊寫放瀑厓邊<lb/>
　　　春夜夢中得觀與心為度身將世作仇一聨既<lb/>
<pb n="KR4d0372_WYG_006-17a"/>
　　　覺而足成四韻寄修觀者<lb/>
髙人持逺流淨行在林丘觀與心為度身將世作仇不<lb/>
曾過午食常滿六時修苦海人求度師應駕法舟<lb/>
　　　清苕<lb/>
清曉泛苕濵長歌撥櫂頻山川開霽景草木暢餘春野<lb/>
老知閒趣沙鷗似故人絶勝拈塵尾駕說弊精神<lb/>
　　　題竹房<lb/>
野水連苔徑山雲掩竹房人閑清晝永鳥語緑陰涼斷<lb/>
<pb n="KR4d0372_WYG_006-17b"/>
刻排籖古新茶入焙香眼前清事足不道在殊方<lb/>
　　　宿靈鷲瀾師房<lb/>
清泉繞砌流境界極深幽有客暫投宿羨君長此留詩<lb/>
成雲滿磵人静月當樓忽聽清猨嘯南山山樹秋<lb/>
　　　幽程<lb/>
幽程寧憚逺野外意無窮山叠髙低古川流宛轉通采<lb/>
芝隨羽客拾橡共狙公爛熳逰三日塵勞頓覺空<lb/>
　　　隨寓<lb/>
<pb n="KR4d0372_WYG_006-18a"/>
我忘方就隠鳥倦自知還隨寓皆為道何人有此閒微<lb/>
茫春水渡平逺夕陽山盡入清吟景誰言勝事慳<lb/>
　　　寄淮頭家兄<lb/>
君向淮堧去相思夢不安兵戈猶未定道路自應難曠<lb/>
野人煙少荒城鬼憐寒故園松菊在何必戀微官<lb/>
　　　秋夜憶兄<lb/>
石房清睡熟猶擁黒貂裘鄉逺難為夢山深易得秋脊<lb/>
令空在詠蟋蟀暗生愁何日潜溪岸吟詩共倚樓<lb/>
<pb n="KR4d0372_WYG_006-18b"/>
　　　哭何甥<lb/>
秀穎出儒林吾甥所得深良材竟難用造物果何心身<lb/>
後無遺育生前惜寸陰臨棺一悲咤萬籟亦同音<lb/>
　　　邊思<lb/>
少年為逺戍兩鬢巳䰄䰄百戰功誰賞空閨信不來鄉<lb/>
闗成夢境邊月是愁媒聽徹胡笳曲寒聲轉更哀<lb/>
　　　春江夜泛<lb/>
江月照揚舲乘風過萬汀素光流逺漢髙浪濕寒星客<lb/>
<pb n="KR4d0372_WYG_006-19a"/>
恨消長笛閒身𣺌一蘋到京天未曙隠隠越山青<lb/>
　　　反舌<lb/>
毛羽誠無取禽中號善鳴能將一片舌巧作百般聲元<lb/>
是因風氣曽非出性情君㸔五月後瘖黙媿流鸎<lb/>
</p>
<p>
</p>
  </div>
</body>
</text>
</TEI>
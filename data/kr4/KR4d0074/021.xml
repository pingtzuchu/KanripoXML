<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>王荆公詩注巻二十一</head> <lb/>
    <p>
<pb n="KR4d0074_WYG_021-1a"/>
欽定四庫全書<lb/>
　王荆公詩注巻二十一<lb/>
　　　　　　　　　　　　宋　李壁　撰<lb/>
　　古詩<lb/>
　　　寄慎伯筠<hi>或云王逢原作</hi>
世網掛士如蛛絲大不及取小綴之<hi>吕氏春秋湯祝網曰蛛蝥作網今人</hi>
<hi>效之○李白詩獵家張兔罝不能掛龍虎所以青雲人髙歌在岩户即公此意也</hi>宜乎倜儻不<lb/>
低斂醉脚踏倒青天低<hi>吕居仁詩未須極軒昻且須就低斂</hi>前日才能始<lb/>
<pb n="KR4d0074_WYG_021-1b"/>
誰播一口驚張萬誇和雷公訴帝喘欲吹咸恐聲名塞<lb/>
天破<hi>退之陸渾山火詩夢通上帝血面論又云雷公擘山海水翻又寄崔立之詩喘如竹筒吹</hi>文章<lb/>
喜以怪自娱不肯裁縮要有餘多為峭句不姿媚天骨<lb/>
老硬無皮膚<hi>魏志方技管輅傳去良樂百八十里不得騁天骨起風塵○袁宏三國名臣賛天骨</hi>
<hi>秀朗</hi>人傳書染莫對當破卵驚出鸞鳳翔人間下筆不肯<lb/>
屈鐵索急纒蛟龍僵<hi>退之石鼓歌金繩鐵索鎖紐壯○杜詩鬱鬱三千字岌嶪蛟龍纒</hi>
少年意氣強不羈虎脇插翼白日飛欲將獨立誇萬世<lb/>
笑誚李白為癡兒<hi>韓詩外傳曰周書云為虎傅翼將飛入邑擇人肉而食○大兒孔文舉小</hi>
<pb n="KR4d0074_WYG_021-2a"/>
<hi>兒楊徳祖禰衡語</hi>四天無壁才可家<hi>司馬相如傳家徒四壁立○退之文洞庭汗漫粘天</hi>
<hi>無壁</hi>醉膽憤痒遣酒拏欲偷北斗酌竭酒力拔太華鑣鯨<lb/>
牙<hi>項羽歌力拔山兮氣葢世○退之調張籍詩刺手拔鯨牙舉瓢酌天漿又瞻相北斗柄兩手自相挼</hi>世<lb/>
儒口軟聲似蠅好於壯士為忌憎我獨乆仰願一見浩<lb/>
歌不敢兒女聲<hi>石鼎聨句時於蚯蚓竅微作蒼蠅聲○韓文彼婉孌者實憚吾曹</hi>
　　　望皖山馬上作<lb/>
亘天青鬱鬱千峯互崷崪放馬倚長崖煙雲争吐没逺<lb/>
疑嵩華低近豈潛衡匹奚為鮮眺覽過者輒倉卒吾將<lb/>
<pb n="KR4d0074_WYG_021-2b"/>
凌其巔震蕩睨溟渤旁行告予言世孰於此忽䆳深不<lb/>
可俯儲藏盡妖物踴躍狼虎羣蜿蜒蛇虺窟惜哉危絶<lb/>
山嵗乆沈汩没誰將除茀塗萬里遊人出<hi>此詩疑非荆公作</hi>
　　　汝癭和王仲儀<hi>梅宛陵集亦載此詩未知誰作按汝水出河南梁縣勉鄉西天</hi>
　　　　<hi>息山酈道元注今汝水西出魯陽縣之大猛山黄柏谷岩嶂深髙山岫䆳宻石徑﨑嶇人</hi>
　　　　<hi>跡裁交西即盧氏界也</hi>
汝水出山險汝民多病癭<hi>嵇叔夜養生論頸處險而癭齒居晉而黄</hi>或如鳥<lb/>
粻滿或若猿嗛並<hi>大宛傳鳥嗛音銜爾雅亢鳥嚨其粻嗉釋曰亢者鳥喉嚨也其受粻處名</hi>
<pb n="KR4d0074_WYG_021-3a"/>
<hi>嗉寓䑕曰嗛釋曰寓木之獸謂獼猴之類及鼠皆曰嗛郭云頰裏貯食處也又王延夀王孫賦口嗛呥以齡猛</hi>
女慙髙掩襟男大闊裁領<hi>東坡詩闊領先裁葢癭衣</hi>飲水疑注壺吐<lb/>
詞侔有梗樗里既巳聞杜預亦不幸秦人號智囊吳瓠<lb/>
掛狗頸<hi>樗里疾滑稽多智秦人號曰智囊疾所居里有樗樹又滑稽之形如瓠宜亦取癭也○晉杜預</hi>
<hi>傳初攻江陵吳人知預病癭憚其智計以瓠繫狗頸示之每大樹似癭即斫使白題曰杜預及城平盡捕殺之</hi>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>常柱頥<hi>説苑田單攻翟三月不克謠曰大冠如箕長劍柱頰</hi>彾㣔安及脛秪<lb/>
欲仰問天無由俯窺井挾帶嵗月深冒犯風霜冷厭惡<lb/>
雖自知剖割且誰肯<hi>魏畧曰賈逵因與校尉争不得理乃發憤生癭欲割之魏太祖教曰</hi>
<pb n="KR4d0074_WYG_021-3b"/>
<hi>十人割癭九人死○南史朱齡石傳舅蔣氏頭有大瘤齡石同眼宻割之即死</hi>不惟羞把鏡仍<lb/>
亦愁弔影内療煩羊靨外砭廢針穎<hi>本草療氣癭方羊靨一具去脂含汁</hi>
<hi>盡去之便差</hi>在木曰楠榴刳之可曰皿<hi>吳張紘傳見楠榴枕愛其文為作賦公有</hi>
<hi>宿木瘤僧舍詩疑榴字或是瘤○左太沖吳都賦楠榴之木相思之樹注云楠榴木之盤結者其盤節文尤可</hi>
<hi>以作器建安所出最長大也榴音留陸龜䝉夜坐詩云癭木杯杉贅楠瘤刳得來○皿説文食飲之用器也金</hi>
<hi>樓子曰西域有癭藤可以酌酒自有文章映徹可愛其大如杯楠瘤之皿亦此類也</hi>此誠無所用<lb/>
既有何能屏膨脝厠元首臃腫異顱頂<hi>豕腹脹膨脝石鼎聨句○莊子</hi>
<hi>擁腫之與居</hi>難將面目施可與胞胎逞賢者臨汝守世徳調<lb/>
<pb n="KR4d0074_WYG_021-4a"/>
金鼎<hi>仲儀之父文正公旦相仁宗</hi>珉俗雖醜乖教令日脩整風土恐<lb/>
隨改晨昏憂屢省儻欲覲慈顔名城不難請<lb/>
　　　三月十日韓子華招飲歸城<lb/>
清明曉赴韓侯家自買白杏丁香花<hi>唐詩枝頭白杏花</hi>雀眼塗<lb/>
金銀篾籠<hi>杜詩赤墀櫻桃枝隠映銀絲籠</hi>貯在當庭呼舞娃舞娃聊捧<lb/>
笑向客不顧插壊新烏紗朝來我舍報生子賀勸太白<lb/>
浮紅霞<hi>班固敘傳引滿舉白左思吳都賦飛觴舉白注太白盃名</hi>酒狂有持梧桐板<lb/>
暴謔一似漁陽撾袒裼擊鼓禰處士當時偶脱猛虎牙<lb/>
<pb n="KR4d0074_WYG_021-4b"/>
褊衷不容又何益鸚鵡洲上空蒹葭<hi>左思吳都賦暴謔中酒而作注鄱陽</hi>
<hi>郡人性多躁急酒半酣之時好為暴惡之戲○後漢曹操欲見禰衡衡稱病不往操懐忿而以其才名不欲殺</hi>
<hi>之乃召為鼓吏文士傳載魏武帝八月朝㑹大閱試鼔節鼔吏度者皆當脱故衣著岑牟單絞及小㡓衡既度</hi>
<hi>不肯易吏呵之衡便止當武帝前先脱㡓次脱餘衣裸立徐徐著岑牟次著單絞後著㡓顔色無怍乃擊鼓作</hi>
<hi>漁陽摻撾聲甚悲壯操笑曰本欲辱衡衡反辱孤衡本傳云孔融愛衡才數稱述於曹操令衡求自謝衡許往</hi>
<hi>乃手持三尺梲杖坐大營門以杖箠地大罵操怒曰此人素有虛名逺近將謂孤不能容之於是遣人送之劉</hi>
<hi>表○莊子幾不免虎口○衡復侮慢劉表表恥不能容以江夏太守黄祖性急故送衡與之祖善待之嘗持其</hi>
<hi>手曰處士祖長子射為章陵太守時大㑹賔客有獻鸚鵡者射舉酒於衡請衡賦之衡攬筆而作文無加㸃辭</hi>
<pb n="KR4d0074_WYG_021-5a"/>
<hi>采甚麗後祖大㑹賔客衡言不遜祖恚遂殺之鄂州志鸚鵡洲在江夏縣黄祖殺禰衡於洲上後人以衡嘗賦</hi>
<hi>鸚鵡因為洲名○余嘗謂衡豈狂病者哉見操勢日張宗國將覆恨力劣不能為漢誅賊耳漁陽摻撾聲節悲</hi>
<hi>壯葢隂寓其意有諸中必形諸外者也操多所通解宜必識之史又稱聴者莫不慷慨此尤操所深惡笑言衡</hi>
<hi>反辱孤姑許之裸身等耳又懼衆覺必笑而言奸雄情狀千載可見所謂嘻笑之怒甚於裂眦衡欲免得乎正</hi>
<hi>平身劘虎牙豈不知操終必殺巳惟其忠於王室而力不逮寧嬰㐫怒以洩其憤誼之所激雖死不顧風烈嶤</hi>
<hi>然實黨錮人物之餘世第以文人目之豈知衡哉</hi>
　　　勿去草<hi>或云是楊次公詩</hi>
勿去草草無惡若比世俗俗浮薄君不見長安公卿家<lb/>
<pb n="KR4d0074_WYG_021-5b"/>
公卿盛時客如麻<hi>文選死人如亂麻</hi>公卿去後門無車<hi>鄭當時與汲黯</hi>
<hi>列為九卿兩人中廢賔客益落又下邳翟公為廷尉賔客亦填門及廢門外可設爵羅後復為廷尉賔欲往翟</hi>
<hi>公大署其門曰一死一生迺知交情一貧一富迺知交態一貴一賤交情迺見</hi>惟有芳草年年<lb/>
佳又不見千里萬里江湖濵觸目悽悽無故人惟有芳<lb/>
草隨車輪一日還舊居門前草先鋤<hi>蜀志先主殺張裕曰芳蘭當門不得</hi>
<hi>不鋤齊江斆聞江夏王鋒死亦曰芳蘭當門不得不鋤</hi>草於主人實無負主人於<lb/>
草宜何如勿去草草無惡若比世俗俗浮薄<hi>此詩言客負主人主</hi>
<hi>人亦時負客皆以譏道喪俗薄上下胥失也葢自公罷相凡昔之門生故吏舍之而去者多矣又從而下石焉</hi>
<pb n="KR4d0074_WYG_021-6a"/>
<hi>如吕恵卿者葢其尤也公之卒也張芸叟為詩以弔之曰今日江南從學者人人諱道是門生及紹聖後崇尚</hi>
<hi>新學以公配享先聖前日舍之而去者至是復還故無名子嘲之曰今日江南從學者人人争道是門生觀公</hi>
<hi>此詩葢有所激而云也士固可罪然知人亦難矣</hi>
　　　東城<lb/>
昔予出東城初見壟上耕<hi>陳勝傳輟耕之壟上注謂田中之髙處</hi>忽忽日<lb/>
北至嵗月良可驚雖云一草死萬物尚華榮誰能當此<lb/>
時歎息微隂生<hi>孟夏之月靡草死注薺葶藶之屬四月純陽之月此言北至則指仲夏連言之</hi>
<hi>也○五月一隂生言見微知著睹盛知衰者難得也此詩當作於仁英之時</hi>
<pb n="KR4d0074_WYG_021-6b"/>
　　　哀賢亭<lb/>
黄鳥哀子車強埋非天為<hi>馬融傳死國埋名○詩黄鳥秦穆公以三良從死子車三</hi>
<hi>良之一也殉葬故云強埋○詩天實為之</hi>天奪不待老還能使人悲<hi>宣公十五年劉</hi>
<hi>康公曰不及十年原叔必有大咎天奪之魄矣</hi>馬侯東南秀鞭䇿要路馳歸骨<lb/>
萬里州乃當強壯時<hi>馬侯馬遵也死時四十八饒州樂平人景祐元年及第嘗漕福建又</hi>
<hi>知開封以御史為江淮六路發運判官後還臺彈奏宰相梁適出知宣州復召為司諌旋卒○成公三年知罃</hi>
<hi>謂楚王曰纍臣得歸骨于晉</hi>墓門閉空原白日無履綦<hi>陳風有墓門之詩○漢滕</hi>
<hi>公石槨銘曰佳城鬱鬱三千年見白日張景陽詩庭無貢公綦</hi>蒼蒼柏與松浩浩山風<lb/>
<pb n="KR4d0074_WYG_021-7a"/>
吹我初羞夷吾鮑叔亦我知終欲往一慟詠言慰孤嫠<lb/>
<hi>我初羞夷吾如羞道桓文之羞也○揚雄解嘲五尺童子羞比晏嬰與夷吾○史記管仲少日與鮑叔牙游鮑</hi>
<hi>叔知其賢管仲貧困常欺鮑叔叔終善遇之仲曰生我者父母知我者鮑子也</hi>
　　　梁王吹臺<hi>梁孝王廣睢陽七十里大治宫室為複道自宫連屬于平臺三十餘里注</hi>
　　　　<hi>平臺在大梁東北離宫所在也師古曰今城東北角有鼔臺基其處寛博故俗云平臺大</hi>
　　　　<hi>抵吹臺平臺繁臺名雖異而其實一也○輿地記繁臺本漢梁王鼓吹臺梁太祖嘗閱武</hi>
　　　　<hi>於此因改為講武臺其後有繁氏居其側又號繁臺○寰宇記云吹臺在縣南五里陳留</hi>
　　　　<hi>風俗傳縣有蒼頡師曠城其城上有列仙吹臺梁武王亦増築焉梁開平元年改繁臺為</hi>
<pb n="KR4d0074_WYG_021-7b"/>
　　　　<hi>講武臺此即吹臺也其後有繁氏居其側里人乃以呼之</hi>
繁臺繁姓人埋滅為蒿蓬況乃漢驕子魂遊誰肯逢緬<lb/>
思當盛時警蹕在虛空<hi>梁王傳得賜天子旌旗從千乘萬騎出稱警入言䟆漢儀注皇</hi>
<hi>帝輦動左右侍帷幄者稱警出殿則傳蹕止人清道也</hi>蛾眉倚髙寒環珮吹玲瓏<lb/>
大梁千萬家回首雲濛濛仰不見王處雲間指青紅<hi>杜詩</hi>
<hi>不知二聖處空立百嵗翁</hi>賔客有司馬鄒枚避其鋒灑筆飛鳥上為<lb/>
王賦雌雄<hi>相如為郎㑹景帝不解辭賦孝王來朝從齊人鄒陽淮隂枚乘之徒相如見而悦之因病</hi>
<hi>免客游梁居數嵗乃著子虛之賦○宋玉風賦此大王之雄風</hi>惜今此不傳楚辭擅無<lb/>
<pb n="KR4d0074_WYG_021-8a"/>
窮空餘一丘土千載播悲風<hi>楚詞有淮南王安招隠等篇孝王好文與一時賔客</hi>
<hi>詞人之盛皆不減安而獨無傳焉故公云耳○髙適詩梁王昔全盛賔客復多才悠悠一千年陳迹惟髙臺寂</hi>
<hi>寞向秋草悲風千里來</hi>
　　　靈山寺<hi>張芸叟南征錄靈山在太平州繁昌縣東二十里寺踞山頂殿閣重複土俗云</hi>
　　　　<hi>靈山寺又杜牧之有題靈山寺行堅師院詩</hi>
靈山名誰自波濤截孤峯何年佛子住四面憑危空折<lb/>
椽與裂瓦委棄填西東庫廊行抑首居者莽誰容<hi>叔孫通傳</hi>
<hi>皆伏抑首</hi>吾舟維其側落日生秋風瞰崖聊寄目萬物極纎<lb/>
<pb n="KR4d0074_WYG_021-8b"/>
穠震蕩江海思洗滌堙鬱中胡為嬉遊人過此無留蹤<lb/>
景豈龍遊殊<hi>龍遊即金山寺名</hi>盛衰浩無窮吾聞世所好樓殿<lb/>
浮青紅<hi>杜詩紅逺結飛樓○退之題衡嶽門樓詩粉牆丹柱動光彩鬼物圖畫填青紅</hi>那知山<lb/>
水樂豈在豪華宫世好幻變爾感激難為工<hi>公詩意謂靈山之景</hi>
<hi>不讓金山而彼特盛如此且言世但知樓觀之勝而不知山水之趣</hi>
　　　白鷗<hi>吕獻可首彈公後來劉莘老諸人力排變法最後唐坰廷斥公尤切恐詩意指此</hi>
江鷗好羽毛玉雪無塵垢滅没波浪間生涯亦何有<hi>杜詩</hi>
<hi>白鷗波浩蕩</hi>雄雌屢驚矯機弋常紛糾<hi>宋莒公詩蝸頭狼藉争鋒地鴻影裴徊避</hi>
<pb n="KR4d0074_WYG_021-9a"/>
<hi>弋天</hi>顧我獨無心相隨如得友飄然紛華地此物乖隔乆<lb/>
白髮望東南春江綠如酒<hi>韓詩採蘭起幽念眇然望東南○歐詩南浦波紋如酒綠</hi>
<hi>○坡詩春江綠漲蒲萄醅</hi>
　　　詠風<lb/>
風從北海起至此南海上<hi>莊子蛇謂風曰予動吾脊脅而行則有似也今子蓬蓬然起於</hi>
<hi>北海蓬蓬然入於南海而似無有何也</hi>問風來何事去復欲何向誰遣汝<lb/>
而號誰應汝而唱<hi>莊子大塊噫氣其名為風是惟無作作則萬竅怒呺又前者唱于而隨者</hi>
<hi>唱喁</hi>汝於何時息汝作無乃妄風初無一言試以問雲將<lb/>
<pb n="KR4d0074_WYG_021-9b"/>
<hi>莊子外篇在宥雲將東遊過扶搖之枝而適遭鴻濛曰朕欲有問也又曰天氣不和地氣鬱結六氣不調四時</hi>
<hi>不節今我願合六氣之精以育之為之奈何注扶搖風也○此詩似指當時争論者</hi>
　　　白雲<lb/>
英英白雲浮在天下無根蔕旁無連<hi>根蔕一作根著晁錯傳根著之徒無</hi>
<hi>不載也○詩白華英英白雲露彼菅茅○退之聴琴浮雲栁絮無根蒂列子五山之根無所連著公自況拔起</hi>
<hi>於江南自為天子所知也</hi>西風來吹欲消散落日起望心悠然願回<lb/>
羲和借光景常使秀色當簷邊<hi>左思賦魯陽操戈而髙麾回曜靈於太清李白</hi>
<hi>詩願借羲和景為人照覆盆西風來吹亦似謂羣言交攻羲和言日借以喻神考</hi>時來不道能<lb/>
<pb n="KR4d0074_WYG_021-10a"/>
為雨直以無心最可憐<lb/>
　　　江鄰幾邀觀三館書畫<hi>按鄰幾名休復開封陳留人歐公銘其墓嘗獻</hi>
　　　　<hi>其所著書召試充集賢校理判尚書刑部當慶厯時小人不便大臣執政者欲累以事去</hi>
　　　　<hi>之君友蘇子美杜丞相壻也以祠神㑹飲得罪一時知名士皆被逐君坐落職監蔡州稅</hi>
　　　　<hi>後得通判廬州復校理集賢判吏部南曹為羣牧判官公時同在館中葢鄰幾再召時也</hi>
五月祕府始曝書一日江君來約予世間雖有古畫筆<lb/>
可往共觀臨石渠我時冒熱跨馬去開㕑發匣鳴鏁魚<lb/>
<hi>芝田錄門鑰必以魚者取其不瞑目守夜之義</hi>羲獻墨跡十一巻水玉作軸排<lb/>
<pb n="KR4d0074_WYG_021-10b"/>
疏疏<hi>山海經常庭山有水玉注水玉今水晶也司馬相如子虚賦水玉磊砢</hi>最竒小楷樂<lb/>
毅論永和題尾付官奴<hi>林子中記樂毅論後有异僧權二人名題云永和四年十二月</hi>
<hi>二十四日書賜官奴官奴王子敬小字前輩稱字莫難於小雖王氏亦止有樂毅論一篇</hi>又有四山<lb/>
絶品畫戴嵩吳牛望青蕪李成寒林樹半枯黄筌工妙<lb/>
白兔圖<hi>唐畫錄戴嵩嘗畫山澤水牛之狀窮其野性筋骨之妙在妙品下滿奮謂晉武帝曰臣猶吳牛</hi>
<hi>見月而喘注云今之水牛多生江淮間故謂之吳牛也○按李成字咸熙本唐宗室開寶間貴人馳書延請成</hi>
<hi>多不荅自娱而巳○唐畫錄畫山水唯營丘李成長安關同華原范寛智妙入神才髙出類三家鼎峙百代標</hi>
<hi>程又云氣象蕭疎烟林清曠毫鋒穎脱墨法精微者營丘之製也○林子中言館中黄筌白兔圖一軸最妙李</hi>
<pb n="KR4d0074_WYG_021-11a"/>
<hi>昊賛筌畫獻蜀主孟昶生日昶夘生也</hi>不知名姓皃人物二公對奕旁觀<lb/>
俱黄金錯鏤為投壺粉幛復畫一病夫後有女子執巾<lb/>
裾床前紅毯平火爐床上二姝展氍毹遶床屛風山有<lb/>
無堂上列畫三重鋪此幅巧甚意思殊孰真孰假丹青<lb/>
摹世事若此還可吁<hi>退之不得畫師來皃取○岑參葢將軍歌軍中無事但歡娛暖屋繡</hi>
<hi>簾紅地爐織成壁衣花氍毹燈前侍婢瀉玉壺氍毹毛褥也○退之桃源圖詩世俗寧知偽與真○最後所稱</hi>
<hi>乃白公所賦重屏圖也按此詩梅宛陵集亦有未知果誰作竊疑詞氣近類聖俞也</hi>
　　　衆人<hi>反復此詩意必是舉朝争新法時所作</hi>
<pb n="KR4d0074_WYG_021-11b"/>
衆人紛紛何足競是非吾喜非吾病頌聲交作莽豈賢<lb/>
四國流言旦猶聖<hi>漢平帝賛政自莽出休徴嘉應頌聲並作至乎變見民怨莽亦不能文也</hi>
<hi>○小雅狼跋周公攝政逺則四國流言近則王不知周大夫美其不失其聖也</hi>唯聖人能輕重<lb/>
人不能銖兩為千鈞乃知輕重不在彼要知<hi>一作之</hi>美惡<lb/>
由吾身<hi>不能銖兩為千鈞不逃一實○不在彼謂聖賢不恤毁譽惟自修而已○後漢書仁義豈有常</hi>
<hi>蹈之則為君子背之則為小人</hi>
　　　河北民<lb/>
河北民生近二邊長苦辛<hi>選詩坎坷長苦辛二邊謂遼人西夏</hi>家家養子<lb/>
<pb n="KR4d0074_WYG_021-12a"/>
學耕織輸與官家事餽鄰國今年大旱千里赤州縣仍催<lb/>
給河役<hi>河役言官役不以旱而弛也</hi>老小相攜來就南南人豐年自<lb/>
無食<hi>河北人過河南逐熟疑富公在青州時○東坡表云積欠十年豐㐫皆病農民固有以豐年為苦者</hi>
<hi>為誅取匄乞之多何但無食也</hi>悲愁白日天地昏路傍過者無顔色汝<lb/>
生不及貞觀中斗粟數錢無兵戎<hi>唐太宗貞觀四年天下大治蠻夷君長帶</hi>
<hi>刀宿衛天下大稔米斗三四錢行旅不齎糧少陵夏日歎眇然貞觀初難與數子偕</hi>
　　　君難託<lb/>
槿花朝開暮還墜妾身與花寧獨異<hi>莊子朝菌不知晦朔注菌一名舜英</hi>
<pb n="KR4d0074_WYG_021-12b"/>
<hi>一云木槿也</hi>憶昔相逢俱少年兩情未許誰最先感君綢繆<lb/>
逐君去成君家計良辛苦人事反復那能知讒言入耳<lb/>
須㬰離嫁時羅衣羞更著如今始悟君難託君難託妾<lb/>
亦不忘舊時約<hi>古詩君心雖淡薄妾意正悽託或言此詩恐作於神考眷遇稍衰時詞意殆不</hi>
<hi>類平日所為兼神考遇公終始不替況大臣宜知事君之義必不為此怨尤也</hi>
　<lb/>
　<lb/>
　王荆公詩注巻二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>王荆公詩注巻三十九</head> <lb/>
    <p>
<pb n="KR4d0074_WYG_039-1a"/>
欽定四庫全書<lb/>
　王荆公詩注巻三十九<lb/>
　　　　　　　　　　　　宋　李壁　撰<lb/>
　　律詩<lb/>
　　　蒙城清燕堂<hi>九域圖志䝉城𨽻亳州在州南百六十里</hi>
清燕新詩得自䝉行吟如到此堂中吏無田甲當時氣<lb/>
民有莊周後世風<hi>韓安國坐法抵罪蒙師古曰䝉梁國之縣也獄吏田甲辱安國安國曰死</hi>
<hi>灰獨不復然乎曰然即溺之居無㡬漢使使者拜安國為梁内史起徒中二千石田甲亡安國曰甲不就國我</hi>
<pb n="KR4d0074_WYG_039-1b"/>
<hi>滅而宗甲肉袒謝安國笑曰公等足與治乎○莊子䝉人名周周嘗為䝉漆園吏與梁惠王齊宣王同時其言</hi>
<hi>洸洋自恣以適巳</hi>庭下早知閑木索坐間遥想御絲桐飄然一<lb/>
往何時得俛仰塵沙欲作翁<hi>杜牧華清詩北扉閑木索南面富循良○吕氏春秋</hi>
<hi>曰宓子賤治單父彈琴身不下堂而治騶忌曰若夫治國而弭人民又何用乎絲桐之間</hi>
　　　次韻呉彦珍見寄二首<lb/>
君作新詩故起予一吟聊復報雙魚杖藜髙徑誰來往<lb/>
散帙空堂自巻舒<hi>古詩客從逺方來贈我雙鯉魚○杜詩相與成二老來往亦風流○謝靈</hi>
<hi>運酬從弟詩散帙問所知○韓詩簡編可巻舒</hi>樹外鳥啼催晚種花間人語趂<lb/>
<pb n="KR4d0074_WYG_039-2a"/>
朝墟春風處處堪携手何事臨池苦學書<hi>杜詩布榖處處催春種○</hi>
<hi>栁詩緑荷包飯趂墟人○張芝臨池學草書水盡黑○彦珍時為撫州教授學有右軍墨池</hi>
　　　其二<lb/>
篁竹荒茅五畞餘生涯山蕨與泉魚<hi>荒茅篁竹見重遊草堂次韻注○退</hi>
<hi>之詩採蕨于山緡魚于泉</hi>家貧殖貨羞端木鄉里傳書比仲舒<hi>家貧或是</hi>
<hi>家資不然則里字恐誤先進篇賜不受命而貨殖焉言不如安貧而樂道也○仲舒下帷講誦弟子傳以久次</hi>
<hi>相授業傳書或指此</hi>白日憶君聊望逺青林嗟我似逃虛春風渺<lb/>
渺烏塘尾謾得東來一紙書<hi>莊子逃虛空者聞足音而喜○李義山詩嵩雲秦樹</hi>
<pb n="KR4d0074_WYG_039-2b"/>
<hi>久離居雙鯉迢迢一紙書</hi>
　　　自金陵至丹陽道中有感<lb/>
數百年來王氣消難將往事問漁樵<hi>温庭筠過呉景帝陵詩王氣消來水</hi>
<hi>淼茫</hi>苑方秦地皆蕪没山借揚州更寂寥荒埭暗雞催月<lb/>
曉空埸老雉挾春驕豪華只有諸陵在往往黄金出市<lb/>
朝<hi>李白詩苑方秦地少山比洛陽多○劉長卿詩金陵巳蕪沒○建康圗經雞鳴埭在青溪西南潮溝上過</hi>
<hi>溝有埭名雞鳴齊武帝早遊鍾山射雉至此雞始鳴○義山詩春場鋪艾帳下馬雉媒驕○禇炫從宋明帝射</hi>
<hi>雉帝至日中無所得甚猜羞召問侍臣曰吾旦來如臯遂空行可笑坐者莫荅炫獨曰今節候雖適而雲霧尚</hi>
<pb n="KR4d0074_WYG_039-3a"/>
<hi>凝故斯翬之禽驕心未驚但得神駕猶豫羣情便可載懽帝意解乃於雉場置酒○藝苑雌黄云予與鄉人翁</hi>
<hi>行可同舟泝汴因談及詩行可云介父善下字如空場老雉挾春驕下得挾字最好挾即孟子挾貴挾長之挾</hi>
<hi>予謂介父又有紫莧凌風怯蒼苔挾雨驕後山有寒氣挾霜侵敗絮賔鴻將子度微明其用挾字亦與前一聨</hi>
<hi>同末聨言陵墓遭發金玉出於人間矣</hi>
　　　初去臨川<hi>一作馬頭西去百霑襟一望親庭更苦心巳覺省煩非仲叔安能養志似</hi>
　　　　<hi>曽參憂傷遇事紛紛出疾病乗虛亹亹侵手把詩篇卧空屋欲歌商頌不成音○撫州金</hi>
　　　　<hi>峯有公題字云皇祐庚寅自臨川如錢塘過宿此嘉祐戊辰自畨陽歸臨川再宿金峯詩</hi>
　　　　<hi>云十年再宿金峯下身世飄然豈自知山谷有靈應笑我紛紛南北欲何為此詩非庚寅</hi>
<pb n="KR4d0074_WYG_039-3b"/>
　　　　<hi>嵗作即戊辰年也集中無此詩</hi>
東浮溪水渡長林上坂回頭一拊心巳覺省煩非仲叔<lb/>
安能養志似曾參<hi>後漢閔貢字仲叔太原人世稱節士雖周黨之潔清自以弗及也黨見其</hi>
<hi>食菽飲水遺以生蒜受而不食黨與仲叔同郡亦貞士也見逸民傳皇甫謐髙士傳曰黨見仲叔食無菜遺之</hi>
<hi>生蒜仲叔曰我欲省煩耳今更作煩邪受而不食○孟子若曾子則可謂養志也事親若曾子者可也○據此</hi>
<hi>詩公母夫人尚留臨川故有養志之句</hi>憂傷遇事紛紛出疾病乗虚亹亹<lb/>
侵未有半分求自贖恐填溝壑更霑襟<hi>謝安弱冠詣王濛濛子修曰向</hi>
<hi>客何如大人濛曰此客亹亹為來逼人○汲黯傳臣自以填溝壑不復見陛下不意陛下復收之詩言未有以</hi>
<pb n="KR4d0074_WYG_039-4a"/>
<hi>報君親之恩恐先朝露而悲耳</hi>
　　　讀史<lb/>
自古功名亦苦辛行藏終欲付何人<hi>功名雖出於邂逅然殫慮竭精而為</hi>
<hi>之者多矣公自言欲效古之何人</hi>當時黯黮猶承誤末俗紛紜更亂真<lb/>
<hi>韓集葢覆黯黮不以真情白露左右</hi>糟粕所傳非粹美丹青難寫是精神<lb/>
區區豈盡髙賢意獨守千秋紙上塵<hi>莊子外篇十四輪扁告齊桓公古之</hi>
<hi>人與其不可傳者死矣然則君之所讀者古之糟粕耳○顧凱之傳每畫人或數年不㸃目睛曰四體妍蚩本</hi>
<hi>無關於妙處傳神冩照正在阿堵中○劉歆責太常云猶欲得殘守缺挾恐見破之私意而無從善服義之心</hi>
<pb n="KR4d0074_WYG_039-4b"/>
<hi>○唐人詩向來竒特幾張紙千古風流一窖塵</hi>
　　　讀詔書<lb/>
去秋東出汴河梁巳見中州旱勢强日射地穿千里赤<lb/>
風吹沙度滿城黄<hi>慶厯七年八月錢彦逺奏前嵗地震雄霸滄登旁及荆湖幅員千里今復大旱</hi>
<hi>人心嗷嗷此詩言去秋正彦逺輩論奏時可見旱勢之盛○穿地者盛言日色之熾朝野僉載春甲子雨赤地</hi>
<hi>千里○杜詩明朝在沃野苦見沙塵黄</hi>近聞急詔收羣策頗説新年又亢<lb/>
陽賤術縱工難自獻心憂天下獨君王<hi>慶厯七年三月詔曰自冬訖春</hi>
<hi>旱暵未巳五種不入農失作業朕惟灾變之來應不虚發殆不敏不明以干上帝之怒咎自朕致民實何辜與</hi>
<pb n="KR4d0074_WYG_039-5a"/>
<hi>其降疾於人不若移灾於朕自今中外臣僚其指當世切務實封條上上每命學士草詔未嘗有所増損至是</hi>
<hi>楊察當筆以為未盡罪已之意令更為此詔○據降詔在三月則此時當在春時作也故云新年又亢陽按國</hi>
<hi>史言是時方閔雨賈昌朝引漢灾異策免三公故事上表乞罷與參政呉育皆去位宰臣陳執中等並降秩然</hi>
<hi>仁宗聖徳旋禱太一宫雨即降正却葢不御時事也○公慶厯二年登第皇祐三年召試館職固辭此詩猶在</hi>
<hi>未作鄞縣前○韓詩致君豈無術自獻良獨難○杜恕奏疏魏明乞與羣臣議論政事使人得自盡今每有軍</hi>
<hi>事詔書常曰誰憂此者耶吾當自憂耳</hi>
　　　每見王太丞邑事甚冗而剸劇之暇猶能過訪<lb/>
　　　　山館兼出佳篇為贈仰嘆才力因成小詩<lb/>
<pb n="KR4d0074_WYG_039-5b"/>
我看繁訟頻搔首君富才明見亦常尚有閒襟尋水石<lb/>
更留佳句似池塘<hi>池塘生春草謝靈運句</hi>松苖地合分髙下鳬鶴<lb/>
天教有短長徐上青雲猶未晚可無音問及滄浪<hi>選詩欎欎澗底松離</hi>
<hi>離山上苖○莊子駢拇篇鳬脛雖短續之則憂鶴脛雖長斷之則悲故性長非所斷性短非所續無所去憂也</hi>
<hi>○漁父歌曰滄浪之水清兮可以濯我纓滄浪之水濁兮可以濯我足</hi>
　　　王浮梁太丞之聽訟軒有水禽三巢于竹林之<lb/>
　　　　上恬而自得邑人作詩以美之因次元韻<hi>九域</hi>
　　　　<hi>志浮梁縣属饒州</hi>
<pb n="KR4d0074_WYG_039-6a"/>
水邊舟動多驚散何事林間近絶疑<hi>言水邊為舟所驚至此近人而馴詩</hi>
<hi>不言水禽直叙其事格致甚新</hi>野意肯從賢令至舊巢猶有主人知<hi>公自</hi>
<hi>注云見王太丞詩東坡手記野老言鳥雀去人太逺則其子有蛇䑕狐狸鴟鳶之患人既不殺則自近人者欲</hi>
<hi>以免此害也由此觀之異時鳥雀巢不敢近人者以人為甚於蛇鼠之類也</hi>不關飲啄春江<lb/>
暖自在飛鳴夏日遲覽徳豈無丹穴鳯到時應讓向南<lb/>
枝<hi>莊子野雉五步一鳴十步一啄○賈誼傳鳯凰翔于千仞兮覽徳輝而下之山海經丹穴之山有鳥曰鳯</hi>
　　　寄虞氏兄弟<lb/>
一身兼抱百憂虞忽忽如狂久廢書疇昔心期俱喪勇<lb/>
<pb n="KR4d0074_WYG_039-6b"/>
此來腰疾更乗虛<hi>智勇俱喪項羽咄嗟叱咤千人俱廢</hi>久聞陽羨安家好<lb/>
自度淵明與世疎亦有未歸溝壑日㑹應相近置田廬<lb/>
<hi>公詩又有久聞陽羨溪山好頗與淵明性分宜之句</hi>
　　　除夜寄舍弟<lb/>
一樽聊有天涯憶百感翻然醉裏眠酒醒燈前猶是客<lb/>
夢回江北巳經年佳時流落真堪惜<hi>一作何得</hi>勝事蹉跎只<lb/>
可怜惟有到家寒食在春風同泛澦溪船<hi>方干詩紅燈短燼方燒臘</hi>
<hi>畫角殘聲又報春明日便為經嵗客昨朝猶是少年人觀公此作則覺干語為繁矣</hi>
<pb n="KR4d0074_WYG_039-7a"/>
　　　荅熊本推官金陵寄酒<lb/>
鬱金香是蘭陵酒枉入詩人賦詠來<hi>李白詩蘭陵美酒鬱金香玉椀盛來</hi>
<hi>琥珀光</hi>庭下北風吹急雪坐間南客送寒醅淵明未得歸<lb/>
三徑叔夜猶同把一杯吟罷想君醒醉處鍾山相向白<lb/>
崔嵬<hi>此詩必作扵在朝之日因得金陵酒而懐舊居</hi>
　　　和錢學士喜雪<lb/>
手把詩翁憶雪詩坐愁窮海瘴煙霏<hi>退之詩出入髙下窮煙霏</hi>誰令<lb/>
天上蒼茫合<hi>蒼茫謂雲也</hi>忽作<hi>一作見</hi>空中散漫飛閶闔與風<lb/>
<pb n="KR4d0074_WYG_039-7b"/>
生氣勢嫦娥交月借光輝<hi>許慎説文閶闔天門也又春秋考異郵曰四十五日閶闔</hi>
<hi>風至閶闔者咸收養也注秋分之候也四十五日廣莫風至廣莫者精大滿也注冬至之候也</hi>山鴉瑟<lb/>
縮相依立邑犬跳梁未肯歸<hi>韓詩喙雪寒鴉趂始飛瑟縮凍貌也○栁宗元荅韋</hi>
<hi>中立書僕來南二年冬幸大雪數州之犬皆倉黄吠噬狂走者累日至無雪乃巳</hi>㸃綴丘園榮<lb/>
樹木埋藏溝塹亂封圻<hi>畢命申畫郊圻愼固封守</hi>髙歌業巳傳都市<lb/>
逸興何當叩隱扉<hi>髙歌借用陽春白雪歌及子猷訪戴事見别注</hi>頗欲携尊邀<lb/>
使騎㡬忘温席薦親闈<hi>唐王元寳掃雪迎賔為宴樂之㑹○晉西河人王延事親色養</hi>
<hi>夏則扇枕冬則以身温被</hi>公今早晩班春去强勸澇田補嵗饑<hi>據説文澇</hi>
<pb n="KR4d0074_WYG_039-8a"/>
<hi>有平去兩聲又云水名出扶風鄠縣北入渭今公所指必謂旱澇之澇魏志鄭渾遷沛郡太守郡界下濕患水</hi>
<hi>澇百姓饑乏渾興陂堨開稻田人皆以為不便渾曰地勢汚下宜灌溉終須為稻之利遂躬率吏民興立比年大</hi>
<hi>收民賴其利</hi>
　　　送江寧彭給事赴闕<hi>彭思永自右諫議大夫知瀛州以病請便郡徙知江</hi>
　　　　<hi>寧府召為御史中丞論斥濮議最力公時在江寧作此詩送之</hi>
西江望士衆長兼卓犖傳家在一男<hi>思永本京兆人其先徙廬陵故云西</hi>
<hi>江望士</hi>壯志異時開史牒妙齡終日對書龕桂堂發策收<lb/>
科選櫻苑頒詩預宴酣<hi>晉郄詵傳武帝於東堂問詵云云猶桂林之一枝崑山之片玉</hi>
<pb n="KR4d0074_WYG_039-8b"/>
<hi>○仁宗賜進士詩仙籍乍標崑玉貴宴杯猶及苑櫻期○拾遺録漢明帝於月夜宴賜羣臣櫻桃盛以赤瑛盤</hi>
<hi>羣臣視之月下以為空盤又唐書文宗即位因内園進櫻桃以奉三宫太后又景龍文館記上與侍臣於樹下</hi>
<hi>摘櫻桃恣其食末後大陳宴席奏宫樂至暝人賜朱櫻兩籠</hi>大邑援琴聊試可小州<lb/>
懷綬果才堪<hi>援琴宓子賤事○書試可乃巳○彭嘗為南海分寧二邑又守潮州常州皆有政績</hi>
<hi>懷綬字借用朱買臣事</hi>分臺拜職榮先入抗疏辭恩恥横覃<hi>思永自常</hi>
<hi>州召入為侍御史皇祐中將祀明堂有傳赦語百官皆遷官思永上疏力止濫恩故云</hi>勁操比松<lb/>
寒不撓忠言如藥苦非甘龍鱗直為當官觸虎穴寧關<lb/>
射利探<hi>張良傳且忠言逆耳利於行毒藥苦口利於病○龍鱗見次韻鄧子儀注○呉吕䝉年十五六</hi>
<pb n="KR4d0074_WYG_039-9a"/>
<hi>竊隨姊夫鄧當擊賊當大驚呵叱不能止歸告䝉母母虎欲罰之䝉曰貧賤那可居脱誤有功富貴可致且不入</hi>
<hi>穴安得虎子母哀而許之</hi>朱轂獸頭終協夢粉闈雞舌更須含<hi>揚雄解嘲</hi>
<hi>子徒欲朱丹其轂○晉鄧攸父殷為淮南太守夢行水邊見一女子猛獸自其後斷其鞶帶囊占者以為水邊</hi>
<hi>有女汝字也斷鞶帶者新獸頭代故獸頭也不作汝隂當作汝南也果遷汝隂太守○通典尚書省中以胡粉</hi>
<hi>圖畫古賢烈士○漢制尚書郎含雞舌香奏事思永罷御史以司封外郎知宣州故有獸頭雞舌之句</hi>均<lb/>
輸北轉荆門鷁勸課西臨蜀市蠶<hi>思永自宣擢湖北轉運使故云荆門鷁思</hi>
<hi>永任益州路轉運使成都闕守領守事故云勸課西臨蜀市蠶蜀之先有蠶叢市又髙辛時蜀有蠶女</hi>期<lb/>
信有兒迎郭伋食貧無地乞羊曇<hi>郭伋再為并州牧行部到西河美稷有兒</hi>
<pb n="KR4d0074_WYG_039-9b"/>
<hi>童數百各騎竹馬道左迎拜問伋何日當還伋令從事計日告之既還先期一日伋為違信於諸兒遂止於野</hi>
<hi>亭須期乃入○謝安棊負以墅乞羊曇此言公清貧無地可乞人也乞當作气音氣與人物也</hi>槖垂鈴<lb/>
棧駝鳴<graphic n="KR1387" url="https://raw.githubusercontent.com/kanripo/KR-Gaiji/master/images/KR1387.png" mimeType="image/png"/>節擁棠郊虎視耽<hi>退之征蜀聨句椎肥牛呼牟載實駝鳴<graphic n="KR1387" url="https://raw.githubusercontent.com/kanripo/KR-Gaiji/master/images/KR1387.png" mimeType="image/png"/>音乙轄反</hi>
<hi>廣韻十五轄有<graphic n="KR1387" url="https://raw.githubusercontent.com/kanripo/KR-Gaiji/master/images/KR1387.png" mimeType="image/png"/>字注駱駝鳴也○易頤卦虎視耽耽其欲逐逐注虎下視貌</hi>歸見廣墀瞻斧<lb/>
藻對揚初服改朱藍<hi>文選江淹雜體詩序譬猶藍朱成采錯雜之變無窮斧藻謂天子之</hi>
<hi>服東坡雪詩如誇剪刻工故上朱藍袂</hi>進班華省財方阜出按窮邊虜稍<lb/>
戡帝命賈琮當冀北民歌姬奭次周南<hi>自益州入為兵部郎中三司户</hi>
<hi>部副使故云財方阜旋擢天章閣待制陜西都轉運使故云按窮邊○靈帝時詔書沙汰二千石更選清能吏</hi>
<pb n="KR4d0074_WYG_039-10a"/>
<hi>乃以賈琮為冀州刺史命御者褰赤帷裳百城震悚公自陜起漕改知瀛州故云當冀北召公姬姓名奭周南</hi>
<hi>詩什名次周南者指召南也</hi>投壺饗客魚無乙伐鼓蒐兵馬有驔<hi>祭遵</hi>
<hi>傳遵為將軍取士皆用儒術對酒設樂必雅歌投壺○禮記内則魚去乙注乙魚體中害人者名也東海鰫魚</hi>
<hi>有骨名乙在目傍狀如篆乙食之鯁人不可出爾雅曰魚枕謂之丁魚腸謂之乙魚尾謂之丙注云此皆似篆</hi>
<hi>書字因以名焉韋莊豈慮其烹魚去乙或致傷鱗傳言公仕既顯自奉不改其常○詩有駰有騢有驔有魚</hi>
鱗鬛掀紅旗杳杳虬髯吒黒纛鬖鬖<hi>崔豹古今注曰鯨海魚也大者長數</hi>
<hi>千里小者數千尺鼓浪成雷濆沫成雨水族驚畏之皆逃匿莫敢當其雌曰鯢大者亦長千里眼睛為明月珠</hi>
<hi>鬛魚脊上鰭嶺表録異曰海鰌魚即海上最偉者也其小者亦千餘尺每嵗廣州常發<graphic n="KR1299" url="https://raw.githubusercontent.com/kanripo/KR-Gaiji/master/images/KR1299.png" mimeType="image/png"/>船過南安貿易路經</hi>
<pb n="KR4d0074_WYG_039-10b"/>
<hi>海心深闊處忽見十餘山忽出忽沒篙工曰非山島海鰌魚背也目閃鰭鬛若簸朱旗日中忽雨霢霂舟子曰</hi>
<hi>此鰌魚噴氣水散於空風勢吹來若雨耳漸近魚即鼓船而譟倐爾而沒金樓子曰鯨鯢一名海鰌穴居海底</hi>
<hi>鯨入穴則水溢為潮鯨既出入有節故潮水有期○白詩槍森赤豹尾纛吒黒龍髥</hi>威加諸部風<lb/>
霜肅惠浸連營雨露涵大斗時時能劇飲輕裘往往秪<lb/>
清談乾龍巳應天飛五晉馬徐觀晝接三道在君臣方<lb/>
自合徳侔卿長更誰慙<hi>輕裘見賦擬峴臺注○乾龍謂英廟初御極也○晉康侯用錫</hi>
<hi>馬蕃庶晝日三接謂彭自江寜入覲○卿長陳寔事</hi>便蕃肯較平生寵放曠惟知<lb/>
雅性妉委佩去辭廷殖殖揚舲來得府潭潭一尊客路<lb/>
<pb n="KR4d0074_WYG_039-11a"/>
從容盡千里人情委曲諳豈但搢紳稱召杜故多扶杖<lb/>
祝彭聃<hi>殖殖其廷殖殖言平正也○前漢召信臣遷南陽太守吏民親愛號曰召父又後漢杜詩守南</hi>
<hi>陽政治清平時人方於信臣故南陽為之語曰前有召父後有杜母○言思永所至有惠愛民比之召杜而祝</hi>
<hi>其長年使如彭聃耳</hi>幕中俊乂閑刀筆帳下驍雄冷劒鐔楚地恠<lb/>
須留汲黯蕭規疑欲付曹參<hi>俊乂思永幕客也閑刀筆亦幕府省文書之義○帳</hi>
<hi>下驍雄言部曲也三國將兵將軍有帳下督○劍鐔劍口也莊子説劍天子之劍以晉魏為脊周宋為鐔注音</hi>
<hi>淫又徒南反謂劍鐔也○汲黯傳㑹更立五銖錢民多盜鑄錢者楚地尤甚上以淮陽楚地之郊召黯為淮陽</hi>
<hi>太守○揚子雲解嘲蕭規曹隨</hi>從來貴勢公何慕自是賢名上所貪未<lb/>
<pb n="KR4d0074_WYG_039-11b"/>
信逸身今以老且當憂國每如惔論心邂逅膠投漆搔<lb/>
首低回雪滿篸<hi>周武帝嘗令楊素草詔下筆立成帝嘉之曰善自勉勿憂不富貴素應聲曰但</hi>
<hi>恐富貴來逼臣臣無心圗富貴公何慕政用此意○詩憂心如惔膠投漆以喻其固雪滿篸言髪白如雪</hi>鎮<lb/>
撫未驚移嵗月追攀曾許賞煙嵐餘歡遽隔新亭餞宿<lb/>
惠難忘舊館驂巻曲尚誰知散櫟崢嶸空此詠枯楠<hi>王導</hi>
<hi>傳有燕新亭事但改燕為餞為是送彭也○禮記孔子之衛遇舊館人之喪入而哭之哀出使子貢説驂而賻</hi>
<hi>之○樗散是不材之木也其大本擁腫而不中䋲墨其小枝巻曲而不中規矩無所可用○杜詩梗楠枯崢嶸</hi>
<hi>鄉黨皆不記又云空餘棟梁具無復霄漢志</hi>
<pb n="KR4d0074_WYG_039-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0074_WYG_039-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　王荆公詩注巻三十九<lb/>
</p>
<p>
</p>
  </div>
</body>
</text>
</TEI>
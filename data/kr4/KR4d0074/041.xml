<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>王荆公詩注巻四十一</head> <lb/>
    <p>
<pb n="KR4d0074_WYG_041-1a"/>
欽定四庫全書<lb/>
　王荆公詩注巻四十一<lb/>
　　　　　　　　　　　　　宋　李壁　撰<lb/>
　　律詩<lb/>
　　　歌元豐五首<lb/>
水滿陂塘榖滿篝漫移蔬果亦多收神林處處傳簫鼓<lb/>
共賽元豐第一秋<hi>夢得詩楓林社日鼔茅屋午時雞○淳于髠傳甌窶滿篝注篝籠也</hi>
　　　其二<lb/>
<pb n="KR4d0074_WYG_041-1b"/>
露積山禾<hi>一作成山</hi>百種收漁梁亦自富鰕鰌無羊説夢非<lb/>
真事豈見元豐第二秋<hi>楚茨我庾維億毛氏曰露積曰庾語云野有庾積又退之韓許</hi>
<hi>公神道碑公私充塞至於露積不垣又齊民要術百種非上聲○詩維鵜在梁即魚梁也○無羊之詩曰牧人</hi>
<hi>乃夢衆維魚矣旐維旟矣大人占之衆維魚矣實維豐年旐維旟矣室家臻臻注衆魚則為豐年應旐旟則為</hi>
<hi>盛多之象</hi>
　　　其三<lb/>
湖海元豐嵗又登旅生猶足暗溝塍家家露積如山壠<lb/>
黄髮咨嗟見未曽<hi>光武紀建武二年野蚕成繭野穀旅生注云不因播種而生故曰旅一作</hi>
<pb n="KR4d0074_WYG_041-2a"/>
<hi>稆古字通用又東坡云地久不生穀氣无所耗藴畜自發而為野蚕旅穀也吾以是知五穀耗地氣為甚</hi>
　　　其四<lb/>
放歌扶杖出前林遥和豐年擊壤音曽侍玉堦知帝力<lb/>
曲中時有譽堯心<hi>栁詩出門呼所親扶杖登西林髙歌足自快商頌有遺音○趙后傳砌皆</hi>
<hi>銅沓冒黄金白玉階○莊子與其譽堯而非桀不若兩忘而化其道一本作土堦韓非子土堦三尺謂堯也</hi>
　　　其五<lb/>
豚柵雞塒晻靄間暮林揺落獻南山豐年處處人家好<lb/>
隨意飄然得徃還<hi>莊子達生篇為彘謀曰不如食以糟糠而錯之牢筴之中注筴木欄也○</hi>
<pb n="KR4d0074_WYG_041-2b"/>
<hi>詩君子于役雞棲于塒日之夕矣○吴融詩鵝湖山下稻粱肥㹠穽雞栖對掩扉</hi>
　　　棊<lb/>
莫将戲事擾真情且可隨緣道我嬴戰罷兩奩收黒白<lb/>
一枰何處有虧成<hi>舒王在鍾山與道士棊道士曰彼亦不敢先此亦不敢先惟其不敢先是</hi>
<hi>以無所爭故能入於不死不生公笑曰此特棊謎也○荘子齊物篇有成與虧故昭氏之鼓琴也○韋耀博奕</hi>
<hi>論然其所志不出一枰之上吴志</hi>
　　　題扇<lb/>
玉斧修成寳月團月邊仍有女乗鸞青冥風露非人世<lb/>
<pb n="KR4d0074_WYG_041-3a"/>
鬢亂釵横特地寒<hi>酉陽雜俎鄭仁本與其中表遊山迷路見一人枕山襆物而坐因問之云</hi>
<hi>君知月七寳合成乎常有八萬二千户修之我其一也因開襆示之有斤斧數事玉屑飯兩裹分遺鄭曰食此</hi>
<hi>可無疾○劉夢得詩雲衢不要吹簫伴只擬乗鸞獨自飛○江淹雜擬紈扇如團月出自機中素畫作秦王女</hi>
<hi>乘鸞向煙霧○韓詩春半邉城特地寒</hi>
　　　夢<lb/>
黄粮欲熟且留連漫道春歸莫悵然胡蝶豈能知夢事<lb/>
蘧蘧飛墮晚花前<hi>雖言春去而无戀繆之意均知為夢耳○趙昌言極有才思嘗下第作詩</hi>
<hi>落句云唯有夜來胡蝶夢翩翩飛入刺桐天</hi>
<pb n="KR4d0074_WYG_041-3b"/>
　　　清明<lb/>
東城酒散夕陽遲南陌秋千寂寞垂人與長瓶卧芳草<lb/>
風将急管度青陂<hi>古今藝術曰秋千北方戎戲以習輕趫者○觀遲字乃見晚唐詩夕陽无</hi>
<hi>限好只是近黄昏太迫促也○歐公詞緑楊隄外出秋千○張文昌詩詩成添舊巻酒盡卧空瓶</hi>
　　　東岡<lb/>
東岡嵗晚一登臨共望長河映逺林萬竅怒號風䘮我<lb/>
千波競踴水無心<hi>荘子齊物論是惟不作作則萬竅怒號○又今者吾䘮我</hi>
　　　春郊<lb/>
<pb n="KR4d0074_WYG_041-4a"/>
青秧漫漫出初齊雞犬遥聞路却迷但見山花流出水<lb/>
那知不是武陵溪<hi>秧穉穀苗也杜詩六月青稻多千畦碧泉亂挿秧適云巳引溜加灌溉○</hi>
<hi>韓致光詩山頭水從雲外落水面花自山中來杜牧詩此花不逐溪流出晉客无因入洞來</hi>
　　　元日<lb/>
爆竹聲中一嵗除春風送暖入屠蘇千門萬户曈曈日<lb/>
總把新桃換舊符<hi>爆竹嵗旦爆竹于庭世傳庭燎之禮非也神異記云西方山中有人長丈</hi>
<hi>餘人見之即病寒熱名曰山臊以火著竹中熚烞有聲則驚遁逺去熚音畢烞音朴○四時纂要屠蘇孫思邈</hi>
<hi>所居庵名一云以其能辟魅故云屠割也蘇腐也今醫方集衆藥為之除夕以浸酒懸于井中元日取之自少</hi>
<pb n="KR4d0074_WYG_041-4b"/>
<hi>至長東面而飲取其滓以絳嚢盛挂于門桁之上主辟瘟疫○陳陶朝元引云萬宇靈祥擁帝居東華元老薦</hi>
<hi>屠蘇○漢禮儀志門户代以所尚周人木徳以桃為更言氣相更也以桃符板為新桃舊桃葢北方語</hi>
　　　九日<lb/>
九日無歡可得追飄然隨意厯山陂蔣陵西曲風煙澹<lb/>
也有黄花一兩枝<hi>張濵詩白首成何事无歡可替悲○長孫鑄落日去關外悠悠隔山陂○</hi>
<hi>建康有九日䑓齊武帝時立商飇館於孫陵岡世呼為九日䑓又十道志云武帝九日燕羣臣孫陵岡即吴大</hi>
<hi>帝蒋陵今在城西南俗呼為招陵岡去城十五里</hi>
　　　初晴<lb/>
<pb n="KR4d0074_WYG_041-5a"/>
幅巾慵整露蒼華度隴深尋一徑斜小雨初晴好天氣<lb/>
晚花殘照野人家<hi>黄庭經至道章髮神蒼華字太𤣥注白與黒謂之蒼○太白詩新雪滿前</hi>
<hi>山初晴好天氣○羅虬詩宿雨初晴春日長入簾花氣靜難忘</hi>
　　　南蕩<lb/>
南蕩東陂水漸多陌頭車馬斷經過鍾山未放朝雲散<lb/>
奈爾黄梅細雨何<hi>戴叔倫詩陌頭車馬共營營○杜詩四月熟黄梅冥冥細雨來</hi>
　　　芙蕖<lb/>
芙蕖耐夏復宜秋一種今年巳滿溝南蕩東陂無此物<lb/>
<pb n="KR4d0074_WYG_041-5b"/>
但隨深淺見游鯈<lb/>
　　　溝西<lb/>
溝西直下㸔芙蕖葉底三三兩兩魚若比濠梁應更樂<lb/>
近人渾不畏舂鉏<hi>此言魚樂近人而忘其所可畏其意深矣○新序虎豹厭閑而近人故得</hi>
<hi>魚鼈厭深而之淺故得○爾雅鷺舂鉏○皮日休詩數㸃舂鉏烟雨微</hi>
　　　東臯<lb/>
東臯攬結知新嵗西崦攀翻憶去年肘上栁生渾不管<lb/>
眼前花發即欣然<hi>攬結見别注謝靈運詩洞庭空波瀾桂枝徒攀翻○荘子至樂篇支離叔</hi>
<pb n="KR4d0074_WYG_041-6a"/>
<hi>與滑介叔觀於冥伯之丘崑崙之區黄帝之所休俄而栁生其左肘支離叔曰子惡之乎滑介叔曰生者假借也</hi>
<hi>假之而生生者塵垢也死生為晝夜且吾與子觀化而化及我又何惡焉○眼前花出四十二章經結尾一段</hi>
<hi>○樂天詩花發眼中猶足怪栁生肘上亦須休</hi>
　　　一陂<lb/>
一陂燄水蔣陵西含風却轉與城齊周遭碧銅磨作港<lb/>
逼塞緑錦剪成畦<hi>蒋陵即孫仲謀葬處後聨即退之青羅碧玉之體</hi>
　　　園蔬<lb/>
園蔬小摘嫩還抽畦稻新舂滑欲流枕簟不移隨處有<lb/>
<pb n="KR4d0074_WYG_041-6b"/>
飽餐甘寝更無求<hi>陶詩摘我園中蔬○杜詩自鋤稀菜甲小摘為情親○退之聨句野蔬拾</hi>
<hi>新柔○賈山傳離宫三百鐘鼓帷帳不移而具</hi>
　　　蕭然<lb/>
蕭蕭三月閉柴荆緑葉隂隂忽滿城自是老來游興少<lb/>
春風何處不堪行<hi>宗楚客詩今朝上林樹无處不堪攀○唐人詩春來何處不堪行○白詩</hi>
<hi>惟有閑行猶得在心情未到不如人與公意雖異而皆佳</hi>
　　　杖藜<lb/>
杖藜隨水轉東岡興罷還來赴一牀堯桀是非猶<hi>一作昨</hi>
<pb n="KR4d0074_WYG_041-7a"/>
入夢因知餘習未全忘<hi>蕭望之傳堯桀之分在於義利而巳○蔡寛夫詩話云荆公居</hi>
<hi>鍾山一日晝寝夢有古衣冠相過者貌偉甚曰我桀也與公論治道反覆百餘語不相下公既覺猶汗流被體</hi>
<hi>因笑語客曰吾習氣尚若是乎乃作小詩識之即此詩也</hi>
　　　圗書<lb/>
圗書老矣尚紛披神劓天黥以有知茅竹結蟠聊一愒<lb/>
却尋三界外愚癡<hi>荘子大宗師篇許由謂意而子曰夫堯既巳黥汝以仁義而劓汝以是非</hi>
<hi>矣汝将何以游夫遥蕩恣睢轉徙之塗乎意而子曰雖然吾願游於其藩許由曰不然夫盲者无以與乎眉目</hi>
<hi>顔色之好瞽者无以與乎青黄黼黻之觀意而子曰夫無荘之失其美據梁之失其力黄帝之亡其智皆在罏</hi>
<pb n="KR4d0074_WYG_041-7b"/>
<hi>錘之間耳庸詎知夫造物者之不息我黥而補我劓使我乘成以隨先生耶○詩意言欲補其黥劓而返之初</hi>
<hi>也</hi>
　　　老嫌<lb/>
老嫌智巧累形軀欲就田翁學破除百嵗用癡能幾許<lb/>
救吾黥劓可無餘<hi>薛能贈老僧詩曰觀師莫羨人間有幸自元無免破除</hi>
　　　移栁<lb/>
移栁當門何啻五穿松作徑適成三臨流遇興還能賦<lb/>
自比淵明或未慙<lb/>
<pb n="KR4d0074_WYG_041-8a"/>
　　　誰将<lb/>
誰将石黛染春潮復撚黄金作栁條西崦東溝從此好<lb/>
筍輿追我莫辭遥<hi>黄金栁條見下篇○文公十五年公羊注笋者竹箯一名編輿</hi>
　　　雪乾<lb/>
雪乾雲淨見遥岑南陌芳菲復可尋換得千顰為一笑<lb/>
春風吹栁萬黄金<hi>顰言眉謂栁梅方舒易顰而為笑○樂天一樹春風千萬枝嫩如金色軟</hi>
<hi>於絲</hi>
　　　南浦<lb/>
<pb n="KR4d0074_WYG_041-8b"/>
南浦東岡二月時物華撩我有新詩含風鴨緑粼粼起<lb/>
弄日鵝黄裊裊垂<hi>公每自哦鴨緑鵝黄之句云此幾凌轢春物○冷齋夜話云用事琢句妙</hi>
<hi>在言其用而不言其名此法惟荆公東坡山谷三老知之荆公鴨緑鵝黄之句此本言水栁之名</hi>
　　　竹裏<lb/>
竹裏編茅倚石門<hi>一作石根</hi>竹莖踈處見前村閒眠盡日無<lb/>
人到自有春風為掃門<hi>蘇仙公傳先生省母處有桂竹二枝无風自掃其地恒淨○公</hi>
<hi>詞云茅屋數間窗窈窕塵不到時時自有春風掃○賀方回嘗作一絶題于定林寺云破氷泉脉潄籬根壊衲</hi>
<hi>猶疑挂樹猿蠟屐舊痕尋不見東風先為我開門公見之大相稱賞縁此知名此詩頗亦似之</hi>
<pb n="KR4d0074_WYG_041-9a"/>
　　　隨意<lb/>
隨意柴荆手自開沿崗度塹復登䑓小橋風露扁舟月<lb/>
迷鳥羇雌競徃來<hi>競真本作覺字○枚叔七發朝則鸝黄鳱鴡鳴焉暮則羇雌迷鳥宿焉○</hi>
<hi>歐陽公梅詞可惜溪橋月明風細長是在人歸後余嘗哦之以為佳今味公語浩然月露中惟宿鳥獨覺其來</hi>
<hi>去耳○杜詩无人覺來徃疎懶意何長俗本改作競字便無意思</hi>
　　　秋雲<lb/>
秋雲放雨靜山林萬壑崩湍共一音欲記荒寒無善畫<lb/>
頼傳悲壮有能琴<hi>張正甫僧碑㑹一音吹萬有黄詩貝宫荒寒弄明月</hi>
<pb n="KR4d0074_WYG_041-9b"/>
　　　春風<lb/>
春風過栁緑如繰晴日烝紅出小桃池暖水香魚出處<lb/>
一環清浪湧亭臯<hi>韓桃源圖川原逺近烝紅霞王建詩青帝少女染桃花露粧初出紅猶濕</hi>
<hi>○樂天開元東池詩池水暖温暾水清波瀲灧○杜玉蓮開蕊暖泉香周穆王時西戎獻玉盃光照一室置杯</hi>
<hi>中庭明日水滿杯香而甘美出十洲記</hi>
　　　陂麥<lb/>
陂麥連雲慘淡黄緑隂門巷不多涼更無一片桃花在<lb/>
借問春歸有厎忙<lb/>
<pb n="KR4d0074_WYG_041-10a"/>
　　　木末<lb/>
木末北山煙冉冉草根南澗水泠泠繰成白雪桑重緑<lb/>
割盡黄雲稻正青<hi>木末猶木之顛也杜詩我僕猶木末</hi>
　　　進字説<lb/>
正名百物自軒轅野老何知强討論但可與人漫醤瓿<lb/>
豈能令鬼哭黄昏<hi>禮記祭法黄帝正名百物○公有進字説表○揚雄傳劉歆謂太𤣥吾恐</hi>
<hi>後人用覆醤瓿也○淮南子昔倉頡作書而天雨粟鬼夜哭注鬼或作兎兎恐取其毫製筆言及之故哭</hi>
　　　成字説後<lb/>
<pb n="KR4d0074_WYG_041-10b"/>
鼎湖龍去字書存開闢神機有聖孫湖海老臣無四目<lb/>
漫将糟粕汚修門<hi>謂黄帝鼎成乗龍仙去所作書契與字之六誼故存倉頡四目與沮誦皆</hi>
<hi>黄帝之史睹鳥迹遂制字公自言不敢望倉頡止得古人之糟粕也○聖孫言神考公意謂本朝黄帝之後耳</hi>
<hi>然趙氏實祖顓帝而顓帝不出於黄帝更當考○楚詞招魂曰魂兮歸來入修門王逸注郢城門也○栁子厚</hi>
<hi>詩重入修門自有期後人皆以京師門為修門矣</hi>
　　　窺園<lb/>
杖䇿窺園日數巡攀花弄草興常新董生只被公羊惑<lb/>
肯信捐書一語真<hi>仲舒少治春秋三年不窺園其精如此本傳槩言治春秋儒林胡母生傳</hi>
<pb n="KR4d0074_WYG_041-11a"/>
<hi>始言與仲舒同業公羊○唐劉史彤放螢怨且逍遥還酩酊仲舒漫不窺園井○蔡寛夫詩話云荆公嘗言詩</hi>
<hi>家病使事太多葢皆取其與題合者類之如此乃是編事雖工何益若能自出巳意借事以相發明變態錯出</hi>
<hi>則用事雖多亦何所妨故公詩如董生只被公羊惑肯信捐書一語真桔橰俯仰何妨事抱甕區區老此身之</hi>
<hi>類皆意與本處不類此真所謂使事也</hi>
　　　嘲白髮<lb/>
久應飄轉作蓬飛眷惜冠巾未忍違種種春風吹不長<lb/>
星星明月照還稀<hi>左思白髮賦昔臨玉顔今從飛蓬髮膚至昵尚不克終○左昭公三年余</hi>
<hi>髮種種如此余奚能為○髙蟾詩人生莫遣頭如雪雖得春風亦不消○南史陸展青青不解久星星行復出</hi>
<pb n="KR4d0074_WYG_041-11b"/>
　　　代白髮荅<lb/>
從衰得白自天機未怪長青與願違㸔取春條隨日長<lb/>
㑹須秋葉向人稀<hi>飬生論從衰得白從白得老白傅詩嵗課年功頭髮知從霜成雪君㸔取</hi>
　　　外廚遺火二絶<lb/>
竈鬼何為便赫然似嫌刀机苦無羶圗書得免同煨燼<lb/>
却賴廚人凊不眠<hi>李白詩廚竈无青煙刀机生緑蘚○莊子上无欲凊之人○戰國䇿張儀</hi>
<hi>引廚人○劉楨賦廚人進𤓰</hi>
　　　其二<lb/>
<pb n="KR4d0074_WYG_041-12a"/>
青煙散入夜雲流赤焰侵尋上瓦溝門巷便疑能炙手<lb/>
比隣何苦却焦頭<hi>唐崔鉉傳鄭楊段薛炙手可熱○焦頭事見上注</hi>
　　　初夏即事<lb/>
石梁茅屋有彎碕流水濺濺度兩陂晴日暖風生麥氣<lb/>
緑隂幽草勝花時<hi>韓詩暖風抽宿麥清雨巻歸旗○唐人詩散盡平生眼中客暖風晴日閉</hi>
<hi>門居○趙師民詩麥天晨氣潤槐夏午隂清</hi>
　　　千蹊<lb/>
千蹊百隧散林丘圗畫風煙一色秋但有興來隨處好<lb/>
<pb n="KR4d0074_WYG_041-12b"/>
楊朱何苦涕横流<hi>淮南子楊朱見岐路而哭之謂其可以南可以北傷其本同而末異也</hi>
　　　和陳輔秀才金陵即事<lb/>
南郭先生比鷾鴯年年過我未愆期休論王謝當時事<lb/>
大抵烏衣祗舊時<hi>莊子山木篇鳥莫知於鷾鴯目之所不宜處不給視雖落其實棄之而走</hi>
<hi>注避禍速也○晉南渡王謝諸名族居秦淮之南烏衣巷王僧䖍拜中丞曰此自烏衣諸郎坐處我亦試為之</hi>
<hi>今建康城南長干寺有小巷曰烏衣去朱雀橋不逺○劉禹錫詩朱雀橋邊野草花烏衣巷口夕陽斜舊時王謝</hi>
<hi>堂前燕飛入尋常百姓家而詩話多言王謝至烏衣國妄也</hi>
　　　和耿天騭以竹冠見贈四首<lb/>
<pb n="KR4d0074_WYG_041-13a"/>
竹根殊勝竹皮冠欲著先須短髮乾要使山林人共見<lb/>
不持方帽禦風寒<hi>漢髙祖為亭長以竹皮為冠應劭注以竹始生皮作冠今鵲尾冠也○禮</hi>
<hi>記玉藻髮晞用象櫛注晞乾也○方帽今之暖帽</hi>
　　　其二<lb/>
無物堪持比此冠竹皮柔脆榖皮乾故人戀戀綈袍意<lb/>
豈為哀憐范叔寒<hi>穀皮禇木皮也今人取以為冠上有斑㸃可愛○范雎傳須賈曰今叔何</hi>
<hi>事雎曰臣為人庸賃須賈意哀之留與坐飲食曰范叔一寒如此哉乃取其一綈袍以賜之又曰公之所以得</hi>
<hi>無死者以綈袍戀戀有故人意故釋公</hi>
<pb n="KR4d0074_WYG_041-13b"/>
　　　其三<lb/>
玉潤金明信好冠錯刀剜出蘚紋乾不忘君惠常加首<lb/>
要使歡盟未可寒<hi>張衡四愁詩云美人贈我金錯刀注古者諸王佩刀以金錯鏤其環又王</hi>
<hi>莽造錯刀以金錯其文○謝承後漢書云詔賜應奉金錯把刀○項斯謝山友贈蘚花冠詩塵汙出山髪慙君</hi>
<hi>青蘚冠○王績詩一間松葉屋數片蘚花冠○石鼎聨句外苞乾蘚紋中有暗浪驚穀梁傳弁冠雖敝必加於</hi>
<hi>首</hi>
　　　其四<lb/>
冠工新意斲檀欒霧巻雲蒸色未乾遺我山林真自稱<lb/>
<pb n="KR4d0074_WYG_041-14a"/>
何須貂暖配金寒<hi>應劭漢官儀曰侍中金蟬左貂金取剛百鍊不耗蟬髙居飲潔目在腋下</hi>
<hi>貂内勁而外温○左閔公一年金寒玦離此言貂暖金寒亦大工矣○檀欒竹也</hi>
　　　和郭功甫<lb/>
且欲相邀卧㸔山扁舟自可送君還留連城郭今如此<lb/>
知復何時伴我閒<hi>梅宛陵以功甫為李白後身嘗有采石月詩贈功甫云采石月下聞謫仙</hi>
<hi>夜披錦袍坐釣船云云在昔熟識汾陽王納官貰死義難忘今觀郭裔奇俊郎眉目真似攻文章死生徃復猶</hi>
<hi>康荘樹穴探環知姓羊○此譏功甫久留城市不從㸔山之約且言苟能過我豈不辦一舟送君歸乎</hi>
　　　次韻葉致逺置洲田以詩言志四首<lb/>
<pb n="KR4d0074_WYG_041-14b"/>
吟歎君詩久掉頭知君興不負滄洲土山欲為羊曇賭<lb/>
且可專心學奕秋<hi>謝安傳秦師次淮淝遂命駕出山墅親朋畢集方與𤣥圍棊賭别墅安常</hi>
<hi>棋劣於𤣥是日𤣥懼便為敵手而又不勝安遂顧謂其甥羊曇曰以墅乞汝○土山見遊土山示蔡天啓注</hi>
　　　其二<lb/>
若将有限計無涯自困真同算海沙隨順世縁聊戲劇<lb/>
莫言河渚是吾家<hi>傳燈録鑒宗語洪諲佛祖正法直截亡詮汝算海沙於理何益○傳燈録</hi>
<hi>唐張拙秀才悟道頌光明寂照偏河沙凡聖含靈共一家一念不生全體現六根纔動被雲遮破除煩惱重増</hi>
<hi>妄趣向真如反是邪隨順世縁无挂碍湼槃生死等空花</hi>
<pb n="KR4d0074_WYG_041-15a"/>
　　　其三<lb/>
菴成有興亦尋春風暖荒萊步始勻若遇好花須一笑<lb/>
豈妨迦葉杜多身<hi>頭陀行有十二件頭陀亦名杜多皆梵語也華云抖擻○世尊舉花迦葉</hi>
<hi>微笑謂眼花今云好花亦借用耳</hi>
　　　其四<lb/>
明時君尚富春秋豈比衰翁逺自投智略未應施畎畝<lb/>
上前他日望吾丘<hi>髙五王傳皇帝春秋富師古曰言年幼也比之於財方未匱竭故謂之富</hi>
<hi>又曹參傳悼惠王富於春秋後漢樂恢傳陛下富於春秋注春秋謂年也言年少春秋尚多故稱富○吾丘壽</hi>
<pb n="KR4d0074_WYG_041-15b"/>
<hi>王傳子在上前之時智略輻奏注言其无方而至若車輪之歸於轂</hi>
　　　次韻朱昌叔<lb/>
寄公無國寄鍾山垣屋青松晻靄間長以聲音為佛事<lb/>
野風蕭颯水潺湲<hi>本朝郡國之封止為名耳未嘗實君其土也公在鍾山故云寄○禮記郊</hi>
<hi>特牲諸侯不臣寓公注寄公也又䘮大記君之䘮未小斂為寄公國賓出○文中子關朗篇垣屋什物必堅朴</hi>
<hi>曰无苟費也○維摩經有以聲音為佛事</hi>
　　　次張唐公韻<hi>公與唐公在仁宗時皆知制誥</hi>
憶昨同追八馬蹄約公投老此山棲公乗白鳳今何處<lb/>
<pb n="KR4d0074_WYG_041-16a"/>
我適新年值白雞<hi>王子年拾遺記曰周穆王即位巡行天下御八龍之駿名曰絶地翻羽犇</hi>
<hi>霄越影踰輝超光騰霧挾翼○李義山九成宫詩風逐周王八馬蹄又穆王廟詩八馬空追落日行○後漢崔</hi>
<hi>駰達㫖云或盥耳而山棲又唐王績傳夫鳳不憎山棲龍不羞泥蟠君子不苟潔以罹患不避穢而飬精也○</hi>
<hi>唐詩不知今夜游何處從者皆騎白鳳凰此謂從仁宗也</hi>
　　　次俞秀老韻<lb/>
解我葱珩脱孟勞暮年甘與子同袍新詩比舊増奇峭<lb/>
若許追攀莫太髙<hi>青玉為葱穀梁傳曰孟勞魯之寳刀</hi>
　　　酬宋廷評請序經解<lb/>
<pb n="KR4d0074_WYG_041-16b"/>
未曽相識每相憐香火靈山或<hi>一作亦</hi>有緣訓釋雖工君尚<lb/>
少不應急務世人傳<hi>廷評名保國即莒公之姪景文公之第十一子公集有荅宋保國書</hi>
<hi>書中論經解疑即廷評也今録於此某啓使人三至示以經解副之佳句勤勤如此豈敢鹵莽以虛來㫖所示</hi>
<hi>極好尚有少疑相營從者久淹於符離兾異時肯顧我可盡所懐未爾為時自愛不宣○每一作巳急一作忽</hi>
<hi>○北史陸法和曰但從空王佛所與主上有香火因縁○自注陸法和云與梁元帝於空王寺佛前有香火因</hi>
<hi>縁下聨言著書當務精研以求進益未宜輕出所謂傳不習乎者急於傳也</hi>
　　　送耿天隲至渡口<lb/>
雪雲江上語依依不比尋常恨有違四十餘年心莫逆<lb/>
<pb n="KR4d0074_WYG_041-17a"/>
故人如我與君稀<hi>荘子相視而笑莫逆於心○東坡詞算詩人相得如我與君稀</hi>
　　　送道原還儀真作詩要之<hi>沈季長也</hi>
嵗暮青條巳見梅餘花次第想爭開淮南無此山林勝<lb/>
作意春風更一來<lb/>
　　　送方劭秘校<lb/>
南浦柔條拂面垂攀翻聊寄我西悲武昌官柳年年好<lb/>
他日春風憶此時<hi>攀翻見東臯注○陶侃傳都尉夏施盜官柳植之於巳門侃後見問之曰</hi>
<hi>此武昌西門前官柳何因盜來此種施惶怖謝罪</hi>
<pb n="KR4d0074_WYG_041-17b"/>
　　　荅韓持國芙蓉堂二首<hi>按建康志在舊府治今行宫猶有舊基</hi>
投老歸來一幅巾尚私榮禄<hi>一作君恩猶許</hi>備藩臣芙蓉堂下<lb/>
疏秋水且與龜魚作主人<hi>趙王彭祖傳中山王不佐天子撫循百姓何以稱為藩臣</hi>
　　　其二<lb/>
乞得膠膠擾擾身五湖煙水替風塵祗将鳬鴈同為侣<lb/>
不與龜魚作主人<hi>古詩月没敎星替○白詩豈有文章替左司○李羣玉詩云十年侣魚鼈</hi>
<hi>垂頭在沅湘</hi>
　　　長干釋普濟坐化<hi>一本作哭慈照大師</hi>
<pb n="KR4d0074_WYG_041-18a"/>
投老唯公最故人相尋長恨隔城闉百年俯仰隨薪盡<lb/>
畫手空傳淨戒身<hi>公時巳僦宅城中居</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0074_WYG_041-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　王荆公詩注巻四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>王荆公詩注巻二十四</head> <lb/>
    <p>
<pb n="KR4d0074_WYG_024-1a"/>
欽定四庫全書<lb/>
　王荆公詩注巻二十四<lb/>
　　　　　　　　　　　　　宋　李壁　撰<lb/>
　　律詩<lb/>
　　　癸夘追感正月十五事<hi>嘉祐八年○此言仁宗御樓觀燈宴臣鄰也史</hi>
　　　　<hi>載上御宣徳門觀燈顧從臣曰此因嵗時與萬姓同樂爾非獨肆游觀也</hi>
正月端門夜金輿縹緲中傳觴三鼔罷縱觀萬人同警<lb/>
蹕聲如在嬉游事已空但令千載後追詠太平功<hi>髙祖嘗繇</hi>
<pb n="KR4d0074_WYG_024-1b"/>
<hi>咸陽縱觀秦皇師古曰縱放也天子出行放人令觀○事在七年次年升遐故云如在</hi>
　　　晚興和沖卿學士<lb/>
剡剡風生晚娟娟月上初白沙眠騄驥清浪浴鱏魚竟<lb/>
欲從君飲猶便讀我書斜陽不到處牆角樹扶疎<hi>玉藻篇弁</hi>
<hi>行剡剡起屨注疾趍也○後漢靈帝光和四年初置騄驥廐丞領受郡國調馬注云騄驥善馬也○杜詩沙苑</hi>
<hi>行左輔白沙如白水繚以周牆百餘里龍媒昔是渥洼生汗血今稱獻于此○爾雅云鱀魚是鱁注云鱀䱜屬</hi>
<hi>體似鱏字林云鱏長鼻魚也重千斤傳曰伯牙鼓琴鱏魚出聴是也説文音淫又音尋玉篇徐林弋林二反又</hi>
<hi>云鮪也口在腹下</hi>
<pb n="KR4d0074_WYG_024-2a"/>
　　　秋興和沖卿<lb/>
雲浮朝慘淡風起夜颼飀欲作氷霜地先回草樹秋征<lb/>
人倚笛怨思婦向砧愁為問隨陽鴈哀鳴豈有求<hi>韓詩颼飀</hi>
<hi>卧江汰○言天將降霜先見草木之衰也地如獨不為李將軍地之意○古詩苦哉逺征人○樂天聞砧詩誰</hi>
<hi>家思婦秋𢷬帛月苦風淒砧杵悲○杜詩君看隨陽鴈</hi>
　　　次韻沖卿除日立春<lb/>
猶殘一日臘併見兩年春物以終為始人從故得新<hi>列子</hi>
<hi>物之終始初無極已始或為終終或為始○干武陵詩云浮世若浮雲千回故復新</hi>迎陽朝剪綵<lb/>
<pb n="KR4d0074_WYG_024-2b"/>
守嵗夜傾銀恩賜隨嘉節無功只自塵<hi>荆楚嵗時記立春日悉剪綵為</hi>
<hi>燕以戴之帖宜春之字傳咸陽已有其言矣○杜詩傾銀注玉驚人眼共醉終同卧竹根○無將大車秪自塵</hi>
<hi>兮</hi>
　　　題友人郊居水軒<lb/>
田中三畝宅水上一軒開為有漁樵樂非無仕進媒槎<lb/>
頭收晩釣荷葉巻新醅坐説魚腴美功名挽不來<hi>襄陽耆舊</hi>
<hi>傳曰峴山下漢水中出鯿魚味極美襄陽人採捕遂以槎斷水因謂之槎頭縮項鯿魚為水族上味杜詩漫釣</hi>
<hi>槎頭縮項鯿孟浩然詩試垂竹竿釣果得槎頭鯿○荷葉即碧筩杯見招約之職方注○杜詩河凍求魚不易</hi>
<pb n="KR4d0074_WYG_024-3a"/>
<hi>得偏勸腹腴愧年少</hi>
　　　遊賞心亭寄䖍州女弟<lb/>
秀發千山霽清涵萬里秋滄江天上落明月鏡中流眼<lb/>
與魂俱斷身依影獨留為憐幽興極不見爾來遊<hi>李白詩黄</hi>
<hi>河落天走東海萬里瀉入胷懐間○杜牧詩白雲生鏡裏明月落堦前○逸少云山隂道上行如在鏡中遊耳</hi>
　　　江亭晚眺<lb/>
日下崦嵫外秋生沆碭間清江無限好白鳥不勝閒雨<lb/>
過雲收嶺天空月上灣歸鞍侵調角回首六朝山<hi>山海經西</hi>
<pb n="KR4d0074_WYG_024-3b"/>
<hi>山經云西南三百六十里曰崦嵫之山注日沒所入山也淹滋二音又楚詞吾令羲和弭節兮望崦嵫而未迫</hi>
<hi>崦嵫日所入山也下有䝉水水中有虞淵○又淮南子日入崦嵫經細栁入虞淵之池○裴迪詩落日下崦嵫</hi>
<hi>清波殊𣺌漫○漢樂歌西顥沆碭秋氣肅殺注沆碭白氣之貌</hi>
　　　金山寺<hi>按鎮江志金山在大江中去城七里舊名浮玉謂自玉京諸峯浮而至此唐有</hi>
　　　　<hi>裴頭陀開山得金李錡時鎮潤州表名金山唐亦謂之伏牛山云</hi>
重經髙處寺一與白雲親樹木有春意江山如故人幽<lb/>
軒含氣象偏影落風塵日暮臨歸去徘徊欲損神<hi>白詩獨上</hi>
<hi>髙寺去一與白雲期○偏半也此言山之半影近城闕也○唐詩晚來題竹偏幽獨恐傷神</hi>
<pb n="KR4d0074_WYG_024-4a"/>
　　　揖仙閣<lb/>
結閣揖仙子疏塘臨隠扉水花紅四出山竹翠相圍雲<lb/>
度疑軿下鳬驚恐舄飛蜀薑寧可待投釣此忘歸<hi>杜詩水花</hi>
<hi>寒落岸○雲軿用王母事○鳬舄用葉令王喬事○李義山贈鄭讜詩越桂留烹張翰鱠蜀薑供煮陸機蓴又</hi>
<hi>左慈傳曹操顧衆賔曰今日髙㑹所少吳松江鱸魚耳慈求銅盤貯水以竹竿餌釣於盤中須㬰引一鱸魚出</hi>
<hi>操又曰既已得魚恨無蜀中生薑耳慈曰亦可得也操恐其近取因曰吾前日遣人到蜀買錦可過敕使者増</hi>
<hi>市二端語頃即得薑還併獲操使報命</hi>
　　　舟夜即事<lb/>
<pb n="KR4d0074_WYG_024-4b"/>
火炬臨遙岸餘光照客船水明魚中餌沙暖鷺忘眠感<lb/>
慨無窮事遲回欲曉天山泉如有意枕上送潺湲<hi>杜詩沙暖</hi>
<hi>睡鴛鴦均為沙暖一稱睡一稱忘眠○宋子京杜宇詩云蜀月初殘夜巴山欲曉天○湘君觀流水兮潺湲</hi>
　　　何處難忘酒二首<lb/>
何處難忘酒英雄失志秋廟堂生莽卓巖谷死伊周賦<lb/>
斂中原困干戈四海愁此時無一盞難遣壯圖休<hi>公自注云</hi>
<hi>擬白樂天作○樂天又以不如來飲酒命篇</hi>
　　　其二<lb/>
<pb n="KR4d0074_WYG_024-5a"/>
何處難忘酒君臣㑹合時深堂拱堯舜宻席坐皋䕫和<lb/>
氣襲萬物歡聲連四夷此時無一盞真負鹿鳴詩<hi>傅武仲舞</hi>
<hi>賦鄭衛之樂所以娱宻坐接歡欣也○韓詩宻席羅嬋娟</hi>
　　　送孫子髙<lb/>
蕩漾江南客融怡席上珍一樽相别酒千里獨歸人客<lb/>
路貧堪病交情逺更親自慙兒女意失淚滴衣巾<hi>儒有席上</hi>
<hi>之珍以待聘注席猶鋪陳也鋪陳注古堯舜之善道以待見問也○言既貧矣豈堪復病○杜詩行色秋將晚</hi>
<hi>交情老更親○周謨作晉陵太守周顗周嵩往别謨以將別涕泗不止嵩怒曰斯人乃婦女與人别唯啼泣便</hi>
<pb n="KR4d0074_WYG_024-5b"/>
<hi>舍去○李白詩何必兒女情相看淚成行</hi>
　　　送董傅<lb/>
悠悠隴頭水日夜向西流行路未云已歸人空復愁文<lb/>
章合用世顔髮未驚秋一聽秦聲罷還來上國游<hi>據東坡有</hi>
<hi>書與韓魏公乞葬董傅疑即此人也詩末句云一聴秦聲罷而坡書説得秦中故人書報傅死是傅游秦中未</hi>
<hi>歸而卒於逆旅矣坡稱傅文章有出塵之姿而公詩亦謂文章合用世惜乎其命之窮耳○王建古調一東一</hi>
<hi>西隴頭水一聚一散天邊霞○辛氏三秦記隴山一名隴坻又名分水嶺故有東西之别○楊惲傳家本秦也</hi>
<hi>能為秦聲○儲光羲詩一聴南津曲分明散客愁</hi>
<pb n="KR4d0074_WYG_024-6a"/>
　　　寄深州晁同年<hi>深州為饒陽郡屬河北路</hi>
秀色歸荒隴新聲換氄毛日催花蘂急雲避鴈行髙駐<lb/>
馬旌旗暖傳觴鼓吹豪班春不知負短髮為君搔<hi>堯典鳥獸</hi>
<hi>氄毛新聲謂鳥聲</hi>
　　　白雲然師<lb/>
白首一山中形骸槁木同苔争菴徑路雲補衲穿空塵<lb/>
土隨車轍波濤信柁工昬昬老南北應謝此髙風<hi>莊子形固</hi>
<hi>可使如槁木○阮籍詩皋蘭被逕路○圓智師見雲岩補草鞋云作甚麽岩云將敗壊補敗壊○鮑宣傳今貧</hi>
<pb n="KR4d0074_WYG_024-6b"/>
<hi>民菜食不厭衣又穿空注空孔也唐尊衣弊履空注空穿也○唐球詩衲補雲千片香焚篆一窠上句工○杜</hi>
<hi>詩兒童莫信打慈鴉信猶任也</hi>
　　　自白土村入北寺二首<lb/>
木杪田家出城隂野逕分溜渠行碧玉畦稼卧黄雲薄<lb/>
槿臙脂染深荷水麝焚夕陽人不見雞鶩自成羣<hi>唐劉得仁</hi>
<hi>詩菡萏徧秋水隔林香似焚○太平廣記羅公逺曰混跡雞鶩之羣窺閱蜉蝣之境</hi>
　　　其二<lb/>
雨過百泉出秋聲連衆山獨尋飛鳥外時度亂流間坐<lb/>
<pb n="KR4d0074_WYG_024-7a"/>
石偶成歇看雲相與還㑹須營一畝長此隔潺湲<hi>孟郊詩一</hi>
<hi>雨百泉漲兩潭夜來深○唐詩行到水窮處坐看雲起時○儒行篇儒有一畝之宫○杜詩誅茅初一畝○賈</hi>
<hi>誼傳長此安窮</hi>
　　　題朱郎中白都莊<lb/>
瀟灑桐廬守滄洲寄一㕓山光隔釣岸江氣雜炊煙藜<lb/>
杖聽鳴櫓籃輿看種田明時須共理此興在他年<hi>桐廬縣屬</hi>
<hi>睦州睦即嚴州也縣有嚴陵山及陵釣臺○戎昱詩水痕浸岸栁山翠借㕑煙句頗類此○漢循吏傳孝宣帝</hi>
<hi>常稱曰庶民所以安其田里而亡歎息愁恨之聲者政平訟理也與我共此者惟良二千石乎</hi>
<pb n="KR4d0074_WYG_024-7b"/>
　　　史教授獨善堂<lb/>
湖海十年舊林塘三畝餘静非談者隠貧勝富人居列<lb/>
鼎亦何有幅巾聊自如猶應不獨善學子滿堦除<hi>揚子法言</hi>
<hi>談言談行不逢其時談者隠也注謂東方朔○向子平言吾巳知富不如貧貴不如賤古語力能勝貧謹能勝</hi>
<hi>禍○末言史非但獨善亦推以教人○韓詩翩翩媚學子牆屏日有徒</hi>
　　　寄福公道人<lb/>
帝力䕶禪林滄洲側布金<hi>側布金見長干寺注</hi>樓依水月觀門接<lb/>
海潮音開士但軟語遊人多苦吟曽同方丈宿燈火夜<lb/>
<pb n="KR4d0074_WYG_024-8a"/>
沈沈<hi>阿彌陁十六觀有水觀○唐人天竺詩樓觀滄海日門聴淅江潮○普門品梵音海潮音勝彼世間</hi>
<hi>音○妙法蓮華經跋陁羅等與其同伴十六開士云云開士者能自開覺又開他心菩薩之異名也○杜詩夜</hi>
<hi>䦨接軟語落月如金盆○錢起詩水月通禪觀</hi>
　　　閒身<lb/>
身閒宜晩食嵗晏忌晨興人自嘲便腹吾方樂曲肱睡<lb/>
蛇雖不去夢虺巳無憑寄語林中客思禪病未能<hi>東坡荅畢</hi>
<hi>仲舉書云偶讀戰國䇿見處士顔蠋之語晩食以當肉忻然而笑若蠋者可謂巧於貧者也菜羮菽黍差晩而</hi>
<hi>食其味與八珍等而既飽之餘芻豢滿前惟恐其不持去也美惡在我何與於物○道家法春夏早起取雞鳴</hi>
<pb n="KR4d0074_WYG_024-8b"/>
<hi>時秋冬晏起取日出時葢在陽勝之以隂在隂勝之以陽裴度奏疏亦載此素問云冬三月此謂閉藏水氷地</hi>
<hi>坼無擾乎陽早卧晏起必待日光此志若伏若匿若有私意若巳有得去寒就温無泄皮膚此冬氣之應養藏</hi>
<hi>之道也○邊韶字孝先晝日假卧弟子嘲之曰邊孝先腹便便嬾讀書但欲眠○遺教經諸煩惱賊常伺殺人</hi>
<hi>甚於怨家安可睡眠不自警覺煩惱毒蛇睡在汝心譬如黑蛇在汝室睡當以持戒之鈎早併除之睡蛇既出</hi>
<hi>乃可安眠不出而眠是無慚人也○林中一作中林○郭璞遊仙詩長揖當途人去來山林客又王康琚反招</hi>
<hi>隠詩今雖盛明世能無中林士中林林中也</hi>
　　　還家<lb/>
還家豈不樂生事未應閒朝日巳復出征鞍今更攀傷<lb/>
<pb n="KR4d0074_WYG_024-9a"/>
心百道水閡目數重山何以忘羇旅翛然醉夢間<hi>唐人詩終</hi>
<hi>日昏昏醉夢間</hi>
　　　題湯泉壁示諸子有欲閒意<lb/>
吟哦一水上披寫衆峰間偶運非彭澤留名比峴山君<lb/>
才今卨稷家行古原顔平世雖多士安能易地閒<hi>言不同淵</hi>
<hi>明之不遇時也○杜預好為後世名刻石為二碑紀其勲績一沈萬山之下一立峴山之上曰焉知此後不為</hi>
<hi>陵谷乎○原顔原憲顔淵</hi>
　　　和張公舍人訪浄因<hi>張唐公</hi>
<pb n="KR4d0074_WYG_024-9b"/>
西城方外士傳法自南華<hi>南華韶州六祖寺名詩意葢言唐公傳法自曹溪耳</hi>髙<lb/>
蹈玩一世旁通兼數家來游仁者静傳詠正而葩<hi>仁者静樂</hi>
<hi>山之意○進學解詩正而葩</hi>乗興何時再還能託後車<hi>晉王子猷雪夜訪戴安道</hi>
<hi>時在剡乘興棹舟經宿方至既及門而返曰乗興而來興盡而返何必見安道耶○詩云命彼後車謂之載之</hi>
<hi>注後車倅車也</hi>
　　　沂溪懐正之<hi>孫侔也</hi>
故人何處所天角浪漫漫寂寞斷音驛徘徊愁肺肝世<lb/>
情紛可怪旅況浩難安願化東南鵠髙飛託羽翰<hi>選詩願為</hi>
<pb n="KR4d0074_WYG_024-10a"/>
<hi>雙鴻鵠奮翅起髙飛正之居江淮間公欲就之故云東南鵠</hi>
　　　荅許秀才<lb/>
髙陽有才子負笈求晨饘所趣少知者其辭多慨然樵<lb/>
妻竟謝絶漂母嘗哀憐尚友古之人于今猶壯年<hi>文公十八</hi>
<hi>年昔髙陽氏有才子八人注謂帝顓頊之後又隠十年許大岳之𦙍也注謂大岳神農之後蘇氏古史顓頊本</hi>
<hi>神農之後○後漢李固傳注固改易姓名杖䇿驅驢負篋追師三輔學五經○前漢朱買臣家貧常刈薪樵賣</hi>
<hi>以給食擔束薪行且誦書其妻亦負戴以相隨數止買臣無謳歌道中買臣愈益疾歌妻羞之求去○韓信傳</hi>
<hi>漂疋妙反以水擊絮曰漂漂母對樵妻甚工</hi>
<pb n="KR4d0074_WYG_024-10b"/>
　　　次韻景仁雪霽<lb/>
新霽生屋霤殘照著垣衣委翳無多在飄零更不飛㘭<lb/>
中餘宿潤暖處自朝暉稍見青青色還從栁上歸<hi>酉陽雜俎</hi>
<hi>辨瓦松博雅云在屋曰昔耶在垣曰垣衣○山谷荼䕷詩飄雪浄垣衣○杜詩青歸栁葉新○李白詩寒雪梅</hi>
<hi>中盡春風栁上歸</hi>
　　　次韻景仁二月五日夜風雪<lb/>
何知此邂逅談笑接清揚對雪知春淺回燈惜夜長宻<lb/>
雲通炫晃殘月墮㝠茫故有臨卭客抽毫興未忘<hi>詩子之清</hi>
<pb n="KR4d0074_WYG_024-11a"/>
<hi>揚注清視清明也揚廣而顔角豐滿○炫轉晃耀言雪也○范景仁成都人故用相如事</hi>
　　　次韻沖卿過睢陽<lb/>
宫廟此神鄉留親泊楚艎天開今壯麗地積古悲涼不<lb/>
改山河舊猶餘草木荒還聞足賔客誰是漢鄒陽<hi>劉向傳丘</hi>
<hi>隴彌髙宫廟甚麗○艅艎吳大舟今用楚艎猶淮南子所謂越舼蜀舲之類○杜詩國破山河在城春草木深</hi>
<hi>○漢傳稱梁王築東苑方三百餘里廣睢陽城七十里○睢陽梁孝王都故用鄒陽事</hi>
　　　荅沖卿<lb/>
風作九衢黄南窗坐正涼破𤓰青玉美浮荈白雲香詩<lb/>
<pb n="KR4d0074_WYG_024-11b"/>
懶猶能強官閒肯便忘賢愚各有用尺寸果誰長<hi>九衢黄謂</hi>
<hi>塵土也○栁文天説云云下而黄者世謂之地○荈茶也見送周都官通判湖州注言不以官閒而忘其職所</hi>
<hi>當憂○杜欽傳職閒無事欽所好也○太史公白起王翦賛鄙語云尺有所短寸有所長</hi>
　　　得書知二弟附陳師道舟上汴<lb/>
兒童聞太丘邂逅兩心投與汝今為伴知吾不復憂園<lb/>
桃已解蕚沙水欲驚舟一見南飛鴈江邊肯更留<hi>人之為頗</hi>
<hi>僻多由交非其類耳今喜其得友必能相觀以善可免父兄之憂○陳實為太丘長○解蕚猶破蕚也○酈道</hi>
<hi>元水經云浚儀縣牛首鄉東北注渠謂之沙水許慎云水散石也歴扶溝汝南新陽山桑龍亢義城等縣入于</hi>
<pb n="KR4d0074_WYG_024-12a"/>
<hi>淮觀此則自淮以達京師水程必值沙水故憂其驚舟焉○言見鴈而更深兄弟之思欲亟面也</hi>
　　　初憩和州<lb/>
衣足一囊弊粟餘三釡陳猶依食貧地已愧省煩人塵<lb/>
土病催老風波愁過春詩書今在眼還欲討經綸<hi>莊子衣弊</hi>
<hi>履穿貧也又王吉傳囊衣注一囊之衣○釡注六斗四升曰釡又曽子吾及親三釡而心樂○漢書太倉之粟</hi>
<hi>陳陳相因○東坡贈月長老詩子有折足鐺中餘五合陳坡詩大抵取其意足如言陳更不言粟介甫則必先</hi>
<hi>有粟字方使陳字坡詩如已遣亂蛙成兩部兩部亦暗帶樂字故葉石林謂坡詩有歇後語然不害其為奇也</hi>
<hi>○詩三嵗食貧○省煩見初去臨川注</hi>
<pb n="KR4d0074_WYG_024-12b"/>
　　　瘧起舍弟尚未已示道原<hi>道原姓沈公之妺壻</hi>
側足呻吟地連甍瘧瘴秋窮鄉醫自絀小市藥難求肝<lb/>
膽疑俱破筋骸謾獨瘳慙君逺從我契濶每同憂<hi>自絀者醫</hi>
<hi>自知其技止此耳○杜詩隔日搜脂膸亦肝膽破之意或指遇疾而憂之過</hi>
　　　送杜十八之廣南<lb/>
東南炎海外尋訪又輸君過嶺猿啼暖貪程馬送曛清<lb/>
談消瘴癘秀句起煙雲及早來鄉薦朝廷尚右文<hi>劉長卿詩</hi>
<hi>嶺暗猿啼月江寒鷺映濤</hi>
<pb n="KR4d0074_WYG_024-13a"/>
　　　慧聚寺次張祜韻<lb/>
峰嶺互出沒江湖相吐吞園林浮海角臺殿擁山根百<lb/>
里見漁艇萬家藏水村地偏來客少幽興祗桑門<hi>寺在崑山</hi>
<hi>據祜集中無慧聚寺却有題蘇州思益寺詩疑即慧聚寺詩四面山形斷樓臺此逈臨兩峰髙崪兀一水下淫</hi>
<hi>滲鑿石西龕小穿松北塢深㑹當來結舍長月共僧吟○韓詩山狂谷狠相吐吞○桑門見泝栰注○二詩所</hi>
<hi>言景雖相似但非次韻耳</hi>
　　　吳江<hi>即松江亦名笠澤今隸平江</hi>
莽莽昔登臨秋風一散襟地留孤嶼小天入五湖深<hi>孤嶼</hi>
<pb n="KR4d0074_WYG_024-13b"/>
<hi>疑指洞庭山○五湖見次韻張唐公三首注</hi>柑橘無千里魚鰕有萬金吾雖<lb/>
輕范蠡終欲此幽尋<hi>禹貢揚州厥包橘柚錫貢今吳江正在古揚境内言包入於京師又</hi>
<hi>徧輸四方故云無千里○齊威公聘陶朱公問曰公所住輒至千萬家累億金何術乎公曰夫治生之法有五</hi>
<hi>水畜第一所謂水畜者魚也以六畝地為池池中有九洲即求懐子鯉魚長三尺者二十頭牡鯉四頭以二月</hi>
<hi>上旬庚日納池中令無聲魚必生所以養鯉者不相食易長又貴也○又吳越春秋畜魚三年其利可以致千</hi>
<hi>萬○蠡霸者之佐公薄之</hi>
　　　江<lb/>
靈源開闢有贏縮但相隨逆折山能礙奔流海與期泥<lb/>
<pb n="KR4d0074_WYG_024-14a"/>
沙坼蚌蛤雲雨暗蛟螭欲問深何許馮夷秪自知<hi>羊叔子言</hi>
<hi>自有宇宙便有此山○應瑒河賦云咨靈川之遐源兮干崑崙之神丘○贏縮盈虚之理相因○揚子水避礙</hi>
<hi>則通于海又百川學海而至于海○杜詩螺蚌滿近郭蛟螭乗九皋○博物志馮夷華隂童鄉人得道化為河</hi>
<hi>伯又山海經曰從極之淵深三百仞唯馮夷常都焉馮夷人面乗雲車駕兩龍○杜詩萬里滄浪水龍蛇祗自</hi>
<hi>深○韋應物詩失意還獨語多愁祗自知</hi>
　　　江南<lb/>
江南春起柂秋至尚波濤問舍才能定呼舟已復操行<lb/>
歌付浩蕩歸夢得蕭騷冉冉欲何補紛紛為此勞<hi>杜詩君今</hi>
<pb n="KR4d0074_WYG_024-14b"/>
<hi>起柂春江流○莊子津人操舟若神郭受詩蓮葉舟輕自學操○列子天瑞篇林類拾穂行歌○杜詩白鷗沒</hi>
<hi>浩蕩此欲去京師之意</hi>
　　　賈生<lb/>
漢有洛陽子少年明是非所論多感慨自信肯依違死<lb/>
者若可作今人誰與歸應須蹈東海不若涕沾衣<hi>當時天下</hi>
<hi>皆已謂治安而誼獨以抱火措薪為憂能明是非者○次聨言痛哭流涕言不同俗脂韋○趙文子曰死者若</hi>
<hi>可作也吾誰與歸○魯仲連不肯帝秦曰彼即肆然而為帝過而為政於天下則連有蹈東海而死矣○言仲</hi>
<hi>連蹈東海不若誼仕漢切於救時</hi>
<pb n="KR4d0074_WYG_024-15a"/>
　　　還自舅家書所感<lb/>
行行過舅居歸路指親廬日苦樹無賴天空雲自如黄<lb/>
焦下澤稻綠碎短樊蔬沮溺非吾意憫嗟聊駐車<hi>言日色熾</hi>
<hi>盛樹木無生之意○杜詩韋曲花無賴○言雲氣凝然不動且散漫不族也此時憫旱○言將濟世不與鳥獸</hi>
<hi>同羣</hi>
　　　世事<lb/>
世事一何稠論心日已偷<hi>偷者苟若而可之謂○趙孟其語偷不似民主</hi>尚䝉<lb/>
今士笑宜見古人羞老圃聊須問良田亦欲求非闗畏<lb/>
<pb n="KR4d0074_WYG_024-15b"/>
黻冕無責易身脩<hi>大官憂重責深不若下位之安古人稱智効一官不以薄才而尸重任也</hi>
　　　寄純甫<lb/>
塞上無花草飄風急我歸梢林聽澗落巻土看雲飛想<lb/>
子當紅蘂思家上翠微江寒亦未巳好好著春衣<hi>杜牧詩江</hi>
<hi>東子弟多豪俊巻土重來未可知○梢林巻土皆言風也○髙適詩博陵無近信猶未換春衣</hi>
　　　招丁元珍<lb/>
黙黙不自得紛紛何所為畫墁聊取食獵較乆隨時秋<lb/>
入江湖暗風生草樹悲黄花一杯酒思與故人持<hi>畫墁見上注○</hi>
<pb n="KR4d0074_WYG_024-16a"/>
<hi>退之蝦蟇詩獵較務同俗全身斯為孝又秋日苦易晩</hi>
　　　遊杭州聖果寺<lb/>
登髙見山水身在水中央下視樓臺處空多樹木蒼浮<lb/>
雲連海氣落日動湖光偶坐吹横笛殘聲入富陽<hi>杜詩浮雲</hi>
<hi>連海岱○富陽杭州屬縣○劉得仁詩坐乆東樓望鐘聲振夕陽</hi>
　　　京兆杜嬰大醇能讀書其言近莊其為人曠達<lb/>
　　　　而㢘清自託於醫無貴賤請之輒往卒也以<lb/>
　　　　詩二首傷之<lb/>
<pb n="KR4d0074_WYG_024-16b"/>
蕭瑟野衣巾能忘至老貧避囂依市井䝉垢出埃塵接<lb/>
物工齊物勞身恥為身傷心宿昔地不復見斯人<hi>史記賈誼</hi>
<hi>曰吾聞古之聖人不居朝廷必在醫卜之中○接物句言貴賤請之輒往○勞其身而為人非自為</hi>
　　　其二<lb/>
叔度醫家子君平卜肆翁蕭條昨日事髣髴古人風舊<lb/>
宅雨生菌新阡寒轉蓬存亡誰一問嗟我亦窮空<hi>黄憲字叔</hi>
<hi>度世貧賤父為牛醫同郡戴良材髙倨傲而見憲未嘗不正容及歸閔然若有失也其母曰復從牛醫兒來耶</hi>
<hi>○嚴君平卜筮於成都市裁日閱數人得百錢足自養則閉肆下簾而授老子○退之雨詩見牆生菌徧○賈</hi>
<pb n="KR4d0074_WYG_024-17a"/>
<hi>山傳曽不得蓬顆蔽冢而託葬焉注土生蓬爾</hi>
　　　江上二首<lb/>
潮連風浩蕩沙引客淹留落日更清坐空江無近舟<hi>謂舟</hi>
<hi>不來也</hi>共看葭葦宅聊即稻粱謀未敢嗟艱食㐫年半九<lb/>
州<hi>言水濶舟逺○韓詩淺有葭葦李陵大澤葭葦中○半字古人語亦多用戰國策載逸詩云行百里者半</hi>
<hi>九十如謝靈運云若殷仲文讀書半袁豹則文才不減班固</hi>
　　　其二<lb/>
書自江邊使鄉鄰病餓稠何言萬里客更作百身憂補<lb/>
<pb n="KR4d0074_WYG_024-17b"/>
敗今誰䘏趍生我自羞西南雙病眼落日倚扁舟<hi>鄉鄰必指</hi>
<hi>撫州公時居建業故自稱客○秦詩黄鳥如可贖兮人百其身○杜詩長為萬里客有媿百年身此百身憂謂</hi>
<hi>所憂不止一處一事而巳○荀子富國篇彼得之不足以藥傷補敗○陸龜䝉詩均荒補敗豈無術○吕居仁</hi>
<hi>詩萬里長江一尊酒故人何處倚扁舟疑倣此意</hi>
　<lb/>
　<lb/>
　<lb/>
　王荆公詩注巻二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>王荆公詩注巻十九</head> <lb/>
    <p>
<pb n="KR4d0074_WYG_019-1a"/>
欽定四庫全書<lb/>
　王荆公詩注巻十九<lb/>
　　　　　　　　　　　　　宋　李壁　撰<lb/>
　　古詩<lb/>
　　　泊舟姑蘇<lb/>
朝遊盤門東暮出閶門西<hi>姑蘇城門有五曰盤門閶門葑門婁門齊門</hi>四顧<lb/>
茫無人但見白日低荒林帶昏煙上有歸鳥啼物皆得<lb/>
所託而我無安棲<hi>陶詩萬族各有託孤雲獨無依</hi>
<pb n="KR4d0074_WYG_019-1b"/>
　　　崑山慧聚寺次孟郊韻<hi>寺在蘇州</hi>
僧蹊蟠青蒼莓苔上秋床露翰飢更清<hi>露翰指鶴也</hi>風蘤遠<lb/>
亦香掃石出古色洗松納空光久遊不忍還廹迮冠蓋<lb/>
場<lb/>
　　　如歸亭順風<lb/>
春江窈窈來無地飛帆浩浩窮天際<hi>文選飛閣流丹下臨無地然此語意</hi>
<hi>乃謂江所從來遠也○謝元暉詩天際識歸舟</hi>朝出吳川夕霅溪回首喬林吹<lb/>
岸薺<hi>顔之推家訓云羅浮山記云望平地樹如薺故戴嵩詩云長安樹如薺</hi>篙師晝卧自嘯<lb/>
<pb n="KR4d0074_WYG_019-2a"/>
歌戲彼挽舟行復止<hi>言順流適意笑泝者之勞也</hi>人生萬事反衍多<lb/>
道路後先能幾何<hi>莊子秋水篇北海若曰以道觀之何貴何賤是謂反衍注貴賤之道反復</hi>
<hi>相尋</hi>
　　　垂虹亭<lb/>
三江五湖口地與天不隔<hi>書疏三江謂震澤之三江周禮職方揚州藪曰具區浸曰</hi>
<hi>五湖五湖即震澤也按三江者在蘇州東南三十里名三江口一江西南上七十里至太湖名曰松江古笠澤</hi>
<hi>江一江東南上七十里自蜆湖名曰上江亦曰東江一江東北下三百餘里入海名曰下江亦曰婁江於其分</hi>
<hi>處號曰三江口</hi>日月所蔽虧東西𣺌然白<hi>日月蔽虧見登景德㙮注</hi>漫漫浸<lb/>
<pb n="KR4d0074_WYG_019-2b"/>
北斗浩浩浮南極誰投此虹蜺欲濟兩間阨<hi>演孔圖曰天子外苦</hi>
<hi>兵威内奪臣無忠則天投蜺後漢五行志靈帝光和元年有黒氣墜温明殿庭中身五色有頭長十餘丈似龍</hi>
<hi>上問蔡邕對曰所謂天投蜺者也</hi>中流雜蜃氣欄楯相承翼<hi>昭元年魚鹽蜃蛤弗</hi>
<hi>加於海○漢天文志海旁蜃氣象樓臺</hi>初疑神所爲滅没在頃刻<hi>漢天馬歌走滅</hi>
<hi>没</hi>晨興坐其上傲兀至中昃猶憐變化功不謂因人力<lb/>
今君持酒漿談笑顧賓客頗誇九州物壯麗此無敵熒<lb/>
煌丹砂柱璀璨黄金壁<hi>退之詩洞庭九州間厥大誰與讓○柱以丹砂塗之如赤石脂</hi>
<hi>泥壁之類壁謂璧當相如賦華欀璧當注以玉爲椽頭當即所謂璇題玉題者也</hi>中家不慮始<lb/>
<pb n="KR4d0074_WYG_019-3a"/>
助我皆豪殖喟予獨感此剥爛有終極改作不可無還<lb/>
當采民力<hi>商君傳民不可與慮始而可與樂成言中人之家力薄不遑慮始助我者皆貨殖之徒也</hi>
<hi>賈生傳豪殖而大彊注殖立也</hi>
　　　張氏静居院<lb/>
動者利進為静者樂止居物性有偏得惟賢時巻舒張<lb/>
侯始出仕所至多名譽老矣歸偃休買地斸荒蕪屋成<lb/>
爲令名名實與時俱南堂棲幽真晨起瞻像圖北堂畫<lb/>
五禽游戲養形軀<hi>華佗傳古之仙者爲導引之事名五禽之戲一曰虎二曰鹿三曰熊四曰</hi>
<pb n="KR4d0074_WYG_019-3b"/>
<hi>猨五曰鳥引挽要體動諸闗節以求難老</hi>燕有諸賓庭學有諸子廬問侯年<lb/>
幾何矯矯八十餘問侯何能爾心不藏憂愉<hi>唐栁公度善攝生年</hi>
<hi>八十餘尚强力常云吾初無術但未嘗以氣海暖冷物熟生物不以元氣佐喜怒耳</hi>問侯客何爲<lb/>
弦歌飲投壺問侯兒何讀夏商及唐虞嵩山填門户洛<lb/>
水繞階除侯於山水間結駟有通衢我念老退者古多<lb/>
賢大夫留侯亦養生乃欲凌空虚閉門不飲酒豈異山<lb/>
中臞疏傅稍喜客揮金能自娛不聞喜教子滿屋青紫<lb/>
朱<hi>漢書疏廣父子俱移病乞骸骨上以其老皆許之加賜黄金二十斤皇太子贈以五十斤廣歸日令家設</hi>
<pb n="KR4d0074_WYG_019-4a"/>
<hi>酒食請族人故舊賓客廣所愛信老人説廣買田宅廣曰此金者聖主所以惠飬老臣也故樂與鄉黨宗族共</hi>
<hi>饗其賜以盡吾餘日不亦可乎於是族人悦服○廣傳曰吾既無以教化子孫不欲益其過而生怨不得云不</hi>
<hi>教子○疏廣之後無聞故公云爾</hi>張侯能兼取勝事古所無褒稱有樂<lb/>
石丞相爲之書而我不自量聞風亦歌呼<hi>秦嶧山碑云刻此樂石顔</hi>
<hi>師古注以泗濱浮磬作碑也</hi>
　　　丙戌五月京師作二首<lb/>
北風閣雨去不下驚沙蒼茫亂昏曉傳聞城外八九里<lb/>
雹大如拳死飛鳥<hi>慶歴六年五月甲申雨雹地震即此年也○漢五行志雹者隂脅陽也地</hi>
<pb n="KR4d0074_WYG_019-4b"/>
<hi>節四年五月山陽濟隂雨雹如雞子深二尺五寸殺二十人飛鳥皆死</hi>
　　　其二<lb/>
浮雲離披久不合太陽獨行乾萬物誰令昨夜雨滂沱<lb/>
北風蕭蕭寒到骨<lb/>
　　　答客<lb/>
士常疑西伯何至羑里辱<hi>文王囚於羑里</hi>瞽鰥親父子尚脫井<lb/>
廪酷昏主雖聖臣飛禍安可卜致命遂其志雖窮不為<lb/>
戮<hi>舜之父曰瞽叟書堯典有鰥在下曰虞舜○史記游俠傳虞舜窘於井廪○後漢周榮嘗勅妻子若卒遇</hi>
<pb n="KR4d0074_WYG_019-5a"/>
<hi>飛禍無得殯殮冀以區區腐身覺悟朝廷○困卦君子以致命遂志言身雖窮困而不干刑戮</hi>
　　　次韻唐彦猷華亭十詠<hi>彦猷名詢</hi>
　　　　顧林亭<lb/>
寥寥湖上亭不見野王居<hi>野王所居也顧野王梁大同中爲黄門侍郎又仕陳爲左</hi>
<hi>將軍嘗撰玉篇者梅聖俞集及劉貢父集皆有華亭十韻題云和楊令此稱唐彦猷當是林亭主人也○寰宇</hi>
<hi>志野王建州人仕陳爲光禄卿有宅在建安縣今此亦有之疑既顯遂不復歸鄉耳</hi>平林豈舊物<lb/>
嵗晩空扶疎自古賢聖人邑國皆丘墟<hi>易謙卦可用行師征邑國也</hi>
不朽在名德千秋想其餘<hi>野王無足稱公羞言事理如此</hi>
<pb n="KR4d0074_WYG_019-5b"/>
　　　　寒穴<lb/>
神泉冽冰霜髙穴與雲平<hi>易言山下出泉而此穴與雲平所以爲神</hi>空山渟<lb/>
千秋不出嗚咽聲山風吹更寒山月相與清北客不到<lb/>
此如何洗煩酲<lb/>
　　　　吳王獵場<lb/>
吳王好射虎但射不操戈<hi>吳志孫權好射虎所乘馬為虎所傷投以雙㦸虎却廢常</hi>
<hi>從張武擊以戈獲之○據貢父詠獵場云水犀十萬士白羽横彫戈若用水犀事則吳王爲夫差非孫權也</hi>
匹馬掠廣埸萬兵助遮羅<hi>沈存中觀畫馬詩四蹄雙翻掠草頭飛入平原不霑土</hi>
<pb n="KR4d0074_WYG_019-6a"/>
時平事非昔此地桑麻多<hi>髙適宋中詩時清更何有禾黍遍空山</hi>猛獸亦<lb/>
已盡牛羊在田坡<lb/>
　　　　始皇馳道<lb/>
穆王得八駿萬事得期修<hi>昭公十二年昔穆王欲肆其心周行天下將皆必有車轍</hi>
<hi>馬迹焉周穆王即位三十二年廵行天下馭八龍之駿一名絶地足不踐土二名翻羽行越飛禽三名奔宵夜</hi>
<hi>行萬里四名越影逐日而行五名踰輝毛色炳燿六名超光一形十影七名騰霧乘雲而趨八名挾翼身有肉</hi>
<hi>翅遞而駕焉案轡徐行以廵天下○穆王神智遠謀使轍迹遍於四海故絶異之物不期自服</hi>茫茫千<lb/>
載間復此好遠遊<hi>遠遊謂始皇也</hi>車輪與馬跡此地亦嘗留<hi>漢書</hi>
<pb n="KR4d0074_WYG_019-6b"/>
<hi>賈山傳秦為馳道於天下東窮燕齊南極吳楚江湖之上濱海之觀畢至華亭吳境宜轍跡之所歴也</hi>想<lb/>
當治道時勞者尸如丘<hi>言治道以備廵行死於征役者尸積如丘山甚言秦之無道也</hi>
　　　　柘湖<hi>公自注云湖中有山生柘故名柘湖記云女子為湖神今有廟</hi>
柘林著湖山菱葉蔓湖濱秦氏亦何事能為此湖神年<lb/>
年賽雞豚漁子自知津幽妖窟險阻禍福易欺人<hi>詩意言未</hi>
<hi>必秦女能神乃幽妖假託耳</hi>
　　　　陸瑁養魚池<hi>公自注云陸瑁仕吳為吏部尚書喜之父吳平喜仕晉為散騎</hi>
　　　　　<hi>常侍</hi>
<pb n="KR4d0074_WYG_019-7a"/>
野人非昔人亦復水上居紛紛水中游豈是昔時魚<hi>魚謂</hi>
<hi>陽橋之魚</hi>吹波浮還没競食糟糠餘吞舟不可見守此嵗月<lb/>
除<hi>莊子吞舟之魚碭而失水○詩今我不樂日月其除注除去也箋云今不自樂日月且過去不復暇爲之</hi>
　　　　華亭谷<hi>公自注云水行三百里入松江</hi>
巨川非一源源亦在衆流此谷乃清淺松江能覆舟<hi>荀子</hi>
<hi>云水則載舟水則覆舟言水發源處尚淺至其末派𣺌瀰乃能覆舟猶岷江濫觴東合百川爲稽天之浸</hi>蟲<lb/>
魚何所知上下相沉浮徒嗟大盈北浩浩無春愁<hi>華亭水自</hi>
<hi>大盈入松江而北入海</hi>
<pb n="KR4d0074_WYG_019-7b"/>
　　　　陸機宅<lb/>
故物一巳盡嗟此嵗年深野桃自着花荒棘自生鍼芊<lb/>
芊谷水陽鬱鬱崑山隂俛仰但如昨游者不可尋<hi>機思鄉詩</hi>
<hi>云彷彿谷水陽婉婉崑山隂</hi>
　　　　崑山<hi>公自注云世傳陸氏家生機雲故名崑山言生玉也○按吳地志云華亭水東</hi>
　　　　　<hi>有崑山</hi>
玉人生此山山亦傳此名崖風與穴水清越有餘聲<hi>禮記</hi>
<hi>聘義扣之其聲清越以長</hi>悲哉世所珍一出受欹傾不如猿與鶴棲<lb/>
<pb n="KR4d0074_WYG_019-8a"/>
息尚全生<hi>潘尼傳不能猗靡容悅出入﨑傾○機以河橋之敗爲成都王頴所殺孫惠與朱誕書曰</hi>
<hi>不意二陸相擕暗朝一旦湮滅道業淪䘮痛酷之深荼毒難言國䘮雋望悲豈一人</hi>
　　　　三女崗<hi>公自注云吳王葬三女於此</hi>
自古世上雄慷慨擅功名當時豈有力能使死者生<hi>言英</hi>
<hi>雄雖有蓋世之力不能使死者復活也</hi>三女死一丘此恨亦難平<hi>按寰宇志吳縣</hi>
<hi>有女墳湖吳王葬女取土成湖又郡國志三女墳在郭西闔閭食䗍魚羙留半賜小女女怨自殺王痛之𦵏於</hi>
<hi>郭西文石爲槨金印銀尊悉以送又吳王女墓在閶門外山川記云夫差女年十八童子韓重私悅之王怒女</hi>
<hi>結恨而死葬後重徃弔之以徑寸珠匣贈重據郡國志山川記皆有吳王女墳一以爲闔閭一以爲夫差未知</hi>
<pb n="KR4d0074_WYG_019-8b"/>
<hi>孰是或二王各有女冢也</hi>音容若有作無力傾人城<lb/>
　　　太白巖<hi>鄞縣時作</hi>
太白巃嵸東南馳衆嶺還合青分披煙雲厚薄皆可愛<lb/>
樹石疎密自相宜陽春已歸鳥語樂溪水不動魚行遲<lb/>
生民何由得處所與兹魚鳥相諧熙<hi>日觀魚鳥之樂而感民生之艱○退</hi>
<hi>之祭李氏文出從於人既相諧熙</hi>
　　　秃山<lb/>
吏役滄海上瞻山一停舟怪此秃誰使鄉人語其由一<lb/>
<pb n="KR4d0074_WYG_019-9a"/>
狙山上鳴一狙從之游相匹乃生子子衆孫還稠山中<lb/>
草木盛根實始易求攀挽上極髙屈曲亦窮幽衆狙各<lb/>
豐肥山乃盡侵牟<hi>莊子吳王浮江登於狙之山衆狙見恂然棄而走栁子厚憎王孫文山之</hi>
<hi>小草木必凌挫折挽使之瘁然後巳故王孫之居山常蒿然漢景帝紀侵牟萬民</hi>攘争取一飽<lb/>
豈暇議藏收大狙尚自苦小狙亦已愁稍稍受咋嚙一<lb/>
毛不得留狙雖巧過人不善操鋤耰所嗜在果榖得之<lb/>
常以偷嗟此海中山四顧無所投生生未云已嵗晩將<lb/>
安謀<hi>似言天下生齒日衆吏為貪牟公家無儲積而上未盡教養之方也</hi>
<pb n="KR4d0074_WYG_019-9b"/>
　　　贈曾子固<lb/>
曽子文章衆無有水之江漢星之斗挾才乘氣不媚柔<lb/>
羣兒謗傷均一口<hi>韓詩不知羣兒愚那用故謗傷子固晚稍用神宗嘗語之曰以卿才學宜</hi>
<hi>爲人所忌也</hi>吾語羣兒勿謗傷豈有曽子終皇皇借令不幸<lb/>
賤且死後日猶爲班與揚<hi>陳勝傳籍第令無斬服䖍云籍猶借也師古曰第但也言</hi>
<hi>但令無斬也班固與揚雄也王震作子固集敘亦云先生自負要似劉向不知韓愈為何如也○公平生最多</hi>
<hi>謗余嘗辨之見於所爲公集後序及建昌甯君書院記當摘取附此如荆公與段縫書云足下姑自重無輕議</hi>
<hi>鞏之類</hi>
<pb n="KR4d0074_WYG_019-10a"/>
　　　鮑公水<hi>水在臨川未詳鮑公何人</hi>
村南鮑公山山北鮑公水髙穴逗遠源泠泠落山觜玉<lb/>
色與飴味不可他味比竹樹四䝉密翠藤相披靡漫郎<lb/>
昔少年幽居得之此<hi>漫郎元次山自號也事見别注漫郎公自謂也</hi>臨窺若有<lb/>
遇愛歎無時已浮名未染汙求矢終焉爾奈何中棄入<lb/>
長安十載風塵化舊顔讙囂滿耳不可洗此水泠泠空<lb/>
在山<hi>晉孫楚所以枕流欲洗其耳</hi>
　　　寄李士寧先生<hi>士寧本末見七言八句律詩詳注</hi>
<pb n="KR4d0074_WYG_019-10b"/>
樓臺髙聳間晴霞松檜隂森夾栁斜渴愁如箭去年華<lb/>
陶情滿滿傾榴花自嗟不及門前水流到先生雲外家<lb/>
<hi>王右軍曰年在桑榆自然至此正賴絲竹陶寫○樂天詠家醖詩常嫌竹葉猶凡濁始覺榴花不正真○通典</hi>
<hi>扶南傳頓遜國有安石榴取汁停盆中數日成美酒又李義山詩我爲傷春心自醉不勞君勸石榴花○劉原</hi>
<hi>甫詞桃葉新聲榴花美味</hi>
　　　僧德殊家水簾求予詠<lb/>
淙淙萬音落石顛<hi>髙適還山吟石泉淙淙若風雨桂花松子常滿地</hi>皎皎一派<lb/>
當簷前清風髙吹鸞鶴唳白日下照蛟龍涎浮雲裝額<lb/>
<pb n="KR4d0074_WYG_019-11a"/>
自能巻缺月琢鉤相與懸朱門試問幽人價翡翠鮫綃<lb/>
不直錢<hi>東方朔大衣詩裝以浮雲縁以四海○包何秤詩鉤懸新月吐衡舉衆星隨○翡翠寶玉之類</hi>
<hi>非謂翠羽也歐公歸田録云余家有一玉罌形製甚古而精巧始得之梅聖俞以爲碧玉在穎州時嘗以示僚</hi>
<hi>屬坐有兵馬鈐轄鄧保吉者真宗朝老内臣也識之曰此寶器也謂之翡翠云禁中寶物皆藏宜聖庫庫中有</hi>
<hi>翡翠盞一隻所以識也○北夢瑣言張建章於渤海遇水仙遺之鮫綃以進明皇以爲珤○又絞綃即龍紗也</hi>
<hi>其價百金以爲服入水不濡</hi>
　<lb/>
　<lb/>
<pb n="KR4d0074_WYG_019-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　王荆公詩注巻十九<lb/>
</p>
<p>
</p>
  </div>
</body>
</text>
</TEI>
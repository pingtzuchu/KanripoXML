<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>王荆公詩注卷四十二</head> <lb/>
    <p>
<pb n="KR4d0074_WYG_042-1a"/>
欽定四庫全書<lb/>
　王荆公詩注卷四十二<lb/>
　　　　　　　　　　　　　宋　李壁　撰<lb/>
　　律詩<lb/>
　　　送黄吉父入京題清涼寺壁<lb/>
薫風洲渚薺花繁㸔上征鞍立寺門投老難堪與公别<lb/>
倚崗<hi>一作江</hi>從此望回<hi>一作/還</hi>轅<hi>李白詩東風春草緑江上候歸軒</hi>
　　　送和父至龍安微雨因寄吳氏女子<lb/>
<pb n="KR4d0074_WYG_042-1b"/>
荒煙涼雨助人悲淚染衣襟不自知除却東風沙際緑<lb/>
一如㸔汝過江時<hi>劉孝標書泫然不知涕之无從也○杜詩春從沙際歸</hi>
　　　與道原步至景徳寺<lb/>
前時偶見花如夢紅紫紛披競淺深今日重來如夢覺<lb/>
靜無餘馥可追尋<hi>公自注云元豐七年三月十九日○傳燈録陸亘大夫見南泉南泉云老</hi>
<hi>僧見一株花如夢相似陸當下有省</hi>
　　　過法雲寺<hi>按建康志寺在城外東北十里本齊集善寺齊世祖為豫章文獻王造也</hi>
路過潮溝八九盤<hi>按建康實録潮溝吳大帝所開以引江潮其舊迹在天寳寺後</hi>招提<lb/>
<pb n="KR4d0074_WYG_042-2a"/>
雪脊隠雲端金鈿一一花總老翠被重重山更寒<hi>髙齊築三</hi>
<hi>䑓少帝登脊疾走殊无畏怖○招提雪脊謂寺之屋稜也必加堊故云雪脊公又有招提素脊隠西阿句○樂</hi>
<hi>天詩亭脊大髙君莫坼東家留取當西山○金鈿翠被見招約之職方注</hi>
　　　光宅寺<hi>光宅寺梁武帝宅也其北齊安寺隔淮齊武帝宅也宋興又在其北齊安今為</hi>
　　　　<hi>妙靜寺在城東門外前臨官路後徙置髙壠面秦淮南唐昇元中建</hi>
齊安孤起宋興前光宅相仍一水邊<hi>選詩何慚宿昔意猜恨坐相仍</hi>蜂<lb/>
分蟻爭今不見故窠遺垤尚依然<hi>抱朴子云蟻有兼弱之智蜂有攻寡之訃</hi>
<hi>又五行記云後魏顯宗時兖州有黒蟻與赤蟻交鬬長六十步廣四寸赤蟻斷頭而死東魏孝靜時鄴下有黄</hi>
<pb n="KR4d0074_WYG_042-2b"/>
<hi>蟻與黒蟻鬬○白傅詩蜂窠與蟻蛭隨分有君臣</hi>
　　　題勇老退居院<hi>公自注今鐵索按建康志鐵索寺名今名瑞相在城南門外本</hi>
　　　　<hi>晉時尼寺至宋建業十一年有尼鐵索羅等三人至因以為號及宋朝開寳中有僧重興</hi>
　　　　<hi>瑞相禪師塔又改今額</hi>
道人投老寄山林偶坐翛然洗我心夢境此身能且在<lb/>
明年寒食更相尋<hi>易聖人以此洗心○盧携詩老夫如且在不用歎屯奇○白樂天詩好去</hi>
<hi>今年江上春明年未死還相見</hi>
　　　與寳覺宿龍華院三絶<lb/>
<pb n="KR4d0074_WYG_042-3a"/>
老於塵迹倦追攀但見幽人數徃還憶我小詩成悵望<lb/>
金山祗隔數重山<hi>公自注云某舊有詩京口𤓰州一水間鍾山只隔數重山春風自緑江南</hi>
<hi>岸明月何曽照我還○按建康志溧陽縣南五十里亦有金山不知詩指此山或浮玉之金山也然後两篇又</hi>
<hi>言京口只是浮玉之金山</hi>
　　　其二<lb/>
世間投老斷攀縁忽憶東遊巳十年但有當時京口月<lb/>
與公隨我故依然<hi>維摩經云何斷攀縁以无所得若无所得即无攀縁○按鎮江志孫權自</hi>
<hi>吴徙丹徒謂之京城亦曰京口晉桓温以京口兵勁不欲郗愔居北府故有京口酒可飲兵可用之言即指此</hi>
<pb n="KR4d0074_WYG_042-3b"/>
<hi>也今尚有京口鎮去城最近與𤓰洲相對土人但呼為江口鎮云○劉夢得詩淮水東邊舊時月夜深還過女</hi>
<hi>墻來又李白詩月行長與人相隨</hi>
　　　其三<lb/>
與公京口水雲間問月何時照我還邂逅我還還問月<lb/>
何時照我宿金山<lb/>
　　　清涼寺白雲菴<lb/>
菴雲作頂峭無鄰水月為衿靜稱身木落崗巒因自獻<lb/>
水歸洲渚得横陳<hi>杜月峽瞿塘雲作頂○杜牧詩水如環佩月如襟○自獻見尚書○周禮</hi>
<pb n="KR4d0074_WYG_042-4a"/>
<hi>掌客注有横陳字又騷詞横自陳兮君之前今人但取首楞嚴經於横陳時味如嚼蠟非也</hi>
　　　自定林過西菴<lb/>
午雞聲不到禪林栢子煙中靜擁衾忽憶西巖道人語<lb/>
杖藜乗興得幽尋<lb/>
　　　歸菴<lb/>
稻畦藏水緑秧齊松鬛初乾尚有泥縱蹇尋岡歸獨臥<lb/>
東菴殘夢午時雞<hi>酉陽雜俎松言五粒者粒當言鬛自有一種名鬛皮無鱗甲而結實多</hi>
　　　雪中遊北山呈廣州使君和叔同年<lb/>
<pb n="KR4d0074_WYG_042-4b"/>
南枝嵗晚亦花開有底堪隨驛使來㸔取鍾山如許雪<lb/>
何須持寄嶺頭梅<hi>和叔時赴廣帥用嶺頭事尤切</hi>
　　　謝公墩二首<hi>建寜志墩在半山報寜寺之後基尚存</hi>
我名公字偶相同我屋公墩在眼中公去我來墩屬我<lb/>
不應墩姓尚隨公<hi>詩話曰或云荆公性好與人爭在廟堂則與諸公爭新法歸山林則與謝</hi>
<hi>公爭墩此亦善謔也</hi>
　　　其二<lb/>
謝公陳迹自難追山月淮雲祗徃時一去可憐終不返<lb/>
<pb n="KR4d0074_WYG_042-5a"/>
暮年垂淚對桓伊<hi>事見桓伊傳巳見古詩謝公墩注○一去不返似言出鎮新城以避道子</hi>
<hi>繼遂卒也</hi>
　　　東陂二首<lb/>
東陂風雨卧黄雲䞉水翻溝隔壠分舂玉取新知不晚<lb/>
腰鎌今日巳紛紛<hi>言水多洩之入他壠也○舂謂搗剥去秕糠言将炊新米也</hi>
　　　其二<lb/>
荷葉初開筍漸抽東陂南蕩正堪遊無端隴上翛翛麥<lb/>
横起寒風占作秋<hi>禮記孟夏麥秋至又見蔡邕月令章句云百穀各以其初生為春熟為秋</hi>
<pb n="KR4d0074_WYG_042-5b"/>
<hi>故麥以孟夏為秋○宋景文詩情知邉地霜風惡不肯将花剰占秋</hi>
　　　山陂<lb/>
山陂院落今挼種城郭樓䑓巳放燈白髮逢春惟有睡<lb/>
睡間啼鳥亦生憎<hi>劉晏傳時大兵之後京師斗米千錢禁膳不兼味甸農挼種以輸○江西</hi>
<hi>方言挼種謂以足挼之又云凡打禾取穀以兩木相穿擊之至取穀為種則不然以足挼之至今謂之挼種以</hi>
<hi>兩木擊之則穀多綻破種不生也○此詩似謂居閒時不免世俗之嫌嫉</hi>
　　　欲往鍾山以雨止<lb/>
北山朝氣澹髙秋欲徃愁霖獨少留散䇿縁崗初見日<lb/>
<pb n="KR4d0074_WYG_042-6a"/>
興隨雲盡復中休<hi>詩意言欲徃北山值雨作中止但詩巳及散策縁岡又云初見日當是行</hi>
<hi>及半途而復返耳</hi>
　　　耿天隲惠梨次韻奉酬三首<lb/>
故人家果獨難忘秋實初成便得嘗直使紫花形味勝<lb/>
豈能終日望咸陽<hi>孔融謂楊脩楊梅此是君家果家果豈謂耿棃耶○蜀都賦紫梨津潤唐</hi>
<hi>人李遵進梨表紫花開處擅美春林緑蔕懸時回光秋浦○本草紫花梨療心熱唐武帝有此疾百醫不效青</hi>
<hi>城山邢道人以此梨絞汁而進帝疾遂愈後復求之苦无此種○西京雜記曰上林有紫梨芳梨青梨大谷金</hi>
<hi>柯縹蒂紫條榦海青玉等梨</hi>
<pb n="KR4d0074_WYG_042-6b"/>
　　　其二<lb/>
淮圃新隂百畝涼分甘每得助秋嘗張公大谷雖云美<lb/>
誰肯苞苴出晉陽<hi>郊特牲春褅秋嘗○潘岳閑居賦張公大谷之梨注洛陽有張公居大谷</hi>
<hi>有夏梨海内惟此一樹據寰宇志并州舊為晉陽有大谷縣故公詩引晉陽選注乃謂在洛陽誤矣</hi>
　　　其三<lb/>
甘滋南北共傳誇栽接還知老圃家誰謂交梨非外奨<lb/>
因君澆灌巳萌芽<hi>陳了翁有接花詩色紅可使紫葉單可使重用智固巧矣天時可易歟我欲</hi>
<hi>春採蘭我欲冬賞桃汝不能栽接汝巧亦徒勞○五代時有内園栽接使故老云李衛公有平泉花木記百餘</hi>
<pb n="KR4d0074_WYG_042-7a"/>
<hi>種爾今洛陽良工巧匠批紅判白接以他木與造化爭妙故嵗嵗益奇且廣桃李梅杏蓮菊各數千種牡丹芍</hi>
<hi>藥至數百種而又逺方異卉如紫蘭茉莉瓊花山茶之儔號為難植獨植之洛陽輒與其土産无異故洛園圃</hi>
<hi>花木有至千種者○謝靈運擬鄴中集詩沮漳自可美客心非外奨李善注曰奨勸也李周翰曰言中心思歸</hi>
<hi>非外所能留○王平甫詩乗閑眄物情自得忘外奨○真誥第一巻王夫人語許長史玉醴金漿交梨火棗此</hi>
<hi>則騰飛之藥不比於金丹也仁侯體未真正穢念盈懐恐此物輩不肯來也苟真誠未一道亦无私也又言火</hi>
<hi>棗交梨之樹巳生君心但心中獨有荆棘相雜是以二樹不見不審可剪荆棘出此樹單生其實幾好也又云</hi>
<hi>玉醴金漿交生神梨方丈火棗𤣥光靈芝我當與山中許道士不以與人間許長史也</hi>
　　　北山有懐<lb/>
<pb n="KR4d0074_WYG_042-7b"/>
香火因縁寄北山主恩投老更人間傷心躑躅岡頭路<lb/>
明日春風自徃還<hi>香火謂領真祠○此詩必有謂莫知當時事或賔客去歎獨遊之落寞也</hi>
<hi>不然則躑躅崗指臨川葢上云寄北山晚念松楸缺於省掃獨有春風自來去耳</hi>
　　　定林院<lb/>
窮谷經春不識花新松老柏自欹斜慇懃更上山頭望<lb/>
白下城中有幾家<hi>蘇峻我寜山頭望廷尉</hi>
　　　封舒國公三絶<lb/>
陳迹難尋天柱源疏封投老誤明恩國人欲識公歸處<lb/>
<pb n="KR4d0074_WYG_042-8a"/>
楊柳蕭蕭白下門<hi>楊龜山説王介甫先封舒後封荆詩云戎狄是膺荆舒是懲識者謂宰相</hi>
<hi>不學之過○漢武紀登灊天柱山灊縣名屬廬江即今舒州也○介甫嘗通判舒州故云陳迹舒州懐寜縣西</hi>
<hi>北二十里潛山其山有三峯一天柱山一潛山一皖山○公熙寜十年以南郊恩封舒國公集有謝表云唯兹</hi>
<hi>邦土之名乃昔宦遊之壤久陶聖化非復魯僖之所懲積習仁風乃嘗朱邑之見愛元豐三年九月又自舒改</hi>
<hi>荆</hi>
　　　其二<lb/>
桐鄉山逺復川長紫翠連城碧滿隍今日桐鄉誰愛我<lb/>
當時我自愛桐鄉<hi>桐鄉屬桐城縣○公又自有二十字此只添今日當時四字言吾无徳與</hi>
<pb n="KR4d0074_WYG_042-8b"/>
<hi>桐鄉之人人豈知愛我我自愛之耳何其藹然君子之言也○選詩潘安仁詩云齊都无遺聲桐鄉有餘謡</hi>
　　　其三<lb/>
開國桐鄉巳白頭國人誰復記前游故情但有吳塘水<lb/>
轉入東江向我流<hi>寰宇志舒州有吳塘陂在縣西二十里皖水所注曹公遣朱光守廬江屯</hi>
<hi>皖大開農田吕䝉曰皖地肥美若一收熟彼衆必増如是數嵗操態見矣冝早除之於是權親征皖破之此吳</hi>
<hi>塘即朱光所開也</hi>
　　　北陂杏花<lb/>
一陂春水遶花身身影妖嬈各占春縱被春風吹作雪<lb/>
<pb n="KR4d0074_WYG_042-9a"/>
絶勝南陌碾成塵<hi>古詩悲妾似花身○韓渥詩岸上花根總倒垂水中花影幾千枝千枝一</hi>
<hi>影寒山裏野水野花清露時</hi>
　　　五更<lb/>
青燈隔幔映悠悠小雨含煙凝不流祗聴蛩聲巳無夢<lb/>
五更桐葉强知秋<hi>雨為煙閣故不流此言細雨耳○唐人詩窗中海月早知秋○又南史髙</hi>
<hi>那肱漢兒无事强知星宿</hi>
　　　與薛肇明奕棊賭梅詩輸一首<hi>肇明薛昻也杭州人没於紹興</hi>
　　　　<hi>四年臣僚嘗言其以腐儒之學黨附蔡京致位近弼當政和宣和間朝廷大事一無建明</hi>
<pb n="KR4d0074_WYG_042-9b"/>
　　　　<hi>專務謟諛同惡相濟觀此詩則昻早從荆公後為京所引有自來矣</hi>
華髮尋春喜見梅一株臨路雪培堆鳳城南陌他年憶<lb/>
杳杳難隨驛使來<hi>杜詩復愁不滿鳳凰城歐公詩鳳城緑樹知多少○吳曽漫録荆公在鍾</hi>
<hi>山下棋時薛門下與焉賭梅花詩一首薛敗而不善詩荆公為代作今集中所謂薛秀才者是也薛既宦達出</hi>
<hi>知金陵或者嘲以詩曰好笑當年薛乞兒荆公坐上賭梅詩而今又向江東去奉勸先生莫下棋薛書名似丐</hi>
<hi>字故人有乞兒之論向來多謂此詩韓子蒼作非也○昻賦蔡京君臣慶㑹詩逢時可謂真千載拜賜應須更</hi>
<hi>萬回時謂之薛萬回據此則昻不能詩可知矣荆公代作梅詩亦所以誨之也</hi>
　　　又代薛秀才一首<lb/>
<pb n="KR4d0074_WYG_042-10a"/>
野水荒山寂寞濱攀條弄色最關春故将明艷凌霜雪<lb/>
未怕青腰玉女嗔<hi>司馬相如傳排閶闔而入帝宫兮載玉女而與之歸注玉女青腰乗弋等也○</hi>
<hi>章子厚嘉祐中令商洛日賦梅詩極佳因附此詩云紡車山下雪成堆黄澗溪邉始見梅山吏不知春色早却</hi>
<hi>言花是去年開</hi>
　　　溝上梅花<lb/>
亭䑓背暖臨溝處脈脈含芳映雪時莫恨夜來無伴侣<lb/>
月明還見影參差<hi>背當作偝夏侯嬰傳漢王急馬罷虜在後常蹳兩兒棄之嬰常取載行面</hi>
<hi>雍樹馳師古注云面偝也此言梅臨水則稍側向與暖相背項王傳馬童面之注面背也○言影為伴也○韓</hi>
<pb n="KR4d0074_WYG_042-10b"/>
<hi>詩我來無伴侣把酒對南山</hi>
　　　紅梅<lb/>
江南嵗盡多風雪也有紅梅漏洩春顔色凌寒終慘淡<lb/>
不應揺落始愁人<hi>杜詩漏洩春光有栁條○言方冬凝凛紅梅雖挾春意終覺慘淡不必時</hi>
<hi>當揺落而後愁</hi>
　　　耿天隲許浪山千葉梅見寄<lb/>
聞有名花即漫栽慇懃準擬故人來故人嵗嵗相逢晚<lb/>
知復同㸔幾度開<hi>白詩準擬人㸔似舊時</hi>
<pb n="KR4d0074_WYG_042-11a"/>
　　　與天隲宿清涼寺<lb/>
故人不惜馬虺隤許我年年一度來野館蕭條無準擬<lb/>
與君對植浪山梅<hi>對一作封○按建康志寺在石頭城去城一里偽吴順義中建號興教寺</hi>
<hi>南唐昇元初改為石城清涼寺至宋朝太平興國五年改今額○巻耳陟彼崔嵬我馬虺隤注病也○浪山梅</hi>
<hi>見公他詩序浪山地名也出梅花</hi>
　　　池上㸔金沙花數枝過酴醿架盛開二首<lb/>
午隂寛占一方苔映水前年坐㸔栽紅蘂似嫌塵染汙<lb/>
青條飛上别枝開<hi>劉禹錫詩一方明月可中庭○趙安民詩槐夏午隂清○李義山詩莫許</hi>
<pb n="KR4d0074_WYG_042-11b"/>
<hi>韓憑為蛺蝶等閑飛上别枝花</hi>
　　　其二<lb/>
酴醿一架最先來夾水金沙次第栽濃緑扶疎雲對起<lb/>
醉紅撩亂雪爭開<hi>紅亦可言雪謂花可以比雪之輕盈非專指其色也道家亦有絳雪○韓</hi>
<hi>退之城南聨句詩醉結紅滿杏○柳詩欹紅醉濃露</hi>
　　　北山<lb/>
北山輸緑漲横陂直塹回塘灧灧時細數落花因坐久<lb/>
緩尋芳草得歸遲<hi>樂府崑崙子坐久落花多○離騷經惜吾不及古人兮吾誰與玩此芳草</hi>
<pb n="KR4d0074_WYG_042-12a"/>
<hi>○古詩為惜緑羅裙步步憐芳草○三山老人語録云歐公靜愛竹時來野寺獨尋春偶過溪橋與荆公細數</hi>
<hi>落花詩聨皆状閒適而王為工○堯夫詩因随芳草行來逺為愛清波歸去遲</hi>
　　　詠菊二絶<lb/>
補落迦山傳得種閻浮檀水染成花光明一室真金色<lb/>
復似毗耶長者家<hi>補陁落迦山觀音化現處釋迦氏譜云閻浮樹也有二説或云此州南邉</hi>
<hi>有又云无熱池邉此云上勝縁樹沂水水下有金因為名提檀此云州也亦因樹為名或因果立稱金中上也</hi>
<hi>○華嚴經譬如日出於閻浮提光照一切須彌山然後普照一切大地○毗耶長者維摩詰也○湼槃經云譬</hi>
<hi>如日出閻浮提光明破暗悉无餘</hi>
<pb n="KR4d0074_WYG_042-12b"/>
　　　其二<lb/>
院落秋深菊數叢緑花錯莫兩三蜂蜜房嵗晚能多少<lb/>
酒盞重陽自不供<hi>唐詩餘花留暮蝶幽草戀殘陽亦公意也○蜀都賦蜜房郁毓被其阜</hi>
　　　楊栁<lb/>
楊栁杏花何處好石梁茅屋雨初乾緑垂靜路要深駐<lb/>
紅冩清陂得細㸔<hi>李義山栁下暗記詩更将黄映白擬作杏花媒亦謂楊栁杏花爾又杜牧</hi>
<hi>詩深感杏花相映紅○鄭谷詩杏花楊栁年年好不忍回㸔舊冩真緑垂説栁紅冩説杏</hi>
　　　北山道人栽松<lb/>
<pb n="KR4d0074_WYG_042-13a"/>
陽坡風暖雪初融遶谷遥㸔積翠重磊砢拂天吾所愛<lb/>
他生來此聴樓鐘<hi>杜詩陽坡可種𤓰○磊砢見送李宣叔倅漳州注○李義山詩若信貝多</hi>
<hi>真實語三生同聴一聲鐘此詩題僧壁</hi>
　　　山櫻<lb/>
山櫻抱石映松枝比並餘花發最遲頼有春風嫌寂寞<lb/>
吹香渡水報人知<hi>張喬詩松寒䕃井枝○沈休文詩野棠開未落山櫻發欲然</hi>
　　　償薛肇明秀才榿木<lb/>
濯錦江邉木有榿小園封植喜華滋地偏或免桓魋伐<lb/>
<pb n="KR4d0074_WYG_042-13b"/>
嵗晚聊同庾信移<hi>杜詩飽聞榿木三年大與致溪南十畝隂○荘子山木篇吾再逐於魯削</hi>
<hi>迹於衛伐樹於宋○史記孔子去曹過宋與弟子習禮大樹下宋司馬桓魋欲殺孔子拔其樹孔子去○交廣</hi>
<hi>人物志云蘇頲年五嵗裴談過其父試誦庾信枯樹賦頲避談字易其韻曰昔年移栁依依漢隂今㸔揺落悽</hi>
<hi>慘江潯樹猶如此人何以任本文云昔年種栁依依漢南今㸔揺落悽慘江潭樹猶如此人何以堪疑庾信移</hi>
<hi>用此事庾信移或指信自江南過北方也○唐詩傷心庾開府老作北朝臣</hi>
　　　馬死<lb/>
恩寛一老寄松筠晏卧東窗度幾春天廏賜駒龍化去<lb/>
謾容小蹇載閒身<hi>公熙寜七年六月罷相知江寜時五十六嵗至六十五嵗猶食觀使禄居</hi>
<pb n="KR4d0074_WYG_042-14a"/>
<hi>鍾山六十六嵗始薨則閒居之日幾十年○公嘗有謝鞍馬表云引内廏之名駒傳之錯綵此言向所賜巳亡</hi>
<hi>矣○栁集明皇得靈昌部異馬居帝閑幾二十年帝西幸馬至咸陽西入渭水化為龍泳去不知所終○小蹇</hi>
<hi>驢也○冷齋夜話云公食宫使居蒋山時時徃來白下門西菴小堂法雲止以一黥挾蹇驢門人乗間諷筍輿</hi>
<hi>宜老者公曰古之王公至不道未嘗以人代畜又張浮休南遷録癸丑徃蒋山候王荆公食罷約同上蒋山堅</hi>
<hi>欲居後即鞭馬先之可里餘回見荆公跨蹇驢不施繖扇行赤日中遂策馬疾馳趣寺荆公後别而之他至暮</hi>
<hi>竟不至不知所之又東坡和詩有騎驢渺渺入荒陂但見先生未病時之句而建康續志亦云公晚年定字説</hi>
<hi>出入百家語髙而意深嘗自謂平生精力盡於此書好事者從之請問口講手畫終席幾至千餘字金華俞紫</hi>
<hi>琳清老嘗冠秃巾掃塔服抱字説逐公之驢徃來法雲定林過八功徳水逍遥洊亭之上龍眠李伯時曰此勝</hi>
<pb n="KR4d0074_WYG_042-14b"/>
<hi>事不可以无傳也遂畫以為圗觀此則小蹇載閑身殆非空言矣</hi>
　　　出郊<lb/>
川原一片緑交加深樹冥冥不見花風日有情無處著<lb/>
初回光景到桑麻<hi>杜詩種竹交加翠</hi>
　　　懐府園<lb/>
槐隂過雨盡新秋盆厎㸔雲映水流忽憶小金山下路<lb/>
緑蘋稀處㸔游鯈<hi>言雲影行於水中可玩○秋興賦玩游鯈之淑淑○小金山在江寜之府</hi>
<hi>園蘇魏公頌有金陵府舍重建金山亭詩見本集中</hi>
<pb n="KR4d0074_WYG_042-15a"/>
　　　江寜夾口二首<lb/>
鍾山咫尺被雲埋何況南樓與北齋昨夜月明江上夢<lb/>
逆隨潮水到秦淮<hi>南樓北齋未詳何在北齋豈即髙齋乎○秦淮附城與江通故言逆隨潮</hi>
<hi>水</hi>
　　　其二<lb/>
日西江口落征帆却望城樓淚滿衫從此夢歸無别路<lb/>
破頭山北北山南<hi>傳燈録道信大師姓司馬氏世居河内後徙于蘄州之廣濟縣隋大業十</hi>
<hi>三年領徒衆抵吉州唐武徳甲申返蘄春住破頭山學侣雲集一日告衆曰吾武徳中游廬山登絶頂望破頭</hi>
<pb n="KR4d0074_WYG_042-15b"/>
<hi>山見紫雲如葢下有白氣横分六道地理書不載蘄春有破頭山以此知遺落者多矣</hi>
　　　蔣山手種松<lb/>
青青石上嵗寒枝一寸巖前手自移聞道近來髙數尺<lb/>
此身蒲栁故應衰<hi>樂天小松未盈尺心愛手自移○杜詩欲存老葢千年意為覓雲根數寸</hi>
<hi>栽○晉書顧悦之蒲栁之姿望秋先零</hi>
　　　中年<lb/>
中年許國邯鄲夢晚嵗還家壙埌游南望青山知不逺<lb/>
五湖春草入扁舟<hi>邯鄲夢見遊土山及示寳覺注○壙埌見次韻朱昌叔注○杜詩不意青</hi>
<pb n="KR4d0074_WYG_042-16a"/>
<hi>草湖扁舟入吾手入一作落</hi>
　　　寄四姪旊二首<lb/>
數篇持徃助歡咍想見封題手自開春草巳生無好句<lb/>
阿連空復夢中來<hi>旊平父子行第四東坡哭平父詩有云氣吞餘子無全目詩到諸郎尚絶</hi>
<hi>倫旊早能文故公念之如此○宋書謝靈運嘗在永嘉西堂思詩竟日不就忽夢見惠連即得池塘生春草常</hi>
<hi>曰此語有神助非吾語也阿連即惠連靈運族弟</hi>
　　　其二<lb/>
一日東崗望百回<hi>一作上幾回</hi>迢迢雲水隔蘇䑓遥知别後<lb/>
<pb n="KR4d0074_WYG_042-16b"/>
多新句黄犬歸時總寄來<hi>多新句一作詩無數○白詩淚眼凌寒凍不流每經髙處</hi>
<hi>即回頭遥知别後西樓上應凭欄干獨自愁○述異記陸機少好獵在吳豪客獻快犬名曰黄耳能解人語機</hi>
<hi>羈旅京師嘗作家書盛以竹筒繫之犬頸犬出驛路走向吳仍取回書馳還計人行程五旬犬徃還纔半月</hi>
　　　寄吳氏女子<hi>吳充子安持之妻</hi>
夢想平生在一丘暮年方得此優游江湖相望真魚樂<lb/>
怪汝長謡特地愁<hi>荘子魚相忘於江湖</hi>
　　　寄蔡天啓<lb/>
杖藜縁塹復穿橋誰與髙秋共寂寥佇立東崗一搔首<lb/>
<pb n="KR4d0074_WYG_042-17a"/>
冷雲衰草暮迢迢<hi>劉賓客詩人道逢秋轉寂寥我言秋日勝春朝晴空一鶚排雲上便引詩</hi>
<hi>情到碧霄兩詩相似亦相角也余友楊方子直嘗哦公此詩以為奇</hi>
　　　絶句呈陳和叔二首<hi>陳繹也時為江寜守</hi>
數椽牢落長莓苔一徑牆隂斸雪開王吉囊衣新徙舍<lb/>
杖藜從此為公<hi>一作君</hi>來<hi>牢落長一作生草覆○王吉好車馬衣服其自奉極鮮明而亡</hi>
<hi>金銀錦繡之物及遷徙去處所載不過囊衣不畜餘財</hi>
　　　其二<lb/>
數椽庳屋生茨草三畝荒園種晚蔬永日終無一樽酒<lb/>
<pb n="KR4d0074_WYG_042-17b"/>
<hi>樽一作杯</hi>可能留得故人車<hi>公時巳為宰相其清約如此○詩牆有茨注茨蒺藜也</hi>
　　　招葉致逺<lb/>
白下長干一水間竹雲新筍巳斑斑明朝若有扁舟興<lb/>
日落潮生尚可還<hi>建康實録云江東謂兩山之間曰干州南五里有山岡其間民庻雜居有</hi>
<hi>大長干小長干○皇甫冉落日臨川問音信寒潮惟帶夕陽還</hi>
　　　招楊徳逢<lb/>
山林投老倦紛紛獨卧㸔雲却憶君雲尚無心能出岫<lb/>
不應君更懶於雲<hi>雲無心而出岫畧増換陶淵明語尤佳</hi>
<pb n="KR4d0074_WYG_042-18a"/>
　　　和叔招不徃<hi>按荆公舊宅在今報寜寺前臨溝港故有門前秋水之句</hi>
門前秋水可揚舲有意西尋白下亭只欲徃來相邂逅<lb/>
却嫌招喚苦丁寜<hi>詩邂逅相遇○公意欲省煩耳足見其清曠</hi>
　　　和叔雪中見遇<lb/>
捐書去寄老山林無復追縁徃事心忽值故人乗雪興<lb/>
玉堂前話得重尋<hi>真迹與南枝嵗晚亦花開同一處贈和叔當合於此○歐公語追思玉堂</hi>
<hi>如在天上○唐詩各當恩寄重去寄者去所寄之官○和叔亦嘗同在翰苑</hi>
　　　陳俞二君忽然不見<lb/>
<pb n="KR4d0074_WYG_042-18b"/>
忽去飄然遊冶盤共疑枝策在梁<hi>一作雲</hi>端禪心暫起何<lb/>
妨寂道骨雖清不畏寒<hi>冶盤猶狹邪之類太白詩君馬黄我馬白馬色雖不同人心本</hi>
<hi>无隔共作遊冶盤雙行洛陽陌○枝策見上注○暫起必謂冶盤也</hi>
　　　與耿天隲㑹話<lb/>
邯鄲四十餘年夢相對黄粱欲熟時萬事盡如空鳥迹<lb/>
怪君强記尚能追<hi>華嚴十地法門如來大仙道微妙難可知如空中鳥迹難説難可示如是</hi>
<hi>十地義心意不能了○樂天觀幻詩更無尋覓處鳥迹印空中○栁詩心境本同如鳥飛无遺迹</hi>
　王荆公詩注卷四十二<lb/>
</p>
<p>
</p>
  </div>
</body>
</text>
</TEI>
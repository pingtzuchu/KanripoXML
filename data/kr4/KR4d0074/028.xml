<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>王荆公詩注巻二十八</head> <lb/>
    <p>
<pb n="KR4d0074_WYG_028-1a"/>
欽定四庫全書<lb/>
　王荆公詩注巻二十八<lb/>
　　　　　　　　　　　　　宋　李壁　撰<lb/>
　　律詩<lb/>
　　　讀眉山集愛其雪詩能用韻復次韻一首<lb/>
靚粧嚴飾曜金鵶比興難工漫百車水種所傳清有骨<lb/>
天機能織皦非花嬋娟一色明千里綽約無心熟萬家<lb/>
長此賞懐甘獨卧袁安交㦸豈須义<hi>上林賦靚粧刻飾○退之詩金鴉忽</hi>
<pb n="KR4d0074_WYG_028-1b"/>
<hi>騰翥六合俄清新謂白也○馮衍傳詞語百車○水種未詳爾雅釋名雪綏也水下遇寒而凝綏綏然下也觀</hi>
<hi>此則雪本水為之○織女天孫也詩大東雖則七襄不成報章注云織女有織名爾天機能織殆取此義○晉</hi>
<hi>天文志南斗六星一曰天機○謝莊月賦美人邁兮音塵絶隔千里兮共明月又柔祗雪凝圓靈水鏡即千里</hi>
<hi>一色之意○莊子藐姑射之山有神人居焉肌膚若氷雪綽約若處子又云其神凝使物不疵癘而年榖熟注</hi>
<hi>神人者即今聖人也○賈誼治安策長此安窮○汝南先賢傳曰時大雪丈餘洛陽令出按行見人家皆除雪</hi>
<hi>出有乞食者至袁安門無行跡謂安巳死令人除雪入户見安僵卧問何以不出安曰大雪人皆餓不宜千人</hi>
<hi>令以為賢舉為孝亷後為司徒○世說曰舊制三公領兵入見皆交㦸义頸而前初曹公將討張繡入覲天子</hi>
<hi>時始復此制公自是不敢朝見</hi>
<pb n="KR4d0074_WYG_028-2a"/>
　　　八功徳水<lb/>
雪山馬口出琉璃聞說諸天與䕶持此水遥連八功徳<lb/>
供人真淨四威儀當時迦葉無塵染何事閿鄉有土思<lb/>
道力起縁非一路但知瓢飲是生疑<hi>奬法師西國傳云阿那婆荅多池在</hi>
<hi>香山之南大雪山之北周八百里金銀琉璃飾其岸焉大地菩薩以願力故化為龍王於中潛宅出清泠水屬</hi>
<hi>贍部洲是以池東面銀牛口流出殑伽河繞池一匝入東南海池南面金象口流出信度河遶池一匝入西南</hi>
<hi>海池西面琉璃馬口出縛篘河入西北海○阿彌陁經極樂國土有七寳池八功徳水充滿其中○長阿含起</hi>
<hi>世經云大海初廣八萬四千由旬有八功徳水○順正理論注云一甘二冷三耎四輕五清凈六不臭七飲時</hi>
<pb n="KR4d0074_WYG_028-2b"/>
<hi>不損喉八飲巳不傷腹○又稱讃淨土經云水有八功徳一澄清二清冷三甘美四輕軟五潤澤六安和七飲</hi>
<hi>時除飢渴八飲巳長養諸根四大増益種種勝喜多福有情常樂受用○楞嚴經第七巻十方如來隨此呪心</hi>
<hi>能於十方事善知識四威儀中供養如意恒沙如來㑹中推為大法王子○行住坐卧佛謂之四威儀○迦葉</hi>
<hi>觀於法塵念念生滅無實自性惟是空寂又云盡七染分人以觀智一空塵法法塵既空妙法頓顯○閿鄉屬</hi>
<hi>河東安邑閿望雲切○唐書曰僧萬迥閿鄕人也詼諧如狂發言屢中其兄戍邊五載母思之萬迥年幼請詣</hi>
<hi>兄所策竹馬去經旬而返白母曰兄還矣請辦餅更往迎之數日持襆至母發襆乃戍子衣也尋而子至母大</hi>
<hi>驚○前漢西域傳公主年老有土思○長安講僧問五祖云真性縁起其義云何祖黙然𤣥挺禪師侍立次乃</hi>
<hi>謂曰大徳正興一念問時是真性中縁起僧言下大悟</hi>
<pb n="KR4d0074_WYG_028-3a"/>
　　　寄題程公闢物華樓<lb/>
千里名城楚上游江山多在物華樓遥知玉節臨樽俎<lb/>
獨卧柴門隔獻醻想有新詩傳素壁怪無餘墨到滄洲<lb/>
偶陪<hi>一作湡涪</hi>南望重重緑章水還能向此流<hi>史記項羽曰古之帝者地</hi>
<hi>方千里必居上游○知玉一作瞻旌○此公闢為江西轉運時故有玉節之語物華樓在其臺治○門隔一作</hi>
<hi>荆阻章水即南江</hi>
　　　酬俞秀老<lb/>
灑掃東庵置一牀於君獨覺故情長有言未必輸摩詰<lb/>
<pb n="KR4d0074_WYG_028-3b"/>
無法何曾泥飲光天壤此身知共弊江湖他日要相忘<lb/>
猶貪半偈歸思索却恐提桓妄揣量<hi>公集有答秀老書歲盡當營理報寜</hi>
<hi>菴舍以佇游愒東菴即報寜○維摩經第八巻如是諸菩薩各各說已問文殊師利何等是菩薩入不二法門</hi>
<hi>文殊曰如我意者於一切法無言無說無示無識無諸問答是為入不二法門於是文殊問維摩詰我等各自</hi>
<hi>說已仁者當說何等是菩薩入不二法門時維摩詰黙然無言文殊歎曰善哉善哉乃至無有文字語言是真</hi>
<hi>入不二法門詩意蓋謂有言不必便輸摩詰之一黙○按伽葉為第一祖嘗於久逺刼中將金詣金師飾佛面</hi>
<hi>後生中天摩竭陀國婆羅門家名曰伽葉波此云飲法光勝尊蓋以金色為號飲光付阿難偈云法法本來</hi>
<hi>無法無非法何於一法中有法有不法第二祖為阿難○魯仲連傳是業與三王爭流而名與天壤相弊○莊</hi>
<pb n="KR4d0074_WYG_028-4a"/>
<hi>子魚相忘於江湖人相忘於道術○縁起經雪山童子為半偈而捨身偈云諸法從縁生縁離法即滅我師大</hi>
<hi>沙門常作如是說○提桓即帝釋也帝釋與佛地位自逺</hi>
　　　次韻呉冲卿聴讀詩義感事韻<hi>公自注云冲卿詩云雪銷鳷鵲</hi>
　　　　<hi>御溝融燕見殊恩綴上公畫日乍驚三接寵正風獲聴二南終解頤共仰天顔喜墻面才</hi>
　　　　<hi>容聖域通午漏漸長知禹惜侍臣何術補堯聰時修撰經義所初進二南有㫖資政殿進</hi>
　　　　<hi>讀</hi>
周南麟趾聖人風未有騶虞繫召公雅頌兼陳為四始<lb/>
笙歌合奏以三終討論詔使成書上休澣恩容著籍通<lb/>
<pb n="KR4d0074_WYG_028-4b"/>
墻面豈能知奧義延陵聴賞自為聰<hi>史記關雎為風始鹿鳴為小雅始文</hi>
<hi>王為大雅始清廟為頌始○鄉飲酒問歌三終合樂三終○儀禮燕禮篇升歌鹿鳴下管新宫笙入三成注新</hi>
<hi>宫小雅逸篇管之入三成謂三終也○漢律五日一沐注漢律吏得五日一下言休息以洗沐著籍見送西京</hi>
<hi>簽判王著作注○延陵謂冲卿用季札觀樂事</hi>
　　　張侍郎示東府新居詩因而和酬二首<hi>熙寜中創建尚</hi>
　　　　<hi>書省於内城之西特為宏壯合屋三千一百餘間團練使宋用臣董役初議建省有司具</hi>
　　　　<hi>圖數不用神宗自為圖授之既成臨幸詔輙易一窗一户者坐違制之罪又建東西府以</hi>
　　　　<hi>居宰執與右掖門相對毎府四位俗號八位初成術者言有天子氣神宗駕幸以厭之王</hi>
<pb n="KR4d0074_WYG_028-5a"/>
　　　　<hi>荆公謝入府第表親紆衡蓋周視庭除及此詩曾留上主經過迹是也</hi>
得賢方慕北山萊赤白中天二府開功謝蕭規慙漢第<lb/>
恩從隗始詫燕臺曾留上主經過迹更費髙人賦詠才<lb/>
自古落成須善頌掃除東閣待公來<hi>韓詩策馬上橋朝日出樓闕赤白正</hi>
<hi>崔嵬○詩南山有臺北山有萊箋云山之有草木以自覆蓋成其髙大喻人君有賢臣以自尊顯○揚子淵騫</hi>
<hi>篇或問蕭曹曰蕭也規曹也隨又蕭何傳何買田地必居窮僻處為家不治垣屋曰令後世賢師吾儉不賢毋</hi>
<hi>為勢家所奪又吳曾漫録荆公用蕭何事乃漢嘗賜蕭何等北闕大第今二府成乃切題若以蕭何功第一則</hi>
<hi>次第之第非第宅之第也或又牽强云借第以對臺唐人有此格此蓋不知漢嘗賜第事故作此語耳所恨未</hi>
<pb n="KR4d0074_WYG_028-5b"/>
<hi>知正出處○唐李郢奉陪裴相公重陽日遊安樂池亭詩云絳霄輕靄翊三台嵇阮襟情管樂才蓮沼昔為王</hi>
<hi>儉府菊籬今作孟嘉臺寜知北闕元勲在却引東山舊客來自笑吐茵還酩酊日斜空從絳衣迴郢於第五句</hi>
<hi>注云漢賜蕭何等北闕大第以郢猶能知之孰謂荆公捨此而反舉第一之事為對耶况荆公上曾魯公詩云</hi>
<hi>且開京洛蕭何第未泛江湖范蠡船以此證之則非用第一之第明矣○郭隗謂燕昭曰帝者與師處王者與</hi>
<hi>友處覇者與臣處亡國與役處王誠博選國中之賢而朝其門天下之士聞王朝其賢臣必趨於燕矣昭王曰</hi>
<hi>將誰朝而可郭隗曰今王誠能致士先從隗始隗且見之事况賢於隗者豈逺千里哉於是昭王為隗築宫而師</hi>
<hi>樂毅自魏往鄒衍自齊往劇辛自趙往○西清詩話云熙寜初張掞以二府初成作詩賀荆公公和之以示陸</hi>
<hi>農師曰蕭規曹隨髙帝論功皆摭故寔而請從隗始初無恩字荆公笑曰子善問也韓退之闢雞聨句感恩從</hi>
<pb n="KR4d0074_WYG_028-6a"/>
<hi>隗始若無據豈當對功字也○復齋漫録云前輩以荆公詩燕臺為失蓋史記云為隗改築宫而師事之然太</hi>
<hi>白詩云何人為築黄金臺則承襲之誤其來久矣○左昭七年楚子成章華之臺願與諸侯落之○檀弓下晉</hi>
<hi>獻文子成室晉大夫發焉張老曰美哉輪焉美哉奐焉云云君子謂之善頌善禱○公孫𢎞起徒步數年至宰</hi>
<hi>相封侯於是起客館開東閣以延賢人與參謀議師古曰閣者小門也東鄉開之當庭門而引賔客以别於掾</hi>
<hi>史官屬也</hi>
　　　其二<lb/>
榮觀流傳動草萊中官賜設上尊開鼔歌䆗篠聴疑夢<lb/>
肴果聨翩餽有臺斧藻故應宜舊徳棟樑非復稱凡材<lb/>
<pb n="KR4d0074_WYG_028-6b"/>
虛堂欲踵曹參事試問齊人或肯來<hi>唐元稹有謝賜設狀推食之賜用勸</hi>
<hi>勲勞置醴之恩以待賢彦○禮記黄目欎氣之上尊也又漢平當傳賜上尊酒如淳曰律稻米一㪷得酒一㪷</hi>
<hi>為上尊稷米一㪷得酒一㪷為中尊粟米一㪷得酒一㪷為下尊師古曰酒自有澆醇之異為上中下耳○靈</hi>
<hi>光賦洞房叫窱而幽䆳注叫窱逺也○孟子自是臺無餽也○三公之服有斧藻黼若斧形藻草有文者○凡</hi>
<hi>才公自喻言不稱棟梁之用○曹參為齊相避正堂蓋公舍蓋公齊人虛猶言避也國朝未建東西府前執政皆</hi>
<hi>僦宅以居有功并眷厚者皆賜官宅熙寜中因一日急速文字不時進入詰之乃以執政居第散處四隅轉達</hi>
<hi>稽留神宗始有意建東西府遣中官度闕前舊八作司地為之既成車駕因過周視命刻擇官選時日宣執政</hi>
<hi>遷入借官車輦仍賜御筵致仕張侍郎掞有賀兩府入東西府詩曰五仙同日集蓬萊玉宇珠簾次第開乍向</hi>
<pb n="KR4d0074_WYG_028-7a"/>
<hi>壺中窺日月猶疑海上見樓臺光生金鉉調元地榮極璿摳命世才共荷聖賢天地寵定知霖雨及時來掞亦</hi>
<hi>公所厚故和其詩○東西府凡八位其制度髙下大小間架皆一其後所居或東或西先拜者先占不分官序</hi>
<hi>也初入借官車般遂為定制下府司差自建二府終神廟朝執政無賜第者</hi>
　　　上元從駕至集禧觀次冲卿韻<hi>介甫仁宗時以工部郎中知制</hi>
　　　　<hi>誥嘉祐七年也次年仁宗升遐作此詩已拜相冲卿時為樞宻使</hi>
昭陵持槖從遊人更見熙寜第四春寳構中開移玉座<lb/>
華燈錯出映朱塵樓前時看新歌舞仗外還如舊徼巡<lb/>
投老逢時追往事却含愁思度天津<hi>持槖見趙充國傳○杜詩苔移玉座</hi>
<pb n="KR4d0074_WYG_028-7b"/>
<hi>春○映朱塵一作映垂紳○招魂經堂入奥朱塵筵些注承塵也蘭膏明燭華燈錯些○漢百官表中尉秦官掌</hi>
<hi>徼廵京師師古注徼繞也○趙王彭祖傳常夜從走卒行徼謂廵察</hi>
　　　次韻陪駕觀燈<lb/>
繡筤含風下玉除宫商挾奏斐然殊福祥周室流為火<lb/>
恩澤堯樽散在衢伏枕但能知廣樂揮毫何以報明珠<lb/>
願留巾篋歸田日追詠公歡每自娯<hi>沈存中筆談云正衙法座香木為之</hi>
<hi>加金飾四足墮角其前小偃織藤冒之每車駕出幸則使老内臣馬上抱之謂之駕頭車後曲蓋謂之筤兩扇</hi>
<hi>夾之通謂之扇筤皆遍繡亦有銷金者即古之華蓋○前<graphic n="KR1499" url="https://raw.githubusercontent.com/kanripo/KR-Gaiji/master/images/KR1499.png" mimeType="image/png"/>禮樂志樂歌九歌畢奏斐然殊鳴琴竽瑟㑹軒宋○</hi>
<pb n="KR4d0074_WYG_028-8a"/>
<hi>史記周紀武王渡河中流白魚躍入王舟中武王俯取以祭既渡有火自上復於下至於王屋流為烏其色赤</hi>
<hi>其聲魄云○杜審言詩堯樽隨步輦舜樂繞行麾○杜詩衢樽不重飲○淮南子道出一原通九門散六衢注</hi>
<hi>布散於六合之衢也○鈞天廣樂用趙簡子疾七日不知人事○杜詩云詩成珠玉在揮毫李令伯詩官無中</hi>
<hi>人不如歸田</hi>
　　　和蔡樞宻南都種山藥法<hi>公自注云蔡詩并序云䝉見索南都種山</hi>
　　　　<hi>藥法并以生頭百十莖送上因成小詩青青正是中分天區種何妨試玉延即見引䰅縁</hi>
　　　　<hi>夏木定知如蹠薦冬筵注俗傳種時以足按之即如人足潤還御水氷霜結䕃逅堯雲雨</hi>
　　　　<hi>露偏自裹自題還自愧揠苗應笑宋人然</hi>
<pb n="KR4d0074_WYG_028-8b"/>
區種抛來六七年春風條蔓想宛延難追老圃莓苔徑<lb/>
空對珍盤玳瑁筵嘉種忽傳河右壤靈苗更長闕西偏<lb/>
故畦穿斸知何日南望鍾山一慨然<hi>後漢劉般傳顯宗時以郡國牛疫通</hi>
<hi>使區種増耕注引氾勝之書曰上農區田法方深各六寸間去七寸一畝三千七百區丁男女種十畝至秋收</hi>
<hi>區三升粟得百斛中農下農區田各有法又嵇叔夜養生論亦有區種字○本草云薯蕷處處有之春生苗蔓</hi>
<hi>延離披秦楚謂之玉延○李白秋太原南柵餞别序幸叨玳瑁之筵敢竭麒麟之筆又元㣲之詩水精簾外教</hi>
<hi>貴殯玳瑁筵心伴中要公此詩八句而六句懐故園所謂其於仕也有去志而無留心者耶○詩生民誕降嘉</hi>
<hi>種維秬維秠○蔡挺嘗為平涼此言河右必平涼種○隱十一年公孫獲處許西偏</hi>
<pb n="KR4d0074_WYG_028-9a"/>
　　　和蔡副樞賀平戎慶㨗<lb/>
城郭名王據兩垂軍前一日送降旗羌兵自此無傳箭<lb/>
漢甲如今不解纍幕府上功連舊伐朝廷稱慶具新儀<lb/>
國家道㤗西戎喙還見詩人詠串夷<hi>漢西域傳有城郭諸國名王謂貴種</hi>
<hi>也○杜欽傳三垂蠻夷無逆理之節注三垂東南西也○五代霍彦威遣使獻兩箭唐明宗賜兩箭以報之夷</hi>
<hi>狄之法起兵令衆以傳箭為令○杜詩青海無傳箭唐劉黒闥為突厥所窘自以大箭射却之突厥得箭傳觀</hi>
<hi>以為神○齊國語諸侯甲不解纍兵不解翳弢無弓服無矢隱武事行文道注纍所以盛甲也○李廣傳禹從</hi>
<hi>洛中以劒斫絶纍○師古曰纍索也○馮唐傳魏尚上文功幕府一言不相應文吏以法繩之○李廣傳莫府省</hi>
<pb n="KR4d0074_WYG_028-9b"/>
<hi>書○師古曰幕府者以軍幕為義古字通單用耳軍旅無常居止故以帳幕言之亷頗李牧軍市租皆入幕府</hi>
<hi>此則非因衛青始有其號○聨舊伐必指蔡在慶渭時事○莊公二十八年晉二五言於獻公曰若使太子主</hi>
<hi>曲沃重耳夷吾主蒲與屈則可以威民而懼戎且旌君伐杜注伐功也○綿詩昆夷駾矣維其喙矣駾突也喙</hi>
<hi>困也○詩皇矣篇帝遷明徳串夷載路</hi>
　　　和蔡樞宻孟夏旦日西府書事<lb/>
宫闕初晴氣象饒寳車攅轂㑹東朝重輪慶自離明發<lb/>
内壤隂隨解澤銷賜篚外廷紛錦繡燕庖中禁續薪樵<lb/>
聨翩入賀知君意咫尺威顔不隔霄<hi>蔡挺熙寜五年自滑州召拜樞宻副</hi>
<pb n="KR4d0074_WYG_028-10a"/>
<hi>使熙寜六年有司言日食四月朔上為徹膳避殿一夕㣲雨明日不見日食百官入賀是日有皇子之慶蔡詩</hi>
<hi>云昨夜薰風入舜韶君王未御正衙朝陽輝已得前星助隂沴潛隨夜雨消荆公所和即此詩○退之城南聨</hi>
<hi>句隱伏饒氣象○杜牧詩晴日登攀好危樓物象饒○易離卦重明以麗乎正○漢明為太子樂工作歌四章</hi>
<hi>曰日重光星重輝海重潤月重輪○隱公二年日有食之榖梁曰吐者外壤食者内壤○易雷雨作解○續薪</hi>
<hi>樵取繼粟之意○僖公九年天威不違顔咫尺○顧況詩我欲升天天隔霄</hi>
　　　和呉相公東府偶成<hi>呉時為樞宻使</hi>
承華往歲幸躊躇風月清談接緒餘並轡趂朝今已老<lb/>
連墻得屋喜如初誅茅我夢江臯地澆薤公思洛水渠<lb/>
<pb n="KR4d0074_WYG_028-10b"/>
歛退故應容拙者先營環堵祭牢蔬<hi>承華太子宫門名○徐勉為吏書與</hi>
<hi>門人夜集虞暠求詹事五官勉正色曰今夕止可談風月不可談及公事○江臯謂江寜之居公方葺園屋於</hi>
<hi>鍾山下○于鵠題隣居澆薤憶同渠○溝洫志嚴熊言臨晉民願穿洛以溉重泉以東萬餘頃故惡地誠即得</hi>
<hi>水可令畝十石於是為發卒萬人穿渠自徴引洛水至商顔下師古曰臨晉重泉皆馮翊之縣洛即漆沮水徴</hi>
<hi>亦在馮翊○冲卿建州人此稱洛水未詳然冲卿之兄育自閩徙新鄭此或指入汴之洛也元豐二年夏命宋</hi>
<hi>用臣導洛通汴以代河渠謂之清汴○儒行篇環堵之室○韓詩歛退就新懦趍榮悼前猛又四時登牢蔬</hi>
　　　次韻元厚之慶㨗<lb/>
朝廷今日慶成功先以招懐後即戎北地馬牛歸隴厎<lb/>
<pb n="KR4d0074_WYG_028-11a"/>
漢人煙火起湟中投戈更講諸儒藝免胄爭趨上將風<lb/>
文武佐時慚吉甫宣王征伐自膚公<hi>公自注云來詩有何人更得通天帶</hi>
<hi>謀合君心只晉公之語○書康誥天乃大命文王殪戎殷誕受厥命注天美文王乃大命之殺殷兵○左氏招</hi>
<hi>携以禮懐逺以徳○漢匈奴傳地居北邊隨水草畜牧而轉移其畜之多則馬牛羊○地理志隴西郡應劭曰</hi>
<hi>隴坻在其西師古曰隴坻謂隴阪今之隴山坁音丁計又音厎○湟水名在鄯州叚熲擊當煎羗於湟中大破</hi>
<hi>之○大觀上元御製午夜笙歌連海嶠春風燈火過湟中可謂極盛矣未幾而邊陲變作○唐陳黯代河湟父</hi>
<hi>老奏臣等故居河湟間世相為訓到今尚傳留漢之冠裳毎歲時祭饗則必服之示不忘漢儀亦猶越翼胡蹄</hi>
<hi>有巢嘶之異又唐人河湟詩牧羊駈馬雖戎服白髪丹心盡漢臣公所指漢人謂此也其後復<graphic n="KR1609" url="https://raw.githubusercontent.com/kanripo/KR-Gaiji/master/images/KR1609.png" mimeType="image/png"/>鄯皆公之意此</hi>
<pb n="KR4d0074_WYG_028-11b"/>
<hi>詩己先見之○漢光武賛投戈講藝息馬論道○成公十六年郤至三遇楚子之卒見楚子必下免胄而趨風</hi>
<hi>注言疾如風今言趨上將風則不用注義○末聨歸美神廟六月詩薄伐玁狁以奏膚公注奏為膚大公功也</hi>
<hi>又文武吉甫萬邦為憲</hi>
　　　謁曾魯公<hi>曾公亮嘉祐元年冬自翰苑拜參知政事乂更英宗神宗兩朝為相故詩</hi>
　　　　<hi>云翊戴三朝又熙寜三年加侍中故云冕有蟬曽既致仕上遣使存問無虛月每歲首執</hi>
　　　　<hi>政就第置酒賦詩以為故事此詩云即席賦必就第置酒時也曾之子孝寛已為簽樞故</hi>
　　　　<hi>用韋賢事曾時年八十故云隣吕尚方公得政曾實隂為之助上以此益尊任公故公深</hi>
　　　　<hi>徳曽特推尊之而沮抑韓公等</hi>
<pb n="KR4d0074_WYG_028-12a"/>
翊戴三朝冕有蟬歸榮今作地行仙且開京洛蕭何第<lb/>
未泛江湖范蠡船老景已隣周吕尚慶門方似漢韋賢<lb/>
一觴豈足為公夀願賦長鯨吸百川<hi>楞嚴經仙人有八種一服餌堅固地</hi>
<hi>行仙塗藥飛行仙金石游行仙動止堅固通行仙咒禁道行仙思念照行仙交通行仙變化絶行仙此皆有神</hi>
<hi>通○曾京師有賜第蕭何第見前注○史記范蠡既雪㑹稽之耻乃乗扁舟浮於江湖變名適齊為鴟夷子皮</hi>
<hi>之陶為朱公○吕尚周太公望○韋𤣥成賢之子父子仍世為宰相杜詩飲如長鯨吸百川</hi>
　　　駕自啓聖還内<lb/>
衣冠原廟漢家儀羽衛親來此一時天子當懐霜露感<lb/>
<pb n="KR4d0074_WYG_028-12b"/>
都人亦歎鼓簫悲紛紛瑞氣隨雲漢漠漠榮光上日旗<lb/>
塵土未驚閶闔閉緑槐空覆影參差<hi>叔孫通傳願陛下為原廟渭北衣冠</hi>
<hi>月出游之益廣宗廟大孝之本師古曰原重也先已有廟今更立之故曰重也○禮記祭義秋霜露既降君子</hi>
<hi>履之必有悽愴之心非其寒之謂也春雨露既濡君子履之必有怵惕之心如將見之注謂悽愴及怵惕皆為</hi>
<hi>感時念親○鼔簫之聲悲亦言其異於平日耳○王維詩簫鼓悲何己○江淹上建平王景素書曰方今聖厯</hi>
<hi>欽明天下樂業青雲浮洛榮光塞河李善注曰尚書中候曰成王觀於洛河沉璧禮畢王退俟於日昧榮光並</hi>
<hi>出幕河○杜審言詩榮光晴掩代佳氣晚侵燕○周禮司常掌九旗之物名日月為常釋名曰畫日月於旗端</hi>
<hi>天子所建○左傳三辰旂旗注云日月星也穆天子傳日月之旗七星之文○王維登樓歌俯十二兮通衢緑</hi>
<pb n="KR4d0074_WYG_028-13a"/>
<hi>槐參差兮車馬</hi>
　　　集禧觀池上詠野鵝<hi>野鵝疑雁類也</hi>
池上野鵝無數好晴天鏡裏雪毰毸似憐暄暖鳴相逐<lb/>
疑戀寛閒去却囘京洛塵沙工㸃汚江湖矰弋飽驚猜<lb/>
羽毛的的人難近嗟此謀身或有才<hi>張文昌詩曲沼春流滿新蒲映野鵝</hi>
<hi>○類篇云毰毸鳥羽張貎○韓文猶將耕於寛閒之野○陸士衡詩京洛多風塵○杜詩銜泥㸃汚琴書内○</hi>
<hi>李白詩長逢矰繳驚相呼○小杜詩君意如鴻髙的的</hi>
　　　和東㕔韓子華侍郎齋居晚興<lb/>
<pb n="KR4d0074_WYG_028-13b"/>
齋禁雖嚴異太常蕭然髙詠意何長煙含欲暝宫庭紫<lb/>
日映新秋省闥黄壯節易摧行踽踽華年相背去堂堂<lb/>
追攀坐歎風塵隔空聴鈞天夢帝鄉<hi>後漢周澤傳為太常清潔循行盡敬</hi>
<hi>宗廟常卧齋宫其妻哀澤老病闚問所苦澤大怒以妻干犯齋禁遂收送詔獄請罪時人為之語曰生世不諧</hi>
<hi>作太常妻一歲三百六十日三百五十九日齋一日不齋醉如泥○張平子西京賦正紫宫於未央○西京雜</hi>
<hi>記成帝設雲帳雲幄雲幕於甘泉紫殿○杜牧詩祥雲輝映漢宫紫○王勃記煙光凝而暮山紫亦疑曛暮則</hi>
<hi>宫殿之氣仰看如紫○後漢輿服志曰黄闥天子門中官主之以黄塗門如青鎻之用青也○壯節易摧謂壯</hi>
<hi>節消<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>不免同乎流俗踽踽凉凉如鄉原之類然公豈真爾哉○唐人詩青春背我堂堂去○李義山一絃一</hi>
<pb n="KR4d0074_WYG_028-14a"/>
<hi>柱思華年○鈞天事見次韻酬宋玘注</hi>
　　　酬和父祥源觀醮罷見寄<lb/>
竊禄祠官久見容毎持金石薦宸衷鈞天忽忽清都夢<lb/>
方丈寥寥弱水風知結勝縁人意外想尋陳迹馬蹄中<lb/>
新詩起我超然興更感鍾山蕙帳空<hi>和甫集無此詩○列子穆王篇王以</hi>
<hi>為清都紫㣲鈞天廣樂帝之所居○蓬萊隔弱水三萬里非禹貢弱水也○十洲三島記云方丈洲在東海中</hi>
<hi>東西南北其岸止等方丈面濶五千里上專是羣龍所聚者金玉琉璃之宫三天司命所治之處羣仙不欲升</hi>
<hi>天者往來此洲受太上𤣥天籙仙家數十萬瓊田芝草課計頃畝如種稻狀亦有石泉上有九天原丈人宫主</hi>
<pb n="KR4d0074_WYG_028-14b"/>
<hi>領天下水神及隂精水獸之軰○子曰起予者商也始可與言詩巳矣</hi>
　　　和御製賞花釣魚詩二首<hi>國史賜宴在嘉祐六年三月御製詩晴旭</hi>
　　　　<hi>暉暉苑籞開氤氲花氣好風來游絲罥絮縈行仗墮蘂飄香入酒杯魚躍文波時撥刺鸎</hi>
　　　　<hi>留深樹久徘徊青春朝野方無事故許觀游近侍陪按韓忠獻公集有和御製詩序引云</hi>
　　　　<hi>奉聖㫖次韻故介甫詩云恩許賡歌蓋紀實也韓詩云花簇香亭萬朶開琱輿髙自九闗</hi>
　　　　<hi>來輕隂閣兩留天仗寒色凝春送夀杯仙吹徹雲終縹緲恩魚逢餌幾徘徊曽參二十年</hi>
　　　　<hi>前㑹今備台司得再陪公既進詩或言於上曰韓𤦺譏切陛下上愕然問之對曰𤦺二十</hi>
　　　　<hi>年而得一再侍宴正譏陛下飲宴無度也上大笑時鄭澥詩亦佳輦路鮮雲五色開一聲</hi>
<pb n="KR4d0074_WYG_028-15a"/>
　　　　<hi>清蹕下天來水光翠繞九重殿花氣醲熏萬夀杯繡幕煙深紅㑹合文竿風引緑彽徊蓬</hi>
　　　　<hi>山絶景無人到詔許羣仙盡日陪</hi>
䕃幄晴雲拂曉開傳呼仙仗九天來披香殿上留朱輦<lb/>
太液池邊送玉杯宿蘂暖含風浩蕩戲鱗清映日徘徊<lb/>
宸章獨與春爭麗恩許賡歌豈易陪<hi>太𤣥經曰九天者一為中天二為羡</hi>
<hi>天三為順天四為更天五為晬天六為廓天七為咸天八為况天九為成天廣雅及吕氏春秋各有九天與此</hi>
<hi>不同○杜詩仙仗離丹極○披香見暮春注○漢志建章北有大池名太液昭帝紀黄鵠下建章太液池是也</hi>
<hi>○西清詩話云仁廟嘉祐中開賞花釣魚燕介甫以知制誥預末坐帝出詩羣臣次第屬和傳至介甫日將夕</hi>
<pb n="KR4d0074_WYG_028-15b"/>
<hi>矣亟欲奏御得披香殿字未有對時鄭毅夫獬接席顧介甫曰宜對太液池翌日都下盛傳王舍人竊柳詞太</hi>
<hi>液波翻披香簾捲介甫頗銜之○復齋漫録云余讀上官儀初春詩步輦出披香清歌臨太液乃知荆公取儀</hi>
<hi>詩豈謂柳詞耶庾信春詩宜春苑中春己歸披香殿裏作春衣長安有宜春宫此又以宜春對披香矣○李白</hi>
<hi>詩綉户香風暖○杜詩魚跳白映山○蘇魏公語録中云仁宗賞花釣魚宴賜詩執政諸公洎禁從舘閣皆屬</hi>
<hi>和而徘徊二字無他義諸公進和篇皆押徘徊再坐教坊雜戲為數人尋訪稅第至一宅入觀之至前堂之後</hi>
<hi>問所以曰徘徊又至後堂東西序亦問之皆曰徘徊也一人笑曰可則可矣徘徊太多○賡歌見尚書</hi>
　　　其二<lb/>
靄靄祥雲輦路晴傳呼萬歲雜春聲蔽虧玉仗宫花宻<lb/>
<pb n="KR4d0074_WYG_028-16a"/>
映燭金溝御水清珠蘂受風天下暖錦鱗吹浪日邊明<lb/>
從容樂飲真榮遇願賦嘉魚頌太平<hi>漢武紀元封元年詔曰朕親登嵩髙</hi>
<hi>御史乗屬在廟傍吏卒咸聞呼萬歲者三○王建宫詞日髙殿裏有香煙萬歲聲來動九天○温飛卿雞鳴人</hi>
<hi>草草香輦出宫花○後漢宦者傳云盜取御水以作魚釣注水入宫苑為御水王建宫詞御波水色春來好處</hi>
<hi>處分流白玉渠○杜牧之亦以宫抡對御水見下注○杜詩吹面受和風○易天下有山遯○杜詩魚吹細浪</hi>
<hi>摇歌扇○詩小雅南有嘉魚樂與賢也太平之君子至誠樂與賢者共之也</hi>
　<lb/>
　<lb/>
<pb n="KR4d0074_WYG_028-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　王荆公詩注巻二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>王荆公詩注巻三十</head> <lb/>
    <p>
<pb n="KR4d0074_WYG_030-1a"/>
欽定四庫全書<lb/>
　王荆公詩注巻三十<lb/>
　　　　　　　　　　　　　宋　李壁　撰<lb/>
　　律詩<lb/>
　　　送直講呉殿丞宰鞏縣<lb/>
青嵩碧洛曾游地墨綬銅章忽在身擁馬尚多畿甸雪<lb/>
隨衣無復禁城塵古來學問須行已此去風流定慰人<lb/>
更憶少陵詩上語知君不負鞏梅春<hi>鞏縣屬西京郭縁生述征記云本周</hi>
<pb n="KR4d0074_WYG_030-1b"/>
<hi>之鞏伯邑左氏晉師克鞏逐王子朝是也嵩山在縣西南六十里桑欽水經洛水出京兆上洛縣過散闗厯河</hi>
<hi>南洛陽偃師至鞏縣東北入河謂之洛汭○劉長卿詩歸路空囘首新章已在腰○漢制縣令長皆銅印墨綬</hi>
<hi>○退之詩雪擁藍闗馬不前吕讓詩髮改河陽鬢衣餘京洛塵○杜詩秋風楚竹冷夜雪鞏梅春</hi>
　　　送呉仲純守儀真<lb/>
江上齋船駐彩橈鳴笳應滿緑楊橋久為漢吏知文法<lb/>
當使淮人服教條栱木延陵瞻故國叢祠𤓰步認前朝<lb/>
登臨莫負山川好終欲東歸聴楚謡<hi>張湯傳好興事舞文法又龔遂為渤</hi>
<hi>海太守奏曰治人猶治亂繩不可急願勑丞相御史且無拘臣以文法○黄覇守潁川為條教務耕桑蓄養而</hi>
<pb n="KR4d0074_WYG_030-2a"/>
<hi>巳又云歸告二千石毋得擅為條教○陳勝傳間令廣之次所旁叢祠中夜篝火狐鳴師古曰叢謂草木岑蔚</hi>
<hi>者祠神祠也○鎮江有延陵縣熙寜五年廢為鎮有季札墓夫子十字碑存焉○晉許邁傳懸霤山近延陵茅</hi>
<hi>山茅山今屬江寜可見壤地相接○𤓰步有魏大武祠</hi>
　　　送質夫之陜府<lb/>
平世求才謾至公悠悠羇旅士多窮十年見子尚短褐<lb/>
千里隨人今北風户外屨貧虛自滿樽中酒賤亦嘗空<lb/>
共嫌此老無機械心事還能與我同<hi>南史宋武帝常曰羊徽蔡廓可平世</hi>
<hi>三公○言賔客雖衆皆清修之士無富兒也○貢禹短褐不完○莊子伯昏瞀人曰善哉觀乎汝處己人將保</hi>
<pb n="KR4d0074_WYG_030-2b"/>
<hi>汝矣無幾何而往則户外之屨滿矣○孔融傳坐上客常滿樽中酒不空言酒雖賤無錢不能得機械子貢事</hi>
　　　題致政孫學士歸來亭<lb/>
彭澤陶潛歸去來素風千載出塵埃明時雋老心無累<lb/>
故里髙門子有才更築園林負城郭長留花月映池臺<lb/>
却尋五柳先生傳薪水區區但可哀<hi>莊子達生篇有張毅者髙門縣薄無</hi>
<hi>不走也疏云髙門富貴之家也○淵明為彭澤送一力給其子曰汝旦夕之費自給為難今遣一力助汝薪水</hi>
<hi>之勞比亦人子也可善遇之○李白詩䠎踀東籬下淵明不足羣亦此意</hi>
　　　次韻呉季野題岳上人澄心亭<hi>梅聖俞亦有和韻</hi>
<pb n="KR4d0074_WYG_030-3a"/>
空庭五月尚寒生囘首塵沙自鬰蒸砌水亂流穿石厎<lb/>
野雲髙出蔽山層躋攀欲絶人間世締構應從物外僧<lb/>
腸胃坐來清似洗神竒未怪佛圖澄<hi>杜詩炎天避鬰蒸○劉滄詩寒山半</hi>
<hi>出白雲層又韋處厚詩縁崖踏石層○佛圖澄傳腹傍有一孔常以絮塞之每夜讀書則㧞絮孔中出光照一</hi>
<hi>室又嘗齋時平旦至流水側腹傍孔中引出五臓六腑洗之還納腹中</hi>
　　　送彦珍<lb/>
挾策窮鄉滿鬢絲阪田荒盡豈常窺未應谷口終身隱<lb/>
正合菑川舉國推握手百憂空往事還家一笑即芳時<lb/>
<pb n="KR4d0074_WYG_030-3b"/>
柘崗定有辛夷發亦見東風使我知<hi>正月詩瞻彼阪田有菀其特注阪田</hi>
<hi>﨑嶇墝埆之處○谷口菑川二事並見别注○呉彦珍所居在拓岡屬臨川</hi>
　　　寄張先郎中<hi>張子野也</hi>
留連山水住多時年比馮唐未覺衰篝火尚能書細字<lb/>
郵筒還肯寄新詩胡床月下知誰對蠻榼花前想自隨<lb/>
投老主恩聊欲報毎瞻髙躅恨歸遲<hi>陳勝傳叢祠中夜篝火注篝者籠也</hi>
<hi>篝音溝○韓詩夜書細字綴語言○風俗通曰靈帝好胡床董卓擁胡兵之應也○庾肩吾胡床詩曰傳名乃</hi>
<hi>外域入用信中京足欹形已正文邪體自平○魏略曰裴潛為兖州刺史嘗作一胡床及去留以挂樹○晉庾</hi>
<pb n="KR4d0074_WYG_030-4a"/>
<hi>亮傳亮在武昌佐史殷浩之徒乗秋夜往共登南樓俄而不覺亮至諸人皆起避之亮徐曰諸君少住老子於</hi>
<hi>此興復不淺便據胡床與浩等談詠竟夕○說文曰榼酒器也○成公十五年晉欒鍼使行人執榼承飲造于</hi>
<hi>子重○唐人詩云莫歎青山抛皓月且傾蠻榼盡濃醪○白詩蠻榼來方㵼䝉茶到始煎又小花蠻榼二三升</hi>
<hi>○僧文兆詩别來鋤久廢身老恨歸遲</hi>
　　　汜水寄和父<lb/>
虎牢闗下水逶迤想汝飄然過此時洒血只添波浪起<lb/>
脫身難借羽翰追留連厚禄非朝隱乖隔殘年更土思<lb/>
已卜冶城三畝地寄聲知我有歸期<hi>鄭州唐有汜水縣本朝九域志無之</hi>
<pb n="KR4d0074_WYG_030-4b"/>
<hi>○莊二十一年自虎牢以東杜注在河南成臯縣○寰宇志鄭地漢屬河南宋武帝立司州理虎牢東魏分滎</hi>
<hi>陽置成臯郡理今之氾水○杜詩洒血江漢身襄疾又脫身簿尉間始與捶楚辭又天涯春色催遲暮别淚遥</hi>
<hi>添錦水波○揚子淵騫篇或問柳下惠非朝隱者歟○此言禄厚則責深不可言朝隱矣○土思烏孫公主事</hi>
<hi>公嘗有寄聲冶城人為我問一丘之句○王維詩五湖三畝宅萬里一歸人唐人好使三畝地○退之薦士詩</hi>
<hi>使以歸期告</hi>
　　　寄吉甫<lb/>
朱顔去似朔風驚白髪多於野草生挾策讀書空有得<lb/>
求田問舍轉無成解鞍烏石崗邊路携手辛夷樹下行<lb/>
<pb n="KR4d0074_WYG_030-5a"/>
今日追思真樂事黄塵深處走雞鳴<hi>李翺云人之受命九長者不過七十八</hi>
<hi>十至百年者則稀矣雖饗百年若風之飄而還也○杜牧詩古人容易去白髪等閒生○白傅草詩野火燒不</hi>
<hi>盡春風吹又生○挾策求田二事公屢使○解鞍携手皆言撫州舊游○雞鳴即於黄塵深處走此言趂朝時</hi>
　　　次韻平甫村墅春日<lb/>
昨日青青尚未齊忽看春色滿髙低陂梅弄影爭先舞<lb/>
葉鳥藏身自在啼樵蹻踏雲歸舊徑漁蓑背雨向前溪<lb/>
似知我欲逃軒冕談笑相過各有携<hi>退之詩南陽郭門外桑下麥青青○</hi>
<hi>少陵百舌詩花宻藏難見又鳥呼藏其身○王褒傳離疏釋蹻而享膏粱注蹻居略反以繩為之韓詩雪徑低</hi>
<pb n="KR4d0074_WYG_030-5b"/>
<hi>樵叟○韓渥詩須信閒人有忙事曉來衝雨覔漁師○莊子繕性古之所謂得志者非軒冕之謂也軒冕在身</hi>
<hi>非性命也物之倘來寄也○杜詩手中各有携傾榼濁復清</hi>
　　　即席次韻㣲之泛舟<lb/>
畫舸幽尋北果園應將陳迹問桑門地隨墻塹行多曲<lb/>
天著崗巒望易昏故國時平空有木荒城人少半為村<lb/>
悠悠興廢皆如此賴付乾愁酒一樽<hi>北果園近半山○杜詩果園坊裏為</hi>
<hi>求來○桑門見上注○選詩故林衰木平荒池秋草偏○白詩市井蕭條半似村○韓詩乾愁漫解坐自累與</hi>
<hi>衆異趣寜相親宋范曄傳有乾愁字笑愁雖異乾義則同</hi>
<pb n="KR4d0074_WYG_030-6a"/>
　　　示長安君<hi>此詩恐是使北時作長安君公妹也</hi>
少年離别意非輕老去相逢亦愴情草草杯盤供笑語<lb/>
昏昏燈火話平生自憐湖海三年隔又作塵沙萬里行<lb/>
欲問後期何日是寄書應見鴈南征<hi>退之送師服詩草草具盤饌不持酒</hi>
<hi>勸酬○張耳傳貫髙仰視泄公勞苦如平生歡○成都記諸葛亮送費禕使呉别於江上禕曰萬里之行始於</hi>
<hi>此矣○樂天詩雲雨三年别風波萬里行○劉長卿詩離亂要知君到處寄書須及鴈南飛</hi>
　　　和平甫招道光法師<lb/>
鍊師投老演真乗像劫空王𤓰與肱於總持門通一路<lb/>
<pb n="KR4d0074_WYG_030-6b"/>
以光明藏續千燈從容發口酬摩詰邂逅持心契慧能<lb/>
新句得公還有賴古人詩字恥無僧<hi>昇𤣥經若有沙門來聴經當置上座</hi>
<hi>道士鍊師自在其下○法華經唯有一佛乗餘二即非真○神秀碑髙悟與真乗同徹○曇無羅䜟曰釋迦佛</hi>
<hi>正法住世五百年象法一千年末法一萬年華嚴經第十四巻有空王佛○神秀碑有師而成即燃燈佛所無</hi>
<hi>依而說是空王法門○華嚴經成就總持三昧門此真佛子之住處○楞嚴經頌十方薄伽梵一路湼槃門○</hi>
<hi>圓覺經入於神通大光明藏維摩詰與二千魔女說法云諸姊有法門名無盡燈汝等當學無盡燈者譬如一</hi>
<hi>燈然百千燈冥者皆明明終不盡李白尊勝憧頌傳千燈於智種了萬法於真空○維摩問三十二菩薩不二</hi>
<hi>法門○韶州法海禪師初見六祖問曰即心即佛願垂指喻祖曰前念不生即心後念不滅即佛成一切相即</hi>
<pb n="KR4d0074_WYG_030-7a"/>
<hi>心離一切相即佛吾若具說窮劫不盡吾偈曰即心名慧即佛乃定定慧等待意中清淨悟此法門由汝習性</hi>
<hi>用本無生雙修是正法海信受以偈賛曰即心元自佛不悟而自屈我知言慧因雙修離諸物○詩字有僧如</hi>
<hi>賈島僧敲月下門之類鄭谷雲臺集其詩用僧字凡三十五處故詩人云仲先筆苑多籠鶴鄭谷詩壇愛惹僧</hi>
<hi>蓋谷詩好使僧字而魏野仲先詩好使鶴字二公以僧鶴格致清髙故句多及之</hi>
　　　和祖仁晚過集禧觀<lb/>
妍暖聊隨馬首東春衫猶未著方空煙霞送色歸瑶水<lb/>
山木分香繞閬風壯髪巳輸塵外緑衰顔漫到酒邊紅<lb/>
日斜歸去人間世却記前游似夢中<hi>欒黶曰余馬首欲東○漢元紀罷齊</hi>
<pb n="KR4d0074_WYG_030-7b"/>
<hi>三服官注春獻冠幘縰為首服紈素為冬服輕綃為夏服凡三師古曰縰與纚同音山爾反即今之方目<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>又</hi>
<hi>後漢建初二年詔齊相省氷紈方空縠吹綸絮紈素也氷言色鮮潔如氷釋名曰縠綬也方空者紗薄如空也</hi>
<hi>或曰空孔也即今之方目紗也綸似絮而細吹者言吹噓可成亦紗也○王元長曲水序穆王八駿如舞瑶水</hi>
<hi>之隂○杜子美九成宫詩廵非瑶水逺○三島記崑崙山有三角其一角正北千星辰之輝名曰閬風巔又十</hi>
<hi>州記聚窟州在西海中北接崑崙二十六萬里山上專多大樹與楓木相類而林芳葉香聞數百里名曰反魂</hi>
<hi>樹○趙后傳我男也額上有壯髪似孝元皇帝師古曰壯髪當額前侵下生今俗呼為圭頭者是也言塵外人</hi>
<hi>不與事接故髪常緑○潘安仁金谷詩𤣥醴染朱顔○東坡詩衰顔得酒尚能韶又兒童誤喜朱顔在一笑那</hi>
<hi>知是酒紅</hi>
<pb n="KR4d0074_WYG_030-8a"/>
　　　送程公闢轉運江西<hi>公闢於嘉祐間嘗為洪州主治平三年為江西路轉</hi>
　　　　<hi>運副使故公詩有不異重臨最慰漳濵之句</hi>
江西一節鑄黄金最慰漳濵父老心直孺重來真强予<lb/>
次公今不異重臨餘風尚有歡謡在陳迹非無勝事尋<lb/>
豫想新詩能寄我十年華省故情深<hi>周禮地官掌節凡邦國之使節山國</hi>
<hi>用虎節土國用人節澤國用龍節皆金也以英蕩輔之○汲黯字直孺拜淮陽太守伏謝不受印綬數强予然</hi>
<hi>後奉詔○黄霸字次公為京兆尹坐乏軍興有詔歸潁川太守官以八百石居治如其前柳柳州再授連州酬</hi>
<hi>别劉夢得詩重臨事異黄丞相三黜名慙柳士師</hi>
<pb n="KR4d0074_WYG_030-8b"/>
　　　次韻㣲之即席<lb/>
釀成呉米野油囊却愛清談氣味長閒日有僧來北阜<lb/>
平時無盗出南塘風亭對竹酬孤峭雪徑尋梅認暗香<lb/>
江上中泠應未變一杯終欲就君嘗<hi>仙人王方平傳沽酒餘杭姥得一油</hi>
<hi>囊酒五㪷許○樂天謝劉夢得寄糯米李浙東舞衫詩金屑䤃濃呉米釀銀泥衫穩越娃裁○僧謂寳公之流</hi>
<hi>北阜指鍾山○南塘秦淮南岸塘也祖逖傳所從賔客義徒多為盗逖撫慰之曰比復南塘一出否盗為吏所</hi>
<hi>繩逖輙擁䕶之又謝公時厮養逋亡多竄在南塘諸船中或欲一時搜索謝公不許曰不容置此軰何以為京</hi>
<hi>師○公梅詩又有風亭把酒酬孤艷雪逕廻輿認暗香之句○張又新水録代宗時李季卿刺湖州至維揚遇</hi>
<pb n="KR4d0074_WYG_030-9a"/>
<hi>陸鴻漸謂曰陸君善茶天下所聞揚子南泠水又殊絶今者二妙千載一遇何可輕失乃命軍士信謹者挈瓶</hi>
<hi>操舟深詣南泠陸潔器以候俄水至陸以杓揚水曰江則江矣非南冷者似臨岸者使稱不敢紿既而傾諸盆</hi>
<hi>至半遽止又以杓揚之曰此南泠者矣使蹶然駭服曰某自南泠齋至岸舟盪半懼其尠挹岸水以增之處士</hi>
<hi>之鑒神鑒也李大驚陸又曰楚水第一晉水最下因命吏占而次第之○賛皇公李徳裕博達士居廊廟日有</hi>
<hi>親知奉使於京口李曰還日金山下揚子江中泠水與取一壺來其人舉棹日醉而忘之泛舟止石城下方憶</hi>
<hi>乃汲一缾於江中歸京獻之李公飲後歎訝非常曰江表水味有異於頃歲矣此水頗似建業石城下水其人</hi>
<hi>謝過不隱○杜牧之詩商歌如不顧歸棹越南泠自注某家在朱方揚子江界有南泠北泠據此則中泠之外</hi>
<hi>又自有南泠北泠耶</hi>
<pb n="KR4d0074_WYG_030-9b"/>
　　　和王㣲之秋浦望齊山感李太白杜牧之<lb/>
齊山置酒菊花開秋浦聞猿江上哀此地流傳空筆墨<lb/>
昔人埋没已蒿萊平生志業無髙論末世篇章有逸才<lb/>
尚得使君驅五馬與尋陳迹久裴囘<hi>齊山在池州貴池縣南五里王晳齊</hi>
<hi>山記云山有十餘峯其髙正等故曰齊山或謂齊刺史齊映有善政好此山因名焉按唐書載映為江西觀察</hi>
<hi>使不作池州郡牧題名却有齊照當是以此得名也○池陽記秋浦水源起石埭北帶郡城南走驛道為舟楫</hi>
<hi>之路李景業始築大隄於南續長橋於北○杜牧之齊山詩人世難逢開口笑菊花須插滿頭歸○太白秋浦</hi>
<hi>詩秋浦猿夜愁黄山堪白頭又君莫向秋浦猿聲碎客心○張釋之傳卑之無甚髙論王褒傳有逸才荆公平</hi>
<pb n="KR4d0074_WYG_030-10a"/>
<hi>生以三代自詭下眎漢唐宜謂二公無髙論特以逸才許之耳</hi>
　　　次韻登㣲之髙齋有感<lb/>
臺殿荒墟辱井堙豪華不復見臨春北山漠漠雲垂地<lb/>
南埭悠悠水映人馳道蔽虧松半死射場埋没雉多馴<lb/>
登髙一曲悲亡國想繞紅梁落暗塵<hi>辱井即景陽宫井○建康志云井在</hi>
<hi>臺城内陳末後主與張麗華孔貴嬪投其中以避隋兵其井有石欄多題字舊傳云欄有石胍以帛拭之作煙</hi>
<hi>脂痕或云石胍色類煙脂故一名煙脂井○歐陽公集古録䟦尾云景陽樓下井記不著撰人名氏述隋滅陳</hi>
<hi>叔寳與張麗華投井事其後有銘以為戒又有唐江寜縣丞王震井記云井在興嚴寺其石檻有序稱余者晉</hi>
<pb n="KR4d0074_WYG_030-10b"/>
<hi>王廣也其文字磨滅僅可識其十一二今其文尚可讀處有云前車已傾負乗將没也曾南豐集亦載井有篆</hi>
<hi>文云辱井斯在可不戒乎并下文共十八字在井石檻上不知誰為之文臨春見和㣲之登髙齋注左氏井堙</hi>
<hi>木刋○子美賦云九天之雲下垂北山即鍾山○建康實録於方山南截淮立埭即南埭○賈山至言隱以金</hi>
<hi>槌樹以青松為馳道之麗至此使其後世曾不得邪徑而託足焉○李太白金陵懐古詩緑水絶馳道青松摧</hi>
<hi>古丘○齊武帝數幸琅琊城遊鍾山射雉至湖北埭雞始鳴射場蓋距埭不逺○謝𤣥暉詩舞館識餘基歌梁</hi>
<hi>想遺囀注妙歌者發聲聲繞梁而塵起故見梁則想其遺聲○博物志昔韓娥東之齊粮匱過雍門鬻歌假食</hi>
<hi>既去而響繞梁三日不絶○隋薛道衡詩空梁落燕泥</hi>
　　　和㣲之重感南唐事<lb/>
<pb n="KR4d0074_WYG_030-11a"/>
叔寳傾陳衍弊梁可嗟曾不見興亡齋祠父子終身費<lb/>
酣詠君臣舉國荒南狩皖山非故地北師淮水失名王<lb/>
天移四海歸真主誰誘昏童肯用長<hi>陳書後主諱叔寳禎明三年隋師賀</hi>
<hi>若弼韓擒虎進攻宫城自南掖門入執後主與王公百官入於長安○梁書武帝諱衍太清三年侯景攻陷宫</hi>
<hi>城縱兵大掠五月帝崩○梁武帝天監十八年於無碍殿受戒大通元年幸同泰捨身中大通元年九月幸同</hi>
<hi>泰寺設無遮大㑹釋御服披法衣行清淨大捨十月又設無遮會二年四月幸寺設平等㑹三年幸寺說湼槃</hi>
<hi>經十一月又幸寺說般若經五年三月幸寺設四部大㑹大同元年三月幸寺設無遮㑹四月幸寺鑄十方銀</hi>
<hi>像設無碍㑹二年三月幸寺設平等㑹九月幸寺設四部無碍㑹三年五月幸寺鑄十方金銅像設無碍法㑹</hi>
<pb n="KR4d0074_WYG_030-11b"/>
<hi>八月幸阿育王寺設無碍法喜食十年於皇基寺設法㑹中大同元年幸同泰寺施身仍設法㑹皇太子以下</hi>
<hi>奉贖太清元年三月幸寺設無遮大㑹行清淨大捨又升光嚴殿講經捨身御輦還宫幸太極殿如即位禮昭</hi>
<hi>明太子傳髙祖大𢎞佛教親自講說太子亦崇信三寳遍覽衆經乃於宫内制立慧義殿專為法集之所招引</hi>
<hi>名僧談論不絶太子自立三諦法身義並有新意普通元年甘露降於慧義殿咸以為至徳所感焉○南史江</hi>
<hi>總傳總既當權任宰不持政務但日與後主遊宴後庭多為艷詩好事者相傳諷翫於今不絶又與陳暄孔範</hi>
<hi>王瑳等十餘人當時謂之狎客由是國政日頽紀綱不立有言之者輙以罪斥之君臣昏亂以至於滅又建康</hi>
<hi>志後主常使張貴妃孔貴人八人等夾坐江總孔範等十人預宴號曰狎客君臣酣飲從夕達旦以此為常又</hi>
<hi>王轂詩君臣已在醉鄉中一面已無陳日月○皖山屬舒州○湘素雜記云江南伶人王感化口㨗急滑稽無</hi>
<pb n="KR4d0074_WYG_030-12a"/>
<hi>窮中主徙豫章至潯陽遇大風中主不悅命酒獨酌指北岸山間舟人云皖公山也愈不懌感化獨前獻詩曰</hi>
<hi>龍舟萬里駕長風漢武潯陽事正同珍重皖公山色好影斜不入夀杯中中主大悅○梁武帝普通六年五月</hi>
<hi>壬子遣中䕶軍夏侯亶督壽陽諸軍侵魏六月庚辰豫章王綜奔魏魏復據彭城○唐史穆宗等○穆敬昏童</hi>
<hi>不君○鄧艾報蜀後主書龍戰虎爭終歸真主○杜牧之詩集金陵懐古如今四海歸皇化兩岸蕭蕭蘆荻秋</hi>
　<hi>補注王逢原詩乾坤未發龍虎爭日月須歸仁義主江山本不為英雄英雄自負江山去○李泰伯詩江</hi>
　<hi>左君臣筆力雄一為宫體便移風始知姬旦無才思秖把豳詩詠女功</hi>
　　　寄李君晜弟訪别長蘆至淮隂追寄<lb/>
怒水摶風雪壠髙亂流追我秪漁舠忽看淮月臨寒食<lb/>
<pb n="KR4d0074_WYG_030-12b"/>
想映江春聴伯勞道義終期麟一角文章已秃兎千毫<lb/>
後生可畏吾知子南北何時見兩髦<hi>韓詩怒水忽中裂又說楚波堆壟海</hi>
<hi>中作金鼔聲土人謂之海怒當作風雨○李白詩濤白雪山來○豳詩七月鳴鵙注伯勞也又伯勞鳴將寒之</hi>
<hi>候此詩乃云江春或稱伯勞為食母鳥非○草木疏麟麕身牛尾馬足黄色圓蹄一角角端有肉音中鐘吕行</hi>
<hi>中規矩毛萇詩傳云麟角所以表其徳也○北史學者無如牛毛成者如麟角○王羲之傳賛雖秃千兎之翰聚</hi>
<hi>一毫之筋○李白詩書秃千兎毫詩裁兩牛腰詩柏舟髧彼兩髦注髦者髪至眉</hi>
　　　貴州虞部使君訪及道舊竊有感惻因成小詩<lb/>
韶山秀㧞江清冩氣象還能出縉紳當我垂髫初識字<lb/>
<pb n="KR4d0074_WYG_030-13a"/>
看君揮翰獨驚人郵籖忽報旌麾入齋閣遥瞻組綬新<lb/>
握手更誰知徃事同時諸彦略成塵<hi>郡國志韶州科斗勞水間有兩石對</hi>
<hi>峙相去一里大小略均有似雙闕謂之韶石昔帝舜南游登此奏韶樂因以名之隋開皇九年取以名郡公詩</hi>
<hi>所指韶山未知即此韶石乎或只泛言靈鷲山芙蓉岡之類也江即州之曲江舊有湞水○楚公嘗守韶州公</hi>
<hi>時尚幼○李昉文正賞花感事詩云當時同醉花前客今日半為泉下人</hi>
　　　冲卿席上<lb/>
二年相值喜同聲並轡塵沙眼亦明新詔各從天上得<lb/>
殘樽同向月邊傾已嗟後會歡難必更想前官責尚輕<lb/>
<pb n="KR4d0074_WYG_030-13b"/>
黽勉敢忘君所朂古人憂樂有違行<hi>易同聲相應○雖在塵沙中以得友</hi>
<hi>故眼亦為之明○李白詩何如月下傾金壘○晉書載記石韜燕寮屬於東明觀酒酣長嘆曰人居世無常别</hi>
<hi>易㑹難各付一杯開意為吾飲令必醉知後㑹復何期而不飲乎○謝惠連雪賦傷後㑹之無因冲卿先得外</hi>
<hi>故有後㑹之語○憂則違之不以退為髙樂則行之不以進為泰</hi>
　　　示董伯懿<lb/>
穿橋度塹只閒行詠石嘲花亦漫成嚼蠟已能忘世味<lb/>
畫脂那更惜時名長千里北寒山紫白下門西野水明<lb/>
此地一㕓須卜築故人他日訪柴荆<hi>楞嚴經當横陳之時味如嚼蠟○元</hi>
<pb n="KR4d0074_WYG_030-14a"/>
<hi>次公鹽鐵論曰無其質而外學其文若畫脂鏤氷費日損功○滕王閣記煙光凝而暮山紫○長干白下見上</hi>
<hi>注○揚雄有田一㕓</hi>
　　　思王逢原三首<lb/>
布衣阡陌動成羣卓犖髙才獨見君把梓豫章蟠絶壑<lb/>
騏驎騕褭跨浮雲行藏已許終身共生死那知半道分<lb/>
便恐世間無妙質鼻端從此罷揮斤<hi>莊子舉魯國而儒服然千轉萬變而</hi>
<hi>不窮者獨有一儒耳○荆公以令為古之天民○杜詩胡人髙鼻動成羣○豫章已見别注○應劭曰騕褭古</hi>
<hi>之良馬名赤喙𤣥身日行五千里又崔鴻十六國春秋吕光討平西域上疏曰龜兹據三十六國之中入其國</hi>
<pb n="KR4d0074_WYG_030-14b"/>
<hi>城天驥龜麟騕褭丹髦萬計盈廐雖伯益更生衛賜復出不能辨也漢書天馬歌籋浮雲晻上馳○逢原死時</hi>
<hi>年二十八歲○莊子送葬過惠子之墓顧謂從者曰郢人堊漫其鼻端若蠅翼使匠石斲之匠石運斤成風聴</hi>
<hi>而斲之盡堊而鼻不傷郢人立不失容宋元君聞之召匠石曰嘗試為寡人為之匠石曰臣則嘗能斵之雖然</hi>
<hi>臣之質死久矣自夫子之死也吾無以為質矣○揚雄傳<graphic n="KR1725" url="https://raw.githubusercontent.com/kanripo/KR-Gaiji/master/images/KR1725.png" mimeType="image/png"/>人亡則匠石輟斤而不敢妄斵注古之善塗塈者</hi>
<hi>也施廣領大袖以仰塗而袖不汚<graphic n="KR1725" url="https://raw.githubusercontent.com/kanripo/KR-Gaiji/master/images/KR1725.png" mimeType="image/png"/>乃髙反又乃囘反</hi>
　　　其二<lb/>
蓬蒿今日想紛披塜上秋風又一吹妙質不為平世得<lb/>
㣲言惟有故人知廬山南墮當書案湓水東來入酒巵<lb/>
<pb n="KR4d0074_WYG_030-15a"/>
陳迹可憐隨手盡欲歡無復似當時<hi>逢原嘉祐四年秋卒作此詩時死之</hi>
<hi>明年○衛玠傳嘗恐㣲言將絶今乃復聞於君○陳師道懐魯直詩妙質不為平世用髙懐猶有故人知○郡</hi>
<hi>國志有人洗銅盆忽水中暴漲乃失盆遂投水求之即見一龍銜盆奪之而去故曰湓水又云源出青盆山因</hi>
<hi>以為名○韓信傳鍾離昧曰吾今死君隨手亡矣○樓䕶傳爵禄賂遺所得亦縁手盡○蘭亭記况脩短隨化</hi>
<hi>終期於盡○杜詩可惜歡娯地都非少壯時○退之祭張員外文中宵興歎無復昔時</hi>
　　　其三<lb/>
百年相望濟時功歲路何知向此窮鷹隼奮飛凰羽短<lb/>
騏驎埋没馬羣空中郎舊業無兒付康子髙才有婦同<lb/>
<pb n="KR4d0074_WYG_030-15b"/>
想見江南原上墓樹枝零落紙錢風<hi>公作逢原墓誌云始余愛其文章而</hi>
<hi>得其所以言云云於是慨然歎以為可任世之重而有功於天下者將在於此○歲路猶言年事也王褒書曰</hi>
<hi>年事道盡容髪衰謝芸其黄矣零落無時陸士衡豫章行云前路既已多後塗隨年侵吕延濟注云前路謂日</hi>
<hi>月李善曰前路後塗喻壽命也公代王魯公乞致仕表亦云徒以歲路之向窮不勝人言之甚衆亦是暗借阮</hi>
<hi>籍塗窮字○薛令之開元中為東宫侍講時官僚閒淡以詩自悼書於壁曰朝旭上團團照見先生盤盤中何</hi>
<hi>所有苜蓿長闌干飯澁匙難綰羮稀箸易寛只可謀朝夕何由度歲寒上因幸東宫見焉索筆續之曰啄木觜</hi>
<hi>距長鳳凰毛羽短若嫌松桂冷任遂桑榆暖令之因此謝病東歸肅宗即位詔徴之己卒出閩中名士傳○埋</hi>
<hi>没如無鹽車之類又伯樂一過冀北之野而馬羣遂空○韓詩中郎有女能傳業謂蔡邕也○逢原妻呉氏有</hi>
<pb n="KR4d0074_WYG_030-16a"/>
<hi>賢行皇甫謐髙士傳黔婁先生卒曾西來弔見尸牖下覆以布被手足不盡覆頭則足見覆足則頭見西曰斜</hi>
<hi>其被則歛矣妻曰斜之有餘不若正之不足先生生而不斜死而斜之非先生意也西曰以何為諡妻曰先生</hi>
<hi>以康為諡</hi>
　　　和呉御史臨淮感事<lb/>
柵鏁城扉曉一開柂牙車軸轉成雷黄塵欲礙龜山出<lb/>
白浪空分汴水來澄觀有材邀昧陋霽雲無力報姧囘<lb/>
騷人此日追前事悲氣隨風動管灰<lb/>
　<lb/>
<pb n="KR4d0074_WYG_030-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　王荆公詩注巻三十<lb/>
</p>
<p>
</p>
  </div>
</body>
</text>
</TEI>
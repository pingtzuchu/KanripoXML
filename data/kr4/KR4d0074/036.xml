<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>王荆公詩注巻三十六</head> <lb/>
    <p>
<pb n="KR4d0074_WYG_036-1a"/>
欽定四庫全書<lb/>
　王荆公詩注巻三十六<lb/>
　　　　　　　　　　　　宋　李壁　撰<lb/>
　　律詩<lb/>
　　　送劉貢父赴秦州清水<hi>貢父名攽嘉祐末召為國子直講治平末趙槩</hi>
　　　　<hi>薦攽可充文館作邑清水當在此前</hi>
劉郎髙論坐噓枯幕府調胹用緒餘<hi>後漢鄭泰謂董卓曰孔公緒清談髙</hi>
<hi>論噓枯吹生○莊子語心之容命之以心之行以聏合驩以調海内注強以其道胹令合調令和也聏崔本作</hi>
<pb n="KR4d0074_WYG_036-1b"/>
<hi>胹音而和也調也</hi>筆下能當萬人敵腹中嘗記五車書<hi>韓詩博哉羣聖</hi>
<hi>文磊落載其腹</hi>聞多望士登天禄知有名臣薦子虛<hi>天禄闇藏典籍之所</hi>
<hi>漢宫殿疏云天禄麟閣蕭何造以藏秘書處賢才子虛見寳應進士乞詩注</hi>且復弦歌窮塞<lb/>
上秪應非晩召相如<lb/>
　　　送純甫如江南<lb/>
青溪看汝始蹁躚兄弟追隨各少年壯爾有行今納婦<lb/>
老吾無用亦求田<hi>撫州城下江亦名青溪詩恐指建康青溪○詩女子有行箋云行道也○</hi>
<hi>純甫娶段氏封德安縣君</hi>初來淮北心常折却望江南眼更穿<hi>杜詩心折</hi>
<pb n="KR4d0074_WYG_036-2a"/>
<hi>大刀頭○退之詩眼穿長訝雙魚斷</hi>此去還知苦相憶歸時快馬亦須鞭<lb/>
<hi>佛書如世良馬見鞭影而行</hi>
　　　送郊社朱兄除郎東歸<lb/>
手持官牒出神臯迎客遥知賀酒醪照映里門非白屋<lb/>
欺凌春草有青袍<hi>齊文宣王行狀神臯載穆轂下以清○古詩青袍似春草</hi>宦游雖<lb/>
晚何妨久餓顯從來不必髙孝友父兄家法在想能清<lb/>
白遺兒曹<hi>漢書久宦減仲之産○揚子古者髙餓顯下禄隱注孟子曰伯夷隘栁下惠不恭君子不</hi>
<hi>由也然則餓顯不獨髙禄隱未為下今發髙下之談葢有厲乎素餐今公云不必髙亦注意也</hi>
<pb n="KR4d0074_WYG_036-2b"/>
　　　送沈康知常州<lb/>
作客蘭陵迹巳陳為傳謡俗記州民溝塍半廢田疇薄<lb/>
廚傳相仍市井貧<hi>梁武帝改武進為蘭陵○半廢言溝洫之政不修廚傳相仍言為守者徒</hi>
<hi>悦過客不恤民貧也</hi>常恐勞人輕白屋忽逢佳士得朱輪<hi>漢吾丘夀注傳</hi>
<hi>今三公有司或由窮巷起白屋裂地而封師古曰白屋以白芽覆屋○楊惲傳惲家盛時乗朱輪華轂者十人</hi>
慇懃話此還惆悵最憶荆南兩岸春<hi>寰宇記荆溪在宜興縣南二十步漢</hi>
<hi>志云中江首受蕪湖東至陽羨入海即此溪</hi>
　　　安豐張令修芍陂<hi>安豐舊属夀州令為軍芍音鵲</hi>
<pb n="KR4d0074_WYG_036-3a"/>
桐鄉振廩得周旋芍水修陂道路傳目想僝功追往事<lb/>
心知為政似當年<hi>九域志舒州有桐城縣圖經云桐城春秋時桐國也又廬江舒縣有桐鄉</hi>
<hi>公每言桐鄉非但用朱邑事亦言楚實文公十六年振廩同食</hi>魴魚鱍鱍歸城市秔稻<lb/>
紛紛載酒船楚相祠堂仍好在勝㳺思為子留篇<hi>秔稻紛紛</hi>
<hi>載酒船謂以稻易酒也○芍陂孫叔敖所作叔敖嘗為楚相今有祠在陂上○許渾詩海嶠獨留篇</hi>
　　　送復之屯田赴成都<lb/>
盤礴西南江與岷石犀金馬世稱神<hi>蜀都水灾乃刻石犀沉江浦○或言</hi>
<hi>益州有金馬碧雞之祥可醮祭而致又見王褒傳</hi>桑麻接軫餘無地錦繡連城<lb/>
<pb n="KR4d0074_WYG_036-3b"/>
别有春結綬相隨通籍久推車此去辟書新<hi>謝𤣥暉詩既通金閨</hi>
<hi>籍張銑注云謂懸名於門乃通出入所謂禁門也○漢元帝紀得大父母兄弟通籍應劭曰籍者為二尺竹牒</hi>
<hi>記其年紀名字物色懸之宫門案省相應乃得入又魏相傳霍光夫人顯及諸女皆通籍長信宫師古曰通籍</hi>
<hi>謂禁門之中皆有名籍恣出入也○成公二年自始合苟有險予必下推車○阮籍上蔣濟記開府之日人人</hi>
<hi>自以為掾属辟書始下而下走為首</hi>知君不為山川險便忘吾家叱馭人<lb/>
<hi>王尊傳王尊遷益州刺史先是琅琊王陽為益州刺史行部至卭徠九折坂歎曰奉先人遺體奈何數乗此險</hi>
<hi>後以病去及尊為刺史至其坂問曰此非王陽所畏道耶吏對曰是尊叱其馭曰驅之王陽為孝子王尊為忠</hi>
<hi>臣</hi>
<pb n="KR4d0074_WYG_036-4a"/>
　　　送經臣富順寺丞<hi>富順在蜀東</hi>
故人為縣楚江邊海角猶聞政事傳萬井巳安如赤子<lb/>
一麾今去上青天應開醉眼酴醿下莫起歸心杜宇前<lb/>
報主代親俱有地㡬人忠孝似君全<hi>祖宗時有入逺法此必代其父入逺</hi>
　　　送張卿致仕<lb/>
子房籌策漢時功身退超然慕赤松餘烈尚能開後世<lb/>
髙材今復繼前蹤<hi>言子房之後猶能不耽溺世榮挂冠而歸由先烈之有開也</hi>執鞭<lb/>
始負平生願操几何知此地逢竊食一方慚未艾緒言<lb/>
<pb n="KR4d0074_WYG_036-4b"/>
方賴賜從容<hi>史記假令晏子而在余雖為之執鞭所欣慕焉曲禮上謀於長者必操几杖以從之</hi>
<hi>○漢書願賜清閒之燕</hi>
　　　送梅龍圖<hi>名摰字公儀成都新繁人天聖五年進士及第此詩當是送作滑州時</hi>
子真家世子雲鄉風力才華豈易當回首古人多隱約<lb/>
致身今日獨輝光<hi>摰生蜀故稱子雲鄉雄仕落拓三世不徙官梅匿為市門卒故云隱約○</hi>
<hi>摰嘗為御史知雜省副待制等官仁宗嘗謂大臣曰梅摰言事有體據此可謂輝光矣</hi>謨明久合<lb/>
分三府治劇聊須試一方從此政成何所報百城無事<lb/>
秪耕桑<hi>漢丞相御史太尉為三府○摰至和間自天章閣待制判流内銓進龍圖閣學士知滑州後又</hi>
<pb n="KR4d0074_WYG_036-5a"/>
<hi>為杭江寧河中三郡</hi>
　　　送李秘校南歸<lb/>
四十青衫更旅人悠悠飢馬傍沙塵<hi>言四十始青衫又為旅人</hi>久留<lb/>
上國言空富却走南州食轉貧自作詩書能見志應知<lb/>
時命不關身<hi>司馬遷傳夫詩書隱約者欲遂其志之異也</hi>江湖勝事從今數<lb/>
肯但悲歌寂寞濱<lb/>
　　　送蕭山錢著作<hi>蕭山縣属越州</hi>
才髙諸彦故無嫌兄弟同時舉孝廉東觀外除方墨綬<lb/>
<pb n="KR4d0074_WYG_036-5b"/>
西州相見巳蒼髯<hi>漢百官表縣萬户以上為令秩千石至六百石減萬户為長秩五百石至</hi>
<hi>二百石秩比六百石以上皆銅印墨綬比二百石以上者皆銅印黄綬墨綬言作邑蕭山</hi>靈胥引水<lb/>
清穿市神禹分山翠入簾好去弦歌聊自慰郡人誰敢<lb/>
慢陶潛<hi>世傳伍子胥為波神故云引水韓詩胥怒浪崔嵬司馬遷傳上㑹稽探禹穴揚雄傳注有人從</hi>
<hi>禹穴入從蒼梧出○淵明為鎮軍建威參軍謂親朋曰聊欲弦歌以為三徑之資可乎○少陵詩他時如按縣</hi>
<hi>不得慢陶潛</hi>
　　　送靈仙裴太博<hi>舒州靈仙觀太博必食祠禄者疑太博即裴煜也</hi>
一官留隱太常中生事蕭然信所窮有力尚期當世用<lb/>
<pb n="KR4d0074_WYG_036-6a"/>
無求今見古人風<hi>後漢周澤再為太常盡敬宗廟時人為之語曰生世不諧作太常妻疑此借用</hi>
<hi>○韓退之詩有力未免遭驅使公詩意謂裴雖有當世之志而不苟求也</hi>邅迴舊學皆殘藁<lb/>
邂逅相看各老翁他日卜居何處好溪山還欲與君同<lb/>
　　　送趙燮之蜀永康簿<lb/>
蜀山萬里一青袍石棧天梯箠轡髙多學似君寧易得<lb/>
小官於此亦徒勞行追西路聊班草坐憶南州欲夢刀<lb/>
他日寄聲能問我應從錦水至江臯<hi>班草見送張甥赴青州幕注○夢刀</hi>
<hi>見奉酬聖從待制注</hi>
<pb n="KR4d0074_WYG_036-6b"/>
　　　酬呉季野見寄<lb/>
謾披陳蠧學經綸捧檄平生秪為親<hi>韓詩豈殊蠧書蟲生死文字間○捧</hi>
<hi>橄用毛義事</hi>聞道不先從事早課功無狀取官頻<hi>淵明集總角聞道白</hi>
<hi>首無成○漢京房奏考功課吏之法○無狀謂無善狀也○史記故惠王之明武王之察張儀之辯甘茂事之</hi>
<hi>取十官而无罪</hi>豈堪寘足青㝠上終欲回身寂寞濱<hi>王儉文𢎞以青㝠之</hi>
<hi>期</hi>俯仰謬恩方自歉慙君將比洛陽人<hi>公自注云時被召來詩以賈誼</hi>
<hi>見方○賈誼傳綘灌馮敬之属短賈生曰洛陽之人年少初學</hi>
　　　和平甫寄陳正叔<lb/>
<pb n="KR4d0074_WYG_036-7a"/>
强行南仕莫辭勤聞説田園巳曠耘<hi>曠耘謂田園將蕪之意</hi>縱使<lb/>
一區猶有宅可能三月尚無君<hi>揚雄傳有田一㕓有宅一區世以農桑為業</hi>
且同元亮傾樽酒更與靈均續舊文<hi>靈均所賦止有離騷經九歌天問九</hi>
<hi>章逺逰卜居漁父凡七題二十五篇自宋王景差賈誼莊忌淮南以下皆續也</hi>此道廢興吾命<lb/>
在世間滕口任云云<hi>栁詩滕口任頻頻</hi>
　　　送王大卿致仕歸江陵<lb/>
九卿初命亞三司朝吏相傳得老師南闕便還新印綬<lb/>
東舟秪載舊書詩<hi>按漢之四闕南曰朱雀北曰𤣥武東曰蒼龍西曰白虎然則南闕即朱雀</hi>
<pb n="KR4d0074_WYG_036-7b"/>
<hi>之闕也言王新除便致其仕還猶上還相印之還</hi>漢庭餞客無佳句越水歸裝<lb/>
有富貲回首千年見疏范共疑今日勝當時<hi>無佳句謂二疏之去</hi>
<hi>餞者供帳東都門外以送不聞有詩富貲謂陶朱公○言王之歸舟但載書又有諸人送行詩可謂優於疏廣</hi>
<hi>范蠡軰矣</hi>
　　　送叔康侍御<hi>謂孫叔康也</hi>
詔取名郎入憲臺此時方急濟時才聖聰應巳虛心待<lb/>
姦黨寧無側目猜白筆豈知權可畏皁囊還請上親開<lb/>
<hi>齊輿服志三臺五省官皆簪白筆言糾劾不避權勢○漢官儀凡章表皆啓封其言密事得皁囊也○王禹偁</hi>
<pb n="KR4d0074_WYG_036-8a"/>
<hi>詩清朝曾貢皁嚢封</hi>佇聞讜論能醫國飛報頻隨驛騎來<lb/>
　　　寄朱昌叔<lb/>
清江漫漫遶城流尚憶城邊繫小舟射虎未能隨李廣<lb/>
割雞空欲戲言游<hi>杜詩短衣匹馬隨李廣看射猛虎終殘年○語割雞焉用牛刀</hi>雲霾<lb/>
塞路驚塵合霜入春風滿鬢愁<hi>雲以喻塵霜以喻鬢也</hi>此日君書<lb/>
苦難得謾多鴻鴈起南洲<lb/>
　　　九日登東山寄昌叔<hi>昌叔公女弟之壻</hi>
城上啼烏破寂寥思君何處坐岧嶤<hi>襄公十八年城上有烏○唐詩啼烏</hi>
<pb n="KR4d0074_WYG_036-8b"/>
<hi>破幽寂坐岧嶤言登髙也</hi>應須緑酒醻黄菊何必紅裙弄紫簫落木<lb/>
雲連秋水渡亂山煙入夕陽橋淵明久負東籬醉猶分<lb/>
低心事折腰<lb/>
　　　到舒州次韻荅平甫<lb/>
夜别江船曉解驂秋城氣象亦潭潭山從樹外青爭出<lb/>
水向沙邊緑半涵<hi>資暇録云平甫歸來詩江田百頃春風種山果千株夜雨涵詩語太顯不</hi>
<hi>似公下得涵字好</hi>行問嗇夫多不記坐論公瑾少能談<hi>朱邑少為桐鄉</hi>
<hi>嗇夫桐鄉属舒周瑜字公瑾廬江舒人</hi>秪愁地僻無賓客舊學從誰得指<lb/>
<pb n="KR4d0074_WYG_036-9a"/>
南<hi>東都賦幸見指南於吾子李善注引桓譚上便宜曰管仲桓公之指南</hi>
　　　舒州七月十七日雨<lb/>
行看野氣來方勇卧聽秋聲落竟慳淅瀝未生羅豆水<lb/>
蒼茫空失皖公山<hi>九域志舒州有羅豆鎮水當在此○輿地志皖公山謂周大夫皖伯之神</hi>
火耕又見無遺種肉食何妨有厚顔<hi>漢武帝詔江南之地火耕水耨應劭</hi>
<hi>曰燒草下水種稻草與稻並生髙七八寸因悉芟去復下水灌之草死獨稻長所謂火耕水耨</hi>巫祝萬<lb/>
端曾不救秪疑天賜雨工閑<hi>洞庭靈姻傳吾不知子之牧羊何所用哉神祇豈宰</hi>
<hi>殺乎女曰非羊也雨工也何為雨工曰雷霆之類也毅復視之則皆矯顧拏歩飲齕甚異而大小毛角則无别</hi>
<pb n="KR4d0074_WYG_036-9b"/>
<hi>羊焉</hi>
　　　次韻荅端州丁元珍<lb/>
莫嗟荒僻又離羣且喜風謡嶺北聞<hi>檀弓上子夏曰吾離羣而索居亦巳</hi>
<hi>久矣注離音利此作平聲用</hi>銅柱雖然蠻徼接竹符還是漢家分<hi>後漢</hi>
<hi>馬援討林邑蠻既至林邑又南行二千餘里有西屠夷鑄二銅柱於象林南界與西屠夷分境以紀漢徳之盛</hi>
<hi>其時以不能還者數十人留於銅柱之下隋宋蕃衍至三百餘家南蠻呼為馬留人○杜詩送容州中丞莫教</hi>
<hi>銅柱北空說馬將軍○馬揔遷安南都䕶建二銅柱於漢故處鑱著唐徳以明伏波之裔○漢文二年初與郡</hi>
<hi>守為銅虎符竹使符師古曰與郡守為符者謂各分其半右留京師左以與之</hi>春書來逐衡陽<lb/>
<pb n="KR4d0074_WYG_036-10a"/>
鴈秋騎歸看隴首雲<hi>蘇武傳天子射上林中得鴈足有係帛書言武等在某澤中</hi>相<lb/>
見㑹知南望苦病骸今似沈休文<hi>梁沈約書與徐勉曰開年以來病增慮切</hi>
<hi>當由生靈有限勞役過差緫此凋竭歸之暮年牽䇿行止努力祗事時觀傍覽尚似全人而形骸力用不相綜</hi>
<hi>攝常須過自束持方可僶俛解衣一卧肢體不復相關</hi>
　　　荅劉季孫<hi>季孫字景文世家開封父平任環慶將趙元昊㓂延州以孤軍來援遂力</hi>
　　　　<hi>戰罵賊而死景文以䘏典得官少篤學能詩文東坡先生守錢塘景文為左藏庫副使兩</hi>
　　　　<hi>浙兵馬都監先生喜其人上章薦其練違武經講習邊政除知隰州先生嘗荅書其略云</hi>
　　　　<hi>公每發言如風檣陣馬迅霆激電不意於中復有祥光異彩紆餘緻膩盎盎如陽春淑艷</hi>
<pb n="KR4d0074_WYG_036-10b"/>
　　　　<hi>時花美女誠不足比其容色態度此所謂不測之謂神也又跋其詩文曰劉景文有英偉</hi>
　　　　<hi>氣如陳元龍之流讀此詩可想見其人以中夀卒于隰哀哉死之日家无一錢但有書三</hi>
　　　　<hi>萬軸畫數百幅爾此載曾慥皇宋百家詩選竊疑東坡書中語未必全真也</hi>
偶著儒冠敢陋今自憐多負少時心<hi>儒冠公自言也季孫武爵故云敢陋</hi>
<hi>今○秦紀俗儒好是古而非今</hi>輊軒巳任人前後揭厲安知世淺深<hi>馬援</hi>
<hi>傳居前不能令人輊居後不能令人軒與人怨不能為人患臣所恥也○詩深則厲淺則揭</hi>挾筴有<lb/>
思悲慷慨負薪無力病侵滛<hi>挾筴莊子亡羊事</hi>愧君緑綺虛投<lb/>
贈更覺貧家乏報金<hi>緑綺琴名司馬相如之琴也見梁元帝纂集古詩何以報之雙南金</hi>
<pb n="KR4d0074_WYG_036-11a"/>
　　　次韻酬王太祝<lb/>
塵土波瀾不自期飄然身與願相違衰根要路身難植<lb/>
病羽長年欲退飛<hi>僖公十六年六鷁退飛過宋都</hi>髙論巳嗟能聽少力<lb/>
行還恨賦材微慚君俊少今知我一見心如客得歸<lb/>
　　　寄呉成之<hi>呉氏介父母家時公母魏國巳亡</hi>
緑髮溪山笑語中豈知飜手兩成翁辛夷屋角摶香雪<lb/>
躑躅岡頭挽醉紅想見舊山茅逕在追隨今日板輿空<lb/>
<hi>板輿見慶老堂注</hi>渭陽車馬嗟何及榮禄方當與子同<hi>詩渭陽我送舅</hi>
<pb n="KR4d0074_WYG_036-11b"/>
<hi>氏曰至渭陽何以贈之路車乗黄又啜其泣矣何嗟及矣</hi>
　　　寄曾子固<lb/>
斗粟猶慙報禮輕敢嗟吾道獨難行<hi>漢有斗粟佐史小吏也報禮見上注</hi>
脱身負米將求志勠力乘田豈為名<hi>乗田苑囿之吏也釋文作去聲公作</hi>
<hi>平聲用</hi>髙論㡬為衰俗廢壯懷難值故人傾<hi>游俠傳久孤於世豈卑論</hi>
<hi>儕俗</hi>荒城回首山川隔更覺秋風白髮生<hi>前詩云漸老偏諳世上情巳知</hi>
<hi>吾事獨難行脱身負米將求志勠力乗田豈為名髙論頗隨衰俗廢壯懷難值故人傾相逢始欲寛愁病搔首</hi>
<hi>還添白髮生</hi>
<pb n="KR4d0074_WYG_036-12a"/>
　　　至開元僧舍上方次韻舍弟<hi>一本作和平甫春日</hi>
溪谷濺濺嫩水通野田髙下緑蒙茸和風滿樹笙簧雜<lb/>
霽雪兼山粉黛重<hi>杜詩小水細通池○粉喻雪黛喻山故云兼雪霽山明始見青色故云重</hi>
<hi>公詩無一字苟皆如此類</hi>萬里有家歸尚隔一㕓無地去何從傷春<lb/>
政欲西南望回首荒城巳暮鐘<hi>一㕓一百畆也</hi>
　　　寄王回深甫<hi>深甫福州侯官人中進士科為亳州衛真縣主簿未一嵗弃去遂終</hi>
　　　　<hi>身不復仕有文集二十巻曾南豐為之序云先王之迹息六藝殘缺深甫奮然獨起因先</hi>
　　　　<hi>王之遺文以求其意豈非孟子所謂名世者歟</hi>
<pb n="KR4d0074_WYG_036-12b"/>
少年倐忽不再得後日歡娯能㡬何顧我面顔衰更早<lb/>
憐君身世病還多窗間暗淡月含霧船底飄颻風送波<lb/>
一寸古心俱未試相思中夜起悲歌<hi>杜詩可惜歡娯地都非少壯時○退</hi>
<hi>之詩孟生江海士古貎又古心又荅孟郊古心雖自鞭世路終難抝</hi>
　　　次韻荅彦珍<lb/>
手得封題手自開一篇美玉綴玫瑰<hi>玫瑰石也又以為珠西京雜記武帝</hi>
<hi>得天馬以玫瑰石為鞍○南海俗云虵珠千枚不及一玫瑰言虵珠賤也玫瑰亦珠名</hi>衆知圓媚<lb/>
難論報自顧窮愁敢角才君卧南陽惟畎畞我行西路<lb/>
<pb n="KR4d0074_WYG_036-13a"/>
亦風埃<hi>呉彦珍公舅家故詩中用羊曇事卧謂龍卧臣本布衣輟耕南陽○羊曇行西州路</hi>相逢<lb/>
不必嗟勞事尚欲賡歌詠起哉<hi>韓詩外傳曰伐木廢朋友之道缺矣勞者歌其</hi>
<hi>事皆思友之詩○益稷元首起哉百工熙哉注賡歌載成也</hi>
　　　寄闕下諸父兄兼示平父兄弟<lb/>
父兄為學衆人知小弟文章亦自奇<hi>純父於兄弟最小不聞能文恐只指</hi>
<hi>平甫</hi>家世到今宜有後士才如此豈無時<hi>曹志傳言齊王攸安有如此之</hi>
<hi>才如此之親不得樹本助化</hi>久聞陽羨溪山好頗與淵明性分宜但<lb/>
願一門皆貴仕時將車馬過茆茨<hi>韓詩臣有膽與氣不忍死茅茨○觀此公</hi>
<pb n="KR4d0074_WYG_036-13b"/>
<hi>豈嘗有卜居陽羨之意乎葢嘗為其州</hi>
　　　次韻王禹玉平戎慶捷<lb/>
熙河形勢壓西陲不覺連營列漢旗<hi>韓信傳信所出竒兵二千騎者候趙</hi>
<hi>空壁逐利即馳入趙壁皆抜趙旗幟立漢赤幟二千</hi>天子坐籌星兩兩將軍歸佩<lb/>
印累累<hi>漢髙帝紀運籌幃幄之中決勝千里之外吾不如子房○唐鄭畋傳還相天子坐籌帷幄終能</hi>
<hi>復國○天官書斗魁下六星兩兩相比者名曰三能謂執政也此一句似合君臣而言之○石顯傳印何累累</hi>
<hi>綬若若邪</hi>稱觴别殿傳新曲銜璧名王按舊儀江漢一篇猶<lb/>
未美周宣方事伐淮夷<hi>新曲言獻捷燕賀奏新曲也○按舊儀受羗酋降也○僖六年</hi>
<pb n="KR4d0074_WYG_036-14a"/>
<hi>許男面縛銜璧○潘岳閑居賦髦士投紱名王懷璽注言匈奴單于奉獻來學○杜牧之詩吉甫裁詩歌盛業</hi>
<hi>一篇江漢美宣王</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0074_WYG_036-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　王荆公詩注巻三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>存雅堂遺稿巻五</head> <lb/>
    <p>
<pb n="KR4d0407_WYG_005-1a"/>
欽定四庫全書<lb/>
　存雅堂遺稿巻五<lb/>
　　　　　　　　　　　　　宋　方鳳　撰<lb/>
　紀<lb/>
　　金華洞天行紀下<lb/>
二十一日辛丑有徐生館法清酒狂士也曉起攜詩見<lb/>
贈有鳯凰山上鳯凰翔之句聨中又以耕田鹿化石羊為<lb/>
對臨别密謂審言曰余以鹿比僧羊比道士鳳凰比<lb/>
<pb n="KR4d0407_WYG_005-1b"/>
諸君子審言途中述其語衆皆絶倒從法清而西過故<lb/>
康懿泰國長公主墳園登山可至九龍寺上有劉先生<lb/>
講堂劉孝標讀書處也三洞上為朝真中為冰壺下為<lb/>
雙龍三石扁皆飛白書立下洞口觀有天下名山四大<lb/>
字觀之左為椒亭所從入洞路也以山下平地言之此<lb/>
則山巔然而迢遞寛衍觀之前居民成聚則此乃洞天<lb/>
之趾爾雙龍洞口石室明凈坐可三二百人仰視石室<lb/>
紺碧其隱約可名狀者為雲物為仙桃為道人比肩而<lb/>
<pb n="KR4d0407_WYG_005-2a"/>
立龍首見其左而尾懸右石壁上又懸石至地獨黄色<lb/>
俗呼吕先生藏身霞衣挂其旁有北斗星窠洞穴如蟇<lb/>
頥水淙淙從中出即流入右偏暗出洞外溪澗衆束炬<lb/>
揭裳傴僂踏水入内洞凡三數丈首背皆擦石舊卧小<lb/>
舟而入今敝漏閣水際既入復虚曠如外洞水從右流<lb/>
莫測其淺深執炬者一一相指告見蜂窠石水蛙石石<lb/>
鐘手搥之鐘聲仙珠纍纍貫巖上石門限雪山山前雪<lb/>
山後雪望之皎然仙笠懸巖石石鼔槌之鼔聲有形蜿<lb/>
<pb n="KR4d0407_WYG_005-2b"/>
蜒頭角鬚尾凡二屈蟠隠見爪尖皆白石如玉所謂雙<lb/>
龍也猫一獅子一頭足尾具額有珠大龜黑色白蛇糾<lb/>
繞其背首入甲下奇甚筆格一霜崖粲如繁霜有巻石<lb/>
小竅指面大有水正滴竅中名仙人硯滴候片時纔一<lb/>
滴仰觀洞中他無漏泉獨此爾浴室石櫺三足蟾懸鐘<lb/>
寶蓋如名刹講臺上所設而加高大海角虎蹲立雲霞<lb/>
五色欲飛極裏從暗處俯伏逺望洞口水中所從入處<lb/>
僅一小隙透明如十五夜月名仙人望月又大象足二<lb/>
<pb n="KR4d0407_WYG_005-3a"/>
小一仙桂水波石粼粼然大者如浪轉雪山後而左為<lb/>
滑臺為池為田畦町高下可數仙人挂衣横十數丈衣<lb/>
純素袪褏蹙摺皆天成又仙人眠石方整可卧仙人帽<lb/>
日月二宫復從洞口踏水而出凡洞中所見不假一毫<lb/>
鑴鑿而形狀自然其妙處殆不可言也登山幾半里至<lb/>
中洞洞口視深處乃暗穴但聞潺潺水聲東數炬相後<lb/>
先若入井然稍斜向内衆魚貫而下石滑且險約三十<lb/>
丈至水簾自高巖噴出下有巨石盛之即不知水之所<lb/>
<pb n="KR4d0407_WYG_005-3b"/>
往水簾出處前有懸石如鐘又如飛鳳視水簾以下復<lb/>
沈沈深黒人多不敢復入臯羽毅然揚炬而前韶卿續<lb/>
古從之由水簾之右轉而深入巨石無數囘視水簾乃<lb/>
在目前愈入愈深下復無水有石筍入空曠中高可三<lb/>
四丈色瑩如玉從石筍而下極底有石室燥潔曾遊者<lb/>
留題在焉囘至水簾漸可望明而上不如入之險也然<lb/>
不能深入則不得盡其奇來遊者率望水簾而止爾又<lb/>
登山二里韶卿父子臯羽續古倩兩山童買竹薪束炬<lb/>
<pb n="KR4d0407_WYG_005-4a"/>
至上洞入洞而右為觀音洞從巖罅越石限而入展轉<lb/>
愈高攀緣至觀音前其石像天成垂衣伸一足如土偶<lb/>
者但高入巖罅以炬燭之僅得其半而臂與面莫盡見<lb/>
也旁有潭深不可近名觀音井又名龍潭復路出從大<lb/>
洞正面而入歴三數坡陀其石上雲霞波浪霜雪屋室<lb/>
之類皆不減下洞所見洞口天日之光斜射洞中石崖<lb/>
上淡如月色竒甚内有石梁高挂深可二三十丈白龍<lb/>
護其左蒼龍䕶其右又入有天池深廣四畔峻壁不可<lb/>
<pb n="KR4d0407_WYG_005-4b"/>
下池之裏有崖如兩扉而啓其一極黑暗中逺望石扉<lb/>
啓處天光下燭蓋洞天漏明而人莫知其處名一線天<lb/>
既隔天池不得復深入也雙龍洞口題名石上韶卿賦<lb/>
三洞云金華北山三洞天垂髫欲往今華顛春風吹衣<lb/>
雨洗屐瘦笻忽拄蒼山烟山高地平走幽澗根絡石上<lb/>
森楠楩步從飛橋瞰石洞厓色閲世知幾年風㾗霧迹<lb/>
化異物龍首昻左尾右旋就中暗穴如蟇頥急水㵼碧<lb/>
鳴媧絃遡流束炬照徒涉肩背擦石行拳攣水窮路夷<lb/>
<pb n="KR4d0407_WYG_005-5a"/>
内景得以炬交燭窮幽𤣥細紋蹙波湧浪接皓彩凝雪<lb/>
飛霜鮮大為獅子虎犀象瑣碎亦復蜂屯然蜿蜒雙蟠<lb/>
角尾具一一玉爪拏蒼堅穹龜負甲色深墨長蛇白質<lb/>
相縈纒鐘能鐘聲鼔能鼔不假樅簴知誰懸直櫺斜檻<lb/>
藏湢室短畦長町移原田青雲白霓五色霞笑畫敗絮<lb/>
留丹鉛中途經過最深窅伏身低眺洞口泉空明一隙<lb/>
隔逺見秋蟾浴海光嬋娟左巖架衣頗横亘疉摺衆皺<lb/>
垂蹁躚自餘神怪不可極似鑿非鑿鑴非鑴出登山腰<lb/>
<pb n="KR4d0407_WYG_005-5b"/>
叩中洞外視石井聞潺潺入深踏險思縋綆長竿揭炬<lb/>
後且先水簾可俯心為悼到此十九歸言遄嗜竒不憚<lb/>
歴磊砢足以目故差輕便翻身却望水簾處銀河天<lb/>
落懸吾前常情疑復下百尺積水定作神龍淵石乾徑<lb/>
闢却易進玉筍㧞地脩而圓宜為淵處乃為屋亦或摩<lb/>
蘚題新篇同遊疑我久未出笑謂豈欲井底眠林幽風<lb/>
起日已晩猶睨高洞山之巔薪蒸可買樵我導不逺數<lb/>
里仍攀緣傍從石壁入深坼如鐵户限瓊為櫋儼然海<lb/>
<pb n="KR4d0407_WYG_005-6a"/>
相挂珠絡熟視始信非誇傳左為朝真正面入便想笙<lb/>
鶴遨羣仙雲霞波濤仙衣裳奇詭豈必下洞專歘然脩<lb/>
梁架巖起左右蒼白龍形全望中極底勝漆黑雙扉隠<lb/>
隠啓半邊天光一道燭扉内知此明罅從何穿霤深壁<lb/>
峭不可往安得挿羽如飛鳶嗟余兹遊尚牽俗身所驟<lb/>
厯辭難宣但思乞水學坡老洗眼看字消餘年是夕與<lb/>
懷玉同歸西鹿田寺止宿寺丈室後有奇石峭立罅坼<lb/>
間可行林泉幽勝特甚黙成先生潘公大書其處云余<lb/>
<pb n="KR4d0407_WYG_005-6b"/>
往來南北兩山餘二十年獨未曾至鹿田紹興七年四<lb/>
月十七日同智者長老法銓來于崎嶇險隘之中得<lb/>
虚曠寛閒之地脩篁喬木巨石瀑泉氣象雄偉此蓋<lb/>
未之見不獨甲于金華也自是評吾鄉山水以此為<lb/>
第一云其丈室遂榜第一軒上為思賢閣是夜聴雨<lb/>
軒中<lb/>
二十二日壬寅曉霽過東鹿田寺廊廡列詩石内有葉<lb/>
丞相衡集杜五言四韻中二聨云水花分塹弱山木抱<lb/>
<pb n="KR4d0407_WYG_005-7a"/>
雲稠更宿招提境還同惠逺遊又僧舎壁間有郡倅金<lb/>
陵吳琳題詩中一聨云雲暗雨來疑是夜山深寒在不<lb/>
知春潛齋王公嘗和其後行數里至潛齋所營山橋穆<lb/>
陵御書山橋書堂四大字下有懶瓚岩岩上有亭亭之<lb/>
西有石筍又傍巖臨溪為亭臺逺望州城城中之塔鑽<lb/>
小雙溪如篆文路口有亭扁北山今亭臺皆蕪廢既下<lb/>
山王謝道士登山取别徑歸赤松至潛岳寺前帝臣審<lb/>
言同入城韶卿臯羽續古肖翁取赤松源口虎頭巖下<lb/>
<pb n="KR4d0407_WYG_005-7b"/>
道遇雨抵上坦旅宿<lb/>
二十三日癸夘曉霽近午度太陽嶺晩宿栁時聲居聖<lb/>
傳之蘭溪留詩以待續古先歸<lb/>
二十四日甲辰過松巖陳粹翁午與臯羽别晩復雨<lb/>
二十五日乙巳韶卿父子囘抵吳氏書塾客有問金華<lb/>
勝遊者韶卿以詩敘其槩云赤松上下雨霏微八詠樓<lb/>
頭重拂衣西港晴來汀艸長北巖幽處洞泉飛風敲定<lb/>
磬鹿春過月滿丹臺鶴夜歸厯覽因知古詞客盛誇雲<lb/>
<pb n="KR4d0407_WYG_005-8a"/>
夢未全非臯羽歸後作金華洞人物古蹟記<lb/>
　　䟦<lb/>
　　右金華洞天行紀一小帙蓋巖南方先生晞髮謝<lb/>
　　先生與諸老并先伯父續古同遊之所紀述也當<lb/>
　　時距宋失國纔十四歲然觀諸老情思咸有黍離<lb/>
　　餘韻而紀述巨細詳悉不遺寫出北山勝槩宛在<lb/>
　　目中信非諸老不能作也然要之巳丑實元世祖<lb/>
　　至元二十六年也書歲而不書年者亦猶靖節不<lb/>
<pb n="KR4d0407_WYG_005-8b"/>
　　書永初之例耳後之觀斯帙者庶幾識前人忠厚<lb/>
　　之風云吳士諤識<lb/>
　　又<lb/>
　　方韶卿浦江人號巖南先生元黄文獻公溍栁文<lb/>
　　肅公貫皆出其門先生宋時未及仕而宋亡遂抱<lb/>
　　其遺經隠仙華山往往遇遺民故老于殘山剰水<lb/>
　　間握手歔欷低囘而不忍去緣情託物發為歌詩<lb/>
　　以寓麥秀之遺意龔聖予嘗誦其詩曰由本論之<lb/>
<pb n="KR4d0407_WYG_005-9a"/>
　　在人倫不在人事等而上之在天地不在古今謝<lb/>
　　臯羽建寧人號晞髪先生宋相文天祥開府延平<lb/>
　　先生長揖軍門署諮事㕘軍已復别去及宋亡天<lb/>
　　祥被執遂流匿民間之浙水東日以吟咏為事每<lb/>
　　遇談宋事輒悲咽淚下宋景濓先生謂其詩直遡<lb/>
　　盛唐而上卓卓有風人之餘文尤嶄拔峭勁餘若<lb/>
　　陳帝臣吳續古等亦皆時之高士文章巨家也共<lb/>
　　為此巻夫豈易得哉然俱世逺而莫之知予故手<lb/>
<pb n="KR4d0407_WYG_005-9b"/>
　　錄一過而略述二先生之行槩于後餘亦不復考<lb/>
　　矣北山泉石雖自若而寺觀消毁過半欲究其遺<lb/>
　　蹤亦尚賴此巻之存云天順庚辰十月朔後生郭<lb/>
　　<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>述<lb/>
　　又<lb/>
　　郭公<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>稱陳帝臣吳續古皆時高士文章巨公燧<lb/>
　　按帝臣即正臣名公舉府志賢達傳雖載而未詳<lb/>
　　續古名似則志竟缺載府志曰公舉善屬文與兄<lb/>
<pb n="KR4d0407_WYG_005-10a"/>
　　月泉山長公凱日與方鳳吳思齊為文字交由本<lb/>
　　邑教諭累遷江淛副提舉與趙孟頫善用薦者應奉<lb/>
　　翰林文字不知府志有未詳者帝臣以文字起家<lb/>
　　一時所交皆宗工碩士若同邑方韶卿栁道傳戴<lb/>
　　率初吳興趙魏公永康胡穆仲相交尤密嘗為樓<lb/>
　　所居側顔曰光風霽月及提舉來杭西秦張楧淮<lb/>
　　隂湯炳龍莆田劉濩永嘉林景熈輩相率為詩歌<lb/>
　　以賦其事穆仲為之序時魏公以集賢直學士行<lb/>
<pb n="KR4d0407_WYG_005-10b"/>
　　提舉江浙與公舉情誼深厚凡六七年公舉秩滿<lb/>
　　歸為書洛神一通自題其末大德十年五月四日<lb/>
　　也具見經世堂胡之純序及吳彦貞方伯跋吳似<lb/>
　　亦名似孫則謙之子謙善謝翺于其卒為營葬志<lb/>
　　墓輯士大夫哀誄為哭謝編見府志吳謙傳似嘗<lb/>
　　館翺及鳳思齊相與討論典墳播諸著作後教諭<lb/>
　　山隂略見吳溪集惜邑志不錄行事遺文遂多湮<lb/>
　　没此予浦陽攷志所錄也并志于此以示人知所<lb/>
<pb n="KR4d0407_WYG_005-11a"/>
　　考見云崇禎丙子巧夕東越張燧書<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0407_WYG_005-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　存雅堂遺稿巻五<lb/>
</p>
<p>
</p>
  </div>
</body>
</text>
</TEI>
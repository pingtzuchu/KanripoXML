<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>存雅堂遺稿巻四</head> <lb/>
    <p>
<pb n="KR4d0407_WYG_004-1a"/>
欽定四庫全書<lb/>
　存雅堂遺稿巻四<lb/>
　　　　　　　　　　　　　宋　方鳳　撰<lb/>
　紀<lb/>
　　金華洞天行紀上<lb/>
　　　按先公荆完先生書金華洞天行紀後曰此從<lb/>
　　　譜鈔所錄嘗閱程篁墩宋遺民錄標此為金華<lb/>
　　　遊錄屬之謝臯羽稱翺傳所著有東西遊錄九<lb/>
<pb n="KR4d0407_WYG_004-1b"/>
　　　巻此特其一云不知此晞髪集所不收又翺作<lb/>
　　　金華洞人物古蹟記亦云友人方君鳳既集為<lb/>
　　　行紀志所變怪先後有差云云又詳覽原跋率<lb/>
　　　首稱巖南韶卿益可見也故予斷以譜鈔為確<lb/>
　　　手錄梓行以為好遨者一助萬厯已未修褉日<lb/>
　　　張一楨識<lb/>
己丑歲正月謝翺臯羽方鳳韶卿約遊洞天<lb/>
十一日辛卯韶卿攜子樗肖翁入邑與臯羽及陳公凱<lb/>
<pb n="KR4d0407_WYG_004-2a"/>
君用弟公舉帝臣會韶卿夜賦詩示同遊者<lb/>
十二日壬辰隂寒韶卿拂曉取道上洛之吳溪過吳似<lb/>
孫續古約俱行至横溪訪栁時聲父子君用不至帝臣<lb/>
從五路嶺先過門臯羽繼至會宿時聲居<lb/>
十三日癸巳枕上聞雨是晩以雨宿栁明府新居各賦<lb/>
一首<lb/>
十四日甲午隂未曉即行午度太陽嶺晩泊上坦欲訪<lb/>
雙巖鄭子有子有聞之先至旅寓邀宿陵雲山房城友<lb/>
<pb n="KR4d0407_WYG_004-2b"/>
葉謹審言適相遇於陵雲約翌日同至赤松是夕子有<lb/>
出家藏先資政北山先生遺墨及久近諸賢書帖共觀<lb/>
至夜分韶卿書北山感雪竹賦後臯羽亦題<lb/>
十五日乙未曉聞窗外葉聲疑雨起而視之則霽既飯<lb/>
話良久子有之姪復留飲凝香閣晩抵赤松自源口入<lb/>
一里許萬松矗翠有亭跨中路扁赤松山舊樞密潛齋<lb/>
王公埜書今住觀唐元素易以他書矣沿溪入橋亭扁<lb/>
金華福地郡人潘繼先篆過橋入三門勅寶積觀額大<lb/>
<pb n="KR4d0407_WYG_004-3a"/>
中祥符元年所賜與殿中四錦旛及獻花四木孩俱今<lb/>
猶存入門而右有堂臨池上為濯纓堂黙成先生潘待<lb/>
制良貴書入而為松遊亭又入而為枕流亭觀之前為<lb/>
卧羊山即皇初平叱石成羊處也道士王元台謝天與<lb/>
欵宿謁冲應養素二真祠二真初起初平兄弟也松下<lb/>
有遇仙石坐其上相傳往年唐公李度有目眚寓觀中<lb/>
嘗憩兹石遇二仙問故采草拂其目遂明且祝曰後十<lb/>
八年當相見彬州及唐登第授彬敎有二道士過之唐<lb/>
<pb n="KR4d0407_WYG_004-3b"/>
不知省道人曰子亦記松下治眼時語乎既而邀之不<lb/>
知所適方知為二仙云時韶卿病目甚故道士言之為<lb/>
詳囘宿王謝房各賦上元遊赤松詩<lb/>
十六日丙申微陽道士水竹唐元素妙虚王德厚竹泉<lb/>
倪守約房中觀羊石臯羽作觀羊石記云金華洞為皇<lb/>
初平叱石處予髫而聞之髪種種乃一至而叱石處復不<lb/>
在金華洞未至洞十五里有山曰赤松今為寶積觀觀<lb/>
旁祠二仙二仙即皇初平兄弟是其處也石故在山之<lb/>
<pb n="KR4d0407_WYG_004-4a"/>
巔變怪牴牾宛然如羊形多為樵牧及好事者取去道<lb/>
士拾其餘蓄觀中余得借而觀者三處其一在天井東<lb/>
僅十數角嶄然羣伏且起復無牴觸意苔茸茸若草藉<lb/>
地可近而玩其一並曲池之北岸纍石為山㕘布伍列<lb/>
犬牙其上卧者十八九伏者十七牴者蹶者十五履險<lb/>
而跂者十三傍而齕跪而乳者十一若觀古彝尊之跡<lb/>
於石形不求全而意自足其一積小坻位置加密跂伏<lb/>
齕乳牴蹶與前變態畧同復有拱而人立者奇崛特甚<lb/>
<pb n="KR4d0407_WYG_004-4b"/>
非前所有道士易以他名使不與羣羊伍余曰是不可<lb/>
易左元放之遇曹瞞其化而為羊與兹羊之化為石是<lb/>
或一物也今而後觀兹石若馮而遊若脫而休茫乎日<lb/>
與對而泊不知所求其有不復化為是物乎道士顧笑<lb/>
衆皆沈寂起立若植以余言為然故書以啓後之遊者<lb/>
其所觀三處道士曰倪守約唐元素王德厚云石去初<lb/>
平仙後若干年為樵牧好事所取又若干年道士悉能<lb/>
言之於遊者非有繫故不書玅虚石傍有方竹一叢蕭<lb/>
<pb n="KR4d0407_WYG_004-5a"/>
疎可愛堂名蕭閒樓有減筆隸物化二字極佳水竹留<lb/>
飲饍王倪各為煮茗倪之徒石泉趙元清疽發腦纔愈<lb/>
未接客入小桃源路口有小桃源物外洗耳三石刻竒<lb/>
古皆餘杭虞似良仲房八分書未過橋為物外亭過橋<lb/>
有亭泉上有臺名滄浪溪石皆磊磈水激射為峭峽為<lb/>
盤渦道士徐南華攜酒肴并青窗王易所書趙元清夢<lb/>
遊小桃源四時詩來青窗即故樞密王公之孫名進思<lb/>
官惠院號<hi>闕</hi>齋善書而好吟以避世立兄子為子使出<lb/>
<pb n="KR4d0407_WYG_004-5b"/>
贅復分田送其妻歸母家而自為道士於此南華酌<lb/>
酒滄浪臺槲隂下行至巖扉間新構小亭名别有天<lb/>
地復酌亭上巖扉有諸公題墨新種桃梅夾道道士<lb/>
周雲巖世昌要會酌樓上石泉之徒王德謙益之攜琴<lb/>
鼔再行午從觀右登丹山行窮林巨石間觀丹竈及丹<lb/>
石相傳某年丹光見石上有道人養雞見雞啄丹取之<lb/>
丹即飛去今立祠與菴祠前舊有老樹並其一中斷倒<lb/>
架上半於其一附著而生下半則偃立不相接狀甚怪<lb/>
<pb n="KR4d0407_WYG_004-6a"/>
奇今為改祠道士伐去曾遊者以為言由丹山而左稍下<lb/>
有丹井泉極甘冷一徑出小桃源之上抵二仙祠回宿<lb/>
寶積觀中西廡石刻赤松山三大字李陽冰篆偉甚以<lb/>
赤字從大下作火揭之有火災故置不用而存其刻云<lb/>
十七日丁酉雨欲往三洞不可遂入城泊祥符寺待霽<lb/>
取道智者以往<lb/>
十八日戊戌雨留祥符臯羽有塔影霧中深之句韶卿<lb/>
足之<lb/>
<pb n="KR4d0407_WYG_004-6b"/>
十九日已亥隂入寶婺觀謁星祠登八詠樓寶祐丙辰<lb/>
歲郡守謝弈脩改創潛齋王埜書扁今易以他書矣時<lb/>
拏丁夫急所帶奚奴不敢出市衢韶卿自同臯羽訪芙<lb/>
蓉盛太傅共與談世故晩歸祥符<lb/>
二十日庚子新霽約審言自蘭溪門會於北柵韶卿父<lb/>
子續古審言登七寶寺塔樓拂塔院至道年碑石遇且<lb/>
庵徐玉汝于盧士安卜肆韶卿臯羽甚欲留訪諸老以<lb/>
雨餘得霽重于妨衆遂行既出城遇抑齋劉權院梅居<lb/>
<pb n="KR4d0407_WYG_004-7a"/>
邵深道成齋王玉成于菱塘之東王謝二道士自赤松<lb/>
來西鹿田寺僧懷玉留而相導韶卿賦北山道中衆客<lb/>
皆和晡至智者寺山路有亭扁北山唐乾元二年八月<lb/>
縉雲縣令李陽冰篆書入而為倚松亭過橋有亭扁靈<lb/>
源小憩亭上又潛齋王公書靈源勝地四大字置之雲<lb/>
堂後廡寺僧莫之貴也日夕過鳳凰山法清院山形如<lb/>
鳳凰舊為法朗石晉開運二年為國泰今改法清山西<lb/>
有一怪松偃蹇如盤龍院僧圓矩云昔潛齋王公嘗䕶<lb/>
<pb n="KR4d0407_WYG_004-7b"/>
以闌楯遊憩其下是晩宿院中<lb/>
　<lb/>
　<lb/>
　<lb/>
　<lb/>
　<lb/>
　<lb/>
　存雅堂遺稿巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>存雅堂遺稿巻三</head> <lb/>
    <p>
<pb n="KR4d0407_WYG_003-1a"/>
欽定四庫全書<lb/>
　存雅堂遺稿巻三<lb/>
　　　　　　　　　　　　　宋　方鳳　撰<lb/>
　上書<lb/>
　　上陳丞相書<lb/>
鳳頓首獻書相公閣下竊聞之曝芹可獻天子聖哲不<lb/>
廢蒭蕘千慮一得知者取之而况駘駑下走夙膺伯樂<lb/>
之顧忠藎血誠不以瀝之閣下將誰瀝乎鳳雖一介布<lb/>
<pb n="KR4d0407_WYG_003-1b"/>
衣伏處草莽其於家國機宜兵食大計嘗竊竊講究稍<lb/>
有聞知身厯行都希得一當惜當世依違無足告語廢<lb/>
然思返乃耳習六君子之名藉藉人口則浩然長歎謂<lb/>
獨不得閣下一秉國成耳凡一切用舎處置寧有不當<lb/>
而尚恐勁敵生心薦食上國哉迨閣下晉司冦陟政府<lb/>
果首嚴喪地之律旋正誤國之辜四方益喁喁向風翹<lb/>
首隆理乃天未悔禍疆域日蹙然國事豈遽難為而左<lb/>
丞相先去以為民望致庶僚離次守令委城三宮孑立<lb/>
<pb n="KR4d0407_WYG_003-2a"/>
無可撐持雖然竊不能不重望于閣下者何也知鳳惟<lb/>
閣下苟鬱結箝舌有懷莫吐鳳豈特負閣下且以上負<lb/>
朝廷下負所學請得稍布區區願賜採擇焉語有之善<lb/>
衛室者不于户牖而于門庭又曰緩則治本急則治標<lb/>
夫長江帶水固國之標而今之門庭也效義攄忠之臣<lb/>
奚苐棊列内郡徒掣之肘宜急徙之沿江以控要害百<lb/>
里設屯十屯設督驛絡統制使往來奮擊互為聲援則<lb/>
險要乃阨也國家懲鑒五季一意儒臣尾大之弊雖除<lb/>
<pb n="KR4d0407_WYG_003-2b"/>
然釀成積弱敵鋒所摧目無堅城曷若揀擇忠貞暫分<lb/>
藩閫使各為戰守敵勢既分自疲奔命而國威可振也<lb/>
夫居言于室翔鷗不下凡卉春剪芝蓂不秀蓋天地生<lb/>
才有限况時方多事百為培養猶懼勿給容忍芟薙自鎩<lb/>
羽毛乎凡國家可惜人宜儲為中流之壺勿增人抱蔓<lb/>
之嘆則人才必恤也金羽之沈浮殊性火水之燥濕異宜<lb/>
故冬蟄難與語夏舴艋不可遵途奈何令步騎舟師各<lb/>
呈所短一旦檣摧輔折誰司其咎則任用當審也語云<lb/>
<pb n="KR4d0407_WYG_003-3a"/>
困獸猶鬭况國乎敵棄地利懸軍深入近關雖破勤王<lb/>
師衆尚盈數萬激而用之背城可戰堅壁可守潛檄江<lb/>
淮斷其歸路使進退失據腹背受敵天下事未可知也<lb/>
夫郁烈之芳發于委燼繁會之響生于絶絃則士氣堪<lb/>
鼓也陸士衡嘗云濟事挾情不觀萬殊之妙虚已應物<lb/>
可究千變之容寧曰天下事如一家事苟利家國功不<lb/>
必已出名何難人成羣色會而衮藻麗衆音雜而韶濩<lb/>
和則已見戒横也凡此者皆切時要圖雖或閣下所習<lb/>
<pb n="KR4d0407_WYG_003-3b"/>
聞亦或閣下所厭聴然而鳳籌之必熟綜之必詳告之<lb/>
必切蓋鳳既備閣下之藥籠敢忘效藥石之言是用不<lb/>
辭寡昧冒凟攄陳幸恕瞽狂留神察省或有可採錫之<lb/>
面教願一一畢其志焉<lb/>
　序跋<lb/>
　　仇仁父詩序<lb/>
山村仇君過余説詩余觀其年甚茂才識甚高處紛華<lb/>
聲利之塲而冷澹生活之嗜混混盆盎中見此古罍洗<lb/>
<pb n="KR4d0407_WYG_003-4a"/>
令人心醉及披其帙標格如其人蓋得乾坤清氣之全<lb/>
者也余謂作詩當知所主久則自成一家唐人之詩以<lb/>
詩為文故寄興深裁語婉宋朝之詩以文為詩故氣渾<lb/>
雄事精實四靈而後以詩為詩故月露之清浮烟雲之<lb/>
纖麗今君留情雅道滌筆冰甌其孰之從仇君曰近體<lb/>
吾主于唐古體吾主于選融化故事往往于融暢圓美中<lb/>
忽而凄楚藴結有離騷三致意之餘韻然後知嚮之所<lb/>
以為仁父者窮而故在也今夫水雖萬折必東焉鳥獸<lb/>
<pb n="KR4d0407_WYG_003-4b"/>
大者喪其羣過鄉翔囘焉鳴號蹢躅焉小者至于燕雀<lb/>
猶有啁噍之頃焉由人心生也使遭變而不悲黍離居<lb/>
嫠而不念儀髧望白雲而不思親過西州門聞山陽笛而<lb/>
不懷故是無人心矣而尚復有詩哉此余于仁父之詩<lb/>
獨證其不為窮所移又明年復相見乃序而歸之人當<lb/>
有因余言而深知仁父之心者世之人不有知其心則<lb/>
仁父自知之余知之後世亦必有知之者矣友人東陽<lb/>
郡遺民方鳳韶父<lb/>
<pb n="KR4d0407_WYG_003-5a"/>
　　重陽詩巻序<lb/>
余將適東甌重陽前日别家明日赴邑友會又明日吳<lb/>
續古遣籃輿過邀遂至吳溪寓館則續古之兄景禧率<lb/>
羣從弟姪與客金楚芳有登山之約步仙華之絶頂攬<lb/>
八景之勝槩歸而分韻賦詩已盈巻軸乃徵余序余深<lb/>
念夫齒髪日非朋好凋落日甚嘗發故篋掇拾三十年<lb/>
詩咸賦重陽會萃觀玩凡姻友鄉里之聚知交湖海之<lb/>
逢衆作具在沈思追想山川風景既殊而其人之存亡<lb/>
<pb n="KR4d0407_WYG_003-5b"/>
離合皆不可例論蓋歎息久之未别家時大兒樗徧南<lb/>
遊徧騷國以歸而已失其母余悼亡半載今為東甌訪<lb/>
舊之行歸且歲晩人生來去俱若夢寐而能有託以垂<lb/>
不朽則非予之所及姑為序此後之視今猶今之視昔<lb/>
云爾<lb/>
　　書梅節愍公文安集後<lb/>
右文安集十五巻尚書梅公執禮所撰曰文安者公所<lb/>
封開國縣也嘗考日錄金人刼上皇及后妃等至其軍<lb/>
<pb n="KR4d0407_WYG_003-6a"/>
吏部侍郎李若水死之及大括金帛户部尚書梅執禮<lb/>
死之皆靖康死節之最著者然世多難若水而次公則<lb/>
以金人有遼亡死義十數南朝惟李侍郎一人之語不<lb/>
知公擣營之謀最中敵忌金人所必欲甘心者故忌公<lb/>
而惜李耳其實死事之無遺恨李何能視公當金人再<lb/>
邀帝羣臣多勸無行帝亦有難色惟若水與何㮚以為<lb/>
無虞及逼帝易服秪以一死塞責而已公當金人入懷<lb/>
州即勸帝親征請太上六宫權宜出避奈有阻之者乃<lb/>
<pb n="KR4d0407_WYG_003-6b"/>
勿果及金人質帝邀金繒以數千萬計又謀夜擣敵營<lb/>
以二帝歸密偕吳革趙子昉輩團結軍民不旬日得十<lb/>
餘萬天苟祚宋豈必遽至南遷惜奸臣范瓊殺革泄其<lb/>
謀徐秉哲亦以子昉遺金金知公實主之以根括金銀<lb/>
為罪問誰為長官意正在公也遂遇害竊嘗論之若水<lb/>
實主車駕者即其死豈逭誤國之罪倘使公計終行則<lb/>
河津豈得飛渡敵勢豈遽莫遏兩宫豈竟北轅哉悲夫<lb/>
人謀已臧天禍未悔展巻興懷每用長慟若夫文辭之<lb/>
<pb n="KR4d0407_WYG_003-7a"/>
博碩精核人能言之非予之所以仰止公也<lb/>
　　跋述古尚書復期上人手帖<lb/>
述古尚書錢公仕為熈寧間死於宣和睦㓂之變揆之<lb/>
封疆社稷之義或者為公惜之然侍從舊臣歸休于家<lb/>
直奮義勇逆遏姦猖雖身殞賊手而卒全鄉社脱父兄<lb/>
子弟于鋒鏑之下故其子孫文獻繩繩有引是足以亮<lb/>
公之心矣公之裔孫庭蘭得公憂居時荅期公闍黎手<lb/>
帖其言蔬食水飲既以如禮然亦不敢過之親喪所以<lb/>
<pb n="KR4d0407_WYG_003-7b"/>
自盡則公之擇于禮義而自靖夫忠孝之實其大節之<lb/>
端固兆見于是豈少爽之哉葉公昌父有書名于時<lb/>
謂王荆公學王濛書公書實似蓋當時崇尚如此此其<lb/>
有為言之也夫<lb/>
　　跋謝臯羽登西臺慟哭記<lb/>
子陵臺荒寒壓江水過者恒覽古賦詩未聞于此野哭<lb/>
而翺為之蓋不獨異于今之人也予讀其所為文辭<lb/>
竊以不及與於斯哭為恨或者他日得攜手相與大笑<lb/>
<pb n="KR4d0407_WYG_003-8a"/>
胡盧絶倒于斯臺之上由百世之下觀之詎謂哭者之<lb/>
非笑笑者之非哭也<lb/>
　　題處士槤記後<lb/>
世嘗稱故家喬木者果何取于木哉蓋木非百年不能<lb/>
干雲霄百年則所閱三世爾取夫子孫能世其業故能<lb/>
保而有之也里人鄭君達卿出方先生子顧所作處士<lb/>
槤記示予記言處士植槤以期子孫義聚者甚備請予<lb/>
識之嗟夫處士至於君六世矣處士之骨雖化于土而<lb/>
<pb n="KR4d0407_WYG_003-8b"/>
木固無恙非君兄弟之孝友不忘先訓能若是乎木之<lb/>
榮瘁義門盛衰之所繫也鄭君尚深培而厚植之方鳳<lb/>
題<lb/>
　記<lb/>
　　棲碧樓記<lb/>
浦陽江水源西去縣三十里曰桑溪遡旁澗而入曰華<lb/>
源吳氏景禧卜其地為夀藏之所經始于至大辛亥冬<lb/>
工未訖明年室人何氏亡又明年舉柩以窆而結廬其<lb/>
<pb n="KR4d0407_WYG_003-9a"/>
左上為樓以備遊愒取李太白詩語扁棲碧山從西北<lb/>
來與嚴陵郡接境重岡複嶺長林茂樹蒼翠欲滴曲垣<lb/>
周遭方沼澄瑩級磚渠石平甃峻築黝堊塗飾玲瓏輝<lb/>
煥供饌被服器用畢完佺花奇卉布蒔前後又二年秋<lb/>
九月領客觴菊斯樓之上且命予記之或謂予吳氏世<lb/>
居是鄉逮景禧承祖父業能充拓舊址搆廣厦連雲且<lb/>
二子所志又足觀正將便體養生抱孫娛晚不出户而<lb/>
菟裘故在尚假碧山之棲乎予謂昔人有樂斯丘而欲<lb/>
<pb n="KR4d0407_WYG_003-9b"/>
葬望其壙而知息者亦明乎造化乘除消長之理而然景<lb/>
禧日與物接而物于物家居豈不樂而山棲之樂亦若家<lb/>
焉試以是叩之當意與神會正太白所謂笑而不答心<lb/>
自閑者視世人逐逐于聲利不暇囘顧却慮至以貽後<lb/>
世子孫憂者大有間矣景禧于余親且厚是不可以不<lb/>
記余雖老碧山未謝客尚當扶杖從之遊是年當延祐<lb/>
乙卯冬十一月甲子邑人景山方鳳記<lb/>
　　<hi>附</hi>方樗重脩浦陽江橋記<lb/>
<pb n="KR4d0407_WYG_003-10a"/>
浦陽江出深褭源經越之錢清入於海江去縣治不一<lb/>
里而近每積潦人莫得渡宋元符間尚書錢公遹始搆<lb/>
橋江上久為横流旁出橋若虚置以故危圯頺壓靡能<lb/>
葺理至正初元復由故道行越三年癸未達魯花赤那<lb/>
海公適長是邑乃矍然曰天其或者有所屬乎明年秋<lb/>
因首割己俸為修治之僚佐𨽻屬莫不協從凡閭巷鄉<lb/>
鄙之在編籍者亦皆出資以助而公則專任其事焉遂<lb/>
鳩工伐石具畚鍤飭民庶衆効其力如蟻斯集如鵲斯<lb/>
<pb n="KR4d0407_WYG_003-10b"/>
搆不期月而成其南又築堤與橋道接堤杪搆小橋以<lb/>
疏别流曰問津舊有迎恩亭在社壝之右因徙就橋側<lb/>
且為屋十四楹以為偵候憩息之所扁曰臨清橋為谼<lb/>
道九廣十有九尺亘五十步因故名扁曰浦陽江橋堤<lb/>
廣視橋亘五百步扁曰浦陽堤於是朱欄華柱映耀鯨<lb/>
波虹跨鰲戴雅麗駭目樹以槐栁蓊蓊林林樵者以歌<lb/>
漁者以舞負者戴者以往以來呼聲相屬也邑之父老<lb/>
來屬余記余以為尚書公德業文章炳然昭著及於四<lb/>
<pb n="KR4d0407_WYG_003-11a"/>
方而公又能輸其餘力以利民涉閲二百餘年未聞有<lb/>
卓然能起仆弊而興者今公之興是役殫心致力以為<lb/>
民先雞鳴而起日入而息熱燥濕蒸忘其疲乏民舍穡<lb/>
事而趨役不以為勞出私儲而食工不以為厲費省而<lb/>
用周功成而効速視尚書公經始之意為無忝矣則公<lb/>
之茂績推之于政必將優美可觀奚止斯橋而已哉工<lb/>
始於是歲之春月畢于八月之二十有八日是役也橋<lb/>
為大故為記之詳焉至正五年歲在乙酉三月癸未邑<lb/>
<pb n="KR4d0407_WYG_003-11b"/>
人方樗記<lb/>
　　<hi>附</hi>方樗重修聖昌寺記<lb/>
佛氏為道蓋未嘗以宫室之美丹青之麗為已奉故其<lb/>
徒或處窮巖絶壑誅茆結構離人世屏塵跡劬身苦志<lb/>
靜坐深潛求所以為佛之道迨其後世徒衆日增遂乃<lb/>
充廣室廬雄門傑閣聳棟飛簷刻木泥金尊崇像設梵<lb/>
唄交陳鐘魚響應此巖林大刹之所由興然非其所尚<lb/>
也浦陽之南有山名駱山山之中有古寺在焉按圖志<lb/>
<pb n="KR4d0407_WYG_003-12a"/>
本唐昌尼菴宋大觀二年始易以居僧治平間乃名曰<lb/>
聖昌厯年滋久廢而不治山之僧曰紹隆募凡好善者<lb/>
施財出粟極力營辦撤而新之大殿既成前葺山門兩<lb/>
脩廊廡乃及鐘樓朱甍翌振碧瓦鱗齊范銅為鐘聲動<lb/>
遐邇煥然可觀於是請余為文立石紀之余以為聖昌<lb/>
之為寺雷峰擁其前江水横其後左原右隰瘦澗深紆<lb/>
長松曲逕茂密交加其徒能堅持靜處朝香夕燈請祝<lb/>
國釐以安民社庶亦不負剏作之始意若徒以宫室之<lb/>
<pb n="KR4d0407_WYG_003-12b"/>
美丹青之麗相夸詡豈吾之所望于其徒也哉是役也<lb/>
紹隆之功為大山之主善雲實綱維之作始于至正四<lb/>
年十一月落成于八年九月其施財之姓氏鐫諸碑隂<lb/>
云進士邑人方樗撰并書<lb/>
　行狀<lb/>
　　謝君臯羽行狀<lb/>
君諱翺字臯羽姓謝氏福之長溪人後徙建之浦城曾<lb/>
祖景暉祖嘉至其父鑰以春秋學為婦翁繆正字烈所<lb/>
<pb n="KR4d0407_WYG_003-13a"/>
器重嘗著春秋衍義十巻左氏辯證六巻藏于家君世<lb/>
業弱冠已有聲試有司不第落魄泉漳間會丞相信公<lb/>
開府杖策詣公署諮事㕘軍其畧見西臺慟哭記後避<lb/>
地浙水東留永嘉括蒼四年往來鄞越復五年戊子<lb/>
夏至婺遂西至睦及杭慕屈原懷郢都讀離騷二十<lb/>
五託興逺遊以晞髮自命為詩厭近代一意遡盛唐<lb/>
而上文規栁及韓嘗欲倣太史法著季漢月表采獨<lb/>
行全節事為之傳大率不務為一世人所好而獨求<lb/>
<pb n="KR4d0407_WYG_003-13b"/>
故老與同志以證其所得會友之所名汐社期晩而<lb/>
信蓋取諸潮汐嘗為許劒錄嘅時降交靡耆舊凋落<lb/>
盡吳越殆無掛劒者思集同好姓字年爵居里擇地昔<lb/>
賢所嘗遊作亭立石他日示宿草不忘意其遊蹟非勝<lb/>
絶處不到如雁山鼎湖蛟門候濤沃洲天姥野霞碧雞<lb/>
四明金華洞天探幽發奇所至即以遊錄述所賦詠多<lb/>
昔賢文字所未及持以與人若載異寶歸者遊倦輒憩<lb/>
婺睦之江源月泉仙華巖小爐峰三瀑布復愛子陵臺<lb/>
<pb n="KR4d0407_WYG_003-14a"/>
下白雲原唐𤣥英處士舊隱有終焉之志且欲為文冢<lb/>
瘞所為稿臺南甲午寓杭遺人劉氏女以女至是買屋<lb/>
西湖日與能文字者往還乙未復來婺睦尋汐社舊盟<lb/>
夏由睦之杭肺疾作以秋八月壬子終蓋于是距生年<lb/>
己酉四十有七矣垂歿時語妻劉吾去鄉逺交遊惟婺<lb/>
睦間方某翁某數人最親死必以赴慎收吾文及遺骨<lb/>
候其至以授之辛酉訃聞婺方鳳方幼學吳思齊睦馮<lb/>
桂芳翁登及弟衡會小爐峰相嚮哭明日鳳與幼學方<lb/>
<pb n="KR4d0407_WYG_003-14b"/>
燾先往臺南度可葬地甲子具舟之杭哭諸劉氏劉循<lb/>
治命候庚午以遺骨歸殯桐廬買山營兆所度處越明<lb/>
年正月二十八日丁酉窆以文稿殉兆在故起居舍人<lb/>
范公端臣墓右地名嚴陵郡以著名即其地從初志作<lb/>
許劒亭伐石表于墓曰粤謝翺墓蓋君嘗入剡見戴顒<lb/>
墓表云然窆之日同生年吳謙志壙其從孫貴以門人<lb/>
虞而歸婺祠之月泉君遺稿在時舊所為悉棄去今在<lb/>
者手錄詩六巻雜文五巻唐補傳一巻南史贊一巻楚<lb/>
<pb n="KR4d0407_WYG_003-15a"/>
辭等芳草圖譜一巻宋鐃歌鼔吹曲騎吹曲各一巻睦<lb/>
州山水人物古蹟記一巻浦陽先民傳一巻東坡夜雨<lb/>
句圖一巻浙東西遊錄九巻春秋左氏續辨厯代詩譜<lb/>
未脱稿選唐韋栁諸家及東都五體在集外憶君始至<lb/>
時留金華山中歲晩為文祭信公望天末共哭復賦短<lb/>
歌行以寄餘悲自是與余為異姓兄弟不忍離離輒復<lb/>
合每卧起食飲相與語意不能平未嘗不撫膺流涕也<lb/>
君好修抱獨刻厲憤激直欲起古人從之遊其樹立有<lb/>
<pb n="KR4d0407_WYG_003-15b"/>
如此者顧死中年無後翁衡與余子樗俱嘗從君受春<lb/>
秋未卒業諸學者經指授率異嚮所能余雖早衰尚擬<lb/>
相從盡衡霍之興歸而潛文字以老今已矣能無痛乎<lb/>
姑敘顛末赴所知求為銘且以俟後世君子友人方鳳<lb/>
謹述<lb/>
　祭文<lb/>
　　祭温州路教授吳君<lb/>
昔年丙子始識君家而父伯叔三荆正花當兵革餘同<lb/>
<pb n="KR4d0407_WYG_003-16a"/>
館穀我二兒來趨旁列右左金蘭之契膠漆之堅道義<lb/>
相與逾三十年中雖暫違虚左以待信誓重尋前規弗<lb/>
改詳君出處意在徜徉室扁止所舟名安航園丁蒔花<lb/>
厮役鋤藥沼樂觀魚亭率放鶴家庭燕集賓客過從有<lb/>
壺有奕觴咏從容居嘗語余人苦形役或擁牙鬚或肆毒<lb/>
螫當其觸網頓踣糾纒我則此中心身泰然賸擬耆年<lb/>
爰樂始旦徐行裝遊宦甌泮渙彼蒼不惠苦戕善根疾<lb/>
未及藥弔已在門顧予衰摧期托晩歲君乃先余逝矣<lb/>
<pb n="KR4d0407_WYG_003-16b"/>
莫逮縱論三世賴有象賢猶存楚醴不乏鄭氊憶君斷<lb/>
絃自為卜兆豈知今斯繼飛丹旐兹率二兒薦此金巵望<lb/>
望新阡老淚交頥<lb/>
　牘<lb/>
　　午日候張叔元鎮帥<lb/>
恭惟某官纒縷續命綰符袚眚惟兹重午之時實為一<lb/>
隂之始古之君子節慾謹身以待晏定見于禮文楚有<lb/>
哲人浴蘭射黍期迓禎庥著為風俗伏乞憲今酌古為<lb/>
<pb n="KR4d0407_WYG_003-17a"/>
國愛身長日悠游泛蒲適意薰風披拂競渡揚眸則保<lb/>
合天和凝承淑氣何祲不去何福不臻頌禱䖍申採納<lb/>
是望<lb/>
　　答行可吳姻家<lb/>
舍館别來方袖示介眉之句室廬至止已伻傳餽餼之<lb/>
文疊加瓊玖之貽一洗泥塗之辱某私憐萍梗重感蒿<lb/>
莪閏歲黄楊適類初生之旦陽春白雪端為永好之期<lb/>
　　<hi>附</hi>方樗餉吳良貴<lb/>
<pb n="KR4d0407_WYG_003-17b"/>
夀介艾年期先桂夕瓊樓玉宇翫清影之高寒羽扇綸<lb/>
巾想雄姿之英發於焉胥慶勿爾獨醒某末托葭聨勝<lb/>
欣綵舞遐祝願齊于崧嶽微忱式薦于潢汙仰覬泰包<lb/>
俯垂謙受買臣謂五十當貴仕固有時莊生以八千為<lb/>
春老宜益壯凟崇賈戾原亮是祈<lb/>
　　<hi>附</hi>方梓夀吳良貴<lb/>
宿耀斗箕旦迎弧矢推大衍之數宜學易之愈深備洪<lb/>
範之疇惟曰夀之居始眉齊共介膝侍增娛某乏稱兕<lb/>
<pb n="KR4d0407_WYG_003-18a"/>
以寓誠聊獻羔而伸祝長於一歲念螢窗兄弟之情序<lb/>
屬三秋羨蟾闕姮娥之會飭毫箋而具凟徼鑒茹以為<lb/>
榮<lb/>
　　<hi>附</hi>方梓夀吳立夫母夫人<lb/>
婺女降祥花甲式開于上夀嫦娥駐彩桂輪仍擬于中<lb/>
秋雅宜萱背之稱歡況復蘭孫之添秀某託姻孔篤趨<lb/>
賀末由輒憑柔牘之脩聊效美芹之獻所懼輶凟切幸<lb/>
麾留地老天長益廣龜齡之算壻榮嗣貴會知鸞誥之<lb/>
<pb n="KR4d0407_WYG_003-18b"/>
貤<lb/>
　<lb/>
　<lb/>
　<lb/>
　<lb/>
　<lb/>
　<lb/>
　存雅堂遺稿巻三<lb/>
</p>
<p>
</p>
  </div>
</body>
</text>
</TEI>
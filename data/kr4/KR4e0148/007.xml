<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>整菴存稿卷七</head>
    <p>
<pb n="KR4e0148_WYG_007-1a"/>
欽定四庫全書<lb/>
　整菴存稿卷七　　　　　明　羅欽順　撰<lb/>
　　序<hi>一十五首</hi>
　　　贈大司馬廖公參賛南京守備機務序<lb/>
江南形勝之地葢莫有過於金陵者矣我太祖髙皇帝<lb/>
受天明命奄有四海寔於是乎定都經畫規恢封植維<lb/>
持既勤既悉城郭之髙廣宫闕之壯麗官署之整飭衢<lb/>
陌之寛平士民之浩繁貨財之豐溢文物之炳煥威武<lb/>
<pb n="KR4e0148_WYG_007-1b"/>
之赫張自有金陵以來葢莫有盛於本朝者矣及文皇<lb/>
帝遷都於北乃號兹地為南京實惟根本所係内外守<lb/>
備莫非重臣而必以尚書一員參賛其事自非老成持<lb/>
重明於大體克勤小物者莫預其選厥惟慎哉百數十<lb/>
年之間軍民百萬之衆所以熙熙然遂其生樂其業以<lb/>
興夫孝友睦婣之行而内姦不作外患弗侵凡以參賛<lb/>
之得人和調有方剛柔相濟以克遂臻兹也其為朝廷<lb/>
所倚與夫在左右作股肱者亦何異哉尚書率用兵部<lb/>
<pb n="KR4e0148_WYG_007-2a"/>
欲其節制之歸於一爾近者其員告缺廷議僉屬之東<lb/>
光廖公遂首薦之時公方為南京吏部尚書詔改公兵<lb/>
部降之勅俾領參賛之寄士夫皆相慶以為得人葢公<lb/>
之為人沈静端荘篤於操履遇事必精慮未嘗輕發既<lb/>
發亦不可回尤喜讀書㣲言奥義多所自得官京師三<lb/>
十餘載間將使指曾不踰千里外而四方吏治之得失<lb/>
民情之疾苦風俗之媺惡鮮不究知葢其留心於世務<lb/>
然也乃今膺受兹寄其於操縦之機緩急之節夫安有<lb/>
<pb n="KR4e0148_WYG_007-2b"/>
發而不當者哉然自頃逆藩搆難禁旅南征龍蟠虎踞<lb/>
之區肆為封豕長蛇之囿人情物態之憔悴亦云甚矣<lb/>
則公之在今日勞心焦思當但已哉將欲利人必先除<lb/>
弊弊有一朝而可革者存乎㫁有須磨之以嵗月者存<lb/>
乎誠斯二者皆公之所素有也以舉邦政以奠邦畿以<lb/>
馴復承平之舊觀而奉延聖祖之澤於有永不於公有<lb/>
望哉於是太宰白巖喬公與諸公言宜致一言之贈而<lb/>
屬筆於欽順愚非能言者顧比嵗三遷皆辱承公後契<lb/>
<pb n="KR4e0148_WYG_007-3a"/>
誼非他人比其又可辭<lb/>
　　　送大司徒蒋公致仕還鄉序<lb/>
聖天子光紹丕圖茂隆化理臺省重寄率惟老成虛心<lb/>
以聴其設施舍己以従其獻替百官承徳奔走事事各<lb/>
期傾竭底裏以賛成太平之治於無疆虎風龍雲其可<lb/>
為千載一時也已猗歟休哉梅軒先生湘源蔣公為南<lb/>
京户部尚書方踰年一旦以年踰七十力求致仕上察<lb/>
其情詞懇切特允之公喜如弗勝或謂公釋重負而即<lb/>
<pb n="KR4e0148_WYG_007-3b"/>
優閒其喜宜矣然當此之時上下一心方以興事建功<lb/>
為務顧獨為山林長往計毋乃傷於果耶朝廷亦毋乃<lb/>
曲徇其情而非擢公尚書之初意邪欽順以為不然夫<lb/>
君子固汲汲於事功亦未嘗不兢兢於名節其於進退<lb/>
之際豈茍焉而已哉葢有禮義以為之權度也是故義<lb/>
可進而進精明之治固將由之以臻禮當退而退亷恥<lb/>
之風亦必由之以長其於世道豈不交有禆益乎哉公<lb/>
歴官中外不亢不隨嘉績清聲孚於上下嵗月逾邁心<lb/>
<pb n="KR4e0148_WYG_007-4a"/>
力既殫於是懇致為臣而奉其皎然無滓之身以退其<lb/>
可謂合於禮當於義矣清風所激頑懦斯逺斯固盛時<lb/>
之所不容少者朝廷亦安得而不従之哉初公與其弟<lb/>
敬所先生同登成化丁未進士公筮仕得縣令九遷而<lb/>
至今官敬所先生今為少傅兼太子太傅户部尚書武<lb/>
英殿大學士不惟名位相埓而忠厚正直徳望並隆天<lb/>
下之清議皆歸焉少傅公擁翊聖明義均心膂殫謀畢<lb/>
慮惟日孜孜公兹歸老於鄉乃獲以時剪荆棘於先塋<lb/>
<pb n="KR4e0148_WYG_007-4b"/>
薦芬芳於祖廟以慰其春雨秋霜之感其於忠孝之大<lb/>
節於是乎兩得之矣公之歸也有襃勅有傳舟嵗有輿<lb/>
夫月有廩粟凡諸尊賢優老之典咸備詩云瑟彼玉瓉<lb/>
黄流在中其弗信已夫行李首途衣冠咸集既酌之酒<lb/>
復贈以詩凡以申愛仰之誠而篤交遊之誼也詩既盈<lb/>
巻少司徒蔣公謀於大司馬廖公猥以首簡見屬欽順<lb/>
獲游公伯仲間辱知辱愛非一日矣顧雖無能為役而<lb/>
義有不得辭者於是乎書<lb/>
<pb n="KR4e0148_WYG_007-5a"/>
　　　贈少宗伯呉公北上詩序<lb/>
兩京固士夫出入往來之地然自南而北者人之屬望<lb/>
視乎自北而南者每每有如此其故何也葢臺省之建<lb/>
雖兩京如一而事之在南者良簡事簡故其責稍輕即<lb/>
有弗勝於天下大數亦無甚加損也若夫京師則凡大<lb/>
議論大政令之所従出一言之善將天下賴之一令未<lb/>
安其害或有不可勝言者然則夫人屬望之切固其所<lb/>
哉長洲呉公南夫初舉進士入翰林累官至侍講學士<lb/>
<pb n="KR4e0148_WYG_007-5b"/>
時望已駸駸屬之矣及來南京為國子祭酒為太常卿<lb/>
前後㡬十年公文學老成才猷宏逺富有建功立業之<lb/>
具而久淹散地僉謂非宜及兹乃被召為禮部右侍郎<lb/>
一時人情無不欣慰行有日臺省諸公遂相與賦詩贈<lb/>
之詞雖不同而屬望之意皆至清卿邊公庭實以余與<lb/>
公同年且嘗同官徵言於羣玉之首余不得辭也仰惟<lb/>
皇上臨御以來厲精圖治凡天下之所謂賢人君子次<lb/>
第收召而聚之本朝議論設施激昂奮迅葢将痛洗近<lb/>
<pb n="KR4e0148_WYG_007-6a"/>
年以來因循膠錮之弊期於光明正直可大可久以仰<lb/>
承祖宗列聖敷遺之休其意氣可謂盛矣然而識者於<lb/>
此猶或私憂過計以謂時難得而易失機易弛而難張<lb/>
人之所見不能盡同而發於議論者常苦其難一也夫<lb/>
議論不一則其取信於上也難厥孚未交而太平之效<lb/>
恐未可嵗月冀也凡有斯世之責者亦安得而不加之<lb/>
意乎葢天下之理公則一私則二三人皆忘其有我之<lb/>
私而惟理之是順則所以發上下之志成久大之業自<lb/>
<pb n="KR4e0148_WYG_007-6b"/>
然之應固有不容已者豈待勞心於智數之末以嘗試<lb/>
遷就於其間哉欽順愚無知識葢嘗竊有聞如此舉以<lb/>
為公北上之贈意亦不為不至也公往方日與諸君子<lb/>
下上其議論以見諸行事而求所以慰滿夫人之望者<lb/>
亦將有取於斯言否乎<lb/>
　　　慶宗老季黼翁承恩冠帶序<lb/>
皇上嗣登寶位爰稽典禮上太皇太后皇太后尊號推<lb/>
恩海内凡民年八十人所敬服者賜冠帶以榮身葢優<lb/>
<pb n="KR4e0148_WYG_007-7a"/>
禮髙年王政之先務也一時山林遺老往往纓冠束帶<lb/>
北向稽首戴帝徳以欣然莫不自以為非常之遇而其<lb/>
為子若孫者感激欣幸尤有甚焉不必家之有餘皆黽<lb/>
勉營致酒食㑹集嘉賔以樂其親之心而侈上賜凡曰<lb/>
親友又相率而往為之助喜以儀物為未足則於作者<lb/>
之文詞以重之葢朝廷一令之下本乎人情而人心感<lb/>
動之無間乃如此如使王政畢舉天下之和平也何有<lb/>
哉吾宗季黼翁素有鄉曲之譽及兹年適八十士君子<lb/>
<pb n="KR4e0148_WYG_007-7b"/>
遂相與言於邑大夫奉冠帶以加於翁翁世家邑西原<lb/>
中族大而顯其先君子薊州二守清儉惇厚有古人風<lb/>
惟翁式穀似之翁之存心處事質直周慎其族父大參<lb/>
崇本公嘗特稱之以勉諸弟子凡世俗千岐百轍營營<lb/>
往來自以為計之得者翁視之若無見也其為人若此<lb/>
故今以耆壽榮被恩典而人心之歸重翕然翁有二弟<lb/>
季黻季栻一女弟歸故少司空張公封恭人今皆無故<lb/>
夀皆七旬上下四子絢紀綬紈皆克家従子若孫又以<lb/>
<pb n="KR4e0148_WYG_007-8a"/>
十數計天倫之樂非人所及而重以稀闊之恩其得於<lb/>
天者厚矣抑亦脩諸已者有以迓承之也古者王化大<lb/>
行閭閻畎畝之間人物之長厚有不如翁者鮮矣試以<lb/>
翁而槩之今日僅千百之十一葢寵章可以倖得而年<lb/>
徳相副乃為至榮人心所以翕然歸重翁者夫豈有所<lb/>
私哉司空之令子上舍生寅素篤渭陽之義将以兹月<lb/>
八日翁始生之旦敬舉賀觴謂酒食非所以恱翁屬余<lb/>
一言以鋪張其盛美余非能文者然與上舍姻家雅知<lb/>
<pb n="KR4e0148_WYG_007-8b"/>
翁為人葢不能不為之喜顧無以為助則鄙陋之辭敢<lb/>
有愛乎詩云委委蛇蛇如山如河象服是宜翁有之矣<lb/>
又云萬有千嵗眉夀無有害此則上舍與余所同為翁<lb/>
祝願者也<lb/>
　　　奉慶伯父孤峰先生八十冠帶序<lb/>
皇上臨御之五年殄戮姦兇大明黜陟舊章成憲申飭<lb/>
無遺其年冬欽順首䝉恩叨復舊物既而以上兩宫徽<lb/>
號之故誕推徳意嘉恵萬方明年春詔書至吉於是欽<lb/>
<pb n="KR4e0148_WYG_007-9a"/>
順之大人以季弟欽忠備員銀臺由翰林編脩進封中<lb/>
憲大夫通政使司左通政三従伯父孤峯先生以年耋<lb/>
而行脩也得賜冠帶榮身葢更化未㡬時而欽順一門<lb/>
之内受恩稠疊如此其為慶幸何如其為感激何如其<lb/>
在伯父先生則尤為竒遇也葢先生方弱冠即負文名<lb/>
提學每小試應舉諸儒先生率居甲乙之選始自景泰<lb/>
庚午迄𢎞治乙卯周旋場屋凡十二三科而庚午之秋<lb/>
則先祖司訓府君天順已卯則大人封君皆中式欽順<lb/>
<pb n="KR4e0148_WYG_007-9b"/>
於𢎞治壬子二弟欽徳欽忠於乙邜亦皆叨與薦名先生<lb/>
獨竒蹇無成雖志不少衰而身則老矣知者葢莫不為<lb/>
之嘆息孰意其有今日之遇也哉夫曠蕩之恩不常有<lb/>
大耋之年不多得吾鄉素稱多士竒蹇如先生者亦不<lb/>
少矣而年與恩㑹則稀類終老於布衣此先生之遇所<lb/>
以為尤竒也先生美鬚髯長身玉立儀範詳罄出言有<lb/>
章孝友惇叙於家庭膏馥沾溉於子弟雖年登大耋而<lb/>
於禮節之細未嘗不致其謹也昭受天恩夫何愧哉初<lb/>
<pb n="KR4e0148_WYG_007-10a"/>
書至吉時欽順即欲有言為先生慶先生曰姑及吾誕<lb/>
辰葢八月十七日也已而鄉邑有警先生復以書來曰<lb/>
古人舉事多於嵗首矧拜天恩重事也吾謹卜以春正<lb/>
近者大人封君以迎養東來間詔欽順文當先春以往<lb/>
切惟朝廷恩徳隆厚有如天地欽順兄弟無能方寅奉<lb/>
庭訓夙夜祗勤以圖報稱於萬一惟先生所以訓飭諸<lb/>
子若孫者亦豈能一日而忘朝廷也哉詩云樂只君子<lb/>
遐不黄耉樂只君子保艾爾後夫能保艾其後使之勉<lb/>
<pb n="KR4e0148_WYG_007-10b"/>
勉焉一惟忠孝是由或出或處無乎不可是即所以報<lb/>
朝廷之大徳也誦斯言於先生殆亦贅矣要亦臣子之<lb/>
情自有不容已者夫<lb/>
　　　壽叔父西阜先生七十序<lb/>
正徳二年嵗在丁卯三従父西阜先生夀登七袠七月<lb/>
朔旦是惟初度之辰欽順方侍親里居乃敬奉巵酒為<lb/>
先生夀而申之以言曰先生童稚窮經白首無遇飯蔬<lb/>
衣布棲遲衡門可謂困窮也矣然以欽順觀之身雖困<lb/>
<pb n="KR4e0148_WYG_007-11a"/>
而道則亨鄒孟氏所謂其子弟従之則孝弟忠信者先<lb/>
生有焉夫孝弟忠信為政之本必身有之而後子弟有<lb/>
所矜式惟得其位則所及者廣無他道也先伯祖明逺<lb/>
夀官性行髙簡夀至八十有五而卒先生事之葢未嘗<lb/>
一日不得其懽心於事繼母尤恭雖其卞急少容亦終<lb/>
身無忤與異母弟處自少壯至於今塤箎和鳴允為既<lb/>
翕素性剛介嫉惡如讐舉止類疎而見事特敏與人論<lb/>
説往往輸寫肺肝或就之以有謀必沮其不可者賛成<lb/>
<pb n="KR4e0148_WYG_007-11b"/>
其可者亦甚㫁也先生之為人如此可不謂之君子乎<lb/>
夫有君子之道於身斯固可貴也已作賔大族多歴年<lb/>
所身教黙移言教兼厲其有益於人子弟也可一二計<lb/>
邪夫遇不遇命也士之遇者不為少然或有其位而一<lb/>
無所為其於世奚益又其下者惟志於嚢槖以肥其妻<lb/>
子至於悖理而傷教若罔聞知此其人雖貴祗為人所<lb/>
賤惡焉爾視先生可同日語邪詩云樂只君子萬夀無<lb/>
疆夫道合禔身功存養正其為可樂今猶古也無疆之<lb/>
<pb n="KR4e0148_WYG_007-12a"/>
夀孰不為先生願之先生有子欽藹漸涵庭訓文學日<lb/>
進葢成王祐之志者允屬二郎諸孫雖早孤如春如靖<lb/>
皆朴茂可喜又以知先生有無疆之慶矣欽順學道不<lb/>
敏而事父未能所幸諸父中有若孤峰先生及先生及<lb/>
守菴先生夀皆六七十嵗以上朝夕聚處詩酒倡酬談<lb/>
笑甚樂猶得藉以自慰凡今日所以為先生願者又豈<lb/>
他人比哉欽順言雖不文而事皆紀實知言之君子得<lb/>
而讀之有以知先生之夀非幸也宜也兹其所以為可<lb/>
<pb n="KR4e0148_WYG_007-12b"/>
願也<lb/>
　　　慶義官王君六十夀序<lb/>
三十年為一世人歴世至再則以夀稱引而上之至於<lb/>
四世百有二十年極矣雖堯舜之聖未之有過者焉昔<lb/>
康節邵先生著書以十二萬九千六百年為一元人生<lb/>
一元中得年多者僅百二十少者往往不及五六十而<lb/>
止此生之所為可貴而夀之所為難得也然而脩短之<lb/>
較據耳目所及若有相懸絶者即十二萬九千六百年<lb/>
<pb n="KR4e0148_WYG_007-13a"/>
觀之雖百十年間猶旦夕爾茍非自知其生之可貴有<lb/>
以自立而無愧乎為人亦何異蠛蠓之出没於旦夕間<lb/>
哉故或夀而榮或夀而辱或不必夀而其名永存要觀<lb/>
其所自立何如耳古之聖賢特立於千萬世之上乃能<lb/>
與天地相為無窮此其道固非有異於人而知之者鮮<lb/>
矣流俗之與居機事之相移嚚聲之相聒靡然相隨而<lb/>
化者十常八九故其雖生而不足貴雖夀而不為榮是<lb/>
豈不可惜哉韓子有言不知者非其人之罪也知而不<lb/>
<pb n="KR4e0148_WYG_007-13b"/>
以告者不仁也有如王君紹堯其殆可告者歟王君余<lb/>
姻丈桂林楊公之姻弟也公之子榮祥志整於君為甥<lb/>
榮以書來言君今年夀躋六袠丐文為慶且云君之先<lb/>
子雅自振邁以輸粟受冠帶之旌而君克世其美為前<lb/>
郡侯張公孟端所重君所居在郡城中而趣尚悠然若<lb/>
無異於山林有子琮珥珊皆讀書克家君兹暮景甚適<lb/>
可謂榮矣願無靳一言余惟今生齒極繁一城之中得<lb/>
壽如君者當不少髙文大軸出於名公才士之所摛親<lb/>
<pb n="KR4e0148_WYG_007-14a"/>
戚交游之所奉持以為慶潤増華屋而輝映几筵者葢<lb/>
往往有之然不過以飾一時之耳目雖有至言妙義服<lb/>
之終身可以無斁而能注心者鮮矣則言亦何容易也<lb/>
顧君榮於余為至戚惓惓以請且韓子之戒余常誦之<lb/>
其又可黙與夫以君居繁㑹之區而有山林恬淡之趣<lb/>
其發言制行必當有取於君子夀而榮也固宜繼自今<lb/>
誠益謹其言益修其行亹亹焉惟善義是由以超然於<lb/>
流俗之表斯其為榮且貴胡可勝道也昔詩人以萬夀<lb/>
<pb n="KR4e0148_WYG_007-14b"/>
祝君子必曰徳音是茂余之言所以為君夀者其義豈<lb/>
不有同於詩人者乎<lb/>
　　　夀桂林千户李君序<lb/>
余門下士有桂林李氏兄弟者皆升自鄉舉行皆稱其<lb/>
文其兄曰鸞今為崖州學正弟曰鶚歴事南京刑部已<lb/>
及𤓰矣鶚歸有期乃來拜請余文為其尊人千户君之<lb/>
壽余惟愛二子因以知君之平生以為在今武弁中未<lb/>
易多得於鶚之請遂不辭君先世本湖廣大冶人自其<lb/>
<pb n="KR4e0148_WYG_007-15a"/>
髙祖始以戎籍𨽻桂林中衞為千夫長至君而材畧傑<lb/>
出且旁通經史諸書喜従儒紳君子逰以廣其聞見慨<lb/>
然以功名自許㑹諸洞猺獞多弗率屢廑師征君率在<lb/>
戎行積功多擢累千夫長出入大將軍麾下賛謀效䇿<lb/>
每協機宜廣右士夫至以文武兼材稱之見於文字有<lb/>
足徵者其為人如此可不謂之賢乎今兹花甲一周巋<lb/>
然武弁中老成人有子八人皆能讀儒書習舉子業鸞<lb/>
與鶚固佳士其他若庠生鳯儒士鵬鶠輩亦皆駸駸嚮<lb/>
<pb n="KR4e0148_WYG_007-15b"/>
成於是李氏自大冶來垂百餘年而君父子之間聲實<lb/>
蔚然將遂為桂林之望其所以自致葢必有過人者矣<lb/>
然余因而有感焉國家蓄養將士恩徳至深禄賜之饒<lb/>
累世不乏誠有資其用耳自頃狂奴悖𨽻乗機竊發實<lb/>
繁有徒征討之師所在成列然而月靡聞於三捷凶或<lb/>
見於輿尸豈非忘身殉國者之鮮其人而偷生避死之<lb/>
心勝邪是可慨也已夫人之生死有命非可避而偷也<lb/>
況義有重於生者邪又況舍生者未必不生而偷生者<lb/>
<pb n="KR4e0148_WYG_007-16a"/>
未必皆能久生也漢之雲臺唐之凌烟閣其所圖之人<lb/>
孰非忘身以徇國者而往往身名並顯夀考令終柴周<lb/>
之樊愛能何徽髙平之戰固巧於偷生矣踵未及旋而<lb/>
遂為世宗所戮非其明驗也歟有如君者奮自行伍竟<lb/>
長千夫當其提戈斬級之時義勇赫張寧惜一死然而<lb/>
天命有在式克至於今日休彼偷生之徒雖幸而免於<lb/>
王法使遇寒疾不汗五日死矣豈獨鋒鏑之下能死人<lb/>
哉噫今之武夫胡不此之思也余於是益羨為難得而<lb/>
<pb n="KR4e0148_WYG_007-16b"/>
願天以難老錫之以達觀其諸子攀龍附鳯之盛遂序<lb/>
次為文如此葢既以夀君又庶㡬聞之者之或有所警<lb/>
云君名經字大綸六月十有七日其生辰也<lb/>
　　　慶大司徒胡公七十夀序<lb/>
仕宦而至八座行年而至七旬此皆清明淳厚之氣之<lb/>
所鍾固天之所命然君子不謂之命者貴夫人之自立<lb/>
也清明淳厚之氣人之得之於天也宜亦不少顧無以<lb/>
養之則不充夫氣之不充者周旋必有所虧念慮必有<lb/>
<pb n="KR4e0148_WYG_007-17a"/>
所歉其於大受而逺到殆非所可冀即使有天幸而官<lb/>
且大夀且逺亦難免乎詬辱之集掩覆之勞其又何足<lb/>
貴邪此無他凡以多欲之為累耳茍其人寡欲則理與<lb/>
氣合而妙用無窮暢於四支發於事業人皆見其可愛<lb/>
而不見其可惡也見其可敬而不見其可訾也夫如是<lb/>
而服大僚享髙夀則固卓然有以繫一時之望此其所<lb/>
自立為何如而奚獨命之云乎南京户部尚書古歙胡<lb/>
公始由進士發身官累遷而正今位嵗在甲戌夀登七<lb/>
<pb n="KR4e0148_WYG_007-17b"/>
旬初度屆期南都卿士大夫皆相與登堂致慶羣談嘖<lb/>
嘖莫不以賦稟之異稱公然自欽順觀之則公所以自<lb/>
立者葢有道矣公敭歴中外垂四十年守法奉公愛民<lb/>
惜費厥心罔不自盡而未嘗従事於貨利之殖聲色之<lb/>
娯廉潔之存始終一致葢所禀既清且厚而養之者又<lb/>
一宜其官愈大而愈稱夀愈髙而愈榮非近時人物之<lb/>
卓然者哉先是公嘗連章請老上念公清慎老成勉留<lb/>
至再然公意猶未巳也夫七十致仕雖則常禮而自昔<lb/>
<pb n="KR4e0148_WYG_007-18a"/>
君天下者必以無遺夀耉為道葢經事久閱理多足以<lb/>
㫁大疑決大政而斡旋大變者惟老成人則然此皇上<lb/>
所以不能釋公也公既夀且康而謀猷克壯固宜以體<lb/>
國為重豈其以決去為髙哉凡為公之屬者莫不喜公<lb/>
之夀願公之留惓惓頌夀之忱謂非文辭不足以達之<lb/>
也則相與屬之欽順欽順素辱公愛不為非知公者雖<lb/>
不敏敢敬書此為天下夀公留公<lb/>
　　　奉夀少師西涯先生李公七十詩序<lb/>
<pb n="KR4e0148_WYG_007-18b"/>
斯文之在天地間必於其人焉是託其人之得與於斯<lb/>
文者天也天以斯文託諸其人矣宜必従而佑之是以<lb/>
福禄恒集於其躬而禍害終莫之及孔子曰天之未喪<lb/>
斯文也匡人其如予何固其理也我國家誕敷文教亦<lb/>
惟濟濟多士是資頃嵗賊瑾盜權仇視縉紳拘囚黜罰<lb/>
殆無虛日而百度以之皆舛我師西涯先生李公嘗受<lb/>
遺先帝方為輔臣之首名髙而徳厚瑾獨不敢以非禮<lb/>
見加公夙夜憂勤彌縫調䕶於其間所以為斯文計者<lb/>
<pb n="KR4e0148_WYG_007-19a"/>
無或不至及瑾伏誅以死而公之志益伸於是申飭舊<lb/>
章削除宻網顯拔幽滯登進忠良俾斯文之命脈垂㣲<lb/>
而復振事勢已定乃従容乞身而退以休於家伴奐優<lb/>
游以介眉夀今兹荐登七袠非天之所佑其有是哉欽<lb/>
順違逺門牆凡十有五年矣有自京師來者輒奔問公<lb/>
起居以今所聞較之向之所見聰明志意曾無不及有<lb/>
以知公之福禄葢方殷而未艾也今内而臺省外至藩<lb/>
方居髙位當事任者往往多公之故人與其門生弟子<lb/>
<pb n="KR4e0148_WYG_007-19b"/>
㣲言奥論人懐所得既以見諸行事其有不合亦必於<lb/>
公焉質之几杖之操箋牘之貢日相繼於門下而公皆<lb/>
樂為之盡其出也源源不窮身雖退蔵於家而道未始<lb/>
不行於天下此天下之士所以莫不願公之夀千萬以<lb/>
為期況於門生弟子有位於南都者凡十有一人大司<lb/>
馬喬公宇先期訂議期各賦詩一篇以效南山之祝詩<lb/>
以八荒開夀域一氣轉鴻鈞為韻而韻不及欽順則俾<lb/>
序於卷端欽順學日落而業日荒無能副公教愛之一<lb/>
<pb n="KR4e0148_WYG_007-20a"/>
二方深愧悚尚敢以不腆之辭凟獻於門下哉然非辭<lb/>
則無以達區區祝願之誠是以不敢終讓凡公之文章<lb/>
徳業與夫歴官本末有非淺陋所能備書敬書公克夀<lb/>
斯文之大節以為公夀以見天之所以夀公者誠有意<lb/>
也<lb/>
　　　慶張母羅孺人五十夀序<lb/>
余婣家藩檢張君有賢配曰羅孺人今年夀盈五袠十<lb/>
二月十有二日其生辰也其子邑庠生律將以其日率<lb/>
<pb n="KR4e0148_WYG_007-20b"/>
諸弟術徹張筵為慶預來謁文以申其祝願之至情余<lb/>
不得辭也嘗觀古詩人之於君子所以祝願之者既曰<lb/>
萬夀無期矣又曰遐不眉夀既曰萬夀無疆矣又曰遐<lb/>
不黄耉何其抑揚反覆勤勤懇懇如是哉誠以其有益<lb/>
於人之邦家故惟願其久生於世也余次兒珝為孺人<lb/>
長女之壻閨門懿行余因與有聞焉而知孺人為女中<lb/>
之君子也然則眉夀之祝在今日獨容已邪孺人之父<lb/>
是為大司成氷玉先生母宜人闕里孔氏孺人自幼明<lb/>
<pb n="KR4e0148_WYG_007-21a"/>
慧雅飭讀書輒了其大㫖女工精緻而書數皆通在諸<lb/>
女中尤為父母所竒愛及歸張氏其舅則少司空栢菴<lb/>
先生姑則封淑人羅氏羅淑人治家嚴整嘗歴試孺人<lb/>
以事亟稱其賢謂他日必能守其家法孺人事舅姑孝<lb/>
謹始終如一日尤善相君君既赴官湖藩孺人獨留主<lb/>
家政事無弗舉君遂得一心奉職無復内顧延明師以<lb/>
教諸子而早夜程督加嚴不為姑息律由是學業大進<lb/>
名烝烝起庠序間術徹皆知所向方為善士張大家也<lb/>
<pb n="KR4e0148_WYG_007-21b"/>
孺人為婦為母實多禆益宗族婣表率能道之非一人<lb/>
之私譽也由此觀之不謂之女中君子可乎人生至六<lb/>
十始以夀稱而五十者開六之端也由五十而進於六<lb/>
十又累進而盈百焉且復過之兹固律等為人子者之<lb/>
所深願凡其宗族姻表素聞孺人之賢而欲為張氏久<lb/>
逺計者又孰不願其享有遐夀以禆益於無窮哉此余<lb/>
所為不容已於言也吾兒辱愛有年教均諸子第疎懶<lb/>
未能副所期待其季女之壻曰王翥姓名方著於鄉書<lb/>
<pb n="KR4e0148_WYG_007-22a"/>
此則所謂乘龍者也今皆預捧觴之列蘭芳玉潤鵠峙<lb/>
鸞停萃於一門亦云罕矣孺人之所為可慶者将不愈<lb/>
逺而愈大哉<lb/>
　　　封監察御史喬公輓詩序<lb/>
天地間惟感與應其變固無窮其在人也則有中節與<lb/>
否而世道之隆汚人事之得失皆於此乎係是故感應<lb/>
之際賢者之所慎也今夫善人君子之卒聞者孰不哀<lb/>
之然哀之者於其人或素交或嘗一面或槩聞其平生<lb/>
<pb n="KR4e0148_WYG_007-22b"/>
則其情之所發或淺或深自有不能同者以夫概聞之<lb/>
列而哀悼之情有若素交然者嗟嘆之不足至乃形諸<lb/>
悲歌而不能自已焉兹其情意之篤至謂非深有所感<lb/>
而然哉封監察御史甯城喬公以孝友篤誠嗣其世徳<lb/>
著稱於宗族鄉黨享年七十有七考終牖下時其令子<lb/>
某以察御按治江西聞訃哀甚一時寮吏邇者造庭遐<lb/>
者走使既皆吊慰如禮而凡昭受知遇者尤深感動乃<lb/>
相與作為挽詩以致其情此卷則吾吉郡守張侯淳為<lb/>
<pb n="KR4e0148_WYG_007-23a"/>
之倡郡寮屬暨鄉大夫士従而續之凡若干首察御之<lb/>
按吾藩也庶政之予奪羣吏之激揚惟公惟慎其所以<lb/>
感乎人者深矣而其尊人之賢徳又雅足聴聞榮養方<lb/>
隆遽兹奄棄致吾察御未及𤓰期以去而君子咸失所<lb/>
依則懐賢感徳其能已於言乎習俗日流上下之交文<lb/>
有餘而實不足其尤薄者至不免身為土芥彼既得此<lb/>
於其上則於其父母之戚固漠然不一動心兹亦感應<lb/>
之常然君子未始不為世道嘅也由是巻而觀之有以<lb/>
<pb n="KR4e0148_WYG_007-23b"/>
見察御得人之深諸君子用意之厚其於古道㡬焉是<lb/>
豈不可傳乎公雖没而有令子能得此於人人其令名<lb/>
之在天地間将必有永矣張侯欲章諸作者之意爰以<lb/>
子夏之任委之鄙人鄙人不敏顧義有不得辭者輒原<lb/>
感應之理以為之序<lb/>
　　　龍泉掌教蕭先生遺稿序<lb/>
故龍泉掌教吾邑前輩蕭先生遺稿一巻為五七言古<lb/>
近體詩百五十首啟一首賛辭一首凡百五十三首皆<lb/>
<pb n="KR4e0148_WYG_007-24a"/>
手筆也先生諱孔資字愛同别號歸叟初起明經為霸<lb/>
州訓導秩滿陞教龍泉俄以将母歸歸二十年而後卒<lb/>
平生述作頗富其仲子儒士津寶蔵惟謹叔子聰以先<lb/>
生遺命占籍新野竟起鄉薦為内黄訓導及致仕始克<lb/>
一歸時則儒士君没已數年而先生手筆不無散失僅<lb/>
得此稿於古簏中寳之過於琬琰置諸衣笥出入與偕<lb/>
又數年而其子麟亦以鄉進士訓導髙郵乃出以授之<lb/>
麟於是釐為長卷以便諷誦某嘗得而讀之大抵平正<lb/>
<pb n="KR4e0148_WYG_007-24b"/>
典實本於性情而約之義理乃其剛直不屈之氣亦自<lb/>
隠然可窺其字畫明潤圓匀頗有晉人風致視彼艱深<lb/>
險澁以為工偏枯側媚以為竒者未可同日語也葢先<lb/>
生為松臞曽學士之甥早嵗即嘗受業故其學行與詞<lb/>
翰往往似之語所謂魯無君子者斯焉取斯信乎自有<lb/>
來矣夫以先生學行之篤詞翰之美子若孫繼述之善<lb/>
乃三世比為儒官自世之偶挾一長遂軒然得志於當<lb/>
時者觀之謂之久屈可也屈之久者理無不伸兹麟方<lb/>
<pb n="KR4e0148_WYG_007-25a"/>
以仕學蜚聲其殆以先生顯乎先大父司訓府君與先<lb/>
生兄弟交竟以愛女為儒士君配而欽順之為童子又<lb/>
嘗受業於儒士君乃今視麟猶兄弟也麟因以此卷屬<lb/>
為之序顧惟生晩聞見寡陋敢以不腆之辭僭序先生<lb/>
之遺稿哉遜避久之而申屬益固則念夫尊者之出入<lb/>
容有子弟為之先驅者用縁斯義而概書其本末以引<lb/>
於巻端如此使夫讀者知先生之所以不朽葢有在於<lb/>
詞翰之外云<lb/>
<pb n="KR4e0148_WYG_007-25b"/>
　　　鳯臺别意序<lb/>
鳯臺别意一巻詩凡二十八首前十四首大司馬白巖<lb/>
喬公希大奉常白樓呉公南夫大司成梅北魯公振之<lb/>
少司成雙溪汪公器之所聨後十四首大司徒東谿鄧<lb/>
公宗周所和為五言古風者二為七言近體者二十有<lb/>
六凡以為陽明王公伯安贈而篇中所冩則難别之意<lb/>
為多繾綣綢繆至於再三而其意猶有未盡也陽明才<lb/>
雄而學邃志髙而識逺方受知明天子陟都憲奉璽書<lb/>
<pb n="KR4e0148_WYG_007-26a"/>
以撫臨江湖閩廣之交憑髙宅深十數州郡之地正君<lb/>
子得行其志之秋其行壯矣胡難乎其為别哉葢凡陽<lb/>
明所有皆諸公素所敬重焉者聲同志合不假外求道<lb/>
義之交深文字之㑹宻實天下之至樂也一旦别以千<lb/>
里逖違南北於其所謂深者固無在彼在此之間而其<lb/>
所謂宻者則於是乎遂疎三益之良參辰相望其情之<lb/>
有不能釋然者不亦宜乎雖然王命孔嚴民望交切驪<lb/>
駒在路不可留矣孟子曰廣土衆民君子欲之陽明所<lb/>
<pb n="KR4e0148_WYG_007-26b"/>
性之分固不以得所欲而有加然推其所有以見於設<lb/>
施必有卓然不可及者而斯人之受賜可計日待也在<lb/>
乎加之意而已諸公之作雖惓惓於惜别然其意未嘗<lb/>
不兼出於此此其所以為君子之别也歟巻既成東谿<lb/>
公攜以見過謂欽順曰子素與陽明善而未聞所以為<lb/>
贈者何今兹巻之首簡猶虛子其實之可也欽順遂復<lb/>
於公曰陽明固知我真雖無一言將不以為簡以公命<lb/>
序兹巻而致之陽明亦必不以為煩敬受而序之<lb/>
<pb n="KR4e0148_WYG_007-27a"/>
　　　雲亭鄉約序<lb/>
嘉靖十年四月甲子吾鄉大夫士㑹於龍福寺中者凡<lb/>
十有七人議鄉約也衆志素協議即時以成夫禮之當<lb/>
由人莫不知然或為習俗所奪有不能無悖於禮者見<lb/>
者聞者既皆以為非是亦何憚而不改耶此無他莫或<lb/>
為之倡焉耳夫習俗之不美固非一人一家之失而仁<lb/>
讓之興鮮不自一人一家始鄉約之議其諸大學之所<lb/>
謂機也一人倡之衆人輒従而和之一家行之一鄉輒<lb/>
<pb n="KR4e0148_WYG_007-27b"/>
従而效之俗之變而歸於厚也何有哉凡今日之約皆<lb/>
目前近事易知易行㑹議之人不出一鄉之外亦取其<lb/>
近而易集耳然始於近易而逺大固可推也變自一鄉<lb/>
而他鄉亦可動也此吾輩之志也議初發於西澗曽公<lb/>
天機所觸諸君子應之如響卜日徵㑹一惟西澗之聴<lb/>
㑹之日宿雨初霽四山如拭草木亦欣欣然既具草各<lb/>
出所攜相與宴飲獻酢交錯情意胥洽真所謂魚川泳<lb/>
而鳥雲飛者酒半乃相與分韻賦詩人一首南山尹公<lb/>
<pb n="KR4e0148_WYG_007-28a"/>
既出韻且言曰詩意宜一切以正俗為主勿為留連光<lb/>
景之辭皆應曰諾復相與議約當徧遺諸大家宜鋟梓<lb/>
以便草印雲江尹公曰事専則易就吾其任之某因人<lb/>
成事曽莫效㣲勞首簡之書諸君子固以見屬有不容<lb/>
不勉承者亦禮也編刻首條約次則鄉先正尹文和公<lb/>
書又次西澗初議而終之以㑹中所賦之詩凡㑹議者<lb/>
之姓名皆載諸約後而詩之序則一以齒云<lb/>
　<lb/>
<pb n="KR4e0148_WYG_007-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　整菴存稿卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>整菴存稿巻十九</head>
    <p>
<pb n="KR4e0148_WYG_019-1a"/>
欽定四庫全書<lb/>
　整菴存稿巻十九　　　　明　羅欽順　撰<lb/>
　　七言律詩<hi>七十八首</hi>七言排律<hi>三首/</hi>歌<hi>一首</hi>
　　　清明謁陵有感<hi>辛巳</hi>
曾騎羸馬遡秋風廿載重來鬂已蓬史館故人多化鶴<lb/>
泰陵新樹復摩空山連禁籞春仍碧花傍齋廬晚更紅<lb/>
坐聽白頭宫監語鑪烟銷盡思無窮<lb/>
　　　送太宰廖公之任南京<lb/>
<pb n="KR4e0148_WYG_019-1b"/>
春風飛葢出長安蘭臭彌襟執别難河近故園分馬頰<lb/>
山臨東省見龍蟠經綸業共年華逺舉措功歸士習端<lb/>
便儗從公從未得永懷遥寄碧琅玕<lb/>
　　　送楊瑞虹亞卿謝病還蜀<lb/>
昭代家聲海内聞兩朝華寵職頻分正趨黄道依紅日<lb/>
俄向青山臥白雲物理亦知無定在襟懷聊與釋憂勤<lb/>
鏡中𤣥髮應難變滿擬重來更䇿勳<lb/>
　　　慶劉鐵柯司冦八十壽<lb/>
<pb n="KR4e0148_WYG_019-2a"/>
江亭酌别公初老烟樹馳情又十春暮景喜聞身絶健<lb/>
秋曹猶頌筆如神花開别塢飄香逺歌送深杯換曲頻<lb/>
誰伴笑談終永夕孟光曽共早年貧<lb/>
　　　次韻蔡都尉自喜<lb/>
鳳簫聲協早登仙金石何如信誓堅曉入簾帷香滃霧<lb/>
春融庭院栁鋪綿徳門慶衍兒孫令戚畹名芳逺近傳<lb/>
重覩嗣皇如憲祖未妨詩酒樂餘年<lb/>
　　　送彭錦衣濟永歸蘭州<hi>幸菴司馬之弟</hi>
<pb n="KR4e0148_WYG_019-2b"/>
金臺雲氣接金城去住偏關手足情經國雄才新遇主<lb/>
承家能事舊宜兄百壺且壯登車色雙鯉應傳過隴聲<lb/>
眼底太平渾有象賸哦詩句莫談兵<lb/>
　　　汪石潭分惠新酒兼侑以詩依韻走謝<lb/>
寒欺吟筆硬如柴鄰甕分霑一笑排透鬲便疑生羽翰<lb/>
賞心何必論官階方傳内署名難擬韻洽同年樂每偕<lb/>
銀燭煖光揺醉眼報章題就漫稱佳<lb/>
　　　送熊峰太宰祭告東行<lb/>
<pb n="KR4e0148_WYG_019-3a"/>
百神隨帝扶興運殷禮春來次第行祝帛逺將周上宰<lb/>
衣冠迎拜魯諸生堯陵孔廟瞻依切漢檢秦碑感慨并<lb/>
風咏也知餘樂地玉堂青史仰裁成<lb/>
　　　送劉克柔尚寶祭告南行<lb/>
朱函分捧内廷香斾指西南驛路長將祀有誠宜受福<lb/>
登髙能賦更飛觴鶴樓晚照熏殘席牛渚春潮接故鄉<lb/>
須憶明良千載遇晝遊雖樂未容荒<lb/>
　　　送劉汝忠尚寶祭告東海東鎭<lb/>
<pb n="KR4e0148_WYG_019-3b"/>
曉分青帛出廷中才地眞當海鎮雄馬首直迎初上日<lb/>
旌旄微颺欲回風亦知物色勞題詠應有馨香妙感通<lb/>
十載關心松柏路更持杯酒酹先公<lb/>
　　　慶敬所少傅六十壽<lb/>
力扶周鼎寸心勞紅日初升見二毛神秀早從南嶽降<lb/>
忠貞頻荷玉音褒花迎大斗春無際喜動連枝望總髙<lb/>
元老壽康天下福承恩長傍鬱金袍<lb/>
　　　送張敬亭都憲還宣城<lb/>
<pb n="KR4e0148_WYG_019-4a"/>
優詔親承返故鄉春山春水盡增光懸車已遂題橋志<lb/>
背郭應開佚老堂花塢嬉遊詩轉冨賓筵歌舞晝偏長<lb/>
也知别有酬恩地接武亨衢見兩郎<lb/>
　　　二月二十九日隨駕耕藉<lb/>
壇上風雲䕶赭袍壟頭旗鼓夙分曹三推預擬粢盛潔<lb/>
萬壽縁知稼穡勞景向春妍人總快燕逢恩賜我猶叨<lb/>
升平敢就諸公卜未取明農一節髙<lb/>
　　　三月初七日駕幸太學喜而有作<hi>時朝鮮使臣陳乞觀禮詔</hi>
<pb n="KR4e0148_WYG_019-4b"/>
　　　　<hi>特允之</hi>
翠華侵曉莅成均道仰先師釋奠親玉振金聲千古韻<lb/>
鳶飛魚躍萬方春講容坐聽承優詔光許陪觀慰逺人<lb/>
茗飲啜餘齊拜舞中天文運喜重新<lb/>
　　　成國朱公奉使安陸恭上興獻帝冊寶<lb/>
奉明園樹九重心目極南雲思不禁玉册尊親昭盛典<lb/>
上公<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>命惕冲襟花迎使節晴川麗風引香烟曉殿深<lb/>
登薦禮成歸奏早開筵應出賜來金<lb/>
<pb n="KR4e0148_WYG_019-5a"/>
　　　承乏南銓同年諸公㑹餞于石潭少宰之第即<lb/>
　　　　席聯句為贈余因賦短章留别三江以冡孫<lb/>
　　　　之戚不與時五月二日也<lb/>
金石交情向白頭一尊今日轉綢繆心同不道江湖逺<lb/>
材劣偏慚雨露優綵筆有神看並掃明珠無價辱分投<lb/>
秋來更喜多鴻雁别後書應次第收<lb/>
　　　五月四日朝辭後過部中告辭白嵓太宰留酌<lb/>
　　　　于水鏡堂已而移坐花間同石潭少宰聯句<lb/>
<pb n="KR4e0148_WYG_019-5b"/>
　　　　為贈余亦賦短章留别<lb/>
花前樹底更移尊醉眼看花未覺昏長巻倐題佳句滿<lb/>
髙情須共古人論極知場藿堪終夕誰遣驪駒已在門<lb/>
商鼎祗今欣有属漸容投老白雲村<lb/>
　　　舟行有懷三江宗伯用收字韻奉寄<lb/>
離索偏懷老狀頭交情自昔兩綢繆已推永叔文章妙<lb/>
更仰王曾徳望優祖道深杯妨共把雲林倦翮有先投<lb/>
蘭枯莫重經時戚美實都看晚歲收<lb/>
<pb n="KR4e0148_WYG_019-6a"/>
　　　送胡伯珩都憲入賀尊號禮成<lb/>
剛拂行塵又送行蟬鳴髙樹已秋聲使華盡仰中丞貴<lb/>
嘉㑹欣逢大禮成喜動天顔榮晝接養隆慈極副葵傾<lb/>
晩風凉月過從地尊酒從容話兩京<lb/>
　　　送郭正學太守之辰州<lb/>
畫舫南來日幾程眼前華寵見雙旌宜民豈乏循良政<lb/>
折獄曾留敬忌名溪繞舊封蠻路合砂登新穴貢函盈<lb/>
臨岐重憶當家事人境還看竹馬迎<lb/>
<pb n="KR4e0148_WYG_019-6b"/>
　　　鈐山堂為翰讀嚴惟中賦<lb/>
堂上昔年曾聚首隔江山肯送青來雖緣客路忙中别<lb/>
也識天機靜裏該文筆迅揮端有助道心深契了無猜<lb/>
出門咫尺多芹藻誰信詒謀更逺哉<lb/>
　　　贈大司寇趙清溪先生次熊峰太宰韻<hi>二首</hi>
才髙當代更多聞到處真成旱歲雲司冦得人方慰我<lb/>
留都分務復從君山河再展于公第案牘新刋極禹文<lb/>
偏是後湖風物好不妨飛葢往來勤<lb/>
<pb n="KR4e0148_WYG_019-7a"/>
去來心迹喜雙清官署依然接太平<hi>南京三法司皆在太平門外公先是</hi>
<hi>嘗佐南臺故云</hi>湖水滿時蓮正發圜扉空處草還生爭看老氣<lb/>
凌霄漢自倚丹衷答聖明堂後新碑髙幾許知公無愧<lb/>
續題名<lb/>
　　　次徐太守登快閣韻<hi>二首</hi>
飛樓獨立俯重闉髙興凌雲得句新江氣半侵巖岫曉<lb/>
菜花微漏圃田春暫延故老還諏俗遥望窮簷總切身<lb/>
分合趨陪慚蹇劣杳如南北海之濱<lb/>
<pb n="KR4e0148_WYG_019-7b"/>
戸牖憑虛次第開喜看春色上蒿萊香凝便坐遥山合<lb/>
風動髙旌過鳥猜詠物思深渾脫洒懷賢心苦重徘徊<lb/>
寧知父老瞻依切願倒雙江作壽杯<lb/>
　　　東湖書院為吳獻臣亞卿賦<lb/>
髙情偏愛水雲村書院新開地望尊未說五車堪實腹<lb/>
要將諸子共尋源風回逺渚漁歌斷月滿中庭桂影繁<lb/>
誰信我非曾宿客曉來傾葢已忘言<lb/>
　　　張怡軒藩檢以使事便道過家省墓訖遂還任<lb/>
<pb n="KR4e0148_WYG_019-8a"/>
晝遊初洽又辭鄉綠水紅蓮引興長寢食未忘公事了<lb/>
姓名曾列薦書香洲連驛樹藏鸚鵡山染晴雲躍鳳凰<lb/>
早晩政成應入奏更從天上沐恩光<lb/>
　　　送通政弟赴京<lb/>
東園花木正芳菲誰遣行藏與願違還闕未嫌雙鬢短<lb/>
報恩渾覺此身微柳縈别緒紛如織風奬征帆疾似飛<lb/>
諸老㑹時應有問幸容衰朽謝朝衣<lb/>
　　　咏茉莉用通政弟韻<lb/>
<pb n="KR4e0148_WYG_019-8b"/>
庭前偶結三年伴嶺表曾聞四季開弱朶慣涵清露重<lb/>
幽芳能趂美人來未論茗椀分餘韻且向氷簷䕶宿栽<lb/>
花譜流傳多鉅筆總誇顔色亦偏哉<lb/>
　　　咏憲副弟庭中茉莉用前韻<lb/>
南屏𦂳䕶芳菲地為問霜前幾度開老蛾不應迷路入<lb/>
晴蜂猶省傍簷來香浮壽斚憐新摘根穩陶盆憶舊栽<lb/>
却笑詩成花已過凌冬能發更竒哉<lb/>
　　　用韻招二弟小酌<lb/>
<pb n="KR4e0148_WYG_019-9a"/>
時平稍緩憂心擣老至何妨笑口開已戒張筵花底坐<lb/>
預期聯歩午前來和鳴莫負朝陽扁晩翠曾厪老父栽<lb/>
記取詩人歌蟋蟀一觴一咏亦宜哉<lb/>
　　　滕王閣新成兼祠文謝二忠次陳髙梧都憲韻<lb/>
江上重瞻第一樓按圖還是幾春秋衣冠聚㑹清時事<lb/>
歌舞銷沉異代愁北斗近簷星盡拱西山迎客雨初收<lb/>
俗傳澤國須雄鎮頼有中丞肯細諏<lb/>
兩公真不愧儒冠牛斗秋髙劍氣寒百尺新祠連閣起<lb/>
<pb n="KR4e0148_WYG_019-9b"/>
萬年青史當經看勤王慷慨心俱盡就義從容事總難<lb/>
風馬雲車無近逺他鄉何似故鄉安<lb/>
　　　送朱推府顒伯考績赴京<lb/>
南山凝翠雨初晴髙樹含風彩鷁輕戀闕不知江路永<lb/>
過家還趂晩潮平雲霄此去看凌厲才氣從來羡老成<lb/>
最是平反遺愛逺挽留無計若為情<lb/>
　　　壽徐大卿廣賢八十<lb/>
門題三鳳爍金鴉天柱東頭第一家官到大卿心更小<lb/>
<pb n="KR4e0148_WYG_019-10a"/>
齒登中壽徳彌嘉幽居地逺江如帶仙侣筵深棗似𤓰<lb/>
從此耄期無用頌靈椿原慣閱年華<lb/>
　　　壽節菴叔父七十<lb/>
竹樹隂濃小逕迂壯遊那復夢江湖門銜逺岫將青入<lb/>
身到稀年謝杖扶肯播力均家有慶代終心一徳非孤<lb/>
憑誰喚取丹青手為續西岡五老圖<lb/>
　　　讀歐陽碧谿詠雪諸作用韻美之<lb/>
雪裏豪吟忘旦暮句中深念亦黔黎才髙豈待搜尋得<lb/>
<pb n="KR4e0148_WYG_019-10b"/>
興劇時同戲謔為稍出肺肝酬大造還將風雅訓諸兒<lb/>
余衰已甚應藏拙試問年來和者誰<lb/>
　　　謝曾石壁僉憲過訪<lb/>
一冬纔見兩朝霜髙葢臨門喜欲狂雲雨謾憐翻覆手<lb/>
<hi>時曾公偶愠于羣小也</hi>利名俱脫戰爭場瓦鑪續火添和氣尊酒<lb/>
論文欵夕陽豫擬春遊何處好童洲橦寺正相望<lb/>
　　　送鄧正科還南安<lb/>
已是聰明不反前那堪鼻孔更成淵醫門晩遇肱三折<lb/>
<pb n="KR4e0148_WYG_019-11a"/>
官簿眞收效十全入眼更憐風韻别論交應覺世情偏<lb/>
百年種徳深深在諸老留題有鉅編<lb/>
　　　壽楊潛菴七十<hi>二首</hi>
羣從風流不復瞻喜看霜雪在多髯芝蘭滿院紛呈秀<lb/>
水竹成村獨養恬山拱壽筵秋更碧客貪清話夜仍淹<lb/>
七旬自是人間少五福惟應好徳兼<lb/>
得謝朝簮力已愆秖應肝膽向君偏手書月計方成束<lb/>
福履時聞總勝前謀客肯忘林下老抱疴空憶㑹中仙<lb/>
<pb n="KR4e0148_WYG_019-11b"/>
桃花浪軟綿陂綠更儗春來好放船<lb/>
　　　送謝掌教䕫之任同安<lb/>
通家情好比連枝猶憶宜陽話别時桃李賸霑春雨化<lb/>
松筠偏挺歲寒姿恩頒魏闕新銜潤路繞閩山疋馬遲<lb/>
髙士軒今無恙否便風須遣故人知<lb/>
　　　壽蕭鴻臚七十<lb/>
天上歸來二十秋海中仙屋又添籌筵開煖應黄鍾律<lb/>
酒進香凝碧玉甌扶老妙方資夜氣傳家深意属書樓<lb/>
<pb n="KR4e0148_WYG_019-12a"/>
司空閥閱渾無忝耆舊誰當作伴遊<lb/>
　　　賀竹港建小宗祠聯科坊<lb/>
嶺號延羅兆有開幾從營構見多才祠堂得地靈龜恊<lb/>
綽楔凌雲過鳥猜衮衮科名光譜諜綿綿香火續雲來<lb/>
霜清旦氣虹梁舉六偉聲髙鼓似雷<lb/>
　　　和陳靜齋都憲歸休志喜之作<hi>二首</hi>
久勞暫逸恩私在誰信中年便得休疏廣畫圖能赫赫<lb/>
展禽心事故由由華堂燕雀爭迎主别館松筠總耐秋<lb/>
<pb n="KR4e0148_WYG_019-12b"/>
有客問竒千里至不應終日對羊求<lb/>
亦知動久還思靜應悟其間至妙歟寒谷春生吹律罷<lb/>
暮山雲返作霖餘籬邊賸采陶翁菊床上兼攤老氏書<lb/>
二十年前尊酒㑹秖今吾是老狂夫<lb/>
　　　秦鳳山寄示歸休志感之作依韻答之<lb/>
向來頻試活人丹此日懸車靜入鑾黄鳥多情仍送酒<lb/>
青山無恙獨憑闌身强底用千金藥境勝應添百畝蘭<lb/>
海内耆英渾有數幾人東向祝加餐<lb/>
<pb n="KR4e0148_WYG_019-13a"/>
　　　用鳳山韻自述<lb/>
久矣衰顔變渥丹夢魂無復到金鑾風髙徑竹秋偏爽<lb/>
露浥庭莎夜未闌筆研廢來聊學圃珩璜抱後穩紉蘭<lb/>
老饕不管傍人笑官粟猶能滿意餐<lb/>
　　　次韻劉煥吾州守見寄<lb/>
行藏隨分了無疑秪許平生鮑叔知荒徑旋開那用買<lb/>
深杯難强故應辭猶期向晩粗聞道頗悔從前浪作詩<lb/>
汗簡功名君自省龔黄千載合追隨<lb/>
<pb n="KR4e0148_WYG_019-13b"/>
　　　謁初祖主簿府君墓太𤣥觀主蕭雲漢候于途<lb/>
　　　　因過觀中少憩而歸<hi>四首</hi>
雙壠亭亭四百秋<hi>府君嗣子附葬其側</hi>總知龜卜契人謀山形盡<lb/>
向龍門合王氣長依宰樹浮蘋藻薦誠趨後裔詩書垂<lb/>
裕仰先猷獨憐宦轍驅馳久今日重來已白頭<lb/>
山勢遥瞻百丈雄佳城盤處却冲融清溪世逺碑相亞<lb/>
白屋人淳姓偶同<hi>府君墓右前去十數武有清溪楊氏祖墳文貞公立石表馬山下居民十</hi>
<hi>數家為攻木之工皆羅姓也</hi>藏劍有光應射斗出雲何意也從龍諸<lb/>
<pb n="KR4e0148_WYG_019-14a"/>
孫滿眼來能數若報當年種徳功<lb/>
髯翁疑是地行仙手把熏爐導我前溪上路窮琳館出<lb/>
屋頭山合錦屏連古碑有字渾能辨<hi>殿中有碑題云牛僧孺撰</hi>鴻寶<lb/>
非人可浪傳追省舊遊還一笑苦寒曾訝酒無權<hi>廿年前送</hi>
<hi>司空張公之葬寒甚殆不可支歸途略憩于此座客皆相先引滿累觴而散</hi>
崢嶸臺殿俯清流瀟洒仙翁足應酬福酒旋温聊共酌<lb/>
靈砂雖近不須求風前客裌長林晩雲際鐘聲古洞秋<lb/>
先壠隔山纔咫尺一回瞻拜一來遊<lb/>
<pb n="KR4e0148_WYG_019-14b"/>
　　　壽正郎尹南山八十<lb/>
頂中仙骨自成峰未數丹砂玉屑功袍笏滿門官獨顯<lb/>
篇章行世字尤工幾人大耋童顔在百里耆英賀席同<lb/>
何物更能醒醉眼鳳毛羣繞碧梧桐<lb/>
　　　次韻小雷洲靈芝<lb/>
水釣巖棲道亦光懶將毛骨試仙方禎祥特地呈三秀<lb/>
孝友原來萃一堂白首聚觀喧笑語綵毫描寫富篇章<lb/>
門閭自此須髙大俯瞰黄茆百仞岡<lb/>
<pb n="KR4e0148_WYG_019-15a"/>
　　　次韻答曾蠡海<lb/>
京洛風塵暗九衢巖松翠飽歲寒餘晩從故里開新宅<lb/>
時對青山讀舊書恬養㑹教春夢少靜觀應覺此心虛<lb/>
南轅北轍成何事細數平生愧不如<lb/>
　　　次曾蠡海賀進階韻<lb/>
碧山眞隔紫宸朝石瀬濺濺逺市囂衰鈍已慚金作礪<lb/>
光華那稱玉圍腰誤煩詔旨來空谷復枉詩筒過野橋<lb/>
一寸丹衷何所似華封三祝大哉堯<lb/>
<pb n="KR4e0148_WYG_019-15b"/>
　　　次韻王蓉江對雪效禁體之作<lb/>
清光寒氣坐來兼野逈風微勢轉添山路葢深時誤馬<lb/>
竹枝擎重半欹簷竒思丙夜軍麾急靜覺澄潭釣艇淹<lb/>
白首並耕渾有幸多收麰麥未傷廉<lb/>
　　承示禁體雪詩韻險而句工誠傑作也敬服敬服<lb/>
　　碧谿頓和十三首何其富哉往年嘗得碧谿雪中<lb/>
　　髙作一韻叠至數十首僕自知非敵勉和一章以<lb/>
　　荅其意末有吾衰已甚應藏拙之句荷其見諒遂<lb/>
<pb n="KR4e0148_WYG_019-16a"/>
　　斷來章僕自此亦不復作詩矣今來盛意不可虛<lb/>
　　辱輒復强凑五十六字奉答意淺詞澁足見開荒<lb/>
　　之費力也惟覽而正之幸幸<lb/>
　　　送繆州守之任夷陵<lb/>
愛國情眞聖主憐嵗中官職看頻遷北來製錦蠻烟斷<lb/>
西去行春郢樹連嘉績儘教光汗簡老懷偏是惜離筵<lb/>
丁寧至喜亭前柳淺繫東吳萬里船<hi>繆先世丹徒人</hi>
　　　慶曾石壁僉憲八十壽<hi>二首</hi>
<pb n="KR4e0148_WYG_019-16b"/>
浴沂剛值暮春天又闢華堂展壽筵一道笙歌麟趾並<lb/>
兩階冠屨豸袍先心清自得延年術官久曽無負郭田<lb/>
鄉里秖今須表正願公長作地行仙<lb/>
未及稀年勇退藏年躋大耋更康强旌旄到處賢聲在<lb/>
杖屨便時野趣長觀物分明惟道眼傳家珍重是書香<lb/>
平生最切髙山仰獻壽深漸藥裏妨<lb/>
　　　己丑元宵西野弟見遺閩燈一架約同賞而未<lb/>
　　　　果今年節屇兒輩出而張之固請一觀因奉<lb/>
<pb n="KR4e0148_WYG_019-17a"/>
　　　　巵酒為壽余感念存没俛仰惻然竟不能成<lb/>
　　　　歡而罷爰賦二律以識余悲<lb/>
漫説良宵抵萬金閩燈髙照畫堂深精窮物相誇能事<lb/>
細析秋毫覺苦心五彩特宜紅燭映雙眸剛免黒花侵<lb/>
早期對賞人何在巵酒停來痛不禁<lb/>
魂遊今夕定何鄉忍對華燈獨舉觴壁上龍蛇神未死<lb/>
<hi>春帖多西野手書</hi>座間風雨夜偏長寒林漫託孤棲翼古匣深<lb/>
蟠百鍊鋼平日讀書渾恨少五車剛費一杯藏<lb/>
<pb n="KR4e0148_WYG_019-17b"/>
　　　慶歐陽碧谿六十<hi>二首</hi>
深巷閒門取自怡屢煩當道駐旌旗才如太白名偏著<lb/>
賦埒揚雄字總竒花甲薦更新歲月柏臺猶仰舊威儀<lb/>
諸郎繼武渾能事此去恩波未有涯<lb/>
君作行人奉使初贈言盈巻我偏迂那堪歲月推遷速<lb/>
且喜山林燕息俱報國餘忠森令子養生眞訣陋隂符<lb/>
從來畫手多傳信合寫人間壽豈圖<lb/>
　　　慶蕭有容親家開六<hi>二首八月十日</hi>
<pb n="KR4e0148_WYG_019-18a"/>
老人星見塞鴻來萬里澄明壽域開望闕禮成天正曉<lb/>
通家情重句還裁清香近起團團樹晩福眞宜灧灧杯<lb/>
心逺地偏今是在要知陶令是仙才<lb/>
百年簮紱幾英豪肥遯邱園也自髙𤓰地雨餘延蔓逺<lb/>
橘林秋半著枝牢佳辰快覩羣賢集令徳何慚大手褒<lb/>
勉續南山歌萬壽仰髙長得慰兒曹<lb/>
　　　次韻答郭本寛大尹<lb/>
名題鄉榜憶同年愧以潢汚邇檻泉宦海每憐稀聚首<lb/>
<pb n="KR4e0148_WYG_019-18b"/>
恩波都幸早歸田君逾大耋知猶健我有深杯儗共傳<lb/>
藉草春山如見許乗槎應不羨張騫<lb/>
　　　送金司訓致仕還鎭江<lb/>
經閣新成坐有氊講餘歸興忽飄然笑看桃李春風在<lb/>
貪取烟霞樂事偏鷗鳥慣來遵渚近鰣魚初上入庖鮮<lb/>
林深地僻新聞少免得閒愁撓夜眠<lb/>
　　　送張司訓任汧陽令<lb/>
十載清風苜蓿盤時來今喜拜郎官尊崇亦自民間起<lb/>
<pb n="KR4e0148_WYG_019-19a"/>
得失饒經局外觀酒盡江亭催去棹秋生秦樹解征鞍<lb/>
朱絃只為知音贈攜到琴堂子細彈<lb/>
　　　次韻答歐陽主素掌教<lb/>
草堂客到聞新句花塢春來見小車閱世頭顱渾盡白<lb/>
向人肝膽未曾疏窓涵逺岫堪晨夕天縱浮雲任巻舒<lb/>
幾度揮毫還念我賸分珠玉照林居<lb/>
　　　慶廖晴山太守八十壽<hi>二首</hi>
三紀賢勞鬢有霜懇辭符竹便還鄉晝遊轉覺朱轓貴<lb/>
<pb n="KR4e0148_WYG_019-19b"/>
林臥偏憐白日長老圃寒花隨意采南山晴色捲簾當<lb/>
從知鼓缶歌能壯春酒如泉客滿堂<lb/>
鄉榜題名一笑同白頭林下兩枝笻多君坦蕩朝朝樂<lb/>
顧我疎頑事事慵載酒便應娛大耋抱疴猶阻挹清風<lb/>
曾聞三壽如陵句借我成章思不窮<lb/>
　　　慶三從叔父宏菴翁八十壽<lb/>
百尺樓成兩鬢霜老來仍喜濟時康延年藥省惟餐菊<lb/>
賀壽杯深更鼓簧徳肖雲山<hi>先叔祖號也</hi>人共仰齒先嘉㑹<lb/>
<pb n="KR4e0148_WYG_019-20a"/>
<hi>堂名累世同居</hi>祀能將願言百歲從天錫看取孤笻行力剛<lb/>
　　　燕落文光<hi>為楊抑之憲副題贈楊太守</hi>
螺川門第鬱相望忠節家聲逺更揚髙棟妥靈來孝感<lb/>
輕雲含雨避文光表章頻重邦君筆酬酢殷厪憲伯觴<lb/>
嘉㑹百年曽有幾詩人端合詠無荒<lb/>
　　　贈引禮舍人曽民悦<lb/>
最是曾家好弟兄相親相愛自平生家庭舊業尊黄巻<lb/>
臺榭春風茂紫荆部檄逺厪専使捧王門爭覩曳裾榮<lb/>
<pb n="KR4e0148_WYG_019-20b"/>
人間淺薄何須論千載椿津有令名<lb/>
　　　答歐陽碧谿次韻<hi>二首</hi>
老憑杯酒傲氷霜驚喜詩筒入醉鄉象管力兼周鼎重<lb/>
龍泉光射楚天長調停律吕心偏苦鞭駕風霆勢莫當<lb/>
千載蘇黄門戸在幾人攜手共升堂<lb/>
雪月風花引興同日來何處倚吟笻明珠乍捧增新眩<lb/>
醇酎分霑起宿慵考徳欲尋耆舊傳論交欣見古人風<lb/>
厚來薄往君休訝學未成章力已窮<lb/>
<pb n="KR4e0148_WYG_019-21a"/>
　　七言排律<lb/>
　　　和楊䆳菴韻送林見素都憲巡視江西<lb/>
長風吹浪錦帆遥又向江湖荅聖朝斬馬劍存心獨苦<lb/>
活人丹熟手親燒春回赤管謳歌動霜壓黄茅瘴癘消<lb/>
罔兩絶愁逢霹靂攙搶端合避招揺香先黍稷崇周訓<lb/>
信炳丹青肅漢條簿領豈煩諸葛校辛甘須藉易牙調<lb/>
十年仰斗誠偏積一片離魂黯欲消盃泛蒲萄期盡醉<lb/>
帳依楊柳未全雕詩成好為知音寄義重無勞舊隱招<lb/>
<pb n="KR4e0148_WYG_019-21b"/>
鼎軸只今公論在故應疎拙伴漁樵<lb/>
　　　賀姊夫楊顯正滿五旬<lb/>
百歲平分鬢未絲臨風玉樹記當時東方玩世多詼達<lb/>
端木標科擅說辭遺簡尚懷庭訓在芳名贏取旦評推<lb/>
滿堂佳客深更宴繞屋良田幾曲陂黄菊晩香心共逺<lb/>
紫荆春茂樂偏宜巖棲有味甘肥遯天運無情任宻移<lb/>
華旦新年仍受賀昨非今是早能知長生祝罷無他語<lb/>
仙果終看結子垂<lb/>
<pb n="KR4e0148_WYG_019-22a"/>
　　　次韻荅王宜安<lb/>
好篤金蘭自昔年風標真象抑菴賢甲庚未論誰為長<lb/>
糠粃應慚我在前繞郭雲山多種玉滿池春水獨栽蓮<lb/>
興觀日誦詩三百施濟庭餘祿二千夢說事賒便築野<lb/>
希顔心苦耐鑚堅名洲久著龍頭䜟蓬島仍棲鶴背仙<lb/>
㑹展謀猷資世用肯將通介逐時遷髙才定有髙人識<lb/>
大器端從大化甄白髮慈闈憑養志青雲難弟况隨肩<lb/>
中書太傅千年譜武姥澄江萬里天共學斯文空老大<lb/>
<pb n="KR4e0148_WYG_019-22b"/>
巧逢新格謾顚連借巢恰似鳴鳩拙攬鏡羞爭玉女妍<lb/>
勇盡敵場疑再賈灰寒丹竈訝重然時當易轍聊憑軾<lb/>
座有知音敢絶絃珍重交情憐鮑叔尊嚴師道愧伊川<lb/>
雖存立雪尋常地終欠吟風一二聯肥遁向懷追漢綺<lb/>
中興今喜際周宣長歌寵贈能無和報國微軀擬並捐<lb/>
　　　送鄭端典親家還鄉<lb/>
十年兩度清溪曲細說家懷及鄉俗前輩凋零足嘆嗟<lb/>
後生滿眼多翻覆逢場思戲酒思沽有田不耕書不讀<lb/>
<pb n="KR4e0148_WYG_019-23a"/>
行止模糊里閈嗤門戸支離祖先辱豈知貧賤亦天生<lb/>
不驕不惰有時亨析薪能荷自堪樂縕袍雖敝誰敢輕<lb/>
千言往復兩無忤愛君瀟洒更老成鬢毛略見數莖白<lb/>
心地先涵一寸明山水可遊無過此兹來却奉邦君使<lb/>
貢金三十鋌鋌良結伴八九人人喜午榻棋聲數著髙<lb/>
夜筵杯酌三巡止豫指歸裝只要詩熟知宦况清於水<lb/>
西齋褊淺難久留短歌何以寫綢繆兩家兒女粗解事<lb/>
與君垂老應忘憂百年風月未為少兩段平分後段優<lb/>
<pb n="KR4e0148_WYG_019-23b"/>
我亦行藏無固必㑹當解組共遨遊<lb/>
　<lb/>
　<lb/>
　<lb/>
　<lb/>
　<lb/>
　<lb/>
　整菴存稿巻十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>整菴存稿巻八</head>
    <p>
<pb n="KR4e0148_WYG_008-1a"/>
欽定四庫全書<lb/>
　整菴存稿巻八　　　　　明　羅欽順　撰<lb/>
　　序<hi>一十五首</hi>
　　　玉堂聨句後序<lb/>
南都卿大夫士出自翰林者舊相與為瀛洲㑹或時當<lb/>
休暇禮直送迎則逓主之所以通情愫申綢繆崇文徳<lb/>
而永歡好也其或詩與否則顧一時之興何如今嵗春<lb/>
夏之交少宰楊公以㑹興副總裁訖事來還少司徒鄭<lb/>
<pb n="KR4e0148_WYG_008-1b"/>
公當奉慶萬夀表北上太宰林公首徵㑹於其第太常<lb/>
李公翰林呉公繼之諸公復雅志雞鳴山之遊某實躬<lb/>
治具葢月中凡四㑹㑹凡七人惟玉堂璧水二㑹嘗賦<lb/>
詩焉而玉堂之詩實衍璧水之韻皆聨句也聨句成章<lb/>
又皆即席以和而某以疾不及赴㑹玉堂少宗伯馬公<lb/>
乃稿示俾追和焉司徒公之行也諸公嘗分韻賦詩以<lb/>
贈既成卷因附以二㑹倡和之篇惟公宏才敏識久淹<lb/>
南都羣情屬望謂旦夕當聨八座兹以事入覲或者遂<lb/>
<pb n="KR4e0148_WYG_008-2a"/>
留侍黼座用資謨猷位益尊貴益重欲如今者㑹合遊<lb/>
娯觴咏従容之適殆不可多得矣時一披卷哦其詩而<lb/>
憶其人其能無離合之感乎然諸公方以宿徳重望奥<lb/>
學清文重當時雖暫分留務抑亦嵗時間耳行當與公<lb/>
追逐槐棘之下金舂玉應殆未止此獨某狷陋鄙滯用<lb/>
不適時瞻望儀型當日以益逺公倘不疎棄尚幸時賜<lb/>
一言之誨哉<lb/>
　　　永慶堂詩序<lb/>
<pb n="KR4e0148_WYG_008-2b"/>
易曰積善之家必有餘慶有餘之為言足乎一已而<lb/>
及於後世之謂也天有顯道福善而禍淫慶固不可以<lb/>
茍得其有受天之慶至於數世而未巳者善之積非一<lb/>
朝一夕之故也邑姻蕭君希道嘗以永慶名堂其諸積<lb/>
善之家矣乎葢惟有餘是以克永衆目攸覩華扁昭然<lb/>
其豈無其實而姑假是名以為其堂之美稱乎惟蕭氏<lb/>
居吾邑東南桃源里至今數百年世之逺者姑未論自<lb/>
君曽大父徳賛翁以至於君奕世以忠厚著聞於凡分<lb/>
<pb n="KR4e0148_WYG_008-3a"/>
内之事則相率為之分外之事一不為是以既明且昌<lb/>
而其勢猶盛庶足以興事富足以行禮有和樂之美而<lb/>
無憂患之干其已然者既不可誣而方來者益有可冀<lb/>
此堂之所以以永慶名也鄉邑士夫見而知者韙其名<lb/>
聞而知者嘉其實於是永慶堂之詩作焉善固人情所<lb/>
同好也慶亦人情所同欲也以其所同然者而發之詩<lb/>
而永慶之義無餘藴矣古詩刪定於宣聖得三百十有<lb/>
一篇大抵皆美刺之作葢因其人之善惡或婉致其辭<lb/>
<pb n="KR4e0148_WYG_008-3b"/>
或直陳其事其為體雖不一要以明是非寓勸懲焉今<lb/>
永慶堂有詩或古或律或五言或七言雖與三百十一<lb/>
篇之體不同然於義為美雖美而其辭無溢足以使人<lb/>
知勸是豈不可傳乎於是君之姻楊君顯祖以求余序<lb/>
余於卜氏之學未之習也然竊以為是詩傳其子孫則<lb/>
今日之慶當思所以延之或傳於他姓則蕭氏之慶當<lb/>
思所以同之葢是詩之作雖縁於一人而其義之所以<lb/>
為勸固無不可讀者試以余言求之其必将有得乎詩<lb/>
<pb n="KR4e0148_WYG_008-4a"/>
凡若干首<lb/>
　　　習静詩序<lb/>
友人尹其逺篤學而文於事親稱為以志養者一日過<lb/>
余西岡里居拜而言曰家君處士生十有六嵗而孤克<lb/>
勤自植詩書之誦習常業之經營所以秪承其先覆幬<lb/>
其後者甚矣乎其用力之勞而成功之不易也今年五<lb/>
十有五矣某兄弟不肖仰賴庭訓粗若有知家君以為<lb/>
志之所未酬事之所未遂者若有可委頗思自逸以休<lb/>
<pb n="KR4e0148_WYG_008-4b"/>
其神明數年以來漸省外事雖衿<graphic n="KR3730" url="https://raw.githubusercontent.com/kanripo/KR-Gaiji/master/images/KR3730.png" mimeType="image/png"/>之請益者猶未絶<lb/>
於丈席之前而塵埃之汚人者不使得至於明窓之下<lb/>
浄几之上也葢嵗多暇日日多暇時往往閉户焚香斂<lb/>
膝危坐而游心於恬澹之境其静中若有以自樂者因<lb/>
自號曰習静愚人某将告諸士友以求咏歌其所志惟<lb/>
先生序以先之余曰勞久而逸之思動久而静之慕此<lb/>
人情之常也矧尊君植於早孤其勞為甚及兹暮年而<lb/>
有子則其思欲静處以自休也固宜雖然人動物也自<lb/>
<pb n="KR4e0148_WYG_008-5a"/>
有知之後未死以前不能一日不與事物接酬酢云為<lb/>
有不容不動者尊君固將屏事絶物漠然一無所聞問<lb/>
使其身心如槁木死灰然哉其亦别有説邪葢吾聞之<lb/>
天下之動莫匪氣機而是理之存主乎其間者則固本<lb/>
静萬古如一誠有見夫天下之至静而主之則雖萬變<lb/>
交乎前左酬右應自中肻綮従容暇豫沛然常若無事<lb/>
此聖人所以立人極之道也茍惟外物是絶内寂是躭<lb/>
則是釋氏之自私非吾儒之所有事矣尊君儒雅老成<lb/>
<pb n="KR4e0148_WYG_008-5b"/>
吾所願見幸得面請其説従而著於篇未晩也况乎詩<lb/>
序序所以作者之意未聞有先之者雖勅天之語先歌<lb/>
而發然彼自述其意葢與序他人之詩者不同請姑後<lb/>
之其逺作而言曰人心之所同然者理也先生之言固<lb/>
已先得詩人之所同然者矣又奚為計乎序與詩之先<lb/>
後乎哉且徳車不可屈致龍門未易泛登髙談奥論家<lb/>
君惟不得亟聞之是念幸筆之於卷俾某奉以歸而質<lb/>
諸家君不亦可乎余觀其意確不得固辭遂次第其語<lb/>
<pb n="KR4e0148_WYG_008-6a"/>
書之以為習静詩序處士名士禎世居泰和山田里自<lb/>
其髙曽來以至處士羣従簪組蟬聨聲光赫奕處士雖<lb/>
隠而未見然有子如其逺兄弟顯揚固有在云<lb/>
　　　枯復詩序<lb/>
枯復道人今之名有道者當其望八之年偶嬰疾危甚<lb/>
未㡬遂平復如常間取魏伯陽周易參同契讀之至於<lb/>
任蓄㣲稚老枯復榮辴然笑曰兹豈余之謂乎爰以枯<lb/>
復道人自號道人嘗為吉之龍泉令為監察御史以聲<lb/>
<pb n="KR4e0148_WYG_008-6b"/>
績将致髙位然所志不存一旦棄其官去為尋真之遊<lb/>
凡世所稱諸名山無逺不到遇異人髙士輒相與研窮<lb/>
道術而悉取其所長以自資人徒見其老而不衰無能<lb/>
測其所得之淺深也去年春余過訪姻友陳上舍元善<lb/>
於池陽獲與道人胥晤問其年八十三矣坐自旦至午<lb/>
不移席毎舉觴但㣲釂而談吐益健往往雜引僊經顧<lb/>
余早嵗亦嘗玩其辭益切向之後因讀晦翁感興詩乃<lb/>
已以此猶頗能醻答或巧相詰難以為笑遂相與如平<lb/>
<pb n="KR4e0148_WYG_008-7a"/>
生歡酒數行元善起而請曰祚嘗為吾師求得枯復詩<lb/>
數什莫任為之序者今吾師與先生言如有合敢丏大<lb/>
筆以弁諸巻首斯則重為枯復之榮道人亦欣然起酌<lb/>
余曰榮枯在先生筆端矣余惟枯楊生稊易著其象顛<lb/>
木由蘖書有其辭兹固物理之可徴者衰老之人理無<lb/>
再壯而黄髮兒齒嘗詠於詩非所謂復榮者乎然自吾<lb/>
儒言之皆定命也惟道術家則以是為有道之符今道<lb/>
人之志於道也甚専而其精力風神不以疾減不以老<lb/>
<pb n="KR4e0148_WYG_008-7b"/>
鑠自非有得何以及此第不知果能啟元命之祕養成<lb/>
所謂神丹者否邪葢余嘗論之靈均之賦逺遊子房之<lb/>
學辟穀意皆逺大道則靈均為精如其志有成固将駕<lb/>
風鞭霆以遨遊八極遺濁世而獨立留不死之舊鄉庶<lb/>
㡬乎來者之畢聞以快覩夫天之終定此其事非天下<lb/>
竒男子孰能辦之余既拙不能為於道人不能無過望<lb/>
也遂書其説以副元善見屬之意且又以俟夫知者區區<lb/>
榮枯之跡豈煩多辨哉道人張姓其字大信世為池陽人<lb/>
<pb n="KR4e0148_WYG_008-8a"/>
　　　瞻雲圖詩序<lb/>
瞻雲本唐狄梁公事史家記之所以著公之純孝也臨<lb/>
潁賈鳴和先生今為南京翰林院侍讀學士日思慕其<lb/>
尊君樂菴公不置引領西望實勞寸心乃作瞻雲之圖<lb/>
以寄意焉其意與狄公豈異哉然狄公之赴官并州也<lb/>
庭闈之養宜必有託養之得如其志與否葢有不可得<lb/>
而知者而當其時名位所得猶未足以光顯其親今先<lb/>
生兄弟凡五人諸子十人諸孫曽㡬二十人每晨昏相<lb/>
<pb n="KR4e0148_WYG_008-8b"/>
率候公起居公或不能盡辨第如郭令公頷之而已先<lb/>
生雖逖違侍下而凡所以節寒暖時温凊承色笑於左<lb/>
右者濟濟焉相與各供其職而交致其誠奉養之周従<lb/>
可知矣公嘗以先生初命被封為翰林編修至於今而<lb/>
先生位望日髙文名日逺方駸駸於大受其諸孫復多<lb/>
秀出領鄉書遊邑校者葢累累有人文物衣纓聿追先<lb/>
世之美公之光顯於斯為盛心志之樂可勝計邪夫以<lb/>
其奉養之周也心志之樂也諸福之集於公者殆猶百<lb/>
<pb n="KR4e0148_WYG_008-9a"/>
川之滙巨壑在先生宜若可以少輟其思而顧不能自<lb/>
已兹圖之作葢所以寫其陟降不忘之意而願公之萬<lb/>
夀無疆也公今年夀九十有三八月二十五日寔惟初<lb/>
度凡與先生遊而能詩者因相與推明圖意各賦詩一<lb/>
首以為公夀且以慰先生之思先生以欽順託交有年<lb/>
屬為之序葢聞忠孝無二理臣子惟一心狄公後來參<lb/>
秉政機卒成取日虞淵之烈心之亹亹孰非前日瞻悵<lb/>
之充今觀於兹圖有以見先生之與狄公其孝思信無<lb/>
<pb n="KR4e0148_WYG_008-9b"/>
異矣自是而往所居之位所遭之時容或有相似者即<lb/>
此心而充之其功烈所就詎肻多讓乎哉公年雖高而<lb/>
精力猶健其夀葢未可量尚及見先生之大烈有成亦<lb/>
千古之一快也余辭不腆異時史家記事儻足徵焉其<lb/>
亦不為空言也夫<lb/>
　　　三至軒詩文序<lb/>
江西以南昌為㑹府巡撫都院在焉其㕔事之東偏有<lb/>
燕休之所右副都御史髙吾陳公題其扁曰三至軒葢<lb/>
<pb n="KR4e0148_WYG_008-10a"/>
公之於江西初以大㕘至再以大方伯至兹又以巡撫<lb/>
至此軒之所以名也維時士夫君子仰公之徳樂公之<lb/>
政又知公雅好文事於兹軒也謂不可以無言於是或<lb/>
為記或為賦或為銘為頌為五七言古近體詩多至數<lb/>
十百首於公之志葢有發焉公得而讀之良喜乃令侍<lb/>
者次第編輯而鋟諸梓以傳久逺間以書來屬欽順序<lb/>
之惟公以武陵諸生登𢎞治丙辰進士敭歴中外三十<lb/>
餘年所至皆有成績而江藩兩政適遭時勢之難所以<lb/>
<pb n="KR4e0148_WYG_008-10b"/>
折奸慝之鋒而沮其謀蘇憔悴之民而續其命者其勤<lb/>
尤至惟是都臺之擢則初至再至之勤固有以基之矣<lb/>
及奉璽書膺重寄益孜孜焉不遑寧處紀綱振肅設施<lb/>
精審激揚予奪務有以協乎公論而厭服乎人心湖山<lb/>
千里之間民無弗受其賜於前兩政益有光焉聲實流<lb/>
聞無逺弗暨兹軒雖美顧豈公久居之地邪然公自受<lb/>
任以來於今亦三年矣所以端本澄源反觀内省精思<lb/>
熟慮以為發揮運用之地者鮮不於兹軒得之一旦去<lb/>
<pb n="KR4e0148_WYG_008-11a"/>
此而雍容廟堂之上固宜有不能忘情於兹軒者况乎<lb/>
諸君子之作事既詳於三至而推類以往莫不以無窮<lb/>
事業為公願之其意亦誠厚矣又豈公之所能忘哉欽<lb/>
順衰病空疎詞無足采幸嘗竊窺公所存之一二而知<lb/>
諸君子之所願於公者将必有徵也是以敬為之序而<lb/>
不辭<lb/>
　　　七星文集序<lb/>
自昔擅名文苑者皆夙志早成博學多通之士夙志早<lb/>
<pb n="KR4e0148_WYG_008-11b"/>
成天也博學多通人也經天之精緯人之藴妙合而為<lb/>
文固宜遒麗瓌竒鏗鍧炳蔚可喜可愕而天下莫與之<lb/>
争能然其於道有淺深則行之有近逺故有志於不朽<lb/>
者不以辯博髙天下為足恃必将深求斯道而載之以<lb/>
行庶㡬仰協前聖而弗差俯俟來哲而無歉然亦希矣<lb/>
吾友劉雲表先生生而穎悟絶出方幼學把筆為文字<lb/>
語輒驚人川湧瀾翻雲蒸龍變有莫知其所以然者年<lb/>
益長學益博文益竒往往受知於名公鉅人而其名遂<lb/>
<pb n="KR4e0148_WYG_008-12a"/>
聞天下天下之士莫不願従其遊行李東西争先迎候<lb/>
質疑請益之外求其文者接踵先生舉忻然應之長篇<lb/>
短章人滿所欲濬長源於經史蒐百氏之精英浩浩乎<lb/>
出之無窮恢恢乎其無所不有也然其沖懐逺度千古<lb/>
為期反約窮深惟日不足用能盡人情物理之變協是<lb/>
非取舍之公酌政體之變通判儒學之失得而一無所<lb/>
茍使知言之君子得而讀之其心將莫不洒然以為有<lb/>
合無疑夫才髙而無據則易淫學博而無統則寡要是<lb/>
<pb n="KR4e0148_WYG_008-12b"/>
雖其文之工妙有以震動一時然不旋踵而散亡磨滅<lb/>
以盡亦其理也其視先生之文可同日語哉先生早膺<lb/>
鄉薦竟不得志於春官年僅五旬忽焉長往懐竒器而<lb/>
弗試孜孜深造而不能無遺恨於所止也可不惜夫先<lb/>
生既卒故人厚者咸切傷悼且圖經理其遺文以傳㑹<lb/>
吉守任侯象之入朝錦衣指揮余君世臣首以為言侯<lb/>
曰是在我歸即謀於泰和令區君時行徵稿其家得記<lb/>
序等文十有八體凡㡬百十首釐為若干卷刻之堅梨<lb/>
<pb n="KR4e0148_WYG_008-13a"/>
於是先生従子貞嗣子考與邦人士謀來謁余序夫有<lb/>
文若此當不假序以傳至於數君子樂善之誠尚文之<lb/>
美則非序無以見也抑先生平日涉歴既廣應酬亦多<lb/>
兹集所編惟據存稿四方人士之所得者或頗不在集<lb/>
中若其五七言古近體詩歌又皆編次未就將豈無君<lb/>
子兼收而併刻之以備一家言俾異時傳文苑者有足<lb/>
徵乎此又余之所不能忘言者也先生名鴻别號七星<lb/>
居士因以名其集七星本垇名在澄江之南一舍而逺<lb/>
<pb n="KR4e0148_WYG_008-13b"/>
劉氏居其上垂數百年世承宦學至故雲南憲僉公益<lb/>
顯憲僉剛稜嫉惡壁立千仭以鐵心為號而人莫不信<lb/>
今以鄉賢附祠學宫先生其季子云<lb/>
　　　月湖文集序<lb/>
學莫先於明道也道茍明焉日新而不已則積之而為<lb/>
和順之徳發之而為炳蔚之文措之而為正大光明之<lb/>
業由體達用沛然有餘葢學之有得於心者然也然自<lb/>
孟子没而聖學不傳千數百年之間道術四分五裂上<lb/>
<pb n="KR4e0148_WYG_008-14a"/>
焉者類以佛老之似亂孔孟之真下焉者記誦詞章而<lb/>
已惟漢之董子揚子唐之韓子宋之歐陽子頗皆號為<lb/>
知道然所見者大意而於精㣲之際容亦有未察焉故<lb/>
其著書立言所以闢異端扶世教淑人心雖未嘗不合<lb/>
於孔孟而弗精弗詳之病均有所不能免也求其克紹<lb/>
孔孟相傳之學粹然一出於正其惟濓洛闗閩諸君子<lb/>
之於道也極無聲無臭之妙而不離乎日用之常窮天<lb/>
地萬物之逺而皆攝於方寸之地表裏洞徹左右具宜<lb/>
<pb n="KR4e0148_WYG_008-14b"/>
凡其形之於言筆之於書莫不明白而淵深縝宻而通<lb/>
暢精粗隠顯一以貫之所謂語大天下莫能載語小天<lb/>
下莫能破㫁非漢唐以來諸儒所可同年而語也今其<lb/>
遺書具在經生學士鮮不従事於其間其能有得於心<lb/>
與否徵諸文章事業固可槩見有如月湖先生豐城楊<lb/>
公可不謂之傑然者歟公夙有志識求道甚懇百家之<lb/>
籍無所不覽而一以六經為的凡辭説之出於諸君子<lb/>
者篤信而固守之精思而力踐之及其學成行尊遂為<lb/>
<pb n="KR4e0148_WYG_008-15a"/>
多士之所矜式士無遐邇皆知有楊月湖先生聞其名<lb/>
而不獲見者未嘗不以為私恨也公樂與人為善辨疑<lb/>
答問終日亹亹有以詩文請者亦欣然應之伸紙揮毫<lb/>
直寫其胸中之藴氣昌而詞達調髙而節和閎肆簡嚴<lb/>
雖或不同而事理物情往往曲盡葢諸君子之權度在<lb/>
我其應用之弗差也固宜與夫似是而非詞深意淺者<lb/>
其相去奚啻十百也公所著有浄稿續稿遺稿四稿五<lb/>
稿六稿皆冠以月湖之號以欽順之嘗遍讀也因屬為<lb/>
<pb n="KR4e0148_WYG_008-15b"/>
之序欽順非知言者夫安能序公之文哉然獲従公游<lb/>
不為不久心誠好之亦自不能已於言也公登成化丁<lb/>
未進士第改翰林庶吉士擢累南京禮部尚書今致仕<lb/>
家居尤著述不輟當積為後稿云<lb/>
　　　後湖志後序<lb/>
金陵之有後湖其來尚矣後湖有庫宅中洲之爽塏以<lb/>
蔵天下之圖籍則出我聖祖之神謀逺慮所以詒之萬<lb/>
世子孫者顧其地禁其事重其法久而益詳而紀載無<lb/>
<pb n="KR4e0148_WYG_008-16a"/>
文寧非缺典合州趙君惟賢以名進士擢南京户科給<lb/>
事中來莅湖事爰始作志户部主事眉州張君濟寛相<lb/>
與參訂以成於是湖之源流庫之規制圖籍之目官職<lb/>
之守禁令之條莫不燦然可見趙君既徵月湖楊先生<lb/>
之序以冠於篇端矣及是始命工鋟梓圖永其傳乃持<lb/>
副本示余屬綴一言於其後欽順披閱之既竊以為斯<lb/>
志之作不徒然也自今以往有事於湖上者既得其所<lb/>
據以適夫損益之宜以謹厥蔵将永永無敝縉紳君子<lb/>
<pb n="KR4e0148_WYG_008-16b"/>
有志於斯世者亦得有所考以知夫民生之庶其於圖<lb/>
惟殷阜容不既厥心乎葢所書雖不出於一湖而其所<lb/>
闗繫可謂逺且大矣以趙君之明達固宜惓惓於是也<lb/>
志凡六卷而附録詩文一卷讀之又可以想見湖中景<lb/>
物之勝樂近同於魚鳥憂逺繫於廟堂庶㡬有若人焉<lb/>
亦可以想見其風采也於戲将欲奉延聖祖之徳㣲斯<lb/>
人吾誰與歸庸書以為後序<lb/>
　　　冷香塢韻語序<lb/>
<pb n="KR4e0148_WYG_008-17a"/>
蕭君時訓予邑知名士也其清才健筆以續巻阿清廟<lb/>
之作乃其宜爾顧使之咏冷香於僻塢吾不知天之於<lb/>
吾時訓果何意邪然時訓懐竒而不售年且駸駸向晩<lb/>
其見於賦詠者宜必有怨懟不平之氣而塢中韻語吾<lb/>
乃得而遍觀之多至數十百首往往調髙而興逺語峻<lb/>
而節和深意所存付之識者而已豈其有見夫在外之<lb/>
適然者要不足以為損益而在我之浩然者雖當困窮<lb/>
之際處寂寞之濵亦無害其為自得邪以是槩之則時<lb/>
<pb n="KR4e0148_WYG_008-17b"/>
訓之賢於人也其亦逺矣夫以其才且賢如此於今猶<lb/>
未有所遇既非吾力所及吾安得不歸咎於天邪時訓<lb/>
固非怨天者吾乃為之歸咎於天是或一道庸書此於<lb/>
韻語之首知言者其折衷焉若其所取於冷香則題辭<lb/>
之自已出者已盡其説余無庸贅也<lb/>
　　　西昌存古録序<lb/>
宋黄山谷先生嘗令吾邑邑有祠以祀先生在快閣西<lb/>
偏迄今三百餘年矣中間嘗一再廢輒有賢者為之復<lb/>
<pb n="KR4e0148_WYG_008-18a"/>
之𢎞治壬戌附祠之僧寺弗戒於火併祠毁焉滇南楊<lb/>
侯南金時為令喟曰兹吾責也亟以公牘白於部使者<lb/>
侍御王公哲少參王公綸憲僉王公啟言所當興復之<lb/>
状與所以興復之方諸公咸韙之侍御公以謂寺因祠<lb/>
久祠以寺隘今兹之火先生其有靈哉遂檄侯規割寺<lb/>
基以𢎞其制侯奉若惟謹時適有良材當入於公者侯<lb/>
因取而用之祠故有祭田復經理其租入以為之助祠<lb/>
成而民不費一錢而其宏偉髙深率加於舊十六七新<lb/>
<pb n="KR4e0148_WYG_008-18b"/>
壇有泚遺像儼然凡君子小民所以尊仰先生之心於<lb/>
是無不慰愜鄉進士劉君鴻謂侯兹舉實闗治化不有<lb/>
紀述來者曷徵乃具著其事之本末為書一編名曰西<lb/>
昌存古録而首之以賛詞傳序以概見先生平生終之<lb/>
以先生登臨原唱及後賢賡和之章以見先生之髙風<lb/>
逺韻有以歆動乎人人者如此至若祠址之圖祭田祭<lb/>
器之籍皆有繫於祠事而附以蘇東坡孤鴻之闋文信<lb/>
國漢節之章又義所當存者也侯取而夀諸梓將俾兹<lb/>
<pb n="KR4e0148_WYG_008-19a"/>
祠永永有徵既畢工屬欽順一言以為之引辭不獲命<lb/>
欽順竊聞孔子之作春秋有存古則幸之者有復古則<lb/>
喜之者葢古制亡而天下之治日入於庬雜有能存之<lb/>
将亡之際復之既亡之餘世道實為有賴夫安得不為<lb/>
之喜且幸哉今一祠之復其事雖小而善政得民終有<lb/>
不可諼者固於是乎在後之來者進拜於祠下退而閱<lb/>
乎是編攷其時論其世其能無所感乎即有感焉必将<lb/>
求先生之所以為令者以加乎民夫然後知吾楊侯之<lb/>
<pb n="KR4e0148_WYG_008-19b"/>
所存有不在於香火籩豆之末者矣葢先生為令慈祥<lb/>
豈弟民不忍欺而其詞章操行亦皆有過人者皆可為<lb/>
後人師法跡塵心逺超然獨得哦其詩尚可以想見其<lb/>
為人兹其祠之所以隨廢而隨復也楊侯政崇易簡不<lb/>
一毫擾民葢於先生有合而好古崇正尤汲汲焉其所<lb/>
欲存而思以復之者殆未可一言盡升階漸逵方自兹<lb/>
始夫安知將來所録不有富於是編者乎<lb/>
　　　南谷萃英録序<lb/>
<pb n="KR4e0148_WYG_008-20a"/>
邑灌溪康君士杜家温而質美雖好文墨其平生所得<lb/>
士夫君子之作事别為卷為詩若文巻數十首葢痛其<lb/>
父之早世則求哀輓之什以發其幽光卷成名曰懐椿<lb/>
樂其母之夀康則求頌美之辭以章其完節卷成名曰<lb/>
貞夀即南谷之幽曠構秋芳亭以寄傲於其間叢桂交<lb/>
香萬松環䕃有足以樂其志者則又托諸賦詠之工以<lb/>
冩其優游之適而名其卷為秋芳亭紀勝顧其篇章既<lb/>
富恐将來不能無散逸之患也乃手自輯録詩文各従<lb/>
<pb n="KR4e0148_WYG_008-20b"/>
其類合為一編而凡家乗之所遺贈遺之所及及諸為<lb/>
其故嬪有作者皆以附焉此南谷萃英録之所以名也<lb/>
録成將鋟諸梓以傳示後人間造予里居請為之序其<lb/>
曽祖母余之曾祖姑也中表之誼葢不容辭昔人有言<lb/>
文章不朽之盛事然人之好之者鮮矣雖則衣纓之胄<lb/>
鄉曲之豪類營營於貨利之圖聲色之殉氣昏而志奪<lb/>
夫安知文墨之為貴乎此其人固無足論其或有好之<lb/>
者似能審於清濁之辨而恥於雷同之歸矣然不過以<lb/>
<pb n="KR4e0148_WYG_008-21a"/>
眩一時之耳目夷考其存心制行則與夫文之所謂常<lb/>
不免於背馳致令作者往往䝉失言之譏而其篇章所<lb/>
存曽未及終其身率已為覆瓿之具斯又重可嘆也君<lb/>
生質既美且嘗従事問學孝弟忠信之大節恒謹修之<lb/>
而罔敢或踰固宜為君子之所嘉與雄詞傑句珠明玉<lb/>
潤所以光揚其父母而増重其平生者豈徒好尚之篤<lb/>
以致之哉亦夫人秉彛好徳之公也然則録始自今行<lb/>
之宜逺其後人相與世守之無失君其不永有聞乎<lb/>
<pb n="KR4e0148_WYG_008-21b"/>
　　　先徳録序<lb/>
為人子者於其先人之徳汲汲焉圖永其傳豈惟終慕<lb/>
之篤有弗容已者哉明示後世又所以為教也詩云雖<lb/>
無老成人尚有典刑葢典籍之所存即典刑之所在後<lb/>
之人得有所考以知夫先徳之懿將豈無感發興起而<lb/>
象其賢者乎夫如是則吾親雖没而其精神志意有不<lb/>
與之俱泯者矣宜乎仁人孝子以為當務而不敢忽也<lb/>
歟吾友羅君惟升其有見於此矣此先徳録之所為作<lb/>
<pb n="KR4e0148_WYG_008-22a"/>
也惟升先君子西畦先生學行髙古屢試場屋輒不售<lb/>
晩以國子生釋褐通判廣西之太平又不久於其位而<lb/>
卒其卒也學士東白張先生銘其蔵侍讀南峰徐先生<lb/>
表其墓大司成氷玉羅先生為序羣賢哀輓之詩凡先<lb/>
生之所以得於天成於學修諸身施之家達於鄉黨信<lb/>
於朋友而宜於小民者皆不一書葢莫不稱其君子人<lb/>
也後以惟升考最追贈承徳郎母贈安人袁氏性秉柔<lb/>
嘉婦道母儀皆足為閨門軌範亦具見於秋官主事劉<lb/>
<pb n="KR4e0148_WYG_008-22b"/>
君所著墓銘徳有明徵詞無溢美斯其可傳也已惟升<lb/>
於是合凡行状輓章祭文等以為是編而鋟梓以傳久<lb/>
逺終慕之孝不衰垂裕之仁斯在殆匪常情之所及哉<lb/>
惟升起己未進士出宰新㑹入評大理以奏疏論捄大<lb/>
臣之枉忤權璫見斥再起知台郡遷廣東左參政所至<lb/>
皆有政聲休不待年風節殊偉葢傳先生之學而光大<lb/>
之者也然則凡為其後人者其則固不逺矣尚思所以<lb/>
増光是録也哉惟升間命其子邑庠生平奉以示余因<lb/>
<pb n="KR4e0148_WYG_008-23a"/>
為書其首簡<lb/>
　　　稼村類稿後序<lb/>
欽順嘗聞諸月湖楊先生宋之季世豐城有王義山號<lb/>
稼村者以文學名當時其所著有稼村類稿文詞良妙<lb/>
昔嘗見寫本於其族孫處顧其傳之不廣為可惜也余<lb/>
聞先生言然毎以未獲一觀為歉一日稼村七世従孫<lb/>
冠以先生命奉所謂稼村類稿來示余得之甚喜疾讀<lb/>
一過如驟入武庫劍㦸森羅舉目應接不暇終巻復細<lb/>
<pb n="KR4e0148_WYG_008-23b"/>
讀不忍釋手葢其才髙學博而筆鋒遒勁由當時之途<lb/>
轍以望古作者之門牆既及其門且駸駸然欲升其堂<lb/>
入其室也其所上廷對最為醇深有經世宰物之嘉猷<lb/>
有扶顛持危之至計其他作往往激詭縦恣開闔不常<lb/>
而未嘗不歸宿於義理其為儷語組織尤工誠可謂一<lb/>
時之傑作已時冠方謀鋟梓而先生已許為之序復請<lb/>
余贊以一言余曰子誠鋟梓以廣其傳於四方人之知<lb/>
而好之将必有甚於余者夫安用余言之賛矧余言不<lb/>
<pb n="KR4e0148_WYG_008-24a"/>
腆抑安能増重斯文也冠竟不余釋辭而去者數四而<lb/>
復來曰鋟梓已完工方束手以俟竊惟斯文固不假余<lb/>
言之賛然其湮晦不顯亦且二百餘年乃今一旦顯行<lb/>
於時雖玉光劍氣理不終於埋伏而識者之遇要為非<lb/>
偶然也然則非先生不能識斯文之妙非冠不能識先<lb/>
生之意以永斯文之傳是其可以不書庸書於巻末<lb/>
　　　北上稿序<lb/>
北上稿者故大司成氷玉先生羅公之所著也成化庚<lb/>
<pb n="KR4e0148_WYG_008-24b"/>
子公以司經洗馬與故太師李文正公同被簡命考應<lb/>
天鄉試相期以得士為務禁不作詩事既成乃隨事有<lb/>
作逮還朝陛見畢遂裒集以為此稿而以北上名之葢<lb/>
首尾僅餘四旬所得篇章凡百三十有二可謂富矣其<lb/>
第五子鐩今為南京刑部檢校以刻於梓而請序於余<lb/>
惟公與家父封君鄉同升平生以道義相尚交莫逆父<lb/>
執之尊製作之美後生小子敢以不腆之辭輒附名於<lb/>
其上哉顧刑檢之請甚勤有不容以固辭者因憶早嵗<lb/>
<pb n="KR4e0148_WYG_008-25a"/>
嘗聞家君之教以謂公之為文不屑屑於造語主於理<lb/>
明而意勝議論宏闊而波瀾老成識者尚之公之為學<lb/>
一宗程朱務明諸心以為發揮事業之本雖汎覽載籍<lb/>
而不為徒博公之為人寛厚樂善有休休有容之量如<lb/>
使得行其志雖儷美於鄉先正楊文貞王文端二公可<lb/>
也欽順恒謹識之及免先夫人之喪適公里居方獲一<lb/>
再進見坐春風而飲和氣為之酣暢終日而不能去也<lb/>
然以還朝之迫領教弗詳毎用為憾葢别去數年而公<lb/>
<pb n="KR4e0148_WYG_008-25b"/>
遂下世矣乃今得兹帙而觀之讀其長篇短章類若衝<lb/>
口而出信筆而成無苦心極力之態然而鋪張物理模<lb/>
冩人情無不曲盡非所謂理明而意勝者乎三復以還<lb/>
於其學問之所該精神之所契亦可以概見矣公在憲<lb/>
廟初賜進士及第歴官編修修撰洗馬調南京禮部員<lb/>
外郎陞福建提學副使擢南京國子監祭酒為祭酒三<lb/>
載考績北上道感河魚之疾遂懇乞致仕而歸其調郎<lb/>
曹葢鄉人有李孜省者以左道幸慊公不與還往隂中<lb/>
<pb n="KR4e0148_WYG_008-26a"/>
傷之孜省既敗㑹兩京連缺祭酒僉謂無易公者而公<lb/>
雅不為當軸者所喜猶歴外服數年乃見擢然公於升<lb/>
沈之際出處之間確然惟義命之安而未嘗少有怨天<lb/>
尤人之意此其所自得必有過乎人者矣孟子曰誦其<lb/>
詩讀其書不知其人可乎是以論其世也公平生著述<lb/>
甚富晩遭回禄稿皆散亡惟此帙幸存計纔百之一二<lb/>
刑檢兄弟方悉心搜訪異時就緒當具刻之此特為之<lb/>
權輿耳嗚呼公之不朽将不有賴於是也夫<lb/>
<pb n="KR4e0148_WYG_008-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　整菴存稿卷八<lb/>
</p>
<p>
</p>
  </div>
</body>
</text>
</TEI>
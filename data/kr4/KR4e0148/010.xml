<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>整菴存稿卷十</head>
    <p>
<pb n="KR4e0148_WYG_010-1a"/>
欽定四庫全書<lb/>
　整菴存稿卷十　　　　　明　羅欽順　撰<lb/>
　　疏<hi>一十二首缺三首</hi>
　　　獻納愚忠疏<hi>正徳六年秋時為南京國子司業</hi>
臣學未聞道用不適時猥以棄材復䝉收録天地大徳<lb/>
萬死莫酬亦既備官勉修厥職顧惟事君之義尤以獻<lb/>
納為恭謹竭愚忠上陳四事小見僅同於坐井頑石謾<lb/>
期於補天伏乞聖慈俯垂省覽采擇一二少益髙深庶<lb/>
<pb n="KR4e0148_WYG_010-1b"/>
㡬愚臣圖報之萬一也四事一曰修徳臣聞惟徳可以<lb/>
動天惟天佑於一徳竊嘗仰窺天意其眷佑陛下甚隆<lb/>
是以賊臣劉瑾之蓄謀雖深而太監張永之輸忠甚力<lb/>
葢有隂相之者非偶然也陛下既以襃賞功臣延其後<lb/>
嗣獨不思所以奉答天眷以祈永命乎奉答天眷無他<lb/>
惟增修其徳而已夫孝奉九廟敬事兩宫親睦宗藩禮<lb/>
接大臣仁愛萬民凡此皆脩徳之實也而其要則在勤<lb/>
御講筵痛節遊宴茍凡天下之理莫不備於經書必其<lb/>
<pb n="KR4e0148_WYG_010-2a"/>
講之素明然後行之不繆故終始典學髙宗之徳所以<lb/>
無愆好古敏求孔子之聖所以為大臣頃伏田里竊聞<lb/>
陛下嵗御經筵不過一再近臣執經以勸講者累嵗而<lb/>
未周然則此理之㣲疑有未與聖心為一者徳何由而<lb/>
日新乎此勤御講筵所以為脩徳之要也臣聞文武適<lb/>
張弛之宜先王無流連之樂祖宗故事遊宴有時今陛<lb/>
下無日不遊往往繼之以夜雖心意良愜而形體甚勞<lb/>
是以奉先殿之朝謁或妨兩宫之定省時曠宗藩之奏<lb/>
<pb n="KR4e0148_WYG_010-2b"/>
請或滯大臣之進見轉疎况乃玩好日新繕修日廣勢<lb/>
不能無妄費左右日狎請乞日繁勢不能無妄予府庫<lb/>
之財且盡溝壑之民愈多陛下將誰與守邦乎然則遊<lb/>
宴不節臣恐於孝敬仁愛之徳皆有所虧此痛節遊宴<lb/>
所以為脩徳之要也陛下審能勤御講筵痛節遊宴將<lb/>
見盛徳髙於千古天眷申於萬年篤生元良永為民主<lb/>
宗社靈長之慶其必在兹二曰勤政臣聞虞舜兢業以<lb/>
圖㡬周文和民而忘食我祖宗躬勤聴㫁逺法舜文每<lb/>
<pb n="KR4e0148_WYG_010-3a"/>
日昧爽臨外朝府部等衙門以次奏事已而又臨内朝<lb/>
司禮監等衙門亦以次奏事皆有定規臣嘗伏讀我髙<lb/>
皇帝詔㫖有云朕居江東三十六年未嘗見日而臨百<lb/>
官又嘗伏讀睿皇帝聖諭有云朕負荷天下之重五更<lb/>
二㸃起齋潔具服拜天謁奉先殿行禮畢視朝循此定<lb/>
規定時不敢有悞退朝至文華殿或政事有闗大臣者<lb/>
則召而訪問商確臣惟此皆陛下家法所當率而行之<lb/>
者也奈何近年以來視朝愈簡時或一出多至日中萬<lb/>
<pb n="KR4e0148_WYG_010-3b"/>
務糾紛未遑盡理流傳四逺虧損實多臣愚伏願陛下<lb/>
嘗以昧爽視朝使大小之臣趨走之吏有職役者皆得<lb/>
以盡亹亹之勤於昭昭之際而事無不康朝集之員蠻<lb/>
夷之長當見辭者皆相與瞻穆穆之容於蒼蒼之表而<lb/>
心無不肅遇有大疑未決大政未安即乞如睿皇舊規<lb/>
特御文華殿宣召大臣従容商確憂勤惕厲之心果無<lb/>
間則安富尊榮之福亦無疆矣此臣之所為陛下願也<lb/>
三曰作士氣臣聞猛獸在山衞及藜藿中流砥柱遏彼<lb/>
<pb n="KR4e0148_WYG_010-4a"/>
狂瀾自古士氣之盛衰實繫朝廷之輕重不可誣也頃<lb/>
者賊瑾盜權擅作威福毒痡四海不忍究言在朝臣工<lb/>
孰無知覺曾弗能抗已愧於心况或首開趨附之端或<lb/>
隂為羽翼之助彼致聲生勢長因造逆謀不測之憂幸<lb/>
而獲免臣不知後人之視今日其猶以為國有人乎否<lb/>
耶今士氣積衰理宜振作振作之要舉措為先葢凡為<lb/>
賊瑾挾私懐忿而斥逐之者大抵多正直之士也近雖<lb/>
節次誅鋤而其大者猶在當治化更新之日實世道轉<lb/>
<pb n="KR4e0148_WYG_010-4b"/>
移之機公論未融人情尚鬱將何以振作積衰之士氣<lb/>
使之一旦有以隠然増重乎朝廷哉此愚臣之所以有<lb/>
憂也伏願陛下參考羣言勿為私意之所牽制勿以一<lb/>
眚棄大善勿以㣲勞貰大姦伸阨窮斥朋比退讒諂進<lb/>
剛方意嚮既明士風立變庶㡬緩急之際有可倚仗之<lb/>
人不然國之安危未可知也四曰審時宜臣聞禮莫大<lb/>
於時易貴通其變我祖宗立國參酌古今其大經大法<lb/>
之昭垂葢與天地相為終始至於剛柔之用損益之權<lb/>
<pb n="KR4e0148_WYG_010-5a"/>
理須隨時勢難執一臣嘗推尋故事竊見永樂年間之<lb/>
所行已不盡如洪武而大者至建新都宣徳正統年間<lb/>
之所行又不盡如永樂而大者至捐交趾是非固欲相<lb/>
反皆其勢不得不然然則今日之所宜行有不容以常<lb/>
例拘者救時之道也臣聞重華有弟源源而來行葦之<lb/>
詩載歌具爾伏讀皇明祖訓定有親王朝覲之儀中輟<lb/>
多年似為缺典朝廷親睦九族恩意固無不周但禮重<lb/>
朝宗勢資夾輔雖然中輟亦可復行竊詳中輟之由殆<lb/>
<pb n="KR4e0148_WYG_010-5b"/>
以勞費之故然臣伏讀祖訓又有世子代朝之文斟酌<lb/>
變通惟陛下之所處爾如以世子代朝勞費亦省由近<lb/>
以及逺由親以及疎上以顯陛下親睦之仁下以表宗<lb/>
室朝宗之義光昭祖訓隂折姦萌此今時宜之所當審<lb/>
者也臣聞周室附庸不與王㑹虞廷考績止及庶官我<lb/>
國家葢推廣而兼用之凡方面之長及府州縣正官若<lb/>
首領官皆三年一朝凡方面長貳及府州縣長貳若首<lb/>
領官皆三年一考其法視前代加宻矣然行之既久勢<lb/>
<pb n="KR4e0148_WYG_010-6a"/>
若稍窮變而通之宜在今日何也葢朝覲之年正官皆<lb/>
往事歸權攝多不得人以致吏縁為姦變亂文籍盜伺<lb/>
其便攻陷城池似臣隣縣萬安去年之變正坐此耳臣<lb/>
恐天下之類此者尚多也其或朝覲甫還又當考績往<lb/>
來道路動及朞年文册初無甚殊賢否不容頓異徒使<lb/>
正官久曠而政出二三非所以為民也臣愚以為天下<lb/>
之縣皆統於府若州州府正官應朝凡百當任其責所<lb/>
屬知縣似可免行使各縣皆有正官則州府可無後患<lb/>
<pb n="KR4e0148_WYG_010-6b"/>
既省科斂之擾尤適繁簡之宜至於應朝官員已經部<lb/>
院考察免其考滿似亦無妨常使在任日多庶㡬事無<lb/>
廢壊此又時宜之所當審者也臣聞至誠成物猶待悠<lb/>
久漢人為吏至長子孫我祖宗盛時在外巡撫大臣及<lb/>
方面府州縣正佐官員莫不久於其任如周忱巡撫蘇<lb/>
松等處凡十有八年陳本深知吉安府亦十有八年其<lb/>
他但有遷改往往近八九年故人無茍且之心而事無<lb/>
廢弛之患然而遷轉之際不盡循資惟其才賢而已如<lb/>
<pb n="KR4e0148_WYG_010-7a"/>
周忱自郎中即陞侍郎陳本深自主事即陞知府其他<lb/>
科道部屬或就陞都御史布政按察使知府髙第或就<lb/>
陞布政使葢超遷之法與久任之法相為流通超於前<lb/>
則後之久任皆謂當然超於後則前之久任孰云淹滯<lb/>
人心競勸職此之由頃年以來専用資格一資半級魚<lb/>
貫以升自西徂東倐近而逺往來如織勞擾多端奮厲<lb/>
有為者或開端而未竟其功因循自便者第謹守以坐<lb/>
需其進欲求事理民安其可得乎臣愚以為時方多事<lb/>
<pb n="KR4e0148_WYG_010-7b"/>
所宜破常格拔真才省逓遷隆久任以為陛下分憂共<lb/>
理惟陛下主張於上則大臣有以奉行於下矣此法果<lb/>
行則凡自臬轉藩自右補左皆宜就近不必他推至若<lb/>
分巡憲臣似亦無庸嵗易宜令各専一道之寄仍俱假<lb/>
以兵備之權事權既専責任亦重儻令地方有事彼將<lb/>
何所歸咎哉此亦時宜之所當審者也臣聞去盜之䇿<lb/>
或動干戈用兵之道必嚴賞罰今自京城内外至山東<lb/>
河南四川湖廣江西廣東等處盜賊羣興大者攻陷城<lb/>
<pb n="KR4e0148_WYG_010-8a"/>
池僭稱名號小者燔燒聚落殺虜人民朝廷節嘗慎擇<lb/>
文武大臣俾其分投招捕或㸃集民壯或摘撥禁軍區<lb/>
畫多方而成功未奏者臣竊推求其故無乃賞罰皆輕<lb/>
之所致邪兵法有之軍無財士不來軍無賞士不往夏<lb/>
書亦云威克厥愛允濟今大臣雖奉勅行事然將士有<lb/>
不用命者未嘗輒誅一人或有勇力超羣敢於殺賊及<lb/>
機謀深宻堪以為間者數金之賞又不足以易其一死<lb/>
欲以重賞購士則府庫之財大抵刦刦無餘安危所闗<lb/>
<pb n="KR4e0148_WYG_010-8b"/>
變在呼吸始謀不盡後悔何追臣竊聞頃者抄劄賊瑾<lb/>
家財金銀動踰百萬此皆萬民衣食之資而聚為賊瑾<lb/>
囊篋之實民之為盜固其所也夫盜起由財之聚則財<lb/>
散而盜可平散小儲以成大儲此臣之所為陛下願也<lb/>
陛下幸聴臣言乞於前項用兵地方各分給入官銀錢<lb/>
十數萬兩俾討賊者以為購賞之資仍乞假以便宜之<lb/>
權俾其一切以軍法従事前有重賞後有重罰則將士<lb/>
無不用命間諜無不盡心盜賊之平計日可待此又時<lb/>
<pb n="KR4e0148_WYG_010-9a"/>
宜之所當審者也夫天下至大可言之事葢不止此第<lb/>
臣愚陋所見弗周自源徂流纔得其四中間節目亦未<lb/>
盡詳陛下省覽之餘倘不斥為迂妄伏乞以前二事躬<lb/>
行於上以後二事付大臣討論斟酌奏請施行誠致察<lb/>
於邇言必廣來乎衆論盡聞天下之利害以謹百司之<lb/>
廢興馴致太平實由於此臣不勝惓惓願望之至<hi>疏入留中</hi>
　　　考察自陳乞休疏<hi>正徳十年時任太常寺少卿</hi>
臣才不逮人學未聞道遭逢聖代忝竊賢科受恩兩朝<lb/>
<pb n="KR4e0148_WYG_010-9b"/>
躋位四品職甚清而每慚於寅直禄逾厚而無補於涓<lb/>
埃矧年力之向衰兼肺腸之有疾誠合退蔵於空谷豈<lb/>
容久混乎清朝考察方嚴自陳敢後如䝉乞勅吏部放<lb/>
臣致仕回還原籍俾全拙守以謝素餐則自始至終莫<lb/>
非天地生成之賜矣<lb/>
　　　災異自陳乞休疏<hi>正徳十一年時任南京吏部右侍郎</hi>
臣以駑劣待罪南銓側聞數月以來風霾屢作於京師<lb/>
荒旱逺連於陜洛穆清之上方用焦勞小大之臣咸懐<lb/>
<pb n="KR4e0148_WYG_010-10a"/>
憂懼臣夙夜亦加循省惕然不敢以自寧者竊以災異<lb/>
之來實由庶政庶政庬雜責在百官惟百官皆得其人<lb/>
然後政理日修災異可弭有如臣者才猷短淺學識迂<lb/>
疎當此多事之秋曽無一毫之益理當求退以讓賢能<lb/>
伏乞皇上察臣愚衷特賜俞允俾才不才各當其分庶<lb/>
有益於修政之實而臣亦獲免乎妨賢病國之<graphic n="KR1018" url="https://raw.githubusercontent.com/kanripo/KR-Gaiji/master/images/KR1018.png" mimeType="image/png"/>不勝<lb/>
區區至願<lb/>
　　　乞歸省疏<hi>正徳十二年冬時任南京吏部右侍郎</hi>
<pb n="KR4e0148_WYG_010-10b"/>
臣原籍江西吉安府泰和縣人正徳五年䝉恩起廢復<lb/>
除南京國子監司業六年三月到任管事自後兩䝉簡<lb/>
拔以至今職恪守官次於今七年臣有父用俊在堂先<lb/>
䝉聖恩以臣弟欽忠出納命令㣲勞封通政使司左通<lb/>
政今年八十有一嵗矣臣久違定省晨夕興思而臣父<lb/>
老境彌侵亦復念臣不置伏覩國朝著令京官供職及<lb/>
六年者其親在例許歸省近時臣僚節有援例上請者<lb/>
每荷矜従臣雖愚庸而為人子一也伏乞至明垂照大<lb/>
<pb n="KR4e0148_WYG_010-11a"/>
造曲成容臣照例省親以少篤夫私恩依期還任以勉<lb/>
盡乎公義臣舉家欣戴何有窮已不勝懇切祈望之至<lb/>
　　　再陳情悃乞休疏<hi>正徳十四年秋</hi>
臣先以三年考滿例應給由縁疾病交侵不能赴部具<lb/>
奏陳乞休致奉聖㫖羅欽順學行老成著照舊用心辦<lb/>
事不准所辭吏部知道欽此已而吏部為缺官事㑹官<lb/>
推舉具題節該欽奉聖㫖羅欽順改吏部右侍郎欽此<lb/>
臣近日連得咨報一一恭行捧讀訖因伏以思期月之<lb/>
<pb n="KR4e0148_WYG_010-11b"/>
間兩䝉恩命諭留甚寵擢用惟超顧臣何人而可當此<lb/>
感激之至慚懼交深分當力疾赴京委身供職庶勉䇿<lb/>
於駑鈍期少答於鴻恩欲求終遂便安固臣之所不敢<lb/>
也惟是銓衡所寄參佐必須得人臣以多病之軀無能<lb/>
之質南銓事簡猶覺弗勝幸滿三年因乞休致今來求<lb/>
退獲進去簡即繁病既有妨才復難强坐縻廪禄何補<lb/>
絲毫必將累聖上知人之明損清朝序位之美而臣之<lb/>
罪悔其何以追贖哉是以心雖切於報恩慮不忘乎審<lb/>
<pb n="KR4e0148_WYG_010-12a"/>
已深惟疲苶弗稱髙明用敢再具封章申前所乞仰惟<lb/>
天地之量日月之明伏望赦臣煩瀆之誅察臣衰朽之<lb/>
跡容臣辭免今來所改官職准令致仕以養無能則朝<lb/>
廷之舉措得宜而愚臣之進退皆寵光之所被也臣無<lb/>
任祈恩俟命踧踖屏營之至<lb/>
　　　謝賜先臣祭塟疏<lb/>
臣先於嘉靖二年四月内丁父封南京吏部右侍郎用<lb/>
俊憂竊思所以假寵几筵増光窀穸者具以情事上聞<lb/>
<pb n="KR4e0148_WYG_010-12b"/>
荷䝉聖慈俯垂憫念賜祭與塟有司承命奉行惟謹祭<lb/>
禮既以時舉墳塋工亦完備榮光焜耀垂映無窮臣舉<lb/>
家存殁無任感戴天恩之至臣於襄事之後即圖趨造<lb/>
於朝百拜稱謝不期舊疾舉發下血不止展轉牀席自<lb/>
春涉秋耗損過多氣力全乏至今動履艱澀欲進不能<lb/>
若更稽遲愈増罪戾臣誠惶誠懼令親男國子監生羅<lb/>
珝驅馳赴京代行祇謝之禮臣北望闕廷神爽飛越仰<lb/>
祈天鑒俯燭下情<lb/>
<pb n="KR4e0148_WYG_010-13a"/>
　　　辭免禮部尚書疏<hi>嘉靖六年三月</hi>
嘉靖六年三月十九日吏部差辦事官齎到公文一通<lb/>
内開節奉聖㫖堪任禮部尚書的吏部上𦂳㑹推學行<lb/>
老成公議協服的兩員來看欽此㑹官推舉得守制服<lb/>
滿原改禮部尚書羅欽順禮部左侍郎劉龍俱堪任伏<lb/>
乞簡用一員令其到任管事題奉聖㫖是羅欽順便差<lb/>
人齎文去取著上𦂳前來到任管事欽此咨臣欽遵施<lb/>
行臣孤露餘生日就枯槁不意聖明復厪收用訓辭下<lb/>
<pb n="KR4e0148_WYG_010-13b"/>
逮有赫其臨義重身輕敢忘圖報惟是審已量力則誠<lb/>
有不敢當者切惟聖朝典禮在今日固已大備顧其間<lb/>
隨時損益自不能無為禮官者茍非學有本原通知今<lb/>
古折衷適當良未易言况乎儀文節目之繁乃至累千<lb/>
百計自非强有力者行之鮮能以無失也臣誠至愚然<lb/>
自知頗明不敢有隠平生所學僅通章句其於大道初<lb/>
未有聞特此以居禮曹將何以為折衷之本加以賦禀<lb/>
至薄多病早衰今年六十有三而精力覺已全乏視昏<lb/>
<pb n="KR4e0148_WYG_010-14a"/>
聴重心思短淺以此奉行三百三千之禮愆忘之患其<lb/>
能免乎則臣之不堪前職昭然可見矣是以聞命以還<lb/>
慚懼交集凜措躬之無地爰瀝懇以籲天語皆由衷無<lb/>
敢矯飾伏望聖明垂照察臣悃愊俯賜矜従俾臣仍以<lb/>
舊銜終老山林别選賢能以當其任則朝廷之舉措惟<lb/>
允而愚臣之分義亦粗安矣臣不勝惓惓至願<lb/>
　　　辭免吏部尚書疏<hi>嘉靖六年六月</hi>
嘉靖六年六月二十三日吏部差辦事官齎到公文一<lb/>
<pb n="KR4e0148_WYG_010-14b"/>
通内開為傳奉事吏部尚書缺員該本部㑹官推舉具<lb/>
題奉聖㫖羅欽順改吏部尚書吏部還差官去催取著<lb/>
上𦂳前來到任管事欽此咨臣欽遵施行寵命再新慚<lb/>
惶滋甚縁臣初辭禮部之任實以才㣲力憊勢難勉强<lb/>
今復䝉改臣前職責任逾重臣何敢當雖欲避譴於頻<lb/>
煩義誠有所不容已也夫致治之要莫切於官人而凡<lb/>
髙下之稱量幽明之鑒别其責皆歸於吏部尚書首任<lb/>
其責者也必其明足以有照公足以有執量足以有容<lb/>
<pb n="KR4e0148_WYG_010-15a"/>
庶㡬可以仰賛聖謨式序在位顧此三者臣皆未之有<lb/>
焉而近年以來左耳常鳴目力漸短尋常視聴殊欠精<lb/>
明臣之多病早衰此其驗也夫行能既無可取而衰病<lb/>
復有所妨雖末僚且當辭避况銓衡之重任乎使不審<lb/>
而冒處焉其不至於獲戾者鮮矣在臣之愚何足過計<lb/>
所深懼者將累皇上知人之明是敢傾竭愚忱冒干天<lb/>
聴伏乞聖明垂照諒臣之非矯飾矜臣之果不能特勅<lb/>
吏部收回成命俾臣以原官致仕别選賢哲以掌銓衡<lb/>
<pb n="KR4e0148_WYG_010-15b"/>
則庶績有其凝之休愚臣免曠官之罪獲茍全於晩節<lb/>
誠仰賴於鴻鈞臣無任懇切祈望之至<lb/>
　　　致仕謝恩疏<lb/>
准吏部咨節該臣具奏辭免吏部尚書重任懇乞休致<lb/>
等因奉聖㫖卿才行素著人望久歸近自陳休致已有<lb/>
㫖勉留如何復有此奏既情詞懇切准致仕有司仍月<lb/>
給食米四石嵗撥人夫四名應用吏部知道欽此欽遵<lb/>
備咨到臣謹已望闕叩頭祇受恩命訖理合具本謝恩<lb/>
<pb n="KR4e0148_WYG_010-16a"/>
伏念臣一介書生粗通章句偶塵科第遂厠班行自翰<lb/>
林編修六遷而至今職叨享禄位三十餘年荷䝉國家<lb/>
長養登用之恩至深至厚曾無毫髮㣲稱所䝉近以衰<lb/>
病支離不堪驅䇿力辭重任懇乞退休章奏再騰俞音<lb/>
始降在臣私願亦既滿盈豈意聖慈垂念閒居日用之<lb/>
須重以食米人夫之賚恩加望外寵倍常倫誠由帝徳<lb/>
之如天不忍一物之失所遭逢有幸感激無涯竊揆餘<lb/>
齡無階上答惟遇嵗時令節瞻天拜稽祝延聖夀於億<lb/>
<pb n="KR4e0148_WYG_010-16b"/>
萬斯年此則愚臣惓惓一飯不忘之義也然而尤有所<lb/>
深願者伏惟願陛下静以制動安不忘危敬奉天時恪<lb/>
遵祖訓允蹈書經之三要備舉中庸之九經髙盛治於<lb/>
百王回享風於九有非獨愚臣幸甚斯實天下之幸宗<lb/>
社無疆之福也臣無任感戴恩徳願效餘忠之至<lb/>
　<lb/>
　<lb/>
　整菴存稿巻十<lb/>
</p>
<p>
</p>
  </div>
</body>
</text>
</TEI>
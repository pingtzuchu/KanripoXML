<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>整菴存稿巻十七</head>
    <p>
<pb n="KR4e0148_WYG_017-1a"/>
欽定四庫全書<lb/>
　整菴存稿巻十七　　　　明　羅欽順　撰<lb/>
　　五言排律<hi>七首</hi>七言律詩<hi>八十八首</hi>
　　　送林太宰入朝<lb/>
宿徳登三事留都領百寮勲庸隨日盛華衮及春朝每<lb/>
憶天威近寧辭驛路遙祖筵移白晝文斾倚丹霄江暖<lb/>
魚龍躍風微燕雀嬌碧雲淮浦樹明月廣陵橋物色添<lb/>
詩稿民風聴里謡由來氷作鑒到處斗横杓信有安危<lb/>
<pb n="KR4e0148_WYG_017-1b"/>
責能忘燥濕調漢庭推丙吉唐室重房喬宰府應重入<lb/>
皇綱助聿昭拔茅如有象疎拙分漁樵<lb/>
　　　送邵憲副提學江西得氷字<lb/>
有美儒林秀無慚國士稱文章明藻火意氣俯丘陵山<lb/>
霧曽藏豹天風忽徙鵬勅從中秘出官就外臺陞正學<lb/>
推胡瑗諸儒慕李膺獨持風采峻會覩譽髦興雨共芳<lb/>
尊歇雲兼别思凝炎威方熇熇珍重玉壺氷<lb/>
　　　壽封君吳先生號味菜<lb/>
<pb n="KR4e0148_WYG_017-2a"/>
人物三吳舊家聲百代延風流思季札文采見通𤣥種<lb/>
徳高槐在鳴隂老鶴便菜根新得味春酒正開筵屋照<lb/>
晴川潤花迎綵服鮮氷壺行玉果銀甲響鵾絃蓬島雲<lb/>
霞接南山紫翠連舉觴公自樂分席我無縁壽域知優<lb/>
入官封㸔屢遷正當難老日還值太平年磊落欽高躅<lb/>
殷勤寄短篇莫論初甲子從此更三千<lb/>
　　　送鄭司徒致仕還閩<lb/>
了却公家事真成晝錦還風雲清夢斷天地此身閑人<lb/>
<pb n="KR4e0148_WYG_017-2b"/>
在羲皇上恩深季孟間長籌寧復凂逸駕未容攀逺驛<lb/>
通嚴傳新杉繞故關海鷗應漸狎徑竹擬重刪敢告離<lb/>
觴盡休辭酒量慳可能分手後猶得㑹蓬山<lb/>
　　　大人生日奉壽<lb/>
壽酒年年㫖今年㫖且多三郎初在侍雙鬢幾曽皤庭<lb/>
隘回波舞林低擊壤歌乾坤真廣大風景更清和水活<lb/>
秧堪脱山明雨乍過曉鶯啼緑樹梁燕乳新窠每每人<lb/>
同樂來來吉有他獨憐西望眼無奈白雲何<lb/>
<pb n="KR4e0148_WYG_017-3a"/>
　　　仲弟允迪叅議進表還取道歸省江東酌别詩<lb/>
　　　　以送之<lb/>
公事粗能了私情自合通暫迂千里道偏得一帆風過<lb/>
我冬纔半趨庭日正中金緋堂上下桑梓屋西東壽酒<lb/>
先春熟華燈徹夜紅鶴鳴欣子和壎起聴箎終燕賀逢<lb/>
迎數牛眠灑掃恭朱絃還雅調玉樹愜深衷龍福三生<lb/>
石玉山百丈峰轍因乘興逺詩為索題工溪鳥羣相狎<lb/>
巖花漫作叢舊遊人漸減新好趣應同鄉井雖云樂官<lb/>
<pb n="KR4e0148_WYG_017-3b"/>
資亦頗崇吾翁如月眼貪㸔及民功<lb/>
　　　仲弟年滿五十且新居落成詩以慶之<lb/>
新構連雲起華筵匝地開晴光鮮户牖秋色浄樽罍藹<lb/>
藹衣冠集紛紛燕雀來芝蘭隨日長茀禄自天培知命<lb/>
希宣父娛親學老萊逺山明有望深徑寂無媒碁響林<lb/>
花落詩成鶴夢回鈎簾通野氣閉閣理書堆琬琰崇家<lb/>
乘絲綸寶聖裁百年方半厯衆美似兼該晩潄泉飛玉<lb/>
朝餐菜截薹私懷真自愜王命恐相催筋力吾衰矣猷<lb/>
<pb n="KR4e0148_WYG_017-4a"/>
為子壯哉幸逢更化日應展濟川才壽儗岡陵竝名期<lb/>
竹帛陪短童慚善禱為報謝瓊瑰<lb/>
　　七言律詩<lb/>
　　　劉仁仲修撰歸省壽其祖母<lb/>
龍衮昭垂萬彚春從班多暇夢歸頻非關故國青山好<lb/>
為憶重闈白髪新畫舫寒光迎灔澦壽筵晴色散峨岷<lb/>
何由泂挹巴江水浄洗金罍侑幾巡<lb/>
　　　送襄陽郭太守廷章兩考還任<lb/>
<pb n="KR4e0148_WYG_017-4b"/>
峴山深刻照乾坤善政千年儗竝論魚藻載歌榮晝接<lb/>
虎符重剖慰思存風前旌斾河南路雨後桑麻漢上村<lb/>
送别祇今何必逺佇㸔𤣥髪入都門<lb/>
　　　持節東魯為周希源冬官賦<lb/>
展親共喜天書下持節遙㸔水部東麟角新聲諧律吕<lb/>
馬頭晴色見龜䝉心馳闕里春風動醼錫靈光禮數隆<lb/>
周度想應河患急早攄籌䇿贊司空<lb/>
　　　送尹如川副郎奉使靖江<lb/>
<pb n="KR4e0148_WYG_017-5a"/>
星郎蹤跡半天涯今日槎頭却到家萬里風雲隨絳節<lb/>
九原香火拜黄麻板輿曲盡人間樂晝錦從教里閈誇<lb/>
想得盍簪重對酒東風開徧上林花<lb/>
　　　妹夫蕭時肅與其兄時堅攜酒邀余晩遊休笑<lb/>
　　　　菴<lb/>
纔到城來便覺忙共尋芳草趂斜陽髙謳潭浄遙山合<lb/>
休笑菴深翠竹凉掃地開筵情轉洽倚風懷古興偏長<lb/>
斯文此㑹應難得後夜相思月滿梁<lb/>
<pb n="KR4e0148_WYG_017-5b"/>
　　　陳秉衡劉<hi>闕</hi>　二侍御餞余西江第一樓<lb/>
酒酣乘興却登樓千里湖山豁醉眸風挾霜威侵骨冷<lb/>
梅將春意與心謀繡衣愛客成佳㑹彩筆題詩紀勝遊<lb/>
後夜孤舟明月裏顧瞻南斗思悠悠<lb/>
　　　送義興耕隠徐公還鄉<lb/>
先生歸向毘陵去木落天髙正及秋萬里長風吹潞水<lb/>
一船明月過揚州大家文獻風流在暮景林泉福履優<lb/>
籬下黄花應有待壽筵深泛紫金甌<lb/>
<pb n="KR4e0148_WYG_017-6a"/>
　　　送胡長史之建昌<lb/>
親主開國綏南土賢傅承恩出禁闈鳳輦龍旂煩扈從<lb/>
緋袍金帶有光輝當杯莫惜離筵醉此别應知後會稀<lb/>
路入官湖詩景好落霞孤鶩㸔齊飛<lb/>
　　　分題王司副天申沙溪八景得太守仙風南阡<lb/>
　　　　耕樂<hi>二首止存其一</hi>
太守遺踪半緑苔廟門猶倚碧山開競傳梅福登仙去<lb/>
恐向桃源避世來棲鶴長松無鳥宿鎖蛟深穴有人猜<lb/>
<pb n="KR4e0148_WYG_017-6b"/>
何當載酒窮幽討杖屨應須約我陪<lb/>
　　　送封君劉先生歸陳留<hi>侍講司直之父先任南雍愽士</hi>
清朝父子才名重上國衣冠樂事多優老舊承天子詔<lb/>
考槃還賦碩人薖白雲有待開三徑明月相隨過九河<lb/>
物外髙懷誰共賞塵途回首一長歌<lb/>
　　　送吳翰之任北勝州<hi>劉仁仲先生之友</hi>
大夫官重清時選薦沐天恩夙志伸辭闕乍窺丹鳳曉<lb/>
下車初見碧鷄春治如延壽終移俗政比陽城却近仁<lb/>
<pb n="KR4e0148_WYG_017-7a"/>
最是交親憐逺别便鴻無惜附書頻<lb/>
　　　送同寅劉可大先生南還<lb/>
十年甲第尚青袍宦業多因養母抛朝退不辭趨館數<lb/>
夢回還念倚門勞燕山曉送雲邊騎嶺水秋移月下舠<lb/>
一日三公真不換相㸔吾已愧吾曹<lb/>
　　　送熊掌教之任無極<hi>徐舜和先生為求徐其所取士也</hi>
馬度河橋柳正黄青山千里䕶行裝道尊豈論功名薄<lb/>
縣古曾聞士習良高座横經朝伐鼓小齋哦句夜焚香<lb/>
<pb n="KR4e0148_WYG_017-7b"/>
碧桃天上花如錦㑹有人傳種樹方<lb/>
　　　送萬典簿之衡州<lb/>
久客京華鬢未霜又攜書劍赴衡陽黄金臺下人千里<lb/>
青草湖邊鴈幾行大國樞機關簿領小齋風月託壺觴<lb/>
知君更有登臨費七十二峯秋興長<lb/>
　　　送學士李石城先生詣闕里祭告<hi>回禄後</hi>
銜命専車駕四騏雄藩冠蓋逺追隨暫停秘閣裁書筆<lb/>
細講虞庠釋奠儀泗水秋風千古意東山明月幾篇詩<lb/>
<pb n="KR4e0148_WYG_017-8a"/>
眼前不用論興廢天地無窮祀典垂<lb/>
　　　送李壽夫司訓之繁昌<lb/>
秋日河橋楊柳疎幾人攜酒送征車官清最喜逢迎少<lb/>
俸薄寧論服食餘紅燭夜傳齋内火青山朝對案頭書<lb/>
嚴君㑹有東遊興入饌偏多白白魚<lb/>
　　　送羅宗溫太守之思南<lb/>
别駕翺翔絶後塵功成俄領郡符新從知簡拔遭明主<lb/>
想見敷施慰逺人錦樹秋風催畫舫青山春雨映朱輪<lb/>
<pb n="KR4e0148_WYG_017-8b"/>
三分公事詩兼酒莫惜篇章附鴈頻<lb/>
　　　送朱克諧謁告還進賢<lb/>
故園桑梓客邊心㸔徧春花思不禁得告暫容親藥裏<lb/>
承恩終儗盍朝簪如雲雙鬢功名在向日孤帆驛路深<lb/>
莫道行囊無一物王言何止重千金<lb/>
　　　送王慎簡乃郎還安成<lb/>
一見能令雙眼明謝庭蘭玉不勝清二南詩熟聞來日<lb/>
五采衣懸别後情檣上萬鴉淮浦樹江頭百雉豫章城<lb/>
<pb n="KR4e0148_WYG_017-9a"/>
經過數寄平安字莫遣髙堂白髪生<lb/>
　　　送劉文煥憲副提學福建<lb/>
十年聲價重朝紳三世衣冠一味貧明陟乍辭丹鳳闕<lb/>
晝遊先慰白頭親豺狼道路風霜舊桃李門牆雨露新<lb/>
未覺離筵懷抱惡士風從此定還淳<lb/>
　　　送羅宗器還任閩藩<lb/>
東林見月幾虧盈布被藤牀客夢清最績過煩徴覆考<lb/>
<hi>宗器以無按察司考語吏部行查是以久住報至乃得歸</hi>新詩長得入優評便民方<lb/>
<pb n="KR4e0148_WYG_017-9b"/>
畧仍騰疏入幕風流獨擅名來鶴亭前春色早錦袍歸<lb/>
映百花明<hi>亭乃宗器建以為退息之所</hi>
　　　九日同彭景武春官徐舜和汪抑之器之三太<lb/>
　　　　史白雲觀登髙<lb/>
人情都愛重陽好塵世難逢笑口開與子丁寧深載酒<lb/>
及身强健數登臺千山落木嵐光老萬井寒烟暮色催<lb/>
上馬頽然烏帽側風流無讓習池回<lb/>
　　　送羅子文任興化推官<lb/>
<pb n="KR4e0148_WYG_017-10a"/>
離觴欲罷更吟詩正是詩人别我時雲布曉隂天漠漠<lb/>
柳含春意日遲遲親闈視膳江魚美官舍開筵海錯宜<lb/>
珍重案頭三尺法功名何止百年期<lb/>
　　　送李都閫赴江西<lb/>
將軍赴鎮馬如龍寶劍飛霜膽氣雄第一才名光武舉<lb/>
儘多能事振家風西山曉色旌幢外南浦秋聲鼓角中<lb/>
翹首雲臺髙萬丈㑹將歌舞笑兒童<lb/>
　　　送蕭順之宰古田<lb/>
<pb n="KR4e0148_WYG_017-10b"/>
交情千載渾如昨文雅風流繼昔賢製錦秖今須妙手<lb/>
夢刀他日㸔喬遷仙舟汎汎投前浦啼鳥依依戀别筵<lb/>
勤學一生知底用姓名留取汗青傳<lb/>
　　　次韻吳克溫先生雪假山<hi>二首</hi>
對酒山成大笑號千金須賞片時勞解因積雪寧非智<lb/>
恐碍飛雲不用髙勢壓簷楹張鳳翼光侵樽俎析牛毛<lb/>
眼前真假無煩辨不見桑田變海濤<lb/>
夢裏山靈向我號良工無乃用心勞三峯削出瀛洲近<lb/>
<pb n="KR4e0148_WYG_017-11a"/>
千里移來太白髙見晛恍疑流石髓出雲空擬潤田毛<lb/>
知君自有悠然處幾度長歌酌翠濤<lb/>
　　　送趙庭實太守之濟南<lb/>
入眼風標識貴人錦袍還似布衣貧久含鷄舌趨金馬<lb/>
暫别龍顔剖玉麟千里封疆河濟合百年勛業鼎彝親<lb/>
寒風落盡離亭柳未阻隨車有脚春<lb/>
　　　輓封編修吳公<hi>南夫先生尊甫</hi>
憶過吳門趨拜日秀眉盈寸烱雙瞳承恩已帶氷銜貴<lb/>
<pb n="KR4e0148_WYG_017-11b"/>
愛客頻催玉觶空千里書來驚伏枕一朝仙去訝乘風<lb/>
天平山畔人多少細挹甘泉思不窮<hi>翁於天平山浚井以便往來者故云</hi>
　　　送段廷舉掌教之東平<lb/>
移官又問東原路臨别匆匆不盡觴庠序合興周禮樂<lb/>
山河猶記漢封疆行邊樹繞雲帆迥坐裏風回泮藻香<lb/>
師道正㸔繩祖武氷銜重儗荷恩光<lb/>
　　　壬戌元宵應制<hi>四首</hi>
明徳當天厯數歸華夷無處不光輝還將燈火同民樂<lb/>
<pb n="KR4e0148_WYG_017-12a"/>
未覺觀遊與道違瑞靄迥浮溫室樹卿雲濃染侍臣衣<lb/>
不知夜色深還淺星近蓬萊頂上稀<lb/>
千金一刻是元宵惟有官家樂事饒烟火熏天呈巧様<lb/>
管絃隨處奏新謡重門月上金鋪暖四海春回玉燭調<lb/>
願取滄溟供壽酒年年今夕奉神堯<lb/>
九陌香塵徹夜飛禁中燈火正輝輝烟雲杳靄魚龍見<lb/>
樓閣玲瓏錦繡圍風遞歌聲聞别館梅交春色上重闈<lb/>
皇心自儆無虞日畢嵗觀遊此外稀<lb/>
<pb n="KR4e0148_WYG_017-12b"/>
舞態頻更夜未央漸㸔華月轉東廊燭龍夭矯天門迥<lb/>
火樹參差輦路長一笑獨回春似海三呼齊祝壽如岡<lb/>
太平樂事渾難寫儗續巻阿第二章<lb/>
　　　試六館諸生喜而有作<lb/>
夙正衣冠坐講堂載歌棫樸興洋洋碧梧日上羣英合<lb/>
丹桂風行六館凉野馬盪回周禮樂春蠶繅就漢文章<lb/>
陶鎔自愧渾無術校閲寧辭累日忙<lb/>
　　　送劉循理冬官公差之贑便道過家<lb/>
<pb n="KR4e0148_WYG_017-13a"/>
官曹暫入身如客省檄専承命自天驛路年華南鴈盡<lb/>
故園春色小桃鮮功名正屬三場後弩矢寧煩百步先<lb/>
何處詩懷應更好鬱孤臺上俯晴川<lb/>
　　　齋居懷京中舊寮友<lb/>
殘雪凝光竹嘯風齋居那復故人同孤吟入夜才偏澁<lb/>
逺道逢春夢忽通七日文章慚霧豹百年蹤跡等泥鴻<lb/>
也應垂念江湖客鳳沿詩來定幾筒<lb/>
　　　送馬汝礪太守還廬州<hi>尊翁時為南京少宗伯</hi>
<pb n="KR4e0148_WYG_017-13b"/>
颿轉濡須鼓急撾兒童騎竹滿晴沙纔傾别酒催行色<lb/>
便有春風管物華雲氣暖通南省樹茶烟清繞使君衙<lb/>
亦知撫字勞心在留取功名入世家<lb/>
　　　氷蘖為彭中舍乃尊賦<lb/>
生來不作封侯夢老去依然赤子心千駟景公身易朽<lb/>
一瓢顔氏樂堪尋行藏自喜山林邃清苦誰知意味深<lb/>
欲叩凌隂探藥籠秘方珍重幾南金<lb/>
　　　奉邀舊翰林諸公草酌次韻<hi>是㑹有詩太宰林公名曰壁水㑹詩</hi>
<pb n="KR4e0148_WYG_017-14a"/>
烟雨樓臺午氣清肩輿聯過識髙情座當移處懷初暢<lb/>
酒到酣時令轉明樹好故應啼鳥戀山髙還被夕陽旌<lb/>
風流夢想瀛州舊璧水新煩訂會名<lb/>
　　　送陳黄門惇賢送父還鄉<lb/>
安車穏就金陵養紫誥新貤近侍封正喜徳星移照逺<lb/>
忽聞歸興逼秋濃銀鞍晩衖離亭雨綵服晨牕别㟁鍾<lb/>
此去亦知寛告在壽筵無日不從容<lb/>
　　　次韻呈守菴叔父<lb/>
<pb n="KR4e0148_WYG_017-14b"/>
平生防意直如城憂患無千老太平閑對金昆終日欵<lb/>
醉㸔玉樹幾枝横養魚水縮還親導採藥山深慣獨行<lb/>
誰道古人今不及鹿門風景正分明<lb/>
　　　送鄭司徒致仕還鄉<lb/>
老至飄然謝寵榮詔書優進地官卿從知去國心猶赤<lb/>
見説還山夢已清驛路暫依紅樹宿海邦重訂白鷗盟<lb/>
維駒不盡今朝意仰斗徒懸後夜情<lb/>
　　　和鄭司徒留别韻<lb/>
<pb n="KR4e0148_WYG_017-15a"/>
别酒初醒月滿江暫憑方舫作吟牕殘碁懶用機心著<lb/>
神鼎那無膂力扛路出五湖人去獨風清三徑鶴來雙<lb/>
閒中著述能多辦消得羣儒北面降<lb/>
　　　送邵憲副提學江西<lb/>
雨霽官河柳乍晞仙舟乘漲去如飛諸生學問存章句<lb/>
夫子心胸有範圍白鹿洞前雲漠漠聘君亭下草菲菲<lb/>
從來古意知多少此日臨登願不違<lb/>
　　　中秋夜㸔月有作<lb/>
<pb n="KR4e0148_WYG_017-15b"/>
月滿髙樓猶未知今朝那合上樓遲不須達曙殷勤望<lb/>
且試停杯一問之三五何能長潔白尋常還是幾盈虧<lb/>
樂同年少心偏逺徧倚欄干有所思<lb/>
　　　十六夜<lb/>
長空萬里浄無雲月色今宵滿十分清賞偶因嚴戒輟<lb/>
<hi>時老父以目眵止酒</hi>逺書頻遣吉聲聞<hi>時連得二弟書知允迪再被薦允恕亦平安</hi>山<lb/>
連北斗疑増峻風入南樓覺尚薰辦得此心如此景人<lb/>
間何事漫紛紛<lb/>
<pb n="KR4e0148_WYG_017-16a"/>
　　　奉和大人送行韻上呈<hi>二首</hi>
可人秋月滿樓光明發誰教促去裝清夢尚隨靈壽杖<lb/>
兼金難覓返魂香前周後魯知何日北斗南箕各一方<lb/>
惟有訓辭長在目要㸔千里作尋常<lb/>
奉來庭訓日周旋宦業無成浪有年愛日自縁心事切<lb/>
辭官非為里居便陶鈞妙手寧須我螻蟻微忱莫動天<lb/>
離思更將秋色逺晩江孤鴈落霞前<lb/>
　　　又用韻奉廣大人之意<hi>二首</hi>
<pb n="KR4e0148_WYG_017-16b"/>
慣依黄髪欵年光肯為浮名浪趨裝竹色不隨寒暑變<lb/>
花枝長伴笑談香家傳宦譜非今日道濟時艱有大方<lb/>
烏鳥私情憐未遂諸孫歌舞亦能常<lb/>
兩京仍䕶彩舟還色養關心幸有年三徑舊開風月滿<lb/>
深衣新製起居便謳吟體傳唐家律寤寐心懸杞國天<lb/>
逺别極知諸福在夢魂偏泥寢門前<hi>兩有年字同義別</hi>
　　　瀛洲雅㑹次劉野亭先生韻<hi>四首</hi>
垣竹埤梧映碧溪八龍名氏鑠新題乾坤此㑹今能再<lb/>
<pb n="KR4e0148_WYG_017-17a"/>
江漢清流自不西前席已歸黄閣老雅歌仍和北山藜<lb/>
黄花待我渾無恙敢向霜枝着眼低<lb/>
鄙夫貪住白雲谿一鶴多慚大手題幾憶蓬瀛天逺近<lb/>
又親談笑席東西酒行樂處兼浮白羮味平時半著藜<lb/>
千古斯文知未喪晩風衰柳望中低<lb/>
分曹多暇復同遊意氣驩然隘九州佳地稱為文字飲<lb/>
清樽嫌及婦人謀毫端珠玉三千首眼底衣冠第一流<lb/>
却恐疎慵叅未得君恩交誼兩難醻<lb/>
<pb n="KR4e0148_WYG_017-17b"/>
黄花對酒勝春遊瓮裏蒲萄肯換州諧謔有時成故事<lb/>
行藏無處著人謀病軀每憶三年艾長楫終輕萬里流<lb/>
瓊玖木𤓰渾不類向來詩句若為醻<lb/>
　　　送王實菴太宰致仕<lb/>
承詔歸田鬢未皤好山徐奉板輿過人生盛福今如此<lb/>
身外浮名更若何四海均平藏妙用三朝遭際足恩波<lb/>
夢魂儻憶留都景飛示新篇莫厭多<lb/>
　　　楊文貞公祠成大司成氷玉先生有作次韻<hi>二首</hi>
<pb n="KR4e0148_WYG_017-18a"/>
霖雨當時已霈然更餘膏馥逺流傳元臣廟食宜千載<lb/>
太守囊封契九天奔走故應多士合經營還喜後人賢<lb/>
清時盛典那無紀牆壁新題又幾聯<lb/>
物情天意久差池殷禮初聞賦孔時公旦蒸嘗侯國領<lb/>
巫咸勲烈史官知衣冠此日方胥慶陵谷他年莫浪疑<lb/>
來哲升堂渾不少合分前席與伊誰<lb/>
　　　送王伯安入朝<lb/>
巵罏聯句佛燈前雲散風流頓十年曽見山東題小録<lb/>
<pb n="KR4e0148_WYG_017-18b"/>
又聞瀛海遇真仙一封朝奏心徒切萬里生還命有懸<lb/>
今日仕優仍好學獨攜書巻去朝天<lb/>
　　　慶鶴次劉野亭先生韵<hi>四首</hi>
出塵標格價難裁籠入南宫手自開槐露乍零呼伴起<lb/>
竹風微動御仙來新袍有象宜為主老鳳無毛合避臺<lb/>
我欲借騎應不惜上摩黄道訪三台<lb/>
故典新儀賞討裁鬱襟煩思若為開纔㸔種竹百竿活<lb/>
又喜傳書雙鶴來聲徹鈞天偕律晩食分清俸走輿臺<lb/>
<pb n="KR4e0148_WYG_017-19a"/>
浮丘相去流傳在何似吟篇落上台<lb/>
鳴臯詩好為誰裁靡爵心同象有開禁省合容山客聚<lb/>
竹牕疑是故人來春程翫舞時叅隊静鼓瑶琴屢傍臺<lb/>
多謝揚州貪刺史清風千古屬公台<lb/>
緇素應煩玉女裁曉風聲度畫堂開身輕幾欲凌雲去<lb/>
性警端能擇主來曽見蘇公遊赤壁復隨清獻過琴臺<lb/>
人間俛仰江山舊今日光華邇上台<lb/>
　　　送黄太宰先生致仕<lb/>
<pb n="KR4e0148_WYG_017-19b"/>
馬船横壓大江湄且對離筵賦别知天上風雲還似昨<lb/>
古來卿相亦如斯青山自是通行路黄髪何妨再起時<lb/>
家近蘭亭春正好未應高興減羲之<lb/>
　　　送楊長史之任<lb/>
璧水溶溶老翠芹湘潭春色又平分裾長穏向王門曳<lb/>
調古多從宦邸聞曉殿光華依大雅晩牕消息付微醺<lb/>
有時夢繞同寅地莫遣緘書隔暮雲<lb/>
　　　送韓大卿赴刑侍任<lb/>
<pb n="KR4e0148_WYG_017-20a"/>
宦轍周流四十年甘棠隂在有詩傳匡時慮逺人難識<lb/>
執法官髙地屢遷朝下午門同輩少賞尋韋曲晩芳妍<lb/>
羣生共此恢恢網一道宏綱上屬天<lb/>
　　　送俞少司空赴召<lb/>
鶯求高樹有新聲吹起殘花弄曉晴春水欲平桃葉渡<lb/>
冬卿初别石頭城魏牟江上心能逺顯父壺中酒正清<lb/>
臺沼百年餘武烈秖應前席問蒼生<lb/>
　　　送林博士赴九江貳守任<lb/>
<pb n="KR4e0148_WYG_017-20b"/>
手裁桃李盡成隂此去應勞撫字心清酒幾行賒後㑹<lb/>
朱絃三歎有遺音爐峰日射香烟紫湓浦潮添雪水深<lb/>
解慍風行吾亦快不妨題句滿東林<lb/>
　　　陳復清輓章<hi>侍御察之父</hi>
吳水東頭舊隠村幾株楊柳映柴門閑中秀句多能辦<lb/>
身後清風凜尚存藥圃燕交春徑跡釣沙龍變晩潮㾗<lb/>
亦知埋骨青山久深入泉臺有湛恩<lb/>
　　　次韻睡起答何中䝉趙元黙二舉人<hi>二首趙嘗及白沙門</hi>
<pb n="KR4e0148_WYG_017-21a"/>
雨中江柳亂毿毿午枕知君未肯貪萬里珠還南海櫝<lb/>
一般青出白沙藍心游物表風斯下坐到更深月正南<lb/>
巾幘依然塵不染蒼頭猶進曉盆泔<lb/>
眼前真合口三緘山有黄精憶舊鑱美酒如澠輸客醉<lb/>
翠屏當牖要人監吟多未覺風光盡夢少何妨燕語喃<lb/>
行止分明天意在北風長夏送歸帆<hi>時除名歸</hi>
　　　雨中過鄱陽湖望廬山不見<lb/>
那堪雨脚連山脚寄與山靈莫浪猜宇宙要開觀物眼<lb/>
<pb n="KR4e0148_WYG_017-21b"/>
風波方見濟川才卧龍庭院誰専領跨鶴仙人儻一來<lb/>
袖有瓣香真自惜鑪峰何日掃莓苔<lb/>
　　　北堂永秀為趙元黙賦<lb/>
北堂坐對宜男草遊子行㸔永秀圖風渚殘燈飛夢近<lb/>
曉叢清露著花無香浮壽酒筵初秩影亂斒衣日未晡<lb/>
共識王孫家法逺眼前餘慶是貞符<lb/>
　　　候風南浦連日苦熱<lb/>
南浦逶迤緑樹多萬艘環繫水無波喧聲不覺催人老<lb/>
<pb n="KR4e0148_WYG_017-22a"/>
美景其如執熱何河朔芳樽空往事郢中白雪漫髙歌<lb/>
十年塵垢紛盈爪聊就深清試刮磨<lb/>
　　　寫懷寄監中寮友<lb/>
鷄鳴山下橋門路二十年中憶屢遊伴食再書新紙尾<lb/>
趨庭先到舊營頭<hi>大人舊居校尉營</hi>清時有幸歸田早白日無<lb/>
私照物周千里故人髙誼在幾回風雨夢孤舟<lb/>
　　　環山樓為陳太僕題<lb/>
元龍牀上有高樓新占淮南第一州青翠入牕來不斷<lb/>
<pb n="KR4e0148_WYG_017-22b"/>
圖書終日坐忘収花香客醉釀泉酒雨霽人争野渡舟<lb/>
吟送夕陽芳草逺滿川雲錦散驊騮<lb/>
　　　慶族叔用丹甫壽七十<lb/>
東風吹却暮雲輕南極星光徹夜明細數春秋經七十<lb/>
直從髫齓閲升平山扶棟宇層層在手種松篁箇箇成<lb/>
壽酒一年還一度徳音長合重鄉評<lb/>
　　　用西阜叔父韻謝守菴叔父招飲<lb/>
小樓偏得近髙居酒熟常䝉隔壁呼最喜家庭多壽豈<lb/>
<pb n="KR4e0148_WYG_017-23a"/>
不妨窮達有乘除古人可作歸元亮實事堪陳陋子虚<lb/>
飲到酣時情已洽天寒何必更投壺<lb/>
　　　用韻謝諸父見過賞雪<lb/>
雪中清賞就蝸居坐久還聞凍鳥呼草率時羞慚餖飣<lb/>
拜興常禮荷開除老親飲量渾無敵諸父詩名總不虚<lb/>
聞説梅梢春意早擬於花下更攜壺<lb/>
　　　次韻寄二弟并自述<lb/>
同朝同氣復同居㸔取荆花滿意舒斗附北辰喉舌正<lb/>
<pb n="KR4e0148_WYG_017-23b"/>
春生嚴棘網羅除笑談自可兼三益變動還應玩六虛<lb/>
飲酒飫時遙念我磁罌無謝玉為壺<lb/>
奉親堂上是安居春酒杯長日自舒已向園林成獨樂<lb/>
不知廊廟富新除讀殘帝典孤燈在參透禪機萬象虚<lb/>
藥籠秖今多國老閒身聊寄老翁壺<lb/>
天涯書到動經年字滿長箋又短箋小日弟兄原競爽<lb/>
一時名位總光前從知有道興明哲自信無媒合蹇連<lb/>
身世未應容易了古書何啻一囊錢<lb/>
<pb n="KR4e0148_WYG_017-24a"/>
　　　聞逆宦伏誅次澄江公韻<lb/>
元惡端宜具五刑株連仍覩罷三卿<hi>曹劉畢</hi>君臣有道終<lb/>
須正天日無私本自明堪笑李斯空歎犬<hi>張也</hi>若為馮道<lb/>
尚封瀛<hi>焦也</hi>中興合在周宣上一攬威權萬國平<lb/>
　　　次韻奉呈大人<lb/>
一門重疊被恩光仰愧慈烏又趨裝清酒已廑先叙别<lb/>
紫袍猶得自薫香心期及物才非稱教熟趨庭行合方<lb/>
聞説便途歸仲子私恩公義總天常<hi>將行之旦得加封文書遂行望謝禮</hi>
<pb n="KR4e0148_WYG_017-24b"/>
<hi>告祠堂會族</hi>
　　　次韻答守菴叔父復官之賀<lb/>
社䑕寧容久穴居時來羣憤一朝舒祖功宗徳分明在<lb/>
苛禁繁文次第除萬里渚鴻飛向北幾人蕉鹿夢成虚<lb/>
不才也復青氊舊賀酒親煩載滿壺<lb/>
　　　次韻答曽雪坡<lb/>
此行疑是又疑非賴有髙人獨我知義重敢先東郭弔<lb/>
情深難忘北山詩即㸔俎豆橋門日寧異簞瓢陋巷時<lb/>
<pb n="KR4e0148_WYG_017-25a"/>
好景别來偏入夢雪坡春水到愚池<lb/>
　　　寄李敬夫用其送行韻<hi>二首</hi>
謫仙孫子瑩氷清七步踉蹡五字成心逺獨憐山水好<lb/>
眼高渾㸔利名輕存身我已慚龍蟄縻爵誰應和鶴鳴<lb/>
别酒半醒回首處江風吹浪暮雲平<lb/>
幾載巖居夢亦清手栽松竹喜初成君王自合天明畏<lb/>
我輩寧關世重輕殘巻未容資蠧食好山重許對鷄鳴<lb/>
却愁心學人稀講滿耳高談了治平<lb/>
<pb n="KR4e0148_WYG_017-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　整菴存稿巻十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>整菴存稿卷三</head>
    <p>
<pb n="KR4e0148_WYG_003-1a"/>
欽定四庫全書<lb/>
　整菴存稿卷三　　　　明　羅欽順　撰<lb/>
　　序<hi>一十五首</hi>
　　　送岑徳充歸瓊山序<lb/>
瓊山岑徳充𢎞治乙卯以詩經領廣東鄉薦今年上春<lb/>
官不第卒業成均得告將南歸展省太史蔣先生敬之<lb/>
屬余贈之言先生與余皆故少保丘文莊公門人而徳<lb/>
充公子壻也推敬愛公之意以及吾徳充其贈言也固<lb/>
<pb n="KR4e0148_WYG_003-1b"/>
宜然先生受公之知尤深而與徳充㳺且久先生有言<lb/>
徳充無弗信也而臨别之贈顧以属我豈以余言為能<lb/>
新徳充之聴也哉且文莊公文學行誼師表當時髙風<lb/>
逺韻漸被來世徳充早以美材處貳室誠親熏而炙之<lb/>
計其所得殆非他及門者可比固將駸駸扵髙大而為<lb/>
爵禄功名所迫逐而不置又奚取扵余言哉况余雖心<lb/>
厚徳充然従㳺之日淺其深言之歟鄙鈍之質不足以<lb/>
自徵其淺言之歟又非先生所以見属之意也余將何<lb/>
<pb n="KR4e0148_WYG_003-2a"/>
以為言哉雖然言惟其當不必自其口出可也曽子有<lb/>
言尊其所聞則髙明矣行其所知則光大矣徳充平日<lb/>
之所聞知不扵其師則扵其友扵其淺者固有所不屑<lb/>
扵其深者必無所不至也顧所以尊而行之者果何如<lb/>
耶歸矣懋哉必其所立有在扵爵禄功名之外而後無<lb/>
負乎師友淵源之懿且有以為之光矣<lb/>
　　　送大尹胡君濟時還任錢塘序<lb/>
邑附㑹府半天下之途所由使軺日往來如織加以習<lb/>
<pb n="KR4e0148_WYG_003-2b"/>
俗傾險又多靡麗可欲之玩能使人目眩而志移為令<lb/>
扵此不亟不徐不震不動期月而聲譽起三年而事功<lb/>
成書所謂有猷有為有守者此其人也乃今扵錢塘令<lb/>
胡君濟時見之夫猷為所以應務也操守所以立本也<lb/>
三者皆為政所急其或此長彼短鮮不僨事而厲民必<lb/>
兼有之乃可貴也然非知道之君子其能兼是三者㡬<lb/>
希何哉葢必窮事物之理通古今之變然後可以擴充<lb/>
其猷為必明義利之分秉固窮之節然後可以堅定其<lb/>
<pb n="KR4e0148_WYG_003-3a"/>
操守此君子所以貴乎博學而尚志也學不出乎記誦<lb/>
詞章之外則扵應務宜有所不周志不離乎富貴利達<lb/>
之間則扵立本宜有所不屑是何望其能有以自見扵<lb/>
世也哉如吾濟時其可為君子人已葢觀扵其政而知<lb/>
其學為有用也濟時比以其績來獻天官書上考循例<lb/>
還之錢塘鄉郡諸大夫士請余言以贈夫贈者有所増<lb/>
益之謂也濟時以名進士出宰大邑甫及三年而功效<lb/>
已焯焯如此吾方歆羨之不暇何増益之能為雖然葢<lb/>
<pb n="KR4e0148_WYG_003-3b"/>
嘗聞聖賢之訓矣曰仕而優則學曰官怠扵宦成兹亦<lb/>
濟時之所共聞也夫仕優而學不厭者所以為後日之<lb/>
資宦成而志不怠者所以保前日之美濟時方將乗堅<lb/>
䇿肥以翺翔萬里得無加之意乎尚克紹厥聞以勸以<lb/>
戒而勿忽焉夫何逺之不到也家弟允迪守官扵杭得<lb/>
朝夕繼見幸以兹言相與切磋之<lb/>
　　　贈太守張公之任吉安序<lb/>
夫分符佩印有數百里之地而君之所以正不正齊不<lb/>
<pb n="KR4e0148_WYG_003-4a"/>
齊俾四民安其居庶事得其理趨走之吏罔不祇率厥<lb/>
職以交賛其成功感化固繫扵躬行抑亦仰視朝廷福<lb/>
威予奪之權以為進退推移之用也雖然權以濟務常<lb/>
戒扵下移躬行以立本必始扵慎獨二者固常相須未<lb/>
有本亂而末治者或者扵隠㣲之地檢律稍踈以為無<lb/>
足深慮曽不知姦人之隂圗宻伺常思投閒以逞也其<lb/>
謀幸而一遂則吾福威予奪之用殆不能無所齟齬由<lb/>
是四分五裂弊端百出乃不得已而甘為一切茍簡姑<lb/>
<pb n="KR4e0148_WYG_003-4b"/>
息之治是以政多龎雜而民有不勝其病者焉嗚呼焉<lb/>
有仁人在位而可以病民也今年七月錢塘張公孟端<lb/>
由前青州太守起復改任吉安吉安江右劇郡也領邑<lb/>
惟九民户多至數十萬財賦之入往往倍扵鄰封朝廷<lb/>
不輕以授人亦明矣乃今以授之公欽順聞諸縉紳之<lb/>
知公者謂公篤學好古扵世味淡然顧嘗慨然有濟時<lb/>
利物之志又謂公青州之政公平縝宻民懐其恵吏畏<lb/>
其威雖已去位而人猶思之卓然今之良守也噫公之<lb/>
<pb n="KR4e0148_WYG_003-5a"/>
名實見推扵縉紳者如此信乎賢逺扵人然則銓曹之<lb/>
所薦聞天子之所簡命其果不輕也哉今也往蒞吾邦<lb/>
邦人士女方日徯朱轓皂葢扵螺川鷺渚之濱振久斁<lb/>
之頽綱昭躬行之實徳福威予奪風行草偃使善者有<lb/>
所恃而益勤惡者有所畏而不敢為厥有恫瘝一朝脫<lb/>
去而免扵呻吟愁嘆之苦不扵公有望乎凡朝紳之吉<lb/>
産者亦皆以是望公扵其行也俾欽順引而伸之以為<lb/>
公贈欽順不敏固知公之優扵是也而復效其愚見者<lb/>
<pb n="KR4e0148_WYG_003-5b"/>
豈謂果能有所増益扵髙明也哉<lb/>
　　　送通判劉君復任杭郡序<lb/>
杭為浙江三司理所中官郎御史銜王命懐公牒以蒞<lb/>
事扵浙省往往建牙分司扵杭故杭之務視浙中諸郡<lb/>
為獨繁守倅恒日不暇給且其勢無専決之便而所見<lb/>
又多難合之情彌綸稍踈則四面之責交至葢其難為<lb/>
如此而吾郡劉君兆文倅杭獨以勤慎詳敏著名㑹詔<lb/>
有司舉下僚才行卓異堪任京職者浙藩遂以君應詔<lb/>
<pb n="KR4e0148_WYG_003-6a"/>
詔初下時吾郡士夫嘗相與物色下僚中求吾郡人之<lb/>
可舉者得兆文皆曰試以觀舉者之得失既而藩司薦<lb/>
章至果兆文也則又相與言曰古所謂公無私者其諸<lb/>
兆文今日之舉乎方日徯其升于王朝而兆文適以三<lb/>
年之績來獻吏部考其績果最然未遽陟也復還之杭<lb/>
夫陟明以三考固唐虞之法然當其時未必固執常法<lb/>
以待天下非常之士也葢所謂神而明之存乎其人自<lb/>
崔裴率意改為以人徇法而抑揚髙下漸失其序其流<lb/>
<pb n="KR4e0148_WYG_003-6b"/>
弊至扵今未除也雖有豪傑之資負挟器能一沈下僚<lb/>
卒無以自振使其英華果銳之氣恒消沮扵簿書期㑹<lb/>
奔走迎送之間是可惜也以此而望庶事修天下治豈<lb/>
不難哉今天子勵精圗治深惟變通之宜明詔一下有<lb/>
志之士無不競勸而權衡人物者方將破常格拔竒才<lb/>
布列庶位以仰承徳意然則兆文雖未遽陟吾固知其<lb/>
不久淹扵杭也雖然在吾黨自處顧當以髙下遲速置<lb/>
之意度中耶杭固不得久淹兆文如兆文汲汲以去杭<lb/>
<pb n="KR4e0148_WYG_003-7a"/>
為快則所以自任者亦異乎君子之道矣吾又知兆文<lb/>
當欣然而往俛焉益懋其所有事道久而益信名久而<lb/>
益彰可以任重道逺無疑也兆文還任將假道金陵拜<lb/>
其兄南臺侍御君侍御君賢者也怡怡之際試出吾言<lb/>
示之其必以為得切切偲偲之義乎<lb/>
　　　送四川按察司副使尹君奉勅鎮瀘序<lb/>
瀘為川蜀南門其外皆剛夷惡獠難安而易動朝廷扵<lb/>
是特置按察副使一員加賜璽書俾之飭戎兵明法令<lb/>
<pb n="KR4e0148_WYG_003-7b"/>
以控制其地環瀘千里皆在其掌握中葢一方安危所<lb/>
寄也然必得亷重剛介達扵人情物理者乃能使其人<lb/>
畏威懐徳祗若王度以各有寜宇不然彼將肆無忌憚<lb/>
失禮而犯義或自相讐賊至紛結不可解紓而蜀以多<lb/>
事矣今年秋前奉璽書者他徙詔以刑部郎中尹君孔<lb/>
彰為四川按察副使往蒞其任君以進士官刑部凡十<lb/>
餘年精白一心威富兩訖聲實焯焯著扵時㑹詔舉賢<lb/>
才少司宼屠公奏曰臣備員卿亞當舉堪任方面者竊<lb/>
<pb n="KR4e0148_WYG_003-8a"/>
惟臣属雲南清吏司郎中尹嘉言處繁劇之司而斷無<lb/>
留獄秉固執之操而積有年勞臣竊以為於任方面無<lb/>
忝及是命君子莫不以為宜余與君同鄉而君實先進<lb/>
雅不余弱辱相與忘年葢嘗語及立身行已之方君曰<lb/>
所貴者始終一節爾有初無終厚自待者不為余竊謂<lb/>
其言可以厲鄙夫敦偽俗充其志也其於任重而道逺<lb/>
豈不綽綽然有餘裕哉扵是卿大夫士之同鄉者属余<lb/>
言以為贈余聞先王之制詳内而略外聖人之訓悅近<lb/>
<pb n="KR4e0148_WYG_003-8b"/>
以來逺葢實徳有以及人則風聲自然動物法設而不<lb/>
用令出而不違而所謂戎兵者特為萬一之備而已其<lb/>
或詳略失宜先後無序惟臨之以法劫之以威以求率<lb/>
服之功未有能濟者也以君老成練達奚待余言葢頌<lb/>
不廢規斯贈言之體且令後來之頌君者將考信扵余<lb/>
言也君方便道還家獲拜尊兄宫保先生扵澄江之上<lb/>
惇友于之樂慰契濶之懐必有逺猷以賛長䇿區區常<lb/>
譚將無以為覆瓿之用乎<lb/>
<pb n="KR4e0148_WYG_003-9a"/>
　　　送大尹蕭君之任江都序<lb/>
國朝建官圗治於縣令之選最嚴非發身科貢兩途雖<lb/>
下縣不以輕畀凡自他途進者間有循資序稍入優品<lb/>
而卒不得為令豈不以令者百里之民命所寄必得通<lb/>
經學古之士然後知所以教養之方所謂君子學道則<lb/>
愛人也而縣令之中選自進士科者特䝉異視其褒揚<lb/>
登進恩典視舉人輩恒優又豈不以進士者天子之所<lb/>
親䇿拔其魁然傑然者扵羣衆之中固將以大任付焉<lb/>
<pb n="KR4e0148_WYG_003-9b"/>
非徒責其小成而已也夫以朝廷所以嚴縣令之選如<lb/>
此所以優進士之為令者又如此為令者宜何如其圗<lb/>
惟報稱也時俗所務在扵謹送迎精簿書趂期㑹而扵<lb/>
民之痛痒靡切扵身俗之迷溺無改其舊嗚呼其無乃<lb/>
非朝廷所以嚴重優厚之意乎吾友蕭君以仁世其従<lb/>
祖太子少師尚約先生家學講明踐履之日久其為人<lb/>
純實豈弟有愛人之心由己未進士選為揚之江都令<lb/>
吾以江都之民庶㡬䝉被君子之澤矣顧惟其地四通<lb/>
<pb n="KR4e0148_WYG_003-10a"/>
八達賓客之往來者踵常相錯於途簿書期㑹之瑣瑣<lb/>
未論也如以仁之存心將不屑乎時俗所務然而一送<lb/>
一迎之失固足以速謗而招尤欲安其位以行其志得<lb/>
乎夫天下固有事同而趣異者顧所用心何如耳吾欲<lb/>
安扵其位得行其志以澤乎民而非以要譽也則夫送<lb/>
往迎來亦禮之所不容廢者而奚以不屑為哉大凡人<lb/>
之才性必有所長茍非聖人寜無不足要在勉強而已<lb/>
故曰勇猛剛強者戒扵大暴仁愛温良者戒扵無斷湛<lb/>
<pb n="KR4e0148_WYG_003-10b"/>
静安舒者戒扵後時廣心浩大者戒扵遺忘賢如以仁<lb/>
亦有當戒者乎誠不恃其所長務兼衆美以為用其不<lb/>
至扵大任者未之有也以仁之官鄉邑故事當有文字<lb/>
為贈謂余職載筆不容以他讓余豈能文者哉姑以達<lb/>
諸君之意而已<lb/>
　　　送大行人歐陽君序<lb/>
天下之民有四士其一焉士亦民耳而獨貴扵農工商<lb/>
者命扵天者厚修諸已者備也天之生此民也降衷惟<lb/>
<pb n="KR4e0148_WYG_003-11a"/>
均然而往往擢孤秀扵羣庸寓獨靈扵衆塞故其知覺<lb/>
特異器能亦殊而所業者有以極天下之精所任者有<lb/>
以極天下之大其扵耕稼之勞鄙賤之事非徒不屑亦<lb/>
所不暇非徒不暇正亦不必親也夫在彼者皆我所不<lb/>
為在我者皆彼所不能豈不有命存乎其間哉受天命<lb/>
以為士然而自修之不力亦將無以異扵蚩蚩者矣夫<lb/>
禮以立其本義以達其用此士之所當自力者也故學<lb/>
所以學此也仕所以行此也始扵言行之常而極扵神<lb/>
<pb n="KR4e0148_WYG_003-11b"/>
化之妙時而達焉則彼三民者皆將賴我以生而不得<lb/>
不為吾役時而窮焉則美實之在我者固無損敬愛之<lb/>
得扵人者亦無間也夫安得不貴乎今夫褒衣峩冠誦<lb/>
讀詩書操觚染翰而能為文字者世之所謂士也其名<lb/>
是矣夷考其行或有農工商所不為然方竊其名以進<lb/>
取下者得丞簿髙者至公卿役天下之農工商以養其<lb/>
身以植其家而扵此三民者曽靡絲毫之益其不為此<lb/>
三民所夷視者鮮矣名貴而實賤豈不大可羞哉豈不<lb/>
<pb n="KR4e0148_WYG_003-12a"/>
有負扵天之所厚也哉吾為此懼葢常俛焉日有孳孳<lb/>
以従事扵禮義而未能也有能従事扵斯者固吾所樂<lb/>
交以求輔焉吾邑歐陽従龍英年美質學博而才充其<lb/>
存心制行皆自期扵古人居常慨然有濟時澤物之念<lb/>
此真吾所樂交者既舉進士擢行人然局扵其職不得<lb/>
有所施設兹者奉使遼藩水行且萬里見聞之充拓諏<lb/>
謀之周咨其所得當自此益富異時所就其可量哉故<lb/>
扵其行也相與極論為士之道以附贈言之義君方便<lb/>
<pb n="KR4e0148_WYG_003-12b"/>
道過家省侍二親稱夀之暇試以余言為尊君太守先<lb/>
生誦之亦足以知君之取友有非善柔便佞者矣<lb/>
　　　贈僉憲姚君提學湖廣序<lb/>
國朝學校之設在洪武初已大備其以提刑提學則始<lb/>
自正統間或副或僉初無常官惟上所命提刑主扵推<lb/>
鞫選授之際率以其才提學主扵化導非學有本原行<lb/>
可師法欲其振起羣士以進進扵聖賢之學而収作人<lb/>
之功葢亦難矣嗟夫庠序之士日呻其佔畢至扵飽經<lb/>
<pb n="KR4e0148_WYG_003-13a"/>
飫史著為文字粗有條理可觀輒悻悻自負以謂其學<lb/>
巳至而孰知其未能無愧扵聖賢之學邪葢吾嘗試求<lb/>
之姑未論其逺且大者其孝弟忠信見稱扵宗族鄉黨<lb/>
要亦未可多得至其所行與其所學常背而馳者則不<lb/>
幸屢有見焉其記誦雖多詞藻雖麗而根本固苶然矣<lb/>
見之扵用果能有益扵天下國家也耶天下之大非無<lb/>
豪傑然而待教以興者恒多方今振起之任賴有賢提<lb/>
學耳夫先其本後其末賢者之道固然扵其本或不究<lb/>
<pb n="KR4e0148_WYG_003-13b"/>
心末雖詳奚益此余扵姚君秀夫之行所以不能已扵<lb/>
言也君世家信之貴溪余嘗聞其先君子以經術發身<lb/>
累官陜西提刑僉事至君克世其業以顯而知其學為<lb/>
有原又嘗聞君治水浙西扵水利十得七八在刑部尤<lb/>
以詳慎著名而知其學為有用舉進士垂二十年官始<lb/>
再轉厯官凡五考而先廬不益一椽扵是又知其行為<lb/>
有恒也以其學行之懿如此其為羣士之表率也固宜<lb/>
故其擢憲僉提學湖廣知者皆曰是必能振起羣士以<lb/>
<pb n="KR4e0148_WYG_003-14a"/>
進進扵聖賢之學不徒以程試無失為能而已夫人相<lb/>
與稱君所能固在此而不在彼君兹往莅厥職能不究<lb/>
心扵其本哉語曰可與言而不與之言失人余愚無識<lb/>
亦非能言者而意之所至有不能黙矧重以程君廷臣<lb/>
楊君文淵之請扵是乎言<lb/>
　　　送寳應縣丞李君序<lb/>
丞與令均受百里之寄者也其位固有等差然為之茍<lb/>
得其道則民之父母之也一而已矣夫能使其民親之<lb/>
<pb n="KR4e0148_WYG_003-14b"/>
如父母其聲實之美雖髙官厚禄者亦或有所不逮孰<lb/>
有以其丞而輕視之者乎是知人之輕重不在扵官而<lb/>
官之輕重實繫乎人也審矣故知道之君子未嘗茍慕<lb/>
乎外至其所以自任則不敢不力焉吾友李君廷模夙<lb/>
承家學厲志硏鑚其經術明而行修謹以上舍生入選<lb/>
得揚之寳應丞扵其素所自許與朋友之所期待皆不<lb/>
負也而其言曰位之髙下非我所能為丞之輕重在我<lb/>
所自致我其敢不勉圗祗遹我祖以為吾丞重哉其言<lb/>
<pb n="KR4e0148_WYG_003-15a"/>
如此是其學足以知道而勇扵自任者也葢廷模之大<lb/>
父信圭先生嘗為清河令以亷公豈弟協扵其民秩滿<lb/>
擢知蘄州清河之民皇皇焉如赤子之失慈母耆老數<lb/>
百人相與走伏闕下乞以還當是時天下皆知李清河<lb/>
之為良吏也後先生超陞處州太守然未久遂卒故其<lb/>
名特著扵清河至扵今清河之老長猶稱頌不忘也使<lb/>
廷模一由先生之道以恵寳應之民亷而無欲也公而<lb/>
無私也豈弟而不為殘賊也則民之所以歸心廷模者<lb/>
<pb n="KR4e0148_WYG_003-15b"/>
將何以異扵清河之民之愛戴乃祖也哉夫得民心者<lb/>
仁之功繩祖武者孝之實仁且孝君子之道備矣夫以<lb/>
君子之道自任厚自待者也以君子之道望諸人待其<lb/>
人之厚者也廷模誠厚自待吾詎敢待之以薄也乎故<lb/>
因鄉郡諸君子属贈言遂書此以申愛助之意<lb/>
　　　送武平掌教段君之任序<lb/>
余家居績學時與蕭君時堅數往還相與下上其議論<lb/>
志同嚮道同歸久而益孚皆自以為莫逆也既又因時<lb/>
<pb n="KR4e0148_WYG_003-16a"/>
堅以交段君廷廣廷廣學優而識正文名勃勃為儕輩<lb/>
所推而言動皆依扵禮余益敬重其為人三人者時堅<lb/>
最先領鄉薦廷廣視余稍後今年春余忝預禮部同考<lb/>
官二君皆在試中皆治尚書正余所考者余意必得二<lb/>
君寘諸髙第以竊知人之名比填乙榜見廷廣名氏為<lb/>
之惘然自失猶冀得時堅一人尚可少慰鄙心而時堅<lb/>
竟亦不第余竊自咎以數十年相知之深而不能識拔<lb/>
扵一旦此則不明之過有不可掩者敢謂諸君得失有<lb/>
<pb n="KR4e0148_WYG_003-16b"/>
命乎余既事寜家二君辱來過相勞苦如平日㡬㣲怨<lb/>
懟之意不見扵色辭余方以失人為愧觀二君之所自<lb/>
待與所以待余者又不能不為之喜然則余三人者之<lb/>
相交豈茍然哉廷廣竟以例拘授汀之武平教諭今例<lb/>
以乙榜司教者茍有成績不俟秩滿得再預禮部試則<lb/>
余雖失廷廣當終為明主司所得夫何慊乎廷廣之行<lb/>
時堅謂余宜有言贈顧余非能言者試舉尚書一二語<lb/>
為廷廣申誦之舜命契曰敬敷五教在寛此萬世為教<lb/>
<pb n="KR4e0148_WYG_003-17a"/>
者之則也穆王之命君牙則曰爾身克正㒺敢弗正此<lb/>
萬世為教者之本也身之克正敷教之克敬且寛焉而<lb/>
人不相與化服以歸扵中正而成其可用之材者未之<lb/>
有也然舜之所謂寛本欲因其人之材質所宜不強其<lb/>
所未及而優㳺以俟其化葢不舍乎規矩自従容扵規<lb/>
矩之中豈如今之所謂寛者弛銜縦勒任其放逸自恣<lb/>
遂至扵為所不為也哉廷廣之先祖翰檢公嘗為太學<lb/>
師學行表表可述今東平郡博廷舉扵廷廣為従兄亦<lb/>
<pb n="KR4e0148_WYG_003-17b"/>
能以師道自持嗣美聫芳在廷廣必無難者余尚有以<lb/>
考其成焉<lb/>
　　　送福建左參政劉君之任序<lb/>
國家承平日久文恬武嬉相安扵無事一旦醜虜伺隙<lb/>
侵擾西鄙邉臣失律遂致猖獗属天象亦屢示警聖天<lb/>
子赫然震動更用二三大臣以貞百度張皇威武命將<lb/>
徂征屢勅有司繕塞垣峙芻粟務為經久之計于時更<lb/>
張廢置㡬務實繁每有大政輒令廷議吾友劉君子賢<lb/>
<pb n="KR4e0148_WYG_003-18a"/>
以刑科都給事中與焉方其事端既發互相觀望莫肯<lb/>
折衷君正色昌言無所顧忌援引古義揆度時宜利害<lb/>
是非必窮極所見乃已而皆不謬扵公論二三元老樂<lb/>
得其助益相與敬重之間有不合亦稱君為難得破淺<lb/>
謀而𢎞逺略飭内治而嚴外攘固本扵皇上之克明大<lb/>
臣之能任而議論之益在君安可掩哉君起家進士擢<lb/>
兵科給事中即有名厯左右至都更踐四科于今十有<lb/>
五年矣以久次當遷遷福建左㕘政㕘政秩三品位髙<lb/>
<pb n="KR4e0148_WYG_003-18b"/>
而禄厚在省郎郡守極為美遷而人猶有為君不滿者<lb/>
望實浮也然余以謂今之庶官在内莫要扵臺諫在外<lb/>
莫尊扵藩臬要者其機足以𢎞濟尊者其勢得以専行<lb/>
有𢎞濟之㡬而重扵顧忌有専行之勢而樂扵因循是<lb/>
皆容身保位之徒非有忠君愛國之實者也以君昔者<lb/>
之居要其所表見已彰彰如此則今日之居尊將不大<lb/>
有所建明哉世之樂因循者類以文法為解夫朝廷之<lb/>
法雖宻而所以潤澤乎其間者未嘗不付諸人茍一惟<lb/>
<pb n="KR4e0148_WYG_003-19a"/>
文法是拘而無能潤澤則夫守文奉法夫人皆可又奚<lb/>
必窮經學古出自髙科者然後為足用哉君識敏而學<lb/>
博氣充而才贍吾固知其將來所建明必有異扵尋常<lb/>
者矣余與君素辱愛厚有切磨之益扵其行也義不容<lb/>
無言然贈人以言其失有二以頌或失扵諛以規或失<lb/>
扵激不諛不激余竊自謂庶㡬知言如君不識以為然<lb/>
乎否也<lb/>
　　　送長史范君詩序<lb/>
<pb n="KR4e0148_WYG_003-19b"/>
昔賈誼以洛陽年少抱負竒才慨然有志扵當世用呉<lb/>
公之薦獲事文帝屢有建明為絳灌之属所抑出為長<lb/>
沙王太傅其用不究君子惜之然誼才髙而量褊官既<lb/>
左遷恒鬱鬱不自得坐此促其天年使其能養之以和<lb/>
平克至扵夀考安知不卒究其用也吾友范君廷和自<lb/>
弱冠逰鄉校即負才名既舉進士属邉事孔棘遂慷慨<lb/>
上疏條陳利害方畧累千百言已而除翰林檢討以經<lb/>
術入侍涇王府開遷右長史或謂君所言事大臣有不<lb/>
<pb n="KR4e0148_WYG_003-20a"/>
樂者故有是除余葢不敢信其必然獨喜君樂居其職<lb/>
無鬰鬱之意寅恭朝夕輔導有方綜攝府事無巨細皆<lb/>
合權度収闊歩而矩折斂逸氣以内充由是觀之誼之<lb/>
才略固優而其識量視君或不逮矣君之為人不亦有<lb/>
足尚哉夫建矦樹屏所以為宗社無窮計然宗社之固<lb/>
其本在扵得民心今日封建之制有國而無民雖不得<lb/>
與之聚其所欲違其所惡第能勿擾之其為賜也亦已<lb/>
厚矣萬一有擾之者豈惟吾民告病扵宗社之本何如<lb/>
<pb n="KR4e0148_WYG_003-20b"/>
哉此相之責也才如范君其必有以處此矣君兹以職<lb/>
事侍王即封扵沂與君同舉扵鄉而胥㑹扵都下者凡<lb/>
十有一人相與醵餞扵余侍御宗周之宅即席人賦一<lb/>
詩以贈而速余為序余觀諸君之詩所以詠歌其才美<lb/>
鋪張其職業而道離合之感寫繾綣之情者亦既備矣<lb/>
余不佞念才美如君固吾同舉之光故復詳著扵篇而<lb/>
申之以得民心之說以冠扵羣玉之首云<lb/>
　　　送蜀府長史李君序<lb/>
<pb n="KR4e0148_WYG_003-21a"/>
國家以眀徳當天誕隆固命卜年卜世不啻周漢之長<lb/>
而所以維丕基綿令緒亦惟封建是賴葢太祖之所經<lb/>
理太宗之所損益宏規逺慮與周漢大約相同至扵體<lb/>
統之尊家法之正則有非漢所能及者是故受社啟封<lb/>
千里承式展親秉徳奕葉有聞振卓爾之風裕為善之<lb/>
樂者豈直一河間東平而已哉扵戲盛矣王國文武惟<lb/>
百左右長史實惟大僚耳目股肱百責斯萃故其選授<lb/>
之際恒慎而不輕也大抵不以應變成務為難而以正<lb/>
<pb n="KR4e0148_WYG_003-21b"/>
身率物為貴夫身正則左右畢正率衆正以事君君其<lb/>
有不正乎一正其君厥邦時叙所以為王室重扵此乎<lb/>
在矣扵戲是其選也可不慎哉比属府右長史員缺吏<lb/>
部請扵上以南京國子學録李君介夫補焉葢慎選也<lb/>
自洪武肇封以迄扵今建國之大僅數十而蜀最扵天<lb/>
下有聞蜀有國且數傳矣令徳承承而先獻王最有聞<lb/>
扵天下以蜀之大先獻之賢繫觀聴之日不淺象賢保<lb/>
大在嗣王固克自盡而所以彌縫引翼以歸之正者非<lb/>
<pb n="KR4e0148_WYG_003-22a"/>
相其誰賴哉介夫智足以燭㡬敏足以適道其佐教國<lb/>
子也以妙年著老成之稱遂達扵當途以有兹擢夫國<lb/>
有常度行其所無事則不愆心有同然動之以至誠則<lb/>
丕應此率物之要成務之方相之所宜既厥心者也以<lb/>
介夫之智且敏又何難焉余莅南雍方喜得介夫之助<lb/>
不謂遽舍我而去也臨别惘然如有所失因其寮友諸<lb/>
君子求言為贈遂不復以辭<lb/>
　　　贈按察僉事翁君之任廣西序<lb/>
<pb n="KR4e0148_WYG_003-22b"/>
按察法官也法行扵吏而亷平之政修焉法行扵民而<lb/>
姦宄之徒戢焉其有禆扵治不小也秩凡三等而權任<lb/>
惟均凡章疏文移皆得専達扵朝廷直施扵郡邑其勢<lb/>
之便任之専故法之行如風之靡草無敢不率其或有<lb/>
所不行非法之弊弊存其人焉耳然余獨念夫法有所<lb/>
不可盡者扵翁君朝梁往僉廣西憲事試一言之廣之<lb/>
西重山複嶂林深而箐宻谿洞隠曲綿亘數百千里多<lb/>
為猺獞之所盤據而編氓之逋逃者亦往往藪焉葢不<lb/>
<pb n="KR4e0148_WYG_003-23a"/>
惟羣蠻之性好惡不常而編氓亦無定志好則來役惡<lb/>
則之蠻此法有所不可盡者一也其地去京師既逺郡<lb/>
邑所在大抵蕭條夐僻凡沿牒而至者非必皆徳與才<lb/>
之選也彼其心固有所不樂矣第猶顧戀功名未忍決<lb/>
肆茍其惡不至扵大為民病其能僅足以守乎官常固<lb/>
宜矜恤保持遂其長而略其短則亦無敢不勵茍繩以<lb/>
一切之法而小小出入或不能容以彼不樂之心將遂<lb/>
肆焉為一飽之營以決去計而所以病吾民者豈其㣲<lb/>
<pb n="KR4e0148_WYG_003-23b"/>
哉此法有所不可盡者二也夫官以法名而法有不可<lb/>
盡者如此則將何以處之毋亦公恕之是務乎公以服<lb/>
吏民之心而嚴其在己恕以通吏民之情而盡其在人<lb/>
夫如是雖不盡法法固未嘗廢也將使良吏日多姦民<lb/>
日逺羣蠻聞風亦將革心而向化豈不為賢按察哉今<lb/>
之按察廣西者固皆通材偉器宜扵吏民而吾翁君在<lb/>
大理日久體公行恕克既厥心亦既孚扵上下今之往<lb/>
與其同官諸君子師師不怠並流賢譽茲固可預占哉<lb/>
<pb n="KR4e0148_WYG_003-24a"/>
大凡同官同年皆有切磋相成之義翁君之之任也余<lb/>
固欲有言而侍御鄭君禹範秋官劉君仲賢何君廷佩<lb/>
又以贈言見属誠不自知其不敏輒以是言扵翁君君<lb/>
其將有合也<lb/>
　　　送太守髙君之任九江序<lb/>
兩京刑部並置十有三司廣東司所治俱稱繁劇非識<lb/>
之敏才之優為之鮮克以有聲也余來南京則聞刑部<lb/>
郎中髙君肅正名君時莅廣東司凡司之由獄無不立<lb/>
<pb n="KR4e0148_WYG_003-24b"/>
斷其操持克謹又善處寮友之際故名稱籍甚一時所<lb/>
事大司宼烏程閔公浮梁戴公旴𣅿陳公皆時之鉅髦<lb/>
而莫不禮重君且属以通閱諸司奏牘奏上無弗允者<lb/>
同官多推服以為不及今年夏以勞以望爰被推薦擢<lb/>
知九江其同年友鄧君汝中輩喜其名位方進將益𢎞<lb/>
厥施也相與徵余文送之昔唐陸傪由祠部員外郎出<lb/>
刺歙州昌黎韓愈嘗送以詩而序其所以詩之意以為<lb/>
陸君之道行乎朝廷則天下望其賜刺一州則専而不<lb/>
<pb n="KR4e0148_WYG_003-25a"/>
能咸故其去也惜之者至扵齎咨涕洟而不能已愚謂<lb/>
昌黎是言直推重陸君云耳槩以近代官人之法要為<lb/>
未盡夫天下之事惟宰輔得以行之臺諫得以言之外<lb/>
此雖尊居卿佐猶各局扵一職欲咸其澤扵天下未可<lb/>
得也而宰輔之位又豈郎官所得而驟躋哉夫登用賢<lb/>
才固不當屑屑扵資格然試功之審者乃所以養其望<lb/>
而服天下之心而其人更厯既多則扵運大濟艱將沛<lb/>
然而無不利傪果賢士足勝大任一試以及民之功奚<lb/>
<pb n="KR4e0148_WYG_003-25b"/>
不可哉如是而齎咨涕洟以為不當去葢亦過矣今髙<lb/>
君之賢視陸君未知孰先孰後然其出知九江僚友皆<lb/>
為之喜者以君才志得大郡而治之肅羣吏以阜烝民<lb/>
運訏謨而迪嘉績美實茂著大任攸階則今日之専固<lb/>
異日之咸也夫安得而不喜哉抑傪之事功未有書扵<lb/>
史冊其名垂至扵今者直以昌黎之文耳余文不及昌<lb/>
黎未足以重君扵天下後世要之史冊之光君必當有<lb/>
以自致以大慰僚友之望也夫<lb/>
<pb n="KR4e0148_WYG_003-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0148_WYG_003-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　整菴存稿卷三<lb/>
</p>
<p>
</p>
  </div>
</body>
</text>
</TEI>
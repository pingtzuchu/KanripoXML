<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>頤庵文選</head>
    <p>
<pb n="KR4e0088_WYG_000-1a"/>
欽定四庫全書　　　　　集部六<lb/>
　頤庵文選　　　　　　　别集類五<hi>明</hi>
　　提要<lb/>
　　　　<hi>臣</hi>等謹案頤庵文選二巻明胡儼撰儼字若<lb/>
　　　　思南昌人洪武末以舉人授華亭教諭永樂<lb/>
　　　　初擢翰林檢討與解縉等同直内閣遷國子<lb/>
　　　　祭酒洪熙元年加太子賔客致仕家居二十<lb/>
　　　　年而卒事蹟具明史本傳儼學問該博于象<lb/>
<pb n="KR4e0088_WYG_000-1b"/>
　　　　緯占候律算醫卜之術無不通曉其在朝稱<lb/>
　　　　館閣宿儒朝廷大著作多出其手修明太祖<lb/>
　　　　實録永樂大典皆為總裁官而以議論戇直<lb/>
　　　　為同僚所不容故久于國學未能悉究其用<lb/>
　　　　其詩頗近宋江西一派詞㫖髙邁寄托深逺<lb/>
　　　　與三楊之和平安雅者氣象稍殊文章則得<lb/>
　　　　法于熊釗釗學于虞集師授相承淵源極正<lb/>
　　　　故其氣格蒼老可以追蹤作者為明初之一<lb/>
<pb n="KR4e0088_WYG_000-2a"/>
　　　　家焉明史藝文志載頤庵集本三十巻此集<lb/>
　　　　詩文各止一巻乃後人選本非其全帙然嘗<lb/>
　　　　鼎一臠亦足以知其槩矣乾隆四十五年三<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>陸　費　墀<lb/>
<pb n="KR4e0088_WYG_000-3a"/>
頤庵文選原序<lb/>
登崇山則知喬木之衆也既而入巴蜀登岷峨見梓檀<lb/>
焉小者合拱大者千尺枝干層雲根蟠巨壑經千萬歲<lb/>
而風霜不能凋斤斧不能加者則知其材矣其於人也<lb/>
亦然見歐陽公以為幸也及見曾南豐蘇子則又知其<lb/>
人焉今士之於世也可以立身可以行道而不棄於當<lb/>
世者有如歐蘇南豐者乎其文章之作有比於三子者<lb/>
乎抱貫道之器而馳騁乎廟堂之上游泳乎六經之中<lb/>
<pb n="KR4e0088_WYG_000-3b"/>
規矩乎政治繩墨乎綱常醖釀成太平之業其道將以<lb/>
傳乎萬世之下者非老於文學曷能行其道哉是書者<lb/>
豫章頤庵先生國子祭酒胡公之文集也觀先生之文<lb/>
則知先生之德之行之才之志出於人也尚矣葢文可<lb/>
以觀人可以取士故聖王之所以得人未有不由於斯<lb/>
自漢唐以下得其文之優者獨稱韓栁二人而繼之以<lb/>
歐曾蘇三君子而已文豈易言哉今先生之文其辭雍<lb/>
容而其氣洋溢藹然蔚然之意見乎言義之表故其文<lb/>
<pb n="KR4e0088_WYG_000-4a"/>
幽深混涵人莫可測仰而視之若匡廬華嶽巋然有層<lb/>
巒疊嶂莫能躋其分寸俯而察之若彭蠡洞庭浩乎洋<lb/>
洋莫能得其蠡測臆而思之若空明之灝瀚味而咀之<lb/>
若𤣥酒之與太羮其髙處若躡層霄挽牛斗於星河之<lb/>
上其妙處若郢人之斵堊凛乎其不可犯而又得之其<lb/>
妍麗也若桃源春曉霞舒霧捲旭日初旦也其抑揚也<lb/>
若天駟脱覊振鬛一鳴而萬馬皆喑其壯也若横㮶西<lb/>
風揮戈指日其清也若老鶴之巢松孤猿之呌月其幽<lb/>
<pb n="KR4e0088_WYG_000-4b"/>
深思逺者若幽蘭之發乎深谷但聞其芬馥而莫測其<lb/>
所從來非有眼力者曷能識也是知文章之於得人也<lb/>
難矣先生始以文學魁鄉貢三任黌宫之職再擢縣令<lb/>
以寄百里之命遂入翰林以掌絲綸出納帝命於明堂<lb/>
之上再拜春坊為青宫諭徳輔贊皇儲未幾舉天下文<lb/>
章道德之士取才德之優者獨先生一人耳以繼宣聖<lb/>
之道為國子祭酒師範天下可謂貴矣榮矣如是者幾<lb/>
四十年先生以老疾辭禄告歸天子不忍其去國再拜<lb/>
<pb n="KR4e0088_WYG_000-5a"/>
太子賔客歸豫章之城南卜築以居可謂介爾眉夀錫<lb/>
爾景福以老此生士之於世行於仕途而得榮歸故里<lb/>
者雖古之明哲鮮能及矣其莆田方伯靜者好學之士<lb/>
也嘗得先生之文稿焉一日予以文學自論伯静乃出<lb/>
是書而獻之其間文理皆出人言意之外或一篇之中<lb/>
一句之内有得性理之奥者有出於神竒之妙者不覺<lb/>
心與妙融且驚且愕未嘗不為之掩巻興嘆嘅然自釋<lb/>
便覺胸中有所自得若述志感寓歸休之賦别墅之文<lb/>
<pb n="KR4e0088_WYG_000-5b"/>
聼雪之記大有過於人矣其楚詞也如謁文丞相祠及<lb/>
石鼓毁璧秋風等篇皆深得騷體其意趣髙古而人所<lb/>
形容不至者而皆得之矣又若友竹友桐之序皆能摹<lb/>
寫造化而得物之性情可謂盡其神矣豈庸腐可得而<lb/>
想像哉至於詩詞樂府之作如述古雜詠之詩大能感<lb/>
發人之情興又可嘅也其碑銘墓誌也如温忠武公廟<lb/>
碑之作皆能昭述前烈以繼後世萬古一日也若是者<lb/>
實文章之歐冶可以陶鑄後學嘗謂文章乃天下之公<lb/>
<pb n="KR4e0088_WYG_000-6a"/>
器其髙下淺深葢有不可揜者矣故君子欲成人之美<lb/>
者豈無一言以述之乎是謂桴布鼓於雷門擊瓦缶於<lb/>
宣室誠可愧耳宣德壬子正月十六日涵虚子臞仙<lb/>
書<lb/>
文運之興與世運相表裏士之生於其時者亦必通經<lb/>
博古積學制行得以昌其辭藴和順於中英華□煜煥<lb/>
乎其不可掩也南昌胡若思篤學好古於經史百家之<lb/>
言靡不研究發而為文積以成編予得其書而讀之其<lb/>
<pb n="KR4e0088_WYG_000-6b"/>
氣英邁其辭雄偉其所本一歸之義理之淵㣲彛倫之<lb/>
雅正無委靡不振之習有浩博宏廣之容其所以養之<lb/>
於中不淺而深也明矣文章之行世其來已逺唐韓子<lb/>
拯其弊而振起之至宋歐陽子與蘇曾王諸君子一時<lb/>
文章之盛何可及也近代作者南北不乏其人葢亦有<lb/>
會通振揚乎唐宋之聲華者矣五六十年間予得承事<lb/>
先輩就而論之尤嚴於叙事之簡當書法之公正厭牽<lb/>
聨而蹇滯也重斷制而明切也且曰長江大河平鋪漫<lb/>
<pb n="KR4e0088_WYG_000-7a"/>
流髙山深澗泉出激冽無往而非文也執筆者想像而<lb/>
求之有跡者可知無跡者難會也若思乘國家之興運<lb/>
宦游之隙博究書籍之奥名物度數之故註箋訓詁之<lb/>
繁厚積而薄發之年方富力益彊其必將鳴乎國家一<lb/>
代之盛而追踪乎古之作者因題其集之端信其有傳<lb/>
於世也洪武甲戌三月七日郡人熊釗序<lb/>
國子祭酒兼翰林侍講豫章胡公若思彚其文凡若干<lb/>
巻屬予為叙予疎陋寡昧無窮理精義之功乏閎深博<lb/>
<pb n="KR4e0088_WYG_000-7b"/>
特之見何足以叙公之文哉故久無以應命而公固屬<lb/>
之有不得辭竊惟文者言之成章而可誦之謂也古之<lb/>
立言君子修辭以著其德業故曰有德者必有言然徒<lb/>
能言而不本於道德之實是亦藝焉而已故曰有言者<lb/>
不必有德周子曰文所以載道也輪轅飾而人弗庸徒<lb/>
飾也况虛車乎葢嘗求之六經之文平易簡淡而理致<lb/>
㣲密大而無所不包小而無所不備故斯道之所寓者<lb/>
亘千萬世而不息也若夫戰國先秦之文務為險僻竒<lb/>
<pb n="KR4e0088_WYG_000-8a"/>
怪艱深詭異捭闔縱横以趨時好言非不美而支離畔<lb/>
道矣今公之文沉實不肆温厚雅贍有疎宕之氣鑿鑿<lb/>
乎欲追古立言之為葢其履師儒之位表率學者必以<lb/>
明經講道為務而不為虚言要其歸一本於道德而已<lb/>
矣使天下後世佩誦而矜式之不如是不足以傳逺此<lb/>
公之文有不可以己者如此予幸與公同朝嘗同典内<lb/>
制儤直之暇輒相與論文公恒自言得作文法於熊釗<lb/>
先生釗得之虞文靖公間指示其説於予綱領節目粲<lb/>
<pb n="KR4e0088_WYG_000-8b"/>
然有條誠未之前聞葢其傳之有自宜其所造之異匪<lb/>
㝷常馳騁偉麗蹈襲陳言以逐時好之比此予知公之<lb/>
文而以是為之叙讀公之文者可以自見有不待於予<lb/>
言也永樂十四年歲次丙申六月壬戌文淵閣大學士<lb/>
兼左春坊大學士奉政大夫廬陵胡廣叙<lb/>
文章之見用於時而為世所貴重者夫豈偶然哉學問<lb/>
之富才氣之充養之深而積之厚發而為文純雅髙古<lb/>
既足以見重於世而又以遭逢盛明膺際遇之隆其所<lb/>
<pb n="KR4e0088_WYG_000-9a"/>
學得以見之於事為而其制作之美得以施之於朝廷<lb/>
於是其文益為可貴重而人有不能及矣然而世之君<lb/>
子每不能然者葢或有得於文章而不遭其時或遭其<lb/>
時而文章不足以發之此其所以有不能至也若予友<lb/>
國子祭酒兼翰林侍講豫章胡公其所謂遭逢盛明膺<lb/>
際遇之隆而其文章足以發之而為人貴重者歟公自<lb/>
少穎發讀書為文思若湧泉鄉之先達長老多折輩行<lb/>
與交舉進士於鄉歴敎華亭長垣餘干三縣學皆有師<lb/>
<pb n="KR4e0088_WYG_000-9b"/>
法以薦擢知桐城縣有能名今上初即大位復以薦升<lb/>
朝入翰林由檢討轉侍讀未幾為左春坊諭德遂拜國<lb/>
子祭酒自始仕至於今凡三十年而居於朝者十有五<lb/>
年矣承聖上之知遇沐寵眷之優隆討論述作荐被顧<lb/>
問其才識器度益明而達而其文章純深雅奥可與古<lb/>
作者並也觀其鋪張至治之美以黼黻乎國家之盛雄<lb/>
偉光大富贍不窮卓乎其不可及也天下之人仰而望<lb/>
之惟恐其或後至求所以光昭其先德發揮其事功又<lb/>
<pb n="KR4e0088_WYG_000-10a"/>
無不造而請焉而公應酬之者常若取諸其左右而不<lb/>
以為難嗚呼此非其學問之有素養之深而積之厚何<lb/>
以至是哉古之君子以文名家者自漢唐宋元以迄於<lb/>
今其人可指而數也其見稱於後世者皆以豪傑不世<lb/>
出之才而其文足以經緯乎當世故雖歴世久而不可<lb/>
磨泯茍一有不至則不能以行之逺此古今之所以為<lb/>
難者也惟公以豪傑竒偉之資負學問才識之長窮性<lb/>
命之理察道德之歸以上究夫聖賢之閫奥後進之士<lb/>
<pb n="KR4e0088_WYG_000-10b"/>
聞言而心服是可見其學之得其本者矣宜其文章之<lb/>
盛美為世所貴重足以傳之後世而無疑也公自念其<lb/>
年既老乃以平生所著命門人編集之為若干巻以予<lb/>
相知之深俾為之序予不可辭故輒為序公之出處而<lb/>
論次之永樂十四年秋七月翰林侍講兼左春坊左中<lb/>
允廬陵鄒緝序<lb/>
文非深於道不行道非深於經不明古之聖人以道為<lb/>
體故出言為經而經者載道以植敎也周衰聖人之敎<lb/>
<pb n="KR4e0088_WYG_000-11a"/>
不行文學之士各離經立説以為髙漢興文辭如司馬<lb/>
子長相如班孟堅之徒雖其雄材谹議馳騁變化往往<lb/>
不當於經當是時獨董仲舒治經術其言庶幾發明聖<lb/>
人之道至唐韓退之宋歐陽永叔曾子固力於文詞能<lb/>
反求諸經概得聖人之㫖遂為學者所宗周子二程子<lb/>
以及朱子篤志聖人之道沈潜六經超然有得於千載<lb/>
之上故見諸其文精粹醇深皆有以羽翼夫經而文莫<lb/>
盛於斯矣元之時以其經學發為文詞源本深厚論議<lb/>
<pb n="KR4e0088_WYG_000-11b"/>
髙明者葢有虞伯生焉於戲繇漢以來文之傳於今者<lb/>
多矣而求其不盭於經㫖不畔於聖人之道卓然能樹<lb/>
立以名家者不數人而已文不尤難矣哉豫章胡若思<lb/>
先生自其童冠從鄉先生得吾郡王與耕經學之傳又<lb/>
從而得虞公之傳益自肆力浚而深之擴而大之葢於<lb/>
諸書無所不讀而必本於經於學無所不通而必主於<lb/>
聖賢之道嘗施其政敎於百里之邦矣已而入禁林典<lb/>
詞命侍講讀遂兼諭德輔導儲君又拜大司成為國子<lb/>
<pb n="KR4e0088_WYG_000-12a"/>
及四方來學之師先生智識有餘材猷宏逺而凡存諸<lb/>
心見諸言行者皆在於仁義至為文章嚴於榘矱而雍<lb/>
容温裕詞潔義正於經㫖必融會衆説而推明之弗極<lb/>
弗已序記銘傳之類雖時應人之求未嘗茍有稱説非<lb/>
其篤於經之道而不愧乎古君子之文者乎若夫見諸<lb/>
詞賦體物縁情端厚而㣲婉有古人之意者葢自袁伯<lb/>
長虞伯生而後復見於先生焉周禮以六詩敎國子而<lb/>
興道諷誦言語皆成均之敎也先生又奚讓哉先生有<lb/>
<pb n="KR4e0088_WYG_000-12b"/>
文集若干巻翰林諸公序之詳矣不鄙謂余相知又屬<lb/>
序焉故特本其所學之正言之亦使學於先生者皆將<lb/>
如先生之正其學也永樂十七年春正月十三日戊午<lb/>
翰林學士奉議大夫兼左春坊左諭德廬陵楊士竒序<lb/>
　<lb/>
　<lb/>
　<lb/>
　頤庵文選原序<lb/>
<pb n="KR4e0088_WYG_000-13a"/>
頤庵文選原序<lb/>
按六書故曰儒者講六藝之文明先王之道經緯天地<lb/>
之理也詩六藝之一也詩言乎志有諸中而形諸外則<lb/>
知其人矣故詩所以道性情該物理敘風化者志之所<lb/>
發也孔子刪詩以明教化是使異端邪說不得以害正<lb/>
道其功大矣後濂洛諸儒而又發明其理以開萬世至<lb/>
中至正之道而學者得其宗焉如唐韓子為浮屠文暢<lb/>
送行之序栁子首倡其事以告韓子韓子乃為文以告<lb/>
<pb n="KR4e0088_WYG_000-13b"/>
之曰有以儒名而墨行者正為栁子言也有以墨名而<lb/>
儒行者為文暢言也其間未嘗有一字為送行之説葢<lb/>
以聖人之道正之耳其㫖微矣近世儒者有作浮屠詩<lb/>
文碑記張皇詖誕之說以諂其徒以隆其事以為博學<lb/>
以隳名教孔子所以尊吾道而斥異端者安在乎宋太<lb/>
宗所謂孔門之罪人宜矣今是詩五百三十餘篇皆得<lb/>
詩人之體而其言無一字為浮屠之說得儒者之正孟<lb/>
子曰我知言吾故於是詩喜而有取焉使後之作者不<lb/>
<pb n="KR4e0088_WYG_000-14a"/>
流於淫辭詖説則亦可以思無邪矣故為之序宣德壬<lb/>
子正月十九日涵虛子臞仙書<lb/>
國子祭酒豫章胡公以所著頤庵詩集若干巻示洪俾<lb/>
為之序洪因作而言曰詩三百篇盛矣五言之作出於<lb/>
蘇李唐山夫人之歌則駸駸乎雅頌之遺意至于建安<lb/>
悲壯而激烈君子不能無世變之感及乎齊梁而侈靡<lb/>
極矣唐詩倡于陳子昻遂有李杜韓栁之盛若宋諸大<lb/>
儒其精深造詣葢亦可以求其本焉元起於朔漠文制<lb/>
<pb n="KR4e0088_WYG_000-14b"/>
疏畧至元天厯之間若趙文敏公虞文靖公范文白公<lb/>
揭文安公亦各鳴一時之盛及其衰也學者以粗豪為<lb/>
壯以尖新為竒語言纎薄音律惉懘葢自晚唐皆然末<lb/>
世文弊固其勢之然也聖明混一四海肇復先王之制<lb/>
興禮立學以風厲學者至於今五十餘年之間政教之<lb/>
隆並乎三代年穀豐稔民物滋植四夷賔服瑞應荐至<lb/>
麒麟騶虞嘉禾芝草之祥日獻月進聖天子方舉唐虞<lb/>
巡狩之典以宣省風俗懷柔百神施恩惠于萬國公卿<lb/>
<pb n="KR4e0088_WYG_000-15a"/>
大夫文學之士莫不各奮所長揄揚盛德鋪張洪休洋<lb/>
洋乎雅頌之音盈于朝廷而達于天下當是時公以儒<lb/>
學德行由翰林侍讀春坊諭德為大司成師表四方之<lb/>
士而文章卓然名于一時葢其所作必欲追蹤古人事<lb/>
核而喻切辭醇而㫖逺渢渢乎舂容正大之音可以無<lb/>
媿于古而公則欿然自視若不足也嗚乎堯舜之盛尚<lb/>
書載之商周之興詩人頌焉文章有闗于世道尚矣洪<lb/>
與公同遊禁林十有餘年朝夕承公之誨至論古之作<lb/>
<pb n="KR4e0088_WYG_000-15b"/>
者未嘗不慨然于斯惜乎以洪之昬陋而莫能進也姑<lb/>
序諸巻端俾觀公之詩者有以發焉永樂十四年丙申<lb/>
八月翰林侍講錢唐王洪序<lb/>
　<lb/>
　<lb/>
　<lb/>
　<lb/>
　頤庵文選原序<lb/>
<pb n="KR4e0088_WYG_000-16a"/>
頤庵文選原序<lb/>
按六書故曰儒者講六藝之文明先王之道經緯天地<lb/>
之理也詩六藝之一也詩言乎志有諸中而形諸外則<lb/>
知其人矣故詩所以道性情該物理敘風化者志之所<lb/>
發也孔子刪詩以明教化是使異端邪說不得以害正<lb/>
道其功大矣後濂洛諸儒而又發明其理以開萬世至<lb/>
中至正之道而學者得其宗焉如唐韓子為浮屠文暢<lb/>
送行之序栁子首倡其事以告韓子韓子乃為文以告<lb/>
<pb n="KR4e0088_WYG_000-16b"/>
之曰有以儒名而墨行者正為栁子言也有以墨名而<lb/>
儒行者為文暢言也其間未嘗有一字為送行之説葢<lb/>
以聖人之道正之耳其㫖微矣近世儒者有作浮屠詩<lb/>
文碑記張皇詖誕之說以諂其徒以隆其事以為博學<lb/>
以隳名教孔子所以尊吾道而斥異端者安在乎宋太<lb/>
宗所謂孔門之罪人宜矣今是詩五百三十餘篇皆得<lb/>
詩人之體而其言無一字為浮屠之說得儒者之正孟<lb/>
子曰我知言吾故於是詩喜而有取焉使後之作者不<lb/>
<pb n="KR4e0088_WYG_000-17a"/>
流於淫辭詖説則亦可以思無邪矣故為之序宣德壬<lb/>
子正月十九日涵虛子臞仙書<lb/>
國子祭酒豫章胡公以所著頤庵詩集若干巻示洪俾<lb/>
為之序洪因作而言曰詩三百篇盛矣五言之作出於<lb/>
蘇李唐山夫人之歌則駸駸乎雅頌之遺意至于建安<lb/>
悲壯而激烈君子不能無世變之感及乎齊梁而侈靡<lb/>
極矣唐詩倡于陳子昻遂有李杜韓栁之盛若宋諸大<lb/>
儒其精深造詣葢亦可以求其本焉元起於朔漠文制<lb/>
<pb n="KR4e0088_WYG_000-17b"/>
疏畧至元天厯之間若趙文敏公虞文靖公范文白公<lb/>
揭文安公亦各鳴一時之盛及其衰也學者以粗豪為<lb/>
壯以尖新為竒語言纎薄音律惉懘葢自晚唐皆然末<lb/>
世文弊固其勢之然也聖明混一四海肇復先王之制<lb/>
興禮立學以風厲學者至於今五十餘年之間政教之<lb/>
隆並乎三代年穀豐稔民物滋植四夷賔服瑞應荐至<lb/>
麒麟騶虞嘉禾芝草之祥日獻月進聖天子方舉唐虞<lb/>
巡狩之典以宣省風俗懷柔百神施恩惠于萬國公卿<lb/>
<pb n="KR4e0088_WYG_000-18a"/>
大夫文學之士莫不各奮所長揄揚盛德鋪張洪休洋<lb/>
洋乎雅頌之音盈于朝廷而達于天下當是時公以儒<lb/>
學德行由翰林侍讀春坊諭德為大司成師表四方之<lb/>
士而文章卓然名于一時葢其所作必欲追蹤古人事<lb/>
核而喻切辭醇而㫖逺渢渢乎舂容正大之音可以無<lb/>
媿于古而公則欿然自視若不足也嗚乎堯舜之盛尚<lb/>
書載之商周之興詩人頌焉文章有闗于世道尚矣洪<lb/>
與公同遊禁林十有餘年朝夕承公之誨至論古之作<lb/>
<pb n="KR4e0088_WYG_000-18b"/>
者未嘗不慨然于斯惜乎以洪之昬陋而莫能進也姑<lb/>
序諸巻端俾觀公之詩者有以發焉永樂十四年丙申<lb/>
八月翰林侍講錢唐王洪序<lb/>
　<lb/>
　<lb/>
　<lb/>
　<lb/>
　頤庵文選原序<lb/>
</p>
<p>
</p>
  </div>
</body>
</text>
</TEI>
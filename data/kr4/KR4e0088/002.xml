<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>頥庵文𨕖巻下</head>
    <p>
<pb n="KR4e0088_WYG_002-1a"/>
欽定四庫全書<lb/>
　頥庵文𨕖巻下　　　　　　明　胡儼　撰<lb/>
　　古詩<lb/>
　　　述古<lb/>
圖書出河洛羲禹闡幽𤣥列聖繼有作人文日昭宣伸<lb/>
尼感鳯鳥至理寓微言自從秦漢來但見枝葉繁寥寥<lb/>
千載後濓洛探其源紫陽具條理埀裕啟後昆前修去<lb/>
已逺來哲未有聞瑰辭逞葩艶寜復歸本根<lb/>
<pb n="KR4e0088_WYG_002-1b"/>
蒼姬既訖録炎劉勃以興詩書煨燼餘禮樂邈難徵區<lb/>
區叔孫子莫能致兩生守文過謙讓俗吏事章程賈董<lb/>
失經紀二戴紊遺經遂令千載下儗述徒紛爭二儀有<lb/>
定位八風無姦聲公旦去已逺萬世思典刑<lb/>
屈子變風雅騷經寓孤忠光華並日月耿耿埀無窮後<lb/>
賢襲軌轍長卿得其宗招揺臨卭市放曠托絲桐淳風<lb/>
日以靡齊梁更纖穠逺游謝紛濁超逸等㝠鴻<lb/>
馬遷述世業博洽靡不通蚤遊燕趙間飄飄氣豪雄發<lb/>
<pb n="KR4e0088_WYG_002-2a"/>
憤埀制作獨見不相蒙馳騁覂逸駕凌厲六合中豈不<lb/>
念筆削斧衮齊化工蠶室有餘悲隠辭寓深衷緬彼班<lb/>
范流藩籬守遺蹤<lb/>
聖神御宸極朝宗衆流奔三正乃迭建萬化歸一元元<lb/>
經大一統表掲開蒙昏周綱既陵夷七雄相併吞晉紀<lb/>
忽中絶五部漲妖氛唐風復不振五季尤紛紜商丘肇<lb/>
火德星緯煥奎文道化儗三代經術規典墳一朝杜鵑<lb/>
啼疋馬渡河津王業寓南服繼統啟後昆如何太史氏<lb/>
<pb n="KR4e0088_WYG_002-2b"/>
編與附庸倫南北互譏誚厚誣多失真是非百世下至<lb/>
公終不陻<lb/>
僬僥不可舉侏儒不可援矇瞍不可視嚚瘖不可言玉<lb/>
人事雕琢所貴得瑶琨箓竹興君子猗猗美淇園相觀<lb/>
與俱化豈不尚芳蓀所以教誨善乃在公子驩賢良贊<lb/>
令美浦大川有源吁嗟斐然子狂簡非所敦<lb/>
閎辯談天衍文具雕龍奭公孫持堅白李悝盡地力荀<lb/>
卿獨老師著論推儒墨紛紛溷濁世龍虎互吞食大道<lb/>
<pb n="KR4e0088_WYG_002-3a"/>
隠不遂居然心惻惻金骨豈易銷奈此衆口蝕向使無<lb/>
春申焉能免匍匐汨汨數萬言性惡殊道德遂令上蔡<lb/>
兒西遊為鬼蜮寄語昌黎生匪惟不精擇<lb/>
炎綱失其馭孽臣姦日滋揚郎獨持㦸三嵗乃不移閉<lb/>
門事草𤣥抉摘窮幽微髙者躋蒼天下者入黄泥一朝<lb/>
弄神器鬼怒人不怡如何守道叟亦復為詭隨伊周頌<lb/>
功德投閣良可悲中天二百載小數寧逆知凛凛紫陽<lb/>
筆師舜同一辭稽首素王宇為君懷忸怩<lb/>
<pb n="KR4e0088_WYG_002-3b"/>
鴻門宴髙張虎奮龍委蛇拂劍光凌亂雪花芙蓉姿起<lb/>
舞為君夀誰知伏危機歘然坐中人宛轉來相隨天意<lb/>
應有在人心徒嶮巇酒酣日將暮壯士直披帷一怒千<lb/>
人廢何為跽陳詞以彼葢世雄未易向客卑武成二三<lb/>
䇿多聞須闕疑<lb/>
國風美王化闗雎正彞倫結髪諧伉儷恩愛日相親窈<lb/>
窕慎淑儀嫌昵非所欣甘從冀子耨不厭黔生貧如何<lb/>
㑹稽婦呶呶醜負薪亦有薄行士殺妻求將軍所貴閨<lb/>
<pb n="KR4e0088_WYG_002-4a"/>
門内相敬如友賔舉案重髙義斷絲感微言嗟嗟白頭<lb/>
曲忍作清路塵<lb/>
　　　雜詩<lb/>
大化運無極四序迭終始茫茫堪輿間萬物羅戢孴青<lb/>
陽振其華𤣥冬抱根柢物理有盛衰人生貴知止謙光<lb/>
乃自卑上善誠若水昧者徒紛紜達士甘窳呰孰云楚<lb/>
翹翹損者滿之招<lb/>
神龍絶嗜欲靜黙藏深淵含和抱真陽珠光燭重𤣥一<lb/>
<pb n="KR4e0088_WYG_002-4b"/>
朝吐雲氣甘澤霈九天夭矯烟霧中變化出自然孰知<lb/>
積精至造化為控搏如何勞生者役役事多端豈復念<lb/>
終始宇宙浩漫漫<lb/>
倉庚鳴幽谷伐木正丁丁春風日載陽時聞求友聲若<lb/>
有一介士揄揚稱達生對面抗髙義中心藏甲兵薫蕕<lb/>
不同器申椒輒見憎巧言實亂德美色徒傾城嗟哉同<lb/>
心友獨立何㷀㷀安得玉川子為爾著門銘<lb/>
長松生澗壑矯矯抗丹霄根株蟠厚土雨露沃其條蒼<lb/>
<pb n="KR4e0088_WYG_002-5a"/>
翠太古色超遥非一朝清風四時至白鶴千歲巢如何<lb/>
燕雀羣喧啾乃見啁矧彼山椒卉亦欲凌髙標嚴冬霜<lb/>
雪降氣類各已銷獨此嵗寒姿青青終不凋<lb/>
幽谷有芳蘭緑葉紛旖旎光風汎藂薄香氣被華靃本<lb/>
無豔陽姿蜂蝶何斐斐既自逺荆棘乃復襍蓬枲佳期<lb/>
殊未央臨風益嗟只<lb/>
達士不偶俗棲遲在林丘孫登琴調古盧生草堂幽藥<lb/>
苗手自鋤長嘯天地秋人生貴適意吾道復悠悠<lb/>
<pb n="KR4e0088_WYG_002-5b"/>
屈子賦逺遊一氣中夜存柱史妙觀復萬物徒芸芸澹<lb/>
泊寜心志嗜欲憯棘矜端居達遵養自得多所欣萋萋<lb/>
碧堦草靄靄青空雲吁嗟燕雀侣何如鸞鶴羣<lb/>
吾愛裴晉公眇然如子房功成廊廟上退身緑野堂飄<lb/>
飄芰荷衣蕭散遺軒裳佳賔日宴㑹髙論著文章清風<lb/>
激壺矢曲水汎羽觴凉臺抗髙雲綺席含秋霜燠館通<lb/>
窈窕嘉樹迎朝陽豈不念所事四序迭相當達觀天地<lb/>
間為樂殊未央<lb/>
<pb n="KR4e0088_WYG_002-6a"/>
　　　擬飲酒效陶淵明十首<lb/>
偶爾得名酒日夕斟酌之顧影忽復醉囘飈吹我衣頽<lb/>
然即枕席覺來還命辭歸雲返大壑栖鳥戀故枝人生<lb/>
貴知止汨汨將奚為以心為形役寓形復幾時<lb/>
人生匪不營所營在衣食田疇雖久蕪常業當自力有<lb/>
男種桑麻有女事蠶績畊織亦云勞嵗功幸已畢開軒<lb/>
弄書琴游泳得閒隟區區百年内所樂在昕夕<lb/>
幾日不飲酒飲酒輒開顔村墟寡輪鞅柴門晝常闗幽<lb/>
<pb n="KR4e0088_WYG_002-6b"/>
蘭吐疎花榮榮生竹間白雲何處來日暮宿簷端流盼<lb/>
不覺暝明月出東山<lb/>
秉耒事西疇同為壠畝民所憂在飢餒豈不懷苦辛苦<lb/>
辛有時息田園遂吾真披逕攜童幼斗酒即此隣相見<lb/>
多好言解顔共欣欣時當積雨霽樂此天宇新<lb/>
春風扇陽和草木咸敷榮山川被德澤天宇流光晶游<lb/>
魚泳清川鳴禽變新聲亦有五男兒抛書事力耕田疇<lb/>
既霡霂更願桑麻成所資在口體粗給豈餘贏<lb/>
<pb n="KR4e0088_WYG_002-7a"/>
凱風自南來颯然入吾廬翻翻動書帙素琴聊自娛好<lb/>
鳥鳴前楹竹樹交扶疎北窻適閒曠美酒湛清壺南山<lb/>
天際明浮雲空翳如<lb/>
門前五株栁籬邊幾叢菊栁衰枝易疎菊榮葉更緑故<lb/>
人值良辰相過慰心曲丘園登菽苴床頭酒初熟引觴<lb/>
還共斟寒花粲盈目翛然適恬曠遂爾忘局促<lb/>
朔風何烈烈塲圃已新築相與納禾稼壺漿輒往復盡<lb/>
醉舒襟顔形跡謝拘束雞犬鳴深巷牛羊散平陸老穉<lb/>
<pb n="KR4e0088_WYG_002-7b"/>
雜笑談和樂知嵗足盤飱與粔籹墟曲走童僕<lb/>
四序更代謝流光去如馳顧匪金石堅詎可千嵗期昨<lb/>
日顔如花今朝鬂成絲寓形宇宙間為樂須及時有酒<lb/>
不快飲徒起雍門悲<lb/>
時運適其㑹達生貴自然聖逺道斯在豈必羲皇前悠<lb/>
然得真趣采菊見南山凛凛懷光烈脫屣如𤣥蟬嗟哉<lb/>
避俗翁髙風此其賢<lb/>
　　　賦貧士效陶淵明二首<lb/>
<pb n="KR4e0088_WYG_002-8a"/>
車牛逺服賈刀錐競市區農工各有業而我獨何居栖<lb/>
遲衡門下白首談詩書源流仰洙泗渾噩窺唐虞終嵗<lb/>
不勤動經訓豈菑畬祁寒敝裘單暑雨茆茨疎門前長<lb/>
蓬蒿室内無貯儲壺漿枉交親藜藿甘妻孥守拙塵土<lb/>
中幸免形跡拘質衰隨物遷心㝠與化俱<lb/>
田園久蕪穢解組賦歸來翳翳三逕中穉子紫門開匪<lb/>
我與俗違俗情不我諧種苗雜稊稗種豆生草萊生計<lb/>
日已疎懸罄實可哀田父攜酒至慰我且舒懷偶茲值<lb/>
<pb n="KR4e0088_WYG_002-8b"/>
未登方春奚可涯感父殷勤意不覺倒樽罍酒中有真<lb/>
樂陶然百憂排<lb/>
　　　古春意亭為張真人賦<lb/>
茫茫堪輿間孰究太古初天地混沌中一元根化樞運<lb/>
啟攝提格條風始吹嘘勾萌茁萬彚人備三才俱至今<lb/>
千萬年元貞迭藏輸龍馬出河涘羲皇彰靈圖對待三<lb/>
十六淑氣總昭蘇初陽奮重泉黄鍾動葭莩太音閟清<lb/>
廟𤣥水湛方諸達人契𤣥理作亭靜以居和順自中積<lb/>
<pb n="KR4e0088_WYG_002-9a"/>
德音暢以敷萋萋階前草一簾生意舒園林度鳴禽柔<lb/>
荑藹芳腴懷哉廣成子至道不煩迂<lb/>
　　　擬游仙<lb/>
野水際平蕪汀洲𣺌芳杜驚湍激頽波日夜自東注巨<lb/>
鼇戴三山方諸隔烟霧仙人白玉樓紫房暎朱戸晏景<lb/>
飡太霞遨游入霄路弱水三萬里可望不可渡吁嗟塵<lb/>
土蹤擾擾空馳慕<lb/>
　　　閱杜詩漫述<lb/>
<pb n="KR4e0088_WYG_002-9b"/>
閒閱老杜詩懇懇得佳趣雖復率爾為𤣥酒有真味倉<lb/>
皇侍從時流落艱虞際百年朋友交萬世君臣義吐辭<lb/>
輒驚人引物動連類虞廷簫韶奏周廟瑚璉器鯨翻碧<lb/>
海波月照珊瑚樹勇決龍虎爭㝠搜鬼神避千花與萬<lb/>
卉各鬭春光媚婺婦及孤兒共灑凄凉淚丹山翔鳯凰<lb/>
赤汗騁騏驥氣排嵩華髙力救風雅墜殷勤稷契心漂<lb/>
泊生涯寄斯人已云亡遺編獨傳世寥寥宇宙間詩史<lb/>
孰能繼餘波漾清川蘭苕鳴翡翠<lb/>
<pb n="KR4e0088_WYG_002-10a"/>
　　　荅楊少傅四首<lb/>
　布政孟公朝京還同閫憲諸公相過出楊少傅勉仁<lb/>
　所寄詩賦此謝荅<lb/>
幽居寡儔侣終日無與言忽聆鳴騶振飛蓋集丘園入<lb/>
門叙綢繆故人乃見存遺我尺素書煥若得璵璠灑然<lb/>
濯清風盎然被春温黄鍾大吕奏使我宿瘵蠲謬玷君<lb/>
子班悵然思昔年曝背坐衰朽中心徒殷勤山川隔良<lb/>
晤時蒙篋笥分古人重金蘭古道今人敦矯首寄遐思<lb/>
<pb n="KR4e0088_WYG_002-10b"/>
悠悠空白雲<lb/>
闗西𣺌靈源七閩啟來裔迢迢白鶴山千載鍾靈異陰<lb/>
德諒斯徵英賢出名世乗時偶興運秉翰典中祕超遥<lb/>
三十年實與風雲際宥密贊化工中外仰經濟埀休暨<lb/>
後昆清白永無替<lb/>
囊中孤桐琴負疴久不彈玉軫暎金徽徒縆朱絲絃成<lb/>
連去不返烟霧迷海山山水久寂寞諒彼知音難陽春<lb/>
固寡和别鶴亦辛酸迢迢牽牛星相望一水間<lb/>
<pb n="KR4e0088_WYG_002-11a"/>
璇霄廓纎翳朗月流素輝不寐愛清夜步月臨前池故<lb/>
人隔千里宿昔共襟期川途雖云邈相思同此時相思<lb/>
不相見中懷浩無涯仰視列宿拱紫垣正巍巍萬類荷<lb/>
甄陶嘿運𤣥化機真宰亦何喻中心應自知何由得披<lb/>
豁一冩暌違思<lb/>
　　　春晴縱步<lb/>
䇿杕隨春風萋萋芳草緑陌上花正開田中雨新足彩<lb/>
鳩呼其婦烏犍䑛孤犢雙雉何翩翩翻飛起林麓紫燕<lb/>
<pb n="KR4e0088_WYG_002-11b"/>
尋舊巢倉庚出幽谷柔桑葉始抽蠶種猶未浴野人自<lb/>
耦耕穉子相戲逐忽逢一老翁招邀過茆屋指顧兒與<lb/>
孫床頭酒初熟瓢分臘醖清不用葛巾漉一杯復一杯<lb/>
覼縷說鄉俗禮義日衰謝詩書少人讀田園茍嵗時人<lb/>
情多反覆天道亦好還此俗終當復老翁何時見庶幾<lb/>
豁雙目臨别重丁寧莫向他人續<lb/>
　　　雨後<lb/>
時雨布甘澤芃芃黍苗興渙然紓民憂匪惟散鬱蒸陰<lb/>
<pb n="KR4e0088_WYG_002-12a"/>
陽運元化飢寒仰嵗登露坐息槐影皎皎凉月升清風<lb/>
動脩竹曠野多流螢零露沾我衣仰見髙天澄絡緯鳴<lb/>
不休蟲飛復薨薨顧匪漆園吏幽夢同化㝠<lb/>
　　　池上納凉<lb/>
展席臨方池埀楊散緑陰清風颯然至驕陽赫流金竹<lb/>
光揺翠羽荷氣薫葛襟黄鳥何處來交交弄好音雖非<lb/>
采真遊已無塵俗侵平生厭喧囂始得諧素心<lb/>
　　　驟暑<lb/>
<pb n="KR4e0088_WYG_002-12b"/>
端居適煩燠䇿杖散幽襟逍遥池上行愛此嘉樹林遊<lb/>
鱗泳微波黄鳥遺好音遥睇髙原緑欣然諧夙心疎雨<lb/>
忽飄灑浮雲生夕陰坐來屏明燭空對窻間琹陶然即<lb/>
枕席焉知古與今<lb/>
　　　暑雨過晚凉蟬聲落葉宛有秋意<lb/>
時雨陰復霽漸覺暑氣消野色將欲秋蟬聲逈蕭條白<lb/>
髪非故吾黄葉下今朝老懷空浩蕩往事若驚飈<lb/>
　　　外江老人詩<hi>并序</hi>
<pb n="KR4e0088_WYG_002-13a"/>
　龔海言越漸嶺之東二十里曰外江口乃進邑鄙也<lb/>
　近偶過其處荒村寂然遥望林中孤烟起遂穿逕至<lb/>
　其處見一老翁衡門之下童頂雪鬂古貌蒼顔於竹<lb/>
　間取衣迎客入坐問其姓曰劉問其年曰九十八矣<lb/>
　尋一老嫗逡巡而出方瞳長頥乃老翁之妻復問其<lb/>
　年又加於老翁葢百餘嵗也二子相見亦七十餘諸<lb/>
　孫皆蒼然曾𤣥雜侍羅膝前唯唯可念須臾出茗飲<lb/>
　客竟復脫衣挂竹上縛箒自若二子亦返舍結網諸<lb/>
<pb n="KR4e0088_WYG_002-13b"/>
　孫取魚飯客老翁勸餐語雖俚而意甚真酧荅之際<lb/>
　邈然若不知有人間事也余聞而歎曰若斯人者雖<lb/>
　功德不加于時名聲不昭于後夀考康寧長子老孫<lb/>
　亦休休焉有餘裕矣蘇長公嘗云山人多夀葢五藏<lb/>
　真氣不為五味鹽醯所奪信哉<lb/>
外江有山人幽居枕湖堧青山日對門山下有良田問<lb/>
其嵗幾何屈指殆百年老妻夀更過方瞳神烱然草屋<lb/>
八九間兒孫列曾𤣥湖中種荷芰園内收木綿桑麻緑<lb/>
<pb n="KR4e0088_WYG_002-14a"/>
野布榆栁清陰連取篠日縛箒網魚時得錢見客禮數<lb/>
簡鬖鬖雪埀肩葛衣偶一披旋復竹上懸須臾出新茗<lb/>
洗盞向客傳呼兒具盤飱粲粲錦鱗鮮勸客加飱飯語<lb/>
俚意甚䖍問客居何處客云漸嶺邊漸嶺我嘗到嵗月<lb/>
知幾遷城市多人事山中常晏眠不識府與司但願邑<lb/>
令賢前年賜束帛稽首戴堯天欲效康衢歌山野無詩<lb/>
篇松間吠乳犬草際卧烏犍雞栖日將暮暝色起蒼烟<lb/>
山頭月華白夕露凉涓涓頹然即衾枕翛翛若蛻蟬我<lb/>
<pb n="KR4e0088_WYG_002-14b"/>
聞客此語泠然身欲翾乃知寂寞濵有此長年仙何必<lb/>
烟霞外去問桃花源<lb/>
　　　次韻一本集杜句見寄<lb/>
山林氣蕭瑟颯爽凉飈起緬懷滄洲趣迢迢隔秋水衰<lb/>
容日益枯短髪還自理素懷玉壺冰敢謂凍連底昔玷<lb/>
蓬萊班忝紬金匱史出入承明廬遨翔綵雲裏夾座侍<lb/>
宸旒簾開宫扇啟九成鳯鳴韶兩觀雉層壘髙步接䕫<lb/>
龍傾心竭螻螘抱疾困沉綿歸來竟如此服食求金丹<lb/>
<pb n="KR4e0088_WYG_002-15a"/>
神仙𣺌何許誅茆傍江郭脩竹映清渚窻含梧葉風坐<lb/>
對芭蕉雨雖非諸葛廬頗似蘇公圃蛩響悲早秋蟬聲<lb/>
咽殘暑司空即王官六一思潁汝玉笥白雲深矯首瞻<lb/>
天宇<lb/>
貂蟬樹功勲疏爵公侯伯我獨事文翰於世寡才識<lb/>
驅馳四十年白首空自惜橋山隔紫烟蒼翠難再覿<lb/>
謝病遂歸休苦被形骸役時時倚孤松引領瞻天北<lb/>
幸爾托絲蘿數慰幽栖跡瓊章詩律清屐齒苔痕碧<lb/>
<pb n="KR4e0088_WYG_002-15b"/>
鬂顔各老蒼燈火思宿昔得諧今日讙免使遥相<lb/>
憶<lb/>
　　　凉夜理琴<lb/>
凉飇驅浮雲萬里天一碧逺響振寥廓林木聲槭槭開<lb/>
軒散幽襟坐延月華白抽琴理故曲操㺯輒間格山水<lb/>
有遺音悵然心不懌齋宫接清晏俯仰思宿昔矯首望<lb/>
鈞天泫然淚沾臆<lb/>
　　　暑中詠懐<lb/>
<pb n="KR4e0088_WYG_002-16a"/>
翳翳榆栁門幽栖遂閒情蠧簡掩殘編燕寢凄餘馨園<lb/>
林足生意城市多喧爭柔荑新緑遍好鳥對我鳴莘老<lb/>
任先覺尼父畏後生歸來幸無事松竹有餘清<lb/>
徂暑盛炎赫臨池愛清漣蕭蕭素絲短皦皦白紵鮮苕<lb/>
風飄翠羽林影悲𤣥蟬泠然逺響至黄落當我前人生<lb/>
匪金石流光如逝川頽齡思往日壯心非昔年<lb/>
故交日淪謝衰老天憗遺翛然緑樹間野服頗相宜賔<lb/>
客亦畏暑經旬故來稀獨臨清池上憺然忘是非遥海<lb/>
<pb n="KR4e0088_WYG_002-16b"/>
上明月幽林生夕霏人生穹壤間取適能幾時<lb/>
　　　村居秋興<lb/>
閒居南郭外水竹清且幽芳草被曲逕逺樹浮滄洲出<lb/>
門臨方沼欣然見魚遊賔客時一至燕談叙綢繆開樽<lb/>
共斟酌真率無獻酧日暮各自歸新月上林丘<lb/>
人生在衣食營營無時休江湖多風波隴畝幸有秋穉<lb/>
子雜讙笑老翁亦醉謳日暮載禾去柴車繞道周我獨<lb/>
困沉綿塊然何所求田野絶追呼卒嵗聊優游<lb/>
<pb n="KR4e0088_WYG_002-17a"/>
　五言律詩<lb/>
　　豫章十詠<lb/>
　　　西山逺翠<lb/>
萬古不改色千尋翠黛饒染空寒欲滴映日暖還飄窅<lb/>
窅猿啼暝翩翩鶴去遥望中天路近飛佩入烟霄<lb/>
　　　南浦飛雲<lb/>
南浦千年在滕王歌舞休江烟同漠漠潭影共悠悠不<lb/>
學化蒼狗長留伴白鷗朝朝與暮暮還送水東流<lb/>
<pb n="KR4e0088_WYG_002-17b"/>
　　　徐亭煙栁<lb/>
髙士去已久清風不可攀惟留數株栁長伴翠烟間陰<lb/>
連芳草碧色映古苔斑塵榻無人掃鳬鷖自往還<lb/>
　　　蘇圃春蔬<lb/>
湖上蘇公圃青青春雨餘何須抱甕灌自可帶經鋤獨<lb/>
客生涯足故人音問疎如何松逕裏今日有來車<lb/>
　　　鐵柱仙蹤<lb/>
非鐵亦非石屹然方沼中本因驅罔象謾說是鳬翁雞<lb/>
<pb n="KR4e0088_WYG_002-18a"/>
犬攜家逺蓬萊有路通千秋萬嵗後八索著神功<lb/>
　　　洪崖丹井<lb/>
聞有古仙客紫髯九尺軀浴丹洪崖井脫屣白玉壺碧<lb/>
蘚春陰合寒泉夜月孤不知千載後還飲雪精無<lb/>
　　　滕閣秋風<lb/>
帝子何年去城頭髙閣閒秋風起南浦夕照在西山蕭<lb/>
瑟青蘋末凄清紅蓼間酒闌歌舞散吹送綵雲還<lb/>
　　　東湖夜月<lb/>
<pb n="KR4e0088_WYG_002-18b"/>
月出海東頭澄湖百頃秋人家燈火靜漁艇釣絲收雲<lb/>
浸金波冷星揺素練浮徐亭與蘇圃清景復悠悠<lb/>
　　　章江曉渡<lb/>
江平新水濶月落澹烟横沙上人初集渡頭天已明青<lb/>
山開霽色白鳥度春聲舟檝無風浪何妨日送迎<lb/>
　　　龍沙夕照<lb/>
龍堆截復環隠映夕陽間落霞迷翠渚霽雪對青山津<lb/>
晚人爭渡林寒鳥獨還漁翁收網去幾箇釣舟閒<lb/>
<pb n="KR4e0088_WYG_002-19a"/>
　　　夜宿京口<lb/>
閘水聽無聲沉沉鐵甕城落帆先過壩繫榜得休程地<lb/>
擁南徐壯山連北固横如何今夜月還似故郷明<lb/>
　　　聞角<lb/>
銀漏初傳箭長河已挂城忽聞嗚咽弄總是别離情獨<lb/>
客驚秋盡他郷自月明燈花空有喜對酒不成傾<lb/>
　　　夜坐<lb/>
移席當脩竹開軒敞素屏夜分人已靜風入酒微醒促<lb/>
<pb n="KR4e0088_WYG_002-19b"/>
織悲清露飛螢送落星翛然絶塵想何必念郊坰<lb/>
　　　雨後<lb/>
急雨洗炎蒸空齋病骨醒華星粲遥漢明月瞰疎櫺客<lb/>
夢家千里蛩聲露一庭短檠應可問不用聚哀螢<lb/>
　　　題畫<lb/>
聞道稽山好千岩秀色分樹連秦望雨帆入鏡湖雲髙<lb/>
卧留安石能書憶右軍崇虚猶似昔還可問鵝羣<lb/>
　　　對酒效樂天體三首<lb/>
<pb n="KR4e0088_WYG_002-20a"/>
何處難忘酒離人思故鄉青山隨逺道白髪在髙堂絡<lb/>
緯庭前月蒹葭野外霜此時無一琖歸夢引愁長<lb/>
何處難忘酒芭蕉夜雨時罏烟殘翠裊漏水澁銅池窻<lb/>
下抛書勌樽前得句遲此時無一琖燈影獨離離<lb/>
何處難忘酒故人天一隅昨宵驚入夢今日喜收書楚<lb/>
水孤烟外吳霜落木初此時無一琖何以慰離居<lb/>
　　　長垣謁蘧伯玉墓<lb/>
衛昔多君子斯人實我師下車存篤敬寡過在知非荒<lb/>
<pb n="KR4e0088_WYG_002-20b"/>
隴一抔土髙情千載思至今伯玉里遺俗自熈熈<lb/>
　　　次韻胡學士春日陪駕遊萬嵗山十首<lb/>
鳯輦宸遊日祥雲夾道紅香風傳别殿飛翠繞行宫徑<lb/>
轉千岩合波迴一鏡空忽看鸞鶴起聲在半天中<lb/>
澗道蒼苔合房櫳繡戸分碧淙晴欲雨錦石煖生雲嘉<lb/>
樹千尋秀靈蒲九節芬廣寒宫闕近天語半空聞<lb/>
山春風日麗景物自多竒露濕竹間草泉侵松下岐落<lb/>
紅飄碎纈空碧罥遊絲登覽逢真境都忘足力疲<lb/>
<pb n="KR4e0088_WYG_002-21a"/>
古木藏幽洞深林映好花擷芳雲欲動涉澗路還賖春<lb/>
色浮瓊島晴光燿翠華誰如玉堂客八餅賜新茶<lb/>
雨晴山色好太液暖浮春遊鯉遥吹浪飛花近着人列<lb/>
筵深寵渥載筆煥絲綸願繼周南作騶虞詠至仁<lb/>
閣道雲為幄仙山玉作臺更無凡跡到只有異香來栁<lb/>
拂金輿度花迎寳扇開太平多樂事扈從得徘徊<lb/>
小山多勝槩傳勅更追遊碧靄浮空起清風似水流樹<lb/>
籠香殿古泉出畫橋幽何處聞天樂瓊林最上頭<lb/>
<pb n="KR4e0088_WYG_002-21b"/>
並立春風裏鶯聲逺度篁椀分金露碧石載紫瓊霜靈<lb/>
籟生岩壑流雲出洞房真成對圖畫樓閣倚青蒼<lb/>
玉梁凌漢逺朱榭入雲髙曲水含蒼霧孤峯聳翠鰲路<lb/>
迴經月殿賦就賜春醪盛事千年遇登臨豈憚勞<lb/>
仗外香風起飛花㸃繡羅柳陰啼翠鳥池曲泛蒼鵝歸<lb/>
路煙霞逈中天雨露多晚來歌吹發雲際轉纎阿<lb/>
　　　監中夜宿<lb/>
秋風灑竹枝凉氣入疎衣鶴背月中冷螢光雨後微紫<lb/>
<pb n="KR4e0088_WYG_002-22a"/>
垣當講席玉漏隔彤闈良夜清如許思親苦夢歸<lb/>
　　　題陳宗淵畫<lb/>
瀑布落雲端松杉六月寒攜琴曾有約涉澗不辭難野<lb/>
水無人渡青山獨坐看此中多逸興投老儗盤桓<lb/>
　　　清口驛<lb/>
夜度清口驛寥寥犬吠幽人家散墟落舟楫倚汀洲薄<lb/>
霧浮空起長河帶月流悲歌何處發不覺動離愁<lb/>
　　　登沛縣歌風臺<lb/>
<pb n="KR4e0088_WYG_002-22b"/>
璽綬歸秦土英雄泣楚垓金湯千里固社稷萬年開故<lb/>
老樽前舞朔風天際來髙歌激雲漢終古有層臺<lb/>
　　　髙唐道中<lb/>
行李飛蓬外鄉心落日時路遥憐馬困野曠覺車遲碧<lb/>
草寒烟色黄花夕露滋千年盻子冢獨起後人思<lb/>
　　　除夕<lb/>
客裏逢除夕燈前苦憶家不聞鳴爆竹寧復頌椒花鬢<lb/>
髪非春事風霜老嵗華一杯親隴酒涕淚隔天涯<lb/>
<pb n="KR4e0088_WYG_002-23a"/>
　　　晚眺<lb/>
束書辭薊北乘傳過山東帆送孤舟急河流百折通夕<lb/>
陽疎雨外寒草澹煙中無限詩人意何勞覔畫工<lb/>
　　　夜過吕梁<lb/>
亂石奔流處扁舟正急操月斜灘影落風勁鼔聲髙客<lb/>
枕驚殘夢郷心悚怒濤但令無險阻來往不辭勞<lb/>
　　　舟中雜詠用杜子美秦州詩韻<lb/>
平生真浪跡到處喜追遊美酒堪乘興清時不解愁鶴<lb/>
<pb n="KR4e0088_WYG_002-23b"/>
鳴淮甸月鴈别薊門秋莫道闗河晚山陽更少留<lb/>
逺乘青雀舫近俯碧雲宫宿霧依林薄清霜映月空暖<lb/>
傾鸚鵡酒寒怯舵樓風心似長淮水無時不向東<lb/>
水落山留跡潮囘岸擁沙望鄉勞客夢沽酒問人家天<lb/>
濶蒼鷹鷙風髙白鴈斜自慚才力薄詩就敢云誇<lb/>
鳴玉辭金闕南來能幾時舟行人事減水宿鴈聲悲驛<lb/>
近催程速詩成得句遲匏樽有清醑時復一中之<lb/>
憔悴縁多病深懐少日強俗情聲利重歸思道途長整<lb/>
<pb n="KR4e0088_WYG_002-24a"/>
珮趍鵷鷺看裘敝鷫鸘五雲新滿眼獨立向青蒼<lb/>
運際千年盛恩承一櫂歸不才孤世望報國念身微東<lb/>
去河流急南來樹影稀休文多病後不覺減腰圍<lb/>
承乏詞林日長趨玉陛間湛恩霑雨露歸夢涉河闗水<lb/>
落魚先蟄霜寒鴈未還他鄉逢故舊相對一開顔<lb/>
路逐淮南去人從薊北囘青山看漸近白鳥過還來候<lb/>
吏依沙立征帆背月開誰家烟霧裏風笛弄清哀<lb/>
楚州英傑地客路短長亭河水奔流濁淮山隔岸青髙<lb/>
<pb n="KR4e0088_WYG_002-24b"/>
歌慙白雪行李隠華星郤喜畊農足牛羊散滿坰<lb/>
河水自崑崙奔流萬派分朝宗終到海奉使舊尋源極<lb/>
目此時意聞歌何處村漁人事網罟骨肉老柴門<lb/>
凄凄漁唱晚歴歴鴈聲低澤國遥通海湖田半是泥帆<lb/>
懸風正北山逈日沉西萬里同煙火無人事鼓鼙<lb/>
隠隠烟中樹泠泠石下泉露筋當日事遺廟後人傳節<lb/>
挺青雲上神留緑水邊往來空悵望為爾輒悽然<lb/>
茅屋烟村裏漁人十數家磯頭魚在笱門外鷺翹沙濁<lb/>
<pb n="KR4e0088_WYG_002-25a"/>
酒深浮蟻扁舟小似𤓰不知江月落和醉卧蘆花<lb/>
舟度淮南境迢迢水接天有懷鵷序入不待鴈書傳共<lb/>
載人如玉相酧酒似泉此時心一寸飛墜五雲邊<lb/>
黄葉凋疎後滄波窅靄間天寒鴻在渚日落鳥歸山桂<lb/>
樹知何處仙翁去不還丹砂如可問寧復髩絲斑<lb/>
湖水𣺌無際霜天鴈呌羣畫船都載酒清興浩凌雲風<lb/>
月漁樵得烟波鷗鷺分此中有幽趣不許俗人聞<lb/>
維揚江上路冬日好風光逺樹猶青幄居人多畫牆醉<lb/>
<pb n="KR4e0088_WYG_002-25b"/>
忘身是客坐憶玉為堂望望蓬萊近毋勞縱目長<lb/>
共駕扁舟去相傳逺客歸江雲低度影山月淨流輝且<lb/>
傍鷗羣宿應憐蟢子飛金盤㵼瑶露取醉敵霜威<lb/>
正是車書㑹何曾道路難月涵江影靜風落葉聲乾玉<lb/>
醑春容暖青綾夜色寒吳郎詩句好俊逸許登壇<hi>給事中吳</hi>
<hi>登</hi>
白髪隨年長丹心益自知超宗慙鳯翮子美念熊兒蒲<lb/>
質堪多病神樓乏上池歸來對樽酒細看菊花枝<lb/>
<pb n="KR4e0088_WYG_002-26a"/>
　　　寄湯得中二首<lb/>
故人居海上花竹繞幽栖水檻晨呼鴨風簷晚祝雞客<lb/>
來樽有酒歌罷醉如泥謾說書連屋書籖總懶題<lb/>
吏隠海東頭閒情付狎鷗公孫生好飲子産謾多憂掃<lb/>
石頻題句看山獨倚樓遥知相憶處月色滿神州<lb/>
　　　望諸君墓<hi>在良鄉縣治南三里</hi>
髙丘枕長坂弔古起遐思義感先王重書存烈士悲落<lb/>
花縈碧草幽樹語黄鸝欲問當年事盧溝有斷碑<hi>近盧溝堤</hi>
<pb n="KR4e0088_WYG_002-26b"/>
<hi>決聞役夫輿墓碑築堤恐後無徵故末句識之</hi>
　　　送王處敬赴交阯僉事<lb/>
拜命出朝端重峩豸角冠花驄萬里去霜鶚九秋搏海<lb/>
霧連山濕蠻雲蓄雨寒莫言風土異須使逺人安<lb/>
　　　題鑑湖圖<lb/>
昔聞鏡湖美今向畫圖看百里晴空映千峰秀色攢荷<lb/>
花明月曉鷗鳥白雲寒投老尋狂客扁舟興未闌<lb/>
　　　寄士竒學士<lb/>
<pb n="KR4e0088_WYG_002-27a"/>
同是侍經帷三年語笑違病來歸夢數老去故人稀目<lb/>
暗時揩眥身癯日翦衣相思意無限都逐鴈南飛<lb/>
　　胡學士山居八詠<lb/>
　　　芳洲春草<lb/>
聞說芳洲上春來生意多微風交逺翠細雨漲滄波徑<lb/>
没人稀到泥香燕屢過康成讀書處碧帶晚烟和<lb/>
　　　竹塢雲林<lb/>
脩竹藏深塢白雲生逺林雨晴添暖翠月澹度秋陰野<lb/>
<pb n="KR4e0088_WYG_002-27b"/>
老頻攜客幽人獨鼓琴何時來掃石相對一開襟<lb/>
　　　滄江烟雨<lb/>
𣺌𣺌滄江上冥冥烟雨來幾家茆屋掩一箇釣船囘岸<lb/>
花紅欲放沙鳥白相偎薄暮明霞出清風掃霧開<lb/>
　　　玉山泉石<lb/>
白石何齒齒流泉亦涓涓泉聲寒作雨石氣暖生烟把<lb/>
釣溪邊去看雲窻下眠鹿麋相見孰來往草堂前<lb/>
　　　石屋晴瀾<lb/>
<pb n="KR4e0088_WYG_002-28a"/>
幽居隣石屋碧水漲晴瀾淨蹙縠紋細清同練影寒文<lb/>
章含露藻氣勢壓風湍幾度攜笻去臨流不厭看<lb/>
　　　墨潭秋月<lb/>
夜深潭影黒秋淨月華明游女珠頻弄潛蛟卧不驚蘇<lb/>
公赤壁賦杜老渼陂行千載神交處髙吟興共清<lb/>
　　　螺岡晚照<lb/>
暮色蒼蒼起螺岡斂夕暉樹林初晻靄彩翠忽霏微川<lb/>
暝漁樵去村深鳥雀歸誰家事機杼燈火出柴扉<lb/>
<pb n="KR4e0088_WYG_002-28b"/>
　　　芙蓉寒雪<lb/>
千疊芙蓉秀朝來玉削成風泉寒有韻陰壑凍無聲學<lb/>
士龍團貴仙人鶴氅輕長林書屋下課誦到天明<lb/>
　　　雨雪中獨坐懷楊學士士竒二首<lb/>
獨坐聽春雨蕭然興味孤病多親藥裹睡少閉茶罏未<lb/>
了三生夢惟存一字符故人在深巷相過畏泥塗<lb/>
雨止雪復作珊珊聽瓦鳴爐存氊罽暖冰薄硯池清喜<lb/>
得青春至驚添白髪生共傳楊子宅山藥勝黄精<lb/>
<pb n="KR4e0088_WYG_002-29a"/>
　　　寄示從子旭<lb/>
記得分攜處夕陽明畫船含情望天末洒淚别江邊為<lb/>
客嗟吾逺承家賴汝賢步兵詩句苦喜有阿咸傳<lb/>
　　　試問堦前菊五首<lb/>
試問堦前菊花開何太遲秋容非老圃晚興似東籬已<lb/>
是重陽後那堪夕露滋鵝翎與鶴頂莫遣一時披<lb/>
試問堦前菊何能獨傲霜不隨春競秀直到晚騰芳采<lb/>
采衣襟潤盈盈金玉相病來長廢酒對爾興難忘<lb/>
<pb n="KR4e0088_WYG_002-29b"/>
試問堦前菊何如陶令家門無五株栁坐對一庭花寂<lb/>
寂秋將盡蕭蕭鬂已華幾時歸故里穉子引柴車<lb/>
試問堦前菊南陽近若何花開金布地葉落翠浮波黄<lb/>
髪人多夀華軒客少過自憐纒末疾安得起沉疴<lb/>
試問堦前菊湘潭秋已殘靈均去不返騷客竟誰䬸花<lb/>
老青山暮叢疎白露漙傳芭還代舞姱女不勝寒<lb/>
　　　代菊荅五首<lb/>
衆卉凋零後孤芳勿訝遲託根依廣砌毓秀勝疎籬秪<lb/>
<pb n="KR4e0088_WYG_002-30a"/>
恐嚴霜至頻煩細雨滋嵗寒無剪伐不自歎離披<lb/>
日精鍾秀氣故自傲風霜晚節甘同固春葩不共芳每<lb/>
煩騷客詠長得逸人相老向軒墀下栽培詎可忘<lb/>
昔日柴桑里獨憐徵士家牽衣從穉子隨處看幽花把<lb/>
酒秋山淨餐英夕露華陶然乘醉後策杖不將車<lb/>
有酒不暢飲人生能幾何既無籛老術空羡菊潭波嵗<lb/>
久荆榛雜山空樵牧過黄精同服餌亦足愈寒疴<lb/>
洞庭風力勁草木半摧殘逐客傷秋盡初英向夕餐凄<lb/>
<pb n="KR4e0088_WYG_002-30b"/>
凄霜未降厭厭露先漙澤畔行吟處魂消衣袂寒<lb/>
　　　積雪<lb/>
積雪照虚堂塵消几席光體寒添褐重炕暖煮茶香舊<lb/>
字無人問新醅待客嘗梅花開處逺衰鬂老何郎<lb/>
積雪覆牆陰天寒氣轉深室虚瓶貯粟藥盡槖無金對<lb/>
酒長妨飲消愁只苦吟伏生經欲授誰解口傳音<lb/>
積雪暎窻明浮雲陰復晴硯冰輕欲解庭樹凍含聲得<lb/>
食烏頻下需芻馬屢鳴孫康書久廢頭白媿無成<lb/>
<pb n="KR4e0088_WYG_002-31a"/>
積雪壓檐端風飄墜藥欄不愁萱帶折祗恐菊根殘麥<lb/>
漬宜三白氊寒老一官病軀猶强起肯作卧袁安<lb/>
　　　病中秋思八首<lb/>
流年如逝水白日去堂堂爽氣今朝入秋風昨夜凉候<lb/>
鴻離紫塞栖燕别雕梁儗續閒居賦潘郎鬂已蒼<lb/>
伯勞鳴未休大火又西流鷙翮搏空急螢光傍戸幽仲<lb/>
宣長作客宋玉獨悲秋抱疾不能賦何能更倚樓<lb/>
秋風起蘋末秋意日蕭然蛩泣蒼苔露蟬愁碧樹煙青<lb/>
<pb n="KR4e0088_WYG_002-31b"/>
氊遺故物白首事陳編却憶東湖上埀楊老釣船<lb/>
已是經年疾歸休未得休槖金渾有限藥餌只空投向<lb/>
秀山陽笛袁宏月夜舟故人何處在無復少年遊<lb/>
逺樹金飈動髙天玉露凉豆花披草徑梧葉下銀牀野<lb/>
際寒煙澹山連夕照長誰家砧杵急過鴈不成行<lb/>
未及重陽節晨興已覺寒雨侵燒藥竈風折護花欄暫<lb/>
飽雕胡飯長吟苜蓿盤近聞禾黍熟頗得老懷寛<lb/>
暮天揺落逈山色有無中籬槿含花紫池蓮墜粉紅江<lb/>
<pb n="KR4e0088_WYG_002-32a"/>
清波湧練雲淨月流空閨中倚虚幌老病念衰翁<lb/>
秋雨催寒早秋霜著物殘天髙雲影澹樹老葉聲乾白<lb/>
髪憑誰染黄花只獨看杜陵笑彭澤却自嘆儒冠<lb/>
　　　雨後詠懷四首<lb/>
絶無人迹到一室淨纎塵樹老風梢折階寒露菊新少<lb/>
陵悲舊雨尼父嘆孤隣吾衰竟如此吾道未憂貧<lb/>
日上風檐靜蜘蛛綴網絲緑埀依檻草紅落過牆葵卧<lb/>
疾妨賢久懷恩報國遲素餐新謝緑菰米雜粳炊<lb/>
<pb n="KR4e0088_WYG_002-32b"/>
秋雨一畨過秋風轉覺清捲簾黄葉落倚杖白雲生學<lb/>
省虚官署郷書計客程砧聲何處發偏動老夫情<lb/>
抱疾形容改無情嵗月忙草深栽藥圃人老讀書床洲<lb/>
渚蒹葭白山林橘柚黄幾時笻竹杖去踏釣魚航<lb/>
　　　送陳文璧赴石首知縣<lb/>
杪秋辭闕下千里赴荆州桃李迎潘岳蒹葭惜夏侯酒<lb/>
酣青雀舫霜重黒貂裘民事須勤恤功名起壯猷<lb/>
　　　送周庸節赴鎮蠻通判<lb/>
<pb n="KR4e0088_WYG_002-33a"/>
拜命為通守迢迢赴鎮蠻聰明敷政易撫字得宜難漲<lb/>
海春風逺山雲曉日寒比來多計吏毋惜報平安<lb/>
　　　不寐<lb/>
病久渾無寐更闌氣轉凄露寒蛩響歇月落鴈聲低老<lb/>
厭身為患魂銷夢欲迷篋中袍笏冷空自聽朝雞<lb/>
　　　喜秋<lb/>
黍稷聞皆秀雞豚喜漸肥野人能足食游子憺忘歸雨<lb/>
後夕陽好風前秋葉稀沈郎多病久一任減腰圍<lb/>
<pb n="KR4e0088_WYG_002-33b"/>
　　　感秋<lb/>
雨脚疎還密雲頭暝復開殘蟬辭夏去一鴈送秋來白<lb/>
髪人空老青雲心已灰閨中刀尺冷砧杵又相催<lb/>
　　　昨承召命以末疾不能行感激追賦此<lb/>
老病新看鏡形容太瘦生昨孤前席召只益負暄情白<lb/>
髪千莖短丹心一寸明玉堂天上近終日綵雲横<lb/>
　　　東里學士攜酒肴就菊對酌賦此酧寄<lb/>
雨晴風正急霜葉下紛紛黄菊澹秋色青山深暮雲芳<lb/>
<pb n="KR4e0088_WYG_002-34a"/>
樽攜共酌獨客慰離羣臨别不知醉醒來夜已分<lb/>
　　　題子昻枯木竹石<lb/>
碧海珊瑚樹晴窻彩鳯翎紫苔封琬琰翠袖倚娉婷秋<lb/>
色淡華屋凉風生畫屏玉堂歸老日松雪灑餘馨<lb/>
　　　甲辰初度前一夕夢先妣製春衣儼奉二桃甚<lb/>
　　　　喜<lb/>
三十失老親常逢夢裏真劬勞初度日慚愧百年身白<lb/>
苧春衣潔紅桃露顆新怳然瑶島上相對喜津津<lb/>
<pb n="KR4e0088_WYG_002-34b"/>
清夜夢慈闈適臨初度期桃從瑶圃獻身逐綵雲飛無<lb/>
復慈烏哺尚憐游子衣平生愛少子多病負春暉<lb/>
　　　賦歸二首<lb/>
謝病賦歸休官河幾易舟水平帆力緩風細櫓聲柔豹<lb/>
每藏山霧狐猶念首丘有懷疎傅達不為子孫謀<lb/>
昔日乘傳去今年乘傳還從教妻子笑落得鬂毛斑讀<lb/>
易方知損休官始得閒有懷向平達老去入名山<lb/>
　　　過揚州<lb/>
<pb n="KR4e0088_WYG_002-35a"/>
千載繁華地青山今古同樓臺明月在歌舞綵雲空草<lb/>
没雷塘路花殘隋苑風經過求古迹人事苦悤悤<lb/>
　　　過南京三首<lb/>
扈從身猶健歸來髪已皤山圍形勝地風湧大江波昔<lb/>
侍金鑾晏今乘畫舫過孝陵松柏茂雲際鬱嵯峨<lb/>
謬忝司成席逡巡二十年束書頻北上謝病獨南還一<lb/>
寸丹心在千花紫誥鮮長陵望益逺老淚落澘然<lb/>
金水繞龍河春風澹緑波舉頭瞻日近撫已受恩多不<lb/>
<pb n="KR4e0088_WYG_002-35b"/>
負青山約猶懷紫陌珂龍盤與虎踞卜世萬年過<lb/>
　　　遊白鹿洞詩三首<hi>并序</hi>
　閏七月二十日舟抵南康風阻明日偕正安侍講汝<lb/>
　申僉憲廣文譚原福司訓黄楚章國子生蒲詢同為<lb/>
　白鹿之遊訪昔賢之遺蹤挹流風於百世俯仰之際<lb/>
　不勝嘅然諸公剪茆刜薉同薦芳酌退就風泉雲壑<lb/>
　之間觴詠而還暢一時之雅懷酧平生之夙志遂賦<lb/>
　短述以紀勝遊<lb/>
<pb n="KR4e0088_WYG_002-36a"/>
騎從金笳發肩輿畫㦸開路穿芳草逕山倚白雲隈秋<lb/>
色淨如洗晴嵐翠作堆昔賢遺教在尋訪洞中來<lb/>
路入匡山裏遥遥五老峯縁崖披緑草涉澗轉蒼松野<lb/>
果經時落嵐煙積處濃平生林壑興今日得從容<lb/>
訪古求精舍縈迴石洞幽何人今養鹿有客昔騎牛雲<lb/>
谷千年境風泉萬壑秋剪茆薦芳醑勝友喜同遊<lb/>
　　　過樅陽留題二首<lb/>
畫舫朝天去經過訪舊遊青山只如此華髪已堪羞陶<lb/>
<pb n="KR4e0088_WYG_002-36b"/>
侃樅陽日潘郎花縣秋兒童應不識父老獨能留<lb/>
昔忝桐郷令曾鳴單父絃重來新物色不改舊山川往<lb/>
事從人説虛名愧我傳司農今已老白首益蕭然<lb/>
　　　次韻荅吳司業<lb/>
京國分攜後江湖嵗月餘鄭䖍家少粟𤣥晏架多書為<lb/>
託金蘭重休嫌音問疎茂陵秋色老多病愧相如<lb/>
　　　九月二十六日拜謁長陵<lb/>
葢世英雄主恢𢎞事業多南分交阯郡北控斡難河玉<lb/>
<pb n="KR4e0088_WYG_002-37a"/>
帳鑾輿逺神宫紫翠羅小臣瞻拜處有淚落山阿<lb/>
　　　拜謁獻陵<lb/>
學富千秋日龍飛萬國春重華生濬哲大業秉經綸每<lb/>
切勤民志深懷守位仁老臣違執紼抆淚向蒼旻<lb/>
　　　曉出昌平<lb/>
曉出昌平縣含悽别二陵清霜横塞草旭日上雲屏野<lb/>
水冰花白孤村霧氣青軍都當直北寒早樹先零<lb/>
　　　留寓通州<lb/>
<pb n="KR4e0088_WYG_002-37b"/>
獨坐轉岑寂他郷留未歸疾風聲獵獵寒日影輝輝火<lb/>
冷鑪煙歇茶香酒力微天時與人事相值輒相違<lb/>
　　　楊少傅士竒自京以詩惠酒肴隨韻賦荅<lb/>
衰疾事朝謁遲留不忍離恩深明主眷義重故人思螘<lb/>
醖分官甕羔肩侑客炊金鑾登宰輔白首愧儒師<lb/>
　　　黄少保用楊少傅韻亦以詩惠酒肴賦答<lb/>
十載重相見那堪又别離空梁殘月夢春樹暮雲思輒<lb/>
拜分甘惠終非接淅炊太原閔仲叔口腹媿為師<lb/>
<pb n="KR4e0088_WYG_002-38a"/>
　　　曾學士亦用楊少傅韻以詩惠肴麫賦答二首<lb/>
老辭天上去故舊歎分離短述頻煩和殘燈獨繫思冰<lb/>
俟春來解薪難雪後炊白頭孤世望慚愧作人師<lb/>
張叔蒙恩澤江淹賦别離玉堂千里夢丘首百年思樹<lb/>
對冰花結甑非埃墨炊養心惟寡欲鄒孟是吾師<lb/>
　　　立春後三日楊少傅勉仁惠節物賦答<lb/>
瓦隴雪俱消東風入戸飄河冰將解凍野樹不鳴條勝<lb/>
裏金花重釵頭綵燕嬌青山與緑水相憶思迢迢<lb/>
<pb n="KR4e0088_WYG_002-38b"/>
　　　通州除日<lb/>
衰病身先老淹留嵗又除桃符循度索竹葉漬屠蘇樽<lb/>
俎人情好風霜客思孤官河冰已解傳發儗旋艫<lb/>
　　　月夜<lb/>
已是逢人少那堪夜更幽水光清不凍月色冷如秋未<lb/>
熟還家夢旋登過驛舟經由雖快意老病却宜休<lb/>
　　　新安舟中望下邳見歸鴈鴛鴦<lb/>
一棹隨流水孤城望下邳沙寒殘雪在山逺夕陽遲鴻<lb/>
<pb n="KR4e0088_WYG_002-39a"/>
鴈知時節鴛鴦不别離老夫行已久計日定歸期<lb/>
　　　夜過小孤<lb/>
一柱中天起扁舟雙櫓鳴月籠山影靜風帖浪紋平蕩<lb/>
漾星河動凄迷煙霧横更闌過彭澤問驛是龍城<lb/>
　　　雨中發彭澤驛<lb/>
江平風不起一棹泝中流坐對桃花雨行逢杜若洲老<lb/>
方知靜樂病豈為身謀不見陶元亮閒情付狎鷗<lb/>
　　　江上二首<lb/>
<pb n="KR4e0088_WYG_002-39b"/>
歸到西江上扁舟若汎槎青青香附草的的野棠花斷<lb/>
岸幾千尺孤村三兩家水生魚正美飽飯試新茶<lb/>
解纜雨初晴覺來聞鳥鳴江雲飛不斷岸草没還生欲<lb/>
向洪崖住誰同洛社盟獨憐鷗泛泛相對兩忘情<lb/>
　　　幽栖<lb/>
避喧南郭外地僻稱幽栖樹色參天起花枝入戸低風<lb/>
雲時變化隴畝自東西隣曲經過少陰陰竹覆堤<lb/>
　　　暮春口號五首<lb/>
<pb n="KR4e0088_WYG_002-40a"/>
村村農事急好雨不愆期蠶起桑初長鶯啼花已稀夢<lb/>
中隨物化詩裏送春歸寡欲無榮辱忘言絶是非<lb/>
鄉人皆力作稼穡願年豐野水日無際浮雲時復空誰<lb/>
能拜床下我獨戀丘中花間蜂與蝶各自領春風<lb/>
臨鏡理衰鬂蕭疎雪一簪加餐惟糲飯策杖散幽襟藹<lb/>
藹花埀榭森森笋出林物生各成性人事苦經心<lb/>
雨霽曉風清春鳩幾處鳴落花粘屐齒飛絮拂簷楹徐<lb/>
孺湖邊宅龎公隴上耕吾猶逐人事時復有逢迎<lb/>
<pb n="KR4e0088_WYG_002-40b"/>
安得名山去追尋向子平煙霞無俗跡林壑遂幽情大<lb/>
藥終難就衰顔或可更長鑱與短褐採藥過餘生<lb/>
　　　正月五日食新<lb/>
老病安田里偏於藥裹親昔年愁不臘今日喜嘗新止<lb/>
酒同元亮躬耕愧子真農書占嵗稔薺菜見初春<lb/>
　　　春興四首<lb/>
門外草萋萋東西路欲迷鶯捎穿樹蝶燕拾落花泥深<lb/>
翠籠長薄流雲度碧溪獨攜笻竹杖不覺過橋西<lb/>
<pb n="KR4e0088_WYG_002-41a"/>
墟里人烟少茆茨八九家杜鵑啼夜月鸂鶒下晴沙江<lb/>
海空遺夢園林半落花病來長廢飲對客只烹茶<lb/>
帶雨教移樹分畦學種蔬漢陰勞灌溉栗里費耕鋤看<lb/>
竹時呼鶴臨淵不羡魚芭蕉舒緑扇髙暎碧窻虚<lb/>
地僻幽栖處有時聞馬嘶每勞京國使常過杜陵溪逕<lb/>
轉蒼苔滑門臨緑樹齊相看忘野逸旋復惜分攜<lb/>
　　　池館二首<lb/>
池館寂無塵翛然物外身已知生是幻一任老隨人暑<lb/>
<pb n="KR4e0088_WYG_002-41b"/>
去園林淨秋來月露新平生耽逸趣始得遂吾真<lb/>
池館寂無喧清風水竹村牛羊閒遍野鳥雀動成羣碧<lb/>
樹初黄葉青山半白雲悠然墟里外秋色淨衡門<lb/>
　　　元夕憶舊<lb/>
雲澹月朦朧人喧古廟中山林無故舊燈火聚兒童宫<lb/>
闕鰲峰起星河鳯輦通奉陪思宿昔錫宴萬民同<lb/>
　　　春雨述懷<lb/>
老疾交遊少幽栖童僕親社前猶似臘雨裏不知春淺<lb/>
<pb n="KR4e0088_WYG_002-42a"/>
薄虚郷論蕭條愧國賔詩書空滿架問字竟何人<lb/>
　　　寄于御史謙<lb/>
一别又三年長懷按部賢繡衣還闕下黄髪泣江邊行<lb/>
李惟霜簡清風滿畫船老夫前太史彤管記遺編<lb/>
　　　久雨喜晴明日立夏<lb/>
一月厭雨聲忽逢今日晴春從花上去風過竹間清睡<lb/>
美新茶熟身閒野服輕近來多坦率客至倦逢迎<lb/>
　　　雨夕偶書<lb/>
<pb n="KR4e0088_WYG_002-42b"/>
碧樹西風動虚堂暑氣收砧聲孤枕雨蛩響一庭秋挂<lb/>
席江湖逺忘言簡冊休豐年多樂事擊壤遍林丘<lb/>
　　　秋興四首<lb/>
郭外烟塵淨林間風日清罷琴看鶴舞倚杖聽蟬鳴稍<lb/>
得園池趣已忘兒女情玉堂遺舊夢白髪送餘生<lb/>
數日新秋雨蒙蘢竹樹交世縁雖未了塵事已全抛黄<lb/>
葉隨風下清砧帶月敲何時同李白五老結雲巢<lb/>
西風吹雨過江郭逈清幽不歎交遊少喜聞禾稼收暗<lb/>
<pb n="KR4e0088_WYG_002-43a"/>
蛩莎草暮殘蝶豆花秋野服心如水蕭條老一丘<lb/>
水天同一碧秋色淨江山歸燕翩翩急浮鷗箇箇閒虚<lb/>
懷遊物外隨分在人間却笑樓船客如何去不還<lb/>
　　　春日村居四首<lb/>
春興渾無賴詩篇亦漫吟老來安散逸年少憶登臨碧<lb/>
草萋萋發浮雲忽忽陰洪崖好山水悵望隔幽尋<lb/>
今年六十八白髪奈渠何風雨連朝夕烟霞深薜蘿交<lb/>
游天上逺人事眼前多清江與碧嶂欲往竟蹉跎<lb/>
<pb n="KR4e0088_WYG_002-43b"/>
浩浩東風起微茫曉日寒老翁鳩社米穉子送春盤齒<lb/>
痛常妨飲花開竟懶看兒孫日一至聊復慰衰殘<lb/>
鳥鳴時雨霽微物亦欣然江山空有待物色為誰妍傍<lb/>
樹安魚釣開窻理蠧編已諳蕭散趣不必更求田<lb/>
　　　獨吟二首<lb/>
幽懷每不愜何處可登臨芳甸隔春雨浮雲留夕陰山<lb/>
林安石興江海子牟心此意同誰語沉綿只獨吟<lb/>
樗櫟材虚拱桑榆景已殘天涯春色逺窻下雨聲寒獨<lb/>
<pb n="KR4e0088_WYG_002-44a"/>
自空𤣥守何人問字難薔薇花又發却笑酒杯乾<lb/>
　　　江村早秋露坐即事<lb/>
翳翳景將入凉風生夕襟暗蛩連野逕驚鵲繞疎林已<lb/>
與交游息都無俗事侵杜陵空老大短髪不勝簪<lb/>
林梢纎月白江上晚風清禾黍千家聚梧桐一葉驚銀<lb/>
河埀緑野瑶露㵼金莖宋玉雖能賦都無少日情<lb/>
　　　有秋二首<lb/>
頹齡淹困疾却喜見豐年露積村村穫官租疊疊蠲牛<lb/>
<pb n="KR4e0088_WYG_002-44b"/>
羊連下澤鴈鶩際平川本自無桴鼓幽居且熟眠<lb/>
太平本無象有象在田疇禾黍聞皆熟雞豚散不收池<lb/>
塘梧葉雨籬落豆花秋樂嵗人歡聚熈然不外求<lb/>
　　　癸丑元日試筆<lb/>
儵忽驚年換衰頽喜見春逢迎吾已老經過客來頻雪<lb/>
壓塵氛淨花含雨露新却思供奉日恩禮倍精神<lb/>
頹齡躋七十世謂古來稀禮俗多從簡塵勞久息機春<lb/>
前雲黯澹雪後雨霏微却憶少年日看人扶醉歸<lb/>
<pb n="KR4e0088_WYG_002-45a"/>
　　　驚蟄夜大風雪落驚寢<lb/>
急霰灑窻紙飈風翻竹枝劃然衾覺冷正是夢醒時曉<lb/>
起瓦皆白春囘花不知老來肌骨瘦無那被寒欺<lb/>
　　　題包希魯祖母送學延望圖<lb/>
髫齔憐兒幼詩書仰母慈過橋分野色極目送春暉座<lb/>
右陳情表窻前故杼機試看圖畫裏淚落老萊衣<lb/>
　　　池上納凉<lb/>
徂夏暑方盛已聞寒蟬鳴風揺水花碧日落林影清虚<lb/>
<pb n="KR4e0088_WYG_002-45b"/>
懷散煩鬱獨坐念平生入夜羣動息池塘惟月明<lb/>
　　七言律詩<lb/>
　　　二月一日早朝<lb/>
曈曨初日曙光遥鐘鼓聲傳下九霄萬國衣冠趨象魏<lb/>
兩階干戚奏箾韶天清華葢雲中見風細罏煙仗外飄<lb/>
朝出金門還北望鍾山蒼翠正岧嶤<lb/>
　　　祕閣書事簡同志<lb/>
祕閣清嚴接觀臺九重佳氣護蓬萊宫牆樹近鶯聲度<lb/>
<pb n="KR4e0088_WYG_002-46a"/>
金水芹香燕子來行傍朱闌吟細雨坐分瑶席絶浮埃<lb/>
太平無事多休暇忝列詞林愧不才<lb/>
　　　華葢殿讀巻放進士榜<lb/>
御前讀巻重掄材香動紅雲寳扇開銀燭光深傳刻漏<lb/>
玉階班列總瓊瑰深慚染翰依宸極况復承恩接上台<lb/>
闕下兩行陳法樂遥迎金榜自天來<lb/>
　　　元夕侍宴<lb/>
風清華月麗晴空湛露筵開聖澤濃燈火遥連丹闕外<lb/>
<pb n="KR4e0088_WYG_002-46b"/>
蕭韶只在綵雲中九重瑞靄浮金雀萬樹銀花粲玉虹<lb/>
光禄傳宣催進酒烏紗都映醉顔紅<lb/>
　　　閱子棨行巻<lb/>
扈駕從容上北京東風千里馬蹄輕行宫日暖花爭發<lb/>
御路塵清草正生烏㡌趨朝晨載筆紅旗分隊晚催營<lb/>
歴觀巻裏多佳製端有才華壓長卿<lb/>
　　　禁中對雪次韻<lb/>
晝漏沉沉禁苑清苑中飛雪入簾輕天低玉樹連雙闕<lb/>
<pb n="KR4e0088_WYG_002-47a"/>
風送瓊花下五城紫鴈聲驚寒信早白鵝影落凍雲平<lb/>
晚來同出金門道光暎西山眼倍明<lb/>
　　　次韻仲熈侍講元夕侍宴<lb/>
黄繖髙張寳扇開教坊初進鼔如雷星移珠斗雲中下<lb/>
鼇戴仙山海上來歡宴稀聞傳夕漏遊觀總喜到春臺<lb/>
侍臣獨有金閨彦即席裁詩不待催<lb/>
馳道金輿駕六龍鳴鑾遥下五雲中呈來綵隊香飄席<lb/>
聽徹清歌月轉空樹擁蓬萊浮暖翠花含火齊照春紅<lb/>
<pb n="KR4e0088_WYG_002-47b"/>
聖恩浩蕩深如海嵗嵗年年樂未窮<lb/>
　　　六月十日迎詔<lb/>
天書遥降自臚句五色雲隨使者車裊裊雞竿懸象魏<lb/>
亭亭鳯葢簇龍輿黄沙部落提封逺紫塞氛埃汛掃餘<lb/>
早晚王師歸振旅千官仗外擁瓊琚<lb/>
　　　朝囘喜雪即事<lb/>
闕下朝囘散錦韉窻前獨坐擁吟氊一罏松火春生席<lb/>
萬㸃璚花雪滿天臘蟻泛甌傾緑醑香貍載俎割紅鮮<lb/>
<pb n="KR4e0088_WYG_002-48a"/>
微才碌碌嗟無補飽食徒令愧俸錢<lb/>
　　　和胡學士扈從獵陽山<lb/>
曉隨萬乘出城東列校分屯部伍同雲裏六龍移綵仗<lb/>
風前一鴈落彤弓露凝松柏埀埀白日暎旌旗獵獵紅<lb/>
遥見下綏傳令發將軍飛騎總英雄<lb/>
　　　和胡學士扈從再獵武岡<lb/>
武岡蒼翠鬱岧嶤日上千林曙色遥馳道鳴鑾聞澗谷<lb/>
期門立表近雲霄角弓飛鏑寒偏勁獵火依山晚更燒<lb/>
<pb n="KR4e0088_WYG_002-48b"/>
萬騎前頭笳鼓發長歌吉日喜聨鑣<lb/>
霜清輦路淨無塵甘露凝珠萬樹春曠野飛鷹騰獵騎<lb/>
行宫舉㧘錫詞臣仲冬大閱昭時典此日三驅仰帝仁<lb/>
莫道角端曾應瑞中山今已見麒麟<lb/>
　　　端午東内擊踘射栁應制<lb/>
鑾輿親御日華東令節凉生苑樹風列綵分明人似玉<lb/>
流珠飛鞚馬如龍讙呼共贊超騰疾揮霍爭看變化工<lb/>
合樂開筵歌在鎬蔥蔥佳氣五雲中<lb/>
<pb n="KR4e0088_WYG_002-49a"/>
　　　　右擊踘<lb/>
青絲為鞚錦為韉萬騎騰驤過御筵花暎烏紗簪綵勝<lb/>
箭飛金鏑發鳴絃插青矗矗分行逺剪白欣欣得意先<lb/>
宫錦賜來覃沛澤嵩呼聲徹九重天<lb/>
　　　　右射栁<lb/>
　　　九日登髙賜宴應制<lb/>
玉帳無塵輦路清山開圖畫壯神京黄花浥露迎丹仗<lb/>
錦樹籠霞映綵旌萬里闗河秋色淨中天鑾輅日華明<lb/>
<pb n="KR4e0088_WYG_002-49b"/>
時巡幸際豐年樂錫宴髙岡荷聖情<lb/>
　　北京八詠<lb/>
　　　居庸疊翠<lb/>
雄闗積翠倚岧嶤碧樹經霜葉未凋萬里風烟通紫塞<lb/>
四時雲霧近青霄層城窅靄山連雉絶磵霏微石作橋<lb/>
南北車書今混一行人來往豈辭遥<lb/>
　　　玉泉埀虹<lb/>
山前樹底碧迢迢試問源頭出處遥斜落石梁疑飲澗<lb/>
<pb n="KR4e0088_WYG_002-50a"/>
逺趨滄海欲吞潮聲從夜雨添來急影逐晚風吹不消<lb/>
太液池邊春似錦緑波長帶翠烟飄<lb/>
　　　太液晴波<lb/>
畫橋鳬鴈動春聲波散寒煙日正晴遊鯉暖依芳藻出<lb/>
飛花時拂緑漪輕好同榮水浮龍馬不比昆明隠石鯨<lb/>
幾度天瓢分㵼出甘霖到處濟蒼生<lb/>
　　　瓊島春雲<lb/>
萬嵗山髙玉作臺卿雲埀彩畫圖開九重天上從龍起<lb/>
<pb n="KR4e0088_WYG_002-50b"/>
太液池頭伴鶴囘松靜晚煙同縹緲花深晴影共徘徊<lb/>
何須更說蓬萊境不是飛仙不看來<lb/>
　　　薊門烟樹<lb/>
都門烟樹藹青蔥樹底人家處處同逺近樓臺空翠裏<lb/>
往來車馬緑陰中曉寒花影留殘月日暖鶯聲度好風<lb/>
薊北從來佳麗地相逢陌上莫悤悤<lb/>
　　　西山霽雪<lb/>
雪霽西山玉作屏瓊林瑶樹曉光凝清風晴灑千岩雨<lb/>
<pb n="KR4e0088_WYG_002-51a"/>
碧澗春融萬壑冰策杖此時宜蠟屐斸苓何處有篝燈<lb/>
從來北土多才傑不獨山陰興可乘<lb/>
　　　盧溝曉月<lb/>
半輪斜月隠青山山色微茫馬上看水際石梁雲影淡<lb/>
沙中茆屋夜燈殘雞聲唱曉星將落雀羽翻林露正寒<lb/>
舉首神京東望近天邊紅日上金盤<lb/>
　　　金臺夕照<lb/>
獨上髙臺斜日紅遥天極目思無窮迢迢闗塞微茫外<lb/>
<pb n="KR4e0088_WYG_002-51b"/>
簇簇山河錦繡中鴻鴈數聲催暝色牛羊幾處散秋風<lb/>
黄金銷盡人何在青史傳來事不空<lb/>
　　　滄江夜泊<hi>時龔子諫同舟</hi>
霜清石出見波痕嵗晚江湖日易曛雲氣壓空寒欲墮<lb/>
灘聲到枕靜偏聞一汀烟雨魚吹浪千里蒹葭鴈呌羣<lb/>
不有故人相慰藉他郷愁絶更銷魂<lb/>
　　　次韻胡學士内閣新成四首<lb/>
玉堂新闢禁垣西苑樹陰陰秀色齊觀闕日長宫漏靜<lb/>
<pb n="KR4e0088_WYG_002-52a"/>
蓬萊天近綵雲低編摩十載紬金匱出入常時候土圭<lb/>
粉署清幽花影轉嬌鶯自在向人啼<lb/>
叨陪侍從已多年人羡儒紳勝列仙曉對紅雲生翠島<lb/>
晚分甘露出瓊筵内臣捧進雙龍匣學士書成五鳯箋<lb/>
金殿玉樓天咫尺御香長有好風傳<lb/>
雍雍花底度和鑾視草堂深日轉闌内侍傳宣聞獨召<lb/>
大官供饌許同餐立朝風裁當時見名世文章自古難<lb/>
地位清髙誰得似金盤玉露照人寒<lb/>
<pb n="KR4e0088_WYG_002-52b"/>
宫樹無風晝影沉階前雨過碧苔陰閒看粉蝶來新署<lb/>
靜聽𤣥蟬噪逺林撫已自慚才力薄瞻天共荷寵恩深<lb/>
蘭臺盛典千年事老去惟勤一寸心<lb/>
　　　坡南草堂<lb/>
草堂新築海東頭占得坡南景物幽桑葉遮門春雨暗<lb/>
豆花埀逕夕陽秋角巾醉後騎黄犢拄杖閒來看白鷗<lb/>
却憶昔年遊覽處芙蓉兩岸照行舟<lb/>
　　　重過盧溝簡夏尚書<lb/>
<pb n="KR4e0088_WYG_002-53a"/>
凌空髙起玉梁横萬古桑乾水自清文軌㑹同當盛世<lb/>
山河表裏壯神京幾株細栁藏鶯囀一路飛花送馬行<lb/>
今日重來迎鶴駕春風陌上接珂聲<lb/>
　　　題畫<lb/>
誰結茆亭倚澗陰琅玕瑶草碧森森白雲影裏青山郭<lb/>
黄巻聲中緑樹林晴雨半空飛瀑布春風五葉長人參<lb/>
故園亦似圖中景老去看圖思轉深<lb/>
　　　孔士祥輓詩<lb/>
<pb n="KR4e0088_WYG_002-53b"/>
世家自古髙東魯道德流傳福澤深扶老日攜楷木杖<lb/>
觀書時傍杏壇陰沂南别墅花如雨闕下孤兒淚滿襟<lb/>
相見昔曾交一臂臨風那忍寄哀吟<lb/>
　　　過德州寄胡楊金三學士<lb/>
霏微凉露灑征衣輦路風清旭日輝玉帳横秋金氣肅<lb/>
紅旗拂曙綵雲飛看山立馬應頻賦載筆隨鑾每後歸<lb/>
愧我舟行催傳發臨流相憶思依依<lb/>
　　　病起獨坐<lb/>
<pb n="KR4e0088_WYG_002-54a"/>
濕雲晚收天宇空露坐兩髩如飛蓬蜘蛛仰面弄明月<lb/>
絡緯鼔翼吟秋風但看節序隨流水不覺形容成老翁<lb/>
養生幸得少人事何必絶粒超鴻濛<lb/>
　　　送吕尚書歸省<lb/>
尚書車騎動如雲特拜天恩出紫宸華髪逺迎諸父老<lb/>
髙堂歸覲太夫人錦鱗膾縷銀絲細黄菊杯香緑酒新<lb/>
想得到家稱夀日章章忠孝表西秦<lb/>
　　　方尚書送櫻桃用杜少陵詩韻<lb/>
<pb n="KR4e0088_WYG_002-54b"/>
薊北櫻桃五月紅尚書分送出筠籠霜刀剪處驪珠落<lb/>
冰盌盛來火齊同不隨酒暈潮丹頰却有神光入綘宫<lb/>
獨坐槐陰清晚渇一時詩興動飛蓬<lb/>
　　　胡學士卧病賦簡二首<lb/>
憐君卧病已兼旬獨坐那堪憶故人一代文章公論在<lb/>
百年交誼白頭新窻前幾度抛書倦室内惟聞煮藥頻<lb/>
人事却來須自愛聖恩深厚日咨詢<lb/>
人生轉眼過青春老至偏於藥裹親詩就巻中題句懶<lb/>
<pb n="KR4e0088_WYG_002-55a"/>
客來窻下煮茶新清齋已覺銷塵累習靜還須養谷神<lb/>
幾對維摩無一語誰知金粟是前身<lb/>
　　　雲巢<lb/>
一片閒雲巻復舒髙人攬取結巢居朝含雨氣松楸潤<lb/>
夕颺山光枕席虚劉伶短鍤醉空荷陶令輓歌生自書<lb/>
萬物芸芸終有復百年宰木謾欷歔<lb/>
　　　題趙尚書奉使安南卷<lb/>
昔承丹詔赴交州使節煌煌壯逺遊豈假槖金傳後𦙍<lb/>
<pb n="KR4e0088_WYG_002-55b"/>
直標銅柱繼前脩山連勾漏蠻雲濕日上龍編瘴霧收<lb/>
南土即今皆郡縣尚書所歴著嘉猷<lb/>
　　　胡學士輓詩<lb/>
嗟君已作月臺仙風馬雲車路杳然節操平生心似鐵<lb/>
文章昭代筆如椽人間名譽流千載天上恩光賁九泉<lb/>
遂使交游成隔世幾回淚落玉堂前<hi>公嘗與予言儒者身後當作月臺仙</hi>
<hi>故詩中及之</hi>
　　　草堂即事四首<lb/>
<pb n="KR4e0088_WYG_002-56a"/>
詞垣兼秩日從容扈從重來又涉冬懶性喜逢人事少<lb/>
不才虚負聖恩濃夜窻時聽金門漏曉枕頻驚海印鐘<lb/>
誰謂元龍多意氣空將短髩櫛<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>鬆<lb/>
老來多病務藏脩還對琴書意未休窻戸日髙緗帙展<lb/>
硯池冰薄墨花浮湖邊秋水芙蓉閣江上春風罨畫舟<lb/>
記得攜琴行樂處幾囘清夢繞滄洲<lb/>
風捲寒雲陰復晴樹頭烏鵲聚還驚卜居未得親王翰<lb/>
掌故空憐老伏生塵靜閒庭人跡少茶香虚室客懷清<lb/>
<pb n="KR4e0088_WYG_002-56b"/>
近來物累都消遣何待幽栖不用名<lb/>
風簷日影小窻幽野馬紛紛晝不收秫黍火温占土炕<lb/>
木綿衣冷換貂裘幾家催驤春分酒何處能來雪夜舟<lb/>
輦轂幸依多暇日琴書無事可銷憂<lb/>
　　　題袁忠敏適畊巻<lb/>
老親昔典容臺禮令弟今為尚寳丞父子一門真繼美<lb/>
田園百世亦相仍烏犍細雨春郊笠粉蠧殘編雪夜燈<lb/>
長日桑榆雞犬靜含哺鼔腹樂豐登<lb/>
<pb n="KR4e0088_WYG_002-57a"/>
　　　送劉子偉赴雲南參議<hi>于偉故尚書俊之弟</hi>
尚書接武蚤相知令弟才華老更竒拜命一朝辭帝闕<lb/>
束書萬里赴滇池栁邊問驛雲藏樹花底看山酒滿巵<lb/>
藩府日長公事簡題詩還到碧雞祠<lb/>
　　　酧寄袁學遜<lb/>
與君執别十年餘念我能通尺素書清禁敢忘依日月<lb/>
故園新喜有田廬平生消得幾䩫屐半世都來下澤車<lb/>
最是相思寒漏永梅花雪落夜窻虚<lb/>
<pb n="KR4e0088_WYG_002-57b"/>
　　　題桑洲巻<lb/>
方洲宛在水中央不種閒花只種桑戴勝降時春雨足<lb/>
吳蠶熟處夜燈忙豳風王業開千載河漢天孫漫七襄<lb/>
願借繰絲三百丈虞廷先織舜衣裳<lb/>
　　　送殷副使旦赴交阯<lb/>
除書先拜赴交州采采芙蓉照去舟千里西風隨憲節<lb/>
萬年南服仰皇猷驊騮度嶺朱崖曉鵰鶚横空白露秋<lb/>
莫道霜威真鐵面仲堪儒雅更風流<lb/>
<pb n="KR4e0088_WYG_002-58a"/>
　　　送龔子諫赴雲南僉事<lb/>
望斷南雲山萬重嗟君此去逐飛鴻扁舟夜載琵琶月<lb/>
短鬂凉吹蘆荻風夢入碧雞瀧樹合路經銅柱瘴烟空<lb/>
繡衣玊斧諮詢日已喜車書總㑹同<lb/>
　　　遣興<lb/>
少年書劍别龍沙老至逢秋苦憶家一寸丹心惟自效<lb/>
數莖白髪已先華西風客裏歌茅屋澹月樽前對菊花<lb/>
庾信何須賦蕭瑟韓山片石亦堪誇<lb/>
<pb n="KR4e0088_WYG_002-58b"/>
　　　九峯樵者<lb/>
九峯幽處結茅廬晝拾荆薪夜讀書林下日尋髙士傳<lb/>
山中老共野人居只留子敬青氊在莫歎虞卿白髪疎<lb/>
六十年來無一事仙翁棋局近何如<lb/>
　　　送黄重美赴東阿教官<lb/>
老攜書冊赴東阿千里驪駒振玉珂故舊樽前憐白髪<lb/>
諸生館下詠菁莪項王墓在寒烟積黄石祠荒落木多<lb/>
幾度皋比分講罷閒來弔古有悲歌<lb/>
<pb n="KR4e0088_WYG_002-59a"/>
　　　雲山小隠<lb/>
南山千仞秀芙蓉家住山前一水通松下荷鋤隨野叟<lb/>
雲邊搗藥候仙翁捲簾坐對芭蕉雨拄杖行吟木葉風<lb/>
更喜兒童耕作後書聲不斷月明中<lb/>
　　　送劉智安主事赴南京<lb/>
仙郎乘傳赴南京滿眼青山雪正晴臘蟻驅寒時獨酌<lb/>
征驂踏月夜兼程髙堂蟢子春光動小閣燈花喜氣盈<lb/>
努力功名須報國忠勤端不負平生<lb/>
<pb n="KR4e0088_WYG_002-59b"/>
　　　追輓謝疊山張孝忠詩<hi>并序</hi>
　宋謝枋得字君直信之弋陽人以文學知名當世號<lb/>
　疊山先生咸淳間為江東提刑改知信州師旅劻勷<lb/>
　之際又遷江西招諭使尋舉勤王之師守安仁時有<lb/>
　張孝忠者乃江陵偏禆江陵陷孝忠率麾下百人走<lb/>
　洪都未至洪已降元遂歸枋得㑹元將武良弼攻安<lb/>
　仁孝忠出戰死之枋得退保信州宋亡其臣有仕元<lb/>
　者連舉枋得枋得逸於閩妻李氏執繫建康獄後枋<lb/>
<pb n="KR4e0088_WYG_002-60a"/>
　得被獲拘以北行在道不食七日死李氏聞之即自<lb/>
　經其女嫁周氏聞父母死痛苦乃鬻其奩裝構橋於<lb/>
　所居之旁橋成投橋下亦死時人義之名其橋曰孝<lb/>
　烈橋余嘗見疊山與鎦丞相書曰大元治世民物一<lb/>
　新宋室舊臣只欠一死鎦丞相即夢炎舉疊山者又<lb/>
　嘗見疊山江東十問詞氣慷慨激昻當時之士其忠<lb/>
　義之志葢已素定矣惜其妻女及忠孝之事史皆畧<lb/>
　之抱疾居閒因考前聞遂賦追輓之詩并孝烈橋庶<lb/>
<pb n="KR4e0088_WYG_002-60b"/>
　幾忠義不泯俾為人臣為人婦為人子者知所勸云<lb/>
潮遏錢塘王氣收兩宫北去竟誰留褰旗獨倡勤王義<lb/>
當軸曾無負國羞幽憤千年遺涕淚孤忠七日死拘囚<lb/>
江東十問今猶在可惜英雄志不酧<lb/>
　　　右輓謝疊山<lb/>
得脱鯨鯢遂突圍驅馳不解戰時衣此身報國心常在<lb/>
逺道投人事已非一旅奮戈猶敵愾二龍浮海竟何依<lb/>
當時閫帥忠貞士誓死同歸志不違<lb/>
<pb n="KR4e0088_WYG_002-61a"/>
　　　右輓張孝忠<lb/>
父死家亡母自經可憐形影獨娉婷奩金盡散橋初就<lb/>
旅櫬無歸淚輒零自分寒流沉白璧誰從夜月見輜軿<lb/>
一門三節人間少安得穹碑與勒銘<lb/>
　　　右賦孝烈橋<lb/>
　　　閱文山集謾述二首<lb/>
誓死成仁永不忘勤王發憤更鷹揚虞淵日落山河慘<lb/>
吳苑春歸草木長萬里羈囚抛骨肉百年忠義見文章<lb/>
<pb n="KR4e0088_WYG_002-61b"/>
可憐有客王炎午生祭臨風淚幾行<lb/>
二龍南去海茫茫社屋寒來鴈呌霜萬死搴旗還舉義<lb/>
千金脫險竟浮洋都城不泯忠臣祀國論猶傳政事堂<lb/>
志士悲歌多感慨後人誰識謝翺狂<lb/>
　　　寄謝襄城伯惠𤣥明粉<lb/>
天語丁寧近御筵彩舟同載記當年芝眉長仰雲千里<lb/>
蓬鬂那堪雪一顛玉帳談兵書滿腹𤣥霜化液汞投鉛<lb/>
山窻忽見椷題至接對令人思惘然<lb/>
<pb n="KR4e0088_WYG_002-62a"/>
　　　寄黄尚書<lb/>
曾共掄材讀巻時中天華葢漏聲遲金蓮炬暖龍光動<lb/>
寳扇雲開雉尾移樂奏九成班玉佩臚傳多士拜丹墀<lb/>
如今憶着當年事北望橋山淚獨埀<lb/>
　　　士竒少傅以詩及絨縑慶七十次韻奉荅二首<lb/>
隔千里兮共明月相思兩地寸心懸仙郎使節來江上<lb/>
少傅題椷自日邊逺荷絨縑温我老輒將珠玉向人傳<lb/>
已經四百廿甲子潦倒徒誇絳叟年<lb/>
<pb n="KR4e0088_WYG_002-62b"/>
千梳白髪如霜染一寸丹心向日懸夢斷雞聲茅屋裏<lb/>
朝囘鳯闕綵雲邊夀徴逺致髙賢祝詩句頻煩過客傳<lb/>
靜坐窻前推物理梅梢消息又新年<lb/>
　　　村居即事十首<lb/>
天上歸來葺敝廬買松移竹事幽居喜從鄰里團新社<lb/>
得教兒孫讀舊書芳草池塘清漲溢落花門巷緑陰初<lb/>
莫言疎傅金都盡頗似顔含樂有餘<lb/>
雨霽羣芳各鬭妍傍花隨栁艶陽天何如杜老栖䕫府<lb/>
<pb n="KR4e0088_WYG_002-63a"/>
一似王維愛輞川紫燕入簾尋舊壘黄鸝繞樹喜新遷<lb/>
兒童笑謂村居好榆莢飛來滿舍錢<lb/>
日照園林草木新眼前生意足怡神竹根小筍留遮塹<lb/>
牆角枯株析作薪無事自尋顔子樂有蔬莫笑庾郎貧<lb/>
幽居好似王官谷未必今人非古人<lb/>
光風轉蕙日初長旋取菰蒲過小塘桑樹葉柔鳩羽拂<lb/>
橘梢花落燕泥香疎籬編早苔侵砌壞壁脩遲筍過牆<lb/>
公子從來善居室人生底事為誰忙<lb/>
<pb n="KR4e0088_WYG_002-63b"/>
了却人縁已白頭卜居喜得林塘幽軒窻小潤值梅雨<lb/>
簾戸輕寒迎麥秋往事經心空有夢此身逺俗自忘憂<lb/>
春歸已是吾歸後怪得啼鵑呌未休<lb/>
山翁採藥西山裏移植白頭遺老家帶土可憐初拆甲<lb/>
連枝還惜未開花渠邊築圃教栽竹牆下分畦賸種茶<lb/>
却笑盧鴻耽逸趣養生不解事桑麻<lb/>
住鄰髙士傍東湖嵗逺人家雜遝居城市從來多湫隘<lb/>
村園新卜儘寛舒薔薇弄影春風裏布穀催耕曉雨餘<lb/>
<pb n="KR4e0088_WYG_002-64a"/>
屋後門前盡農圃間時扶杖看犁鋤<lb/>
異卉竒花旋覔栽便看粉蝶過牆來紫蘭破萼風前吐<lb/>
紅藥翻堦雨後開兒子學琴初授譜鄰翁攜酒強銜杯<lb/>
人生得遂幽栖願不管黄雞白日催<lb/>
村居雖僻喜髙明連日雨多陰復晴藥隴引雛雙雉過<lb/>
桑林喚婦一鳩鳴已將履歴同春夢且得清閒了此生<lb/>
門外草青人迹少杖藜隨步愜幽情<lb/>
從人說似浣花溪小逕通村路不迷樹底緑陰清藹藹<lb/>
<pb n="KR4e0088_WYG_002-64b"/>
池邊芳草碧萋萋有時門巷來騶從終日園林聽鳥啼<lb/>
抱疾歸休非吏隠兒童莫訝任東西<lb/>
　　　憶昔四首寄士竒勉仁二少傅幼孜少保<lb/>
昔者承恩共拜官兩班分日直金鑾晚來歸舍星同戴<lb/>
曉起趨朝漏未殘墨㸃龍箋濡綵筆燭傳庭燎捧金盤<lb/>
如今憶着當時事獨望橋山淚不乾<lb/>
聖祖巍巍功德髙曾紬石室筆同操始終纂述多從故<lb/>
事業鋪張敢謂勞丹禁清風傳玉漏瑶階紅日轉金鼇<lb/>
<pb n="KR4e0088_WYG_002-65a"/>
閒來極目鈞天上却憶蘭臺媿濫叨<lb/>
聖主崇儒冠古今辟雍遥迓寵光臨百年禮樂昭文運<lb/>
一代儀章著德音釋菜周旋華衮盛授經敷暢講筵深<lb/>
鑾輿一去神游逺乘石苔封杏樹陰<lb/>
接武青宫列兩坊恩榮兼秩實非常追陪瑣闥春風暖<lb/>
進講文華晝景長每切葵心傾曉日竟同蒲質老秋霜<lb/>
璽書獨拜歸來後留與兒孫永不忘<lb/>
　　　追次虞都御史伯益見寄詩韻二首<lb/>
<pb n="KR4e0088_WYG_002-65b"/>
貳憲持衡肅柏臺每瞻丰采獨徘徊片言折獄真能事<lb/>
樽酒論文愧不才落月空梁驚夢覺西風逺道寄詩來<lb/>
料應薊北河冰解正是江南使節囘<lb/>
新詩往往見清才懷抱相過幾度開帝座龍顔長共仰<lb/>
天孫鳯錦獨先裁跛牂蹀躞難同驥布鼓尋常恥遇雷<lb/>
今日思君那得見秖應夢裏一能來<lb/>
　　　次韻答楊少傅勉仁二首<lb/>
蕭然一榻病相如獨卧城南水竹居玉笥松楸懷故里<lb/>
<pb n="KR4e0088_WYG_002-66a"/>
青燈風雨課殘書眼前文物交游少霜後園林橘柚餘<lb/>
藥裏尋常筋力盡敢勞谷口有來車<lb/>
之武平生信不如衰年懷土事幽居山中已迫桑榆景<lb/>
天上重煩故舊書伏枕塵勞灰百念傳家生計在三餘<lb/>
鄰翁花木春來好扶杖看花當小車<lb/>
　　　次答楊少傅士竒見寄二首<lb/>
幽栖已出喧囂外老疾偏憐見在身萬里交游空對月<lb/>
半生風雨不知春當年玉署曾分直今日烏紗獨製巾<lb/>
<pb n="KR4e0088_WYG_002-66b"/>
共道同時六學士香山居士一閒人<lb/>
夢中握手不知勞顧我猶穿舊賜袍茅屋江頭真野老<lb/>
玉堂天上實仙曹每見杜陵懷李白何如若士望盧敖<lb/>
自憐多病雲霄隔敢謂山林遂養髙<lb/>
　　歌行<lb/>
　　　卯山書屋圖<lb/>
金烏出海扶桑紅流光正照山之東千岩宿霧捲飛翠<lb/>
半壁晴霞明太空一雙喬松蔭華屋中有幽人美如玉<lb/>
<pb n="KR4e0088_WYG_002-67a"/>
青鞋布韈芰荷衣坐看碧草無塵俗黄鸝嗁處樹陰多<lb/>
白鳥飛時溪水緑牀頭錦囊琴一張架上牙籖書萬軸<lb/>
長年讀書究典墳不知春暮花紛紛絳桃隔竹迷蒼雪<lb/>
紅藥當堦動綵雲昨日山中酒初熟故人早過清溪曲<lb/>
呼兒洗醆具盤飱莫厭山肴并野蔌太平無事不出門<lb/>
白鶴生雛竹有孫男長須婚女須嫁仙家何必說桃源<lb/>
　　　琴清軒<lb/>
斑簾半捲罏烟緑時有凉風灑脩竹明窻石几絶流塵<lb/>
<pb n="KR4e0088_WYG_002-67b"/>
横琴試鼓瀟湘曲瀟湘水雲連洞庭木葉微脫秋冥冥<lb/>
東皇司命迎帝子赤豹文貍趨百靈改絃轉奏凄凉調<lb/>
楚聲激烈軍心悄拔劍悲歌顧美人霸王力盡英雄勦<lb/>
須臾翻出離騷經孤臣孽子難為情玉鸞啾啾翔廣漠<lb/>
雲霓冉冉從遐征佩蘭白雪相間作座中百斛驪珠落<lb/>
風雷騎氣變軒昻六丁髣髴搜天荒牧犢哀吟雙雉語<lb/>
七絃颯颯飛山雨莊周蝶夢漆園深芳草落花何栩栩<lb/>
誰知獨有秋鴻譜冩出清和并凄楚幾囘剪燭夜中彈<lb/>
<pb n="KR4e0088_WYG_002-68a"/>
怳疑舟泊黄蘆渚我生不省絲篁音奉親髙堂唯鼓琴<lb/>
髙堂一夕萱花老落月烏啼愁思深烏啼月落銀河影<lb/>
碧玉疎星光耿耿抱琴惆悵發孤吟梧桐露寒滴金井<lb/>
　　　題顔輝沙漠出獵圖<lb/>
朔風巻地吹白草陰山八月霜信早塞外馬肥弓力強<lb/>
什什伍伍逰沙塲沙塲迢逓千萬里白鴈髙飛天似水<lb/>
翻身滿引烏角弓須臾血灑榆林裏猘子交馳疾若風<lb/>
馬蹄踣鐵如遊龍嵩岳髙髙雙眼碧狐裘蒙茸髩毛赤<lb/>
<pb n="KR4e0088_WYG_002-68b"/>
不覩沙場畫裏真豈知秋月筆通神祗今塞上烟塵絶<lb/>
羣部俱來貢金闕買縑欲冩王㑹圖幾度臨風憶秋月<lb/>
　　　題金侍郎墨梅巻<lb/>
屈鐵交柯春十丈冷蘂疎花黙相向玉為肌骨水為神<lb/>
不受東風驛路塵自信平生心鐵石嵗寒長與冰霜敵<lb/>
相看東閣好吟詩寄語髙樓莫吹笛何當青子結長條<lb/>
商家和羮須爾調侍郎此畫殊清絶展巻索題慙句拙<lb/>
他時乘興過幽軒抱琴對鼔黄昏月<lb/>
<pb n="KR4e0088_WYG_002-69a"/>
　　　萬竹軒為胡員外賦<lb/>
髙軒亭亭蔭脩竹萬箇琅玕翠如東紅塵一㸃不飛來<lb/>
日暖晴烟散虛谷谷中風動四山鳴耳邊颯颯生秋聲<lb/>
緑陰滿地收不起秀色倚窻寒更清石床碧几淨如洗<lb/>
拂拭孤桐汎商羽蛟龍舞落蒼梧雲鷓鴣啼破瀟湘雨<lb/>
自從作官登曲臺林間一一生錦苔苔深落葉無人掃<lb/>
白石清泉為誰好幾囘飛夢到家山騎得青鸞月下還<lb/>
覺來滿眼失蒼翠空遺雜珮聲珊珊<lb/>
<pb n="KR4e0088_WYG_002-69b"/>
　　　寒夜吟<lb/>
金壺水澁銅龍咽百尺樓頭上新月一陣霜風入戸來<lb/>
紛紛吹轉牆陰雪曲屏坐擁紅地罏沉水烟清浮睡鳬<lb/>
錦衾不暖客窻夢可憐夜半聞啼烏烏啼夜永孤琴思<lb/>
凄凄燭影揺寒翠家在江南過鴈稀憑誰為寄平安字<lb/>
　　　題古木脩篁圖為黄學士宗豫賦<lb/>
銀河八月仙槎影丹穴千年翠鳯毛何人冩入畫圖裏<lb/>
便覺氣勢凌雲髙髙堂素壁淨如拭對此令人心獨逸<lb/>
<pb n="KR4e0088_WYG_002-70a"/>
鑪烟茗椀清晝閒滿地緑陰凉瑟瑟風霜揺落百草枯<lb/>
老榦直挺青珊瑚日暮佳人倚空谷翠袖天寒誰與徒<lb/>
昔年曾過洪崖麓喬木疎林繞脩竹紫髯逢着古仙人<lb/>
邀我山中騎白鹿白鹿呦呦南澗濵石床丹竈至今存<lb/>
當時採藥遺踪跡此日看圖勞夢魂<lb/>
　　　題黄子久畫<lb/>
我昔趣召上北京巨山五老遥相迎太守邀我開先行<lb/>
籃輿十里松風清溪流涓涓石齒齒採得靈蒲雜芳芷<lb/>
<pb n="KR4e0088_WYG_002-70b"/>
讀書堂前空翠寒潄玉亭邊古苔紫髙髙瀑布落懸崖<lb/>
千仭玉梁何壯哉飛流響徹碧潭厎雙澗分奔萬壑哀<lb/>
山人石上展瑶席坐對雲屏倚空碧浩蕩長吟李白謡<lb/>
登臨不用謝公屐此時正值秋七月短髩蕭蕭愛林樾<lb/>
輕雷送雨過前山一襟爽氣飄寒雪同行佳人晚相呼<lb/>
月明歸路聞啼烏揚㠶直度九江去囘看山色青糢糊<lb/>
每憶茲遊清興發夢入仙家白銀闕仙人邀我宴瑶臺<lb/>
枕上覺來猶恍惚大癡老人絶俗塵畫圖最得匡廬真<lb/>
<pb n="KR4e0088_WYG_002-71a"/>
青天削出芙蓉秀香罏可望不可親看圖那知嵗年老<lb/>
山中木落秋風早昨日人來問舊遊白雲滿地生瑶草<lb/>
　　　題楊庻子萬竹圖<lb/>
庶子宅中萬竿竹颯颯清風動蒼玉輕烟覆砌碧雲寒<lb/>
初日捲簾晴雨緑開窻展席敞銀屏琅玕直節髙青青<lb/>
湘靈鼓瑟衆仙降翠旌縹緗花㝠㝠游塵影絶爐烟靜<lb/>
坐中髣髴瀟湘景墜露翻林鶴夢驚滄波激石龍吟冷<lb/>
退直歸來月在門此中幽興與誰論風前自把琴三弄<lb/>
<pb n="KR4e0088_WYG_002-71b"/>
月下還傾酒一尊酒闌琴罷月將落夜久秋聲生屋角<lb/>
翻思昔在故園時留客烹茶更清酌堂中老親年最髙<lb/>
蕭蕭華髪宫錦袍林間几杖從孫子輒向蒼苔拾鳯毛<lb/>
畫圖瀟洒誠清玩何以得之錦繡段他年燒筍共晨餐<lb/>
一笑相看還噴桉<lb/>
　　　樂琴書處歌為沈脩譔賦<lb/>
沈郎結廬吳山岑平生讀書多苦心更將緑綺徽黄金<lb/>
七絃泠泠山水音我昔作官住吳下曾見沈郎最瀟洒<lb/>
<pb n="KR4e0088_WYG_002-72a"/>
葛巾長愛北窻閒柴車懶入東林社親戚何曾折簡招<lb/>
輒向花前傾盞斝蓴菜頻分碧椀羮鯉魚新熟芙蓉鮓<lb/>
一朝歘起登天衢環珮珊珊揺翠裾廣陵不作中散操<lb/>
蘭亭臨得右軍書却憶牙籖三萬軸燈火幽齋隔脩竹<lb/>
幾囘歸夢逐西風落月分明照秋屋抱琴客裏時相訪<lb/>
琴中冩得神人暢一片青山雲𣺌茫萬里白鷗波浩蕩<lb/>
他年致事歸故林飄然更賦還山吟白頭抱孫椿樹陰<lb/>
教讀舊書還鼓琴嗟哉此樂超古今<lb/>
<pb n="KR4e0088_WYG_002-72b"/>
　　　送陳侍郎洽鎮撫交阯<lb/>
大將南征統六師臨軒授鉞當赤墀時來氣感風雲㑹<lb/>
義重恩承雨露滋侍郎瀟洒温如玉佐戎妙選持鈞軸<lb/>
清氷寒露貯金壺蠻烟瘴霧消煩燠富良江頭秋日清<lb/>
舳艫千里連麾旌鯨波夜赤旄頭落龍驤曉日飛天兵<lb/>
樓船昔者誇楊僕廟筭今知得孔明聽笳月轉青油幕<lb/>
倚劍風生細栁營赤芾翩翩歸奏凱兩階干戚生光彩<lb/>
已宣德教被遐荒更播天聲揚四海策勲宜列太常銘<lb/>
<pb n="KR4e0088_WYG_002-73a"/>
千載邦家埀令名男兒事業應須蚤肯待蕭蕭華髪生<lb/>
茲行又捧天書去逺人致爾思含喣黄金臺前花亂飛<lb/>
請君且把征驂駐莫厭當歌勸酒頻明日相思隔烟樹<lb/>
　　　題王孟端墨竹為鄒侍講賦<lb/>
堂前颯颯秋氣髙王郎醉脫宫錦袍銅盤和露墨花墜<lb/>
冩出江南金錯刀錯刀紛披風雨急瀟碧都含烟霧濕<lb/>
翡翠飛來楚客酣鷓鴣啼斷湘娥泣一雙琅玕千尺強<lb/>
空山嵗晏饒冰霜傍有孫枝亦埀實㑹看翩翩儀鳯凰<lb/>
<pb n="KR4e0088_WYG_002-73b"/>
素菴無塵絶蕭洒幽居如在青林下興到髙歌淇澳篇<lb/>
閒來擬結山陽社更斸蒼苔三逕開拄杖時時好客來<lb/>
顛狂却笑劉伶鍤爛熳時傾阮籍杯緑陰棋罷還誇敵<lb/>
綵筆詩成不待催幾囘夢繞青原麓白鷺洲前看蒼玉<lb/>
夢囘花暎玉堂清忽對畫圖洗心目何因置我緑綺琴<lb/>
為公一彈風滿林<lb/>
　　　頥菴圖<lb/>
上清真人方壺徒寄我頥菴之畫圖淋漓猶帶元氣濕<lb/>
<pb n="KR4e0088_WYG_002-74a"/>
筆力直與造化俱蒼松入雲幾千尺石壁倚澗青糢糊<lb/>
其中茅菴絶低小緑蘿陰陰兔絲裊琴瑟在几書連床<lb/>
終日怡然却紛擾青山萬古不改色下有雷鳴合羲畫<lb/>
逢人須是慎樞機養生豈在充肴核妻孥幸爾免飢寒<lb/>
兒孫尚願保清白閒來石上横鳴琴時有𤣥鶴相和吟<lb/>
天風不斷飄靈籟山髙髙兮水自深流雲滿地直堪把<lb/>
瑶臺玉樹秋瀟洒紫髯九尺古仙人獨跨白騾如白馬<lb/>
紅蕉之衣輕盈盈欣然邀我吹玉笙丹霞明滅降仙侣<lb/>
<pb n="KR4e0088_WYG_002-74b"/>
陰壑慘淡愁山精聳身凌空不可執七十二峯烟霧濕<lb/>
飈輪直度閬風遥落葉翻飛溪雨急自從作官三十年<lb/>
素餐無補心茫然樂天老去思香社摩詰平生愛輞川<lb/>
幾囘欲築洪崖圃今日圖中忽驚覩怳然境遇神明交<lb/>
一如夢裏游天姥可憐多病鬂星星猶向天池接鳯翎<lb/>
衰顔漸覺同蒲栁徒對秋風想茯苓<lb/>
　　　唐人羯鼔歌<lb/>
手如白雨㸃頭若青山峯牙床不動花楸急太蔟震越<lb/>
<pb n="KR4e0088_WYG_002-75a"/>
凌髙空小殿風清日初旦雲母屏開烟霧散千葩萬卉<lb/>
淺含春一曲未終俱煥爛花奴秀瑩玉無瑕砑光帽子<lb/>
紅槿花絶倫之藝誰得似棃園弟子空咨嗟苑中正奏<lb/>
春光好如何翻作秋風早沉香亭畔走妖狐凝碧池頭<lb/>
宴芳草長安月冷夜沉沉舊曲聽來思不禁耶娑色雞<lb/>
短無尾却憶開元淚滿襟<lb/>
　　　文簫綵鸞詩<lb/>
游帷觀前風日清衣冠雜遝仙凡并踏歌不作春陽聲<lb/>
<pb n="KR4e0088_WYG_002-75b"/>
步虚縹緲隨鸞笙就中有女飄長瓔翠娥嬋娟顔玉赬<lb/>
藻翹金雀鏘璜珩天香兩袖羅衣輕素袍公子冰玉英<lb/>
偶來一見親目成松陰滿林空翠生步入烟蘿誰使令<lb/>
山頭宫殿開崢嶸雲屏玉桉簾水晶夜寒桂冷風盈盈<lb/>
白鶴下瞰𤣥猿驚驀然雷電驅六丁綉襦零亂收霞帡<lb/>
洞中羣仙不敢偵獨與公子相隨行隨行復踏蘿逕縈<lb/>
金光時見芝草莖忽聞人間長短更天雞嘲哳扶桑晴<lb/>
紫極宫前江水平欲渡不渡心屏營宫中道士棲乾名<lb/>
<pb n="KR4e0088_WYG_002-76a"/>
欣然一笑來相迎綺窻虚敞華軒横墨池波暖凝光精<lb/>
八龍雲篆隠不呈硬黄錯落華星明城中車馬聲軿輷<lb/>
倚闌閣筆吟蕉栟藥王山空啼曉鶯閒却芝田春不耕<lb/>
朅來山下披榛荆脩竹交花當戸楹藥爐實對非卿卿<lb/>
豈有人間兒女情一朝雲外來霓旌於菟髙舉超搶攘<lb/>
手把芙蓉朝玉京下視野馬喧蚊䖟桃花亂落紅雨傾<lb/>
村童野叟走庚庚黄斑化作山石硜殷勤寄謝豫章城<lb/>
老鶴千年還一鳴<lb/>
<pb n="KR4e0088_WYG_002-76b"/>
　　　題胡學士長林書屋圖<lb/>
螺川之東芙蓉麓長林一帶滄洲曲滄洲蕭爽無氛埃<lb/>
埀栁陰陰蔭華屋先生世胄忠簡家百年門閥凌秋霞<lb/>
賸積詩書綿慶澤更開壠畝栽桑麻豫章一雙出林樾<lb/>
六月清風灑蒼雪平生讀書不解愁有時乘興登髙樓<lb/>
樓上看山樓下酌故人詩句頻相酧閒來埀釣坐溪上<lb/>
亦有山花笑相向流水涓涓暎碧沙白雲冉冉生青嶂<lb/>
幽棲只說山林好讀書肯向山林老伊尹耕莘說築岩<lb/>
<pb n="KR4e0088_WYG_002-77a"/>
致君堯舜應須蚤翩然鳴佩登玉堂手披雲漢摛天章<lb/>
筆補造化妙莫當渾渾噩噩如虞唐幾囘夢繞長林下<lb/>
脩竹千竿翠盈把朅來告謁歸滄洲流水依然山更幽<lb/>
鄉里兒童皆長大不是當時同釣遊秖今華屋滄洲上<lb/>
舊種庭槐日應長留得詩書付子孫謾冩新圖寄遐想<lb/>
寄遐想憺忘歸樂天有約香山社却待他年老拂衣<lb/>
　　　題王晉卿江山歸棹圖<lb/>
都尉平生志髙潔書畫流傳兩清絶此圖㸃染出天機<lb/>
<pb n="KR4e0088_WYG_002-77b"/>
萬壑千峯生夕霏秋江浪白秋風急碧樹依微空翠濕<lb/>
北渚沙寒霜鴈稀西岩煙暝歸舟集山人何如栗里翁<lb/>
松間石上晚相從悠然笑别東林去溪外猶聞精舍鐘<lb/>
看圖不覺幽興發滿眼秋光動林樾㑹須努力盡王事<lb/>
他年歸泛東湖月<lb/>
　　　題竹鶴圖為金學士賦<lb/>
吾聞畫鶴貴冩神此圖貌得青田真琅玕森森洒蒼雪<lb/>
縞衣皎皎離紅塵露下疎林凉影薄一聲清唳穿寥廓<lb/>
<pb n="KR4e0088_WYG_002-78a"/>
髙人枕簟小窻幽髣髴夢囘驚月落髙人自是仙之徒<lb/>
日揮綵毫坐蓬壺玉堂晝永松篁靜時聞白鶴聲相呼<lb/>
歸來愛鶴玩瀟碧虚室秋生風淅淅飄然便欲挾坡仙<lb/>
相與翺翔遊赤壁我昔桐溪結竹亭養鶴曾讀浮丘經<lb/>
仙都九老今寂寞對此白髪徒星星<lb/>
　　　題楊諭德墨竹<lb/>
王郎潑墨冩錯刀滿堂陰森風雨號坐中賔客皆歎息<lb/>
一葉一葉秋蕭騷怳如舟泊瀟湘浦湘娥泣血蒼蛟舞<lb/>
<pb n="KR4e0088_WYG_002-78b"/>
錦瑟無聲暮色寒翠旌縹緲雲漫漫酒醒推篷月初上<lb/>
烟消湘水平如掌此君隔江呼不來至今令人勞夢想<lb/>
先生清白世相傳苦節由來金石堅世上繁華俱不愛<lb/>
獨與此君同嵗年<lb/>
　　　題孔雀圖<lb/>
有鳥有鳥名孔雀文彩光華動揮霍修頸昻昻翠羽翹<lb/>
大尾斑斑金錯落由來麗質産南方丹山碧水多翺翔<lb/>
芭蕉花開風正軟桄榔葉暗日初長忽聞都護啼一聲<lb/>
<pb n="KR4e0088_WYG_002-79a"/>
山中百禽皆不鳴松篁引韻笙竽奏顧影徘徊舞翅輕<lb/>
炎荒暑熱時多雨尾重低埀飛不舉一朝籠養近簾幃<lb/>
可憐猶妒美人衣永嘉謝環善冩生畫圖貌得邊鸞清<lb/>
老眼摩挲石苔紫渾似枇杷樹底行<lb/>
　　　雉雞圖<lb/>
有禽有禽曰華蟲錦衣綺翼紛蒙茸從來耿介出天性<lb/>
顧盼矯桀勇且雄山茶花開雪初霽竹光滿眼揺寒翠<lb/>
一聲啼罷自梳翎石上雪花無數墜驍媒影絶虞羅休<lb/>
<pb n="KR4e0088_WYG_002-79b"/>
飲啄山中得自由羽毛英麗從人羡爪距收藏不妄投<lb/>
待得春來風日暖四野麥苗青纂纂桑下兒童總不驚<lb/>
飛來飛去樂時清老我山林跡如掃題詩空對丹青好<lb/>
不學援琴作苦吟謾想調羮躋夀考<lb/>
　　　錦雞圖<lb/>
昔聞楚人不識鳯忽見山雞重購之我今畫圖冩生態<lb/>
羽毛五色光陸離扶桑天雞啼一聲陽烏散彩天下晴<lb/>
此時山雞亦出谷喔喔飛來耀林麓千岩萬壑含東風<lb/>
<pb n="KR4e0088_WYG_002-80a"/>
杏花吹香春雪紅顧影徘徊自愛惜揚翹聳翅紛蒙茸<lb/>
竹上花間日正髙向陽吐綬埀花絛吳綾蜀錦織不得<lb/>
戴勝偷眼驚伯勞切莫臨溪照碧流對鏡逢人舞便休<lb/>
舞多目眩終顛仆世人空詫韋公賦<lb/>
　　　白鷴圖<lb/>
白鶴縞衣而𤣥裳白鷴身𤣥羽如霜斑斑素飾暎紅頰<lb/>
一足翹跂莓苔蒼黄赤葵開花照林總有向日之丹心<lb/>
山深絶無羅網入山禽幽棲謝羈執飲啄飛鳴得自由<lb/>
<pb n="KR4e0088_WYG_002-80b"/>
風泠泠兮山木秋蕭郎賦感㑹稽遇李白詩就黄山求<lb/>
瑶池水暖蟠桃熟阿母紅顔雙鬂緑閬風臺榭月髙低<lb/>
夜深曾伴青鸞宿髙帝昔坐未央宫南越走獻雙雕籠<lb/>
聖明四海皆寜一嘉祥疊應無虚日<lb/>
　　　題梅為羅侍講賦<lb/>
碧玉枝頭春一丈千花萬蕊森相向羅浮月落參正横<lb/>
夢囘酒醒冰紈輕姑仙飛墮瑶臺曉萼緑華來青鳯小<lb/>
暗香隔斷世間塵玉簫吹動瓊枝裊誰知傅岩有老翁<lb/>
<pb n="KR4e0088_WYG_002-81a"/>
平生心腸鐵石同一朝試展調羮手坐令宇宙生春風<lb/>
老眼看圖臨素壁陽和似得真消息呼兒把筆謾題詩<lb/>
他日流傳渾浪跡<lb/>
　　　四時詞<lb/>
海棠睡足東風曉金罏香燼餘烟裊遊子傷春未得歸<lb/>
迢迢緑遍天涯草錦屏圍暖樹交花清露流珠濕絳霞<lb/>
窻前有夢隨蝴蝶門外無人啼乳鴉<lb/>
緑陰門巷埀青子庭院深沉雙燕語金縷鶯穿楊栁風<lb/>
<pb n="KR4e0088_WYG_002-81b"/>
白頭人卧芭蕉雨林中新笋已交加猶自階前有落花<lb/>
長卿多病心如雪閒却平生書五車<lb/>
銀河星淡流雲濕蒼苔露滴莎雞泣久客蕭條未授衣<lb/>
誰家搗練聲聲急嘹嚦驚聞過鴈低更堪烏鵲又爭栖<lb/>
援琴欲鼓清商調月冷風凄意轉迷<lb/>
開遍梅花雪初落深寒尚覺貂裘薄紙帳偏宜白髪酣<lb/>
茶甌却被青娥謔閒來索笑對湯婆枕席相從年頗多<lb/>
莫怪老夫今冷落故衾猶是賜兠羅<lb/>
<pb n="KR4e0088_WYG_002-82a"/>
　　　聞砧短述<lb/>
凉風嫋嫋天宇清寒蟬無聲促織鳴鄰家入夜動砧杵<lb/>
正是滿空秋月明明月髙懸雨初歇閨中白練新如雪<lb/>
纔聞遽使客心驚斷續更闌轉凄切老夫蒙恩有賜衣<lb/>
授衣不起故園思即今幸逢太平世古來多寄邊城兒<lb/>
　　　續十二辰詩<lb/>
鼴䑕飲河河不乾牛女長年相見難赤手南山縛猛虎<lb/>
月中取兔天漫漫驪龍有珠常不睡畫蛇添足適為累<lb/>
<pb n="KR4e0088_WYG_002-82b"/>
老馬何曾有角生羝羊觸藩徒忿<graphic n="KR1264" url="https://raw.githubusercontent.com/kanripo/KR-Gaiji/master/images/KR1264.png" mimeType="image/png"/>莫笑楚人冠沐猴<lb/>
祝雞空自老林丘舞陽屠狗沛中市平津牧豕海東頭<lb/>
　　　寄虞都御史<lb/>
今之副都古中丞才華超逸衆所稱清如金壺貯寒露<lb/>
皎如玉樹含春冰昔年錢塘作太守千里湖山歌杜母<lb/>
一琴一鶴鎮相隨藉藉聲名在人口萬里秋空一鶚摶<lb/>
昻昻風來動朝端胸中文史三冬足座上冰霜六月寒<lb/>
朅來詩篇爛盈軸錯落明珠間清玉方期丹鳯鳴朝陽<lb/>
<pb n="KR4e0088_WYG_002-83a"/>
豈比白駒在空谷嗟余才薄竟蹉跎每愛新詩佳句多<lb/>
幾度相思不相見其如屋梁殘月何<lb/>
　　　三友圖為楊學士題<lb/>
蒼山嵗寒冰雪深草木揺落惟枯林黄鸝無聲幽谷凍<lb/>
誰歌伐木求知音青牛老翁羅浮仙此君心同鐵石堅<lb/>
千岩萬壑嵐烟滅直向山中傲冰雪夜半篝燈尋茯苓<lb/>
還將錦瑟邀湘靈天寒翠袖酒力重參横月落風泠泠<lb/>
覺來陡覺西湖曉暗香春動苔枝裊青鸞飛下五龍吟<lb/>
<pb n="KR4e0088_WYG_002-83b"/>
孤山千尺茆齋小自起開籠放鶴來水光山色靜依依<lb/>
髙樓蕭瑟華陽逺短棹平安剡曲歸平生不解趨炎熱<lb/>
勁節芳心共髙潔圖畫流傳學士家華堂一見真竒絶<lb/>
　　　題畫龍<lb/>
神龍三十有六鱗變化莫測時為人歘然騰身入霄漢<lb/>
黒雲湧墨波翻銀阿香推車震天鼔不辭辛勤作霖雨<lb/>
田野芃芃長禾黍天下豐穰慶有秋白叟黄童盡歌舞<lb/>
功成斂跡還故山萬壑千岩烟霧寒雲去雲來自舒巻<lb/>
<pb n="KR4e0088_WYG_002-84a"/>
從人寫入畫圖看<lb/>
　　　抗雲樓<lb/>
㑹稽之山鬱嵳峩若耶之水清陽波王家髙樓入霄漢<lb/>
緑水青山佳致多看山長傍雕闌立衣袂不知空翠濕<lb/>
八窻瀟灑絶紅塵捲簾直放流雲入四時雲霧宿檐楹<lb/>
玉宇寥寥灝氣清手援北斗天樞近歌動銀河織女驚<lb/>
海波翻霞初日曉空明逈接扶桑表青鳥西飛呼不來<lb/>
瑶池坐見蟠桃小越王臺空啼鷓鴣范蠡扁舟隔五湖<lb/>
<pb n="KR4e0088_WYG_002-84b"/>
東山人去風流逺秦望雨來煙樹孤德祐平章遺舊業<lb/>
子孫流傳今七葉喬木陰陰世澤深文獻足徴光煜燿<lb/>
朅來從仕寓京師謁我求賦新樓詩杜陵右臂偏枯久<lb/>
展卷長吟兩鬂絲<lb/>
　　　題秋江獨釣圖二首<lb/>
放舟不向蘆花宿醉後獨持一竿竹青山兩岸暮猿深<lb/>
風葉蕭蕭湘水緑白鷗慣聽古滄浪鳬鷖却散隨波逐<lb/>
　右用栁子厚漁翁詩韻栁詩云漁翁夜傍西岩宿晚<lb/>
<pb n="KR4e0088_WYG_002-85a"/>
　汲清湘燃楚竹煙消日出不見人欸乃一聲山水緑<lb/>
　迴看天際下中流岩上無心雲相逐東坡謂詩以竒<lb/>
　趣為宗反常合道為趣熟味此詩真有竒趣然尾兩<lb/>
　句不必亦可愚謂必得二句庶趣逺而意足因題此<lb/>
　圖漫及之耳<lb/>
漁家幾世住林塘朝朝暮暮見鴛鴦蘆花雪暗門前路<lb/>
楓葉紅埀屋角霜蕭蕭林籟吹清樾隠隠青山樹如髪<lb/>
烟開一棹度中流持竿獨釣秋江月<lb/>
<pb n="KR4e0088_WYG_002-85b"/>
　右用蘓養直清江曲韻<lb/>
　　　題胡庭輝畫<lb/>
兩舟繫榜依林樾隔岸好山青一抹時時舉網得新魚<lb/>
衣食無憂生計活朝朝賣魚收百錢烹鮮沽酒醉即眠<lb/>
蘭苕無烟風日美緑水蕩漾揺青天篷上扠魚篷底呌<lb/>
舉室談諧雜歡笑想當開元全盛日漁家豈識租庸調<lb/>
百花爛熳曲江頭樓船簫鼓任遨遊漁舟此地誠寂寞<lb/>
何不移去生處樂<lb/>
<pb n="KR4e0088_WYG_002-86a"/>
　　　江上載書圖<lb/>
兩崖壁立懸空翠瀑布千尋落天際蕭蕭碧樹已驚秋<lb/>
矯矯長松不知嵗素練横江清接天落霞流綺漾晴川<lb/>
蘼蕪杜若無人採乘鴈雙鳬亦可憐有書不藏廬山麓<lb/>
有書不載張華轂都將萬巻付扁舟一如李愿歸盤谷<lb/>
西風日夜吹瑶草流光冉冉催人老自少讀書今白頭<lb/>
抱疾守株空潦倒看圖不覺心苦辛蕭散深慚畫裏人<lb/>
聖恩若許歸茆屋有書還教兒孫讀<lb/>
<pb n="KR4e0088_WYG_002-86b"/>
　　　居庸闗<lb/>
居庸闗山蒼蒼山頭雉堞連雲長一夫臨闗萬夫莫當<lb/>
古稱秦闗百二強何如居庸殿朔方氊裘編髪俱來王<lb/>
此時正值天雨霜龍虎臺前沙草黄天夀峨峨冠中央<lb/>
拜謁二陵心孔傷蔥蔥佳氣浮蒼茫神遊不返涕泗滂<lb/>
天寒落日照大荒飢鶻嘯風狐兔藏肩輿復度冰河傍<lb/>
僕夫黯淡顔無光皮裘貂帽凍欲僵舉頭但見南鴈翔<lb/>
居庸闗山蒼蒼<lb/>
<pb n="KR4e0088_WYG_002-87a"/>
　　　還鄉行<lb/>
束書辭玉京乘傳發綵舟抗手别知已謝病歸林丘春<lb/>
日初暄時雨霽冉冉楊花芳草細萬里滄波赴海長一<lb/>
㸃青山與天際囘首蓬萊隔帝鄉深懷恩遇非尋常九<lb/>
重金闕空遺夢一寸丹心祇自傷忝竊榮名四十年素<lb/>
餐無補亦徒然野人只知芹子美菲薄難登白玉筵自<lb/>
從卧病心如水却愛歸來花滿川入門童穉牽衣喜一<lb/>
一從前問鄉里少者添丁壯者衰老者丘荒多已矣山<lb/>
<pb n="KR4e0088_WYG_002-87b"/>
川不改色松竹應如故卜築向林泉履道安吾素桓榮<lb/>
漫言稽古力杜甫莫歎儒冠誤玉笥峯金牛步青鞋布<lb/>
襪蒼苔路<lb/>
　　　題畫<lb/>
米老畫圖真絶俗後來房山繼其躅意匠經營入𣺌茫<lb/>
一見令人豁心目秖今此圖作者誰筆意髣髴房山為<lb/>
層巒日出翠將斂深谷雨過雲生遲流泉涓涓落淺灘<lb/>
茆堂六月清風寒緑陰滿戸不收暑上有好鳥鳴閒闗<lb/>
<pb n="KR4e0088_WYG_002-88a"/>
讀書長年不知老白首為儒空潦倒下帷獨坐懶窺園<lb/>
落花只遣蒼頭掃甕中酒熟今朝開故人有約應須來<lb/>
無令行逕生青苔有酒可斟書可讀於人不求貧亦足<lb/>
　　　廬山歌簡正安侍講汝申僉憲<lb/>
解帆落星渚正對五老峯五老呼不起鮐背雲溶溶白<lb/>
雲無心自舒巻雲端秀出青芙蓉香爐捧日聳雙劍瀑<lb/>
布倚澗生長風昔年過此遊開先籃輿十里松陰連讀<lb/>
書堂深鎖空翠漱玉亭荒生碧烟山人坐我展瑶席石<lb/>
<pb n="KR4e0088_WYG_002-88b"/>
上題名多古跡我思古人欲見之後人視我今猶昔别<lb/>
後重來十七年朔風三日因留連時時舉首候風色千<lb/>
里江湖浪拍天歸來栗里思陶令髙卧松巢愛謫仙嗟<lb/>
我懸車能幾月又復趨朝向金闕君臣義重不可留白<lb/>
頭忍與西山别同舟幸得黄叔度促膝清談忘旦暮買<lb/>
魚沽酒不論錢錦囊更有新題句頻邀侍講來舟中酒<lb/>
酣擊節意氣雄劃然草書恣揮灑筆勢一掃飛鳥空人<lb/>
生如萍蓬嘉㑹良難得百年幾囘開口笑須信光陰如<lb/>
<pb n="KR4e0088_WYG_002-89a"/>
過客明朝風止水無波一棹夷猶奈别何遥望蓬萊佳<lb/>
氣多重來却尋冰玉澗細和凝之牛背歌<lb/>
　　　驟雨戲作<lb/>
颮風吹迴雨如織黒雲壓空電飛急青山隔江煙霧深<lb/>
野水瀰漫新漲入老龍身疲鱗甲稀變形潛蟄枯樹枝<lb/>
天書夜下霹靂追老龍走出樹輙披劈空拏雲捲江水<lb/>
隴畝茫茫波浪起天公為民驅老龍老龍雖苦田家喜<lb/>
龍兮龍兮爾勞慎勿辭嵗豐民足爾乃無事遊天池<lb/>
<pb n="KR4e0088_WYG_002-89b"/>
　　　踏車行<lb/>
低田已無水髙田乾欲死北風暫歇復南風田頭日日<lb/>
黄塵起朝踏車暮踏車朝暮踏車休怨嗟太嵗在酉覔<lb/>
漿作酒田家五行其理或有可憐僧道行日中口誦經<lb/>
唄心忡忡青天雲黒雨將至翻然又被風吹去惟天聰<lb/>
明豈不念農三日甘霖天下乃豐迎神賽社村鼔鼕鼕<lb/>
此時家家扶醉翁白雲紅樹迷西東焉知闔闢由化工<lb/>
　　　短歌行<lb/>
<pb n="KR4e0088_WYG_002-90a"/>
江村雨洗新秋出江上青山銜落日蕭蕭凉影下梧桐<lb/>
唧唧暗聲鳴蟋蟀却思年少攻讀書坐延爽氣入吾廬<lb/>
當時漫學屠龍技抱疾閒來真守株既不能為隴畝之<lb/>
耕夫又不能作烟波之釣徒獨攜一枝笻竹枝緑樹陰<lb/>
中時有魚秋來春去只如此徒有虚名在人耳玉笥山<lb/>
前好墓田何不歸歟空老矣<lb/>
　　　雨中對雙燕<lb/>
東風吹雨花㝠㝠雨中不聞啼鳥聲翩翩但見新歸燕<lb/>
<pb n="KR4e0088_WYG_002-90b"/>
春江浩蕩春水生門前泥滑不可步落花亂㸃蒼苔路<lb/>
雙燕銜泥數往來往來只恐琴書汚穿花掠水不辭頻<lb/>
巢成哺雛良苦辛衆雛長大各飛去茫茫雲路知何處<lb/>
人生世上亦辛勤紛紜膠轕忘朝昏何如向長了婚嫁<lb/>
一去名山無垢氛<lb/>
　　　燈蛾歎<lb/>
睡鴨燒殘烟一縷桐花亂灑清明雨村居肴核亦隨時<lb/>
侑以新蔬薦芳醑沉沉夜色入疎櫺銀釭結花金粟零<lb/>
<pb n="KR4e0088_WYG_002-91a"/>
有蟲翩翩撲紅燄飛去飛來不暫停此蟲趨光不知止<lb/>
鬚焚翅焦身乃已翻身竟墮蘭膏中汨没須臾寧復起<lb/>
鳴呼負蝂不虚傳我亦因之戒貪鄙<lb/>
　　　歸田四時樂<hi>效歐陽公作</hi>
自從辭家四十年歸來華髪已盈顛玉笥山前有先業<lb/>
初因喪亂皆棄捐敝廬舊傍東湖曲城市塵埃常碌碌<lb/>
朅來卜築向江村茂樹清池貧亦足去時書冊獨蕭然<lb/>
今見兒孫繞膝前落花芳草春風裏策杖閒看人種田<lb/>
<pb n="KR4e0088_WYG_002-91b"/>
布穀聲髙時雨足田中水滿新秧緑麥穗黄時雉引雛<lb/>
桑葉稀來蠶上蔟架上雕琴久不彈書巻堆床亦倦看<lb/>
鶯啼燕語清晝永竹簟試展青琅玕博山烟細茶初熟<lb/>
午睡醒來聞啄木門前騶從忽傳呼驚起池塘雙屬玉<lb/>
梧桐雨洗塵歊清凉入虚堂白苧輕床前月色明如晝<lb/>
酒醒夢囘聞鴈聲嫋嫋西風芳草歇登山臨水傷離别<lb/>
我獨歸來守一丘閒看飛螢自明滅東皋南畝黍離離<lb/>
好景從來是此時清池露白芙蓉發碧樹霜黄橘柚埀<lb/>
<pb n="KR4e0088_WYG_002-92a"/>
鄰舍相邀酒新漉家家築場逢嵗熟田頭雞犬自成羣<lb/>
原上牛羊還共牧桴鼔不聞烟火同青山逺近霜葉紅<lb/>
論文時枉青雲士擊壤偶隨黄髪翁幽栖幸出囂塵外<lb/>
開軒日與梅花對子孫蠲復荷君恩老夫優游聊卒嵗<lb/>
　　　題張真人雜畫為彭給事中賦<lb/>
上清真人富丘壑筆端變化多竒作清泉白石鎖烟霞<lb/>
翠壁丹崖暎江郭何人開簾當翠微滿目山水含清暉<lb/>
不見當年謝安石誰復載酒尋薔薇老髯一棹依林樾<lb/>
<pb n="KR4e0088_WYG_002-92b"/>
投竿獨釣寒江雪山中故人門巷深枉却子猷清興發<lb/>
金烏刷羽扶桑晴江上青山開畫屏目送浮雲歸絶島<lb/>
坐延孤月來滄溟仙家洞房夜不扃玉樓朱戸流霞青<lb/>
碧絃當窻孤鳯語天風吹雨秋㝠㝠嶰谷春寒深莫測<lb/>
谷中琅玕動蕭瑟緬彼猗猗淇水深千載衛風昭德音<lb/>
鷓鴣無聲雷雨急湘娥錦瑟烟中濕囘首巫山十二峯<lb/>
竹枝歌斷行人泣銀河一夜飛秋霜老樹蕭條秋葉黄<lb/>
枯槎上漢誰得見支機石爛莓苔蒼棠棃枝重壓青子<lb/>
<pb n="KR4e0088_WYG_002-93a"/>
菰蒲露白蓮房紫一雙鶺鴒何處來相對白頭照秋水<lb/>
蘋花揺蕩水荇青江上鯉魚吹浪腥釣取新鱸薦芳醑<lb/>
當筵不數五侯鯖滋蘭九畹蕙偏多蕙多其如荆棘何<lb/>
騷人作賦不堪續洞庭日暮生微波嵗寒山空雪暠暠<lb/>
獨有梅花照晴昊西湖處士句新竒疎影横斜月中好<lb/>
真人奕世舊游從忽見新圖思乃翁飈輪一去不復返<lb/>
東遊蓬瀛西閬風真人朅來善繼述乃知仙才不世出<lb/>
仙岩宿負幾時償霧閣雲窻幽夢長錦袍給事金門客<lb/>
<pb n="KR4e0088_WYG_002-93b"/>
索我題詩壯行色摩挲老眼冩新吟一樹梧桐秋摵摵<lb/>
　　　晚凉步月<lb/>
緑槐初著花芙蓉葉已飛雙燕引雛急相將辭我歸伏<lb/>
暑困如酒凉風忽吹衣疎星散寥廓明月照書幃芭蕉<lb/>
窻下流螢入牽牛蔓上莎雞泣八荒蕩蕩清無塵獨望<lb/>
天河月中立<lb/>
　　　月下聞郵卒吹小角<lb/>
緑樹繞江郭槿花照籬落地偏無喧囂入夜更蕭索月<lb/>
<pb n="KR4e0088_WYG_002-94a"/>
出海東頭飛光照林薄望仙亭中郵卒歸手把小角行<lb/>
且吹夜靜時聞斷還續嗚嗚徒爾驚鄰曲江城不見落<lb/>
梅花誰解衞公三十六<lb/>
　　　聞絡緯<lb/>
白露下銀床梧桐一葉黄月華冷於水枕簟淨凝霜西<lb/>
家籬上絲𤓰宻夜深絡緯聲聲急今年多雨蠶薄收窻<lb/>
下寒機不成織<lb/>
　　　寓思<lb/>
<pb n="KR4e0088_WYG_002-94b"/>
紅槿花開秋葉飛青山日落蟬聲悲美人娟娟隔河漢<lb/>
玉佩明璫將遺誰别來嵗久音塵絶徒有相思寄明月<lb/>
明月照人不照心海枯石爛思轉深抱琴欲鼓無人聽<lb/>
掩抑冰絃直至今<lb/>
　　　草書歌<lb/>
懷素草書如行雲將軍揮洒下筆親星河墮地孤月曉<lb/>
霹靂破雨千岩春亞栖癡俗不足數壯士拔山真絶倫<lb/>
近來學者失其真游絲走紙徒紛紜<lb/>
<pb n="KR4e0088_WYG_002-95a"/>
　　　題李白月夜泛舟圖<lb/>
夜郎長流無歸期得歸不受樊籠羈采石江頭好山水<lb/>
鶺鴒留連花滿枝幾囘泛舟過牛渚星河浮空月當午<lb/>
醉披宫錦倒芳樽何處有人歌白紵樽前對影成三人<lb/>
八荒蕩蕩清無塵舉杯邀月月將落桂樹倒挂波粼粼<lb/>
沉香亭前昔開宴羯鼓聲髙花影顫一時冩就清平詞<lb/>
白璧生蠅那得知自從棄置不復道緑水青山空寄傲<lb/>
春去苔生沽酒壚夜寒雲掩燒丹竈詩巻空留天地間<lb/>
<pb n="KR4e0088_WYG_002-95b"/>
騎鯨一去竟不還若非瓊玉烟霞館定在蓬萊鸞鶴班<lb/>
馬嵬魂斷音塵絶終古長庚光不滅一抔黄壤枕江邊<lb/>
至今猶照當時月<lb/>
　　　寄答馮員外敏兼簡尚書胡公<lb/>
眼中之人吾已老馮郎俊逸聲名好珊瑚騰彩千仭淵<lb/>
圭璋獻瑞五色繅昔年過從在直廬每有新詩多起予<lb/>
近聞製作才華盛却念山林風月孤人生七十古亦少<lb/>
抱膝長吟幾昏曉展巻無心理蠧魚鈎簾鎮日聞啼鳥<lb/>
<pb n="KR4e0088_WYG_002-96a"/>
過客稀疎門半開春風曲逕長蒼苔眼前無限閒桃李<lb/>
松竹青青手自栽使者逺來傳尺素臘盡寒深冰雪沍<lb/>
目昏手痺猝難書囘椷莫訝來遲暮南宫宗伯我故人<lb/>
音信雖疎心獨親燕閒接對如相問為道蕭蕭雪滿巾<lb/>
　　　二翁歎<lb/>
一翁行年七十八背似槖駝頭少髪雨晴池上偶相逢<lb/>
揖我低頭還結襪問翁此出往何方年年行販走都昌<lb/>
問翁何自苦如此為言無兒身故忙翁今年老無官府<lb/>
<pb n="KR4e0088_WYG_002-96b"/>
又言有婿當門戸昨夜粮帖遣催科侵晨持帖下鄉去<lb/>
平生逐末不耕織力盡身疲為衣食今年不似去年時<lb/>
血氣又枯行步遲此去若歸難復往只恐他郷不得歸<lb/>
人生有身還有累在家無兒同在外<lb/>
一翁雖貧身尚強數年不見今還郷奔波道路何為者<lb/>
為人駕船走湖湘湖湘米穀賤如土人家急糶輸官府<lb/>
商人得利不知止滿船又載新昌紙日夜行船不得休<lb/>
遥遥捩舵赴章秋章秋留連竟不歸春來幾見落花飛<lb/>
<pb n="KR4e0088_WYG_002-97a"/>
今年里甲頻催迫催得歸來頭盡白家中嵗久貸人錢<lb/>
雇直都還償未得不如近處賣釵環長過一月又得還<lb/>
　　　四時吟三五七言<lb/>
春禽鳴春雨晴門外落花急池邊芳草生故人髙閣誰<lb/>
相待童子小車空復情<lb/>
白苧輕紈扇清抱疾同𤣥晏傳經非伏生緑陰滿逕紅<lb/>
塵外獨自微吟獨自行<lb/>
髙雲凉清露瀼秋聲生逺樹月色滿虚堂賔鴻呌過滄<lb/>
<pb n="KR4e0088_WYG_002-97b"/>
洲去緑綺陳來曲已忘<lb/>
楓葉乾菊枝殘山林已揺落霜露不勝寒東風傳得春<lb/>
消息一樹梅花雪裏看<lb/>
　　七言絶句<lb/>
　　　題米元暉畫<lb/>
江波日夜赴滄溟烟樹微茫島嶼青獨汎扁舟江海上<lb/>
信知天地一浮萍<lb/>
畫舫横流月滿空釣竿微颺一絲風烟波萬里秋無際<lb/>
<pb n="KR4e0088_WYG_002-98a"/>
遥見三山碧海中<lb/>
落霞秋水映長空千里江山入望中未解虎頭丘壑意<lb/>
畫圖那識米南宫<lb/>
　　　題梅竹<lb/>
雲母屏間翡翠翎水晶簾外玉娉婷夜深吹徹玲瓏曲<lb/>
渾似孤山月下聽<lb/>
　　　寄李用初<lb/>
秋風雞黍畫樓東十載江湖一夢中見説三韓風俗好<lb/>
<pb n="KR4e0088_WYG_002-98b"/>
只今人物故鄉同<lb/>
一簪華髪老秋霜遼海歸來逸興長夜雨燈前思舊處<lb/>
誰家玉笛似山陽<lb/>
　　　過太白墓謁遺像<lb/>
古墓荒凉半野蒿丹青遺像識英豪當時唯有江心月<lb/>
曾照仙人舊錦袍<lb/>
　　　秋夜<lb/>
金爐香爐翠烟收凉月蕭蕭夜館幽夢破梧桐乾葉落<lb/>
<pb n="KR4e0088_WYG_002-99a"/>
誰家長笛倚髙樓<lb/>
　　　中秋雨<lb/>
黒雲低樹影沉沉銀箭金壺漏已深不見玉盤生夜海<lb/>
空聞黄葉下秋林<lb/>
芭蕉葉上雨珊珊秋滿華堂燭影殷遙想瓊樓風露冷<lb/>
天香不動羽衣閒<lb/>
　　　秋雨<lb/>
客舍蕭條興味清綀囊猶有讀書螢一簾細雨梧桐老<lb/>
<pb n="KR4e0088_WYG_002-99b"/>
閒冩劉郎陋室銘<lb/>
鴈雲羃羃作秋陰冰簟新凉夢不禁窻下草蟲相和起<lb/>
一聲聲似伴愁吟<lb/>
朝來白苧怯新凉雨脚無情拂畫堂坐對紫薇花落盡<lb/>
何消一曲舞山香<lb/>
　　　過滹沱河<lb/>
曉渡滹沱覺有霜白沙官道草茫茫秋深不見河冰合<lb/>
猶聽行人說漢光<lb/>
<pb n="KR4e0088_WYG_002-100a"/>
　　　白鷹<lb/>
茫茫沙草朔風髙一片孤飛白錦毛四野已無狐兔穴<lb/>
碧天空闊恣雲遨<lb/>
　　　謁河内公墓<lb/>
結纓不負升堂日厚禄何如負米時自古生民皆有死<lb/>
一抔黄壤令名埀<lb/>
　　　過開州<lb/>
空將往事記前聞獨有萊公此策勲試問帝丘都不省<lb/>
<pb n="KR4e0088_WYG_002-100b"/>
殘碑只載鎮寧軍<lb/>
　　　過大名<lb/>
古郡荒凉半水波昔賢名蹟亦何多沙丘望斷秋風冷<lb/>
荷芰飄揺滿御河<lb/>
　　　過兾州<lb/>
倦騎遲遲過信都洚渠霜落草先枯州人為說賢良吏<lb/>
古有蘇章今豈無<lb/>
　　　過白溝河<lb/>
<pb n="KR4e0088_WYG_002-101a"/>
往事悠悠逐逝波幾多英傑此經過征驂斜日西風裏<lb/>
猶聽行人說界河<lb/>
　　　桐溪四詠<lb/>
一溪流水碧於藍日暖溪花醉欲酣山鳥獨鳴人跡絶<lb/>
時看麋鹿下烟嵐<lb/>
溪上山光翠欲流雲邊泉落石岩幽千竿竹影都無暑<lb/>
一路松聲已報秋<lb/>
屋上青山山下泉溪頭流出碧涓涓風清月冷虚堂夜<lb/>
<pb n="KR4e0088_WYG_002-101b"/>
時有寒聲到枕邊<lb/>
一夜溪風萬壑哀幾多黄葉覆蒼苔等閒只有寒梅樹<lb/>
冷蕊疎花獨自開<lb/>
　　　題鄒侍講竹石<lb/>
瑤島輕寒暮靄青天風吹動鳯凰翎珊瑚影裏無塵跡<lb/>
月色秋聲酒半醒<lb/>
　　　舟行晚詠<lb/>
月出長河浪湧金貂裘不怕夜寒侵鴈聲落處風初起<lb/>
<pb n="KR4e0088_WYG_002-102a"/>
兩岸蘆花霜滿林<lb/>
　　曾氏八詠為子棨侍講賦<lb/>
　　　九峯疊翠<lb/>
九朶芙蓉擁翠鬟捲簾相對緑雲閒更邀李白題詩去<lb/>
宛在夕陽秋浦間<lb/>
　　　雙漢流水<lb/>
一逕緑隂清杳杳雙溪流水碧迢迢如何畫得溪中景<lb/>
花映青山柳映橋<lb/>
<pb n="KR4e0088_WYG_002-102b"/>
　　　龍潭出雲<lb/>
百頃澄潭細吐雲碧沙流水不生塵若為喚起龍行雨<lb/>
散作千岩萬壑春<lb/>
　　　虎溪積雪<lb/>
小小溪堂雪覆檐梅花枝上玉纎纎山頭月落人初睡<lb/>
猛虎一聲風滿簾<lb/>
　　　平湖夜月<lb/>
湖上烟消一鏡平苕花風淡渚蒲青夜深獨有湖心月<lb/>
<pb n="KR4e0088_WYG_002-103a"/>
還照當年學士亭<lb/>
　　　喬木春隂<lb/>
喬木千章䕃碧溪春深門巷緑隂齊楊花雪落東風軟<lb/>
時有幽禽自在啼<lb/>
　　　武城絃歌<lb/>
當年精舎藹絃歌樂育菁莪雨露多共說故家文獻在<lb/>
金雞聲裏又登科<lb/>
　　　竺臺蘭若<lb/>
<pb n="KR4e0088_WYG_002-103b"/>
石頭細路長蒼苔古木隂隂寳刹開莫道山中無惠逺<lb/>
時時人訪虎溪來<lb/>
　　　題共節堂巻<lb/>
翠袖天寒雪滿林幾囘空咏白頭吟夜深獨有幽閨月<lb/>
照見共姜一寸心<lb/>
　　　送陳宗顯致仕還鄉<lb/>
一别桐鄉已十秋别來相憶思悠悠至今烏石岡頭路<lb/>
並轡多應夢裏遊<lb/>
<pb n="KR4e0088_WYG_002-104a"/>
薰風拂水浪文斜五月輕舟定到家紈扇烏紗行樂處<lb/>
逢人笑折石榴花<lb/>
致仕歸來白髪明麻姑酒熟日頻傾醉時童穉相隨去<lb/>
擊壤康衢有頌聲<lb/>
　　　題靜山詩巻<lb/>
寥寥靈響逺盤空竹上流雲竹下風坐對爐熏無一事<lb/>
青山幾處夕陽紅<lb/>
　　　過揚州<lb/>
<pb n="KR4e0088_WYG_002-104b"/>
舊説揚州天下聞繁華如夢欲銷魂可憐杜牧多情思<lb/>
曾向樽前問紫雲<lb/>
　　　月夜過鍾吾口號<lb/>
兩岸蟲聲夜轉多他鄉無奈月明何碧天萬里河流急<lb/>
倚棹長吟一鴈過<lb/>
　　　下邳<lb/>
日落長河野水昏青山遥望下邳門舟人謾説圯橋近<lb/>
黄石于今廟尚存<lb/>
<pb n="KR4e0088_WYG_002-105a"/>
　　　上吕梁洪<lb/>
亂石穿空疊浪驚烏犍百丈上洪輕扁舟載雨西風急<lb/>
試問徐州一日程<lb/>
細雨斜風拂畫船船頭怪石起蒼烟仰看白浪排空下<lb/>
始信河流逺自天<lb/>
　　徐州十二詠<lb/>
　　　百步洪<lb/>
九里山前百步洪河流如箭石當空黄頭伐鼓穿洪去<lb/>
<pb n="KR4e0088_WYG_002-105b"/>
宿雨初收日影紅<lb/>
　　　戲馬臺<hi>城南一里</hi>
葢世英雄酒一杯悲歌只使後人哀平生廢盡屠龍技<lb/>
今日空留戲馬臺<lb/>
　　　華佗墓<hi>城南一里</hi>
徒把金鍼事老瞞千年荒塚朔風寒從來枉卻陳琳檄<lb/>
到底西陵淚不乾<lb/>
　　　亞父塚<hi>元時塚有光氣盗發塚得寳劍  城南一里</hi>
<pb n="KR4e0088_WYG_002-106a"/>
三尺青銅盗豈知只因虹貫草萋萋鴻門玉斗空如雪<lb/>
拂袖歸來路已迷<lb/>
　　　向魋墓<hi>城北二十里</hi>
荒丘淺塚草斑斑事在遺經不可刋石槨成來功已竭<lb/>
後人有法說邢山<lb/>
　　　陵母墓<hi>城西南一里</hi>
匆匆窻下取吳鈎使者星馳不肯留遂使鴻毛輕一死<lb/>
却存馬鬛重千秋<lb/>
<pb n="KR4e0088_WYG_002-106b"/>
　　　子房墓<hi>城北六十里</hi>
辟穀何勞禄萬鍾功成志就却辭封分明古墓埋青草<lb/>
始信空言托赤松<lb/>
　　　劉向墓<hi>城北二里</hi>
十年封事遺編在三尺荒丘宿草摧鴻寳浪傳誰見得<lb/>
藜燈一去不重來<lb/>
　　　留城<hi>張良所封之地城北百二十里</hi>
偶然相遇若神交多少竒謀勝六韜辟穀歸來應却掃<lb/>
<pb n="KR4e0088_WYG_002-107a"/>
如何四皓又重勞<lb/>
　　　彭祖樓<lb/>
錫封曾奠大彭墟千古傳來事不虛明月滿樓塵影息<lb/>
仙人曾駕五雲車<lb/>
　　　燕子樓<lb/>
妙舞清歌一夕休繁華銷盡綵雲收多情只有烏衣侶<lb/>
終歳相看不下樓<lb/>
　　　黄樓<lb/>
<pb n="KR4e0088_WYG_002-107b"/>
衮衮河流晝夜馳長懷太守築堤時當年賔客黄樓盛<lb/>
今日荒凉讀斷碑<lb/>
　　　夜過汶上馬尚書墓<lb/>
華表蒼蒼立墓門百年翁仲至今存行人為説尚書墓<lb/>
何處流傳有子孫<lb/>
　　　東平道中<lb/>
白雲飛盡碧天寒夾道青山馬上看最是動人愁思處<lb/>
蟲聲滿地葉聲乾<lb/>
<pb n="KR4e0088_WYG_002-108a"/>
　　　曉過穀城黄石公廟<hi>今東阿縣北</hi>
月落青山露氣清山頭黄石立崢嶸蕭條古廟無燈火<lb/>
惟有西風草木聲<lb/>
　　　題畫四首<lb/>
青山千疊復萬疊碧樹前村連後村釀得松花酒初熟<lb/>
故人相與款柴門<lb/>
碧沙流水漾清溪溪口時聞谷鳥啼兩岸好山明鏡裏<lb/>
扁舟如在越東西<lb/>
<pb n="KR4e0088_WYG_002-108b"/>
逺山凝翠横溪上流水浮花出石根時有漁舟來復去<lb/>
等閒莫認作桃源<lb/>
故園西畔是西山萬壑千岩翠黛環今日看圖隔烟水<lb/>
西風吹夢繞松闗<lb/>
　　　過儀真<lb/>
迎鑾驛前江水平落帆過壩蹔休程人家兩岸埀楊栁<lb/>
時有飛花拂酒觥<lb/>
載得圖書滿畫船傾壺况復酒如泉東風十里儀真路<lb/>
<pb n="KR4e0088_WYG_002-109a"/>
江水江花亦可憐<lb/>
南北颿檣㑹此津滿江簫鼓載陽春相逢盡是他鄉客<lb/>
莫厭樽前勸酒頻<lb/>
　　　重過揚州<lb/>
百丈牽江夜未休那知夢裏過揚州春風二月蕃釐觀<lb/>
不為瓊花一少留<lb/>
　　　雷塘<lb/>
吳公臺下是雷塘望斷春山碧草長却笑相逢追往事<lb/>
<pb n="KR4e0088_WYG_002-109b"/>
樽前猶説舞腰傷<hi>煬帝問張麗華事見大業拾遺記</hi>
　　　召伯壩<lb/>
召伯津頭江水斜茅茨竹裏有人家當年謝傅甘棠樹<lb/>
今日春風野草花<lb/>
渺𣺌湖田草半青鷺鷥風裏立亭亭忽驚船上金笳發<lb/>
飛過春山㸃畫屏<lb/>
　　　過䢴溝<lb/>
春草萋萋春水流行人此日過䢴溝想得都城車駕發<lb/>
<pb n="KR4e0088_WYG_002-110a"/>
五雲繚繞護宸旒<lb/>
　　　重過戲馬臺<hi>在徐州</hi>
拔山力盡楚聲哀戲馬千年尚有臺若使後人傷往事<lb/>
何能更醉菊花杯<lb/>
　　　放鶴亭<hi>在徐州石佛山</hi>
昔者高亭石佛山只今煙暝鳥聲閒千年白鶴歸何處<lb/>
惟有文章落世間<lb/>
隠隠青山曉霧開望中誰謂有亭臺山人一去無消息<lb/>
<pb n="KR4e0088_WYG_002-110b"/>
空想仙翁看鶴來<lb/>
　　　題竹<lb/>
一雙琅玕勢千尺滿壁清風動幽室坡翁老可不復見<lb/>
夢入篔簹秋瑟瑟<lb/>
不受紅塵半㸃侵月中時聽鳯孤吟涔陽望斷蘭旌逺<lb/>
錦瑟一彈秋滿林<lb/>
　　　題子昻書嵇康絶交書<lb/>
飄飄絶俗嵇中散咄咄逼人王右軍書罷瀟然無一事<lb/>
<pb n="KR4e0088_WYG_002-111a"/>
鷗波亭上看晴雲<lb/>
　　　題一片秋意圖二首<lb/>
嫋嫋西風生夕波蕭蕭碧樹得秋多潘郎未就閒居賦<lb/>
白髪添來奈爾何<lb/>
欲擥芙蓉上采舟浦雲煙樹隔滄洲眼中秪覺秋光好<lb/>
何事騷人却怨秋<lb/>
　　　舟中縱目二首<lb/>
秫黍蕭蕭弄晚晴朔風吹起鴈行驚牛羊滿野無人問<lb/>
<pb n="KR4e0088_WYG_002-111b"/>
盛世中原見太平<lb/>
長河不斷送行舟百丈遥牽晚未休望盡天涯秋一色<lb/>
蓼花蘆葉水悠悠<lb/>
　　　棹歌<lb/>
一灣一灣復一灣河流百折苦迴環歸舟盡日此中去<lb/>
只見黄蘆不見山<lb/>
　　　卜築新成胡學士以詩見寄就韻奉答三首<lb/>
老來隨處作頥庵容膝何妨小似龕終日掩闗人跡少<lb/>
<pb n="KR4e0088_WYG_002-112a"/>
絶無雄辯與髙談<lb/>
小小茅齋不厭低頻來乳燕欲銜泥亦知階下難旋馬<lb/>
肯向雲中學養雞<lb/>
百尺髙槐連禁苑絶勝花竹卜郊居樽前興到頻題句<lb/>
客裏官閒儗著書<lb/>
　　　題鳴鳩拂羽圖<lb/>
日暖風喧淚竹斑鳴鳩拂羽樹林間眼中正是春光好<lb/>
喚雨呼晴莫等閒<lb/>
<pb n="KR4e0088_WYG_002-112b"/>
　　　題故元端本堂殿臣王熈臨宋徽宗雪鴈圖<lb/>
端本堂中酒未銷侍臣圖畫冩前朝豈知夜半征車發<lb/>
雪落沙塲鴈影遥<lb/>
　　　聞楊學士士竒卧病賦詩寄簡十首<lb/>
昔年我病公南去公病今令我北思悵望停雲千里隔<lb/>
竹窻樽酒負佳期<lb/>
東里先生懶著書新栽花竹似郊居病來對客無談笑<lb/>
麈尾髙懸室自虚<lb/>
<pb n="KR4e0088_WYG_002-113a"/>
近見椷書到玉堂忽聞伏枕意難忘形容不是縁詩瘦<lb/>
坐卧多因愛竹凉<lb/>
詞垣罷直已多時窻户流塵生硯池事業到頭須努力<lb/>
年過五十未應衰<lb/>
見說新來坐不眠重屏圍暖擁青氊但聞子敬歌桃葉<lb/>
豈有楊枝伴樂天<lb/>
不見堂前雀送鱣只聞幽室藥頻煎越人亦有方堪寄<lb/>
却恐桓矦笑未然<lb/>
<pb n="KR4e0088_WYG_002-113b"/>
聞道維摩面欲焦他鄉相憶客魂消亦知松栢蒼蒼色<lb/>
縱使經霜未肯凋<lb/>
先生何事最闗情人道如今太瘦生故舊年來多老大<lb/>
題詩不覺淚縱横<lb/>
看看臘盡又逢春想見春來氣象新造物小兒徒自苦<lb/>
先生已辦逐儺人<lb/>
昔年染翰共承恩今日看雲憶故人兩鬂蕭蕭空自老<lb/>
不才未有報涓塵<lb/>
<pb n="KR4e0088_WYG_002-114a"/>
　　　松鶴圖為師侍郎賦<lb/>
玉雪森森被羽毛一聲清唳入雲高翛然獨步長松下<lb/>
曾載仙人醉碧桃<lb/>
　　　梅雪金雞圖<lb/>
暗香疎翠曉凄迷正是山中雪漲溪咿喔一聲紅日上<lb/>
滿林驚起衆禽棲<lb/>
　　　題明秀樓<lb/>
江流一碧際長空江上青山秀色重幾度髙樓讀書罷<lb/>
<pb n="KR4e0088_WYG_002-114b"/>
畫闌秋水看芙蓉<lb/>
紫霞碧樹繞滄洲滿目江山入畫樓想得樓中賔客散<lb/>
攜琴還載木蘭舟<lb/>
　　　己亥人日是日壬子上表賀海平二首<lb/>
風不鳴條海不驚千官拜表雪初晴人人共説逢壬子<lb/>
預喜豐年應太平<lb/>
三日東風淑氣生謳歌簫鼓滿都城亦知客裏春盤好<lb/>
還憶西江七寳羮<lb/>
<pb n="KR4e0088_WYG_002-115a"/>
　　　題師侍郎畫四首<lb/>
紅白山花相暎開山中逕路久無媒老翁不是看花客<lb/>
只共扁舟載鶴來<lb/>
幾樹埀楊覆水亭雙雙白鳥度雲屏飄然一棹來相訪<lb/>
正是山人午睡醒<lb/>
遥看瀑布落寒青野服烏巾自在行好似匡廬讀書處<lb/>
滿林紅葉夜猨聲<lb/>
千山萬壑凍無聲一棹夷猶溪上行興盡歸來卿莫笑<lb/>
<pb n="KR4e0088_WYG_002-115b"/>
多情何似不留情<lb/>
　　　題平林烟雨圖二首<lb/>
昔從三泖載舟還風起湖心煙滿山白鳥滄波春浩浩<lb/>
暗紅埀緑雨斑斑<lb/>
舊游長憶在餘干幾對琵琶煙雨寒白髪無情人易老<lb/>
畫中渾似夢中看<lb/>
　　　送胡文善還金華二首<lb/>
蚤登科第入詞垣謁告南歸又拜恩莫向雙溪看明月<lb/>
<pb n="KR4e0088_WYG_002-116a"/>
白雲深處有丘園<lb/>
都門三月栁埀絲歌徹桃夭賦逺歸想得到家春似錦<lb/>
芙蓉孔雀爛生輝<lb/>
　　　題許由棄瓢圖<lb/>
先生髙致出塵囂爵禄曾聞不可邀但使此心如止水<lb/>
當年何必棄<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>瓢<lb/>
　　　送朱孟德還寧夏五首<lb/>
擔簦負笈出西陲兩度金門射策時今日凄凉歌陟屺<lb/>
<pb n="KR4e0088_WYG_002-116b"/>
客窻清淚只空埀<lb/>
天涯望斷白雲飛洒淚那能賦式微滿路楊花春欲暮<lb/>
不堪飛雪㸃麻衣<lb/>
念子相從今幾年嵗寒能守舊青氊揚雄已老侯芭去<lb/>
獨立春風思惘然<lb/>
匹馬征衫西入秦行人何處最銷魂夜聽青澗城邊雨<lb/>
曉望烏崘山上雲<lb/>
官道風清雨歇時青山如黛栁如絲丈夫不洒離羣淚<lb/>
<pb n="KR4e0088_WYG_002-117a"/>
無奈于今我已衰<lb/>
　　　題郭文通畫二首<lb/>
千尺長松山館清小橋流水淨無聲落花啼鳥春風後<lb/>
野服烏巾獨自行<lb/>
天際樓臺望欲迷青山雨過緑陰齊扁舟載酒遊何處<lb/>
不是耶溪即剡溪<lb/>
　　　題梅二首<lb/>
冷蕊疎花雪半乾溪風嶺月共盤桓不隨桃李爭春色<lb/>
<pb n="KR4e0088_WYG_002-117b"/>
獨向山林守嵗寒<lb/>
平生雅操冰霜潔一寸芳心鐵石堅莫笑根株空老大<lb/>
年年開向百花先<lb/>
　　　題龔竹鄉手巻詩七首<hi>并序</hi>
　故宋尚書吏部侍郎竹鄉龔公墓銘一巻乃廬陵鄧<lb/>
　中齊所撰觀其清風偉節具載諸銘獨念自喪亂之<lb/>
　表鄉人文獻故家零落無幾公之孫與賢當兵塵澒<lb/>
　洞之際寳藏斯銘若勅若公之所為詩文凡若干臨<lb/>
<pb n="KR4e0088_WYG_002-118a"/>
　終分舁子孫且曰不獨守斯文而不失尚當思繼其<lb/>
　志紹其業乃為賢子孫其視世之分金帛委妻妾者<lb/>
　賢不肖為何如今與賢之孫鐩字子諫由科第發身<lb/>
　任兵科給事中才且賢他日所就未易涯量持此巻<lb/>
　求題因賦七絶以冩其實云公名昇字子輝宋理宗<lb/>
　朝進士竹鄉其别號也<lb/>
當年捧檄佐湖湘蓮幕風清化日長從此飛騰霄漢近<lb/>
羽儀光采姓名香<lb/>
<pb n="KR4e0088_WYG_002-118b"/>
郎官花縣鳴琴日御史蘭臺袖簡時雕甍繡闥心如水<lb/>
白日青天事不欺<hi>袖簡謂彈留夢炎</hi>
五馬庭前列繡鞍桃花流水興漫漫林間甘露同誰採<lb/>
松下芝英只獨看<hi>竹鄉知常徳有甘露芝草之瑞</hi>
敵將南來國事休錢唐王氣一時收英雄多少風塵隔<lb/>
豈獨文山志不酧<lb/>
萬里間關赴行在天官聊復拜崖山當時空有虞淵志<lb/>
龍去滄溟竟不還<lb/>
<pb n="KR4e0088_WYG_002-119a"/>
黄楊山深風露凉徒步歸來問草堂閉門讀書人事絶<lb/>
澹逺閣中荷芰香<lb/>
華表蒼烟鎖墓田竹鄉喬木尚依然承家幸有賢孫子<lb/>
翰墨流傳過百年<lb/>
　　　閲古作寄簡子啟八首<lb/>
詩壇莫笑㢘頗老且放長兵接短兵批亢𢷬虚聊復爾<lb/>
堂堂正正鬼神驚<lb/>
下施雕琢貴天然綺麗猶慚泰始前到得西風塵土浄<lb/>
<pb n="KR4e0088_WYG_002-119b"/>
芙蓉秋水浄涓涓<lb/>
聲律精嚴格調難更兼詞氣有波瀾性情吟咏隨時見<lb/>
雕琢何須刻肺肝<lb/>
險怪雕鎪固驗人何如平淡見天真若教渣滓消融盡<lb/>
自是冰壺不染塵<lb/>
鳯語梧桐鶴唳松龍吟秋水月堂空夜深靈響生銀漢<lb/>
都付奚囊詠不窮<lb/>
李杜詩篇今古豪只縁體裁具風騷崑崙萬折歸滄海<lb/>
<pb n="KR4e0088_WYG_002-120a"/>
到底方知出處髙<lb/>
人愛新竒學晚唐弊貪猶謂作於凉若驅纎巧還純古<lb/>
蘇李當年獨擅塲<lb/>
句戀清竒體益卑辭工靡麗氣還萎要知玉振金聲處<lb/>
廣樂鈞天萬舞時<lb/>
　　　戱作次藥名十首<lb/>
老樹兔絲猶獨活破窻故紙豈防風不聞海馬肥羊藿<lb/>
只恐牽半踏鹿蔥<lb/>
<pb n="KR4e0088_WYG_002-120b"/>
碧雪丹砂空想望天門逺志竟蹉跎紅娘不見當歸客<lb/>
老却菖蒲半夏過<lb/>
鍾乳岩前石燕飛空青谷裏麝香肥琅玕芝草應難覔<lb/>
薝蔔薔薇露滿衣<lb/>
啇陸幾年莨蕩子車前馬勒却囘鄉預知已有宜男兆<lb/>
夜合頻燒安息香<lb/>
芙蓉露白菊花黄枸杞霜晴橘葉香金線重樓人不見<lb/>
景天海月夜茫茫<lb/>
<pb n="KR4e0088_WYG_002-121a"/>
蚯蚓結來成百合海羊鬬處即蝸牛莫認夏枯為益母<lb/>
須知萱草解忘憂<lb/>
蒼耳藂邊尋馬勃桂花香裏取蟾酥虎頭蝎尾須知避<lb/>
苦酒酸漿不用沽<lb/>
休把天仙同䑕婦可憐地錦雜蛇銜山頭黄檗心知苦<lb/>
井底青鹽味更醎<lb/>
憶别瓊筵蘇合香忍將昆布作衣裳梧桐淚落渾如雨<lb/>
躑躅花開空斷腸<lb/>
<pb n="KR4e0088_WYG_002-121b"/>
香殘薫陸留雲母凍結瓊枝勝水晶海蛤羊蹄都謝却<lb/>
不貪五味谷神清<lb/>
　　　題曺編脩茅山攬秀圖四首<lb/>
句金之山鬱嵯峨獨倚髙樓攬秀多苑君乗龍上天去<lb/>
芝草琅玕奈爾何<lb/>
千仞芙蓉秀入天紛紛空翠落簾前山人無事來相訪<lb/>
仙得黄庭内景篇<lb/>
霧閣雲窻隔杳𡨕華陽深處有金經山中楊許今何在<lb/>
<pb n="KR4e0088_WYG_002-122a"/>
多少殘碑斷蘚青<lb/>
風生岩壑度松聲百尺樓頭月正明萬物忘來心似水<lb/>
白雲何事獨關情<lb/>
　　　題畫龍<lb/>
曽將一寸滄溟水化作甘霖遍九垓捲甲歸來能幾日<lb/>
又隨煙霧上蓬萊<lb/>
　<lb/>
　<lb/>
<pb n="KR4e0088_WYG_002-122b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　頤庵文選巻下<lb/>
<pb n="KR4e0088_WYG_002-123a"/>
欽定四庫全書<lb/>
　頥庵文𨕖巻下　　　　　　明　胡儼　撰<lb/>
　　古詩<lb/>
　　　述古<lb/>
圖書出河洛羲禹闡幽𤣥列聖繼有作人文日昭宣伸<lb/>
尼感鳯鳥至理寓微言自從秦漢來但見枝葉繁寥寥<lb/>
千載後濓洛探其源紫陽具條理埀裕啟後昆前修去<lb/>
已逺來哲未有聞瑰辭逞葩艶寜復歸本根<lb/>
<pb n="KR4e0088_WYG_002-123b"/>
蒼姬既訖録炎劉勃以興詩書煨燼餘禮樂邈難徵區<lb/>
區叔孫子莫能致兩生守文過謙讓俗吏事章程賈董<lb/>
失經紀二戴紊遺經遂令千載下儗述徒紛爭二儀有<lb/>
定位八風無姦聲公旦去已逺萬世思典刑<lb/>
屈子變風雅騷經寓孤忠光華並日月耿耿埀無窮後<lb/>
賢襲軌轍長卿得其宗招揺臨卭市放曠托絲桐淳風<lb/>
日以靡齊梁更纖穠逺游謝紛濁超逸等㝠鴻<lb/>
馬遷述世業博洽靡不通蚤遊燕趙間飄飄氣豪雄發<lb/>
<pb n="KR4e0088_WYG_002-124a"/>
憤埀制作獨見不相蒙馳騁覂逸駕凌厲六合中豈不<lb/>
念筆削斧衮齊化工蠶室有餘悲隠辭寓深衷緬彼班<lb/>
范流藩籬守遺蹤<lb/>
聖神御宸極朝宗衆流奔三正乃迭建萬化歸一元元<lb/>
經大一統表掲開蒙昏周綱既陵夷七雄相併吞晉紀<lb/>
忽中絶五部漲妖氛唐風復不振五季尤紛紜商丘肇<lb/>
火德星緯煥奎文道化儗三代經術規典墳一朝杜鵑<lb/>
啼疋馬渡河津王業寓南服繼統啟後昆如何太史氏<lb/>
<pb n="KR4e0088_WYG_002-124b"/>
編與附庸倫南北互譏誚厚誣多失真是非百世下至<lb/>
公終不陻<lb/>
僬僥不可舉侏儒不可援矇瞍不可視嚚瘖不可言玉<lb/>
人事雕琢所貴得瑶琨箓竹興君子猗猗美淇園相觀<lb/>
與俱化豈不尚芳蓀所以教誨善乃在公子驩賢良贊<lb/>
令美浦大川有源吁嗟斐然子狂簡非所敦<lb/>
閎辯談天衍文具雕龍奭公孫持堅白李悝盡地力荀<lb/>
卿獨老師著論推儒墨紛紛溷濁世龍虎互吞食大道<lb/>
<pb n="KR4e0088_WYG_002-125a"/>
隠不遂居然心惻惻金骨豈易銷奈此衆口蝕向使無<lb/>
春申焉能免匍匐汨汨數萬言性惡殊道德遂令上蔡<lb/>
兒西遊為鬼蜮寄語昌黎生匪惟不精擇<lb/>
炎綱失其馭孽臣姦日滋揚郎獨持㦸三嵗乃不移閉<lb/>
門事草𤣥抉摘窮幽微髙者躋蒼天下者入黄泥一朝<lb/>
弄神器鬼怒人不怡如何守道叟亦復為詭隨伊周頌<lb/>
功德投閣良可悲中天二百載小數寧逆知凛凛紫陽<lb/>
筆師舜同一辭稽首素王宇為君懷忸怩<lb/>
<pb n="KR4e0088_WYG_002-125b"/>
鴻門宴髙張虎奮龍委蛇拂劍光凌亂雪花芙蓉姿起<lb/>
舞為君夀誰知伏危機歘然坐中人宛轉來相隨天意<lb/>
應有在人心徒嶮巇酒酣日將暮壯士直披帷一怒千<lb/>
人廢何為跽陳詞以彼葢世雄未易向客卑武成二三<lb/>
䇿多聞須闕疑<lb/>
國風美王化闗雎正彞倫結髪諧伉儷恩愛日相親窈<lb/>
窕慎淑儀嫌昵非所欣甘從冀子耨不厭黔生貧如何<lb/>
㑹稽婦呶呶醜負薪亦有薄行士殺妻求將軍所貴閨<lb/>
<pb n="KR4e0088_WYG_002-126a"/>
門内相敬如友賔舉案重髙義斷絲感微言嗟嗟白頭<lb/>
曲忍作清路塵<lb/>
　　　雜詩<lb/>
大化運無極四序迭終始茫茫堪輿間萬物羅戢孴青<lb/>
陽振其華𤣥冬抱根柢物理有盛衰人生貴知止謙光<lb/>
乃自卑上善誠若水昧者徒紛紜達士甘窳呰孰云楚<lb/>
翹翹損者滿之招<lb/>
神龍絶嗜欲靜黙藏深淵含和抱真陽珠光燭重𤣥一<lb/>
<pb n="KR4e0088_WYG_002-126b"/>
朝吐雲氣甘澤霈九天夭矯烟霧中變化出自然孰知<lb/>
積精至造化為控搏如何勞生者役役事多端豈復念<lb/>
終始宇宙浩漫漫<lb/>
倉庚鳴幽谷伐木正丁丁春風日載陽時聞求友聲若<lb/>
有一介士揄揚稱達生對面抗髙義中心藏甲兵薫蕕<lb/>
不同器申椒輒見憎巧言實亂德美色徒傾城嗟哉同<lb/>
心友獨立何㷀㷀安得玉川子為爾著門銘<lb/>
長松生澗壑矯矯抗丹霄根株蟠厚土雨露沃其條蒼<lb/>
<pb n="KR4e0088_WYG_002-127a"/>
翠太古色超遥非一朝清風四時至白鶴千歲巢如何<lb/>
燕雀羣喧啾乃見啁矧彼山椒卉亦欲凌髙標嚴冬霜<lb/>
雪降氣類各已銷獨此嵗寒姿青青終不凋<lb/>
幽谷有芳蘭緑葉紛旖旎光風汎藂薄香氣被華靃本<lb/>
無豔陽姿蜂蝶何斐斐既自逺荆棘乃復襍蓬枲佳期<lb/>
殊未央臨風益嗟只<lb/>
達士不偶俗棲遲在林丘孫登琴調古盧生草堂幽藥<lb/>
苗手自鋤長嘯天地秋人生貴適意吾道復悠悠<lb/>
<pb n="KR4e0088_WYG_002-127b"/>
屈子賦逺遊一氣中夜存柱史妙觀復萬物徒芸芸澹<lb/>
泊寜心志嗜欲憯棘矜端居達遵養自得多所欣萋萋<lb/>
碧堦草靄靄青空雲吁嗟燕雀侣何如鸞鶴羣<lb/>
吾愛裴晉公眇然如子房功成廊廟上退身緑野堂飄<lb/>
飄芰荷衣蕭散遺軒裳佳賔日宴㑹髙論著文章清風<lb/>
激壺矢曲水汎羽觴凉臺抗髙雲綺席含秋霜燠館通<lb/>
窈窕嘉樹迎朝陽豈不念所事四序迭相當達觀天地<lb/>
間為樂殊未央<lb/>
<pb n="KR4e0088_WYG_002-128a"/>
　　　擬飲酒效陶淵明十首<lb/>
偶爾得名酒日夕斟酌之顧影忽復醉囘飈吹我衣頽<lb/>
然即枕席覺來還命辭歸雲返大壑栖鳥戀故枝人生<lb/>
貴知止汨汨將奚為以心為形役寓形復幾時<lb/>
人生匪不營所營在衣食田疇雖久蕪常業當自力有<lb/>
男種桑麻有女事蠶績畊織亦云勞嵗功幸已畢開軒<lb/>
弄書琴游泳得閒隟區區百年内所樂在昕夕<lb/>
幾日不飲酒飲酒輒開顔村墟寡輪鞅柴門晝常闗幽<lb/>
<pb n="KR4e0088_WYG_002-128b"/>
蘭吐疎花榮榮生竹間白雲何處來日暮宿簷端流盼<lb/>
不覺暝明月出東山<lb/>
秉耒事西疇同為壠畝民所憂在飢餒豈不懷苦辛苦<lb/>
辛有時息田園遂吾真披逕攜童幼斗酒即此隣相見<lb/>
多好言解顔共欣欣時當積雨霽樂此天宇新<lb/>
春風扇陽和草木咸敷榮山川被德澤天宇流光晶游<lb/>
魚泳清川鳴禽變新聲亦有五男兒抛書事力耕田疇<lb/>
既霡霂更願桑麻成所資在口體粗給豈餘贏<lb/>
<pb n="KR4e0088_WYG_002-129a"/>
凱風自南來颯然入吾廬翻翻動書帙素琴聊自娛好<lb/>
鳥鳴前楹竹樹交扶疎北窻適閒曠美酒湛清壺南山<lb/>
天際明浮雲空翳如<lb/>
門前五株栁籬邊幾叢菊栁衰枝易疎菊榮葉更緑故<lb/>
人值良辰相過慰心曲丘園登菽苴床頭酒初熟引觴<lb/>
還共斟寒花粲盈目翛然適恬曠遂爾忘局促<lb/>
朔風何烈烈塲圃已新築相與納禾稼壺漿輒往復盡<lb/>
醉舒襟顔形跡謝拘束雞犬鳴深巷牛羊散平陸老穉<lb/>
<pb n="KR4e0088_WYG_002-129b"/>
雜笑談和樂知嵗足盤飱與粔籹墟曲走童僕<lb/>
四序更代謝流光去如馳顧匪金石堅詎可千嵗期昨<lb/>
日顔如花今朝鬂成絲寓形宇宙間為樂須及時有酒<lb/>
不快飲徒起雍門悲<lb/>
時運適其㑹達生貴自然聖逺道斯在豈必羲皇前悠<lb/>
然得真趣采菊見南山凛凛懷光烈脫屣如𤣥蟬嗟哉<lb/>
避俗翁髙風此其賢<lb/>
　　　賦貧士效陶淵明二首<lb/>
<pb n="KR4e0088_WYG_002-130a"/>
車牛逺服賈刀錐競市區農工各有業而我獨何居栖<lb/>
遲衡門下白首談詩書源流仰洙泗渾噩窺唐虞終嵗<lb/>
不勤動經訓豈菑畬祁寒敝裘單暑雨茆茨疎門前長<lb/>
蓬蒿室内無貯儲壺漿枉交親藜藿甘妻孥守拙塵土<lb/>
中幸免形跡拘質衰隨物遷心㝠與化俱<lb/>
田園久蕪穢解組賦歸來翳翳三逕中穉子紫門開匪<lb/>
我與俗違俗情不我諧種苗雜稊稗種豆生草萊生計<lb/>
日已疎懸罄實可哀田父攜酒至慰我且舒懷偶茲值<lb/>
<pb n="KR4e0088_WYG_002-130b"/>
未登方春奚可涯感父殷勤意不覺倒樽罍酒中有真<lb/>
樂陶然百憂排<lb/>
　　　古春意亭為張真人賦<lb/>
茫茫堪輿間孰究太古初天地混沌中一元根化樞運<lb/>
啟攝提格條風始吹嘘勾萌茁萬彚人備三才俱至今<lb/>
千萬年元貞迭藏輸龍馬出河涘羲皇彰靈圖對待三<lb/>
十六淑氣總昭蘇初陽奮重泉黄鍾動葭莩太音閟清<lb/>
廟𤣥水湛方諸達人契𤣥理作亭靜以居和順自中積<lb/>
<pb n="KR4e0088_WYG_002-131a"/>
德音暢以敷萋萋階前草一簾生意舒園林度鳴禽柔<lb/>
荑藹芳腴懷哉廣成子至道不煩迂<lb/>
　　　擬游仙<lb/>
野水際平蕪汀洲𣺌芳杜驚湍激頽波日夜自東注巨<lb/>
鼇戴三山方諸隔烟霧仙人白玉樓紫房暎朱戸晏景<lb/>
飡太霞遨游入霄路弱水三萬里可望不可渡吁嗟塵<lb/>
土蹤擾擾空馳慕<lb/>
　　　閱杜詩漫述<lb/>
<pb n="KR4e0088_WYG_002-131b"/>
閒閱老杜詩懇懇得佳趣雖復率爾為𤣥酒有真味倉<lb/>
皇侍從時流落艱虞際百年朋友交萬世君臣義吐辭<lb/>
輒驚人引物動連類虞廷簫韶奏周廟瑚璉器鯨翻碧<lb/>
海波月照珊瑚樹勇決龍虎爭㝠搜鬼神避千花與萬<lb/>
卉各鬭春光媚婺婦及孤兒共灑凄凉淚丹山翔鳯凰<lb/>
赤汗騁騏驥氣排嵩華髙力救風雅墜殷勤稷契心漂<lb/>
泊生涯寄斯人已云亡遺編獨傳世寥寥宇宙間詩史<lb/>
孰能繼餘波漾清川蘭苕鳴翡翠<lb/>
<pb n="KR4e0088_WYG_002-132a"/>
　　　荅楊少傅四首<lb/>
　布政孟公朝京還同閫憲諸公相過出楊少傅勉仁<lb/>
　所寄詩賦此謝荅<lb/>
幽居寡儔侣終日無與言忽聆鳴騶振飛蓋集丘園入<lb/>
門叙綢繆故人乃見存遺我尺素書煥若得璵璠灑然<lb/>
濯清風盎然被春温黄鍾大吕奏使我宿瘵蠲謬玷君<lb/>
子班悵然思昔年曝背坐衰朽中心徒殷勤山川隔良<lb/>
晤時蒙篋笥分古人重金蘭古道今人敦矯首寄遐思<lb/>
<pb n="KR4e0088_WYG_002-132b"/>
悠悠空白雲<lb/>
闗西𣺌靈源七閩啟來裔迢迢白鶴山千載鍾靈異陰<lb/>
德諒斯徵英賢出名世乗時偶興運秉翰典中祕超遥<lb/>
三十年實與風雲際宥密贊化工中外仰經濟埀休暨<lb/>
後昆清白永無替<lb/>
囊中孤桐琴負疴久不彈玉軫暎金徽徒縆朱絲絃成<lb/>
連去不返烟霧迷海山山水久寂寞諒彼知音難陽春<lb/>
固寡和别鶴亦辛酸迢迢牽牛星相望一水間<lb/>
<pb n="KR4e0088_WYG_002-133a"/>
璇霄廓纎翳朗月流素輝不寐愛清夜步月臨前池故<lb/>
人隔千里宿昔共襟期川途雖云邈相思同此時相思<lb/>
不相見中懷浩無涯仰視列宿拱紫垣正巍巍萬類荷<lb/>
甄陶嘿運𤣥化機真宰亦何喻中心應自知何由得披<lb/>
豁一冩暌違思<lb/>
　　　春晴縱步<lb/>
䇿杕隨春風萋萋芳草緑陌上花正開田中雨新足彩<lb/>
鳩呼其婦烏犍䑛孤犢雙雉何翩翩翻飛起林麓紫燕<lb/>
<pb n="KR4e0088_WYG_002-133b"/>
尋舊巢倉庚出幽谷柔桑葉始抽蠶種猶未浴野人自<lb/>
耦耕穉子相戲逐忽逢一老翁招邀過茆屋指顧兒與<lb/>
孫床頭酒初熟瓢分臘醖清不用葛巾漉一杯復一杯<lb/>
覼縷說鄉俗禮義日衰謝詩書少人讀田園茍嵗時人<lb/>
情多反覆天道亦好還此俗終當復老翁何時見庶幾<lb/>
豁雙目臨别重丁寧莫向他人續<lb/>
　　　雨後<lb/>
時雨布甘澤芃芃黍苗興渙然紓民憂匪惟散鬱蒸陰<lb/>
<pb n="KR4e0088_WYG_002-134a"/>
陽運元化飢寒仰嵗登露坐息槐影皎皎凉月升清風<lb/>
動脩竹曠野多流螢零露沾我衣仰見髙天澄絡緯鳴<lb/>
不休蟲飛復薨薨顧匪漆園吏幽夢同化㝠<lb/>
　　　池上納凉<lb/>
展席臨方池埀楊散緑陰清風颯然至驕陽赫流金竹<lb/>
光揺翠羽荷氣薫葛襟黄鳥何處來交交弄好音雖非<lb/>
采真遊已無塵俗侵平生厭喧囂始得諧素心<lb/>
　　　驟暑<lb/>
<pb n="KR4e0088_WYG_002-134b"/>
端居適煩燠䇿杖散幽襟逍遥池上行愛此嘉樹林遊<lb/>
鱗泳微波黄鳥遺好音遥睇髙原緑欣然諧夙心疎雨<lb/>
忽飄灑浮雲生夕陰坐來屏明燭空對窻間琹陶然即<lb/>
枕席焉知古與今<lb/>
　　　暑雨過晚凉蟬聲落葉宛有秋意<lb/>
時雨陰復霽漸覺暑氣消野色將欲秋蟬聲逈蕭條白<lb/>
髪非故吾黄葉下今朝老懷空浩蕩往事若驚飈<lb/>
　　　外江老人詩<hi>并序</hi>
<pb n="KR4e0088_WYG_002-135a"/>
　龔海言越漸嶺之東二十里曰外江口乃進邑鄙也<lb/>
　近偶過其處荒村寂然遥望林中孤烟起遂穿逕至<lb/>
　其處見一老翁衡門之下童頂雪鬂古貌蒼顔於竹<lb/>
　間取衣迎客入坐問其姓曰劉問其年曰九十八矣<lb/>
　尋一老嫗逡巡而出方瞳長頥乃老翁之妻復問其<lb/>
　年又加於老翁葢百餘嵗也二子相見亦七十餘諸<lb/>
　孫皆蒼然曾𤣥雜侍羅膝前唯唯可念須臾出茗飲<lb/>
　客竟復脫衣挂竹上縛箒自若二子亦返舍結網諸<lb/>
<pb n="KR4e0088_WYG_002-135b"/>
　孫取魚飯客老翁勸餐語雖俚而意甚真酧荅之際<lb/>
　邈然若不知有人間事也余聞而歎曰若斯人者雖<lb/>
　功德不加于時名聲不昭于後夀考康寧長子老孫<lb/>
　亦休休焉有餘裕矣蘇長公嘗云山人多夀葢五藏<lb/>
　真氣不為五味鹽醯所奪信哉<lb/>
外江有山人幽居枕湖堧青山日對門山下有良田問<lb/>
其嵗幾何屈指殆百年老妻夀更過方瞳神烱然草屋<lb/>
八九間兒孫列曾𤣥湖中種荷芰園内收木綿桑麻緑<lb/>
<pb n="KR4e0088_WYG_002-136a"/>
野布榆栁清陰連取篠日縛箒網魚時得錢見客禮數<lb/>
簡鬖鬖雪埀肩葛衣偶一披旋復竹上懸須臾出新茗<lb/>
洗盞向客傳呼兒具盤飱粲粲錦鱗鮮勸客加飱飯語<lb/>
俚意甚䖍問客居何處客云漸嶺邊漸嶺我嘗到嵗月<lb/>
知幾遷城市多人事山中常晏眠不識府與司但願邑<lb/>
令賢前年賜束帛稽首戴堯天欲效康衢歌山野無詩<lb/>
篇松間吠乳犬草際卧烏犍雞栖日將暮暝色起蒼烟<lb/>
山頭月華白夕露凉涓涓頹然即衾枕翛翛若蛻蟬我<lb/>
<pb n="KR4e0088_WYG_002-136b"/>
聞客此語泠然身欲翾乃知寂寞濵有此長年仙何必<lb/>
烟霞外去問桃花源<lb/>
　　　次韻一本集杜句見寄<lb/>
山林氣蕭瑟颯爽凉飈起緬懷滄洲趣迢迢隔秋水衰<lb/>
容日益枯短髪還自理素懷玉壺冰敢謂凍連底昔玷<lb/>
蓬萊班忝紬金匱史出入承明廬遨翔綵雲裏夾座侍<lb/>
宸旒簾開宫扇啟九成鳯鳴韶兩觀雉層壘髙步接䕫<lb/>
龍傾心竭螻螘抱疾困沉綿歸來竟如此服食求金丹<lb/>
<pb n="KR4e0088_WYG_002-137a"/>
神仙𣺌何許誅茆傍江郭脩竹映清渚窻含梧葉風坐<lb/>
對芭蕉雨雖非諸葛廬頗似蘇公圃蛩響悲早秋蟬聲<lb/>
咽殘暑司空即王官六一思潁汝玉笥白雲深矯首瞻<lb/>
天宇<lb/>
貂蟬樹功勲疏爵公侯伯我獨事文翰於世寡才識<lb/>
驅馳四十年白首空自惜橋山隔紫烟蒼翠難再覿<lb/>
謝病遂歸休苦被形骸役時時倚孤松引領瞻天北<lb/>
幸爾托絲蘿數慰幽栖跡瓊章詩律清屐齒苔痕碧<lb/>
<pb n="KR4e0088_WYG_002-137b"/>
鬂顔各老蒼燈火思宿昔得諧今日讙免使遥相<lb/>
憶<lb/>
　　　凉夜理琴<lb/>
凉飇驅浮雲萬里天一碧逺響振寥廓林木聲槭槭開<lb/>
軒散幽襟坐延月華白抽琴理故曲操㺯輒間格山水<lb/>
有遺音悵然心不懌齋宫接清晏俯仰思宿昔矯首望<lb/>
鈞天泫然淚沾臆<lb/>
　　　暑中詠懐<lb/>
<pb n="KR4e0088_WYG_002-138a"/>
翳翳榆栁門幽栖遂閒情蠧簡掩殘編燕寢凄餘馨園<lb/>
林足生意城市多喧爭柔荑新緑遍好鳥對我鳴莘老<lb/>
任先覺尼父畏後生歸來幸無事松竹有餘清<lb/>
徂暑盛炎赫臨池愛清漣蕭蕭素絲短皦皦白紵鮮苕<lb/>
風飄翠羽林影悲𤣥蟬泠然逺響至黄落當我前人生<lb/>
匪金石流光如逝川頽齡思往日壯心非昔年<lb/>
故交日淪謝衰老天憗遺翛然緑樹間野服頗相宜賔<lb/>
客亦畏暑經旬故來稀獨臨清池上憺然忘是非遥海<lb/>
<pb n="KR4e0088_WYG_002-138b"/>
上明月幽林生夕霏人生穹壤間取適能幾時<lb/>
　　　村居秋興<lb/>
閒居南郭外水竹清且幽芳草被曲逕逺樹浮滄洲出<lb/>
門臨方沼欣然見魚遊賔客時一至燕談叙綢繆開樽<lb/>
共斟酌真率無獻酧日暮各自歸新月上林丘<lb/>
人生在衣食營營無時休江湖多風波隴畝幸有秋穉<lb/>
子雜讙笑老翁亦醉謳日暮載禾去柴車繞道周我獨<lb/>
困沉綿塊然何所求田野絶追呼卒嵗聊優游<lb/>
<pb n="KR4e0088_WYG_002-139a"/>
　五言律詩<lb/>
　　豫章十詠<lb/>
　　　西山逺翠<lb/>
萬古不改色千尋翠黛饒染空寒欲滴映日暖還飄窅<lb/>
窅猿啼暝翩翩鶴去遥望中天路近飛佩入烟霄<lb/>
　　　南浦飛雲<lb/>
南浦千年在滕王歌舞休江烟同漠漠潭影共悠悠不<lb/>
學化蒼狗長留伴白鷗朝朝與暮暮還送水東流<lb/>
<pb n="KR4e0088_WYG_002-139b"/>
　　　徐亭煙栁<lb/>
髙士去已久清風不可攀惟留數株栁長伴翠烟間陰<lb/>
連芳草碧色映古苔斑塵榻無人掃鳬鷖自往還<lb/>
　　　蘇圃春蔬<lb/>
湖上蘇公圃青青春雨餘何須抱甕灌自可帶經鋤獨<lb/>
客生涯足故人音問疎如何松逕裏今日有來車<lb/>
　　　鐵柱仙蹤<lb/>
非鐵亦非石屹然方沼中本因驅罔象謾說是鳬翁雞<lb/>
<pb n="KR4e0088_WYG_002-140a"/>
犬攜家逺蓬萊有路通千秋萬嵗後八索著神功<lb/>
　　　洪崖丹井<lb/>
聞有古仙客紫髯九尺軀浴丹洪崖井脫屣白玉壺碧<lb/>
蘚春陰合寒泉夜月孤不知千載後還飲雪精無<lb/>
　　　滕閣秋風<lb/>
帝子何年去城頭髙閣閒秋風起南浦夕照在西山蕭<lb/>
瑟青蘋末凄清紅蓼間酒闌歌舞散吹送綵雲還<lb/>
　　　東湖夜月<lb/>
<pb n="KR4e0088_WYG_002-140b"/>
月出海東頭澄湖百頃秋人家燈火靜漁艇釣絲收雲<lb/>
浸金波冷星揺素練浮徐亭與蘇圃清景復悠悠<lb/>
　　　章江曉渡<lb/>
江平新水濶月落澹烟横沙上人初集渡頭天已明青<lb/>
山開霽色白鳥度春聲舟檝無風浪何妨日送迎<lb/>
　　　龍沙夕照<lb/>
龍堆截復環隠映夕陽間落霞迷翠渚霽雪對青山津<lb/>
晚人爭渡林寒鳥獨還漁翁收網去幾箇釣舟閒<lb/>
<pb n="KR4e0088_WYG_002-141a"/>
　　　夜宿京口<lb/>
閘水聽無聲沉沉鐵甕城落帆先過壩繫榜得休程地<lb/>
擁南徐壯山連北固横如何今夜月還似故郷明<lb/>
　　　聞角<lb/>
銀漏初傳箭長河已挂城忽聞嗚咽弄總是别離情獨<lb/>
客驚秋盡他郷自月明燈花空有喜對酒不成傾<lb/>
　　　夜坐<lb/>
移席當脩竹開軒敞素屏夜分人已靜風入酒微醒促<lb/>
<pb n="KR4e0088_WYG_002-141b"/>
織悲清露飛螢送落星翛然絶塵想何必念郊坰<lb/>
　　　雨後<lb/>
急雨洗炎蒸空齋病骨醒華星粲遥漢明月瞰疎櫺客<lb/>
夢家千里蛩聲露一庭短檠應可問不用聚哀螢<lb/>
　　　題畫<lb/>
聞道稽山好千岩秀色分樹連秦望雨帆入鏡湖雲髙<lb/>
卧留安石能書憶右軍崇虚猶似昔還可問鵝羣<lb/>
　　　對酒效樂天體三首<lb/>
<pb n="KR4e0088_WYG_002-142a"/>
何處難忘酒離人思故鄉青山隨逺道白髪在髙堂絡<lb/>
緯庭前月蒹葭野外霜此時無一琖歸夢引愁長<lb/>
何處難忘酒芭蕉夜雨時罏烟殘翠裊漏水澁銅池窻<lb/>
下抛書勌樽前得句遲此時無一琖燈影獨離離<lb/>
何處難忘酒故人天一隅昨宵驚入夢今日喜收書楚<lb/>
水孤烟外吳霜落木初此時無一琖何以慰離居<lb/>
　　　長垣謁蘧伯玉墓<lb/>
衛昔多君子斯人實我師下車存篤敬寡過在知非荒<lb/>
<pb n="KR4e0088_WYG_002-142b"/>
隴一抔土髙情千載思至今伯玉里遺俗自熈熈<lb/>
　　　次韻胡學士春日陪駕遊萬嵗山十首<lb/>
鳯輦宸遊日祥雲夾道紅香風傳别殿飛翠繞行宫徑<lb/>
轉千岩合波迴一鏡空忽看鸞鶴起聲在半天中<lb/>
澗道蒼苔合房櫳繡戸分碧淙晴欲雨錦石煖生雲嘉<lb/>
樹千尋秀靈蒲九節芬廣寒宫闕近天語半空聞<lb/>
山春風日麗景物自多竒露濕竹間草泉侵松下岐落<lb/>
紅飄碎纈空碧罥遊絲登覽逢真境都忘足力疲<lb/>
<pb n="KR4e0088_WYG_002-143a"/>
古木藏幽洞深林映好花擷芳雲欲動涉澗路還賖春<lb/>
色浮瓊島晴光燿翠華誰如玉堂客八餅賜新茶<lb/>
雨晴山色好太液暖浮春遊鯉遥吹浪飛花近着人列<lb/>
筵深寵渥載筆煥絲綸願繼周南作騶虞詠至仁<lb/>
閣道雲為幄仙山玉作臺更無凡跡到只有異香來栁<lb/>
拂金輿度花迎寳扇開太平多樂事扈從得徘徊<lb/>
小山多勝槩傳勅更追遊碧靄浮空起清風似水流樹<lb/>
籠香殿古泉出畫橋幽何處聞天樂瓊林最上頭<lb/>
<pb n="KR4e0088_WYG_002-143b"/>
並立春風裏鶯聲逺度篁椀分金露碧石載紫瓊霜靈<lb/>
籟生岩壑流雲出洞房真成對圖畫樓閣倚青蒼<lb/>
玉梁凌漢逺朱榭入雲髙曲水含蒼霧孤峯聳翠鰲路<lb/>
迴經月殿賦就賜春醪盛事千年遇登臨豈憚勞<lb/>
仗外香風起飛花㸃繡羅柳陰啼翠鳥池曲泛蒼鵝歸<lb/>
路煙霞逈中天雨露多晚來歌吹發雲際轉纎阿<lb/>
　　　監中夜宿<lb/>
秋風灑竹枝凉氣入疎衣鶴背月中冷螢光雨後微紫<lb/>
<pb n="KR4e0088_WYG_002-144a"/>
垣當講席玉漏隔彤闈良夜清如許思親苦夢歸<lb/>
　　　題陳宗淵畫<lb/>
瀑布落雲端松杉六月寒攜琴曾有約涉澗不辭難野<lb/>
水無人渡青山獨坐看此中多逸興投老儗盤桓<lb/>
　　　清口驛<lb/>
夜度清口驛寥寥犬吠幽人家散墟落舟楫倚汀洲薄<lb/>
霧浮空起長河帶月流悲歌何處發不覺動離愁<lb/>
　　　登沛縣歌風臺<lb/>
<pb n="KR4e0088_WYG_002-144b"/>
璽綬歸秦土英雄泣楚垓金湯千里固社稷萬年開故<lb/>
老樽前舞朔風天際來髙歌激雲漢終古有層臺<lb/>
　　　髙唐道中<lb/>
行李飛蓬外鄉心落日時路遥憐馬困野曠覺車遲碧<lb/>
草寒烟色黄花夕露滋千年盻子冢獨起後人思<lb/>
　　　除夕<lb/>
客裏逢除夕燈前苦憶家不聞鳴爆竹寧復頌椒花鬢<lb/>
髪非春事風霜老嵗華一杯親隴酒涕淚隔天涯<lb/>
<pb n="KR4e0088_WYG_002-145a"/>
　　　晚眺<lb/>
束書辭薊北乘傳過山東帆送孤舟急河流百折通夕<lb/>
陽疎雨外寒草澹煙中無限詩人意何勞覔畫工<lb/>
　　　夜過吕梁<lb/>
亂石奔流處扁舟正急操月斜灘影落風勁鼔聲髙客<lb/>
枕驚殘夢郷心悚怒濤但令無險阻來往不辭勞<lb/>
　　　舟中雜詠用杜子美秦州詩韻<lb/>
平生真浪跡到處喜追遊美酒堪乘興清時不解愁鶴<lb/>
<pb n="KR4e0088_WYG_002-145b"/>
鳴淮甸月鴈别薊門秋莫道闗河晚山陽更少留<lb/>
逺乘青雀舫近俯碧雲宫宿霧依林薄清霜映月空暖<lb/>
傾鸚鵡酒寒怯舵樓風心似長淮水無時不向東<lb/>
水落山留跡潮囘岸擁沙望鄉勞客夢沽酒問人家天<lb/>
濶蒼鷹鷙風髙白鴈斜自慚才力薄詩就敢云誇<lb/>
鳴玉辭金闕南來能幾時舟行人事減水宿鴈聲悲驛<lb/>
近催程速詩成得句遲匏樽有清醑時復一中之<lb/>
憔悴縁多病深懐少日強俗情聲利重歸思道途長整<lb/>
<pb n="KR4e0088_WYG_002-146a"/>
珮趍鵷鷺看裘敝鷫鸘五雲新滿眼獨立向青蒼<lb/>
運際千年盛恩承一櫂歸不才孤世望報國念身微東<lb/>
去河流急南來樹影稀休文多病後不覺減腰圍<lb/>
承乏詞林日長趨玉陛間湛恩霑雨露歸夢涉河闗水<lb/>
落魚先蟄霜寒鴈未還他鄉逢故舊相對一開顔<lb/>
路逐淮南去人從薊北囘青山看漸近白鳥過還來候<lb/>
吏依沙立征帆背月開誰家烟霧裏風笛弄清哀<lb/>
楚州英傑地客路短長亭河水奔流濁淮山隔岸青髙<lb/>
<pb n="KR4e0088_WYG_002-146b"/>
歌慙白雪行李隠華星郤喜畊農足牛羊散滿坰<lb/>
河水自崑崙奔流萬派分朝宗終到海奉使舊尋源極<lb/>
目此時意聞歌何處村漁人事網罟骨肉老柴門<lb/>
凄凄漁唱晚歴歴鴈聲低澤國遥通海湖田半是泥帆<lb/>
懸風正北山逈日沉西萬里同煙火無人事鼓鼙<lb/>
隠隠烟中樹泠泠石下泉露筋當日事遺廟後人傳節<lb/>
挺青雲上神留緑水邊往來空悵望為爾輒悽然<lb/>
茅屋烟村裏漁人十數家磯頭魚在笱門外鷺翹沙濁<lb/>
<pb n="KR4e0088_WYG_002-147a"/>
酒深浮蟻扁舟小似𤓰不知江月落和醉卧蘆花<lb/>
舟度淮南境迢迢水接天有懷鵷序入不待鴈書傳共<lb/>
載人如玉相酧酒似泉此時心一寸飛墜五雲邊<lb/>
黄葉凋疎後滄波窅靄間天寒鴻在渚日落鳥歸山桂<lb/>
樹知何處仙翁去不還丹砂如可問寧復髩絲斑<lb/>
湖水𣺌無際霜天鴈呌羣畫船都載酒清興浩凌雲風<lb/>
月漁樵得烟波鷗鷺分此中有幽趣不許俗人聞<lb/>
維揚江上路冬日好風光逺樹猶青幄居人多畫牆醉<lb/>
<pb n="KR4e0088_WYG_002-147b"/>
忘身是客坐憶玉為堂望望蓬萊近毋勞縱目長<lb/>
共駕扁舟去相傳逺客歸江雲低度影山月淨流輝且<lb/>
傍鷗羣宿應憐蟢子飛金盤㵼瑶露取醉敵霜威<lb/>
正是車書㑹何曾道路難月涵江影靜風落葉聲乾玉<lb/>
醑春容暖青綾夜色寒吳郎詩句好俊逸許登壇<hi>給事中吳</hi>
<hi>登</hi>
白髪隨年長丹心益自知超宗慙鳯翮子美念熊兒蒲<lb/>
質堪多病神樓乏上池歸來對樽酒細看菊花枝<lb/>
<pb n="KR4e0088_WYG_002-148a"/>
　　　寄湯得中二首<lb/>
故人居海上花竹繞幽栖水檻晨呼鴨風簷晚祝雞客<lb/>
來樽有酒歌罷醉如泥謾說書連屋書籖總懶題<lb/>
吏隠海東頭閒情付狎鷗公孫生好飲子産謾多憂掃<lb/>
石頻題句看山獨倚樓遥知相憶處月色滿神州<lb/>
　　　望諸君墓<hi>在良鄉縣治南三里</hi>
髙丘枕長坂弔古起遐思義感先王重書存烈士悲落<lb/>
花縈碧草幽樹語黄鸝欲問當年事盧溝有斷碑<hi>近盧溝堤</hi>
<pb n="KR4e0088_WYG_002-148b"/>
<hi>決聞役夫輿墓碑築堤恐後無徵故末句識之</hi>
　　　送王處敬赴交阯僉事<lb/>
拜命出朝端重峩豸角冠花驄萬里去霜鶚九秋搏海<lb/>
霧連山濕蠻雲蓄雨寒莫言風土異須使逺人安<lb/>
　　　題鑑湖圖<lb/>
昔聞鏡湖美今向畫圖看百里晴空映千峰秀色攢荷<lb/>
花明月曉鷗鳥白雲寒投老尋狂客扁舟興未闌<lb/>
　　　寄士竒學士<lb/>
<pb n="KR4e0088_WYG_002-149a"/>
同是侍經帷三年語笑違病來歸夢數老去故人稀目<lb/>
暗時揩眥身癯日翦衣相思意無限都逐鴈南飛<lb/>
　　胡學士山居八詠<lb/>
　　　芳洲春草<lb/>
聞說芳洲上春來生意多微風交逺翠細雨漲滄波徑<lb/>
没人稀到泥香燕屢過康成讀書處碧帶晚烟和<lb/>
　　　竹塢雲林<lb/>
脩竹藏深塢白雲生逺林雨晴添暖翠月澹度秋陰野<lb/>
<pb n="KR4e0088_WYG_002-149b"/>
老頻攜客幽人獨鼓琴何時來掃石相對一開襟<lb/>
　　　滄江烟雨<lb/>
𣺌𣺌滄江上冥冥烟雨來幾家茆屋掩一箇釣船囘岸<lb/>
花紅欲放沙鳥白相偎薄暮明霞出清風掃霧開<lb/>
　　　玉山泉石<lb/>
白石何齒齒流泉亦涓涓泉聲寒作雨石氣暖生烟把<lb/>
釣溪邊去看雲窻下眠鹿麋相見孰來往草堂前<lb/>
　　　石屋晴瀾<lb/>
<pb n="KR4e0088_WYG_002-150a"/>
幽居隣石屋碧水漲晴瀾淨蹙縠紋細清同練影寒文<lb/>
章含露藻氣勢壓風湍幾度攜笻去臨流不厭看<lb/>
　　　墨潭秋月<lb/>
夜深潭影黒秋淨月華明游女珠頻弄潛蛟卧不驚蘇<lb/>
公赤壁賦杜老渼陂行千載神交處髙吟興共清<lb/>
　　　螺岡晚照<lb/>
暮色蒼蒼起螺岡斂夕暉樹林初晻靄彩翠忽霏微川<lb/>
暝漁樵去村深鳥雀歸誰家事機杼燈火出柴扉<lb/>
<pb n="KR4e0088_WYG_002-150b"/>
　　　芙蓉寒雪<lb/>
千疊芙蓉秀朝來玉削成風泉寒有韻陰壑凍無聲學<lb/>
士龍團貴仙人鶴氅輕長林書屋下課誦到天明<lb/>
　　　雨雪中獨坐懷楊學士士竒二首<lb/>
獨坐聽春雨蕭然興味孤病多親藥裹睡少閉茶罏未<lb/>
了三生夢惟存一字符故人在深巷相過畏泥塗<lb/>
雨止雪復作珊珊聽瓦鳴爐存氊罽暖冰薄硯池清喜<lb/>
得青春至驚添白髪生共傳楊子宅山藥勝黄精<lb/>
<pb n="KR4e0088_WYG_002-151a"/>
　　　寄示從子旭<lb/>
記得分攜處夕陽明畫船含情望天末洒淚别江邊為<lb/>
客嗟吾逺承家賴汝賢步兵詩句苦喜有阿咸傳<lb/>
　　　試問堦前菊五首<lb/>
試問堦前菊花開何太遲秋容非老圃晚興似東籬已<lb/>
是重陽後那堪夕露滋鵝翎與鶴頂莫遣一時披<lb/>
試問堦前菊何能獨傲霜不隨春競秀直到晚騰芳采<lb/>
采衣襟潤盈盈金玉相病來長廢酒對爾興難忘<lb/>
<pb n="KR4e0088_WYG_002-151b"/>
試問堦前菊何如陶令家門無五株栁坐對一庭花寂<lb/>
寂秋將盡蕭蕭鬂已華幾時歸故里穉子引柴車<lb/>
試問堦前菊南陽近若何花開金布地葉落翠浮波黄<lb/>
髪人多夀華軒客少過自憐纒末疾安得起沉疴<lb/>
試問堦前菊湘潭秋已殘靈均去不返騷客竟誰䬸花<lb/>
老青山暮叢疎白露漙傳芭還代舞姱女不勝寒<lb/>
　　　代菊荅五首<lb/>
衆卉凋零後孤芳勿訝遲託根依廣砌毓秀勝疎籬秪<lb/>
<pb n="KR4e0088_WYG_002-152a"/>
恐嚴霜至頻煩細雨滋嵗寒無剪伐不自歎離披<lb/>
日精鍾秀氣故自傲風霜晚節甘同固春葩不共芳每<lb/>
煩騷客詠長得逸人相老向軒墀下栽培詎可忘<lb/>
昔日柴桑里獨憐徵士家牽衣從穉子隨處看幽花把<lb/>
酒秋山淨餐英夕露華陶然乘醉後策杖不將車<lb/>
有酒不暢飲人生能幾何既無籛老術空羡菊潭波嵗<lb/>
久荆榛雜山空樵牧過黄精同服餌亦足愈寒疴<lb/>
洞庭風力勁草木半摧殘逐客傷秋盡初英向夕餐凄<lb/>
<pb n="KR4e0088_WYG_002-152b"/>
凄霜未降厭厭露先漙澤畔行吟處魂消衣袂寒<lb/>
　　　積雪<lb/>
積雪照虚堂塵消几席光體寒添褐重炕暖煮茶香舊<lb/>
字無人問新醅待客嘗梅花開處逺衰鬂老何郎<lb/>
積雪覆牆陰天寒氣轉深室虚瓶貯粟藥盡槖無金對<lb/>
酒長妨飲消愁只苦吟伏生經欲授誰解口傳音<lb/>
積雪暎窻明浮雲陰復晴硯冰輕欲解庭樹凍含聲得<lb/>
食烏頻下需芻馬屢鳴孫康書久廢頭白媿無成<lb/>
<pb n="KR4e0088_WYG_002-153a"/>
積雪壓檐端風飄墜藥欄不愁萱帶折祗恐菊根殘麥<lb/>
漬宜三白氊寒老一官病軀猶强起肯作卧袁安<lb/>
　　　病中秋思八首<lb/>
流年如逝水白日去堂堂爽氣今朝入秋風昨夜凉候<lb/>
鴻離紫塞栖燕别雕梁儗續閒居賦潘郎鬂已蒼<lb/>
伯勞鳴未休大火又西流鷙翮搏空急螢光傍戸幽仲<lb/>
宣長作客宋玉獨悲秋抱疾不能賦何能更倚樓<lb/>
秋風起蘋末秋意日蕭然蛩泣蒼苔露蟬愁碧樹煙青<lb/>
<pb n="KR4e0088_WYG_002-153b"/>
氊遺故物白首事陳編却憶東湖上埀楊老釣船<lb/>
已是經年疾歸休未得休槖金渾有限藥餌只空投向<lb/>
秀山陽笛袁宏月夜舟故人何處在無復少年遊<lb/>
逺樹金飈動髙天玉露凉豆花披草徑梧葉下銀牀野<lb/>
際寒煙澹山連夕照長誰家砧杵急過鴈不成行<lb/>
未及重陽節晨興已覺寒雨侵燒藥竈風折護花欄暫<lb/>
飽雕胡飯長吟苜蓿盤近聞禾黍熟頗得老懷寛<lb/>
暮天揺落逈山色有無中籬槿含花紫池蓮墜粉紅江<lb/>
<pb n="KR4e0088_WYG_002-154a"/>
清波湧練雲淨月流空閨中倚虚幌老病念衰翁<lb/>
秋雨催寒早秋霜著物殘天髙雲影澹樹老葉聲乾白<lb/>
髪憑誰染黄花只獨看杜陵笑彭澤却自嘆儒冠<lb/>
　　　雨後詠懷四首<lb/>
絶無人迹到一室淨纎塵樹老風梢折階寒露菊新少<lb/>
陵悲舊雨尼父嘆孤隣吾衰竟如此吾道未憂貧<lb/>
日上風檐靜蜘蛛綴網絲緑埀依檻草紅落過牆葵卧<lb/>
疾妨賢久懷恩報國遲素餐新謝緑菰米雜粳炊<lb/>
<pb n="KR4e0088_WYG_002-154b"/>
秋雨一畨過秋風轉覺清捲簾黄葉落倚杖白雲生學<lb/>
省虚官署郷書計客程砧聲何處發偏動老夫情<lb/>
抱疾形容改無情嵗月忙草深栽藥圃人老讀書床洲<lb/>
渚蒹葭白山林橘柚黄幾時笻竹杖去踏釣魚航<lb/>
　　　送陳文璧赴石首知縣<lb/>
杪秋辭闕下千里赴荆州桃李迎潘岳蒹葭惜夏侯酒<lb/>
酣青雀舫霜重黒貂裘民事須勤恤功名起壯猷<lb/>
　　　送周庸節赴鎮蠻通判<lb/>
<pb n="KR4e0088_WYG_002-155a"/>
拜命為通守迢迢赴鎮蠻聰明敷政易撫字得宜難漲<lb/>
海春風逺山雲曉日寒比來多計吏毋惜報平安<lb/>
　　　不寐<lb/>
病久渾無寐更闌氣轉凄露寒蛩響歇月落鴈聲低老<lb/>
厭身為患魂銷夢欲迷篋中袍笏冷空自聽朝雞<lb/>
　　　喜秋<lb/>
黍稷聞皆秀雞豚喜漸肥野人能足食游子憺忘歸雨<lb/>
後夕陽好風前秋葉稀沈郎多病久一任減腰圍<lb/>
<pb n="KR4e0088_WYG_002-155b"/>
　　　感秋<lb/>
雨脚疎還密雲頭暝復開殘蟬辭夏去一鴈送秋來白<lb/>
髪人空老青雲心已灰閨中刀尺冷砧杵又相催<lb/>
　　　昨承召命以末疾不能行感激追賦此<lb/>
老病新看鏡形容太瘦生昨孤前席召只益負暄情白<lb/>
髪千莖短丹心一寸明玉堂天上近終日綵雲横<lb/>
　　　東里學士攜酒肴就菊對酌賦此酧寄<lb/>
雨晴風正急霜葉下紛紛黄菊澹秋色青山深暮雲芳<lb/>
<pb n="KR4e0088_WYG_002-156a"/>
樽攜共酌獨客慰離羣臨别不知醉醒來夜已分<lb/>
　　　題子昻枯木竹石<lb/>
碧海珊瑚樹晴窻彩鳯翎紫苔封琬琰翠袖倚娉婷秋<lb/>
色淡華屋凉風生畫屏玉堂歸老日松雪灑餘馨<lb/>
　　　甲辰初度前一夕夢先妣製春衣儼奉二桃甚<lb/>
　　　　喜<lb/>
三十失老親常逢夢裏真劬勞初度日慚愧百年身白<lb/>
苧春衣潔紅桃露顆新怳然瑶島上相對喜津津<lb/>
<pb n="KR4e0088_WYG_002-156b"/>
清夜夢慈闈適臨初度期桃從瑶圃獻身逐綵雲飛無<lb/>
復慈烏哺尚憐游子衣平生愛少子多病負春暉<lb/>
　　　賦歸二首<lb/>
謝病賦歸休官河幾易舟水平帆力緩風細櫓聲柔豹<lb/>
每藏山霧狐猶念首丘有懷疎傅達不為子孫謀<lb/>
昔日乘傳去今年乘傳還從教妻子笑落得鬂毛斑讀<lb/>
易方知損休官始得閒有懷向平達老去入名山<lb/>
　　　過揚州<lb/>
<pb n="KR4e0088_WYG_002-157a"/>
千載繁華地青山今古同樓臺明月在歌舞綵雲空草<lb/>
没雷塘路花殘隋苑風經過求古迹人事苦悤悤<lb/>
　　　過南京三首<lb/>
扈從身猶健歸來髪已皤山圍形勝地風湧大江波昔<lb/>
侍金鑾晏今乘畫舫過孝陵松柏茂雲際鬱嵯峨<lb/>
謬忝司成席逡巡二十年束書頻北上謝病獨南還一<lb/>
寸丹心在千花紫誥鮮長陵望益逺老淚落澘然<lb/>
金水繞龍河春風澹緑波舉頭瞻日近撫已受恩多不<lb/>
<pb n="KR4e0088_WYG_002-157b"/>
負青山約猶懷紫陌珂龍盤與虎踞卜世萬年過<lb/>
　　　遊白鹿洞詩三首<hi>并序</hi>
　閏七月二十日舟抵南康風阻明日偕正安侍講汝<lb/>
　申僉憲廣文譚原福司訓黄楚章國子生蒲詢同為<lb/>
　白鹿之遊訪昔賢之遺蹤挹流風於百世俯仰之際<lb/>
　不勝嘅然諸公剪茆刜薉同薦芳酌退就風泉雲壑<lb/>
　之間觴詠而還暢一時之雅懷酧平生之夙志遂賦<lb/>
　短述以紀勝遊<lb/>
<pb n="KR4e0088_WYG_002-158a"/>
騎從金笳發肩輿畫㦸開路穿芳草逕山倚白雲隈秋<lb/>
色淨如洗晴嵐翠作堆昔賢遺教在尋訪洞中來<lb/>
路入匡山裏遥遥五老峯縁崖披緑草涉澗轉蒼松野<lb/>
果經時落嵐煙積處濃平生林壑興今日得從容<lb/>
訪古求精舍縈迴石洞幽何人今養鹿有客昔騎牛雲<lb/>
谷千年境風泉萬壑秋剪茆薦芳醑勝友喜同遊<lb/>
　　　過樅陽留題二首<lb/>
畫舫朝天去經過訪舊遊青山只如此華髪已堪羞陶<lb/>
<pb n="KR4e0088_WYG_002-158b"/>
侃樅陽日潘郎花縣秋兒童應不識父老獨能留<lb/>
昔忝桐郷令曾鳴單父絃重來新物色不改舊山川往<lb/>
事從人説虛名愧我傳司農今已老白首益蕭然<lb/>
　　　次韻荅吳司業<lb/>
京國分攜後江湖嵗月餘鄭䖍家少粟𤣥晏架多書為<lb/>
託金蘭重休嫌音問疎茂陵秋色老多病愧相如<lb/>
　　　九月二十六日拜謁長陵<lb/>
葢世英雄主恢𢎞事業多南分交阯郡北控斡難河玉<lb/>
<pb n="KR4e0088_WYG_002-159a"/>
帳鑾輿逺神宫紫翠羅小臣瞻拜處有淚落山阿<lb/>
　　　拜謁獻陵<lb/>
學富千秋日龍飛萬國春重華生濬哲大業秉經綸每<lb/>
切勤民志深懷守位仁老臣違執紼抆淚向蒼旻<lb/>
　　　曉出昌平<lb/>
曉出昌平縣含悽别二陵清霜横塞草旭日上雲屏野<lb/>
水冰花白孤村霧氣青軍都當直北寒早樹先零<lb/>
　　　留寓通州<lb/>
<pb n="KR4e0088_WYG_002-159b"/>
獨坐轉岑寂他郷留未歸疾風聲獵獵寒日影輝輝火<lb/>
冷鑪煙歇茶香酒力微天時與人事相值輒相違<lb/>
　　　楊少傅士竒自京以詩惠酒肴隨韻賦荅<lb/>
衰疾事朝謁遲留不忍離恩深明主眷義重故人思螘<lb/>
醖分官甕羔肩侑客炊金鑾登宰輔白首愧儒師<lb/>
　　　黄少保用楊少傅韻亦以詩惠酒肴賦答<lb/>
十載重相見那堪又别離空梁殘月夢春樹暮雲思輒<lb/>
拜分甘惠終非接淅炊太原閔仲叔口腹媿為師<lb/>
<pb n="KR4e0088_WYG_002-160a"/>
　　　曾學士亦用楊少傅韻以詩惠肴麫賦答二首<lb/>
老辭天上去故舊歎分離短述頻煩和殘燈獨繫思冰<lb/>
俟春來解薪難雪後炊白頭孤世望慚愧作人師<lb/>
張叔蒙恩澤江淹賦别離玉堂千里夢丘首百年思樹<lb/>
對冰花結甑非埃墨炊養心惟寡欲鄒孟是吾師<lb/>
　　　立春後三日楊少傅勉仁惠節物賦答<lb/>
瓦隴雪俱消東風入戸飄河冰將解凍野樹不鳴條勝<lb/>
裏金花重釵頭綵燕嬌青山與緑水相憶思迢迢<lb/>
<pb n="KR4e0088_WYG_002-160b"/>
　　　通州除日<lb/>
衰病身先老淹留嵗又除桃符循度索竹葉漬屠蘇樽<lb/>
俎人情好風霜客思孤官河冰已解傳發儗旋艫<lb/>
　　　月夜<lb/>
已是逢人少那堪夜更幽水光清不凍月色冷如秋未<lb/>
熟還家夢旋登過驛舟經由雖快意老病却宜休<lb/>
　　　新安舟中望下邳見歸鴈鴛鴦<lb/>
一棹隨流水孤城望下邳沙寒殘雪在山逺夕陽遲鴻<lb/>
<pb n="KR4e0088_WYG_002-161a"/>
鴈知時節鴛鴦不别離老夫行已久計日定歸期<lb/>
　　　夜過小孤<lb/>
一柱中天起扁舟雙櫓鳴月籠山影靜風帖浪紋平蕩<lb/>
漾星河動凄迷煙霧横更闌過彭澤問驛是龍城<lb/>
　　　雨中發彭澤驛<lb/>
江平風不起一棹泝中流坐對桃花雨行逢杜若洲老<lb/>
方知靜樂病豈為身謀不見陶元亮閒情付狎鷗<lb/>
　　　江上二首<lb/>
<pb n="KR4e0088_WYG_002-161b"/>
歸到西江上扁舟若汎槎青青香附草的的野棠花斷<lb/>
岸幾千尺孤村三兩家水生魚正美飽飯試新茶<lb/>
解纜雨初晴覺來聞鳥鳴江雲飛不斷岸草没還生欲<lb/>
向洪崖住誰同洛社盟獨憐鷗泛泛相對兩忘情<lb/>
　　　幽栖<lb/>
避喧南郭外地僻稱幽栖樹色參天起花枝入戸低風<lb/>
雲時變化隴畝自東西隣曲經過少陰陰竹覆堤<lb/>
　　　暮春口號五首<lb/>
<pb n="KR4e0088_WYG_002-162a"/>
村村農事急好雨不愆期蠶起桑初長鶯啼花已稀夢<lb/>
中隨物化詩裏送春歸寡欲無榮辱忘言絶是非<lb/>
鄉人皆力作稼穡願年豐野水日無際浮雲時復空誰<lb/>
能拜床下我獨戀丘中花間蜂與蝶各自領春風<lb/>
臨鏡理衰鬂蕭疎雪一簪加餐惟糲飯策杖散幽襟藹<lb/>
藹花埀榭森森笋出林物生各成性人事苦經心<lb/>
雨霽曉風清春鳩幾處鳴落花粘屐齒飛絮拂簷楹徐<lb/>
孺湖邊宅龎公隴上耕吾猶逐人事時復有逢迎<lb/>
<pb n="KR4e0088_WYG_002-162b"/>
安得名山去追尋向子平煙霞無俗跡林壑遂幽情大<lb/>
藥終難就衰顔或可更長鑱與短褐採藥過餘生<lb/>
　　　正月五日食新<lb/>
老病安田里偏於藥裹親昔年愁不臘今日喜嘗新止<lb/>
酒同元亮躬耕愧子真農書占嵗稔薺菜見初春<lb/>
　　　春興四首<lb/>
門外草萋萋東西路欲迷鶯捎穿樹蝶燕拾落花泥深<lb/>
翠籠長薄流雲度碧溪獨攜笻竹杖不覺過橋西<lb/>
<pb n="KR4e0088_WYG_002-163a"/>
墟里人烟少茆茨八九家杜鵑啼夜月鸂鶒下晴沙江<lb/>
海空遺夢園林半落花病來長廢飲對客只烹茶<lb/>
帶雨教移樹分畦學種蔬漢陰勞灌溉栗里費耕鋤看<lb/>
竹時呼鶴臨淵不羡魚芭蕉舒緑扇髙暎碧窻虚<lb/>
地僻幽栖處有時聞馬嘶每勞京國使常過杜陵溪逕<lb/>
轉蒼苔滑門臨緑樹齊相看忘野逸旋復惜分攜<lb/>
　　　池館二首<lb/>
池館寂無塵翛然物外身已知生是幻一任老隨人暑<lb/>
<pb n="KR4e0088_WYG_002-163b"/>
去園林淨秋來月露新平生耽逸趣始得遂吾真<lb/>
池館寂無喧清風水竹村牛羊閒遍野鳥雀動成羣碧<lb/>
樹初黄葉青山半白雲悠然墟里外秋色淨衡門<lb/>
　　　元夕憶舊<lb/>
雲澹月朦朧人喧古廟中山林無故舊燈火聚兒童宫<lb/>
闕鰲峰起星河鳯輦通奉陪思宿昔錫宴萬民同<lb/>
　　　春雨述懷<lb/>
老疾交遊少幽栖童僕親社前猶似臘雨裏不知春淺<lb/>
<pb n="KR4e0088_WYG_002-164a"/>
薄虚郷論蕭條愧國賔詩書空滿架問字竟何人<lb/>
　　　寄于御史謙<lb/>
一别又三年長懷按部賢繡衣還闕下黄髪泣江邊行<lb/>
李惟霜簡清風滿畫船老夫前太史彤管記遺編<lb/>
　　　久雨喜晴明日立夏<lb/>
一月厭雨聲忽逢今日晴春從花上去風過竹間清睡<lb/>
美新茶熟身閒野服輕近來多坦率客至倦逢迎<lb/>
　　　雨夕偶書<lb/>
<pb n="KR4e0088_WYG_002-164b"/>
碧樹西風動虚堂暑氣收砧聲孤枕雨蛩響一庭秋挂<lb/>
席江湖逺忘言簡冊休豐年多樂事擊壤遍林丘<lb/>
　　　秋興四首<lb/>
郭外烟塵淨林間風日清罷琴看鶴舞倚杖聽蟬鳴稍<lb/>
得園池趣已忘兒女情玉堂遺舊夢白髪送餘生<lb/>
數日新秋雨蒙蘢竹樹交世縁雖未了塵事已全抛黄<lb/>
葉隨風下清砧帶月敲何時同李白五老結雲巢<lb/>
西風吹雨過江郭逈清幽不歎交遊少喜聞禾稼收暗<lb/>
<pb n="KR4e0088_WYG_002-165a"/>
蛩莎草暮殘蝶豆花秋野服心如水蕭條老一丘<lb/>
水天同一碧秋色淨江山歸燕翩翩急浮鷗箇箇閒虚<lb/>
懷遊物外隨分在人間却笑樓船客如何去不還<lb/>
　　　春日村居四首<lb/>
春興渾無賴詩篇亦漫吟老來安散逸年少憶登臨碧<lb/>
草萋萋發浮雲忽忽陰洪崖好山水悵望隔幽尋<lb/>
今年六十八白髪奈渠何風雨連朝夕烟霞深薜蘿交<lb/>
游天上逺人事眼前多清江與碧嶂欲往竟蹉跎<lb/>
<pb n="KR4e0088_WYG_002-165b"/>
浩浩東風起微茫曉日寒老翁鳩社米穉子送春盤齒<lb/>
痛常妨飲花開竟懶看兒孫日一至聊復慰衰殘<lb/>
鳥鳴時雨霽微物亦欣然江山空有待物色為誰妍傍<lb/>
樹安魚釣開窻理蠧編已諳蕭散趣不必更求田<lb/>
　　　獨吟二首<lb/>
幽懷每不愜何處可登臨芳甸隔春雨浮雲留夕陰山<lb/>
林安石興江海子牟心此意同誰語沉綿只獨吟<lb/>
樗櫟材虚拱桑榆景已殘天涯春色逺窻下雨聲寒獨<lb/>
<pb n="KR4e0088_WYG_002-166a"/>
自空𤣥守何人問字難薔薇花又發却笑酒杯乾<lb/>
　　　江村早秋露坐即事<lb/>
翳翳景將入凉風生夕襟暗蛩連野逕驚鵲繞疎林已<lb/>
與交游息都無俗事侵杜陵空老大短髪不勝簪<lb/>
林梢纎月白江上晚風清禾黍千家聚梧桐一葉驚銀<lb/>
河埀緑野瑶露㵼金莖宋玉雖能賦都無少日情<lb/>
　　　有秋二首<lb/>
頹齡淹困疾却喜見豐年露積村村穫官租疊疊蠲牛<lb/>
<pb n="KR4e0088_WYG_002-166b"/>
羊連下澤鴈鶩際平川本自無桴鼓幽居且熟眠<lb/>
太平本無象有象在田疇禾黍聞皆熟雞豚散不收池<lb/>
塘梧葉雨籬落豆花秋樂嵗人歡聚熈然不外求<lb/>
　　　癸丑元日試筆<lb/>
儵忽驚年換衰頽喜見春逢迎吾已老經過客來頻雪<lb/>
壓塵氛淨花含雨露新却思供奉日恩禮倍精神<lb/>
頹齡躋七十世謂古來稀禮俗多從簡塵勞久息機春<lb/>
前雲黯澹雪後雨霏微却憶少年日看人扶醉歸<lb/>
<pb n="KR4e0088_WYG_002-167a"/>
　　　驚蟄夜大風雪落驚寢<lb/>
急霰灑窻紙飈風翻竹枝劃然衾覺冷正是夢醒時曉<lb/>
起瓦皆白春囘花不知老來肌骨瘦無那被寒欺<lb/>
　　　題包希魯祖母送學延望圖<lb/>
髫齔憐兒幼詩書仰母慈過橋分野色極目送春暉座<lb/>
右陳情表窻前故杼機試看圖畫裏淚落老萊衣<lb/>
　　　池上納凉<lb/>
徂夏暑方盛已聞寒蟬鳴風揺水花碧日落林影清虚<lb/>
<pb n="KR4e0088_WYG_002-167b"/>
懷散煩鬱獨坐念平生入夜羣動息池塘惟月明<lb/>
　　七言律詩<lb/>
　　　二月一日早朝<lb/>
曈曨初日曙光遥鐘鼓聲傳下九霄萬國衣冠趨象魏<lb/>
兩階干戚奏箾韶天清華葢雲中見風細罏煙仗外飄<lb/>
朝出金門還北望鍾山蒼翠正岧嶤<lb/>
　　　祕閣書事簡同志<lb/>
祕閣清嚴接觀臺九重佳氣護蓬萊宫牆樹近鶯聲度<lb/>
<pb n="KR4e0088_WYG_002-168a"/>
金水芹香燕子來行傍朱闌吟細雨坐分瑶席絶浮埃<lb/>
太平無事多休暇忝列詞林愧不才<lb/>
　　　華葢殿讀巻放進士榜<lb/>
御前讀巻重掄材香動紅雲寳扇開銀燭光深傳刻漏<lb/>
玉階班列總瓊瑰深慚染翰依宸極况復承恩接上台<lb/>
闕下兩行陳法樂遥迎金榜自天來<lb/>
　　　元夕侍宴<lb/>
風清華月麗晴空湛露筵開聖澤濃燈火遥連丹闕外<lb/>
<pb n="KR4e0088_WYG_002-168b"/>
蕭韶只在綵雲中九重瑞靄浮金雀萬樹銀花粲玉虹<lb/>
光禄傳宣催進酒烏紗都映醉顔紅<lb/>
　　　閱子棨行巻<lb/>
扈駕從容上北京東風千里馬蹄輕行宫日暖花爭發<lb/>
御路塵清草正生烏㡌趨朝晨載筆紅旗分隊晚催營<lb/>
歴觀巻裏多佳製端有才華壓長卿<lb/>
　　　禁中對雪次韻<lb/>
晝漏沉沉禁苑清苑中飛雪入簾輕天低玉樹連雙闕<lb/>
<pb n="KR4e0088_WYG_002-169a"/>
風送瓊花下五城紫鴈聲驚寒信早白鵝影落凍雲平<lb/>
晚來同出金門道光暎西山眼倍明<lb/>
　　　次韻仲熈侍講元夕侍宴<lb/>
黄繖髙張寳扇開教坊初進鼔如雷星移珠斗雲中下<lb/>
鼇戴仙山海上來歡宴稀聞傳夕漏遊觀總喜到春臺<lb/>
侍臣獨有金閨彦即席裁詩不待催<lb/>
馳道金輿駕六龍鳴鑾遥下五雲中呈來綵隊香飄席<lb/>
聽徹清歌月轉空樹擁蓬萊浮暖翠花含火齊照春紅<lb/>
<pb n="KR4e0088_WYG_002-169b"/>
聖恩浩蕩深如海嵗嵗年年樂未窮<lb/>
　　　六月十日迎詔<lb/>
天書遥降自臚句五色雲隨使者車裊裊雞竿懸象魏<lb/>
亭亭鳯葢簇龍輿黄沙部落提封逺紫塞氛埃汛掃餘<lb/>
早晚王師歸振旅千官仗外擁瓊琚<lb/>
　　　朝囘喜雪即事<lb/>
闕下朝囘散錦韉窻前獨坐擁吟氊一罏松火春生席<lb/>
萬㸃璚花雪滿天臘蟻泛甌傾緑醑香貍載俎割紅鮮<lb/>
<pb n="KR4e0088_WYG_002-170a"/>
微才碌碌嗟無補飽食徒令愧俸錢<lb/>
　　　和胡學士扈從獵陽山<lb/>
曉隨萬乘出城東列校分屯部伍同雲裏六龍移綵仗<lb/>
風前一鴈落彤弓露凝松柏埀埀白日暎旌旗獵獵紅<lb/>
遥見下綏傳令發將軍飛騎總英雄<lb/>
　　　和胡學士扈從再獵武岡<lb/>
武岡蒼翠鬱岧嶤日上千林曙色遥馳道鳴鑾聞澗谷<lb/>
期門立表近雲霄角弓飛鏑寒偏勁獵火依山晚更燒<lb/>
<pb n="KR4e0088_WYG_002-170b"/>
萬騎前頭笳鼓發長歌吉日喜聨鑣<lb/>
霜清輦路淨無塵甘露凝珠萬樹春曠野飛鷹騰獵騎<lb/>
行宫舉㧘錫詞臣仲冬大閱昭時典此日三驅仰帝仁<lb/>
莫道角端曾應瑞中山今已見麒麟<lb/>
　　　端午東内擊踘射栁應制<lb/>
鑾輿親御日華東令節凉生苑樹風列綵分明人似玉<lb/>
流珠飛鞚馬如龍讙呼共贊超騰疾揮霍爭看變化工<lb/>
合樂開筵歌在鎬蔥蔥佳氣五雲中<lb/>
<pb n="KR4e0088_WYG_002-171a"/>
　　　　右擊踘<lb/>
青絲為鞚錦為韉萬騎騰驤過御筵花暎烏紗簪綵勝<lb/>
箭飛金鏑發鳴絃插青矗矗分行逺剪白欣欣得意先<lb/>
宫錦賜來覃沛澤嵩呼聲徹九重天<lb/>
　　　　右射栁<lb/>
　　　九日登髙賜宴應制<lb/>
玉帳無塵輦路清山開圖畫壯神京黄花浥露迎丹仗<lb/>
錦樹籠霞映綵旌萬里闗河秋色淨中天鑾輅日華明<lb/>
<pb n="KR4e0088_WYG_002-171b"/>
時巡幸際豐年樂錫宴髙岡荷聖情<lb/>
　　北京八詠<lb/>
　　　居庸疊翠<lb/>
雄闗積翠倚岧嶤碧樹經霜葉未凋萬里風烟通紫塞<lb/>
四時雲霧近青霄層城窅靄山連雉絶磵霏微石作橋<lb/>
南北車書今混一行人來往豈辭遥<lb/>
　　　玉泉埀虹<lb/>
山前樹底碧迢迢試問源頭出處遥斜落石梁疑飲澗<lb/>
<pb n="KR4e0088_WYG_002-172a"/>
逺趨滄海欲吞潮聲從夜雨添來急影逐晚風吹不消<lb/>
太液池邊春似錦緑波長帶翠烟飄<lb/>
　　　太液晴波<lb/>
畫橋鳬鴈動春聲波散寒煙日正晴遊鯉暖依芳藻出<lb/>
飛花時拂緑漪輕好同榮水浮龍馬不比昆明隠石鯨<lb/>
幾度天瓢分㵼出甘霖到處濟蒼生<lb/>
　　　瓊島春雲<lb/>
萬嵗山髙玉作臺卿雲埀彩畫圖開九重天上從龍起<lb/>
<pb n="KR4e0088_WYG_002-172b"/>
太液池頭伴鶴囘松靜晚煙同縹緲花深晴影共徘徊<lb/>
何須更說蓬萊境不是飛仙不看來<lb/>
　　　薊門烟樹<lb/>
都門烟樹藹青蔥樹底人家處處同逺近樓臺空翠裏<lb/>
往來車馬緑陰中曉寒花影留殘月日暖鶯聲度好風<lb/>
薊北從來佳麗地相逢陌上莫悤悤<lb/>
　　　西山霽雪<lb/>
雪霽西山玉作屏瓊林瑶樹曉光凝清風晴灑千岩雨<lb/>
<pb n="KR4e0088_WYG_002-173a"/>
碧澗春融萬壑冰策杖此時宜蠟屐斸苓何處有篝燈<lb/>
從來北土多才傑不獨山陰興可乘<lb/>
　　　盧溝曉月<lb/>
半輪斜月隠青山山色微茫馬上看水際石梁雲影淡<lb/>
沙中茆屋夜燈殘雞聲唱曉星將落雀羽翻林露正寒<lb/>
舉首神京東望近天邊紅日上金盤<lb/>
　　　金臺夕照<lb/>
獨上髙臺斜日紅遥天極目思無窮迢迢闗塞微茫外<lb/>
<pb n="KR4e0088_WYG_002-173b"/>
簇簇山河錦繡中鴻鴈數聲催暝色牛羊幾處散秋風<lb/>
黄金銷盡人何在青史傳來事不空<lb/>
　　　滄江夜泊<hi>時龔子諫同舟</hi>
霜清石出見波痕嵗晚江湖日易曛雲氣壓空寒欲墮<lb/>
灘聲到枕靜偏聞一汀烟雨魚吹浪千里蒹葭鴈呌羣<lb/>
不有故人相慰藉他郷愁絶更銷魂<lb/>
　　　次韻胡學士内閣新成四首<lb/>
玉堂新闢禁垣西苑樹陰陰秀色齊觀闕日長宫漏靜<lb/>
<pb n="KR4e0088_WYG_002-174a"/>
蓬萊天近綵雲低編摩十載紬金匱出入常時候土圭<lb/>
粉署清幽花影轉嬌鶯自在向人啼<lb/>
叨陪侍從已多年人羡儒紳勝列仙曉對紅雲生翠島<lb/>
晚分甘露出瓊筵内臣捧進雙龍匣學士書成五鳯箋<lb/>
金殿玉樓天咫尺御香長有好風傳<lb/>
雍雍花底度和鑾視草堂深日轉闌内侍傳宣聞獨召<lb/>
大官供饌許同餐立朝風裁當時見名世文章自古難<lb/>
地位清髙誰得似金盤玉露照人寒<lb/>
<pb n="KR4e0088_WYG_002-174b"/>
宫樹無風晝影沉階前雨過碧苔陰閒看粉蝶來新署<lb/>
靜聽𤣥蟬噪逺林撫已自慚才力薄瞻天共荷寵恩深<lb/>
蘭臺盛典千年事老去惟勤一寸心<lb/>
　　　坡南草堂<lb/>
草堂新築海東頭占得坡南景物幽桑葉遮門春雨暗<lb/>
豆花埀逕夕陽秋角巾醉後騎黄犢拄杖閒來看白鷗<lb/>
却憶昔年遊覽處芙蓉兩岸照行舟<lb/>
　　　重過盧溝簡夏尚書<lb/>
<pb n="KR4e0088_WYG_002-175a"/>
凌空髙起玉梁横萬古桑乾水自清文軌㑹同當盛世<lb/>
山河表裏壯神京幾株細栁藏鶯囀一路飛花送馬行<lb/>
今日重來迎鶴駕春風陌上接珂聲<lb/>
　　　題畫<lb/>
誰結茆亭倚澗陰琅玕瑶草碧森森白雲影裏青山郭<lb/>
黄巻聲中緑樹林晴雨半空飛瀑布春風五葉長人參<lb/>
故園亦似圖中景老去看圖思轉深<lb/>
　　　孔士祥輓詩<lb/>
<pb n="KR4e0088_WYG_002-175b"/>
世家自古髙東魯道德流傳福澤深扶老日攜楷木杖<lb/>
觀書時傍杏壇陰沂南别墅花如雨闕下孤兒淚滿襟<lb/>
相見昔曾交一臂臨風那忍寄哀吟<lb/>
　　　過德州寄胡楊金三學士<lb/>
霏微凉露灑征衣輦路風清旭日輝玉帳横秋金氣肅<lb/>
紅旗拂曙綵雲飛看山立馬應頻賦載筆隨鑾每後歸<lb/>
愧我舟行催傳發臨流相憶思依依<lb/>
　　　病起獨坐<lb/>
<pb n="KR4e0088_WYG_002-176a"/>
濕雲晚收天宇空露坐兩髩如飛蓬蜘蛛仰面弄明月<lb/>
絡緯鼔翼吟秋風但看節序隨流水不覺形容成老翁<lb/>
養生幸得少人事何必絶粒超鴻濛<lb/>
　　　送吕尚書歸省<lb/>
尚書車騎動如雲特拜天恩出紫宸華髪逺迎諸父老<lb/>
髙堂歸覲太夫人錦鱗膾縷銀絲細黄菊杯香緑酒新<lb/>
想得到家稱夀日章章忠孝表西秦<lb/>
　　　方尚書送櫻桃用杜少陵詩韻<lb/>
<pb n="KR4e0088_WYG_002-176b"/>
薊北櫻桃五月紅尚書分送出筠籠霜刀剪處驪珠落<lb/>
冰盌盛來火齊同不隨酒暈潮丹頰却有神光入綘宫<lb/>
獨坐槐陰清晚渇一時詩興動飛蓬<lb/>
　　　胡學士卧病賦簡二首<lb/>
憐君卧病已兼旬獨坐那堪憶故人一代文章公論在<lb/>
百年交誼白頭新窻前幾度抛書倦室内惟聞煮藥頻<lb/>
人事却來須自愛聖恩深厚日咨詢<lb/>
人生轉眼過青春老至偏於藥裹親詩就巻中題句懶<lb/>
<pb n="KR4e0088_WYG_002-177a"/>
客來窻下煮茶新清齋已覺銷塵累習靜還須養谷神<lb/>
幾對維摩無一語誰知金粟是前身<lb/>
　　　雲巢<lb/>
一片閒雲巻復舒髙人攬取結巢居朝含雨氣松楸潤<lb/>
夕颺山光枕席虚劉伶短鍤醉空荷陶令輓歌生自書<lb/>
萬物芸芸終有復百年宰木謾欷歔<lb/>
　　　題趙尚書奉使安南卷<lb/>
昔承丹詔赴交州使節煌煌壯逺遊豈假槖金傳後𦙍<lb/>
<pb n="KR4e0088_WYG_002-177b"/>
直標銅柱繼前脩山連勾漏蠻雲濕日上龍編瘴霧收<lb/>
南土即今皆郡縣尚書所歴著嘉猷<lb/>
　　　胡學士輓詩<lb/>
嗟君已作月臺仙風馬雲車路杳然節操平生心似鐵<lb/>
文章昭代筆如椽人間名譽流千載天上恩光賁九泉<lb/>
遂使交游成隔世幾回淚落玉堂前<hi>公嘗與予言儒者身後當作月臺仙</hi>
<hi>故詩中及之</hi>
　　　草堂即事四首<lb/>
<pb n="KR4e0088_WYG_002-178a"/>
詞垣兼秩日從容扈從重來又涉冬懶性喜逢人事少<lb/>
不才虚負聖恩濃夜窻時聽金門漏曉枕頻驚海印鐘<lb/>
誰謂元龍多意氣空將短髩櫛<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>鬆<lb/>
老來多病務藏脩還對琴書意未休窻戸日髙緗帙展<lb/>
硯池冰薄墨花浮湖邊秋水芙蓉閣江上春風罨畫舟<lb/>
記得攜琴行樂處幾囘清夢繞滄洲<lb/>
風捲寒雲陰復晴樹頭烏鵲聚還驚卜居未得親王翰<lb/>
掌故空憐老伏生塵靜閒庭人跡少茶香虚室客懷清<lb/>
<pb n="KR4e0088_WYG_002-178b"/>
近來物累都消遣何待幽栖不用名<lb/>
風簷日影小窻幽野馬紛紛晝不收秫黍火温占土炕<lb/>
木綿衣冷換貂裘幾家催驤春分酒何處能來雪夜舟<lb/>
輦轂幸依多暇日琴書無事可銷憂<lb/>
　　　題袁忠敏適畊巻<lb/>
老親昔典容臺禮令弟今為尚寳丞父子一門真繼美<lb/>
田園百世亦相仍烏犍細雨春郊笠粉蠧殘編雪夜燈<lb/>
長日桑榆雞犬靜含哺鼔腹樂豐登<lb/>
<pb n="KR4e0088_WYG_002-179a"/>
　　　送劉子偉赴雲南參議<hi>于偉故尚書俊之弟</hi>
尚書接武蚤相知令弟才華老更竒拜命一朝辭帝闕<lb/>
束書萬里赴滇池栁邊問驛雲藏樹花底看山酒滿巵<lb/>
藩府日長公事簡題詩還到碧雞祠<lb/>
　　　酧寄袁學遜<lb/>
與君執别十年餘念我能通尺素書清禁敢忘依日月<lb/>
故園新喜有田廬平生消得幾䩫屐半世都來下澤車<lb/>
最是相思寒漏永梅花雪落夜窻虚<lb/>
<pb n="KR4e0088_WYG_002-179b"/>
　　　題桑洲巻<lb/>
方洲宛在水中央不種閒花只種桑戴勝降時春雨足<lb/>
吳蠶熟處夜燈忙豳風王業開千載河漢天孫漫七襄<lb/>
願借繰絲三百丈虞廷先織舜衣裳<lb/>
　　　送殷副使旦赴交阯<lb/>
除書先拜赴交州采采芙蓉照去舟千里西風隨憲節<lb/>
萬年南服仰皇猷驊騮度嶺朱崖曉鵰鶚横空白露秋<lb/>
莫道霜威真鐵面仲堪儒雅更風流<lb/>
<pb n="KR4e0088_WYG_002-180a"/>
　　　送龔子諫赴雲南僉事<lb/>
望斷南雲山萬重嗟君此去逐飛鴻扁舟夜載琵琶月<lb/>
短鬂凉吹蘆荻風夢入碧雞瀧樹合路經銅柱瘴烟空<lb/>
繡衣玊斧諮詢日已喜車書總㑹同<lb/>
　　　遣興<lb/>
少年書劍别龍沙老至逢秋苦憶家一寸丹心惟自效<lb/>
數莖白髪已先華西風客裏歌茅屋澹月樽前對菊花<lb/>
庾信何須賦蕭瑟韓山片石亦堪誇<lb/>
<pb n="KR4e0088_WYG_002-180b"/>
　　　九峯樵者<lb/>
九峯幽處結茅廬晝拾荆薪夜讀書林下日尋髙士傳<lb/>
山中老共野人居只留子敬青氊在莫歎虞卿白髪疎<lb/>
六十年來無一事仙翁棋局近何如<lb/>
　　　送黄重美赴東阿教官<lb/>
老攜書冊赴東阿千里驪駒振玉珂故舊樽前憐白髪<lb/>
諸生館下詠菁莪項王墓在寒烟積黄石祠荒落木多<lb/>
幾度皋比分講罷閒來弔古有悲歌<lb/>
<pb n="KR4e0088_WYG_002-181a"/>
　　　雲山小隠<lb/>
南山千仞秀芙蓉家住山前一水通松下荷鋤隨野叟<lb/>
雲邊搗藥候仙翁捲簾坐對芭蕉雨拄杖行吟木葉風<lb/>
更喜兒童耕作後書聲不斷月明中<lb/>
　　　送劉智安主事赴南京<lb/>
仙郎乘傳赴南京滿眼青山雪正晴臘蟻驅寒時獨酌<lb/>
征驂踏月夜兼程髙堂蟢子春光動小閣燈花喜氣盈<lb/>
努力功名須報國忠勤端不負平生<lb/>
<pb n="KR4e0088_WYG_002-181b"/>
　　　追輓謝疊山張孝忠詩<hi>并序</hi>
　宋謝枋得字君直信之弋陽人以文學知名當世號<lb/>
　疊山先生咸淳間為江東提刑改知信州師旅劻勷<lb/>
　之際又遷江西招諭使尋舉勤王之師守安仁時有<lb/>
　張孝忠者乃江陵偏禆江陵陷孝忠率麾下百人走<lb/>
　洪都未至洪已降元遂歸枋得㑹元將武良弼攻安<lb/>
　仁孝忠出戰死之枋得退保信州宋亡其臣有仕元<lb/>
　者連舉枋得枋得逸於閩妻李氏執繫建康獄後枋<lb/>
<pb n="KR4e0088_WYG_002-182a"/>
　得被獲拘以北行在道不食七日死李氏聞之即自<lb/>
　經其女嫁周氏聞父母死痛苦乃鬻其奩裝構橋於<lb/>
　所居之旁橋成投橋下亦死時人義之名其橋曰孝<lb/>
　烈橋余嘗見疊山與鎦丞相書曰大元治世民物一<lb/>
　新宋室舊臣只欠一死鎦丞相即夢炎舉疊山者又<lb/>
　嘗見疊山江東十問詞氣慷慨激昻當時之士其忠<lb/>
　義之志葢已素定矣惜其妻女及忠孝之事史皆畧<lb/>
　之抱疾居閒因考前聞遂賦追輓之詩并孝烈橋庶<lb/>
<pb n="KR4e0088_WYG_002-182b"/>
　幾忠義不泯俾為人臣為人婦為人子者知所勸云<lb/>
潮遏錢塘王氣收兩宫北去竟誰留褰旗獨倡勤王義<lb/>
當軸曾無負國羞幽憤千年遺涕淚孤忠七日死拘囚<lb/>
江東十問今猶在可惜英雄志不酧<lb/>
　　　右輓謝疊山<lb/>
得脱鯨鯢遂突圍驅馳不解戰時衣此身報國心常在<lb/>
逺道投人事已非一旅奮戈猶敵愾二龍浮海竟何依<lb/>
當時閫帥忠貞士誓死同歸志不違<lb/>
<pb n="KR4e0088_WYG_002-183a"/>
　　　右輓張孝忠<lb/>
父死家亡母自經可憐形影獨娉婷奩金盡散橋初就<lb/>
旅櫬無歸淚輒零自分寒流沉白璧誰從夜月見輜軿<lb/>
一門三節人間少安得穹碑與勒銘<lb/>
　　　右賦孝烈橋<lb/>
　　　閱文山集謾述二首<lb/>
誓死成仁永不忘勤王發憤更鷹揚虞淵日落山河慘<lb/>
吳苑春歸草木長萬里羈囚抛骨肉百年忠義見文章<lb/>
<pb n="KR4e0088_WYG_002-183b"/>
可憐有客王炎午生祭臨風淚幾行<lb/>
二龍南去海茫茫社屋寒來鴈呌霜萬死搴旗還舉義<lb/>
千金脫險竟浮洋都城不泯忠臣祀國論猶傳政事堂<lb/>
志士悲歌多感慨後人誰識謝翺狂<lb/>
　　　寄謝襄城伯惠𤣥明粉<lb/>
天語丁寧近御筵彩舟同載記當年芝眉長仰雲千里<lb/>
蓬鬂那堪雪一顛玉帳談兵書滿腹𤣥霜化液汞投鉛<lb/>
山窻忽見椷題至接對令人思惘然<lb/>
<pb n="KR4e0088_WYG_002-184a"/>
　　　寄黄尚書<lb/>
曾共掄材讀巻時中天華葢漏聲遲金蓮炬暖龍光動<lb/>
寳扇雲開雉尾移樂奏九成班玉佩臚傳多士拜丹墀<lb/>
如今憶着當年事北望橋山淚獨埀<lb/>
　　　士竒少傅以詩及絨縑慶七十次韻奉荅二首<lb/>
隔千里兮共明月相思兩地寸心懸仙郎使節來江上<lb/>
少傅題椷自日邊逺荷絨縑温我老輒將珠玉向人傳<lb/>
已經四百廿甲子潦倒徒誇絳叟年<lb/>
<pb n="KR4e0088_WYG_002-184b"/>
千梳白髪如霜染一寸丹心向日懸夢斷雞聲茅屋裏<lb/>
朝囘鳯闕綵雲邊夀徴逺致髙賢祝詩句頻煩過客傳<lb/>
靜坐窻前推物理梅梢消息又新年<lb/>
　　　村居即事十首<lb/>
天上歸來葺敝廬買松移竹事幽居喜從鄰里團新社<lb/>
得教兒孫讀舊書芳草池塘清漲溢落花門巷緑陰初<lb/>
莫言疎傅金都盡頗似顔含樂有餘<lb/>
雨霽羣芳各鬭妍傍花隨栁艶陽天何如杜老栖䕫府<lb/>
<pb n="KR4e0088_WYG_002-185a"/>
一似王維愛輞川紫燕入簾尋舊壘黄鸝繞樹喜新遷<lb/>
兒童笑謂村居好榆莢飛來滿舍錢<lb/>
日照園林草木新眼前生意足怡神竹根小筍留遮塹<lb/>
牆角枯株析作薪無事自尋顔子樂有蔬莫笑庾郎貧<lb/>
幽居好似王官谷未必今人非古人<lb/>
光風轉蕙日初長旋取菰蒲過小塘桑樹葉柔鳩羽拂<lb/>
橘梢花落燕泥香疎籬編早苔侵砌壞壁脩遲筍過牆<lb/>
公子從來善居室人生底事為誰忙<lb/>
<pb n="KR4e0088_WYG_002-185b"/>
了却人縁已白頭卜居喜得林塘幽軒窻小潤值梅雨<lb/>
簾戸輕寒迎麥秋往事經心空有夢此身逺俗自忘憂<lb/>
春歸已是吾歸後怪得啼鵑呌未休<lb/>
山翁採藥西山裏移植白頭遺老家帶土可憐初拆甲<lb/>
連枝還惜未開花渠邊築圃教栽竹牆下分畦賸種茶<lb/>
却笑盧鴻耽逸趣養生不解事桑麻<lb/>
住鄰髙士傍東湖嵗逺人家雜遝居城市從來多湫隘<lb/>
村園新卜儘寛舒薔薇弄影春風裏布穀催耕曉雨餘<lb/>
<pb n="KR4e0088_WYG_002-186a"/>
屋後門前盡農圃間時扶杖看犁鋤<lb/>
異卉竒花旋覔栽便看粉蝶過牆來紫蘭破萼風前吐<lb/>
紅藥翻堦雨後開兒子學琴初授譜鄰翁攜酒強銜杯<lb/>
人生得遂幽栖願不管黄雞白日催<lb/>
村居雖僻喜髙明連日雨多陰復晴藥隴引雛雙雉過<lb/>
桑林喚婦一鳩鳴已將履歴同春夢且得清閒了此生<lb/>
門外草青人迹少杖藜隨步愜幽情<lb/>
從人說似浣花溪小逕通村路不迷樹底緑陰清藹藹<lb/>
<pb n="KR4e0088_WYG_002-186b"/>
池邊芳草碧萋萋有時門巷來騶從終日園林聽鳥啼<lb/>
抱疾歸休非吏隠兒童莫訝任東西<lb/>
　　　憶昔四首寄士竒勉仁二少傅幼孜少保<lb/>
昔者承恩共拜官兩班分日直金鑾晚來歸舍星同戴<lb/>
曉起趨朝漏未殘墨㸃龍箋濡綵筆燭傳庭燎捧金盤<lb/>
如今憶着當時事獨望橋山淚不乾<lb/>
聖祖巍巍功德髙曾紬石室筆同操始終纂述多從故<lb/>
事業鋪張敢謂勞丹禁清風傳玉漏瑶階紅日轉金鼇<lb/>
<pb n="KR4e0088_WYG_002-187a"/>
閒來極目鈞天上却憶蘭臺媿濫叨<lb/>
聖主崇儒冠古今辟雍遥迓寵光臨百年禮樂昭文運<lb/>
一代儀章著德音釋菜周旋華衮盛授經敷暢講筵深<lb/>
鑾輿一去神游逺乘石苔封杏樹陰<lb/>
接武青宫列兩坊恩榮兼秩實非常追陪瑣闥春風暖<lb/>
進講文華晝景長每切葵心傾曉日竟同蒲質老秋霜<lb/>
璽書獨拜歸來後留與兒孫永不忘<lb/>
　　　追次虞都御史伯益見寄詩韻二首<lb/>
<pb n="KR4e0088_WYG_002-187b"/>
貳憲持衡肅柏臺每瞻丰采獨徘徊片言折獄真能事<lb/>
樽酒論文愧不才落月空梁驚夢覺西風逺道寄詩來<lb/>
料應薊北河冰解正是江南使節囘<lb/>
新詩往往見清才懷抱相過幾度開帝座龍顔長共仰<lb/>
天孫鳯錦獨先裁跛牂蹀躞難同驥布鼓尋常恥遇雷<lb/>
今日思君那得見秖應夢裏一能來<lb/>
　　　次韻答楊少傅勉仁二首<lb/>
蕭然一榻病相如獨卧城南水竹居玉笥松楸懷故里<lb/>
<pb n="KR4e0088_WYG_002-188a"/>
青燈風雨課殘書眼前文物交游少霜後園林橘柚餘<lb/>
藥裏尋常筋力盡敢勞谷口有來車<lb/>
之武平生信不如衰年懷土事幽居山中已迫桑榆景<lb/>
天上重煩故舊書伏枕塵勞灰百念傳家生計在三餘<lb/>
鄰翁花木春來好扶杖看花當小車<lb/>
　　　次答楊少傅士竒見寄二首<lb/>
幽栖已出喧囂外老疾偏憐見在身萬里交游空對月<lb/>
半生風雨不知春當年玉署曾分直今日烏紗獨製巾<lb/>
<pb n="KR4e0088_WYG_002-188b"/>
共道同時六學士香山居士一閒人<lb/>
夢中握手不知勞顧我猶穿舊賜袍茅屋江頭真野老<lb/>
玉堂天上實仙曹每見杜陵懷李白何如若士望盧敖<lb/>
自憐多病雲霄隔敢謂山林遂養髙<lb/>
　　歌行<lb/>
　　　卯山書屋圖<lb/>
金烏出海扶桑紅流光正照山之東千岩宿霧捲飛翠<lb/>
半壁晴霞明太空一雙喬松蔭華屋中有幽人美如玉<lb/>
<pb n="KR4e0088_WYG_002-189a"/>
青鞋布韈芰荷衣坐看碧草無塵俗黄鸝嗁處樹陰多<lb/>
白鳥飛時溪水緑牀頭錦囊琴一張架上牙籖書萬軸<lb/>
長年讀書究典墳不知春暮花紛紛絳桃隔竹迷蒼雪<lb/>
紅藥當堦動綵雲昨日山中酒初熟故人早過清溪曲<lb/>
呼兒洗醆具盤飱莫厭山肴并野蔌太平無事不出門<lb/>
白鶴生雛竹有孫男長須婚女須嫁仙家何必說桃源<lb/>
　　　琴清軒<lb/>
斑簾半捲罏烟緑時有凉風灑脩竹明窻石几絶流塵<lb/>
<pb n="KR4e0088_WYG_002-189b"/>
横琴試鼓瀟湘曲瀟湘水雲連洞庭木葉微脫秋冥冥<lb/>
東皇司命迎帝子赤豹文貍趨百靈改絃轉奏凄凉調<lb/>
楚聲激烈軍心悄拔劍悲歌顧美人霸王力盡英雄勦<lb/>
須臾翻出離騷經孤臣孽子難為情玉鸞啾啾翔廣漠<lb/>
雲霓冉冉從遐征佩蘭白雪相間作座中百斛驪珠落<lb/>
風雷騎氣變軒昻六丁髣髴搜天荒牧犢哀吟雙雉語<lb/>
七絃颯颯飛山雨莊周蝶夢漆園深芳草落花何栩栩<lb/>
誰知獨有秋鴻譜冩出清和并凄楚幾囘剪燭夜中彈<lb/>
<pb n="KR4e0088_WYG_002-190a"/>
怳疑舟泊黄蘆渚我生不省絲篁音奉親髙堂唯鼓琴<lb/>
髙堂一夕萱花老落月烏啼愁思深烏啼月落銀河影<lb/>
碧玉疎星光耿耿抱琴惆悵發孤吟梧桐露寒滴金井<lb/>
　　　題顔輝沙漠出獵圖<lb/>
朔風巻地吹白草陰山八月霜信早塞外馬肥弓力強<lb/>
什什伍伍逰沙塲沙塲迢逓千萬里白鴈髙飛天似水<lb/>
翻身滿引烏角弓須臾血灑榆林裏猘子交馳疾若風<lb/>
馬蹄踣鐵如遊龍嵩岳髙髙雙眼碧狐裘蒙茸髩毛赤<lb/>
<pb n="KR4e0088_WYG_002-190b"/>
不覩沙場畫裏真豈知秋月筆通神祗今塞上烟塵絶<lb/>
羣部俱來貢金闕買縑欲冩王㑹圖幾度臨風憶秋月<lb/>
　　　題金侍郎墨梅巻<lb/>
屈鐵交柯春十丈冷蘂疎花黙相向玉為肌骨水為神<lb/>
不受東風驛路塵自信平生心鐵石嵗寒長與冰霜敵<lb/>
相看東閣好吟詩寄語髙樓莫吹笛何當青子結長條<lb/>
商家和羮須爾調侍郎此畫殊清絶展巻索題慙句拙<lb/>
他時乘興過幽軒抱琴對鼔黄昏月<lb/>
<pb n="KR4e0088_WYG_002-191a"/>
　　　萬竹軒為胡員外賦<lb/>
髙軒亭亭蔭脩竹萬箇琅玕翠如東紅塵一㸃不飛來<lb/>
日暖晴烟散虛谷谷中風動四山鳴耳邊颯颯生秋聲<lb/>
緑陰滿地收不起秀色倚窻寒更清石床碧几淨如洗<lb/>
拂拭孤桐汎商羽蛟龍舞落蒼梧雲鷓鴣啼破瀟湘雨<lb/>
自從作官登曲臺林間一一生錦苔苔深落葉無人掃<lb/>
白石清泉為誰好幾囘飛夢到家山騎得青鸞月下還<lb/>
覺來滿眼失蒼翠空遺雜珮聲珊珊<lb/>
<pb n="KR4e0088_WYG_002-191b"/>
　　　寒夜吟<lb/>
金壺水澁銅龍咽百尺樓頭上新月一陣霜風入戸來<lb/>
紛紛吹轉牆陰雪曲屏坐擁紅地罏沉水烟清浮睡鳬<lb/>
錦衾不暖客窻夢可憐夜半聞啼烏烏啼夜永孤琴思<lb/>
凄凄燭影揺寒翠家在江南過鴈稀憑誰為寄平安字<lb/>
　　　題古木脩篁圖為黄學士宗豫賦<lb/>
銀河八月仙槎影丹穴千年翠鳯毛何人冩入畫圖裏<lb/>
便覺氣勢凌雲髙髙堂素壁淨如拭對此令人心獨逸<lb/>
<pb n="KR4e0088_WYG_002-192a"/>
鑪烟茗椀清晝閒滿地緑陰凉瑟瑟風霜揺落百草枯<lb/>
老榦直挺青珊瑚日暮佳人倚空谷翠袖天寒誰與徒<lb/>
昔年曾過洪崖麓喬木疎林繞脩竹紫髯逢着古仙人<lb/>
邀我山中騎白鹿白鹿呦呦南澗濵石床丹竈至今存<lb/>
當時採藥遺踪跡此日看圖勞夢魂<lb/>
　　　題黄子久畫<lb/>
我昔趣召上北京巨山五老遥相迎太守邀我開先行<lb/>
籃輿十里松風清溪流涓涓石齒齒採得靈蒲雜芳芷<lb/>
<pb n="KR4e0088_WYG_002-192b"/>
讀書堂前空翠寒潄玉亭邊古苔紫髙髙瀑布落懸崖<lb/>
千仭玉梁何壯哉飛流響徹碧潭厎雙澗分奔萬壑哀<lb/>
山人石上展瑶席坐對雲屏倚空碧浩蕩長吟李白謡<lb/>
登臨不用謝公屐此時正值秋七月短髩蕭蕭愛林樾<lb/>
輕雷送雨過前山一襟爽氣飄寒雪同行佳人晚相呼<lb/>
月明歸路聞啼烏揚㠶直度九江去囘看山色青糢糊<lb/>
每憶茲遊清興發夢入仙家白銀闕仙人邀我宴瑶臺<lb/>
枕上覺來猶恍惚大癡老人絶俗塵畫圖最得匡廬真<lb/>
<pb n="KR4e0088_WYG_002-193a"/>
青天削出芙蓉秀香罏可望不可親看圖那知嵗年老<lb/>
山中木落秋風早昨日人來問舊遊白雲滿地生瑶草<lb/>
　　　題楊庻子萬竹圖<lb/>
庶子宅中萬竿竹颯颯清風動蒼玉輕烟覆砌碧雲寒<lb/>
初日捲簾晴雨緑開窻展席敞銀屏琅玕直節髙青青<lb/>
湘靈鼓瑟衆仙降翠旌縹緗花㝠㝠游塵影絶爐烟靜<lb/>
坐中髣髴瀟湘景墜露翻林鶴夢驚滄波激石龍吟冷<lb/>
退直歸來月在門此中幽興與誰論風前自把琴三弄<lb/>
<pb n="KR4e0088_WYG_002-193b"/>
月下還傾酒一尊酒闌琴罷月將落夜久秋聲生屋角<lb/>
翻思昔在故園時留客烹茶更清酌堂中老親年最髙<lb/>
蕭蕭華髪宫錦袍林間几杖從孫子輒向蒼苔拾鳯毛<lb/>
畫圖瀟洒誠清玩何以得之錦繡段他年燒筍共晨餐<lb/>
一笑相看還噴桉<lb/>
　　　樂琴書處歌為沈脩譔賦<lb/>
沈郎結廬吳山岑平生讀書多苦心更將緑綺徽黄金<lb/>
七絃泠泠山水音我昔作官住吳下曾見沈郎最瀟洒<lb/>
<pb n="KR4e0088_WYG_002-194a"/>
葛巾長愛北窻閒柴車懶入東林社親戚何曾折簡招<lb/>
輒向花前傾盞斝蓴菜頻分碧椀羮鯉魚新熟芙蓉鮓<lb/>
一朝歘起登天衢環珮珊珊揺翠裾廣陵不作中散操<lb/>
蘭亭臨得右軍書却憶牙籖三萬軸燈火幽齋隔脩竹<lb/>
幾囘歸夢逐西風落月分明照秋屋抱琴客裏時相訪<lb/>
琴中冩得神人暢一片青山雲𣺌茫萬里白鷗波浩蕩<lb/>
他年致事歸故林飄然更賦還山吟白頭抱孫椿樹陰<lb/>
教讀舊書還鼓琴嗟哉此樂超古今<lb/>
<pb n="KR4e0088_WYG_002-194b"/>
　　　送陳侍郎洽鎮撫交阯<lb/>
大將南征統六師臨軒授鉞當赤墀時來氣感風雲㑹<lb/>
義重恩承雨露滋侍郎瀟洒温如玉佐戎妙選持鈞軸<lb/>
清氷寒露貯金壺蠻烟瘴霧消煩燠富良江頭秋日清<lb/>
舳艫千里連麾旌鯨波夜赤旄頭落龍驤曉日飛天兵<lb/>
樓船昔者誇楊僕廟筭今知得孔明聽笳月轉青油幕<lb/>
倚劍風生細栁營赤芾翩翩歸奏凱兩階干戚生光彩<lb/>
已宣德教被遐荒更播天聲揚四海策勲宜列太常銘<lb/>
<pb n="KR4e0088_WYG_002-195a"/>
千載邦家埀令名男兒事業應須蚤肯待蕭蕭華髪生<lb/>
茲行又捧天書去逺人致爾思含喣黄金臺前花亂飛<lb/>
請君且把征驂駐莫厭當歌勸酒頻明日相思隔烟樹<lb/>
　　　題王孟端墨竹為鄒侍講賦<lb/>
堂前颯颯秋氣髙王郎醉脫宫錦袍銅盤和露墨花墜<lb/>
冩出江南金錯刀錯刀紛披風雨急瀟碧都含烟霧濕<lb/>
翡翠飛來楚客酣鷓鴣啼斷湘娥泣一雙琅玕千尺強<lb/>
空山嵗晏饒冰霜傍有孫枝亦埀實㑹看翩翩儀鳯凰<lb/>
<pb n="KR4e0088_WYG_002-195b"/>
素菴無塵絶蕭洒幽居如在青林下興到髙歌淇澳篇<lb/>
閒來擬結山陽社更斸蒼苔三逕開拄杖時時好客來<lb/>
顛狂却笑劉伶鍤爛熳時傾阮籍杯緑陰棋罷還誇敵<lb/>
綵筆詩成不待催幾囘夢繞青原麓白鷺洲前看蒼玉<lb/>
夢囘花暎玉堂清忽對畫圖洗心目何因置我緑綺琴<lb/>
為公一彈風滿林<lb/>
　　　頥菴圖<lb/>
上清真人方壺徒寄我頥菴之畫圖淋漓猶帶元氣濕<lb/>
<pb n="KR4e0088_WYG_002-196a"/>
筆力直與造化俱蒼松入雲幾千尺石壁倚澗青糢糊<lb/>
其中茅菴絶低小緑蘿陰陰兔絲裊琴瑟在几書連床<lb/>
終日怡然却紛擾青山萬古不改色下有雷鳴合羲畫<lb/>
逢人須是慎樞機養生豈在充肴核妻孥幸爾免飢寒<lb/>
兒孫尚願保清白閒來石上横鳴琴時有𤣥鶴相和吟<lb/>
天風不斷飄靈籟山髙髙兮水自深流雲滿地直堪把<lb/>
瑶臺玉樹秋瀟洒紫髯九尺古仙人獨跨白騾如白馬<lb/>
紅蕉之衣輕盈盈欣然邀我吹玉笙丹霞明滅降仙侣<lb/>
<pb n="KR4e0088_WYG_002-196b"/>
陰壑慘淡愁山精聳身凌空不可執七十二峯烟霧濕<lb/>
飈輪直度閬風遥落葉翻飛溪雨急自從作官三十年<lb/>
素餐無補心茫然樂天老去思香社摩詰平生愛輞川<lb/>
幾囘欲築洪崖圃今日圖中忽驚覩怳然境遇神明交<lb/>
一如夢裏游天姥可憐多病鬂星星猶向天池接鳯翎<lb/>
衰顔漸覺同蒲栁徒對秋風想茯苓<lb/>
　　　唐人羯鼔歌<lb/>
手如白雨㸃頭若青山峯牙床不動花楸急太蔟震越<lb/>
<pb n="KR4e0088_WYG_002-197a"/>
凌髙空小殿風清日初旦雲母屏開烟霧散千葩萬卉<lb/>
淺含春一曲未終俱煥爛花奴秀瑩玉無瑕砑光帽子<lb/>
紅槿花絶倫之藝誰得似棃園弟子空咨嗟苑中正奏<lb/>
春光好如何翻作秋風早沉香亭畔走妖狐凝碧池頭<lb/>
宴芳草長安月冷夜沉沉舊曲聽來思不禁耶娑色雞<lb/>
短無尾却憶開元淚滿襟<lb/>
　　　文簫綵鸞詩<lb/>
游帷觀前風日清衣冠雜遝仙凡并踏歌不作春陽聲<lb/>
<pb n="KR4e0088_WYG_002-197b"/>
步虚縹緲隨鸞笙就中有女飄長瓔翠娥嬋娟顔玉赬<lb/>
藻翹金雀鏘璜珩天香兩袖羅衣輕素袍公子冰玉英<lb/>
偶來一見親目成松陰滿林空翠生步入烟蘿誰使令<lb/>
山頭宫殿開崢嶸雲屏玉桉簾水晶夜寒桂冷風盈盈<lb/>
白鶴下瞰𤣥猿驚驀然雷電驅六丁綉襦零亂收霞帡<lb/>
洞中羣仙不敢偵獨與公子相隨行隨行復踏蘿逕縈<lb/>
金光時見芝草莖忽聞人間長短更天雞嘲哳扶桑晴<lb/>
紫極宫前江水平欲渡不渡心屏營宫中道士棲乾名<lb/>
<pb n="KR4e0088_WYG_002-198a"/>
欣然一笑來相迎綺窻虚敞華軒横墨池波暖凝光精<lb/>
八龍雲篆隠不呈硬黄錯落華星明城中車馬聲軿輷<lb/>
倚闌閣筆吟蕉栟藥王山空啼曉鶯閒却芝田春不耕<lb/>
朅來山下披榛荆脩竹交花當戸楹藥爐實對非卿卿<lb/>
豈有人間兒女情一朝雲外來霓旌於菟髙舉超搶攘<lb/>
手把芙蓉朝玉京下視野馬喧蚊䖟桃花亂落紅雨傾<lb/>
村童野叟走庚庚黄斑化作山石硜殷勤寄謝豫章城<lb/>
老鶴千年還一鳴<lb/>
<pb n="KR4e0088_WYG_002-198b"/>
　　　題胡學士長林書屋圖<lb/>
螺川之東芙蓉麓長林一帶滄洲曲滄洲蕭爽無氛埃<lb/>
埀栁陰陰蔭華屋先生世胄忠簡家百年門閥凌秋霞<lb/>
賸積詩書綿慶澤更開壠畝栽桑麻豫章一雙出林樾<lb/>
六月清風灑蒼雪平生讀書不解愁有時乘興登髙樓<lb/>
樓上看山樓下酌故人詩句頻相酧閒來埀釣坐溪上<lb/>
亦有山花笑相向流水涓涓暎碧沙白雲冉冉生青嶂<lb/>
幽棲只說山林好讀書肯向山林老伊尹耕莘說築岩<lb/>
<pb n="KR4e0088_WYG_002-199a"/>
致君堯舜應須蚤翩然鳴佩登玉堂手披雲漢摛天章<lb/>
筆補造化妙莫當渾渾噩噩如虞唐幾囘夢繞長林下<lb/>
脩竹千竿翠盈把朅來告謁歸滄洲流水依然山更幽<lb/>
鄉里兒童皆長大不是當時同釣遊秖今華屋滄洲上<lb/>
舊種庭槐日應長留得詩書付子孫謾冩新圖寄遐想<lb/>
寄遐想憺忘歸樂天有約香山社却待他年老拂衣<lb/>
　　　題王晉卿江山歸棹圖<lb/>
都尉平生志髙潔書畫流傳兩清絶此圖㸃染出天機<lb/>
<pb n="KR4e0088_WYG_002-199b"/>
萬壑千峯生夕霏秋江浪白秋風急碧樹依微空翠濕<lb/>
北渚沙寒霜鴈稀西岩煙暝歸舟集山人何如栗里翁<lb/>
松間石上晚相從悠然笑别東林去溪外猶聞精舍鐘<lb/>
看圖不覺幽興發滿眼秋光動林樾㑹須努力盡王事<lb/>
他年歸泛東湖月<lb/>
　　　題竹鶴圖為金學士賦<lb/>
吾聞畫鶴貴冩神此圖貌得青田真琅玕森森洒蒼雪<lb/>
縞衣皎皎離紅塵露下疎林凉影薄一聲清唳穿寥廓<lb/>
<pb n="KR4e0088_WYG_002-200a"/>
髙人枕簟小窻幽髣髴夢囘驚月落髙人自是仙之徒<lb/>
日揮綵毫坐蓬壺玉堂晝永松篁靜時聞白鶴聲相呼<lb/>
歸來愛鶴玩瀟碧虚室秋生風淅淅飄然便欲挾坡仙<lb/>
相與翺翔遊赤壁我昔桐溪結竹亭養鶴曾讀浮丘經<lb/>
仙都九老今寂寞對此白髪徒星星<lb/>
　　　題楊諭德墨竹<lb/>
王郎潑墨冩錯刀滿堂陰森風雨號坐中賔客皆歎息<lb/>
一葉一葉秋蕭騷怳如舟泊瀟湘浦湘娥泣血蒼蛟舞<lb/>
<pb n="KR4e0088_WYG_002-200b"/>
錦瑟無聲暮色寒翠旌縹緲雲漫漫酒醒推篷月初上<lb/>
烟消湘水平如掌此君隔江呼不來至今令人勞夢想<lb/>
先生清白世相傳苦節由來金石堅世上繁華俱不愛<lb/>
獨與此君同嵗年<lb/>
　　　題孔雀圖<lb/>
有鳥有鳥名孔雀文彩光華動揮霍修頸昻昻翠羽翹<lb/>
大尾斑斑金錯落由來麗質産南方丹山碧水多翺翔<lb/>
芭蕉花開風正軟桄榔葉暗日初長忽聞都護啼一聲<lb/>
<pb n="KR4e0088_WYG_002-201a"/>
山中百禽皆不鳴松篁引韻笙竽奏顧影徘徊舞翅輕<lb/>
炎荒暑熱時多雨尾重低埀飛不舉一朝籠養近簾幃<lb/>
可憐猶妒美人衣永嘉謝環善冩生畫圖貌得邊鸞清<lb/>
老眼摩挲石苔紫渾似枇杷樹底行<lb/>
　　　雉雞圖<lb/>
有禽有禽曰華蟲錦衣綺翼紛蒙茸從來耿介出天性<lb/>
顧盼矯桀勇且雄山茶花開雪初霽竹光滿眼揺寒翠<lb/>
一聲啼罷自梳翎石上雪花無數墜驍媒影絶虞羅休<lb/>
<pb n="KR4e0088_WYG_002-201b"/>
飲啄山中得自由羽毛英麗從人羡爪距收藏不妄投<lb/>
待得春來風日暖四野麥苗青纂纂桑下兒童總不驚<lb/>
飛來飛去樂時清老我山林跡如掃題詩空對丹青好<lb/>
不學援琴作苦吟謾想調羮躋夀考<lb/>
　　　錦雞圖<lb/>
昔聞楚人不識鳯忽見山雞重購之我今畫圖冩生態<lb/>
羽毛五色光陸離扶桑天雞啼一聲陽烏散彩天下晴<lb/>
此時山雞亦出谷喔喔飛來耀林麓千岩萬壑含東風<lb/>
<pb n="KR4e0088_WYG_002-202a"/>
杏花吹香春雪紅顧影徘徊自愛惜揚翹聳翅紛蒙茸<lb/>
竹上花間日正髙向陽吐綬埀花絛吳綾蜀錦織不得<lb/>
戴勝偷眼驚伯勞切莫臨溪照碧流對鏡逢人舞便休<lb/>
舞多目眩終顛仆世人空詫韋公賦<lb/>
　　　白鷴圖<lb/>
白鶴縞衣而𤣥裳白鷴身𤣥羽如霜斑斑素飾暎紅頰<lb/>
一足翹跂莓苔蒼黄赤葵開花照林總有向日之丹心<lb/>
山深絶無羅網入山禽幽棲謝羈執飲啄飛鳴得自由<lb/>
<pb n="KR4e0088_WYG_002-202b"/>
風泠泠兮山木秋蕭郎賦感㑹稽遇李白詩就黄山求<lb/>
瑶池水暖蟠桃熟阿母紅顔雙鬂緑閬風臺榭月髙低<lb/>
夜深曾伴青鸞宿髙帝昔坐未央宫南越走獻雙雕籠<lb/>
聖明四海皆寜一嘉祥疊應無虚日<lb/>
　　　題梅為羅侍講賦<lb/>
碧玉枝頭春一丈千花萬蕊森相向羅浮月落參正横<lb/>
夢囘酒醒冰紈輕姑仙飛墮瑶臺曉萼緑華來青鳯小<lb/>
暗香隔斷世間塵玉簫吹動瓊枝裊誰知傅岩有老翁<lb/>
<pb n="KR4e0088_WYG_002-203a"/>
平生心腸鐵石同一朝試展調羮手坐令宇宙生春風<lb/>
老眼看圖臨素壁陽和似得真消息呼兒把筆謾題詩<lb/>
他日流傳渾浪跡<lb/>
　　　四時詞<lb/>
海棠睡足東風曉金罏香燼餘烟裊遊子傷春未得歸<lb/>
迢迢緑遍天涯草錦屏圍暖樹交花清露流珠濕絳霞<lb/>
窻前有夢隨蝴蝶門外無人啼乳鴉<lb/>
緑陰門巷埀青子庭院深沉雙燕語金縷鶯穿楊栁風<lb/>
<pb n="KR4e0088_WYG_002-203b"/>
白頭人卧芭蕉雨林中新笋已交加猶自階前有落花<lb/>
長卿多病心如雪閒却平生書五車<lb/>
銀河星淡流雲濕蒼苔露滴莎雞泣久客蕭條未授衣<lb/>
誰家搗練聲聲急嘹嚦驚聞過鴈低更堪烏鵲又爭栖<lb/>
援琴欲鼓清商調月冷風凄意轉迷<lb/>
開遍梅花雪初落深寒尚覺貂裘薄紙帳偏宜白髪酣<lb/>
茶甌却被青娥謔閒來索笑對湯婆枕席相從年頗多<lb/>
莫怪老夫今冷落故衾猶是賜兠羅<lb/>
<pb n="KR4e0088_WYG_002-204a"/>
　　　聞砧短述<lb/>
凉風嫋嫋天宇清寒蟬無聲促織鳴鄰家入夜動砧杵<lb/>
正是滿空秋月明明月髙懸雨初歇閨中白練新如雪<lb/>
纔聞遽使客心驚斷續更闌轉凄切老夫蒙恩有賜衣<lb/>
授衣不起故園思即今幸逢太平世古來多寄邊城兒<lb/>
　　　續十二辰詩<lb/>
鼴䑕飲河河不乾牛女長年相見難赤手南山縛猛虎<lb/>
月中取兔天漫漫驪龍有珠常不睡畫蛇添足適為累<lb/>
<pb n="KR4e0088_WYG_002-204b"/>
老馬何曾有角生羝羊觸藩徒忿<graphic n="KR1264" url="https://raw.githubusercontent.com/kanripo/KR-Gaiji/master/images/KR1264.png" mimeType="image/png"/>莫笑楚人冠沐猴<lb/>
祝雞空自老林丘舞陽屠狗沛中市平津牧豕海東頭<lb/>
　　　寄虞都御史<lb/>
今之副都古中丞才華超逸衆所稱清如金壺貯寒露<lb/>
皎如玉樹含春冰昔年錢塘作太守千里湖山歌杜母<lb/>
一琴一鶴鎮相隨藉藉聲名在人口萬里秋空一鶚摶<lb/>
昻昻風來動朝端胸中文史三冬足座上冰霜六月寒<lb/>
朅來詩篇爛盈軸錯落明珠間清玉方期丹鳯鳴朝陽<lb/>
<pb n="KR4e0088_WYG_002-205a"/>
豈比白駒在空谷嗟余才薄竟蹉跎每愛新詩佳句多<lb/>
幾度相思不相見其如屋梁殘月何<lb/>
　　　三友圖為楊學士題<lb/>
蒼山嵗寒冰雪深草木揺落惟枯林黄鸝無聲幽谷凍<lb/>
誰歌伐木求知音青牛老翁羅浮仙此君心同鐵石堅<lb/>
千岩萬壑嵐烟滅直向山中傲冰雪夜半篝燈尋茯苓<lb/>
還將錦瑟邀湘靈天寒翠袖酒力重參横月落風泠泠<lb/>
覺來陡覺西湖曉暗香春動苔枝裊青鸞飛下五龍吟<lb/>
<pb n="KR4e0088_WYG_002-205b"/>
孤山千尺茆齋小自起開籠放鶴來水光山色靜依依<lb/>
髙樓蕭瑟華陽逺短棹平安剡曲歸平生不解趨炎熱<lb/>
勁節芳心共髙潔圖畫流傳學士家華堂一見真竒絶<lb/>
　　　題畫龍<lb/>
神龍三十有六鱗變化莫測時為人歘然騰身入霄漢<lb/>
黒雲湧墨波翻銀阿香推車震天鼔不辭辛勤作霖雨<lb/>
田野芃芃長禾黍天下豐穰慶有秋白叟黄童盡歌舞<lb/>
功成斂跡還故山萬壑千岩烟霧寒雲去雲來自舒巻<lb/>
<pb n="KR4e0088_WYG_002-206a"/>
從人寫入畫圖看<lb/>
　　　抗雲樓<lb/>
㑹稽之山鬱嵳峩若耶之水清陽波王家髙樓入霄漢<lb/>
緑水青山佳致多看山長傍雕闌立衣袂不知空翠濕<lb/>
八窻瀟灑絶紅塵捲簾直放流雲入四時雲霧宿檐楹<lb/>
玉宇寥寥灝氣清手援北斗天樞近歌動銀河織女驚<lb/>
海波翻霞初日曉空明逈接扶桑表青鳥西飛呼不來<lb/>
瑶池坐見蟠桃小越王臺空啼鷓鴣范蠡扁舟隔五湖<lb/>
<pb n="KR4e0088_WYG_002-206b"/>
東山人去風流逺秦望雨來煙樹孤德祐平章遺舊業<lb/>
子孫流傳今七葉喬木陰陰世澤深文獻足徴光煜燿<lb/>
朅來從仕寓京師謁我求賦新樓詩杜陵右臂偏枯久<lb/>
展卷長吟兩鬂絲<lb/>
　　　題秋江獨釣圖二首<lb/>
放舟不向蘆花宿醉後獨持一竿竹青山兩岸暮猿深<lb/>
風葉蕭蕭湘水緑白鷗慣聽古滄浪鳬鷖却散隨波逐<lb/>
　右用栁子厚漁翁詩韻栁詩云漁翁夜傍西岩宿晚<lb/>
<pb n="KR4e0088_WYG_002-207a"/>
　汲清湘燃楚竹煙消日出不見人欸乃一聲山水緑<lb/>
　迴看天際下中流岩上無心雲相逐東坡謂詩以竒<lb/>
　趣為宗反常合道為趣熟味此詩真有竒趣然尾兩<lb/>
　句不必亦可愚謂必得二句庶趣逺而意足因題此<lb/>
　圖漫及之耳<lb/>
漁家幾世住林塘朝朝暮暮見鴛鴦蘆花雪暗門前路<lb/>
楓葉紅埀屋角霜蕭蕭林籟吹清樾隠隠青山樹如髪<lb/>
烟開一棹度中流持竿獨釣秋江月<lb/>
<pb n="KR4e0088_WYG_002-207b"/>
　右用蘓養直清江曲韻<lb/>
　　　題胡庭輝畫<lb/>
兩舟繫榜依林樾隔岸好山青一抹時時舉網得新魚<lb/>
衣食無憂生計活朝朝賣魚收百錢烹鮮沽酒醉即眠<lb/>
蘭苕無烟風日美緑水蕩漾揺青天篷上扠魚篷底呌<lb/>
舉室談諧雜歡笑想當開元全盛日漁家豈識租庸調<lb/>
百花爛熳曲江頭樓船簫鼓任遨遊漁舟此地誠寂寞<lb/>
何不移去生處樂<lb/>
<pb n="KR4e0088_WYG_002-208a"/>
　　　江上載書圖<lb/>
兩崖壁立懸空翠瀑布千尋落天際蕭蕭碧樹已驚秋<lb/>
矯矯長松不知嵗素練横江清接天落霞流綺漾晴川<lb/>
蘼蕪杜若無人採乘鴈雙鳬亦可憐有書不藏廬山麓<lb/>
有書不載張華轂都將萬巻付扁舟一如李愿歸盤谷<lb/>
西風日夜吹瑶草流光冉冉催人老自少讀書今白頭<lb/>
抱疾守株空潦倒看圖不覺心苦辛蕭散深慚畫裏人<lb/>
聖恩若許歸茆屋有書還教兒孫讀<lb/>
<pb n="KR4e0088_WYG_002-208b"/>
　　　居庸闗<lb/>
居庸闗山蒼蒼山頭雉堞連雲長一夫臨闗萬夫莫當<lb/>
古稱秦闗百二強何如居庸殿朔方氊裘編髪俱來王<lb/>
此時正值天雨霜龍虎臺前沙草黄天夀峨峨冠中央<lb/>
拜謁二陵心孔傷蔥蔥佳氣浮蒼茫神遊不返涕泗滂<lb/>
天寒落日照大荒飢鶻嘯風狐兔藏肩輿復度冰河傍<lb/>
僕夫黯淡顔無光皮裘貂帽凍欲僵舉頭但見南鴈翔<lb/>
居庸闗山蒼蒼<lb/>
<pb n="KR4e0088_WYG_002-209a"/>
　　　還鄉行<lb/>
束書辭玉京乘傳發綵舟抗手别知已謝病歸林丘春<lb/>
日初暄時雨霽冉冉楊花芳草細萬里滄波赴海長一<lb/>
㸃青山與天際囘首蓬萊隔帝鄉深懷恩遇非尋常九<lb/>
重金闕空遺夢一寸丹心祇自傷忝竊榮名四十年素<lb/>
餐無補亦徒然野人只知芹子美菲薄難登白玉筵自<lb/>
從卧病心如水却愛歸來花滿川入門童穉牽衣喜一<lb/>
一從前問鄉里少者添丁壯者衰老者丘荒多已矣山<lb/>
<pb n="KR4e0088_WYG_002-209b"/>
川不改色松竹應如故卜築向林泉履道安吾素桓榮<lb/>
漫言稽古力杜甫莫歎儒冠誤玉笥峯金牛步青鞋布<lb/>
襪蒼苔路<lb/>
　　　題畫<lb/>
米老畫圖真絶俗後來房山繼其躅意匠經營入𣺌茫<lb/>
一見令人豁心目秖今此圖作者誰筆意髣髴房山為<lb/>
層巒日出翠將斂深谷雨過雲生遲流泉涓涓落淺灘<lb/>
茆堂六月清風寒緑陰滿戸不收暑上有好鳥鳴閒闗<lb/>
<pb n="KR4e0088_WYG_002-210a"/>
讀書長年不知老白首為儒空潦倒下帷獨坐懶窺園<lb/>
落花只遣蒼頭掃甕中酒熟今朝開故人有約應須來<lb/>
無令行逕生青苔有酒可斟書可讀於人不求貧亦足<lb/>
　　　廬山歌簡正安侍講汝申僉憲<lb/>
解帆落星渚正對五老峯五老呼不起鮐背雲溶溶白<lb/>
雲無心自舒巻雲端秀出青芙蓉香爐捧日聳雙劍瀑<lb/>
布倚澗生長風昔年過此遊開先籃輿十里松陰連讀<lb/>
書堂深鎖空翠漱玉亭荒生碧烟山人坐我展瑶席石<lb/>
<pb n="KR4e0088_WYG_002-210b"/>
上題名多古跡我思古人欲見之後人視我今猶昔别<lb/>
後重來十七年朔風三日因留連時時舉首候風色千<lb/>
里江湖浪拍天歸來栗里思陶令髙卧松巢愛謫仙嗟<lb/>
我懸車能幾月又復趨朝向金闕君臣義重不可留白<lb/>
頭忍與西山别同舟幸得黄叔度促膝清談忘旦暮買<lb/>
魚沽酒不論錢錦囊更有新題句頻邀侍講來舟中酒<lb/>
酣擊節意氣雄劃然草書恣揮灑筆勢一掃飛鳥空人<lb/>
生如萍蓬嘉㑹良難得百年幾囘開口笑須信光陰如<lb/>
<pb n="KR4e0088_WYG_002-211a"/>
過客明朝風止水無波一棹夷猶奈别何遥望蓬萊佳<lb/>
氣多重來却尋冰玉澗細和凝之牛背歌<lb/>
　　　驟雨戲作<lb/>
颮風吹迴雨如織黒雲壓空電飛急青山隔江煙霧深<lb/>
野水瀰漫新漲入老龍身疲鱗甲稀變形潛蟄枯樹枝<lb/>
天書夜下霹靂追老龍走出樹輙披劈空拏雲捲江水<lb/>
隴畝茫茫波浪起天公為民驅老龍老龍雖苦田家喜<lb/>
龍兮龍兮爾勞慎勿辭嵗豐民足爾乃無事遊天池<lb/>
<pb n="KR4e0088_WYG_002-211b"/>
　　　踏車行<lb/>
低田已無水髙田乾欲死北風暫歇復南風田頭日日<lb/>
黄塵起朝踏車暮踏車朝暮踏車休怨嗟太嵗在酉覔<lb/>
漿作酒田家五行其理或有可憐僧道行日中口誦經<lb/>
唄心忡忡青天雲黒雨將至翻然又被風吹去惟天聰<lb/>
明豈不念農三日甘霖天下乃豐迎神賽社村鼔鼕鼕<lb/>
此時家家扶醉翁白雲紅樹迷西東焉知闔闢由化工<lb/>
　　　短歌行<lb/>
<pb n="KR4e0088_WYG_002-212a"/>
江村雨洗新秋出江上青山銜落日蕭蕭凉影下梧桐<lb/>
唧唧暗聲鳴蟋蟀却思年少攻讀書坐延爽氣入吾廬<lb/>
當時漫學屠龍技抱疾閒來真守株既不能為隴畝之<lb/>
耕夫又不能作烟波之釣徒獨攜一枝笻竹枝緑樹陰<lb/>
中時有魚秋來春去只如此徒有虚名在人耳玉笥山<lb/>
前好墓田何不歸歟空老矣<lb/>
　　　雨中對雙燕<lb/>
東風吹雨花㝠㝠雨中不聞啼鳥聲翩翩但見新歸燕<lb/>
<pb n="KR4e0088_WYG_002-212b"/>
春江浩蕩春水生門前泥滑不可步落花亂㸃蒼苔路<lb/>
雙燕銜泥數往來往來只恐琴書汚穿花掠水不辭頻<lb/>
巢成哺雛良苦辛衆雛長大各飛去茫茫雲路知何處<lb/>
人生世上亦辛勤紛紜膠轕忘朝昏何如向長了婚嫁<lb/>
一去名山無垢氛<lb/>
　　　燈蛾歎<lb/>
睡鴨燒殘烟一縷桐花亂灑清明雨村居肴核亦隨時<lb/>
侑以新蔬薦芳醑沉沉夜色入疎櫺銀釭結花金粟零<lb/>
<pb n="KR4e0088_WYG_002-213a"/>
有蟲翩翩撲紅燄飛去飛來不暫停此蟲趨光不知止<lb/>
鬚焚翅焦身乃已翻身竟墮蘭膏中汨没須臾寧復起<lb/>
鳴呼負蝂不虚傳我亦因之戒貪鄙<lb/>
　　　歸田四時樂<hi>效歐陽公作</hi>
自從辭家四十年歸來華髪已盈顛玉笥山前有先業<lb/>
初因喪亂皆棄捐敝廬舊傍東湖曲城市塵埃常碌碌<lb/>
朅來卜築向江村茂樹清池貧亦足去時書冊獨蕭然<lb/>
今見兒孫繞膝前落花芳草春風裏策杖閒看人種田<lb/>
<pb n="KR4e0088_WYG_002-213b"/>
布穀聲髙時雨足田中水滿新秧緑麥穗黄時雉引雛<lb/>
桑葉稀來蠶上蔟架上雕琴久不彈書巻堆床亦倦看<lb/>
鶯啼燕語清晝永竹簟試展青琅玕博山烟細茶初熟<lb/>
午睡醒來聞啄木門前騶從忽傳呼驚起池塘雙屬玉<lb/>
梧桐雨洗塵歊清凉入虚堂白苧輕床前月色明如晝<lb/>
酒醒夢囘聞鴈聲嫋嫋西風芳草歇登山臨水傷離别<lb/>
我獨歸來守一丘閒看飛螢自明滅東皋南畝黍離離<lb/>
好景從來是此時清池露白芙蓉發碧樹霜黄橘柚埀<lb/>
<pb n="KR4e0088_WYG_002-214a"/>
鄰舍相邀酒新漉家家築場逢嵗熟田頭雞犬自成羣<lb/>
原上牛羊還共牧桴鼔不聞烟火同青山逺近霜葉紅<lb/>
論文時枉青雲士擊壤偶隨黄髪翁幽栖幸出囂塵外<lb/>
開軒日與梅花對子孫蠲復荷君恩老夫優游聊卒嵗<lb/>
　　　題張真人雜畫為彭給事中賦<lb/>
上清真人富丘壑筆端變化多竒作清泉白石鎖烟霞<lb/>
翠壁丹崖暎江郭何人開簾當翠微滿目山水含清暉<lb/>
不見當年謝安石誰復載酒尋薔薇老髯一棹依林樾<lb/>
<pb n="KR4e0088_WYG_002-214b"/>
投竿獨釣寒江雪山中故人門巷深枉却子猷清興發<lb/>
金烏刷羽扶桑晴江上青山開畫屏目送浮雲歸絶島<lb/>
坐延孤月來滄溟仙家洞房夜不扃玉樓朱戸流霞青<lb/>
碧絃當窻孤鳯語天風吹雨秋㝠㝠嶰谷春寒深莫測<lb/>
谷中琅玕動蕭瑟緬彼猗猗淇水深千載衛風昭德音<lb/>
鷓鴣無聲雷雨急湘娥錦瑟烟中濕囘首巫山十二峯<lb/>
竹枝歌斷行人泣銀河一夜飛秋霜老樹蕭條秋葉黄<lb/>
枯槎上漢誰得見支機石爛莓苔蒼棠棃枝重壓青子<lb/>
<pb n="KR4e0088_WYG_002-215a"/>
菰蒲露白蓮房紫一雙鶺鴒何處來相對白頭照秋水<lb/>
蘋花揺蕩水荇青江上鯉魚吹浪腥釣取新鱸薦芳醑<lb/>
當筵不數五侯鯖滋蘭九畹蕙偏多蕙多其如荆棘何<lb/>
騷人作賦不堪續洞庭日暮生微波嵗寒山空雪暠暠<lb/>
獨有梅花照晴昊西湖處士句新竒疎影横斜月中好<lb/>
真人奕世舊游從忽見新圖思乃翁飈輪一去不復返<lb/>
東遊蓬瀛西閬風真人朅來善繼述乃知仙才不世出<lb/>
仙岩宿負幾時償霧閣雲窻幽夢長錦袍給事金門客<lb/>
<pb n="KR4e0088_WYG_002-215b"/>
索我題詩壯行色摩挲老眼冩新吟一樹梧桐秋摵摵<lb/>
　　　晚凉步月<lb/>
緑槐初著花芙蓉葉已飛雙燕引雛急相將辭我歸伏<lb/>
暑困如酒凉風忽吹衣疎星散寥廓明月照書幃芭蕉<lb/>
窻下流螢入牽牛蔓上莎雞泣八荒蕩蕩清無塵獨望<lb/>
天河月中立<lb/>
　　　月下聞郵卒吹小角<lb/>
緑樹繞江郭槿花照籬落地偏無喧囂入夜更蕭索月<lb/>
<pb n="KR4e0088_WYG_002-216a"/>
出海東頭飛光照林薄望仙亭中郵卒歸手把小角行<lb/>
且吹夜靜時聞斷還續嗚嗚徒爾驚鄰曲江城不見落<lb/>
梅花誰解衞公三十六<lb/>
　　　聞絡緯<lb/>
白露下銀床梧桐一葉黄月華冷於水枕簟淨凝霜西<lb/>
家籬上絲𤓰宻夜深絡緯聲聲急今年多雨蠶薄收窻<lb/>
下寒機不成織<lb/>
　　　寓思<lb/>
<pb n="KR4e0088_WYG_002-216b"/>
紅槿花開秋葉飛青山日落蟬聲悲美人娟娟隔河漢<lb/>
玉佩明璫將遺誰别來嵗久音塵絶徒有相思寄明月<lb/>
明月照人不照心海枯石爛思轉深抱琴欲鼓無人聽<lb/>
掩抑冰絃直至今<lb/>
　　　草書歌<lb/>
懷素草書如行雲將軍揮洒下筆親星河墮地孤月曉<lb/>
霹靂破雨千岩春亞栖癡俗不足數壯士拔山真絶倫<lb/>
近來學者失其真游絲走紙徒紛紜<lb/>
<pb n="KR4e0088_WYG_002-217a"/>
　　　題李白月夜泛舟圖<lb/>
夜郎長流無歸期得歸不受樊籠羈采石江頭好山水<lb/>
鶺鴒留連花滿枝幾囘泛舟過牛渚星河浮空月當午<lb/>
醉披宫錦倒芳樽何處有人歌白紵樽前對影成三人<lb/>
八荒蕩蕩清無塵舉杯邀月月將落桂樹倒挂波粼粼<lb/>
沉香亭前昔開宴羯鼓聲髙花影顫一時冩就清平詞<lb/>
白璧生蠅那得知自從棄置不復道緑水青山空寄傲<lb/>
春去苔生沽酒壚夜寒雲掩燒丹竈詩巻空留天地間<lb/>
<pb n="KR4e0088_WYG_002-217b"/>
騎鯨一去竟不還若非瓊玉烟霞館定在蓬萊鸞鶴班<lb/>
馬嵬魂斷音塵絶終古長庚光不滅一抔黄壤枕江邊<lb/>
至今猶照當時月<lb/>
　　　寄答馮員外敏兼簡尚書胡公<lb/>
眼中之人吾已老馮郎俊逸聲名好珊瑚騰彩千仭淵<lb/>
圭璋獻瑞五色繅昔年過從在直廬每有新詩多起予<lb/>
近聞製作才華盛却念山林風月孤人生七十古亦少<lb/>
抱膝長吟幾昏曉展巻無心理蠧魚鈎簾鎮日聞啼鳥<lb/>
<pb n="KR4e0088_WYG_002-218a"/>
過客稀疎門半開春風曲逕長蒼苔眼前無限閒桃李<lb/>
松竹青青手自栽使者逺來傳尺素臘盡寒深冰雪沍<lb/>
目昏手痺猝難書囘椷莫訝來遲暮南宫宗伯我故人<lb/>
音信雖疎心獨親燕閒接對如相問為道蕭蕭雪滿巾<lb/>
　　　二翁歎<lb/>
一翁行年七十八背似槖駝頭少髪雨晴池上偶相逢<lb/>
揖我低頭還結襪問翁此出往何方年年行販走都昌<lb/>
問翁何自苦如此為言無兒身故忙翁今年老無官府<lb/>
<pb n="KR4e0088_WYG_002-218b"/>
又言有婿當門戸昨夜粮帖遣催科侵晨持帖下鄉去<lb/>
平生逐末不耕織力盡身疲為衣食今年不似去年時<lb/>
血氣又枯行步遲此去若歸難復往只恐他郷不得歸<lb/>
人生有身還有累在家無兒同在外<lb/>
一翁雖貧身尚強數年不見今還郷奔波道路何為者<lb/>
為人駕船走湖湘湖湘米穀賤如土人家急糶輸官府<lb/>
商人得利不知止滿船又載新昌紙日夜行船不得休<lb/>
遥遥捩舵赴章秋章秋留連竟不歸春來幾見落花飛<lb/>
<pb n="KR4e0088_WYG_002-219a"/>
今年里甲頻催迫催得歸來頭盡白家中嵗久貸人錢<lb/>
雇直都還償未得不如近處賣釵環長過一月又得還<lb/>
　　　四時吟三五七言<lb/>
春禽鳴春雨晴門外落花急池邊芳草生故人髙閣誰<lb/>
相待童子小車空復情<lb/>
白苧輕紈扇清抱疾同𤣥晏傳經非伏生緑陰滿逕紅<lb/>
塵外獨自微吟獨自行<lb/>
髙雲凉清露瀼秋聲生逺樹月色滿虚堂賔鴻呌過滄<lb/>
<pb n="KR4e0088_WYG_002-219b"/>
洲去緑綺陳來曲已忘<lb/>
楓葉乾菊枝殘山林已揺落霜露不勝寒東風傳得春<lb/>
消息一樹梅花雪裏看<lb/>
　　七言絶句<lb/>
　　　題米元暉畫<lb/>
江波日夜赴滄溟烟樹微茫島嶼青獨汎扁舟江海上<lb/>
信知天地一浮萍<lb/>
畫舫横流月滿空釣竿微颺一絲風烟波萬里秋無際<lb/>
<pb n="KR4e0088_WYG_002-220a"/>
遥見三山碧海中<lb/>
落霞秋水映長空千里江山入望中未解虎頭丘壑意<lb/>
畫圖那識米南宫<lb/>
　　　題梅竹<lb/>
雲母屏間翡翠翎水晶簾外玉娉婷夜深吹徹玲瓏曲<lb/>
渾似孤山月下聽<lb/>
　　　寄李用初<lb/>
秋風雞黍畫樓東十載江湖一夢中見説三韓風俗好<lb/>
<pb n="KR4e0088_WYG_002-220b"/>
只今人物故鄉同<lb/>
一簪華髪老秋霜遼海歸來逸興長夜雨燈前思舊處<lb/>
誰家玉笛似山陽<lb/>
　　　過太白墓謁遺像<lb/>
古墓荒凉半野蒿丹青遺像識英豪當時唯有江心月<lb/>
曾照仙人舊錦袍<lb/>
　　　秋夜<lb/>
金爐香爐翠烟收凉月蕭蕭夜館幽夢破梧桐乾葉落<lb/>
<pb n="KR4e0088_WYG_002-221a"/>
誰家長笛倚髙樓<lb/>
　　　中秋雨<lb/>
黒雲低樹影沉沉銀箭金壺漏已深不見玉盤生夜海<lb/>
空聞黄葉下秋林<lb/>
芭蕉葉上雨珊珊秋滿華堂燭影殷遙想瓊樓風露冷<lb/>
天香不動羽衣閒<lb/>
　　　秋雨<lb/>
客舍蕭條興味清綀囊猶有讀書螢一簾細雨梧桐老<lb/>
<pb n="KR4e0088_WYG_002-221b"/>
閒冩劉郎陋室銘<lb/>
鴈雲羃羃作秋陰冰簟新凉夢不禁窻下草蟲相和起<lb/>
一聲聲似伴愁吟<lb/>
朝來白苧怯新凉雨脚無情拂畫堂坐對紫薇花落盡<lb/>
何消一曲舞山香<lb/>
　　　過滹沱河<lb/>
曉渡滹沱覺有霜白沙官道草茫茫秋深不見河冰合<lb/>
猶聽行人說漢光<lb/>
<pb n="KR4e0088_WYG_002-222a"/>
　　　白鷹<lb/>
茫茫沙草朔風髙一片孤飛白錦毛四野已無狐兔穴<lb/>
碧天空闊恣雲遨<lb/>
　　　謁河内公墓<lb/>
結纓不負升堂日厚禄何如負米時自古生民皆有死<lb/>
一抔黄壤令名埀<lb/>
　　　過開州<lb/>
空將往事記前聞獨有萊公此策勲試問帝丘都不省<lb/>
<pb n="KR4e0088_WYG_002-222b"/>
殘碑只載鎮寧軍<lb/>
　　　過大名<lb/>
古郡荒凉半水波昔賢名蹟亦何多沙丘望斷秋風冷<lb/>
荷芰飄揺滿御河<lb/>
　　　過兾州<lb/>
倦騎遲遲過信都洚渠霜落草先枯州人為說賢良吏<lb/>
古有蘇章今豈無<lb/>
　　　過白溝河<lb/>
<pb n="KR4e0088_WYG_002-223a"/>
往事悠悠逐逝波幾多英傑此經過征驂斜日西風裏<lb/>
猶聽行人說界河<lb/>
　　　桐溪四詠<lb/>
一溪流水碧於藍日暖溪花醉欲酣山鳥獨鳴人跡絶<lb/>
時看麋鹿下烟嵐<lb/>
溪上山光翠欲流雲邊泉落石岩幽千竿竹影都無暑<lb/>
一路松聲已報秋<lb/>
屋上青山山下泉溪頭流出碧涓涓風清月冷虚堂夜<lb/>
<pb n="KR4e0088_WYG_002-223b"/>
時有寒聲到枕邊<lb/>
一夜溪風萬壑哀幾多黄葉覆蒼苔等閒只有寒梅樹<lb/>
冷蕊疎花獨自開<lb/>
　　　題鄒侍講竹石<lb/>
瑤島輕寒暮靄青天風吹動鳯凰翎珊瑚影裏無塵跡<lb/>
月色秋聲酒半醒<lb/>
　　　舟行晚詠<lb/>
月出長河浪湧金貂裘不怕夜寒侵鴈聲落處風初起<lb/>
<pb n="KR4e0088_WYG_002-224a"/>
兩岸蘆花霜滿林<lb/>
　　曾氏八詠為子棨侍講賦<lb/>
　　　九峯疊翠<lb/>
九朶芙蓉擁翠鬟捲簾相對緑雲閒更邀李白題詩去<lb/>
宛在夕陽秋浦間<lb/>
　　　雙漢流水<lb/>
一逕緑隂清杳杳雙溪流水碧迢迢如何畫得溪中景<lb/>
花映青山柳映橋<lb/>
<pb n="KR4e0088_WYG_002-224b"/>
　　　龍潭出雲<lb/>
百頃澄潭細吐雲碧沙流水不生塵若為喚起龍行雨<lb/>
散作千岩萬壑春<lb/>
　　　虎溪積雪<lb/>
小小溪堂雪覆檐梅花枝上玉纎纎山頭月落人初睡<lb/>
猛虎一聲風滿簾<lb/>
　　　平湖夜月<lb/>
湖上烟消一鏡平苕花風淡渚蒲青夜深獨有湖心月<lb/>
<pb n="KR4e0088_WYG_002-225a"/>
還照當年學士亭<lb/>
　　　喬木春隂<lb/>
喬木千章䕃碧溪春深門巷緑隂齊楊花雪落東風軟<lb/>
時有幽禽自在啼<lb/>
　　　武城絃歌<lb/>
當年精舎藹絃歌樂育菁莪雨露多共說故家文獻在<lb/>
金雞聲裏又登科<lb/>
　　　竺臺蘭若<lb/>
<pb n="KR4e0088_WYG_002-225b"/>
石頭細路長蒼苔古木隂隂寳刹開莫道山中無惠逺<lb/>
時時人訪虎溪來<lb/>
　　　題共節堂巻<lb/>
翠袖天寒雪滿林幾囘空咏白頭吟夜深獨有幽閨月<lb/>
照見共姜一寸心<lb/>
　　　送陳宗顯致仕還鄉<lb/>
一别桐鄉已十秋别來相憶思悠悠至今烏石岡頭路<lb/>
並轡多應夢裏遊<lb/>
<pb n="KR4e0088_WYG_002-226a"/>
薰風拂水浪文斜五月輕舟定到家紈扇烏紗行樂處<lb/>
逢人笑折石榴花<lb/>
致仕歸來白髪明麻姑酒熟日頻傾醉時童穉相隨去<lb/>
擊壤康衢有頌聲<lb/>
　　　題靜山詩巻<lb/>
寥寥靈響逺盤空竹上流雲竹下風坐對爐熏無一事<lb/>
青山幾處夕陽紅<lb/>
　　　過揚州<lb/>
<pb n="KR4e0088_WYG_002-226b"/>
舊説揚州天下聞繁華如夢欲銷魂可憐杜牧多情思<lb/>
曾向樽前問紫雲<lb/>
　　　月夜過鍾吾口號<lb/>
兩岸蟲聲夜轉多他鄉無奈月明何碧天萬里河流急<lb/>
倚棹長吟一鴈過<lb/>
　　　下邳<lb/>
日落長河野水昏青山遥望下邳門舟人謾説圯橋近<lb/>
黄石于今廟尚存<lb/>
<pb n="KR4e0088_WYG_002-227a"/>
　　　上吕梁洪<lb/>
亂石穿空疊浪驚烏犍百丈上洪輕扁舟載雨西風急<lb/>
試問徐州一日程<lb/>
細雨斜風拂畫船船頭怪石起蒼烟仰看白浪排空下<lb/>
始信河流逺自天<lb/>
　　徐州十二詠<lb/>
　　　百步洪<lb/>
九里山前百步洪河流如箭石當空黄頭伐鼓穿洪去<lb/>
<pb n="KR4e0088_WYG_002-227b"/>
宿雨初收日影紅<lb/>
　　　戲馬臺<hi>城南一里</hi>
葢世英雄酒一杯悲歌只使後人哀平生廢盡屠龍技<lb/>
今日空留戲馬臺<lb/>
　　　華佗墓<hi>城南一里</hi>
徒把金鍼事老瞞千年荒塚朔風寒從來枉卻陳琳檄<lb/>
到底西陵淚不乾<lb/>
　　　亞父塚<hi>元時塚有光氣盗發塚得寳劍  城南一里</hi>
<pb n="KR4e0088_WYG_002-228a"/>
三尺青銅盗豈知只因虹貫草萋萋鴻門玉斗空如雪<lb/>
拂袖歸來路已迷<lb/>
　　　向魋墓<hi>城北二十里</hi>
荒丘淺塚草斑斑事在遺經不可刋石槨成來功已竭<lb/>
後人有法說邢山<lb/>
　　　陵母墓<hi>城西南一里</hi>
匆匆窻下取吳鈎使者星馳不肯留遂使鴻毛輕一死<lb/>
却存馬鬛重千秋<lb/>
<pb n="KR4e0088_WYG_002-228b"/>
　　　子房墓<hi>城北六十里</hi>
辟穀何勞禄萬鍾功成志就却辭封分明古墓埋青草<lb/>
始信空言托赤松<lb/>
　　　劉向墓<hi>城北二里</hi>
十年封事遺編在三尺荒丘宿草摧鴻寳浪傳誰見得<lb/>
藜燈一去不重來<lb/>
　　　留城<hi>張良所封之地城北百二十里</hi>
偶然相遇若神交多少竒謀勝六韜辟穀歸來應却掃<lb/>
<pb n="KR4e0088_WYG_002-229a"/>
如何四皓又重勞<lb/>
　　　彭祖樓<lb/>
錫封曾奠大彭墟千古傳來事不虛明月滿樓塵影息<lb/>
仙人曾駕五雲車<lb/>
　　　燕子樓<lb/>
妙舞清歌一夕休繁華銷盡綵雲收多情只有烏衣侶<lb/>
終歳相看不下樓<lb/>
　　　黄樓<lb/>
<pb n="KR4e0088_WYG_002-229b"/>
衮衮河流晝夜馳長懷太守築堤時當年賔客黄樓盛<lb/>
今日荒凉讀斷碑<lb/>
　　　夜過汶上馬尚書墓<lb/>
華表蒼蒼立墓門百年翁仲至今存行人為説尚書墓<lb/>
何處流傳有子孫<lb/>
　　　東平道中<lb/>
白雲飛盡碧天寒夾道青山馬上看最是動人愁思處<lb/>
蟲聲滿地葉聲乾<lb/>
<pb n="KR4e0088_WYG_002-230a"/>
　　　曉過穀城黄石公廟<hi>今東阿縣北</hi>
月落青山露氣清山頭黄石立崢嶸蕭條古廟無燈火<lb/>
惟有西風草木聲<lb/>
　　　題畫四首<lb/>
青山千疊復萬疊碧樹前村連後村釀得松花酒初熟<lb/>
故人相與款柴門<lb/>
碧沙流水漾清溪溪口時聞谷鳥啼兩岸好山明鏡裏<lb/>
扁舟如在越東西<lb/>
<pb n="KR4e0088_WYG_002-230b"/>
逺山凝翠横溪上流水浮花出石根時有漁舟來復去<lb/>
等閒莫認作桃源<lb/>
故園西畔是西山萬壑千岩翠黛環今日看圖隔烟水<lb/>
西風吹夢繞松闗<lb/>
　　　過儀真<lb/>
迎鑾驛前江水平落帆過壩蹔休程人家兩岸埀楊栁<lb/>
時有飛花拂酒觥<lb/>
載得圖書滿畫船傾壺况復酒如泉東風十里儀真路<lb/>
<pb n="KR4e0088_WYG_002-231a"/>
江水江花亦可憐<lb/>
南北颿檣㑹此津滿江簫鼓載陽春相逢盡是他鄉客<lb/>
莫厭樽前勸酒頻<lb/>
　　　重過揚州<lb/>
百丈牽江夜未休那知夢裏過揚州春風二月蕃釐觀<lb/>
不為瓊花一少留<lb/>
　　　雷塘<lb/>
吳公臺下是雷塘望斷春山碧草長却笑相逢追往事<lb/>
<pb n="KR4e0088_WYG_002-231b"/>
樽前猶説舞腰傷<hi>煬帝問張麗華事見大業拾遺記</hi>
　　　召伯壩<lb/>
召伯津頭江水斜茅茨竹裏有人家當年謝傅甘棠樹<lb/>
今日春風野草花<lb/>
渺𣺌湖田草半青鷺鷥風裏立亭亭忽驚船上金笳發<lb/>
飛過春山㸃畫屏<lb/>
　　　過䢴溝<lb/>
春草萋萋春水流行人此日過䢴溝想得都城車駕發<lb/>
<pb n="KR4e0088_WYG_002-232a"/>
五雲繚繞護宸旒<lb/>
　　　重過戲馬臺<hi>在徐州</hi>
拔山力盡楚聲哀戲馬千年尚有臺若使後人傷往事<lb/>
何能更醉菊花杯<lb/>
　　　放鶴亭<hi>在徐州石佛山</hi>
昔者高亭石佛山只今煙暝鳥聲閒千年白鶴歸何處<lb/>
惟有文章落世間<lb/>
隠隠青山曉霧開望中誰謂有亭臺山人一去無消息<lb/>
<pb n="KR4e0088_WYG_002-232b"/>
空想仙翁看鶴來<lb/>
　　　題竹<lb/>
一雙琅玕勢千尺滿壁清風動幽室坡翁老可不復見<lb/>
夢入篔簹秋瑟瑟<lb/>
不受紅塵半㸃侵月中時聽鳯孤吟涔陽望斷蘭旌逺<lb/>
錦瑟一彈秋滿林<lb/>
　　　題子昻書嵇康絶交書<lb/>
飄飄絶俗嵇中散咄咄逼人王右軍書罷瀟然無一事<lb/>
<pb n="KR4e0088_WYG_002-233a"/>
鷗波亭上看晴雲<lb/>
　　　題一片秋意圖二首<lb/>
嫋嫋西風生夕波蕭蕭碧樹得秋多潘郎未就閒居賦<lb/>
白髪添來奈爾何<lb/>
欲擥芙蓉上采舟浦雲煙樹隔滄洲眼中秪覺秋光好<lb/>
何事騷人却怨秋<lb/>
　　　舟中縱目二首<lb/>
秫黍蕭蕭弄晚晴朔風吹起鴈行驚牛羊滿野無人問<lb/>
<pb n="KR4e0088_WYG_002-233b"/>
盛世中原見太平<lb/>
長河不斷送行舟百丈遥牽晚未休望盡天涯秋一色<lb/>
蓼花蘆葉水悠悠<lb/>
　　　棹歌<lb/>
一灣一灣復一灣河流百折苦迴環歸舟盡日此中去<lb/>
只見黄蘆不見山<lb/>
　　　卜築新成胡學士以詩見寄就韻奉答三首<lb/>
老來隨處作頥庵容膝何妨小似龕終日掩闗人跡少<lb/>
<pb n="KR4e0088_WYG_002-234a"/>
絶無雄辯與髙談<lb/>
小小茅齋不厭低頻來乳燕欲銜泥亦知階下難旋馬<lb/>
肯向雲中學養雞<lb/>
百尺髙槐連禁苑絶勝花竹卜郊居樽前興到頻題句<lb/>
客裏官閒儗著書<lb/>
　　　題鳴鳩拂羽圖<lb/>
日暖風喧淚竹斑鳴鳩拂羽樹林間眼中正是春光好<lb/>
喚雨呼晴莫等閒<lb/>
<pb n="KR4e0088_WYG_002-234b"/>
　　　題故元端本堂殿臣王熈臨宋徽宗雪鴈圖<lb/>
端本堂中酒未銷侍臣圖畫冩前朝豈知夜半征車發<lb/>
雪落沙塲鴈影遥<lb/>
　　　聞楊學士士竒卧病賦詩寄簡十首<lb/>
昔年我病公南去公病今令我北思悵望停雲千里隔<lb/>
竹窻樽酒負佳期<lb/>
東里先生懶著書新栽花竹似郊居病來對客無談笑<lb/>
麈尾髙懸室自虚<lb/>
<pb n="KR4e0088_WYG_002-235a"/>
近見椷書到玉堂忽聞伏枕意難忘形容不是縁詩瘦<lb/>
坐卧多因愛竹凉<lb/>
詞垣罷直已多時窻户流塵生硯池事業到頭須努力<lb/>
年過五十未應衰<lb/>
見說新來坐不眠重屏圍暖擁青氊但聞子敬歌桃葉<lb/>
豈有楊枝伴樂天<lb/>
不見堂前雀送鱣只聞幽室藥頻煎越人亦有方堪寄<lb/>
却恐桓矦笑未然<lb/>
<pb n="KR4e0088_WYG_002-235b"/>
聞道維摩面欲焦他鄉相憶客魂消亦知松栢蒼蒼色<lb/>
縱使經霜未肯凋<lb/>
先生何事最闗情人道如今太瘦生故舊年來多老大<lb/>
題詩不覺淚縱横<lb/>
看看臘盡又逢春想見春來氣象新造物小兒徒自苦<lb/>
先生已辦逐儺人<lb/>
昔年染翰共承恩今日看雲憶故人兩鬂蕭蕭空自老<lb/>
不才未有報涓塵<lb/>
<pb n="KR4e0088_WYG_002-236a"/>
　　　松鶴圖為師侍郎賦<lb/>
玉雪森森被羽毛一聲清唳入雲高翛然獨步長松下<lb/>
曾載仙人醉碧桃<lb/>
　　　梅雪金雞圖<lb/>
暗香疎翠曉凄迷正是山中雪漲溪咿喔一聲紅日上<lb/>
滿林驚起衆禽棲<lb/>
　　　題明秀樓<lb/>
江流一碧際長空江上青山秀色重幾度髙樓讀書罷<lb/>
<pb n="KR4e0088_WYG_002-236b"/>
畫闌秋水看芙蓉<lb/>
紫霞碧樹繞滄洲滿目江山入畫樓想得樓中賔客散<lb/>
攜琴還載木蘭舟<lb/>
　　　己亥人日是日壬子上表賀海平二首<lb/>
風不鳴條海不驚千官拜表雪初晴人人共説逢壬子<lb/>
預喜豐年應太平<lb/>
三日東風淑氣生謳歌簫鼓滿都城亦知客裏春盤好<lb/>
還憶西江七寳羮<lb/>
<pb n="KR4e0088_WYG_002-237a"/>
　　　題師侍郎畫四首<lb/>
紅白山花相暎開山中逕路久無媒老翁不是看花客<lb/>
只共扁舟載鶴來<lb/>
幾樹埀楊覆水亭雙雙白鳥度雲屏飄然一棹來相訪<lb/>
正是山人午睡醒<lb/>
遥看瀑布落寒青野服烏巾自在行好似匡廬讀書處<lb/>
滿林紅葉夜猨聲<lb/>
千山萬壑凍無聲一棹夷猶溪上行興盡歸來卿莫笑<lb/>
<pb n="KR4e0088_WYG_002-237b"/>
多情何似不留情<lb/>
　　　題平林烟雨圖二首<lb/>
昔從三泖載舟還風起湖心煙滿山白鳥滄波春浩浩<lb/>
暗紅埀緑雨斑斑<lb/>
舊游長憶在餘干幾對琵琶煙雨寒白髪無情人易老<lb/>
畫中渾似夢中看<lb/>
　　　送胡文善還金華二首<lb/>
蚤登科第入詞垣謁告南歸又拜恩莫向雙溪看明月<lb/>
<pb n="KR4e0088_WYG_002-238a"/>
白雲深處有丘園<lb/>
都門三月栁埀絲歌徹桃夭賦逺歸想得到家春似錦<lb/>
芙蓉孔雀爛生輝<lb/>
　　　題許由棄瓢圖<lb/>
先生髙致出塵囂爵禄曾聞不可邀但使此心如止水<lb/>
當年何必棄<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>瓢<lb/>
　　　送朱孟德還寧夏五首<lb/>
擔簦負笈出西陲兩度金門射策時今日凄凉歌陟屺<lb/>
<pb n="KR4e0088_WYG_002-238b"/>
客窻清淚只空埀<lb/>
天涯望斷白雲飛洒淚那能賦式微滿路楊花春欲暮<lb/>
不堪飛雪㸃麻衣<lb/>
念子相從今幾年嵗寒能守舊青氊揚雄已老侯芭去<lb/>
獨立春風思惘然<lb/>
匹馬征衫西入秦行人何處最銷魂夜聽青澗城邊雨<lb/>
曉望烏崘山上雲<lb/>
官道風清雨歇時青山如黛栁如絲丈夫不洒離羣淚<lb/>
<pb n="KR4e0088_WYG_002-239a"/>
無奈于今我已衰<lb/>
　　　題郭文通畫二首<lb/>
千尺長松山館清小橋流水淨無聲落花啼鳥春風後<lb/>
野服烏巾獨自行<lb/>
天際樓臺望欲迷青山雨過緑陰齊扁舟載酒遊何處<lb/>
不是耶溪即剡溪<lb/>
　　　題梅二首<lb/>
冷蕊疎花雪半乾溪風嶺月共盤桓不隨桃李爭春色<lb/>
<pb n="KR4e0088_WYG_002-239b"/>
獨向山林守嵗寒<lb/>
平生雅操冰霜潔一寸芳心鐵石堅莫笑根株空老大<lb/>
年年開向百花先<lb/>
　　　題龔竹鄉手巻詩七首<hi>并序</hi>
　故宋尚書吏部侍郎竹鄉龔公墓銘一巻乃廬陵鄧<lb/>
　中齊所撰觀其清風偉節具載諸銘獨念自喪亂之<lb/>
　表鄉人文獻故家零落無幾公之孫與賢當兵塵澒<lb/>
　洞之際寳藏斯銘若勅若公之所為詩文凡若干臨<lb/>
<pb n="KR4e0088_WYG_002-240a"/>
　終分舁子孫且曰不獨守斯文而不失尚當思繼其<lb/>
　志紹其業乃為賢子孫其視世之分金帛委妻妾者<lb/>
　賢不肖為何如今與賢之孫鐩字子諫由科第發身<lb/>
　任兵科給事中才且賢他日所就未易涯量持此巻<lb/>
　求題因賦七絶以冩其實云公名昇字子輝宋理宗<lb/>
　朝進士竹鄉其别號也<lb/>
當年捧檄佐湖湘蓮幕風清化日長從此飛騰霄漢近<lb/>
羽儀光采姓名香<lb/>
<pb n="KR4e0088_WYG_002-240b"/>
郎官花縣鳴琴日御史蘭臺袖簡時雕甍繡闥心如水<lb/>
白日青天事不欺<hi>袖簡謂彈留夢炎</hi>
五馬庭前列繡鞍桃花流水興漫漫林間甘露同誰採<lb/>
松下芝英只獨看<hi>竹鄉知常徳有甘露芝草之瑞</hi>
敵將南來國事休錢唐王氣一時收英雄多少風塵隔<lb/>
豈獨文山志不酧<lb/>
萬里間關赴行在天官聊復拜崖山當時空有虞淵志<lb/>
龍去滄溟竟不還<lb/>
<pb n="KR4e0088_WYG_002-241a"/>
黄楊山深風露凉徒步歸來問草堂閉門讀書人事絶<lb/>
澹逺閣中荷芰香<lb/>
華表蒼烟鎖墓田竹鄉喬木尚依然承家幸有賢孫子<lb/>
翰墨流傳過百年<lb/>
　　　閲古作寄簡子啟八首<lb/>
詩壇莫笑㢘頗老且放長兵接短兵批亢𢷬虚聊復爾<lb/>
堂堂正正鬼神驚<lb/>
下施雕琢貴天然綺麗猶慚泰始前到得西風塵土浄<lb/>
<pb n="KR4e0088_WYG_002-241b"/>
芙蓉秋水浄涓涓<lb/>
聲律精嚴格調難更兼詞氣有波瀾性情吟咏隨時見<lb/>
雕琢何須刻肺肝<lb/>
險怪雕鎪固驗人何如平淡見天真若教渣滓消融盡<lb/>
自是冰壺不染塵<lb/>
鳯語梧桐鶴唳松龍吟秋水月堂空夜深靈響生銀漢<lb/>
都付奚囊詠不窮<lb/>
李杜詩篇今古豪只縁體裁具風騷崑崙萬折歸滄海<lb/>
<pb n="KR4e0088_WYG_002-242a"/>
到底方知出處髙<lb/>
人愛新竒學晚唐弊貪猶謂作於凉若驅纎巧還純古<lb/>
蘇李當年獨擅塲<lb/>
句戀清竒體益卑辭工靡麗氣還萎要知玉振金聲處<lb/>
廣樂鈞天萬舞時<lb/>
　　　戱作次藥名十首<lb/>
老樹兔絲猶獨活破窻故紙豈防風不聞海馬肥羊藿<lb/>
只恐牽半踏鹿蔥<lb/>
<pb n="KR4e0088_WYG_002-242b"/>
碧雪丹砂空想望天門逺志竟蹉跎紅娘不見當歸客<lb/>
老却菖蒲半夏過<lb/>
鍾乳岩前石燕飛空青谷裏麝香肥琅玕芝草應難覔<lb/>
薝蔔薔薇露滿衣<lb/>
啇陸幾年莨蕩子車前馬勒却囘鄉預知已有宜男兆<lb/>
夜合頻燒安息香<lb/>
芙蓉露白菊花黄枸杞霜晴橘葉香金線重樓人不見<lb/>
景天海月夜茫茫<lb/>
<pb n="KR4e0088_WYG_002-243a"/>
蚯蚓結來成百合海羊鬬處即蝸牛莫認夏枯為益母<lb/>
須知萱草解忘憂<lb/>
蒼耳藂邊尋馬勃桂花香裏取蟾酥虎頭蝎尾須知避<lb/>
苦酒酸漿不用沽<lb/>
休把天仙同䑕婦可憐地錦雜蛇銜山頭黄檗心知苦<lb/>
井底青鹽味更醎<lb/>
憶别瓊筵蘇合香忍將昆布作衣裳梧桐淚落渾如雨<lb/>
躑躅花開空斷腸<lb/>
<pb n="KR4e0088_WYG_002-243b"/>
香殘薫陸留雲母凍結瓊枝勝水晶海蛤羊蹄都謝却<lb/>
不貪五味谷神清<lb/>
　　　題曺編脩茅山攬秀圖四首<lb/>
句金之山鬱嵯峨獨倚髙樓攬秀多苑君乗龍上天去<lb/>
芝草琅玕奈爾何<lb/>
千仞芙蓉秀入天紛紛空翠落簾前山人無事來相訪<lb/>
仙得黄庭内景篇<lb/>
霧閣雲窻隔杳𡨕華陽深處有金經山中楊許今何在<lb/>
<pb n="KR4e0088_WYG_002-244a"/>
多少殘碑斷蘚青<lb/>
風生岩壑度松聲百尺樓頭月正明萬物忘來心似水<lb/>
白雲何事獨關情<lb/>
　　　題畫龍<lb/>
曽將一寸滄溟水化作甘霖遍九垓捲甲歸來能幾日<lb/>
又隨煙霧上蓬萊<lb/>
　<lb/>
　<lb/>
<pb n="KR4e0088_WYG_002-244b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　頤庵文選巻下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻四十七</head>
    <p>
<pb n="KR4e0150_WYG_047-1a"/>
欽定四庫全書<lb/>
　空同集巻四十七　　　　明　李夢陽　撰<lb/>
　　志銘<lb/>
　　　凌谿先生墓志銘<lb/>
嘉靖五年十二月乙丑中奉大夫雲南左叅政凌谿先<lb/>
生卒于家越明年十二月庚申𦵏郭東三里官莊原先<lb/>
是訃至大梁其友人夢陽既為位哭將絮酒束芻使使<lb/>
往奠之㑹其弟應辰以書狀來徴銘曰先生天下士也<lb/>
<pb n="KR4e0150_WYG_047-1b"/>
先兄固雅善公敢以銘請而厥子藩致懇辭更苦讀之<lb/>
令人淚簌簌下曰凌谿以文祟其身所謂世人皆欲殺<lb/>
之者乃天亦忌之使弗延邪夫人者顧子誄之備矣乃<lb/>
其心康之文足白之矣而予復奚言者志曰凌谿先生<lb/>
姓朱氏名應登字升之揚之寳應人也生而犖竒童時<lb/>
即觧聲律諳詞章十五盡通經史百家言其父江陵公<lb/>
者異之然懼其踰也約之古凌谿悟乃著申臆賦以見<lb/>
志而力殫于淵學於是飫醇探臠程猷經用噴英摛華<lb/>
<pb n="KR4e0150_WYG_047-2a"/>
樹聲藝林矣年二十舉進士時顧華玊璘劉元瑞麟徐昌<lb/>
榖禎卿號江東三才凌谿乃與並奮競騁吳楚之間歘為<lb/>
俊國一時篤古之士爭慕響臻樂與之交而執政者顧<lb/>
不之喜惡抑之北人樸耻乏黼黻以經學自文曰後生<lb/>
不務實即詩到李杜亦酒徒耳而柄文者承弊襲常方<lb/>
工雕浮靡麗之詞取媚時眼見凌谿等古文詞愈惡抑<lb/>
之曰是賣平天冠者於是凡號稱文學士率不獲列于<lb/>
清銜乃凌谿則拜南京戶部主事隂欲困之凌谿剸棼<lb/>
<pb n="KR4e0150_WYG_047-2b"/>
斷錯乃顧亨于官而其學愈淵居無何陞延平知府意<lb/>
州郡吏必難乃凌谿為之愈益亨乃于是陞陜西按察<lb/>
副使使提學凌谿闢正學院羣秦士高等其中置官設<lb/>
徒豐餼嚴約談經講道至者且數千指風教大行文自<lb/>
韓歐來學者無所師承迷昧顯則我明既興隆本雖切<lb/>
然要奥未聞也及凌谿等出創覩駭疑大不容於人人<lb/>
各以所不勝相壓而凌谿性挺直不觧假詞色於人更<lb/>
哆憎口恨不即穽之幸例調荒裔徃禦魑魅尋陞叅政<lb/>
<pb n="KR4e0150_WYG_047-3a"/>
卒罷去凌谿歸潜伏草莽中温繹前業期十年盡償所<lb/>
願而今亡矣噫嗟嗟悲乎悲乎人忌之天亦忌之耶夫<lb/>
蛾眉胎禍才美秧毁順徃逆來孰非爾者然英人志士<lb/>
毎甘心窮約而不悔者徒以人者難必而天者足恃也<lb/>
十年之内徐何載淪凌谿胥殁天實忌之矣人何尤哉<lb/>
噫嗟嗟悲乎悲乎凌谿生成化十三年正月己未得年<lb/>
五十醫㫖曰先富後貧病從内生言淺狹之易折也凌<lb/>
谿廓落易直憎口日哆而聼之如蒼蠅過耳斯其量可<lb/>
<pb n="KR4e0150_WYG_047-3b"/>
與㒚㒚伈伈者道哉退研精純推訂律厯運數讐史質<lb/>
經底詮名實流覽今古横睨宇宙視軒駟直芻狗耳大<lb/>
命中奪齎志長畢非天忌之而誰忌邪卒之日適邑官<lb/>
來謁揖譲而氣絶斯病内生之否邪噫嗟嗟悲乎悲乎<lb/>
凌谿他所竒節隐行與凡厯履宦業忠孝友義言動細<lb/>
小莫之具述第述其生死大㮣闗運數者如此詩文則<lb/>
自有集行于世江陵公諱訥封南京戶部主事配范氏<lb/>
封安人江陵父瓘以處士州郡徴之不應嘗與脩英<lb/>
<pb n="KR4e0150_WYG_047-4a"/>
廟實録處士父宗㤗宗㤗父彦明徃㑹凌谿面咨其家<lb/>
世趙宋間名之修者居于吳為學官宋季北徙徐名寳<lb/>
臣者元初為將軍元季徙寳應我朝名鼎者通判耀州<lb/>
後謫戍為亰衞兵然莫詳其系次凌谿娶于陶亦封安<lb/>
人生子一曰藩孫子女各一藩篤古世其家學朱氏弗<lb/>
衰矣銘曰陸有時洋湖有時桑不崩者人於惟其文凌<lb/>
谿子墳<lb/>
　　　明故趙府教授封吏部考功司主事王公合<lb/>
<pb n="KR4e0150_WYG_047-4b"/>
　　　　𦵏志銘<lb/>
王公者長安縣人也名琮字良璧嘗居東邱於是稱東<lb/>
邱公云東邱公其先豳人也而徙長安曰王鵬飛者仕<lb/>
元為同州判鵬飛生王瓉有名於元厯官中丞嘗代祀<lb/>
岳鎭及郊㤗定帝命以爵服從郊事是故其遺像蟬貂<lb/>
焉中丞生擴擴生嗣祖嗣祖三嵗孤克自底於立然喜<lb/>
退晦嘗以祖䕃除涇陽簿已棄去嗣祖生有三子少者<lb/>
鐸也㑹大明皇帝興詔舉文學者嗣祖懼乃霾其三<lb/>
<pb n="KR4e0150_WYG_047-5a"/>
子俾弗學鐸亦三子東邱公其少云東邱公性剛執言<lb/>
論侃侃於人罔徒遜然嗜學勤書有文初為學官弟子<lb/>
即弗諸弟子羣諸弟子時時敬憚之然心弗甘也東邱<lb/>
公置不理但日檢其身自省修出則嚴冠衣端歩趨行<lb/>
不流視立不亹談見者愈疑異避公即諸弟子無敢公<lb/>
㕘也久之乃相語曰東邱實乃相率師事公而親教諭<lb/>
普暉者褊人也好使氣凌諸弟子乃顧獨器公而言之<lb/>
學憲官於是學憲官立召公與語悦之而知其中丞後<lb/>
<pb n="KR4e0150_WYG_047-5b"/>
也即又求中丞像觀既而曰王秀才長身玊立方瞳重<lb/>
頥望之若神仙可謂無忝爾祖者矣普暉退而語人曰<lb/>
學憲識人東邱公十試於有司不第竟嵗貢補延津縣<lb/>
學訓導秩滿陞趙府教授是時王壯盛頗究心於文<lb/>
學公至則列十事以諫一曰忠言奉藩謹二曰孝言懽<lb/>
親備三曰格心四曰講學五曰親賢六曰逺佞七曰絶<lb/>
翫八曰輟逰九曰斥異端十曰減音樂援經證史言率<lb/>
典則王覽之嘉焉已謂左右曰恨得此人晩耳與李<lb/>
<pb n="KR4e0150_WYG_047-6a"/>
長史同延顧諟齋君臣唯諾竟日而罷賜綺衣各一<lb/>
襲自是禮貌隆重公入見王必整衣冠却伶優指示<lb/>
一二中官曰王先生好人侍王葢十四年猶一日云<lb/>
今制子貴於父遇推封父免而封公子納誨為工部<lb/>
主事有詔公當封王聞之驚曰王先生去我邪於是<lb/>
勉留公勿封未幾納誨改吏部考功主事公又當封<lb/>
而納誨虞王留公堅乃於是移書王陳烏鳥情事王<lb/>
不許納誨於是再書致王詞殊懇惻其畧曰夫心無<lb/>
<pb n="KR4e0150_WYG_047-6b"/>
終窮分有限隔即令父皓首瘁躬於王朝如子職何<lb/>
故明哲抑情以全道仁人錫類以成物言事有變常勢<lb/>
分緩廹難以例論也况既老而傳春秋之義七十致事<lb/>
禮經之文揆之今制罔乖古典父年逾七前途匪逺惟<lb/>
王察焉㑹公辭之亦力王弗能留乃與妻許安人偕拜<lb/>
封就養京邸云未幾公如易州又如河南間闗南北咸<lb/>
子故許安人者教授許黯仲女而公同縣人也黯為山<lb/>
隂訓導生安人於山隂安人聰慧有識諳女誡諸書納<lb/>
<pb n="KR4e0150_WYG_047-7a"/>
誨始認字安人業口授章句竟俾陟于顯其吏部遷易<lb/>
州也安人無戚顔及陞河南按察僉事亦不之喜或問<lb/>
其故安人曰夫芳臭者人通塞者天兒即賢何憂乎賤<lb/>
貧一日僉事出閲囚入告安人安人曰汝知王賀于定<lb/>
國乎其愼之矣僉事跽而曰謹受教出閲囚簿半報安<lb/>
人疾作倉皇返安人弗起矣僉事歸既𦵏<graphic n="KR0941" url="https://raw.githubusercontent.com/kanripo/KR-Gaiji/master/images/KR0941.png" mimeType="image/png"/>而詣墓父<lb/>
與俱徃明日父疾作而卒僉事哭謂人曰父之疾葢重<lb/>
傷吾母云李子曰於乎予與僉事鄉同榜署同朝是<lb/>
<pb n="KR4e0150_WYG_047-7b"/>
故叙東邱公鑿鑿然猶漏其事實夫資内以成理則家<lb/>
國成尚矣今觀許安人非其證歟閲囚之誡予耳親焉<lb/>
已所謂齊徳並夀者非歟王公生正統丁巳八月廿五<lb/>
日卒正徳丁丑九月五日年八十一安人生正統壬戌<lb/>
十二月六日卒正徳乙亥四月廿六日年七十四王公<lb/>
卒之明年月日合𦵏江邨之兆納誨娶張氏生子大治<lb/>
女玊梅玊蘭繼娶郝氏生女玊麟大治聘知縣許錫女<lb/>
三女咸名姻銘曰大裔必熾八世是徴大名必升盈者<lb/>
<pb n="KR4e0150_WYG_047-8a"/>
以興於昭王氏發之同州中丞實揚有碩其膚龍旂交<lb/>
交帝曰汝郊錫爾侯服汝陟汝寵受福亦孔中葉載淪<lb/>
時及而振涇陽蛇蟄東邱蠖伸伸而靡遂後英是蹶同<lb/>
理殊榦共苞異枿合貞肖端有培孰遏<lb/>
　　　明故封翰林院編修文林郎賈公墓志銘<lb/>
賈公者臨潁縣人也名瑛字宗玉嘗自曰人莫如我樂<lb/>
號曰樂菴於是人稱賈樂翁云正徳戊寅翁年九十五<lb/>
矣㑹其子南京祭酒詠徴入道邑里㑹又翁生日於是<lb/>
<pb n="KR4e0150_WYG_047-8b"/>
大置酒聚賔若族暨闔家觴翁上萬夀翁顧謂祭酒公<lb/>
曰嗟詠汝行矣汝無吾憂吾無靡樂也祭酒公退而邅<lb/>
延弗忍行翁復謂之曰嗟詠行矣無吾憂吾謂天下無<lb/>
身加者是故於物也漫然吾生無欠心事故寐也蘧然<lb/>
動也蠕然吾今九十有五年矣是故獲不履於憂夫憂<lb/>
生於不足不足莫如子孫䝉乃曹事我順誨之聴各修<lb/>
名顯立乃予奚所不足矣夫不足或争予見義慕之見<lb/>
不善避之是故於人無犯色飽吾遨焉已醉吾陶焉已<lb/>
<pb n="KR4e0150_WYG_047-9a"/>
無靡樂也行矣汝無吾憂祭酒公退而仍邅延弗忍行<lb/>
已而翁飲於外歸醉而跌遽終是年十月十六日也君<lb/>
子曰孝哉賈子邅延而終其親李子曰徃予在朝與祭<lb/>
酒公友蓋數聞賈翁性行云翁無不足然顧足無爭人<lb/>
顧莫與爭翁慕義人慕之義避不善不善顧翁愧有不<lb/>
善恐翁聞也於乎斯所謂實徳久則孚者邪徃聞李某<lb/>
者假翁田二百畝不歸翁笑而棄之語曰侮觀量廹觀<lb/>
守無論他事即此則翁之處順常可知矣斯徳之實非<lb/>
<pb n="KR4e0150_WYG_047-9b"/>
邪君子曰實者名之主也故人莫大於自名亦莫大於<lb/>
人所名故夫潜翁晦賢者居焉文中貞曜哲人諡焉誠<lb/>
有謚賈翁者謂之徳樂可矣翁生永樂甲辰八月廿五<lb/>
日以子貴封翰林院編修文林郎為鄉飲之賔詔數又<lb/>
賜帛米肉云配曹氏封孺人先卒翁以卒之年十二月<lb/>
十日啟孺人竁合焉墓在邑南祖塋之次翁子五長曰<lb/>
誌義官以寫眞名識者謂之神品次曰讃㑹同館副使<lb/>
次曰謙次曰諝次曰詠鄉舉第一舉進士授翰林院編<lb/>
<pb n="KR4e0150_WYG_047-10a"/>
修歴兩京祭酒文學行業為天下宗女一適李昌批驗<lb/>
大使翁有孫十人鄉舉暨學官弟子者各二人曾孫八<lb/>
人𤣥孫九人按賈氏膠東侯之後曰賈漢臣者仕元為<lb/>
萬戶居鄭漢臣生景山元陜西行省㕘政始徙臨潁景<lb/>
山生彬字文質通子史執義曜徳學宫飲射則賔之年<lb/>
九十終配李氏生賈翁云銘曰兵後我生生不識兵<lb/>
九朝太平百欠五齡以歸以寧豐本逺條前奚弗超後<lb/>
奚弗昭既昭厥後我獨匪夀若翁者所謂全天者邪抑<lb/>
<pb n="KR4e0150_WYG_047-10b"/>
天全者邪<lb/>
　　　明故臨江府知府致仕尚公墓志銘<lb/>
嘉靖二年九月一日臨江府知府致仕尚公卒其子東<lb/>
巽等匍匐如梁請銘李子乃嘅然而歎曰嗟吾美儀今<lb/>
逝邪夫其弟美信者固予同年進士也則公於吾猶兄<lb/>
也公睢人也諱縉字美儀號水南子其先嘉興人曰官<lb/>
盛者軍于睢遂為睢人官盛生尚雲從太祖北伐没<lb/>
之軍雲生興從南伐有功不録君子謂尚氏有後矣曰<lb/>
<pb n="KR4e0150_WYG_047-11a"/>
無言不酬者人之要也無徳不報者天之道也不于其<lb/>
身于其子孫尚氏之謂乎興生福福生絅果舉進士又<lb/>
生縉又進士兄弟俱拜兵部主事又繼守山海闗君子<lb/>
於是謂尚氏有天身遺其功而兩孫登之庸成化丙午<lb/>
公調刑部為貟外郎有明决聲孝宗立則特命之録<lb/>
畿内之囚眞定王清者與鄰人高相毆而是夜高之妻<lb/>
與姦夫乘之殺高獄莫能明者一十九年公一訊而得<lb/>
其情時稱神明歸陞郎中雲南司掌京甸凡三法司事<lb/>
<pb n="KR4e0150_WYG_047-11b"/>
無巨細由焉前官毎苦蹠盭剛柔胥難而公則獨以能<lb/>
稱謂之尚一火言一火鑄成也秉鈞者方擬擢公㑹杖<lb/>
殺衛尉乃出公知臨江府府當楚粤之衝土習豪猾公<lb/>
至首擒謝金薄等數十人又釋誣死罪者數人又贛有<lb/>
巨盜公計勦獲之於是威行郡中而傅從學者兄弟訟<lb/>
産累嵗不決公至覽牘而歎曰嗟民之愚如是邪立為<lb/>
剖白咸稱公為再生包老在郡三年吏畏民懐秉鈞者<lb/>
方擬擢公㑹章樹鎭税課舊為王府據者公奏奪歸諸<lb/>
<pb n="KR4e0150_WYG_047-12a"/>
公遂遭搆陷而公亦抗疏觧印綬時年四十二矣居無<lb/>
㡬美中美信俱以叅議罷歸兄弟金紫毎出則冠葢輝<lb/>
奕塡塞閭里然位咸不稱徳諺曰不竟其禄子孫之穀<lb/>
君子於是謂尚氏長矣公生某年月日距今卒之年得<lb/>
夀六十有九而林下者乃㡬三十年使究其用則公之<lb/>
業豈直前云云於乎悲夫悲夫公父封工部員外郎母<lb/>
趙氏封宜人厥配劉封安人安人先公卒繼者顧氏有<lb/>
子五人東明州學生東巽東臨國學生劉出也東有東<lb/>
<pb n="KR4e0150_WYG_047-12b"/>
萃顧出也女三人長適指揮使孫禮劉出次聘蔡指揮<lb/>
男蔡某次聘吳指揮男吳英顧出孫男三女二公卒之<lb/>
年月日𦵏城北恒山之原與劉氏合而公所著江西志<lb/>
水南稿睢州志諸書東臨藏之家銘曰古稱大才迎刃<lb/>
是譬嗟我美儀不習而吏孰云錯盤不鋒而剸旬月千<lb/>
牘剖之靡寃或餽之金鄉嫗是媒乃配怒之叱之而回<lb/>
䘮或弗舉配也則戚勸夫助棺脱簮罔惜夀雖靡齊賢<lb/>
則嫓之二璧同瘞安斯永斯千秋有聞徴我銘辭<lb/>
<pb n="KR4e0150_WYG_047-13a"/>
　　　明故中順大夫衢州府知府李君墓志銘<lb/>
李君者名志學字遜卿號雲崖子通許縣人也李氏葢<lb/>
其先封邱人曰李二公者以兵走通許居九女塜二公<lb/>
生奉先奉先生循循生榮榮生李君李君生而穎異讀<lb/>
書攻文年近四十始登進士第為庶吉士拜兵部車駕<lb/>
主事坐忤勢貴調眞定府通判當正徳辛未壬申間覇<lb/>
州盜起雲擾中原所過城破落焚旗幟蔽野鉦鼓震沸<lb/>
而眞定屬邑多其衝者李君承委賛畫周旋矢石間賊<lb/>
<pb n="KR4e0150_WYG_047-13b"/>
平與賞獲綵段明年陞蘇州府同知尋陞戶部貟外郎<lb/>
擢郎中總理宣府糧儲㑹武宗幸宣武李君調度公<lb/>
私具足上以為能而君貎復俊偉善條對間有應制<lb/>
之作雅俗並陳上覽之顔毎為之霽是時江彬用事嫉<lb/>
之計出君衢州府知府一日上問李郎中何在知之<lb/>
乃自衢州召還久之不得見彬蔽之故已而上崩李<lb/>
君乃遁還自謂年逾五十古人所謂日暮途遥之時也<lb/>
敭歴中外備嘗險艱身挂金紫囊有俸錢於布衣足矣<lb/>
<pb n="KR4e0150_WYG_047-14a"/>
乃絶意仕進剷晦光彩營菟裘開竹林蠟東山之屐鼓<lb/>
西園之瑟雖延黄冠叩𤣥秘談説化術然嗜醇甘躭姝<lb/>
豔空同子見之嘗嘲之曰喧寂不共途動静無並驅子<lb/>
謂果有揚州鶴乎李君曰根汚泥而挺清泠之上者蓮<lb/>
之所以神也故曰溷溷含至道空同子曰否汚泥不染<lb/>
者以其根蓮也子誠蓮也則可非蓮則壊矣嘉靖二年<lb/>
冬十二月十日李君中風遽卒距生之年成化六年十<lb/>
月六日五十有四嵗耳君之父淮府典寳副以君貴贈<lb/>
<pb n="KR4e0150_WYG_047-14b"/>
奉直大夫戶部貟外郎配潘氏張氏皆贈宜人君先娶<lb/>
時氏繼和氏僉事維之孫進士暲之女也生子曰夢凰<lb/>
側室子曰夢松女三一適張鍔學生一適董漢監生一<lb/>
適張時興舉人孫女一曰啓孫先是空同子謂李君曰<lb/>
死生有命冨貴在天信矣然人之冨貴之去身也則智<lb/>
慮衰謀計左而其將死也則魄奪心亂徃徃犯忌諱昧<lb/>
戕伐斯自為之亦天與命使之乎李君曰氣窮則神離<lb/>
故為之者人而所以為非人也空同子曰君子以理制<lb/>
<pb n="KR4e0150_WYG_047-15a"/>
氣以定俟數是故丁陽九而神不為之摧所謂修身以<lb/>
俟之者故曰既明且哲以保其身李君知其問為已發<lb/>
乃伸眉掀髯囅然而笑曰子亦聞道外之道乎吾方叩<lb/>
𤣥牝挾素女逃名於沈湎娛樂之區而神游乎溘埃歊<lb/>
塵之外子亦知之否乎空同子曰君以仙為的邪仙即<lb/>
觧尸出神然竟旋轉氣中久亦消之矣况未必仙乎相<lb/>
顧一笑乃後不逾月李君墮馬又旬餘中風口不能言<lb/>
目第直視執空同子手握之者三意若悟前相顧而笑<lb/>
<pb n="KR4e0150_WYG_047-15b"/>
者然莫及之矣殁之再逾年為嘉靖乙酉夢凰等奉君<lb/>
之柩以閏月六日𦵏之通許七里灣有封有樹而求志<lb/>
焉於是為之志而銘焉銘曰有永永者孰謂之短有奕<lb/>
奕赫赫者孰謂之淺殁而有聞孰謂匪逺泉深土滿望<lb/>
之巍如纍如君子之阪乎<lb/>
　　　明故中奉大夫四川右㕘政崔公墓志銘<lb/>
嘉靖五年十一月廿六日中奉大夫四川右叅政崔公<lb/>
卒于家年八十有八嵗矣先是其子南祭酒銑抗疏求<lb/>
<pb n="KR4e0150_WYG_047-16a"/>
致仕歸是故公之終所事無憾焉君子謂祭酒能子矣<lb/>
公諱陞字廷進號南郭學者稱南郭先生其先樂安人<lb/>
也有諱大者生彥和彦和生剛趙庫大使後累贈中憲<lb/>
大夫延安知府大使娶于蔡後贈恭人以正統十四年<lb/>
十二月十四日生公于安陽乃後遂籍安陽公童時㑹<lb/>
父失官貧兄五四各出自營獨次兄父母居日一食然<lb/>
猶糲也而公於書顧益攻久之悴母蔡憐之泣謂曰兒<lb/>
從兄賈不易效邪公弗聴顧愈益攻書年廿六李給事<lb/>
<pb n="KR4e0150_WYG_047-16b"/>
中者見之異焉遂女以女後封淑人明年為成化乙酉<lb/>
公舉于鄉已丑登進士第拜都水主事改武選以父憂<lb/>
起改主客又以母憂起武選擢職方貟外郎出知延安<lb/>
府陟叅政敭歴中外凡三十餘年公既以蓬蓽力致青<lb/>
雲巨才洪識逴越倫輩而氷蘗奮勵無殊寒約遂能輝<lb/>
前裕後慶流于子孫至今相人訓學誨徳必曰不見南<lb/>
郭公少時貧邪今人凡少貧至貴顯必婪而公主客時<lb/>
畨人有踰請者業賂鈞樞者許之矣日趣上議而公執<lb/>
<pb n="KR4e0150_WYG_047-17a"/>
弗僉名畨人夜持玳瑁竒香各十餘斤餽公斥之出旦<lb/>
聲其事遂寢公雖厯三部階五品然僦屋而居兢兢如<lb/>
少時出則一瘦馬青布袍耳僮日出拾馬通淑人李雜<lb/>
諸薪手㸑之故自為郎官識者業以台輔期之矣先是<lb/>
星變求言公與餘干蘇章同奏竪閹干政妖僧蠱惑援<lb/>
芘憸士竄逐忠良所致又言兵部尚書王恕今之伊傅<lb/>
不宜置之南京奏入不報而他言者或頗及宫禁秘<lb/>
密上甚為之怒於是書言者六十人姓名于屏擬升則<lb/>
<pb n="KR4e0150_WYG_047-17b"/>
絀其級不則逺惡地於是吏部故遲公獲免孝宗即<lb/>
位乃有延安之命邊都瘠耗習猾而俗夷公至立規畫<lb/>
固扃鐍謹簿書節浮浪省逰宴時出入退果菜私園乃<lb/>
清疆埸覈徴税平徭役鋤豪横招流逸墾荒閒實廩庾<lb/>
乃始葺廢墜療疾疫敦行布惠黜邪崇禮興學誨徒咸<lb/>
鑿鑿名實詳具行狀中先是成化末郡大飢民太半亡<lb/>
漢中山谷中公蒞郡復者十六七㑹屢豐斗米數錢耳<lb/>
斯不足觀政邪公嘗見宜川知縣唐來馬鞍驚曰鞍如<lb/>
<pb n="KR4e0150_WYG_047-18a"/>
是華邪廉其價近百金曰有一鞍百金者邪遂收按之<lb/>
果盡獲其貪狀黜來又杜文祥者延之巨猾也見公恵<lb/>
而實易之毎大言曰崔誠好然貧官也聞其自少貧吾<lb/>
起大獄必使之窘意公聞之必闗節而公佯若不知者<lb/>
已而有發其殺人事者公鞫之然罪不至死遂生之議<lb/>
者謂公内明而外容剖大決難靡動聲色頗似稚圭亦<lb/>
相之山川之鍾歟而不知履堅秉貞識體負器自郎署<lb/>
時定矣在郡七年擢四川右㕘政𢎞治丙辰監營夀王<lb/>
<pb n="KR4e0150_WYG_047-18b"/>
宫於保寧役者數萬人費覈而力舒戊午逆申王于境<lb/>
民無擾者人稱之公行部勾稽既詳顧又喜㢘臧否與<lb/>
僉事曲鋭齊名蜀人語曰崔㕘曲僉屹如雪山嘗如松<lb/>
茂得暈疾久弗愈己未秋遂致仕歸歸三十年至是卒<lb/>
公恭儉出于天性少壮隐顯一耳故能芻豢蔬糲文錦<lb/>
布緼輪奐蓬茅器無飾銀服無裁綺家居檢書課農灌<lb/>
溉花竹年踰八十則日焚香静坐精神内瑩聰明長存<lb/>
出入不杖卒之日顔面猶生也雖天畀之遐如報公者<lb/>
<pb n="KR4e0150_WYG_047-19a"/>
然禄位未極議者毎有蒼生之憾斯非命而何邪嗚呼<lb/>
傷哉公生子三長南祭酒也次鉉次釴女亦三長適丁<lb/>
璽千戶次適賈澤次適張吉俱學生孫子四滂舉人次<lb/>
汲㳄涌次泮女六長聘樊剛錦衣指揮次適劉仁學生<lb/>
次適李世隆次適張宗茂學生餘尚幼曾孫子一士㮚<lb/>
女一公卒之明年月日𦵏彪澗之兆與李淑人合淑人<lb/>
先公六年卒業自有志刻石銘曰積之豐用之嗇中折<lb/>
其翼井渫終食象賢肖徳有瑗有寔妥公兹域聚靈發<lb/>
<pb n="KR4e0150_WYG_047-19b"/>
祥虎變鷟翔英英洋洋後其大昌乎<lb/>
　　　明故博平王教授蕭君墓志銘<lb/>
博平王教授蕭君雅字惟正其先長沙人也後徙廬陵<lb/>
瀘源遂為廬陵人已復自瀘源徙衝頭於是為衝頭蕭<lb/>
氏然衝頭有環溪二乃人又多稱雙溪蕭云君高祖蕭<lb/>
以信保寧提舉以信生文寳南安教授文寳生桂望桂<lb/>
望生蕭祐號居易子著梅竹山房稿二十巻稱居易先<lb/>
生居易娶彭氏生兩男子矣一夕夢社壇樹綵幟已而<lb/>
<pb n="KR4e0150_WYG_047-20a"/>
復生君君生而穎特既長為縣學生立文飭行諸生莫<lb/>
先也乃諸生顧易第君乃獨弗第乃獨貢而訓導松江<lb/>
學訓導六年丁居易憂歸服闋改英徳學仍訓導三年<lb/>
滿代去至京師㑹周惠王諸子封又河南撫臣奏諸新<lb/>
王乞擇人輔之便於是君陞教授輔博平王君乃諫王<lb/>
曰臣聞之前事不忘後事之師故徃者來之矩也古者<lb/>
今之鑒也是以易申徃行書著有獲詩嚴率由之訓禮<lb/>
發琢玊之譬皆言人以脩成也故舜稱好問禹拜昌言<lb/>
<pb n="KR4e0150_WYG_047-20b"/>
由聞過則喜師書言於紳何也罔自聖厥乃聖罔自賢<lb/>
厥乃賢也故曰甘我者賊逆我者徳夫聖賢未有不由<lb/>
師而成者而况其他乎故岐伯卞隨務光鬻熊之倫以<lb/>
㣲加貴而不謂之過軒堯舜文諸人以尊下卑而靡謂<lb/>
之詘故曰非師曷質非學曷能夫經史者道之寓而迹<lb/>
之昭也王誠欲不失其令名必書焉事矣王聞之起謝<lb/>
曰善善於是建書堂積書日與教授君逰而聴其講説<lb/>
王父惠王聞之則復大喜曰令蕭教授東書堂與世子<lb/>
<pb n="KR4e0150_WYG_047-21a"/>
暨諸王講説世子暨諸王乃咸敬禮君稱先生而王出<lb/>
閣也君復條修身檢行尊徳樂善數事上焉王生日則<lb/>
作飬正軒箴王號思誠子則上思誠子説號述古道人<lb/>
君則作述古道人序咸託諷云初王議請增君俸秩不<lb/>
行㑹君九年任於是王特為請賜之勑階登仕佐郎云<lb/>
正徳甲戌君見王曰臣今年八十嵗矣願辭王歸骸骨<lb/>
王瞿然止之曰孤自與先生逰幸日聴道論講説今二<lb/>
十年餘矣乃今忍遽舎我去邪居無何君病王親臨視<lb/>
<pb n="KR4e0150_WYG_047-21b"/>
致醫起君竟不君起也是年九月十八日也先是王業<lb/>
遣内使營後事至是復遣官來視其殯斂三日王親臨<lb/>
奠焉周自定憲來率死諱凡䘮𦵏事無敢王聞也死則<lb/>
曰老曰乾甚則其宫中人亡也礟以駭鬼若博平者亦<lb/>
謂修義慕彰克厥終始者矣蕭君生於宣徳乙夘五月<lb/>
二十三日娶尹氏先君卒繼娶楊氏君有男子二長曰<lb/>
霽娶戴氏次曰方兩娶皆劉氏女曰爵貞妻劉愛孫男<lb/>
子四尚文尚忠尚賢尚魯有孫女二人云君著有平軒<lb/>
<pb n="KR4e0150_WYG_047-22a"/>
存稿衝頭八景雙溪十詠蕭氏家規暨嶺南纂修雜録<lb/>
二巻蕭方來言曰明年奉父柩歸𦵏於衝頭細阬口原<lb/>
與母尹氏合李子曰嗟乃予觀漢諸王國相則咸名流<lb/>
云乃其最賈長沙董江都張河間斯亦極一代之推矣<lb/>
今周諸王輔善終始無疵跌則有蕭君然予先大夫亦<lb/>
嘗為封邱輔終始猶蕭也銘曰柔自取束強自取柱我<lb/>
視其遇無細無巨巨細之來展予斯安展而罔安斯云<lb/>
素餐譬玉為玦為璉為環王門盤桓卑尊窘寛優焉㳺<lb/>
<pb n="KR4e0150_WYG_047-22b"/>
焉彼謂我隐而我則官歸寧於故山<lb/>
　　　明故奉政大夫山西按察司僉事賈公合𦵏志<lb/>
　　　　銘<lb/>
此墓𦵏奉政大夫山西按察司僉事賈公者也賈公通<lb/>
許人也墓在其縣東三里岡子羽墓南葢賈氏此園自<lb/>
鉛山知縣贇始建賈公𦵏四世矣知縣生封監察御史<lb/>
麒御史生山東叅議恪叅議生賈公賈公生正統十二<lb/>
年十月戊辰以進士為絳州知州改易州尋陞前官𢎞<lb/>
<pb n="KR4e0150_WYG_047-23a"/>
治十年正月壬申卒年五十一嵗厥妻劉氏正統十三<lb/>
年十二月辛未生年十七歸于賈成化十一年二月甲<lb/>
申卒年二十八嵗繼妻婁氏天順四年五月乙巳生年<lb/>
十七歸于賈正徳十一年正月庚戌卒年五十七嵗二<lb/>
人者贈封皆宜人於是𦵏二妻賈公一墓劉一乳雙男<lb/>
一曰希朱一夭已復乳女曰咸英婁乳希文希尚亦乳<lb/>
女曰綵英希朱今為府學生希文隂陽訓術先婁亡矣<lb/>
希尚引禮舎人學生娶于韓訓術娶于杜舎人娶于楊<lb/>
<pb n="KR4e0150_WYG_047-23b"/>
女咸者適時植植知縣也夫婦以節死旌綵者適李永<lb/>
暉永暉監生綵亦先婁亡而賈公以卒之年四月丁酉<lb/>
合劉氏婁以卒之年九月丙午合賈公劉氏而婁之合<lb/>
也希朱者始徴銘李子李子曰嗟賈氏賢哉羣哉然予<lb/>
業銘其兄宏墓矣乃今復銘賈公墓賈公名定字仲一<lb/>
自稱一庵子語人曰吾一庵足矣或詰之曰君之一獨<lb/>
庵乎公笑而不答已而曰吾仲一也安得庵不一或又<lb/>
詰之公曰吾讀易人也庵得不一乎於是詰者退謂人<lb/>
<pb n="KR4e0150_WYG_047-24a"/>
曰賈之一謂太極耳公知絳也絳有屠人誘人出而殺<lb/>
諸谷中歸而私其妻妻不從屠又殺其妻而摟其女鬻<lb/>
之跳事久弗白公亷誅屠者事竟白㑹大飢疫公在絳<lb/>
絳獨活主者以絳獨活也於是求䇿於公公則上救荒<lb/>
八事是年又平垣曲之盜京之北遷也偶有獻棗栗者<lb/>
嵗例徴棗栗公知易州則條園林登耗之狀以聞得半<lb/>
減焉諺曰穀要自長言蒔之者人成之者已也夫州縣<lb/>
之吏不之為世之懌也尚矣以今賈公觀之則所謂矮<lb/>
<pb n="KR4e0150_WYG_047-24b"/>
屋跛足者然乎弗然乎大同卒魏旺者忮冨人郝賢仇<lb/>
之而挾其族愚嗾之使與郝毆才相竪拳便扶之歸夜<lb/>
計殺愚者誣郝郝破家然猶不得脱竟誣服獄具且行<lb/>
刑矣㑹公為僉事覆按竟白其事於是郝禮天曰吾無<lb/>
以報賈君願出錦幕孔子像公為僉事又有時政之書<lb/>
其畧曰絳有積薪逋者破家糜軀而逋弗完也定知絳<lb/>
也嘗通一州丁戸足其逋自是綘薪嵗無逋又曰知綘<lb/>
時嘗為善惡二籍嵗終則句稽誅賞之又曰山西土狹<lb/>
<pb n="KR4e0150_WYG_047-25a"/>
而險有三王國禄入鹽粟均輸便而論者則又謂公之<lb/>
二配皆名家克配公劉通許三劉家女婁則都御史良<lb/>
孫也初叅議君園居榴花開㑹劉聰携其小女來㕘議<lb/>
君見其女喜之即手花綰其髻後以婚賈公徃有盜入<lb/>
賈氏劉俾公語盜簮珥所曰母擾恐老姑也賈知絳時<lb/>
絳有蔬園姑曰蔬多爛無益市之婁曰諾退則隂積俸<lb/>
金如蔬直跪進姑曰蔬市矣此其金也賈公出按守備<lb/>
官張贇贇賂無由通乃詐書曰賈令取冬衣婁聞之驚<lb/>
<pb n="KR4e0150_WYG_047-25b"/>
曰渠出冬衣固備斯詐也二氏者可謂有相夫之才者<lb/>
矣婁撫劉子女如已出人尤稱之云銘曰苟逾其紀雖<lb/>
璧亦毁有隕而妍有沉而輝淵於美此公而埋此次中<lb/>
二媛式從許原窿窿望之光虹黄楝之傍考君子藏<lb/>
　<lb/>
　<lb/>
　<lb/>
　空同集巻四十七<lb/>
</p>
<p>
</p>
  </div>
</body>
</text>
</TEI>
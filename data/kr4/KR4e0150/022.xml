<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻二十二</head>
    <p>
<pb n="KR4e0150_WYG_022-1a"/>
欽定四庫全書<lb/>
　空同集巻二十二　　　　明　李夢陽　撰<lb/>
　　七言古<lb/>
　　　李進士醉歸圖歌<lb/>
誰將一幅雪白絹放筆橫掃黃金殿五雲飛花白片片<lb/>
李生胡此開生面御河塵昬楊栁暮彷彿初罷南宫宴<lb/>
皇帝龍飛十二春同時三百登要津曹生李生余最親<lb/>
曹甥李也傳經人光耀雖云丈夫末不聞致君須致身<lb/>
<pb n="KR4e0150_WYG_022-1b"/>
自汝白手扣閶闔想像紫陌行騏驎曹留李歸事亦變<lb/>
李生意氣圖中見醉歸扶起杏林下眼花熟人無識者<lb/>
飛鳥來窺進士巾遊絲故罥誇官馬即論此馬亦有神<lb/>
畫出紫熖方瞳眞嚼勒齧膝如待人長行大歩不動塵<lb/>
絡頭鞈<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>純用銀細巧似織翻江鱗汝昔出門驢無騎<lb/>
曹生共被甘鹽齏比許欲入周召列成就耻與蕭朱齊<lb/>
於乎男兒一旦榮幸果如此生不報國老空悔<lb/>
　　　鄭生畫像歌<lb/>
<pb n="KR4e0150_WYG_022-2a"/>
巖風颯颯樹葉赤秋林紫氣丹丘積問君胡為坐石根<lb/>
微吟極望天雲昬南歸舟楫杳將滯故園鶯花當復存<lb/>
浚儀張生好作筆貌爾形似兼其魂細模妍描豈乏手<lb/>
傳真水月煙中栁意氣朗如千里骨精神合居萬人首<lb/>
憶昨觀君飛射時彎弧走馬實男兒更求張筆須傳此<lb/>
欲識豪雄豈啻詩<lb/>
　　　畫魚歌<lb/>
吕公手持畫魚障清晨掛我北堂上島嶼晴開雲蕩蕩<lb/>
<pb n="KR4e0150_WYG_022-2b"/>
衆魚出沒隨風浪四壁蕭蕭起寒漲嗟此數尺障天機<lb/>
妙入神信手掃絹素慘淡開金鱗濠梁斷裂東津逺任<lb/>
公掣釣滄溟晩此時天黑衆魚出黿鼉徙穴蛟龍返或<lb/>
言乘潮萬魚集細小亦趂雲雷入咫尺波濤有得失崛<lb/>
强泥沙恐難立細觀又似洪河風崑崙旣道龍門通霹<lb/>
靂殷殷行地中鯉眼下射盤渦紅非獨一身生羽翼亦<lb/>
有數子隨飛龍山根小魚更無數鱣鮪昂藏噴煙霧美<lb/>
人修竿淇水闊漁子孤舟洞庭暮我生好竒古覽畫心<lb/>
<pb n="KR4e0150_WYG_022-3a"/>
不動吕公此障誰為之令我一見神色竦想當經營始<lb/>
筆端萬鈞力五湖齊傾四海立空牕滚滚㧞浪急陽侯<lb/>
逆走天吳泣不然千魚萬魚何由集我聞神怪物變化<lb/>
不可料㸃睛破垣古有兆卽恐風雷就壁起饔人揮刀<lb/>
莫相笑<lb/>
　　　林良畫兩角鷹歌<lb/>
百餘年來畫禽鳥後有吕紀前邊昭二子工似不工意<lb/>
吮筆决眥分毫毛林良寫鳥秪用墨開縑半掃風雲黑<lb/>
<pb n="KR4e0150_WYG_022-3b"/>
水禽陸禽各臻妙掛出滿堂皆動色空山古林江怒濤<lb/>
兩鷹突出霜崖高整骨刷羽意勢動四壁六月生秋䬞<lb/>
一鷹下視睛不轉已知兩眼無秋毫一鷹掉頸復欲下<lb/>
漸覺䬃䬃開風毛匹綃雖慘淡殺氣不可滅戴角森森<lb/>
爪拳鐡逈如愁胡眥欲裂朔雲吹沙秋草黃安得臂爾<lb/>
騎駟驖草間妖鳥盡擊死萬里晴空灑毛血我聞宋徽<lb/>
宗亦善貌此鷹後來失天子餓死五國城乃知圖寫小<lb/>
人藝工意工似皆虚名校獵馳騁亦末事外作禽荒古<lb/>
<pb n="KR4e0150_WYG_022-4a"/>
有經今皇恭黙罷遊燕講經日御文華殿南海西湖馳<lb/>
道荒獵師虞長俱貧賤吕紀白首金爐邊日暮還家無<lb/>
酒錢從來上智不貴物滛巧豈敢陳王前良乎良乎寧<lb/>
使爾畫不直錢無令後世好畫兼好畋<lb/>
　　　吳偉松窻讀易圖<lb/>
仄巖泉流石無數素壁濛濛起煙霧君家屋宇在城市<lb/>
何以堂上生松樹側聞江夏生氣酣掃毫素絶筆風雷<lb/>
㧞地起意匠鑿天天為怒泰山古根生眼前俄頃縮出<lb/>
<pb n="KR4e0150_WYG_022-4b"/>
徂徠山懸蘿掛薜裊裊黒復有草舎松之間牕間老人<lb/>
鬢髪禿手翻一編周易讀空山琴瑟翠濤激長干冥冥<lb/>
暮花撲逺知旣已死希夷不復作青丘石室杳何許恍<lb/>
然置我此溪壑翻愁一夕雷電入六丁追書上寥廓又<lb/>
畫石下根屈曲如老龍胡奴暝踏孤岩菘蓬頭赤脚露<lb/>
兩肘月明汲泉山澗中却意前年召畫師江夏吳生亦<lb/>
與之短褐垢臉見天子禮貌雖村骨格竒帝令待詔仁<lb/>
智殿有時半酣被召見跪翻墨汁信手塗白日慘淡風<lb/>
<pb n="KR4e0150_WYG_022-5a"/>
雲變至尊含笑中官羡五侯七貴爭看面請觀此幅松<lb/>
舍圖黃金失價連城賤吳生吳生太氣岸一言不合輙<lb/>
投硯<lb/>
　　　鍾欽禮山水障子圖<lb/>
鍾子始學戴文進後來頗自出機軸山林槎枒波漫靡<lb/>
骨格雖傳氣不足此幅樹石差可意綴得茅堂傍江麓<lb/>
連山逺勢亦可取轉折頗似瀟湘曲竹嶼陂陀九疑隔<lb/>
蒼梧洞庭濕雲白黃陵美人把瑶草天寒日暮行空澤<lb/>
<pb n="KR4e0150_WYG_022-5b"/>
鷓鴣雙飛鴻鴈宿槲樹颯颯江水碧細看谷口花又疑<lb/>
武陵源孤舟欲往不可得對此彷彿聞清猿亭間更著<lb/>
四老翁衣冠各異鬚眉同紫芝山深石漠漠悵望萬里<lb/>
來悲風人生有形貴自適我今胡為塵埃中觀盡感事<lb/>
面顔紅有畫如此何必工歌徹目送滄洲鴻<lb/>
　　　贈郭氏畫登遊快閣<lb/>
昨朝快閣舉目無江湖凭䦨二豪俱徘徊把杯思欲丹<lb/>
青寫之人則無城中郭清狂一生弄丸戲洪罏方瞳如<lb/>
<pb n="KR4e0150_WYG_022-6a"/>
水霜半顱展紙為掃登閣圖邑城隠見林木扶畫我快<lb/>
閣上半天風立樓觀孤急流波濤沸欲動前山雷雨勢<lb/>
可呼二豪意態各亦足彷彿指説荆與巫回顧東海猶<lb/>
一盂是日南風萬船集江隅郭亦畫出檣之烏精宻似<lb/>
跨北海杜筆力頗凌江夏吳江中流雲西北徂又若萬<lb/>
里獨往朝京都我心與客方念此郭能畫之真竒士<lb/>
　　　觀序上人所藏陶成畫菊石歌<lb/>
陶生畫菊石潦草有筆力此石與此菊今為序公得兩<lb/>
<pb n="KR4e0150_WYG_022-6b"/>
株徙倚石根前古石苔蘚屈連錢復有餘株散在地平<lb/>
坡雜草青烟緜回株㸃綴花翩翩含姿弄態不一足背<lb/>
向纎穠皆可目突如大家貴介女珠翠雖揺氣莊肅近<lb/>
時名手計汝和此生筆力方之過江東徐霖學畫石效<lb/>
顰差勝王與何亦知神品多冥契下筆巉巖拓高勢石<lb/>
磊磊兮菊漫漫清霜古路花斑斑逺意頗類東林山東<lb/>
林昔築蓮花臺彭澤攢眉不肯來歸家對菊獨銜杯序<lb/>
公叢林號白足不重蓮花翻重菊終然畫餅不充腹何<lb/>
<pb n="KR4e0150_WYG_022-7a"/>
如種向西山麓秋林寒芳采服食煑石煉藥亦為得愛<lb/>
鷹愛馬古有之不獨序公何太息<lb/>
　　　題畫<lb/>
雪城隂隂氣蕭瑟鄭生提畫來相訪面顔戚促意不樂<lb/>
告我欲買南行舫覽畫指㸃色惆悵雨倒江翻㧞層浪<lb/>
君不見江上蓑笠翁歸遲水逆憂天風<lb/>
　　　其二<lb/>
江寒雨急莽無路漁人撒網乘煙霧魚蝦𤨏細不直錢<lb/>
<pb n="KR4e0150_WYG_022-7b"/>
汝休輕觸蛟龍怒展畫見此心中悲犯險覔利古所卑<lb/>
只今風浪無晨暮為問安流歸者誰<lb/>
　　　張侯藏張翬山水歌<lb/>
張翬有名成化間大塗小抹成山水樹石燥硬筆意古<lb/>
往往人間落片紙此幅麤淺色更枯或謂非翬出其子<lb/>
張侯識鑒天下精物物如金見沙底爾家圖畫千萬軸<lb/>
素壁高堂安用此寧知上智不滯物牝牡不貴貴者骨<lb/>
尺山卽如對𤣥圃草屋臨崕氣出沒崕根林堂頗清逈<lb/>
<pb n="KR4e0150_WYG_022-8a"/>
逺雲澹沲開秋嶺霜蘿細紆巖檻暝昏猿接掛花溪靜<lb/>
自從去年抛棄官夢想山遊駕江舸見此拂衣便欲往<lb/>
攀縁轉玩情無那崕亭更著一人坐斗絶看書樹婀娜<lb/>
張侯豪曠人共知敏㨗言談皆勝我鹽車鬱沒騏驥棄<lb/>
蹇拙逢時每相左崑崙洞庭不我隔異時倘結煙霞果<lb/>
　　　畫馬行<lb/>
嗚呼驊騮不可見世人任耳不任目玉勒金羈滿地行<lb/>
可道中無千里足君收此馬畫者誰凝豪苦意求其骨<lb/>
<pb n="KR4e0150_WYG_022-8b"/>
尺縑颯爽毛鬛動凌風似欲眞馳突曹霸畫馬無此精<lb/>
拂拭慘澹神氣生細觀决非近代物印押剥落無姓名<lb/>
四海只今多戰爭安得此馬一敵萬絡頭騎出千人驚<lb/>
擒王破敵任橫行<lb/>
　　　西山湖春遊圖歌<lb/>
我家掛出西山圖上有西山下西湖上堂見者怒氣麤<lb/>
問客何所怒何得生此嗔縱使撐天拄地無比倫古人<lb/>
局量非今人罅間雖添兩秃松孰與逺勢開心胸銀山<lb/>
<pb n="KR4e0150_WYG_022-9a"/>
鐡壁皇陵東彷彿下走追飛龍一曲一折若不易可憐<lb/>
片素騰雲氣落花冥冥萬壑靜白日杲杲千巖碎森沉<lb/>
不見雷霆仗照爍盡壓金銀寺回思開疆帝秉鉞燕山<lb/>
突立五鳯闕錦繡離宫<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嵲入龍驩水戲滄溟竭君不<lb/>
見輦道哀湍瀉松栢摧枯虎出没至今守僧住湖傍瑠<lb/>
璃湧動黿鼉忙事闗體統畫合諱㸃綴半露還半藏伊<lb/>
昔休沐屢憩此耳邊尚戞金琳琅上林花艶何所無東<lb/>
風只恁吹西湖夾岸小杏欲爛熳騎驢紗帽西郭途同<lb/>
<pb n="KR4e0150_WYG_022-9b"/>
行康何咸我徒秪須十錢買尺魚旋挑土薺甘如酥朝<lb/>
來青暮望湖紫衣行童隨挈壺大者鼓簧小吹竽爛醉<lb/>
花下鳥毎呼汝曹何處吾已翁十年獨看梁園紅傷心<lb/>
痛定忍復說回首萬事真匆匆嗚呼故舊離合誰獨無<lb/>
使我不悲堂上圖使我不悲堂上圖<hi>來青軒名望湖亭名</hi>
　　　畫竹行<lb/>
鄢陵王孫稱竹溪手自栽竹堂東西已詫白晝雷雨入<lb/>
遽使六月秋雲低王孫拈筆傳竹神不得乃憶能傳人<lb/>
<pb n="KR4e0150_WYG_022-10a"/>
黃筌異世與可滅本朝頗數東吳真一幅千金擲不惜<lb/>
有時客來掛之壁壁上階前翠相射風行琳琅戞摩仄<lb/>
四座慄慄生寒色陂陀沙嶼意勢逺洞庭木落瀟湘晩<lb/>
白雲悠悠去不返叢篁寂寞雙妃怨於乎畫形難畫心<lb/>
黃陵鷓鴣啼至今月不常盈日中昃人生何必長悲吟<lb/>
堂有佳賓膝有琴美酒一酌還一斟竹溪子斟竹葉歌<lb/>
竹枝醉據玉案吹參差左杯酹竹右畫師李乎孔乎吾<lb/>
則誰更須名手畫六逸并畫王孫逸為七<lb/>
<pb n="KR4e0150_WYG_022-10b"/>
　　　題京口人山水圖<lb/>
青山逶迤如北固山下彷彿京口樹茅堂花蹊三月暮<lb/>
萋萋舊草春遊路一從畫師掃煙墨客堂日夜流江色<lb/>
江色依微帶甕城遊子歸魂逗南北<lb/>
　　　題畫搖筆成詩<lb/>
去年得歸離江州七日遂登黃鶴樓南風捲江浩呼洶<lb/>
豗轟欲翻鸚鵡洲七澤莽昧不入眼孤舟屈曲襄河轉<lb/>
數月已擲檀家湖夢飛每到羊公峴峴脚山南東道樓<lb/>
<pb n="KR4e0150_WYG_022-11a"/>
秦川公子醉悲秋檻邊斑竹古猶活雲石寂寞蒼梧愁<lb/>
重華馭遥不可呌白沙黒猿疎樹幽看圖彷彿曾遊處<lb/>
素壁青天漢水流<lb/>
　　　錢選畫張果圖歌<lb/>
　　張果者中條山人也武后聞其有道術召之果遽<lb/>
　　死後復出往來汾晉間𤣥宗使李嶠齎璽書造請<lb/>
　　焉果至舎集賢院詔肩輿入禁中問治理神仙之<lb/>
　　事帝恱焉欲以玉真公主妻果果不從辭還山果<lb/>
<pb n="KR4e0150_WYG_022-11b"/>
　　蓋剪紙驢乘之不則折收巾笥中而錢圖故落於<lb/>
　　俗家今為沔守李得矣<lb/>
張翁紙驢真有無錢也何意傳其圖印記雖明幅斷裂<lb/>
李侯完之亦竒絶所恨圖尾錢有詩就蛇添足將無癡<lb/>
憶昔翁來集賢院入宫詔許肩輿便一日聲名人主動<lb/>
千年面目吾今見帝貌深沉玉榻雄侍人一異三人同<lb/>
漢皇信有瑶池降秦始枉慕蓬萊通𤣥言未竟鈴殿風<lb/>
寸驢躍出青箱空有僮追捉雙眼紅此驢䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>盤當中<lb/>
<pb n="KR4e0150_WYG_022-12a"/>
李侯一看一絶倒每稱獨苦嗟良工細觀張翁骨格古<lb/>
徐福五利寧其伍曰嬪真令天下疑遄歸轉覺皇心蠱<lb/>
長生殿前牛女辰廣寒仙桂舞鸞身世間但識申師巧<lb/>
誰解中條放浪人<lb/>
　　　周文静畫雪山圗歌<lb/>
周生雪山世稀見逺山近水一疋練玉崕<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>崯揷湖脚<lb/>
粉筆徐移掃高閣瓊枝鐡柯兩廻亞龍鱗犀甲歘參錯<lb/>
林風颯颯急霰起白日氷花逐毫落天愁地慘意各出<lb/>
<pb n="KR4e0150_WYG_022-12b"/>
霧合飇囘勢逾惡人言四時冬最難周生善雪仍善山<lb/>
虚堂突立萬仞壁尺素乍轉千重灣彷彿寒封洛陽道<lb/>
得無白擁藍田闗袁安甘臥幾時起退之遭竄終召還<lb/>
倚山亭亭一孤松仄崕峭壑盤其中分毛聳榦一何傑<lb/>
畫者有意排嚴風君不見古來梁棟必此物願君愛之<lb/>
頻拭拂<lb/>
　　　題畫山水送人還歙<lb/>
黃山沙溪杳何許圗之山水無乃是軒轅宫宰相里山<lb/>
<pb n="KR4e0150_WYG_022-13a"/>
人一出彌荆杞石林漠漠蹊徑苔霜鶴夜悲猿嘯哀紅<lb/>
顔踪跡半湖海白頭覽畫思歸來溪頭繫一舩畫師本<lb/>
無意宛如倦游者無復舟航事水雲迤邐山雲高靜定<lb/>
方知動者勞回思少日歡娱地至今夢寐猶波濤<lb/>
　　　壽兄圖歌<lb/>
猗嗟我鳯生三雛二雛成立少者殂為巢抱卵兩不易<lb/>
自挺獨立身羈孤兄旣躬耕濁河岸弟亦塌翅青雲途<lb/>
兒長女大願各足雞肥酒熟時相呼仲氏吹箎塤者伯<lb/>
<pb n="KR4e0150_WYG_022-13b"/>
兄今六十我半百敢言意氣激隤俗要使紛紛覩標格<lb/>
大梁張路固好手湖州生絹照眼白當堂掉臂掃丹墨<lb/>
倐忽老面開生色盤松葳蕤雜花逺雲屏石几文茵輭<lb/>
靈芝底出琅玕瓶蟠桃突磊琉璃椀鶴行昂藏疑欲啄<lb/>
復綴山麋意逾宛大公烏紗微俯身中心愛弟愛復親<lb/>
次公氅服青羅巾傍兄祗順情性真壺陳爵設即未舉<lb/>
儼如酬勸言辭諄其言伊何懷二人飄風烈烈吹三秦<lb/>
銜悽西望道路阻高丘莽沓狐兎隣又如自叙傷夙昔<lb/>
<pb n="KR4e0150_WYG_022-14a"/>
哀暮安寧思苦辛季冬十日兄生日今日天開皎日出<lb/>
長裾珠履座上滿剥羜椎牛酒盈室此時此圖掛之壁<lb/>
觀者嗟咨黯如失二公揖遜恰相向回看乃在畫圖上<lb/>
骨法形神各不疑輿臺緝御俱惆悵逶迤拂拭諸<lb/>
欲動展轉顧惜嗟宗匠瓶中梅菊誰致女倒映芝<lb/>
桃故相盪鞾灼真回綺席春芳香解溢金罍鬯兄<lb/>
今健飯猶廉頗丹砂我煉尋黄婆復聞張生善山<lb/>
水買絹請掃青嵯峨嵯峨一掃一千幅一年一幅<lb/>
<pb n="KR4e0150_WYG_022-14b"/>
南山歌<lb/>
　　　登天池寺歌<lb/>
廬山絶頂天池寺鐡瓦為堂白石柱傳言周顛勞聖祖<lb/>
天眼尊者同顛住嶮絶下闞無底壑屈曲穿縁惟一路<lb/>
頃屬秋晴强攀陟俯之四海生雲霧岷峨纍垂西向我<lb/>
杳杳長江但東注君不見寺東崕石鐫竹林穹碑御製<lb/>
山之岑周顛胡不留至今周顛胡不留至今虎啼日暮<lb/>
愁人心<lb/>
<pb n="KR4e0150_WYG_022-15a"/>
　　　御製廬山周顚碑歌<lb/>
廬山絶頂白鹿臺上有御製周顛碑石龜下蹲高結螭<lb/>
天葩震烈雲漢回文古兩漢仍過之憶昔草昧龍虎鬭<lb/>
黃旗紫葢顛能知顛也似眞還似癡帝非感悟寧用兹<lb/>
百年勢移功漸泯碑亭毁裂將及碑訶持白晝鬼神泣<lb/>
光耀天隂雷電隨先朝雖允僧奏劄修葺其如歸有司<lb/>
有司有司顛莫疑試看碑文碑後詩<lb/>
　　　遊棲賢橋歌<lb/>
<pb n="KR4e0150_WYG_022-15b"/>
雷泉峽激石巃嵸日湍山䧟回光動吁嗟此壯觀萬古<lb/>
誰為開渦黃潭黑窈莫測秀黛碧玉何崔嵬人言窟底<lb/>
有龍臥氣吐白晝常風雷去年重九登吹臺翹望名山<lb/>
思嫋娜今年今日誰料吾醉踏窮山躡礧砢拂衣欲上<lb/>
萬仞壁濯纓還就孤崕坐秋風吹林猿狖語浮橋橫空<lb/>
裊相拄嵐寒細飄瀑布雪峰雲破碎芙蓉裂金枝瑶草<lb/>
真有無縹緲仙燈暮明滅君不見此橋今千年谷冷跡<lb/>
絶無人煙巖劖苔蝕石漠漠太白紫陽俱我前對此不<lb/>
<pb n="KR4e0150_WYG_022-16a"/>
須更惨愴明朝且上香爐巔<lb/>
　　　懷玉山歌<lb/>
懷玉之山玉為峰四面盡削金芙蓉東峰破碎瀑布落<lb/>
有潭十八龍為宅山頭草堂開者誰斬木通道余心悲<lb/>
白猿嘯雨巖竹裂石路上天風樹吹我聞龍乃變化物<lb/>
羣然臥此龍何為胡不滂沱惠下土一洗四海無塵緇<lb/>
　　　其二<lb/>
君不見懷玉山山七盤盤盤上無極隂霾白日崕洞黒<lb/>
<pb n="KR4e0150_WYG_022-16b"/>
隆冬雨路誰來得稻田月池山上頭半天有地今我遊<lb/>
石壇剥落古佛棄木落俯見東巖湫湫中巨魚長如人<lb/>
紅眼射日翻金鱗天台桃源在何許采藥避秦此處吾<lb/>
告汝<lb/>
　　　鐡柱引<lb/>
豫章古城牙城南何年鑿井置鐡柱井深江通沒不見<lb/>
時寒水涸始一露玩之非石亦非鐡孤立槎枒若枯樹<lb/>
人言旌陽鎻水母此語荒唐奚所據或云藉此壓江濤<lb/>
<pb n="KR4e0150_WYG_022-17a"/>
兹理或有誰者勞顧今伏臘盡奔走歸美真君瑶殿高<lb/>
金燈翠旗日來御雕䦨玉檻圍周遭俗論紛紛不須辨<lb/>
秋風日暮塵滿縣<lb/>
　　　快閣引<lb/>
四月月圓登快閣天半晩牎雷雨入邑中上客擕酒至<lb/>
歐陽羅子咸來集去年為閣初築臺我時登之雷雨來<lb/>
神明似有兩歲約晴霧歘值千山開千山廻轉江中流<lb/>
徙倚䦨干増暮愁夕日下看衡嶽破波濤左顧匡廬浮<lb/>
<pb n="KR4e0150_WYG_022-17b"/>
苦思昨年生盗賊大江南接江之北烽火遥連海岱紅<lb/>
殺雲眼見鄱陽黒斯邑洶洶今始安我今對酒能不寛<lb/>
諸君稍減般移苦百姓新回種植歡北風江湧月東來<lb/>
更説夙昔俱停杯隂晴倉卒不自料萬事恍惚誰能猜<lb/>
潢池暫殄干戈釁向隅猶抱瘡痍哀勸君置此勿復道<lb/>
放歌且與雲徘徊<lb/>
　　　九江陸還南康望東林<lb/>
匡廬山北東林寺前年八月遊曽至只今馬出蓮峰道<lb/>
<pb n="KR4e0150_WYG_022-18a"/>
西望東林但縹緲風吹槲櫟猿晝啼卻憶石門臨虎溪<lb/>
舊聽石瀨尚在耳雷燒碑樹今應死<lb/>
　　　觀水簾泉歌<lb/>
水簾瀑布人罕至三級背懸五老峰磵石嵯岈路險澀<lb/>
深窟風草吟蛇龍自從開闢藏難見可憐彼瀑蒙稱羡<lb/>
走勢天晴萬古雷流光壑暝常留電亂峰雲走白日微<lb/>
翫罷催君及早歸鬼神忌才亦好靜恐有驟雨霑裳衣<lb/>
　　悲悼<lb/>
<pb n="KR4e0150_WYG_022-18b"/>
　　　結腸篇<lb/>
　　李子曰結腸之事葢予妻亡而有此異云奠妻以<lb/>
　　牲烹膓焉膓自毬結李子異焉曰胡為烹胡為結<lb/>
　　恍惚神怪孰主孰使厥理孰測怨邪德邪生有所<lb/>
　　難明死託以暴衷邪嗚呼嗚呼作結膓篇焚妻柩<lb/>
　　前妻固識文大義或亦契其𡨕懷也<lb/>
哀者且停聲弔客坐在堂聽我結膓篇曲短哀情長五<lb/>
月廿七吾妻亡厥明奠之羅酒漿其牲伊何豶與羊痛<lb/>
<pb n="KR4e0150_WYG_022-19a"/>
哉釡鬵結豶膓神靈恍惚心駭傷團圞肉毬出中湯左<lb/>
廻右盤凖流黃經緯纒糾文隂陽底形井字圈兩旁翼<lb/>
翼彷彿雙鳯凰有綏在下纍而長上有提襻五寸强汝<lb/>
乎無意豈為此呼汝欲問魂茫茫十呼不應百轉咽膓<lb/>
乎膓乎為疇結<lb/>
　　　其二<lb/>
結膓結腸忍更聞妾年十六初侍君父也早逝母獨存<lb/>
為君生子今有孫昔走楚越邁燕秦萬里君寧恤婦人<lb/>
<pb n="KR4e0150_WYG_022-19b"/>
外好不補中苦辛中年得歸計永久命也百病攅妾身<lb/>
言畢意違時反脣妾匪無迕君多嗔中膓詰曲難為辭<lb/>
生旣難明死詎知千結萬結為君爾君不妾知膓在此<lb/>
　　　其三<lb/>
結膓三闋聲更咽汝膓難解我膓結夙昔失意共奔走<lb/>
汝實千辛我蹌跌宦歸家定今稍寧豈汝沈緜遽離絶<lb/>
魂乎魂乎游何方兒號女哭週汝旁劘心飲泣看彼蒼<lb/>
愚者何壽慧何亡佇立逶迤若有望迫而卽之獨空牀<lb/>
<pb n="KR4e0150_WYG_022-20a"/>
梁間二燕哺子急觸落青蟲汚我裳錦衾塵埃委鴛鴦<lb/>
繐帷中夜風琅琅魂驚夢揺中慘傷隂雨啾喞燈無光<lb/>
嗚呼此曲不可竟為君賡歌妾薄命<lb/>
　　　哀才公<lb/>
　　正德己巳年作此公嘗薦余故有國士之感<lb/>
仲冬東南天鼓鳴我軍一出功可成道之將行歲在已<lb/>
星落轅門悲孔明尚書頭顱血洗箭馬革纒屍亦堪羡<lb/>
夷門野夫國士流痛哭天遥夜雷電<hi>是月雷電屢作</hi>
<pb n="KR4e0150_WYG_022-20b"/>
　　　哭新縣<lb/>
　　是時新設萬年縣新民反覆殺副使李情靈寳人<lb/>
　　也<lb/>
苦死可憐靈寳子有官十數同時死四路蕭蕭人斷行<lb/>
一軍盡驚牀夜徙新民反覆誰不知性實虎豹佯螻蟻<lb/>
白金綵叚縱寛汝朝廷有問將何以<lb/>
　　　觀燈行<hi>詳見夢華録</hi>
宋家累葉全盛帝寛大實皆稱令主百姓牛馬徧阡陌<lb/>
<pb n="KR4e0150_WYG_022-21a"/>
太倉米粟憂紅腐宣和以來遂多事嗚呼爛費如沙土<lb/>
海石江花湧國門離宫别殿誰能數群臣諛佞秪自計<lb/>
天下騷然始怨苦正月十四十五間有敇大駕觀鰲山<lb/>
萬金為一燈萬燈為一山用盡工匠力不破君王顔此<lb/>
時上御宣德門樂動簾開見至尊奔星忽經於御榻明<lb/>
月初上堆金盆傾城呼噪聲動地可憐今夜鰲山戲窈<lb/>
㝠幻巧百怪聚金蛾翠管堪垂淚借問幸臣誰云是李<lb/>
師師外有蔡京與蔡攸夾樓錦幄羅公侯丞相之幄當<lb/>
<pb n="KR4e0150_WYG_022-21b"/>
前頭奚兒腰帶控紫騮如花少女擎綵毬但聞樓上喚<lb/>
樓下黃帕籠盤賜玉羞月高鳴鞭至尊起幄中環珮如<lb/>
流水爭道齊驅輦路窄寺橋窈窕塵埃白火樹龍燈又<lb/>
一時千光萬熖天為赤常言宴安成禍基從來樂極還<lb/>
生悲君看二帝䝉塵日數月東京荒蒺藜<lb/>
　　　石將軍戰塲歌<lb/>
清風店南逢父老告我己巳年間事店北猶存古戰塲<lb/>
遺鏃尚帶勤王字憶昔䝉塵實慘怛反覆勢如風雨至<lb/>
<pb n="KR4e0150_WYG_022-22a"/>
紫荆關頭晝吹角殺氣軍聲滿幽朔健兒飲馬彰義門<lb/>
烽火夜照燕山雲内有于尚書外有石將軍石家官軍<lb/>
若雷電天清野曠來酣戰朝廷旣失紫荆闗吾民豈保<lb/>
清風店牽爺負子無處逃哭聲震天風怒號兒女牀頭<lb/>
伏鼓角野人屋上看旌旄將軍此時挺戈出殺敵不異<lb/>
草與蒿追北歸來血洗刀白日不動蒼天高萬里風塵<lb/>
一劒掃父子英雄古來少天生李晟為社稷周之方叔<lb/>
今元老單于痛哭倒馬闗敗軍半死飛狐道處處驩聲<lb/>
<pb n="KR4e0150_WYG_022-22b"/>
噪鼓旗家家牛酒犒王師休誇漢室嫖姚將豈説唐朝<lb/>
郭子儀沈吟此事六十春此地經過淚滿巾黃雲落日<lb/>
枯骨白沙礫慘淡愁行人行人來折戰塲栁下馬坐望<lb/>
居庸口却憶千官迎駕初千乘萬騎下皇都乾坤得見<lb/>
中興主日月重開再造圖梟雄不數雲臺士楊石齊名<lb/>
天下無嗚呼楊石今已無安得再生此輩西備胡<lb/>
　　　𤣥明宫行<lb/>
今冬有人自京至向我道説𤣥明宫木土侈麗誰辦此<lb/>
<pb n="KR4e0150_WYG_022-23a"/>
乃今遺臭京城東割奪面勢創嶻嶪出入日月開帡幪<lb/>
矯託敢與天子競立觀忍將雙闕同前矻石柱雙蟠龍<lb/>
飛梁逶迤三彩虹寳構合沓殿其後儼如山嶽翔天中<lb/>
金銀為堂玉布地千門萬户森相通光景閃爍倐忽異<lb/>
雲煙鬼怪芃杳濛以東金榜祠更侈樹之松檟雙梧桐<lb/>
溟池島嶼鰋鯉躍孔雀翡翠兼羆熊那知勢極有消歇<lb/>
前日虎豹今沙蟲牕扉自開衛不守人時遊玩揺玲瓏<lb/>
陛隅龍獸折其角近有盗換香爐銅青苔生泥獍靣鎻<lb/>
<pb n="KR4e0150_WYG_022-23b"/>
野鴿哺子雕花櫳憶昔此閹握乾柄帝推赤心閹罔忠<lb/>
威刑霹靂縉紳毒自尊奴僕侯與公變更累朝意叵測<lb/>
掊克四海真困窮長安奪第塞巷陌心復艶此閹何䝉<lb/>
構結擬絶天下巧搜剔遂盡輸倕工神厰擇木内苑竭<lb/>
官阬選石西山空夷墳伐屋白日黑揮汗如雨斤成風<lb/>
轉身唾罵閹得知退朝督勞何匆匆人心嗟怨入骨髓<lb/>
鬼也孰復安高崇峩碑照耀頌何事或有送兒充道童<lb/>
聞言愴惻黯無答私痛聖祖開疆功渠干威福開者誰<lb/>
<pb n="KR4e0150_WYG_022-24a"/>
法典雖嚴柰怙終錦衣玉食已叨竊琳宫寳宇將安雄<lb/>
何宫不鐫護敕碑來者但看𤣥明宫<lb/>
　　　康郎山歌<lb/>
君不見康郎山屹立東湖中波濤撼蝕山脚塌破廟枯<lb/>
木常烈風芒碭草昧赤帝出揮劒遂使凡蛇空卧榻之<lb/>
外事亦小萬方有罪惟朕躬美姬寳玊歸御幄浮屍蔽<lb/>
江江水紅發踪劉陶固其力死戰難言非數公秦人枉<lb/>
哭崤函瘞漢祖輕酬垓下功至今有廟此山側天隂雨<lb/>
<pb n="KR4e0150_WYG_022-24b"/>
濕時見朱旗白馬光如虹<lb/>
　　　乾陵歌<hi>武后陵黃巢伐之事具雪航膚見</hi>
九重之城雙闕峙前有無字碑突兀雲霄裏相傳翁仲<lb/>
化作精黃昏下山人不行蹂人田禾食牛豕强弩射之<lb/>
妖亦死至今剥落臨道傍大者虎馬小者羊問此誰者<lb/>
陵石立山崔嵬銅鐡錮重泉銀海中縈廻巢也信力何<lb/>
由開君不見金棺玉匣出人世薔薇冷靣飛塵埃百年<lb/>
枯骨且不保婦人立身何草草<lb/>
<pb n="KR4e0150_WYG_022-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0150_WYG_022-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　空同集巻二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻三十</head>
    <p>
<pb n="KR4e0150_WYG_030-1a"/>
欽定四庫全書<lb/>
　空同集巻三十　　　　　明　李夢陽　撰<lb/>
　　七言律<lb/>
　　　郊齋逢人日有懷邊何二子<lb/>
今日今年風日動苑邊新柳弱垂垂齋居寂寞難乘興<lb/>
獨立蒼茫有所思谷暖遷鶯翻太早雲長旅鴈故多遲<lb/>
鳯池仙客容臺彦兩處傷春爾為誰<lb/>
　　　夏日過序公<lb/>
<pb n="KR4e0150_WYG_030-1b"/>
炎天樓殿䕃空扉永晝雲林孤鳥飛病起出門風色異<lb/>
獨來清坐老僧依撲簾花片疑紅雪解帶藤蘿映紫衣<lb/>
萬事囘頭誰得問但逢心賞莫教違<lb/>
　　　過馬陟次毛庶子韻<lb/>
冉冉輕雷止復行鳯池清夏半隂晴漸看西日籠花氣<lb/>
誰放南風作雨聲融入塹沙將拂燕密侵宫柳益霑鶯<lb/>
晩來一赴薇郎約匹馬衝泥逺興生<lb/>
　　　章氏芳園餞朱應登<lb/>
<pb n="KR4e0150_WYG_030-2a"/>
細雨林塘花可憐况有美酒斗十千見日𤣥蟬元嘒嘒<lb/>
含風緑篠自娟娟朝廷豈料更新主塵世難逢感昔年<lb/>
縱倒芳尊不成醉别懷憂緒兩淒然<lb/>
　　　訪何職方孟春新居二首<lb/>
昨年聞汝在郴州對酒時常使我憂無客解題鸚鵡賦<lb/>
同誰出入鳯凰樓瀟湘夢澤今虚逺易水燕山不斷遊<lb/>
舊雨休嗟車馬伴卜隣先近李膺舟<lb/>
　　　其二<lb/>
<pb n="KR4e0150_WYG_030-2b"/>
街北小堂卜築深離離竹檻稱幽吟不爭鵝鴨嫌隣舍<lb/>
旋置琴尊見客心呼雨乳鳩仍暫止定巢新燕故相尋<lb/>
層軒更許消清暑露頂同依嘉樹林<lb/>
　　　送殷進士病免歸<lb/>
魯川西流石齒齒川上茅堂千樹林春行不費風雩詠<lb/>
日暮聊為梁父吟南瞻岱嶽雲峯峻東訪滄溟煙霧深<lb/>
司馬豈縁封禪病任公終有羡鼇心<lb/>
　　　别徐子禎卿得江字<lb/>
<pb n="KR4e0150_WYG_030-3a"/>
我愛南州徐孺子明瑶美璧世無雙新從北極看南極<lb/>
便自呉江下楚江日落鷓鴣啼廟口水清斑竹映船窓<lb/>
禰衡王粲俱黄土千載何人復此邦<lb/>
　　　追舊寄徐子<lb/>
憶昔逢君雪滿途遥憐為客向江湖看碑定憶羊開府<lb/>
作賦先投楚大夫日黒魚龍豗夢澤草青麋鹿上姑蘇<lb/>
空揮玉軫思流水不得驊騮見過都<lb/>
　　　過李氏荷亭㑹何子<lb/>
<pb n="KR4e0150_WYG_030-3b"/>
三伏尋花到習池幽懷真與故人期出波菡萏晴相並<lb/>
度檻流螢晩故遲他日宴游能此地向來開落果由誰<lb/>
亦知塵世難逢醉且把芳筒當酒巵<lb/>
　　　酬儲太僕見贈<lb/>
抱病逢春無那春雪晴雲氣相鮮新經旬不出惱官長<lb/>
束帶何由朝大賔豈謂煙霄無勁翮欲從江海訪遺珍<lb/>
商歌日暮悲風起索處應慙扣角人<lb/>
　　　答太僕儲公見贈<lb/>
<pb n="KR4e0150_WYG_030-4a"/>
淮海先生海鶴姿年來何事鬢成絲安危異日須公等<lb/>
文雅于今是我師縱有孫陽難遇馬誰言安石但能棊<lb/>
桂枝偃蹇空山裏旅病逢春故國思<lb/>
　　　病間聞何舍人夢故山有感<lb/>
我逢新嵗兼新病君夢故園登故山木杪啼猿行問訊<lb/>
枕邊流水莫潺湲深春古廟同誰徃絶壁孤雲只自攀<lb/>
悵恨無家傍林谷定應何處卜鄉關<lb/>
　　　雨中憶張大夫園亭<lb/>
<pb n="KR4e0150_WYG_030-4b"/>
我愛張家好亭子滿園林竹夏淒淒霑花細雨飄窓裏<lb/>
映日輕雷過檻西已拚習池多樂事況逢光禄有新題<lb/>
朝囘㑹與金蘭約走馬㩦壺到碧溪<lb/>
　　　解官親友㩦酒來看<lb/>
嚴城擊鼓天欲曙風起平林纎月長故人開尊且復飲<lb/>
客子狂歌殊未央卧病一春違報主啼鶯千里伴還鄉<lb/>
他時若訪漁樵地洛水秦山各淼茫<lb/>
　　　送王照磨省覲<lb/>
<pb n="KR4e0150_WYG_030-5a"/>
浮沙皛皛楚王臺苦竹泠泠帝子哀臘月江南鶯語合<lb/>
早春湘北杏花開貪趨綵服聊輕舫苦憶金門罷舉杯<lb/>
入幕郄超難許並題橋司馬直須廻<lb/>
　　　寄徐子<lb/>
徐子南游渉洞庭楚江風浪眼㝠㝠朅來振玉朝天子<lb/>
忽漫傳書與客星訪戴難移剡溪棹問竒曽過子雲亭<lb/>
煙沙水國催春發楊柳愁邊却盡青<lb/>
　　　寄徐編修縉<lb/>
<pb n="KR4e0150_WYG_030-5b"/>
題詩傳語玉堂賔想像鳴鞭散紫宸玩弄門前金騕褭<lb/>
宛如天上石麒麟徒誇中論流人世實有新詩泣鬼神<lb/>
密勿願先諧大軸漁樵久已屬閒身<lb/>
　　　九日寄何舍人景明<lb/>
九日無朋花自開登樓獨酌當登臺孤城落木天邊下<lb/>
萬里浮雲江上來但遣清尊常不負從教白髪暗相催<lb/>
梁南楚北無消息塞鴈風高首重囘<lb/>
　　　冬霽宴丘翁林亭<lb/>
<pb n="KR4e0150_WYG_030-6a"/>
竹亭高宴雪霜殘柏塢移尊月色寛馴鶴自知迎客舞<lb/>
絶琴今擬向君彈醉來箕踞仍呼酒老去留賔不著冠<lb/>
解道㝠鴻能萬里肯輸烏鵲一枝安<lb/>
　　　立春遇雪柬孫君二首<lb/>
乾坤莾莾俱為客世路悠悠各愴神海内弟兄稀見面<lb/>
天涯霜雪又逢春馴階鳥啄猶呼侣破浪龍吟不避人<lb/>
幾欲開尊向梅柳白眉青眼為誰顰<lb/>
　　　其二<lb/>
<pb n="KR4e0150_WYG_030-6b"/>
留滯周南春復春路迷何處問三秦竟非吾土堪垂淚<lb/>
不為儒冠豈誤身偷臘檻梅暄媚眼弄寒山篠晩傷神<lb/>
虚傳夜雪能乘興不見山隂鼓柁人<lb/>
　　　送張訓導棄官為母<lb/>
蜀道干戈暮角悲水行溪壑轉春姿辭劉徐庶心先苦<lb/>
廻馭王陽願不遲正月巴山猶碧樹孤舟峽口已黄鸝<lb/>
并吞割據千年事愁見岷峨有戰旗<lb/>
　　　早春酬内弟璣<lb/>
<pb n="KR4e0150_WYG_030-7a"/>
騎馬衝泥到竹扉孤城雪日弄暉暉將飛鴻鴈春相聚<lb/>
得食魚蝦暖自肥賈誼上書翻逺謫桓榮稽古已多違<lb/>
亦知匡濟諸君事勿羡東皋早拂衣<lb/>
　　　早春郊園贈别<lb/>
野隂蒼蒼春不分春堂黯黯惜離群柳條欲折不應手<lb/>
林花即開誰寄君鴈飛帆檣畏觸雪日蒸山澤恣成雲<lb/>
杳然㩦别東園晩綺席玉杯相對醺<lb/>
　　　生日答李濓秀才<lb/>
<pb n="KR4e0150_WYG_030-7b"/>
臘前此日梅花劇醆送初筵竹葉新千里共為青眼客<lb/>
百年余是白頭人清霜麗蘂情休妒醉舞狂歌意總真<lb/>
忽憶退朝傳粥食遲廻吟望一沾巾<lb/>
　　　過内弟宅感詠<lb/>
天漢橋邊水竹居明公卜築迥幽虚軍城日月梁園永<lb/>
戚里山河宋殿餘諸弟冬林供雪笋重闈日饌躍江魚<lb/>
冰清牢落千年事手澤空嗟萬巻書<lb/>
　　　積雨鄭左二子晩宴<lb/>
<pb n="KR4e0150_WYG_030-8a"/>
秋深衆草皆垂實雨久高牆半濕痕百嵗榮枯同逆旅<lb/>
二儀風霧自黄昏烏鴉樹滑時窺屋泥濘人稀早閉門<lb/>
便合披簑邀鄭左任從燒燭倒清尊<lb/>
　　　送王生還里<lb/>
華池避俗屯螢火徃日談經近鹿塲萬里漂零余作客<lb/>
諸生親炙爾升堂昨來見面生春色嵗暮還家帶雪霜<lb/>
懷土力㣲難並進强吟臨路獨淒涼<lb/>
　　　逢㤗公門徒因寄<lb/>
<pb n="KR4e0150_WYG_030-8b"/>
垂翅昨年辭帝都散花今日見門徒乘杯老去還能否<lb/>
擊鉢狂來未信無暫止乳鶯元逐燕得時横隼莫驚烏<lb/>
清沙密竹追隨地膓斷飛虹月色孤<lb/>
　　　寄華韶州<lb/>
十年不寄一封書索處常思萬里餘謫宦賈生元獨逺<lb/>
抗言劉向果誰如新符海外勞分虎舊德朝中想佩魚<lb/>
退食昔移青𤨏歩論文偏過省郎廬<lb/>
　　　贈鄭庚<lb/>
<pb n="KR4e0150_WYG_030-9a"/>
文物江東數歙都里傳貞白似君無門前不種鉤衣草<lb/>
堂上常巢返哺烏為客老年今道路告歸春日復江湖<lb/>
沙溪酒熟兒孫勸拄杖徐行歩緑蒲<lb/>
　　　北行家兄與内弟玉實間行遉緩急即如雷霆<lb/>
　　　　之下魂魄並褫矧又如饑渇<lb/>
吾兄淚眼若懸河内弟尫羸苦更多昏黑同行草莾裏<lb/>
明星獨傍邑城過荒山葛藟縈初蔓空屋荆花滿故柯<lb/>
臨路斷膓俱哽咽望歸㩦手向煙蘿<lb/>
<pb n="KR4e0150_WYG_030-9b"/>
　　　寄答内弟璣九日繁臺見憶<lb/>
悵别登臺逢九日雲閒水落望長安風急愁聞木葉下<lb/>
秋清涙滿菊花團臨危始識交親重處世空嗟行路難<lb/>
一勺塗鱗終放擲九天歸翼待扶摶<lb/>
　　　喬太卿宇宅夜别<lb/>
竹梧池舘夜偏寒促席行杯漏未闌燕地雪霜連海嶠<lb/>
漢家鐘鼓動長安吟猿見月移孤樹宿鴈驚人起别灘<lb/>
二十逢君同躍馬十年囘首笑彈冠<lb/>
<pb n="KR4e0150_WYG_030-10a"/>
　　　别都主事穆奔喪歸<lb/>
瑶池不聽鳯皇簫銀漢愁看烏鵲橋海内君親情併苦<lb/>
天涯書劒路俱遥隂隂朔塞鳴秋葉滚滚寒江急暮潮<lb/>
君去㑹應朝北斗余歸終擬伴漁樵<lb/>
　　　夜别王檢討九思<lb/>
露白秋城角夜哀朔雲邊月滿燕臺仙人閣在銀河上<lb/>
嬴女簫從碧落來江葉自隨山葉舞燭花偏傍菊花開<lb/>
風塵荏苒年華異莫怪臨岐數酒杯<lb/>
<pb n="KR4e0150_WYG_030-10b"/>
　　　宿江氏<lb/>
尋山累日山中宿玉港囘鑣見爾家世逺樓臺喬木裏<lb/>
族繁門巷一溪斜深冬野竹猶風葉細雨簷梅已凍花<lb/>
惆悵哲人今異代玉峯囘首碧參差<lb/>
　　　穀日酬鄭屠二省使携酒見訪<lb/>
殊方穀日軒齊過返照虛窓暖自通短鬢江湖今㑹少<lb/>
早春閶闔舊趨同越南閩北風煙際㟁柳園梅霽雪中<lb/>
時世艱難須共濟此生杯酒任西東<lb/>
<pb n="KR4e0150_WYG_030-11a"/>
　　　滕閣訪屠子感贈<lb/>
章門屢出縁尋子滕閣留懽晩不囘霜落磧洲江漸細<lb/>
日斜鄉國鴈還來紅巾未信干戈息白髪能禁日月催<lb/>
千古棟雲簾亦捲西山秋色為誰開<lb/>
　　　雨秋友人見過有贈<lb/>
時芳已後重陽雨揺落深驚昨夜風鴉雀小亭雲竹静<lb/>
蒹葭寒水灨江東詩名海内逢高適人物呉中有阿䝉<lb/>
數過淹留非縱酒異鄉搔首各飛蓬<lb/>
<pb n="KR4e0150_WYG_030-11b"/>
　　　較射畢青雲峯示諸生<lb/>
射畢孤峯聊獨上繞峰冬樹發孤雲天開逺岫遲遲見<lb/>
水落寒江細細分禮樂衣冠先此地綱常簮組愧斯文<lb/>
亨衢接武尋常事孝子忠臣百世芬<lb/>
　　　發南浦贈人<lb/>
大寒冰雨何紛紛曉行日臨江吐雲得風舲舸故相逐<lb/>
異港鳧鷗還自羣浦南蓼洲春欲動㟁西雪山晴未分<lb/>
與君接席向香藹吟坐傳杯侵暮曛<lb/>
<pb n="KR4e0150_WYG_030-12a"/>
　　　江上逢羅通政<lb/>
秋乘綵鷁脩春服曉解牙章拜五雲三十超遷門下省<lb/>
遲廻瞻戀聖明君烈風江上年垂暮把酒旗亭袂忍分<lb/>
晝錦故山家慶集堂開鶴髪野梅芬<lb/>
　　　清江彭君幽居<lb/>
新霽隔城江色來僻居春暮徑花開當門銀杏有千嵗<lb/>
穿葉黄鸝能百廻南徼雲沙曽杖鉞北山薇蕨且銜杯<lb/>
波深五月鰣魚至獨釣吟行鷗不猜<lb/>
<pb n="KR4e0150_WYG_030-12b"/>
　　　題嚴編脩東堂新成<lb/>
城居市逺同村僻堂構春成屬燕忙星檻夜凭斜北斗<lb/>
日牕朝坐影扶桑問竒頗類揚雄宅醒酒真輕李相莊<lb/>
喜即繫舟臨秀浦恨猶拄笏背鈐岡<lb/>
　　　㤗和南行羅通政舟送<lb/>
開船日午君俄至逆水開尊得竝船貪數岸花杯不記<lb/>
已衝江雨纜猶牽雲山楚越相逢地劒珮京華始識年<lb/>
感昔願仍還省閣顧今俱已静風煙<lb/>
<pb n="KR4e0150_WYG_030-13a"/>
　　　寄孟洋謫桂林教授<lb/>
長沙賈誼君仍逺南渉三湘復九疑虎豹深山聊澤霧<lb/>
蛟龍得雨固須時行藏學閣蒼梧夕鼓角夷城白髪悲<lb/>
悵望適荆心豈忝飄零極海翅非垂<lb/>
　　　南康至日送韓訓導赴湖州推官<lb/>
黯黯寒冬湖水頭遷官别我向湖州吾道百年逢小至<lb/>
雪江千里屬安流飛騰刑獄官非忝簡拔朝廷意實優<lb/>
見説東南力已竭哀矜此外爾何求<lb/>
<pb n="KR4e0150_WYG_030-13b"/>
　　　仰頭遇友夜泊感贈<lb/>
舟夜雙燈倚碧灘江雲靄靄覆春湍中年獨覺滄洲穏<lb/>
直道誰非行路難坐裏旌旗環匯澤花時金鼓發長安<lb/>
時危故國思芳草懶慢先君得挂冠<lb/>
　　　龍沙餞胡子還城<lb/>
春卿送弟返扁舟子孟還城設餞遊樹䕃金沙開錦席<lb/>
花吟楚鳥勸吟甌平風㟁壓黿鼉窟倒日江明鸛雀樓<lb/>
古木徐亭偏寂寞醉希凝望水東流<hi>呉育字春卿胡健字子孟俱宋顯人</hi>
<pb n="KR4e0150_WYG_030-14a"/>
<hi>也</hi>
　　　别太華君<lb/>
自我徘徊襄漢間秋風倐忽吹襄山<graphic n="KR1175" url="https://raw.githubusercontent.com/kanripo/KR-Gaiji/master/images/KR1175.png" mimeType="image/png"/>鶬竟日亂洲渚<lb/>
鴻鴈孤鳴愁草菅秦路傷心紫芝折楚巖囘首桂花斑<lb/>
層城月出歌鐘滿誰念揚雄獨閉關<lb/>
　　　贈何君遷太僕少卿<lb/>
省客新乘卿士車尋盟特别水雲居還朝賈誼元前席<lb/>
去國虞生合著書貪顧休輕冀野馬祖行親釣汴河魚<lb/>
<pb n="KR4e0150_WYG_030-14b"/>
虚疑厄閏春情晩驛路羣花宛宛舒<hi>是年遇閏何有官似黄楊厄閏年之</hi>
<hi>句</hi>
　　　夏日赴監察許君之宴同張監察<lb/>
霜府池亭夏亦寒捲簾河嶽火雲殘筵開冰動琅玕簟<lb/>
酒伴𤓰行白玉盤驀石尋花時徑徃躍魚投餌晩留懽<lb/>
孰教逃暑陪驄馬自分清朝老釣竿<lb/>
　　　柬趙訓導二首<lb/>
　　趙安邊營將家子讀易人也<lb/>
<pb n="KR4e0150_WYG_030-15a"/>
安邊坐堡近沙塲白日胡沙慘慘黄彀弩汝兄増品秩<lb/>
操觚吾子獨文章雙龍一命新朝闕三鱓諸生已報堂<lb/>
授易未容輕管輅揲蓍端合契羲皇<lb/>
　　　其二<lb/>
田園共傍古蕭關舞鳯城臨斬斷山連茹實期王貢上<lb/>
轉蓬俄聚洛河間風塵落葉頻驚眼苜蓿深杯且破顔<lb/>
宋岳魏臺俱不沒及秋騎馬肯同攀<lb/>
　　　酬和許監察九日對菊之作<lb/>
<pb n="KR4e0150_WYG_030-15b"/>
風簷落葉隨行歩坐近寒花引濁醪久客重陽還細雨<lb/>
故山他日幾登高羈心汴舘頻搴蘂醉眼江門舊送濤<lb/>
願戢霜威長晩色賸抽英響續遺騷<lb/>
　　　酬和李子夏日遊天王寺見贈<lb/>
玉皇諸閣鎻空寥夙昔攀縁客互招細細嵩雲通佛栱<lb/>
㝠㝠河氣度僧寮柏潭路古揺晴茘竹洞城隂掩熱椒<lb/>
聞爾昨遊吾自阻碧紗誰並照煙霄<lb/>
　　　喜鄭生至自京師傳崔陸徐何諸人消息<lb/>
<pb n="KR4e0150_WYG_030-16a"/>
汝從京國傳消息屈指離吾幾換年當日應劉俱老健<lb/>
朅來燕趙自風煙陽囘草木清霜後嵗暮賔朋醉眼前<lb/>
别業舊臺㩦手在野鴻沙鳥日翩翩<lb/>
　　　繁臺冬日喜鄭生歸集<lb/>
予從汝去稀過此即使經過亦惘然乍聚酒杯須落日<lb/>
久晴臘月有和煙向陽小草纎纎出傍水浮雲宛宛連<lb/>
野立舉天昏色起好横酣眼望三川<lb/>
　　　正月二日臺卿李公監察毛公袁公枉駕而顧<lb/>
<pb n="KR4e0150_WYG_030-16b"/>
　　　　毛歸有作輙次其韻二首<lb/>
君子三陽元並進朝廷四海况為家冠彈貢氏非吾願<lb/>
星聚荀門敢自誇走洗玉盤深映竹驕嘶驄馬半銜花<lb/>
緑尊未倒歸須夜臺柏無言已宿鴉<lb/>
　　　其二<lb/>
吾生五九笑吾涯短圃低墻即是家酒熟喜當賔客過<lb/>
詩成慙使世人誇日臨河岳雲俱色春入樓臺樹自花<lb/>
轉盼不堪天地異得栖無小後啼鴉<lb/>
<pb n="KR4e0150_WYG_030-17a"/>
　　　和毛監察秋登明逺樓之作<lb/>
院鎻簾垂白日幽為誰乘興獨登樓地平嵩嶽牕中出<lb/>
天倒黄河檻外流坐對罏煙雲並起醉揺霜筆樹還秋<lb/>
可憐大厦須梁棟未展那知匠氏憂<lb/>
　　　雪後困酒和王左史<lb/>
旭日上雪簷溜懸廣文先生猶醉眠牀頭緑尊已交卧<lb/>
解酲復倒嚢中錢開門泥濘午活活有客騎馬來翩翩<lb/>
强起梳頭煨芋栗暖杯寒光仍四筵<lb/>
<pb n="KR4e0150_WYG_030-17b"/>
　　　柬邊子變前韻<lb/>
繁丘草青春可憐欲徃恰值春風顛應門童子不通客<lb/>
空同先生閒自眠柳長故嫋金色縷梅落盡鋪白玉錢<lb/>
安得即遊共爾閣滿引香醪花簇筵<lb/>
　　　仲春繁臺飲餞醉歸口占呈陳邊二使君<lb/>
晝日起風花欲開過鴻未盡巢燕來看山已嚴陽翟駕<lb/>
群餞復聚梁王臺苦云離合毎不易便醉顛倒何嫌猜<lb/>
背閣碧樹故裊裊當筵哢鳥時徘徊不見當年艮岳盛<lb/>
<pb n="KR4e0150_WYG_030-18a"/>
今日纍纍青草堆<lb/>
　　　春日過遂平將軍第同李尹<lb/>
十年不到將軍第一日重來令尹偕春色不改延客閣<lb/>
芳樹盡覆彈琴齋尋香檻蝶娟娟逐競暖池魚宛宛皆<lb/>
晩歩鹿蔥驚欲放續遊無吝玉為牌<lb/>
　　　限韻贈黄子<lb/>
禁垣春日紫煙重子昔為雲我作龍有酒毎要東省月<lb/>
退朝曽對掖門松十年放逐同梁苑中夜悲歌泣孝宗<lb/>
<pb n="KR4e0150_WYG_030-18b"/>
老體幸强黄犢健柳吟花醉莫辭從<lb/>
　　　贈王推官相國之子<lb/>
青年籍甚王推府得郡吞江復據湖楚楚驊騮當道路<lb/>
英英秋月坐冰壺三槐舊業承非忝駟馬高門望與俱<lb/>
相國醴筵今更數在邦無憶鯉庭趨<lb/>
　　　高門堤陳氏别業夏集<lb/>
門堤平野突崔嵬幔屋深林石磴廻盛世行藏吾學圃<lb/>
異鄉天地此登臺馮軒五月涼風入移席孤城返照來<lb/>
<pb n="KR4e0150_WYG_030-19a"/>
急管暮催杯更進醉翁非為酒徘徊<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0150_WYG_030-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　空同集巻三十<lb/>
</p>
<p>
</p>
  </div>
</body>
</text>
</TEI>
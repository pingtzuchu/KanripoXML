<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻二十</head>
    <p>
<pb n="KR4e0150_WYG_020-1a"/>
欽定四庫全書<lb/>
　空同集巻二十　　　　　明　李夢陽　撰<lb/>
　　七言古<lb/>
　　　送何舍人齎詔南紀諸鎮<lb/>
先皇乘龍去不返悲風慘淡吹宸極四海哭若䘮慈母<lb/>
百官狂走天為黒憶昨臨危坐御床手挈神器歸今皇<lb/>
宻語丁寧肺腑裂三老親聞眼流血金縢立剖石室秘<lb/>
此事難從外人説我君謙譲不可得割哀踐阼𢎞祖烈<lb/>
<pb n="KR4e0150_WYG_020-1b"/>
日月重懸萬國朝雷雨赦過羣方恱越南海北霹靂動<lb/>
蠻夷盡奉王正月此時九道使臣出舍人亦輟螭頭筆<lb/>
白馬朝騰薊北雲錦㠶暮閃江沱日江沱秋交多烈風<lb/>
洞庭雲夢俱眼空巴陵縣令舍人兄接詔㑹弟西樓中<lb/>
童年題詩在高壁六載不到紗為籠南嶽以南惟峻山<lb/>
苦蒸毒霧何盤盤天王新令雷電掣妖蛇不敢啼林端<lb/>
五溪官長喘喙拜黔州父老垂淚看却瞻蒼梧雲氣黒<lb/>
斑竹臨江怨幽色翠華縹緲空㝠間此時此恨誰知得<lb/>
<pb n="KR4e0150_WYG_020-2a"/>
君不見馬援柱孔明碑剝落黃蒿裏千年莓苔待君洗<lb/>
萬里之行自此始歸來何以獻天子<lb/>
　　　上元訪杜鍊師<lb/>
宣皇昔時乘八風御龍游戲行煙空馬前兩兩侍玉女<lb/>
别館多在蓬萊宫朝天宫中舊時殿樓臺晝鎻無人見<lb/>
琉璃井塌青苔滿松柏森森月如練嗚呼往事難具陳<lb/>
燈火如山又一春北斗壇西訪隱淪我師黃衫白㲲巾<lb/>
坐我更致西樓賓玉杯㶑灔赤瑪瑙織罽四角銀麒麟<lb/>
<pb n="KR4e0150_WYG_020-2b"/>
酒肉山堆滿堂醉仙厨往往來八珍孝宗之朝五真人<lb/>
師也磊落當其倫自言召見親賜食曾把丹書獻紫宸<lb/>
如今寂寞看春色銀魚玉帶無消息豈惟魚帶無消息<lb/>
欲語吞聲淚沾臆勸師對此莫酸辛世間萬事如轉輪<lb/>
且將芝草供生計聊與煙霞作主人月徧彩雲當牖生<lb/>
旋呼兩童吹玉笙聞師妙得逡廵術百壺倒盡還須傾<lb/>
古來仙子向誰在飲者翻垂千載名名垂千載亦區區<lb/>
酒䦨燈昏夜復徂不見泰陵草已宿春生樹啼雙老烏<lb/>
<pb n="KR4e0150_WYG_020-3a"/>
此時亦應羣帝趨金燈翠旗光有無<lb/>
　　　奉送大司馬劉公歸東山草堂歌<lb/>
東山有草堂縹緲雲嶠孤前對祝融峰下瞰巴陵湖明<lb/>
公昔時此堂居麋鹿熊豕當窻趨洞庭日落風浪湧倒<lb/>
影射堂堂欲動慘淡誰聞紫芝曲獨善不救蒼生哭先<lb/>
帝親裁五色詔老臣曽受三朝禄此時邊徼多戰聲曵<lb/>
履謁帝登承明謝安笑却淮淝敵魏相坐測單于兵九<lb/>
重移榻數召見夾城日高未下殿英謀宻語人不知左<lb/>
<pb n="KR4e0150_WYG_020-3b"/>
右微聞至尊羡自從龍去不可攀公亦臥病思東山湘<lb/>
娥含笑倚竹立山鬼窈窕堂之側上書苦死只欲歸聖<lb/>
㫖優容意悽惻内府盤螭縷金織賜出傾朝皆動色白<lb/>
金之鋌紅票記寳鈔生硬雅翎黑崇文城門水雲白是<lb/>
日觀者塗路塞城中冠葢盡追送塵埃不見長安陌人<lb/>
生富貴豈有極男兒要在能死國不爾抽身早亦得君<lb/>
不見漢二疏千載想慕傳畫圖卽如草堂何處無禄食<lb/>
靦竊胡為乎乃知我公真丈夫嗚呼乃知我公真丈夫<lb/>
<pb n="KR4e0150_WYG_020-4a"/>
　　　二月四日部署宴餞徐顧二子<lb/>
春日載陽官署幽東吳二子過我游庭空日斜吏人散<lb/>
窅然何異經林丘今晨驚蟄暖氣達昨夜哀鴻呼故儔<lb/>
中庭古槐蒼蘚溽上有百鳥何啁啾倉庚交交刷其羽<lb/>
君看巨細各有求明時冠軒幾邂逅得暇胡不攀淹留<lb/>
自從去年識徐顧令我意氣傾南州徐郎近買洞庭柂<lb/>
顧子亦具錢塘舟浮生飄轉若飛藿倐忽聚散誰能謀<lb/>
風光爛熳况復爾願寫清壺銷客憂故人苦稱不好飲<lb/>
<pb n="KR4e0150_WYG_020-4b"/>
舉杯入脣還復休妙歌時時激慷慨鄙夫何以答綢繆<lb/>
嚴柝沉沉靜夜色北斗倒掛城南樓秪恐天明驅馬出<lb/>
攬祛延望河之洲<lb/>
　　　七峰歌壽范郎中淵<lb/>
我聞桂陽江上峰平地突出七芙蓉三峰岧嵉如列㦸<lb/>
四峰裊裊翔飛龍孤水東來走其下上巖下巖惟古松<lb/>
有時雲霧滿四壑洞中仙侣時相逢使君磊落中行後<lb/>
家傍前峰對江口暗想精靈盤礴初嶽降生申理或有<lb/>
<pb n="KR4e0150_WYG_020-5a"/>
平生氣與蒼壁高落筆煙霞常在手六載為郎不愛身<lb/>
五十生兒將白首湘南新鮓紅勝玉燕京高㑹多名酒<lb/>
歲歲登堂娛笑歌歌我七峰為爾壽<lb/>
　　　送人還關中<hi>得萬字</hi>
君不見劉毅貧時一擲常百萬君不見唐時鄭䖍道高<lb/>
坎壈腹無飯英雄際㑹各有時人生豈必皆如願闗中<lb/>
老翁燕薊客昔何慷慨今何怨王通無媒翻叩闗揚雄<lb/>
有賦何由獻君歸射獵南山麓得錢且學樊侯販<lb/>
<pb n="KR4e0150_WYG_020-5b"/>
　　　寄兵僃高僉事江<lb/>
三月無雨乾殺麥六月雨多禾耳黑長江浪高蛟龍鬭<lb/>
淘河鸂鶒啼清晝此時憐君僃吳越天隂不見日與月<lb/>
白衫鹽徒慣風濤我軍慎勿貪倉猝<lb/>
　　　寄内弟玉<lb/>
自汝林居將一月我心不寧長惙惙郊寒歲暮風色苦<lb/>
曠野無鄰天雨雪亟欲載酒徃問子氷路難行畏蹌跌<lb/>
豈無輕裘與快馬玉也視之如敝幭此道於今識者稀<lb/>
<pb n="KR4e0150_WYG_020-6a"/>
勸弟寛懷慎藥物<lb/>
　　　雪柬鄭生<lb/>
夜來雪花如掌大無事閉門但眠臥僵牛死馬非所慮<lb/>
天翻地裂疇能那近時好事最者誰徽州鄭生差愛我<lb/>
甕頭春酒不餘瀝天明梳洗午尚坐北風其凉二儀閉<lb/>
雪吹飛沙映天過老夫畏寒况無力生也乃是雄豪佐<lb/>
梁園之陌平若掌放兎呼鷹無不可不然騎驢學爾祖<lb/>
乘興一鼓山隂柁<lb/>
<pb n="KR4e0150_WYG_020-6b"/>
　　　吁嗟行示周生<lb/>
吁嗟周生千里駒今行不得如蟾蜍雖有寳劒寒吹毛<lb/>
一日不遇成鈆刀子不見豐城紫氣干雲霄鹽車之下<lb/>
多悲號張華伯樂行相遭<lb/>
　　　送鄭器<lb/>
梁園仲冬雪積阻慘慘風亂平沙樹泥深馬瘦不得行<lb/>
縹緲金陵在何處青絲絡酒提玉瓶强出送子城東亭<lb/>
旦望淮河暮江水雲飛鴻鴈天冥冥<lb/>
<pb n="KR4e0150_WYG_020-7a"/>
　　　寄鮑宇<lb/>
愧我夷門草堂寂種菊蕪穢生蓬蒿爾家華堂近江滸<lb/>
開花爛熳秋雲高去年此日同為客今年對菊遥相憶<lb/>
黃山練水在何處獨倚南牕望南國<lb/>
　　　三鶴歌為丘三公壽亦載厥實事焉<lb/>
老鶴東來度海水與雌俱飛引其子回翔萬里始一息<lb/>
丘家麥田澤泚泚逍遥洗濯飲食足炯如煙雪無泥滓<lb/>
此鳥千年丹始成口銜赤玉蒼龍精落地化作金光草<lb/>
<pb n="KR4e0150_WYG_020-7b"/>
采食還丹毛骨輕古來㧞宅將妻子肯使丘翁地上行<lb/>
　　　君不見贈鄭莊<lb/>
君不見江上鴈嗷嗷喚儔侣勁羽輕毛常趂風徃來漂<lb/>
泊如羇旅男兒落地旣有身誰能齪齪猶婦人懷中有<lb/>
劒亦不貧吳下阿䝉君莫嗔<lb/>
　　　嗚呼行寄康子以其越貨之警<lb/>
嗚呼皇天不可測一冬無雪春無雨黃霾翻風白日動<lb/>
前飛禿鶖後飛鴇堂堂古路長蒺藜萬家之城走豺虎<lb/>
<pb n="KR4e0150_WYG_020-8a"/>
百姓誅求杼軸空兒號女啼守環堵饑寒盡化為盗賊<lb/>
可惜良民作囚虜腰弓帶箭百成羣少年馳馬仰射雲<lb/>
蒼山日落行旅稀醉唱胡歌各自歸山東趙實已授首<lb/>
南陽回賊同猪狗諸君但欲樹功業玉石俱焚理或有<lb/>
近者内丘大寧河橫賊八騎持干戈裕州知州與賊戰<lb/>
康也扶柩衝之過資糧蕩盡僅身免月暗天昏路途逺<lb/>
吉人作善翻轗軻痛哭寒城白雲返頃聞留滯在襄國<lb/>
百口仰給縣官食吾兄匹馬走問之半月更復無消息<lb/>
<pb n="KR4e0150_WYG_020-8b"/>
夜立中庭北極高晝看河朔風沙黒汝寧以南土尤赤<lb/>
空城二月生荆棘㪷米可以換嬌女牛馬餓死楛蒿側<lb/>
比來官吏守空印拖男抱女盡向北卽防此輩更充斥<lb/>
恐汝後歸歸不得<lb/>
　　　送席副使監貴州屯學二事歌<hi>席名書字文同蜀人</hi>
我昔在北京送君向河南豈料在河南送君如百蠻瘴<lb/>
雲蒼蒼途路艱牂牁羅施皆峻山法官要自褰帷入倐<lb/>
忽開明衆山出大抵夷狄似禽鳥制之雖勤忌拘急此<lb/>
<pb n="KR4e0150_WYG_020-9a"/>
曹亦是人心性頃來漸慕衣冠習文翁化蜀豈無本李<lb/>
牧屯田務招輯所恨故人限萬里令我蚤夜心於邑丈<lb/>
夫已際飛龍㑹野人猶抱枯魚泣感新懷舊心肺酸萬<lb/>
事回頭百憂集𢎞治之間時世異與君次第陳封事許<lb/>
身謬比漢賈生推君每稱唐陸贄朝回對坐香爐省出<lb/>
門並結青雲轡自從分手哭遺弓縉紳漂泊余亦同抱<lb/>
甕梁王修竹園遺址宋帝蓬萊宫生涯放逐似羇旅混<lb/>
迹迂腐隨村翁曽聞伏櫪有老馬豈卽道路傷秋蓬天<lb/>
<pb n="KR4e0150_WYG_020-9b"/>
下瘡痍况未息西南貢篚防難通杜鵑向識君臣禮蛟<lb/>
龍終收雲雨功相如諭蜀文章壯馬援平交德業雄扶<lb/>
危濟弱付公等臨岐悵望天南鴻<lb/>
　　　送鮑滶還歙<lb/>
昔時賢達或未遇途路坎坷常固窮鹽車騏驥亦抛棄<lb/>
人生豈得無西東君年五十猶未通江湖去住隨飛鴻<lb/>
黃山紫陽日索寞題詩蚤向軒轅宫<lb/>
　　　送鮑相如金陵<lb/>
<pb n="KR4e0150_WYG_020-10a"/>
去冬君行雪積阻相送城東念羇旅今冬相逢不逾月<lb/>
再别令我情更苦金陵市頭酒如蜜此去酣歌與誰侣<lb/>
我在梁園獨岑寂莫教碧草生春渚<lb/>
　　　君不見贈馬僉事應祥<lb/>
君不見庭中樹今冬憔悴春作花君不見桑上草含陽<lb/>
藉土抽紫葩富貴詎有種貧賤豈無涯君今身為指南<lb/>
車何不留之殿京華北游漢水南長沙君雖在漢水與<lb/>
長沙高不愁虎卑無蛇<lb/>
<pb n="KR4e0150_WYG_020-10b"/>
　　　得馮御史允中書<lb/>
鳯皇不識梧桐樹一落蓬蒿鳥雀欺滄洲鴻鵠長毛羽<lb/>
縱有雲羅奈爾為昨日郴陽馮侍御臨流寄我錦雙魚<lb/>
黃河崚嶒雪十丈過臘逢春始得書開緘不見下江舸<lb/>
梅花滿枝空淚予<lb/>
　　　秋夜徐編修宅宴别醉歌<lb/>
徐郎三杯拂劒且莫舞聽我擊節歌今古曲長調悲不<lb/>
易竟天地熒熒月東吐燕山八月風力怒落葉交加映<lb/>
<pb n="KR4e0150_WYG_020-11a"/>
尊俎愴時感事百憂集死别生離同一苦身逢累朝全<lb/>
盛日𢎞治之間我親覩朝廷無事尚恭黙天下書計歸<lb/>
臺府五陵鞍馬速雷電千官氣勢如風雨却憶年年秋<lb/>
月時日與爾軰同襟期如澠之酒差快意袒跣呼號百<lb/>
不思絃張柱促衣冠禍綜覈崩奔學士疲倉皇世事難<lb/>
開口物極則還理宜有羸疾已分沙田草遭逢復折都<lb/>
門栁富貴在天得有命人生反覆如翻手不見去年臨<lb/>
别處吞聲躑躅鶯求友邂逅寒暄不自知隔絶榮華為<lb/>
<pb n="KR4e0150_WYG_020-11b"/>
誰守歌殘酒乾天欲曙門外驪駒已西首哀鳴胡鴈亦<lb/>
南飛露濕羣星朝北斗<lb/>
　　　發京别錢邊二子<lb/>
秋風淅淅吹燕山游子㐲劒出燕闗車脂馬飽夜將發<lb/>
錢邊二子來相攀此時羣星覲上帝驂鸞翳鳯雲之際<lb/>
君不見牽牛與織女一水盈盈獨流涕<lb/>
　　　東園翁歌<lb/>
東園翁今六十餘面常泥垢髮不梳身藏寳劒人不識<lb/>
<pb n="KR4e0150_WYG_020-12a"/>
反閉衡門讀古書此翁十五二十時欬唾落地迸成珠<lb/>
陸機不敢以伯仲管輅警敏空嗟吁生鱗卽與蛟龍伍<lb/>
未汗寧同凡馬趨爾時射策黃金闕三百人中最英發<lb/>
驊騮舉足狹萬里便欲登天攬日月豈知德尊常轗軻<lb/>
獨買扁舟泛吳越三十年來萬事變富貴於我真毫髮<lb/>
歸來灌園種瓊花荷鋤自理東門𤓰夜眠海月掛丹牖<lb/>
晝看江風滚白沙遼東合有逢萌宅齊西再覩陶朱家<lb/>
北郡李生三十六擯斥高歌臥空谷前輩後輩道豈殊<lb/>
<pb n="KR4e0150_WYG_020-12b"/>
同坐同行限江麓東望東園亂心曲安得逐爾騎鴻鵠<lb/>
　　　苦熱東屠叅議<lb/>
豫章之熱真毒滛六月已破仍不禁赤雲行空日在地<lb/>
萬里一望炎煙深東蒸扶桑榦欲槁黒河水乾龍不吟<lb/>
院松亭亭我所愛比遭摧炙無好隂縱令跣足欲何徃<lb/>
此地寸氷如寸金層簷大厦尚喘喙矮屋茅堂淚滿襟<lb/>
滕王有閣高百尋閣下澄江清映心紫薇使者臥其上<lb/>
巻幔恰對西山岑赤脚門子搖大扇行坐吟哦揮素琴<lb/>
<pb n="KR4e0150_WYG_020-13a"/>
幾欲徃訪簿書積豈我無酒同誰斟亭午藴隆潭水沸<lb/>
蛟蜃下徙黿鼉沉何况走原獸棲枝禽嗚呼豫章之熱<lb/>
其苦有如此而我胡為營營與世爭華簮<lb/>
　　　白鹿洞别諸生<lb/>
東南自有匡廬山遂與天地增藩衞山根揷入彭蠡湖<lb/>
崢嶸背殺三江勢地因人勝古有語於乎萬物隨興廢<lb/>
學館琳宫客不棲千巖萬壑堪流涕文采昔賢今尚存<lb/>
講堂寂寞對松門松門桂華秋月圓拄杖高尋萬古源<lb/>
<pb n="KR4e0150_WYG_020-13b"/>
梅嶺古色照石鏡扶桑丹霞迎我軒絶頂坐歌霜月淨<lb/>
石潭洗足芝草繁更有冠者五六人峭崕窮嶂同攀搴<lb/>
草行有時聞過虎旦暮時復啼清猿我今胡為公務牽<lb/>
蟋蟀在户難久延出山車馬走相送落日遂上鄱陽船<lb/>
生徒綣戀集涯滸孤帆月照仍留連情深過厚亦其禮<lb/>
謭薄竊愧勞諸賢明朝伐鼔凌浩蕩五峰雙劒生秋煙<lb/>
　　　豫章遇鍾子送贈<lb/>
豫章八月江勢輕水闗行馬沙觜平聞君纜舟挽君住<lb/>
<pb n="KR4e0150_WYG_020-14a"/>
向夕惡風銀浪生頃時收帆萬船集波顛石倒蛟龍立<lb/>
中流艓子獨何意欹仄猶揺雙槳入天清未風君已廻<lb/>
帆色迢迢萬里來拂衣漢口鳬鴈亂擊榜南浦芙蓉開<lb/>
漢口逢君又南浦人生聚散風中雨黃石公赤松子在<lb/>
何所君今抽簮我簮組<lb/>
　　　董公衙賞緋桃行<lb/>
吁嗟董公垂老官不遷途雖坎坷志不變三歲提兵兩<lb/>
列銜此事堪傷亦堪羡二月南風捲章水黃昏西省開<lb/>
<pb n="KR4e0150_WYG_020-14b"/>
芳宴刑司軍司皆集衙盆中緋桃俄放花董公捋鬚向<lb/>
客誇客起環視咸咨嗟情酣展轉移燈照酒氣撲花花<lb/>
欲笑逢人合與世酩酊衰顔苦被春勾調君不見𤣥都<lb/>
觀裏樹不與武陵源上殊時來開落各異地董公董公<lb/>
今宵與客且倒花前壺<lb/>
　　　得家書寄兄歌<lb/>
三年路遥消息阻緘書實凍兄心苦鴻鴈無愁奮翅難<lb/>
鶺鴒且暫遊寒渚時望東湖西日微雪冬廬嶽北思歸<lb/>
<pb n="KR4e0150_WYG_020-15a"/>
獨虞四海干戈滿生别悲傷見面稀<lb/>
　　　寄鄭生歌<lb/>
南康烈風無時休將歸船滯増煩憂空城雪埋狐兎走<lb/>
十日凍合鼉河洲廬山咫尺不得徃汝在梁園獨予想<lb/>
開緘歎恨東遊阻琅玕天姥春空長<lb/>
　　　余鄒二子遊白鹿書院歌<lb/>
洞原路氷山徑微二子日遊過夜歸巖宫古刻徧覽讀<lb/>
馬時蹌跌泥在衣頃來烈風號季冬雪霾不見五老峰<lb/>
<pb n="KR4e0150_WYG_020-15b"/>
苦心數子守寂寞我病講堂虛鼓鐘二子此行真特竒<lb/>
異時獨徃今可知虎吟狐啼且不懼肯使楊朱泣路岐<lb/>
　　　戲贈周紀善<lb/>
廣文先生何為者十欲出門九借馬只今徒歩襄水濱<lb/>
衰鬢漠漠常風塵鳯皇在笯雞啄食苜蓿䦨干半青黒<lb/>
君不見楚筵醴罷暮歸來甑塵妻子無顔色<lb/>
　　　龍沙行别袁生<lb/>
君不見玉虛觀前松去年凍乾今復生樹靈力排雷雨<lb/>
<pb n="KR4e0150_WYG_020-16a"/>
會榦大每與蛟龍爭下有萬古不定之龍沙風滚無時<lb/>
休英雄奮發各有時運至賈販皆公侯腐草尚為螢何<lb/>
况堂堂七尺軀萬物之靈高牙大纛茍不我石泉白雲<lb/>
誰復爭舉眼江漢鴻冥冥與爾倒此沙頭瓶<lb/>
　　　潯陽寄毛君湖口<lb/>
大江六月凉風發匡廬清波滚明月削出萬朶青芙蓉<lb/>
水底揺動金銀闕美人盈盈坐湖縣昏叩石鐘曙晞髮<lb/>
悵望迢迢碧雲合早晩扁舟向蠻越<lb/>
<pb n="KR4e0150_WYG_020-16b"/>
　　　鄭生山遊歸予作此歌<lb/>
跂予望之六六峰欲徃爭奈今嚴冬石林﨑嶇積雪盛<lb/>
日中無煙虎豺病生也孤往胡所希凍攀幽嶮探其微<lb/>
手皺面黑逾旬歸太室少室何者竒曾否首陽歌采薇<lb/>
北邙逶迤清洛逺天白氷崇伊闕晩灞上騎驢爾靡辱<lb/>
袁安高臥吾應靦忽然想生經行宋家陵徃來寂寞東<lb/>
西京翹首淚下嵩山青<lb/>
　　　丈人行<lb/>
<pb n="KR4e0150_WYG_020-17a"/>
丈人九十牙齒存行曵竹杖挈𤣥孫只知灌園同漢隂<lb/>
何須采藥游鹿門山房春歸碧草萋蕙帳月白露滿蹊<lb/>
少微星沈湖水湧松林夜夜猿嘯啼<lb/>
　　　鶴癯子歌<lb/>
鶴癯子汝人也而何為乎鶴形美髯修修雙瞳青閉肆<lb/>
夜讀黃庭經晨出荷鑱掘茯苓鶴癯子汝豈無萬里骨<lb/>
刀劒翮路遥朋寡日云暮弱水蓬瀛壯心隔君不見江<lb/>
中老龍亦高臥鶴乎鶴乎誰汝那<lb/>
<pb n="KR4e0150_WYG_020-17b"/>
　　　寄殷給事中歌<lb/>
斑鳩賦形百鳥内化為蒼鷹百鳥避秋空萬里試一擊<lb/>
灑毛紛紛稱鷹意廻旋簸蕩風沙開海寧光清鸞鳯來<lb/>
天地炯炯元精回此以贈君君毋猜金陵雖隔黃金臺<lb/>
汝翊紫葢臨三台飛章御覽不十日道路閴靜豺狼哀<lb/>
憶昔匹馬長安走殷何徐陸皆吾友楚姬娉婷華色並<lb/>
殷生稜眉獨方口何郎短小亦不醜仳離今各經年久<lb/>
夢寐猶存上苑花飄零寂寞西湖栁丈夫致身貴不朽<lb/>
<pb n="KR4e0150_WYG_020-18a"/>
陟要階華亦何有賈誼才名信早知姚崇相位非難取<lb/>
大江滚滚東北趨羣龍霜蟄鼉呌呼汝登鳯臺念老夫<lb/>
為我致一鳯之雛我不敢玩亦不敢狎誠心餧飼毛羽<lb/>
全使聽簫韶翔舜都<lb/>
　　　送田生赴京歌<lb/>
正月八日天驟黃大風晝晦沙飛揚河氷慄烈人不行<lb/>
鴐鵝鴇鴈交踉蹌黃鵠呼曹厲毛翼一舉横天向天北<lb/>
君不見左生北上田生俱長安走馬花九衢<lb/>
<pb n="KR4e0150_WYG_020-18b"/>
　　　送陳冠歌<lb/>
虎子墮地氣已麤驊騮汗血自為駒陳生垂髫骨卽殊<lb/>
雙瞳炯炯唾成珠前年汝與計吏俱承明謁帝未生鬚<lb/>
丈夫志欲日月並雲雨且使蛟龍須冬風獵獵吹楚湖<lb/>
憐汝送母催楚艫調羮臘盡江門水戲彩春停汴上都<lb/>
憶昔乘驄按南國汝在諸生獨英特三秋自阻北飛鴈<lb/>
萬里今逢舊顔色私計彭宣晩必親敢言裴儉前能識<lb/>
寒温始知君子厚杖屨翻増世人惑瓠子栁烟風日和<lb/>
<pb n="KR4e0150_WYG_020-19a"/>
力疾送子臨黃河汝親日望泥金使老夫擬作瓊林歌<lb/>
　　　芝柈行<lb/>
　　崑崙子之來也李子觴焉及夜瓶芝自墮以為柈<lb/>
　　行觴焉平可檠二觴行之穏持之輕客大駭笑歡<lb/>
　　盡醉而李子賦詩<lb/>
霜嚴夜清月在南燈明酒温客氣酣銅瓶玉芝鏗墮地<lb/>
客將傳玩誇神異仰芝把蒂行金杯蒼文古紫當筵開<lb/>
已驚㶑灔菡蓞動更詫屈錯蛟龍廻憶芝初出盤精氣<lb/>
<pb n="KR4e0150_WYG_020-19b"/>
雲流石立魍魎避赤箭琅玕色盡枯神訶鬼守求非易<lb/>
泄秘真遭天地怒懷珍顧使時人忌自從獲芝升我堂<lb/>
琴書几席俱輝光晴日徐看瑞氣合炎天每挹仙雲凉<lb/>
燕山豪士來何方悲歌起舞宵未央芝乎自衒亦太異<lb/>
頓令四座深杯觴觴行逶迤月轉白月色芝光巧相射<lb/>
酕醄觸擊瑪瑙碎淋漓迸落真珠赤君不見玉屈巵金<lb/>
叵羅珠花繡草枉自艶停杯聽我芝柈歌<lb/>
　　　劉子有金陵之差遂便覲省<lb/>
<pb n="KR4e0150_WYG_020-20a"/>
使君昔居紫荆闗日登燕嶠望吳山逢人顔色鬱黯黕<lb/>
對酒涕泗交潺湲使君南向金陵去孤帆夜拂春天樹<lb/>
旅枕常欹月落時夢魂先到雲飛處揚子江頭青草斜<lb/>
大孤山前開杏花行人三月重回首游子一年初到家<lb/>
出門烟草滿芳甸鳯皇臺接麒麟殿遊陌聨翩追宿娛<lb/>
墨塲婉㜻羅賓讌人生意氣無南北白馬青袍動江色<lb/>
卽看艤舸石頭城還聞稅鞅鍾山側鍾山崒嵂壓秦淮<lb/>
燕趙風雲入望來芙蓉秋鴈多愁思問君何日錦帆廻<lb/>
<pb n="KR4e0150_WYG_020-20b"/>
　　　送仲副使赴陜西<lb/>
騘馬白玉鞍長鳴下雲端今朝發汴水何日到長安孝<lb/>
王臺前雪如山垂楊掃地春風還使君不帶氷霜色却<lb/>
帶春風入漢闗相思明月樓西望古秦州河南咫尺不<lb/>
可見何况千山萬水頭西望秦州是我鄉隴樹秦雲空<lb/>
斷膓褰帷杖鉞經行地欲寄雙魚到慶陽<lb/>
　　　徐子將適湖湘余實戀戀難别走筆長句述一<lb/>
　　　　代文人之盛兼寓祝望焉耳<lb/>
<pb n="KR4e0150_WYG_020-21a"/>
崢嶸百年㑹浩蕩觀人文建安與黃初叱咤皆風雲大<lb/>
歴熈寧各有人戞金敲玉何繽紛高皇揮戈造日月草<lb/>
昧之際崇儒紳英雄杖策集軍門金華數子真絶倫宣<lb/>
德文體多渾淪偉哉東里廊廟珍我師崛起楊與李力<lb/>
挽一髮回千鈞天球銀甕世希絶鰲掣鯨翻難具陳洪<lb/>
川無梁不可越日暮悵望勞余神徐郎生長蘇臺隂二<lb/>
十作賦雄海濱朅來抱玉叩閶闔長安繡陌行麒麟是<lb/>
時少年誰最文太常邊丞何舎人舍人飄颻使南極直<lb/>
<pb n="KR4e0150_WYG_020-21b"/>
窮金馬探瀘津爾雖不卽見顔色夢中彷彿形貌真余<lb/>
也潦倒簿書客諸公磊落清妙身大賢衣鉢豈虛擲應<lb/>
須爾軰揚其塵休令黼黻怨岑寂要與琬琰増嶙峋海<lb/>
陵先生雅愛士晩得徐郎道氣伸喬王欵接雖不數邇<lb/>
聞亦欲來卜鄰驊騮造父兩相值一瞬萬里誰能馴都<lb/>
門二月芳草發御溝楊栁垂條新徐郎綰牒將逺適使<lb/>
我旦夕生悲辛為君沽酒上高樓月前醉舞棃花春天<lb/>
明掛帆向何處鴻鴈哀鳴求故羣南登會稽探禹穴西<lb/>
<pb n="KR4e0150_WYG_020-22a"/>
浮湘水弔靈均洞庭波寒木葉下峽口風急猿嘯聞司<lb/>
馬太史有遺躅歸來著書追獲麟<lb/>
　　　龍州歌送沈編修使安南<lb/>
龍州南接六那溪白鷴黑猿相間啼烏蠻灘頭苦竹宻<lb/>
伏波廟前春日西揚旌走馬迎天使擁節封王壯漢儀<lb/>
試向殊邦觀禮樂交南元是舊邉陲<lb/>
　　　漢江歌送范子之桂陽<lb/>
漢江江上鶗鴂鳴漢江遊客無限情青山落日下帆影<lb/>
<pb n="KR4e0150_WYG_020-22b"/>
芳草月明聞櫂聲黃鶴磯頭暮雲盡鸚鵡洲邉春水生<lb/>
莫倚仲宣能作賦洞庭南接桂陽城<lb/>
　　　聊城歌送顧明府<lb/>
聊城纍纍枕桑野使君懷古聊城下龍蛇慘淡七雄鬭<lb/>
當時誰是排紛者海東隱淪難見面平原不見安平見<lb/>
已聞笑却邯鄲軍還遣書飛燕將箭平生急難輕列侯<lb/>
功成豈必千金酬只今往迹浮雲盡遥矚滄溟日暮流<lb/>
　　　畫鷹歌贈鮑帥<lb/>
<pb n="KR4e0150_WYG_020-23a"/>
鷙鳥決眥如愁胡猛將氣每吞匈奴自將黑鷹掛堂壁<lb/>
百鳥窺之不敢呼安得此鷹生卽起擊兎擒狐日千里<lb/>
將軍彎弓騎紫騮一箭射天落旄頭<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0150_WYG_020-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　空同集巻二十<lb/>
</p>
<p>
</p>
  </div>
</body>
</text>
</TEI>
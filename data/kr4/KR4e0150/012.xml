<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻十二</head>
    <p>
<pb n="KR4e0150_WYG_012-1a"/>
欽定四庫全書<lb/>
　空同集巻十二　　　　　明　李夢陽　撰<lb/>
　　五言古<lb/>
　　　贈四子<lb/>
緜緜逺道積冉冉歲華晏氷霜夕轉嚴星斗夜仍爛蘭<lb/>
缸照寒户旅士懷鄉縣方幸厠鱗翮詎謂各分㪚岐路<lb/>
忽在兹山川復悠緬王子萬人特英論薄煙漢康生千<lb/>
里足邁景速流電瑰瑋欽奉常秀朗推中翰冲標汎光<lb/>
<pb n="KR4e0150_WYG_012-1b"/>
蕙逸思凌𤣥鴈所嗟異根株逝矣悲霜霰每言念暌晤<lb/>
佳期阻驩宴<lb/>
　　　九子詠九首<lb/>
　　九子者皆天下賢豪人今乃合余於孟氏之堂祖<lb/>
　　行也慕義傷離悵然有感於前遊作九子詠<lb/>
　　　劉户部逺夫<hi>大謨</hi>
逺夫振英駕乃自儀封里孟復既鷹奮秉衡亦飇起獻<lb/>
賦擬揚雄彈鋏笑馮子時異各暌隔蓬轉自兹始<lb/>
<pb n="KR4e0150_WYG_012-2a"/>
　　　王户部邃伯<hi>綖</hi>
矯矯王邃伯深心託𤣥素豈謂萬里空見此天馬歩獨<lb/>
行迕流議苦志渉煩務曰余駑鈍姿倘辱導前路<lb/>
　　　王職方錦夫<hi>尚綗</hi>
職方昔垂髫邂逅在梁汝遊闗匪豹隠攀邵遂鸞翥鴻<lb/>
詞振宛洛一一中音吕訪戴諒不惜縱鳬非所許<lb/>
　　　穆檢討伯濳<hi>孔暉</hi>
清廟播芳歎朱鷺激濳調沉㝠㑹詮理刻苦光逾耀注<lb/>
<pb n="KR4e0150_WYG_012-2b"/>
易在今兹醴酒企餘照載吟古離詠蹇拙慚賡紹<lb/>
　　　馬給事中敬臣<hi>卿</hi>
敬臣閨闥彦處世恒自拘朝謁金馬門暮向青𤨏趨朝<lb/>
隠慕方朔修辭劇相如太阿不在掌非君獨嗟吁<lb/>
　　　陶行人良伯<hi>驥</hi>
陶子三泖英少小富篇翰至響本無聲隠璞疇能辨運<lb/>
甓不云苦漉酒聊自玩解龜幸心許傾葢荷清讌<lb/>
　　　馬進士君卿<hi>録</hi>
<pb n="KR4e0150_WYG_012-3a"/>
君卿素所昧宻意宛相向醉酒似馬周讀書薄劉向時<lb/>
人固不識古志益骯髒試覩同遊子磈礧盡英行<lb/>
　　　戴進士仲鶡<hi>冠</hi>
南州實才窟小戴亦横騖探鐶乃叨竊對孔豈在屢左<lb/>
右佩采薺追趨信陽歩傾城在夙昔贈我陸機賦<lb/>
　　　孟行人望之<hi>洋</hi>
孟生瑚璉器英邁徴古篇登泰夙所期望洋豈徒然欽<lb/>
趨瞠顔後抗志恥盧先吾方把任釣倘借襄陽鯿<lb/>
<pb n="KR4e0150_WYG_012-3b"/>
　　　贈姚員外<lb/>
高鳥厭羣飛孤雲恒自輝綢繆誠靡乖何必久要期傾<lb/>
葢有芳訊白首則見疑嶄嶄龍沙濵風波暫徘徊<lb/>
　　　其二<lb/>
零濛不澤物衝風夕曾波送歸念維楫眇言望江河鴻<lb/>
逝摩九天蕭艾被泉阿長濤蝕孤嶼峙此將如何<lb/>
　　　别諸生漢口<lb/>
大江流浩浩五日與子期風潮變旦暮六日達漢湄人<lb/>
<pb n="KR4e0150_WYG_012-4a"/>
心重攸愛酬德視其施伊兹匪不幸所急非暌離晨飇<lb/>
望我帆夕也宿共涯浮月每皓皓逆雲遞逶迤情淵分<lb/>
有窮愴子當分乖昔為同池萍今向東西開大别峙嵬<lb/>
嵬林蟬暮何哀俛首前逝波倚艫各徘徊<lb/>
　　　贈張含<lb/>
已嚴蓬池駕遽返夷門歇商風動榮草簷雨鳴不絶客<lb/>
病良易積况値變華節悠悠城西館倐爾雙經月昔至<lb/>
體流汗莎難傍户聒子也茍寧志川廣豈難越<lb/>
<pb n="KR4e0150_WYG_012-4b"/>
　　　其二<lb/>
流光逝忽忽天地一何軋六月子來至月也今已八客<lb/>
子悲逺道時氣侵肅殺豈不念爾單室邇泥路滑三日<lb/>
兩賡歌一日一通札寂軒倚衰栁奈此夕鳴蚻父母不<lb/>
下堂歸軫何時轄<lb/>
　　　送張含還金齒<lb/>
百憂强自排感之輙復積亦知别心苦所奈懽愛客迢<lb/>
迢西南夷歎子此行役出雲懷舊山倦鳥厲歸翮時情<lb/>
<pb n="KR4e0150_WYG_012-5a"/>
茍靡遭勉合亮奚益還道尚云逺去去加飡食<lb/>
　　　酬提學陜西朱君以廵歴諸什見寄<lb/>
煌煌百二宅懷里念前都孰無雍門哀恨役久長途登<lb/>
賦時有望所苦言辭麤自䝉新什惠披玩忘晨晡䟽越<lb/>
發濳響爛若湍錦舒慙亦作者末欲畫安我愚瀏瀏囘<lb/>
中吟宛遊秦隴隅清渭韻浟浟南山筆巍如誰云篇目<lb/>
寡已包千里餘讀旣揺我心倘附西飛鳬<lb/>
　　　襄陽篇奉寄同知李公<lb/>
<pb n="KR4e0150_WYG_012-5b"/>
晨登大梁城南望襄陽郭漢流趨何急樊山氣參錯樹<lb/>
高風來集道大惟淹泊投沙理雖迫召賈恩非薄幸且<lb/>
便山郡聊遊謝羈縛仰攀躡孤岫俯眺聆大壑寒江歛<lb/>
夕霽逺巖映林薄習池宴山簡英寮敞翠幙偶同擕葛<lb/>
强飛翰淩觴酌歸聞銅鞮唱行和峴山作覽跡驗物理<lb/>
觸歎徒今昨沉憂亮無益流坎任所託<lb/>
　　　送裴生京師<lb/>
大江積風雨驕隂久我仇懷役念戈殳潢潦憂中疇戚<lb/>
<pb n="KR4e0150_WYG_012-6a"/>
戚感物慮况子行逺遊鬱哉朝宗心殷勤眺風洲<lb/>
　　　内弟玊園莊歸<lb/>
逾年始及村日久復言歸言歸亦何為景異情難持沙<lb/>
禽噭噭鳴園林收暮霏暮霏轉急湍春草碧漫漫我行<lb/>
已逾堤我心念猶攅志徃物不隔室逺詎無端誠乏靜<lb/>
者慮郊野豈徒安<lb/>
　　　送張六還京口<lb/>
雲黄風色歇送子逾脩畛野風吹江樹波水清且緊歸<lb/>
<pb n="KR4e0150_WYG_012-6b"/>
舟本自騖况値順流穩金山㑹當聚别暫情可忍<lb/>
　　　自南康往廣信完巻述懐十首<lb/>
越旬不出門所值疑初覯長湖迄華岳融景遞澄<lb/>
秀鼓枻聿行邁覽物每欣遘飄飄順帆風逶遲歛<lb/>
雲晝鳴鶴矯豐田文魚駛閑溜有生孰靡適時及<lb/>
異榮疚彼哉吾豈仇乗運視所受履兹良已快迺<lb/>
餘足云究<lb/>
　　　其二<lb/>
<pb n="KR4e0150_WYG_012-7a"/>
迅風會髙雲逝逝曷能已朝聳冠劒馳夕暮遭纍繫榮<lb/>
辱邈何因嘅嘅昧成理湖程莾復闊灘溜于春駛肅肅<lb/>
東騖㠶晨夜不得止仰睇啼柯猿俛傷躍清鯉一言季<lb/>
布召斥以一言毁從古誰靡然寄語求全子<lb/>
　　　其三<lb/>
金閣簡英儒玉書託紀綱絲言一何諄黜佞掄圭璋澄<lb/>
清有夙愫攬轡誠慨慷聿兹歴三始矢志千載芳風波<lb/>
駭非意多口亂否臧九閶𦕈以𤣥欲扣六翮傷所司專<lb/>
<pb n="KR4e0150_WYG_012-7b"/>
愛憎威刑喪厥常彼方聳輕葢寧知嗟道傍<lb/>
　　　其四<lb/>
淵雲諒殊性予豈經世儔馳驅二十杞學宦寡諧謀昔<lb/>
斥還三河誓言永林丘靡堅今咎誰畜志竟莫酬在難<lb/>
歸貽阻𦕈焉痗前修陟崇望波嶺翔雲駭西流春雨振<lb/>
桑榆念之心形仇東徂歎伊始懷哉俾無尤<lb/>
　　　其五<lb/>
朝離傍羅浦東至龍潭宿戢枻候明發獨寤守空曲宵<lb/>
<pb n="KR4e0150_WYG_012-8a"/>
晝有常理欲徃不獲速多慮良攪眠强置復攢觸起立<lb/>
萬動寂湍響應鳴谷驚風臨㟁激高月㪚春木絮雲吐<lb/>
岑岫玉繩低以屬慨哉復奚道徘徊至天旭<lb/>
　　　其六<lb/>
一氣噫太虛吹萬良不同伊余就幽役春序奄已中芳<lb/>
辰下霜雹寒暄乖故風北柯沮靡榮尚林曷由豐臨門<lb/>
翳孤松悠悠慨初終張儀相六廷虞氏哭途窮首陽乏<lb/>
長薇洛都鞍馬雄天定俟何時詠言摧深𠂻<lb/>
<pb n="KR4e0150_WYG_012-8b"/>
　　　其七<lb/>
雲和易成霖羲陽一何冥淹哉沮洳區佳日閉我扄覆<lb/>
瓦僅蔽牀頽壁支數欞凄飇驚中帷雹霰時復零天道<lb/>
有常乖萬殊誰竟寧子期久已徂縱陳孰為聽當道有<lb/>
豺狼𤨏言訾螟蛉習坎固終利從兹傚無形<lb/>
　　　其八<lb/>
靜居百慮屏孤樹迺墻隅奄兹華葉更搔首睇淹如時<lb/>
雲布靈谷天令震高衢霖潦灌百川萬壑寡安魚東京<lb/>
<pb n="KR4e0150_WYG_012-9a"/>
搆黨禍郭子逝于于伊匪三顧勤孰崛南陽廬凉燠非<lb/>
力排裘葛從所須龍蛇翳厥身孔贊寧我䛕<lb/>
　　　其九<lb/>
赦者小人幸臣誠小人儕匪圖軒葢榮山海有竒懷禮<lb/>
法無復拘評者靡我排思夙慕華貴振鞅登要逵烜赫<lb/>
豈不快寤寐憂所乖識幾旣不早今戀非鄙哉乗桴越<lb/>
洋濤采蘭及春滋于焉可佳客龎叟心所期<lb/>
　　　其十<lb/>
<pb n="KR4e0150_WYG_012-9b"/>
一夕復一辰倐忽春務易雲葉布豐林蚯蚓盤我壁田<lb/>
竇仇片言厥怒一何赫笑謔有白刃千載乃露跡倦兹<lb/>
掩陳記出户睇高翮積讟聆民謡欲采不可譯英驂振<lb/>
飛靷出入勢煇奕哀哉彼何子躊躇秪沾臆<lb/>
　　　廣獄成還南昌候了十首<lb/>
一淹經六旬揚舲復焉極脫然雖靡由事事嘉可即依<lb/>
依春功奏朗朗維夏逼故兹波與嶺觸目異前昔逸雲<lb/>
㪚歸雨川水浩崩溢挂㠶趂風溜覽㟁凑悲懌昨猶置<lb/>
<pb n="KR4e0150_WYG_012-10a"/>
中兎今為頏林翼邈言念先古展矣我心獲<lb/>
　　　其二<lb/>
直木防見伐兹言豈我欺若華耀四海孤邈疇見知莊<lb/>
鵾運池溟舉翼九天垂風積茍不厚中路將安期歎息<lb/>
竟何語俛視川波馳溢霖騖洪濤千載固厥時燕石一<lb/>
何珍有驥不自持野飇激靈襟逝言惋長岐<lb/>
　　　其三<lb/>
時至鮮枯林朱蘭被長坂臨嶠覿賢跡停楫暫遊衍靈<lb/>
<pb n="KR4e0150_WYG_012-10b"/>
雨吐葛花桕葉已復展佳哉溪上邑流峙亘而緬岑岑<lb/>
徐巖秀飛泉洒丹巘巖亭交景風裾帶時自巻居高乃<lb/>
慮孤渉歴悟攸遣枚枚三陸宫千秋竟兹顯<lb/>
　　　其四<lb/>
餘干濵巨湖厥土曠以浮津驛暮何囂避之泊南丘遣<lb/>
子省其母析櫂詣江州明星波洄洄欲發仍復留有端<lb/>
肇絲微涓涓遂成流拊心實罔慚患來誰誠謀紛綸及<lb/>
今兹事已遥尚憂志士常苦貧饑渴無我尤<lb/>
<pb n="KR4e0150_WYG_012-11a"/>
　　　其五<lb/>
昔遊東山日覽古肇新宫徐令實經營絃誦溢其中閱<lb/>
兹奄三年離滯心莫同我舟非不維奈此西逝風乃子<lb/>
胡德余于邁逺從公朝旦發龍津暮棲依瑞洪湖山没<lb/>
如拳波途浩難窮佇瞻有深懷貽謡勒堅崇<lb/>
　　　其六<lb/>
夕棲瑞洪渚遥覽渚北山相傳洪厓子乘雲自此間履<lb/>
跡今尚存其人邈莫攀粤余登征途頻年渉間闗毁譽<lb/>
<pb n="KR4e0150_WYG_012-11b"/>
一嬰心寤言多所歎於兹誠踟蹰振衣躡前巒洚水莾<lb/>
浩浩驚風蕩囘川欲濟惜無梁飇輪儻中還<lb/>
　　　其七<lb/>
登艫倐五日覽接漸増闊洶洶北注川瀏瀏得縱壑劇<lb/>
哉風水慮履順故靡豁高鳥厭塵集智士貴處末交甫<lb/>
懷漢濵婉孌情遽奪結駟匪不侈險至誰竟遏沉身厥<lb/>
亦罕萬世惜不脫遥遥哀雲岑瑶草爛孰掇<lb/>
　　　其八<lb/>
<pb n="KR4e0150_WYG_012-12a"/>
明晦每無常人道豈不然歸雲徂靡餘日華耀清漣戚<lb/>
愉繄為誰喟然想千年姑蘇寵宰嚭越孤辭㑹山梅將<lb/>
輔番君范子逝不還乖歲君子貧枉尋矜大賢時霖潤<lb/>
萬物蕕蕙乃同妍東門可棲遲歸歟聿奚言<lb/>
　　　其九<lb/>
陽鳥逝無餘覯者鶖與鳬青青澤溆毛刈之糞誰畬經<lb/>
過問當年云兹夙屬吳歸命喪厥儀長雲奄西徂撫牀<lb/>
竟空言金陵乃以都桓矦威八州溫氏闡雄圖聆言愴<lb/>
<pb n="KR4e0150_WYG_012-12b"/>
我衷徬徨感終初混一今其時舟騁非爾虞<lb/>
　　　其十<lb/>
仲冬别豫章涉夏兹復臨凉燠殊厥時能不摧我<lb/>
襟樓觀蔽泰清衆木凄以隂倚橈陟龍沙優㳺眺<lb/>
洪深魚鼈潰驚流瀾駭遂至今中有夙縱鳬振翼<lb/>
囘哀吟波阻杳莫即馳景忽西沉抗手自兹辭萬<lb/>
世懐飄音<lb/>
　　　内弟左國玉挽歌<lb/>
<pb n="KR4e0150_WYG_012-13a"/>
滔滔水東逝靡靡日西馳日馳雖更晨水逝無還期清<lb/>
醑滿華尊鳴琴在旁兹門堂不改故若人竟何之夭枉<lb/>
獨兼今凝澄究若斯二紀罔自保千秋寧詎知情慟道<lb/>
與結感徃志彌悲皇皇徂暑月捐我就郊岐故築卽新<lb/>
墳廣路席前基狐兎夕向啼芳麻延碧滋解鋏心已許<lb/>
囘轅痛豈欺永測游䰟理徒此眩盈虧<lb/>
　　　改營外舅大夫園域<lb/>
貴賤無二死賢愚同一丘明公昔謝世跡駭理夷猶夷<lb/>
<pb n="KR4e0150_WYG_012-13b"/>
猶及兹年墓木拱已稠志决物可贊運旋情更酬悽悽<lb/>
臨壙穴崩迫覽隂幽昔為美丈夫今與腐者儔枯骨蔓<lb/>
草纒劒珮攢蚍蜉痛沉秪愈迷神明竟何遊名崇壽罔<lb/>
積露隕蕙先秋芳塵滿華屋故馬咆行輈改園僅逾阡<lb/>
穿地卽我謀方期枌檟成庶紆生者憂為惟國士遇因<lb/>
慟遂成謳<lb/>
　　　熊御史卓墓感述<lb/>
幽幽山下江峩峩山上松纍纍松下墓瑟瑟松上風慨<lb/>
<pb n="KR4e0150_WYG_012-14a"/>
昔與君遊並遊京華中峩冠省臺内鳴鑾趨歩同中更<lb/>
歎莫偕永逝當何逢絶絃已易慘挂劒今誰從駕舟亂<lb/>
囘洋展墓臨高崇浮雲駭南流顧望摧我𠂻德音旣長<lb/>
已情感胡由通秪餘泣麟意悲歌傷命窮<lb/>
　　　徐子墓<lb/>
晨興駕我車行行造古墓墓門一何寥踟蹰久延顧陌<lb/>
阡脩且直青松夾中路借言葬者誰漢時徐孺子麟出<lb/>
諒不偶龍濳竟何以峩峩東都㑹藹藹青雲士一鳴爭<lb/>
<pb n="KR4e0150_WYG_012-14b"/>
及時邁跡歆先軌冠葢紛若雲車馬闐京里鳴玉氣自<lb/>
振排闥情難已鴻鐘有競勲大策無停紀斯人獨岑寂<lb/>
哀歎勞心理<lb/>
　　　溫太眞墓<lb/>
雙鵞䜟妖端一馬前休兆中原旣板蕩臣主同奔峭長<lb/>
蛇恣吞噬白日掩孤曜心違祖逖楫事躓扶風嘯康屯<lb/>
見斯人辱已存機要建侯竟誰功江介無飛旐勲成身<lb/>
乃殂夭逝徒心悼側惟盈縮理虛咎燃犀照遺墳闞清<lb/>
<pb n="KR4e0150_WYG_012-15a"/>
千古樹寒新廟來阡莾迴鬱弭節紛延眺載瞻徐墓邇<lb/>
益壯風流紹<lb/>
　　　澹臺滅明墓<lb/>
子游昔宰邑邑有澹臺公非公不見宰不徑埀無窮身<lb/>
殁埋豫章豫章乃城中長松何寥寥石墓堅且崇崩館<lb/>
晝常隂古樹多悲風丸丸擁基藤垂垂網户䖝喧寂本<lb/>
異感慨惋當何同道伸固難滅瞻睇揺晴虹<lb/>
　　　孺子墓夏謁<lb/>
<pb n="KR4e0150_WYG_012-15b"/>
懷賢意實勤展謁良已屢丰茸蔓草盛間闗夏禽哺野<lb/>
蘝延竹户丹華綴高樹徘徊想故榻流連果誰遇<lb/>
　　　孔廟松<lb/>
夫子廟前松童童一青葢盤拏若蒼龍借問自何代靈<lb/>
籟度笙竽古色積烟黛峩然森翠中鬱彼風雲㑹絶勝<lb/>
講壇杏應並闕里檜<lb/>
　　　犬詩<lb/>
警夜力不贍逐兎非所任吠花春院閉戯草日移隂家<lb/>
<pb n="KR4e0150_WYG_012-16a"/>
貧稱戀主時乖堅始心<lb/>
　　　其二<lb/>
吠尨聞昔詠走盧欽故名逰園方載獫重鋂寧自行發<lb/>
踪難可遇霑草空含情<lb/>
　　　詠信州茗和鄭子<lb/>
厥草有佳種靈味固無匹豐内謝華榦卑叢類謙抑陽<lb/>
和散林彩脩脩吐英特濯影金屑泉敷芬玉巖側完馨<lb/>
重伊始漙露浥其色采掇屈柔腕製之成我徳三緘附<lb/>
<pb n="KR4e0150_WYG_012-16b"/>
貢品遂辱君子食入鼎沸銀浪隨風可傾國滌煩古有<lb/>
經通仙詎堪惑<lb/>
　　　詠鷺<lb/>
天風下厲霜海色清嚴冬朱鳥逝云逺𤣥禽𦕈焉踪翩<lb/>
翩委波羽鳴飛何雍雍去若雪毬散來疑玉梭從囘旋<lb/>
淥蒲漪暎照青蓮峯戯滓不染潔浴湜轉丰茸羣起若<lb/>
避驚孤立如有慵孔言崇九思周歌羡斯容我客亮多<lb/>
懌君子良冲瀜亦應懼鳬鴈幸少寛鰅鱅保爾貞素姿<lb/>
<pb n="KR4e0150_WYG_012-17a"/>
倘附春濤龍<lb/>
　　　白霧樹纍纍作花<lb/>
不作江南客空登河上臺夢中到孤山笛裏落寒梅今<lb/>
朝走白霧萬枝參差開紫宫散花女騎龍下瑶陔惚惚<lb/>
弄珠人玉塵生羅襪葳㽔復䬃㳫光采半明滅朝陽勿<lb/>
遽晞留之慰超忽<lb/>
　<lb/>
　<lb/>
<pb n="KR4e0150_WYG_012-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　空同集巻十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻十一</head>
    <p>
<pb n="KR4e0150_WYG_011-1a"/>
欽定四庫全書<lb/>
　空同集巻十一　　　　　明　李夢陽　撰<lb/>
　　五言古<lb/>
　　　衛上别王子<lb/>
晨風應候至鷄鳴各嚴車我今游宋中子當旋舊閭僕<lb/>
夫理前綏轅馬悲鳴趨一别阻秦周相望萬里餘首春<lb/>
霜露重厚汝征衣襦昔為同袍士今在天一隅故者日<lb/>
以逺疇能察區區<lb/>
<pb n="KR4e0150_WYG_011-1b"/>
　　　其二<lb/>
税車朝歌里送子輝水陽羣鴈起髙飛凌風各分翔敦<lb/>
交多故懐况乃憂故鄉征夫愁短日去馬知路長童童<lb/>
孤生柏結根南山旁願言采此柏遺我心所當良無白<lb/>
鵠翼何以得髙頏<lb/>
　　　贈徐禎卿<lb/>
獨處忽不懌攬衣循東廂樹木何修修春風起飄揚我<lb/>
友駕在門告言適江湘倉皇挈玉壺追送臨河陽顧瞻<lb/>
<pb n="KR4e0150_WYG_011-2a"/>
兩飛鳬並戯水中央翩翩厲羽翮鳴聲一何長奈何游<lb/>
客子一别永相望時澤亮有周天命固其常薄終義所<lb/>
劣别離庸詎傷懿彼回路贈慷慨申此章<lb/>
　　　贈王舎人昪<lb/>
迅風激髙雲朝日照嘉林良友忽逺適惻愴摧我心川<lb/>
原望靡極江路浩且深殊域寡親戚孤子故難任荼蓼<lb/>
積愈苦淚下不可禁<lb/>
　　　其二<lb/>
<pb n="KR4e0150_WYG_011-2b"/>
攬淚瞻林木韡韡敷華葉層闉帶廣陌車馬暮相接駢<lb/>
裾侈髙㑹誰念獨守妾豈不思方舟川廣不可渉葑菲<lb/>
遺下體舉世重紅頰勸子且寧志為恩孰周浹<lb/>
　　　又贈王舎人<lb/>
送美城東陌還車望上陽觀闕百餘尺蓉城鬱相望同<lb/>
在天一隅子今旋舊疆經子故所居我馬立徬徨<lb/>
　　　其二<lb/>
徬徨亦何為悵望逺行客枯桑號天風時節倐復易簪<lb/>
<pb n="KR4e0150_WYG_011-3a"/>
紱匪我榮棄置安所惜願為東南風遂附髙翔翮<lb/>
　　　其三<lb/>
勁翮無羣棲靈根豈叢蒨人生非苦匏安得常相見動<lb/>
息各有因况乃異鄉縣徘徊岐路側仰視雲中鴈<lb/>
　　　其四<lb/>
鴈征㑹來歸君行何日返驚風飄馳光嵗月忽已晩登<lb/>
山采白苓遺我心繾綣上言制頽齡下言助餐飯<lb/>
　　　贈劉氏<lb/>
<pb n="KR4e0150_WYG_011-3b"/>
晳晳呉中娥奕奕宛清揚邂逅此堂隅瞻顧兩回翔攘<lb/>
袖發皓齒列坐無髙倡行雲為徘徊順風託馨香周席<lb/>
莫不歎側目生流光何意芳盛年峻義明秋霜於禮誠<lb/>
銷薄銀漢徒相望<lb/>
　　　其二<lb/>
矯矯雲中鵠忽忽晨南翔連翩客游子駕言逝何方霜<lb/>
露日夜零東路悠且長意欲從子逝我馬𤣥以黄徒思<lb/>
諒無益欲置難遽忘愛子千金軀雙親在髙堂<lb/>
<pb n="KR4e0150_WYG_011-4a"/>
　　　其三<lb/>
埋輪國東門駕舟越洪洋晨發天北隅日夕至建康皇<lb/>
居槩太清陵樹何蒼蒼白馬服衡軛飄颻過路旁敦交<lb/>
豈獨薄貧賤多顧藏所志在寧親榮耀乃其常<lb/>
　　　其四<lb/>
青陽獻嘉嵗𤣥鳥鳴我堂逺子念行役驅車發南疆豈<lb/>
不誠辛苦王事切中膓駪駪泝原薄拊劒何慨慷羣形<lb/>
冒休澤朽榦揚朱芳君子法天造小人曷能臧<lb/>
<pb n="KR4e0150_WYG_011-4b"/>
　　　其五<lb/>
回車太行谷結轡登羊膓羊膓何崔嵬俯視見大江大<lb/>
江日東注游子悲故鄉故鄉復迢遞欲濟河無梁晨起<lb/>
振我纓駕言行朔方丈夫貴榮名臨路徒離傷<lb/>
　　　贈徐陸二子<hi>徐名縉字子容姑蘇人陸即深也</hi>
清晨思行游駕車郭西門凝霜被野陸莾莾多荆榛霖<lb/>
雨不歸川四顧無行人何意岐路側悵然獲所親晤言<lb/>
不須㬰含意俱未申雲間富才傑具區産名珍一為時<lb/>
<pb n="KR4e0150_WYG_011-5a"/>
所知光耀在青雲情交茍不劣窮顯非所論感激平生<lb/>
義匪爾誰當陳<lb/>
　　　申州贈何子<lb/>
翩翩雙黄鵠凌風各將去哀鳴岐路側一歩一回顧何<lb/>
異同心子失散在中路别君倐五載我髪忽已素今逢<lb/>
不須㬰趨駕一何遽臨分但踟蹰道語不及故山川何<lb/>
悠悠白日奄欲暮努力愛玉體慰我長思慕<lb/>
　　　寄康修撰海<lb/>
<pb n="KR4e0150_WYG_011-5b"/>
晨歩城西岡遥望終南岑荆棘髙蔽天白曜翳以隂鷄<lb/>
食鸞鳯饑蛾眉讒妒深葑菲遺下體一别成飛沉出門<lb/>
眺四郊莾莾悲風吟海水有可測傷哉誰諒心<lb/>
　　　其二<lb/>
少隂盛霜雪﨑阻鴻鴈饑荷斧入林谷日暮誰共歸林<lb/>
樹窈㝠㝠徑路多虎羆北斗横塞岑邰野風振悲欲徃<lb/>
河無梁念子忽如迷榮耀在須㬰亡没誰復知思附𤣥<lb/>
鶴翼從子以髙飛<lb/>
<pb n="KR4e0150_WYG_011-6a"/>
　　　贈王生滇南<lb/>
人生如枯蓬團團隨風轉朝猶同一隅夕暮異鄉縣鳯<lb/>
皇擇林遊奮翼思髙飛一飛萬餘里路澁常苦饑岑巒<lb/>
造青天蹊磵何崣<graphic n="KR3427" url="https://raw.githubusercontent.com/kanripo/KR-Gaiji/master/images/KR3427.png" mimeType="image/png"/>食尋竹實餐棲必梧桐枝德音倘不<lb/>
隳慰我心所期<lb/>
　　　送姪木北上<lb/>
羣鴉競時食孤鴻獨髙翔丈夫四海心誰能安舊疆仗<lb/>
劒辭所親䇿馬登前岡嵗晏霜露繁原野何茫茫草枯<lb/>
<pb n="KR4e0150_WYG_011-6b"/>
禽獸饑潢潦浩以長感吟悲蒹葭試鳴候朝陽朂哉樹<lb/>
名勲念兹西頽光<lb/>
　　　送秦氏<hi>秦名文字從簡台州人</hi>
健足慕千里倦翮常卑安陶子重折腰貢生乃彈冠黄<lb/>
龍日南游長江浩瀾瀾竹實匪不甘鳯孤誰為歡故廬<lb/>
倚青松懸崕激鳴湍返真謝形役庻以成盤桓<lb/>
　　　送谷氏<lb/>
零雨晨㣲㣲艾葉何旆旆端居輟中憂駕言送征邁黄<lb/>
<pb n="KR4e0150_WYG_011-7a"/>
河流湯湯飛雲下燕代臨汀羅觴爼趂景徙傾蓋轅馬<lb/>
望路鳴僕夫整衣帶孰非金章客子也獨所愛行行樹<lb/>
聲猷及此明良㑹<lb/>
　　　别李氏<lb/>
逸禽恥淹棲良駟競先歩出門有行游諸所豈得顧辭<lb/>
燕戀舊壘渚鴈企髙鶩情離誠有猝心期固其素匪無<lb/>
便儇子新人不逮故踟蹰野飇夕分手即前路<lb/>
　　　其二<lb/>
<pb n="KR4e0150_WYG_011-7b"/>
前路乃何之迢迢夢雲澤霖雨暮戢戢囑子且停軛隕<lb/>
籜委川徑潢潦浩以白熒熒雙龍劒佩服我所惜水行<lb/>
蛇蟲匿陸邁虎兕辟願言奉心懽庻與備朝夕<lb/>
　　　贈寗氏<lb/>
野荍萎平畛寒露一何早凝霜一以零蘭蕙亦衆草美<lb/>
人中夜興憂心惄如擣玉石誠靡别妍華恃疇保毖毖<lb/>
谷中松見者豈不寳良無匠氏顧歎息嵗將老<lb/>
　　　其二<lb/>
<pb n="KR4e0150_WYG_011-8a"/>
白日何㝠㝠送子黄河陽執手無一言仰見雙鴈翔處<lb/>
卑心罔怡奮飛多中傷撫劒兩踟蹰低頭涕沾裳天運<lb/>
有銷盈志士懐剛膓去去愛景耀離别固其常<lb/>
　　　送閔氏<lb/>
怦怦困暑溽悠悠抱中戚時蟬邇戸響流汗揮復積登<lb/>
髙散我憂忽覯逺行客為問客者誰是我心所懌律律<lb/>
佇征雲迢迢逐歸翮孰無室家念忖爾懽聚夕伊余胡<lb/>
寡仇㷀㷀痛離析<lb/>
<pb n="KR4e0150_WYG_011-8b"/>
　　　長歌行贈房氏<lb/>
㨗歩競先鳴達人貴沈幾鴻鵠翅摩天於世常髙飛煌<lb/>
煌冠蓋朝疏也乃獨歸誰云傷秋子而為鱸魚肥彼哉<lb/>
枌榆儔豈知千仞輝<lb/>
　　　其二<lb/>
瀰瀰夏川廣驚風夕揚波眷言送誠歸軒騎匝中阿倦<lb/>
鳥故林趨獸離懐前窠君看纍纍實豈復華其柯皓首<lb/>
聲利途攸見無乃頗<lb/>
<pb n="KR4e0150_WYG_011-9a"/>
　　　憶昔行别閻侃<lb/>
憶昔少年時遨遊咸陽都邂逅塵埃裏相邀入酒壚半<lb/>
酣擊劍起挾彈青門隅風蓬離本根奄忽浮雲徂聚散<lb/>
良靡期晤言誰復圖濛濛零雨辰悠悠梁園途翩翩白<lb/>
馬鳴藹藹朱華敷昔逢美姿顔今也白頭顱中藏難遽<lb/>
宣相看但捋鬚前路浩﨑嶇愛子衰暮軀<lb/>
　　　贈沈氏<lb/>
辭馬鳴故羣羈人戀心知身也匪木石孰無懐與思藹<lb/>
<pb n="KR4e0150_WYG_011-9b"/>
藹軒葢途才㨗競先時㝠㝠歸林翮爰集非無枝龍蛇<lb/>
悟易訓蟋蟀感唐詩情感辰靡延把袂竟河涯贈子金<lb/>
錯刀申子古别離徳愛誠匪他遘君豈無期<lb/>
　　　其二<lb/>
旦日子當發淹留復今宵良乏美盤餐為君品鳴簫君<lb/>
如巖下松霜霣顔不消衆草茍移時化為艾與蕭聆曲<lb/>
復不懌睠焉傷迢遥携手歩前庭仰面看招揺巢子潜<lb/>
箕陽四岳俞唐堯願言修九苞曵佩鳴天朝<lb/>
<pb n="KR4e0150_WYG_011-10a"/>
　　　送蔡帥備真州<lb/>
晨飇下嚴霜波水白浩浩鷄鳴人語動趨駕恨不早出<lb/>
門望原野四顧但衰草芒碭一何寥驚鴈鳴寒蓼老驥<lb/>
志千里烈士輕逺道臨事毋謂難為善豈在小<lb/>
　　　其二<lb/>
颺舟逾長淮登陴望大江氣勢何鬱盤皇矣真我邦宫<lb/>
殿槩髙清鍾山變青蒼横飇靜霜夕天塹如沸湯時平<lb/>
智士拙貨賤良賈藏無言邊境勲寧居亦慨慷<lb/>
<pb n="KR4e0150_WYG_011-10b"/>
　　　其三<lb/>
隕霜凋楓林澤藪莾虞虞結徒䇿青驪行狩聊我娯左<lb/>
發殪𤣥兕右捎仆文駼揷羽坐草間飲酎炙鮮腴川光<lb/>
夕明㓕鴈鶩風呌呼立馬千仞岡仰送浮雲徂彈劒問<lb/>
所私何如李金吾<lb/>
　　　京師元夕有懐丘子兼憶舊遊<lb/>
夕都鬱垝壘浮雲䕃孤臺宿昔與丈人攬袂凌崔嵬延<lb/>
眺殊未已明月從東來俯身覽九陌車馬何諠豗朱門<lb/>
<pb n="KR4e0150_WYG_011-11a"/>
競笙竽鐘鼓趣行杯詎知前代人寒隧生青苔金珠委<lb/>
瓦礫鉛華安在哉沉冥日云富感激令心哀丈人方岳<lb/>
裔夙質謝塵埃婚嫁慕向子幽棲放顔坏七十尚蛇蟄<lb/>
白衣潛草萊嗟余紏簪紱俛仰阻沿洄逝将親逸躅榮<lb/>
盛等浮灰<lb/>
　　　元夕友人見訪<lb/>
春月多麗輝白雪媚其姿美哉京洛夕銀潢鬱逶迤逶<lb/>
迤帶紫陌車馬驅以馳繁燈張四衢都人競遊嬉道者<lb/>
<pb n="KR4e0150_WYG_011-11b"/>
便靜性俗夫乏逺資林塘枉冠葢繾綣非我期金波低<lb/>
宛轉明星漸離離清光茍不虧永與浮雲辭<lb/>
　　　月夜飲别徐氏<lb/>
仲月𤣥烏集蚯蚓蟠于廬朅從徐氏飲置酒臨中除明<lb/>
月一何光衆星爛髙虛中有參與商相望㦧不舒人生<lb/>
雖有懽詎得常相於夷猶廣庭内惻惻摻子袪哲人重<lb/>
明德邁士懐離居離居諒復合行矣慎所須<lb/>
　　　贈鄭淳<lb/>
<pb n="KR4e0150_WYG_011-12a"/>
路緜家室怨乆别誰奈苦荏苒及春孟氷消舟莫阻臨<lb/>
觴歎河邁指景趂前侣汀曲㠶易隠勞心望徒佇<lb/>
　　　贈李僉事衢<lb/>
處世寡諧合營道無貞心緬邈伯牙絃歎息誰為音竊<lb/>
禄匪我志隨風豈能任所以棄朱紱窮年臥空林君子枉<lb/>
榮顧駟馬一何駸輕蓋䕃白日軒車匝庭隂宴晤及春<lb/>
期列筵享同襟目快淑氣草耳聆恱時禽肴至弗徒歸<lb/>
觴舉恨不深末路校通塞鑒止無飛沉託意誠匪殊在<lb/>
<pb n="KR4e0150_WYG_011-12b"/>
逺固宜欽願言附松蘿子其斷堅金<lb/>
　　　將赴江西寄别殷伊陽明府<lb/>
引年豈必老求志不在竒曰余逾壯齡遭斥還山棲事<lb/>
與北門合跡擬東陵齊㓕音謝人徒四暑忽逮兹向平<lb/>
果遺榮謝安終狥時詎意值嘉運末照及葵藜簡書下<lb/>
我廬急遽誰得辭迢迢江西㠶别當首夏期束装逐流<lb/>
潮改服團炎颸情鬱為念故寄重慚余卑虞絃改自調<lb/>
孔鐸湮誰持江漢誠暫浮匡廬寧乆羇返貞意已堅抒<lb/>
<pb n="KR4e0150_WYG_011-13a"/>
懐告心知<lb/>
　　　鳶山訪汪氏因贈<lb/>
昨余發弋邑急霰舞鳴湍灘髙果莫泝改騎凌層山山<lb/>
層水復曲嵗晏嵐風寒捫蘿冒嶮艱踏氷渉洄沿日入<lb/>
逹平夷倐覿君子闗清溪交逺圳髙松夾路間遺榮靡<lb/>
所希時仕義乃詮未羡焚魚髙頗欽竒字傳矧伊連枝<lb/>
芬慰我同心蘭綢繆促宴斚曙猿響南巒<lb/>
　　　冬日撫州贈友<lb/>
<pb n="KR4e0150_WYG_011-13b"/>
晨光鬰將布時嚴氣自懔陽也諒匪力厥隂無亦甚時<lb/>
極理終固情成勢難寢徒然江漢紀莫制北飇凛寒湍<lb/>
落孔家霜色峻石廪甘菊冬始華赤樹紛如錦校閲纔<lb/>
及旬勞拙遺安枕既已阻携玩胡由接芳袵擬峴行共<lb/>
陟寄言備醇飲<lb/>
　<lb/>
　<lb/>
　空同集巻十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻三十八</head>
    <p>
<pb n="KR4e0150_WYG_038-1a"/>
欽定四庫全書<lb/>
　空同集巻三十八　　　　明　李夢陽　撰<lb/>
　　族譜<lb/>
　　　例義<lb/>
李夢陽曰往君子謂予曰歐氏譜葢有逺胄之謬然歐<lb/>
蘇譜又率詳其所自出乃益知不可矣<lb/>
夫名實者不可以亡紀也子孫而不録其先人是悖亂<lb/>
之行也夫李氏於吾乃亦可譜也已於是作李氏族譜<lb/>
<pb n="KR4e0150_WYG_038-1b"/>
夫李氏莫知所從來矣傷哉或問何故曰二孤方齔而<lb/>
貞義公及於難<lb/>
夫李氏四世有三宗焉我曾即我始我祖繼之宗者孟<lb/>
春乎繼别釗乎繼禰孟和乎<lb/>
予聞之先輩曰國有史家有譜嗟乎生死出處之際大<lb/>
矣要之不離其事實不然後世何觀焉今人多不務實<lb/>
予欲觀者彷彿其咳貎故不暇忌細小<lb/>
或問譜至兄弟行而止李夢陽曰夫是後予安能知焉<lb/>
<pb n="KR4e0150_WYG_038-2a"/>
　　　世系<lb/>
　　諱恩　　子諱忠　　子　剛　　子　麟<hi>無嗣</hi>
　　　　　　　　　　　　　慶　　子孟春<lb/>
　　　　　　　　　　　　諱正　　子孟和<lb/>
　　　　　　　　　　　　　　　　　夢陽<lb/>
　　　　　　　　　　　　　　　　　孟章<hi>無嗣</hi>
　　　　　　　　敬　　子　璡　　予　釗<lb/>
　　　　　　　　　　　　　瑄<hi>無嗣</hi>
<pb n="KR4e0150_WYG_038-2b"/>
　　　家傳<lb/>
號貞義公者諱恩始徙慶陽是謂慶陽李氏卒以衣冠<lb/>
塟道士平配王氏生二男子<hi>生卒年並闕</hi>
號處士公者諱忠貞義公子洪武二十八年正月二十<lb/>
一日生正統十二年八月二十九日卒年五十三嵗𦵏<lb/>
東嶽廟前娶李氏生三男子二女子<lb/>
敬貞義公第二子而號軍漢公年八十餘卒𦵏於底不<lb/>
河南山地曰范家峪去城二十里所娶鄢氏范氏生二<lb/>
<pb n="KR4e0150_WYG_038-3a"/>
男子一女子<hi>生卒缺</hi>
剛字克剛處士公子號主文公洪熈元年十二月十三<lb/>
日生成化四年六月二十九日卒年四十二嵗𦵏東嶽<lb/>
廟南娶王氏生一男子<lb/>
慶處士公第二子號隂陽公娶劉氏生一男子<hi>生卒年並闕</hi>
號吏隠公者諱正字惟中處士公第三子為阜平縣學<lb/>
訓導陞周府封邱王教授卒贈承徳郎戶部山東司主<lb/>
事加贈奉直大夫户部貴州司員外郎以正統四年十<lb/>
<pb n="KR4e0150_WYG_038-3b"/>
二月二十二日酉時生𢎞治八年五月十六日已時卒<lb/>
年五十七嵗塟城南十里所地曰髙家平娶髙氏生三<lb/>
男子三女子<lb/>
璡軍漢公子年二十九嵗卒塟於范家峪墓娶馮氏生<lb/>
一男子<hi>生卒缺</hi>
瑄軍漢公第二子為散官景㤗二年十二月二十八日<lb/>
生娶范氏<lb/>
麟生文公子娶劉氏無子<hi>生卒年並缺</hi>
<pb n="KR4e0150_WYG_038-4a"/>
孟春陰陽公子成化六年正月二日生娶王氏<lb/>
孟和吏隠公子字子育為散官初名茂天順五年十二<lb/>
月十日亥時生娶孟氏<lb/>
夢陽吏隠公第二子初名萃娶左氏<lb/>
孟章吏隠公第三子字汝含成化十七年十月十三日<lb/>
午時生𢎞治十二年十一月二十日子時卒年十九嵗<lb/>
𦵏扶溝縣東北四十里地曰大岡大岡者王氏居也娶<lb/>
朱氏生一女子<lb/>
<pb n="KR4e0150_WYG_038-4b"/>
釗璡子成化四年十月十日生娶劉氏<lb/>
　　　大傳<lb/>
　　李夢陽曰予長而有知矣於是始采先世之載仰<lb/>
　　天而哭之曰逖哉寥乎是予之罪也夫是予之罪<lb/>
　　也夫杞宋之事孔子葢傷之焉於是作李氏大傳<lb/>
傳曰號貞義公者不知何里人也而贅于扶溝人王聚<lb/>
王聚以洪武三年歸軍於蒲州已又自蒲州徙慶陽於<lb/>
是貞義公從如慶陽乃王聚不欲盡徙于慶陽而以其<lb/>
<pb n="KR4e0150_WYG_038-5a"/>
弟王三公守扶溝而世居扶溝大岡北兵之起也貞義<lb/>
公戰於白溝河死於是公有二男子纔數嵗會又失母<lb/>
故不述其父聞之父老曰貞義公葢長者也然卒不免<lb/>
於難云貞義公二子其後皆冒王氏以贅故是時又垜<lb/>
陽氏田氏為一户而一户四氏然予聞白溝河之役于<lb/>
時糧道絶人煑馬革食及啖騾馬溺已又盡殺其騾馬<lb/>
食之又人相食積屍葢若山邱焉慶陽衛有曰王指揮<lb/>
者統治其軍時亦死之往先君謂夢陽曰貞義公没時<lb/>
<pb n="KR4e0150_WYG_038-5b"/>
處士公葢八嵗云是時母氏改為他氏室而公乃因不<lb/>
之他氏食零零俜俜往來邠寧間學賈為小賈能自活<lb/>
乃後十餘嵗而至中賈云寧州有李媪者竊瞷公異之<lb/>
廼因妻以女而公即不知為同姓聞之長老曰處士公<lb/>
任俠有氣人也即小時而好解推衣食衣食人于是閭<lb/>
里人皆多處士公處士公顧愈謹治生日厚富有貲郡<lb/>
中人用貲無問識不識皆與貲於是郡中人亦無不多<lb/>
處士公處士公載鹽過閭里與閭里門斗鹽及載菜即<lb/>
<pb n="KR4e0150_WYG_038-6a"/>
又與閭里菜卒嵗散鹽菜數十車於是閭里率嵗不復<lb/>
購鹽菜而俗謂善人為佛處士又治佛因號曰佛王忠<lb/>
於是佛王忠之名葢郡中矣長老曰處士之死則以田<lb/>
氏予退而問先君先君揮涕曰往田氏為仇家者殺處<lb/>
士怒赴愬行於是仇家大懼乃使郡中諸豪長來行百<lb/>
金間不解而仇家故大有財勢可使官及處士赴愬至<lb/>
官置不理反久繫處士於是處士益發憤怒病且死仰<lb/>
天呼曰天乎予何罪竟死獄中是時無問識不識咸切<lb/>
<pb n="KR4e0150_WYG_038-6b"/>
齒仇家故長老至今語曰訟事無天葢傷處士云爾然<lb/>
予聞處士𦵏時有地理家張生指其地曰此必有後豈<lb/>
不謂天道哉<lb/>
軍漢公則嗜酒不治生好擊鞠走馬試劒即大仇醉之<lb/>
酒輒解顧反厚年八十餘竟無疾卒<lb/>
主文公處士公子諱剛稱王剛為衛主文好氣任俠有<lb/>
父風處士公不喜厚富蓄㑹暴卒出榖錢家又多不還<lb/>
以故日寖貧至家徒四壁立於是人竊笑李氏主文公<lb/>
<pb n="KR4e0150_WYG_038-7a"/>
於是痛哭往來里門罵竊笑李氏者曰若真以李氏無<lb/>
人耶罵且行卒無應者而止則撫二弟背哭曰若即一<lb/>
不樹立我不能為若兄主文公嘗以事至京師有羡貲<lb/>
乃盡買學士家言并歴數家歸訓其二弟二弟卒各擅<lb/>
其業主文公赬靣鬚髯然為人强力使氣常勒里中子<lb/>
弟主辦事子弟毋敢後里中置酒有主文公主文公不<lb/>
至毋敢先飲敬憚矣而軍漢公在軍中乃私劵我産紿<lb/>
其直酒之人即持劵來收我産主文公怒不言第礪利<lb/>
<pb n="KR4e0150_WYG_038-7b"/>
刅然色常在持劵人持劵人覺之走主文公乃憮然曰<lb/>
咍此奴走矣已復大罵跳伏地死劵者乃大懼呼天曰<lb/>
天天寧主文生不願得屋直頃之主文蘇劵者乃卒不<lb/>
敢復言直矣主文公夜出龍泉道見巨人長數丈以疾<lb/>
卒<lb/>
曰慶者處士公次子也精地理陰陽家號王隂陽隂陽<lb/>
公更嗜酒王氏軍故戍花馬池營隂陽公代往戍至以<lb/>
數千其將將用之一日冦至將問隂陽公計安出隂陽<lb/>
<pb n="KR4e0150_WYG_038-8a"/>
公曰某時戰勝將曰有何應對曰行三里當見紅婦人<lb/>
應頃之驗戰果勝將大說于是尊敬隂陽公以為上客<lb/>
而使其盡監軍中馬馬軍率日持雞酒啖隂陽公隂陽<lb/>
公則日弄酒狎侮諸吏士奴僇之諸吏士不堪也乃於<lb/>
是盛惡隂陽公於其將將後亦頗踈之隂陽公即又嫚<lb/>
罵將把其短將懼逐之還隂陽公乃於是遨遊郡山砦<lb/>
中為相埋然數竒中埋家亷其性但具醇酒更不索錢<lb/>
也過他隂陽埋所即未善公熟睨之曰凶乎問其家凶<lb/>
<pb n="KR4e0150_WYG_038-8b"/>
矣他隂陽又重錢自是郡山砦中不復請他隂陽他隂<lb/>
陽皆窮餓不得行因謀擊殺隂陽公投川窟中頃之隂<lb/>
陽公蘇稍聞窟上語而不知擊已者乃呼曰救我救我<lb/>
窟上人更復擊遂死隂陽公卒頃之水暴至失其𦵏處<lb/>
嗚呼我李冒王氏者葢三世矣至我先大夫而始復李<lb/>
氏云先大夫處士公子而號吏隠公吏隠公年九嵗喪<lb/>
父而依於伯氏伯氏教之則嚴也十二三嵗時伯氏傭<lb/>
書造里籍乃伯氏不自書顧令吏隠公書吏隠公即善<lb/>
<pb n="KR4e0150_WYG_038-9a"/>
造書伯氏乃大喜竒之顧反嚴吏隠公訛一字伯氏一<lb/>
扑其掌乆之掌墳赤公啼泣里父老見之為蘇蘇隕涕<lb/>
曰夫紙易得耳奈何至是伯氏乃竊仰歎曰嗟乎吾寧<lb/>
為紙惜耶乃後故稱善書者咸出吏隠公下吏隠公少<lb/>
貧賤徒肫肫有至性重厚寡事辭十八九嵗時從伯氏<lb/>
徃見邵道人道人者異人也不言見公第信兩手食指<lb/>
出耳上初不解乆之伯氏悟曰謂紗帽翅耶道人頷然<lb/>
之伯氏益又喜於是始議學事矣吏隠公年二十充郡<lb/>
<pb n="KR4e0150_WYG_038-9b"/>
學生始受籍於師日誦百千過不成誦於是諸後生咸<lb/>
目笑公公第誦愈益苦居嵗餘夢登危樓遇織錦婦於<lb/>
是織錦婦以色絲金鍼寳鏡貽公而公自是輒彬彬有<lb/>
文學矣然又獨數竒夢比試諸後生即不復記所誦吏隠<lb/>
公顧記所誦文又髙故常冠諸生吏隠公嘗夢試目騐<lb/>
比試諸生輒叩公曰何夢即未夢公戲謂曰某目某目<lb/>
輒又驗諸生以為神郡學嵗一人貢然二人行梁生貢<lb/>
公次當行梁生稔公文髙懼與偕因要公置酒奉百金<lb/>
<pb n="KR4e0150_WYG_038-10a"/>
夀因辟席頓首請欲自行公許諾卻其金不受人曰甚<lb/>
哉李君之憨也垂成而棄厥功公聞之仰天歎曰嗟乎<lb/>
是安知予哉卒讓梁生行明年吏隠公貢次者王生王<lb/>
生者公師也即亦置酒要如梁生公又卒讓王生又踰<lb/>
年公廼始貢是時年三十五矣是年為阜平縣學訓導<lb/>
公為訓導三月而提學御史閻禹錫至真定牒屬各以<lb/>
其徒來赴集先是御史至真定率牒屬來赴集阜平生<lb/>
集則率曵翁鞋人挾煙熏帙跟蹌行見御史及見御史<lb/>
<pb n="KR4e0150_WYG_038-10b"/>
輒又自請試目即不從則相顧脱藍衫走御史廼顧追<lb/>
呼曰秀才聽試目如若所自請目而公之赴真定也戒<lb/>
諸生毋仍曵翁鞋毋人挾烟熏帙帙會割以板夾扛之<lb/>
行又戒毋輒自請試目稍井井矣而御史禹錫始至而<lb/>
弗省也尚怒而督責諸學吏於是吏隠公退而上書陳<lb/>
教化變易之事其畧曰夫明者知往者也時者俟至者<lb/>
也故曰違時者不明彊勢者不行故拂是以樹信則虐<lb/>
而鮮功昔者武王克殷殷餘民弗賔也而武王舎之然<lb/>
<pb n="KR4e0150_WYG_038-11a"/>
武王不以其故貶王周公纘武王無競之烈使二叔監<lb/>
殷而二叔以殷叛然周公不以其故損明故曰王者必<lb/>
世而後仁見小利則大事不成夫阜平恒山之陋邑也<lb/>
地有栗橡棗柿之饒其人山居草處衣鹿豕皮蒯履布<lb/>
襪挾桑弧毒矢日出射猛獸狐兎餔糜而給朝夕夫前<lb/>
代不復聞已自國家興百有餘年于茲然而科第之事<lb/>
罕焉竊未聞有尊官顯人者産於其間也此天下之所<lb/>
共笑也今足下足跡未渉其境乃思以一旦變易其俗<lb/>
<pb n="KR4e0150_WYG_038-11b"/>
望之以詩書禮樂之事其亦不為善變者矣且足下信<lb/>
賢聖然不能過武王周公某誠善教必不能以三月之<lb/>
乆而遂變百年之俗今夫隴山有鳥其名曰鵡孰不謂<lb/>
其能人語也然不籠緤之不宛轉相道假以年嵗鳥鮮<lb/>
有能語者焉故籠緤之以制性也宛轉相道以發明也<lb/>
假以年嵗俟其變也夫三者備矣然後可以責効而議<lb/>
功今徒見其朱喙而緑裳也乃輒怒曰鳥奚不人語也<lb/>
是惡可哉御史禹錫覧書乃遂不復督責諸學吏顧獨<lb/>
<pb n="KR4e0150_WYG_038-12a"/>
禮貎公公在阜平五年以母䘮歸起為封邱王教授王<lb/>
故機辯人也公侍王執重訥人曰若是必輕於王公笑<lb/>
曰是不善事王者也顧益謹王一日設醇酒大醉公起<lb/>
而伺屏後令左右乃遞難公公悛悛如在王前於是扶<lb/>
公出尾之行公竟無他語然已齁齁睡矣王喜遇反厚<lb/>
王有問公吐心對酒公公輒醉醉悛悛如前時王於是<lb/>
益復喜尊敬之嘗自脱其貂帽及綺麗衣錫公每事必<lb/>
曰李先生李先生云見禮如此一日王醉握繫帶謂公<lb/>
<pb n="KR4e0150_WYG_038-12b"/>
曰予比殊好闊帶公方醉第免冠觸地賀王王葢自是<lb/>
省矣公在王門十三年沉晦於酒然時人莫識也公酒<lb/>
酣嘗擊缶歌曰人欲為貪吏貪吏殃及子孫人欲為亷<lb/>
吏亷吏窮餓不得行我今既不為貪吏又何可稱亷吏<lb/>
王門之下可以全身避世於是乃自稱吏隠公云吏隠<lb/>
公方靣鬚髯腹便便垂然為人徳厚鮮矜伐人矜伐公<lb/>
屏負壁立終不言又不校長短故無大小愚智咸亦尊<lb/>
敬公公醉自外來兒女走扶牽裳行公婆娑舞歌至若<lb/>
<pb n="KR4e0150_WYG_038-13a"/>
火盜事家人卒遑擾公方宴坐睡鼻齁齁如雷已不更<lb/>
問也此其度量可與淺見寡聞者道邪然予又聞公至<lb/>
向學往貧窶時受詩於合水韓公嘗大雪公單衣曳破<lb/>
履行嘗夜行歸雪甚廬蕭然無煙也禮曰傷哉貧也今<lb/>
子孫豐衣足食日鞭笞不務學豈復念先世哉公之卒<lb/>
也則以吾母髙夫人往髙夫人卒喪過大梁公請於王<lb/>
行無何道病輿行抵慶陽舍興教寺頃之卒王聞訃痛<lb/>
踊泣數行下使使來賻且㑹葬此其克厥始終者故載<lb/>
<pb n="KR4e0150_WYG_038-13b"/>
曰璡者軍漢公子善機詐把持人一日大寒軍漢公子<lb/>
從環縣來以啖冷羊肉又飲冷酒卧地上致疾卒<lb/>
李夢陽有弟曰孟章小字曰周張周張生十三嵗而喪母<lb/>
居無何又喪父依於伯氏仲氏頃之病竟卒李子嘆曰<lb/>
弟之死葢傷予心焉弟生而當成化辛丑其時吾家有<lb/>
吉慶事大置酒㑹其日周知府茂張指揮使瑛以羊酒<lb/>
來賀此兩人至而吾弟産故曰周張秦俗呼絶乳子為<lb/>
老生子故弟又呼老生子云弟生而巨口髙顴骨隆隆起<lb/>
<pb n="KR4e0150_WYG_038-14a"/>
髮際名為伏犀七八嵗時猶啖乳有氣力然矯㨗善戲<lb/>
善打毬綴幡騎竹馬羣兒莫先也弟又好黏竿擊撲蟬<lb/>
打蜻蜓又放風鳶父母以其有竒氣時時折辱之不可<lb/>
下廼後父母歿弟因而省悟始折節誦書史日記二千<lb/>
餘言其後弟頗好與黄冠人遊其伯氏見其日與黄冠<lb/>
人遊怒罵之曰夫吾家業詩書世有顯名焉今傳汝汝<lb/>
奈何弗省弟知伯氏弗已悦也於是間說之曰夫人生<lb/>
日劻劻勷勷何為者與是非為名與利哉夫豢我者戕<lb/>
<pb n="KR4e0150_WYG_038-14b"/>
我者也軒冕者桎梏我者也今釋養生之道不務乃日<lb/>
劻劻勷勷與利名爭是亦益速自戕爾長老有言曰上<lb/>
牀脱屣不知生死言旦暮難保也夫神仙黄白之事天<lb/>
下之至妙也弗汨爾之形不揺爾之精取之自盈而與<lb/>
世無爭是大道之程也夫儒生薄此而不為者徒以芻<lb/>
豢可以厚生而軒冕可以耀名也夫芻豢軒冕是不可<lb/>
必得者也乃今汩汩以死効此非天下之大愚與伯氏<lb/>
曰夫予日見芻豢軒冕者於道路也而不聞有見仙者<lb/>
<pb n="KR4e0150_WYG_038-15a"/>
也夫仙庸其有乎弟對曰不然夫雞鴨有翅飛不越尋<lb/>
丈何者其分卑也故飄颻遺世以獨立者上仙之分也<lb/>
今吾非不能力致富若貴乃亦醜其與雞鴨等伍已矣<lb/>
伯氏不能奪其說廼問曰夫黄白之事亦可為乎弟對<lb/>
曰可穹隆三足納汞貫藥煑之桑木之火厥候不爽而<lb/>
大藥可成也大藥成可以為黄金黃金成而可以為長<lb/>
生伯氏於是積桑木之薪購汞求藥置鼎於前乃令弟<lb/>
為黄白之事弟為之踰月而藥不就於是伯氏以為賣<lb/>
<pb n="KR4e0150_WYG_038-15b"/>
已乃大怒將笞之弟恐於是棄其妻奔京師而依仲氏<lb/>
㑹仲氏如通州弟從如通州仲氏覘弟有異材於是敎<lb/>
之以先王禮樂與仁義道徳之說弟廼幡然改悟而著<lb/>
論以自解其畧曰夫神仙者天地之大盗也夫人有君<lb/>
臣父子夫婦兄弟者非以立爭也將以禁滛而範邪也<lb/>
今神仙棄君臣父子夫婦兄弟之倫不務廼日思髙翔<lb/>
逺舉以遺世絶粒此㓕生之道也夫束手而不務滋殖<lb/>
而變幻金鐡欺世以盗利此導民為奸者也是故先王<lb/>
<pb n="KR4e0150_WYG_038-16a"/>
之制禮也朝饔夕飱以防踰也春耕而夏耨以敎勤也<lb/>
故敎義立而民不惰夫君子之立於人朝也非以芻豢<lb/>
足以悦口而軒冕足以華體也故曰治人者食於人故<lb/>
芻豢軒冕者報功者也今一槩以為戕我則必盡除天<lb/>
下君臣父子之倫而後可是豈人情也哉弟於是不復<lb/>
再言神仙黄白之事顧嘐嘐然曰夫六經者則譬之鳥<lb/>
也諸子百家者羽翼也予盡讀諸子百氏以探知六經<lb/>
之紀然後約於道然是時弟已病不能行也弟為兒時<lb/>
<pb n="KR4e0150_WYG_038-16b"/>
業自言火蒸蒸自丹田起衝腦眩廼後恒病熱卒死彼<lb/>
諺有之曰入田觀稼從小看大言有兆必先也由是言<lb/>
之弟之談説仙術其亦弗祥也已矣弟病革時其妻抱<lb/>
女適自梁中來弟屏之弗與語顧惟與仲氏語比卒氣<lb/>
充充不竭第索火瓦熨兩足已而曰冷過膝已乃出左<lb/>
右手令仲氏診而絶此𢎞治庚申冬事也噫傷哉傷哉<lb/>
李子曰死生之際可以觀人矣弟年十九而能不死於<lb/>
女婦手此可以觀弟<lb/>
<pb n="KR4e0150_WYG_038-17a"/>
贊曰桓桓鼻祖爰義爰武膏血草野我祖蹶厥家若厥<lb/>
土為山金出於沙賙急振窮視如泥沙愬仇殞躬寃乎<lb/>
寃乎為善罔獲大母秉貞蹈仁艱關育孤固窮安節李<lb/>
氏之孟陶乎伯氏憤震中葉再振二弟不罹於夭孤胡<lb/>
絶不祜仲驕矜能載殞厥身亦卒不信我父砥行茹毒<lb/>
允基允耀而弗禄弗考於惟母氏艱貞起厥家佐夫敬<lb/>
姑長我六雛躬瘁形竭不膏不沐今子孫茹甘策肥服<lb/>
利食徳矣孰知所從來即論諸家世享不逮寃已汝含<lb/>
<pb n="KR4e0150_WYG_038-17b"/>
之英發先世之遺烈乎苖而不秀又何故矣<lb/>
　　　外傳<lb/>
王氏貞義公扶溝王聚女改適<lb/>
李氏處士公寧州李媪女諱曰綿是曰李夫人李夫人<lb/>
訥訥寡言好顧喜坐竟日請飲食則飲食生洪武三十<lb/>
三年二月二十六日卒成化十五年十一月十三日年<lb/>
八十一嵗寡節葢三十三年云墓在底不河北山與十<lb/>
五里堡直而稍西<lb/>
<pb n="KR4e0150_WYG_038-18a"/>
鄢氏范氏並軍漢公並𦵏范家峪墓<hi>生卒缺</hi>
王氏主文公塟西河岸岸崩今無冡<hi>生卒缺</hi>
劉氏隂陽公𦵏赤城廟旁<hi>生卒缺</hi>
髙氏吏隠公諱曰慧贈安人又贈宜人是曰髙夫人髙<lb/>
夫人赤城髙家女父曰髙成母曰劉媪劉媪故居小十<lb/>
字街生夫人生六月初我大父有養女即髙族女曰朝<lb/>
華將贅壻大置酒㑹有劉媪劉媪抱夫人往我大父見<lb/>
之大驚曰安得此福女闊靣大耳者因求劉媪聘吾父<lb/>
<pb n="KR4e0150_WYG_038-18b"/>
及期吾家貧乃徒以酒肉往請期劉媪怒數破酒擲肉<lb/>
不得請乆之或說劉媪曰而女終不聘乎劉媪悟於是<lb/>
乃具粧奩送夫人歸夫人歸居無何貧愈甚夫人無怨<lb/>
言乃獨曰此天也先大夫出務學夫人則豢賣雞豕及<lb/>
酒醋佐先大夫學及時時負薪水行人見之率憐苦夫<lb/>
人夫人弗苦也然夫人性至嚴重好鞭笞僕奴雖家人<lb/>
嗃嗃而蒸蒸無間言貴有婦矣然猶日視米鹽零碎物<lb/>
及酒食與雞馬食即與雞馬食不肯妄用粟至見哀憐<lb/>
<pb n="KR4e0150_WYG_038-19a"/>
人則咨咨不已周濟之此雖其小細可以觀大徳焉夫<lb/>
人生正統五年五月二十五日子時卒𢎞治六年八月<lb/>
二十九日已時年五十四歳祔𦵏髙家平墓卒後數年<lb/>
而有封錫之命<lb/>
馮氏璡改適<lb/>
范氏名葱瑄景㤗六年九月九日生<lb/>
劉氏麟改適<lb/>
王氏孟春成化十年正月二十一日生<lb/>
<pb n="KR4e0150_WYG_038-19b"/>
孟氏孟和阜平人天順七年二月五日生<lb/>
左氏夢陽<lb/>
朱氏孟章改適<lb/>
曰海處士公女適任昌<lb/>
曰喜處士公第二女適黄景<lb/>
曰智軍漢公女適張某<lb/>
曰香吏隠公女適曹經<lb/>
曰真吏隠公第二女適王璽<lb/>
<pb n="KR4e0150_WYG_038-20a"/>
曰三姐吏隠公第二女生成化六年七月十五日卒成<lb/>
化二十三年正月十五日年十八嵗𦵏於開封府東門<lb/>
東門者宋門也<lb/>
　　　譜序<lb/>
　　李夢陽曰夫君子述事必有所由從於是作例義<lb/>
　　第一譜以明世于是作世系第二夫永短行窮異<lb/>
　　數於是列名諱生死之紀作家傳第三然死者要<lb/>
　　用其本末於是作大傳第四予觀記有外戚焉家<lb/>
<pb n="KR4e0150_WYG_038-20b"/>
　　國一道於是作外傳第五然必列序本㫖於是作<lb/>
　　譜序第六<lb/>
按氏族李氏肇自帝顓頊顓頊有曾孫曰咎繇為理官<lb/>
因姓理氏咎繇裔孫有曰理利貞者逃難伊侯之墟食<lb/>
木子於是更姓李氏其後枝葉布散徧中國至周則有<lb/>
藏室吏曰李伯陽或曰伯陽母居李樹下生伯陽伯陽<lb/>
生而能言指李樹曰此為我姓故姓李名耳此其言不<lb/>
足據至漢則有隴西趙城之李最顯著諸李莫敢稱並<lb/>
<pb n="KR4e0150_WYG_038-21a"/>
隴西之後生唐髙祖是後枝葉愈繁布徧天下然無專<lb/>
著姓如隴西趙城者廼後不知何自有貞義公貞義公<lb/>
有曾孫曰夢陽<lb/>
李夢陽讀詩至伐木行葦諸詩未嘗不廢書而流涕也<lb/>
曰厚哉先王之於人也夫建利以定義品制行矣九族<lb/>
有章五服經矣踈踈而親親冠履既著等威異矣于是<lb/>
乎有燕享之禮㑹聚之節有周恤慶唁之文是故易曰<lb/>
天與火同人君子以類族辨物由此觀之同異著矣嗟<lb/>
<pb n="KR4e0150_WYG_038-21b"/>
乎非先王孰能為此哉今世俗廢此不講人私其所幸<lb/>
好心志乖僻無據忌忮滋起其極也至父子不相容婦<lb/>
姑反脣而相稽甚者乃兄弟以兵相屠擊矣當是之時<lb/>
人心如豺虎據食則露齗相狠惡有思其類者乎故曰<lb/>
専利者無親亡義罔上則民不附信哉是言也漢唐而<lb/>
下縉紳學士有意於合族者不尠然要之出於躬親為<lb/>
當故萬石君木訥人也不言而躬行故其教不嚴而治<lb/>
不肅而成此豈聲音笑貌者耶今人多務名好侈大家<lb/>
<pb n="KR4e0150_WYG_038-22a"/>
世無慘痛惻怛之實及若郭崇韜拜他人墓為祖即使<lb/>
有合族之志體先王燕享之文制為飲食㑹聚使其相<lb/>
周䘏慶唁其子孫能盡遵不邪且崇韜以為王侯將相<lb/>
果有種乎予為是懼今譜傳苐采其事實欲子孫知先<lb/>
世起家之難使知孝敬之本艱貞振厲之操與勤儉之<lb/>
原然李廣至徳厚得士大夫心此與萬石君何殊及孫<lb/>
陵降匈奴自是李氏名敗而隴西之士遂恥居門下此<lb/>
豈垂統者之過哉鄙人之言曰何論根株幹大則枝斜<lb/>
<pb n="KR4e0150_WYG_038-22b"/>
斯言雖小亦可以喻大故一命之士而布衣之徒能潤<lb/>
色名行設禮義法約統治其族人此亦豪傑特立之行<lb/>
非茍而已也傳曰茍非其人道不虛行吾子孫竟安如<lb/>
哉然世俗恒憂其子孫不富貴余甚悲焉今髙車駟馬<lb/>
功名著于春秋積金邱土者豈少也然至于其族屬則<lb/>
疏矣故有千金飾裘馬而族人則衣懸鶉出本於晜弟<lb/>
算無遺銖已及聚朋輩則宴游日歌舞故見尊官豪賔<lb/>
足怗怗如有縁至見族長輩或不下車也其悖禮可勝<lb/>
<pb n="KR4e0150_WYG_038-23a"/>
道哉孔子曰其身不正雖令不行斯其人使處父子婦<lb/>
姑兄弟必皆不能至道此廢古之大患也正徳二年嵗<lb/>
在丁卯冬十一月序<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0150_WYG_038-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　空同集巻三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻五十四</head>
    <p>
<pb n="KR4e0150_WYG_054-1a"/>
欽定四庫全書<lb/>
　空同集巻五十四　　　　明　李夢陽　撰<lb/>
　　序<lb/>
　　　贈李九江序<lb/>
李君為九江府三年而郡大治居無何懇乞致其仕歸<lb/>
乃進君江西右㕘政歸自君治九江稔猾者逡逡無敢<lb/>
萌也曰官無如今守亷又明非公者縮無敢君干也豪<lb/>
强仆於其嚴良者恃以安也上令設非其令違民好君<lb/>
<pb n="KR4e0150_WYG_054-1b"/>
執而不行譲言至君徃面爭然理勝爭卒無撓者令者<lb/>
或强之也君則毅然曰官可去决不可阿竟不行於是<lb/>
九江愬者不上之也他非令不至于民民亦不知有他<lb/>
令非於是士專其業工賈坐肆盜背其境農嬉南畝此<lb/>
楨民之效也楨則不擾不擾則民附民附君乃君懇歸<lb/>
也又放君歸於是民始疑民泣涕咎君曰夫自走省人<lb/>
事迄今頒白葢目覩十易守矣號稱治者非必君亷也<lb/>
亷摧則公銷公銷則明夷明夷則威弗立威弗立則豪<lb/>
<pb n="KR4e0150_WYG_054-2a"/>
强不仆也豪强不仆則良者揺六者殊途而相須誠如<lb/>
是有能爭非其令者乎即爭能竟弗之行歟非令至則<lb/>
民擾擾則四等各失其業民即夫其業不治走目覩守<lb/>
未有不稱治吏遷也君胡不少奈而歸士觧之曰嗟蠢<lb/>
哉民獨立者危方上者災故非令不至於下而傲譽必<lb/>
騰於上楚諺有之曰剪稊長榖言恩怨異情也故良者<lb/>
暴之䦰也威者猾之讐也太明則闇忌秉公則私惡抱<lb/>
亷則汚讒何則物以反仇也君烏得不歸也或曰夫堯<lb/>
<pb n="KR4e0150_WYG_054-2b"/>
舜在上巢父洗耳張摯二疏之倫談者尚焉故聖王必<lb/>
有不可致之賢而君子必有不可縻之節而後淳風可<lb/>
行也聞之羅公曰世號稱名流善文章説道術深藏闇<lb/>
穆乃其心特飬望市高以取崇位博鉅資媒富貴耳於<lb/>
中非實有也一遇事變小則奉首䑕竄大則有不可言<lb/>
者矣茲其言雖激然要亦有徴焉今李君歸陟之以華<lb/>
階褒之以渥辭安知上之意不為礪頑風懦舉而使履<lb/>
道知㡬者勸哉<lb/>
<pb n="KR4e0150_WYG_054-3a"/>
　　　贈何君遷太僕少卿序<lb/>
何君以河南左㕘政而遷太僕寺少卿人曰髙其地厥<lb/>
階縮重入乎或曰脱繁哉予曰㧞才也以嘗厯試然亦<lb/>
漸耳既入必重庸君徃予謁天官公㑹公自西來謂予<lb/>
曰頃觀子元清理西北馬有巨才云夫子元才誠巨使<lb/>
握大藩柄敷化而𢎞載民汔康乎夫馬之政一焉耳拘<lb/>
而簡以君遷不優馬後民哉斯非諳夫馬者也馬之登<lb/>
耗國之舒蹙係之矣是故丘甸嵗取圉事嚴矣數馬以<lb/>
<pb n="KR4e0150_WYG_054-3b"/>
對窶富占矣騋牝強衞斯臧興魯阡陌成羣漢以張矣<lb/>
是以兵戎之事顒碩佶閑詠者侈焉比足同色國者弗<lb/>
之捐也然古之人思寓馬必民也至有復其三卒免二<lb/>
丁者備矣而猶責之官何也政非人不行也故有張萬<lb/>
嵗為太僕而後天下以一縑易一馬今監苑無陳堯叟<lb/>
勒石之功茶馬非李杞蜀市之嚴而編戸馬有文彥博<lb/>
難耕靡息之憂卒有急則太僕毎發帑金市之民今之<lb/>
民非嘗復而免者也遇市則昻其直直昻州縣官必區<lb/>
<pb n="KR4e0150_WYG_054-4a"/>
畫副之矣副之而有不朘民者乎於是馬蔽而民亦大<lb/>
擾故謂馬之政一拘而簡謂君之遷優馬而後民者非<lb/>
諳馬者也辨者曰何君前清理西北馬嘗糾勢官私田<lb/>
湖益馬嵗入約數千金行期年矣然卒弗行也於時君<lb/>
復有馬政之章畧曰私茶不絶勢鹽不革馬卒不登亦<lb/>
未聞措之行今即遷茲官能使馬遽足而民靡擾乎夫<lb/>
道以志行官以誠守時非逆度知之而弗白非仁當行<lb/>
而畏縮非勇相㡬審力智斯立矣以君才誠重庸君夫<lb/>
<pb n="KR4e0150_WYG_054-4b"/>
奚徃不可矣而但馬政哉君寮方岳諸公以君行也思<lb/>
有贈於君而屬予為之言予非度時誠守行志者也而<lb/>
從之言以鮑子知我也<lb/>
　　　送按察使房公序<lb/>
今孰不曰軒冕倘來物耳夫凌風排雲鼓翼於九天之<lb/>
衢以赴功名之㑹斯豈非吾所深願至欲哉然而時有<lb/>
遇不遇故冨貴者趙孟我者也得之非我加失之非我<lb/>
損何也以在外也及既失之也則又率面目無彩澤戀<lb/>
<pb n="KR4e0150_WYG_054-5a"/>
惜懊悔中怩怩弗休斯非所謂言是而心違者歟大抵<lb/>
脫屣名利有三難奮激不顧一牽於妻子二以官為家<lb/>
三今欲一旦超乎三者視其官如塞翁之馬孟敏之甑<lb/>
先㡬勇止内無絓罥色不黯如窮約靡悔斯其人亦罕<lb/>
矣故曰笑碎美璧動情破缶而况功名富貴之際哉故<lb/>
官為家也官失而無家必曰悔不守井泉之俸牽於妻<lb/>
子妻子必聒之曰榮途百足奮激不顧者失其官鄉里<lb/>
人或侮之或其邦大夫過之不式時節不問遺必曰吾<lb/>
<pb n="KR4e0150_WYG_054-5b"/>
謀再起以泄不平若是者其去也豈誠由諸心者哉任<lb/>
邱房公為河南按察使守一比法久而安矣無何上書<lb/>
乞致其事歸天子乃許進公太僕寺卿歸公為此内而<lb/>
弗謀妻子外而弗詢友僚書上而京師朋舊咸罔聞也<lb/>
命下也人疑而警詰公曰歸有家乎公曰薄田足以耕<lb/>
敝廬足以栖家人安乎公曰安曰他日鄉里人侮公邦<lb/>
大夫過公不式不時節問遺公曰侮予何殆慢予何辱<lb/>
不去二者難必矣公拜命暨還儀度徐暢若有所負而<lb/>
<pb n="KR4e0150_WYG_054-6a"/>
釋焉豁焉若有需而獲也聞惜其去公欿弗自勝譽其<lb/>
高然若靡能焉若公者不謂超乎三者之等而其去真<lb/>
由諸心哉夫人性雖同而品則殊著易識而㣲難察自<lb/>
是有向欲去而怵於侮且慢止也必曰茲非若不去而<lb/>
殆且辱也有向欲去而牽於妻子也必曰吾效房公不<lb/>
謀諸妻子有向欲去而慮夫無家也必曰薄田敝廬易<lb/>
辦也若是者非公啓之而誰也故君子謂公之歸有厲<lb/>
頑劘貪之功不誣矣公以進士厯郎中知府副使㕘政<lb/>
<pb n="KR4e0150_WYG_054-6b"/>
諸官至今職唐相國琯其先也而居任邱實自闗内徙<lb/>
因是於予有鄉國之雅而省司諸公乃復屬予曰房公<lb/>
之去人士惜之然亦高之焉子盍贈之以文於是乎文<lb/>
　　　送陳公赴貴州序<lb/>
陳公之貴州左布政使也爰自河南右使徃焉徃之日<lb/>
河南左使臧公偕左右㕘僚餞之郊有舉觴勞陳公者<lb/>
再拜而言曰嗟遐哉夫貴州者古鬼國之域而西南之<lb/>
荒裔也不謂萬里哉陳公觴而酢之而再拜對曰竊聞<lb/>
<pb n="KR4e0150_WYG_054-7a"/>
之王事無近有知道路之事者曰遐何難焉夫洞庭五<lb/>
溪天下之險也林箐岒岏劍峰指攅下視無地仰之無<lb/>
天苦霧蒸焉水則波濤靡際微風濞湧是險之至者也<lb/>
又草露蟲蛇之虞不可不戒陳公曰王生遇九折之坂<lb/>
叱御徑度狄相登羊腸之谷望雲徒悲故君子不以夷<lb/>
險異懐人臣不以非美殊志某也前嘗厯匡廬泛彭蠡<lb/>
北渉并代揚鏕鴈門之衢飛葢白登之墟者屢矣然嘗<lb/>
浮洞庭踐五溪徧沅辰之巉極偏鎭之區䝉䝉<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>
                    <graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>犬<lb/>
<pb n="KR4e0150_WYG_054-7b"/>
牙相入者固貴之北隅也乃後復踰大庾登五羊返于<lb/>
江于淮于河以至于河南某者未始困于險也而險亦<lb/>
莫吾困問者瞿然而變色曰嗟壯哉且子何以治夷陳<lb/>
公曰竊聞之雨露不擇地君子不擇人故鳥獸悦惠豚<lb/>
魚及孚忠信篤敬蠻貊焉行夫自貴之開邦也列帝敷<lb/>
膏于上諸吏宣承于下官御惟備巨小相屬立酋世長<lb/>
因其勢輕徭薄賦飬其力左輸右轉贍乎用甲胄以威<lb/>
庠序以教録俊登杰細繫大縻是夷而華者也某何敢<lb/>
<pb n="KR4e0150_WYG_054-8a"/>
以夷治也臧公曰吾與子異域而均責夫封疆之官其<lb/>
責有五訓養先焉一以持之守之以寛詳出允納宣明<lb/>
剔幽其庶㡬乎陳公再拜而受曰㫖哉敢不敬承佩君<lb/>
子之訓於是李子聞之曰諸君可謂善祖行矣一餞而<lb/>
三物備或問何也曰送而恤遐而險焉虞仁也仕不避<lb/>
難重險不懼忠也别靡忘規陳責必五義也仁以樹忠<lb/>
義以行之益之以貞何事不濟是一餞而三物備者也<lb/>
諸君可謂善祖行矣<lb/>
<pb n="KR4e0150_WYG_054-8b"/>
　　　送右副都御史孫公序<lb/>
孫公為都御史赴江西也以李子嘗官其地問厥宜李<lb/>
子曰僕鄙人也宜何知焉夫不自政而謀人政者妄也<lb/>
不自陳而言勇則其言無稽敢辭翌日李子與客論天<lb/>
下之政而及江之西客曰孫公撫斯邦也境内獄省乎<lb/>
葢其人嘗為刑吏矣以平名又録囚斯也然斯邦也賦<lb/>
其允乎豪必自今摧矣自孫之為㕘政為按察為右使<lb/>
所政知之也李子曰竊聞之天下一政因地異施故政<lb/>
<pb n="KR4e0150_WYG_054-9a"/>
以位殊位由體立立體顯用藏諸其能是以米價之問<lb/>
智者瞋目牛喘下詢君子與焉故比條原情執而罔狥<lb/>
積孚而宛成者刑吏之事也懐矜剖疑義以斷例破堅<lb/>
伐幽録囚者之志也公符宣委亟恤緩徴㕘政之義也<lb/>
持明懸平靡屈靡撓重輕付之吏嚴民畏按察之經也<lb/>
協寅敷誠可否惟貞右使之程也糾邪敭端屹然岳安<lb/>
百度貞焉都御史之賢也巍威履仁鎭危立利任怨而<lb/>
輕去挈綱而疎目踣猾而矜拙廵撫者職也昔予官江<lb/>
<pb n="KR4e0150_WYG_054-9b"/>
之西見右使者弗程也按察之弗經也㕘者非其義行<lb/>
也私計曰撫臣必糾之然弗之糾也乃程也經也其義<lb/>
行也私計曰兹必敭之矣然卒敭之敭事巨曰三司如<lb/>
何咎也曰咎在攸司威武臨也若罔知聞也斯非鎭危<lb/>
立利任怨而輕去之道也及覘其日為則簿焉書焉瑣<lb/>
焉屑焉矣耳故刑貴親太親則煩賦貴親太親則勞兵<lb/>
貴親太親則劇心煩身勞益之以劇則威不巍自用遺<lb/>
人則仁不廣仁不廣則拙不容威不巍則猾不伏此所<lb/>
<pb n="KR4e0150_WYG_054-10a"/>
謂下行諸司務目而抛綱者也古之大臣不由也客曰<lb/>
某聞之君子異位而同功殊體而均效言有本也詩云<lb/>
維其有之是以似之故曰我戰則克祭則受福言無徃<lb/>
不可也孫公之撫江西也予謂其獄省而賦允也非欲<lb/>
其太親之也自程而後程人之程自經而後經人之經<lb/>
也經以立程程以擴義義以定志志以幹事則何豪不<lb/>
之摧矣豪不奪則民志一民志一則重犯法重犯法則獄省獄<lb/>
省則賦可允賦允則盜賊不作盜賊不作則兵戢而無用<lb/>
<pb n="KR4e0150_WYG_054-10b"/>
此大臣之業而廵撫之良也故曰同功而均效者此也<lb/>
越二日左使臧公偕諸寮來謂李子曰孫於君同年進<lb/>
者也同郎屬而嘗又共巷居其行也能無言哉於是李<lb/>
子以客問答語告臧子而臧子乃遂以李子之言告孫<lb/>
子孫子曰夫敷其義而弗指其事而顧宏厥辭李殆以<lb/>
言諱乎雖然非妄言者也厥言有稽矣<lb/>
　　　送右副都御史臧公序<lb/>
大臣之出而鎭也必在畿甸之外記曰天子使其大夫<lb/>
<pb n="KR4e0150_WYG_054-11a"/>
為三監監於方伯之國是也方伯之國去天子逺故不<lb/>
可不有出而鎭之之臣出而鎭之不可不假激揚繩糾<lb/>
之權故又不可不名之監故監者主控遐固外顯寧而<lb/>
奠危者也今眞保諸府猶古三輔之地所謂王之畿也<lb/>
乃奚取諸監而使之鎭也此救時而順勢之道也政要<lb/>
曰靡一一之又曰持衡之勢重則昻夫建本者未有不<lb/>
崇乎培者也今使之鎭而取諸監者非欲畿内地昻且<lb/>
崇哉直𨽻之府不相一非方伯國埒也勢不得更無監<lb/>
<pb n="KR4e0150_WYG_054-11b"/>
故置監者又以一之耳此所謂順之也順勢以置監而<lb/>
監非方伯國埒之地則其體孤懸畿内近天子則美醜<lb/>
易逹一分以崇本重邇以昻化非假之嵗月不效故監<lb/>
直𨽻府視他方難也是以天子不易視監而監亦不敢<lb/>
視己易此臧公監他方請屢抑而獨監兹獲歟昔高皇<lb/>
帝置監也専任御史廵未始煩大夫也至今議者毎私<lb/>
謂廵撫之官非祖制斯見弊而不見時者也彼徒以彼<lb/>
非便宜材也利已靡任怨日倀倀冀轉擢遂以為不必<lb/>
<pb n="KR4e0150_WYG_054-12a"/>
煩而不知按者守恒者也撫者濟通者也恒者一於法<lb/>
通者兼乎化且今之撫者誠如召之陜以東異之闗以<lb/>
西也亦何寧不之顯危不之奠而矧遐與外之足憂也<lb/>
夫眞保諸府古河朔之域而武悍之國也西臨阨塞三<lb/>
闗據焉已巳之變賊嘗抗刃飛狐而飲酩倒馬矣日者<lb/>
流賊之起也夷恒山之堞而焚易水之臺者㡬矣是其<lb/>
地内而外邇而遐者也與古之畿例異而事兼夫以昻<lb/>
化重邇崇本一分為已任而益之以内外邇遐之兼此<lb/>
<pb n="KR4e0150_WYG_054-12b"/>
臧公監他方請屢抑而獨監茲獲歟古人有言曰圗治<lb/>
於難言不可不慎也今以臧公才望此官此地然常自<lb/>
曰天子不易視此官此地某亦何敢此官此地易行也<lb/>
可以側耳風政矣先是孫公以右使為此官江西臧實<lb/>
偕羣寮屬予文乃予今不得不文於臧者其義猶孫也<lb/>
　　　送童公赴京尹序<lb/>
童公之為順天府尹也以河南左布政使府於省體亞<lb/>
尹視使品殿然非名使罔尹擢非大名使即尹罔北也<lb/>
<pb n="KR4e0150_WYG_054-13a"/>
斯非内重外輕義邪童公之為左使也㡬三易年矣擬<lb/>
擢公都御史暨卿者屢矣乃竟擢公尹又北也非以公<lb/>
名使又大者邪天下之勢地近則難制荷重則難力體<lb/>
雜則職易撓順天者古京兆之地而尹猶古之尹也輦<lb/>
轂之下棼糾盤錯動干貴豪暮謀于幕朝諠于朝所謂<lb/>
河南帝城當近臣斯謂近而難制民之受病譬如木蠧<lb/>
朽自内始勞者欲息瘵者欲瘳禁邪袪害一趨同俗邦<lb/>
畿既熈四方是承厥機惟尹尹之輕重畿甸以之斯謂<lb/>
<pb n="KR4e0150_WYG_054-13b"/>
難力夫尹卿相之次也簿書期㑹猶云有司故其體差<lb/>
異史云前有趙張後有三王專而治者也今之尹若是<lb/>
乎斯謂難職處三難之地誠非大名使不可而以任公<lb/>
則公之素不推可知矣予嘗竊論天下之政惠流威立<lb/>
信執義斷非通弗濟有容乃大故體心悉情布慈敷温<lb/>
敲朴靡施此可言恵而不可謂之威端嚴亷厲望之肅<lb/>
如邇慄遐懼此可言威而不可謂之信令行禁止畫一<lb/>
靡移此可言信而不可謂之義破幽剖疑不吐不茹茍<lb/>
<pb n="KR4e0150_WYG_054-14a"/>
有弗合死生以之此可言義而不可謂之通曲成委就<lb/>
從之弗失己違之弗敢怒此可言通而不可謂之容法<lb/>
坤之藏準師之畜含垢掩疾不動聲色綱舉目清有斯<lb/>
六善而後三難可行也何也尹也者卿相之次也故其<lb/>
器常患不洪然猶有司也故其才常患不通而又益之<lb/>
以義信兼之以威惠此天下之良也童公有焉尹不足<lb/>
為矣公犍為人也以進士厯都給事中叅政左右布政<lb/>
使擢今官云公之擢今官也三司諸大夫飲餞于公分<lb/>
<pb n="KR4e0150_WYG_054-14b"/>
燕于私備矣已而相謂曰伯叔倡和載之詩回路相贈<lb/>
述之禮言昆弟友朋非言莫申也夫寮也者義猶昆弟<lb/>
分則友朋者也於是相率徴言於李子李子曰夫童公<lb/>
者予知之素矣是卿相之器也有六善焉尹無難為者<lb/>
矣<lb/>
　　　送陳公序<lb/>
陳公以河南按察使而陞山東右布政使捐訊鞫典敷<lb/>
布逺刑獄就錢榖去糾擿司科催前以法今以教法主<lb/>
<pb n="KR4e0150_WYG_054-15a"/>
義教主仁是陞也階崇而職異矣於是有問李子者曰<lb/>
君子有遺慮智者無兼能陳公固才臬將復才藩乎李<lb/>
子曰考來於徃察隠於彰故徃者來之證也跡者心之<lb/>
應也陳公嘗為令矣才令也為御史矣才御史嘗按察<lb/>
副矣才按察副而又使矣而又才使則今不才藩乎竊<lb/>
聞之君子異位而同體異體而同功異功而同心故藩<lb/>
臬臺邑者位也卑崇相承寛嚴以之者體也仁宣義决<lb/>
視履熙載者功也然發之才而由之心故迹者心之應<lb/>
<pb n="KR4e0150_WYG_054-15b"/>
也夫牛羊之於人末也昔者奚飯牛式牧羊也移之官<lb/>
奚以秦覇式為令才斯何也通也通斯同同斯功矣是<lb/>
故邑可也臺可也臬可也藩可也如孔子委吏可也乘<lb/>
田可也中都宰可也魯司冦可也斯所謂證諸徃者也<lb/>
不然必自計曰吾奚藩奚臬奚臺奚邑官至而後習斯<lb/>
學飬子而嫁者也故同者由之心者也異者即乎事者<lb/>
也功者證乎跡者也體者存乎位者也通者貫乎一者<lb/>
也問者曰若是則陳公進而卿不為名卿乎李子曰名<lb/>
<pb n="KR4e0150_WYG_054-16a"/>
卿哉曰名相乎曰有本矣<lb/>
　　　何公陞南京工部右侍郎序<lb/>
何公以都御史廵撫我土再厯年乃有今命葢出臺而<lb/>
就曹輟綱維而佐水土者也以階則六佐為崇以官則<lb/>
司空古列之三公以職則今散而前要以地則北重而<lb/>
南輕矣是時何公年將耆尚未子㑹又喪其夫人乃公<lb/>
懇疏乞歸或問李子何公歸允乎李子曰弗允曰奚知<lb/>
其弗允也曰以公之徳之功知之竊聞之為而靡撓之<lb/>
<pb n="KR4e0150_WYG_054-16b"/>
謂執同而罔隨之謂介小而容之之謂恕存而念之之<lb/>
謂厚諾而終之之謂忠先而鑒之之謂逺優而俟之之<lb/>
謂大斯七者古所謂徳之經而政之所由行也是故是<lb/>
人也治朝之所必庸是以在下則陞在上則旌在野求<lb/>
之在位明之夫何公者徳而位乎上者也方將明之歸<lb/>
何可得矣在乾之九五飛龍在天利見大人今皇帝繼<lb/>
統也乃夙夜思徳焉庸而慮之曰為矣撓乎同矣隨乎<lb/>
小或罔容容者厚乎厚者忠乎忠而逺乎逺而大乎既<lb/>
<pb n="KR4e0150_WYG_054-17a"/>
見之而庸之矣八坐充矣乃又慮南有位焉若曰不仍<lb/>
虛乎若是則何公者即懇疏乞歸無允之矣或又問功<lb/>
者何也李子曰竊聞之政外無功故執則法立介則類<lb/>
分恕則愛擴厚則惇積忠則衆附逺則器洪大則量冨<lb/>
量冨則大事斷器洪則承荷堅衆附則易使惇積則易<lb/>
親愛擴則恵澤流類分則善惡别法立則紀綱修以是<lb/>
臨民無徃而非政以是為政無徃而非功矣故曰政外<lb/>
無功曰日者齊冦犯我東鄙也飛箭滿眼炎燄晝赤淮<lb/>
<pb n="KR4e0150_WYG_054-17b"/>
泗河洛之間詾詾如焚而公乃仗鉞即戎指揮而平之<lb/>
斯所謂折衝尊俎者也及其明之也乃水土焉寄何也<lb/>
李子曰君子之政始諸身以加諸民曷為弗成曷用弗<lb/>
功詩云右之右之無不冝之是也何公嘗為縣矣而縣<lb/>
焉成嘗監察矣監察有聲為郡為臬為藩矣以郡以臬<lb/>
以藩名斯足以觀政矣何也徳為之也故忠其衷也厚<lb/>
其徴也恕其行也執其操也介其節也逺其期也大其<lb/>
<graphic n="KR1169" url="https://raw.githubusercontent.com/kanripo/KR-Gaiji/master/images/KR1169.png" mimeType="image/png"/>也斯古所謂徳之經而公之政所由行者也是故重<lb/>
<pb n="KR4e0150_WYG_054-18a"/>
輕之者時俗之論也南北之者急要之心也明天子固<lb/>
且詔公入矣公行之日三司羣公餞之郊公曰幸問言<lb/>
於李子於是羣公乃造問李子而有斯序<lb/>
　　　贈翟大夫序<lb/>
翟大夫者河南按察司副使翟子也翟子為給事中也<lb/>
劾章怒樞要坐是出補僉事僉事雖大夫然銀青而諫<lb/>
垣出是官也時眼恒卑之於是人咸謂翟子危或教之<lb/>
曲觧乃翟子則顧毅然曰得不得命知不知人非其道<lb/>
<pb n="KR4e0150_WYG_054-18b"/>
以求之君子不為也况求之未必得哉居無何樞要者<lb/>
去於是翟子進副使階中順易銀以金換青為緋褐葢<lb/>
驄馬英英赫赫奕如而巍如於是人則又咸為翟子賀<lb/>
乃翟子顧又欿然弗之居也曰夫君子之諍也非以㨗<lb/>
徑也其進也非恃幸也是故居盡吾職焉已毁譽何知<lb/>
吾量吾力焉已進止聴之故法者不任情以出入君子<lb/>
不低昻以狥時是故翟子蒞我邦也吏嚴而民降罪之<lb/>
靡寃訟者寡怨行之三年令問彰顯夫是則翟大夫之<lb/>
<pb n="KR4e0150_WYG_054-19a"/>
行焉已或問翟大夫何以賢也李子曰人也殆有眞貴<lb/>
者也夫有眞貴者必有至質有至質者必有浩氣故氣<lb/>
者稟也質者成也貴者徴也今夫松栢固世之謂才也<lb/>
然斧之則析撓之則折火之則灰水土則朽乃若金玉<lb/>
之為物也從革罔渝瑟温而栗煉之愈赤寧碎靡蝕斯<lb/>
何也其質至也是故天下之言貴者未始不之歸也故<lb/>
詩曰金玉其相傳曰金聲而玉振之夫文孔者古之大<lb/>
聖人也而賛之者必曰金玉金玉固知二物者天下之<lb/>
<pb n="KR4e0150_WYG_054-19b"/>
貴也夫翟子者誦法孔子者也又恒自曰文王我師以<lb/>
是觀之殆有眞貴矣人也其質至也其氣浩矣夫是則<lb/>
翟大夫之行焉己大夫某名某字號青石子昌邑人也<lb/>
其為副使也則嘉靖二年夏也<lb/>
　<lb/>
　<lb/>
　<lb/>
　空同集巻五十四<lb/>
</p>
<p>
</p>
  </div>
</body>
</text>
</TEI>
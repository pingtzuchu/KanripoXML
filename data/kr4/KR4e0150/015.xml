<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻十五</head>
    <p>
<pb n="KR4e0150_WYG_015-1a"/>
欽定四庫全書<lb/>
　空同集巻十五　　　　　明　李夢陽　撰<lb/>
　　五言古<lb/>
　　　祫祭頌述<lb/>
　　𢎞治十八年歲除日作是時武宗初卽位<lb/>
嗚呼大聖人肇迹或漁樵蒼龍戢其角志固無丹霄德<lb/>
祖始側㣲濬葉開皇朝禮葢視后稷面南統羣昭大哉<lb/>
九廟義親盡敢不祧再遷及皇熈世室閟以寥祫辰復<lb/>
<pb n="KR4e0150_WYG_015-1b"/>
來集鳯皇鳴簫韶惟皇率百辟孔祀自今朝白日照寳<lb/>
旂御氣如絳綃將將磬筦鳴颯颯靈旗飄恍惚帝醉飽<lb/>
諸王亦飄颻下有開國勲偃蹇羅金貂愚臣叨對越精<lb/>
魄為之揺鼓鐘送羣公玉户風蕭蕭唐侯昔踐位十八<lb/>
號神堯皇實秉敦黙龍性無逍遥道合天人際志與神<lb/>
明超降祉倘冥漠四海無征徭<lb/>
　　　清廟篇<lb/>
巖廊肅文欽芳區恣幽騁寛糾豈異性拘曠本殊境嶔<lb/>
<pb n="KR4e0150_WYG_015-2a"/>
岑路寝東森疎嘉樹靜珍叢媚朱夏秀幹揚修景曵裾<lb/>
羣彦集拄笏萬慮屏仰望南城苑飛除帶崇嶺<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>峞白<lb/>
玉閣要眇黃金井季主飾觀眺哲王擯遊幸自非淵聖<lb/>
姿誰保天歩永<lb/>
　　　丙寅元日朝退有作<lb/>
赫赫大明朝皇皇啓八葉諒闇在冲齡憂勤纘洪業眞<lb/>
人改革殊屢覩禎祥協春王肇元載萬國咸臣妾端冕<lb/>
御兹辰縹緲仙雲接神飇翊紫葢翔龍舞浩劫哲后畏<lb/>
<pb n="KR4e0150_WYG_015-2b"/>
天威惕若春氷渉古編昭日星有躅尚可躡大哉五始<lb/>
義允矣三陽浹<lb/>
　　　從軍<lb/>
主客互勝負邊塞無休兵壯丁戰盡死次選中男<lb/>
行白日隱磧戍塵沙慘不驚交加白骨堆年年青<lb/>
草生月黒夜鬼哭鐡馬聲錚錚開疆憗未已召募<lb/>
何多名蕭蕭千里煙狼虎莾縱横哀哉良家子行<lb/>
者常吞聲<lb/>
<pb n="KR4e0150_WYG_015-3a"/>
　　　其二<lb/>
從軍日已逺備兹途路艱驅車太行道北度鴈門關天<lb/>
寒雨雪凍指墮曽氷間登高望虜境白沙浩漫漫單于<lb/>
數百騎飃䬃獵西山彀我烏玉弓赫然熱肺肝安得奮<lb/>
長劒一繫名王還<lb/>
　　　其三<lb/>
别家亦云久昨得家中書書中何所云父母與妻孥昔<lb/>
來栁依依素雪今載塗豈不念還歸天子擊匃奴登山<lb/>
<pb n="KR4e0150_WYG_015-3b"/>
眺故鄉存沒兩嗚呼丈夫死國讐安能戀里閭生當取<lb/>
封侯怨别秪區區<lb/>
　　　其四<lb/>
久處行伍間漸知苦樂情能蟠丈八鎗徒御不我輕府<lb/>
帖昨夜下燒荒有我名秣馬待天曙肅肅寒霜零左鞬<lb/>
挿雕羽雄劒躍且鳴日高渡黃河東過受降城所羡在<lb/>
滅胡富貴何足榮<lb/>
　　　屯田<lb/>
<pb n="KR4e0150_WYG_015-4a"/>
葉落歸故根孤雲有時還凶年閭里盡誰門今幸全全<lb/>
者自何歸皮膚半不完百租叢其身欲訴誰見憐吾家<lb/>
十八軍獨我猶從戰昨當戰交河左髀貫雙箭本不識<lb/>
犁鋤况復千畆租三訴吏不語鎻頸投囹圄<lb/>
　　　其二<lb/>
日落蒼天昏奔馳吏下屯揚言科打使論丁不論門老<lb/>
軍出聽夘老婦吞聲言邊城寡機杼耕種育兒孫誅求<lb/>
餘粒盡竭力豢孤豚昨當統管來宰剥充盤飱言旣復<lb/>
<pb n="KR4e0150_WYG_015-4b"/>
長號吏去收他村<lb/>
　　　塞上雜詩<lb/>
邊烽日夜至飛符來會兵羊牛入高砦雞犬皆震驚壮<lb/>
士按劎起鞍馬若流星鎗急萬人靡笑上受降城生繫<lb/>
五單于歸來獻天庭<lb/>
　　　其二<lb/>
胡兒追野馬迸蹄若驚鴻一馬帶雙箭墮我邊壕中敢<lb/>
望不敢近躊躇各按弓抽身復北去天寒沙磧風<lb/>
<pb n="KR4e0150_WYG_015-5a"/>
　　　功徳寺<lb/>
宣宗昔行幸遊戲玉泉傍立宇表嶻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>開池荷芰<lb/>
香波樓遞蹙沓風松奏笙簧百靈具來朝落日錦<lb/>
帆張萬乗雷霆動千巖滅流光綺繡錯展轉翠旗<lb/>
沓低昂法眷撞鐘鼓宫女拭御牀笙鏞沸兩序星<lb/>
斗宿巖廊至尊奉太后國事付三楊六軍各宴眠<lb/>
百官守舊章廵非瑶水逺跡豈玉臺荒嗚呼百年<lb/>
來回首一慨傷鳯騰赤霄暮龍歸竟茫茫山風撼網<lb/>
<pb n="KR4e0150_WYG_015-5b"/>
戸紫殿生夜霜退朝值沐休我行暫翺翔娟娟登岸<lb/>
林慘慘度石梁廢道哀湍寫松柏間成行啓鑰肅覽<lb/>
歴過位増悲凉積久灑掃缺乳鴿鳴膳堂舊時琉璃<lb/>
井倒樹如人長神已佐上帝教猶託空王鈴磬颯鳴<lb/>
戛晨昏禮相將盤遊非聖理操縱在先皇至今朝廷<lb/>
上不改舊紀綱<lb/>
　　　翠華巖<lb/>
洞劖耶律詞其名翠華巖俯視聳觀閣仰面攢松杉厥<lb/>
<pb n="KR4e0150_WYG_015-6a"/>
維何王代鬼斧開嶄碞精氣久削薄烟嵐鬱相攙屢憇<lb/>
驗足薾獨徃悲情凢入蘿畏石墜轉嶠驚日銜飄飄萬<lb/>
里風吹我秋衣衫放迹慕康樂入道懷賀監載思武陵<lb/>
避愈悵桃花嵒去徃亦由人極目江上帆<lb/>
　　　望湖亭<lb/>
來登望湖亭始盡覽歴妙布席倚嵒嵌波望領佳要山<lb/>
花落天鏡鉤簾巨魚躍岩潭逓隱見圓浪浴奔峭屼嵂<lb/>
百萬閣日落展光耀羈縳阻延放臨淵羡孤釣霜寒葭<lb/>
<pb n="KR4e0150_WYG_015-6b"/>
菼白沙晩鴰鶬呌吾非阮生倫於此亦長嘯<lb/>
　　　吕公洞<lb/>
厓根豁一門怪石相撑拄谽谺自吞呷白晝亦風雨隂<lb/>
處汎清泉積苔䕃鍾乳往聞茅山勝夙慕華陽主路遐<lb/>
限孤往倐歴十寒暑經亘騁心目小憇偕道侣兹洞雖<lb/>
人境固足託茅宇惕然忽内咎我何戀簮組<lb/>
　　　香山寺<lb/>
萬山突而止兩崖南北抱鑿翠置殿榭級石上穹昊高<lb/>
<pb n="KR4e0150_WYG_015-7a"/>
卑各稱妙曲盡結構巧有泉如線縷盤轉出松杪嗜竒<lb/>
忘登頓縁危肆探討險絶逼牛斗蕭颯若風島夜宿來<lb/>
青軒天色碧可掃湖沙靜莽莽海月白皓皓想當邦邑<lb/>
初此地只蒿草綺麗仡誰鑿岩壑爛相裊但看全盛時<lb/>
民力為兹槁<lb/>
　　　平坡寺<lb/>
西山萬佛宇爛若舒錦繡平坡慿風逈突出衆山右宫<lb/>
閣因岩坳面勢巧相就百里見琉璃嶻嵲戴雲構朋遊<lb/>
<pb n="KR4e0150_WYG_015-7b"/>
探絶迹杪秋歴羣岫得此目力展恍疑出氛囿仰看北<lb/>
斗逼俯恐東海溜雄壓香山麗闊掩望湖秀落木響岩<lb/>
牖寒嵐染衣䄂延緬古今并佇立悲慨湊盛葉慮反始<lb/>
危基有傾仆千載誰復臨逆想蓬蒿茂<lb/>
　　　天寧寺觀塔碑<lb/>
舊瞻天寧塔今覽天寧寺兹塔多鬼怪光芒夜夜至不<lb/>
知何時殿結構今頽棄剔蘚讀其碑識是隋文季蝌蚪<lb/>
半剝落蛟龍猶奰屭我來値時暮攬逝發濳喟修陸控<lb/>
<pb n="KR4e0150_WYG_015-8a"/>
趙代長山衛燕冀蒼然野眺合一灑楊朱淚<lb/>
　　　鏡光閣<lb/>
我生走紛境性意苦不適朅來鏡光遊不覺祗樹夕鳥<lb/>
藏丹閣暮蕭槭杮葉赤杳如造岩壑閴其寡人迹其王<lb/>
戴金冠天子之所客迓我薝蔔下坐我紅罽席落日入<lb/>
虚牖窈窕雲光白團團石蓮燈照耀錦繡壁忽聞鈴磬<lb/>
發轉悵俗務迫靜躁本殊科利義各有癖伊余竟何為<lb/>
奔迸阻行役乞君摩尼珠一照幸不惜<lb/>
<pb n="KR4e0150_WYG_015-8b"/>
　　　媧皇墓詩送喬太常<lb/>
　　正徳元年上以即位遣官禮百神太常喬公奉命<lb/>
　　祭告作此送之<lb/>
伊聞女希氏奮迹鴻荒日神功羲農並吹簧豁隂鬱鰲<lb/>
極本寓言蛇身竟恍惚遺墓趙城側古廟松杉宻霍嶺<lb/>
峙巑岏汾川眇蕩潏穆穆秉德臣肅肅奉瞻謁祈靈泝<lb/>
遐躅明禋備精物天雖積清氣運久恐漏闕徒煉五色<lb/>
石寥廓詎能越送子顧周道俾我心於邑<lb/>
<pb n="KR4e0150_WYG_015-9a"/>
　　　三忠祠<lb/>
憶昔漢諸葛龍起答三顧志决竟星隕嘔血為軍務鄂<lb/>
國與信國屹屹兩玉柱殺身不救國寃憤水東注往事<lb/>
勒鐘鼎新廟傍官路慘慘冠劒並凛凛生魂聚翠旗晩<lb/>
明滅徃徃鬼神駐懷歎各不申翻然向煙霧我征久奔<lb/>
迫過此感傷屢時來展肅謁繫馬門前樹香臺野蘝上<lb/>
羅幔䖝蟻蛀烈士為呑聲清風激頑懦<lb/>
　　　艮嶽十六韻<lb/>
<pb n="KR4e0150_WYG_015-9b"/>
城北三土丘揭<graphic n="KR2083" url="https://raw.githubusercontent.com/kanripo/KR-Gaiji/master/images/KR2083.png" mimeType="image/png"/>對堤口黃蘆莽瑟瑟疾風鳴衰栁云<lb/>
是宋家嶽豪盛今頽朽我聞帝王富東京實罕有鑿池<lb/>
通嵌竇移山媚户牖岌嶪樓觀合歘吸風雷走岩隂翡<lb/>
翠吟海窟蛟鼉吼燕趙矜麗人搜剔充妃后君臣互沉<lb/>
湎斯道詎能久嗚呼花石費銖錙盡官取北風巻黄屋<lb/>
此地竟誰守迢迢五國城二龍囘其首向使任忠良邦<lb/>
國得滅否余來值寒暮悲歌坐林藪狐狸竄古壘破瓦<lb/>
沒藜莠孤城峙我前蒼蒼日將酉<lb/>
<pb n="KR4e0150_WYG_015-10a"/>
　　　天馬<lb/>
天馬從西來汗血何歴歴天子顧之笑置在黄金攊嗚<lb/>
呼神駿骨草豆日蕭瑟瘦骼突硉兀銜轡掛在壁白日<lb/>
涕至地青雲志抛擲朝望碣石津夕盼流沙磧猶能肆<lb/>
横行倘君賜鞭策<lb/>
　　　古意<lb/>
有鳥何方來哀鳴向西北我欲縳此鳥天路險且棘悠<lb/>
悠浮雲行照我暮顔色丈夫重幾㣲男兒死邦國長鯨<lb/>
<pb n="KR4e0150_WYG_015-10b"/>
一奔逃萬網不可得平生反掌志對此空歎息亭亭特<lb/>
生杜道傍皖其實孤桐雖良材棄擲處遐域而余竟焉<lb/>
往嗚呼淚沾臆<lb/>
　　　遣興<lb/>
金陵固麗地幽薊亦名城皇天作南邦北斗開瑶京萬<lb/>
國梯航入宫殿造泰清大哉帝王居閶闔開峥嶸神靈<lb/>
自環拱海岳相廻縈禹功肇胼胝湯也勤四征煌煌肯<lb/>
構訓聖人垂其情<lb/>
<pb n="KR4e0150_WYG_015-11a"/>
　　　其二<lb/>
四海為我土九夷盡來王貢琛至北户北至𤣥谷陽我<lb/>
祖秉天鉞血戰開其疆當時受命佐一一皆忠良噴薄<lb/>
倚日月勲名表旂常凌烟肅遺像萬古瞻騰翔乘運雖<lb/>
有時盛業當自强<lb/>
　　　歲暮<lb/>
軒坐意悄悄感此歲年暮一氣有肅殺昊天縱霜露衰<lb/>
容揺萬物日月立復度赤驥初長成自謂中君御揚鞭<lb/>
<pb n="KR4e0150_WYG_015-11b"/>
過都市萬馬不敢歩天寒草蕭瑟側塞在中路良辰不<lb/>
再至我髮忽已素不見古賢達盡被名所誤沉吟惜蟋<lb/>
蟀延佇羡鷗鷺終然託逺適餘者豈足顧<lb/>
　　　苦熱<lb/>
伏隂固當奮亢陽乃逾緬嘈嘈蟪蛄鳴樹杪風不展上<lb/>
天收雷雨萬物沮沾洗推案忽大呌蓐馭何時返赤日<lb/>
厚地裂揮汗無晨晩古時有虞舜彈琴理驕蹇軒轅制<lb/>
六律四序無乖舛何當挽二聖吾欲遂仰偃<lb/>
<pb n="KR4e0150_WYG_015-12a"/>
　　　十五夜<lb/>
夜陳芳宴會座有離羣友中秋而無月何以慰尊酒賓<lb/>
主慘不樂周席盡囘首向黒明燈入雲景爛虛牖尚覬<lb/>
光破漏時問隂薄厚吁哉至精物汝亦䝉此垢上天悲<lb/>
隔逺人生怨分手月旣有開塞吾寧息奔走霜露棲蔓<lb/>
草疾風下高栁勸君聊盡觴居諸亦何有<lb/>
　　　十六夜<lb/>
四海蒸為雲三夜皆天風他方縱有月不照長安中長<lb/>
<pb n="KR4e0150_WYG_015-12b"/>
安十二樓户牖鑿<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏貴家金張徒高宴開帡幪華燭<lb/>
代明月何必光遂通夕露久已晞懽娛良未終通塞諒<lb/>
有殊盛衰寧見同悠揚雲中魄旣滿還自窮鬼神惡盈<lb/>
踰天道懷其公<lb/>
　　　十七夜<lb/>
幽意竟不愜待月坐沙際久隂固當豁明月忽墮地桂<lb/>
枝沒半輪蟾兔職業廢嫦娥餙粉籹愁絶雲樓閟鸞憂<lb/>
不解舞竟夕掩孤袂崔嵬黃金闕何由訴天帝景破力<lb/>
<pb n="KR4e0150_WYG_015-13a"/>
不敵光滿雲仍蔽徬徨歩林樾為爾一流涕<lb/>
　　　小至<lb/>
日為衆陽宗來往成謝代來之生萬物往以告成<lb/>
嵗亭亭羲和駕建此南飛斾雙龍服偃蹇流雲翼<lb/>
其外和風巻凍霧重隂颯無頼樞知化工斡冥與<lb/>
天意㑹大君肅嘉禮君子幸亨邁誰能助新陽為<lb/>
我激靈籟<lb/>
　　　贈徐子<lb/>
<pb n="KR4e0150_WYG_015-13b"/>
偃王世蕪沒石麟亦埋翳徐子發東吳英論有餘地龍<lb/>
遊滄波阻日出浮雲蔽嗚呼獻玉士竟灑荆山涕光掩<lb/>
明珠棄寵奪西施廢古來共如此不獨君遭際余本澹<lb/>
蕩人傾葢託末契酣歌繼旦暮醉酒無隂霽各為征蓬<lb/>
散吾豈匏𤓰繫舊時南陽宅回首成迢遞蹈海有夙期<lb/>
與子自兹逝<lb/>
　　　七夕遇秦子詠贈<lb/>
皎皎河漢月照我西南樓七夕逺賓集置酒城東陬展<lb/>
<pb n="KR4e0150_WYG_015-14a"/>
席對雙星盈盈隔中流豔豔靚粧女欲濟無方舟神爽<lb/>
卽易合茫昧竟難求明明君子德寡妁誰為仇豈無采<lb/>
唐約失身良見尤人生信齟齬世事良悠悠不見古時<lb/>
人皓首猶公侯葵藿不餓死富貴安可謀願縶塲下駒<lb/>
盡我盤中羞我今為秦聲子也當呉謳酣歌達清曙臨<lb/>
分贈吳鉤<lb/>
　　　贈王御史十四韻<lb/>
夕寒風自起集雪耀中宇朗月一何速早已爛芳醑邂<lb/>
<pb n="KR4e0150_WYG_015-14b"/>
逅我蘭友設尊欵清語連翩忽竟夜悲歎為故侣瑶華<lb/>
雖莫折羽觴時復舉念昔青年日共矯凌風羽啄食九<lb/>
天歩宿必華池渚中路更險艱風波各失所大明盪妖<lb/>
氛廻光䕃衰腐諸賢旣連茹王子豈羇沮餘生實自慶<lb/>
追念良已苦摵促廣陵散愴惻山陽旅事諧終合并感<lb/>
往徒心楚棄置且安寓懽娱弄尊俎<lb/>
　　　酬伊陽殷明府追憶見寄十四韻<lb/>
弱齡負竒節志欲凌海岳白馬金陵來遊戲宛與洛出<lb/>
<pb n="KR4e0150_WYG_015-15a"/>
從七貴飲醉調五侯謔妍華不見售讒巧恩愛奪凉風<lb/>
巻團扇世路隨飛藿謫居宰山邑頗喜占名郭川嶺鬱<lb/>
森秀烟雲日噴薄况當素秋霽清霜掃天末龍門旣竦<lb/>
峻伊水復澄豁啓牖眺飛泉據案望岑崿獨撫巖中琴<lb/>
遥枉汴上作懷賢諒在兹感舊但如昨徒然佇王鳬未<lb/>
果偕緱鶴終期謝紛坱擕手向嵩岳<lb/>
　　　與殷明府期嵩少諸山不果十四韻<lb/>
旅寓限崩迫騷屑隘煩務向來嵩少約屈指謂旦暮豈<lb/>
<pb n="KR4e0150_WYG_015-15b"/>
惟攀時彦兼欲展秋歩僕夫戒衣糧車馬亦充數胡然<lb/>
泥行邁遂此歎乖遻峩峩雲中峰阻爾獨何故佇瞻風<lb/>
嶠突側耳石泉注夜來逍遥夢忽落嵩山樹纍垂松猿<lb/>
噭澹沲岩姿露存已超彷彿醒若渉顛遽彼美眇何許<lb/>
兹端愴難屢采蕙忌及晩我疾畏晨露烟蘿四時佳春<lb/>
服易為具河陽羣葩發振策冀有遇<lb/>
　　　酬秦子以曩與杭子并舟别詩見示余覽詞悲<lb/>
　　　　離愴然嬰心匪惟人事乖迕信手二十二韻<lb/>
<pb n="KR4e0150_WYG_015-16a"/>
　　　　無論工拙并寄杭子<lb/>
憶年二十餘走馬向燕甸縉紳不識憂朝野㑹清宴嗜<lb/>
酒見天眞憤事獨扼腕出追杭秦徒婉娩弄柔翰探討<lb/>
常夜分得意忘昏旦雪雨亦扣門僕馬頗咨惋葳蕤香<lb/>
山閣<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒蓬萊殿登頓窮目力延攬侔壯觀孔翠不易<lb/>
馴人生本無絆蕭蕭田中蓬隨風各分散杭生比適越<lb/>
秦子遊瀍澗南北兩文星光芒亘霄漢余衰更乖謬挂<lb/>
一每漏萬夙遭青門斥差勝黃州竄偃息於沙澤遨遊<lb/>
<pb n="KR4e0150_WYG_015-16b"/>
傍河岸秦也雖共區累月不一見秦實困勞冗余亦怕<lb/>
梳盥何况阻疆域杭也江之畔怦怦暌隔積鬱鬱歲年<lb/>
換無計脫煩促轉坐迫滋蔓再讀並舟篇愈切山陽歎<lb/>
誦言各欽德悲離古所患<lb/>
　　　暮春逢林子邂逅殊邦念舊寫懷輙盡本韻<lb/>
赤驥奮途路神龍厭池沼不登㤗山頂豈見衆山小明<lb/>
公昔際遇志與青雲杳爛承夕扉詔畨苦司隸擾君平<lb/>
實憤切軒然爭臣表朝野凛生氣樹鮮安巢鳥名孤衆<lb/>
<pb n="KR4e0150_WYG_015-17a"/>
毁集竄薄憂心悄一投海濵郡遂守荒江眇遼遼嶺南<lb/>
國借爾揭文旐中天行日月戞戞孤鵷矯君雖關内産<lb/>
迹自閩中肇業從考亭入統為橫渠紹伊余放曠人漁<lb/>
濳侣荷篠亡羊以多岐望洋徒浩溔暌離歴十暑邂逅<lb/>
値春杪日談恨易夕夜坐忽及曉苑花雖寂寂風絮尚<lb/>
嫋嫋回首通州别屈指日不少今看兩白髮誰忍置清<lb/>
醥君行秉大軸吾歌入幽渺林岑有夙愉烟蘿閴裊裊<lb/>
誠無王良顧空山没騕褭<lb/>
<pb n="KR4e0150_WYG_015-17b"/>
　　　安南歌送許給事中天錫<lb/>
芳阡藉文轂垂楊綰鳴珂使君且勿發聽我安南歌安<lb/>
南古夷隩嶺嶼蔚陂坨炎原吼象兕溟窟豗黿鼉爰自<lb/>
秦漢降憯怛尋干戈天皇操化樞環海無驚波永執臣<lb/>
妾禮稽首心靡他珠犀走北陸翡翠供虞羅王臣乘四<lb/>
驪駊騀金盤陀朝濟白藤江暮渉富良河白日破蠻霧<lb/>
銅柱孤嵯峨雕題覩漢儀巴舞何傞傞皇仁罄所宣紆<lb/>
征采民哦使君聆我詞慷慨不顧家僕夫仗明鉞絳節<lb/>
<pb n="KR4e0150_WYG_015-18a"/>
拂林華樓船下煙溆鼔吹達海涯<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0150_WYG_015-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　空同集巻十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集卷四十四</head>
    <p>
<pb n="KR4e0150_WYG_044-1a"/>
欽定四庫全書<lb/>
　空同集卷四十四　　　　明　李夢陽　撰<lb/>
　　志銘<lb/>
　　　封丘僖順王墓志銘<lb/>
僖順王者封丘温和王子也温和父曰康懿王康懿父<lb/>
曰周定王周定父是為太祖髙皇帝初温和年四十餘<lb/>
無子憂之時先大夫為王教授王問教授何以能子先<lb/>
大夫對曰仁者必後於是温和戒嚴刻務寛恵削謀計<lb/>
<pb n="KR4e0150_WYG_044-1b"/>
斷酒省慾已而連生四子僖順其四也獨肖其父父虬<lb/>
髯乃諸兄不虬髯獨僖順虬髯先大夫退而私謂人曰<lb/>
王之傳四鎮國乎吾竒其貎已而長男夭二三以花生<lb/>
廢而僖順果王王諱同鉻母梁夫人也以𢎞治元年閏<lb/>
正月二日生生二十三年為王王十四年是為嘉靖三<lb/>
年十二月七日而王薨年三十有七耳訃聞今皇帝驚<lb/>
悼遣祭議謚營塟乃嘉靖五年七月十有九日葬汴城<lb/>
南四十里小黄河北實行人邊彦駱奉勑經營之者王<lb/>
<pb n="KR4e0150_WYG_044-2a"/>
為人英雄有才畧然心恒上人業豢僮媵徴聲樂交豪<lb/>
貴結勢權收置木石將大治宫室未竟而殂初王好夜<lb/>
宴鐘鼓管籥闐喧徹宵雞鳴月墜香粉銷落舄履雜糅<lb/>
而其興愈酣或勸焉王弗之從也竟以此殂妃劉氏六<lb/>
子三女皆嫡出長子先卒次安湜襲其爵次安汀次安<lb/>
澂次安泖餘未名也銘曰大明建侯同姓者王强支碁<lb/>
布周則蕃昌封丘三傳僖順逾揚御下以嚴賔友用禮<lb/>
内獲賢助外有任使温和捐舘廩無餘米庫鮮剩錢朱<lb/>
<pb n="KR4e0150_WYG_044-2b"/>
殿蕪圯僖順承之蹶然而起錦箏寳瑟玉斚珠履享厚<lb/>
中奪斯也常理三世並庶今嗣則嫡國祚無疆襲繼綿<lb/>
逖生氣是乘而祉永錫<lb/>
　　　博平恭裕王墓志銘<lb/>
博平恭裕王者周恵王第十三子也諱安㳚自稱思誠<lb/>
子又號述古道人母曰蘓夫人以成化十二年正月卄<lb/>
七日生嘉靖四年六月十六日薨年五十一嵗訃于朝<lb/>
輟鐘鼓一日遣行人楊東祭而營其𦵏事竣乃復又勑<lb/>
<pb n="KR4e0150_WYG_044-3a"/>
議謚令書之旌頒焉導之葬咸典也王卒之明年是為<lb/>
丙戌乃塟王汴城東之邊村其月七月其日十七日也<lb/>
王長男封鎮國者賢而孝豫窽其父墓堊石堅於是為<lb/>
封為樹為饗堂䘮戚而易禮敬而文君子謂恭裕有後<lb/>
矣初恵王生男子二十餘汴老曰氣分則漓即其夀徳<lb/>
其索乎㑹世子暴殂而平樂義寜諸王訐獲罪人益以<lb/>
徳難獨恭裕讀書親友忘勢嗜善修補東書堂集帖校<lb/>
誠齋錄輯貽後錄養正錄著錦嚢詩對諸書教授蕭雅<lb/>
<pb n="KR4e0150_WYG_044-3b"/>
張鳯等輔之也例初封郡王米二千石及恭裕為王裁<lb/>
如襲封止千石恭裕則勤心治生起宫室置田園備車<lb/>
馬盛賔客饒僮奴褒然為諸王首而臺省之官縉紳之<lb/>
夫湖海之客鮮有不造其門者次第名徳必首曰博平<lb/>
博平云王有四男子妃鄧氏兵馬鉞女無出宫人戴氏<lb/>
生長鎮國曰睦柯娶都夫人張氏生次鎮國曰睦櫎娶<lb/>
劉夫人又二子未名封而生女子十二長曰金縣縣主<lb/>
儀賔盛時升次曰涇陽縣主儀賔楊汝舟次曰單縣縣<lb/>
<pb n="KR4e0150_WYG_044-4a"/>
主儀賔王恪次曰上蔡縣主未婚餘者幼銘曰用物精<lb/>
多爽之神明王七世祖配天作京大邦奠中建侯於周<lb/>
定憲簡靜懿惠承休宏本茂支積厚發光年嗇徳豐厥<lb/>
後之昌龍旂葆羽駕虬驂凰馮風御氣英靈輝煌<lb/>
　　　鎮平府大輔國將軍墓志銘<lb/>
大輔國將軍者三鎮國將軍之長子而鎮平恭靖王之<lb/>
孫也諱同鉒周定王系有子同安睦則同者於定王為<lb/>
曾孫矣初鎮國娶於楊生兩輔國暨廣武遂寕二郡君<lb/>
<pb n="KR4e0150_WYG_044-4b"/>
而廣武郡君生左宜人左宜人配按察副使李某則大<lb/>
輔國者於吾妻實母舅而為之甥之夫者義弗得銘辭<lb/>
矣輔國生天順元年七月廿五日十嵗憲宗皇帝賜名<lb/>
十三封輔國將軍祿八百石長而婚於賈賈封夫人封<lb/>
夫人二年無何卒初鎮國慈柔罔理於厥家緇人丹士<lb/>
又日來紿破費之以是鎮國雖千石然恒貧及輔國則<lb/>
自立産鉅萬金起宫房長廊曲榭巍樓置鐘鼓美人凡<lb/>
宴二八代進更歌逓舞絲竹之音諧比亮瀏泛蕙流桂<lb/>
<pb n="KR4e0150_WYG_044-5a"/>
廻雪駐日明燈既入樂及徧舞雞鳴月落香粉雜嚃屣<lb/>
履<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>㳫如是者四十餘年㑹累朝明聖四海平晏嵗稔<lb/>
時和正徳十六年正月九日輔國卒年六十五矣先是<lb/>
賈夫人卒勑修北岡之塋輔國以卒之明年月日𦵏與<lb/>
夫人合生子一十二人安沑安澈安渺安池安浛安㳜<lb/>
安汀安㵢安涿安澬安浝安浨俱封奉國將軍女五人<lb/>
長平陸縣君配儀賔張輔次隴西縣君配儀賔趙璋三<lb/>
尚幼孫男十俱幼孫女長襄垣鄉君四尚幼銘曰北岡<lb/>
<pb n="KR4e0150_WYG_044-5b"/>
之南古河之干崇而乾窽而金棺載棲載安<lb/>
　　　鄢陵府四輔國將軍墓志銘<lb/>
四輔國將軍者鄢陵安僖王孫也安僖王四子四曰某<lb/>
封鎮國將軍而娶王夫人鎮國亦四子四者四輔國云<lb/>
四輔國十嵗以例封祿嵗八百石貴矣然純慎不以地<lb/>
髙人而好詩書樂與衣冠徒遊嘗讀前史覧功名之㑹<lb/>
輒撫卷慨然而嘆曰嗟誠使某備一官更生普鼎敢多<lb/>
吾哉又見豪貴人千金飾狗馬衣裘聚名姝罔費惜及<lb/>
<pb n="KR4e0150_WYG_044-6a"/>
義施顧一錢忍弗能與則又歎曰雙火一膏兩斤獨木<lb/>
是速滅之道耳且貧富命也孰有義而損者邪於是婚<lb/>
䘮弗舉者輔國見之輒與鵝酒或棺人曰輔國夀揆厥<lb/>
心行永之占也居無何輔國病殂矣年四十一耳於是<lb/>
豪貴人反以輔國為口實相語曰匪火自焚匪斤自椔<lb/>
輔國生成化丙申九月十八日卒正徳丙子十一月十<lb/>
九日以戊寅年十二月廿六日葬繁臺之東今上遣官<lb/>
祭勑有司塋焉輔國亦四子某某某某俱封奉國將軍<lb/>
<pb n="KR4e0150_WYG_044-6b"/>
四子咸好文下人士有父風云女一未封銘曰初帝天<lb/>
造法屯建侯厥子次五俾王于周實維文昭翰垣中州<lb/>
定王既殂憲也則立賢而無後簡以弟及是生鄢陵枝<lb/>
敷葉分由鎮而輔父子將軍於穆輔國年縮操芬賤貨<lb/>
逺奢欽賢懌文於赫宗藩周也實蕃衆絢驗色羣羽知<lb/>
鶱繁臺東垠修阡檟枌於中者墳輔國將軍<lb/>
　　　梁夫人墓志銘<lb/>
梁夫人者封邱温和王夫人也父曰梁昇母曰杜氏夫<lb/>
<pb n="KR4e0150_WYG_044-7a"/>
人生天順八年十一月甲子年十四入王宫有姿才多<lb/>
能少言王異之禮焉入宫十餘年而生子子十五嵗而<lb/>
温和王薨薨十餘年於是梁氏子立為王王立乃母梁<lb/>
氏請皇帝若曰母以子貴封梁氏封邱温和王夫人是<lb/>
時夫人年五十矣鳯冠雲帔坐於上於是王暨諸將軍<lb/>
跽奉觴稱夀退而王妃暨諸將軍夫人進奉觴夀嵗時<lb/>
常而王問寢視膳日惕惕得夫人懽夫人顧乃病於是<lb/>
王惶懼涕泣選醫慎藥禱神祈祗冀夫人瘳乃夫人病<lb/>
<pb n="KR4e0150_WYG_044-7b"/>
愈益增乆之痰痿失音王涕泣跽問張目頷之而已正<lb/>
徳十二年八月廿二日竟卒受封四年矣今制王夫人<lb/>
卒皇帝遣官祭而有葬典先是温和王薨與妃趙氏合<lb/>
葬洪福岡岡在汴城南四十餘里而梁夫人葬則穿穴<lb/>
温和王塜傍而祭與葬皆如制塟之日卒之明年五月<lb/>
李某曰往予先大夫為教授輔温和王以是先母髙宜<lb/>
人嵗時朝于王宫歸蓋數稱梁夫人云彼予尚童稚然<lb/>
今猶歴歴記先宜人言梁夫人葢賢嬪云温和王隆準<lb/>
<pb n="KR4e0150_WYG_044-8a"/>
而虬髯軀不甚修然聲吐者鐘焉先大夫嘗私語曰王<lb/>
必夀温和五十餘生今王果六十七嵗而薨今王娶劉<lb/>
氏妃生子二女三皆嫡温和王父曰康懿王康懿王父<lb/>
曰周定王周定王高皇帝第五子也以是今王年甫壯<lb/>
而行不卑於它王銘曰有都者嬪淑慎且仁厥美用振<lb/>
始㣲終伸以獲于天以育以延蕃錫翩翩賁于邱阡<lb/>
　　　妃劉氏墓志銘<lb/>
妃劉氏者鎮平端裕王妃也妃祥符人祖安監察御史<lb/>
<pb n="KR4e0150_WYG_044-8b"/>
父珣以妃授南城兵馬副指揮初妃以名家聘王王尚<lb/>
孺成化甲午王十嵗矣例當封然父在又庶也於是封<lb/>
鎮國將軍而明年劉氏封夫人封夫人五年是為成化<lb/>
庚子夫人始歸于將軍又五年乙巳將軍進封王劉氏<lb/>
封亦進妃然妃罔乃育顧弗妬育於是盛氏育子某封<lb/>
鎮國將軍夭王夫人育子某今為王何氏育子某封鎮<lb/>
國將軍張氏育貴池縣主配儀賔陳中云君子曰螽以<lb/>
和繁樛木詠言瓜摘則稀黄臺是思故寛恵斯賢多嗣<lb/>
<pb n="KR4e0150_WYG_044-9a"/>
國延女非兹有它善咸後也端裕王薨𢎞治乙丑薨十<lb/>
二年為正徳丁丑而妃氏卒王之薨也勑墓汴城東紅<lb/>
舩灣矣及是遣官祭妃勑有司開王壙合焉王薨之年<lb/>
十一月十有六日得年四十一妃卒其年七月卄三日<lb/>
得年五十六合之日正徳戊寅十一月六日也端裕王<lb/>
父曰榮莊王榮莊王父曰恭靖王恭靖王父曰周定王<lb/>
往聞諸父老曰定王之䝉化時恭靖王襁褓云間關夷<lb/>
蠻萬里往旋乃竟名夀顯軒緜繁多賢斯所謂栽者培<lb/>
<pb n="KR4e0150_WYG_044-9b"/>
之邪今王事母妃謹無殊離于裏其終也哀由𠂻也兹<lb/>
宗之巨歟銘曰殊根並蔕齊之義珠沉玉翳雙乃備拓<lb/>
靈播黁衍所昆承哉䋲哉生氣乘<lb/>
　　　夫人賈氏墓志銘<lb/>
夫人賈氏者輔國將軍鎋夫人也夫人蓋通許人父曰<lb/>
賈宏滄州判官母曰王氏判官父恪布政司叅議叅議<lb/>
父麒封監察御史監察父贇鉛山知縣判官弟定按察<lb/>
司僉事定弟宗宗人府儀賔賈氏蓋四世甲郡中而夫<lb/>
<pb n="KR4e0150_WYG_044-10a"/>
人者會又輔國輔國者鎮平恭靖王孫而七鎮國者子<lb/>
也七鎮國女弟又配儀賔宗接姻重戚賈氏貴盛矣而<lb/>
夫人乃顧謙約孝敬沉慧姑田夫人者嚴人也杖人不<lb/>
百不止夫人事之顧事事當姑夫人意懽其心輔國者<lb/>
見夫人事事當姑夫人意也於是悉家事委夫人夫人<lb/>
即又事事當輔國意懽其心於是輔國優游日書史酒<lb/>
食與學士遊及有子女夫人視諸妾子女無殊已子女<lb/>
於是又盡當諸妾意懽其心而夫人子河詩書文雅謙<lb/>
<pb n="KR4e0150_WYG_044-10b"/>
約孝敬沉慧又盡如夫人故君子謂輔國有子賈氏有<lb/>
甥諺曰胡荽不結𤓰菽根不産麻言物必有種也今以<lb/>
賈夫人觀之信哉初夫人童時面盆中嘗見軿幢華葢<lb/>
之形驚指謂人及長家人夢人送夫人以霞帔而僉事<lb/>
定時知綘州亦夢之故賈氏諸女無如夫人貴者然天<lb/>
固定之矣夫人生成化十六年十二月廿二日以𢎞治<lb/>
七年十二月歸輔國正徳元年奉今皇帝誥封夫人正<lb/>
徳十五年正月廿九日卒年四十一嵗夫人疾革也猶<lb/>
<pb n="KR4e0150_WYG_044-11a"/>
力起頮櫛坐子河暨諸子女侍涕泣問夫人弗答也徐<lb/>
而曰吁予侍汝父二十七年矣今幸全而終吾目瞑矣<lb/>
夫吾伯叔姊妹者八也支離而夭折者多矣而吾幸而<lb/>
為夫人有子若孫吾尚有憾邪河聞之愈益慟有聲夫<lb/>
人曰河毋慟也人孰非死者已而曰取我服用珍綺諸<lb/>
物來於是盡㪚諸子女妾者㑹輔國亦傍涕泣問夫人<lb/>
曰終事慎而已永乆之徒事觀羙無益也輔國又問夫<lb/>
人笑而曰君慮閔損單衣邪何問之數也竟無悽色哀<lb/>
<pb n="KR4e0150_WYG_044-11b"/>
鳴焉將絶曰取命冠服來此國典也吾冠服之見祖宗<lb/>
於地下君子曰夫死者人之大閑也今觀賈夫人臨絶<lb/>
而不亂女之君子邪而輔國昨見予則曰夫人蓋名瓊<lb/>
英云曰咸英者僉事定女也為時知縣妻時知縣死賊<lb/>
也其妻見賊而後死之夫人聞之曰吁吾姊見賊而後<lb/>
死乎不如不見賊而死之為愈也李子曰予讀書女傳<lb/>
見其捃摭賢淑六種是分未嘗不歎婦材之難也今觀<lb/>
賈夫人生平之懿臨絶之音不為全乎雖然其夀嗇矣<lb/>
<pb n="KR4e0150_WYG_044-12a"/>
與之角者將去其齒乎輔國與其子河詣李子請曰夫<lb/>
人以卒之年十二月一日葬城東白塔原願先生銘之<lb/>
李子曰予往聞夫人而嘗歎婦材之難也銘烏乎辭乃<lb/>
銘之銘曰坎而封者同邪貞而淑者獨邪沉而輝者珠<lb/>
邪藏而潤者玉邪吁夫人吁夫人<lb/>
　　　趙妻温氏墓志銘<lb/>
温氏者予友趙澤妻也正徳十年趙君拜開封府儒學<lb/>
訓導挈其妻暨諸子來越五年是為正徳己卯而其妻<lb/>
<pb n="KR4e0150_WYG_044-12b"/>
温氏卒自温之病迄其卒趙君周旋鬱悒踰禮而過情<lb/>
其歛也有鵲立棺首唶唶鳴趙君曰嗟匪妻之靈孰為<lb/>
斯鳴於是仰天大慟頓地哭已而為異鵲之歌曰鵲之<lb/>
來爾毛毰毸亡人孔哀鵲唶唶入我戸歴我筵式裂我<lb/>
肝已又為悼亡詩數百言歌之聞之鮮不泣數行下者<lb/>
或問李子知友者友趙為斯何也李子曰禮緣情踰情<lb/>
以賢過昔者予也居趙同巷焉游同學焉謀同道焉寢<lb/>
嘗同榻焉又嫂呼温以是知温之賢稔趙千户者趙君<lb/>
<pb n="KR4e0150_WYG_044-13a"/>
之父也守禦安邊營而趙君來游於郡學於是温事<lb/>
其父母其父若母安焉温生五男子一女趙君學弗能<lb/>
時歸看諸子温咸育之俾成人趙君往告予曰㣲吾妻<lb/>
吾奚免於離憂離憂則中曲亂中曲亂則學弗成及<lb/>
趙訓導也俸薄而屋隘日逐逐熱官送迎歸衙也塵埃<lb/>
滿面目衣振之簌簌土下趙或慚而憂温笑而慰解之<lb/>
曰君慚學成而官卑邪憂在人下逐逐若邪然命也<lb/>
於是旋旋奔具頮器更其土衣或手造嘉飲食勞其<lb/>
<pb n="KR4e0150_WYG_044-13b"/>
夫日為常於乎若是者足謂之賢不邪賢之則情必<lb/>
過情過則禮必踰禮踰則歌必哀故曰趙之於温也賢<lb/>
之也非獨妻也温延安衛指揮之姪女父曰温某母某<lb/>
氏以成化丁亥十月生卒年五十有三矣其仲子惇奉<lb/>
其櫬西葬安邊營古寺山趙千户墓次銘曰爾夫<lb/>
弗揚行而有彰矣爾年弗長育而五郎矣爾死異<lb/>
鄉丘首故疆矣<lb/>
　　　明故申宜人墓志銘<lb/>
<pb n="KR4e0150_WYG_044-14a"/>
申宜人者河南右叅政董公妻也父曰申潔潔兄申洪<lb/>
錦衣衛千户初董娶於李病而無子乃更娶陳氏居無<lb/>
幾李卒於是繼娶於申而陳氏則大不平閙曰吾儒門<lb/>
女也父兄謂李病無子乃始副室於君然恒日夜念曰<lb/>
李或不幸卒吾女其繼之矣乃今繼申氏女邪於是宗<lb/>
族鄉黨聞之私為董憂曰申入門二女必鬬爭董之家其<lb/>
索乎暨入門申氏孝敬慈婉言動循矩家人有過葢之不<lb/>
以彰背而宻訓之曰汝過幸官人弗知也知之不撻汝邪久<lb/>
<pb n="KR4e0150_WYG_044-14b"/>
之家人悦雖陳氏亦悦於是以嫡之禮奉申而申乃又<lb/>
不敢以嫡加之陳恩義若姊妹然於是宗族鄉黨聞之則<lb/>
咸喜相語曰董中書福人也獲斯二賢年餘陳生子瀾<lb/>
申抱之育為己子巳又生子潤暨女申又咸抱之育為<lb/>
己子諸子女乃咸亦不自知其非申出或唆之曰汝曹實<lb/>
非申出諸子女不信也巳而知之乃顧益母申弗替董<lb/>
之中書也李嘗封孺人矣暨為户部員外郎李申並進<lb/>
宜人於是宗族鄉黨乃又咸喜曰賢者必福董為叅議<lb/>
<pb n="KR4e0150_WYG_044-15a"/>
副使四品一十二年弗遷往來齟齬申處之無戚容然<lb/>
恒語董第清苦自勵暨董陞今官申亦不為動嘉靖元<lb/>
年董覲挈家北次郎暨其女婚還也申徧探眷屬徘徊<lb/>
第宅巷陌靡忍去是時厥父年七十餘矣攬衣泣而訣<lb/>
聞者業頗訝之曰申夫人今年三十九耳何得悽楚如<lb/>
此暨抵汴痰發遽卒是年十二月廿一日也明日李子<lb/>
造弔焉二子哭之甚形容摧毀李董通家同進士同寮<lb/>
然猶不知二子非申出董於是始涕泣道故以墓銘請<lb/>
<pb n="KR4e0150_WYG_044-15b"/>
李問申生之年董曰申生成化甲辰正月十有一日小<lb/>
名七姐然前李氏生成化己丑亦正月十一日小名亦<lb/>
七姐申卒之明年是為嘉靖癸未瀾扶母之櫬歸五月<lb/>
三日𦵏邑南薥秫務祖塋之次與李氏同云董名鋭字<lb/>
抑之玉田人也瀾娶王氏周府左長史春女潤娶方氏<lb/>
少卿某女女適欒暘指揮某長子也銘曰貴匪盡智夀<lb/>
豈無愚修短者天人或昧諸冠冕佩玉豈無非才哲人<lb/>
其萎於聖攸哀是之謂命君子俟之夭有流馨永有取<lb/>
<pb n="KR4e0150_WYG_044-16a"/>
嗤蕙霜夙零孤雄鳴悲我銘我傷夜臺或知<lb/>
　　　明故封太安人裴母張氏墓志銘<lb/>
乾州裴君為戸部主事時迎其母張氏養於官三年封<lb/>
太安人已而裴君進郎中陞衛輝府知府乃奉其母行<lb/>
扺衛輝居無何母病尋卒君號哭使使再拜稽顙以幣<lb/>
狀走大梁而見北郡李子曰子故寮也又鄉人尚襄我<lb/>
銘事俾有耀於幽李子乃再拜受之曰嘻是余鄉人之<lb/>
母又故寮也厥胡可辭按狀太安人其先醴泉人也徙<lb/>
<pb n="KR4e0150_WYG_044-16b"/>
為乾州人父曰張忠母曰周氏太安人之歸于裴也逮<lb/>
事其祖父母父母祖父母見其克婦道也喜顧謂其父<lb/>
母曰孫媳婦賢而善事我必興吾家其父母退而私又<lb/>
相慶曰父母謂媳婦賢必興吾家乃後裴公中舉為知<lb/>
縣有羙服食太安人對之輒泣曰往祖父母父母謂裴<lb/>
氏必興也今即弗大興也然足以養之乃胥弗逮矣知<lb/>
縣公感其言於是嗚唈相對泣矢曰余决不忝於先人<lb/>
未幾知縣公卒太安人每對裴君語輒又泣曰汝父以<lb/>
<pb n="KR4e0150_WYG_044-17a"/>
不逮汝曾祖父母暨汝祖父母也恒矢曰余厥不忝於<lb/>
先人然卒弗大興也所不齎恨以歿者謂有汝也斐君<lb/>
感其言卒中進士有今官及其拜今封也太安人則輒<lb/>
又泣曰汝父往雖謂有汝然不及見汝官也言既嗚唈<lb/>
淚數行下於是裴君益感泣砥礪名行是用有績於官<lb/>
盖其封太安人時而知縣公亦贈如其子初官云李子<lb/>
曰予往來道乾州乾州人謂予曰知縣公蓋故有兄弟<lb/>
云然胥異居而蚤亡太安人收其孤養之俾各有妻成<lb/>
<pb n="KR4e0150_WYG_044-17b"/>
家銘曰正統辛酉二月二十六太安人育正徳庚午八<lb/>
月十日太安人卒夫諱曰倫字曰秉彛子名曰卿扶櫬<lb/>
西歸合葬於故山厥宫是安<lb/>
　　　明故奉訓大夫代州知州邊公合葬志銘<lb/>
奉訓大夫代州知州邊公既卒之四年是為正徳甲戌<lb/>
而其子貢復按察副使提學於河南而奉其母董孺人<lb/>
者來居無何董孺人卒於是邊子仰天大慟絶而蘇曰<lb/>
吁天天乃使母不見貢舉子邪已而曰天天使章上而<lb/>
<pb n="KR4e0150_WYG_044-18a"/>
弗予遏也而母胡死於客所已而邉子果舉一子而憤<lb/>
母之不及其子見也則益復大慟絶而蘇曰吁天天乃<lb/>
獨不使母百日延邪乃又靡使貢子舉而及母存於是<lb/>
抱其子告之母名邊羽云邊子奉其母䘮還將合之奉<lb/>
訓公墓而詣李子再拜請曰於乎㣲子孰志㣲子孰銘<lb/>
於是李子再拜而受之曰於乎㣲邊氏人其謂予文諛<lb/>
文曰邊氏者故淮隂人也曰朝用者元末避亂走歴城<lb/>
而贅歴城王家稱王朝用朝用生王一誠一誠生王文<lb/>
<pb n="KR4e0150_WYG_044-18b"/>
質文質有二子長曰安次曰寧寧生而異稍長颺言曰<lb/>
我邊氏也呼我邉寧曰大邊氏必我後其官果至應天<lb/>
府治中乃治中罔金畜書也輒倍金獲之乆之書萬起<lb/>
萬巻樓謂人曰吾子孫必有以文興者治中生邊節邊<lb/>
節者奉訓公也字時中號介菴子奉訓公生而更異英<lb/>
特即六七嵗時見者業識其非常兒云董傑者歴城豪<lb/>
也故善治中及見治中郎異則益敬治中思與婚一日<lb/>
治中大置酒㑹有董公邊郎立偶傍董公董公抱之起<lb/>
<pb n="KR4e0150_WYG_044-19a"/>
坐膝上曰呼我舅邊郎應聲曰舅我呼汝甥邊郎應聲<lb/>
曰甥如是者三董公顧治中大笑滿堂皆笑於是客盡<lb/>
起觴兩公賀而交其襟割之盟兩公復笑客各復笑醉<lb/>
乃罷㪚去奉訓公年二十董公女歸焉生十有七年矣<lb/>
是為董孺人云董公女歸㑹治中亡厥金求焉治中母<lb/>
萬太君者叱止之曰新婦賢不愈獲金乎於是名新婦<lb/>
金而明年奉訓公為學官子弟為學官子弟人謂必立<lb/>
取第顧乆不第第也乃㑹試又不第於是可立第者乆<lb/>
<pb n="KR4e0150_WYG_044-19b"/>
不第或竟不第也必曰邊時中邊時中云邊公坎坷者<lb/>
復二十年始有代州之命而州故稱多豪家罔時役公<lb/>
至州則徧召其長老而集之廷語之曰若民也奈何弗<lb/>
役於是布誠申約陳説分義言意懇怛諸長老無不感<lb/>
動泣下者自是無敢弗役公檢獄簿囚夥以問吏吏曰<lb/>
此逋租者爾曰胡不少寛之吏曰脱則挈家亡矣邊公<lb/>
嘅然而歎曰吁未孚而責之暴未期而逆其亡兹豈父<lb/>
母之道哉於是與囚期而釋之使歸已而囚果如期至<lb/>
<pb n="KR4e0150_WYG_044-20a"/>
如是者三年代州大治㑹中官瑾用事天下以賂行公<lb/>
執古獨不以賂行而忤中謁者已又與御史者拗也坐<lb/>
是免官歸人有咎公執者聞之董孺人董孺人大驚而<lb/>
密解邊公曰斯時何時渠謂歸不官若邪於是日治具<lb/>
佐邊公與鄉人醉游客至則瞿瞿手自辦具然尚惴惴<lb/>
懼不當邊意而邊亦毎加禮於孺人毎呼曰孺人孺人<lb/>
而其子貢則泣涕告我曰孺人事萬太君敬如其夫事<lb/>
王宜人如事萬太君王宜人者治中妻也兹亦其天性<lb/>
<pb n="KR4e0150_WYG_044-20b"/>
云貢又曰孺人儉稔不理於綺華往受封也有命服矣<lb/>
拜封不復服有時貢請服孺人笑曰孺人卑階爾俟汝<lb/>
大封我則服之此雖其細小然巨者可推矣邊公卒之<lb/>
年為正徳辛未六月乙未距其生景㤗庚午四月己卯<lb/>
得年六十二孺人卒於正徳丁丑閏十二月壬申距其<lb/>
生景㤗癸酉正月乙亥得年六十五初治中以子孤也<lb/>
取王宜人弟之子城子之孺人即弟城猶弟也城有婦<lb/>
孺人即又娣城婦猶娣也治中歿也城求去城有私畜<lb/>
<pb n="KR4e0150_WYG_044-21a"/>
孺人知之竟不發亦不以語邊公後孺人病且死㑹城<lb/>
婦自歴城來匍匐於終事孺人生二男子長貢也始官<lb/>
博士孺人封貢為給事中其父母歴城太常丞其父母<lb/>
在代知荆州府父卒歴城次曰賦夭無子一女子曰劉<lb/>
嫁而寡尋亦夭貢取柴氏繼胡氏妾馮氏生羽者賦取<lb/>
趙氏邊子謂李子曰貢以母卒之明年月日合母於奉<lb/>
訓公墓墓在祖墓之次祖墓在歴城東二里地曰蓮渠<lb/>
墓皆枕離而趾坎銘曰謂天無知治中肇之允茲蹈兹<lb/>
<pb n="KR4e0150_WYG_044-21b"/>
謂天有知代州則厔華隕輝沕懐貞遽畢故材有衆損<lb/>
苞貴時達碩果之延祺至如掇孺人乃夢垂榴圞如生<lb/>
我所覦歿匪罔愉厥園有楊修阡實良五世爰利二魂<lb/>
妥是<lb/>
　<lb/>
　<lb/>
　<lb/>
　空同集巻四十四<lb/>
</p>
<p>
</p>
  </div>
</body>
</text>
</TEI>
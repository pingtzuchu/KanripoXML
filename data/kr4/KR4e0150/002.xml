<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集卷二</head>
    <p>
<pb n="KR4e0150_WYG_002-1a"/>
欽定四庫全書<lb/>
　空同集卷二　　　　　　明　李夢陽　撰<lb/>
　　賦<lb/>
　　　送河東公賦<lb/>
　　正德元年冬十月河東公以譴放還屬吏郎中李<lb/>
　　夢陽作賦送焉賦曰<lb/>
飄蕭瑟以觱烈兮屬孟月之慄嚴霜凄清以紛下兮風<lb/>
薄戸而竅吟余戒𤣥武使先導兮飭㝠子俾抗旌虬蜿<lb/>
<pb n="KR4e0150_WYG_002-1b"/>
蜿以服輿兮茀長雲而遂征三台仄以踈闊兮北斗掲<lb/>
而望余䬃肅泠以漻戾兮涉江漢之清渚悼喉舌厥之<lb/>
厲兮攬少㣲而效光咎南箕之靡懲兮猶翕吐而簸張<lb/>
朝余發于星之墟兮暮弭節乎冀之野谿谷捌以復陸<lb/>
兮草木落而茫莾獸驚人之跧竄兮禽枯桑而鳴號雪<lb/>
霰晦而零灑兮氣泠泠之寥寥車輪囷而不前兮心已<lb/>
逝而中留驂頓纓而䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>兮僕夫涕而長吁惟先生之<lb/>
貞嫮兮幼崇方而嗜脩則英賢之遺矱兮志臯伊而願<lb/>
<pb n="KR4e0150_WYG_002-2a"/>
仇蹠泰階以承列兮奉鈎陳而布耀酌元氣而執之兮<lb/>
冀容光之必照倚閶闔以徘徊兮憤漢臣嘗請乎刀壯<lb/>
埋輪之義力兮濳掩涕而憾遭惟封豕之崟崟兮彼舍<lb/>
問夫螻蟻豺狼縱之當逵兮奈衆臻而終靡㡬不宻固<lb/>
害成兮予良痛乎陳竇之患斬蛇弗斷將自及兮誰捋<lb/>
虎鬚而竟安曾閽仡仡之巖巖兮浮雲蔽而四舉𤣥螭<lb/>
九首蟺蜒垂涎兮守門嘻嘻而目余進既無以自明兮<lb/>
漭弗知其退之所營紛構誹以錫訕兮謂余亟之而亂<lb/>
<pb n="KR4e0150_WYG_002-2b"/>
程吾豈不知詭遇者易獲乎誠嬖奚之攸耻同者就而<lb/>
異者僨兮孰孤持而弗三褫策鴈行以前路兮背隂朔<lb/>
之塞疆馬騰攄以龍奮兮望山西之夕陽毅昌燕而卒<lb/>
逃兮叔向飛語而拘纆荷白日之曲照兮廼兹焉反余<lb/>
初服太行吟之迤邐兮嵒壤盧而起伏踐桑乾之嶉凌<lb/>
兮冒涿霧之綽約爰十步而九顧兮九門嶃而造天霓<lb/>
連蜷以上驤兮爛躔緯之錯連軫紫庭之多麗兮冠珮<lb/>
者至三千人步微風之珊珊蛾眉入室女斯妬兮厥亦<lb/>
<pb n="KR4e0150_WYG_002-3a"/>
世之故也寵移者訾必加兮矧吾皓首之怒也企降覽<lb/>
之中反兮又鮮㚤爲余之容思伊昔之來塈兮内崩刳<lb/>
而自訟沿易濵以彳亍兮泝金臺兮邅遰嘅於期之皎<lb/>
節兮鄙荆氏之沉志謂圖窮而事至兮冀戡贙而必擒<lb/>
謀之人成之天兮竟隕首而劘心哀壯士之不還兮躡<lb/>
殘壘而逍遙野曠曠之千里兮寒風唳而蕭蕭天剡剡<lb/>
以梟窂兮日翳翳而荒凉薄林壑之慘闇兮拂隆氷之<lb/>
積霜聆頏鴟以怵慄兮慴崛<graphic n="KR1293" url="https://raw.githubusercontent.com/kanripo/KR-Gaiji/master/images/KR1293.png" mimeType="image/png"/>之荒䀛川蕩搏之赤赤<lb/>
<pb n="KR4e0150_WYG_002-3b"/>
兮鼬貍窟而嘈聒精氾濫之佚佚兮駟逴逖而懈怠召<lb/>
豐隆翊余葢兮喝飛亷而疾馳揚滹沱之文舲兮驟井<lb/>
陘而單騎偉左車之雄視兮嗤陳餘之褊意張生既收<lb/>
厥綬兮趙由之其邦以喪陳子獵于南皮兮漢龍興而<lb/>
虎翔惟休咎係之數兮大風起而潰圍茍增老不之疑<lb/>
兮豈張韓之獲爲彼荏苒固膠合兮孰鯁直而罔殆展<lb/>
氏介而三黜兮蘧瑗奔而再危踰夀徐以横目兮忺幷<lb/>
州之舊鄉亘墟曲之菼薍兮采茹藘於汾旁霍岳岳以<lb/>
<pb n="KR4e0150_WYG_002-4a"/>
迎幟兮桂樹偃蹇而俟余狎斑豹于嵒際兮釣淪淵之<lb/>
秀魚凖歳功以消息兮御隂陽以巻舒追赤松以授要<lb/>
兮從巫咸而卜居亂曰明明日月奠天維兮太隂四塞<lb/>
孰將夷兮陟彼寥谷望河漢兮上無舟梁𦕈湠澷兮嗟<lb/>
我寡翼安能厲兮顧瞻北斗中心愒兮恔兮憀兮聊以<lb/>
卒歳兮<lb/>
　　　弔申徒狄賦<lb/>
　　申徒狄諫紂不聼乃負石沉河而死<lb/>
<pb n="KR4e0150_WYG_002-4b"/>
覽洪河之吐噏兮洶欲濟而無杭物有離而不囘兮勢<lb/>
有激而難當劇厥人之抗行兮羌自沈而弗疑恬齎志<lb/>
以長畢兮庶聞者其猶悟之彌六合以設弋兮鸞鳥騰<lb/>
而不反蛟龍沕以避害兮惟恐去之弗逺不吾知其亦<lb/>
已兮何荃之忽焉而莫斯睹監四方以求索兮孰聘美<lb/>
而釋女曰羣汶汶以淆濁兮班予馬莫之適也衆披離<lb/>
以障之兮又入而莫之白也進惴惴余瞿遽兮固不若<lb/>
死之爲安寧負石以葬河魚之腹孰忍利菑而盤桓竭<lb/>
<pb n="KR4e0150_WYG_002-5a"/>
誠信以諫君兮反罪過又謂欺惟堅僻之類忠兮任飛<lb/>
廉而不疑余固知儇媚之能周兮硜秉質莫之移也介<lb/>
塊處而無營兮又衆人之所咍也既謂干爲忠兮胡又<lb/>
附雷開與惡來既曰切人徼兮曷不委曲而導之悲時<lb/>
俗之顚倒兮先生獨遭遇乎此時燕雀烏鵲噪堂堦兮<lb/>
鸞鳳出而見縻曩余知材朴之爲祟兮廼强而不謂之<lb/>
信然茍作善降之祥兮彼梅伯又何以顚捐規矩以改<lb/>
錯兮斯固時之態也荃既與彭咸齊名兮亦何必怨此<lb/>
<pb n="KR4e0150_WYG_002-5b"/>
害也鬱終古其侘傺兮瞀悒悒之不可平循陗岸以邅<lb/>
廻兮戒舲船余怦營泝河流以投辭兮氣紆結而填臆<lb/>
慨往后之迷誤兮社稷顚而用屋重曰昔有大夫曰申<lb/>
徒兮懷瑾弗展負石投河兮寃抑内憤靈汎濫兮湍瀬<lb/>
<graphic n="KR1024" url="https://raw.githubusercontent.com/kanripo/KR-Gaiji/master/images/KR1024.png" mimeType="image/png"/>
                    <graphic n="KR1024" url="https://raw.githubusercontent.com/kanripo/KR-Gaiji/master/images/KR1024.png" mimeType="image/png"/>愁人心兮忠囘倒植固庸態兮嗚呼先生女又何<lb/>
懟兮伯夷子胥與爾爲類兮<lb/>
　　　弔康王城賦<lb/>
　　趙宋髙宗爲康王築此以拒金人<lb/>
<pb n="KR4e0150_WYG_002-6a"/>
隴側桑以欹根兮飇沙惨日而瀰澷勢斷屬而連天兮<lb/>
寒蓬巻而翩翩覽靈波之汪洋兮惋九河之善崩臨决<lb/>
口思前往兮尋北原之故營塹莾没不可見兮莾千里<lb/>
兮繁蒿旋風四起埃飛蔽日兮鴈失羣之嘈嘈惄壹鬱<lb/>
余顧懷兮夕駐馬乎河之渚想張韓之斾斾兮望朱遷<lb/>
之雄壘嗚呼哀哉兮山陵委棄江介是都登佞黜良兮<lb/>
社稷邱墟宮殿瓦礫兮二聖爲俘嗟嗟彼何宻而兹何<lb/>
仇愎執迷而弗悟兮汚分疆而取憂<lb/>
<pb n="KR4e0150_WYG_002-6b"/>
　　　弔于廟賦<lb/>
　　正綂巳已之變少保公有社稷之功<lb/>
棟宇頽折兮四顧無垣鴿雀鳴噪兮雪壅其門風衝激<lb/>
以拂帷兮惨九州之肅泠軒長河以飲景兮飛光至而<lb/>
舒靈何先生遭不造兮定危邦而永存用才者終固鮮<lb/>
兮孰震滿而完身顧瞻宋京兮追念雙帝組頸爲虜兮<lb/>
單馬北逝虎臣視而誰何兮英雄竄而蓬蒿有憤壅蔽<lb/>
而發疽兮亦有垂成而反被劉嗚呼先生成敗難以逆<lb/>
<pb n="KR4e0150_WYG_002-7a"/>
度禍福不可豫謀死茍足以利於國兮洵虀醢而焉求<lb/>
　　　弔鸚鵡洲賦<lb/>
承帝皇之嘉惠兮荷在陋而明揚信枯楊而再華兮懼<lb/>
身微而命彰歲協洽以南騖兮觸炎日之盛陽浮江漢<lb/>
以長邁兮過夏口之故城洲蹇產以隑隑兮劃衝江而<lb/>
絶流覩佳名而中惕兮弔斯人之不脩我既佩明月與<lb/>
寶璐何不遂凌世而髙步舎玉駟而不駕兮又奚暇與<lb/>
豺狼而爭路惟聖人之貴時兮神龍豈人得而縻彼<lb/>
<pb n="KR4e0150_WYG_002-7b"/>
鸞鳳之謂瑞兮固亦以其髙舉而見希何先生之靈<lb/>
嫮兮獨不深藏而逺遊也偭取方以捐員兮吾恐睿者<lb/>
之所尤也繄炎鼎之既淪兮世淆濁而崩改操梟視而<lb/>
虎噬兮祖又貪夫厥土荃縱不甘心於厥儔兮獨不可<lb/>
色斯舉也嶢嶢者將必缺兮余固知仇者之不與也矯<lb/>
吾櫂以淹留兮情覽望而増傷靈惝怳而如見兮聆湍<lb/>
瀬之浪浪山壘壘以來合兮孤墳鬱而嵣嵭誦英篇以<lb/>
沉顧兮痛翠禽之蚤戕物有以舌羈縛兮人有以才隕<lb/>
<pb n="KR4e0150_WYG_002-8a"/>
身譬用機各攸當兮恨見幾之不先心屈怫以悒悒兮<lb/>
翳營營之不可留沛揚檝以東進兮順武昌而下舟遡<lb/>
巖㟁以却視兮投哀些於斯洲<lb/>
　　　哀郢賦<lb/>
崔<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>崎以旁靡兮囷京顔之崪嶃隍壘<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而莽没夕飇<lb/>
勃興㳫兮闒靸水鳴呌而巖斬覯敖墳之㠎嶫兮韙莊<lb/>
王之登檢泊石城以盱睞兮望江陵而涕流壯洞庭之<lb/>
淼皛兮槩江漢之𤣥洲掩陳蔡之弱郛兮控荆揚而上<lb/>
<pb n="KR4e0150_WYG_002-8b"/>
游俯灘瀬之淺淺兮傷楚平之破邱伍員奔吳兮屈生<lb/>
浮湘懷行罔返兮厥民用喪蘭臺肆侈兮玉差進淫陽<lb/>
春消歇兮黄鳥沾襟陵井塌而狐穴俾人哀而迄今<lb/>
　　　汎彭蠡賦<lb/>
　　正德六年夏五月李子赴官江西南道彭蠡之湖<lb/>
　　作賦曰<lb/>
仲夏慆慆兮湖水洶湧戒舲舟而逆進兮志定意恐朝<lb/>
發湖口兮巉石纜牽搶㠶午張兮陵急洋而縱船洪澇<lb/>
<pb n="KR4e0150_WYG_002-9a"/>
吞吐兮杳莫界際湠漫瀇洸神精揺兮浪起伏而來曵<lb/>
曩余誦夏記與酈經兮識彭蠡而心慕繄厥水集流夥<lb/>
兮挾千川而北注合岷江東之為東江兮脇揚吳而<lb/>
騰海包敷淺而瀦之兮撼匡廬而使改惟據巨者附斯<lb/>
衆兮滿之者驟必溢彼何怪弗之濳兮抑何摧而靡殛<lb/>
射者萬鼓之千兮叢谿壑之湊趨澎霆崩以箭疾兮勢<lb/>
嶽頽而電舒匯莫究始兮散孰察其終龍蛇逐之何載<lb/>
兮至今窟而以宮祈之錫嘏兮侮之掇眚怒之風雷愉<lb/>
<pb n="KR4e0150_WYG_002-9b"/>
之霽兮亦厥靈之攸逞潮岝峉以豗閧兮倐當晝而忽<lb/>
隂上下既顛置兮孰又辨昕昬與北南睇衆山之劍攅<lb/>
兮爭負髙而竟降閧膏麓之淤澱兮奄焉墊而為江縁<lb/>
木末而巢室兮民浮居而舳艫悼隻雛之寒嘯兮寂氓<lb/>
濵而守罛亂左蠡之沸沸兮壯康郎之浩汗濤沃日而<lb/>
明暗兮巒島涾而渙散瀾已俛而復昻兮渦湓濞而接<lb/>
連瀧無風以横飛兮潭澄渟而布漣龍天矯以戲淵兮<lb/>
㽕枿汎而吹沫艽茻沕之昧昧兮魚<graphic n="KR2447" url="https://raw.githubusercontent.com/kanripo/KR-Gaiji/master/images/KR2447.png" mimeType="image/png"/>貫而鱍鱍具區<lb/>
<pb n="KR4e0150_WYG_002-10a"/>
洞庭方余不暇兮懼九圍混而黝㝠茍清濁軋其澒澒<lb/>
兮聖愚一而泯靈胡弱草丹而華兮反泓棲而矜彩鳬<lb/>
茈龍鬚苧蘆蕸菰繁其被汀兮紛振翰而雲駭彼陽鳥<lb/>
既逝兮鶻鴇嘻而專已驫水馬以闖犀兮蛤又濡珠而<lb/>
曝殻詭殊錯以跳踉兮有曲牙而鹿其角既逆鱗而返<lb/>
舌兮復豶首而象鼻汓針尾而㦸髵兮族氄氄乎潏潏<lb/>
誰非含生而願遂睹彊柔之<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>嚌兮唾陽侯之懦怠縱<lb/>
鱷鼉之恣肆兮甘失職而蔓災虞坤漏而陸沉兮鯈一<lb/>
<pb n="KR4e0150_WYG_002-10b"/>
嘆而三泣蜮吸飇而排砂兮時負渚而人立濺雨迸而<lb/>
冠岫兮岸衝樅而韲落詫妖譎之多態兮魄摵促而心<lb/>
愕瞬兮異覯恍兮變索究之諒奚以兮聊戢檝而遊淫<lb/>
夕景掣以波下兮石鐘礔礰而竅吟追三苗之即敘兮<lb/>
亶文命之訖敷彼九江未之殿兮余誠憂鬼類之聒呼<lb/>
廼橈人之罔諳兮祠九首而丐邪愚者吾靡疵兮鄙明<lb/>
賢之用頗景神姦之勤算兮數歴鉉誰弗竟危魍魎支<lb/>
祈倔强伺間兮惀臨湖而嘯悲<lb/>
<pb n="KR4e0150_WYG_002-11a"/>
　　　觀瀑布賦<lb/>
坌炎陽以北邁兮遡敷原之上疆遵嶽南而遐陟兮廓<lb/>
晴流而志揚日旎旎以景旟兮嶃﨑嶇乎微行峰吞吐<lb/>
而迓余兮嵐捭翕而颺路超歸宗以翹盼兮覯開先之<lb/>
瀑布諗前記而髣髴之兮眩飛空之孤形誦銀河之逸<lb/>
句兮精陟天而九征挾巖潭以上氣兮接神漢而並垂<lb/>
積雲左右以傳彩兮霞表裏而秀姿沫霏霏之晝霧兮<lb/>
崕丹翠滌而㽔㽔光金黛而亘霄兮浩呼洶之湧湧龍<lb/>
<pb n="KR4e0150_WYG_002-11b"/>
朝帝以潮從兮虹爲梁之總總韡若華以西曜兮東扶<lb/>
木兮倚明星辰涵而布錯兮岳瀆影之其中絢練恍惚<lb/>
百怪潜兮勢明晦而無恒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之若住忽奔噴兮石雷壑<lb/>
而驟崩經香爐以熨紫兮破雙劍而氷攅踰黄巖以珠<lb/>
迸兮籠玊殿而金煙濯炎女之𤣥髪兮苔離根而永生<lb/>
掛洞宮之羃羃兮隱芝箭而懷清沸混混之爛爛兮䬃<lb/>
瑟馺而凉風泉滚滚而安竭兮孰尋源而卒窮毖劃剨<lb/>
以繙紛兮渥華顚而分派水簾谷簾亞之揚兮靈終古<lb/>
<pb n="KR4e0150_WYG_002-12a"/>
而并戴巍<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>岒而上行兮疑質違而性非䝉井厥流常<lb/>
兮譬鍼顚而血隨吞日月以膏顔兮震雲氛之翼翼江<lb/>
海巨而昏墊兮哀趨卑而罔直體融隂而内陽兮凖坎<lb/>
離而向背嚴不蓄類廼澤物兮醜彭蠡之汪穢浮朱鳥<lb/>
之寒景兮爭龍騰而攄掣擊髙者韻斯宏兮谷哨啄而<lb/>
坤坼赫翩翩以倐䀛兮小鴈蕩而不眡䨧霜霾而離離<lb/>
兮處遼域而孰知怒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>窂以思逞兮石岞峈之崱崱晴<lb/>
電追之霆突兮信駭觀而搖臆猿纍纍以竊窺兮倚石<lb/>
<pb n="KR4e0150_WYG_002-12b"/>
鏡而呶嘯爝焯灼皬的皪恔兮類至人之懸照肸颯<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
徠兮翔太始而留耀歌曰造龍池而卬之兮究瀑布之<lb/>
肇踪巔湧而壑射兮誠神靈之攸鍾轟邇惑而遐瞑兮<lb/>
壯二儀而永效磍鬼怪避鑑鑒兮微瀑孰以察逝者之<lb/>
髙妙伊動者必定兮潭窅沕而淵峚礉之灝而寧之清<lb/>
兮厥金水之共質亂曰相彼山泉瀄滵邅漩勼谿朋漣<lb/>
洵遵科以造海竟隨流而泯瀾覩厥瀑之靈詭反羣詫<lb/>
而背誹吾茍砉天地以遺聲跡亦奚暇校髙下與狐疑<lb/>
<pb n="KR4e0150_WYG_002-13a"/>
　　　泊雲夢賦<lb/>
　　將超野猪之湖風西而阻乙丙丁戊兊颸飂飂旬<lb/>
　　餘轉迅問之老人曰此南陽之風也厥隂始生應<lb/>
　　諸少隂之方<lb/>
幼余紛以好覽兮懷長風而浪濤夏匯液之浩浩兮阻<lb/>
雲夢之逆飀哀南紀之攸墊兮包荆衡之衆山貫江漢<lb/>
以爲絡兮勢朝宗而播瀾翼濳沱之翩翩兮掖景陵之<lb/>
峩原吞沔鄂之曾隰兮洸逶施而湠漶坻<graphic n="KR2869" url="https://raw.githubusercontent.com/kanripo/KR-Gaiji/master/images/KR2869.png" mimeType="image/png"/>
                    <graphic n="KR3724" url="https://raw.githubusercontent.com/kanripo/KR-Gaiji/master/images/KR3724.png" mimeType="image/png"/>兮掩翳<lb/>
<pb n="KR4e0150_WYG_002-13b"/>
横余前兮蒹葭紛而蔽天月重隂以繁雨兮駭厥鵙爲<lb/>
之先鳴邁大别以悠泝兮遘少隂妬而用情次大澤之<lb/>
巖隑兮睇風雲之上征惟彼斗酌而靡均兮縱柔金以<lb/>
噓吸孤心昏以徒爛兮趡西流之避及覽萬情之翻覆<lb/>
兮爰背坎而向離指朝景以辨位兮定星辰而訊期極<lb/>
明晦之變態兮䀌洋澇之淫淫倚舲牕以凝睞兮數周<lb/>
圍之峻岑勤伯禹之土乂坤維奠而至今情瀇滉以無<lb/>
依兮聊唁昔而周章慨五湖之見幾兮詠孺音於滄浪<lb/>
<pb n="KR4e0150_WYG_002-14a"/>
胡洞庭之險塹兮三苖區而蕪滅舳艫蔽江以來下兮<lb/>
孰攘攘而非衣食徃者既不可追兮吾寧俟時而矯心<lb/>
掇陽漘之文貝兮采芳芷於漢潯龍擾余以負舷兮珠<lb/>
夜游而光吐憑烈性之難抑兮淚浪浪隕而思古誦曰<lb/>
昔有郊郢厥惟楚都實邊雲夢百雉其郛何村弗殖寳<lb/>
玊明錯魚鱉麕麀於牣訐訐麌麌甫甫齒革毛角有茜<lb/>
有堊各以類積礲礲岳岳服食之屬苧枲絲葛甘鹽苦<lb/>
酢靈餌珍藥觩弩勁簳犀甲狼毒王府充溢宮室棺槨<lb/>
<pb n="KR4e0150_WYG_002-14b"/>
商旅沓至貿遷繹繹漁牧諧足鳴琴巷咢國以富强鞭<lb/>
撻晉秦挾鄭狩獵出入二藪旌旗千里戈船璘玢金銀<lb/>
璨璀倐眒忽閃獸柴鳥墜追者稱善後王何道游闗靡<lb/>
返懷沙奮辭邦墟憐惋<lb/>
　　　漢濵賦<lb/>
　　余過解佩灘憶交甫遇女之事於心感焉作漢濵<lb/>
　　賦<lb/>
夫何二女之頎麗兮遵蘭臯而並翔順微風以鸞顧曵<lb/>
<pb n="KR4e0150_WYG_002-15a"/>
文袿而交揚躡雲鬱之華履皎羅襪以雙步凌漢潭之<lb/>
滺波掇瑶草於芳露態婉㜻以窈窕情同嬉而中乖超<lb/>
妁灼以齊赴忽含顰而怨偕眉疑低而復伸脣欲啟而<lb/>
羞靣瑳巧笑以囘瞬目盈盈而流盼翩兮驚鴻恍若裊<lb/>
電仰西方之纎月悵邂逅於嘉夕足將移以躑躅魂已<lb/>
逝而聿役怍多露於蔓草矩漢廣之貞游戒有粲之奔<lb/>
宻慕娥英於湘流揮柔袂以掩涕寄朋素於明璫效鷄<lb/>
鳴之贈珮厲霜心於鮫光倐濳耀以莫覯撫衝飇而懷<lb/>
<pb n="KR4e0150_WYG_002-15b"/>
形睇征雲以西迅裛飄芬而淚零面三星以申詠痗朝<lb/>
陽於首疾伊綢繆之幸諒詎榖焉而同室<lb/>
　<lb/>
　<lb/>
　<lb/>
　<lb/>
　<lb/>
　空同集巻二<lb/>
</p>
<p>
</p>
  </div>
</body>
</text>
</TEI>
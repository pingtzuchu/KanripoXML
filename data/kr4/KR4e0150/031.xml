<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻三十一</head>
    <p>
<pb n="KR4e0150_WYG_031-1a"/>
欽定四庫全書<lb/>
　空同集巻三十一　　　　明　李夢陽　撰<lb/>
　　七言律<lb/>
　　　夏日繁臺院閣贈孫兵部兼懷大復子<lb/>
獨馬孤城送客廻亂蟬高柳出銜杯晴天河嶽今開閣<lb/>
戰地金元晩上臺才自籌邊期獻納義猶傾蓋愧徘徊<lb/>
何休門客如君幾北望天風萬里來<lb/>
　　　送楊子還里<lb/>
<pb n="KR4e0150_WYG_031-1b"/>
曽修書院旴江側君去懷予試一遊當日水山應更好<lb/>
别來松桂幾經秋謝詩早向麻源覓顔帖時從廟碣收<lb/>
此外何求惟有醉背山合起望泉樓<lb/>
　　　送張工副<lb/>
為官秦邸君西去因憶簡王相遇時池出異蓮要作賦<lb/>
舘開脩竹坐傳巵龍旂寂寞還雲氣鶴馭飄翩秖夢思<lb/>
寄問白頭强相國醴筵吟筆似前隨<lb/>
　　　夏行人齎太皇太后哀詔過此以病淹于郊舘<lb/>
<pb n="KR4e0150_WYG_031-2a"/>
　　　　僕為作詩<lb/>
野舘春雲劇暮隂病臣哀詔此經臨君親敢謂三江逺<lb/>
涕淚懸知萬國心風砌獨花堪憤悶雨簷雙燕足清吟<lb/>
遐陬毎引前星望賴爾兼程布此音<lb/>
　　　城南新業期王子不至<lb/>
新園本欲誇王史竟日城南期不來即使屋荒還五柳<lb/>
忍令春暮只孤臺對人芳藥翻翻出近日浮雲細細開<lb/>
已囑甕頭封緑蟻明朝倘許盡餘杯<lb/>
<pb n="KR4e0150_WYG_031-2b"/>
　　　再期王左史不至<lb/>
地散官拘此亦希草堂重約忍偏違元期芍藥枝枝賞<lb/>
忽復葵榴片片飛諸客酒停時望斾孤城日落尚留扉<lb/>
人生樂事真能幾野立蒼雲又白衣<lb/>
　　　繁臺次秦氏韻<lb/>
一秋今到十賢堂萬事傷心歎渺茫草緑梁臺猶殿閣<lb/>
花殘宋苑只宫墻天南星宿元朝斗崖北靈芝本向陽<lb/>
未老息棲終傍此預愁人擬卧龍岡<lb/>
<pb n="KR4e0150_WYG_031-3a"/>
　　　送田生省母兄如晉<lb/>
匹馬遥衝落日㣲萬山何處是庭闈塗紆沁上花應發<lb/>
春盡并門雪尚飛臨柏乍開荆樹閣傍萱重著老萊衣<lb/>
馮高試望風雲氣大駕新從此路歸<lb/>
　　　寄題孫氏苕溪草堂孫是時始有婚事<lb/>
苕溪之傍何者丘幾時自卜林塘幽已聞寛田足放鶴<lb/>
曽否餘錢兼買舟狎人鸂鶒元成偶近檻芙蓉故並頭<lb/>
塵世要留風格在東南聊作醉鄉遊<lb/>
<pb n="KR4e0150_WYG_031-3b"/>
　　　送毛監察還朝是時皇帝狩于楊河<lb/>
楚生臨水送將歸黎子當筵賦式㣲天下汝為真御史<lb/>
百年吾是舊漁磯沙寒白日蓬科轉風起黄河木葉稀<lb/>
此去有書應力上太平天子本垂衣<lb/>
　　　送李行人還朝<lb/>
南使樓船漫北廻西廵車駕歘東來星辰再逐千官入<lb/>
閶闔重臨萬國開寒盡旌旗猶拂雪春新環珮且沾梅<lb/>
虞絃定有薫風奏佇望陽和徧九陔<lb/>
<pb n="KR4e0150_WYG_031-4a"/>
　　　逢吉生汴上<lb/>
汴上相逢俱白頭秦中却憶少時游煙花樓閣春風日<lb/>
錦繡山河百二州未論聽鶯穿細柳實因走馬出長楸<lb/>
金尊邂逅今宵月明發仍懸兩地愁<lb/>
　　　郊園夏集别李沔陽<lb/>
東門慣種召平𤓰彭澤新成處士家晨起忽嘶花外馬<lb/>
君來同泛柳邊槎向人菡萏元隨檻哺子鵁鶄各占沙<lb/>
明發路岐愁把袂秋風江漢有歸艖<lb/>
<pb n="KR4e0150_WYG_031-4b"/>
　　　李沔陽飲後田鄭二子復集於斯莊望見陂水<lb/>
　　　　驟落衆頗訝之<lb/>
五馬柴門夜已廻二豪尊酒且重開林乾鳥雀群應喜<lb/>
水落鳧鷖半不來疎懶合收任氏釣嘯歌真慕阮公臺<lb/>
亦知河朔非凡輩逃暑無辭掌上杯<lb/>
　　　早春酬張客見贈<lb/>
周王祈雪罷燈遊楚客思鄉迥獨愁不雨風雲常嫋嫋<lb/>
入春江漢轉悠悠穠花錦石添雙鬢横笛短簫悲綵舟<lb/>
<pb n="KR4e0150_WYG_031-5a"/>
岐路斷膓俱不減予今搔首為西州<lb/>
　　　田居嘲答李沔陽<lb/>
郊園自枉君侯車日日觸熱尋吾廬柳長風多秖欲睡<lb/>
𤓰成雨來仍用鋤逺田隂隂立黄鵠新波雙雙跳白魚<lb/>
即令石水泥五斗豈無五馬愁騎驢<lb/>
　　　别熊御史出塞<lb/>
今夕何夕春風㣲把酒長歌春興違嬌鶯乳燕黯不語<lb/>
嫩蘂柔條空自稀都門車騎明朝發關下行人三月歸<lb/>
<pb n="KR4e0150_WYG_031-5b"/>
北望胡沙青草盡祁連山外斷鴻飛<lb/>
　　　春望柬何舍人<lb/>
城南春望春可憐小苑高樓生暖煙幾家芳草斷膓處<lb/>
無數落花吹笛邊川原萋萋入暮雨車馬駸駸矜少年<lb/>
欲向仙郎誇白雪陽春久已絶人傳<lb/>
　　　贈張含<lb/>
孔門諸子接升堂杜甫交遊盡老蒼萬里南歸望秋月<lb/>
一樽對别逢春陽生兒當如李亞子有父况作尚書郎<lb/>
<pb n="KR4e0150_WYG_031-6a"/>
肅肅雲鴻天路永樊籬斥鷃莫空翔<lb/>
　　　題環上人精舍<lb/>
前月到寺萱草香今月到寺葡萄長潢潦盈盈旭日動<lb/>
樓閣灑灑高雲涼出門毎恨市城隔浮世空嗟車馬忙<lb/>
圓月清秋期重訪即扳留卧賛公房<lb/>
　　　送膠州學職<lb/>
廣文先生騎馬來膠東膠西花欲開鱣堂蕭蕭帶暮雨<lb/>
芹池殷殷鳴春雷太山西望真堪仰洙泗東流竟不廻<lb/>
<pb n="KR4e0150_WYG_031-6b"/>
寥落廟宫多古樹屬君收取棟梁材<lb/>
　　　送人還洛<lb/>
十月朝天春始廻洛邦真喜使君來柳條臨路若相待<lb/>
梅花滿堂渾欲開雪晴幾過囘鑾浦日落時登承露臺<lb/>
九重他日求賢詔不道今無賈傅才<lb/>
　　　秋日飲王子之第<lb/>
岧嶤玉殿逐秋開迤邐金風觸酒廻賔客百年梁氏苑<lb/>
河山雙鬢李仙杯露凋梧葉浮龍井月引簫聲出鳯臺<lb/>
<pb n="KR4e0150_WYG_031-7a"/>
莫羡同舟流逆調須知雅樂是真才<lb/>
　　　見素林公以詠懷六章見寄觸事敘歌輒成篇<lb/>
　　　　什數亦如之末首專贈林公<lb/>
南伐經年駕北還麗雲遲日藹燕關花明合殿春開扇<lb/>
柳引千官曉復班新有越裳供雪雉<hi>是年始貢者三國</hi>更聞飛<lb/>
將奪天山務農銷甲從今事飽飯行歌興不慳<lb/>
　　　其二<lb/>
香含雞舌曽為吏日侍龍顔朝退時春色故揺三殿柳<lb/>
<pb n="KR4e0150_WYG_031-7b"/>
曉風偏放萬年枝鏘鏘劒佩鵷行亂裊裊旌旗鳯輦移<lb/>
迂謬一麾今廿載半生心事白頭知<lb/>
　　　其三<lb/>
青天萬仞削芙蓉憶踏匡廬第一峯哀壑暮雲埋虎豹<lb/>
大江春浪變魚龍天池玉筆親留碣石室山僧獨扣鐘<lb/>
搔首昔曽霄漢上舊題應被紫苔封<lb/>
　　　其四<lb/>
投簮萬里旋舟日暫憇覃園傍峴西潭起漢娥留佩賦<lb/>
<pb n="KR4e0150_WYG_031-8a"/>
井傳王粲倚樓題林猿浦鴈心常徃楚雨襄雲路不迷<lb/>
縮項一槎真欲釣幾時重訪鹿門棲<lb/>
　　　其五<lb/>
買園近闢三三徑啓户遥當六六峯敢向大河誇樂土<lb/>
且將名嶽寄行蹤風林躍馬狐狸走草澤囘舟鴈鶩衝<lb/>
昨復潁陽開别業傍軒新徙具茨松<lb/>
　　　其六<lb/>
西伐親將龍虎軍南歸甘即鷺鷗羣謝安實費登山屐<lb/>
<pb n="KR4e0150_WYG_031-8b"/>
司馬虚傳喻蜀文釣罷蘭溪宵上月吟成壺嶺晝生雲<lb/>
何時勉為蒼生起悵望東南五色氛<lb/>
　　　小至後寄甥曹嘉<lb/>
隔縣經秋汝面難好音為郡舅心寛三河鴈起沙先暮<lb/>
四海陽囘雪尚寒萊竹召棠他日事石渠金馬向來官<lb/>
公餘定有尋幽興莫惜新篇寄我看<lb/>
　　　河上茅齋成呈家兄<lb/>
愚弟罷官兄獨喜卜築茅齋傍竹林開窓忽見萬里色<lb/>
<pb n="KR4e0150_WYG_031-9a"/>
背水常留十畝隂春來燕子休相賀日暮幽人且自吟<lb/>
庭下㑹栽棠棣樹牀頭新製有虞琴<lb/>
　　　留别李田二秀才<lb/>
五年梁苑棲遲穏千里南州忽此行海内尚還憂盜賊<lb/>
老夫何用拜簮纓音書陸續憑誰寄醆酒留連見我情<lb/>
惆悵暮天雲不盡秋風相憶豫章城<lb/>
　　　贈鄭羽士<lb/>
怪爾零丁老鍊師藏珍破屋鬢成絲坐看丹竈宵忘寢<lb/>
<pb n="KR4e0150_WYG_031-9b"/>
行折園葵午療飢久雨水渰松樹死塌墻人過廟門疑<lb/>
空傳薦福千金帖今世誰尋少保碑<lb/>
　　　送蘇文學徃主三賢書院<lb/>
邦侯敦禮聘才賢梁客乘秋詣汝川堂上久懸徐穉榻<lb/>
門前俄報孝亷船雲山紫邏霜應峻風穴青松晩更妍<lb/>
獨上高丘試囘首紫陽白鹿自江煙<lb/>
　　　鄭生聞予種樹有成便冒雪㩦酒來看鄭時有<lb/>
　　　　江東之行<lb/>
<pb n="KR4e0150_WYG_031-10a"/>
鄭綮騎驢雪故來無功行樹及春栽沾濡立愛新松色<lb/>
冷凍囘驚早杏開密片深當紅蕾集寒聲虚帶翠蕤廻<lb/>
思君蓑笠滄江上酒罷翻愁去舸催<hi>王績字無功</hi>
　　　送蔡子赴省<lb/>
君從歴下游三輔暫就薇花避柏烏關内久懸馮異望<lb/>
河西早上伏羌圖茶官詭譎時侵馬餉吏奔趨日備胡<lb/>
生養願今開氣象山河百二本皇都<lb/>
　　　鐘樓重别熊子<lb/>
<pb n="KR4e0150_WYG_031-10b"/>
野寺荒臺餞客游江湖城郭暫消憂危檐獨趂翩翩燕<lb/>
細浦雙行宛宛鷗人世舉杯俱勝跡風林長夏有清秋<lb/>
情來不用重翹首西北浮雲是帝州<lb/>
　　　閻曹二子發京姪木與之同舟而下有詩紀之<lb/>
　　　　予亦和此篇<lb/>
共水同舟伴謫居海天春色静涵虚蠻方故啟流官路<lb/>
漢史終收痛哭書蜀徼山高常戴雪滇門池苦亦生魚<lb/>
上林花樹年年在前席行看入禁廬<lb/>
<pb n="KR4e0150_WYG_031-11a"/>
　　　甥嘉謫官過汴僦舍而居以時炎熱<lb/>
萬里嚴程此一州問親娯舅爾須留遷人賔客休填户<lb/>
僦屋炎蒸幸有樓穿檻筍高猶足采戲池魚美更何求<lb/>
館甥舊地花仍好得暇頻來看海榴<lb/>
　　　園莊餞蔡客還江東<lb/>
來日麥苗歸麥黄炎郊攜手暮蒼蒼别筵車馬吾先醉<lb/>
落日東南江自長檣燕岸花休促棹小堂新竹尚餘觴<lb/>
呉門汴市無千里應把并州作故鄉<lb/>
<pb n="KR4e0150_WYG_031-11b"/>
　　　寄贈司冦林公還山<lb/>
徴書强逼上彤闈退食長吟望翠㣲漢室本縁三䇿重<lb/>
都門真見二疏歸朝廷司冦元持法天下蒼生遽拂衣<lb/>
趨陛履聲皇念切夢魂能復五雲飛<lb/>
　　　謝南陵折贈牡丹十頭咸樓子重瓣<lb/>
王花折送出朱門國色俄臨處士村堆積實増春照耀<lb/>
傳看直至日黄昏先掄上蕚圍詩巻已拚清香費酒樽<lb/>
見説陳思才八斗洛陽真譜許同論<lb/>
<pb n="KR4e0150_WYG_031-12a"/>
　　　儀賔柳子以合懽芍藥見贈予自不識此花而<lb/>
　　　　柳云種蒔數年惟今嵗雙朶時柳病方愈<lb/>
賔卿贈藥驚竒異共蔕分葩號合懽入手自摩雙蕚歎<lb/>
逢人恐當一花看並頭虚漫誇蓮蘂單瓣還應壓牡丹<lb/>
汝抱緜疴今幸愈和中天遣助平安<lb/>
　　　夏日上方寺追念舊遊寄平陽王守前御史<lb/>
伏天樓閣同遊地尊酒松林憶並㩦驄馬昨朝三極北<lb/>
虎符俄剖萬山西人間散合留高跡壁上風雲䕶舊題<lb/>
<pb n="KR4e0150_WYG_031-12b"/>
出守次公元入相汾川應與潁川齊<hi>黄覇字次公</hi>
　　　答杭雙溪渡河見寄<lb/>
藩公赴鎮東來日野老扶笻北上時貪墨似聞抛印綬<lb/>
壺漿真見迓旌旗豫州河嶽元中土漢法封疆是重司<lb/>
廿載别君今幸此柴門能倒故人巵<lb/>
　　　奉寄邃菴相公之作<lb/>
徴書北闕朝朝下不見東山起謝安黄閣兩朝心自赤<lb/>
蒼生四海淚曽乾雲霄桃李猶門徑嵗月絲綸只釣竿<lb/>
<pb n="KR4e0150_WYG_031-13a"/>
舟楫願公長好在風江日夜有波瀾<lb/>
　　　東莊冬日㑹别謝行人<lb/>
冬圃朋游菊半蕪風林互飲葉全鋪徃來物理須霜露<lb/>
離合人情豈路途乾緑冷紅難避眼剩香餘馥故侵壺<lb/>
相逢莫漫憐修竹要識乾坤有碧梧<lb/>
　　　雙溪方伯夏初見過就飲石几留詩次韻<lb/>
孤城春氣轉温風石几閒門夏樹中遇客便移杯酒玩<lb/>
題詩今得故人同猶驚鳥動花紛落况值日斜樽不空<lb/>
<pb n="KR4e0150_WYG_031-13b"/>
晩暮蒼茫萬里色賴君長劒倚崆峒<lb/>
　　　三司諸公久有蓮池之約㑹雨阻不赴乃移兵<lb/>
　　　　司東圃而飲為詩以贈<lb/>
西城宿雨天虚阻東圃㣲晴人竟遊地闊儘容雲氣入<lb/>
亭深能使樹香留尊前俊傑齊三府林下迂疎自一丘<lb/>
勲業太平公等在故將高榻動南州<lb/>
　　　東莊再贈杭子兼呈其兄澤西年友<lb/>
冬郊日白無風沙羣飲送客遊琅琊到日定生韋澗草<lb/>
<pb n="KR4e0150_WYG_031-14a"/>
有時同醉歐亭花我今五十半潦倒君日高貴元才華<lb/>
過鄉為問澤西子老吟何處饒煙霞<lb/>
　　　乙酉除夕答鄭生兄弟見贈之作<lb/>
除夕天涯見客心連枝游子各悲吟徒將鬢雪凝青鏡<lb/>
且把鄉梅託素琴海嶽催春潜弄色氷霜爭嵗沍成隂<lb/>
吾家甕緑浮浮嫩兄弟能來秉燭斟<lb/>
　　　東莊謝臬司諸公携酒見過<lb/>
白日餘紅亂撲衣郊亭無事坐花飛何縁五柳嘶驄馬<lb/>
<pb n="KR4e0150_WYG_031-14b"/>
忽有群公到竹扉過眼物華春自暮賞心朋輩老應稀<lb/>
亦知不是談𤣥宅倘許頻來各醉歸<lb/>
　　　上方寺㑹監司諸公<lb/>
梁園四月斗炎蒸衆飲松堂爽色凝天上樂聲僧梵接<lb/>
掌中杯影塔雲層高情不使忙官奪野興常於勝地増<lb/>
西海漸生歸路月上方無藉散花燈<lb/>
　　　東莊藩司諸公見過<lb/>
少年湖海老中原萬里誰期共一尊邂逅路岐須盡醉<lb/>
<pb n="KR4e0150_WYG_031-15a"/>
向來離合敢重論桑麻事業陶公徑鳥雀人情翟氏門<lb/>
懶散廢書𤓰可種夜來時雨足吾園<lb/>
　　　于公廟㑹王帥以其防秋北行<lb/>
新晴借廟張金鼓舊約鋪筵集縉紳氣早冷隨雲雨入<lb/>
地幽人與竹松隣時來拜命防秋將老去狂歌避世身<lb/>
醉别贈君雙玉劒持將西北掃風塵<lb/>
　　　新秋宣威後堂㑹張鮑二帥晩過東圃作<lb/>
㦸府臨秋氣自威林亭過雨日能輝但邀文士揮彤管<lb/>
<pb n="KR4e0150_WYG_031-15b"/>
不願將軍試鐵衣雲濕白花籬槿重風揺朱果石榴稀<lb/>
彎弓欲看雙禽墮海闊天晴鴈不飛<lb/>
　　　酬聶監察淮上見寄<lb/>
落木秋城動客哀急風胡鴈帶沙廻夷門合是投簮地<lb/>
淮海須憑攬轡才勲業壯心頻覽鏡暮雲詩句幾登臺<lb/>
太㣲實與群星異已有光芒接上台<lb/>
　　　九日南陵送橙菊<lb/>
朱門美菊采先芳玉圃新橙摘早霜傳送滿盤真鬭色<lb/>
<pb n="KR4e0150_WYG_031-16a"/>
分看隨手各矜香深憐便合移樽酹暫貯應須得蠏嘗<lb/>
獨醉秋堂卧風物一年晴雨任重陽<lb/>
　　　亭上限韻作<lb/>
片雲黑日熱轉添忽有飛雨來纎纎任情玉杯但一弄<lb/>
乘興彩毫時復拈角巾芒鞋客竟日燕舞花明風滿簾<lb/>
垂頭人吏困自睡此地元非禮法嚴<lb/>
　　　送程生兼寄姑蘇五嶽黄山人<lb/>
壓枝梅杏纍纍碧照眼櫻桃的的紅舟楫大江無晝夜<lb/>
<pb n="KR4e0150_WYG_031-16b"/>
路岐初夏有西東淹留欲暮林間日行坐惟便竹下風<lb/>
秋水一帆湖海上為傳雙鯉到呉中<lb/>
　　　寄水南子<lb/>
孤雲晝隂董盆寺廻風夕電南神岡林木䬃䬃起新色<lb/>
茅堂㣲㣲生嫩凉高人北窓枕書卧有酒誰與開尊嘗<lb/>
鬱蒸殘暑不須念雷雨時覩蒼龍翔<lb/>
　　　夏都給勘鄴潞之戰惠見憶之作寄答四首<lb/>
廿年不入紫宸朝白髪猶能伴野樵敢向驊騮爭道路<lb/>
<pb n="KR4e0150_WYG_031-17a"/>
固知鵬鶚自雲霄狂歌見月時呼酒懶性臨風欲棄瓢<lb/>
寄語昔遊青𤨏客嶺雲溪雪記同招<lb/>
　　　其二<lb/>
焚草常懷杜拾遺從容退食梧垣遲人當名世汝其輩<lb/>
國有中興今固時衰年丘園合潦倒大業竹帛能留垂<lb/>
迢迢故人寸心在日日苦吟雙鬢知<lb/>
　　　其三<lb/>
侍臣斧鉞雲中下山寨氷霜戰後行穽腦乍攀黎賊路<lb/>
<pb n="KR4e0150_WYG_031-17b"/>
石門重覽鄂王營中興崖石元留頌成筭朝廷敢論兵<lb/>
試向絶巔看大海年來波為聖人平<lb/>
　　　其四<lb/>
岧嶤上黨接壺關杖鉞東行歴萬山巖凍雪埋擒虎窟<lb/>
壑腥雲嫋斫龍灣嶃巉路透漁樵入薈蔚林清鳥雀還<lb/>
為問登高能賦者雪毫幾掃白雲閒<lb/>
　　　熊監察至自河西喜而有贈<lb/>
當年五郡乘軺過此日干城攬轡游封事幾騰天北極<lb/>
<pb n="KR4e0150_WYG_031-18a"/>
籌邊真歴地西頭崑崙壯壓胡塵斷弱水清翻漢月流<lb/>
若使廵行皆汝輩逺夷那係廟堂憂<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0150_WYG_031-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　空同集巻三十一<lb/>
</p>
<p>
</p>
  </div>
</body>
</text>
</TEI>
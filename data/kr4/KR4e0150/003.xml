<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻三</head>
    <p>
<pb n="KR4e0150_WYG_003-1a"/>
欽定四庫全書<lb/>
　空同集巻三　　　　　　明　李夢陽　撰<lb/>
　　賦<lb/>
　　　放龜賦<lb/>
　　畜有二龜李坪驛俯長江之流目發育之溶溶怛<lb/>
　　然有傷於二物復思趙抃放龜事千載同懷爰放<lb/>
　　二龜於江潭已作斯賦比興諸義聊抒鬱志非諷<lb/>
　　一而勸百者擬也喻兒子亦作<lb/>
<pb n="KR4e0150_WYG_003-1b"/>
精絪緼以游魂兮各含和而構形何兹物之詭異兮獨<lb/>
神超而藴靈凖麟鳳之隱見兮呼吸隂陽而巻舒善伸<lb/>
縮以遠患兮匹神龍而水居嘆賦命之多蹇兮遇且網<lb/>
而見執䝉君子之珍視兮戒航舟而並畜仁人細弗棄<lb/>
兮廼伊欽余之素貞曰雕龍豈林游若兮爰偉賢哲而<lb/>
用情譬機羈之願脫兮慮曵尾及而遲暮俯洪波以余<lb/>
縱兮瞪長江而徑步歌曰醜混混以流形兮孰厥龜而<lb/>
副嘉外負介以昭武兮内文柔而靜遐體穹窿以則乾<lb/>
<pb n="KR4e0150_WYG_003-2a"/>
兮履坤方而祛慝鄙饕餮之諛世兮寧吞浮而飲息沐<lb/>
澄泠以棲寂兮戢潭荷而保身文於列以布象兮色蒼<lb/>
古而玢璘景至人之赴義兮將刳中以効誠怨穆卜之<lb/>
靡諧兮懼捐軀而莫明賡歌曰江滔滔以東下兮蒹葭<lb/>
莽而波濤幸已縻而終逝兮劃順泛而長逃念曩昔以<lb/>
中惕兮數惟拘縱之所殊思范檝以依徙兮願附孔而<lb/>
海桴鳥故林以悲鳴兮獸蹢躅於前邱軫宿豢以廻逶<lb/>
兮躍瀴溟而涕流亂曰聖欽元龜戒朶頥兮十朋四靈<lb/>
<pb n="KR4e0150_WYG_003-2b"/>
榮以時兮淵潜罔沕出斯縻兮求仁見夢厥無惑兮刳<lb/>
腸灼<graphic n="KR1010" url="https://raw.githubusercontent.com/kanripo/KR-Gaiji/master/images/KR1010.png" mimeType="image/png"/>爰奚益兮謐兮龎兮齊天地徜徉兮<lb/>
　　　大復山賦<lb/>
　　夫大復山者荆徼之名山淮實出焉淮過桐栢始<lb/>
　　著於是禹道淮桐栢始淮山二精發於何生産諸<lb/>
　　申陽何生於是自稱大復子實非遺淮要有攸先<lb/>
　　焉爾余珍其人爰造斯賦不煩諦𤨏義意畢矣然<lb/>
　　辭猥調邇知音君子諒有譏焉或曰此山胎簮亦<lb/>
<pb n="KR4e0150_WYG_003-3a"/>
　　其名云<lb/>
噫吁戲厥山峻崛<graphic n="KR1293" url="https://raw.githubusercontent.com/kanripo/KR-Gaiji/master/images/KR1293.png" mimeType="image/png"/>兮填鴻龎而導九川爾其巗巒㠕<lb/>
㠕崆巄巍<graphic n="KR3211" url="https://raw.githubusercontent.com/kanripo/KR-Gaiji/master/images/KR3211.png" mimeType="image/png"/>增崟重崒合㳫蔽日曲勃焉安連巉巉而<lb/>
棧棧廼有危峯七十<graphic n="KR4124" url="https://raw.githubusercontent.com/kanripo/KR-Gaiji/master/images/KR4124.png" mimeType="image/png"/>咖岳岳崝㟰崿岞松栢䝉焉千<lb/>
里望之蟺蜒飛飛兮若鬬龍之附於天也頫而察之萬<lb/>
山駢戢劍森㦸攅爛若踴蓮下則無底之谷呷坤維而<lb/>
曵𤣥淵昔盤古氏作兹焉用宅是以濁清判三紀掲澒<lb/>
洞開明劃日月厥山既形餘乃發故爾上冠星精下首<lb/>
<pb n="KR4e0150_WYG_003-3b"/>
地絡聚膏以爲崇滲津以成川竅若浮肺萬谷濞旋神<lb/>
瀑湧焉飛流崩嵯走壑蹴石噴雪釘鐘礲砰鏗鍧迅霆<lb/>
擊虹震于太空若其勢磄磅逆折狀若胎簪嵩首殿其<lb/>
北荆沔包其南右標熊耳之嶺左朝桐栢之山其隂則<lb/>
凝氷積雪晦明倐忽翠篠丹澤其陽遊飇吸歘重黎攸<lb/>
宫東有日華之林陽榮之風西則凉霏素露凄凄清清<lb/>
珠樹粲英若爾材林浮雲寳藏蕃興騰氣簸氛至其觸<lb/>
膚寸而起也欐欐乎波駭山靡不終朝而天下雨也於<lb/>
<pb n="KR4e0150_WYG_003-4a"/>
是生人立禽獸伏草木殖靈芝秀宫闕醴泉噴其側於<lb/>
上則神鵠威鳳翺翔吸甘華百鳥從之振翰若雲中有<lb/>
𤣥熊緑羆騶虞游麟猿猱麚麏百千爲羣樵採牧獵之<lb/>
子唱歌出林響振峽谷咸䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>迸逸不見踪跡於下則<lb/>
長淮發源配天迪坤混混沄沄江河並尊受珪上帝䟽<lb/>
穢錫存乃有祈靈丐禧梯航而來沉玉瘞璧闐塞路逵<lb/>
若爾幽嵓之栖眞兮三三兩兩御飇轂抗霓旌左控白<lb/>
鹿右翳紫莖嫽兮若將逝邅延立廻風淹留兮攀林薄<lb/>
<pb n="KR4e0150_WYG_003-4b"/>
逍遥兮山中於是稱曰春草兮萋萋思公子兮傷悲君<lb/>
處叢篁兮終幽險虎豹暮咆兮蛇虺舔舕公子兮歸來<lb/>
雲㝠㝠兮石瀬潺潺<lb/>
　　　河中書院賦<hi>有序</hi>
　　鄉人呂氏以諫官謫蒲蒲故有廟峨嵋側祠太山<lb/>
　　也呂至移文廢焉曰山川之神祭不踰境非鬼而<lb/>
　　祭孔門謟之某職叨佐邦靡敢弗經也以問其守<lb/>
　　守曰敢不惟程問之校校官若士曰程敢不承察<lb/>
<pb n="KR4e0150_WYG_003-5a"/>
　　諸民民翕翕欣若有興也於是廢其廟稱書院焉<lb/>
　　而祠有虞氏於内曰蒲舜都也配以夷齊從以王<lb/>
　　薛左之名宦右之鄉賢量宇聚徒區田祀養考鐘<lb/>
　　伐鼓視履迪業李子聞之曰善哉呂氏知教本矣<lb/>
　　夫驅邪以端㧞怪以常伐慝以昭破淫以義是故<lb/>
　　君子之於邦也不患不從而患弗躬躬義布昭敷<lb/>
　　常表端以是而教鮮不率矣何也四者其本也然<lb/>
　　又斷之以獨協之以同行之以勇廼奚往不濟矣<lb/>
<pb n="KR4e0150_WYG_003-5b"/>
　　夫淫祠㒺福故鍾巫禍隱神降亡虢往鑒具燭然<lb/>
　　河投娶婦祠毁妬女世每罕聞何也怯者怵于利<lb/>
　　害疑者沮于異同庸者安于習俗才者憚於改格<lb/>
　　故曰非勇何行非同何助非斷何成三者既獲四<lb/>
　　本廼立然後經定程堅教斯興矣是故君子不爭<lb/>
　　而醜莫不同不煩而衆莫不從標立而影隨近聲<lb/>
　　而遠應凡以是爾李子曰余爲呂作賦將以比音<lb/>
　　摛調泛絃流管俾大者歌小者哦觀者采焉陳之<lb/>
<pb n="KR4e0150_WYG_003-6a"/>
　　太師爰知蒲政賦曰<lb/>
帝炎氏之蟬聨兮厥岳四而布分龍九川以藴根兮中<lb/>
敷葉而竟芬翊華葢以陟降兮遘白日之既夕忿欃槍<lb/>
以抗言兮帝乃怒而遐斥攬余轡以周游兮登峨嵋而<lb/>
縱觀睇巍廟而增欷兮愾下淫而上殘曰巗巗魯所瞻<lb/>
兮嗒胡爲平蒲之壤非其鬼而祭之謟兮曾謂泰山不<lb/>
如林放惟時俗之詭譎兮恒造怪而亂眞日隱求以僥<lb/>
福兮狃惑羣而誤民宇<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>
                    <graphic n="KR2248" url="https://raw.githubusercontent.com/kanripo/KR-Gaiji/master/images/KR2248.png" mimeType="image/png"/>以嶽立兮巖廊翼而雲構<lb/>
<pb n="KR4e0150_WYG_003-6b"/>
既竊號以據要兮復創形以之鐫鏤内泥苴而樗惡兮<lb/>
外猙獰而儼嚴冒衣冠而土食兮燁朱楹而繡簾龍蚴<lb/>
蟉以梁騰兮獸夾隅兮躨跜鈴荅臘以簷鳴兮幢繽紛<lb/>
而旖旎執命柄以消息兮握隂陽而運樞怒之雷霆悦<lb/>
春陽兮役鬼神與豹貙生吾生而死吾死兮謂苦樂死<lb/>
而遽殊苦桎梏以僝僽兮樂羽葆而軿輿衆駭心以搖<lb/>
目兮伊誰辯渠之假眞民溷溷以朋從兮憧情迷而喪<lb/>
身蹇彳亍以攬涕兮哀斯人之無知軫聖者之故都兮<lb/>
<pb n="KR4e0150_WYG_003-7a"/>
蓬蒿鞠而徑岐山四雲以波湧兮日晼晩而就沉河洶<lb/>
洶以趨下兮松栢暮而風吟班余馬以北首兮望九天<lb/>
而魂征招飛虬駟而上訴兮閶闔閴而晝扄余囘駕以<lb/>
東指兮薄日觀而聊憇願釋誣以袪穢兮岱謝余以弗<lb/>
哲沛蒼野以遼邁兮即重華而跽敶靈總總以騰陟兮<lb/>
爛北逝而後先臨舊京以邅延兮倐若去而中留䬃拂<lb/>
巘以明滅兮右涉瀬而夷猶埽除兮蕩滌清宮兮供張<lb/>
風泠泠兮入牖神陸離兮果降羅桂漿兮椒食琴瑟作<lb/>
<pb n="KR4e0150_WYG_003-7b"/>
兮鏘佩玊怳彷彿兮莫親工祝告我兮顯則曰俗不可<lb/>
戸説道不可塗求端物者端已治人者自修二氣推盪<lb/>
禍福倚伏時罔常泰日中乃昃王革以義覇救以力廵<lb/>
守廢歇明堂載黜爾乃七十二君封禪侈矜玉符金檢<lb/>
顚崕是登夫習沿於襲勢積於成昭縮以獨愚淪以朋<lb/>
踰分之祀匪今則承立經斥妄言諄志勤爰惟政本氓<lb/>
哉爾欣<lb/>
　　　朱槿賦<lb/>
<pb n="KR4e0150_WYG_003-8a"/>
司陽兮煽烈涉秋兮逾熾覽逝兮中藴游物兮揄志韙<lb/>
庭木之榮麗閔含芳之不脩傾朝曦以擢華夕景至而<lb/>
隕枯伊賦形之靡移諒天道而奚私幸見標於哲典厥<lb/>
登詠於刪詩何有性而易遷恒隨所而盤據條荏苒而<lb/>
孔弱葉縈隂而繁布䝉薰風之拂披爰脩妍而運縟既<lb/>
抽鉛以剖絳遂希芬而效馥濡漙露以膏韻藉垂光於<lb/>
杲日熨炎陽之靜彩褒絶代之英質態疑層而遽損媚<lb/>
若歛而復出光飄灼而靡定恍若流霞過茂草爛若慶<lb/>
<pb n="KR4e0150_WYG_003-8b"/>
雲遊春沼宛孌窈窕翋䎓縹緲或爾托文堂之隙寓奉<lb/>
君子之榮輝側朱陛以敷䕃競葵榴於赤墀屈纎枝於<lb/>
皓腕徵瓠齒而清歌歎形微而寵重屢囘笑而增酡天<lb/>
暮日夕顔銷華落辭髙墊卑飄蕪汎濁檻塵池緯撲簾<lb/>
繽幙或委空曲或飛土苴颭叢廻波蹂踏坐隅觴停鐙<lb/>
昬主倦容煩舄履無序折釵碎鈿几席狼籍命駕歸旋<lb/>
於是棄媵擯嬙愁女怨姬出幽房步苔階揺金扄吟殿<lb/>
月掩團扇而涕零徙長門而望闕攀斯木以凝盼掇霣<lb/>
<pb n="KR4e0150_WYG_003-9a"/>
蕚而中熱足將進而踟蹰立長廊之肅隂軫蘭臺而首<lb/>
疾咎增城而痛襟思惝恍以攅内泗交頸而淫淫嗟容<lb/>
色之難恃慨懽懮而異營佩薰芳以順委庶生榮而沒<lb/>
寧<lb/>
　　　感音賦<lb/>
夕杪春之嘉月美桃李之芳隂躡飛陛之微霜仰天漢<lb/>
之横參切逸弄而駭顧識六孔之流音起於緑波之濵<lb/>
翔乎旖旎之林芊緜乎縹緲放肆而繽紛激欞軒遏行<lb/>
<pb n="KR4e0150_WYG_003-9b"/>
雲遘廻風以中絶鬱哽咽而斷續詳乍浮而乍沉度情<lb/>
囘而思曲積憤迅發金鐵齊鳴壯士怒而髪竪砉石裂<lb/>
而崩驚逐臣歎而彳亍孤子呻而竊憐爰抑節以徐訴<lb/>
信悠怨而誰宣類慕仇之隻禽悵山危而海深離虬舞<lb/>
而不持嫠婦啼而夜吟託黄鐘以根奏旋少隂而寂寥<lb/>
衆掩泣而不忍精憀懰而魂銷思躡跡以寄懽軫天路<lb/>
之昏邈茍浮雲之足攀願假翼而申約誦春陽以增欷<lb/>
懷沖調而鍼心情氤氲以中結神恍惚而外婬外婬兮<lb/>
<pb n="KR4e0150_WYG_003-10a"/>
躑躅若臨水兮將别遵大路以翺翔摻垂條而采折期<lb/>
布志於情親懼馨香之易歇詠落梅以自明幸傾筐之<lb/>
在挈誠蘭質之見珍畢余身以長訣<lb/>
　　　嚏賦<lb/>
人秉隂陽皮毛肺兮六淫相薄風斯嚏兮彼我牽念嚏<lb/>
亦至兮靈徃精徙固以類兮逐臣兮江濵放子兮辭疆<lb/>
思鬱抑兮内結嚴飇慘而肌傷愬懷沙於夕風履中野<lb/>
之晨霜涕噴迅而染鼻洟交頸而浪浪疾有幸而甘心<lb/>
<pb n="KR4e0150_WYG_003-10b"/>
情有離而中還歎終風以踟蹰爰託聲於願言步巗殿<lb/>
之蕪苔曵廻飀而影旋幸囘光而一嚏倘顧笑而申懽<lb/>
痛華絲兮衆進懼黄裳而永捐<lb/>
　　　鳴鶴應鐘賦<lb/>
惟懸金之奏響或宣晨而報夕既朋趨以典列爰既晷<lb/>
而旋服何兹禽之抱慧矯圓吭而振羽驤囘飇以衎衎<lb/>
跂浮雲而望翥應昕昏以引唳暢幽積于清吟衆喧闐<lb/>
以畢日孰詳忱而撫音步踈樾以延志歴堂隂而俛啄<lb/>
<pb n="KR4e0150_WYG_003-11a"/>
怨情遐而跡凡恐霜儀之永濁豈余居之未擇諒時命<lb/>
之靡齊悵𤣥圃以孤逝匹文鸞而接飛<lb/>
　　　觀禁中落葉賦<lb/>
飂漻戾以寥肅兮廓宇靜而蕭條覽宮木之隕零兮哀<lb/>
貴賤而並凋辭珍柯而永絶兮遘囘風而吹舉撼金鋪<lb/>
以摵颯兮排紫闥而求侶爲長飇之所接兮倐激響於<lb/>
青雲襲日月之末耀兮攅玊階而委身譬賤士之利賔<lb/>
効琛贄而熙載離鄉土而逺適心縈思而揺斾忽兮若<lb/>
<pb n="KR4e0150_WYG_003-11b"/>
聚儵兮分散儻碩果之見知即萎離其何惋<lb/>
　　　惡鳥賦<lb/>
厥何區之蕞醜爰賦形而不淑毛拳跼而頸竪秉隂陽<lb/>
之奸濁體癰腫而截瓠惟鉤喙而鬼目誠昏譎而妖穢<lb/>
枉氣化而生育恒聞聲而罕見畏衆鳥之追搏懼杲日<lb/>
之融顯羌宵征而晝伏棲託軀於惡榦浴刷羽於汙流<lb/>
嗟餲腐之是飽棘墓門而巢幽既寒炎而罔識詎孝友<lb/>
之能服羣磔母而始習雌同卵而求匹昧懽嘉之美音<lb/>
<pb n="KR4e0150_WYG_003-12a"/>
乃前凶而豫祲集何方而不惡鳴吉違而承吝君子獲<lb/>
而外咎小人遭而中鑠恃詭秘而靡覿愈騰驕而翔虐<lb/>
上帝握令神明予奪豈曰不知庇此沴族無因獲災賢<lb/>
弗有祥過遺之音夜誰可防周鴞哀訴賈鵩歎傷帝曰<lb/>
人命有初禍福不爽禽得氣先終豈女戕<lb/>
　　　鵲賦<lb/>
有翩翩之珍鳥秉陽剛而含哲擇喬榦而託處信于飛<lb/>
而頏頡性靈達而好靜恒相時而豫移知多風之害患<lb/>
<pb n="KR4e0150_WYG_003-12b"/>
則徒巢於下枝善傳祥而遞音類明士之幾悟逺林巖<lb/>
之遐閴遊庭松而棲寓虞矰弋之見尋於君子乎是依<lb/>
飲九霄之曙露啄嘉實之離離黄鐘厥月天地閉藏雪<lb/>
霰紛其交下烈風嚴而雨霜羣植寥乎未拆諸動潜于<lb/>
深宻羡斯鳥之前覺獨銜槁而營室窿象天體方則地<lb/>
矩義備晦明智敵風雨諳擊衝之𤣥括背太歳而啟戸<lb/>
諒綢繆之軫心黯拮据而誰語嘅春陽之未臨聊俟時<lb/>
而共嬉感主人之隆篤戒彈矢而罔欺步玊除以俛啄<lb/>
<pb n="KR4e0150_WYG_003-13a"/>
微風跂而自閒冀融景以驤躍昻清雲而拂旋激神化<lb/>
以耀德逢印赦而幻遷庶遺安於衆鳩順天命而自然<lb/>
　　　螺杯賦<lb/>
　　左叅議屠君宴客出螺杯焉天然厥形精瑩異常<lb/>
　　屠君曰螺江物也得諸漁人托之以金可注可飲<lb/>
　　稱杯焉右使黄公見之喜不自勝黄素於酒澁於<lb/>
　　是則連飲數螺螺廻酒不輒釂也黄便仰脣傾務<lb/>
　　盡之許詩贈螺李子作賦賦曰<lb/>
<pb n="KR4e0150_WYG_003-13b"/>
何物詭形旋尾敞口厥腹彭亨藏深廣受若仰復翹匪<lb/>
方匪圓珠姿瑩澈質脆精堅五色文錯素浮擅焉扣之<lb/>
金聲玉避其温含華結液海鱗疊紋苔潤浸積幽光吐<lb/>
吞昔嬉大洋今佐貴尊違彼龍窟媚我綺席枯殻不捐<lb/>
主人優渥鑠金靡熱墮指罔裂天然逞殊焉雕焉斵凝<lb/>
如竅璧映猶飄雪公輸無所措其巧王爾秪自慚其拙<lb/>
舄履雜遝堆腥蹂鮮瑶爵登几飛觥四筵醲不及寫揮<lb/>
斚呶諠螺於其時傾之不釂頓之靡安心焦意煩宜瓶<lb/>
<pb n="KR4e0150_WYG_003-14a"/>
罍所笑而觴觶居前也才㑹俊集風榭月夕崇潔進髙<lb/>
揮鏤擯琢㪺彼黄流螺以夀客目悦情愛悟義推德納<lb/>
洪舉輕類有餘兮飲不輒罄藏若愚兮屢傾屢至來徐<lb/>
徐兮非藉弗安相厥處兮外瑩内虛以授爲容兮旋形<lb/>
錯彩濳友龍兮吸月之華奴蚶蜯兮翔于瀴溟瑞由江<lb/>
兮委身君子俟時庸兮<lb/>
　　　貢禽賦<lb/>
異乎翩哉黄旗南來海竒越珍鳴舞伊軋戲船繽紜毛<lb/>
<pb n="KR4e0150_WYG_003-14b"/>
羽絢爛走飛繙繙美玅極臻步止異常巨細情態駭人<lb/>
鳥則秦吉了畵眉山鶘五色鸚鵡畨鷄孔雀緑鳩火鳩<lb/>
白鷴紅鴇猿則金絲通臂猱狖獮猴小大什伍有朱喙<lb/>
丹距𤣥體白趾絳冠翠衿黼黻相倚蒼黄文錯頸繡練<lb/>
尾紺目巗額金花鐵觜旋如雪廻並猶錦聚詭質慧心<lb/>
巧舌人語清若笙簧睍睆滑瀏爾其選山澤設長羅搜<lb/>
妍迹捕流影購工懸賞效獻思逞祖禡皆作劇閑齊警<lb/>
萬人波逐千騎林騁下無跧獸上無康翮十百獲一地<lb/>
<pb n="KR4e0150_WYG_003-15a"/>
揺天仄於是飾雕籠裝寳絡戒虞官慎水食有山林之<lb/>
所未有食人之所未食而乃辭島邦别瘴隅道蒼梧逾<lb/>
畨禺入江湖歴荆徐艱難萬里達于京都域有濕燥氣<lb/>
有凉炎春行秋至温不敵嚴毛顦尾鎩鮮落瘁添經城<lb/>
吏懼邁野民憂幸其過速歛錢而賕至則昻天軒覿豪<lb/>
門振紫庭浴漢潭美豢宫坊殿縱上林豢者如浮縱者<lb/>
若沉味不升爼毛革不御此何物者而䝉是榮遇㧞微<lb/>
登賤永棄風土於是歌曰聖王郤珍禽獸靡哉貴賢游<lb/>
<pb n="KR4e0150_WYG_003-15b"/>
德麟遊鳳儀役神遐異厥民之厲白狼以歸荒服不至<lb/>
　　　水車賦<lb/>
厥甃有輪一側一覆覆者旋左側承以屬各有犬牙錯<lb/>
銜摩軋象彼兩儀環周樞斡有百其戽牽聨承乘必噓<lb/>
斯降有挈乃升成功者退四序之㫖行息棘紓於厥輪<lb/>
視噓者受一受者在中長槽引之無寫弗通受曰含𢎞<lb/>
通曰流形黙濡旁溉支洄源渟其動也時其靜也虛一<lb/>
氓操之與造化競驅夫其惟水車乎<lb/>
<pb n="KR4e0150_WYG_003-16a"/>
　　　四友亭賦<lb/>
　　夫物有情契事有偶同人有大觀氣有流通故一<lb/>
　　本而視同體之義存焉體物著用因心之懿宣焉<lb/>
　　命友以四倫數之天天定物合事之竒也闡名設<lb/>
　　亭訓之推也故塤箎之音暢於家而後孝弟之風<lb/>
　　行於國何則敦薄銷鄙非久弗著也故詩曰和樂<lb/>
　　且湛久莫要於不變不變莫如松竹梅栢人友其<lb/>
　　一而亭其間而盤而桓所謂事同情契可以大觀<lb/>
<pb n="KR4e0150_WYG_003-16b"/>
　　者歟矧吾一氣也乾父坤母物不吾異也哉於是<lb/>
　　賦之賦曰<lb/>
繄許氏之爲亭也左崇嶺右大江架旴豁軒紛龎占巨<lb/>
域符名邦上納巑岏下壓濤瀧屹鐵城之東圻割勾吳<lb/>
之西封圍之以金焦之秀標之以芝山之峯爾其經始<lb/>
也召班爾謀詹咸諦璇厯證虎鈐伐直材於太古之谷<lb/>
礱文石於千仞之巔慎陶鍜而兼美雖鏤雕而務堅既<lb/>
測圭以定景復銓辰而考躔信抱形以囘勢亦負阜而<lb/>
<pb n="KR4e0150_WYG_003-17a"/>
面川則大壯以𢎞義乃取乎上棟下宇法三才而樹本<lb/>
故使之下方上圓懼窒閉之傷順則以之四洞八達惡<lb/>
巧麗之賊久斯尚夫樸厚渾全孤立乎曠濶之囿俯瞰<lb/>
乎蔫緜之阡而乃藻常棣而爲梁糅紫荆而爲牆雜之<lb/>
以蘭夷椒桂繪之以玊碧文章苞忠厚以爲基凖虛明<lb/>
而開窓仰穹窿而體健俛靜直而效方遵扄啟於昕暮<lb/>
式向背於隂陽於是則徙嶰谷之梢運徂徠之榦㧞新<lb/>
甫之竒挺收孤山之芳翫水潤火晅義培仁灌冲和融<lb/>
<pb n="KR4e0150_WYG_003-17b"/>
結寒暑變換倐華歘實俄聚乍散玊琤雲鬱素飄蒼爛<lb/>
或偃蹇牖戸或昻藏霄漢或巍若大夫或瘠若君子或<lb/>
如幽崕緑裳翁或如空谷白駒士或岳岳而立或娟娟<lb/>
而倚判體而藴殊狀詭形輪囷離竒<graphic n="KR1403" url="https://raw.githubusercontent.com/kanripo/KR-Gaiji/master/images/KR1403.png" mimeType="image/png"/>剞娉婷望之溟<lb/>
濛就之竛竮日爲之視風爲之聽雨爲之沐雷爲之醒<lb/>
煙爲之韻神爲之㝠兹四物者非所謂天下之至靈歟<lb/>
而奚萃吾亭也迺有蘭昆玊季鴈行雙雙攀勁拊脩振<lb/>
英掇穠人取其一稱爲四友乃於是召上客呼戚儔敞<lb/>
<pb n="KR4e0150_WYG_003-18a"/>
翠帟羅珍羞膾江鮮剥吳牛進楚舞徵齊謳飛兕觥列<lb/>
清壺益之越錯侑之海腴解帶傾庶羞促節紛髙倡絙<lb/>
伐木之亂簧䦧牆之章欽友于之嘉懿悲粟布之見戕<lb/>
調琴瑟於既具沸塤箎之遺響已而樂希顏酡主賓共<lb/>
起徘徊於四靈之下衍遊於葱蓊之傍吸霜柯之明雪<lb/>
飲蒼玊之浮凉拾香鈴以爇鼎採寒葩而泛觴掣懸苕<lb/>
於上枝散啅雀於叢芳避松徑以行丹鶴䕶竹實而需<lb/>
鳳皇於是各命侍兒遞節緩歌出歛入趨絲肉相好松<lb/>
<pb n="KR4e0150_WYG_003-18b"/>
兒歌曰若有人兮佩鳴環脩蒼髯兮抗氷顔抗氷顔兮<lb/>
吾之友心莫逆兮萬斯夀竹兒賡之曰有美一人其脩<lb/>
如玊翩翩翠袖日暮空谷暮空谷兮憺忘歸居有朋兮<lb/>
我心怡梅兒賡曰子醜妍兮華我惡於子游兮元之素<lb/>
元素本無垢歳寒願相守栢兒賡曰冠峩峩劒陸離緑<lb/>
髪毿毿褐葳蕤葳蕤靡時改中路莫疑悔歌畢主人乃<lb/>
還客入亭復坐引觥而各不自覺其頽然醉矣客則强<lb/>
起婆娑舞其歌斷續弗調似亦賡前歌也歌曰吳江落<lb/>
<pb n="KR4e0150_WYG_003-19a"/>
楓洞庭下橘朔風有嚴𤣥㝠變律䨧䨧溟溟憀兮而慄<lb/>
龍蛇以蟄百卉蕭瑟堅者隕榮脆者銷質是時也不有<lb/>
此四友者於斯亭也孰與壯天地而光月日哉<lb/>
　　　冬遊賦<lb/>
仲月之交役車既休草木變落水涸不流於是駕車命<lb/>
侶辭闉涉防斥長阡以横目𦕈煙藪之蒼蒼零露下而<lb/>
草濕清霜飛而柏傷浮雲翼其四起髙鳥止而復翔詫<lb/>
途隅之鴻構忽危榭而重樓破千金以營域錮九泉而<lb/>
<pb n="KR4e0150_WYG_003-19b"/>
爲邱歎狐䑕之無忌覽榛棘而懷憂爰息輪以陟崇眺<lb/>
城觀之霏靄日隂隂以向暝雲肅肅而歸海念皇衢之<lb/>
如砥懼前路之中改冀蓄陽以發春凖四節而成載<lb/>
　<lb/>
　<lb/>
　<lb/>
　<lb/>
　空同集巻三<lb/>
</p>
<p>
</p>
  </div>
</body>
</text>
</TEI>
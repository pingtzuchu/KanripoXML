<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻六十五</head>
    <p>
<pb n="KR4e0150_WYG_065-1a"/>
欽定四庫全書<lb/>
　空同集巻六十五　　　　明　李夢陽　撰<lb/>
　　外篇<lb/>
　　　化理上篇<lb/>
或問電雷空同子曰吁胡叩淵於淺人雖然竊聞之矣<lb/>
是隂陽搏擊之為也曰有鬼神形者何也曰氣動之也<lb/>
氣散則散凡神怪隨氣之妖祥亦有人物形者皆變也<lb/>
星之妖為欃槍天狗彗孛等亦氣之生散唐一行北斗<lb/>
<pb n="KR4e0150_WYG_065-1b"/>
化七豕是也<lb/>
正徳二年正月一日日食既空同子曰予蓋親睹焉月<lb/>
體不滿規日大而月小乎凡月食既則輪盡黒無餘欠<lb/>
乃益知月體小於日<lb/>
天與水違行訟天一生水天水一耳違行訟者訟詞兩<lb/>
而事一也<lb/>
五行木金水火四氣不内邪邪入則壞惟土内汙汙變<lb/>
則化化則神是故貫四時而獨功也在人脾為土游溢<lb/>
<pb n="KR4e0150_WYG_065-2a"/>
精液輸灌肺腎肝心不然百物食之腥葷臭味穢雜于<lb/>
胃中何以發神明而行變化莊子神化為臭腐臭腐復<lb/>
為神化蓋言土也<lb/>
用先土生先水天一生水資始之道也故人命門在腎<lb/>
極黒之夜久坐亦明隂中之陽歟猶水之中明歟<lb/>
負勁氣者有非威之威是故松檜不棲蟬熊豹之皮不<lb/>
上蟻<lb/>
天道以理言故曰虧盈而益謙地道以勢言故曰變盈<lb/>
<pb n="KR4e0150_WYG_065-2b"/>
而流謙鬼神以功用言故曰害盈而福謙人道以情言故<lb/>
曰惡盈而好謙盈謙以分限言耳非謂消長升沈也而<lb/>
俗儒不知類以日月草木等當之悲哉月有虧而無益<lb/>
草木有益而無虧若以凋落為虧則謙者不凋不落邪<lb/>
天地間惟聲色人安能不溺之聲色者五行精華之氣<lb/>
以之為神者也凡物有竅則聲無色則敝超乎此而不<lb/>
離乎此謂之不溺<lb/>
徳者必福天人相與之際若求焉者無心之心也求福<lb/>
<pb n="KR4e0150_WYG_065-3a"/>
不囘人際天也介爾遐福天際人也夀考不忘言夀考<lb/>
之求徳如念念在之也禍福之㡬捷於影響察之乎察<lb/>
之乎<lb/>
十月無陽故曰陽月非無陽也陽生而未成也消長之<lb/>
道盡於上則生於下故曰復其見天地之心乎董仲舒<lb/>
雨雹對謂十月眞無陽又謂月内一日無陽何哉<lb/>
易獨言象象者懸一以㑹萬者也又一者象之所由<lb/>
始也一以㑹萬故得象而忘言萬以㑹一故得意而忘<lb/>
<pb n="KR4e0150_WYG_065-3b"/>
象它經言一理則止一理言一事則止一事<lb/>
雨一也春則生秋則枯風一也春則展秋則落雪一也<lb/>
冬六出則益春五出則損水一也鵞鴨則宜雞濡則傷<lb/>
土一也夏至則重炭一物且爾况殊哉<lb/>
或問人性上人何也空同子曰隂陽必爭也二氣旋轉<lb/>
坱圠以負勝為寒暑是故晴和之日少而風曀之時多<lb/>
斯隂陽之爭也人秉其氣得不上人哉<lb/>
或問化權空同子曰隂陽代更必爭而主之者行如春<lb/>
<pb n="KR4e0150_WYG_065-4a"/>
主生即惡風凄霜無損於拆萌如冬主藏非無晴和之<lb/>
辰而黄落愈增故曰化權權者謂主之也有官之義焉<lb/>
官之者權也能推移輕重之也<lb/>
東方蒼龍七宿中曰火心星也心昏中則夏木生火也<lb/>
人心屬火故名火為心詩七月流火是也斯皆自然之<lb/>
數也火秋則流而下以火不生金故不復中於西而二<lb/>
十八宿西者虎北者龜蛇東者龍南者鶉皆自然此象<lb/>
非人假借之也<lb/>
<pb n="KR4e0150_WYG_065-4b"/>
北之象二隂二也空同子曰予往在玊虚觀見其像設<lb/>
問道士此何神答曰皆星也慮人不敬畏故假名像耳<lb/>
如王靈官即心星故熖而火輪北者至隂之地陽之根<lb/>
窟故日照三面如人之背至隂不自見至靜而動者出<lb/>
焉非此則無根無根則其用窮也人五臟系在背背有<lb/>
神舎故膏肓病則無醫膏肓者根也<lb/>
夏易首連山天下不止不動動根止商易首歸藏天下<lb/>
無隂無陽陽根隂周易首乾天下非陽不統故後天尊<lb/>
<pb n="KR4e0150_WYG_065-5a"/>
陽<lb/>
　　　化理下篇<lb/>
夏則伏者傳其所剋也秋冬春不伏者子承母也伏則<lb/>
蒸濕者土氣也助金生之也木生火故日東出日不照<lb/>
北以水也夏至日照三面亦不北月西生者金生水也<lb/>
月不北者從日也又借日而光者也又隂不獨成者也<lb/>
萬物並育而不相害謂不相妨耳桃榮而梨枯麥秀而<lb/>
糓槁則妨矣百步之内茂草各遂一不遂則妨矣虎肥<lb/>
<pb n="KR4e0150_WYG_065-5b"/>
而鹿瘠馬健而牛羊羸則妨矣<lb/>
斗七故天之數多準七二十八宿皆七也左氏天以七<lb/>
紀是也日月五行璣政亦七易曰七日來復極永之晝<lb/>
時七則回夜亦如之詩曰終日七襄是也僧家竊其意<lb/>
義是故數亡人用七<lb/>
人皆曰中國天地東南隅耳又曰萬物齊乎巽故中國<lb/>
文物聲教獨懿然燕之土盧盧龍塞是也盧黒也江之<lb/>
南石之色皆赤中國之四方不見乎又星厯驗之測景<lb/>
<pb n="KR4e0150_WYG_065-6a"/>
臺郭守敬量天尺亦樹嵩洛間則中國不有中乎佛者<lb/>
竊其意乃曰天地有㡬洲中國者南贍部也<lb/>
或問海市李子曰此處偶有此怪異氣耳夫隂陽五行<lb/>
氣化不齊濵海之邦海錯萬殊廣之珠滇之石北之蟶<lb/>
南之鮝淮之蠏吳之蛤能盡究所來耶事有不必辯者<lb/>
以其非急也有不能辯者以其非理也不必辯如海市<lb/>
鳥鼠同穴象膽四時在四脛之類是也不能辯如豕立<lb/>
人啼人死託生之類是也人不能自見其腦與背病之<lb/>
<pb n="KR4e0150_WYG_065-6b"/>
來也忽而痛忽而止忽而寒忽而熱自不能知之而好<lb/>
竒者每每辯其非急求之理之外乎<lb/>
夏之初月高其圓也低冬之初月低其圓也高進退之<lb/>
義也<lb/>
人之五臟各自喜生腎虚者嗜鹹肝虚者嗜酸凡食脾<lb/>
胃喜之則味佳不喜則咽之不下亦自喜生之道歟口<lb/>
脾之屬歟<lb/>
濟之性勁源於晉伏流地中乍見乍伏一支穿太行為<lb/>
<pb n="KR4e0150_WYG_065-7a"/>
百泉為衛水一支為濟源出山東為七十二泉大抵天<lb/>
地勁氣在山西人之性勁天下其鐡亦如之所謂并州<lb/>
剪刀者也漢之性曲其流十里九灣郢沔之間瀦為澤<lb/>
藪皆漢之漾也語曰勁莫如濟曲莫如漢<lb/>
五行火無體在物則藏燃物則用用盡則息五臟心為<lb/>
火烱然中伏遇動則發不動則已<lb/>
干支在時五日一周在日兩月一周在月五年一周在<lb/>
歲六十年一周朱子謂六十節者此也十二支子鼠丑<lb/>
<pb n="KR4e0150_WYG_065-7b"/>
牛等初謂取象耳然木人見漆則瘍猫見寅人則銜其<lb/>
兒走徙其窠昨問劉南宫劉曰見眞有之也不但取象<lb/>
朱子論乾馬坤牛震龍巽雞坎豕離雉艮狗兌羊曰此<lb/>
取象亦自有來歴非假譬之由是觀之十二支象眞有<lb/>
之邪<lb/>
項氏曰六子始氣也末形也中精也雷風氣也山澤形<lb/>
也水火精也空同子曰雷電光墮地則石氣非不形也<lb/>
山澤通氣形非不氣也水火非氣何來氣非不精也形<lb/>
<pb n="KR4e0150_WYG_065-8a"/>
氣精一而三三而一者也朱子本義主揲蓍乎<lb/>
隂陽貫錢四時一緡錢亂而成緡已矣向背上下難仍<lb/>
也四時成歲已矣明晦雨暘難仍也<lb/>
離為科上槁木盛火藏於内助其盛木槁火燃其外灰<lb/>
其槁人水火濟而生者也生則神棲目離為目也水絶<lb/>
則死以槁而焚也人槁則神先去目<lb/>
空同子省穡坐其場麥將颺候風焉田老曰風之來視<lb/>
雲雲之方無風也已而四方雲風來子詰之田老曰風<lb/>
<pb n="KR4e0150_WYG_065-8b"/>
即來無定方斯謂斷續之風也不信令颺焉麥果四落<lb/>
子曰嗟斯可以心觀矣夫風無不入者也雲猶格之况<lb/>
心乎况心乎<lb/>
後天之易退乾西北長子用事退坤西南長女代母然<lb/>
國有長君社稷之福傳稱觀志易戒無成又家有主母<lb/>
則悍奴奪氣如漢高不廢吕雉者斯何也空同子曰用<lb/>
事者六主之者二是故六氣代謝而乾坤常行也故曰<lb/>
役乎坤戰乎乾<lb/>
<pb n="KR4e0150_WYG_065-9a"/>
秋之雲濶而薄故其雨㣲夏之雲獨而湧故其雨注化<lb/>
氣亦專而後壯者勢然也轟雷徧四海涷澍盡八埏天<lb/>
地能之乎故言仁智者必曰勇勇者專壯之義也<lb/>
風行水上渙天下之至文也渙者文隨之而生者也亦<lb/>
天下之至變也天地之道一耳齊生而槩歛則其功不<lb/>
普物之生歛有先後而無棄遺者變化之漸也故曰乾<lb/>
道變化各正性命化極而不生不歛則萌者始枯實者<lb/>
始槁斯傾者覆之也非變化之罪也<lb/>
<pb n="KR4e0150_WYG_065-9b"/>
小人多君子少何也陽一隂二也陽生於隂也小人必<lb/>
壞者邪也福善禍淫之道也陽生於隂者男自女生其<lb/>
證也<lb/>
元氣正行已矣成歲功已矣非無邪惡妖穢之氣任之<lb/>
矣任之者俟其盡自滅也彼即溷溷無損於歲功斯天<lb/>
地之大也堯舜之治亦其大焉矣非户户人人者論也<lb/>
時甲子五日一周周六而成月月甲子兩月一周周六<lb/>
而成歲歲甲子六十歲一周周六而為三百六十倮蟲<lb/>
<pb n="KR4e0150_WYG_065-10a"/>
三百六十而人長之毛蟲三百六十而麟長之羽蟲三<lb/>
百六十而鳯長之介蟲三百六十而龜長之鱗蟲三百<lb/>
六十而龍長之皆六之則也木水用陽六甲六壬火用<lb/>
隂六丁而土金不用<lb/>
或問舜入井以孔出空同子曰既入井顧安所得孔哉<lb/>
即有孔象獨不之知邪曰若是舜胡由出曰神為之也<lb/>
漢高大風破圍光武六月之氷宋康王泥馬渡河古來<lb/>
眞天子怪異多矣况舜哉此等不可知亦不可窮<lb/>
<pb n="KR4e0150_WYG_065-10b"/>
　　　物理篇第三<lb/>
道理一横一直爾十字是也數盡十理亦盡之矣王字<lb/>
眞草篆𨽻不變挺三才而獨立者也變之非王也人食<lb/>
蔬谷不害食果蓏害木尅土也木味酸木生火故食果<lb/>
蓏多則酢而内熱<hi>木實曰果草實曰蓏</hi>
雀乳雛四月四五月五六月六夫厯者聖人節天者也<lb/>
鳥知四時已矣知月乎哉<lb/>
麥種之秋而焦于夏火剋金也麥穗直而芒有兵象焉<lb/>
<pb n="KR4e0150_WYG_065-11a"/>
穀種之春而焦于秋金剋木也穀穗垂而毛有木象焉<lb/>
環慶無麥秋大梁無螢無寒蟬然寒蟬螢北京有之矣<lb/>
地之異邪冷使之邪江之南不産荆棘山不産櫟柔之<lb/>
義邪孔林不産荆棘仁邪<lb/>
空同子之廬有蝠焉多而穢令撲焉撲者無始而有終<lb/>
問焉曰始撲之逐焉逐逐擾擾其獲也少終立廬之中<lb/>
俟焉至則撲之故其獲多甚哉一之應萬也<lb/>
宋人不言理外之事故其失拘而泥𤣥鳥生商武敏肇<lb/>
<pb n="KR4e0150_WYG_065-11b"/>
姬尹之空桑陳摶之肉摶斯於理能推哉空同子曰形<lb/>
化後有氣化焉野屋之鼠醯甕之雞其類已<lb/>
桃杏仁以殻内含生生故曰仁孟子曰仁人心也又曰<lb/>
仁者人也以生生言之也<lb/>
髮血之餘血隂也髮黒者水之色也白者反從母氣也<lb/>
凡物極則反<lb/>
松栢蒼然梧竹疎秀茶梅冷淡荆棘針刺樗櫟臃腫芝菌<lb/>
靈異荼䕷穠弱鹿蔥海棠繁艶並育而同生氣之變化然<lb/>
<pb n="KR4e0150_WYG_065-12a"/>
也文固難以拘論也故文必曰如此如此者皆拘之類<lb/>
也<lb/>
雙生以後為兄者昧化理者也凡産必前動謂之囘轉<lb/>
無碍則首始下首下則生矣即以受氣先後疑則囘轉<lb/>
時先氣者先出矣斯造化至妙之㡬所以全母子者也<lb/>
予亦雙生子先生者體大差長亦獨先齔<lb/>
橄欖為楫撥魚則浮亦磁石引針琥珀起草之類歟骨<lb/>
鯁以玊簪花根汁滴之則化<lb/>
<pb n="KR4e0150_WYG_065-12b"/>
席具化理其篾一横一直者二儀也一顯一伏者隂陽<lb/>
也一篾顯伏者隂陽一道也篾必錯三而成文者三才<lb/>
也織之必自中起者極也形必方者四方也制氣尚象<lb/>
孰不由之而人知之乎<lb/>
北之土厚故其人信南之水廣故其人智土厚故其鼻<lb/>
隆水廣故其口閜鼻隆故北人不相鼻口閜故南人不<lb/>
相口信而偏故其性戅智而流故其性飾<lb/>
水剋火然火水既濟木生火然火焚木何也天下有一<lb/>
<pb n="KR4e0150_WYG_065-13a"/>
氣之害二性之交也<lb/>
海翁忘機則鷗狎百里奚忘禄則牛肥禄亦機心乎<lb/>
禽鳥先氣者也凡噪聚處則旺而興空同子曰𢎞治初<lb/>
予蓋侍朝焉每鐘鼓鳴則烏鴉以萬數集於龍樓予退<lb/>
而問諸長老曰此百鳥來朝也然久矣朝朝帝帝如此<lb/>
後正徳間不復見此矣嘗聞獻皇帝之國也舟泊龍江<lb/>
關烏鴉以萬數集江栁向王舟鳴噪亦今中興之應歟<lb/>
今人家喜鵲憂鴟亦氣之先歟寧陵符生舊稱老鴉符<lb/>
<pb n="KR4e0150_WYG_065-13b"/>
家言環莊樹皆鴉毎鳴噪妨人語今多事來鴉亦不之<lb/>
來<lb/>
知聲而不知音者禽獸是也知音而不知樂者衆庶是<lb/>
也惟君子而後知樂空同子曰聲言直音言曲樂言律<lb/>
直者單而粗者也音者方而文者也律者比而諧者也<lb/>
如啄啄呼雞落落呼猪咄咄呼馬驢苗呼猫鷕呼雀呼<lb/>
之則應者知聲也人人能謠如今里巷之詞曲不學而<lb/>
能之疾徐高下皆板眼所謂知音也及問其出某吕某<lb/>
<pb n="KR4e0150_WYG_065-14a"/>
律孰宫孰商則不知也故曰惟君子而後知樂解者未<lb/>
達乃以瓠巴鼓瑟游魚出聽伯牙彈琴六馬仰秣為禽<lb/>
獸知音夫作樂而獸舞鳯儀斯感通之妙非聲音之末<lb/>
也昔有鼓琴於池上者調及㽔賔而㽔賔鐡躍之出亦<lb/>
謂知音邪<lb/>
天道虧盈而益謙繪事其証乎凡繪不及則是過之則<lb/>
非如繪人分寸亦人若六七尺則非人以人長五尺也<lb/>
物皆然又如繪朴野幽寂之形則雅如草村茅廬疎松<lb/>
<pb n="KR4e0150_WYG_065-14b"/>
片石疲驢破帽則雅若繪樓閣金碧凡富貴事則俗矣<lb/>
吁天之盈虧不顯哉不顯哉<lb/>
鳥之性南向鴉鵲晨南昏北蝠昏南晨北南出而北還<lb/>
也鴈之南也鶴鸛亦南即鵪鶉鷦鷯梧同黄雀之微亦<lb/>
南不問逺近但見其南耳<lb/>
生性難移如草木之蔓之直故人剛柔之偏變之為剛<lb/>
善柔善有之矣若欲剛為柔柔為剛能之乎<lb/>
天之生物主於用龍用天故雲馬用地故健虎用山故<lb/>
<pb n="KR4e0150_WYG_065-15a"/>
風牛主耕故柔馬主行故不寐豕主食故一乳十七八<lb/>
推之物皆然而仙釋之徒乃欲棄人倫絶羣類高飛逺<lb/>
翥哉如生才亦主用大受小受即有湮淪者鮮焉用之<lb/>
時義大矣哉<lb/>
王生善聽聲聞丁公馬蹄聲曰旬月必拜相又聞其蹄<lb/>
聲曰必出而西行皆驗以是觀之小人名位素定矣易<lb/>
謂小人道長不以是乎又以知宋宰相乘馬今達官肩<lb/>
輿行謂馬卑也唐宋拜相則築沙堤或以便於馬<hi>箋云唐天</hi>
<pb n="KR4e0150_WYG_065-15b"/>
<hi>子尚乘馬况宰相哉如肅宗與𤣥宗控馬是也</hi>
禹貢山川多與今不合何也空同子曰自河之入淮也<lb/>
破滎澤孟諸芒碭諸陂今皆耕牧地耳流謙變盈滄海<lb/>
而桑田古今能合哉<lb/>
車陸象鳥舟水象魚蓋不能不圓席不能不方智者行<lb/>
其所無事已矣私意鑿之哉<lb/>
空同子圍爐而觀銅瓶之水熱極則響轉㣲乃喟然而<lb/>
歎曰嗟至寶不耀至聲無聞天之道哉天之道哉凡欲<lb/>
<pb n="KR4e0150_WYG_065-16a"/>
人知者非足者也凡人不知而悶者欲人知者也<lb/>
秦時用商鞅法令如牛毛天下之毛多矣繁令必曰牛<lb/>
毛者何也空同子曰牛之毛於人獨無用用之無益也<lb/>
然則繁令者不可鑒哉<lb/>
味生色故染絳必以酸義生味故吟詩必用色嘉靖六<lb/>
年四月舞陽之野麟生於牛其夜火光又其聲雷又見<lb/>
其角而麟以為妖擊之口吐火斃頃又蘓瘞之土又自<lb/>
起聲轉雷擊碎首乃死見者謂麟也野人懼扛之省城<lb/>
<pb n="KR4e0150_WYG_065-16b"/>
然誠麟也古謂麟一角然此則雙肉角麟馬蹄此則蹄<lb/>
牛古謂鶴胎生今鶴卵生豈傳者誤邪抑形有變邪此<lb/>
似麟非麟者邪古又謂牛馬交則生麟此牛馬交者邪<lb/>
龍與馬交則生千里馬汗則腹下鱗<lb/>
嘗疑大學絜矩又疑平天下不言凖而言矩今乃知方<lb/>
圓平直一道矩盡之也矩為方削其角則圓矩為平直<lb/>
其尾則平尾不直不平也陣法五變亦方變圓或問方<lb/>
能圓圓不能方何也李子曰陽根隂也<lb/>
<pb n="KR4e0150_WYG_065-17a"/>
鋸之齒太平直則入木不行必有齟齬俗謂之料斯濟<lb/>
變之譬也覂駕之馬不羈之才用之易效<lb/>
聖人貴智亦貴藏以智者善藏也鱖魚性痴見人則樹<lb/>
其鬛謂人懼已也又其性畏寒西方有鳥曰半翅者亦<lb/>
痴見人飛不過三五尺可以杖擊之得也鰣魚入網輒<lb/>
伏者惜鱗也孔雀愛其尾潜則露尾錦雞愛其毛羽自<lb/>
照水因而有溺死者皆不智不藏者也<lb/>
乾為駁駁鉅牙食虎豹一名兹白空同子曰凡物食物<lb/>
<pb n="KR4e0150_WYG_065-17b"/>
天生相制之義非但力之也駁未必力虎豹虎豹食鹿<lb/>
豕牛馬鹿豕牛馬見之則顫而尿斯有制之者非力之<lb/>
罪也如豺小而降虎豹是也在人如君制民夫制妻在<lb/>
禽如鶻摶兔鵲擊鳶<lb/>
　　　治道篇第四<lb/>
或問哀帝屢誅大臣而卒不威何也空同子曰人主以<lb/>
無為為威有代天之相則百官自正有執法之吏則百<lb/>
度自貞君何為哉故自用者小侵下者煩煩小之政挾<lb/>
<pb n="KR4e0150_WYG_065-18a"/>
之誅戮則人心離矧哀非正已之君乎賈氏曰㢘逺地<lb/>
則堂高<lb/>
君子以遏惡揚善順天休命遏者止之之義而揚者彰<lb/>
之之名也火在天上既無所不照物無遁形善惡畢露<lb/>
使遽賞罰之則四海兆民勝罰之邪又能盡爵之邪故<lb/>
聖人不曰罰而曰遏遏之不遏則罰行不曰賞而曰揚<lb/>
揚之又揚則賞行天命有善而無惡又火在天上故曰<lb/>
順天言有非我者遏之揚之吾何心哉<lb/>
<pb n="KR4e0150_WYG_065-18b"/>
眞偽兩在不逆其偽功罪具疑則重其功上之道也<lb/>
羣居而和一君子每蓋數小人陽統隂也私起而爭一<lb/>
小人每害數君子隂賊陽也反復之道也天地能使隂<lb/>
無哉在統之有道耳<lb/>
衆美容惡羣惡不容美如華屋有穢只見其華而茅茨<lb/>
之下著一雕器則詫眼難觀矣故衆君子中不無小人<lb/>
而羣小人内絶無君子故治朝君子七而小人三不害<lb/>
其治而亂世容一君子不得<lb/>
<pb n="KR4e0150_WYG_065-19a"/>
言治者必曰唐虞何也聖人久於其道而天下化成也<lb/>
堯在位一百一年舜在位八十年又禹繼之則二百餘<lb/>
年矣即有堯舜而年或不及則於變亦難孔子王者必<lb/>
世而後仁謂此也<lb/>
郊上辛社稷上戊祭孔子上丁戊在丁後故先丁如十<lb/>
日丁則一日戊當先戊而後丁以丁不常十故人鮮知<lb/>
一日之戊𢎞治間吏部主事楊子器上言戊從初十之<lb/>
丁則次戊非上戊也時無諳禮者竟寢不行<lb/>
<pb n="KR4e0150_WYG_065-19b"/>
大人以天下為度書云其心休休焉其如有容焉言度<lb/>
也論相者曰鼻吸三斗醋曰腹内好撑船亦以度言也<lb/>
相必言度者以狹人氣勝也氣勝則偏偏則窒窒則瞢<lb/>
天下之務大人恒澄明澄明則鑒物也今人但知宰相<lb/>
包容不知包容中有鑒也不然模稜胡塗亦謂天下之<lb/>
度可乎<lb/>
天地父母萬物聖人父母萬民其心無一息忘之故孔<lb/>
有莫知之歎孟有不得已之辯即如父母育嬰兒有一<lb/>
<pb n="KR4e0150_WYG_065-20a"/>
息忘之耶<lb/>
莊周齊物之論最達天然亦最害治使人皆知彭殤孔<lb/>
跖同盡同歸則孰肯自修或又知清濁混沌金石銷鑠<lb/>
孰彭孰殤孰孔孰跖肯自修乎故曰害治孔子曰民可<lb/>
使由之不可使知之<lb/>
人之病痰火八九老人不宜盡去火虚人不宜盡去痰<lb/>
去之則愈病斯救世之譬也<lb/>
書曰汝惟風下民惟草又曰彰善癉惡樹之風聲孔子<lb/>
<pb n="KR4e0150_WYG_065-20b"/>
曰君子之徳風小人之徳草政之行風行之也關羽威<lb/>
振華夏陶侃千里不拾遺亦其風耳李斯論囚渭水為<lb/>
赤而闗東盜愈繁漢武令直指使者誅捕無道而海内<lb/>
愈擾以不知風耳傳曰知風之自<lb/>
甘誓以君行故其詞嚴𦙍征以臣行故其言詳一君二<lb/>
民之道也<lb/>
疾威上帝其命多辟命之天者也天生烝民其命匪諶<lb/>
秉之人者也命一也蕩之世乃辟乃匪諶乃有初無終<lb/>
<pb n="KR4e0150_WYG_065-21a"/>
皆詩人疑怪之辭也天不湎爾以酒不義從式言酗酒<lb/>
者不制之義酒伐徳故愆爾止又亂性故無明晦號呼<lb/>
俾晝作夜者靡明靡晦也斯自事耳非天湎之也<lb/>
顚沛之掲者本實先撥也非枝葉之害也治天下有本<lb/>
其本亂而末治者否也<lb/>
人無賢愚嗜酒必跲然紂甚是故詩書言酒禍於紂切<lb/>
也<lb/>
居上貴寛太寛則弛臨事貴簡太簡則漏故曰寛而栗<lb/>
<pb n="KR4e0150_WYG_065-21b"/>
又曰居敬而行簡<lb/>
聖人重禄位者本人情而順天心也天之禍福主徳人<lb/>
之好惡主利孔子稱舜曰故大徳必得其位必得其禄<lb/>
又曰貧與賤是人之所惡也書曰我有周惟其大介賚<lb/>
爾迪簡在王庭是以名位歆之也詩亦曰爾公爾侯逸<lb/>
豫無期聖人豈内好爵而外隱約哉民之所好好之又<lb/>
天以是報徳也故今將喬其官則高廣紅黄夢寐嘉美<lb/>
星合拱吉固知天未始不禄之重也又曰期人以名位<lb/>
<pb n="KR4e0150_WYG_065-22a"/>
不若勉人以徳業空同子曰無其徳無其業無其業無<lb/>
其位無其位無其名即有之幸耳矣<lb/>
空同子曰使孔子得位二帝三王之治難哉或問何難<lb/>
也曰堯舜禹之世則有益稷皋契䕫龍湯有伊尹萊朱<lb/>
文武有太公周召孔門惟一顔子王佐才不幸而蚤死<lb/>
設使孔子得位則參雍游夏季路輩能為益稷諸人事<lb/>
否乎以沛中豪傑南陽貴人觀之則佐命未生亦孔子<lb/>
不王之兆也<lb/>
<pb n="KR4e0150_WYG_065-22b"/>
為政在人非其人而用之則不官取人以身非其身而<lb/>
取之則不人不人而曰世無人不官而曰世無官有是<lb/>
理哉孟子曰虞不用百里奚而亡秦穆公用之而覇劉<lb/>
基徐達輩固元生之也我太祖用之而興世無人邪有<lb/>
人邪<lb/>
鮑參政曰今欲平治先三要或問何謂三要曰内閣掌<lb/>
印一要吏部尚書一要左都御史一要空同子曰内閣<lb/>
之要大而公吏部之要明而執都御史之要貞而無回<lb/>
<pb n="KR4e0150_WYG_065-23a"/>
大生公公生明明生執執生貞貞無回<lb/>
聞之先生曰銷元氣者苛吏也苛則刻則不恕則恕已<lb/>
凌人則訐人則伺察人譬無疾而藥索五臟之未形<lb/>
今之弊官不久任國初臺省不甚通如御史陞按察僉<lb/>
副或徑陞使使乆則入為左右都副則左右副僉則左<lb/>
右僉如知府乆則陞左右布政使或㕘左右使久則入<lb/>
為部侍郎尚書等如此則法吏敢持繩糾之權民吏無<lb/>
不更事之嫌今臺省既大相通融而任又弗久也蓋官<lb/>
<pb n="KR4e0150_WYG_065-23b"/>
非良久必敗故今之官利數遷太相夤縁求速故私奸<lb/>
易規避大事無了絶途路迎送糜費甚者一官至民不<lb/>
知姓名去矣猶過客也今又為小轉法如知府轉按察<lb/>
副使按察僉事轉參議等或年資未應轉又為更調法<lb/>
如此府調彼府此縣調彼縣此臬調彼臬此省調彼省<lb/>
等甚者巡撫都御史亦調法愈巧而官愈廢故曰今弊<lb/>
古之良久任獲之也漢世為吏者不長子孫乎凡治朝<lb/>
皆然<lb/>
<pb n="KR4e0150_WYG_065-24a"/>
孝廟不立貴妃是時言官有以匹夫之行言者或誚之<lb/>
誚之者不讀禮者也古者天子有后有夫人有世婦有<lb/>
嬪諸侯一娶九女皆廣嗣之道也是故一傳絶<lb/>
曹志秦秀庾純父子皆切實之才晉武怒而不采郤詵<lb/>
阮种華譚直辯博之士則上第登庸斯取人以身之證<lb/>
乎<lb/>
太宗時鄱陽一老儒詆斥濂洛之學上已所著書上覽<lb/>
之大怒閣臣楊士竒力營救得不殺遣人即其家盡焚<lb/>
<pb n="KR4e0150_WYG_065-24b"/>
其所著書空同子曰盛世之君有道哉記曰一道徳以<lb/>
同俗故異言亂政<lb/>
詔令足以占朝廷言有遺慮則知野有遺賢矣故朝有<lb/>
王臣則其言王朝有覇臣則其言覇尉佗得漢文書即<lb/>
徹黄屋奉正朔竇融得光武璽書歎服曰天子明見萬<lb/>
里孰謂詔令不足占朝廷哉<lb/>
為上為徳為下為民如聚財强兵非不為上然非為徳<lb/>
拔引私昵非不為下然非為民<lb/>
<pb n="KR4e0150_WYG_065-25a"/>
舜禹有天下而不與孟子所謂若固有之者註曰不以<lb/>
位為樂非也樂者對憂之名不以位樂以位憂乎既若<lb/>
固有則憂樂具泯豈必不樂而後為不與哉獨言舜禹<lb/>
者以其得天下易也<lb/>
成康刑措之治召畢夀考夾輔之功也不然康之世其<lb/>
難哉或曰任之而不疑二王不賢乎<lb/>
春秋諸侯出告廟則書至則有飲至䇿勲之禮所以敦<lb/>
孝敬而防游佚也聖人之制禮不其微邪是故僖伯憂<lb/>
<pb n="KR4e0150_WYG_065-25b"/>
如棠<lb/>
和氣致祥而治世亦菑天心仁愛之歟乖氣致異而叔<lb/>
世亦瑞燈滅必光耳或曰治世菑在朝廷而瑞在天下<lb/>
叔世瑞在朝廷而菑在天下<lb/>
　<lb/>
　<lb/>
　<lb/>
　空同集巻六十五<lb/>
</p>
<p>
</p>
  </div>
</body>
</text>
</TEI>
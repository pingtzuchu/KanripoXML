<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻二十三</head>
    <p>
<pb n="KR4e0150_WYG_023-1a"/>
欽定四庫全書<lb/>
　空同集巻二十三　　　　明　李夢陽　撰<lb/>
　　五言律<lb/>
　　　郊觀齋居柬邊喬二太常<lb/>
人日過仙院春霞緲緲分碧囘瑶澤草紅綻蘂宫雲獨<lb/>
處依松樹清齋對鶴羣桃源知並入惆悵不逢君<lb/>
　　　郊壇值雪<lb/>
鳯輦連宵發鷄鳴雪滿畿嚴隨黄鉞至清繞翠華飛伏<lb/>
<pb n="KR4e0150_WYG_023-1b"/>
謁深沾珮朝囘半濕衣懸知清切地冲黙迓天威<lb/>
　　　西天門候祀<lb/>
瑶壇暮雪盡月出禁門西地靜鳴珂碎沙寒簇仗低臺<lb/>
官移斗柄衛士掃雲梯遥識龍文氣爭傳法駕齊<lb/>
　　　恭陪郊祀紀成<lb/>
御氣三更合君王在閟宫燎煙凝碧落墀月起微風上<lb/>
帝居歆夕文王陟降中諸壇嚴從幕元祀報成功侑食<lb/>
珪璋潔登歌玉磬同神旋仍醉飽萬舞向春空<lb/>
<pb n="KR4e0150_WYG_023-2a"/>
　　　郊祀以病不與<lb/>
端月温風至圓丘瑞霧多開壇洽百禮伏枕想登歌日<lb/>
月春旗閃雷霆晝輦過年年覲上帝只為乞民和<lb/>
　　　卧病酬邊君天壇歩月見懷之作<lb/>
霽夕開芳甸祠官悵獨遊銀潢横殿落璧月抱壇流漢<lb/>
畤饒煙霧秦城逼斗牛甘泉詞調絶疲病若為酬<lb/>
　　　大行皇帝挽詩<hi>𢎞治十八年五月</hi>
午門朝遂罷西殿臨真哀淚滿乾坤暮日黄風雨來虎<lb/>
<pb n="KR4e0150_WYG_023-2b"/>
賁猶宿衛龍馭幾時廻莫測皇天意中崩帝業摧<lb/>
　　　其二<lb/>
大訓文華踐英謀武範遺先朝無顧命大漸問班師上<lb/>
食金輿備移宫素幔垂向來激切疏優渥小臣知<lb/>
　　　其三<lb/>
元老炯仍在退朝無昔呼閒階惟玉輅夕日已金鋪望<lb/>
幸霓旌逺埋靈山殿孤君看霜露節冠冕㶚陵趨<lb/>
　　　候輓<lb/>
<pb n="KR4e0150_WYG_023-3a"/>
冬月初圓夕含悲候輦東閣門猶警蹕松栢已新宫象<lb/>
衛悲風入龍旗白霧中有髯渾欲挽雲墮鼎湖弓<lb/>
　　　望㤗陵<lb/>
昔臨圍西内悲風入紫𡨕今來松栢望斜日㤗陵青殿<lb/>
起雲煙入龍遊劒璽扃萬國今多難孤臣涕倍零<lb/>
　　　謁孔廟<lb/>
端笏陪朝列時禋謁聖林㦸門留石鼓春殿靜珠琹奎<lb/>
府星連切璧池龍躍深詵詵趨國子早晩翠華臨<lb/>
<pb n="KR4e0150_WYG_023-3b"/>
　　　益王頌<lb/>
憲宗王十子益府實稱賢體統朝廷半敦崇德業全書<lb/>
堂斜晝日琹殿淨秋煙問寢還英嗣時研世子篇<lb/>
　　　壇祀酒㑹<lb/>
齋居新宴合桂裏㦸門開鴈趂龍旌到蛩喧羯鼓催松<lb/>
筠分曙色劒珮接行杯日上雲霞散驂驔羽騎廻<lb/>
　　　驪山<lb/>
繡嶺花仍繡湯泉滿故宫禁池人自浴新月古應同玉<lb/>
<pb n="KR4e0150_WYG_023-4a"/>
殿興亡後青山涕淚中千巖歌吹入猶想翠華東<lb/>
　　　橋山<lb/>
青宫棲古岑白露靜松林忽下烏號淚遥悲龍去深衣<lb/>
冠萬國後轍跡四方心一氣流羣帝哀哉笙鳯音<lb/>
　　　瓠子<lb/>
沈璧餘瓠子横汾懷帝歌波濤滿眼送城郭沒年多虎<lb/>
戰仍三晉龍遊失九河宋人饒事蹟今望亦滂沱<lb/>
　　　朱遷鎮<lb/>
<pb n="KR4e0150_WYG_023-4b"/>
水店囘岡抱春湍滚白沙戰塲猶傍柳遺廟只棲鴉萬<lb/>
古關河淚孤村日暮笳向來戎馬志辛苦為中華<lb/>
　　　朱遷鎮廟<lb/>
宋墓莽岑寂岳宫今在兹風霜留檜栢隂雨見旌旗百<lb/>
戰囘戈地中原左衽時土人嚴伏臘偏䕶向南枝<lb/>
　　　峴山<lb/>
大名終不滅墮淚此山碑後進才非乏風流爾足師古<lb/>
堂隂漢水新路改城池囘首隆中接秋雲兩處垂<lb/>
<pb n="KR4e0150_WYG_023-5a"/>
　　　鹿門山<lb/>
龎公真漢隴孟子復唐詩舊宅新秋葉孤墳千載遺泉<lb/>
裊石穴細葛倚松門垂望望青峰近吾襟曠爾期<lb/>
　　　冬日仁和門外<hi>箋云門在大梁</hi>
寂寞何王殿遺墳此徑孤玉階翻雪草野日自金鋪廡<lb/>
暝牛羊聚林風鳥雀呼白頭香火者猶䕶赤龍符<lb/>
　　　其二<lb/>
二塜纍纍接聊城復定安<hi>二王世絶</hi>情哀宫獨盛世異柏同<lb/>
<pb n="KR4e0150_WYG_023-5b"/>
殘久雨石門塌新霜帷殿寒西陵時節望誰見綺羅歎<lb/>
　　　令婆墳<lb/>
國初掄秀嫗分遣入周宫但覩邱墳鬱寧知乳哺同後<lb/>
王忘昔日頽屋鎻春風寒食鶯啼切林花落自紅<lb/>
　　　始謁徐祠<hi>予問何不用木主守者日有像則人起敬</hi>
廟古傍湖偏春行更可憐楚城芳草徧紅日此堂懸榻<lb/>
想陳公後時悲孝獻前亦知遺像誤瞻拜淚油然<lb/>
　　　徐墓書張相國碑銘<lb/>
<pb n="KR4e0150_WYG_023-6a"/>
不讀南州傳誰知高士心江城遺塜在春日古祠深竹<lb/>
鳥嚶嚶合松墻靡靡隂曲江千載碣書罷淚盈襟<lb/>
　　　陳祠在徐墓東<lb/>
可訝司徒廟偏隣孺子墳哲人堪一哭漢鼎竟三分門<lb/>
引江畔草榻留松上雲紛紛車馬客誰此薦清芬<lb/>
　　　韓文公祠<lb/>
袁州山在城韓廟倚山清冕服前朝貌文章百代名石<lb/>
苔猶馬路春竹自鶯聲立望潮陽近翻翻海氣征<lb/>
<pb n="KR4e0150_WYG_023-6b"/>
　　　武陽郡公祠<lb/>
惠愛前人蹟追思後代心洪都觀察廟香火古江潯白<lb/>
日江上過青松霜露深亦知精爽異應厭鼓鼙音<lb/>
　　　徐蘇二祠<lb/>
孺子真高特雲卿崛後先揮鋤傲漢冕捆屨卧江烟寧<lb/>
飫糟糠畢耻同貪濁全凄凉百代宇悵望一澘然<lb/>
　　　鵝湖書院<lb/>
書院佛堂邊頽垣嶺谷連四時僧洒掃千古儼高賢立<lb/>
<pb n="KR4e0150_WYG_023-7a"/>
壁東萊毅懸河子靜偏衆流終一海流淚考亭前<lb/>
　　　九日黄花鎮<lb/>
黄花遇九日風雨不逢花水湧石梁斷溪吞山郭斜將<lb/>
軍午宴客欲醉忽聞笳困苦墩樓卒經年誰見家<lb/>
　　　九日應變齋居<lb/>
時變逢揺落齋心對暮天未擒可汗日新起㤗陵年聽<lb/>
鴈真無那看花益泫然將歸思臨水愁絶宋生篇<lb/>
　　　九日慈恩寺閣<lb/>
<pb n="KR4e0150_WYG_023-7b"/>
寳地元依海珠林更假山登臨重九遇城闕五雲還歌<lb/>
吹喧侯里邊烽入漢關望鄉歸未得能對菊花斑<lb/>
　　　其二<lb/>
敕寺四圍湖秋林層閣孤天空木更響風落帽還扶魚<lb/>
群梁下躍鳥影鏡中趨泛菊看山海寒烟暮有無<lb/>
　　　生日寫懷<lb/>
臘日明朝是浮生此嵗過黄雲薄暮積白髪向來多壯<lb/>
士看雄劒幽人戀薜蘿異時論出處竊慮各蹉跎<lb/>
<pb n="KR4e0150_WYG_023-8a"/>
　　　十二月十日<lb/>
今日吾兄壽蕭條自舉觴燕山非故里汴水亦他鄉河<lb/>
鯉行思海原鴒飛畏霜客居憐小姪濳望白雲長<lb/>
　　　臘日退朝口號<lb/>
霽色催寒臘鷄聲下紫宸至尊深抱戚粥食罷嘗新宫<lb/>
霧戎戎薄城鴉款款馴小臣憐嵗序翹首待陽春<lb/>
　　　七月十五月食不見追徃有歎<lb/>
月食今年再中元與上元春晴燈火亂秋暝雨雲繁漢<lb/>
<pb n="KR4e0150_WYG_023-8b"/>
將高城壘胡塵滿塞垣孤臣萬古淚偏灑㤗陵園<lb/>
　　　月食<lb/>
有明終不減暫掩亦何虧萬國喧呼地三更鼓角悲輪<lb/>
生桂與發光復兎還隨顯晦毎如此人生秖自疑<lb/>
　　　元日汴上雪霽<lb/>
旭日薰江檻晴雲麗竹扉簷花雪色靜庭篠碧滋歸嵗<lb/>
月高兒女行藏老蕨薇眼看人共醉椒酒不堪揮<lb/>
　　　清風河上寓樓獨酌<lb/>
<pb n="KR4e0150_WYG_023-9a"/>
一自違京邑飄飄歎此遊桃花是徃嵗竹葉轉新愁暮<lb/>
雨津城樹春帆水國樓汴河堤上柳烟色似皇州<lb/>
　　　庚午除日<lb/>
于今將四十始悟昔年非白髪誰能那紅顔我漸違行<lb/>
藏沙上鳥日月故山薇悵望勞歌起風河柳色歸<lb/>
　　　辛未元日<lb/>
萬事渾如昨蹉跎四十臨取塗傷老馬聞道愧前禽日<lb/>
變風雲氣春生海嶽隂趂時聊物賞此外更何心<lb/>
<pb n="KR4e0150_WYG_023-9b"/>
　　　中秋南康<lb/>
同是中秋月匡廬只自看故臨石鏡上偏傍落星灘北<lb/>
望關山隔南飛烏鵲寒鳯歌喧太液光憶滿長安<lb/>
　　　廬山九日<lb/>
廬山隨晩坐江漢凈秋襟九日黄花雨書堂紅葉深細<lb/>
雲飄古帙寒兕吼空林不用風吹帽尊前有靜琴<lb/>
　　　上元滕閣登宴<lb/>
滕閣上元宜章江登宴時衣冠還大國唐宋自殘碑燈<lb/>
<pb n="KR4e0150_WYG_023-10a"/>
火闌堪凭風塵淚欲垂黄雲驅日暮囘首見征旗<lb/>
　　　其二<lb/>
陽浦通新霧隂城帶古樓君王罷歌舞棟宇白雲留草<lb/>
色嵗年換客心江水流暮昏仍一望燈火萬家州<lb/>
　　　九日薛樓㑹集<lb/>
不倦登樓目遥憐秋色重楓村疊暗浦霜日抱孤峯楚<lb/>
越窻中地江山戰後容倚闌渾不語吾欲採芙蓉<lb/>
　　　其二<lb/>
<pb n="KR4e0150_WYG_023-10b"/>
恰送重陽目能禁孤鴈來林稀山盡出風順櫓齊開況<lb/>
是薛樓㑹難孤江上杯菊芳看莫厭秋色異鄉催<lb/>
　　　清明曲江亭閣<lb/>
寒食花爭麗豐江柳獨深此行元慷慨落日更登臨浩<lb/>
蕩五湖際風煙千里隂坐看舟楫急徒切濟川心<lb/>
　　　端午贛州晩發<lb/>
戲倦龍舟返吾驅彩鷁行晩天開古驛轉眼過孤城嫋<lb/>
嫋雲生瀬悠悠弟憶兄泛蒲雖念我寧解嶺邊情<lb/>
<pb n="KR4e0150_WYG_023-11a"/>
　　　南康除夕<lb/>
畏途值除夕㑹我得投閒海雪寒城古江春碧草還星<lb/>
河掛嶽樹燈燭熨歸顔竊計臨家日薔薇滿舊山<lb/>
　　　南康元夕<lb/>
四海逢今夕孤城有獨身干戈猶野哭梅柳自江春月<lb/>
向平湖滿燈於靜夜親罷諠風乍起嗟爾楚南人<lb/>
　　　其二<lb/>
嘈嘈市鼓動松月靜吾門燈火思今夜風光滿故園天<lb/>
<pb n="KR4e0150_WYG_023-11b"/>
明淹舞袖塵暗失游軒老鬢江山異愁看旌旆繁<lb/>
　　　元夕風起南康<lb/>
嶽雲黄裊裊夜半忽凄風度市春燈亂穿梅野樹空人<lb/>
依青岸酌月漾碧湖中擬盡江城賞無欺蠟炬紅<lb/>
　　　乙亥立秋<lb/>
今日秋風起連年濕病蘇應時微雨歇侵曉斷雲徂已<lb/>
復寒蟬集空嗟蕙草孤歩檐驚驟徤一葉下庭梧<lb/>
　　　中秋<lb/>
<pb n="KR4e0150_WYG_023-12a"/>
漢江江上月今夕去年看尚憶峴山曲秋城波色寒故<lb/>
鄉仍節序衰鬢且儒冠桂子真誰種天空落未乾<lb/>
　　　其二<lb/>
輝輝衆星沒宛宛孤輪高萬古今宵月青天首自搔度<lb/>
閨螢息照懸樹鳥分毛寂寞枚乘筆空懷八月濤<lb/>
　　　戊寅元夕<lb/>
春色閏冬後元宵驚蟄邊軟塵欺月散繁火奪星懸車<lb/>
馬中原地笙歌全盛年無勞驗花燼難測是皇天<lb/>
<pb n="KR4e0150_WYG_023-12b"/>
　　　中秋喜客携酒見訪<lb/>
節有吾家㑹天能此夜隂蟾蜍逐月沒桂子落雲深同<lb/>
是悲秋客况懷天柱心引盃光欲閃徙倚向東林<lb/>
　　　其二<lb/>
雲出真誰料月行應自如闇然花逕裏忽枉故人車落<lb/>
葉近坐滿清光中夜舒杯來不須却此意合躊躇<lb/>
　　　十月月食不見<lb/>
頻食天應苦當宵地故隂悲生十月雨狂阻萬方心武<lb/>
<pb n="KR4e0150_WYG_023-13a"/>
廨香燈聚霜林鼓角沈復光何處滿願逐翠華臨<lb/>
　　　已卯元夕<lb/>
此夜門還閉中天月自看春催桂應發雪映兎猶寒兒<lb/>
女添鐙閙隣家品笛殘少時思可笑走馬向更闌<lb/>
　　　庚辰清明東郭<lb/>
少日歡游處逢春老大悲强持盃酒勸怕遣落花隨草<lb/>
木梁園在山河宋殿移上墳人盡返岐路獨含思<lb/>
　　　九日上方寺<lb/>
<pb n="KR4e0150_WYG_023-13b"/>
賞時爭上塔乗月復登臺地盡中原入天空秋色來望<lb/>
鄉翻恨鴈有菊且銜杯却憶龍山帽徒増醉者哀<lb/>
　　　其二<lb/>
天地疎秋色樓臺敞客歌逺江寒自白落木晩堪多月<lb/>
為銜杯出鴻於鳴磬過霜横不歸去吾意在烟蘿<lb/>
　　　至日夜雪<lb/>
至後還深雪幽心獨小堂光雖奪片月寒恐妬微陽壓<lb/>
竹寧迷翠沾梅秖辨香一聲何處鴈翅濕且高翔<lb/>
<pb n="KR4e0150_WYG_023-14a"/>
　　　癸未中秋不月<lb/>
碧桂行青鳯嬋娟集玉樓世人寜解覩天意漫隂秋雲<lb/>
逼初光布星隨滿夜收開晴即是月但遣一尊留<lb/>
　　　乙酉上元上方寺<lb/>
地愛僧林僻人邀燈節游縁塍朝借馬改路晩登舟春<lb/>
水鳬鷖滿夕陽鐘磬幽相留待明月簫鼓在中流<lb/>
　　　丁亥立秋<lb/>
火多常病熱殘暑特相欺今日凉風至䬃然林竹披聞<lb/>
<pb n="KR4e0150_WYG_023-14b"/>
鷄毎起早省稼獨歸遲天地蕭條意何須一葉知<lb/>
　　　中秋亭㑹<lb/>
老去真耽月更深且醉遊影沾如畏露光冷是分秋蛩<lb/>
故吟清酒蟾應笑白頭恒星藏不見坐待彩波流<lb/>
　　　戊子元夕<hi>示曹甥</hi>
皎月臨元夜和風入始春過冬猶望雪思世轉愁人歌<lb/>
舘喧鳴鼓遊車匝暗塵黑頭宜努力吾鬢已如銀<lb/>
　　　己丑五日<lb/>
<pb n="KR4e0150_WYG_023-15a"/>
徃嵗沾宫扇含香拜玉墀只今飄白髪刈麥向東菑樹<lb/>
樹鳴蜩日家家望雨時萬方多難意誰達聖明知<lb/>
　　　五日莊上集<lb/>
園桂日佳色黄鸝時巧音美人翩紫馬携酒入花隂艾<lb/>
席鋪能坐蒲觴乾自斟蜩鳴雖頗聒流轉是天心<lb/>
　　　明逺樓春望<lb/>
貢院初開閣春隂獨倚欄柳邊千艦聚花裏萬家殘風<lb/>
雨江聲壯兵戈地色寒斷膓沙鴈北羣起向長安<lb/>
<pb n="KR4e0150_WYG_023-15b"/>
　　　宜春臺春望<lb/>
古州圖記見今望臨高臺人倚楚天盡風驅湘色來宻<lb/>
雲生曉暝逺水上春雷尚有干戈淚馮軒眼倦開<lb/>
　　　謝巖秋日始集<lb/>
百戰江山在吾來草木秋孤城洞口落襄水席邊流去<lb/>
國雙王粲題巖只謝侯醉歸憶山簡飛興習池頭<lb/>
　　　秋望<lb/>
蝶戲猶餘蘂蟬吟已怯枝乾坤入漢日霜露望鄉時屈<lb/>
<pb n="KR4e0150_WYG_023-16a"/>
子偏生楚王通不負隋晩楓江更苦莫上峴山祠<lb/>
　　　古城春望<lb/>
隂隂日欲暮迢迢春望稀野色吹寒立林鴉逆雨歸孤<lb/>
城還麥秀白首且花飛臨路長楊嫋前朝今是非<lb/>
　　　東陂秋汎三首<lb/>
久説東陂好今陪上客遊綺筵開畫舫哀笛奮中流舞<lb/>
毎低輕燕歌先起白鷗稍前休更進吾愛荻花洲<lb/>
　　　其二<lb/>
<pb n="KR4e0150_WYG_023-16b"/>
水寺通人少松亭隔芰荷問僧舟暫艤登岸酒同過草<lb/>
木秋風入湖山晩色和返橈須痛飲前路滿漁歌<lb/>
　　　其三<lb/>
進艇晨烟碧囘橈晩日黄宿禽喧亂葦饑獺竄空梁放<lb/>
浪形骸得牽纒世路忙要君待明月此水是滄浪<lb/>
　　　春晴野寺和李大<lb/>
野闊愛春幽新晴覓寺遊立僧當徑望融雪向門流淨<lb/>
色悲諸界浮生哂一丘憐君厭囂俗行處即滄洲<lb/>
<pb n="KR4e0150_WYG_023-17a"/>
　　　城南夏望和王相國<lb/>
散歩郊南望雛鴉欵欵飛園林惟草色時序已絺衣試<lb/>
粉蓮初膩殘香楝乍稀亦思河朔飲無柰賞心違<lb/>
　　　春日臺寺<lb/>
寺僻春還麗人閑午任遊行隨碧草逺話為老僧留池<lb/>
竹晴常潤龕花晩更幽塔端兩巢鶴怪爾亦優游<lb/>
　　　春日漫成<lb/>
豪真欺酒緑老毎厭花紅人事年年異春風物物同雲<lb/>
<pb n="KR4e0150_WYG_023-17b"/>
霄猶旅鴈時序又新菘潦倒元吾分金尊莫放空<lb/>
　　　春宴<lb/>
物與吾何異春隨地不同游歌盡墨客亭榭半花風身<lb/>
世一杯外山河雙眼中無言時未夏已報石榴紅<lb/>
　　　其二<lb/>
老為春憐酒閒將客問花檻楊晴故雪堦藥晩能霞地<lb/>
與歌鶯轉人爭舞燕斜但來須共醉莫使負韶華<lb/>
　　　疊前韻二首<lb/>
<pb n="KR4e0150_WYG_023-18a"/>
昨與君游處今來訝不同早荷浮嫩水夏樹起初風人<lb/>
醉孤亭上禽鳴萬竹中興深天亦助斜日片雲紅<lb/>
　　　其二<lb/>
舊徑添雙樹新叢試一花春風逗笑語落日變雲霞圃<lb/>
色隨人逺樓隂趂酒斜誰知在塵境遽爾隔紛華<lb/>
　　　丙戌中秋召客賞之以雨多不至者<lb/>
隔年期月易一夕借光難秉燭筵非改登樓客不懽竹<lb/>
風秋聽力松雨夜留寒天柱峰頭色應還似畫看<lb/>
<pb n="KR4e0150_WYG_023-18b"/>
　　　丙戌十六夜月<lb/>
　　是夕微雲中天遂朗因憶徃時京華賦詩有清虧<lb/>
　　桂闕一分影寒落江門幾尺潮之句人多傳誦彼<lb/>
　　吾少俊今遽老醜并前詩忘之矣亦以集未收載<lb/>
月豈無晴夜天終有散雲微微透今夕朗朗至宵分鏡<lb/>
展池波暈珠明草露文呼兒暖餘酒酌罷一鴻聞<lb/>
　<lb/>
　空同集巻二十三<lb/>
</p>
<p>
</p>
  </div>
</body>
</text>
</TEI>
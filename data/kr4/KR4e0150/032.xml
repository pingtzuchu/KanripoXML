<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻三十二</head>
    <p>
<pb n="KR4e0150_WYG_032-1a"/>
欽定四庫全書<lb/>
　空同集巻三十二　　　　明　李夢陽　撰<lb/>
　　七言律<lb/>
　　　小至<lb/>
連年至日多暄暖不似今年暖更饒脉脉水泉元自動<lb/>
㣲㣲雲物向人遥即防臘意傳梅蘂更遣風光媚柳條<lb/>
便可抽身解簮組且謀春事伴漁樵<lb/>
　　　人日<lb/>
<pb n="KR4e0150_WYG_032-1b"/>
翠篠娟娟暖不遲含風雪壁迥多姿煙霞弄色不忍見<lb/>
梅柳爭春能幾時返照高樓横欲歛宿雲孤樹静難移<lb/>
自傷消渇淹朱紱不拜金花到玉墀<lb/>
　　　榖日<lb/>
人日榖日俱不惡悠悠天意豈難明得時田畯休空喜<lb/>
少雪螟蝗恐旋生陶令柳隂元傍宅邵平𤓰地故依城<lb/>
載歌行路思農隠未信青山亦世情<lb/>
　　　丁卯小至<lb/>
<pb n="KR4e0150_WYG_032-2a"/>
一冬為客負簷暄至日彤雲客思繁迎氣柳梅渾欲動<lb/>
再開桃李更何言飛沙霧竹催寒景落日鄉關切斷猿<lb/>
獨上高臺眺雲物不堪清淚洒中原<lb/>
　　　戊辰生日<lb/>
生還淹跡倚荒廬懶散經秋賦索居雙淚弟兄揮酒日<lb/>
寸心關隴望鄉餘臘晴柳日輝輝動春逼冰河滚滚虚<lb/>
三十七年吾底事彈歌不為食無魚<lb/>
　　　臘日<lb/>
<pb n="KR4e0150_WYG_032-2b"/>
夷梁臘日春意動物色生態誰能禁歸煙霏霏捎竹勁<lb/>
融雪細細生苔深腐儒奔走竟何事鄉土棲遲多苦心<lb/>
便欲乘閒買越舸青春發興好南尋<lb/>
　　　九日繁臺二首<lb/>
窮秋避地兼逢節曠野無山且上臺江漢鴈驚翻北呌<lb/>
太行河斷却東來羈栖歎世深難醉病起思鄉老易催<lb/>
閏月有期還發興菊花晩暮莫愁開<lb/>
　　　其二<lb/>
<pb n="KR4e0150_WYG_032-3a"/>
禹廟登高人盡廻儒宫下馬盡殘杯奔陳孔甲元孤憤<lb/>
去趙虞卿且未哀高葉下風還抱石片雲拖雨故臨臺<lb/>
酒闌却憶十年事半醉呼鷹向此來<lb/>
　　　己巳守嵗<lb/>
窮年豈辦椒花頌守嵗真貪竹葉杯天下風塵難即料<lb/>
夜中星斗直須廻傷心蜀漢新戎馬觸目中原半草萊<lb/>
飲罷空庭聊獨立五更春角動城哀<lb/>
　　　辛未元夕雪後<lb/>
<pb n="KR4e0150_WYG_032-3b"/>
干戈西北塵雖静冦盜東南檄尚飛歎世酒杯難自强<lb/>
競時燈火况多違春偷草閣梅初放雪舞堤城柳未歸<lb/>
三白農人懽荷笠萬年天子願垂衣<lb/>
　　　初度懷玉山有感<lb/>
年今四十身千里生日登臨寓此中憂國未收南望淚<lb/>
思家猶阻北來鴻寒冬白霧峯巒隠車馬深山道路通<lb/>
學海久傷青鬢改振衣真愧玉巖風<lb/>
　　　旴江小至<lb/>
<pb n="KR4e0150_WYG_032-4a"/>
建昌冬至益王宫劒珮趨朝禮半同萬里龍顔貪想像<lb/>
十年霜鬢歘西東臘偷江嶠梅先泄春逼關河鴈已通<lb/>
雲物不遮鄉國月麻姑今擬暫停驄<lb/>
　　　九日衙齋對酒偶作<lb/>
故鄉叢菊歎離居客邸秋梅葉且舒四海重陽三滯酒<lb/>
兩河歸鴈幾傳書拂衣欲就淵明里短髪猶驅孟博車<lb/>
意逺遲囘聊復酌浮雲北望佇踟蹰<lb/>
　　　南康元夕<lb/>
<pb n="KR4e0150_WYG_032-4b"/>
發春南地北同寒旅宿張燈雪氣殘三晉樓臺違夜月<lb/>
五湖鷗鷺伴風湍真防柳色侵梅色莫道蟬冠勝鶡冠<lb/>
匣劒衝星愁易泄倚笻還向斗牛看<lb/>
　　　楚山九日大華君同登<lb/>
登高此日吾惟汝把酒他年憶菊時酒劇江山聊自放<lb/>
菊深風雨為誰遲謾於孔樂傷王賦莫遣將歸學宋悲<lb/>
轉眼干戈西北異楚雲囘首任支離<lb/>
　　　登高以雨留山寺<lb/>
<pb n="KR4e0150_WYG_032-5a"/>
鐘鼓高城夜到山醉留真愛石堂閒傍龕燈伴吟猿宿<lb/>
度澗風吹急雨還來笑菊花供老鬢卧愁雲霧滿人寰<lb/>
朝晴更擬諸峰賞萬仭丹梯合共攀<lb/>
　　　乙亥元日柬臺省何邊二使君邊病卧久<lb/>
煙和日翠且重樓洶洶綺羅悲此州碧草可容漳浦卧<lb/>
官梅真憶廣陵遊來鴻去燕催今昔柏葉薇花阻應酬<lb/>
興發春山能約徃氷開仙楫擬乘流<lb/>
　　　乙亥元夕憶舊柬邊子卧病不㑹<lb/>
<pb n="KR4e0150_WYG_032-5b"/>
憶昔金錢並卜歡稱心燈火獨長安鑪香欲散尚書省<lb/>
環珮先歸太乙壇十載酒杯諠五夜九衢遊馬閱千官<lb/>
蓬將轉合今同此月滿梁園却自看<hi>邊舊太常故曰太乙壇</hi>
　　　丙子冬至<lb/>
奉天門下玉闌橋此日催班早侍朝占史奏雲懽萬國<lb/>
太官傳宴散層霄苑梅迎律春先動宫柳臨風色欲揺<lb/>
一出忽今驚十載百年勲業有漁樵<lb/>
　　　丙子生日答田生<lb/>
<pb n="KR4e0150_WYG_032-6a"/>
當時結客少年塲走馬看花紫陌香三黜偶然齊柳惠<lb/>
兩朝奚但有馮唐壽杯今夕余同醉獻賦開春爾一方<lb/>
京國逢人問衰徤為言吾鬢已蒼蒼<lb/>
　　　除夕寫懷呈毛使君<lb/>
晝日凄凄風色嚴晩登雲閣漫開簾山河不逐年華改<lb/>
天地空悲老鬢添隨俗香燈消獨夜近人星斗下虚簷<lb/>
㣲吟暗憶乘驄使綵筆迎春幾自拈<lb/>
　　　元夕宴王孫第<lb/>
<pb n="KR4e0150_WYG_032-6b"/>
向夕虛廊風自驚敞筵華月坐留情琴樓合與衣冠客<lb/>
鐙榭遥聞歌吹聲吟劇晩梅聊索笑醉移寒竹互尋盟<lb/>
九衢遮莫催車馬願倒王孫百甕清<lb/>
　　　丁丑除夕<lb/>
明朝行年四十七黙憶宦游年盛時帝京守嵗朋輩集<lb/>
除夜開堂殽酒隨綵筆迎春誰競長白頭懷舊獨含悲<lb/>
乘陽莫謂渾無事冰泮黄河起釣絲<lb/>
　　　戊寅立春庭前桃樹二首<lb/>
<pb n="KR4e0150_WYG_032-7a"/>
冬殘月閏豫看春暖氣晴陽應節新老大徒懷炙背獻<lb/>
艱危竊慮轉蓬身下除飢鵲爭嗛雪出穴㣲蜂特傍人<lb/>
獨立桃叢憶桃日武陵今有泛花津<lb/>
　　　其二<lb/>
春日題春試彩毫高門傳菜玉盤高乍看旭日輝山檻<lb/>
不分時風向砌桃虎豹雲移思霧雨魚龍冰動遲雷濤<lb/>
物情且共天流轉人世誰曽免二毛<lb/>
　　　戊寅元日<lb/>
<pb n="KR4e0150_WYG_032-7b"/>
閏臘逢元晷自長乍晴暄日䟎年芳當階雪浥桃枝透<lb/>
隔户風傳竹氣香籠内乾坤吾獨放鏡中勲業鬢先蒼<lb/>
北游春色隨龍輦生意何由即萬方<lb/>
　　　小至喜康狀元弟河路過齎其兄書見示<lb/>
侵曉書雲雲四生向昏濛雨散孤城敲門怪爾關西使<lb/>
匹馬縁誰淮上行扳柳弄梅今日事望鄉懷友百年情<lb/>
傳言且共陽囘喜天意分明欲太平<lb/>
　　　九月七日夜集<lb/>
<pb n="KR4e0150_WYG_032-8a"/>
此夜邀賔過草堂實因佳節重壺觴時侵叵奈燈前菊<lb/>
老去誰抛鏡裏霜草暗㣲寒催蟋蟀雲門片月下滄浪<lb/>
明朝好趂登高伴木落天空望帝鄉<lb/>
　　　冬至前一日雪集<lb/>
遽看風雪催長至旋具盤飱欵近賔片片窺簾如避酒<lb/>
霏霏㸃袂却隨人臺寒預發書雲興梅動猶潜隔夜春<lb/>
醉裏白頭堪北望陽囘黄屋且西廵<lb/>
　　　己卯立春<lb/>
<pb n="KR4e0150_WYG_032-8b"/>
律窮寒極有今日斗轉天廻還此春雪擁竹根旋自濕<lb/>
風來人面霎堪親曽游舟楫思南國未返旌旗望北辰<lb/>
漫惜物華翻覆醆幾揮生菜欲沾巾<lb/>
　　　庚辰元日<lb/>
今日何日隂霏霏看之不見濡人衣層氷滿眼秖突兀<lb/>
白日何處能光輝單于祭馬春欲動漢皇射蛟南未歸<lb/>
傳到揚州好花月鳯簫應伴五雲飛<lb/>
　　　元夕<lb/>
<pb n="KR4e0150_WYG_032-9a"/>
千年爛熳鰲山地少小看燈忽二毛兵後忍聞新樂曲<lb/>
月前真愧舊宫袍南州樓閣煙花起北極風雲嶂塞高<lb/>
悵望碧天聊獨立夜闌車馬尚滔滔<lb/>
　　　立春前一日雪柬黄子<lb/>
春前白雪紛紛至落地欲消還未消明日立春應五出<lb/>
晩來㣲月尚爭飄梅花故傍袁安室柳色潜囘鄭綮橋<lb/>
聞道郢人能妙曲曲成吾品赤鸞簫<lb/>
　　　辛巳立春<lb/>
<pb n="KR4e0150_WYG_032-9b"/>
冬晴轉覺冰霜厲日散俄還海嶽春綵勝恩光曽侍帝<lb/>
菜盤風俗謾隨人雪融樓閣沾沾薄煙動松筠裊裊新<lb/>
人壽幾何吾半百到脣杯酒莫辭頻<lb/>
　　　辛巳元日<lb/>
倐忽吾生五十春兩朝遺佚太平身望鄉心逐關雲起<lb/>
懷國情將汴柳新自信右軍非墨客<hi>王右軍五十書始成</hi>誰言高<lb/>
適是詩人<hi>適年五十始詩</hi>南征昨報龍旗返佇想嵩呼動紫宸<lb/>
　　　辛巳生日<lb/>
<pb n="KR4e0150_WYG_032-10a"/>
吾今五十頭半霜大兒已壯孫已長力田頗自識草木<lb/>
出門毎與憂豺狼風晴野水白皛皛臘近山日寒蒼蒼<lb/>
但能草澤射猛虎豈須熊舘誇長楊<lb/>
　　　辛巳除夕遇立春<lb/>
改元明日初開厯除夕今年暗入春天地漸分三極色<lb/>
行藏已半百年身和煙浥浥梅應劇滴露蕭蕭竹未勻<lb/>
喧嵗不知宵遽曙北雲何處望楓宸<lb/>
　　　壬午元日<lb/>
<pb n="KR4e0150_WYG_032-10b"/>
元年元日光華異青帝青陽左个開北斗不將天地轉<lb/>
春風那使萬方囘蛟龍窟宅寒猶閉鴻鴈雲霄暖自來<lb/>
廻首玉顔慚大藥許身元擬是仙胎<lb/>
　　　癸未除夕<lb/>
連冰累雪欺年暮除嵗嚴風放夜晴挂斗拖星猶凍色<lb/>
䟎鐘催鼓遽春聲喧城車馬朝元客戰野旌旂禦冦兵<lb/>
人事物華應遂轉燭堂深坐獨含情<lb/>
　　　丙戌九日<lb/>
<pb n="KR4e0150_WYG_032-11a"/>
百年佳節今風雨數日東籬已菊花老鬢不縁吹帽短<lb/>
濕枝何事向尊斜紛披九徑憐揚子潦倒三杯笑孟嘉<lb/>
欲補登高望晴色晩來紅氣有雲霞<lb/>
　　　九日浦江王水亭共泛二首<lb/>
長蘆古陂城一偏樓臺波水秋相鮮紫萸黄菊有今日<lb/>
翠管銀箏須此筵㣲風改席徐囘纜落日留賔更進船<lb/>
漫説龍山能落帽何如李郭共登仙<lb/>
　　　其二<lb/>
<pb n="KR4e0150_WYG_032-11b"/>
君王别舘湖中央菊日浮游錦纜香貪把深杯向蘆葦<lb/>
錯教横吹驚鴛鴦車徒雜沓四㟁合殿閣洄沿一水長<lb/>
萬古有人同此地他年吾輩是重陽<lb/>
　　　憶西南陂九日之泛<lb/>
一游水亭心自牽沙色湖風常眼前蕩揺毎疑菊在把<lb/>
出沒似有鷗隨船㝠㝠浦漵幾落日蒼蒼蒹葭時逺天<lb/>
頻來此地亦可借恨無好詩酬紫煙<lb/>
　　　再約陂泛屬風雨阻<lb/>
<pb n="KR4e0150_WYG_032-12a"/>
自游此陂秋毎晴再約寧知風夜驚紛披已詫黄葦亂<lb/>
吞吐能禁白浪生朝來霧雨細細動時有鴻鴈嘈嘈鳴<lb/>
但問舟航今好在無愁天地無開明<lb/>
　　　九月晦日西南陂再泛二首<lb/>
水國窮秋霽更寒渚宫重宴菊猶殘閒身欲住張融舸<lb/>
短髪羞欹杜甫冠日映樓臺天上過風恬魚鳥鏡中看<lb/>
縁池莫戀團圞竹即擬枚乘賦不難<lb/>
　　　其二<lb/>
<pb n="KR4e0150_WYG_032-12b"/>
水上冬初多白雲沙間煙滿白鷗群經添雨雪湖非減<lb/>
刈盡蒹葭路轉分當㟁女牆晴倒出傍船木葉醉偏聞<lb/>
廻途恐觸蛟龍蟄莫遣鳴笳徹暮曛<lb/>
　　　辛巳九日田子要東陂之遊雨弗克赴<lb/>
今秋霖雨何連緜佳日阻放東陂船衰年實怯白頭浪<lb/>
朋游忍負黄花天城隂來徃戲羣鷺寺門從横鳴亂泉<lb/>
閒看靜聽誰共汝淅瀝晩暝松林煙<lb/>
　　　其二<lb/>
<pb n="KR4e0150_WYG_032-13a"/>
昨來晴立寺南丘城水湖雲向客流夕陽欲低鐘磬閣<lb/>
隔㟁忽聞簫鼓舟動興帆檣真為節阻人風雨故禁秋<lb/>
當籬蘂菊披披艶獨嗅孤吟迥自愁<lb/>
　　　其三<lb/>
衝泥杜甫吟愁雨落帽叅軍醉倚風雲水無縁雙放舸<lb/>
蒹葭何意獨鳴鴻清沙錦纜相期地白首黄花轉望中<lb/>
借問臨高把杯酒幾層湖閣坐秋空<lb/>
　　　無事<lb/>
<pb n="KR4e0150_WYG_032-13b"/>
無事日長春但眠水昏野暗風常顛繁葩亂蘂眼欲盡<lb/>
乳燕啼鶯心自憐匣中幸猶有雙劒杖頭奈可無百錢<lb/>
人生幾何忽已老激昻淚下如流泉<lb/>
　　　東園夏集<lb/>
水舘風林夏日宜野天晴色曠襟期舊馴麋鹿呦呦切<lb/>
新集鳧鷖泛泛遲穿徑獨蜂猶覓蘂倚墻餘杏漫留枝<lb/>
蟬鳴鳥亂從渠暮把酒看雲是我時<lb/>
　　　霖雨洶湧城市簿筏而行我廬高塏尚苦崩塌<lb/>
<pb n="KR4e0150_WYG_032-14a"/>
　　　　何况黄子住居湫隘詩以問之<lb/>
前日頻雨無完牆今畨如注誰禁當田廬城屋盡漂沒<lb/>
驕雲驁霧還飛揚恒飢烏鴉只自噪滿意蒿藋如人長<lb/>
辭宅頗怪晏嬰子卜居何必青泥坊<hi>晏子宅近市湫隘景公徙之晏子不</hi>
<hi>從杜詩飯煑青泥坊底芹</hi>
　　　正月望日繁臺寺集<lb/>
臘凍雲黄海岳愁春青日白快吾游隂坡氣觸娟娟雪<lb/>
暖澤冰分細細流晨起探梅穿野寺晩來移席傍鐘樓<lb/>
<pb n="KR4e0150_WYG_032-14b"/>
無端四望風煙起燈火煌煌滿汴州<lb/>
　　　夏日佘園<lb/>
夏日深林喧乳鴉名園游客散平沙百年事業真杯酒<lb/>
四海朝廷正一家隊隊自來循檻蝶畨畨相學後春花<lb/>
黄雲薄暮休驚眼白首吾生信有涯<lb/>
　　　田居喜雨<lb/>
有田憂水復憂乾一雨農心得暫寛從此荷鋤添野事<lb/>
向來垂釣省風湍臺林澤草俱囘態急響㣲沾並作寒<lb/>
<pb n="KR4e0150_WYG_032-15a"/>
薄暮斷虹收霹靂曠原西日倚笻看<lb/>
　　　秋遲<lb/>
秋遲月閏菊無花景短天昏日易斜山峻幾時殱虎豹<lb/>
海枯他日見龍蛇行藏且付杯中物潦倒新添鏡裏華<lb/>
盜賊關南今定否暮雲哀角起三巴<lb/>
　　　獨上<lb/>
獨上高樓生夕煙帝畿冬望轉凄然西山雨雪留殘景<lb/>
北海風塵接暮天只為浮名傷逺道况逢寒日下長川<lb/>
<pb n="KR4e0150_WYG_032-15b"/>
江梅㟁柳年年發菊徑茅堂亦可憐<lb/>
　　　臺寺夏日<lb/>
古臺高並鬱岧嶤斷塔稜層鎻寂寥積雪洞門常慘慘<lb/>
熱天松柏轉蕭蕭雲雷畫壁丹青壯神鬼虚堂世代遥<lb/>
惆悵宋宫偏泯滅二靈哀怨不堪招<lb/>
　　　于少保廟<lb/>
朱仙遺廟已沾衣少保新宫涙復揮金匱山河丹劵在<lb/>
玉門天地翠華歸平城豈合留高祖秦相何縁怨岳飛<lb/>
<pb n="KR4e0150_WYG_032-16a"/>
最怪白頭梁父老哭栽松柏漸成圍<lb/>
　　　朱遷鎮<lb/>
水廟飛沙白日隂古墩殘樹濁河深金牌痛哭班師地<lb/>
鐵馬驅馳報主心入夜松杉雙鷺宿有時風雨一龍吟<lb/>
經行墨客還詞賦南北淒涼自古今<lb/>
　　　春日謁三皇廟<lb/>
爰從開闢無三聖蠢爾生民豈至今寂寞廟宫誰下馬<lb/>
遲廻天地獨沾襟縈堦藥蔓還春色揺日叢蓍已暮隂<lb/>
<pb n="KR4e0150_WYG_032-16b"/>
悵望龍髯心更苦白雲偏繫鼎湖心<lb/>
　　　吹臺春日古懷<lb/>
廢苑迢迢入草萊百年懷古一登臺天留李杜詩篇在<lb/>
地歴金元戰陣來流水浸城隋柳盡行宫為寺汴花開<lb/>
白頭吟望黄鸝暮瓠子歌殘無限哀<lb/>
　　　自關西囘展外舅大夫之墓用前韻<lb/>
遥阡無計掃春萊絮酒何因到夜臺西客兩年和淚到<lb/>
北風千里共愁來田園樹大身先葬書畫樓成晝不開<lb/>
<pb n="KR4e0150_WYG_032-17a"/>
歿後外孫今五尺百年遺恨使人哀<lb/>
　　　狄梁公寧州有廟<lb/>
狄相昔為州刺史于今伏臘土人思向來伊水瞻遺墓<lb/>
此處羌民拜古祠鸚鵡夢中天地轉太行山上旆旌遲<lb/>
稔知忠孝平生事更讀希文萬古碑<lb/>
　　　靈武臺<lb/>
環縣城邊靈武臺肅宗曽此辟蒿萊二儀高下皇輿建<lb/>
三極西南玉璽來衣白山人經國計朔方孤將出群才<lb/>
<pb n="KR4e0150_WYG_032-17b"/>
可憐一代風雲際不勸君王駕鶴廻<lb/>
　　　冬日象山書院<lb/>
草疎葉黄沙出溪日高南崦氣凄凄人亡故國還祠廟<lb/>
世異隂崖尚品題鳥雀石林迎旆散野狐風草怒人啼<lb/>
昔賢名跡誰堪此兩淚遥傷萬仞梯<lb/>
　　　其二<lb/>
曉㟁霜林出並驄冬晴丹壑自含風遺祠俎豆攀縁日<lb/>
徃事荆榛想像中半凍巖泉和雨斷實連山谷暗雲通<lb/>
<pb n="KR4e0150_WYG_032-18a"/>
搴蘿更洗磨崕讀迥立徘徊落葉紅<lb/>
　　　秋望<lb/>
黄河水遶漢宫墻河上秋風鴈幾行客子過壕追野馬<lb/>
將軍韜箭射天狼黄塵古渡迷飛輓白月横空冷戰塲<lb/>
聞道朔方多勇畧只今誰是郭汾陽<lb/>
　<lb/>
　<lb/>
　<lb/>
<pb n="KR4e0150_WYG_032-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　空同集巻三十二<lb/>
</p>
<p>
</p>
  </div>
</body>
</text>
</TEI>
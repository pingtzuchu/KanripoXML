<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻二十四</head>
    <p>
<pb n="KR4e0150_WYG_024-1a"/>
欽定四庫全書<lb/>
　空同集巻二十四　　　　明　李夢陽　撰<lb/>
　　五言律<lb/>
　　　古意<lb/>
内廐飛龍馬君王賜玉鞭長鳴彩仗下立在紫騮先放<lb/>
逐縁何事飄零竟不旋如䝉敝帷顧萬里為君前<lb/>
　　　賞遊<lb/>
王者化無外玉門開至今笳閒青海外馬放白登深漢<lb/>
<pb n="KR4e0150_WYG_024-1b"/>
將收金鼓胡姬弄玉琴宫中花月夜那稱賞遊心<lb/>
　　　客散<lb/>
尊傾客自散而我卧空林五月涼風至孤村細雨隂竹<lb/>
蘿垂野逕花草澹幽襟夢醒聞遥唱依稀楚鳯吟<lb/>
　　　游兵<lb/>
聞道新開口游兵未解圍只須殊死戰莫放隻輪歸漢<lb/>
月已自滿林烏常夜飛早將書揷羽天子日宵衣<lb/>
　　　省中春暮<lb/>
<pb n="KR4e0150_WYG_024-2a"/>
禁漏煙花北分曹御苑西高林落日盡幽院集鴉齊豈<lb/>
貴浮生趣常便靜者棲坐憐春事晩庭草日萋萋<lb/>
　　　觀雪省中<lb/>
省葉辭寒盡庭花向暮飄黄雲變𤣥朔萬里入層霄灑<lb/>
地紛紛密淩虚脉脉遥北風聊可詠携手不堪謡<lb/>
　　　聞砧<lb/>
逸響縁雲起清砧入暮繁秋風吹落月萬户更千門寧<lb/>
知寄逺意不盡搗衣魂早晩逢西使流沙隔塞垣<lb/>
<pb n="KR4e0150_WYG_024-2b"/>
　　　旅夜<lb/>
百卉已蕭索哀蛩胡未休寒天清渭樹落月故鄉樓古<lb/>
人猶涕淚吾意豈公侯雝雝南去鴈漂泊向何州<lb/>
　　　除架<lb/>
種豆高於屋垂𤓰忽滿庭根深歴夏茂蔓弱望秋零猥<lb/>
雜沉霜露縱横礙月星斧斤呼稚子欲伐幾囘停<lb/>
　　　其二<lb/>
炎時忻密葉寒至怨多隂自是衰榮理非關愛惡心伐<lb/>
<pb n="KR4e0150_WYG_024-3a"/>
條近陽月開牖散秋禽但能存碩果無用歎蕭森<lb/>
　　　詠史<lb/>
覇王雄圖並淒涼世徑分鯨鯢赴巨壑鷹隼失高雲難<lb/>
折朱雲檻休嗟袁紹軍當時干帝紀一一動星文<lb/>
　　　望極<lb/>
望極雲天黑關門落葉深古城饑雀啅長路斷蓬沉嫠<lb/>
婦登樓思孤臣去國心此時看故壘何處不沾襟<lb/>
　　　其二<lb/>
<pb n="KR4e0150_WYG_024-3b"/>
漢末忠良顯英名李杜齊伏機翻自中倒柄為誰携碧<lb/>
海鯨鯢闘蒼林虎兕啼南州徐孺子何事獨栖栖<lb/>
　　　定居<lb/>
故業秦山北新居梁苑西平生一丘壑何處竟安棲𤣥<lb/>
豹終隨霧神龍或困泥向來登眺夢常繞杜陵溪<lb/>
　　　歸沐<lb/>
歸沐謝人事翛然悲俗情隂陽爭嵗色江海蓄春聲自<lb/>
委青雲懶那教白髪生君看少年者騮馬盡飛纓<lb/>
<pb n="KR4e0150_WYG_024-4a"/>
　　　春日大梁東郭<lb/>
桃柳清沙晩悵然悲逺春葉明深坐鳥花劇轉愁人少<lb/>
小追懽地乾坤放逐臣已看共如此何惜醉遊頻<lb/>
　　　雜興<lb/>
衆木依繁塔吾亭俯蔡河側思雲驥渡不忍黍離歌窓<lb/>
裏遊天地春前種薜蘿養生誠計拙㝠寂保天和<lb/>
　　　登臨<lb/>
屏迹良吾性逢辰毎壯心花含向日霧柳變隔年隂行<lb/>
<pb n="KR4e0150_WYG_024-4b"/>
坐自芳草依棲還舊林高樓出迥絶無日不登臨<lb/>
　　　其二<lb/>
春燕不巢屋國祥徴至今孤城四戰地斜日兩河隂岸<lb/>
坼陳橋斷花開宋苑深河船不入渭那慰望鄉心<lb/>
　　　雨後朝望<lb/>
半夜雷驅雨清晨草映空起看南仆樹知是北來風宿<lb/>
霧籠初日晴天滅斷虹劇心時序晩遮莫傳巖功<lb/>
　　　早春繁臺<lb/>
<pb n="KR4e0150_WYG_024-5a"/>
泯泯春猶早行行賞不違柳黄沙際見草色雪中歸積<lb/>
水生雲氣孤城下夕暉誰禁臺寺望北鴈又將飛<lb/>
　　　早春南郊<lb/>
正月郊南路獨行吟早春冰霜猶在眼柳色暗隨人直<lb/>
道元通蔡層山故蔽秦浪遊今短髪凝望欲沾巾<lb/>
　　　郊行<lb/>
午雪融村溢春沙引騎紆田禽忽自起水鶴㑹相呼歇<lb/>
馬時傍柳逢花自倒壺醉眸横落日寂寞宋京都<lb/>
<pb n="KR4e0150_WYG_024-5b"/>
　　　時事<lb/>
幸覩三春媚畨増兩鬢華賊來當白晝風起但黄沙碧<lb/>
颭依墻竹紅殘拂檻花寄言冦盜者四海尚為家<lb/>
　　　被縶國境眺望<lb/>
亦知塌翼鳥豈意罻羅求萬里勞明主孤臣淚暗流臨<lb/>
京花更苦近苑柳偏愁愧爾雲間燕銜泥向玉樓<lb/>
　　　下吏<lb/>
　　𢎞治辛酉年坐榆河驛倉糧乙丑年坐劾壽寧侯<lb/>
<pb n="KR4e0150_WYG_024-6a"/>
　　正德戊辰年坐劾劉瑾等封事<lb/>
十年三下吏此度更沾衣梁獄書難上秦庭哭未歸圍<lb/>
墻花自發鎻舘燕還飛况屬炎蒸積憂來不可揮<lb/>
　　　獄夜雷電暴雨<lb/>
一雨暮何急孤眠宵未央疾雷翻暗壁落電轉空梁勢<lb/>
急千山動光還萬里長天威終不測魑魅可濳藏<lb/>
　　　獄夜<lb/>
簷景栖栖落臺居黯黯幽䑕縁爭果墜螢過隔衣流幸<lb/>
<pb n="KR4e0150_WYG_024-6b"/>
竊餘光照那蠲多穴愁亦知廣川子跼蹐為春秋<lb/>
　　　南征<lb/>
暑行心日煩孤馬背中原地勢吞淮泗山形包鄧樊沿<lb/>
途官柳接吟葉麥秋繁赤日蒸雲夢科頭思故園<lb/>
　　　野戰<lb/>
盜賊乾坤滿縱横野戰悲隨城嚴戍鼓平地有旌旗樹<lb/>
燕閒相逐垣花寂自垂諸君大河北捷報幾時知<lb/>
　　　野泊<lb/>
<pb n="KR4e0150_WYG_024-7a"/>
逺電明江夜官舟野泊稀山鐘天外落林火雨中㣲水<lb/>
立黄龍鬬沙霑白鷺饑平生萬里志可奈夢西歸<lb/>
　　　舟中病感<lb/>
寒望舟中逺鄉心病後多萬山通越水孤棹雜呉歌霜<lb/>
已丹楓甚吾如白髪何倦遊常藥物歸思繞關河<lb/>
　　　安仁聞夜哭<lb/>
縹緲因風訴哀哀何處音聲隨落月斷聽入遏雲深轉<lb/>
戰増新鬼誅求損衆心懸軍今更急寨滿碧山岑<lb/>
<pb n="KR4e0150_WYG_024-7b"/>
　　　得家書<lb/>
隔嵗纔通此一書真萬金時危作宦久家逺戰塲深慘<lb/>
慘屯黄霧紛紛走緑林怒來思擊楫時有渡江心<lb/>
　　　報生孫<lb/>
强仕今為祖家書昨舉孫行藏三代具生養九朝恩長<lb/>
但修蘋藻愚從喚犬豚見時應解笑先夢繞夷門<lb/>
　　　徐汊風阻雨雪<lb/>
風急江船絶年殘野色凝密雲寒夜柝流霰灑舟燈四<lb/>
<pb n="KR4e0150_WYG_024-8a"/>
望湖天黑孤吟羇思増傍村有夫婦對火綴魚罾<lb/>
　　　其二<lb/>
南雪竟為雨北風増野寒漏船喧夜語攤濕攪晨餐轉<lb/>
苦人煙絶生憎鷗鷺乾吾行尚濡滯估舶爾應難<lb/>
　　　其三<lb/>
阻舟江柳下信宿五湖中立水偏吞雨飛沙半逆風夜<lb/>
檣扶岸集漁火亂波空信有悲懽異應知易地同<lb/>
　　　其四<lb/>
<pb n="KR4e0150_WYG_024-8b"/>
常年遇泛客煞厭説風波雨雪空江夜伊予悲慨多沙<lb/>
人荷傘至灘鳥掠舷過幸及投簪㑹山中有薜蘿<lb/>
　　　徐汊阻舟七日<lb/>
七日北風阻野灘舟不行僕奴増餓色妻子話征情疎<lb/>
霰欺簾入流澌逐浪生獨吟江更苦詩罷欲三更<lb/>
　　　湖夜泛<lb/>
煙湖迥不極揺揺中夜征棹發魚龍動人衝鴻鴈鳴雪<lb/>
月物意慘雨天寒色生共有舟航事誰深途路情<lb/>
<pb n="KR4e0150_WYG_024-9a"/>
　　　廬山冬至聞雷<lb/>
小至匡南雨空江此夜雷仄憂羣蟄動急恐萬山摧盜<lb/>
賊時事苦隂陽歸思催征鴻莫遽起擬爾北同廻<lb/>
　　　雪夜廬山翫月<lb/>
廬山萬古月幾度雪邊明影傍素林滅層隨寒浪生蔽<lb/>
巖疑有缺侵鵲暗須驚轉恐羣星妬冰壺獨自行<lb/>
　　　南康聞還山之報<lb/>
傅𤣥非侮世陶令合辭官客路青陽逼歸心白髪寛江<lb/>
<pb n="KR4e0150_WYG_024-9b"/>
城消雪送春鴈倚舟看自此茫茫去都門昨挂冠<lb/>
　　　江州雨<lb/>
潯陽困李白吾寓亦江州地轉濤聲逆城空山氣流二<lb/>
儀風雨積雙髩古今愁去鳥衝煙白偏迎故國眸<lb/>
　　　霽<lb/>
日霽催江色心攀怍楚氓褰帷二載過歸劒五湖情霜<lb/>
換湓溪葛林遷栗里鶯忍看復新月廬岳夜猿鳴<lb/>
　　　七夕宜城野泊逢立秋<lb/>
<pb n="KR4e0150_WYG_024-10a"/>
漢江天上水牛女世間宵自動黿鼉影誰傳烏鵲橋孤<lb/>
城古塞月一葉楚門潮君看西流火分明奪斗杓<lb/>
　　　撥悶覃園<lb/>
秦客楚山北秋園古堞西野風吹萬木禾徑卧孤麑江<lb/>
漢歸舟迥關河落日低可留吾便醉為愛白銅鞮<lb/>
　　　野風<lb/>
山鳴野風至漢水白蕭蕭月滉魚龍醒雲蒸豺虎驕有<lb/>
家驚節物不寐想前朝萬古英雄跡江城夜寂寥<lb/>
<pb n="KR4e0150_WYG_024-10b"/>
　　　早起<lb/>
炳燭揺襄水開門認楚山風雲慘淡曙天地有無間露<lb/>
益他鄉白秋隨老鬢還飛來何處鶻逸翮繞江關<lb/>
　　　繁臺歸集<lb/>
萬里竟何事三年違此都短墻殘菊在别業古臺孤冬<lb/>
日低簷塔霜風靜野蕪但看頭盡白莫恡酒重沽<lb/>
　　　繁臺歸興<lb/>
臺榭歸來地江山戰後心城空猶募馬樹在只棲禽看<lb/>
<pb n="KR4e0150_WYG_024-11a"/>
岳晴偏近俯河寒更深風沙日日起梁父為誰吟<lb/>
　　　正月十日赴呉莊之宴<lb/>
林卧百無事出城縁底希人初正月㑹春已柳條歸就<lb/>
日蛛垂户開尊蜂坐衣不知農話久天地一斜暉<lb/>
　　　其二<lb/>
為赴呉莊飲因成禹廟遊住車驚草緑坐石有雲流落<lb/>
日銜春嶠飢鴻集暮洲已拚頻載酒展轉問花丘<lb/>
　　　早春赴鮑相之飲<lb/>
<pb n="KR4e0150_WYG_024-11b"/>
憐女一尊酒要予千古臺年從碧草換暖向玉杯來海<lb/>
日連波動江鴻帶雪廻衆賔無遽起吾醉欲徘徊<lb/>
　　　初春飲大道觀因題<lb/>
日月浮生改山河此殿餘酒因儒彦至春入洞雲虚何<lb/>
藥曽祛老求丹尚問書白頭風物裏爛醉是真如<lb/>
　　　宿江氏莊<lb/>
黄昏水鸛呌沙頭人跡稀天清看月近野闊帶星㣲客<lb/>
語喧莊犬風燈靜夜扉持醪忽自哂出郭毎忘歸<lb/>
<pb n="KR4e0150_WYG_024-12a"/>
　　　題壁<lb/>
客到惟雞黍農情愛汝真隔城因下榻曠野合留賔騎<lb/>
苑沙明月鞭橋柳㺯春忍能辭一醉天地漸風塵<lb/>
　　　春日佘莊感舊<lb/>
圃勝元因主花繁更屬晴醉重今日酒啼變隔年鶯遇<lb/>
樹每共坐尋香時自行晩看風色異天地一含情<lb/>
　　　其二<lb/>
名園多感激繼至轉芳菲節恨清明逼人憐故舊稀暖<lb/>
<pb n="KR4e0150_WYG_024-12b"/>
煙低野淨雲日度花㣲莫漫愁春賞吾今已拂衣<lb/>
　　　雨過<hi>賈誼有旱雲賦</hi>
倚杖河城暮林園雨過清斷絲猶舞燕入葉已沾鶯無<lb/>
惜聲連夜何妨坐到明旱雲吾欲賦愴惻為蒼生<lb/>
　　　雷電<hi>丁丑年十月十三日是日立冬</hi>
雷電交冬夜滂沱徹曉聞老夫偏不寐起立迥看雲濕<lb/>
重菊垂檻鳴哀鴻趂羣明朝傳太史應有紀祥文<lb/>
　　　喜雨客㑹<lb/>
<pb n="KR4e0150_WYG_024-13a"/>
萬物今逢雨吾堂晩集賔寒聲催電至猛力攪風頻坐<lb/>
看水平席歸防泥沒輪沾濡無自苦憫憫是農人<lb/>
　　　晴<lb/>
雨好晴亦好灑然詩興新雲分天欲斷日晃地如伸濕<lb/>
入紅蕖重乾囘菉篠匀趂時樓可上萬里不風塵<lb/>
　　　曉<lb/>
北斗脚下地東星明漸高霜初被山岳霞已閃波濤寒<lb/>
鴈能羣過隣雞只亂號不眠聊自待紅日上林臯<lb/>
<pb n="KR4e0150_WYG_024-13b"/>
　　　早起莊上<lb/>
為農起常早毎與雞鳴期露重花偏得林深鳥自遲飛<lb/>
星當面過落月向人隨玉珮金門外遥憐待漏時<lb/>
　　　莊上晩歸<lb/>
萬動各有息吾亦念吾棲鴉翅昏猶接花蹊曲欲迷茅<lb/>
堂煙火外稚子竹林西自笑忙何事還家毎宿雞<lb/>
　　　新秋夜興<lb/>
㣲風入枕簟林卧仰看星露氣秋元白天光霽益青草<lb/>
<pb n="KR4e0150_WYG_024-14a"/>
蟲攅暗壁螢火閃疎櫺那解蕭森節都從一葉零<lb/>
　　　其二<lb/>
猶記初朝嵗寧知遽數秋庭梧碧自落畹蕙弱誰留門<lb/>
閉人同夜心西火共流聞眠亦反側霜露隔松楸<lb/>
　　　深秋獨夜<lb/>
獨夕偏聞鴈悠悠寢復興林堂下㣲月風色暗疎燈遲<lb/>
暮心難已悲涼氣轉増憂來理琴瑟膓斷舊朱繩<lb/>
　　　郊園省水<lb/>
<pb n="KR4e0150_WYG_024-14b"/>
莫辨田園路聊遵水國遊物情真困雨吾道本滄洲避<lb/>
濘紆尋徑逢深屢借舟草𤣥亭好在坐數自來鷗<lb/>
　　　其二<lb/>
斬木聊供釣當流且著闌雞豚各惆悵鵞鴨爾能寛松<lb/>
菊陶元亮江湖陸務觀兼之吾過矣魚鳥鏡中看<lb/>
　　　佘園春日<lb/>
市居常少出花日復多風萬古繁華地三杯感慨中歩<lb/>
畦憐小摘攀樹惜初紅靄靄征雲外哀哀何處鴻<lb/>
<pb n="KR4e0150_WYG_024-15a"/>
　　　河上秋興<lb/>
古有蒹葭客吾今水一方茅齋寒淰淰洲渚鬱蒼蒼獵<lb/>
騎捎河鴈歸人競野航霜高木葉下莫擬是瀟湘<lb/>
　　　其二<lb/>
坐送登臨目晴空鳥路長秋雲不近苑宫樹自成行河<lb/>
洛來天地人煙接渺茫采蘭空澤裏彼美在何鄉<lb/>
　　　其三<lb/>
日上秋林靜江清旅思㣲黄葉雨後積白酒客來稀今<lb/>
<pb n="KR4e0150_WYG_024-15b"/>
古三川地乾坤一布衣獨行吟望苦沙鳥背人飛<lb/>
　　　其四<lb/>
名城急鼓吹野處散秋煙衆草莾零落孤松羞自妍山<lb/>
川亂明水雲日媚高天何事楊朱子臨岐獨泫然<lb/>
　　　其五<lb/>
後代看今代今人即古人空傳歌舞地不見綺羅春宋<lb/>
嶽饒寒草梁臺起暮塵蒼茫白鷺渚瀟洒類閒身<lb/>
　　　其六<lb/>
<pb n="KR4e0150_WYG_024-16a"/>
白馬瓠子口秋風汾上歌帝鄉不可見千載白雲多樹<lb/>
動江帆至雲前塞鴈過滄洲無盡極慷慨有漁蓑<lb/>
　　　其七<lb/>
十載宋梁間雞鳴望四關月來天似水雲起樹為山朝<lb/>
市今何處流波去不還高秋未歸客膓斷濁涇灣<lb/>
　　　其八<lb/>
一為梁地客怨及授衣天野靜寒煙白沙鳴暮雨懸飛<lb/>
龍過絶浦立馬看長川望望蘋花盡鷗行若箇邊<lb/>
<pb n="KR4e0150_WYG_024-16b"/>
　　　其九<lb/>
積雨催揺落江村菊自秋驚風振大壑失鴈下寒流暗<lb/>
水斜穿竹孤雲晩抱樓虞卿足簡帙白首傲公侯<lb/>
　　　其十<lb/>
不寐傷寒節孤吟遶菊行月沉李家浦雨入宋王城颯<lb/>
沓楊柳落斷續寒蛩鳴泛泛中河艇誰知此夜情<lb/>
　　　閒居寡營忽憶關塞之遊遂成七首<lb/>
牢落居庸道蒼茫六載還開軒延漢使對酒話燕山鳥<lb/>
<pb n="KR4e0150_WYG_024-17a"/>
道増新戍天梯䕶上關白城煙火切鎻鑰未應閑<lb/>
　　　其二<lb/>
西崦千家落防秋五百兵山長原入塞澗曲故穿營靜<lb/>
夜聞熊鬬黄昏報虎行昔時忺歴覽三駐白洋城<lb/>
　　　其三<hi>沙嶺為黄華東路</hi>
沙嶺長園入羊膓宛宛斜石危偏駭馬草動數驚蛇古<lb/>
樹兼今樹巖花雜澗花向來行塞日親見五陵霞<lb/>
　　　其四<hi>是為西路</hi>
<pb n="KR4e0150_WYG_024-17b"/>
徃年趨北路今繞㤗陵西晝黑垂蘿密山青禁木齊獨<lb/>
僧攀杪出怪鳥趂隂啼寂寞黄華堞遥臨古塞溪<lb/>
　　　其五<hi>黄華牙將張</hi>
孤蓬絶塞口匹馬戍城前跨迥煙墩直縁危石棧連飛<lb/>
雲下獨石逝水入潮川舊對張軍帥題詩醉菊天<lb/>
　　　其六<lb/>
銀山湯嶺北鐵壁斗門邊虎守千年寺人看一線天赤<lb/>
厓崩古塔隂洞坼新泉尚記漁樵侣長歌過馬前<lb/>
<pb n="KR4e0150_WYG_024-18a"/>
　　　其七<hi>𢎞治辛酉二月之望宿銀山寺觀鄧隱峯詩刻</hi>
春遊臨絶嶠月出卧空岑暫逐山中客常關物外心三<lb/>
峰藏淨宇百里羡雲林崖際劖高隠何時一重尋<lb/>
　　　夏夜<lb/>
閤幔霑初霽雲姿淡夕扃涼蟾輝逺樹昏塹下流螢久<lb/>
靜通幽理沉思損性靈昔人渾未達白首著𤣥經<lb/>
　　　寄書<lb/>
驛使殘年發家書向夜封當衢慙騕褭渉水憶芙蓉紙<lb/>
<pb n="KR4e0150_WYG_024-18b"/>
短情難盡鄉遥恨易重孤燈遲明發寒月下疎鐘<lb/>
　　　春宴<lb/>
白首聞歌異豪心遇酒多酒當花㶑灔歌與燕婆娑暝<lb/>
色侵臺殿春風換綺羅未須愁薄暮吾借魯陽戈<lb/>
　　　熊子河西使囘<hi>是時甘軍殺都御史許銘</hi>
偶遇西河使真傳塞上情一春常凍雪千里半荒城永<lb/>
斷匈奴臂猶勤哈密征重聞帳下變無語對沾纓<lb/>
　　　其二<lb/>
<pb n="KR4e0150_WYG_024-19a"/>
絶塞田誰廢甘州稻舊畦荒屯惟見兎破屋不聞雞磧<lb/>
石烽煙北祁連戰鼓西平生邊務意一一願封題<lb/>
　　　其三<lb/>
舊説窮源使人今出武威葡萄應啖足沙棗故㩦歸燧<lb/>
火真憔面邊塵尚黯衣問君春塞鴈曽過玉門飛<lb/>
　　　汴城東樓夏登<lb/>
身世吾垂老中原北上樓隂陽真去鳥天地本虚舟王<lb/>
屋千峰伏黄河一線流晴沙暮浩浩羡爾自行鷗<lb/>
<pb n="KR4e0150_WYG_024-19b"/>
　　　其二<lb/>
危樓六月上樽酒四天開俯看嵩雲動涼疑海雪來巒<lb/>
光杯裏見島影檻邊廻不見芒碭氣空深弔古哀<lb/>
　　　田園雨蕪客過三首<lb/>
車馬人來地田園雨後心頽垣疎柳卧漏屋野花侵稼<lb/>
穡悲生事琴樽伴苦吟自來農圃學不敢怨商霖<lb/>
　　　其二<lb/>
地下經年雨田乾滿目蒿繞籬荒苦竹小架剰葡萄閴<lb/>
<pb n="KR4e0150_WYG_024-20a"/>
寂人還至壺觴興並高草途煙欲暝猶遣貰村醪<lb/>
　　　其三<lb/>
廢塢懽能勝羣遊百任為持竿探乳雀擲石打黄鸝落<lb/>
果呼兒拾逢花折自隨黄昏休擬駕郊月已曽期<lb/>
　　　大道觀㑹飲<lb/>
敞閣元無暑清林更著煙人觴金像側馬繫石門前壁<lb/>
草侵衣冷壇花落酒鮮丹青半磨滅何處問諸天<lb/>
　　　其二<lb/>
<pb n="KR4e0150_WYG_024-20b"/>
殿閣生秋早壺觴散客遲蟬吟松露下鶴入島雲隨塵<lb/>
世人堪醉蓬萊路竟疑羡門如可作願與跨青鷖<lb/>
　　　其三<lb/>
與客搴瑶草開筵傍洞花盤堆白石髓觴瀉赤城霞靜<lb/>
悟隂陽轉衰從髪鬢華看君有仙骨倘許授丹砂<lb/>
　　　人折牡丹見贈賦之<lb/>
俗眼開爭折花心抱自知色新兼露至香在有蜂隨老<lb/>
病傷春日乾坤倚杖時落紅紛㸃㸃忍把出羣枝<lb/>
<pb n="KR4e0150_WYG_024-21a"/>
　　　客至<lb/>
宛宛酒船至依依小隊過亭於草𤣥近溪比浣花多繫<lb/>
馬穿芳樹持杯向碧蘿更謀泉上飲無遽促鳴珂<lb/>
　　　其二<lb/>
訪隠春行早衝風野興豪鹿銜初出草鶯坐半開桃一<lb/>
叟煙霞僻羣公位望高浚郊元此地今日又干旄<lb/>
　　　東園偶題<lb/>
孤亭萬木裏獨坐一花飛老更知春色閒能到夕暉㣲<lb/>
<pb n="KR4e0150_WYG_024-21b"/>
風偏嫋蔓返照故燻衣隔院香逾好呼兒莫掩扉<lb/>
　　　南莊塘水渌漫補治小舟乘興泛遶數廻<lb/>
久懷浮海意偶觸濟川心一艇方塘繞杳然春水深桃<lb/>
花能泛泛雲日故隂隂還艤緑楊下翻憎黄鳥音<lb/>
　　　月槐之下與程生談亦念其夏游自去嵗<lb/>
月出槐初定風㣲影尚揺念離仍是夏拚坐忽分宵星<lb/>
斗來天近塵沙去路遥别情兼望雨白首夜頻翹<lb/>
　　　其二<lb/>
<pb n="KR4e0150_WYG_024-22a"/>
旱時偏苦熱沙國毎愁風今夕客談處孤槐清月中露<lb/>
凝天故白榴近夜能紅明發衝南暑逾江莫更東<lb/>
　　　秋雨<lb/>
簷雨響不絶披衣中夜興寒聲壓高閣濕氣逼疎燈一<lb/>
鴈呌何處數蛩吟可憎誰能奮長劒割破黑雲層<lb/>
　　　聞鴈<lb/>
慘澹邊風起連鳴上碧霄纔聞秋浦外已復夕山遥哀<lb/>
故欺霜角清應斷夜簫南樓有思婦夢恰到西遼<lb/>
<pb n="KR4e0150_WYG_024-22b"/>
　　　喜雪<lb/>
老健裘能著寒吟雪故行袖承花數出履蹴霰求聲飄<lb/>
即諸山壓填應四海平久知三白貴吾已十年耕<hi>數上聲</hi>
　　　嘲雪<lb/>
怪爾梁園樹先春忽自花態多低復起形弱直還斜秖<lb/>
解光迷鶴無能色變鴉玉樓銀闕裏汝敢鬬瑶華<lb/>
　　　雪晴<lb/>
餘雪且休騁高空㣲欲曛盈盈看玉樹澹澹入黄雲奮<lb/>
<pb n="KR4e0150_WYG_024-23a"/>
激鵰連起啁啾雀自羣嚴風暮益發天隙認星文<lb/>
　　　暑夜<lb/>
㣲月通簾閣疎星下檻塘樹隂交進濕水氣暗生涼嵗<lb/>
月一隂長乾坤雙鬢蒼北窓聊復爾敢謂上羲皇<lb/>
　<lb/>
　<lb/>
　<lb/>
　<lb/>
<pb n="KR4e0150_WYG_024-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　空同集巻二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻二十八</head>
    <p>
<pb n="KR4e0150_WYG_028-1a"/>
欽定四庫全書<lb/>
　空同集巻二十八　　　　明　李夢陽　撰<lb/>
　　五言律<lb/>
　　　乙丑逢先大夫誕辰是嵗適䝉恩詔加贈製字<lb/>
　　　　四十用寫哀痛<hi>冬季二十二日</hi>
老大思童日詩庭儼昔趨羇孤萬里外優渥死生俱寂<lb/>
寞臨花誥幽𡨕列大夫西雲白蒼莾灑血望松梧<lb/>
　　　兄以西堂落成葢悵然有念於二親余心交痛<lb/>
<pb n="KR4e0150_WYG_028-1b"/>
　　　　頌義追德爰成兹詠焉<lb/>
矯矯江都相淒涼楚穆生家貧無立業道大不求名破<lb/>
甑常蛛網空除任鳥行肯堂兄不忝應慰九原情<lb/>
　　　讀直道陳公祚遺事<lb/>
上主能容直當言敢顧身累朝傳諫劄萬死作歸人古<lb/>
廟穠花晩孤墳勁草春從來汨沒士特筆在詞臣<lb/>
　　　哭郡守郝公<lb/>
征歛無休日斯人不永年曽聞溪虎避早見壁魚懸頌<lb/>
<pb n="KR4e0150_WYG_028-2a"/>
碣留邊郡銘旌拂塞天九河一孤塜愁絶海門煙<lb/>
　　　哭張子<lb/>
　　張子者平谷張子禴也以都御史鎮遼東顯矣然<lb/>
　　無何卒李子者張之舊僚也聞之哀焉於是作哭<lb/>
　　張子二章語曰嵗在龍蛇賢人嗟張之卒庚辰嵗<lb/>
　　也<lb/>
虎豹威邊日龍蛇哭爾年故人今若此吾道合澘然部<lb/>
曲歸旌擁風雲舊國連薊門秋草徧何處是新阡<lb/>
<pb n="KR4e0150_WYG_028-2b"/>
　　　其二<lb/>
翰海龍真泣遼陽鶴竟歸壯心元鐵石神爽尚旌旂光<lb/>
繞新埋劒香殘舊賜衣至今生仲達猶怯孔明威<lb/>
　　　謁平臺先生墓<lb/>
豈説嬉遊路今成昔雍門平生馬公帳四海孔融尊劒<lb/>
舄收殘草山河抱古原黄昏不忍去白日下蒿園<lb/>
　　　温將軍挽詩<lb/>
不見千夫勇誰開百戰圍門猶森畫㦸苔已蝕金衣俎<lb/>
<pb n="KR4e0150_WYG_028-3a"/>
豆諸郎奮山河奕世輝黄昏兩白鶴偏繞北邙飛<lb/>
　　　聞鄭生死豐沛舟中<lb/>
短劒英雄氣孤舟疾病身那知生别後竟作死歸人汴<lb/>
柳詩筒斷江花繐幔新白頭交誼者灑淚向殘春<lb/>
　　　其二<lb/>
客櫬收豐沛歸舟渺越呉扶持有令弟書劒付遺孤墓<lb/>
草親朋隔山松舊業蕪當年走馬地魂繞孝王都<lb/>
　　　風<lb/>
<pb n="KR4e0150_WYG_028-3b"/>
鈴閣晩猶急月窓宵漸輝稍驅雲霧散翻重雪霜威起<lb/>
坐爐須擁晨看木盡稀徘徊問氣勢恐逼漢宫闈<lb/>
　　　春夜雪<lb/>
獨客初春夜孤城急雪時戰風纔白地欺月已平池數<lb/>
聽鴻飛亂虚愁花發遲世無戴安道誰見剡舟移<lb/>
　　　餘雪<lb/>
饑鳶側目過餘雪且紛紛風起惟催霧天空故縱雲囘<lb/>
聲捎竹細疊片壓枝分憂國非吾事占年亦自欣<lb/>
<pb n="KR4e0150_WYG_028-4a"/>
　　　春雪時帝在宣府<lb/>
鴉鳴曉雨至零亂忽成花著地融難白隨風弱易斜色<lb/>
應疑燕雀寒恐滯龍蛇塞路今休擁春風返翠華<lb/>
　　　立春日雪<lb/>
獨有梁園雪風花賦裏寒婆娑遇春日醉起倚樓看鳥<lb/>
動紛離樹人來故上闌相逢亟農事誰暇問袁安<lb/>
　　　鸚鵡<lb/>
鸚鵡吾鄉物何時來此方緑衣經雪短紅觜歴年長學<lb/>
<pb n="KR4e0150_WYG_028-4b"/>
語疑矜媚垂頭知自傷他年吾倘遂歸爾隴山陽<lb/>
　　　詠部鶴<lb/>
寄跡含香舍淹情嘉樹林長鳴如有訴狎俗到如今不<lb/>
染風塵色常存霄漢心㑹應王子晉接爾向嵩岑<lb/>
　　　詠鶯<lb/>
嫋嫋花絮亂交交黄鳥歸慇懃度碧葉廻轉惜金衣不<lb/>
向艶陽語似傷儔侣稀王孫多彈射莫羡上林飛<lb/>
　　　詠白兎<lb/>
<pb n="KR4e0150_WYG_028-5a"/>
趯趯來何處爰爰上玉堂不因丹竈躍那覩雪毛香晝<lb/>
日行疑月炎天卧有霜異時歸搗藥莫礙廣寒光<lb/>
　　　鴈<lb/>
旅舘經花夕哀鴻時一聞孤鳴元趂侣亂語欲驚羣漸<lb/>
起隨邊角遥傳隔塞雲更深何處落斜月轉紛紛<lb/>
　　　衝鴈<lb/>
可怪鄱湖鴈昏飛猶自羣乍翻還近舸忽起盡隨雲浦<lb/>
闊看疑小山長去不分秖疑南下盡猶阻北書聞<lb/>
<pb n="KR4e0150_WYG_028-5b"/>
　　　白鴈<lb/>
八月白鴈至中宵聞爾哀亦知先伴起無為報霜來月<lb/>
靜飛難見雲深去不囘故園消息斷愁病轉相催<lb/>
　　　襄中見鴈<lb/>
秋風羣鴈過萬里順歸毛揺落已如此雲霄空自高盈<lb/>
盈拂楚塞冉冉影湖濤定出邊烽裏哀鳴嗟爾勞<lb/>
　　　菊<lb/>
日麗秋霜白天清野菊黄亦知甘隠逸偏得近壺觴屢<lb/>
<pb n="KR4e0150_WYG_028-6a"/>
折元因醉斜簮一任狂乾坤傳舍耳節賞莫思鄉<lb/>
　　　菊時一種數本其一逾秋獨妍爰及至日黄華<lb/>
　　　　韡然當庭見者駭歎㩦酒來賞余賦二詩紀<lb/>
　　　　之<lb/>
節過諸芳盡冬深爾獨妍那知冰雪候復敞菊花筵蘂<lb/>
凍黄逾嫩枝疎緑更鮮試令彭澤見應費掇英篇<lb/>
　　　其二<lb/>
正色干嚴候殊姿破暮寒名均梅自妬節晩竹同看嵗<lb/>
<pb n="KR4e0150_WYG_028-6b"/>
月陽囘易冰霜爾立難無言載酒客繾綣近闌干<lb/>
　　　菊遲<lb/>
吾家數叢菊節近未含姿種日人同早開時爾較遲編<lb/>
籬䕶宻葉繞砌嗅寒枝切恐重陽至無錢足酒巵<lb/>
　　　丈菊和王左史<lb/>
丈菊今朝得低垂九尺闌發遲冬已破移早露猶團食<lb/>
蘂搴難及憐芳仰屢觀縱令他處有爭伴醴筵歡<lb/>
　　　葡萄<lb/>
<pb n="KR4e0150_WYG_028-7a"/>
舊榦疎曽訝新條密更垂苑花深悄悄風葉漫披披馬<lb/>
乳秋同摘龍鬚世豈知相傳自西域種雜至今疑<lb/>
　　　聞蟬<lb/>
夏林疎過雨秋意爾能知響入雲俱迥聲廻風故吹抱<lb/>
貞惟隠葉避害屢跳枝多少垂楊裏爭吟日暮時<lb/>
　　　詠蟬<lb/>
孤清不自掩浥露且風吟漸送炎蒸月那知獨苦心傍<lb/>
齋棲樹穏響葉度雲深已信一枝足何須上國林<lb/>
<pb n="KR4e0150_WYG_028-7b"/>
　　　詠庭中菊<lb/>
亦隨羣草出能後百花榮氣為凌秋健香縁飲露清細<lb/>
開疑避世獨立毎含情可道蓬蒿地東籬萬代名<lb/>
　　　小燕<lb/>
小燕羣騰壘朝游夕毎歸踏枝揺復穏疑路止還飛日<lb/>
月銷黄口風雲長黑衣吾家廬室隘好向玉樓依<lb/>
　　　小雀<lb/>
黄口青條上翩翩索哺頻解飛猶趂母真性不疑人列<lb/>
<pb n="KR4e0150_WYG_028-8a"/>
鼎肴菹待空城彈射廵野田禾黍遍何處不宜身<lb/>
　　　小鵲<lb/>
簷際翻翻鳥將雛唶唶行攪眠真懊惱傳喜不分明化<lb/>
印何年就填河幾日平徒然盛生息羣噪毎能晴<lb/>
　　　華嶽二十韻<lb/>
有嶽雄西土三峯挿渭川省方朝白帝分野障金天逖<lb/>
矣威靈赫遐哉秩望䖍百王開寳籙七聖演瑶編綺殿<lb/>
丹青列文窓俎豆聨風雲蒸大壑日月避層巔鷟舉天<lb/>
<pb n="KR4e0150_WYG_028-8b"/>
門闢鰲呿地軸旋巖巒莾翕沓嶺嶂鬱緜翩猿挂仙人<lb/>
掌蘿飛玉女泉霞雰夕的皪錦繡曉相鮮葛藟揺金壁<lb/>
芝苓冒紫煙石膏滲復結鐘乳滴猶懸右壓秦胡壯南<lb/>
包漢鄧偏徒追散馬日緬憶祖龍年箭括通神户雲臺<lb/>
秘妙筌豈惟棲鳯侣亦以遯鴻賢方士騎茅狗宫人採<lb/>
石蓮褰帷瞻窈窕拄笏悵攀縁隂井邀雷馭陽崖起電<lb/>
鞭聊遊凌絶頂不為學神仙<lb/>
　　　新秋值雨十韻<lb/>
<pb n="KR4e0150_WYG_028-9a"/>
積雨塵營寡端居羈思繁火流驚暗換鶴濕想孤鶱鬱<lb/>
暑終收虐新涼已破煩覓詩謝朓閣高枕右丞軒簷溜<lb/>
衝花落籬湍巻葉奔隨龍動玉闕辨馬失金門車案螢<lb/>
那聚歐齋蛩已喧造朝疎雨具邀友阻吟尊塞國柳應<lb/>
盡上林花幾存忽思禾在野躑躅望朝暾<lb/>
　　　五月大雨省中八韻<lb/>
五月行秋令新寒奪盛温萋萋雲色暝䬃䬃雨聲奔啓<lb/>
户涼風進臨溝驟浪喧連山浮海氣大陸走河源已阻<lb/>
<pb n="KR4e0150_WYG_028-9b"/>
金門謁疑將華屋翻夜更燈燭坐晝輟簿書煩豁霽思<lb/>
長劒歸栖憶故園解誦愁霖作泥中非遁言<lb/>
　　　紀變<lb/>
元年建申月彗出掃寒芒勢掩旁星布光於中夜長連<lb/>
斥竟大老密奏合文昌台以司空坼星知上將亡流通<lb/>
人事邇仁愛帝心藏忽憶臨崩詔看天淚數行<lb/>
　　　其二<lb/>
太白今宵見光芒何太明經天復晝見國難且胡兵度<lb/>
<pb n="KR4e0150_WYG_028-10a"/>
影休銜闕低空幸隠城天高聽亦下人勝運須更避殿<lb/>
惟皇切推輪遣將誠敵人行就縛飛慰諒闇情<lb/>
　　　冬日靈濟宫十六韻<lb/>
貝闕崑崙外浮生此路疑蓬萊移禁國塵世出瑶池蕞<lb/>
爾雙仙跡飛騰後晉時論功竟恍惚䜟兆且逶迤慫慂<lb/>
精靈託呼嘘霹靂隨先皇親議號繼聖必脩辭爵陟王<lb/>
侯上尊同帝者師龍襦分内錦宫女準昭儀雨露宫城<lb/>
切星辰天仗移琳琅揺繡栱松柏䕃丹墀瓶内金花踊<lb/>
<pb n="KR4e0150_WYG_028-10b"/>
龕前紫鳯垂晴還日月秘暝則鬼神悲玉鼎推龍虎瑶<lb/>
編述姹兒漢惟欒大顯秦竟羡門欺五帝非無術千齡<lb/>
今見誰累朝盟誓冊玉櫃少人知<lb/>
　　　簡何舍人二十韻<lb/>
黄扉通内閣左順切文華密勿君臣契尊崇禮數加詞<lb/>
頭存故事國體與宣麻奏絶銅函密封非墨敕斜四門<lb/>
欽舜闢隻日鄙唐邪乾斷人心協風淳主德遐萬方咸<lb/>
就日六合迥為家司馬元牛走卧龍曽兎罝吹嘘振羽<lb/>
<pb n="KR4e0150_WYG_028-11a"/>
翮變化奮泥沙邦計思劉晏兵謀愧左車分畨春扣闥<lb/>
捧牘晩歸衙影拂垂城草香㩦出苑花讐經違白虎投<lb/>
筆困青蛇毎憶仙池鳯私慙省樹鴉拘羈那有適追琢<lb/>
冀無瑕不忍醒為醉胡由玉倚葭聖朝巢父耳荒里邵<lb/>
平𤓰稔抱丘園欲私祈紀運嘉鳴文極燕許熙載老姬<lb/>
牙帝澤川歸海浮雲莫蔽遮<lb/>
　　　少傅西涯相公六十壽詩三十八韻<lb/>
龍馬千年㑹崧高萬古神負圖曽翊聖間氣又生申穎<lb/>
<pb n="KR4e0150_WYG_028-11b"/>
拔元無敵清脩况絶倫生來近日月齠齔上星辰懷橘<lb/>
休前輩探鐶秖後身早承金馬詔竟冠玉堂賔講幄時<lb/>
霑醉宫坊數賜珍文章班馬則道術孟顔醇絶藝邕斯<lb/>
上高情頡籀隣一揮驚霹靂隻字破風塵絢練王侯宅<lb/>
蒼茫海嶽濵幽劖光沕窟巨榜照嶙峋星燦將軍碣雲<lb/>
垂學士珉崖題半呉楚墨刻徧齊秦振鷺天衢麗登龍<lb/>
野服臻諸生彌濟濟夫子益循循江漢誰堪濯桃梅自<lb/>
有春空傳馬融帳真慕介休巾憶昔逢先廟援公輔大<lb/>
<pb n="KR4e0150_WYG_028-12a"/>
鈞至人虚密勿君子以經綸商鼎調和切虞廷吁咈頻<lb/>
八方生氣象萬物荷陶甄日宴離黄閣雞鳴侍紫宸羹<lb/>
分紫駝背袍錫錦麒麟顧命留元弼今皇禮舊臣屹然<lb/>
匡社稷公論在朝紳鶉首星躔徙龍飛嵗序新風雲囘<lb/>
甲子天地慶兹辰却老形如鶴憂時鬢若銀含悽麾賀<lb/>
客雅志為蒸民愚也蓬蒿士蕭條塞鄙人猥䝉噓弱羽<lb/>
從此躍塗鱗原憲終多病彭宣晩見親臨洋徒歎惋學<lb/>
歩轉邅迍寳繪開蓬島清歌頌大椿㣲涓寧溢海撮土<lb/>
<pb n="KR4e0150_WYG_028-12b"/>
詎増岷古意同如此中懷托具陳願為金石檝永永濟<lb/>
迷津<lb/>
　　　在獄聞余師楊公誣逮獲釋踴躍成詠十韻<lb/>
六苑中丞府三邊大將旗先皇親授鉞報主獨搴帷朔<lb/>
漠威名壯風霜鬢髪衰功高元避賞道大不容時丞史<lb/>
輕周勃朝廷重子儀未論遭鵩鳥先已縱塗龜北固潛<lb/>
夫早東山起謝遲蛟龍沒海闊日月倒江垂杖屨金山<lb/>
寺文章鐵甕碑終頒陸贄詔四海漸瘡痍<lb/>
<pb n="KR4e0150_WYG_028-13a"/>
　　　赦出館李真人别業顧侍講清暨汪編修俊俊<lb/>
　　　　弟編修偉許枉訪不至十韻<lb/>
開業傍仙宫逶迤金闕通綵雲偏近日瑶草静含風野<lb/>
性躭沉寂㩦遊想數公秋林葉自落露井果猶紅揺筆<lb/>
憐清景吹簫望碧空寒山萬井外滄海五陵東却笑籠<lb/>
鵝侣翻成失馬翁生涯真畫餅故舊各飛蓬對食懷金<lb/>
馬開筵列玉童不知東閣士清論幾時同<lb/>
　　　赦歸冬日宴劉氏園庄十四韻<lb/>
<pb n="KR4e0150_WYG_028-13b"/>
脱難旋疆里行歌入宋中隂陽雙轉轂天地一飛蓬憶<lb/>
昨遭拘縶悲傷途路窮鄒生猶雨雹列子竟乘風歸作<lb/>
墟中叟來從河上公壺觴聊假日村塢坐書空卜築劉<lb/>
園麗芳菲漢苑通冬亭饒霧露陽井下霜虹候煖冰桃<lb/>
熟林空晩柿紅玉芝穿曲檻青篠蔽虚櫳樂極悲心發<lb/>
時違感慨雄古人隨蔓草吾道付㝠鴻去魯情難忍遊<lb/>
梁跡豈同重思竊符子攬淚宋門東<lb/>
　　　冬至劉氏園庄十韻<lb/>
<pb n="KR4e0150_WYG_028-14a"/>
曖曖寒城曙緜緜野徑紆初陽升古戍白露静園蕪款<lb/>
客琴尊並開堂松樹孤登高望雲物極目散江湖孟澤<lb/>
虵龍伏芒碭鴈鶩呼行藏虞氏傳勲業阮生途且盡留<lb/>
連飲休嗟序運徂羣蟲迎節動百卉待春蘇日月悲羈<lb/>
旅乾坤識故吾寄言招隠者斯地有潜夫<lb/>
　　　冬野觀射三十四韻<hi>繁臺一名講武臺</hi>
雲驥橋邊路繁臺寺畔亭登臨壯古昔時序歎沉㝠乍<lb/>
見芳草歇那堪霜霰零冬殘柏自秀春逼柳先青叨有<lb/>
<pb n="KR4e0150_WYG_028-14b"/>
衣冠㑹能教酒盞停狂將賔作主興與醉為醒講武仍<lb/>
存記威弧合準經鵠違遵取觶貆獲放懸庭矢勁風推<lb/>
疾弦開月避形奔貍失故窟矯鶴墜生翎疊發無單中<lb/>
虚歸必染腥叔才羞縱送蒲弋愧娉婷末德矜先捷高<lb/>
賢哂一丁雖非尚力藝亦異養心靈改服遊荒寺㩦壺<lb/>
扣寂扃雪光揺凍薄冷鳥下昏汀宿鴿爭嵓坎鳴鐘出<lb/>
石欞哀因樂乃發慮以道為寧憶昔遊梁始伊余實孺<lb/>
齡探鐶遊汴舘懷橘向王庭十五飛觚翰冠年志典刑<lb/>
<pb n="KR4e0150_WYG_028-15a"/>
彎弓獵草澤走馬向林坰頗類沙頭鴈還慚水上萍謬<lb/>
隨朝日月過舉犯雷霆擯斥傷垂鵠棲遲學聚螢無論<lb/>
顔灼灼已睹髪星星岩眺殘雙屩川游寄一舲烟霜日<lb/>
慘慘河漢夜泠泠感舊聊今詠勞歌啟後聽世情真箭<lb/>
括吾意竟雲軿嗜武非良節摛文豈至馨緬思羡門子<lb/>
永慕令威丁海帝金銀闕江妃碧玉瓶終當别兹土長<lb/>
嘯入滄溟<lb/>
　　　六月豫章城角樓宴集二十六韻<lb/>
<pb n="KR4e0150_WYG_028-15b"/>
逃暑宜高㑹登城復此樓開窓萬里盡近檻一江流城<lb/>
勢銜天闊山形抱郭幽登臨出百越指顧見東甌暇日<lb/>
羣公集飛軒六月秋管絃邀落景觴斚散清眸俯㠋雲<lb/>
偏擾迷波地欲浮時花紛浦溆昏鳥識林丘忽在三辰<lb/>
上真超萬象遊寰區憐溷濁車馬鬱喧啾解帶烹炰飫<lb/>
揮毫藻麗酬㣲風閒白羽岸幘送沙鷗自昔觀中宇洪<lb/>
都實上游匡廬巍嵂嵂彭蠡浩滺滺節鉞唐開府春秋<lb/>
楚大州文章滕閣最風節穉亭優下榻塵埃滿鳴鑾樂<lb/>
<pb n="KR4e0150_WYG_028-16a"/>
事收濤聲還粉堞草色自芳洲已有興亡感兼懷盜賊<lb/>
憂羽書諸道急節制大臣留立見鯨鯢戮私防玉石仇<lb/>
干戈沉戰艦風浪羡歸舟河嶽縈三晉秦關啟二周凭<lb/>
闌慙後食彈劒想前脩解組陶公性思鄉王粲愁獨嗤<lb/>
非燕頷猶自説封侯<lb/>
　　　鄱陽湖十六韻<lb/>
太祖平陳日樓船下此湖波濤留壯色天地見雄圖水<lb/>
上開黄屋雲中下赤烏士猶詢後載戈已倒前徒力屈<lb/>
<pb n="KR4e0150_WYG_028-16b"/>
鯨鯢仆聲囘鴈鶩呼横江收玉笥跨海定金符文軌遥<lb/>
通楚梯航訖至呉虎賁雖莫敵龍戰豈全辜血染猶丹<lb/>
草骨沉空白蕪汀洲夜寂寂霜月鬼嗚嗚殺氣黿鼉徙<lb/>
腥風島嶼孤罾人拾古鏃艇客慨秋菰偉彼高光烈還<lb/>
將蕭鄧須英謀協睿筭勇奮想長驅劒瘞神仍王舟焚<lb/>
勢與徂康山巍廟在忠武激頑夫<lb/>
　　　哭徐博士二十韻<lb/>
乾坤風色暮江漢哭斯人棘寺翻飛日文園久病身數<lb/>
<pb n="KR4e0150_WYG_028-17a"/>
竒官竟左材大命須貧放浪原違癖羇淹秖為親赤城<lb/>
終羽節璧水暫儒紳鵰鶚偏垂翮鯨鯢不縱鱗囘殂豈<lb/>
道薄屈憤轉時屯藥石魂能返龍蛇䜟亦真楚狂嗟鳯<lb/>
鳥魯叟泣麒麟邂逅京華始風雲氣象新簉鵷陪玉筍<lb/>
倚馬接華䄄宅燕南陽月花吟東郭春囘頭成宿昔開<lb/>
眼漸風塵妻子今誰託文章後益振王喬跨鴈鵠傅説<lb/>
化星辰松柏丘墳崛灰沙劒舄陳閶門寒擊甕呉水痛<lb/>
沉珍宿草扁舟阻生芻絮酒伸碑非蔡邕愧誄豈仲宣<lb/>
<pb n="KR4e0150_WYG_028-17b"/>
倫獨把延陵劒吞聲淚滿巾<lb/>
　　　南浦驛<lb/>
款壘因王化投荒荷主恩官為供廪餼詔許挈兒孫瘴<lb/>
雨凋邊服蠻鄉引塞魂分明共日月耐可異乾坤慘澹<lb/>
顔容變軒昻故性存彎弓望五嶺似欲遂平吞<lb/>
　　　貢院雨夕柬僉僚内江李君十四韻<lb/>
鎻院春霖積分司湖水遥萋萋灑書閣藹藹度空寮葉<lb/>
洗臨軒翠花含向客嬌扣簾時攪食翻巻夜焚膏竟誤<lb/>
<pb n="KR4e0150_WYG_028-18a"/>
朱衣㸃那防白䑕跳蛟龍雲雨㑹牝牡驥羣挑忽有同<lb/>
宗念爰申獨處謡涕流真慕賈兵論毎淩晁意氣陳雷<lb/>
許時名李杜超暫違萌鄙吝相憶減丰標草徑青迷馬<lb/>
楊津緑漫橋樓臺廻暝色江海劇風潮恒切毛錐歎常<lb/>
懸寳劒招横鱗詎池沼鵰鶚快雲霄<lb/>
　　　龍沙遇毛君武亭再餞<lb/>
羈鴻常慕侣谷鳥友先求不盡龍宫興翻成虎帳遊夏<lb/>
深濃岸柳雨減出蘆洲棹艤北沙穏山迎西户幽江湖<lb/>
<pb n="KR4e0150_WYG_028-18b"/>
半落照風水獨離憂舊部羣公薦新符百粤州天浮洞<lb/>
庭闊海盡日南流白首今遥别金尊莫惓留<lb/>
　　　秋日訪王生山中因與㩦酒躡嶠探蠻王洞覯<lb/>
　　　　古刻遂逾嶺造峴石而飲二十二韻<lb/>
舊見今相聚新秋爾一過我尋龎氏鹿本美右軍鵝草<lb/>
木疎孤峴霜風落漢波紆徐習池轉巉峭寺林多道器<lb/>
沉㝠藴天倪吐吸和違羣甘衆吻守一賴神訶貧擬懸<lb/>
鶉憲亷持訓蚓軻甲櫜巍世業章甫發賢科獻䇿蕡偏<lb/>
<pb n="KR4e0150_WYG_028-19a"/>
斥逃名籍毎酡巨魚行縱壑隻鳯且遊阿嫋嫋交簷桂<lb/>
菁菁被隰莪柴門伴老衲蕪逕謝鳴珂園賁幽人吉谿<lb/>
盤碩士薖卜隣王翰欲懷里仲宣頗去就堪余哂生涯<lb/>
奈路何昔人竟誰在吾道合狂歌逞醉探雲嶠逾巔憇<lb/>
石窩洞昏剥字蘚巖裊掛巾蘿一水寒明練千峯暮集<lb/>
螺笑疑揺地軸手可拂天河窈窕奔山鬼光華掩珮娥<lb/>
預防羲馭速取辦魯陽戈<lb/>
　　　寄陸子深二十四韻<lb/>
<pb n="KR4e0150_WYG_028-19b"/>
為復淹邦邑旋仍寄海城一看東泖月幾喚北江鶯地<lb/>
濕身曽健潮喧寐果驚烏情終急哺驥子竟何成踽踽<lb/>
形將影滄滄弟憶兄累朝誰直筆四海獨蒼生前漢留<lb/>
班史雲間挺陸衡餐揮巨口鱠卧聽九皋鳴方朔元金<lb/>
馬長門足長卿文章㑹琬琰舉動必鏗鍧夜有青藜引<lb/>
晨趨華蓋行數甎楓禁切視草藥階清夙昔鄱陽使伊<lb/>
余擁幰征雲霾負嵎虎風湧駭波鯨黯黷川原血轟豗<lb/>
玉石傾衣冠函竄突㦸劒戛摩爭即幸緘書達猶慚虚<lb/>
<pb n="KR4e0150_WYG_028-20a"/>
左迎扶揺冀奮翼騕褭忽垂纓混沌𤣥黄戰隂沉日月<lb/>
精眉山亦按獄谷口合歸畊早見羞張摯交讒似屈平<lb/>
竟陳徒憤鬱高義秖拘儜茫渤任公釣緱岑子晉笙吾<lb/>
衰尚餘此長嘯舞霓旌<lb/>
　　　送陳憲使淮上兵備<lb/>
世徑轉蓬勤清秋袂一分攬綏霜日肅前路鼓笳聞誅<lb/>
卯元兼武出師非乏文渤光揺組練淮色變風雲陣偃<lb/>
龍蛇互威行虎豹羣檄須陳記室客有孟叅軍校獵歸<lb/>
<pb n="KR4e0150_WYG_028-20b"/>
常月投壺醉毎曛椎牛將士飽賣劒婦男耘河伯黄樓<lb/>
壓芒碭赤氣殷徐人信慓悍楚壤鬱氤氲諸盜山東起<lb/>
長驅宇内焚斯邦實兀兀朝論日紛紛挽漕初疑阻提<lb/>
兵竟策勲瘡痍鑒不逺喉脇仗須君鶚擊豺狼伏春敷<lb/>
草木薫異時功業地壖海接江濆<lb/>
　　　寄贈佘子<lb/>
佘子去吾久行藏今若何黄山住實近白髪爾應多身<lb/>
以煙霞癖心通日月和龜䝉元倚釣康節竟成窩林壑<lb/>
<pb n="KR4e0150_WYG_028-21a"/>
潜虬日江湖放鷁過鄉人欽杖屨世路笑風波初度臨<lb/>
萸菊高筵敞薜蘿橘陳屈子頌鶴擬李生歌日落峯囘<lb/>
色雲香客半酡壽杯思欲把惆悵隔三河<lb/>
　　　雨宴封丘别第<lb/>
飛蓋凌晨集行宫映雨開天為歌鼓動霧拂舞筵廻賔<lb/>
客梁王盛山河故國哀長沙悲舊傅屠市隠真才憶昔<lb/>
兒童聚惟今老大催達人元曠逸萬物且形骸樂混寒<lb/>
聲沸尊添暝色來斜風霑綺席疎㸃灑金杯雜逞龍仙<lb/>
<pb n="KR4e0150_WYG_028-21b"/>
互先爭虎豹摧轉眸升旭日覆手下秋雷尚有懽娯歉<lb/>
須防禮法猜門衢汨泥淖莫遣引燈囘<lb/>
　　　黄君五十六嵗始舉一子是年余亦有次郎黄<lb/>
　　　　冬官也厥父尚書余故得侈其家世<lb/>
異骨成何晩真毛産固殊雲移丹穴種霧滃渥洼駒驀<lb/>
墮懷中月俄横掌上珠試啼存大鑑摩頂協𤣥符彌月<lb/>
翻身健朞年認父呼聿曽提俎豆詎但識之無鄉里論<lb/>
前輩尚書挺後模終於金石貫貽厥鬼神扶冠玉元諸<lb/>
<pb n="KR4e0150_WYG_028-22a"/>
子含香矧丈夫急流棄軒冕長嘯即江湖人毎占瞿後<lb/>
天應福趙孤外家邠老裔晩景樂天雛瑞擬連胎蚌賢<lb/>
期返哺烏星辰追履上詩禮紹庭趨抱子誰非足憂時<lb/>
爾實迂向來顛種種今始覺于于失路均浮梗為隣獨<lb/>
守株弄璋亦偶爾獻璞欲何須漫俟兒童長虚愁日月<lb/>
驅龍豬吾暇較天地幾桑榆<lb/>
　　　秋日城東陂餞汪三<lb/>
聚首仍何處分襟復此陂衣冠屯緑溆笳鼓截清漪自<lb/>
<pb n="KR4e0150_WYG_028-22b"/>
爾為三益伊余畏四知周交醇稬飲車坐衆賔嬉歎息<lb/>
今遲暮那堪古别離池臺杜甫徧舟楫謝安移棹撥天<lb/>
疑破窓旋岸欲隨涼風下菡萏人語避鳧鷖暫輟蒹葭<lb/>
唱真生霜露悲但看眼前事能負手中巵歙邑誰黄髪<lb/>
汪門汝白眉少遊梁孝苑老動季鷹思杳杳憐江海悠<lb/>
悠悵路岐餘霞散錦繡落日湧琉璃雲物秋元異懽娯<lb/>
夜更追寒螿依斷梗㣲月隠疎籬逸氣衰猶壯暌心醉<lb/>
不知淚深南浦草愁重北梅枝飲罷還持袂潮平是去<lb/>
<pb n="KR4e0150_WYG_028-23a"/>
時相尋有遥夢應繞碧湖湄<lb/>
　　　雪臺子家見杏花<lb/>
九陌春風起居庭一見花偶來吾下馬先有客停車猶<lb/>
是輕寒日那禁爛熳霞覓詩廵獨樹汎酒摘高葩色故<lb/>
流衣袂香能染帽紗眼中俱是幻身外豈須嗟冷暖隨<lb/>
人事行藏付物華明朝約重賞莫遣落塵沙<lb/>
　　　贈王秋官二十四韻<lb/>
紫氣開三極皇風穆四陲嶕嶢金虎地瀟灑白雲司柬<lb/>
<pb n="KR4e0150_WYG_028-23b"/>
拔才賢入飛騰位望推吕條元慎罰虞典固先疑聿自<lb/>
刑書鑄相沿律令垂歴朝徒異議聖代實宏規域皥麒<lb/>
麟至囹空狴犴離羣居搜簡帙高揖講黄羲眷此驊騮<lb/>
種曽於汗血知鯉庭真獨授鴈塔果爭馳爾在通家子<lb/>
余慚私淑師稾驚文考賦智讓孝娥碑道路分雙斾江<lb/>
湖把一麾閣清霜並肅車動雨偏隨禮樂徴王粲聲名<lb/>
采杜詩大龜終納錫威鳯合來儀振珮游香署峩冠侍<lb/>
玉墀皋陶淑問日季路片言時汝遂青雲致吾寛白髪<lb/>
<pb n="KR4e0150_WYG_028-24a"/>
悲仕途迂謬逐丘壑太平宜但看隂陽轉寧論桑海移<lb/>
雪溪王子棹竹墅謝安碁顯晦誰能料流行毎若斯寄<lb/>
言諸彦碩努力赴前期<lb/>
　　　贈復齋子二十韻<lb/>
豈謂懸弧日今逢獻襪辰<hi>丁亥十一月十九日冬至</hi>梅樽初介壽葭<lb/>
管暗浮春王國多賢者朝廷是聖人八荒元皥皥七世<lb/>
益振振北斗天元氣南陽帝近親方城鬱律律江漢白<lb/>
粼粼憶昔生申甫崧高實降神一陽消長意七日徃來<lb/>
<pb n="KR4e0150_WYG_028-24b"/>
因刻志躭經史忘形下縉紳座無絶纓客門有曵裾賔<lb/>
楚醴朝朝設梁園事事新心於業遂廣性以學而淳禮<lb/>
樂河間竝文章子建隣八公傳訣日三老述年晨瑞霧<lb/>
濛朱閣香塵擁畫輪筵開金玳瑁煙裊玉麒麟避地淹<lb/>
叢桂停雲詠大椿力耕知稼寳苦節愧儒珍欲振扶揺<lb/>
融其如潦倒身吕嵇千里駕終擬託雷陳<lb/>
　　　陶行人宅贈<lb/>
大道僧門對蕭然陶舍深未論五楊柳真懸一素琴坐<lb/>
<pb n="KR4e0150_WYG_028-25a"/>
向霜烟夕時聞鴻鴈音城笳流海思邊月起秋隂苦勸<lb/>
䝉騰醉應懷長别心但看得雲翼冥冥誰竟尋<lb/>
　　　漢上遇鍾叅政<lb/>
長安一為别十載但書傳我自河南至君來自沔川偶<lb/>
逢知萬事重㑹是何年館靜風依馬江鳴雨濯船情多<lb/>
看轉黙酒後惜分眠明發孤帆疾愁經大别邊<lb/>
　　　登盤山頂顧望三湖<lb/>
為訪三湖寺春山獨自來千盤不到頂萬壑劃爭廻石<lb/>
<pb n="KR4e0150_WYG_028-25b"/>
罅鳴鷄犬林風過虎豺俯觀侯趙樹西望白雲臺峯日<lb/>
明寒雪谿泉激暗雷若非武陵口那得有桃開<lb/>
　<lb/>
　<lb/>
　<lb/>
　<lb/>
　<lb/>
　空同集巻二十八<lb/>
</p>
<p>
</p>
  </div>
</body>
</text>
</TEI>
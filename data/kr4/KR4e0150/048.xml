<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻四十八</head>
    <p>
<pb n="KR4e0150_WYG_048-1a"/>
欽定四庫全書<lb/>
　空同集巻四十八　　　　明　李夢陽　撰<lb/>
　　記<lb/>
　　　遊廬山記<lb/>
自白鹿洞書院陟嶺東北行並五老峰數里至尋眞觀<lb/>
觀今廢然有石橋自觀後西北行里許並石澗入大壑<lb/>
路傍有石刻一宋嘉定間刻剥落難識一元大徳間吕<lb/>
師中刻也入壑行並澗路石漸巉巗數里至白鹿洞此<lb/>
<pb n="KR4e0150_WYG_048-1b"/>
鎖澗口者也羣峰夾澗峭立而巨石怒撑交加澗口水<lb/>
湍激石鬭旁有罅人傴僂穿之行此所謂白鹿洞云過<lb/>
洞復並澗轉北行數里則至水簾水簾者俗所謂三級<lb/>
泉也然路過洞愈嶮澀行蛇徑鳥道石罅間人跡罕至<lb/>
矣水簾掛五老峰背懸崖而直下三級而後至地勢如<lb/>
游龍飛虹架空擊霆雪翻谷鳴此廬山第一觀也然李<lb/>
白朱子皆莫之至而人遂亦莫知其洞所顧輙以書院<lb/>
旁鹿眠塲者當之可恨也斯雖畧見於王褘逰記然渠<lb/>
<pb n="KR4e0150_WYG_048-2a"/>
亦得之傳聞又以尋眞觀列之白鹿洞後誤矣自書院<lb/>
陟嶺西北行至五老峰下並木𤓰崖西行則至折桂寺<lb/>
石橋有澗朱子嘗逰此自折桂寺循嶺而南下則至白<lb/>
鶴觀觀劉混成棲處也觀背峰曰丹砂峰自觀西北行<lb/>
數里至棲賢橋橋跨澗孤危宋祥符間橋也澗曰三峽<lb/>
澗澗石旰爛而巍怪罅處淵潭碧黛激則砰湃橋旁有<lb/>
石亭亭旁崖劖錢聞詩詩自橋西並澗行則至玊淵路<lb/>
傍草間有石鮮不劖也今莫能盡記玉淵葢其澗噴湧<lb/>
<pb n="KR4e0150_WYG_048-2b"/>
來至此而穴石懸注窅昧聲如迅雷亦天下壯觀也石<lb/>
上有劖字云過此為棲賢寺今廢李白嘗寓此自棲賢<lb/>
寺西行至萬夀寺有路通廬山絶頂可至天池逾澗北<lb/>
行則太平寺路也然卧龍潭則在五乳峰下路仍自棲<lb/>
賢橋出澗口西行數里北逾重嶺入大壑始見潭潭亦<lb/>
瀑布注而成者潭口有長石鱗鱗起伏猶龍也朱子嘗<lb/>
欲結菴潭广今崖有其劖字然嵐重晝日常黯黯出卧<lb/>
龍潭西行數里至萬杉寺桯史云宋仁宗建寺當慶雲<lb/>
<pb n="KR4e0150_WYG_048-3a"/>
峰下崖間劖龍虎嵐慶四大字又西至開先寺寺有瀑<lb/>
布李白詩句有龍潭黄巖雙劔鶴鳴香爐諸峰又有蕭<lb/>
統讀書臺李煜亦嘗寓此亦廬山一大觀也自開先西<lb/>
行十數里至歸宗寺寺有馬尾泉亦瀑布抱紫霄峰而<lb/>
下王羲之嘗寓此洗墨飬鵝皆有池其南有温泉焉自<lb/>
歸宗寺西北行則至靈溪觀觀西為陶淵明栗里今有橋<lb/>
橋西北谷口有巨石上有劖字言陶公醉則卧此傍有<lb/>
醉石館過醉石入谷行有濯纓池崖有詩刻自醉石館<lb/>
<pb n="KR4e0150_WYG_048-3b"/>
並山南折有通書院有天生碁盤石上有劖字自通書<lb/>
院入谷西北行則至康王坂有景徳觀今廢觀傍石刻<lb/>
谷簾泉三大字自觀東行十數里則谷簾泉也亦瀑布<lb/>
與開先瀑布同源而分下陸羽嘗品其水自康王坂又<lb/>
西北行則古柴桑地曰鹿子坂面陽山者陶公宅與墓<lb/>
處也自面陽山北行可至圎通寺此一路予未之行予<lb/>
則自徳安縣西並山北東行至圎通寺寺對石耳峰<lb/>
前有猴溪元歐陽元有記宋黄庭堅亦寓此自圎通寺<lb/>
<pb n="KR4e0150_WYG_048-4a"/>
東行度石門澗登廬山尋天池寺度錦澗旁有錦亭路<lb/>
雖攀縁上然修整又林木鮮伐掘問僧曰禁山也路以<lb/>
曵御製碑開云行一里輙有亭路旁崖平處皆字刻也<lb/>
葢五亭而後抵寺寺據廬山絶頂奉勑建者也鐵瓦而<lb/>
畫廊有銅鐘象鼓悉毁於火殿前有池仰出而弗竭稱<lb/>
天池焉是日晴晝秋高下視四海環雲若屯絮望岷峨<lb/>
江南北諸山皆見然江與湖益細小難觀矣僧為指石<lb/>
鏡鐡船獅子芙蓉諸峰乃東至白鹿臺觀高皇帝自製<lb/>
<pb n="KR4e0150_WYG_048-4b"/>
周顚碑高古渾雄眞帝王之文然碑亭漸崩裂又東觀<lb/>
竹林寺刻非篆非𨽻周顚手跡也又東觀佛手巗然皆<lb/>
絶頂下逰東林寺觀虎溪又至西林觀塔東又觀太平<lb/>
宫太平宫者即御製碑物色周顚處也又東至濓溪書<lb/>
院又東十餘里至周子墓墓對蓮花峰自蓮花峰東行<lb/>
至吳障山過山逾石子相思二澗並五老峰行則至白<lb/>
鹿洞書院相思澗者水簾下流也此廬山南北之大槩<lb/>
也按志廬山有大嶺與九疊屏風號竒絶李白詩不云<lb/>
<pb n="KR4e0150_WYG_048-5a"/>
屏風九疊雲錦張今問人咸莫諳其處惟開先寺前有<lb/>
錦屏鋪云又按王褘記是山也洪武初長林蔽阻虎豹<lb/>
交於蹊路雖十餘里非羣數百人莫敢徃今其山童童<lb/>
赤崖耳樵夫非探絶頂不能得徑寸薪也是山名跡則<lb/>
肇自惠逺在山北至李渤始有白鹿洞在南後又有周<lb/>
顚其跡則絶頂正徳八年夏六月李夢陽記<lb/>
　　　三渠陳氏家園一覽圗記<lb/>
三渠陳氏者莆人也舉進士官至戶部郎中無何謫均<lb/>
<pb n="KR4e0150_WYG_048-5b"/>
州同知尋陞汝州知州以留滯不能歸葢夢魂常逰於<lb/>
家園於是作家園一覽圗曰吾覽之即猶見家園爾其<lb/>
友人李子叩之陳君曰直吾宅而南三里許突然而倚<lb/>
空者莆之壺公山也其山蟠踞數十里高逾千丈狀端<lb/>
士搢笏而立而一支蜿蜿蜒蜒奔而西盡處稍突為穴<lb/>
則先大夫贈户部郎中毅菴先生先妣贈宜人吳氏墳<lb/>
也前有峰對峙面溪溪之源有二一自寳勝溪西來一<lb/>
自龍潭溪南來合流於墳之西南半里許是為南溪口<lb/>
<pb n="KR4e0150_WYG_048-6a"/>
北行三百餘歩匯為潭墳亦面之潭蓄復流折而東行<lb/>
亦三百餘歩北面有峻山石㘭則𦵏我先太母黄氏太叔<lb/>
母張氏而其墳亦面溪二墳隔水畧相朝拱故曰夾溪<lb/>
先隴溪東流折而西北行里許又折而東有石山岸北<lb/>
俗呼龍臂嶺又東二百歩夾溪皆田以供墓祭者南有<lb/>
屋十餘間此所謂龍臂南莊也莊有二水磨粉麥獲㣲<lb/>
息亦以供祭至是而溪始曲折東北行四五里又折而<lb/>
西有石橋名壺公橋今圖内邊橋夾溪蒼蒼鬰鬰者皆<lb/>
<pb n="KR4e0150_WYG_048-6b"/>
荔枝樹也岸北稍東荔枝樹中故有屋數間今圮矣不<lb/>
圖溪又西北行半里許始入大渠蓋永春徳化仙逰三<lb/>
縣之水迤邐三百里入莆至木蘭山下通海號木蘭溪<lb/>
而宋時有李姓者築陂鑿渠以溉田今圖邅延左行者<lb/>
是也渠繞山東行四里一股分而北名曰横渠又二里<lb/>
許又一小股分而北名曰西渠又三里許又一股分而<lb/>
北名曰下渠是為三渠今予竊之為號西渠北行二里<lb/>
許亦岐為二俗呼雙义溝一東流里許匯為池可二畝<lb/>
<pb n="KR4e0150_WYG_048-7a"/>
池北築田為地植荔枝與雜樹池蓄而復流東行百步<lb/>
則先兄庶吉士五瑞與弟今刑部貟外郎邦器居之又<lb/>
東又折而北二百歩許有通衢甃小橋通水于田田之<lb/>
東吾宅焉旅聚凡百餘家其林森森即前所謂直南對<lb/>
壺公者也宅西有傑坊則予中鄉試所樹雙义溝一北<lb/>
流二里許折而東而南復折而東繞宅後里許與下渠<lb/>
水㑹東北曲折行十餘里入于海蓋圗之大槩如此而<lb/>
予曩與兄弟軰展墓而逰林登夾溪之隴宴龍臂之莊<lb/>
<pb n="KR4e0150_WYG_048-7b"/>
躋壺公之橋逍遥于荔枝之圃翺翔乎三渠之徑瞻嶺<lb/>
望海陟崇汎深酌醲割鮮敦朋叙族坐詠行歌葢旬浹<lb/>
不究其巔委今是圖一覽而即見其首末故凡繞家園<lb/>
而峙者流者植者繚而直者通而曲者浮者凸者瀦者<lb/>
蔚而離離者次而峭隅者望之若翔就之若伏者凡予<lb/>
故所釣所采所舟所騎所坐所卧所行者皆列吾前也<lb/>
故予覽之未始不豁然喜也已又鬱然而戚焉李子曰<lb/>
子之戚者何也陳君曰傳曰君子過其故邱則黯然以<lb/>
<pb n="KR4e0150_WYG_048-8a"/>
悲予行年五十餘矣宦情落落均汝去故鄉八千里音<lb/>
信罕徃來今一覽而見吾家園有能不戚者乎陳君又<lb/>
曰莆有四山北曰陳巖東曰成山西曰紫帽與壺公均<lb/>
敵而對峙高聳如四柱海潮自東北入莆莆人分之為<lb/>
南北洋西南行曲折數十里至木蘭山下與木蘭溪㑹<lb/>
故曰壺公蘭溪莆之望也今不能盡圗亦畧見其彷彿<lb/>
李子曰夫形家者流君子所不道也然述者奚取焉予<lb/>
讀漢唐史至藝文志見其載堪輿金櫃𦵏經青鳥子等<lb/>
<pb n="KR4e0150_WYG_048-8b"/>
書而牛眠馬跑亦時時見于他説陳君曰邑人相傳宋<lb/>
朱子赴同安簿時一見壺公即曰莆田多人物乃此公<lb/>
作怪於乎信斯言也則嶽降尼禱之説不虛矣余曩立<lb/>
朝著葢數見莆縉紳於戶部又見三渠陳子與其弟五<lb/>
器已又見其子舉人竊謂陳氏更多賢今覽是圗則陳<lb/>
氏多賢有以哉有以哉<lb/>
　　　賔貢圖記<lb/>
河南按察司僉事吳君有賔貢圗一巻吳君曰此物傳<lb/>
<pb n="KR4e0150_WYG_048-9a"/>
自我高祖子其記焉記曰賔貢圗長五尺有竒濶一尺<lb/>
畫蠻夷人十一一人擎寳珊瑚托一人臂鶻其一牽獸<lb/>
似鹿其一人牽狻猊一人則抱狻猊子一抱獒子一又<lb/>
擎寳珊瑚托又一人牽獒八人者皆左而趨至肅也而<lb/>
一人獨右向立而胥八人者來知其首長也一人背行<lb/>
婉娩抱樂挈器一人兩手捧一物二人者則右而趨其<lb/>
首長十一人者貌固人人殊也乃冠佩物屬亦人自殊<lb/>
異今不能盡考識識其氣象為賔貢者云按圗後題志<lb/>
<pb n="KR4e0150_WYG_048-9b"/>
曰冶城陳龢曰永嘉王溥曰徐諒曰林本清曰縉雲朱<lb/>
惟嘉曰永嘉張謙曰鄱陽周厚性曰林仲勲曰雲窩鄭<lb/>
道曰樂清趙新曰西江李衡亦十一人云然皆不謂圖<lb/>
作于誰氏今圖角明有趙氏子昻印而十一人者皆不<lb/>
之及也惟嘉謂周景元作謙謂胡瓌輩五人作誠使二<lb/>
人者見子昻印不應如是道矣予故曰子昻印後人加<lb/>
之也今江南人善摸搨贋本刓古印記誑世此圖色色<lb/>
精巧獰動自足傳亦奚取于子昻印焉鄭道曰朱生近<lb/>
<pb n="KR4e0150_WYG_048-10a"/>
從何得之則知此圗又本朱氏物而傳吳氏語曰永厥<lb/>
傳視子孫今吳氏傳五世矣而有僉事君此圖不落他<lb/>
氏手矣圖首篆廣平程氏筆也正徳四年冬十一月李<lb/>
夢陽寓大梁記<lb/>
　　　方山精舎記<lb/>
鄭生將歸方山結精舎於山陽以修周孔顔孟之業問<lb/>
於李子曰夫子何以教焉李子嘅然而歎曰大哉有是<lb/>
乎且子所居之山非方山邪對曰然子所居之舎精舎<lb/>
<pb n="KR4e0150_WYG_048-10b"/>
乎曰是也曰子歸而求之有餘師矣予又何教焉又問<lb/>
李子不答鄭生退而問於李子之門人門人曰夫子之<lb/>
意或欲其則坤之道以達於天乎鄭生曰此何謂也門<lb/>
人曰竊聞之方圎者隂陽之形也精粗者形而上下之<lb/>
名也昔者聖人之賛坤也曰至静而徳方焉其賛乾也<lb/>
曰純粹精焉故方者義之隅也精者奥之區也故曰陽<lb/>
不獨成跡不深造言圎與粗之不足恃也夫子之意無<lb/>
欲子則坤之道以達於天乎明日鄭生以其言質諸李<lb/>
<pb n="KR4e0150_WYG_048-11a"/>
子李子曰吁有是哉雖然務大而遺本矣不曰下學而<lb/>
上逹乎不曰敬以直内義以方外乎此周孔顔孟之所<lb/>
由也吾子勉哉<lb/>
　　　潜虬山人記<lb/>
潜虬山人者歙潜虬山人也山人少商宋梁間然商非<lb/>
劇㕓不售也非交豪官勢人即售受侮壓夫售未有不<lb/>
賒者也非豪勢人力賒鮮有還也山人寓劇㕓則治静<lb/>
屋日閉闗苦誦吟弗豪勢人交及終嵗算息盈縮則顧<lb/>
<pb n="KR4e0150_WYG_048-11b"/>
與他商埒他商怪問之山人曰商亦有道焉夫價之昻<lb/>
卑豈一人容力哉君既靡力吾随其昻昻卑卑焉已是<lb/>
以吾身處劇㕓而心恒閒也夫争起於上人吾既隨其<lb/>
昻昻卑卑息與諸埒也侮壓又胡從至矣吾是以弗勢<lb/>
豪交而息罔獨縮故曰商亦有道焉此爾乃後山人有<lb/>
子矣於是始棄商而歸潜虬山云山人既歸山則於山<lb/>
間構潜虬書院以舘四方交游暨來學者而収訓其族<lb/>
子弟於中又構屋數十以居其族無屋者云厥費不貲<lb/>
<pb n="KR4e0150_WYG_048-12a"/>
矣或謂山人曰夫商出入風波盜賊中逺父母兄弟之<lb/>
親而生尺寸於千萬里之外亦難矣宜若是費乎山人<lb/>
笑而不答退謂其族子弟曰夫散者聖賢之懿而聚者<lb/>
嗇夫之𤨏行也若以為金帛果足使子孫守哉山人在<lb/>
山則又日閉闗誦吟更苦嘗夜吟獨繞庭行侵旦不休<lb/>
或又病之曰山人年五十餘耳髪鬚皤盡矣山人曰朝<lb/>
聞道夕死可矣予誠不能以百嵗之劬而易一日苟生<lb/>
山人商宋梁時猶學宋人詩㑹李子客梁謂之曰宋無<lb/>
<pb n="KR4e0150_WYG_048-12b"/>
詩山人於是遂棄宋而學唐已問唐所無曰唐無賦哉<lb/>
問漢曰無騷哉山人於是則又究心賦騷於唐漢之上<lb/>
山人嘗以其詩視李子李子曰夫詩有七難格古調逸<lb/>
氣舒句渾音圎思沖情以發之七者備而後詩昌也然<lb/>
非色弗神宋人遺茲矣故曰無詩山人曰僕不佞然竊<lb/>
嘗聞君子緒言矣三百篇色商彞周敦乎苔漬古潤矣<lb/>
漢魏珮玉冠冕乎六朝落花豐草乎初唐色如朱甍而<lb/>
繡闥盛者蒼然野眺乎中㣲陽古松乎晩幽巖積雪乎<lb/>
<pb n="KR4e0150_WYG_048-13a"/>
李子曰夫周道如砥其直如矢誰能出不由戶何莫由<lb/>
斯道也山人之詩其昌矣夫山人名育字飬浩號隣菊<lb/>
居士其父存修者亦詩人也有缶音刻行矣<lb/>
　　　潜菴記<lb/>
歙鮑光庭氏字以潜行矣晩修先墓而築菴於横塘之<lb/>
上復號潜菴云語人曰菴吾將老焉其姻人鄭生者述<lb/>
其菴實請予記闡厥名義將貽諸鮑君予曰大哉菴淵<lb/>
潜哉夫名以實立義由警獲易不首潜乎然繼之見焉<lb/>
<pb n="KR4e0150_WYG_048-13b"/>
躍焉飛焉詩不曰潜乎然繼之昭焉故潜者違時以藏<lb/>
之名也寒沍之魚槮處以含俟時征也綸釣驚焉撥剌<lb/>
以沉縮身沕穆澒洞之壑以完生也故陶遘革命而更<lb/>
名符甘隐約以著論皆志欲昭而弗昭欲飛弗飛躍弗<lb/>
躍見弗見者也夫鮑君者顯華崇騁少不經志者也老<lb/>
棄江湖棲遲邱壑聲色戲玩弗嬰於心車馬罔侈服食<lb/>
儉約無干進謀仕之事飛纓躍馬之心而折檻靡懐操<lb/>
瑟弗至者也胡潜其字而以名菴斯所謂專乎心者警<lb/>
<pb n="KR4e0150_WYG_048-14a"/>
諸物歟故瑟弗操而聞好竽熱中檻不折而談旌直為<lb/>
榮雖無干進謀仕之事飛纓躍馬之心而見軒駟冕葢<lb/>
者動容非心潜者也且今一食一服一馬一車一戲玩<lb/>
竒者有不矜而耀者乎此身邱壑而心市朝託江湖之<lb/>
放而垂涎於顯華崇騁者流耳故君子有吾有耳而不<lb/>
敢驕人之無能吾能耳而不敢傲人之拙實吾實耳而<lb/>
不敢乘人之虛良賈深藏盛徳若愚凡以擴吾潜焉已<lb/>
耳然猶因心以立名循名以思義號其物以存警豈非<lb/>
<pb n="KR4e0150_WYG_048-14b"/>
專於心然後絶外慕哉問鮑君日何為鄭生曰君誨於<lb/>
家曰不勤身不立不儉家不守又誨其子弟曰吾聞一<lb/>
善言必記諸心見一善行必體諸身即是而觀君之潜<lb/>
亦足謂之心者矣鄭生又曰徃姚源賊冦郡君以備禦<lb/>
之䇿干郡守䇿良可措之行若是使鮑君由潜而昭體<lb/>
易之義俟時而庸豈不有大可觀者而今老矣惜哉君<lb/>
嘗出粟賑飢有章服之賜今為鄉飲賔云<lb/>
　　　華池雜記<lb/>
<pb n="KR4e0150_WYG_048-15a"/>
華池古樂蟠縣也故城川華池東天子溝夫人洞竝故<lb/>
城川䝉恬壍山堙谷處也今馳道存焉稍東則陽周城<lb/>
也牡丹園華池城東北太和觀牡丹園西張將軍墓華<lb/>
池城北邊路將軍名吉宋范仲淹卒也以節死贈將軍<lb/>
詳見郡志興陽洞華池西崖也不窋陵慶陽東山傅介<lb/>
子墓西山范仲淹宅今為府庫范純仁遺棟今為府儀<lb/>
門過木鵝池慶陽城鑿通河處臨川閣鵝池上宋蔣之<lb/>
竒建今廢威武樓慶陽北城樓也宋建公劉廟在慶陽<lb/>
<pb n="KR4e0150_WYG_048-15b"/>
其兩壁畫周三十七王云李子曰余如華池在𢎞治乙<lb/>
夘年焉居葢三年云從予游者尉氏左國璣慶陽髙尚志<lb/>
暨其弟尚徳華池王祐<lb/>
　　　遊輝縣雜記<lb/>
李夢陽曰詩云泌之洋洋可以樂飢予當正徳戊辰値<lb/>
春仲之交而遊於輝縣於是覽蘇門之山降觀于衛源<lb/>
乃登盤山至侯趙之川遂覽于三湖返焉李子登蘇門<lb/>
之山扣石而歌歌曰泉水活活北之流矣有女懐春采<lb/>
<pb n="KR4e0150_WYG_048-16a"/>
彼薇矣山川修阻暮予何之矣歌竟長嘯響應林谷時<lb/>
人莫測也蘇門山古士率棲焉著者魏阮籍晉孫登宋<lb/>
李之才邵雍元許衡姚樞耳然諸皆有祠祠之獨籍不<lb/>
祠也蘇門有九峰山亦竒絶然其上無泉侯趙川亦無<lb/>
川可恨也太行山至蘇門也峰萬餘數森森若排劍北<lb/>
走中有三峰獨竒而三寺各當一竒有一泉繞之流乃<lb/>
其泉數里觸大石輙入地故不至侯趙川李子曰予觀<lb/>
三湖險矣葢虎豹之窟而魑魅所宅也西踞壺闗之巍<lb/>
<pb n="KR4e0150_WYG_048-16b"/>
北跨陵川之危東扼林慮上黨有盜賊恒數百騎來則<lb/>
彀弓弩持刀出没林阻巖谷間號曰青羊白戈云而盤<lb/>
山路石岈岈嶃嶃行若登天然過此豁然曠川而四面<lb/>
皆山焉所謂侯趙川也葢若桃源焉三湖有巨竹蓊茂<lb/>
登山西望亭亭縁崖而綠者竹也中湖則有石鏡半規<lb/>
耳而黙瑩能鑒天日山河人物焉豈不異哉中湖寺趙<lb/>
宋號太平興國寺而屬湯隂縣南北湖寺則今人創之<lb/>
耳邊寺磽田以千數然故櫟橡磈磊區耳於是寺僧招<lb/>
<pb n="KR4e0150_WYG_048-17a"/>
流人墾之租其人率斬茅菅阻巗崦為聚落烟火裊裊<lb/>
相雜也其流人若婦并為寺僧使乃其婦則於邊寺泉<lb/>
任載水予自南湖還也乃見兩三婦置桶巗滳下而猥<lb/>
坐广下然青羊白戈過其聚落聚落人輒飲食之得無<lb/>
害青羊白戈感其餘食數亦輙贈遺之為常焉輝縣産<lb/>
魚稻然其人多病癭偕予行者二人一曰馮貴二曰左<lb/>
國玊左國玉予内弟也内弟生不識山前出陽武行望<lb/>
見山喜以為雲已知其山也益又喜躍焉行懊不即至<lb/>
<pb n="KR4e0150_WYG_048-17b"/>
山李子曰余逰蘇門葢得於山川土俗之别云於是作<lb/>
逰蘇門記<lb/>
　　　述征集後記<lb/>
李子曰余以正徳三年五月十七日縶而北行至秋八<lb/>
月八日乃赦之出云其始行也人人絫息奔匿而謂必<lb/>
死也獨我兄曰我從我内弟國玊曰我與從二人者觸<lb/>
暑晝夜行飢渇草莽風沙中詩云毎有良朋况也永歎<lb/>
豈不信哉豈不信哉初大梁周生為余筮得履虎尾不<lb/>
<pb n="KR4e0150_WYG_048-18a"/>
咥人亨及既下獄事勢愈急矣中外詾詾自危㑹早朝<lb/>
有匿名之書又御史張彧等枷之長安左門㑹又都給<lb/>
事中許天錫朝出伏彧枷哭歸而自縊死予不謂其能<lb/>
不死也易眞前知哉<lb/>
　　　國相寺重修記<lb/>
國相寺繁臺前寺也臺三寺後曰白雲中曰天清塔斷<lb/>
而中立有鸛巢其上戛戛鳴按夢華録繁臺寺一耳亦<lb/>
不言其地之盛嘗問之老長曰寺一耳而三其教中教<lb/>
<pb n="KR4e0150_WYG_048-18b"/>
之講僧玊色褊衫後教之禪深褐褊衫前教瑜伽淺褐<lb/>
褊衫而寺遂三後有白雲閣於是號白雲寺中有天清<lb/>
殿於是號天清寺前有國相門於是號國相寺寺分勢<lb/>
孤時遷世殊於是崇者頽而下者蕪僧闒教汙庸師惡<lb/>
徒於是樹石盜亡損破鳥䑕穢之徃來羊豬寺非若能<lb/>
主矣又國初剷王氣塔七級去其四崩齧幽窟狐狸魑<lb/>
魅昏嘯隂啼僧席未暖業逃去而善彬者國相僧也乃<lb/>
奮然興曰寺時世廢邪僧廢之邪於是守一清修年七<lb/>
<pb n="KR4e0150_WYG_048-19a"/>
十餘歩詣戒壇受戒持之於是寺得不土平者彬之力<lb/>
也汴城以水湮故諸古蹟茫然蕩然獨斯臺巋然存峻<lb/>
峙可遊遊者挈醪榼載吟筆花晨月夕雪驢風馬無不<lb/>
扣彬之門者斯足知彬也正徳間彬葺其寺殿暨伽藍<lb/>
閣山門鐘樓僧房等而睢陽衞百户趙越等實助之涅<lb/>
塑其像設按舊碑寺宋太平興國二年建今洪武初僧<lb/>
古峰者新之相去四百餘年迨彬又百五十餘年矣而<lb/>
空同山人為之記<lb/>
<pb n="KR4e0150_WYG_048-19b"/>
　　　誠孝堂記<lb/>
歙人鮑燦為其母吮疽已而疽愈人以為孝將暴其事<lb/>
於官鮑君泣止之曰夫安有為毋吮疽而求名者邪江<lb/>
西劉編修聞而義之曰是可以為誠於孝矣於是名其<lb/>
堂為誠孝之堂著為記鮑君則又泣止之曰是奚足為<lb/>
孝邪而以名吾堂竟辭不受鮑君既卒有三子長曰光<lb/>
宇次曰光祖季曰光輔相聚哭而謀曰徃予常忿吾父<lb/>
有首善之行而卒莫之聞也夫閉而不暴者孝之忘也<lb/>
<pb n="KR4e0150_WYG_048-20a"/>
必舉而旌者官之事也故君子之揚人善也不以其自<lb/>
閉而弗行不以其炫而苟與同何也闡其實則觀者易<lb/>
化此風勵之道也今官司計不出此徒使吾父幽幽而<lb/>
弗彰含章而䘮亡且夫悖莫大於忘孝罪莫重於冺親<lb/>
父行不聞時予三人之辜於是光宇使二弟相繼如京<lb/>
師暴其事於官乞旌其門閭官曰法孝子死不旌卒不<lb/>
行二子則彷徨於路衢行且泣誦説其父事行路為之<lb/>
灑涕歸相聚哭又謀曰夫不可強爭者法也可以義起<lb/>
<pb n="KR4e0150_WYG_048-20b"/>
者禮也縁禮以伸屈援義以附情庶㡬名實有徴父行<lb/>
不泯於將來於是始葺其故堂而仍厥前名曰誠孝云<lb/>
其婚姻家有曰鄭庚者尚徳人也見三子能成其父志<lb/>
而竊大幸喜至大梁告我以顚末請記予驚訝曰異哉<lb/>
劉子之名人之堂邪夫孝猶有不誠者邪孔子曰父子<lb/>
之親天性也今世俗率喜務名故其性鮮附實即如刲<lb/>
股廬墓嘗糞吮疽此何等事今人為之大扺欲彰其孝<lb/>
名夫急名鮮實行務外多詭心今既欲彰其孝名矣則<lb/>
<pb n="KR4e0150_WYG_048-21a"/>
所謂天性者安在乎及幸而致名輒日夜望旌其門閭<lb/>
顯者圖進用庶人華厥身有如鮑孝子吮疽而疽愈反<lb/>
自閉其事者乎又有如鮑子人以嘉名名其堂力辭不<lb/>
受者乎若是即以誠孝名其堂奚不可者而俗人不領<lb/>
觧輙相妬不見容私毛舉過失沮壊其嘉懿曰此於法<lb/>
不得旌者也豈不大可詫邪鄭子又曰鮑氏先有鮑夀<lb/>
孫以孝聞載在宋史人呼其所居里為慈孝里予曰詩<lb/>
云孝子不匱永錫爾類今觀鮑孝子吮疽又觀三子能<lb/>
<pb n="KR4e0150_WYG_048-21b"/>
成其志非其先有遺烈哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　空同集巻四十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻六十一</head>
    <p>
<pb n="KR4e0150_WYG_061-1a"/>
欽定四庫全書<lb/>
　空同集巻六十一　　　　明　李夢陽　撰<lb/>
　　雜文<lb/>
　　　六箴<lb/>
　　太僕儲先生曰人有六事心事身事家事官事人<lb/>
　　事文事空同子聞之曰嗟乎有非在我者焉如彼<lb/>
　　何著六箴<lb/>
　　　心一<lb/>
<pb n="KR4e0150_WYG_061-1b"/>
不可對人言曰慝言之而不行曰惑行之而不至曰畫<lb/>
非所存而言曰賊亡是而靡獲自盡則天也<lb/>
　　　身二<lb/>
烈女能必其已之不汚不能必其夫之不愚時之弗踰<lb/>
夫是則烈女也已<lb/>
　　　家三<lb/>
有負郭田百畝蒔桑數十株可以聚廬矣進竭其躬退<lb/>
為耒夫不亦可乎<lb/>
<pb n="KR4e0150_WYG_061-2a"/>
　　　官四<lb/>
君子徇道志士狥名嗇夫徇利是究是圖毋靦厥位<lb/>
　　　人五<lb/>
信道莫如守已省事莫如寡交君子曰中古貴施報茍<lb/>
以禮至斯應之矣<lb/>
　　　文六<lb/>
古之文以行今之文以葩葩為詞腴行為道華嗟彼千<lb/>
鈞一髪奈何<lb/>
<pb n="KR4e0150_WYG_061-2b"/>
　　　六戒<lb/>
　　匡衡曰聰明疏通者戒於太察寡聞少見者戒於<lb/>
　　壅蔽勇猛剛强者戒於太㬥仁愛温良者戒於無<lb/>
　　斷湛靜安舒者戒於後時廣心浩大者戒於遺忘<lb/>
　　李子讀而韙之著六戒<lb/>
　　　太察一<lb/>
容以畜衆察則無徒先民有言毋及淵魚厥㫺聖王瑱<lb/>
耳纊目聰罔弗悉明靡不燭<lb/>
<pb n="KR4e0150_WYG_061-3a"/>
　　　壅蔽二<lb/>
聖明四目復達四聰縣鼓置鐸維恐弗通顓任生姧偏<lb/>
聽生讒芻蕘罔遺大道之咸<lb/>
　　　太㬥三<lb/>
勇以揚奮强以義發用之弗端鮮不殄伐受絶於武桀<lb/>
隕於湯秦政弗戒二世而亡<lb/>
　　　無斷四<lb/>
匪陽曷舒匪隂曷藏弗濟以義仁曷由臧孝元優游漢<lb/>
<pb n="KR4e0150_WYG_061-3b"/>
葉用隳衡丁其時空言式悲<lb/>
　　　後時五<lb/>
有虞鼓琴穆穆其和及聞善言沛若江河王者之徳應<lb/>
時若響居則山靜動則飇往<lb/>
　　　遺忘六<lb/>
袵席萌變蕭牆伏憂遵藪射鹿歸而忘牛武事四夷海<lb/>
内虚耗垂暮攸省輪臺有詔<lb/>
　　　榮養堂頌<lb/>
<pb n="KR4e0150_WYG_061-4a"/>
彼美者堂有南其户前臨伊闕緱氏嵩阜文杏為梁蘭<lb/>
橑桂柱誰其居之樂彼夀母桓桓大夫建旄茲土夕之<lb/>
晨之登降堂只豐膳孔時籩豆纚纚剝有肥羜膾有文<lb/>
鯉維是大夫崇志逺辱人以體養我養者色夙夜寅畏<lb/>
内訓攸服洛水泱泱貫於斯城母氏夀康子也令名<lb/>
　　　三仲頌<lb/>
湯湯涪水流清源巨誰其濬之爰美爰聚珠必駢輝鷟<lb/>
豈孤翥瑤海既光赤霄攸煦伯氏明經郎曹發硎賈帷<lb/>
<pb n="KR4e0150_WYG_061-4b"/>
載搴召棠繼青大國用監汝相汝卿仲游蘭臺季也黄<lb/>
扉豸冠鷺紳分直彤闈為草指佞為羊觸邪如桂之馨<lb/>
如玉之華是曰三仲一門萃之萃之伊何三仲連芳歴<lb/>
祀三十乃驗乃彰事有豫定神有前識易垂餘慶書闡<lb/>
隂隲匪善匪積厥夢詎獲<lb/>
　　　邃菴辭<lb/>
　　石淙夫子舊居京國有室一區突靜幽紆左圖右<lb/>
　　史前授生徒是之謂菴而稱邃焉愚也竊嘗慕之<lb/>
<pb n="KR4e0150_WYG_061-5a"/>
　　而未獲遊也後夫子提學關輔愚始得隨鄉邦士<lb/>
　　摳衣講坐下然自恨限於勢分未㡬竊科第輒復<lb/>
　　違去不得從容左右如菴中諸子卒業以立於世<lb/>
　　而有私幸究緖論遵顯則若有自得焉者雖不敢<lb/>
　　自謂得其門而入亦不敢茍焉以自棄乃作邃菴<lb/>
　　辭以志愚衷辭曰<lb/>
蓀壁兮桂宇葯橑兮在下水潏潏兮溜渠蘭葳蕤兮當<lb/>
户菴之構兮何所接紫闥兮崇期菴何為兮閉寂窈棼<lb/>
<pb n="KR4e0150_WYG_061-5b"/>
楣兮參差蔽修櫳兮連延錯瓴甓兮委蛇穆空洞兮内<lb/>
啟豁㢘隅兮外直回巷前通兮嘉樹後植邇莫可探兮<lb/>
遐乎可即匪邃曷名兮厥惟菴徳菴中兮何有玉佩兮<lb/>
青衿惠我人兮不貌以心遹我人兮可杗可桷可棟可<lb/>
楹兮維菴是學赤帷兮翠幰菴中人兮西遊斗暉暉兮<lb/>
晝揭嶽巖巖兮夕秋予邊鄙兮賤夫悵瞻菴兮弗早幸<lb/>
門牆兮未麾矢貞心兮恒保<lb/>
　　　挽歌辭<lb/>
<pb n="KR4e0150_WYG_061-6a"/>
中庭閴兮今日何日繐帷揚兮苔生於室悵游子兮西<lb/>
歸木䬃䬃兮風振悲邈山川兮愁歎興望城闕兮魂若<lb/>
崩歴故堦兮弔叢蘐白露隕兮霜霰繁椒酒兮桂漿羞<lb/>
余珍兮杜蘅神懭恍兮若來奄踰佚兮逝不囘柏輀兮<lb/>
杉槨文幢兮素旌送完璧兮山阿從君子兮允寧<lb/>
　　　許子誄<hi>有序</hi>
　　正徳三年歲在戊辰六月己巳工科都給事中許<lb/>
　　天錫卒李夢陽曰嗚呼哀哉許子乃作誄曰<lb/>
<pb n="KR4e0150_WYG_061-6b"/>
閩産其傑受命端固孤行介直踐道靡豫爰放厥辭靡<lb/>
届靡究執言不囘貞厲獲咎懷誠匪察瀆經自効踰中<lb/>
奮志白刃是蹈義同尸諫信勇可悼伯竒申生厥履是<lb/>
紹<lb/>
　　　月塢癡人對<lb/>
張生含者金齒人也含侍其父南園大夫於京師嘗從<lb/>
北郡李子游李子居梁也有稱月塢癡人者見焉見之<lb/>
則含也李子曰子奚斯稱也張生曰含蓋塢於郡之大<lb/>
<pb n="KR4e0150_WYG_061-7a"/>
保山業焉月東出則對塢而升光觸形應劃焉顔破遞<lb/>
映曾入虧蔽流徙放也檻輝堂白枕簟波溢含也於是<lb/>
出塢而立仰而視俯而睨怳乎若失已充乎若有獲也<lb/>
久之塌焉而忘李子曰嗟𡨕哉且子忘者月乎塢乎張<lb/>
生曰含始見其巖矸焉木爛焉暝析實浮虚繫谷泠風<lb/>
淅已而耳更目易迷不知所精發靈飛飄若鴻翥矯若<lb/>
霞舉不知孰月安知孰塢山中人有呼含者含兀兀無<lb/>
以應也於是山中人走告南園大夫曰而郎癡於是大<lb/>
<pb n="KR4e0150_WYG_061-7b"/>
夫乃亟召含問故含兀兀無以應也大夫乃大驚撫含<lb/>
背曰兒眞癡邪於是遣含復北游於京師夫安一枝者<lb/>
難語天池之運據腐之鳶仰而嚇鵠者非其智不如也<lb/>
處小則大者昧恬於幽則熠乎眩故觀廊廟鐘鼎之盛<lb/>
則事功之心興覽聲文冠冕之會則進為之志增與四<lb/>
方豪賢友剛識廣學登於是𡨕寂可移而癡可遺也李<lb/>
子曰大哉大夫之教子也含歸何也張生曰方枘圓鑿<lb/>
雖公輸不能强之使入故材有異宜性有難移彼巧我<lb/>
<pb n="KR4e0150_WYG_061-8a"/>
拙彼佞我訥彼通我塞是以諸弗入也京師識含者不<lb/>
謂含弗入也顧咎含曰子奚不仕含兀兀無以應也乃<lb/>
又咸大驚曰南園大夫兒癡含自笑曰後癡人癡前癡<lb/>
我癡吾人癡乎寧我癡乎於是月塢癡人稱焉李子曰<lb/>
異哉若是則子之癡瘳且有時矣吾不子病而子之幸<lb/>
　　　虚里子對<lb/>
虚里子問於龍溪公曰敢問處世有道乎龍溪公曰有<lb/>
渾渾黙黙惟道之極窅窅莫莫惟神之窟虚里子曰異<lb/>
<pb n="KR4e0150_WYG_061-8b"/>
乎吾所聞君子磢人之爽告人之穀於是龍溪公勃然<lb/>
變色曰迂哉遐乎子之言也且子以若為爽非欲其靡<lb/>
爽邪若不以子為欲其靡爽必將曰是誠詬我必孽子<lb/>
之短還而詬之曰亦猶吾子之磢我也語若以糓若不<lb/>
以子為欲其糓必將曰是誠襄我<hi>襄陵之襄</hi>必思以加于子<lb/>
者復之曰亦猶吾子之告我也二端交戰於中故面然<lb/>
而背詆公與而私忌羣議而單詛如是有不危邪夫躭<lb/>
譽者世之恒情希勝者士之通患今徒示直以賈禍吾<lb/>
<pb n="KR4e0150_WYG_061-9a"/>
竊於子弗取矣虚里子曰予成若徳焉爾知不知奚恤<lb/>
焉茍有以復我適我乎益茍孽我奚辱焉龍溪公曰惡<lb/>
是何言歟愚龍溪鄙人也往有翁出龍溪之野見巨卵<lb/>
五色攜以歸伏以舒雁居頃之剖子嵬顙尾殺蛇身四<lb/>
足青黒斑若鱗是日瑞氛鬱盤紫氣亘下上翁大驚喜<lb/>
祝曰茲殆龍子天錫我祉龍子性劣惡好緣樹騎屋翻<lb/>
盆倒罌生之日雞犬咸鳴走龍子又嗜血食翁顧無所<lb/>
得血食若且怖於是齋沐諏日請龍子詣溪焉適有婦<lb/>
<pb n="KR4e0150_WYG_061-9b"/>
浣於溪龍子擊殺食之其家因即擊翁曰是翁家物後<lb/>
數年夜雷電有龍降翁室繞其故巢三匝而去夫今之<lb/>
欲成人之徳者不為豢龍翁㡬希矣故君子之於人三<lb/>
宿而後見非崇傲也三年而不言非貶行也誠不通則<lb/>
交不固中不孚則聽不入故楚客以售璞遇刑齊人以<lb/>
操瑟蒙詬國佐以語盡見殺屈原以言直殞軀奈何逐<lb/>
汶汶之煩而招訿訿之議乎虚里子於是囅然笑曰子<lb/>
之言似矣獨不曰拯溺不畏濡履捄焚不惜燎衣必欲<lb/>
<pb n="KR4e0150_WYG_061-10a"/>
為渾黙窅莫之行必蚓而後充者是豈可哉龍溪公艴<lb/>
然不悦曰子不聞坤著括囊之文蒙闡擊蒙之義詩申<lb/>
玷圭之詠傳立守瓶之訓信如子說則三緘之鑄孔子<lb/>
奚取焉二子爭論不能決明日以其言質諸中河子中<lb/>
河子不答鼓枻而去歌曰瞻彼中洲兮有鳬居居翔而<lb/>
復集兮擇匹而游渇飲水兮饑餐吾魚夫復何求兮<lb/>
　　　馬對<lb/>
秦子北游京師墮馬傷足時郁郅子亦有霜露之疾二<lb/>
<pb n="KR4e0150_WYG_061-10b"/>
子共巷而處郁郅子素善秦子居頃之謂其門人曰西<lb/>
不有秦子乎然吾聞其人矣非所謂守道自信者邪於<lb/>
是作黃鵠之歌以其門人上官氏為使往遺秦子秦子<lb/>
是日㑹使使來遇諸塗使異其事各反於主而後交焉<lb/>
久之秦子愈先造郁郅子遂及墮馬事郁郅子强起問<lb/>
故秦子曰吾南産也不習馬出卒假人馬即不解良惡<lb/>
是以墮爾郁郅子曰異哉言也且子能盡習天下之馬<lb/>
乎曰不能能盡解其良惡而後假乎曰不能曰二者既<lb/>
<pb n="KR4e0150_WYG_061-11a"/>
不能矣子能終身棄馬乎曰又不能曰子墮馬何傷曰<lb/>
傷足曰幸若是鄉使傷藏絡捩脰礚腦抉眥毁齒子尚<lb/>
能即起邪殆哉殆哉秦子聞之讋慴無人色呫呫語曰<lb/>
奈何先生幸以教之郁郅子曰昔者伯樂學相馬於其<lb/>
師三月不進其師曰可以益乎伯樂曰未得其骨三月<lb/>
得其骨矣曰未得其神又三月得其神矣曰吾未得馬<lb/>
之外竟盡其師之術乃辭歸於是持以相天下之馬聆<lb/>
其聲而會其精睨其形而貫其靈然後天下無逃馬當<lb/>
<pb n="KR4e0150_WYG_061-11b"/>
是時也而暇於習乎今吾子不求諸馬之外日僕僕較<lb/>
良惡墮且滋甚秦子於是囅然笑曰闊哉談也千里馬<lb/>
常有而伯樂不常有子以伯樂望予無乃過乎雖然伯<lb/>
樂即幸而生今之世吾恐驪黄牝牡之徒得以鑠金而<lb/>
刺天也誠使人衆議堅伯樂即幸而復生故不得破其<lb/>
非良也郁郅子不答憮然有間曰夫物非天不生非地<lb/>
不長非人不成故材美弗牣是謂棄天芻粟豐足怠厥<lb/>
力是謂戕地材牣矣弗怠厥力而世無王良造父之儔<lb/>
<pb n="KR4e0150_WYG_061-12a"/>
是之謂命故馬一也遇王良造父則過都歴塊靡流景<lb/>
逐奔電蹀足萬里顯名天下不遇則放之沮澤之中與<lb/>
鹿豕鳥鳶並遊豈非命哉豈非命哉昔有獻馬於楚王<lb/>
者王愛之衣之文繡處之華屋席之露牀之安啖之棗<lb/>
脯終其身弗駕也馬慚憤悲鳴蹄齧思効王一日之用<lb/>
王不從竟老死廐下故知而弗愛不如弗知愛而弗用<lb/>
不如無用故寧甘心沮澤之中與鹿豕鳥鳶並遊不願<lb/>
衣文繡之衣席華屋露牀之安故即有棗脯之餐弗餐<lb/>
<pb n="KR4e0150_WYG_061-12b"/>
也此之謂盡性以俟天者也且子亦將俟其在天者乎<lb/>
抑需在人者乎秦子出郁郅子呼上官氏記之頃之郁<lb/>
郅子疾亦愈秦子客久鬱鬱不得意乃卒取學職往教<lb/>
於楚下邑郁郅子往餞之曰子記疇昔墮馬之說乎子<lb/>
之不為天下知亦久矣奈何雖然行有物色子者第行<lb/>
矣<lb/>
　　　郁郅子解<lb/>
郁郅子寢疾杜門謝客客無以見也金城段炅過武功<lb/>
<pb n="KR4e0150_WYG_061-13a"/>
康海問曰郁郅子何以不出康子曰郁郅子疾也段子<lb/>
曰郁郅子疾乎疾奚杜門謝客疾而杜門謝客是有託<lb/>
者也盍謂郁郅子忠臣不潔名以㬥君君子不違衆以<lb/>
要勲且未形而彰是曰自戕無憂而戚其憂必集若誠<lb/>
有託譬諸縣鐸急趨響必及之矣康子曰咈是罔郁郅<lb/>
子也吾將見郁郅子明日康子固請見郁郅子於是郁<lb/>
郅子擁黄狐之裘馮文石之几尚以白雪之縠强起見<lb/>
康子坐上坐郁郅子休安若山貌若敷腴徐覘其息俞<lb/>
<pb n="KR4e0150_WYG_061-13b"/>
俞于于焉然顧有靡豫之色康子於是辟席問曰夫子<lb/>
奚病也郁郅子欠伸喟然仰嘆久之目康子曰吾誠不<lb/>
能狀吾疾吾始焉惄焉若飢若思若悲已而輪囷於邑<lb/>
怲怲悒悒糾錯積鬱其狀絲棼埃結氤氲靡絶發於脾<lb/>
縈於心浸淫於肌腸腠理之間充之不見其際究之莫<lb/>
知根柢敺之未已觸之復起故居則恍焉惚焉怳若有<lb/>
遺步之不能端履也夢岑岑焉若將舉而控於帝闔家<lb/>
人驚怪詰予予茫然無以答也故陳之鐘皷管籥不知<lb/>
<pb n="KR4e0150_WYG_061-14a"/>
其為音炫之黼黻繁褥縣瓈結緑不知其為華啖之芳<lb/>
醲珍烈之品不知其為甘故飫之不肥膏之弗澤問之<lb/>
莫可名象而排之不能自解也然徧國中無醫之者有<lb/>
𤣥機先生者號靈醫往使迓之語以狀𤣥機不肯命駕<lb/>
教使者曰能置泰始之鼎無為之榻坐我廓然之宇食<lb/>
我切玊之饌元化之羹則迓我顧卒不能置故厥疾罔<lb/>
獲瘳康子出以其言告段子段子曰予聞在形為疾在<lb/>
心為憂郁郅子殆有憂乎<lb/>
<pb n="KR4e0150_WYG_061-14b"/>
　　　直臣字義<lb/>
舉人吳廷對字直臣李子曰字直臣何也吳生曰廷對<lb/>
者對於廷之名對不直不可以為臣故曰直臣李子曰<lb/>
生奚直焉吳生瞿然避席而請曰直不同乎李子曰夫<lb/>
博問强記奮辭而駭人曰我能為逢為干此其直以言<lb/>
也而未必有諸氣天威臨於上斧鉞在側鼎鑊在前揚<lb/>
眉吐膽能批逆鱗觸忌諱屹然山立此其氣直矣然退<lb/>
而悔焉不可謂心也古之直也莫如史魚孔子贊魚曰<lb/>
<pb n="KR4e0150_WYG_061-15a"/>
邦有道如矢邦無道如矢是矣乃它日又曰邦無道危<lb/>
行言孫孫者非直之反乎子讀易乎王臣蹇蹇直矣又<lb/>
曰遇主於巷又曰納約自牖一何曲而徐也夫水性曲<lb/>
而木則直二者愚夫愚婦所知也木生石底不側出不<lb/>
獲達而建瓴屋脊水之下也雖賁獲之勇不能使之曲<lb/>
也故臣無二道而直有五義一曰言二曰氣三曰心四<lb/>
曰時五曰勢生也奚直焉吳生曰願聞其詳李子曰夫<lb/>
直人者未有自不直者也故隱汚之行行於家而光大<lb/>
<pb n="KR4e0150_WYG_061-15b"/>
之議揚於國共驩其身而以堯舜之道責君者此所謂<lb/>
言直者也非直之實也故言者其華也氣者其充也心<lb/>
者本也時者逢也勢者用也故直言者必氣直氣者必<lb/>
心識時者先㡬審勢者有為五者而能全則聖矣殷之<lb/>
三仁或去或不去孔子之無可無不可是也孟子論氣<lb/>
曰直養而無害易曰敬以直内學之事也通乎上下者<lb/>
也生也奚直焉吳生於是俯而思仰而嘆曰大哉對也<lb/>
往謂臣之直也問焉如蕡焉已矣諍焉如雲焉已矣犯<lb/>
<pb n="KR4e0150_WYG_061-16a"/>
焉如允語黑子云焉已矣而不知直之義若是浩也乃<lb/>
今聞教矣<lb/>
　　　維極字義<lb/>
劉峻字維極何也詩曰崧高維嶽峻極於天峻者高大<lb/>
之名然不極不至天不天不可謂學也故曰洋洋乎發<lb/>
育萬物峻極於天道猶山也故咸稱峻焉繼之以極夫<lb/>
然後高大備矣孔子贊堯曰大哉惟天為大惟堯則之<lb/>
而史臣亦曰克明峻徳史之峻孔子由天歟惟堯極之<lb/>
<pb n="KR4e0150_WYG_061-16b"/>
不堯則之哉而論者則曰六爻莫極於上聖人訓辭垂<lb/>
戒焉故龍極曰亢城極曰復於隍鳥極曰翰音登於天<lb/>
而不知易時也有位焉二者非在我者也故道以極成<lb/>
時以極厲位以極危成以達天時以規動位以行時而<lb/>
後學之義備矣峻生長匡嶽間瞻崧高者也而復業詩<lb/>
書誦法孔子末遊予門予名之曰峻請字予曰維極請<lb/>
字義予曰云云峻乃曰天曷能即至也夫孔子不云下<lb/>
學而上達知我者其天乎<lb/>
<pb n="KR4e0150_WYG_061-17a"/>
　　　董生兄弟字義<lb/>
董大夫遣其二子見李子李子問焉長瀾次潤李子曰<lb/>
二子冠乎禮冠而字之吾字汝矣二子請焉曰瀾字汝<lb/>
巨源潤字汝眞玊請義焉李子曰吾聞君子之名其子<lb/>
也必昭物以朂志其字人也必廣才以章義義以闡訓<lb/>
訓以副名名以責實夫然後父有其家子有其身名無<lb/>
忝實字無辱勗夫瀾者源之達而潤者玉之發也故君<lb/>
子測源於瀾揆潤於玉瀾以觀道玉以比徳即末以驗<lb/>
<pb n="KR4e0150_WYG_061-17b"/>
本緣用以占體巨小相形眞偽以别故弗巨弗長弗眞<lb/>
弗光長則瀾湧光則潤永湧以知巨永以知眞是故軻<lb/>
之言道也稱瀾焉繼之以明以光懼遺本也記之言徳<lb/>
也稱潤焉繼之以密以栗思務體也子亦觀水乎江漢<lb/>
河淮天下之至瀾也然其出岷也嶓冢也崑崙也桐柏<lb/>
也非其本細而末巨也亦觀玉乎瑜瑾璆瑤天下之至<lb/>
潤也然廉而不劌其聲清越孚尹旁逹氣如白虹非其<lb/>
體偽而用眞也是故君子志道求達考徳視發於是乎<lb/>
<pb n="KR4e0150_WYG_061-18a"/>
有瀾與潤之名達必先本發以後體於是乎有巨源眞<lb/>
玉之字本植體實訓義乃行於是名副字彰父兄榮之<lb/>
師友成之身無損名家無棄子斯古今之共義也<lb/>
　　　弟汝含字義<lb/>
二十而冠冠而字禮也弟生三月先吏隱府君名之曰<lb/>
孟章矣十六歲而弟通詩書大義能為絶句詩責以成<lb/>
人之道可也於是冠弟字之曰汝含在坤之六三曰含<lb/>
章可貞夫剛柔相雜而成文之謂章患其不章何以含<lb/>
<pb n="KR4e0150_WYG_061-18b"/>
之坤順道也六三居下之上得位之象人臣有美含之<lb/>
歸功於君坤之道也嘗觀天下無分外之事君子亦惟<lb/>
求其在我而已是故有所自足於内則無待汲汲以求<lb/>
見乎其外先王制禮盛服必襲徳旌必結則服飾之章<lb/>
晦博文强識而讓則問學之章晦書曰汝惟不矜天下<lb/>
莫與汝爭能汝惟不伐天下莫與汝爭功則章於事業<lb/>
者必晦况三方進而位不中者乎故雖有美含之不敢<lb/>
挾才能而躐進坤之道也得坤之道可以常久而無咎<lb/>
<pb n="KR4e0150_WYG_061-19a"/>
故曰可貞夫聖人之言大小前後不相背引而伸之自<lb/>
功業之大問學之切服飾之常細求乎言動起居茍非<lb/>
分外之事殆未有可掀揭以自衒譽者可不含歟有美<lb/>
含之而况未美者歟汝含省察無功涵養寡力有長惟<lb/>
恐不揚有能惟恐不知出必修其貌動必華其服又强<lb/>
毅多悔吝是未能有三之章己不能含矣况有之而能<lb/>
含歟君子退則修已進則事君所以自修者掀揭衒譽<lb/>
如此它日得位其不可貞也較然矣可不戒歟汝含柔<lb/>
<pb n="KR4e0150_WYG_061-19b"/>
順體坤之性直方大法坤之德足於内而無待乎外居<lb/>
三則以時發進之於五則美在其中暢於四支發於事<lb/>
業其章也至矣終含乎哉故旣字之復説其義<lb/>
　<lb/>
　<lb/>
　<lb/>
　<lb/>
　空同集巻六十一<lb/>
</p>
<p>
</p>
  </div>
</body>
</text>
</TEI>
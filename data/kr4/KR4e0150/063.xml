<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻六十三</head>
    <p>
<pb n="KR4e0150_WYG_063-1a"/>
欽定四庫全書<lb/>
　空同集巻六十三　　　　明　李夢陽　撰<lb/>
　　書<lb/>
　　　奉林公書<lb/>
愚生也晩不幸不獲侍公然又私幸溉公之餘波凡聞<lb/>
公一言一行眞如覩景星瞻喬岳寤寐向往以標以趨<lb/>
而愧莫之能也所委序詩之文力綿才孱實莫敢承而<lb/>
札教屢及豐貺接至夫學非子夏孰引毛詩識殊元凱<lb/>
<pb n="KR4e0150_WYG_063-1b"/>
胡增左氏將筆復輟竟自遲疑屬石峰藩使尅日北行<lb/>
有僮南返因自竊計大賢知遇義難卒辜即文之弗佳<lb/>
亦鄙人請益之端也用是弗揣輒作林公詩序一篇言<lb/>
或過當離經乖義就便㸃竄敢不拜公之明惠<lb/>
　　　奉邃菴先生書<lb/>
某不肖不能仰則懿矩諧世寡術積誠弗著動輒獲咎<lb/>
貽父師寤寐之憂然私懷種種徒抱瞻戀而莫敢輒上<lb/>
一書者以物議未白為門牆羞也今送門子造偽章二<lb/>
<pb n="KR4e0150_WYG_063-2a"/>
事勘官勘咸有下落無我干矣人人稱慶以為天道至<lb/>
公而勘官心反不悅乃淮人奏我事咸勘實江奏我事<lb/>
咸勘實吳奏我又咸勘實而我奏江與劉喬事則咸勘<lb/>
我虚揚言曰不如此無以塞科道之口而快其心某謂<lb/>
前二事既明白諸亦聽之而已不復與之辯而勘官猶<lb/>
云中之不深乃於勘文外移文各府縣廉我隂事某自<lb/>
保曾參決不殺人料亦無事可㢘也即有之不過害我<lb/>
作官耳彼既不能害我作人他非所憂矣某自沾餘馥<lb/>
<pb n="KR4e0150_WYG_063-2b"/>
以來廿年於茲矣恒懼玷㸃名教愆違訓㫖每以不欺<lb/>
師君實不以死生富貴動心法希文而攬轡澄清則欲<lb/>
效孟博之為不意世莫我知百犬吠聲千人傳虚凡所<lb/>
振紀綱懾權貴興禮教作士氣起廢舉墜拔寃伸枉植<lb/>
善鋤强皆置不說而妬者目為生事異者倡為尚氣仇<lb/>
者指為奸邪私者誣為善訐排者劾為不謹喜諂者見<lb/>
秀才不望塵雅拜則曰歪提學使之罷輭者無能為也<lb/>
則曰强臣奪其權人巻畢集而推託者則曰畏李某而<lb/>
<pb n="KR4e0150_WYG_063-3a"/>
人巻不易提解問贓官者不怪官之贓也則曰李某有<lb/>
害人之心非惟不之怪顧又禮貌之唾罵者不唾罵贓<lb/>
官也則曰舉贓官者可唾罵時事至此中夜拊膺未始<lb/>
不流賈傅之涕而危巷伯之遭也古人邈矣試論今人<lb/>
陳士賢曲庇諸生有為强盜者釋弗問也凡上司咸莫<lb/>
敢諸生何敖靜之拳毆唐御史爭小試甚至挾刃而入<lb/>
唐御史發疽而死當時未嘗以姦以强以歪以訐以害<lb/>
人以生事以尚氣加之也某無事也而何以蒙是名也<lb/>
<pb n="KR4e0150_WYG_063-3b"/>
楊繼宗對人輒罵贓官不絶口凡有事於其邦也則沿<lb/>
途伺察其動靜嘗以按察使朝覲見藩司官封人事送<lb/>
人謀挾之并列已名嘗又任意縱賊囚當時未聞謂之<lb/>
姦之强之歪之訐未聞謂害人生事尚氣也雍世隆以<lb/>
臬使路辱知府為都御史則鞭叅將為右轄時淛人惟<lb/>
知雍布政耳詞訟者不復之臬司矣天下咸壯之不甚<lb/>
謂非某無事也今其加我者矧又無形之謗而甚者如<lb/>
任漢所陳咸懸空架揑初無影響幸賴皇天無私太祖<lb/>
<pb n="KR4e0150_WYG_063-4a"/>
太宗二皇帝有靈孤臣寸心竟獲洗雪而勘官者乃不<lb/>
降心平氣開布至公猶欲他求中傷夫善人者國之經<lb/>
端士者天地之元氣也今顧爾爾矣而于其可摧可抑<lb/>
可廉可擊及一切收威柄而濳消跋扈之計則反畏蜀<lb/>
如虎莫之敢動也某嘗對勘官大言曰今諸瑣瑣勘畢<lb/>
矣然非元氣所係紀綱之關也必於激濁揚清之内而<lb/>
暗寓扶陽抑隂之義使彼知朝廷有不可罔之法天下<lb/>
有不可屈之節古今有敢為之男子無能逃之貪吏然<lb/>
<pb n="KR4e0150_WYG_063-4b"/>
後能懾服勢雄係屬渙散潜泯亂階勘官曰慮有後話<lb/>
耳某曰夫燕卿者代天子行者也大理者持天下之平<lb/>
者也然猶慮有後詞則天下官不勘事邪彼不聽某退<lb/>
悔失言矣孔子曰不可與言而與之言失言彼意直欲<lb/>
保官耳夫士之見重於世者以人不以官以若所為即<lb/>
使位極人臣封公封侯時衰運移一旦捐館亦與吾輩<lb/>
等矣傳之天下後世當云何矣激切疎鹵不文臨封悚<lb/>
慄<lb/>
<pb n="KR4e0150_WYG_063-5a"/>
　　　其二<lb/>
草莽中伏聞謝柄歸里卑懷無任喜慰比遇張生言眠<lb/>
食安徤門客往來者如常也則又慰又喜某私計不謁<lb/>
杖屨奉道顔今十年餘矣雖耳謦欬目和睟神馳心注<lb/>
無殊曩昔然悲離隔慕親接於衷莫之寛也壯歳性狂<lb/>
膽麤髙視獨行四方是負意之所拂投冠便往以為軒<lb/>
冕之耀不若丘壑為安於是一擬江左再圖襄漢心勇<lb/>
跡阻竟還舊棲才弱成寡自鄙自嗤去年室人喪亡子<lb/>
<pb n="KR4e0150_WYG_063-5b"/>
蠢孫孺家事埤躬顚毛漸種種矣夙志謂何臨鏡竊歎<lb/>
邇卜域鈞州太陽山其地泉石幽曠想於茲焉老矣南<lb/>
望門牆豈勝瞻戀<lb/>
　　　其三<lb/>
愚無似然陶範懷徳景行慕履眞仰如日月親如父母<lb/>
無日忘之無時忘之顧經霜逾暑左右訊缺音墨載疎<lb/>
斯窮居寡接因循自阻之故非敢忘大昧深安下而恬<lb/>
汙也年來自惟復駕焉求之義杜門絶游葺室廬闢田<lb/>
<pb n="KR4e0150_WYG_063-6a"/>
園為終焉計然猶多口是憎身非蛾眉羣妬奚來死生<lb/>
有命聽之而已戊寅之歲再舉一兒去年一乳兩兒皆<lb/>
幸生活通家骨肉敢附以聞虞萬里行草次布白不勝<lb/>
惶懼<lb/>
　　　其四<lb/>
張陶二客比數往來以是得聞起居為詳為慰某疑似<lb/>
之跡市虎成眞而勘臣遂以殺人媚人為心鈎織窘辱<lb/>
無所不至幸素翁當道疑剖似解不費言說大誣明釋<lb/>
<pb n="KR4e0150_WYG_063-6b"/>
某嘗自鄙亦嘗自幸自鄙者疎亢弗容於時自幸者元<lb/>
老碩公取為覂駕之馬目為磊砢之材也某反觀私計<lb/>
平生不敢為汙下茍且之行即遘擠陷不敢為門牆玷<lb/>
也<lb/>
　　　其五<lb/>
既見遽違瞻戀增劇心旌去斾搖搖共西伏念天生李<lb/>
晟本為社稷朝有君實吏戒邉隙顧經綸早巻巖壑淹<lb/>
棲塞塵既起廷論乃歸大相元宰老就金革窮沙大漠<lb/>
<pb n="KR4e0150_WYG_063-7a"/>
殘城羸馬焦勞心骨想見先憂之容然秦隴舊民伏威<lb/>
涵澤望公之來眞如日月之照雨露之濡斯所謂事半<lb/>
而功倍者也某少躭章句曲荷陶成迂執忤時中歲淪<lb/>
斥無由操䇿轅門侍聆邊畧然金鼓之音旌旗之色恒<lb/>
若親之斯雖想像之餘懷亦聞見之素心也委箋名作<lb/>
自慮知識蕪淺黒白或混青黄是菑然命嚴意懇弗敢<lb/>
固遜緣節鉞過汴時内人暴病夜警困瘁會風又襲之<lb/>
逾月始平諸帙校定渉秋畢矣鄙詩二篇敢上左右非<lb/>
<pb n="KR4e0150_WYG_063-7b"/>
能步驟來章幸置贈什巻末亦驥尾之附也聞有脇痛<lb/>
之疾事體定後想勿藥矣伏惟强食節勞為社稷為生<lb/>
民自愛不宣<lb/>
　　　其六<lb/>
門生李某死罪死罪上言歸田録四帙奉教勘定了畢<lb/>
敢先馳以獻者竊念某身處堂下眼在管中乃敢肆横<lb/>
譏評㸃竄名作謬擇明珠瑕指完璧某誠死罪死罪夫<lb/>
栗然之色不以指而損美者以其璧眞也淵然之光不<lb/>
<pb n="KR4e0150_WYG_063-8a"/>
以擇而亡圓者以其珠神也我公神珠眞璧幸無怒於<lb/>
妄人轅門萬里無由質疑以聆緒㫖西瞻太華吳岳之<lb/>
峻不勝仰望戀慕之至<lb/>
　　　其七<lb/>
伏念日者途館趨侍河舟登别踟蹰春野佇望風帆感<lb/>
慨今昔衷曲悽惋憶在冲年獲叨鎔範萍蓬飄逐忽焉<lb/>
衰暮公逾七袠愚過半百會不信宿復此違隔人非木<lb/>
石誰堪此懷也大作十册校定者九遺者自訟槀耳愚<lb/>
<pb n="KR4e0150_WYG_063-8b"/>
嘗靜繹濳究推求㫖緒西巡諸作矜持嚴整大而未化<lb/>
立朝之作廊廟冠冕俊拔典則邊塞之作忠誠奮揚規<lb/>
畫槩見歸田之作幽眇流行情渙意層變化百出矣揆<lb/>
厥原本蓄厚決沛藴深光淵故觸之則發驅之則伏寫<lb/>
之無逸景用之無梗事鋪之無留情遂使工辭者畏其<lb/>
渾淪負氣者讓其雄髙攻意者服其巧妙雖唐宋調雜<lb/>
今古格混瑜瑕靡掩軌步㒺一然所謂千慮一失者也<lb/>
一代名筆後必有知子雲者縷縷之譚未及面陳敢附<lb/>
<pb n="KR4e0150_WYG_063-9a"/>
此以聞<lb/>
　　　其八<lb/>
徐州使至知蒲輪北矣公之出處天下關之初公之南<lb/>
也愚嘗私計出則利國處則利身且今夢傅卜尹之秋<lb/>
孰能使公獨以身利哉夫治朝亦有雜進君子不無異<lb/>
同今欲主張國是定雜為一合異為同非公是利而將<lb/>
誰利哉往者公之柄政也議者謂公喜通才奬辯給拔<lb/>
門士優故吏故其顯名髙位者程事簿書之夫多而雅<lb/>
<pb n="KR4e0150_WYG_063-9b"/>
裕鎭俗之徒寡爽快取辦之流揚而先憂識㣲之士抑<lb/>
委曲活變之風行而守死執義之心灰至今言官猶以<lb/>
此病公而不知道以正行事由通濟聖人通天下之情<lb/>
逹天下之變而後成天下之亹亹夫日有中昃時有孟<lb/>
季愚嘗竊觀今天下之才正徳不如𢎞治𢎞治不如成<lb/>
化豈否泰消長生才有髙下耶抑有之而未用邪用之<lb/>
而未盡耶斯非後生小子之所知亦非所宜言者以道<lb/>
義肉骨弗覺縷縷至此大作四種五册勘檢各畢敢緘<lb/>
<pb n="KR4e0150_WYG_063-10a"/>
付來使以遷企瞻光範北斗在天斟酌元氣霖雨四海<lb/>
畎畝之氓伏俟太平無任慰幸懽忭之至<lb/>
　　　其九<lb/>
十二月半間王承差齎教翰詩册至并獲菑變陳言之<lb/>
章皇上慰諭之札竊歎私幸連夜彌日歎者遭際之難<lb/>
而幸者夫子之道行也伏自皇上入繼虚心委政禮耆<lb/>
右儒孝敬恭黙天下信之有君有臣愚安得不私為之<lb/>
幸然必至誠而後動積久而後徵於是又知遭際有難<lb/>
<pb n="KR4e0150_WYG_063-10b"/>
焉因念夫子秉蒞要樞建白彈駁不止數十百章而精<lb/>
誠剴直該貫練徹格心明誼指事正體無如此疏之大<lb/>
且切者斯所以天聽回而眷心注也仲舒三䇿光武十<lb/>
行今復見之太平之業非我夫子而誰望哉所委勘檢<lb/>
屬年殘倥偬俟春初完報耳夏方伯人便輒布此悚懼<lb/>
　　　其十<lb/>
歲事復更瞻望台斗戀慕愈切大製三册勘校各畢中<lb/>
間批評言語放肆去取嚴刻殊非事長事貴之禮愚以<lb/>
<pb n="KR4e0150_WYG_063-11a"/>
為託屬既專導誘復至使有懷弗罄不涉於欺乎故寧<lb/>
言之而欠當不忍知之而弗言况由此有獲教者乎是<lb/>
非可否無吝開示固愚者之幸也<lb/>
　　　與何子書二首<lb/>
勘官以送門子造偽章二事與我無干乃反大懊恨深<lb/>
其文鉤織如以釘釘木惟恐不入也然竟公罪無奈何<lb/>
乃招擬還職而於㕘語則曲紐刻加務求合言官之文<lb/>
此亦甚足笑也僕靜觀性命之變窮通顯晦斷斷有黙<lb/>
<pb n="KR4e0150_WYG_063-11b"/>
定之數通顯即無賴亦進用茍窮而晦叔向柳下惠不<lb/>
獲免也以僕至公極廉脱履富貴誠利於國死生以之<lb/>
猶不免大惡之名之加他可知矣僕此一言一動悉為<lb/>
仇者所搜羅江御史搜羅者二吳廷舉者二淮人者三<lb/>
然竟若斯焉矣僕私謂勘官勘畢必酸心流涕痛我之<lb/>
寃而憤讒說之易扇而今乃反爾爾可笑也餘見文詩<lb/>
四月八日<lb/>
　　　其二<lb/>
<pb n="KR4e0150_WYG_063-12a"/>
勘事一二日畢矣而淹至三月廿五日始發囘省城候<lb/>
命下今寓城北玉虚觀也蓋是時赦下己久有使之無<lb/>
引赦者而勘官遂不之引赦勘官初許只在廣信候命<lb/>
下形諸言矣已又發囘省城此亦有使之者臨發第歎<lb/>
曰斯非我意你衆人所知耳僕今決長往此等不足與<lb/>
較云云者欲君子知顚末耳家人尚頓九江蓋俟僕同<lb/>
歸居鹿門耳自僕罹此難友朋多不復通書問結交在<lb/>
急難徒好亦何益僕交游偏四海矣赤心朋友惟世恩<lb/>
<pb n="KR4e0150_WYG_063-12b"/>
徳涵與仲黙耳其難如此可悲可歎同日<lb/>
　　　與李道夫書<lb/>
僕婞直之性孤危之行皎然難白之心自諉世無知已<lb/>
久矣乃幸而遇大君子者違羣而顧汰沙而收訓惜保<lb/>
奬日彌月增此眞僕希曠之逢然君之信善弗疑夷險<lb/>
靡貳即古大丈夫之事何加矣而隨場悲喜寒燠異情<lb/>
者聞之尚有里閈之疑可詫也信之獄勘者任私拷成<lb/>
蔑有理法無竟明之事無不寃之民如程伯者總司問<lb/>
<pb n="KR4e0150_WYG_063-13a"/>
而君詳而允者也勘文所不載勘者羅織揷入擬程伯<lb/>
永逺充軍而坐僕以故入此更不可曉亦大可笑也蓋<lb/>
彼意止欲害僕初勢不啻山壓然竟莫如何乃擬僕還<lb/>
職而於㕘語則深文鉤陷迎附彈者我命在天聽之而<lb/>
已復何言復何言獨念逺逝甚邇無計縮地把臂一譚<lb/>
用泄俛仰千古之懷耳跂望光範曷勝愴惋有便不吝<lb/>
數寄則為慰大矣<lb/>
　　　答左使王公書<lb/>
<pb n="KR4e0150_WYG_063-13b"/>
吏至奉巍牘檢豐貺詢所從來感刻深切歎惋并至僕<lb/>
自險難以來素號海内義氣友朋知已親舊不復通一<lb/>
書者多矣而公獨以一日之雅乃千里遣使跋艱泛涸<lb/>
出境致問申詞布悰此其介然之明毅然孤往同聲必<lb/>
赴破衆而趨詎足與隨場悲喜逐波浮沈者道邪傾蓋<lb/>
如故白頭如新豈不信哉竊念僕人雖蕪鄙志不安下<lb/>
顧内愈精而外愈疑心耿耿而踪靡白嘗自負丈夫在<lb/>
世必不以富貴死生毁譽動心而後天下事可濟也於<lb/>
<pb n="KR4e0150_WYG_063-14a"/>
是義所當往違羣不恤豪勢茍加去就以之不意時體<lb/>
不然哄然排笑吠聲射影釀成大獄君子不怨天不尤<lb/>
人凡此咸僕忠誠未孚於人而婞直不慮其後所致即<lb/>
使時論優容而如僕者終豈用世之才不敢更靦行列<lb/>
塞賢路也今諸謗幸頗洗雪白矣即日揚孤帆泝江漢<lb/>
入鹿門偃仰丹壑顒觀諸大君子太平徳業之盛而霑<lb/>
其餘休斯志望畢矣然此隱懷也不敢輒告人而今吐<lb/>
露於公者以有鍾子之知蒙歅樂之顧者也來吏謹敏<lb/>
<pb n="KR4e0150_WYG_063-14b"/>
能悉公官履嘉大之詳瞻佇景輝不勝躑躅不宣<lb/>
　　　報吳獻臣書<lb/>
雄章珍餌孤使逺馳仰知公有至意焉奉誦什襲與心<lb/>
俱藏也北來尚無消息僕今手纜以待消息來便開也<lb/>
别後沿途采詢謠議士人頗不以僕輩為非而不知者<lb/>
猶謂僕矜已凌儕而謂公附炎忌才此甚可笑也僕與<lb/>
公雖幸並生明盛之世共有海内之名而往昔邂逅湖<lb/>
東交袵接席談不逾日竒情未諒各負氣不下致生異<lb/>
<pb n="KR4e0150_WYG_063-15a"/>
同此亦古今豪傑之常而僕之過執靡遜自遂往顧厥<lb/>
咎孔焉然於心無他也患難相值風萍偶聚頭攢耳摩<lb/>
卧起相聞酒食延呼數月之間兩襟遽豁轉為綢繆前<lb/>
何以戾今何以歡隱衷怍懷彼此獨知矣來詩云夫既<lb/>
遘顔面豈不愜素心如何異同論三兩相差參君誠子<lb/>
淵儔而我非孔壬辭㫖婉實所謂言不違心者也第子<lb/>
淵擬僕則似過耳長徂有日悵念風義爰為放歌一章<lb/>
輒煩來使毋曰反之而後和也<lb/>
<pb n="KR4e0150_WYG_063-15b"/>
　　　與王獻可書<lb/>
人至奉書狀備諗接遘大憂彌年在疚顔形可知也蒙<lb/>
以銘文見託委非其人濳光何闡顧通家肉骨義當効<lb/>
力千里馳使勢難固辭然僕謂凡文必據大體存氣象<lb/>
是故瑣屑尋常一切剷刈銘文中間不無筆削斯以意<lb/>
會可耳八世敬仲大名畢萬恐費搜索輒附以聞<lb/>
　<lb/>
　空同集巻六十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻二十一</head>
    <p>
<pb n="KR4e0150_WYG_021-1a"/>
欽定四庫全書<lb/>
　空同集巻二十一　　　　明　李夢陽　撰<lb/>
　　七言古<lb/>
　　　朝飲馬送陳子出塞<lb/>
朝飲馬夕飲馬水鹹草枯馬不食行人痛哭長城下城<lb/>
邉白骨借問誰云是今年築城者但道辭家别六親寧<lb/>
知九死無還身不惜身為城下土所恨功成賞别人去<lb/>
年賊掠開城縣黑山血迸單于箭萬里黃塵哭震天城<lb/>
<pb n="KR4e0150_WYG_021-1b"/>
門晝閉無人戰今年下令修築邊丁夫半死長城前城<lb/>
南城北秋草白愁雲日暮聞鳴鞭<lb/>
　　　再贈陳子<lb/>
冬十二月邊馬來白草䬃䬃黃雲開沿邊十城九城閉<lb/>
賀蘭之山安在哉傳聞清水不復守遊兵早扼黃河口<lb/>
卽看烽火入甘泉已詔將軍屯細栁去年穿塹長城裏<lb/>
萬人齊出千人死陸海無毛殺氣蒸五月零氷凍河水<lb/>
當時掘此偹匈奴匈奴履之猶坦途聞道南侵更西下<lb/>
<pb n="KR4e0150_WYG_021-2a"/>
韋州固原今有無從來貴德不貴險英雄豈可輕為謨<lb/>
尚書號令速雷電抱玉誰敢前號呼遂令宵旰議西討<lb/>
兹咎只合歸吾徒我師如貔將如虎九重按劒赫斯怒<lb/>
惜哉尚書謝歸早不覩將軍報平虜<lb/>
　　　張將軍塞獵歌<lb/>
將軍堂堂七尺軀虎頭昂藏紫虬鬚據鞍笑撚金僕姑<lb/>
弦鳴仰墮雙飛烏南平川漢北割鮮飲爝真斯須劒蕪<lb/>
朔風吹霜塞草落馬騰士奮于狩作將軍夜令晨歩同<lb/>
<pb n="KR4e0150_WYG_021-2b"/>
磧沙黃黃日色薄部下游擊五千人競時爭能各有神<lb/>
驅飛翼走入我網千隊萬隊何駪駪氣酣前赴逞一决<lb/>
零亂旌旗倐明滅殺氣上回靈武雲火烈直透天山雪<lb/>
張公覯此翻逡巡紅衣白馬如神人衣也蟠蟒金麒麟<lb/>
朝廷所賜榮功臣攔頭報㨗者誰子手提禽獸血滿身<lb/>
生截羆豹纍雉鶉中軍小校額抹巾見之一騎風起塵<lb/>
左射奔鹿右斃豕更追狡兎趫窮榛張曰於乎奚用是<lb/>
昊天肅殺存至仁摐金按節止中野燖腯炰鮮燕蒐者<lb/>
<pb n="KR4e0150_WYG_021-3a"/>
禮樂行軍分自嚴賞罰正簿誰能假何地真收吐谷駝<lb/>
一卒乃獲大宛馬長城窟氷胡鴈稀輕鼙緩吹諸部歸<lb/>
懸㦸慘淡鴉鳥委垂鞍碨礧熊兕肥少年猶忿殺獲微<lb/>
翻身彀弩追雲飛我聞蒐狩古侯禮三驅六御今何以<lb/>
纘武雖存于貉文戒荒合避長楊侈將軍秣馬厲部士<lb/>
為防西北烽烟起<lb/>
　　　送仝儀賓朝天歌<lb/>
風吹黃塵暗河甸行子拍馬來相見春寒晝隂沙冥冥<lb/>
<pb n="KR4e0150_WYG_021-3b"/>
九衢散亂花如霰自言手捧紫瑶函馳軺謁帝黃金殿<lb/>
甥壻當朝禮覲同徃來遣答猶親面南陽貴人骨固殊<lb/>
敦親倍錫明光宴八議輕微實惋惻時情詎識皇心眷<lb/>
開函爛熳百色僃龍盤鳯曲流雲氣繡女咨嗟鋪緒工<lb/>
體裁脗合三宫意吳羅疊雪秪懷赧南金象齒堪沉避<lb/>
自離京國十年餘每懸金闕憶金魚班行日侍諸王聘<lb/>
混一曾瞻萬國書君過上林聊駐車春風舊樹花應舒<lb/>
有暇更欲問西湖掃地垂楊今有無<lb/>
<pb n="KR4e0150_WYG_021-4a"/>
　　　送田氏<lb/>
寒城野霜鴻嗷嗷羊腸木零熊豹號彼汾沮洳望心勞<lb/>
葭菼委折風波濤山西刑司氣何豪西邁白日行旌旄<lb/>
七星丸丸明佩刀君不見黃河飛雲立如蓋一鶚乘之<lb/>
向并代<lb/>
　　　贈鄭郎<lb/>
郎來張拱向我揖玉樹亭亭我旁立叩之論語背誦畢<lb/>
曲禮幼儀汝能習黃河栁綿飛欲盡練水桐花放將及<lb/>
<pb n="KR4e0150_WYG_021-4b"/>
汝父昨來今汝歸有琴在抱書在笈君不見師山後人<lb/>
代非乏勉旃無效羣兒狎<lb/>
　　　太華山人歌<lb/>
山人昔居太華峰結屋玉井餐芙蓉夜隨金精朝白帝<lb/>
誤撾天鼓撞鴻鐘帝怒謫之荒江濵淚添江漢齊朝宗<lb/>
閶闔九重豹虎蔽霜雪十年鴻鴈冬江邊諸山不可眼<lb/>
夢寐猶跨雙茅龍有時夢到西嵿坐環海内物盡么麽<lb/>
一線黃天涇渭流拳石白晝岷峨破翳鳯驂鸞覲玉京<lb/>
<pb n="KR4e0150_WYG_021-5a"/>
羽節雲軿度婀娜織女虛無指前路沐髮有盆不借我<lb/>
山鬼含笑倚巖立仰看明星斗如大猿啼蛇吟萬壑靜<lb/>
山人歸來淚交墮<lb/>
　　　相逢行贈劉按察麟<lb/>
一别六年不相見風塵歘覯劉郎面西闗官亭車馬都<lb/>
使君騘馬朱雀符有䖍秉鉞映交衢把臂道故情鬱紆<lb/>
仰視高天白日徂憶昔同殿含香趨萬事反覆難具鋪<lb/>
秋風䬃䬃響枯樹蛟龍立鬭黃河怒舟子無憂浹旬阻<lb/>
<pb n="KR4e0150_WYG_021-5b"/>
大夫且試登高賦城南栁徑梁王苑廟門書院松林晩<lb/>
此時與子臨高臺邊侯綺席金尊開芒碭微雲氣出沒<lb/>
但見悲風萬里從東來寒空孤鴈呌且哀鴇鶬鼓翅號<lb/>
其儕飛沙激霧相徘徊願賓與主酩酊歸不見昔時杜<lb/>
甫與高李三子者氣壓百代今塵埃<lb/>
　　　王郎行<lb/>
　　王郎行者贈王氏二郎者也王郎將試於有司予<lb/>
　　於是賦王郎行贈焉夫子賤君子稱之魯碩人族<lb/>
<pb n="KR4e0150_WYG_021-6a"/>
　　類彰諸詩蓬麻自直事有本因予故侈其家世并<lb/>
　　及其父子兄弟之間<lb/>
將軍開國弓劒傳子孫章甫能朝天相國沉冥二十年<lb/>
懷寳弗售人所憐飛纓躍馬赫動地公也視之如浮烟<lb/>
雅歌日醉金尊前生有三男子不令學劒令青編大郎<lb/>
早躡黃金榜聲名佐郡青雲上二郎穠鬱更英特掇青<lb/>
拾紫猶翻掌三郎年十餘頭顱角嶄如拱立向人前解<lb/>
背經與書二郎昨别我云將還故鄉馬蹄馳逐秋槐黃<lb/>
<pb n="KR4e0150_WYG_021-6b"/>
龍泉出匣光自射驊騮歴塊疇能當連翩騎從喧皇州<lb/>
春風紫陌行鳴騶生兒當如孫仲謀吁嗟相國胡所憂<lb/>
濁醪惟恨不滿甌聽我王郎行我行還自歌何以贈之<lb/>
珊瑚柯又何贈之玉山禾願郎歸白玉珂<lb/>
　　　郭生行<lb/>
君不見大梁郭生少小能英竒生長富貴心寒饑兀坐<lb/>
日誦書與詩下究王伯上軒羲郭生有父王國賓有母<lb/>
食邑稱之君鯉庭獨立猶詩禮熊膽親丸或夜分生有<lb/>
<pb n="KR4e0150_WYG_021-7a"/>
兩男子大者覽輝起次者郭生鼓翅亦上青霄裏憶昔<lb/>
匹馬走燕甸長安三月花如霰射策曾登金馬門垂衣<lb/>
帝在蓬萊殿三十年間萬事變後生衮衮蜚英彦結綬<lb/>
初諠東閣賔彈冠復報南州薦太平旣極邊功開武帝<lb/>
射蛟江水廻上林會有誇胡獵願生早試長楊才<lb/>
　　　結交行贈李沔陽<lb/>
古人結交如種稷今人當路栽荆棘世間萬事各有極<lb/>
人生何必相傾仄君不見李沔陽五馬昨朝天天氷地<lb/>
<pb n="KR4e0150_WYG_021-7b"/>
裂衝寒煙三月不遇見天子歸途困頓心憂煎南行波<lb/>
濤值洶湧蛟龍失勢黿鼉踊留滯聊栖梁孝臺醉歌真<lb/>
據侯嬴塜却憶當年侯未鬚識者盡道驊騮駒落筆遽<lb/>
掩羽獵作挺身遂上青雲衢百戰不侯李廣辱一麾出<lb/>
守延之吁峽霾光射卞和玉月明淚迸鮫人珠李沔陽<lb/>
汝無學雲夢吞亦莫效江南哀六龍挽車日月輪萬里<lb/>
簸蕩風沙開棄君舟楫理銜轡有人物色騰驤材<lb/>
　　　薏苡行贈王氏<lb/>
<pb n="KR4e0150_WYG_021-8a"/>
南征馬援還東都人言滿載皆明珠發封視之乃薏苡<lb/>
羣臣失色天子吁世情毁譽本好惡後生輕信迷真誤<lb/>
暗投固宜明月棄同居豈免蛾眉妬自君夙夜歌在公<lb/>
尊中醴酒常不空德尊日見兒孫盛名成反致讒邪攻<lb/>
雖云喬樹多烈風曷有寸霧殘高空君不見周時吉甫<lb/>
稱大賢孔門弟子推顔淵掇蜂拾塺尚見惑豈我千得<lb/>
無一愆君堂有客俸有錢槐庭偃蹇花含烟胡不酩酊<lb/>
金罍前萬事置之休問天<lb/>
<pb n="KR4e0150_WYG_021-8b"/>
　　　徒歩東行贈鮑滶<lb/>
鮑生六月徒歩東久暵赤日昏沙風旦行眼眩扶桑紅<lb/>
足疲暮憩空桑中帽浥衣沾乾復濕必逢佳樹始一立<lb/>
道傍有驢無錢騎短詠微吟口翕戢杜甫遺詩人罕全<lb/>
鮑生記之將及千論工尚恨黃初淺泥古常卑大歴前<lb/>
豈知才大翻為祟臨岐獨下楊朱淚鹽車雖蒙苴滓辱<lb/>
長鳴未折風雲氣生今坎坷三十年同時細估豪熏天<lb/>
出門寳馬雙翩翩道逢鮑生不舉鞭生不見五羖大夫<lb/>
<pb n="KR4e0150_WYG_021-9a"/>
歌扊扅商歌飲牛聲夜悲賢達困窮何代無仰視萬里<lb/>
浮雲徂<lb/>
　　　夏日田居蘇生携酒見過<lb/>
疾風六月樹枝折火雲纍鎚白絮裂城南老夫正高臥<lb/>
荒郊欵段蘇生過塵埃滿面髩髮亂手携清壺來餉我<lb/>
季子才名三十年射楊百發百葉破逢時幸首南宫薦<lb/>
塌翮尚忍西山餓丈夫生世古難同蘇也巷西我巷東<lb/>
追尋不計褦襶熱淹留秪恨金尊空君不見昨朝雨雷<lb/>
<pb n="KR4e0150_WYG_021-9b"/>
今則風世事反覆誰豫通得時無誇好身手失意豈必<lb/>
皆愚蒙野池紛披蓮半紅黃鸝噤語空林中勸子盡醉<lb/>
休匆匆人生幾何吾已翁<lb/>
　　　送人使安南<lb/>
安南陪臣騎馳突歌吹春喧洱水窟蛟潭飛雨動霹靂<lb/>
島城毒雲開日月黃門使者白澤袍南來氣與秋天高<lb/>
當今天子古聖人諭爾歲事勤包茅永令炎海無波濤<lb/>
　　　有鶴篇贈翟翁<lb/>
<pb n="KR4e0150_WYG_021-10a"/>
有鶴褊<graphic n="KR1862" url="https://raw.githubusercontent.com/kanripo/KR-Gaiji/master/images/KR1862.png" mimeType="image/png"/>海上來乘風爰止梁王臺洪河怒濤野蕭瑟<lb/>
含情顧影却飛廻十洲來徃羣仙戲舉身下上隨雲氣<lb/>
君不見夜來東海頭南極一星光照地<lb/>
　　　賦得姑蘇臺送李推官士允<lb/>
少年何官騎白馬秋日經過古臺下回瞻逺慮意摵促<lb/>
下馬行歌淚盈把猗嗟築此誰為臺千年棄土猶崔嵬<lb/>
屧廊娃館瓦礫積美人白骨生青苔枯蒿䖝吟莽䬃䬃<lb/>
飛雲呌鴈雙徘徊當時金屋玉起樓豈謂臺成麋鹿遊<lb/>
<pb n="KR4e0150_WYG_021-10b"/>
寳鈿黃金裹瑟瑟雨時濯出樵人收李生豪士扶風儔<lb/>
悲歌久抱流連憂世家各讀日一過獨廢吳越傷春秋<lb/>
復思鴟夷氣益奮怒目每送長濤流抉眼東門事已徃<lb/>
兹臺再過君休上日暝煙波湖水深范歸恐有同行漿<lb/>
　　　送王子歸鄠杜<lb/>
賢兄已上蒼龍閣令弟猶甘飽藜藿膝下雖無一寸綬<lb/>
腰間常吼千金鍔騎驢狂走長安市酣歌擊缶白日落<lb/>
黃金不成徒自歎烏裘脫盡那堪著道逢石室舉鞭揖<lb/>
<pb n="KR4e0150_WYG_021-11a"/>
謂爾骨相殊不惡終南鄠杜豪俠窟從來意氣無京洛<lb/>
歸家早鑄雙玉龍提携來獻明光宫<lb/>
　　　贈鄭生<lb/>
狐裘騮馬誰家子往來馳驟塵沙起右撚羽箭左把弓<lb/>
仰射忽墮雙飛鴻野寒日昏慘慘風下馬揖我立我東<lb/>
一箭直西貫楊樹抽身上馬入城去<lb/>
　　　石峰子歌<lb/>
石峰子昔住石峰山茅堂巖壑谽谺間松孤桂叢白日<lb/>
<pb n="KR4e0150_WYG_021-11b"/>
靜坐玩硊礧聆潺湲石峰子驂鸞覲帝今幾秋狖猿哀<lb/>
嘯鴻鵠愁頃為四岳振南州珠崕瓊海毒厲收丹穴有<lb/>
鳯鳴啾啾願子早致儀西周經過舊山莫淹留君不見<lb/>
舊山頭葛藟蔽翳寒泉流<lb/>
　　　寄寄庵子<lb/>
　　寄庵子嘗曰人生寄爾然利孰與義安愆孰與美<lb/>
　　久臭孰與芳永庫部駱子以其言告李子李子曰<lb/>
　　卓哉張子持此於天下誘之能移撼之能動乎能<lb/>
<pb n="KR4e0150_WYG_021-12a"/>
　　招之來麾之去乎於乎張子者足以荷天下之重<lb/>
　　矣於是作寄寄庵子詩<lb/>
嚶其鳴矣彼何求天下願識韓荆州心傾義投神便往<lb/>
萬古不廢江河流張侯崛起西南裔覽輝振翮風雲際<lb/>
鉤陳蒼凉閶闔閉排閽直謁蓬萊帝豸冠峩峩不動紳<lb/>
挺身遂作蘭臺賔竊憤辛裾謂淟涊誓與朱檻爭嶙峋<lb/>
已看騕褭狹道路復訝鵰鶚卑風塵霜飛維揚海月苦<lb/>
陽行沮洳汾花春還朝衮衣换日月立仗正色揩星辰<lb/>
<pb n="KR4e0150_WYG_021-12b"/>
行歩旣工馬從瘦諌草每就雞將晨餘力猶馳翰墨圃<lb/>
先秦兩漢文心苦壯志真趫劍閣銘<hi>張孟陽</hi>幽懷緬擬歸<lb/>
田賦<hi>張平子</hi>拖朱響玉豈不足靦面徒餐竟何補及時願<lb/>
作朝陽鳯不然退與漁樵伍予也綸竿孟諸客心本無<lb/>
他衆莫白李白世人欲殺之蘇軾能詩遭貶斥雷劍雖<lb/>
埋光在天卞玉未剖終為石垂老重逢四海清虛名幸<lb/>
免諸公擲思君欲追嵇吕駕贈言輙踐回由迹<hi>顔淵季路</hi>有<lb/>
田負郭不餓死且自射獵芒碭澤<lb/>
<pb n="KR4e0150_WYG_021-13a"/>
　　　龍仙引贈駱員外<lb/>
壯士狹四海萬古一大夢俗夫醯雞耳生死不出甕滅<lb/>
没等蒿草勞勞竟焉用君求勾漏學稚川往來棲息羅<lb/>
浮烟自從異人授丹訣行地乃作飛龍仙左携浮丘右<lb/>
洪厓樗里景純執我鞭崑崙㠝岏倚天外黃河九曲如<lb/>
衣帶南支江湖楚蜀匯北支嶮塞華夷界少時振衣登<lb/>
賀蘭開眼已無西北山中年謁帝聽廣樂曵裾赤手揺<lb/>
天闗朝攬金臺雲夕披玉峰霧翔鸞鏘鏘導前路左蹲<lb/>
<pb n="KR4e0150_WYG_021-13b"/>
文豹右伏虎旍幢旖旎雜翠葆龍兮龍兮汝雖變化叵<lb/>
測慎無使頭角露祥麟威鳯世見希泄秘盡巧鬼神怒<lb/>
深山大澤多戢鱗龍也穆沕幸自珍緱城玉笙兩鶴舞<lb/>
太室珠樹三花春從兹謝人放浪去笑跨白鹿乘飈輪<lb/>
　　　送李中丞赴鎮<lb/>
黃雲横天海氣惡前飛鶖鶬後呌鶴隂風夜撼毉巫閭<lb/>
曉來雪片如手落中丞按轡東視師躬歴嶮隘揮熊貔<lb/>
已嚴號令偃鼓角更掃日月開旌旗椎牛李牧將士躍<lb/>
<pb n="KR4e0150_WYG_021-14a"/>
射虎李廣匈奴知屯田金城古不謬賣劍渤海今其時<lb/>
塞門蕭蕭風馬鳴長城雪殘春草生低飛鴻鴈飛沙靜<lb/>
逺遁鯨鯢瀚海清不觀小范安邊日誰言胷中十萬兵<lb/>
　　　雨燕醉歌<lb/>
迅雷擊城鴉欲翻黑雲壓天白晝昏展席叙對城南門<lb/>
長安大雨如傾盆我馬已惜錦障泥主人况具黃金尊<lb/>
睥睨將將下萬瀑龍蛇繙繙動高壁出門牛馬不復辨<lb/>
炎霧毒蒸靜如拭酒酣為君如意舞夕雨轉急風轉怒<lb/>
<pb n="KR4e0150_WYG_021-14b"/>
秪恐谿壑受不得海倒江翻亦難測<lb/>
　　　顧侯寄陳留公砥柱障子并詩予為作歌<lb/>
東吳顧子相公客掃絹畫水復畫石天衝地擊河怒號<lb/>
嶷嶷一柱當橫濤突立固知氣勢穏鼓盪轉見觚稜高<lb/>
淋漓新題墨猶濕封緘逺寄心誠勞昔公平章握軍國<lb/>
執義委有排山力甚哉戅如漢汲黯老而純過唐師德<lb/>
言違諫阻去何決羣猜衆怒不動色同時門客顧最親<lb/>
隔絶夢寐懷偉人峩峩砥柱公實倫顧也歌之情句真<lb/>
<pb n="KR4e0150_WYG_021-15a"/>
畫者誰子筆更新數尺絹面開嶙峋遂令觀者重回首<lb/>
堂上恍惚河聲吼嶔岑若遘虎豹踞䠞沓似覩蛟龍走<lb/>
竒怪常虞霹靂奪孤危定遣神明守君不見鰲極有時<lb/>
臲崑崙有時翻柱乎柱乎永且安<lb/>
　　　雷電行贈憲卿何公美其伐也<lb/>
黃塵蔽日賊大戰元年年除夜雷電我軍後之天威前<lb/>
一鼓破賊淮陽川昨者此賊生齊東眼中久已無河嵩<lb/>
渡河轉戰勢果熾長矛徤馬六石弓睢陳飛刅晝接白<lb/>
<pb n="KR4e0150_WYG_021-15b"/>
亳潁劫火宵連紅一路生靈餵餓虎中原殺氣回春鴻<lb/>
于時中丞秉鉞出誓不滅賊如此日三軍素壯元老猷<lb/>
諸將咸遵丈人律孔明綸巾不離首羊祜輕裘僅掩膝<lb/>
精采遽増朱雀幟運用或叅白猿術陷陣直如風掃葉<lb/>
追北譬之蜂就蜜二月朔日振旅歸夾道桃花照鐡衣<lb/>
傾城盡出牛羊犒父老爭迎錦繡旂喜氣真隨陽氣發<lb/>
愁雲化作卿雲飛㨗聞天子喜動色滿朝譽公降褒勑<lb/>
白金綺繒寧足酬異日凌煙看畫墨<lb/>
<pb n="KR4e0150_WYG_021-16a"/>
　　　送兒詩四首<lb/>
冬至至後風愈嚴野氷皓皓霜凍髯河澌日昏不易渉<lb/>
孤劍匹馬慎汝楫<lb/>
北風蕭蕭狐裘薄蔽堤立馬勸汝酌汝伯煨酒友奉盂<lb/>
路人不行為踟蹰<lb/>
壺乾日斜客子發臂弓上馬意氣勃斬蛟擒虎及汝時<lb/>
我幸徤飯無父思<lb/>
平生自許萬言書今徃謁帝承明廬春風走馬未為得<lb/>
<pb n="KR4e0150_WYG_021-16b"/>
下有管樂上契稷<lb/>
　　　邊馬行送太僕董卿<lb/>
治賢在朝亂在野唐虞圉牧皆賢者國君之富馬為急<lb/>
次者僕卿首司馬漢人五郡開河西中土始聞邊馬嘶<lb/>
此馬硊礧一直萬黃金寧輕璧可賤奪駿曾空大宛國<lb/>
按圖徑上長安殿苜蓿雖誇近苑春荆榛誰記沙塲戰<lb/>
致逺翻歸草木功清芽秀味走青騘三邊盡跨連錢種<lb/>
六苑羣嘶汗血風人亡世殊霜雪急草豆蕭瑟馬骨立<lb/>
<pb n="KR4e0150_WYG_021-17a"/>
驊騮氣䘮甲士苦長城窟寒鴻鴈集朝廷每勤西顧憂<lb/>
四岳拜手推董侯攻駒暫出薇花廨攬轡逺過葡萄州<lb/>
行卿官冷心不冷固知董侯今伯冏磧沙日黃雲錦亂<lb/>
徴侯定上金華省<lb/>
　　　風沙篇送王生北行<lb/>
顛風吹沙江海波汝乘玉駟超天河豫章千尋勢自穏<lb/>
黃鵠萬里誰能羅我逾五旬鬚盡白日采山精煉白石<lb/>
臨分贈汝一粒丹願言寳之勿輕擲<lb/>
<pb n="KR4e0150_WYG_021-17b"/>
　　　贈張帥<lb/>
張侯五十彀强弩遇敵控馬氣如虎年來威坐都統衙<lb/>
境内盜息無塵沙自言少壯從征虜北掃朔漠南閩楚<lb/>
暇時勤出射雲鴻古來矍鑠成大功<lb/>
　　　贈鮑帥<lb/>
蒼鷹自與凡鳥異虎子墮地食牛氣鮑矦三十名譽成<lb/>
才猷吐布千人驚只今塞上風塵起朝廷拊髀思頗李<lb/>
君之寮寀皆英竒同升早勒燕然碑<lb/>
<pb n="KR4e0150_WYG_021-18a"/>
　　　白河篇送李南陽<lb/>
白河日赤沙吐雲人喧吏閧迎神君三月萬花擁車入<lb/>
滿城竹馬兒童出君昔坐郡襄漢東氣勢三楚生雄風<lb/>
擿奸無論漢張敞秉義直到唐梁公霜飈偶折奮翅鶚<lb/>
日月竟照凌寒松鐡榦久擬作隆棟劍翮卽睹追飛龍<lb/>
空同老儒不君識傾葢逢之喜動色論文開口夜嘗旦<lb/>
憤事扼腕晝遽黑南陽雖邇路終隔音書易通見難得<lb/>
我欲扳君數日住南民望之餒待食君心透徹皓如玉<lb/>
<pb n="KR4e0150_WYG_021-18b"/>
壺之清氷君材磊落巋如萬仞之立壁高議足以排山<lb/>
嶽偉文足以華人國只恐兹邦難久留漢庭來徴郭細<lb/>
侯<lb/>
　　　汴河栁送沈生<lb/>
汴河栁嫋嫋拂地長雪花風起春飛揚送君立馬古堤<lb/>
口踟蹰勸盡黃金觴有車轔轔官道旁轅駒喘啑何徬<lb/>
徨於中豈無神駿骨伯樂不遇誰為彰人生富貴信有<lb/>
命英雄仰面高天蒼高天蒼飯牛牧豕皆騰驤<lb/>
<pb n="KR4e0150_WYG_021-19a"/>
　　　王孫饋氷詩以酬之<lb/>
流金毒日赤墮地忽有冷色寒人心誰敲水晶迸大壑<lb/>
力剖氷井開重隂高盤礧堆久不化老齒瀺灂差能禁<lb/>
安得移之白繞座一尊一酌還一斟<lb/>
　　　贈趙將軍<lb/>
豐沛之間河亂走洶洶之勢成陂藪大舩愁淺小愁賊<lb/>
賊船如飛葦灘黒自從將軍鎮東土晝夜人行路不澀<lb/>
將軍本是將門種軀榦堂堂萬人勇入山縛虎百獸懾<lb/>
<pb n="KR4e0150_WYG_021-19b"/>
赤手批蛟色不動射楊葉盡矢亦盡始知百發還百中<lb/>
武宗見之屢凝顧㦸郎遽㧞千夫緫英雄自古不下人<lb/>
將軍獻策况有文驊騮暫蹷歴塊足鵰鶚竟上横秋雲<lb/>
世情金多位乃高圖名交結須賢豪將軍無錢自樹立<lb/>
於人傲氣但長揖擠出事體雖云乖威勢我喜行河淮<lb/>
黃流穩帖遁鯨鱷白日光彩收狼豺大同反刅血未乾<lb/>
甘州絫卵人心寒薦書何由至天子拜將早築黃金壇<lb/>
　　　贈胡石陵<lb/>
<pb n="KR4e0150_WYG_021-20a"/>
世情認假不認真脂粉羅綺登上嬪蛾眉入室衆女妬<lb/>
辛苦年年織紈綺織成進君冀君憐腐草廻日光在天<lb/>
荆山石中抱神異氣如白虹勿輕弃<lb/>
　　　贈滄洲道人<lb/>
滄洲道人年半百顔如渥丹髮不白飢餐玉芝坐雙鳯<lb/>
渴收石髓煑金液海月西照寧仙橋道人橋頭吹紫簫<lb/>
夜半雞鳴日毬躍扶桑滚滚生紅潮<lb/>
　　　送李帥之雲中<lb/>
<pb n="KR4e0150_WYG_021-20b"/>
黄風北來雲氣惡雲州徤兒夜吹角將軍按劒坐待曙<lb/>
紇千山揺月半落槽頭馬鳴士飯飽昔為完衣今繡襖<lb/>
沙塲緩轡行射鵰秋草滿地單于逃<lb/>
　　　贈張生<lb/>
男兒三十骨格成貧賤富貴皆天生張生廣額日月角<lb/>
自幼勤書飽文學十年雌伏人不知一日雄飛動河嶽<lb/>
君不見宋朝宰臣云姓周少時坎坷風塵游偶然夜夢<lb/>
更美鬚泥蟠遽爾行天衢<lb/>
<pb n="KR4e0150_WYG_021-21a"/>
　　　送王封君還四明<lb/>
季札如魯請觀周子長足跡半九州向平且然志五嶽<lb/>
誰肯齷齪終一丘封君昨年出吳越長嘯梁園醉秋月<lb/>
春風垂楊綰不住便復歸山採薇蕨鑑湖花開雲錦浮<lb/>
鳬鷖前導紅蓮舟餐霞坐收赤城氣晞髪卧看扶桑流<lb/>
古云徐卿百不憂君亦滚滚生公侯君不見大郎繡衣<lb/>
昔持斧聲名赫赫今臺府<lb/>
　　　何儀賔生日贈歌<lb/>
<pb n="KR4e0150_WYG_021-21b"/>
賔客白馬黃金鞭入門長揖皆峩冠堆氷五月窻閣冷<lb/>
風簾碧簟光琅玕主人平生貴然諾季布一言重山嶽<lb/>
人聞杜良數郡至坐無車公衆不樂列筵解帶羅庻羞<lb/>
萬年為壽千金酬向夜銅槃灼綘蠟鳯笙龍笛何啾啾<lb/>
　　　七夕贈王昌程誥<lb/>
橘酒椒羊召朋侣擬向今宵看牛女雨來䬃䬃楓林秋<lb/>
張燈促燕開東樓王侯旣駕鐡馬立前驅北首旌旗濕<lb/>
程生買棹亦欲歸長江南望雲飛飛人生去住料豈得<lb/>
<pb n="KR4e0150_WYG_021-22a"/>
一日同歡有南北君不見雙星一水意脉脉轉眼隂晴<lb/>
不可測且倒金尊澆我萬古之胷臆<lb/>
　　　再送沈生<lb/>
去年酌汝池蓮紅今年酌汝黃菊叢秋風䬃䬃吹枯蓬<lb/>
飄轉向西忽復東世情敬貴不敬賢黃金不多人不憐<lb/>
如脂白玉隠在璞孰肯剖致君王前白河馬歸𤣥鴈起<lb/>
南陽賔客梁園比送君高歌枚子篇修竹檀欒夾池水<lb/>
　<lb/>
<pb n="KR4e0150_WYG_021-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　空同集巻二十一<lb/>
</p>
<p>
</p>
  </div>
</body>
</text>
</TEI>
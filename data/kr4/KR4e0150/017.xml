<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻十七</head>
    <p>
<pb n="KR4e0150_WYG_017-1a"/>
欽定四庫全書<lb/>
　空同集巻十七　　　　　明　李夢陽　撰<lb/>
　　五言古<lb/>
　　　田居左生偕二李見過<lb/>
習宦非我長官久計轉拙遭斥還田廬獲與初念協樹<lb/>
藝良有期農事固堪悦飄飄緑原風皛皛明川月披襟<lb/>
恣吾適旣夏不知熱囘思行役日寒暑靡得輟踈懶古<lb/>
雖鄙任性亦可説膏疇矧豐蔚積潦復凄冽白日皎在<lb/>
<pb n="KR4e0150_WYG_017-1b"/>
兹停雲靜如結為謝二三子努力慰衰劣<lb/>
　　　其二<lb/>
去官今七暑漸與農務親隨宜諳土性言話群野人時<lb/>
或遡㣲風行歌響空榛先民邈何攀慨焉傷我辰慨傷<lb/>
遹誰知所有二三賔文論日徃來炯炯髙義伸炎雨囘<lb/>
衆姿凉飈起修畛兀然林木下日入忘歸輪𤣥蟬夕益<lb/>
聒去鳥一何頻野行畏多露無使侵衣巾<lb/>
　　　城南别業夏集<lb/>
<pb n="KR4e0150_WYG_017-2a"/>
田居不自娛况兼林水情聿兹暑衣晨而與佳士并挈<lb/>
榼遡芊緜臨隑弄澄清娟娟浴沙鷺交交鳴枝鶯雖非<lb/>
巖潭區閒曠足我營菰蒲裊寒隂隕果時自驚有室矧<lb/>
伊邇遐哉謝塵縈<lb/>
　　　其二<lb/>
荷鋤侈高詠濯纓肆佳吟疇知稼穡塲乃爾蒹葭侵歩<lb/>
風逾曽堤徙筵趂重隂於情旣有託矚寓良自深逶迤<lb/>
波上雲征征草間禽陗臺信已古巍城方肇今驗物果<lb/>
<pb n="KR4e0150_WYG_017-2b"/>
足遣盃乾聊復斟<lb/>
　　　慶都篇<lb/>
於昭開帝則蕩蕩協欽文高辛初纘服大舜復升聞瞻<lb/>
依太古日悵望春空雲緩䇿遵墟里翺翔詠放勲<lb/>
　　　帝乙<lb/>
　　此以下三首皆為武宗大婚而作時正徳元年八<lb/>
　　月之吉<lb/>
帝乙歸元歲溈汭降高秋白霧凌蒼璧文烟結綵樓楓<lb/>
<pb n="KR4e0150_WYG_017-3a"/>
陌三公引雲衢六馬遊行當瞻月馭佇想詠河洲<lb/>
　　　黃衢<lb/>
黃衢㑹日月紫氣懸隂陽冉冉神龍下英英朱鳯翔蘭<lb/>
烟凝玉閣桂月滿金堂禮先歆九廟德已合無疆<lb/>
　　　桂宫<lb/>
桂宫新降馭蠶室爛生氛曵綈成漢業采葛相周文會<lb/>
奉重輪日先瞻五色雲秋明天路夕瑞雨碧氤氲<lb/>
　　　十二月朔<lb/>
<pb n="KR4e0150_WYG_017-3b"/>
積隂凌紫極𤣥霧暗三辰黃龍游帝畤萬乘若浮雲六<lb/>
虯何蚴蟉雜沓走天神明王熈庶載至敬達郊禋玉輦<lb/>
親牛豕重瞳注鹿群精誠先百物咸德届犧人揚鑾囘<lb/>
御道九宇冀陽春<lb/>
　　　夏歌<lb/>
積潦溢廣澤炎雲翳崇臺玉階履綦絶紫殿生莓苔螢<lb/>
流踈竹靜風動綌幃開佳期悵千里竟夕以徘徊<lb/>
　　　湘妃怨<lb/>
<pb n="KR4e0150_WYG_017-4a"/>
采蘭湘北沚搴木澧南潯渌水含瑶彩微風託玉音雲<lb/>
起蒼梧夕日落洞庭隂不知篁竹苦惟見淚斑深<lb/>
　　　春曲<lb/>
萋萋百尺臺南臨大道開月明珠箔捲塵暗寳軍來豪<lb/>
雄五都俠意氣萬人摧帶醉穿林徑垂鞭拂閣梅<lb/>
　　　結客少年塲行<lb/>
燈如列宿行月似九秋霜畨畨七貴兒燦燦五侯郎雜<lb/>
沓凌香陌徘徊競夕光各携黃金劒結客少年塲<lb/>
<pb n="KR4e0150_WYG_017-4b"/>
　　　俠客行<lb/>
幽并豪俠地燕趙稱悲歌千金市駿馬萬里向交河公<lb/>
卿贈寳劒君王賜玉戈捐軀赴國難常令海不波<lb/>
　　　從軍行<lb/>
棄家從上將報主掃邊戎弩滿常隨月旗翻數起風右<lb/>
指昆邪盡左盼月支空馳名紫塞外開府玉關東不逢<lb/>
百戰日誰識萬夫雄<lb/>
　　　出塞曲<lb/>
<pb n="KR4e0150_WYG_017-5a"/>
單子冦邊城漢將列長營旌旗蔽山谷鉦鼓晝夜鳴乗<lb/>
我浮雲騎彀我明月弓竒兵左右出長驅向雲中彭彭<lb/>
陣結虎颯颯劒浮虹一戰臯蘭㓕再戰沙漠空歸來獻<lb/>
天子長揖不言功<lb/>
　　　銅雀伎<lb/>
帷飄雀臺上絃奏舞衣前羣悲一以望春草為誰妍芳<lb/>
歲銷蘭怨流塵集錦筵為問西陵道孰與漢家阡<lb/>
　　　漳津夕眺<lb/>
<pb n="KR4e0150_WYG_017-5b"/>
揚舲亂北渚靡葢望西陵帳殿牛羊下歌臺麋鹿升日<lb/>
夕松柏路蕭蕭響風樹連沙改故浦空山没蒼戍徘徊<lb/>
望覇氣鄴城在何處<lb/>
　　　吕仙祠<lb/>
孤遊逢吕跡永逝感盧生眷彼炊粱術契我遺世情蒼<lb/>
山故國道落日邯鄲城隂隂祠宇夕宛宛曲池清不見<lb/>
金芝侣誰聞朱鳯聲田鼯穴桂壁野葛蔓松楹寧知徃<lb/>
來者不是寐中行<lb/>
<pb n="KR4e0150_WYG_017-6a"/>
　　　三日河上宴集<lb/>
觸霽邁芳坰修祓臨長洎雖非曲觴飲聊異秉蕳戲波<lb/>
延拾翠舸岸匝尋青騎羽爵戀馳景鸞簫劇春思群謡<lb/>
狎鳬鴈撫適懽同志亦以擴凡超流連豈吾事<lb/>
　　　詠樂溪<lb/>
濯足荒溪口延望大江潯石樹環碧綵泉潭生翠隂經<lb/>
亘渉清漣沿洄登素岑日暮樵響絶但聞山水音琤琤<lb/>
響環珮泠泠弹玉琴鴻雁遵渚飛麋鹿聚空林而子豈<lb/>
<pb n="KR4e0150_WYG_017-6b"/>
不樂其如兼善心<lb/>
　　　乙丑除夕追徃寫憤五百字<lb/>
憶昔蕤賔初皇疾輟臨仗維日白氣亘黑風復排蕩俄<lb/>
傳天柱折忽若慈母喪帝本堯舜姿末履轉清伉歛袵<lb/>
接耆碩高出文景上兩宫悦孝子九廟歆流鬯毅然整<lb/>
六師霹靂無前向豺虎遁朔漠鯨鯢蟄溟漲囦冲不凝<lb/>
壽日表空殊相蜿蜿湖中龍一夕㧞驚浪囘首哭蒼梧<lb/>
魂斷湘南瘴念昨下明綸臣也誠無狀誓死呌閶闔伸<lb/>
<pb n="KR4e0150_WYG_017-7a"/>
頸甘碪盎梁竇勢如灼漢廷色惆悵皇乃西園游召<lb/>
彼侍供帳從容杯酒間似讓還非讓未剖青𤨏封已<lb/>
下金雞放臣某詎足惜統體關衰王歴數古明辟聖<lb/>
節疇能尚逝欲碎臣骨籲帝不得迋攀髯𦕈莫及痛<lb/>
哭橋山葬玉光動前星朱符闡靈貺主器難久虚勉<lb/>
起答羣望金木歘為祟太白晝相抗大敵敢余侮吾<lb/>
徒盡乘障嗚呼榆臺役棄我六千壯踉蹌戰士骨躐<lb/>
跋將軍韔二竪固輕率腐屍亦云當所恨國威辱北<lb/>
<pb n="KR4e0150_WYG_017-7b"/>
鄙氣悽愴鉦鼓凝皇情何以慰宸况悽悽建未月臨<lb/>
門遣征將紈袴作元戎京軍本浮宕翻使沿邊卒束<lb/>
手遭箠掠揭<graphic n="KR2083" url="https://raw.githubusercontent.com/kanripo/KR-Gaiji/master/images/KR2083.png" mimeType="image/png"/>雲中城誰復扼其吭敵來風雨聲敵<lb/>
去横拍唱千村與萬落人烟莾蕩蕩嬰兒貫高槊志<lb/>
婦經衣桁狐狸呌破壘落日悄漭沆此輩誠䑕竊反<lb/>
覆亦難量騏驥駕鹽車虚名縛骯髒世豈乏頗牧賤<lb/>
或執鞭杖𤨏𤨏登壇子飽之則飛颺吁此良太枉國<lb/>
愾何由暢水旱而秋雷隂陽迭驕亢皇天雖至公視<lb/>
<pb n="KR4e0150_WYG_017-8a"/>
之但坱坱臣當歴服始謬進大夫行退朝實憤切欲吐<lb/>
畏官謗武王秉黄鉞師事大公望烈聖構梁棟駕馭亦<lb/>
英匠先帝升遐日臨榻召三相<lb/>
　　　贈劉主事麟<lb/>
駕舟越洪川飄風揚其波白日不可駐浮雲一何多搴<lb/>
芳渉北沚采蝱陟南阿悵我平生友傷此欲如何<lb/>
　　　其二<lb/>
濛濛孤舟夕橫笛坐烟浦秋緑被汀沙落鴈不可數烈<lb/>
<pb n="KR4e0150_WYG_017-8b"/>
調干行雲激商復流羽曲竟和者誰佳人淚如雨<lb/>
　　　湘江吟<lb/>
對酒歌緑猗歲宴懷佳人山寒翠䄂薄微霰沾衣巾空<lb/>
持紫鸞簫欲致愁無因日暮湘江曲浩蕩烟波春<lb/>
　　　春曲<lb/>
維南有曾城下瞰梁王臺雄構翳雲日歌鐘暮徘徊芳<lb/>
草徧舊畿山川邈悠哉<lb/>
　　　其二<lb/>
<pb n="KR4e0150_WYG_017-9a"/>
春城花烟滿杳靄生夕隂白馬繫芳樹繡祛彈鳴琴樗<lb/>
蒲少年子一擲千黃金<lb/>
　　　其三<lb/>
綺閣俯通闤後有百尺樓並坐紫羅茵雙引青玉甌楊<lb/>
花起薄暮糝糝縈芳洲<lb/>
　　　其四<lb/>
菁菁艶陽月鬱鬱美人思游絲罥白日炯若春風姿零<lb/>
落垂手舞空傳白紵詞<lb/>
<pb n="KR4e0150_WYG_017-9b"/>
　　　其五<lb/>
借問美人居云住城東隅背有桃李舘前臨車馬衢十<lb/>
三妙歌舞十五冠名姝<lb/>
　　　朔日<lb/>
朔日悲風起空除落葉平猶聞砧杵急已復剪刀鳴一<lb/>
夜傳霜箭黃雲滿塞城<lb/>
　　　槿樹<lb/>
槿樹依空砌寒時尚着花未能堪莫色徒自絢朝霞寄<lb/>
<pb n="KR4e0150_WYG_017-10a"/>
語閨中女無多鏡裏華<lb/>
　　　槿園<lb/>
槿園秋氣夕唧唧寒螿聚風囘啼欲斷月落歸何處爰<lb/>
悲在堂吟復詠山樞句感爾中夜興微霜下庭樹<lb/>
　　　春情<lb/>
俗縈一何緜駕言春已分緑郊鮮行輪朱樹花將紛鳴<lb/>
鴈起前墟浮陽藹東濆徙倚孤臺側佇廻送征雲<lb/>
　　　遊寺<lb/>
<pb n="KR4e0150_WYG_017-10b"/>
褊心儔輩寡幽境莓苔歩緜鬱倚磴歇馮孤眺逈屢洞<lb/>
塔隂古宇芬蘿裊澄樹佇觀野禽哺此外豈吾慮<lb/>
　　　昇天行<lb/>
市居苦煩溽陸處懷清波緬思溪壑側丹崖巻曾阿仙<lb/>
人桂樹下窈窕攀青蘿我獨塵歊内營營欲如何<lb/>
　　　春遊篇<lb/>
古臺悲帝子歌吹餘春愁草緑夷梁野雲浮河海流擊<lb/>
壺詠四澤鼓鐘眺三洲扳條已無那駕言誰倦游<lb/>
<pb n="KR4e0150_WYG_017-11a"/>
　　　四清篇<lb/>
盤松屹當户修筠靜依檻羈逺桐絲澀蕭瑟鶴思减歸<lb/>
傷園塢廢坐令荒穢斬彈曲憇踈䕃臯唳清露湛<lb/>
　　　正德四年七夕上方寺作<lb/>
逸人厭囂俗達士樂閒勝乃兹城中林而非車馬徑積<lb/>
雨豁新霽雲石掩秋映微陽下孤墖潦水夾明鏡已疑<lb/>
塵寰隔况覩蓮宇凈豈惟慕真覺亦以叩詮證𤣥蟬共<lb/>
西夕浮雲本無定<lb/>
<pb n="KR4e0150_WYG_017-11b"/>
　　　戊寅早春上方寺<lb/>
逾年罔渉兹過之門巷疑匪畏霜露辰肯與春事期徑<lb/>
蘭芊故叢苑松發新蕤陟邱念廢居升危眺囘漪抱以<lb/>
幽曠豁情縁悽愴移驚風遞虚塔振振空廊悲得遣復<lb/>
安較勞生良爾嗤<lb/>
　　　辛巳春夕集上方寺<lb/>
晨飇奮以厲夕林囘晏温郊遊悵伊阻駕言乃松門春<lb/>
湖靜瑶宇塔蘿裊清樽遥睇被原草近搴臨水蓀花雨<lb/>
<pb n="KR4e0150_WYG_017-12a"/>
時自落法雲凝復奔淹留遲寶月破此人徑昏<lb/>
　　　山中<lb/>
山中雨乍歇一夜瑶草長風吹翠巖竹下應石瀬響時<lb/>
來展書坐悠悠絶塵想<lb/>
　　　置薪<lb/>
讀書古木隂置薪倚其根露零石徑滑雲起溪日昏白<lb/>
虎啓巍觀金馬開高門君自薄簪紱難稱國未恩<lb/>
　　　九潭詩<lb/>
<pb n="KR4e0150_WYG_017-12b"/>
岧岧千仞嶺下有百尺潭夕風起微瀾浟浟動晴嵐俯<lb/>
之鑒我心佇翫雲波涵流蕤颺寒清躍魚手可探蹊暝<lb/>
樵響歇猿鳥來相叅寄語泥中物長蟠恐未堪<lb/>
　<lb/>
　<lb/>
　<lb/>
　<lb/>
　空同集巻十七<lb/>
</p>
<p>
</p>
  </div>
</body>
</text>
</TEI>
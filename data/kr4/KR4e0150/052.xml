<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻五十二</head>
    <p>
<pb n="KR4e0150_WYG_052-1a"/>
欽定四庫全書<lb/>
　空同集巻五十二　　　　明　李夢陽　撰<lb/>
　　序<lb/>
　　　熊士選詩序<lb/>
熊士選者豐城人也名卓字士選𢎞治丙辰進士為平<lb/>
湖知縣擢監察衘史以劉瑾黜之歸黜者四十有八人<lb/>
而余亦與焉瑾以其名詔天下號曰黨人瑾誅起余官<lb/>
江西過豐城訪其人於曲江之濵亡矣余既徃哭其墓<lb/>
<pb n="KR4e0150_WYG_052-1b"/>
復収輯其遺詩得六十篇然皆精細言華録之俾藏於<lb/>
家李子曰夫予於士選之亡而疑於禍福之㡬也葢苦<lb/>
失要實不甚觧又無所測夫徃來昭昭者云曩余在曹<lb/>
署竊幸侍敬皇帝是時國家承平百三十年餘矣治體<lb/>
寛裕生飬繁殖斧斤窮於深谷馬牛徧滿阡陌即閭閻<lb/>
而賤視綺羅梁肉糜爛之可謂極治然是時海内無盜<lb/>
賊干戈之警百官委蛇於公朝入則振珮出則鳴珂進<lb/>
退理亂弗嬰于心葢暇則酒食㑹聚討訂文史朋講羣<lb/>
<pb n="KR4e0150_WYG_052-2a"/>
詠深鉤賾剖乃咸得大肆力於𢎞學於乎亦極矣於是<lb/>
士選為御史日與四方士游聲光赫赫頗有千仭覽輝<lb/>
之望夫治極亂繼名高毁入丁夘後事余難言之矣今<lb/>
上既誅亂賊反之正民志烝烝不奸又號一治厥亦徃<lb/>
來之道乃今盜賊顧日益弗靖學士大夫相與釋俎豆<lb/>
而議干戈誠使天假士選年於是時膺寄受托必嶽立<lb/>
虎躍表見流輩乃顧死也悲哉古人有言曰勝觀數定<lb/>
觀理葢言禍福治亂之必反也士選前罹黨禍慘矣今<lb/>
<pb n="KR4e0150_WYG_052-2b"/>
顧又死獨不不値其定何邪夫測徃來者未有不據要<lb/>
實者也要實明然後㡬驗㡬驗然後治亂理而禍福彰<lb/>
今既不値其定則余又安所據而測夫徃來也故曰余<lb/>
於士選之亡而疑於禍福之㡬也然盜賊平且有日乃<lb/>
其人則竟已矣夫予安得而不悲故既収輯其遺詩而<lb/>
又重之以辭<lb/>
　　　徐廸功集序<lb/>
徐廸功集六巻并談藝録子容寄我豫章予即豫章刋<lb/>
<pb n="KR4e0150_WYG_052-3a"/>
焉印傳同好意表迪功文云初迪功亡京師也予在梁<lb/>
子容訃予曰昌榖遺言子序其遺文於是手其文歔欷<lb/>
久之曰嗟乎予忍序吾友文邪麟鳳芝寳世所希遘見<lb/>
遘見之而遽夭滅亡也天生之故奪之邪抑生不生生<lb/>
而修或短非天所諳哉迪功以文賦起吳中十數年間<lb/>
鷟翔而虎變彬彬乎出人士前矣然竟轗軻夭滅亡也<lb/>
凡此天果弗諳之邪乃予觀李唐人李杜轗軻勃賀則<lb/>
天未始不憐才流涕也然猶異代足寛觧孰謂親遘見<lb/>
<pb n="KR4e0150_WYG_052-3b"/>
之如迪功者云客曰氣積久斯漓三代以後聖人罕生<lb/>
孔子以周末故不得位觀其大可占其細若是則魏徴<lb/>
將為鬼魅之説非邪客曰羣體迪功奚以之也予曰談<lb/>
藝録備矣夫追古者未有不先其體者也然守而未化<lb/>
故蹊徑存焉雖然辭榮而躭寂浮雲富貴慷慨俯仰迪<lb/>
功所造詣予莫之竟究矣今詳其文温雅以發情㣲婉<lb/>
以諷事爽暢以逹其氣比興以則其義蒼古以蓄其詞<lb/>
議擬以一其格悲鳴以泄不平參伍以錯其變該物理<lb/>
<pb n="KR4e0150_WYG_052-4a"/>
人道之懿闡幽剔奥紀記名實即有蹊徑厥儷鮮已脩<lb/>
短細大又曷論焉不載迪功履歴以别有志述<lb/>
　　　秦君餞送詩序<lb/>
夫學者稱餞送率於詩尚矣然烝民首列乎崧高韓奕<lb/>
亦曰奕奕梁山此何哉葢詩者感物造端者也是以古<lb/>
者登髙能賦則命為大夫而列國大夫之相遇也以㣲言<lb/>
相感則稱詩以諭志故曰言不直遂比興以彰假物諷<lb/>
諭詩之上也昔者鄭六卿餞宣子於郊也宣子請各賦<lb/>
<pb n="KR4e0150_WYG_052-4b"/>
以覘鄭志故聞野有蔓草則曰吾有望矣聞賦羔裘則<lb/>
曰起不堪聞褰裳則曰敢勤它人夫蔓草細物也羔裘<lb/>
㣲也褰裳末事也曷與於鄭志奚感於宣子而有斯哉<lb/>
亦假物諷諭之道耳故古之人之欲感人也舉之以似<lb/>
不直説也托之以物無遂辭也然皆造始於詩故曰詩<lb/>
者感物造端者也無錫秦君為河南提學副使而餞者<lb/>
為之賦嵩山有賦大河蘇門梁園銅雀臺五老堂徳星<lb/>
亭者夫嵩山者言其高也大河者淵而長也蘇門者源<lb/>
<pb n="KR4e0150_WYG_052-5a"/>
泉有本也梁園銅雀五老徳星老俛仰之曠也而大景<lb/>
行故稱者物也指者事也高長源泉者徳業之經也景<lb/>
行者徴也斯非所謂假物諷諭者哉且夫徳以立政業<lb/>
以廣志徴以推信是學校之要也秦君一舉餞而獲斯<lb/>
三要然而造始于詩詩非感物造端者邪<lb/>
　　　缶音序<lb/>
詩至唐古調亡矣然自有唐調可歌詠高者猶足被管<lb/>
絃宋人主理不主調於是唐調亦亡黄陳師法杜甫號<lb/>
<pb n="KR4e0150_WYG_052-5b"/>
大家今其詞艱澁不香色流動如入神廟坐土木骸即<lb/>
冠服與人等謂之人可乎夫詩比興錯雜假物以神變<lb/>
者也難言不測之妙感觸突發流動情思故其氣柔厚<lb/>
其聲悠揚其言切而不廹故歌之心暢而聞之者動也<lb/>
宋人主理作理語於是薄風雲月露一切剷去不為又<lb/>
作詩話教人人不復知詩矣詩何嘗無理若專作理語<lb/>
何不作文而詩為邪今人有作性氣詩輒自賢于穿花<lb/>
蛺蝶㸃水蜻蜓等句此何異癡人前説夢也即以理言<lb/>
<pb n="KR4e0150_WYG_052-6a"/>
則所謂深深欵欵者何物邪詩云鳶飛戾天魚躍于淵<lb/>
又何説也孔子曰禮失而求之野予觀江海山澤之民<lb/>
顧往往知詩不作秀才語如缶音是已缶音歙處士佘存<lb/>
修作處士商宋梁間故其詩多為宋梁人作予逰大梁<lb/>
不及見處士見其子育處士有文行育嗜學文雅亦善<lb/>
詩傳曰是父是子此之謂邪育以疾不逰反其鄉今數<lb/>
年矣以書抵予曰育恒懼先人之作泯沒不見於世也<lb/>
幸子表之予於是作缶音序處士行詳見志表予故不<lb/>
<pb n="KR4e0150_WYG_052-6b"/>
述第述作詩本㫖焉<lb/>
　　　送楊希顔詩序<lb/>
希顔曰夫自吾離鄉土侍兩皇帝奉王藩也倐忽四十<lb/>
年餘矣然無異朝夕焉夫吾顚毛今種種矣而夢魂常<lb/>
遊於故鄉李子官免之明嵗君乃言於王曰臣鑄昧死<lb/>
請臣有先人墓在太行之陽汾河之傍荆榛翳如狐兎<lb/>
穴之敢請王曰吁汝歸其遄歸君於是秣駟於郊載脂<lb/>
其舝斾旗設軷馬首載西將展墓而㳺於其鄉周諸王<lb/>
<pb n="KR4e0150_WYG_052-7a"/>
諸將軍暨羣大夫士與執事者壯君歸也於是佩玊者<lb/>
冕者紳者紱者車者馬者俎而醑者咸祖君至至鮮不<lb/>
歌也有鴻篇焉有寥言焉有鏗鏗而參差者焉有嚴而<lb/>
鼎鼎者焉有斂而逸放而井井者焉左史景陽謂李子<lb/>
曰夫祖必有詩何也李子曰祖必有詩者自崧高蒸民<lb/>
始也夫歌以永言言以闡義因義抒情古之道也然而<lb/>
靡專於祖故詩於人有頌箴諷於己則思是故古之人<lb/>
之遇也必陳詩諭志焉昔者鄭人賦緇衣也晉侯曰敢<lb/>
<pb n="KR4e0150_WYG_052-7b"/>
不拜鄭君之不貳也此取諸頌者也國子賦轡之柔矣<lb/>
者則諸箴者也叔孫相䑕穆子茅鴟本諸諷者也莊舄<lb/>
越吟激諸思者也之數者皆古之道也而靡專於祖然<lb/>
祖也必歌焉事者情於離難也故鄭六卿餞宣子於郊<lb/>
也使各賦占志焉志以立行則事有名矣名以順義則<lb/>
行有程矣執義建程則人不愛情矣景陽曰乃予今始<lb/>
知祖之必歌也且希顔之能得情何也李子曰夫名莫<lb/>
大於展墓義莫隆於追親程莫要於思本情莫先於頌<lb/>
<pb n="KR4e0150_WYG_052-8a"/>
義是有其一足以得情矣况兼之乎况兼之乎<lb/>
　　　刻戴大理詩序<lb/>
浮梁有戴大理者好吟而早逝徳崇而宦卑乃其吟簡<lb/>
復火之亡矣戴有子摭遺簡獲其吟八十四篇手之泣<lb/>
曰嗟吾父崇徳若是而官止是邪夫吟者萬物之共情<lb/>
也奚損於天乃亦火之亡邪斯位與名共滅之邪且弗<lb/>
刻兹遺後世孰謂父吟者李子曰孝哉戴子孝子之於<lb/>
親是而無非愛而無憎修而無短斯非無非也見其是<lb/>
<pb n="KR4e0150_WYG_052-8b"/>
不見其非非無憎也愛之而不知所憎亦非無短欲其<lb/>
修而無短故親之身非無期也孝子曰吾親如金石如<lb/>
柏松如彭如聃非不知人之身非六者倫也乃其心恒<lb/>
若斯矣故曰孝子愛日愛生於見其是見其是斯又何<lb/>
憎矣故親之名亞乎彼孝子曰吾親徳才罔亞彼乃位<lb/>
亞彼故親之善即小罔聞也則求使聞也人談親過則<lb/>
仇之非彼仇也憎吾親者吾仇也故親之言即小罔聞<lb/>
也則求使聞也詩也者固言之章也言之章無小大無<lb/>
<pb n="KR4e0150_WYG_052-9a"/>
多寡無巧拙必求使之聞也斯孝子之心也於戴子見<lb/>
之故曰孝哉戴子且物不能無聲也於是乎吟出焉聲<lb/>
生於竅竅激而吟視形為巨纎人之吟則視所集為多<lb/>
寡巧拙然均之情也情感於遭故其言人人殊因言以<lb/>
布章因章以察用故先王之政不詩廢也故小大者其<lb/>
受也多寡者摛也巧拙者思也李子曰予於詩昧故罔<lb/>
克明於戴詩然其子之心則固孝矣則固孝矣戴子今<lb/>
為開封府同知刻父詩於大梁<lb/>
<pb n="KR4e0150_WYG_052-9b"/>
　　　完名榮夀編序<lb/>
洪洞韓公以戶部尚書致仕之十六年是為正徳辛巳<lb/>
㑹今皇帝即位搜俊乂掇遺佚繹勞伐起廢屈元卿碩<lb/>
舊罔不祗禮於是使使齎璽書徃問前尚書文嵗增其<lb/>
夫月加米焉是年公年八十一矣河内守曰嗟吾父斯<lb/>
不謂完名乎璽書及之矣抑非榮乎非夀何謂於是以<lb/>
公凡所受制書及凡所贈公言萃為編曰完名榮夀之<lb/>
編君子覽之曰編有六懿四韙是成何謂六懿政信徳<lb/>
<pb n="KR4e0150_WYG_052-10a"/>
貞天利人同君禮臣忠政信則孚徳貞則久天利則夀<lb/>
同善則賛君禮則榮臣忠則完名之所生必斯六者故<lb/>
曰成韙李子曰完者㕘諸敗者也名者驗乎害者也榮<lb/>
者彰乎厄者也夀者徴乎獨者也是故君子之敗也非<lb/>
恬之也敗而人完之也道直而位黜者也害也非忺之<lb/>
也害而人名之也讒行而身斥者也厄也非求之也厄<lb/>
而人榮之也前黜之後陟之前斥之後直之者也獨也<lb/>
非幸之也均夀不夭也人完之天久之名之厚之榮之<lb/>
<pb n="KR4e0150_WYG_052-10b"/>
枯之也何也徳貞則政孚政孚則人賛人賛則天利夫<lb/>
然後名夀獲而寵錫緜矣斯韙之義也今夫玊無不知<lb/>
其貴也然有擊而碎之者玊何罪也五穀無不知其美<lb/>
也然有揠而槁之者五穀何罪也騏驥無不知其良也<lb/>
然鹽車困矣騏驥何罪也何也以在人也乃人不知其<lb/>
在人也於是懼敗以求完位完而名輕矣又於是違道<lb/>
以干名名偽而厄及之矣又於是趨利以避厄厄去而<lb/>
榮遺矣又於是巧冒以要榮榮獲而衆棄之矣又於是<lb/>
<pb n="KR4e0150_WYG_052-11a"/>
委曲以來賛賛行而天殃之矣所謂非其身必其子孫<lb/>
者也即有非殃也變也非天之定也斯不知違者之弊<lb/>
也於乎聞韓公者亦足以亷矣立矣或問韓公之徳之<lb/>
政李子曰善而不之見謂之心盲嘉而不之聞謂之心<lb/>
聾見之而不審聞之而不悟謂之心惑欲知韓公者觀<lb/>
斯編也可矣<lb/>
　　　何公四圗詩序<hi>并詩</hi>
何公曰予為職方也使秦隴焉於是有出使圗於河南<lb/>
<pb n="KR4e0150_WYG_052-11b"/>
㕘政焉有旬宣圖太僕卿焉有考牧圖今都御史廵撫<lb/>
雲南焉有出鎭圖李子曰予觀何公四圖而區域情理<lb/>
之槩昭矣詩曰膂力方剛經營四方川嶽盤鬰河海爰<lb/>
㑹江湖之巨滇蜀之嶮嵬目匯心發之以才是故事優<lb/>
政敷蕃物阜財和氓綏夷邇悦遐來故旗牙輿馬鼓笳<lb/>
鞣矛之擁衞圖之不謂之侈餞紳祖綬雲滃霧潗摛馨<lb/>
布英驪駒是賡玉振金戞絲鳴竹咽圖之不謂之靡藻<lb/>
峻繪深千隍百城林谷蔽虧徑路廻縈星軺霜幰出有<lb/>
<pb n="KR4e0150_WYG_052-12a"/>
䘏入有問圗之不謂之矜何也繪者象乎形者也詠者<lb/>
踊乎情者也庸者章乎功者也實者流乎聲者也政者<lb/>
實也庸者秩也故其圗尚象取諸易典叙則之書祖餞<lb/>
體乎禮吟歌效諸詩褒譽法諸頌協音比乎樂稱詩諭<lb/>
志則春秋之例囘路相贈則孔門之義於乎四圗韙哉<lb/>
邃矣<lb/>
環環大抵職方是司省疆植民匪爾疇咨闗<graphic n="KR1854" url="https://raw.githubusercontent.com/kanripo/KR-Gaiji/master/images/KR1854.png" mimeType="image/png"/>逐轓<lb/>
隴氛曵旗援還聚米虞笏畫之堂堂邊畧西土用資<lb/>
<pb n="KR4e0150_WYG_052-12b"/>
　　　　右出使圗詩<lb/>
湯湯河洛襟滎帶嵩隰淤原沙易霾恒風振槁布潤<lb/>
汝勤汝公厥榖離離黍苗芃芃有棠是紹簡在帝衷<lb/>
　　　　右旬宣圗詩<lb/>
駉牡魯吟騋牝衛歌思既無邪心乎豈它物以人茁<lb/>
召祥者和攻駒載殷錦雲駊駊牧人乃夢維魚罔頗<lb/>
　　　　右考牧圗詩<lb/>
秦收黔中漢通西南百蠻編户華夷是叅我公莅<lb/>
<pb n="KR4e0150_WYG_052-13a"/>
之王化愈覃獻琛錫貝馹寡停驂翡翠象齒猫睛金蠺<lb/>
　　　　右出鎮圖詩<lb/>
　　　萍㑹圖序<lb/>
萍㑹圖圖王官十有五人紀善一教授十二典膳二十<lb/>
五人者所謂東西南北之人也生不同同王官官不同<lb/>
同地也於是十五人者約曰始吾儕生東西南北也固<lb/>
不謂同王官即知有王官知同地乎夫勢無常形止無<lb/>
定踪吾儕知自是不復散而東西南北乎夫萍之未水<lb/>
<pb n="KR4e0150_WYG_052-13b"/>
也知水乎水知萍乎及飄風過焉縈花絮於漣漪之曲<lb/>
於是萍者布清而根深泛精以化神綽約娉婷嬉波上<lb/>
下始與水一矣故有寤寐其求而終身無邂逅之遇而<lb/>
傾葢於塗路者非素相聞也斯所謂偶然之合也夫合<lb/>
未有不散者故君子同也必聚而酒食相樂於是乎有<lb/>
㑹㑹者所以繫情防散者也有類乎萍故稱萍㑹焉散<lb/>
而思必及其貎又子孫所世講焉世講必曰吾祖吾父<lb/>
昔與某同王官同地葢同㑹云於是㑹不可不圖圖者<lb/>
<pb n="KR4e0150_WYG_052-14a"/>
所以示永而存義之道也李子先人亦嘗為王官兹地<lb/>
覽其圖而歎曰嘉哉㑹也然亦時使之焉夫叔世寡安<lb/>
枕危邦鮮甘食設境内有緑林銅馬之警國無河間東<lb/>
平之譽輔之以端而拒之不信導之以良而專恣者自<lb/>
遂也諸君方背刺以憂責荷擔以謀遷非穆生逃則張<lb/>
衡去即有繫情防散示永存義之心弗暇為心矣而奚<lb/>
㑹之有圖故曰寧淵無焦鱗時使之耳此之謂也<lb/>
　　　代同榜序齒録序<lb/>
<pb n="KR4e0150_WYG_052-14b"/>
嘉靖五年秋八月河南郷試成業以其名并文録之獻<lb/>
矣于是榜中士谷宇齡等乃相謀為私録而齒序焉註<lb/>
其字年籍經并榜之名第題曰同榜序齒録乃于是請<lb/>
之監察陳公觀焉陳公曰嗟諸生公録之矣汝復私録<lb/>
之乎宇齡等乃再拜而言曰夫私者有必不能無者也<lb/>
以其類私而實公也是以君子安焉葢天下有必義焉<lb/>
亦有必情焉義者公之天下者也如孔子正名是也情<lb/>
者出于不可必無者雖私猶公也如周公之於伯禽之<lb/>
<pb n="KR4e0150_WYG_052-15a"/>
疾是也夫鄉黨莫如齒今一旦得意于鄉而直以文之<lb/>
高下名之又恬然而安之愚懼人之挾賢也夫人之倫<lb/>
五序居其一故長幼者必不能無者也今一旦以名之<lb/>
高下而安之昔也兄之今也弟之昔也後之今也先之<lb/>
以是而行于鄉愚懼人之無長也故榜之名公也天下<lb/>
之義也齒之序私也人之必情也似私而實公者也陳<lb/>
公曰嗟諸生韙哉可與仕矣夫國家之取士文也而用<lb/>
之則行也名也而責之則實也誠使挾賢以驕之鄉則<lb/>
<pb n="KR4e0150_WYG_052-15b"/>
其居官必矜已而凌儕又使挾長以先人則有官必自<lb/>
高而忿争是故先王之制禮也鄉黨必齒以教譲也長<lb/>
幼必倫以敦遜也遜譲立而實必循實循則行成行成<lb/>
則名茂名茂則同榜有光嗟諸生可與仕矣是年冬十<lb/>
二月某濫以左史至河南之藩幸謁陳公又幸見兹録<lb/>
已又獲聞公與諸生問答之言乃竊嘆曰嗟事有小而<lb/>
闗之大者以其本正也有近而通之逺者以其始愼也<lb/>
故正莫先於禮譲愼莫大於厚倫諸生發軔者也而不<lb/>
<pb n="KR4e0150_WYG_052-16a"/>
文驕也不名之競而于序焉齒焉圗之他日階品功業<lb/>
尚可量哉夫監察公因其請而遂成之不獲本始乎詩<lb/>
曰淑人君子正是國人陳公有焉又曰敬愼威儀維民<lb/>
之則諸士子之謂也<lb/>
　<lb/>
　<lb/>
　<lb/>
　<lb/>
<pb n="KR4e0150_WYG_052-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　空同集巻五十二<lb/>
</p>
<p>
</p>
  </div>
</body>
</text>
</TEI>
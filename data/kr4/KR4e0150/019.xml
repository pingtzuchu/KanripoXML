<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻十九</head>
    <p>
<pb n="KR4e0150_WYG_019-1a"/>
欽定四庫全書<lb/>
　空同集巻十九　　　　　明　李夢陽　撰<lb/>
　　七言古<lb/>
　　　桂巖行<lb/>
白龍不識漁溪惡化為魚服遭人縛黃髮先生困泥阻<lb/>
白馬小兒氣揮霍道傍朽木藏蛟龍霹靂猶聞夜火紅<lb/>
寄謝少年諸數公貧賤豈必皆愚䝉桂巖紫芝春盡發<lb/>
騎驢且覓商山翁<lb/>
<pb n="KR4e0150_WYG_019-1b"/>
　　　崖松行<lb/>
峭石嵸巃木相樛孤松拄日崖光幽朔風北來霜雪暗<lb/>
山深草黃途路修此時亭亭見松意排空柯榦流雲氣<lb/>
大厦傾時梁棟急君看此物終難棄<lb/>
　　　丹穴行悼丘隱君<lb/>
　　丘名琥號松山夷門隱人也<lb/>
北風颯颯吹丹穴幽篁梧樹寒蕭屑孤鳯威垂眼流血<lb/>
蘭陽丘公昨謝世使我杯乾已數月出門騎馬向誰適<lb/>
<pb n="KR4e0150_WYG_019-2a"/>
世事悠悠忍能說薄俗蹌趨始為敬老夫平生性懶拙<lb/>
後生譏訕轉多口白璧青蠅從㸃缺宋門汪隆頗好事<lb/>
見我握手肝肺熱近亦客死臨清州北望傷心路途絶<lb/>
可憐親友日零㪚老成耆舊灰燼滅不爭汝曹灰燼滅<lb/>
又値天寒地欲裂<lb/>
　　　苦寒行<lb/>
前日雪落傷麥根北風刮地天色昏沙飛石走㧞大樹<lb/>
雪積林坳出無路城中死者不知數我歸三年河不凍<lb/>
<pb n="KR4e0150_WYG_019-2b"/>
今年氷堅車可渡觸面憭慄厚地裂四顧乾坤莽明滅<lb/>
尺薪粒米貴如玉君不見日晩空牆貧士哭<lb/>
　　　夜行歌<lb/>
月輪未安光已皎我行夜出夷梁道力疲足酸堤上坐<lb/>
黃狐怒立啼向我宋家宫殿盡瓦礫陂湖燒鹽㷔婀娜<lb/>
忽憶東京全盛時月行對此誰能那<lb/>
　　　古白楊行<lb/>
百泉東岸三古楊下枝掃拂書院墻上枝瑟瑟干穹蒼<lb/>
<pb n="KR4e0150_WYG_019-3a"/>
空山野隂雷雨黒柯榦冥冥動山壁剪伐難為棟梁用<lb/>
盤踞翻逃斧斤厄但見白日悲風發寧知六月撑霜雪<lb/>
煙色慘愴精靈聚孤根倔强源泉裂憶昨訪古憩其下<lb/>
居人不敢留車馬落籜尚禁牛羊食汙穢頗遭縣官打<lb/>
丞相古柏霹靂碎將軍大樹空蕭灑岡頭石路莎草長<lb/>
孫邵李許同一堂春風漂泊予到此不見古人惟古楊<lb/>
古楊蕭蕭暮流急波翻浪倒蛟龍泣衛女幽憂拾錦花<lb/>
逋臣寂寞愁難立君不見太行羊膓莫比數上有毒蛇<lb/>
<pb n="KR4e0150_WYG_019-3b"/>
下猛虎樵斤獵火不虛日桂柏椅桐氣悽苦嗚呼楊兮<lb/>
楊兮爾何盤根據兹土<lb/>
　　　泉上雜歌<lb/>
游子樂游復長歎臨深坐歌白石爛石泉漠漠常東流<lb/>
我今胡為坐泉頭渚花冥冥野隂薄谿日杲杲蒼雲愁<lb/>
君不見古來爭戰地山寒雪暮風颼颼<lb/>
　　　其二<lb/>
美人被服貂䄡䄖春日遊行春水曲緑蘿無煙山雲暝<lb/>
<pb n="KR4e0150_WYG_019-4a"/>
扣石長歌歎幽獨撥剌紅鱗錦湍游我欲釣之且復休<lb/>
金盤玉箸在何許為爾臨淵淚如雨<lb/>
　　　自從行<lb/>
自從天傾西北頭天下之水皆東流若言世事無顛倒<lb/>
竊鈎者誅竊國侯君不見奸雄惡少椎肥牛董生著書<lb/>
翻見収鴻鵠不如黃雀啅撼樹往往遭蚍蜉我今何言<lb/>
君且休<lb/>
　　　大梁城西門行<lb/>
<pb n="KR4e0150_WYG_019-4b"/>
水門堤口雙柏樹種之何年不記數風飡雨蝕生氣微<lb/>
枝葉半凋委官路烏鴉螻蟻復啄食我行見之淚如注<lb/>
古來根本忌先撥嗚呼柰此棟梁具及今可為當語誰<lb/>
半夜呑聲向北去<lb/>
　　　羇旅翁行<lb/>
自焚闕里手植檜天下斯文忽墜地錦衣使者日旁午<lb/>
青衿胄子時流涕霾風翩翩起白旐五月黃塵暗天際<lb/>
君不見河上羇旅翁時乖此老遭拘紲<lb/>
<pb n="KR4e0150_WYG_019-5a"/>
　　　寳刀篇<lb/>
我有吳王雙寳刀龍鱗雪花爛照地奉君清宴可君意<lb/>
佩之十年不曽離黃金鞶帶白玉鈎出入魍魎魑魅愁<lb/>
功高見疑反遭怒此物抛擲今兩秋丈夫生世轗軻亦<lb/>
如此終日戚戚何為爾<lb/>
　　　秋夜歎<lb/>
君不見梁上蝠飛走掠蠅䖝蠅䖝四㪚不受掠而我胡<lb/>
在縲絏中豈卽運命委霜雪要知腐草生華風沉吟徹<lb/>
<pb n="KR4e0150_WYG_019-5b"/>
夜不能寐此時天風雨將至但聞䖝聲啾啾復唧唧鴻<lb/>
鴈嗷嗷忘南北<lb/>
　　　其二<lb/>
臭䖝多足蚊有翅當我眠時忽而至憤悶披衣坐歎息<lb/>
竟夜搔爬無氣力寒霖蕭蕭響荆棘君不見吹燈無煙<lb/>
四壁暗野狐跳梁鬼啾唧<lb/>
　　　思歸引<lb/>
疾風吹寒破南極凍雨濈濈山樹黑天昏歲暮百憂併<lb/>
<pb n="KR4e0150_WYG_019-6a"/>
中夜悲歌淚沾臆起視衆星白爛爛我今胡為在長安<lb/>
思歸路阻多苦寒嗷嗷何處失羣鴈翅濕高飛嗟汝難<lb/>
　　　歸來行<lb/>
天下儒冠豈盡誤迂謬棄捐仍道路九月江山涷煙霧<lb/>
百年裘馬衝霜露窮達自知休怨天歸來且種東陵田<lb/>
齒過四九已不小釣魚獵兎亦得飽<lb/>
　　　𢎞治甲子届我初度追念徃事死生骨肉愴然<lb/>
　　　　動懷擬杜七歌用抒憤抱云耳<lb/>
<pb n="KR4e0150_WYG_019-6b"/>
吁嗟我生三十三我今十年父不見濁涇日寒闗塞黑<lb/>
杳杳松楸隔秦甸梁王賔客昔全盛我父優游誰不羡<lb/>
當時携我登朱門舞嬙歌媵爭看面二十年前一囘首<lb/>
徃事凋零淚如霰嗚呼一歌兮歌一發北風為我號冬<lb/>
月<lb/>
　　　其二<lb/>
母之生我日初赫缺突無煙榻無席是時家難金鐡鳴<lb/>
倉皇抱予走且匿艾當灼臍無處乞隣里相弔失顔色<lb/>
<pb n="KR4e0150_WYG_019-7a"/>
男兒有親生不封萬鍾於我乎何益高天蒼蒼白日凍<lb/>
今辰何辰夕何夕嗚呼二歌兮歌思長吾親儼在孤兒<lb/>
傍<lb/>
　　　其三<lb/>
有弟有弟青雲姿以兄為友兼為師十五徧探古人籍<lb/>
十九不作今人詩從兄翺翔潞河側寧料為殤返鄉域<lb/>
孤墳寂寞崔橋西𣺌𣺌遊魂泣寒食嗚呼三歌兮歌轉<lb/>
烈汝雖抱女祀終絶<lb/>
<pb n="KR4e0150_WYG_019-7b"/>
　　　其四<lb/>
有姊有姊天一方風篷揺轉思故鄉歲收秫秉不盈百<lb/>
男號女啼常在旁黃鳥飛來啄屋角碩䑕唧唧宵近牀<lb/>
洪河鬭蛟波浪怒我欲濟之難為梁嗚呼四歌兮歌四<lb/>
闋我本與爾同肉血<lb/>
　　　其五<lb/>
古城十家九家空有姊有姊城之中峭壑直下五千尺<lb/>
雞鳴汲回山日紅犁鋤縱徤把豈得病姑垂白雙耳聾<lb/>
<pb n="KR4e0150_WYG_019-8a"/>
小孤癡蠢大孤惰霜閨夜夜悲廻風嗚呼五歌兮歌五<lb/>
轉寒崕吹律何時變<lb/>
　　　其六<lb/>
氷河蜿蜒雪為岸忽得鯉魚長尺半剖之中有元方書<lb/>
許我是月來相看臘寒歲窮多烈風日暮高樓眼空斷<lb/>
梁都北來道如砥熟馬輶輪為誰絆嗚呼六歌兮歌未<lb/>
極原鴒為我無顔色<lb/>
　　　其七<lb/>
<pb n="KR4e0150_WYG_019-8b"/>
丈夫生不得志居人下低頭靦面何為者薄禄不救諸<lb/>
親饑壯志羞稱萬間厦東華軟塵十丈紅入擁簿書出<lb/>
鞍馬王門好竽不好瑟何如歸樵孟諸野嗚呼七歌兮<lb/>
歌思停極目南山空翠屏<lb/>
　　　解俘行<lb/>
都昌縣南乾沙上射鴈者誰三五羣氊帽紅裘黃戰裙<lb/>
云是解俘官達軍沙下北風吹艦旗邊軍歡喜家軍悲<lb/>
朝廷日夜望俘至雪凍俘船猶住兹縣官逃走驛官啼<lb/>
<pb n="KR4e0150_WYG_019-9a"/>
要錢勒酒仍要鷄姚源遺孽尚反覆爾曹不得誇遼西<lb/>
　　　飛蟻歎<lb/>
　　李子官江西時覩事感心作飛蟻嘆曁西來行也<lb/>
今朝天光鳥鳴喚草萋栁長江渙渙怪爾飛蟻何爛熳<lb/>
填門撲牕坐我案夜來不虞風驟至屋瓦吹飛船打岸<lb/>
孤城晦冥霏霏雨前呌鴰鶬後鵝鶴共言此祟飛蟻為<lb/>
我欲擊之還復歎明明上天非無宰蟻也𤨏細何須算<lb/>
災祥感召固其理先時茍僃終無患君不聞漢家滿堂<lb/>
<pb n="KR4e0150_WYG_019-9b"/>
客不貴徙薪貴焦爛<lb/>
　　　西來行<lb/>
冬廿六日十二月西來泛湖雨明滅雨寒著樹盡成雪<lb/>
天波<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>霮路幽絶鴰鶬禿鶖立如人銜魚避船偷眼嗔<lb/>
天開獵夫會尋汝乘時早可收其身<lb/>
　　　土兵行<lb/>
豫章城樓飢啄烏黃狐跳踉追赤狐北風北來江怒湧<lb/>
土兵攫人人呌呼城外之民徙城内塵埃不見章江途<lb/>
<pb n="KR4e0150_WYG_019-10a"/>
花裙蠻奴逐婦女白奪釵鐶換酒沽父老向前語蠻奴<lb/>
慎勿橫行王法誅華林姚源諸賊徒金帛子女山不如<lb/>
汝能破之惟汝欲犒賞有酒牛羊猪大者陞官佩綬趨<lb/>
蠻奴怒言萬里入爾都爾生我生屠我屠勁弓毒矢莫<lb/>
敢何意氣似欲無彭湖彭湖翩翩飄白旟輕舸蔽水陸<lb/>
走車黃雲捲地春草死烈火誰分瓦與珠寒崕日月豈<lb/>
盡照大邦鬼魅難久居天下有道四夷守此輩可使亦<lb/>
可虞何况土官妻妾俱美酒大肉吹笙竽<lb/>
<pb n="KR4e0150_WYG_019-10b"/>
　　　癸酉生日<lb/>
廬山臘日地凍裂白猿鹿麂啼深雪卧病松林北岸湖<lb/>
黃蒿古阪行人絶已今行年四十二我辰安在百憂結<lb/>
小孫呼爺戲牀側縱惱忍能卽嗔説<lb/>
　　　豆莝行<lb/>
昨當大風吹雪過湖船無數氷打破氷驤<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>峞山嶽立<lb/>
行人駭觀淚交墮景泰年間一丈雪父老見之無此禍<lb/>
鄱陽十日路斷截廬山百姓啼寒餓旌竿凍折鼙鼓啞<lb/>
<pb n="KR4e0150_WYG_019-11a"/>
浙軍楚軍䄂手坐將軍部兵蔽江下飛報沿江催豆莝<lb/>
邑官號呼手足皴馬騾雞犬遺眠卧前時邊達三千軍<lb/>
五箇病熱死兩箇彎弓值凍不敢發昔何猛毅今何懦<lb/>
李郭鄴城圍不下裴度淮西手可唾從來强弱不限域<lb/>
任人豈論小與大當衢寡婦携兒哭秋禾枯槁春難播<lb/>
縱徤徴科何自出大兒牽繵陸挽䭾<lb/>
　　　餘干行<lb/>
荒濵鶻立夕啼鶘春行縁岸竹木枯黃蒿破屋走白狐<lb/>
<pb n="KR4e0150_WYG_019-11b"/>
東至信州西鄱湖男兒輸粟婦刈芻問誰為此軍前須<lb/>
去年氷雪十丈餘凋瘁至今猶未蘇姚源帶甲巳數萬<lb/>
巖淤莫展金僕姑近聞殺官兵復北道路諠傳真有無<lb/>
安能飛刀取賊顱貂裘白馬還京都<lb/>
　　　义魚行<lb/>
漢江七月黃水漲男婦义魚立江上岸斜波𦂳喣泡轉<lb/>
千人目側精相向巧者十义五义中血飛銀尺翻金浪<lb/>
鯿魚中义獨更穏頓之泥沙半倔强我舟其時行遘此<lb/>
<pb n="KR4e0150_WYG_019-12a"/>
仰視皇天色惆悵深山藥苗孰流汝一毒江河萬形䘮<lb/>
鰷鯋糜爛不直錢小𤨏暴棄同蚶蟓走鯢吞泓若山滚<lb/>
蹴踏猶能開浩蕩渡子徒誇好身手如飛快漿誰曾傍<lb/>
夜風大聲吼盤渦地拆澒洞豗黿鼉如甕之蛟手可得<lb/>
蛇龍豈復安巢窩消息定理魚奈何<lb/>
　　　襄陽歌<lb/>
烈風夜行峴山道天隂城空鬼鳴嘯蒹葭委折波濤白<lb/>
通濟橋頭老鶬呌人言黃昏虎摶牛牛虎兩傷歸各憂<lb/>
<pb n="KR4e0150_WYG_019-12b"/>
萬事豈爾能前謀不如置之寛且休君不見百足之䖝<lb/>
光如虹雷火燒死枯樹中<lb/>
　　　其二<lb/>
峴石巉㠁孤根深下盤厚土雲氣隂中有千萬竅突如<lb/>
風來遇之如笙琴昨當醉狂推撼此天地忽然為之動<lb/>
山鳴鬼哭百獸吟我時便欲驅使六丁移之去家遥屋<lb/>
卑無頓處於乎一石且無頓處徘徊歸來日沉樹<lb/>
　　　其三<lb/>
<pb n="KR4e0150_WYG_019-13a"/>
襄陽山勢何所似東如翥鳯西虎蹲墓堆纍纍不空地<lb/>
於中豈少英雄魂大堤先前花艶時朱樓細栁黃金羈<lb/>
但看舊園歌舞處掘發金釵知是誰君今有酒不飲恨<lb/>
不駟馬軒車馳縱及金張許史將焉為身後埋沒蒿草<lb/>
疇見知<lb/>
　　　其四<lb/>
昨來三日雨不住逢人面色如地皮老龍之堤豈易打<lb/>
襄陽難是養魚池南倒江勢雖洶湧我堤如山撼不動<lb/>
<pb n="KR4e0150_WYG_019-13b"/>
但慮禍患起細微丁寧疆吏防螻孔我聞斯地連年乖<lb/>
雨暘二麥乾死秋禾傷衆心詾詾久未定小兒何得跳<lb/>
商羊天公好生民壽康<lb/>
　　　苦雨篇<lb/>
波濤日䧟蛙鳴起梁園一夜滿城水屋廬半塌塌人死<lb/>
可憐哭聲水聲裏憶昨出飲黃昏歸零濛已灑力尚微<lb/>
豈知中宵鬼神怒雷翻電滚雨如注我時怵惕不得眠<lb/>
牕燈撲殺無計燃洶湧一任霹靂走恍惚若有蛟龍纒<lb/>
<pb n="KR4e0150_WYG_019-14a"/>
地軸震仄久益急披衣起坐坐復立雞鳴氣勢幸稍緩<lb/>
積漸天明日光入琴沾書濕開我堂二儀高下雲低昻<lb/>
黃鸝晒翅燕語梁前何恐懼今何康萬事夷險誰豫量<lb/>
及時弗樂頭顱蒼<lb/>
　　　苦雨後篇<lb/>
小兒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>啞始學語育之後屋逢今雨包裹移置夜我旁<lb/>
兒驚屢呌安之乳霆雷虩虩屋瓦震疾電繞床亂走䑕<lb/>
大兒明農隔城住即有緩急誰視汝旦日報至心則降<lb/>
<pb n="KR4e0150_WYG_019-14b"/>
雨未傷人傷稷黍前時三月㸃雨無大兒憂色禾半枯<lb/>
日日望雨雨反荼盪然畎畆為江湖天晴微風波水動<lb/>
溝渠四注長河湧明晦反覆何代無囑兒更僃宜秋種<lb/>
　　　久雨東黃子<lb/>
微晴見月月仰瓦城中水淹雨猶下郊園浹旬不一出<lb/>
不畏衝泥畏沒馬苔蘚自上匡氏壁蓬蒿日深仲蔚舎<lb/>
人言甲子船入市幸君豫問能舟者<hi>初雨夏甲子也</hi>
　　　種竹<lb/>
<pb n="KR4e0150_WYG_019-15a"/>
自從有竹水爛死使我竟日顔不歡頃來移置復傍此<lb/>
遽覺六月回秋寒龍姿鳯苞生不易可憐蕪沒今人棄<lb/>
窈窕郊園草樹中何人道有凌雲器<lb/>
　　　放蛇引<lb/>
花蛇錯落五色備毁垣掘出蛇驚悸昻頭宛頸若有訴<lb/>
盤旋督捩如奔避深山大澤豈無窟荒郊短草真何意<lb/>
豺虎公然白晝行花蛇何得更縱横秪知毒口能戕物<lb/>
未解皇天實好生洪流自古容微細吾叱園丁縱蛇逝<lb/>
<pb n="KR4e0150_WYG_019-15b"/>
風驅雷霆急雨過彩虹倒掛青天霽<lb/>
　　　歲暮四篇<lb/>
天霜草枯風波濤愚心恐懼賢心勞羣聚飢獸野鳴號<lb/>
高飛路逆鴻嗷嗷有狐河梁閒且得氷行綏綏奈爾曹<lb/>
　　　其二<lb/>
百騎橫矛血提刀我軍菜色馬蝟毛誰謂河廣不容舠<lb/>
北旗獵獵風黃蒿可憐十羊抗一虎塵沙暗河暮淮浦<lb/>
　　　其三<lb/>
<pb n="KR4e0150_WYG_019-16a"/>
長風烈烈吹山寒有松瑟瑟山之端鋪蕤布䕃芘小草<lb/>
霜勢雪力莫可干臯蘭畹蕙日摧隕美而不遇良可嘆<lb/>
　　　其四<lb/>
枯蓬飛沙原野昏律窮物慘生意存向夕氣嚴扃我門<lb/>
霜白月凍啼夜鵾圍爐煨芋啖濁酒有話細與妻兒論<lb/>
　　　徒渉嘆<lb/>
兩山欲交水斷破洪川無梁日漸墮徒渉紛紛江復深<lb/>
鼉喧龍鬭真愁心無言旣濟平安子得路回看轉不禁<lb/>
<pb n="KR4e0150_WYG_019-16b"/>
君不見㟁風翻翻巻瓠葉皇天倘賜築巖楫<lb/>
　　　松泉子歌<lb/>
顛崕<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>岒撑一松鐡榦屈曲如老龍精靈歲久發光彩<lb/>
寒蕤古翠芙蓉峰石泉清冷日漱洗汨滵瑟䬃松風裏<lb/>
山人何年住其側手斸伏苓煑泉水近來蕭灑落風塵<lb/>
賣藥救世能通神我勸山人且勿歸金鎞玉七行陽春<lb/>
　　　飛星篇<lb/>
十月廿七昬尚坐一星出垣如斗大碎光萬㸃長燭天<lb/>
<pb n="KR4e0150_WYG_019-17a"/>
軒牖盡明向西墮俗子䝉頭不讀書魯人鐘鼓拜爰居<lb/>
天道悠悠誰復知世間魚目為明珠<lb/>
　　　吟思翁<lb/>
吟思翁翁我思蒼松碧梧世希有海月紅雲如見之孤<lb/>
鶴引唳志在萬里呑舟之魚豈遊涔水嗟嗟噫嘻我思<lb/>
者翁翁思者何停雲日暮滄溟波<lb/>
　　　鈐山堂歌<lb/>
先生昔隨𤣥豹住丹壑冥濛日烟霧先生今與赤龍飛<lb/>
<pb n="KR4e0150_WYG_019-17b"/>
南望碧山空翠微茅堂蒼蒼雲氣入囊琴鎻户隂隂濕<lb/>
沚蘭沙温春鳥暮庭松月清夜鶴立君不見山下石峞<lb/>
<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>千尺磯經年不釣苔成衣玉璜羊裘各有分可問王<lb/>
孫歸不歸<lb/>
　<lb/>
　<lb/>
　<lb/>
　空同集巻十九<lb/>
</p>
<p>
</p>
  </div>
</body>
</text>
</TEI>
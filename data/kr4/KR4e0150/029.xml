<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻二十九</head>
    <p>
<pb n="KR4e0150_WYG_029-1a"/>
欽定四庫全書<lb/>
　空同集巻二十九　　　　明　李夢陽　撰<lb/>
　　七言律<lb/>
　　　赴郊觀宿<lb/>
城邊水色淨春茅苑外鶯啼拂露梢萬户煙花臨複道<lb/>
九天宫殿鎻南郊霓旌夜發清溪繞彩仗晨飛碧樹交<lb/>
身到鈞天渾不解坐聞仙樂下雲旓<lb/>
　　　曉詣西壇候駕<lb/>
<pb n="KR4e0150_WYG_029-1b"/>
萬宇沉沉曉漏催九關魚鑰遲明開闐闐鼓角空中起<lb/>
片片罏煙霧裏來氣結龍文隨御幄風傳虎旅發仙臺<lb/>
叨從百辟觀周典不向秋風數漢才<lb/>
　　　西壇候駕即事<lb/>
太嵗宫高接禁牆先農大纛兩相望隂隂背日朱旗閃<lb/>
黯黯參天翠柏長别殿罏煙清幄次虛壇草色淨琴張<lb/>
祠官指㸃躬耕地田畯行瞻衮鉞光<lb/>
　　　扈從耕藉<lb/>
<pb n="KR4e0150_WYG_029-2a"/>
天行近野團龍蓋萬姓環門識衮袍竟畝難寛卿相力<lb/>
藉耕無乃聖躬勞侵壇碧草茸茸起去殿紅雲冉冉高<lb/>
已忝賜筵思報述即陳潘賦愧詞曹<lb/>
　　　桂殿<lb/>
桂殿芝房曙色通垂垂苑柳緑煙中桑乾斜映千門月<lb/>
碣石長吹萬里風已有金吾嚴御陌遥傳玉輅下齋宫<lb/>
侍臣鵠立松隂裏時倚紅雲望碧空<lb/>
　　　謁陵<lb/>
<pb n="KR4e0150_WYG_029-2b"/>
本朝陵墓傍居庸聞説先皇駐六龍一自玉輿囘朔漠<lb/>
遂令金殿鎻秋峯明禋衮職雖多預備物祠官豈盡供<lb/>
報祀獨知今上切毎於霜露見愁容<lb/>
　　　秋懷<lb/>
龍池放舶他年事坐對南山憶徃時紫閣峯如欺太白<lb/>
昆吾山自繞皇陂雙洲菡萏秋堪落亂水蒹葭晩更悲<lb/>
谷口子真今得否攀雲騎馬任吾之<lb/>
　　　其二<lb/>
<pb n="KR4e0150_WYG_029-3a"/>
慶陽亦是先王地城對東山不窋墳白豹寨頭惟皎月<lb/>
野狐川北盡黄雲天清障塞收禾黍日落谿山散馬羣<lb/>
囘首可憐鼙鼓急幾時重起郭將軍<lb/>
　　　其三<lb/>
宣宗玉殿空山裏野寺霜黄鎻碧梧不見虎賁移大内<lb/>
尚聞龍舸戲西湖芙蓉斷絶秋江冷環珮淒涼夜月孤<lb/>
辛苦調羹三相國十年垂拱一愁無<lb/>
　　　其四<lb/>
<pb n="KR4e0150_WYG_029-3b"/>
苑西遼后洗粧樓檻外芳湖靜不流亂世君臣那在眼<lb/>
異時松柏自深愁雕闌玉柱留天女錦石秋花隠御舟<lb/>
萬古中華還此地我皇親為掃神州<lb/>
　　　其五<lb/>
單于本意慕華風將校和戎反劇戎遂使至尊臨便殿<lb/>
坐憂兵甲不還宫調和幸頼惟三老閱實今看有數公<lb/>
聞道健兒今戰死暮雲羌笛滿雲中<lb/>
　　　其六<lb/>
<pb n="KR4e0150_WYG_029-4a"/>
大同宣府羽書同莫道居庸設險功安得昔時白馬將<lb/>
横行早破黑山戎書生誤國空談裏禄食驚心旅病中<lb/>
女直外連憂不細急將兵馬備遼東<lb/>
　　　其七<lb/>
曽為轉餉趨榆塞尚憶悲秋淚滿衣沙白凍霜月皎皎<lb/>
孤城哀笛鴈飛飛運籌前後無功伐推轂分明有是非<lb/>
西國壯丁輸輓盡近邊烟火至今稀<lb/>
　　　其八<lb/>
<pb n="KR4e0150_WYG_029-4b"/>
崑崙北極轉天河獨馬年時向此過渥洼西望迷龍種<lb/>
突厥南侵牧槖駝黄花古驛風沙起白雪隂山金鼓多<lb/>
况是固原新戰鬬居人指㸃説干戈<lb/>
　　　雪後朝天宫<lb/>
馬上城中見雪山白雲蒼霧滿燕關蓬萊咫尺無人到<lb/>
松柏黄昏有鶴還當日翠華游物外百年金殿鎻人間<lb/>
浮塵擾擾江湖逺悵望巖棲不可攀<lb/>
　　　新秋見月<lb/>
<pb n="KR4e0150_WYG_029-5a"/>
憶在黄河草堂靜坐臨秋月孤娟娟水門蕭條向蘆葦<lb/>
石瀬逶迤囘舸船頻干禄食去多阻逺望江湖情可憐<lb/>
傳語魚龍莫浪喜抱珠今夜且須眠<lb/>
　　　春晴憶湖上<lb/>
湖上晴煙積雪春柳條湖水接芳新林鶯恰恰稀逢侣<lb/>
岸日暉暉低向人汀芷渚蘭暄自碧浴鳧飛鷺晩相親<lb/>
弄移白日思漁舸嘯倚青雲愧此身<lb/>
　　　晩晴郊望<lb/>
<pb n="KR4e0150_WYG_029-5b"/>
早時鳴雨晩細㣲忽有返照來荆扉山禽水禽交止語<lb/>
桃花梨花相逐飛村村柳條弱欲斷家家麥苗青不稀<lb/>
睡起登樓時極目出雲歸岫願何違<lb/>
　　　郊行<lb/>
二月梁園獨未歸岸花汀柳各依依且將弱縷牽行騎<lb/>
莫厭繁香㸃客衣蝶暖風暄從自得鳥黄沙白為誰飛<lb/>
平生漫有憐芳興未老能令萬事稀<lb/>
　　　河發登望<lb/>
<pb n="KR4e0150_WYG_029-6a"/>
七月七日河水發康王城邊秋可憐買魚沽酒此村口<lb/>
打鼔鳴鑼何處船白晝蛟龍時一鬬中流日月晩雙懸<lb/>
紛紛估客休囘首漁子清歌㑹渺然<lb/>
　　　時景<lb/>
梁苑桃花寒復開塞門霜雪鴈飛廻天涯涕淚秋偏墮<lb/>
嵗暮隂陽老更催無病過年遊五嶽不眠終夜望三台<lb/>
歸鴻漸木終非地濁浪滔天首重囘<lb/>
　　　見雲雷垂垂不雨悵然有作<lb/>
<pb n="KR4e0150_WYG_029-6b"/>
大梁城東雲出雷捩風拖雨故徘徊黄鸝坐樹深無語<lb/>
紫燕銜泥阻未廻即恐孝娥為旱塜不聞神女傍陽臺<lb/>
火雲西日垂垂暮屋隙愁看返照來<lb/>
　　　聞傍郡雷雨<lb/>
尉氏陳留雷雨深大梁猶繫望霓心當堦螻蟻亦愁思<lb/>
對面斑鳩空好音河朔樓臺安避暑塞垣金鼓助沾襟<lb/>
江蘺憔悴黄塵滿寂寞魚龍何處吟<lb/>
　　　盜賊<lb/>
<pb n="KR4e0150_WYG_029-7a"/>
敇書新調蜀襄兵漢北關南冦未輕密邇千斤竹查嶺<lb/>
不聞滿四石頭城秦州即易通王貢棧道終難拔漢旌<lb/>
安得較如曹相國務農休甲賀昇平<hi>竹查山劉千斤叛地也滿四成化間</hi>
<hi>叛賊</hi>
　　　喜雨命酌<lb/>
毒熱兀兀滯梁城不眠聽雨到天明沙田易涸應全賴<lb/>
稂莠雖鋤却更生年稔不須防盜賊家貧兼得免經營<lb/>
紛披檻竹迎余笑遮莫尊醪起自傾<lb/>
<pb n="KR4e0150_WYG_029-7b"/>
　　　晩晴歩園<lb/>
覽霽羣芳媚小園歩林斜日淨幽軒歸雲過雨時間濕<lb/>
並葉牽風對直翻幸有桑麻供暮景苦聞豺虎徧中原<lb/>
天開霞石熒熒晩瓦雀林鴉各自喧<lb/>
　　　正德辛未四月十七日簡書始至於時久旱甘<lb/>
　　　　澍隨獲漫爾寫興<lb/>
苦蒸卓午汗交頤昏暝雨飛如颺絲舟楫自兹杳將去<lb/>
波濤滿意復何疑璽書况屬臨門日江漢須看放舸時<lb/>
<pb n="KR4e0150_WYG_029-8a"/>
肯信吾遊兼吏隠五峯彭蠡是襟期<lb/>
　　　旅泊雨夕聞鴈<lb/>
季秋鄱岸隂隂雨殘葦折荷翻白濤此夜孤舟聞鴈語<lb/>
隔雲何處認風毛隨陽定慣湖波險避弋真驚塞角高<lb/>
南去北來同一旅世情人事莫蕭騷<lb/>
　　　日照<lb/>
日照江烟翠欲重夢廻沙觀始鳴鐘浪於洪郡思洪子<lb/>
豈合松門有赤松萬事寸心徒計較兩間衰鬢且從容<lb/>
<pb n="KR4e0150_WYG_029-8b"/>
靜來陡覺忘言好把酒看花意毎濃<hi>洪都以洪厓名松門山在新建縣</hi>
　　　杪夏急雨江州<lb/>
急雨吞江倒石根吐雲匡岳近城門驚雷不下雙蛟鬬<lb/>
孤電能開九疊昏白晝黄濤翻庾閣蒼崖翠木溜陶村<lb/>
乘時詫有扶揺力六月東南見化鯤<lb/>
　　　繁臺春集<lb/>
小徑縁臺春自花重堤飛閣盡雲沙能將白髪隨流輩<lb/>
奈有清壺遣嵗華斷塔草垣増閴寂古城芳岸趂欹斜<lb/>
<pb n="KR4e0150_WYG_029-9a"/>
忽驚旅鴈思南北海色邊愁入暮笳<lb/>
　　　僦居避隘般移之日雨乎適至厥時久燥<lb/>
土市子東曹門西衡門之下聊栖栖古堂疎豁還高榻<lb/>
故國行藏有杖藜已多佳樹琴書静復值炎天雷雨低<lb/>
幡幡麥秀真堪喜阮籍窮途未足啼<lb/>
　　　出郊<lb/>
簡懶經秋此出郊野煙霜日静衡茅林桃葉盡青猶實<lb/>
陂麥苗齊緑自苞堤曲獵狐穿雪窟塔巔彈鸛落風巢<lb/>
<pb n="KR4e0150_WYG_029-9b"/>
隨心樂事非難取舉眼平生覺易抛<lb/>
　　　探春<lb/>
老去探春毎怕遲酒朋棋伴日相追無心柳絮當人起<lb/>
有意桃花背馬隨臺榭草蒿離亂後徃來絃管古今悲<lb/>
幽崖尚慮殘梅在玉笛丁寧莫放吹<lb/>
　　　野園<lb/>
春來無雨風常顛野園諸花更可憐輕車快馬此何日<lb/>
弄蘂攀條看逺天撲酒遊絲低細細近人閒蝶過娟娟<lb/>
<pb n="KR4e0150_WYG_029-10a"/>
真知白日繩堪繫莫使孤城入暮煙<lb/>
　　　冬歸繁臺别業漫興<lb/>
莾壙孤城此卜居宋臺梁苑獨行予虚名馬愧千金後<lb/>
白首螢憐萬巻餘踏麥遽堪寒葉翠看梅無那臘花舒<lb/>
相逢莫漫嗔吾放野醉郊吟盡可書<lb/>
　　　雪日繁臺院閣酒集<lb/>
臘朝筵向雪邊開倚閣風從萬里廻枯樹故當看處濕<lb/>
飛花偏墮掌中杯山河文物他年賦今古衣冠異地材<lb/>
<pb n="KR4e0150_WYG_029-10b"/>
舉目蕭蕭改天色玉梯扶醉更登臺<lb/>
　　　雪後上方寺集<lb/>
雪罷園林出碧梧上方樓殿静虚無日臨曠地冰先落<lb/>
雲破中天塔自孤爛熳此堂人醉散一雙何處鶴來呼<lb/>
邀留更待松門月今夜同君坐玉壺<lb/>
　　　嵗暮五首<lb/>
萬木蕭蕭俱嵗暮疎梅脩竹可憐風三河晴雪飛鴻裏<lb/>
四海孤城返照中白首園林惟閴寂紫塵車馬自開通<lb/>
<pb n="KR4e0150_WYG_029-11a"/>
誰堪物序驚前事况復馮高數廢宫<lb/>
　　　其二<lb/>
臨除絃管益紛紛考鼓撞鐘處處聞蜀錦越羅連夜製<lb/>
綵蛾花勝逼年分流傳自是豪華地悵望能堪日暮雲<lb/>
澤草芊芊已新色鴈南猶起北風羣<lb/>
　　　其三<lb/>
堂北融泥雲氣生堂南枯樹兩禽鳴冰霜眼過風須轉<lb/>
嵗月心懸老自驚辭臘酒憐比舍餽迎春花欲上階明<lb/>
<pb n="KR4e0150_WYG_029-11b"/>
壯圖囘首今遲暮㸃檢塵埃笑拂纓<lb/>
　　　其四<lb/>
歎徃嗟來秖自癡未衰那即鬢如絲同朝鵷鷺雲霄隔<lb/>
故國松楸道路疑園草喚愁偏勃勃檻梅偷臘故垂垂<lb/>
端居寂寞無雙蔕强食栖遲有一枝<lb/>
　　　其五<lb/>
嵗當癸酉廬山曲冬盡扁舟記獨棲湖海合冰龍晝立<lb/>
谿林壓雪虎時啼隂陽晴晦雙過鳥南北行藏一杖藜<lb/>
<pb n="KR4e0150_WYG_029-12a"/>
今日中原對河嶽暮雲囘首楚江西<lb/>
　　　春暮丁丑年作<lb/>
嵗嵗花時出醉歸傷心今日復芳菲善開朱杏非雙蔕<lb/>
懶囀黄鸝只自飛海内詩朋官罷減城中酒伴病來稀<lb/>
庭枝爛熳催春暮日午風香獨倚扉<lb/>
　　　夜風堂前冬青架仆折其二榦曉雪驟至<lb/>
冬青手植年真久冷日寒姿頗映堂追悔木闌晴未補<lb/>
忍教風榦夜俱傷亂階朱實離離静仆雪青條蒨蒨長<lb/>
<pb n="KR4e0150_WYG_029-12b"/>
翹首高雲憶松柏後凋溪壑轉蒼蒼<lb/>
　　　戊寅早春上方寺<lb/>
地闊城空春自幽青松黑塔雲常浮入門鈴磬忽一發<lb/>
暇日臺池聊共遊連錢沓來誰氏騎白玉競浴何年鷗<lb/>
醉筆要知吾漫興明朝休用碧紗留<lb/>
　　　無題戲效李義山體<lb/>
曽倚清酣奏綵毫象牀冰簟玉樓高徐娘老去風情在<lb/>
班女愁來賦興豪秦柳日斜傷渭曲楚蘭春暮怨湘皋<lb/>
<pb n="KR4e0150_WYG_029-13a"/>
仙根寂寞崑崙逺浪説人間有碧桃<lb/>
　　　蒔植甫畢風雪遽至漫爾有作<lb/>
草樹新培置藥闌醉吟閒凭足心寛豈虞晨雪娟娟布<lb/>
無那春枝颭颭寒猶有一花當坐媚幸留雙柏與人看<lb/>
日晴紅緑應全勝為勸先生且放餐<lb/>
　　　為園<lb/>
平生走馬呼鷹地白首為園學種𤓰碧草故邀安石屐<lb/>
青天常滿邵雍車圍闌換土心真苦繞菊依松徑不斜<lb/>
<pb n="KR4e0150_WYG_029-13b"/>
昨遇日晴閒自歩别蹊桃李又風花<lb/>
　　　晩秋明逺樓宴集<lb/>
斜日層城合暮煙新晴高閣敞秋筵衣冠四海追遊地<lb/>
霜露中原感慨年去鳥來鴻凭檻外飛雲落木把杯前<lb/>
囘身忽在星辰上醉眼真疑到九天<lb/>
　　　新年作次喻監察韻<lb/>
新年雨雪亦太恁十日中無一日晴豈應雷電除夜作<lb/>
復爾天鼓東南鳴諸軍幸擣蓮池穴大將宜堅細柳營<lb/>
<pb n="KR4e0150_WYG_029-14a"/>
幾欲臨風撫長劒白頭還自笑書生<lb/>
　　　甲申元日試筆柬友<lb/>
人生五十驚衰醜五十從今又數三老慢更何防市虎<lb/>
少狂曽亦濫朝驂鵷鸞舊侣俱鳴珮鹿豕深山自結庵<lb/>
短髪不須憂重白吾居元傍百花潭<hi>百一作菊</hi>
　　　九日詣東莊遇水則舟之同黄李二生<lb/>
出門萬木吟風葉挈友重陽上野舟數月雨隂今白日<lb/>
一身天地此清秋逐時莊菊花初放應節村杯酒暫酬<lb/>
<pb n="KR4e0150_WYG_029-14b"/>
晩暮更催雙棹返汴州誰信有滄洲<lb/>
　　　正月大雨雪遣懷<lb/>
梁園春初雲不開雪花壓城滚滚來似有驅龍朝玉闕<lb/>
豈無騎鶴下瑶臺光牽五嶽黄煙動勢擁三河白浪廻<lb/>
欲向瓊樓問寒暖袁安今已卧蒿萊<lb/>
　　　陶君誇其分司桃花獨樹余徃觀之賦此<lb/>
老懶今來特為花花竒親見主人誇入門風片時時墜<lb/>
近酒春枝故故斜湖海一尊憐舊侣乾坤雙鬢愧年華<lb/>
<pb n="KR4e0150_WYG_029-15a"/>
明朝許赴柴門約共醉東園萬樹霞<lb/>
　　　和君席上海棠賞之二首<lb/>
老興看花不厭頻折紅攀緑總怡神孤枝解動雙樽影<lb/>
數朶能囘四座春誰遣物華成嵗色自多人世有閒身<lb/>
年來斷酒因脾濕為爾還應暫入脣<lb/>
　　　其二<lb/>
缾中海棠亦太劇細小翠擁臙脂深穠姿故薰欲醉眼<lb/>
芳信暗傳嘗苦心偶逢一枝已自惜若臨全樹更須吟<lb/>
<pb n="KR4e0150_WYG_029-15b"/>
花時不道天無意一日常横半日隂<lb/>
　　　莊上看花歸見庭中海棠落英與客同賦<lb/>
三日野花風打稀朝遊酒伴暮醒歸臨門夭桃不汝惜<lb/>
當院海棠胡自飛已憐錦繡半鋪地更訝芳香時㸃衣<lb/>
便應與君酌明月醉眼天地生光輝<lb/>
　　　春日過黄公新堂<lb/>
黄家新堂逼春起紫燕尋巢時自來久隂煙雲眼底豁<lb/>
乍晴河嶽窓中開物情野色且幽寂日光人意能徘徊<lb/>
<pb n="KR4e0150_WYG_029-16a"/>
持杯布席就芳草醉深同卧林邊苔<lb/>
　　　夏日<lb/>
稍喜夏來天日晴遽看諸物盡生成纍纍杏實攅高蟻<lb/>
赤赤榴花坐小鶯晝夜寒暄猶混雜乾坤清濁固分明<lb/>
留賔酒茗吾能供春笋滿林今更生<lb/>
　　　陶公過曹濮分司見叢菊蔓草中移之自隨有<lb/>
　　　　詩傷之豈以為家物耶余覽而和之<lb/>
野舘寒芳抱自知好吟公子發秋悲春風世路元桃李<lb/>
<pb n="KR4e0150_WYG_029-16b"/>
霜露鄉關有鬢絲三嗅草萊行復立數株車馬載還隨<lb/>
東籬可謂君家物竹帛勲名晩節垂<lb/>
　　　正月四日始出赴黄子之宴南隣何儀賔以美<lb/>
　　　　醪助杯即席口占<lb/>
杜門常日追游少新嵗初筵獨詣君幸有隣家能過酒<lb/>
况多賔客善論文樓臺霽日斜含雪竹樹和煙暮閣雲<lb/>
入夜不歸雙燭秉近尊猶喜落梅芬<lb/>
　　　陶王二君來賞牡丹<lb/>
<pb n="KR4e0150_WYG_029-17a"/>
同城何苦不同歡况復春風到牡丹香滿正宜㩦酒問<lb/>
色深翻奈近燈看綵雲黄霧晴長擁澹月㣲霜夜故寒<lb/>
任使羣芳妒傾國古今須讓百花冠<lb/>
　　　冬日學司偶見庭菊<lb/>
凍雨晴霜爾自開偶逢私恨過秋來違時只為含中色<lb/>
入藥終須顯上才已許數花巻袖采能分一本向籬栽<lb/>
冬廵若憶重看約莫使文軺觸雪廻<lb/>
　　　晩秋東莊宴集<lb/>
<pb n="KR4e0150_WYG_029-17b"/>
郊園秋晩只風林冠蓋羣遊是盍簮楓葉近尊朝映日<lb/>
菊叢淹坐暮横隂煙霞故引旌旗色鳥雀應疑簫笛吟<lb/>
月底金鞍散歸馬野雲囘首少㣲深<lb/>
　　　二月望留雲閣雨集<lb/>
今年花朝花爛開春風細雨臨高臺繞闌紅濕舞英重<lb/>
隔窓黄閃流鶯廻連日霡霂地已足薄暮風雲天更來<lb/>
眼看萬物歘生色爾我胡惜黄金杯<lb/>
　　　海棠爛然要諸君子賞之分韻得壺字二首<lb/>
<pb n="KR4e0150_WYG_029-18a"/>
繞樹廵簷興恨孤縟紅繁緑似渠無童知小徑晨先掃<lb/>
客有高軒夜特呼已拚落英欺舞袖更堪歌鳥勸提壺<lb/>
幸能老去花常健遮莫尊前醉共扶<lb/>
　　　其二<lb/>
春深花樹爛糢糊花下朋遊酒一壺帽側故搴輕朶挿<lb/>
席安仍取積英鋪日烘擾擾蜂能趂煙動關關鳥更呼<lb/>
客散獨燒高燭照老來真自笑狂夫<lb/>
　　　雨中海棠<lb/>
<pb n="KR4e0150_WYG_029-18b"/>
憐花常欲報花安醉眼㝠㝠雨自看朶朶胭脂深更濕<lb/>
杯杯竹葉滿須乾等閒細片休輕落率爾春風且恁寒<lb/>
朝為行雲暮仍雨淩波獨立汝應難<lb/>
　　　艮嶽篇<lb/>
宋家行殿此山頭千載來人水一丘到眼黄蒿元玉砌<lb/>
傷心錦纜有漁舟金繒社稷和戎日花石君臣棄國秋<lb/>
漫倚南雲望南土古今龍戰是中州<lb/>
　空同集巻二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻三十三</head>
    <p>
<pb n="KR4e0150_WYG_033-1a"/>
欽定四庫全書<lb/>
　空同集巻三十三　　　　明　李夢陽　撰<lb/>
　　七言律<lb/>
　　　潼關<lb/>
咸東天險設重關閃日旌旗虎豹閒隘地黄河吞渭水<lb/>
炎天白雪壓秦山舊京想像千官入餘恨逡廵六國還<lb/>
滿眼非無棄繻者寄言軍吏莫嗔顔<lb/>
　　　題雲臺觀<lb/>
<pb n="KR4e0150_WYG_033-1b"/>
雲臺觀枕玉泉湄翠削三峯對不移窓裏山光時隱見<lb/>
晩來雲氣壁淋漓醮辰絳節朝羣帝天路金童引鳯螭<lb/>
頭白掃門憐弟子斸松石礙白苓滋<lb/>
　　　榆林城<lb/>
旌干嫋嫋動城隅十萬連營秖為胡不見坐銷青海箭<lb/>
盡言能挽繡蝥弧白金獸錦非難錫鐵券貂璫莫浪圖<lb/>
昨夜照天傳砲火過河新駐五單于<lb/>
　　　出塞<lb/>
<pb n="KR4e0150_WYG_033-2a"/>
黄河白草莾蕭蕭青海銀州殺氣遥關塞豈無秦日月<lb/>
將軍獨數漢嫖姚徃來飲馬時尋窟弓箭行人日在腰<lb/>
晨發靈州更西望賀蘭千嶂果雲霄<lb/>
　　　武昌<lb/>
武昌城北大江流沱水夾城鸚鵡洲楚蜀帆檣風欲趂<lb/>
蛟龍濤浪暮堪愁青煙自沒漢陽郭新月故懸黄鶴樓<lb/>
無限徃來傷赤壁三分輕重本荆州<lb/>
　　　江行<lb/>
<pb n="KR4e0150_WYG_033-2b"/>
江行日日隨風雨日日迎風帆不懸頗怪蛟龍懽出沒<lb/>
更兼鷗鷺劇連翩窓開淅淅琴書濕㟁轉㝠㝠竹纜牽<lb/>
廻合萬山心目破撇漩誰忍向湖煙<lb/>
　　　泛湖<lb/>
匡廬彭蠡曲相連伐鼓蠻歌趂進船屏見雲横石壁淨<lb/>
鏡開日破浪花圓漁樵山澤堪時給盜賊干戈枉自纒<lb/>
遣帥已添新節制指揮行見掃風煙<lb/>
　　　南溪秋泛三首<lb/>
<pb n="KR4e0150_WYG_033-3a"/>
聞説南溪徑尺魚漁人何事網常虚魚行碧葦深先見<lb/>
網入寒潭迥不舒東舍刈禾揺夕浦西隣決水溜秋渠<lb/>
平生肉食憂空切此日臨淵意有餘<lb/>
　　　其二<lb/>
乍見鸕鷀立釣磯還驚翡翠掠波飛汀葭晩宿濛濛霧<lb/>
野竹晴含宛宛暉謝傅未忘舟楫興楚臣空戀芰荷衣<lb/>
蒼茫水落雲泥静悵望林翁却自歸<lb/>
　　　其三<lb/>
<pb n="KR4e0150_WYG_033-3b"/>
却向林亭觀水磑暫移沙舸躡雲堆奔湍迅轂元相激<lb/>
石竇桐標故不摧旋影動揺波底日斷聲吹轉地中雷<lb/>
何人解識機心事後世徒矜造化才<lb/>
　　　遊西山歸呈熊御史卓<lb/>
高閣開襟生逺興西山當眼更分明酒邊花樹三春暗<lb/>
湖上風林盡日清憶昨並穿巖洞入只今疑繞薜蘿行<lb/>
浮生擾擾非吾意去鳥悠悠空世情<lb/>
　　　出輝縣城望石門山其上有仙潭玉鯉<lb/>
<pb n="KR4e0150_WYG_033-4a"/>
明星欲落開縣城千峯萬峯初雪晴源泉亂石涓涓溢<lb/>
削壁孤雲裊裊生估客深穿猛虎窟樵夫習傍翠巖行<lb/>
仙門屹立三潭水玉鯉空懸一線情<lb/>
　　　盤山道中作<lb/>
磵道晴雲雪草春石門丹壁鬬嶙峋聞雷不羨蛟龍起<lb/>
避地翻將虎豹隣少室山人虚索價壺關三老實藏珍<lb/>
煙花白日經行處鴻鴈㝠㝠歎此身<lb/>
　　　遊上方寺晩登鐘樓<lb/>
<pb n="KR4e0150_WYG_033-4b"/>
東北叢林冠此都地分清寂聚僧徒青天寳塔還今古<lb/>
赤日珠光乍有無草徑鷺乾時獨立松林鶴並晩相呼<lb/>
登樓更見河流急歎世因悲馬負圖<lb/>
　　　王孟寺北望<hi>在郾城縣南</hi>
暑路塵沙淹客心晩原臺榭慰登臨西山日抱重簷落<lb/>
汝水雲移畫棟隂盜賊兩河猶轉戰朝廷萬載莫輕侵<lb/>
懷芹欲獻江湖逺北望徒傷北極深<lb/>
　　　賢隱寺<hi>在信陽州</hi>
<pb n="KR4e0150_WYG_033-5a"/>
谷寺鳴鐘午未深躭幽特與伴相尋行穿樹杪樓臺見<lb/>
坐傍山腰紫翠沉獨響澗泉傳石竇並飛梁燕入松隂<lb/>
徘徊自笑三江客佇望誰知萬里心<lb/>
　　　開先寺<lb/>
讀書臺倚鶴鳴峯廻合千山翠萬重白晝懸泉喧霹靂<lb/>
清秋雙劒削芙蓉撑持古寺還雲閣寂寞前朝自暮鐘<lb/>
瑶草石壇應不死興來真欲跨飛龍<lb/>
　　　瀑壑晩坐<lb/>
<pb n="KR4e0150_WYG_033-5b"/>
醉踏匡山晩未遲翠巖丹壑凜秋姿峰高瀑布天齊落<lb/>
峽靜星河夜倒垂逺害欲尋麋鹿伴暫羈終與世人辭<lb/>
摩崕徧剔蒼苔讀獨坐雲松有所思<lb/>
　　　五面石<hi>貴溪</hi>
東華山北五面石削成五面何嶙峋崩崖䑕餐何代雪<lb/>
隂洞苔滋千古春映日閃閃上雲氣歩天渺渺昇仙真<lb/>
草衣木食亦吾志放浪胡為羈此身<lb/>
　　　東華山贈友<lb/>
<pb n="KR4e0150_WYG_033-6a"/>
午時叱馭踰重險薄暮捫蘿到絶巔四海風煙落日外<lb/>
萬山閩越酒杯前劇傷嶺谷旌旗滿暗憶家園道路偏<lb/>
自古有人同戮力吾曹須擬太平年<lb/>
　　　龜峯寺<lb/>
弋陽縣南山下寺三十二峯羅列竒最愛紫煙生石鼎<lb/>
絶憐青嶂削靈芝峭崕哀壑還人世古徃今來自鬢絲<lb/>
已遣野塲維玉騎合留崕月照金巵<hi>石鼎靈芝並峯名</hi>
　　　别龜峯<lb/>
<pb n="KR4e0150_WYG_033-6b"/>
江上龜峯天下稀挈朋貪賞夜忘歸冠裳他日思丹壑<lb/>
車馬平明發翠㣲歸路竹蘿偏拂幰出山雲氣故隨衣<lb/>
杳然一笑憐踪跡自不投簮願孰違<lb/>
　　　鉛山石井<lb/>
吁嗟此巖太竒古雲牙石乳相拄撑碧泉中洞晝亦黯<lb/>
青草倒垂冬尚生即令入海信誰遏秖怪出山常底清<lb/>
摵促桑柘㑹欲落猗此可濯慙我纓<lb/>
　　　鉛山陸趨宿南巖寺<lb/>
<pb n="KR4e0150_WYG_033-7a"/>
北風越南山木稀關西宦子常念歸逺烟漠漠谷日暝<lb/>
前路廻廻冬燒㣲村舂水旋疾徐應灘鴈夜驚高下飛<lb/>
鐘鳴騎合巖寺近松火竹深開石扉<lb/>
　　　自新喻馬赴新淦方等寺晩飯<lb/>
趨塗暝雨已忽霽入寺晩飯鳥將栖仲夏稻苗特裊裊<lb/>
黄昏松桂何凄凄流年逺村換物色曠野青天悲鼓鼙<lb/>
峩峩百丈屹在眼䇿馬欲攀交虎蹄<hi>百丈山有范椁山房</hi>
　　　快閣登眺<lb/>
<pb n="KR4e0150_WYG_033-7b"/>
江上㝠㝠風浪生閣中清眺㑹儒英野舟冒險只自渡<lb/>
汀鳥避人時一鳴四海登臨吾白髪萬山廻合此孤城<lb/>
劇談轉切憂時念日暮浮雲况北征<lb/>
　　　麻姑山<lb/>
冒險探深雲霧收麻姑山水冠南州潭深自激風雷黒<lb/>
谷迥誰群鹿豕游仙女石壇殘欲沒魯公碑版斷仍留<lb/>
可憐踪跡俱塵土兩瀑雲霄萬古流<lb/>
　　　題𤣥壇觀<lb/>
<pb n="KR4e0150_WYG_033-8a"/>
江行晝静便清暑水口山竒鎻吉安豈為天生饒怪石<lb/>
遂令人擬築𤣥壇潭渦地轉常年黑樓閣崖懸五月寒<lb/>
風牖把杯聊暫倚海蒸雲起故須看<lb/>
　　　將至安仁<lb/>
安仁古岸义河濵細栁濃煙密弄春花發北山翻盜賊<lb/>
眼昏南國且風塵盤渦浴鷺縁誰喜下瀬雙帆他自親<lb/>
破浪㑹看風萬里采薇應許畢閒身<lb/>
　　　看廬嶽<lb/>
<pb n="KR4e0150_WYG_033-8b"/>
春時看嶽落星洲夏來看嶽復江州獨行稔負煙霞伴<lb/>
久住非貪麋鹿遊石室丹書吾異世錦屏雙劒晩遮樓<lb/>
登尋擬縱涼天目一葉飄飄江漢流<hi>錦屏雙劒並峯名</hi>
　　　楚望望襄中形勢<lb/>
楚望峯頭望楚雲遥憐紫盖紫陽君廬荒不斷盤龍氣<lb/>
碑滅猶存墮淚文地轉江淮浮逺戍木同巴峽塹雄軍<lb/>
里名冠盖非吾事願訪鹿門麋鹿群<lb/>
　　　繁臺雨望和田生<lb/>
<pb n="KR4e0150_WYG_033-9a"/>
感事逢時恨不稀水城寒食半花飛青郊白馬朝誰並<lb/>
細雨輕帆晩自歸何計上賔留鳯馭<hi>是時有孝貞太皇太后䘮</hi>無書<lb/>
北狩挽龍旂<hi>是時帝在宣府</hi>層臺獨上休翹首牢落江州易濕<lb/>
衣<lb/>
　　　大梁城東南角樓<lb/>
城樓占角分孤峻野色生煙合杳㝠華夏亦為元社稷<lb/>
古丘曽是宋朝廷直看紫極雲霾壯背觸黄河風浪腥<lb/>
日暮馮軒益愁思夷門今有少㣲星<lb/>
<pb n="KR4e0150_WYG_033-9b"/>
　　　晩過禹廟<lb/>
暮行群過禹王宫瑟䬃松林静入風歩競石梯秋獨徤<lb/>
眼收沙海月還空聲名北上青驄客潦倒中原白髪翁<lb/>
杯酒重傷分手地古今踪跡本飛鴻<lb/>
　　　題黄公東莊草堂<lb/>
草色通門柳覆牆繞堂新雨足時芳晴郊客過沾猶濕<lb/>
春晝人閒覺更長拚引滿杯聽鳥哢願留餘醖待花香<lb/>
休誇水際兼山際且醉松傍與竹傍<lb/>
<pb n="KR4e0150_WYG_033-10a"/>
　　　少林寺<lb/>
林深谷暝客子入鐘鳴葉落秋山空煙雲細裊石澗底<lb/>
巒岫亂積松窓中唐碑漢碣蘚字剥虎啼猿嘯蘿燈紅<lb/>
獨坐悠悠息塵想少室影下月出東<lb/>
　　　望少林次韻<lb/>
三十六峯雲氣通何峯寺西何者東林巖霜横逺亦静<lb/>
煙嵐日破重還空千山盡歴暮轉碧一樹不落秋能紅<lb/>
漸聞鐘聲出杳靄得路誰憐馬僕功<lb/>
<pb n="KR4e0150_WYG_033-10b"/>
　　　宿少林次韻<lb/>
萬山㣲暝一鐘鳴古寺深秋倦客情僧本折蘆翻面壁<lb/>
人非騎鶴故吹笙寒催亂木風交響白動虚巖月自生<lb/>
慚愧勞勞不成寐丁丁卧聽早樵聲<lb/>
　　　暑日過雪臺子園莊<lb/>
蟬聲樹色村村似一坐君亭日毎斜静裏柴門惟燕雀<lb/>
老來尊酒是桑麻年豐隣里家家麥時至園林處處花<lb/>
苦熱只今憂赤土幾時龍起沛天涯<lb/>
<pb n="KR4e0150_WYG_033-11a"/>
　　　城東陂秋泛<lb/>
返照孤城落木中畫船秋水坐來空影涵樓閣人齊過<lb/>
香引蒹葭路轉通雲氣襲樽温復冷笛聲將柂北還東<lb/>
不須預問天邊月波上餘霞閃閃紅<lb/>
　　　立夏後晴遊我莊<lb/>
郊出不知昨夜雨日高煙翠濕空林楊花欲盡村村雪<lb/>
梅子先傳樹樹金笑向市城開俗眼喜從園野見吾心<lb/>
繞亭奚啻千竿竹夏日黄鸝更好音<lb/>
<pb n="KR4e0150_WYG_033-11b"/>
　　　徐將軍園亭<lb/>
將軍别墅今停馬五月塘池蓮半紅舉眼江山惟赤日<lb/>
快人樓閣自涼風穿林竹翠沾衣滿布席葵香撲酒空<lb/>
平世主人虚抱武醉來誇挽六鈞弓<lb/>
　　　清明下糧㕔題杏花<lb/>
清明著處花爭發一樹庭前爾獨遲不為炎天能結實<lb/>
豈應官署許生枝桃蹊李徑雖多寵撲酒飛簾自一時<lb/>
已辦青錢貪酩酊合教紅蕾赴深期<lb/>
<pb n="KR4e0150_WYG_033-12a"/>
　　　柑至<lb/>
丹橘黄柑世所珍年年隨貢走風塵内庭賜出人人羨<lb/>
近市收來顆顆匀翻訝久藏香不逸迥疑初摘蔕猶新<lb/>
金盤玉箸真誰事寂寞文園自病身<lb/>
　　　菊<lb/>
世上虚名白髪悲霜前幽壑迥春姿閒廵獨對真憐汝<lb/>
醉折寒花欲贈誰官舍野堂渾一色冷風淒露漫相欺<lb/>
高年漸覺馨香逺萬里徒傷酒一巵<lb/>
<pb n="KR4e0150_WYG_033-12b"/>
　　　牡丹盛開羣友來看<lb/>
吾家何處牡丹園楊子岡西古宋原忽有芳菲妍岸閣<lb/>
豈期車馬駐江村憐香實怕青蘿掩在野虚愁蔓草繁<lb/>
碧草春風筵席罷何人道有國花存<lb/>
　　　冬至菊<lb/>
至日貪看九日花弄霜吞雪轉宜誇思將正色留天地<lb/>
肯使隂陽管嵗華寒蔕已包重放蕚暖根應抱更生芽<lb/>
書雲莫誤禎祥奏斗酒東籬自有家<lb/>
<pb n="KR4e0150_WYG_033-13a"/>
　　　王左史宅賞冬菊<lb/>
菊筵元向春前約共憶霜黄薄牡丹冬日此逢香欲暖<lb/>
夜堂偏醉色終寒閒居四海嗟吾賞晩嵗三杯稱爾官<lb/>
疎影獨枝看轉劇好添華燭近高闌<lb/>
　　　乙亥春郊圃牡丹盛開聿余離兹倐爾四載實<lb/>
　　　　兄蒔藝成功約客徃賞屬雨發詠焉<lb/>
牡丹元種無多本别久叢分鬱映杯穠劇秖宜鴒鳥戲<lb/>
品増疑傍棣花開支離野圃羣葩掩杳裊春庭細雨來<lb/>
<pb n="KR4e0150_WYG_033-13b"/>
高㑹主賔忻並健衝泥車馬莫空囘<lb/>
　　　人有送牡丹花至者與客同賦<lb/>
大梁城郭萬人家太半朱門競此花不為國姿寧用折<lb/>
翫傳賔手轉須嗟雙牽戲蝶臨書牖獨惹遊絲擈釣槎<lb/>
我亦有園新植此徃來無倦出城車<lb/>
　　　牡丹賞歸柬邊王二子<lb/>
非因絶代專芳品豈復郊園守後時夜静雨姿應更劇<lb/>
野寒風蘂莫頻吹空齋獨憶香仍滿晴日重尋路不遲<lb/>
<pb n="KR4e0150_WYG_033-14a"/>
肯擬飛觴留健筆願攀驄馬䕶高枝<lb/>
　　　霖淫想郊園牡丹<lb/>
園途雨濘花遥阻倚杖流雲灑北郊縱使彩煙偏國本<lb/>
豈逾清露足春梢巻心暗蘂須時苦緑濕紅沾任俗抛<lb/>
傳道魏緋纍滿眼傍株今可結遊庖<lb/>
　　　郊園餞御史許君屬牡丹盛開<lb/>
曠圃風郊爾獨開國香仙色敢辭猜若先桃李名應減<lb/>
縱隔城池客自來穠壓野欄張燕待餞臨官路挽驄陪<lb/>
<pb n="KR4e0150_WYG_033-14b"/>
萬鬚千蕚非容易忍遣臺霜近酒杯<lb/>
　　　晩移席草堂再贈許君<lb/>
晩坐移花酒並移几鐙窓月轉春姿情真解纜爭侵夜<lb/>
意不憐香豈盡巵洶洶野風諠樹惱㝠㝠波浪去途疑<lb/>
亦知仙種貪行豸醉聽隣雞是别期<lb/>
　　　王左史宅賞牡丹<lb/>
槐庭絃管稱春筵草圃繁華近暮天老為名花扳自放<lb/>
醉逢國色轉須憐娟娟影静金尊裏冉冉香囘玉笛前<lb/>
<pb n="KR4e0150_WYG_033-15a"/>
莫問平章舊時宅沉香亭已入荒煙<lb/>
　　　郊園牡丹復花客徃<lb/>
問主尋芳客故來百花開盡此花開凄凉野徑堪車馬<lb/>
爛熳天香只草萊穿葉自由蜂逐逐坐枝頻起燕廻廻<lb/>
楊花暮合風沙迥繞樹猶傾醉後杯<lb/>
　　　夏日盆荷階葵芬敷率爾成句<lb/>
候及名叢毎自芳物華清暑倍年光出波翠蓋枝枝静<lb/>
入院丹心朶朶香向日豈期囘俗眼折筒聊得洗詩膓<lb/>
<pb n="KR4e0150_WYG_033-15b"/>
不應種近榴花奪繞檻廵池淚數行<lb/>
　　　山行見梅<lb/>
長至山行梅不遲攀條觸雨益垂垂雲暗野橋真獨見<lb/>
嵗寒蜂蝶敢相欺時心已抱調羮實久色難銷傲雪姿<lb/>
愁在不縁鄉國亂白頭心事本同期<lb/>
　　　谷園二月梅集<lb/>
江南梅花苦繁劇江北有梅花不肥春枝已矜雪後媚<lb/>
玉蘂即妨風處稀金尊綺席不時賞快馬輕車堪夜歸<lb/>
<pb n="KR4e0150_WYG_033-16a"/>
遥憶暗香月色動莫令遽掩東園扉<lb/>
　　　梅下限韻作<lb/>
聞説仙芳毎避凡託根長傍竹松巖那期野圃深隨酒<lb/>
可奈風花細擈衫斜日席移春欲透歩叢香起雪猶銜<lb/>
嵗寒朋舊今何處徙倚裁書手自緘<lb/>
　　　賞歸憶谷園梅<lb/>
臨梅真惜先開蘂後蘂吾歸應更繁藉草無愁細細落<lb/>
有蜂只恐垂垂翻折曽爛熳春携袖醉記扶疎月坐園<lb/>
<pb n="KR4e0150_WYG_033-16b"/>
已覺時心向桃李肯縁孤潔重廻軒<lb/>
　　　詠蟬<lb/>
秋來雨多涼氣深寂寞寒蟬愁暮隂幸值開晴方聽汝<lb/>
不縁清切轉關心故逾叢棘沾沾入却傍高槐細細吟<lb/>
曹賦僅能推感激駱詩徒亦擬同音<lb/>
　　　和清明後見燕<lb/>
坐棟穿簾爾亦驚紛紛紅紫徧春城羣衝海霧寒應阻<lb/>
對語堂花暖却明去住溪山他日夢主賔天地世人情<lb/>
<pb n="KR4e0150_WYG_033-17a"/>
即論遲暮心難已切恐差池恨轉生<lb/>
　　　秋日覩白雲生率爾遣興<lb/>
天際遊雲白裊裊渭陽羇客淚縱横摶風弄雨有誰見<lb/>
木落秋高堪自行變幻樓臺翻有態突然龍豹轉須驚<lb/>
老夫趂此欲登望怪爾輕遮翡翠城<lb/>
　　　和李大隔牆見余家海棠次其韻<lb/>
種汝深愁樹不長數年今遽出吾牆臨衢幸不矜全色<lb/>
隔院應難掩暗香敢向紛紛爭俗眼私憐裊裊壓時粧<lb/>
<pb n="KR4e0150_WYG_033-17b"/>
臙脂强半喧蜂少倘過同傾花下觴<lb/>
　　　同雙溪方伯詠石几<lb/>
栗栗天生白石几癯癯日伴白頭翁清尊淹留不斷客<lb/>
灌木隂森常自風看處遽浮金玉色移來深仗鬼神功<lb/>
兹須小物君堪醉取致嵩山萬翠中<lb/>
　　　再賦<lb/>
確然片石我之几置之堂邊樓在東蔥芊海棠上重緑<lb/>
絢爛盆榴旁小紅性含煙霞不減色光敵玉金常吐虹<lb/>
<pb n="KR4e0150_WYG_033-18a"/>
老夫有時醉凭汝扣之高歌天暮風<lb/>
　　　詠陶臺使蘭陽公廨五色葵花<lb/>
炎天小縣葵葵好五色空庭日日香開正得時須讓赤<lb/>
見宜尊禮莫欺黄交枝接葉誰為衆異蘂同心自向陽<lb/>
此物煩君獻天子上林閒地草蒼茫<lb/>
　　　詠缾中柏限韻<lb/>
愛汝側葉寒能青揷之銅缾依石屏晝屯雲氣果不俗<lb/>
夜飛光芒疑有靈森聳似學鸞鳯翼屈曲已具虬龍形<lb/>
<pb n="KR4e0150_WYG_033-18b"/>
更欲移栽萬仞嶺待與松桂淩㝠㝠<lb/>
　　　為崔後渠詠菉竹亭<lb/>
崔家孤亭萬竹裏繞牕栗栗青琅玕結實當春鳯不餒<lb/>
託根有地龍且蟠霜風飄蕭起空谷美人翠袖生暮寒<lb/>
彼淇盈盈一水隔望而不見徒自歎<lb/>
　　　哭王舍人昪<lb/>
金門鐘動㑹千官野老騎驢戴鶡冠走問常州王内舍<lb/>
昨朝客死漢長安悄然門巷賔朋絶迢遰家鄉行路難<lb/>
<pb n="KR4e0150_WYG_033-19a"/>
即使過君終挂劒肯令捫腹竟囘鞍<lb/>
　　　哭亡友范副使淵其族孫進士永鑾寄其絶筆<lb/>
　　　　詩到<lb/>
憶在先朝侍聖顔珮聲齊散紫宸班傷心畫省分官地<lb/>
並馬西湖舊看山絶命秖傳詞爛熳竄身誰述路間關<lb/>
江門墓近湘流咽拱木黄昏鳥雀還<lb/>
　　　有哀<lb/>
漢隂丈人甘灌園海上漁翁非避喧零亂春鷗横夕浦<lb/>
<pb n="KR4e0150_WYG_033-19b"/>
萋迷煙草入秋原秖將華髪悲人世不使黄金怨子孫<lb/>
思向桂山歌偃蹇月明天碧况聞猿<lb/>
　<lb/>
　<lb/>
　<lb/>
　<lb/>
　<lb/>
　空同集巻三十三<lb/>
</p>
<p>
</p>
  </div>
</body>
</text>
</TEI>
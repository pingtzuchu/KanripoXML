<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集卷三十七</head>
    <p>
<pb n="KR4e0150_WYG_037-1a"/>
欽定四庫全書<lb/>
　空同集卷三十七　　　　明　李夢陽　撰<lb/>
　　七言絶句<lb/>
　　　經行塞上二首<lb/>
山作垣籬海作池彎弓百萬羽林兒桑乾化作銀河水<lb/>
北極光芒夜夜垂<lb/>
　　　其二<lb/>
天設居庸百二闗祈年更隔萬重山不知誰放呼延入<lb/>
<pb n="KR4e0150_WYG_037-1b"/>
昨日楊河大戰還<lb/>
　　　歸途覽詠古蹟并追記百泉遊事<lb/>
太行王屋是天關吐出風雲天地間河内休誇盤谷勝<lb/>
共城亦有石門山<lb/>
　　　其二<lb/>
華山中斷濁河開浪打雷門勢莫廻已剷潼關為漢壘<lb/>
更分仙掌作秦臺<lb/>
　　　其三<lb/>
<pb n="KR4e0150_WYG_037-2a"/>
雷首千峰錦削成蛇盤千里翠雲生即從北岳分胡去<lb/>
便壓遼陽跨海行<lb/>
　　　其四<lb/>
西山西望自堪愁耐可源泉向北流不見玉臺歌舞處<lb/>
可憐昔日帝王州<lb/>
　　　其五<lb/>
昔日武王東閲師龍爭虎鬬至今悲漂血化為商地水<lb/>
白雲翻作孟津旗<lb/>
<pb n="KR4e0150_WYG_037-2b"/>
　　　其六<lb/>
淇門不减越江頭衛女寧論越女游濮上春花如錦繡<lb/>
桑中五月採蓮舟<lb/>
　　　其七<lb/>
河濟誰言不共流青春惡浪古懐州蕩摇少室三花樹<lb/>
倒映天壇白石樓<lb/>
　　　其八<lb/>
裊裊丹崖倒碧松懸泉一道挂飛龍閑磨石鏡驚山鳥<lb/>
<pb n="KR4e0150_WYG_037-3a"/>
映出青天對雪峰<lb/>
　　　望上清山<lb/>
赤城龍虎紫雲盤白石樓臺北斗壇聞道仙床啼玉女<lb/>
欲從何處問金丹<lb/>
　　　其二<lb/>
碧山新起赤霞宫玉帶真人曉御風金檢奏囘天一笑<lb/>
九霄來往鶴如虹<lb/>
　　　其三<lb/>
<pb n="KR4e0150_WYG_037-3b"/>
星妃雲君雲霧鬟何事塵遊棲碧山昨夜昇天朝北斗<lb/>
珮環清響落人間<lb/>
　　　望龜峰<lb/>
曾會汪家賢弟兄三年獨見忽心驚順風斜日飛帆度<lb/>
三十六峯無限情<lb/>
　　　杜峯歌<lb/>
杜山曾有鳯來鳴鳯舞山青海月明傳道有人向峰去<lb/>
九天風散玉簫聲<lb/>
<pb n="KR4e0150_WYG_037-4a"/>
　　　舟次石頭口<lb/>
窓開靣面水風㣲五月江空冷照衣此艇果如天上坐<lb/>
茶煙化作綵雲飛<lb/>
　　　登嘯臺<lb/>
陽翟看山二月廻蓬池登嘯九天開晩立長風揺海色<lb/>
東西日月照孤臺<lb/>
　　　其二<lb/>
萬古春城碧草還蒼臺只在白雲間竹林北望風煙動<lb/>
<pb n="KR4e0150_WYG_037-4b"/>
寂寞蘇門更見山<lb/>
　　　其三<lb/>
白日紅雲拂地流醉鄉吾亦歩兵遊登臺左盻黄河轉<lb/>
綠水洪波不盡愁<lb/>
　　　夏日閣宴<lb/>
地曠樓雄夏日宜碧梯芳樹繞花遲清歌不用邀明月<lb/>
一笑山河入酒巵<lb/>
　　　春日丘翁同遊三山之陂返酌天王寺<lb/>
<pb n="KR4e0150_WYG_037-5a"/>
崔嵬艮岳他年笑寂寞三山後代思湖色春光凈滿眼<lb/>
古城風暮幾人悲<lb/>
　　　其二<lb/>
一樹穠花白雪繁紛紛落地竟何言眼底風光不須恨<lb/>
相期且醉給孤園<lb/>
　　　太平寺<lb/>
曾在東林思虎溪太平徒在玉淵西孰能觔力長攀陟<lb/>
石壑長林日易低<lb/>
<pb n="KR4e0150_WYG_037-5b"/>
　　　山閣<lb/>
憑闌橘樹渾鋪地閣背青山前對樓既來誰耐簷泉聒<lb/>
卸却長槽莫放流<lb/>
　　　麻姑泉<lb/>
何泉下山城下流溪上十家九酒樓老夫縱醒欲何往<lb/>
此處名髙十二州<lb/>
　　　靈山<lb/>
實欲看山霧不開幾層仙掌似蓮臺未應華岳君能比<lb/>
<pb n="KR4e0150_WYG_037-6a"/>
可詫予因望國來<lb/>
　　　徐汊即事<lb/>
窑頭江水义江頭捩柁抛綸雨不休瑣屑漫相誇㨗手<lb/>
蛟龍局淺豈渠遊<lb/>
　　　其二<lb/>
桃花潭前雪弄姿楊栁灘頭栁不遲着心蝦蠏章江出<lb/>
章江只解産鸕鷀<lb/>
　　　其三<lb/>
<pb n="KR4e0150_WYG_037-6b"/>
北船阻風晴未放數舸南來却恁飛扶柁長年頻着眼<lb/>
浪翻江义趙家圍<lb/>
　　　其四<lb/>
忽吟水宿淹晨暮七日窑頭行路難拚弄碧波消北雪<lb/>
豈徐蒼鬢且南冠<lb/>
　　　湖行<lb/>
湖雨鷗懽交鷺鷥鳴榔漁子豢鸕鷀逢潭更見孤罾守<lb/>
可道鄱魚無盡時<lb/>
<pb n="KR4e0150_WYG_037-7a"/>
　　　其二<lb/>
白雪今晨亂碧波秃鶖風趕逐天鵝搶㠶額仄誰家舸<lb/>
逆浪爭先爾謂何<lb/>
　　　城南塘汎舟<lb/>
短短桃花亦自春隔墻飛水太驚人㳂洄不怕漁郎入<lb/>
小小溪塘不是津<lb/>
　　　其二<lb/>
野曠風驚强入舟鱗鱗浪蹙轉堪遊持杯只對䨇楊樹<lb/>
<pb n="KR4e0150_WYG_037-7b"/>
怪爾飛花汎汎流<lb/>
　　　春暮過洪園<lb/>
峩冠白首戀金魚甲胄紅顔水竹居墻上乆懸平冦劍<lb/>
牀頭新置種桃書<lb/>
　　　其二<lb/>
出林春笋故當門榆莢楊花亂撲樽客到剪蔬聊作饌<lb/>
近城栽栁自成村<lb/>
　　　景帝陵<lb/>
<pb n="KR4e0150_WYG_037-8a"/>
北極朝廷終不改崩年亦在永安宫雲車一去無消息<lb/>
古木囘巖樓閣風<lb/>
　　　望湖亭<lb/>
與客携壺上翠㣲千家山郭靜朝暉平沙渺渺來人逺<lb/>
黄鳥時兼白鳥飛<lb/>
　　　功德寺<lb/>
憶昔霓旌下南苑江亭晩色凈年芳重門深鎻無人到<lb/>
僧在翠㣲開竹房<lb/>
<pb n="KR4e0150_WYG_037-8b"/>
　　　翠華巖<lb/>
曉行不厭湖上山别有天地非人間安得移家此中老<lb/>
白雲常在水潺潺<lb/>
　　　香山<lb/>
二月已破三月來山下碧桃春自開半醒半醉遊三日<lb/>
並馬今朝未擬囘<lb/>
　　　白紵曲<lb/>
吳中女兒白紵衣薄暮横塘蕩槳歸荷花港裏無人見<lb/>
<pb n="KR4e0150_WYG_037-9a"/>
驚起鸕鷀隊隊飛<lb/>
　　　秋風曲<lb/>
嫋嫋秋風生淥波菱角雞頭滿御河藻間游魚不知數<lb/>
荷上靈龜渾未多<lb/>
　　　端午曲二首<lb/>
殿門朝涼虚縠垂菖蒲艾葉青離離千尺轆轤轉金井<lb/>
氷盤薦黍鴛鴦冷<lb/>
　　　其二<lb/>
<pb n="KR4e0150_WYG_037-9b"/>
綵繩纍纍作端午石青蜥蜴泥金虎老奴催恩拜紈扇<lb/>
香紗籠頭半遮面<lb/>
　　　新立金川書院祠練公父子文碑幸成<lb/>
力修書院縁棲主碑石新成頗慰心薄劣實慚文太減<lb/>
特書應不待如今<lb/>
　　七言排律<lb/>
　　　閏九月繁臺酬寄常鄧州前御史<lb/>
昨屬傳書寛逺憶側聞為郡解憂襟他鄉病起逢秋色<lb/>
<pb n="KR4e0150_WYG_037-10a"/>
故國花香見客心三徑園莊常閴寂百年臺榭獨登臨<lb/>
天晴水散荆襄急雲合山包汝鄧深州縣黄堂非爾軰<lb/>
朝廷驄馬要人欽也知皂葢熊羆軾不换烏臺獬豸簮<lb/>
盡道白公如白玉終然黄霸錫黄金徴卿拜相他年事<lb/>
野老扶犂望傅霖<lb/>
　　　酬何子冬日懐西峰見寄<lb/>
梁城積滯心煩婪遥憶西峰懐漢南絶頂營居只自住<lb/>
縁崕捫葛與誰參北岡雪風虚多阻南澗湍囘今有潭<lb/>
<pb n="KR4e0150_WYG_037-10b"/>
更極扶桑長影接已偏弱水碧波涵猿啼虎嘯雖頗聒<lb/>
窈曲叢篁非可探轉盻紅輪忽西沒勸君福地且投簮<lb/>
　　　道逢羆豹鷹狗進貢十韻<lb/>
赤豹黄羆貢上方虞羅致爾自何鄉㣲軀亦被雕籠縛<lb/>
逺視猶聞寳絡香顯晦山林齊感激喧呼道路有輝光<lb/>
名鷹側目思翻掣細犬搔毛欲奮揚隨侍近收擎鶻校<lb/>
上林新起戲盧坊攫兎定䝉天一笑磔狐應使地難藏<lb/>
貢官馳馬塵埋面驛吏遭箠淚滿眶南海亦曽收翡翠<lb/>
<pb n="KR4e0150_WYG_037-11a"/>
西戎先已効羚羊白狼也産從遐域白雉猶勞獻越裳<lb/>
聖德從來及禽獸欲将恩渥示要荒<lb/>
　　　送胡主事犒廣西軍便道耒陽迎母二十韻<lb/>
七年重泛楚江舲五兩飄颻過洞庭諭蜀長卿元建節<lb/>
平佗陸賈亦談經地從湘口分吳徼邑在衡陽對軫星<lb/>
此去先過杜陵院與誰同上合江亭炎花瘴草供行目<lb/>
猺唱夷歌引客聽鼯䑕晝啼諸峒黑野猩晴語亂峰青<lb/>
蠻荆本自勤周旅南越終當繫漢庭茘浦技窮甘釡盎<lb/>
<pb n="KR4e0150_WYG_037-11b"/>
梧川兵接詫雷霆威餘虎豹藜難采血蹂鯨鯢水尚腥<lb/>
俄喜御書頒内帑極知恩澤到重溟兎臨烏照誰非土<lb/>
隂慘陽舒各有靈巢屋羽毛春拍拍洗天風雨晝㝠㝠<lb/>
花明幕府頻張宴路出磨崖早續銘馬援還朝銷薏苡<lb/>
馮驩傲世倚青萍蒼蒼百粤悲南狩渺渺三湘弔獨醒<lb/>
夢渚鴈囘書不滯武陵雲起思俱停悲傷蕙草追金勒<lb/>
㸃綴桃花惜玉瓶若道朱絃無絶響詎應黄髮有遺刑<lb/>
司徒邦計遥憐汝粉署爐香不可扃綵服便須隨綵鷁<lb/>
<pb n="KR4e0150_WYG_037-12a"/>
白頭同離白蘋汀<lb/>
　　　七夕邊馬二憲使許過繁臺别業不成輒用七<lb/>
　　　　字句述我志懐二十韻<lb/>
懶遊因病困䝉茸不獨炎天萬事慵七夕邀行齊踴躍<lb/>
兩人羈絆阻迎逢大河平地濤長湧喬岳清秋霧不封<lb/>
次第榮途俱獬豸迂疎故國且芙蓉壯夫激烈悲遲暮<lb/>
執友團圞喜去冬乆避鳶肩優諌諍亟推經笥貫中庸<lb/>
繁臺禹廟梁王榭古寺殘碑宋代松吾企杜髙名不及<lb/>
<pb n="KR4e0150_WYG_037-12b"/>
汝追枚馬涕何從虚疑豪俠輕朱亥實被文章誤蔡邕<lb/>
憤起鐡椎心枉費曲終焦尾意還濃不爭期約慚牛女<lb/>
恐使流傳笑駏蛩末俗但知張市虎異時誰切辨衣蜂<lb/>
云吁世路聊三徑敢説天門尚九重寵豈盡軒衛國鶴<lb/>
畫宜偏駭葉公龍莵園卜築隣猿島茅屋昏晨接梵鐘<lb/>
修竹鴈池雖慘慘水花雲葉固溶溶悔将朱紱抛漁艇<lb/>
誓住丹丘學老農為底囘驄孤蟋蟀徒思臨沼共鰅鱅<lb/>
踟蹰莫畏風沙眯弔唁應愁輦路衝許過只須圖酩酊<lb/>
<pb n="KR4e0150_WYG_037-13a"/>
有談母遽及徽宗<lb/>
　　　五日蔡河廢津汎集<lb/>
當年錦纜帝王州此日荒津競渡遊賔客未銷梁苑氣<lb/>
江山聊寫汨羅愁流金赤日偏輸浪似葢輕雲故翼舟<lb/>
漁聽歌鐘沈復躍燕窺舞袖去還留調氷雪藕佳人並<lb/>
斷艾分莆上客酬出溜只疑天上轉泝洄真在鏡中浮<lb/>
隂隂暝色鳧鷖㟁嫋嫋風香杜若洲醉裏驚聞催住槳<lb/>
别船追進夕筵羞<lb/>
<pb n="KR4e0150_WYG_037-13b"/>
　　雜言<lb/>
　　　漫興六首<lb/>
北叟臨門種棘南翁過路鉤衣楚楚纎鱗水躍英英鷙<lb/>
翮雲飛<lb/>
　　　其二<lb/>
鸚鵡窺籠百遍獼猴上樹千廻紫燕銜泥入室黄麋齧<lb/>
草登臺<lb/>
　　　其三<lb/>
<pb n="KR4e0150_WYG_037-14a"/>
西海崑丘閬苑仙人王子安期春至蟠桃艷艷秋來弱<lb/>
水瀰瀰<lb/>
　　　其四<lb/>
黄帝清遊化國虞皇穆拱𤣥宫殷主爰消雊雉文王載<lb/>
夢非熊<lb/>
　　　其五<lb/>
種豆南山一頃朝來豐草離離豈若藍田種玉何如商<lb/>
嶺餐芝<lb/>
<pb n="KR4e0150_WYG_037-14b"/>
　　　其六<lb/>
圃口翻翻瓠葉門前潏潏流湍鳧鷺輕輕不下鵷鴻冉<lb/>
冉髙摶<lb/>
　　　月夜泛湖二首<lb/>
水天上下一色棹鳴波月同翻漁舟欵乃何䖏旁山杳<lb/>
㝠吐吞<lb/>
　　　其二<lb/>
月鷺驚飛不見遥看片帆影來雙槳如飛蕩去一道流<lb/>
<pb n="KR4e0150_WYG_037-15a"/>
光鏡開<lb/>
　　　明山草亭<lb/>
舊業門前五栁綠橘黄柑數畆煙霞不負閒身社稷空<lb/>
餘白首看月天柱峰頭採藥洞庭湖口扁舟薄暮歸來<lb/>
疑是滄波釣叟<lb/>
　　　南康除夕<lb/>
夕陽山色湖波將春夜寂風和何事隣姬獨哭誰家金<lb/>
鼓時過客舍蕭蕭酒燭歸人杳杳闗河覽鏡顔容尚在<lb/>
<pb n="KR4e0150_WYG_037-15b"/>
方言兒女能歌<lb/>
　　　三五七言二首<lb/>
天秋暮月如素金窓隔煙紗花檻流螢度良人逺戍玉<lb/>
門西誰念空閨玉箸啼<lb/>
　　　其二<lb/>
望雲海陟髙京秋風令百物天地何㝠㝠黄河岸頭能<lb/>
覆車何况羊膓詰曲行<lb/>
　　　四六八言二首<lb/>
<pb n="KR4e0150_WYG_037-16a"/>
玉堦風發蕙花時歇莎雞夜鳴衰草捲簾獨望秋月黄<lb/>
雲没萬里之關山使妾空老而凋紅顔<lb/>
　　　其二<lb/>
明月在隅蟪蛄夜鳴仰觀天上列星三三五五成行憭<lb/>
慄悽兮不可以寐嗟哉四時之氣靡常<lb/>
　<lb/>
　<lb/>
　<lb/>
<pb n="KR4e0150_WYG_037-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　空同集卷三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集卷四十</head>
    <p>
<pb n="KR4e0150_WYG_040-1a"/>
欽定四庫全書<lb/>
　空同集卷四十　　　　　明　李夢陽　撰<lb/>
　　狀疏<lb/>
　　　代劾宦官狀疏<hi>正德元年九月</hi>
臣等伏念人主以辨奸為明人臣以犯顔為忠故羣小<lb/>
之奸逼近君側勢足以危社稷亂天下伏未及發是謂<lb/>
禍萌故曰萌不可長臣等幸待罪股肱之列值主少國<lb/>
疑之秋仰觀乾象俯察物議瞻前顧後心焉如割至於<lb/>
<pb n="KR4e0150_WYG_040-1b"/>
中夜起歎臨食而泣者屢矣臣等伏思與其退而泣歎<lb/>
不若昧死進言即使進言以死不猶愈於緘黙茍容乎<lb/>
此臣之志亦臣之職也臣等伏覩近嵗以來朝政日非<lb/>
號令欠當自如秋來視朝漸晩仰窺聖容日漸清癯皆<lb/>
言太監馬永成谷大用張永羅詳魏彬劉瑾邱聚等置<lb/>
造巧偽滛蕩上心或擊毬走馬或放鷹逐犬或俳優雜<lb/>
劇錯陳於前或導萬乗之尊與外人交易狎暱媟䙝無<lb/>
復禮體日遊不足夜以繼之勞耗精神虧損志徳遂使<lb/>
<pb n="KR4e0150_WYG_040-2a"/>
天道失序地氣靡寜雷異星變桃李秋華考厥占候咸<lb/>
非吉徴切縁此等細人惟知蠱惑君上以便已行私而<lb/>
不思赫赫天命皇皇帝業在陛下一身今大婚雖畢儲<lb/>
嗣未建萬一遊宴損神起居失節雖將此軰虀粉葅醢<lb/>
何補於事乎昔我髙皇帝艱難百戰取有四海列聖繼<lb/>
承傳之先帝以至陛下先帝臨崩顧命之語陛下所聞<lb/>
也柰何姑息羣小置之左右為長夜之遊恣無厭之欲<lb/>
以累聖德乎竊觀前古閹宦誤國其禍尤烈漢十常侍<lb/>
<pb n="KR4e0150_WYG_040-2b"/>
唐甘露之變是其眀驗今照馬永成等罪惡既著若縱<lb/>
而不治將來無所忌憚為患非細伏望陛下奮剛斷割<lb/>
私愛上告兩宫下諭百僚將馬永成等拿送法司明正<lb/>
典刑以囘天地之變以泄神人之憤濳消禍亂之階永<lb/>
保靈長之業則皇上為守成之令主臣等亦得為太平<lb/>
之具臣矣事關安危情出廹切不勝戰慄俟命之至<lb/>
　　　秘録附<lb/>
初今上即位青宫舊閹等日導上狗馬鷹兎舞唱角觝<lb/>
<pb n="KR4e0150_WYG_040-3a"/>
漸棄萬㡬罔親時號八虎而叚敏黄偉雖舊閹以端慤<lb/>
斥不信用㑹叚坐病免死於是戶部尚書韓文每朝退<lb/>
對屬吏言輒泣淚數行下以閹故而郎中李夢陽間説<lb/>
之曰公大臣也義共國休戚徒泣何益韓公曰奈何曰<lb/>
比諫臣有章入交論諸閹下之閣矣夫三老者顧命臣<lb/>
也聞持諫官章甚力公誠及此時率諸大臣殊死爭閣<lb/>
老以諸大臣爭也持必更易力易為辭事或可濟也韓<lb/>
公於是捋鬚昻肩毅然改容曰善即事弗濟吾年足死<lb/>
<pb n="KR4e0150_WYG_040-3b"/>
矣不死不足以報國翌日早朝韓公密叩三老三老許<lb/>
之而倡諸大臣諸大臣又無不踊躍喜者韓公乃大喜<lb/>
退而召夢陽令具草草具韓公讀而芟之曰是不可文<lb/>
文上弗省也不可多多覽弗竟也而王岳者亦青宫閹<lb/>
也剛厲而無阿頗亦惡其閹儕初閣議持諫官章不肯<lb/>
下諸閹者業窘相對涕泣㑹諸大臣䟽又入於是上遣<lb/>
司禮者八人齊詣閣議一日而遣者三而閣議持卒不<lb/>
肯下而岳者八人中人也顧獨曰閣議是明日忽有㫖<lb/>
<pb n="KR4e0150_WYG_040-4a"/>
召諸大臣諸大臣者葢人人惴也既入左掖行吏部尚<lb/>
書許進首咎韓公曰公䟽言何韓公於是故曵履徐徐<lb/>
行而使吏部侍郎王鏊趨詣閣探動靜閣老劉健語鏊<lb/>
曰事已七八分濟矣諸公第持莫輕下至左順門閹首<lb/>
李榮手諸大臣疏曰有㫖問諸先生諸先生言良是無<lb/>
非愛君憂國者第奴儕事上乆不忍即置之法耳幸少<lb/>
寛之上自䖏耳衆震懼莫敢出一語答李榮靣韓公曰<lb/>
此舉本出自公公云何韓公曰今海内民窮盗起水旱<lb/>
<pb n="KR4e0150_WYG_040-4b"/>
頻仍天變日增文等備員卿佐靡所匡救而上始踐祚<lb/>
輒棄萬幾遊宴無度狎匿羣小文等何得無言韓公言<lb/>
雖端而氣不勁又鮮中肯綮於是李榮哂而曰疏備矣<lb/>
上非不知今意第欲寛之耳諸公遂薨然而退葢是日<lb/>
諸閹者窘業自求安置南京而閣議猶持不從諸公乃<lb/>
竟爾爾退惟王鏊仍前謂榮曰設上不處如何李榮曰<lb/>
榮頸有鐡裹之邪而敢壊國事榮入而事變矣是夜立<lb/>
召劉瑾入司禮而收王岳范榮詔竄南京尋殺二人於<lb/>
<pb n="KR4e0150_WYG_040-5a"/>
途已又連斥劉謝二老顧獨懇留李而韓公輩詾詾咸<lb/>
㧞茅散矣變之起大抵莫可詳而李榮則曰諸大臣退<lb/>
而瑾儕繞上前跪伏哭痛首觸地曰㣲上恩奴儕磔餧<lb/>
狗矣上為之動而瑾輩輒進曰害奴儕者岳也上曰何<lb/>
也曰岳前掌東厰也謂諫官曰先生有言第言而閣議<lb/>
時岳又獨是閣議此其情何也夫上狗馬鷹兎岳嘗買<lb/>
獻之否上心所明也今獨咎奴儕既而益復伏地哭痛<lb/>
上於是怒而收王岳瑾又曰夫狗馬鷹兎何損於萬幾<lb/>
<pb n="KR4e0150_WYG_040-5b"/>
今左班官敢譁而無忌者司禮監無人也有則惟上所<lb/>
欲而人不敢言矣上於是詔瑾入司禮監此其說亦近<lb/>
第難盡信耳又聞閣議時健嘗椎案哭謝亦亹亹訾訾<lb/>
罔休獨李未開口得懇留云<lb/>
　　　擬處置鹽法事宜狀<hi>為戸部郎中時撰</hi>
古者聖王因山澤之産制天下之用廣効而博利莫先<lb/>
於鹽是故鹽者利之宗而弊之藪也夫水遇下則奔獸<lb/>
覿壙則走人見利則趨今鹽非商不售商非召不集以<lb/>
<pb n="KR4e0150_WYG_040-6a"/>
故市井錐刀之子舉得鼓舌與官府爭低昻設一無賴<lb/>
子弟攘臂賈衆觀望揺撼需滿而應則輕重之柄豈復<lb/>
在我哉處必趨之地持倒置之柄於是土著者豪羣聚<lb/>
者盗勢亢者奸力寡者賊日增月盛而鹽之法壊矣夫<lb/>
太阿天下之利器也倒其柄則易而不畏此無他勢逆<lb/>
也今商賈之家策肥而乘堅衣文繡綺縠其屋廬噐用<lb/>
金銀文畫其富與王侯埓也又畜聲樂伎妾珍物援結<lb/>
諸豪貴藉其䕃庇今淮陽仕宦數大家非有尺寸之階<lb/>
<pb n="KR4e0150_WYG_040-6b"/>
甔石之儲一旦累貲鉅百萬數其力勢足以制大賈揣<lb/>
摩機識足以蔑禍而固福四方之賈有不出其門者亦<lb/>
寡矣夫天下之勢譬之持衡然此重則彼必輕如此而<lb/>
欲官盡其利可得哉董子有言皇皇求仁義常恐不能<lb/>
化民者卿大夫之事也皇皇求財利常恐困乏者庶人<lb/>
之事也故曰伐氷之家不畜牛羊言與民爭利也今縉<lb/>
紳縫掖率貴利賤義而務細小往往詭託賈竪販引占<lb/>
窩逐汙辱之利而權家外屬輒相鼓扇挾制堅請固乞<lb/>
<pb n="KR4e0150_WYG_040-7a"/>
志在必獲駕帆張幟横行江河虎視狼貪亡敢誰何是<lb/>
舉其輕者而并棄之此臣之所謂奸也人情莫不欲富<lb/>
彼聞尊官厚祿以爭相赴利則率不顧死亡之禍敗亂<lb/>
之行哨衆盗販依江阻海鳴金伐鼓小捕則拒大捕則<lb/>
匿濵海居民襲弊踵壊人煑戶煎擔載營販者不可勝<lb/>
數浙閩嶺廣尤甚官鹽之不行乆矣縱而弗治不但亡<lb/>
利不無他變又土著之豪侵奪蘆蕩敺役丁竈盗食原<lb/>
課逋負動大萬數轉相夤縁設責督稍嚴又牽花戸均<lb/>
<pb n="KR4e0150_WYG_040-7b"/>
陪矣此弊之尤者故塲無見積庾乏故畜四方來者持<lb/>
金頓幣得與官府議輕重爭低昻豈不大可恨哉今欲<lb/>
處置鹽莫如復祖宗之法欲復祖宗之法莫如伐奸剷<lb/>
豪弭盗息賊欲去此四者莫如令之必行夫譚景清等<lb/>
一商竪耳比以附搭貴戚假狐虎之威持風雨空目冒<lb/>
買補名號阻遏國利讐怨小民動揺朝廷既不奉詔還<lb/>
官又不退直自保是損先帝聖德阻格陛下新令也夫<lb/>
法欺罔者死今譚景清等退直乃復堅請乞不從則羣<lb/>
<pb n="KR4e0150_WYG_040-8a"/>
噪溷擾至遮尚書輿不使行如此尚得謂之法邪昔商<lb/>
君將為政於秦慮黔首弗從乃立木國門曰有能徙者<lb/>
予千金一人徙之輒予千金是後無令弗行今輦轂之<lb/>
下不能制一商竪何以信四方控海内邪故曰法行自<lb/>
近始陛下甘府藏之虚内用之竭顧獨忍於一商竪是<lb/>
忘公家之急而闢私幸之門棄已成之法而長奸盗之<lb/>
資也夫吏奉法者也今運鹽使提舉等非坐闒茸不職<lb/>
不得除拜是敺之汙穢之地以求自㓗之人亦難矣人<lb/>
<pb n="KR4e0150_WYG_040-8b"/>
情莫不有義亦莫不有欲顧所道何如耳道之以潔尚<lb/>
慮汙道之以汙則亦奚所不至耶今河東淮浙嵗遣御<lb/>
史廵行意在紏惡興滯而新造之士於法多不甚解聰<lb/>
察多紛更恬靜多避嫌及少諳頭緒已復代更矣竊未<lb/>
見其可也願選貞茂通明御史清鹽如清軍三易嵗乃<lb/>
代仍簡風憲重臣一人付便宜之權畧放漢桑𢎞羊唐<lb/>
劉晏本朝周忱故事令其綆墜剔蠧濬源决流一切不<lb/>
得阻撓運鹽使提舉等悉選補亷吏如此而利不興國<lb/>
<pb n="KR4e0150_WYG_040-9a"/>
不足芻餉供億之費不給未之有也語曰智者不襲常<lb/>
此之謂也<lb/>
　　　請表節義本<hi>為提學副使時撰</hi>
竊惟禮義人之大閑綱常國之命脉是以忠臣孝子義<lb/>
夫節婦史册標記典章崇重所以厚人倫而敦化原者<lb/>
也我朝祖制列激勸之條列聖下旌舉之詔皇上臨御<lb/>
褒奬尤切數年兩詔凡孝子順孫義夫節婦皆許有司<lb/>
開具實跡以聞聖徳美意雷動人心誰不感激勸勵正<lb/>
<pb n="KR4e0150_WYG_040-9b"/>
德六年六月臣奉敇諭廵視江西學校所過地方採訪<lb/>
風俗布宣德意見得各府州縣多有篤行義士貞婦烈<lb/>
女率冺没無聞追問其故皆言窮鄉小戸有善莫録即<lb/>
䝉有司申逹而展轉覈實胥吏乘機勒取酒食財物往<lb/>
往坐寢其事臣職掌風化凡有此等臣合與聞聞之不<lb/>
舉厥惟臣罪當令各該有司查報據永豐縣各申潘應<lb/>
髙等民婦共九名口到臣惟恐弗的駁取鄉耆里老師<lb/>
生人等勘結各同委各係窮鄉小戸實善無聞及展轉<lb/>
<pb n="KR4e0150_WYG_040-10a"/>
覈實寢㓕未旌人數臣竊伏思旌德勸善罰罪懲惡二<lb/>
者跡異用同故有白刃不懼而畏陳公所短亦有獷悍<lb/>
掉臂之徒見五尺童子拱手徐行而為歛容者此蓋禮<lb/>
義淑人之明驗先王所恃以化暴域民者也况江西素<lb/>
稱文獻今成盗藪雖潢池弄兵命懸旦夕而澄源固本<lb/>
要在忠信為此將各該孝節民婦潘應髙等開坐上請<lb/>
伏乞俯納敇部查照旌表免再覈勘以勵風俗以淑人<lb/>
心干冒天嚴不勝悚懼戰慄之至<lb/>
<pb n="KR4e0150_WYG_040-10b"/>
　　潘應髙廣信府永豐縣南隅民事父母以孝聞景<lb/>
　　㤗三年父病刲股夜感異夢父病遂瘳天順八年<lb/>
　　本縣奏聞未旌其父再病應髙嘗糞父死廬墓三<lb/>
　　年成化四年本縣復具始終實跡奏准勘實旌表<lb/>
　　彼因各官遷代不一其事廢閣未行縁潘應髙委<lb/>
　　係生前奏准旌表人數比之死後奏聞不同例合<lb/>
　　旌表<lb/>
　　毛氏廣信府玉山縣九都二圖民詹清妻年二十<lb/>
<pb n="KR4e0150_WYG_040-11a"/>
　　二嵗喪夫生遺腹子詹杓誓不再嫁垢容惡衣姑<lb/>
　　徐氏乆風癱牀毛氏共寢浣滌穢惡服勞竭力孝<lb/>
　　謹篤至今七十四嵗孀節五十二年勘結得實<lb/>
　　蔡氏饒州府安仁縣四都民易會妻正德四年十<lb/>
　　月十九日流賊劫縣被執蔡氏以計紿賊抱子投<lb/>
　　塘靣覆於水賊曰第起吾捨汝蔡氏終不起背中<lb/>
　　賊數鎗身死勘結得實<lb/>
　　周氏廣信府玉山縣四十都民鄭叔松妻年二十<lb/>
<pb n="KR4e0150_WYG_040-11b"/>
　　三嵗喪夫生遺腹子鄭吉誓不再嫁今六十八嵗<lb/>
　　孀節四十五年志行無玷勘結得實<lb/>
　　徐氏廣信府永豐縣進士劉伯川妻天順元年劉<lb/>
　　伯川授汝州知州到任八箇月亡故彼徐氏年二<lb/>
　　十二嵗誓不再嫁今七十八嵗孀節五十六年志<lb/>
　　行無玷勘結得實<lb/>
　　李氏臨江府清江縣三十八都三圖民熊恒順妻<lb/>
　　年一十八嵗䘮夫無子誓不再嫁今七十七嵗孀<lb/>
<pb n="KR4e0150_WYG_040-12a"/>
　　節五十九年志行無玷勘結得實<lb/>
　　彭氏臨江府清江縣儒學生熊斐妻正德六年六<lb/>
　　月十日華林賊攻府至東作門獲彭氏執之彭氏<lb/>
　　抗節不汚厲聲罵賊被亂刀砍死流血滿地勘結<lb/>
　　得實<lb/>
　　彭氏饒州府餘干縣八都民康萬欽妻正德三年<lb/>
　　三月七日夜賊劫富鄰叚氏㑹彭氏匿叚氏家賊<lb/>
　　炬搜得之繫之行過祝家橋彭氏投水死三日夫<lb/>
<pb n="KR4e0150_WYG_040-12b"/>
　　跡獲其屍其靣如生勘結得實<lb/>
　　齊氏饒州府餘干縣宋儒山民曹旺七妻亦遇賊<lb/>
　　被執齊氏團樹行不就汚賊以刃廹之齊氏曰死<lb/>
　　即死此樹下耳不汝從也賊恚斷其指戡其胷而<lb/>
　　去齊氏遂死勘結得實<lb/>
　　　乞休致本<hi>亦提學時撰</hi>
臣生長塞鄙出身寒細荷䝉先皇帝奬㧞列之郎署比<lb/>
臣愚少無知屢僭有論白觸忤勢貴伏䝉先帝優容不<lb/>
<pb n="KR4e0150_WYG_040-13a"/>
加臣罪後劉瑾用事矯託聖旨奪官逐臣尋又羅織械<lb/>
縳要置臣死地幸而脱免臣伏自思秉性直戅罔諧時<lb/>
俗擯斥邱壑臣實宜之日者皇上斷殛元惡起用無罪<lb/>
臣亦得與甄錄授以佐憲之職專以風教之任使枯楊<lb/>
再華曝鱗復活顧臣何人可以堪此每伏竊念先帝優<lb/>
容之德皇上再造之恩感激涕泣粉身莫報但臣體質<lb/>
綿弱飲食素少年逾四十白髮種種自到江西水土不<lb/>
服吐痰頭暈腰膝酸輭日漸瘦痿去年秋冬之交便血<lb/>
<pb n="KR4e0150_WYG_040-13b"/>
疾作用心茍勞此疾輒發醫者診視謂血少勞火之病<lb/>
臣雖扶疾廵視府州縣學第事煩體病作人寡效恐因<lb/>
循嵗月使徳意不宣風俗不成是臣鰥厥職而妨賢路<lb/>
也伏望皇上矜察愚懇閔臣多病放歸田里别選賢能<lb/>
提學江西學校庶臣免鰥曠之誚<lb/>
　<lb/>
　<lb/>
　空同集卷四十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻三十六</head>
    <p>
<pb n="KR4e0150_WYG_036-1a"/>
欽定四庫全書<lb/>
　空同集巻三十六　　　　明　李夢陽　撰<lb/>
　　七言絶句<lb/>
　　　諸將八首<lb/>
穆張亦是梟雄將膠柱談兵實可憐力屈殺身同一地<lb/>
喪師辱國在今年<lb/>
　　　其二<lb/>
諸將才猷豈盡竒大都力戰各乗時黄毛近怕莊游擊<lb/>
<pb n="KR4e0150_WYG_036-1b"/>
黑靣休誇李太師<lb/>
　　　其三<lb/>
聞說當時掃地王威名朔漠陣堂堂自稱大將張旗鼓<lb/>
首控驊騮出戰塲<lb/>
　　　其四<lb/>
但富黄金與白珠登壇擁衆鎮邊隅即使勉攀貂玉貴<lb/>
終然不類將門趨<lb/>
　　　其五<lb/>
<pb n="KR4e0150_WYG_036-2a"/>
國公承襲惟紈袴侯伯雖多大抵同舊典此中掄大將<lb/>
平江英保是元戎<lb/>
　　　其六<lb/>
紫塞長城萬古悲塹山還復見今時敵人秪益輕専制<lb/>
老耄何堪鋭出師<lb/>
　　　其七<lb/>
天下軍儲盡海頭材官郡國徧防秋若道成功無造偽<lb/>
豈應屠賈坐封侯<lb/>
<pb n="KR4e0150_WYG_036-2b"/>
　　　其八<lb/>
黄河青海入狼煙漢將胡兵殺氣連安得即時尋魏絳<lb/>
務農休甲報皇天<lb/>
　　　憶昔六首<lb/>
己巳䝉塵數郭登馳驅國難有楊𢎞如今豈乏熊羆輩<lb/>
比較元非擊搏能<lb/>
　　　其二<lb/>
北望黄雲想翠華千官徒跣哭清笳安危社稷惟司馬<lb/>
<pb n="KR4e0150_WYG_036-3a"/>
天下車書又一家<lb/>
　　　其三<lb/>
石亨善戰真無比䟦扈飛揚却累身佩劍豈宜恩死士<lb/>
拖金終要作誠臣<lb/>
　　　其四<lb/>
王竑犯闕雖愚戇舍命臨危亦丈夫猶勝鬚眉為婦女<lb/>
更憐冠劍學兒徒<lb/>
　　　其五<lb/>
<pb n="KR4e0150_WYG_036-3b"/>
吉祥寵幸反稱兵一夜逹官塵滿城悖逆天誅終不赦<lb/>
此曹王法更須眀<lb/>
　　　其六<lb/>
半夜飛章入鳯樓冦公流血李公憂爾曹作逆同蒿草<lb/>
臣節江河萬古流<lb/>
　　　京師春日漫興五首<lb/>
十日不出花盡開城南城北錦成堆即教閉户從花盡<lb/>
莫遣看花不醉廻<lb/>
<pb n="KR4e0150_WYG_036-4a"/>
　　　其二<lb/>
杏花盈盈太逞姿桃花灼灼亦不遲縱饒種露栽雲地<lb/>
可奈風狂雨驟時<lb/>
　　　其三<lb/>
東門百花紅照天獨樹梨花更可憐但看絃管朝朝急<lb/>
不道春風不費錢<lb/>
　　　其四<lb/>
今畨花開委難當眼見稀踈葉欲長春光幾朝不一醉<lb/>
<pb n="KR4e0150_WYG_036-4b"/>
為問汝曹因底忙<lb/>
　　　其五<lb/>
西湖湖上楊柳枝臨流嫋娜風更吹切防白雪漫天舞<lb/>
莫放黄金拂地垂<lb/>
　　　牡丹<lb/>
亂絮繁華春更煙一枝嫋嫋獨風前玉園忽漫無顔色<lb/>
徐歩看君却自憐<lb/>
　　　其二<lb/>
<pb n="KR4e0150_WYG_036-5a"/>
若使姚黄無魏紫孰容傾國復傾城接枝一任今人笑<lb/>
不墜花王萬古名<lb/>
　　　其三<lb/>
莫道清平調獨狂牡丹元不與昭陽後來亦是先花葉<lb/>
誰醉君王玉笛傍<lb/>
　　　其四<lb/>
秦地洛陽俱寂寞圃開周國復天香童時及見流傳譜<lb/>
萬意千心足斷腸<lb/>
<pb n="KR4e0150_WYG_036-5b"/>
　　　其五<lb/>
漫山故國花無數客舍河頭今數株絶代色孤終不掩<lb/>
丹葩綠葉錦心須<lb/>
　　　郊園歩花<lb/>
常苦出城花不開花開今日共風來亦知誰便渠能主<lb/>
獨歩徐看數十廻<lb/>
　　　其二<lb/>
即使憐花何恁苦不如開落任風吹花開花落從渠得<lb/>
<pb n="KR4e0150_WYG_036-6a"/>
柰記栽桃種柳時<lb/>
　　　歩庭中海棠下<lb/>
買宅兼花事亦希樹成春足主人歸花開已詫臙脂透<lb/>
葉展還驚翡翠圍<lb/>
　　　其二<lb/>
若較梨花憎太白縱多桃李葉全無何如翠䄂紅粧倚<lb/>
的的黄鬚錦瓣扶<lb/>
　　　其三<lb/>
<pb n="KR4e0150_WYG_036-6b"/>
獨恨無香恐未真紛紛蜂蝶底相親俗傳定欲燒銀燭<lb/>
絶代誰為照睡人<lb/>
　　　其四<lb/>
沈香亭上已多懽夢入昭陽月色寒若使天香亦傾國<lb/>
君王應更倚闌干<lb/>
　　　詠庭中千瓣榴花<lb/>
藥欄爾後花希賞日日東齋只困眼每易庭榴樹底小<lb/>
一朝開亦照髙天<lb/>
<pb n="KR4e0150_WYG_036-7a"/>
　　　其二<lb/>
的的朱榴夏始成水簾氷簟益分明偏枝不動宜雛燕<lb/>
接葉時披稱小鶯<lb/>
　　　其三<lb/>
萬瓣千鬚始一花纍纍應只為年華春風無限傾城蕚<lb/>
結實誰真取世誇<lb/>
　　　雪中見枯樹似梅<lb/>
憶在江南梅照眼幾年繁蘂失溪雲如何枯樹尋常見<lb/>
<pb n="KR4e0150_WYG_036-7b"/>
一雪垂花朶朶分<lb/>
　　　其二<lb/>
可向繁枝問假真紛紛過眼即飄塵東風一夜髙樓篴<lb/>
亂落紅梅誰柰春<lb/>
　　　喜雨<lb/>
破到榴花今日雨向來紅紫可憐吟蝶沾蜂濕徒増忌<lb/>
杏綠梅黄亦苦心<lb/>
　　　其二<lb/>
<pb n="KR4e0150_WYG_036-8a"/>
二麥臨河半欲黄一夜生長誰禁當揮鋤荷笠能辭苦<lb/>
浪潑雲翻慮爾忙<lb/>
　　　其三<lb/>
水缺沙乾燕只忙交交鶯羽閃無光今辰底恁穿楊急<lb/>
拍拍銜泥向我堂<lb/>
　　　夷門曲<lb/>
黄河岸頭多客船大堤小堤楊栁煙獨樹花開特造次<lb/>
鄰家香醪不索錢<lb/>
<pb n="KR4e0150_WYG_036-8b"/>
　　　其二<lb/>
南堤二月杏花紅北堤髙樓紅映空珊瑚寳玦誰家子<lb/>
繫馬門前青樹中<lb/>
　　　新水至<lb/>
桃花照水楊栁長河水新添一尺强昨夜舳艫銜尾至<lb/>
不是魚航是酒航<lb/>
　　　其二<lb/>
時和驛邊河水流康王城近舍西頭青蘋滿眼汀洲裏<lb/>
<pb n="KR4e0150_WYG_036-9a"/>
芳草連天無那愁<lb/>
　　　狂風<lb/>
狂風吹栁裊裊長杏花落地如白霜後來好花開細細<lb/>
昨朝風惡更難當<lb/>
　　　其二<lb/>
來禽青李不須猜一日一夜桃花開朝來春風休更惡<lb/>
枝頭綠葉暗相催<lb/>
　　　其三<lb/>
<pb n="KR4e0150_WYG_036-9b"/>
新築茅齋近北堂喜有楊栁千尺長不争一朝風折盡<lb/>
赤日炎天何處凉<lb/>
　　　河上<lb/>
河上昨宵風勢惡狂花不敢更髙飛農夫日望甘霖至<lb/>
估客深愁逆浪歸<lb/>
　　　雜詠<lb/>
春盡梁園花不稀隨風片片坐人衣丁寧百舌渾休語<lb/>
遮莫林鶯且自飛<lb/>
<pb n="KR4e0150_WYG_036-10a"/>
　　　覩小兒吟詩戲作絶句<lb/>
闗中韋杜世稱豪王謝江東底更髙蘭苕翡翠空啾唧<lb/>
肅肅雲鴻萬里毛<lb/>
　　　東園花樹下<lb/>
夜來睡羙春風顛朝望大梁花滿煙錢家東園好李樹<lb/>
堪可鋪排無酒錢<lb/>
　　　其二<lb/>
今年春色太無頼千樹萬樹花分明便學少年出走馬<lb/>
<pb n="KR4e0150_WYG_036-10b"/>
更抛香彈打流鶯<lb/>
　　　登臺<lb/>
梁孝臺前白杏花眼看風落散晴沙黄鸝恰恰誰為侣<lb/>
紫燕飛飛自作家<lb/>
　　　聞桃花盛開<lb/>
不及東園紅杏時梨花懊惱太開遲即防桃李紅欺眼<lb/>
更打黄蜂莫近枝<lb/>
　　　張池春日即事<lb/>
<pb n="KR4e0150_WYG_036-11a"/>
東門野塘花樹紅昨日不風今日風倒着接䍦習池上<lb/>
狂調生馬竹林中<lb/>
　　　漫興<lb/>
白水蒼山萬里身詠花吟鳥百年人城門此路憐芳草<lb/>
盃酒他鄉不是春<lb/>
　　　其二<lb/>
楊栁春江對自流清沙白石伴誰遊弋人莫羡能鳴鴈<lb/>
海叟虚疑不動鷗<lb/>
<pb n="KR4e0150_WYG_036-11b"/>
　　　錢園二絶句<lb/>
去年錢園萬李樹落莫今春只數枝多應斬伐貧人賣<lb/>
豈復能思爛熳時<lb/>
　　　其二<lb/>
墻東李樹太含胡院背夭桃斬不枯及早榮枯休浪擬<lb/>
趂時車馬自應趨<lb/>
　　　城南别業<lb/>
傍塹㳂堤二里餘栁墻茅屋此成居浣花便擬吾何忝<lb/>
<pb n="KR4e0150_WYG_036-12a"/>
獨愧窮愁懶著書<lb/>
　　　春日豫章雜詩十首<lb/>
東角樓東寒食日吾家海棠䨇樹花忽憶花開吾在此<lb/>
豫章寒食獨思家<lb/>
　　　其二<lb/>
亂蘂濃花今有無舊趨北闕憶西湖垂楊畫鷁金鞍戲<lb/>
三月煙花滿上都<lb/>
　　　其三<lb/>
<pb n="KR4e0150_WYG_036-12b"/>
每愛髙樓畏獨來非闗觔力怕徘徊江頭無限桃花樹<lb/>
恰到來時滿眼開<lb/>
　　　其四<lb/>
江花照水兩三枝㺯日吞煙是爾時不應春風與作意<lb/>
掛斷低空百尺絲<lb/>
　　　其五<lb/>
東湖鸕鷀有㡬嵗踏浪爭花何恁遊可憐汝輩異情性<lb/>
拄杖獨看春岸頭<lb/>
<pb n="KR4e0150_WYG_036-13a"/>
　　　其六<lb/>
爛熳誰家臨路枝留連蜂蝶過相疑行人莫羡渠能主<lb/>
落水沾塵㑹有時<lb/>
　　　其七<lb/>
江南春事殊懊惱五雨十風常不晴今日天開聊一望<lb/>
却憎花栁太分明<lb/>
　　　其八<lb/>
江北毎嗔花不早清明出郭始芳菲可道江西渾不冷<lb/>
<pb n="KR4e0150_WYG_036-13b"/>
清明桃杏亦初飛<lb/>
　　　其九<lb/>
樹頭春鳥苦喧聒欲打還留催好春院裏八哥何事者<lb/>
羣翔緩歩不知人<lb/>
　　　其十<lb/>
苦吟實是被花惱今日携壺何處傾鳯凰洲前好楊栁<lb/>
㺯日鳴舷遮莫行<lb/>
　　　漫興<lb/>
<pb n="KR4e0150_WYG_036-14a"/>
城外清江城内湖水門通貫古名都魚跳浪濶終難網<lb/>
鳥立沙長豈得呼<lb/>
　　　其二<lb/>
乆雨今晴燕得飛城中江畔歩徐歸煙花晩閣偏衝檻<lb/>
栁絮晴橋故㸃衣<lb/>
　　　漁父<lb/>
應手扁舟去若飛囘流撒網倐成圍金鱗翠鬛心俱切<lb/>
得意誰先蕩漿歸<lb/>
<pb n="KR4e0150_WYG_036-14b"/>
　　　新買東莊賔友携酒往看十絶句<lb/>
芳園垂老慚為主門巷開除即是家不知櫻樹春能早<lb/>
便把櫻花作杏花<lb/>
　　　其二<lb/>
園芳細認紛無數太半朱英間碧林搴蕋㺯枝惟恨晩<lb/>
對花誰記種花心<lb/>
　　　其三<lb/>
年來好事推劉四酒興花情老獨濃最喜能移山茉莉<lb/>
<pb n="KR4e0150_WYG_036-15a"/>
所嗟猶欠木芙蓉<lb/>
　　　其四<lb/>
黄鸝故囀千頭栁白蝶能穿百結花敢道墻榆渾不用<lb/>
新巢樹樹可慈鴉<lb/>
　　　其五<lb/>
今春自買城東園暇即郊行不憚煩不應對客誇林竹<lb/>
日日柴門有駐軒<lb/>
　　　其六<lb/>
<pb n="KR4e0150_WYG_036-15b"/>
買地兼園已自饒來游况是百花朝細看却怪林間笋<lb/>
迸檻穿籬只恁驕<lb/>
　　　其七<lb/>
静處亭亭竹萬竿弄煙濡露不曾寒多栽要識前人意<lb/>
秀色憑渠雪後看<lb/>
　　　其八<lb/>
鮑子知我逺載酒鄭生騎驢獨踏春㶚上孰如彭澤栁<lb/>
竹林休認草𤣥人<lb/>
<pb n="KR4e0150_WYG_036-16a"/>
　　　其九<lb/>
邉村黄子先曾約百畝十年今卜鄰元是隠淪須共酒<lb/>
非因花樹始同春<lb/>
　　　其十<lb/>
為花底恁朝朝出風日清和今古稀傳道鄭生重載酒<lb/>
寄言花蘂莫輕飛<lb/>
　　　東園遣興再賦十絶句<lb/>
經宿隔城花盡開園扉深閉蝶應猜小車即病行能穏<lb/>
<pb n="KR4e0150_WYG_036-16b"/>
一日來看須一廻<lb/>
　　　其二<lb/>
朝出看花車暮廻轅西東望復徘徊黄昏蜂蝶休虚閙<lb/>
明日深枝花更開<lb/>
　　　其三<lb/>
萬蕋千葩枉自竒海棠臨牖獨専姿今人盡仗繁枝葉<lb/>
國色紛紛却未知<lb/>
　　　其四<lb/>
<pb n="KR4e0150_WYG_036-17a"/>
百花叢裏一茅堂獨坐時傳百和香隔簾誰放游蜂入<lb/>
撲酒衝琹特恁狂<lb/>
　　　其五<lb/>
分行種樹非無意薙穢薅煩亦用情何事草蒿欺便得<lb/>
芊芊滿地不知名<lb/>
　　　其六<lb/>
舊種丁香間石榴花時榴葉未曾抽試看赤艷傾陽日<lb/>
亂蕚繁英何處求<lb/>
<pb n="KR4e0150_WYG_036-17b"/>
　　　其七<lb/>
䕶徑扄園意自知百年今日是花期昨屬客過貪勸酒<lb/>
僮人背折兩三枝<lb/>
　　　其八<lb/>
呼童刈草栽吾菊夾徑分行補種葵怕認野人為魯相<lb/>
旋删修竹起東籬<lb/>
　　　其九<lb/>
人生無求心自寛酒香花明身幸安忘憂豈啻憑萱草<lb/>
<pb n="KR4e0150_WYG_036-18a"/>
蠲忿何勞問合懽<lb/>
　　　其十<lb/>
吾園亦在東門外昨日清明手種瓜不信邵平能五色<lb/>
吾園兼有武陵花<lb/>
　　　痔不可車旬日乃造於東園春葩向殘夏英欲<lb/>
　　　　起慨焉動於老懐再賦絶句十首<lb/>
鮑歸昨誇百結勝惜我病阻孤春妍豈謂今開兩荆樹<lb/>
分枝的的照紅煙<lb/>
<pb n="KR4e0150_WYG_036-18b"/>
　　　其二<lb/>
桃杏葉尖荷葉圓楊花亂撲如白綿若言春事渾無曲<lb/>
榆莢何縁亦貫錢<lb/>
　　　其三<lb/>
昨當春色散年芳競媚爭妍各擅塲一出牡丹諸便歇<lb/>
固知渠是百花王<lb/>
　　　其四<lb/>
檻西新笋不太甚一夜迸堦横我簷汝雖天生剛直物<lb/>
<pb n="KR4e0150_WYG_036-19a"/>
豈容出地頭頭尖<lb/>
　　　其五<lb/>
吾園種種無樛木兩葛縈紆底自芳客到更無愁醉酒<lb/>
醉時但臥此花傍<lb/>
　　　其六<lb/>
情閒有時被物惱即無恚怒亦生嗔頻來語燕如疑主<lb/>
獨立鳴鳩不怕人<lb/>
　　　其七<lb/>
<pb n="KR4e0150_WYG_036-19b"/>
為園偏種閒花草我欲移松無處栽深山瑟瑟誰知汝<lb/>
可惜凌雲聳壑材<lb/>
　　　其八<lb/>
亦知盆沼非源水試放魚苖喜即成敢說寸鱗無變化<lb/>
喣花吹絮已横行<lb/>
　　　其九<lb/>
花時酒客圍花坐今日紅稀客不看即使盛衰遵物理<lb/>
何須反覆似波瀾<lb/>
<pb n="KR4e0150_WYG_036-20a"/>
　　　其十<lb/>
萬竿美竹修修翠愛此朝朝坐竹中困酒實應慚阮老<lb/>
揮絃聊竊比嵇公<lb/>
　　　東園澷興之作<lb/>
大麥初黄小麥齊櫻桃半熟壓枝低先生皂帽何為者<lb/>
白首看花日每西<lb/>
　　　客有欲除我東園草者詩以止之<lb/>
綠匝紅稀可柰春友車朋馬故應頻行邊莫便鋤閒草<lb/>
<pb n="KR4e0150_WYG_036-20b"/>
但入林園仗主人<lb/>
　　　牡丹絶句<lb/>
自知國色無倫比放徧羣花每後開獨艷不教霜雪妬<lb/>
先春甘讓凍園梅<lb/>
　　　其二<lb/>
看盡羣芳見此花後時莫澷為渠嗟爭開若使先桃李<lb/>
誰與春風殿嵗華<lb/>
　　　葡萄<lb/>
<pb n="KR4e0150_WYG_036-21a"/>
萬里西風過雁時綠雲𤣥玉影參差酒醒試取氷丸嚼<lb/>
不說天南有荔枝<lb/>
　　　除前五更聞習儀鼓角感而有作<lb/>
蒼龍闕動朝元日玉笋班齊舞蹈時枕上忽傳新鼓角<lb/>
眼中如閃舊旌旗<lb/>
　　　其二<lb/>
兩朝舊是含香吏豹隐俄驚二十年猶記習儀端笏地<lb/>
朝天宫裏聽鳴鞭<lb/>
<pb n="KR4e0150_WYG_036-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　空同集巻三十六<lb/>
</p>
<p>
</p>
  </div>
</body>
</text>
</TEI>
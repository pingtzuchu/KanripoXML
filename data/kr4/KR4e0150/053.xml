<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻五十三</head>
    <p>
<pb n="KR4e0150_WYG_053-1a"/>
欽定四庫全書<lb/>
　空同集巻五十三　　　　明　李夢陽　撰<lb/>
　　序<lb/>
　　　送都御史王公移鎭陜以西序<lb/>
都御史王公廵撫河南之明年是為嘉靖甲申詔乃移<lb/>
公于陜西于是河藩臬長貳百司庶尹暨郡邑之吏罔<lb/>
不愕然相顧失色曰撫公之蒞兹邦也民紓盜息四境<lb/>
告寧吏嚴于條官守其程乃今一旦移而之西如吾民<lb/>
<pb n="KR4e0150_WYG_053-1b"/>
何李子曰出入無常者王臣之體也守之以恒者侯邦<lb/>
之義也是故封疆有吏軍刑各職或其舛也則王臣者<lb/>
出而臨焉無常員也事定則返無限年也有他委則移<lb/>
之無專方也今之撫臣固出而臨者也故其體不能不<lb/>
異且以民言之河與陜奚殊矣昔者周之定天下也陜<lb/>
以西旦主焉陜以東奭主焉河之南固陜之東也安知<lb/>
今天子不以旦奭待我公哉抑聞之時有利阻勢有夷<lb/>
險事有難易才有偏兼故用才以兼則改難為易化險<lb/>
<pb n="KR4e0150_WYG_053-2a"/>
為夷變阻為利此因時順勢謀事之大端也陜以西險<lb/>
塞之國也羗胡是界甲兵所急故其事難賦役煩瑣調<lb/>
度頻複故其時阻不有兼材鮮克濟之矣予故謂王公<lb/>
移鎭于西者用其兼也亦以旦奭之業望之也或曰地<lb/>
逺者疎位崇者危名高者妒昔馮異之鎭闗中也謗書<lb/>
盈篋使非光武之明雖欲以兼制難乘利固險樹勲流<lb/>
聲吾恐冦恂無河内之借而樂毅有辭燕之書也李子<lb/>
曰蹇蹇匪躬者王臣之義也夷險弗避者君子之節也<lb/>
<pb n="KR4e0150_WYG_053-2b"/>
進止以時者賢聖之行也故成王能君召公思歸而旦<lb/>
有君奭之篇今以王公之兼才必入而委之保傅夾輔<lb/>
之任陜以西豈久居公哉于是冬十月初吉諸邦侯餞<lb/>
公大梁之郊觴三行各稱詩諭志焉藩使杭公歌曰有<lb/>
客宿宿有客信信言公之莫留也臬使張公歌曰周邦<lb/>
咸喜戎有良翰言西之人懽也諸寮佐則賡之曰文武<lb/>
吉甫萬邦為憲言河與陜均也<lb/>
　　　送都御史夏公序<lb/>
<pb n="KR4e0150_WYG_053-3a"/>
巨小視其器難易因乎才静躁驗諸徳遲速係乎時成<lb/>
否由之天故有容知大盤錯别利持久占之矣久以利<lb/>
用利以大成大以時獲時以天定鮮有違焉何也高墉<lb/>
之隼射之者人也鳴隂之鶴靡有不和者也夏公之舉<lb/>
進士也癸丑迄今丁亥三十有五年矣乃始脱行省陟<lb/>
内臺官都御史雖觧鶴服豸輟藩屏而職激揚然外鎭<lb/>
也其地又難不謂之遲邪予嘗與公指屈榜中人見仕<lb/>
者十餘人耳在世者不盈百矣松柏之生也森森戢戢<lb/>
<pb n="KR4e0150_WYG_053-3b"/>
巖壑間然歴非千百年不材也夫其遲之也安知天不<lb/>
成之哉初公立農部振藩省決議賛政允出明納積有<lb/>
歲年人業遲之矣公不之遲也曰吾俟其至者焉耳是<lb/>
故不干譽而譽隨不冀效而效獲不嚴吏而吏嚴不悦<lb/>
民而民悦是所謂静以制之徳之傑者也故今之陟論<lb/>
者猶謂不充其器而地之難猶不足盡公之才豈非今<lb/>
之人躁者多而静者寡邪甲戌之嵗予泝江漢滯漾沔<lb/>
登峴首躡楚山望荆鄖攬㐮鄧降觀于土察俗問風以<lb/>
<pb n="KR4e0150_WYG_053-4a"/>
今考之固夏公節鉞之地也控三省之交故其勢分阻<lb/>
峻嶮故其俗獷藪亡匿故其風雜鮮沃腴故其賦下頑<lb/>
而貧故其徴鮮如約而鎭其地者緩之則玩激之則變<lb/>
於是乎有撫治之名撫治者恩威之兼也今誠欲合分<lb/>
馴獷一雜申約非才不濟非器不充夏公有焉是地也<lb/>
不公畀而奚畀邪故曰有容知大盤錯别利持久占之<lb/>
凡以是焉耳然必天定而後驗時至而後獲何也天下<lb/>
未有躁而成者也故冀望者不知天者也欲速者不知<lb/>
<pb n="KR4e0150_WYG_053-4b"/>
時者也見難而疑者不知才者也當巨而畏者不知器<lb/>
者也由是言之天之成夏公者名位若斯而已哉代夏<lb/>
為左使者董公也亦吾榜中人也來求送夏公文予告<lb/>
之曰吾榜見仕而官外者公一人耳行有鳴鶴之應矣<lb/>
亦時至而天定矣<lb/>
　　　贈鮑侯序<lb/>
有馬于此咸良之矣或曰是未歴險斯不知馬者也汗<lb/>
以血曰齒未長也夫伯樂觀于冀野而馬羣為空固非<lb/>
<pb n="KR4e0150_WYG_053-5a"/>
險試之也且當是時能一一齒之哉固有所弗暇矣葢<lb/>
才有常殊天之畀也器有小巨人之具也故見根撥而<lb/>
知品者知花者也見形而知千里者知馬者也即夷以<lb/>
知險即少壯以知老長者知人者也即平居以知臨變<lb/>
者知用人者也鮑侯弱襲父官壯而立焉一擢而僉都<lb/>
指揮事與書押再擢而鎭淮汝三擢而掌司印年未三<lb/>
十也先是命將下人有謂鮑侯者河南即天地中然巨<lb/>
鎭也地方千餘里轄衛十守禦之所三而侯之齒未長<lb/>
<pb n="KR4e0150_WYG_053-5b"/>
也夫兵者所以耀威固疆戡暴輯民者也河南西以南<lb/>
秦楚之隘鄙也故其地藪盜而哨兇北東南曠故其俗<lb/>
輕剽而易扇而司兵者前憂而預防之潜奪密消不耀<lb/>
而固不戡而輯誠非長而才不能又都司者藩臬頡頏<lb/>
者也有㕘謀焉有接禮焉有同事焉謀博則取輕禮失<lb/>
則招侮事謬則來損而鮑侯之掌司印也明而詳是故<lb/>
無損謙而實是故無侮敏而聰察是故無輕恕而亷是<lb/>
故威威生固固生輯如是則何剽不奪何兇不消所謂蹶<lb/>
<pb n="KR4e0150_WYG_053-6a"/>
然歴塊者而人又謂鮑侯使提三尺行龍沙鴈塞中比<lb/>
古之良或亞夫見銜轡而奮躍蹄鳴者非致逺者也一<lb/>
飽一石斂神徐歩健氣勃如日中㣲汗腹鱗爛如未暮<lb/>
而千里矣斯之謂良斯之謂負器之才如是則何險不<lb/>
可歴何變不可臨而齒之少長足計哉予非伯樂倫也<lb/>
交鮑侯自其父矣嘗觀侯射于南郊又見侯饑而虎餐<lb/>
今又觀其無輕之也無侮之也無能損之也於是知其<lb/>
必良也然不敢謂其羣空也何也其寮皆千里才也又<lb/>
<pb n="KR4e0150_WYG_053-6b"/>
皆長而歴險經變者也雖然汗血之駒非渥洼不産觀<lb/>
鮑侯者于其父祖可也故松柏之根不産花卉桃李之<lb/>
根不産桂菊者以各有種也<lb/>
　　　贈董公序<lb/>
玊沙董公之為左使也一號令飭規畫嚴扃鑰増範防<lb/>
接屬以禮馭吏以則與民以信出無稽程入無滯案平<lb/>
以濟允執以佐公亷以飬威黙以惇徳行之旬月河藩<lb/>
改觀焉或謂董公簡質而退遜是古之遺良也舉進士<lb/>
<pb n="KR4e0150_WYG_053-7a"/>
今三十有五年矣九命而至今官其為政有不居勞而<lb/>
不伐者也是故知公者謂簡焉己耳而不知剸繁者具<lb/>
也謂質焉已耳而不知其内文而外素也謂退遜焉己<lb/>
耳而不知其果之弗顧也是以有亹亹之修而寡赫赫<lb/>
之譽也久矣乃今為左使也旬月而河藩改觀何也李<lb/>
子曰天下有愈試而愈堅者抱乎眞者也有愈逺而愈<lb/>
力者任夫重者也有必專而後利者俟夫用者也利莫<lb/>
如湛盧使柄不在掌即能陸剸犀兕水斷蛟龍顧安所<lb/>
<pb n="KR4e0150_WYG_053-7b"/>
施乎故曰必專而後利今夫千里之馬猶夫馬也設較<lb/>
材於越隙歴塊之頃而汗血未珠電影未掣則駘駑駵<lb/>
騄能别之乎故曰任重者逺而愈力又試才如試金百<lb/>
鍊而靡易斯良之矣故曰抱眞者試而愈堅董公入官<lb/>
者今三紀矣九命而操愈堅予以是知其有眞也然中<lb/>
書而戶曹而㕘藩議而副臬使而復㕘藩政卿太僕進<lb/>
右使而左斯其逺但千里哉然愈力也予以是知其任<lb/>
者重也故今綰銀章握紋符裒然為方面首前也亹亹<lb/>
<pb n="KR4e0150_WYG_053-8a"/>
今也赫赫予以是知其專而後利也或曰董前為卿不<lb/>
專乎李子曰事有巨細地有要散董之專而利者以長<lb/>
於要也曰若是地不有要於左使者乎李子曰患其不<lb/>
專不患不利患其不要不患不專董之謂哉<lb/>
　　　贈劉大夫序<lb/>
劉大夫來㕘河省之政李子傾葢與語相視而笑莫之逆<lb/>
也居無何大夫貳於浙而去李子喜又若思者或問焉<lb/>
李子曰予高大夫曰高之者何曰高其績也然有獲焉<lb/>
<pb n="KR4e0150_WYG_053-8b"/>
予少也蒙誦孔子六蔽之章惑焉詩曰民之秉彞好是<lb/>
懿徳夫六言無非徳者患其不好耳而患不學哉長而<lb/>
悟乃學然暮矣無獲也見劉大夫惕焉覩其績慚焉己<lb/>
企焉巍乎莫之及也是故喜焉高之也其離也思焉情<lb/>
也曰敢問大夫何學也李子曰非古弗則非聖弗遵非<lb/>
經弗由少為之力長而益修譬之飢渇飲食焉或歉則<lb/>
中熱面赤見善則羨而服焉恒懼不與之齊也是故發<lb/>
為藻華義經道緯探賾鉤奥噴芳摛英如飲醇而抉其<lb/>
<pb n="KR4e0150_WYG_053-9a"/>
粕鮮不精焉故其為仁則難罔用智則不踰守信則靡<lb/>
害秉直則有容勇之則助義剛之則破私故其出而仕<lb/>
御士則悦導民則從遘繁則剸計大則決析細則理猾<lb/>
畏其嚴宄避其照狡伏其威斯皆歴試之績所謂學于<lb/>
古訓有獲者也大夫自視欿如人望之固巍如矣予淺<lb/>
人也見其人惕覩其績慚企其獲巍雖不高之不可得<lb/>
矣夫緇衣改於既敝杕杜傷於斯饑非惟起懐於好徳<lb/>
亦冀蓬麻之易扶也獲如大夫績如大夫巍如大夫使<lb/>
<pb n="KR4e0150_WYG_053-9b"/>
侍孔子而遊其門則憂蔽之嘆不發於由而好古之竊<lb/>
不於彭比矣乃今莫逆于傾葢之項而遽適乎江海之<lb/>
遐來予胡得不喜去予胡得不思故情莫切于思離義<lb/>
莫先于喜徳獲莫大于攻蔽績莫難于歴試所謂高而<lb/>
兼者人之上也於是効風人之義為三疊之歌瞻彼北<lb/>
山有雲洋洋日出曜之羣龍載翔沛之為霖澤我萬方<lb/>
<hi>其一</hi>悠悠南邦之子于邁蒸徒楫之旟旐斾斾疆域是清<lb/>
波靡揚海<hi>其二</hi>維南有山桂也冬榮青青沚蘭凌秋擢英<lb/>
<pb n="KR4e0150_WYG_053-10a"/>
馨香永懐回鴈春征<hi>其三</hi>
　　　送石菴先生歸序<lb/>
右副都御史石菴蔣公廵撫河南之三年上念之詔之<lb/>
歸若曰將别庸汝河南三司大夫聞之驚且疑詣李子<lb/>
問曰廵撫公之政它即未之知河之南不之知乎其徳<lb/>
民或未之知士大夫不之知乎其心衆或未之知君子<lb/>
不之知乎銓文曰清白可稱夫官患者汙耳墨耳清白<lb/>
者歸乎李子曰僕野人耳未達于務雖然竊有聞焉人<lb/>
<pb n="KR4e0150_WYG_053-10b"/>
君不欲竭臣之力非棄之也將以擴仁也又示勸也人<lb/>
臣不欲盡君之禄非忘之也葢懼盈也又恥競也故國<lb/>
有勞臣君則優之其去則聴之或察其心罷之若曰是<lb/>
欲佚而未敢陳者是擴仁也於是欲佚者知上之能察<lb/>
其心不俟其罷而去則進退之跡泯是勸之也夫四時<lb/>
之序成功者退禍盈福謙天之道也故爾公爾侯情非<lb/>
不至而空谷之駒莫留好爵爾縻義非不隆而在隂之<lb/>
鶴寡和臣之心豈固忘國哉亦懼盈恥競然耳而黄金<lb/>
<pb n="KR4e0150_WYG_053-11a"/>
錫歸杯酒釋柄君亦豈謂臣汙且墨哉優其清以勸弗<lb/>
清優其白以勸弗白優其勞以勸弗勞斯聖王體物之<lb/>
心而賢臣全智之秋也夫都御史者八座之要風紀之<lb/>
首而激揚之重官也乃奉璽書乘繡幰代天子出而廵<lb/>
岳省方非清白吏不至此於是審興革籌利害詢瘡痍<lb/>
亷貪濁蘇困苦鉏強横平征役允計㑹閱兵甲視墉城<lb/>
畫廨廩百責萃之矣而又舉遺逸㧞潁特風動雷行露<lb/>
濡霜肅斯其勞豈裘羔飾豹委蛇在公者比哉蔣公且<lb/>
<pb n="KR4e0150_WYG_053-11b"/>
三年矣一旦稱而優之令之歸何不可哉優之之謂仁<lb/>
稱之之謂勸斯所謂聖王之心也諸大夫曰優之歸矣<lb/>
又庸之乎李子曰予野人耳未達于務雖然竊又有聞<lb/>
焉天地因材以篤物聖人因才以官人故綜覈之政行<lb/>
則寛緩之流後休平之治成則奮勵之鋒斂蔣公者日<lb/>
計不足嵗計有餘者也心也君子知之徳也士大夫知<lb/>
之政也河南民知之清與白吾君吾相知之他日不庸<lb/>
之不可得矣<lb/>
<pb n="KR4e0150_WYG_053-12a"/>
　　　贈閆子序<lb/>
閆子既拜南部司務之命瀕行李子戀焉或問徐昌榖<lb/>
曰閆之行李子戀焉何也嘗聞昵不言離昵莫如骨肉<lb/>
之親次莫如友次莫如鄉閆李者同豳人也而又友也<lb/>
異姓而肉骨者戀焉以兹乎徐生曰賢者弗昵昵者弗<lb/>
永故骨肉非義久必殘友非義久必疎鄉非義久必暌<lb/>
何也同氣則求同求則義同義則久久則戀戀則難離<lb/>
易曰鳴鶴在隂其子和之同乎求者也同心之言其臭<lb/>
<pb n="KR4e0150_WYG_053-12b"/>
如蘭求而易者也詩曰我心匪石不可轉也義而久者<lb/>
也人渉卭否卭須我友久而戀者也惠而好我擕手同<lb/>
行離而難者也故閆李者戀也義也非昵也李子之友<lb/>
聞之曰友之友吾友也吾聞古之離也聲諸詩凡以持<lb/>
久昭戀宣義而闡求者也於是太原喬子賦閥閲閆子<lb/>
之父憲卿也海陵儲子賦秦闗重去鄉也浙王子賦亮<lb/>
闇國時有喪也郴李子賦闗河濟南邊子賦郊月淞陸<lb/>
子賦金陵吳徐子賦虎踞昌穀子亦賦驅車之章李子<lb/>
<pb n="KR4e0150_WYG_053-13a"/>
曰喬之詩緻儲之詩雅王之詩宏李之詩舒邉之詩冲<lb/>
陸之詩槩徐之詩灑昌榖之詩蒼八子者可謂善言離<lb/>
矣夫因其友而友之不謂義乎因其聲而聲之不謂同<lb/>
乎同聲而因義八子者可謂善言離矣<lb/>
　　　周氏族譜序<lb/>
周生衝修其族之譜成空同子觀焉曰周生知譜哉一<lb/>
譜而五善具矣夫述前者據信後者實謀始者愼導從<lb/>
者簡布言者忠夫譜者所以合散而一殊者也非據不<lb/>
<pb n="KR4e0150_WYG_053-13b"/>
妄指乎非實不溢美乎自我述之自我始之而或妄也<lb/>
溢也謂愼乎斯固言以布之也不愼謂忠乎夫五者失<lb/>
一不足以訓人矧族乎何也族之于吾本一也合也世<lb/>
異則殊殊則散非此難導之從也言諄而不入述詳而<lb/>
不信若曰渠固妄而溢也何以諄與詳為也斯不忠不<lb/>
簡不愼之過也何也無實而非據也周生之為譜也遡<lb/>
其所可知非據乎書事必覈非實乎疑之必缺非愼乎<lb/>
導之以可行非簡乎其言惻怛尊親是惇非忠乎夫自<lb/>
<pb n="KR4e0150_WYG_053-14a"/>
人之不知有尊也於是乎悖悖則不合自其不知有親<lb/>
也於是乎疎疎則不一不一不合則愈逺而愈殊愈殊<lb/>
而愈散斯非但族之罪也亦導之者非也周氏之子孫<lb/>
自是其無悖乎無悖則有尊矣其無疎乎無疎則有親<lb/>
矣尊親得而家之道不成乎斯譜之者之功也故曰周<lb/>
生知譜哉一譜而五善具矣<lb/>
　　　董氏族譜序<lb/>
嘉靖五年董大夫來㕘河藩之議李子獲觀于其譜而<lb/>
<pb n="KR4e0150_WYG_053-14b"/>
語人曰董氏知家政乎吾于其譜觀也居無㡬大夫罷<lb/>
歸即其邑之東構東樓闢書院羣族子弟誨焉凡言之<lb/>
譜者罔不行之家也李子聞之又語人曰甚哉董大夫<lb/>
似君陳也吾于其家之政知之也夫自大學教衰也士<lb/>
不由齊而求之治是故仕也有不官政者矣矧家之能<lb/>
政也其罷也有不身謀者矣矧家之政行也是以夫子<lb/>
憂焉曰是亦為政奚其為為政夫是言也誰不知之也<lb/>
然未之有行何也其所厚者薄未有不薄者也又其身<lb/>
<pb n="KR4e0150_WYG_053-15a"/>
官焉已耳罷則無所于歸也夫董大夫者藩省之佐耳<lb/>
固非崇爵豐禄人也其仕也念念其族而其罷也羣而<lb/>
誨焉政不䆒于官而行于家斯豈忘夲務末者倫邪持<lb/>
之而靡懈久之而有成非仲尼之徒而獲大學之㫖能<lb/>
若是邪予故曰甚哉董之政似君陳也以其知本也于<lb/>
其譜而知之也<lb/>
　　　琴峽居士序<lb/>
夫美以類彰情以物寓故縁類以彰徳則力為有循託<lb/>
<pb n="KR4e0150_WYG_053-15b"/>
物以寓警則怠心靡乘執循袪怠非志罔成故曰士尚<lb/>
志故志者完美而定情者也夫琴之言禁也所以遏邪<lb/>
而宣和者也昔者伯牙鼓琴也志在髙山鍾子曰峨峨<lb/>
乎高山志在流水鍾子曰洋洋乎流水斯擬諸音者耳<lb/>
志以向之猶足警寓以彰類夫峽者山之隘而水之激<lb/>
也實擊虛應不琴而琴入之耳而㑹之心邪有不遏者<lb/>
乎邪遏則端念生和宣則躁心平躁平則情一端生則<lb/>
美積二者由於琴而本於志故志者完美而定情者也<lb/>
<pb n="KR4e0150_WYG_053-16a"/>
夫富貴導淫介胄起忿忿以躁基淫由邪作劉子介胄<lb/>
人也為錦衣貴矣兄弟世禄富矣謂人曰呼我琴峽居<lb/>
士斯人者亦警寓彰類者邪劉子曰吾燕人也嘗登琴<lb/>
峽之上目之岑巉聆之泠然邪消躁蠲淫忿弗萌爰契<lb/>
吾志是故琴峽稱焉號曰居士夫徳成於警隳於怠是<lb/>
故是稱也吾亦效夫警寓而彰類者也李子曰事異而<lb/>
同行者嘉乎跡者也行異而同情者修乎中者也夫介<lb/>
胄之於爼豆富貴之於山林判矣乃劉子則曰吾如此<lb/>
<pb n="KR4e0150_WYG_053-16b"/>
吾如此者志為之本也亦美之由彰乎故曰完美而定<lb/>
情者存乎志警寓以彰類者縁乎物<lb/>
　<lb/>
　<lb/>
　<lb/>
　<lb/>
　<lb/>
　空同集巻五十三<lb/>
</p>
<p>
</p>
  </div>
</body>
</text>
</TEI>
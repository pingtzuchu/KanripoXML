<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻六</head>
    <p>
<pb n="KR4e0150_WYG_006-1a"/>
欽定四庫全書<lb/>
　空同集巻六　　　　　　明　李夢陽　撰<lb/>
　　雜調曲<lb/>
　　　擬前緩聲歌<lb/>
萬水東流魚西上游不虞彼有漁子置我於其鈎魚告<lb/>
漁子女曷太荼寛大福厚不見是圖漁乃傴僂伸鈎我<lb/>
脱身以游漁起揮手謝天命各有由此魚銜明珠來報<lb/>
當日漁<lb/>
<pb n="KR4e0150_WYG_006-1b"/>
　　　擬鳥生八九子<lb/>
烏生八九子八九子餵飼兩老烏乃在城墻髙樹頭兩<lb/>
老烏拮据爲巢心中實毒荼晝夜餵飼八九子八九子<lb/>
長成各自飛不來顧老烏巢風雨巢漂揺今年有巢處<lb/>
來年哺子何處所猛虎能食人尚復有子之親螻蟻極<lb/>
細小蟲奉事長上禮若君臣何得朋友如路人上車逢<lb/>
所知下車稱别離淚下如雨眼迷離來時不知南不知<lb/>
北我去何勞問東西車輪班班轉老烏飛飛啄赤莧<lb/>
<pb n="KR4e0150_WYG_006-2a"/>
　　　郭公謡<lb/>
赤雲日東江水西榛墟樹孤禽來啼語音哀切行且啄<lb/>
慘怛若訴聞者悽靜察細忖不可辯似呼郭公兼其妻<lb/>
一呼郭公兩呼婆各家栽禾栽到田塍誰教檢取螺公<lb/>
要螺炙婆言攝客攝得客來新婦偷食公欲罵婦婆則<lb/>
嗔婦頭揷金行帶銀郭公脣乾口燥救不得哀鳴繞枝<lb/>
天色黑<lb/>
　　　　李子曰世嘗謂刪後無詩無者謂雅耳風自<lb/>
<pb n="KR4e0150_WYG_006-2b"/>
　　　　謡口出孰得而無之哉今録其民謡一篇使<lb/>
　　　　人知眞詩果在民間於乎非子期孰知洋洋<lb/>
　　　　峩峩哉<lb/>
　　　豆娘子<lb/>
　　豆娘子者蜻蜓之細也輕盈側媚羣游而寡忌李<lb/>
　　子見之傷焉作豆娘子<lb/>
汝何者物小而輕盈妁約悠揚朋從寡畏緗衣紺裳或<lb/>
翠其衿或朱而黄嬉戲長莪窈窕水旁餐膏浴滋飲露<lb/>
<pb n="KR4e0150_WYG_006-3a"/>
吞香才不我知謀寧自臧兒童撲弄姬媵憐傷豆卿子<lb/>
卿娘子豆娘百卉隕零北風雨霜弱不敵威蚱蜢同戕<lb/>
肅肅鴻鵠雲海翺翔噦噦者鳳覽輝梧岡㣲末之蟲何<lb/>
勞短長<lb/>
　　　榆臺行<hi>其事在𢎞治乙丑年</hi>
榆臺髙髙風吹樹梢都揺揺臺下黄羊走黄蒿山頭看<lb/>
看日落觱篥四靣吹軍中白旗身姓誰向前看有河河<lb/>
水深彼不怕死我亦人力能㧞虎尾人虎或兩存歸爲<lb/>
<pb n="KR4e0150_WYG_006-3b"/>
鬼雄榮爾䰟<lb/>
　　　白毛行甲申元日作<lb/>
元日地動生白毛發春當暖風蕭騷天時尚然有錯迕<lb/>
老夫何怪兒童曹君不見猛虎失勢人寢其皮惜也豈<lb/>
復能咆哮我歌白毛比之董逃<lb/>
　　　長歌行<lb/>
籠中鴨望水中鴨一鳴一答汝雖有羽翼不如我汎渌<lb/>
波食魚鰕奔蘋拍藻入煙浦籠中之鴨心徒苦<lb/>
<pb n="KR4e0150_WYG_006-4a"/>
　　　禽言<lb/>
泥滑滑車馬不得安何不停車縶馬待泥乾<lb/>
　　　其二<lb/>
行不得哥哥東有木公西王婆南靣設罾北張羅行不<lb/>
得哥哥<lb/>
　　　其三<lb/>
姑惡姑惡小姑刺齪姑不樂新婦早煑餔低聲奉小姑<lb/>
　　　其四<lb/>
<pb n="KR4e0150_WYG_006-4b"/>
提壺盧壺盧提盛酒背母私餉妻妻可再得母恩罔極<lb/>
　　　其五<lb/>
瘦兒瘦兒汝爲上留田汝爲尹伯奇獨行哀呌心内饑<lb/>
日逐縁樹啄蟲蟻汝父汝兄寧得知<lb/>
　　　其六<lb/>
不如歸去南山豆熟北山有黍<lb/>
　　　猛虎行<lb/>
猛虎本居深山我可不入彼來亦難誰令爾今來市申<lb/>
<pb n="KR4e0150_WYG_006-5a"/>
遊盡日攫人食撑腸拄腹無歇休我欲擊之刃不在手<lb/>
欲往告泰山之君陸無車水無舟猛虎聞言向我怒我<lb/>
命在天匪虎懼嗟嗟虎尚有時鴟鴞遺音寧爾知<lb/>
　　　董逃行<lb/>
涉江登彼西山下看城郭鬱盤城中閤殿斑斕嘉樹一<lb/>
何紛綸上有鳴鳥旦暮間闗遥望我心浩歎<hi>一解</hi>闤闠寂<lb/>
閴民生何艱終朝缺突無烟胡彼來往翩翩綺衣車馬<lb/>
可憐<hi>二解</hi>誰家起樓造天歌鐘舞管喧闐剥羊宰牛列筵<lb/>
<pb n="KR4e0150_WYG_006-5b"/>
何但一食萬錢倐忽日薄重淵<hi>三觧</hi>明燈熒熒爛堂繡幃<lb/>
雞舌流黄樂人調瑟未央千年萬歳奉觴豈知老至悲<lb/>
傷<hi>四解</hi>日月逝矣不我留精銷時往霜霰交流繁華零落<lb/>
山丘心懽意愛爲他人收哀哉胡不德求<hi>五解</hi>
　　　秋胡行<lb/>
鸞鳥不可爲鴟爾胡不思顏淵掇塺尼父見疑我今乃<lb/>
何敢望聖賢人心中憤悶徒苦悲智見萬里水清終見<lb/>
底<hi>一解</hi>髙髙山上臺彼居者何誰厥狀蜿蜒伺人意欲牽<lb/>
<pb n="KR4e0150_WYG_006-6a"/>
纒汝雖見其形不見汝情乃胡營營相煎豈不聞我命<lb/>
在天<hi>二解</hi>直道古難容樹喬風集顚周公有何疵愆乃爲<lb/>
四國流言伯奇掇蜂不爲父憐跡有涉疑惟賢知賢<hi>三解</hi>
潔色爲妒媒危言良見災讒説久自明非時麟聖哀孤<lb/>
松摧爲之薪水東西流欽猶鬼神<hi>四解</hi>
　　　君馬黄<lb/>
君馬黄臣四驪飛軒駊騀交路逵錦衣有曜都且馳前<lb/>
徑狹以斜曲巷不容車攘臂叱前兵掉頭麾后驅毁彼<lb/>
<pb n="KR4e0150_WYG_006-6b"/>
之廬行我輿大兵拆屋梁中兵揺楣櫨小兵無所爲張<lb/>
勢罵蠻奴爾慎勿言諜者來幸非君馬汝不夷<lb/>
　　　歈歌行<lb/>
虎狼不可羣日短途路長魚瘠稻復澁蔬芝雞鳳凰篤<lb/>
之無恩澤背靣輒詆戕錙銖苟不平持刃起相傷剽悍<lb/>
復譎詭水土性輕揚哀哉兹土民詠歌以難忘<lb/>
　　　阪田行<lb/>
阪田瓞離離子母長寒饑昨聞接京軍征夫曷時歸特<lb/>
<pb n="KR4e0150_WYG_006-7a"/>
生阪田樹下有往與來黻裳四牡雖榮不如與妾共餔<lb/>
糜網魚不施綱孰能制魚死征夫歸來歸來不見靈寳<lb/>
公安陸子<lb/>
　　　豫章篇<lb/>
晨出南浦橋不見橋上樓但見火燒骨橋下水不流北<lb/>
風吹枯樹枝無一人來遊妖鳥羣啄鳴啾啾汝何不此<lb/>
地重起樓吳監大舶來越珍銜舳艫豫章之火心大荼<lb/>
　　　仙人篇<lb/>
<pb n="KR4e0150_WYG_006-7b"/>
何者一老翁耳垂兩肩緑瞳方來此芙蓉峯招我同行<lb/>
聳身即老翁授我玊柈丹携手遊洪濛東至泰山顛飛<lb/>
瀑揚膏波清松䕃石闗饑嘰掇瑶草渇飲玊屑泉晨朝<lb/>
吸沆瀣夕憇若木間俯視九區内傷心淚汍瀾<lb/>
　　　升天行<lb/>
九州非我居我思遊㝠荒飾輿驂玊虬乗氣切天翔朝<lb/>
餐發匡廬日暮嵩華揚上謁帝座側囘旗拂天昌牽牛<lb/>
擊河鼓織女方七襄<lb/>
<pb n="KR4e0150_WYG_006-8a"/>
　　　其二<lb/>
扶桑躍陽彩海氣騰瑶光六龍抗斗樞九帝開雲閶振<lb/>
衣躡仙蹤飛轡驂鸞翔仰身操天瓢手勺沆瀣漿朝嬉<lb/>
太乙館夕憇玊女堂馳情覽八極縱目窮遐荒環運無<lb/>
恒存逝代多隱傷囘旌拂九曜㨗步登文昌進謀芝葢<lb/>
側待問紫玊房羣靈贈大藥諸御傳神方無惜一粒分<lb/>
遂令民夀康<lb/>
　　　洛陽陌<lb/>
<pb n="KR4e0150_WYG_006-8b"/>
嚴飇巻枯藿霜隼厲秋翮翩翩騮馬子意氣亦何赫朝<lb/>
馳上東門暮徧洛陽陌臂彎兩角弓寳刀雪花白借問<lb/>
此誰子無乃漢相如昔挈一束書今乘駟馬車虎士爲<lb/>
執鞭縣令皆前驅傾城莫不歎觀者填路衢舉手謝鄉<lb/>
人榮耀但區區丈夫樹名勲所志在唐虞揚袂徑北去<lb/>
萬里誰能拘<lb/>
　　　丹霞行<lb/>
毁譽榮辱至海波何時平海中有仙山仙人築爲城金<lb/>
<pb n="KR4e0150_WYG_006-9a"/>
銀爲室闕桂樹羅階生鸞鳥翔且舞美女稱飛瓊偓佺<lb/>
擁我葢王子左吹笙踟蹰聊戲娛餐芝翫西傾<lb/>
　　　雨雪曲<lb/>
冬十一月阻舟徐汊朔風北來雨雪紛下禽鳥凍寂洲<lb/>
村肅夜纜夫來言衣單腹餓波流洄洄促船難駕我心<lb/>
悽惻羽翼儻假<hi>一解</hi>七月熯土今幸雨雪往者難追來春<lb/>
可沃我雖波阻心則怡懌購蔬城市貸米逾澤原阪蕭<lb/>
條㕍鴻輯集貧士罔懷一陽環復<hi>二解</hi>靑靑者衿涉江我<lb/>
<pb n="KR4e0150_WYG_006-9b"/>
求大澤寒㝠胡子能來鷺鷥難飛潭網頓集網收魚跳<lb/>
閲忘寢食荒岑險艱豈我能處南紀凍肅返北于土<hi>三解</hi>
　　　陽鳥篇<lb/>
陽鳥攸居於渚於野飲啄紆徐行步閑雅我舟觸驚振<lb/>
翰若雲飛之有序還集成羣陽生豫知延頸跂望舉翼<lb/>
萬里雲羅空想<lb/>
　　　湖吟行<lb/>
魚游于水游于水而鳥游于水飽之去斯雲昧湖窈冬<lb/>
<pb n="KR4e0150_WYG_006-10a"/>
序憭慄竟日無人草莾㝠寂百怪鳴呌原隰誰主有一<lb/>
罾夫荒濵守罟疑非恒人問之弗言汝胡者人單到此<lb/>
間<lb/>
　　　虎欲齧人不避豪賢篇<lb/>
吾之於人誰毁誰譽貌失子羽言失宰予知我者天君<lb/>
子洗心行不愧影寢不愧衾何樹嶷嶷于畛之特有撓<lb/>
俾鳴僾風者惑漢申黨人宋嚴僞學㝠鴻逝豫轅駒局<lb/>
促非林何棲非淵何濳駟馬憂患貧賤德音富而可求<lb/>
<pb n="KR4e0150_WYG_006-10b"/>
其從如雲徐子起欽顯者蔑聞<lb/>
　　　獨漉篇<lb/>
獨漉獨漉棄田求屋其屋雖大其人則餓小人在旁譬<lb/>
如蠭蝎恩之雖勤荓之則螫葳葳艷陽桃李吐英未曾<lb/>
結實誰辯苦蜜錦繡圍厠過者掩口珠玊委途奚異塵<lb/>
土臨淵趣輪臨壑振綏人孰不聞亦孰不知綦絇之美<lb/>
不以爲纈身尊道髙名爲雋傑<lb/>
　　　苦熱行<lb/>
<pb n="KR4e0150_WYG_006-11a"/>
蘊隆焚如二儀爲爐赤曦鑠天塵沙沸途居奚諱袒行<lb/>
弗擇憇魚伏於囦鳥張其喙何物爲炭誰乎爲工槖之<lb/>
鼓之金流石鎔閬風之顚瑶沼之隂飇輪扇凉氷壑嶔<lb/>
崟下踏層雪上攀琪樹仙人緑髪逍遥箕踞俯闞人世<lb/>
溷熱交毒我欲從之安得羽翼<lb/>
　　　雞鳴篇<lb/>
雞鳴月落飄風振宇駕鵞曵陸翔鳥雲舉曜靈初出浮<lb/>
雲翳止驅馬東行條其嘅止<lb/>
<pb n="KR4e0150_WYG_006-11b"/>
　　　朝吟行<lb/>
亭毒既周明星有爛羲和授鞭九宇將旦寐者欲覺窹<lb/>
者嘅歎巉巉檜栢覆我中庭雞鳴於顚微霜夜零閶闔<lb/>
未啟九闉尚扄馳神紫極振珩闕庭<lb/>
　　　𤣥熊篇<lb/>
猛士守四方四方塵不揚𤣥熊在深山百獸皆遁藏<hi>一解</hi>
獵火舉四澤虞羅亘長雲毒矢積如蝟玊石誰能分<hi>二解</hi>
熊皮充下御肉亦登君庖豈若犬與豵即死無咆哮<hi>三解</hi>
<pb n="KR4e0150_WYG_006-12a"/>
　　　游子篇<lb/>
游子在他鄉所願親夀考氷犀遊於淵惟願水長好磵<lb/>
石雖孤處不羡風中沙葛藟能纒綿不如絲與麻<lb/>
　　　豫章行<lb/>
黄河雖大川所嗟源不清千里能一曲不如直道行王<lb/>
允輔京室李杜垂其名介休巾角折乃爲時所傾<lb/>
　　　析薪<lb/>
析薪如之何爰以析其理結交如之何相要在終始女<lb/>
<pb n="KR4e0150_WYG_006-12b"/>
蘿施松栢女蘿千尺長結交不知心結交安得常<lb/>
　　　其二<lb/>
列曜垂四隅燦燦冒中土箕星乃好風畢宿復欣雨汎<lb/>
觀愚哲士戚戚各有營哲夫計千載愚者終一生<lb/>
　<lb/>
　<lb/>
　<lb/>
　空同集巻六<lb/>
</p>
<p>
</p>
  </div>
</body>
</text>
</TEI>
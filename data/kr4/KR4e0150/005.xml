<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻五</head>
    <p>
<pb n="KR4e0150_WYG_005-1a"/>
欽定四庫全書<lb/>
　空同集巻五　　　　　　明　李夢陽　撰<lb/>
　　琴操<lb/>
　　　衛女操<lb/>
　　舊説衛有賢女趙王聞其賢請聘之未至而王薨<lb/>
　　太子曰吾聞齊桓公得衛女而霸今衛女賢欲留<lb/>
　　之大夫曰不可若賢女必不我聼若聼必不賢不<lb/>
　　可取也太子遂留之果不聼拘於深宮思歸不得<lb/>
<pb n="KR4e0150_WYG_005-1b"/>
　　援琴而歌曲終自縊而死<lb/>
有狐綏綏兮在彼河梁我欲濟之兮河無航瞻彼故丘<lb/>
兮淇水淺淺懷我父母兮不能奮翻嗟嗟不能奮翻予<lb/>
安用存兮<lb/>
　　　漆室女操<lb/>
　　漆室女魯人也倚柱悲吟鄰人問曰欲嫁乎女曰<lb/>
　　吾憂國傷人心悲而嘯何言欲嫁乎遂自經而死<lb/>
父母不聼女言女義不至公門嗟嗟柰何朝倚柱而吟<lb/>
<pb n="KR4e0150_WYG_005-2a"/>
暮倚柱而歌知我者謂我心憂不知我者謂我求爲家<lb/>
予寧爲地上之茂草誠不忍負巖墻而生<lb/>
　　　慧蛾操<lb/>
　　李子中庭而立有蛾窘於爵入襜而避之李子傷<lb/>
　　之作此操也<lb/>
翼之漸漸兮入我襜兮慧逺賊兮信彼黠兮寧爾獲兮<lb/>
　　　哀鳳操<lb/>
　　哀鳳操爲漢中張子作也張子三十而天予傷其<lb/>
<pb n="KR4e0150_WYG_005-2b"/>
　　孤貧無歸也援琴而哀之<lb/>
鳳之來兮爾胡爲兮牛有皁兮雞有棲鳳兮鳳兮今何<lb/>
歸傷哉命兮我心悲<lb/>
　　　月星操<lb/>
　　元年冬十有一月其日己卯月在寅位金宿來襲<lb/>
　　李子見之而憂作此操也<lb/>
隂陽舛錯亦孔之遌斤斤其月有星薄之嗚呼天髙髙<lb/>
在上意安若兮<lb/>
<pb n="KR4e0150_WYG_005-3a"/>
　　楚調歌<lb/>
　　　天門開<lb/>
天門開兮㝠㝠沛余乘兮上征雷車兮電旗斑陸離兮<lb/>
四馳陽昭昭兮在下女翩翩兮媵予交不周兮易離路<lb/>
超逺兮徒自苦涉海兮揚靈揖陽侯兮貝宮采珊瑚兮<lb/>
嶼間折三秀兮水中望佳人兮不來吹洞簫兮絶浦聊<lb/>
盤旋兮戲娱時不可兮再有<lb/>
　　　貽女<lb/>
<pb n="KR4e0150_WYG_005-3b"/>
龍旌兮𤣥牲重闕兮紫府夫君兮不可以見女躑躅兮<lb/>
徒自苦衝風起兮河曾波巖<graphic n="KR1293" url="https://raw.githubusercontent.com/kanripo/KR-Gaiji/master/images/KR1293.png" mimeType="image/png"/>崛兮桂蘿折瓊蕋兮貽<lb/>
女媒不通兮怨嗟若有人兮乘游龍佩蒼景兮御清風<lb/>
陟帝左兮右降又翺翔兮極中君游兮崑崙又夕宴兮<lb/>
王母緩節兮永歌紛佾兮繁舞望遥浦兮御舸吹參差<lb/>
兮愁予<lb/>
　　　捐袂<lb/>
捐袂兮沙裔遺褋兮澧浦御重華兮九疑觀潺湲兮容<lb/>
<pb n="KR4e0150_WYG_005-4a"/>
與神之來兮六龍翳瓊枝兮翠葆驅豐隆兮挾百靈來<lb/>
如雲兮去㝠㝠來躡霞兮去乘霓靆連蜷兮復葳蕤山<lb/>
之桂兮江之楓雲颯颯兮吹秩風班予馬兮延佇美要<lb/>
𦕈兮中渚<lb/>
　　　懷鄉<lb/>
伐辛夷兮采芳芷葺荷屋兮䕃蘭渚佳人去兮不歸靈<lb/>
連蜷兮愁望予涉世徑兮歴險阻駕𤣥驂兮又文牡歳<lb/>
冉冉兮既不我留悵懷鄉兮汨夷猶葛藟離離兮石間<lb/>
<pb n="KR4e0150_WYG_005-4b"/>
雨㝠㝠兮山之幽旋予馬兮故阿陟堂址兮搴女蘿霜<lb/>
露交下兮亭臯秋風夕兮洞庭波山何爲兮巃嵸木何<lb/>
爲兮蒙密公有亭兮何不日鼓瑟日鼓瑟兮復吹䶵憺<lb/>
娛樂兮萬福來<lb/>
　　　君夷猶<lb/>
登樓兮送君日盈盈兮將落曖茀鬱乎帶長薄君夷猶<lb/>
兮吹間<hi>並去</hi>作巢燕兮既辭又鳴兮蟪蛄紛軒葢兮總總<lb/>
君胡爲兮南都若有人兮被杜衡帶薜蘿兮蕙纓中有<lb/>
<pb n="KR4e0150_WYG_005-5a"/>
懷兮荃不知臨修路兮悵天涯悵天涯兮望煙渚信予<lb/>
美兮誰與龍城兮貝闕君暮趨兮朝謁采芳芷兮江中<lb/>
寄佳人兮天北<lb/>
　　　騁望<lb/>
送佳人兮江渚嫋嫋兮雲氣下鳥翩翩兮戾止蟬暮吟<lb/>
兮獨苦余邅廻兮隱軫謇中洲兮偃蹇心相親兮口難<lb/>
言目不覩兮日以逺風濤兮浩蕩涉浦兮騁望蘭被汀<lb/>
兮葳蕤杜參差兮夕漲君税楫兮前坻復容與乎中渚<lb/>
<pb n="KR4e0150_WYG_005-5b"/>
惝怳兮將從憺淹留兮誰與<lb/>
　　　雩旱<lb/>
望君兮曾波雨霾兮兩河驂豐隆兮駕馮夷蹇將至兮<lb/>
風薄之吹笙兮擊鼓絙絃兮㑹舞君不來兮使我心苦<lb/>
雲㝠㝠兮晝晦神靈惠兮甘雨我稷兮我黍榖之兮士<lb/>
女編龍兮堂墠禽蜥蝪兮水際吐雲兮上下使鳩鳥兮<lb/>
騰逝紛總總兮神欲下猋爲駕兮龍爲馬君誰須兮不<lb/>
來日將莫兮怨思<lb/>
<pb n="KR4e0150_WYG_005-6a"/>
　　　祀白鹿先生迎送神辭<lb/>
吹玊簫兮眺㠶浦横蔽江兮美無舸謇躑躅兮旋望宛<lb/>
窈窕兮山之左陟山左兮降右忽而來兮倐而去跨白<lb/>
鹿兮導兩螭色含笑兮心莫知既登兮山椒復南涉兮<lb/>
石瀬日㝠㝠兮欲暮風飄飄兮吹蕙帶<lb/>
　　　　右迎神<lb/>
緑蘿兮紫茰桂生兮羅戸風颯颯兮若有望神驅雨兮<lb/>
泉浪浪躒我堦兮坐我几以彭郎兮挾匡父蘭殽兮椒<lb/>
<pb n="KR4e0150_WYG_005-6b"/>
醑日中兮萬舞美孰怒兮飄忽逝雲離離兮怨余<lb/>
　　　　右降神<lb/>
迹不偕兮心相疑懽雖諧兮愁易離君荷衣兮蕙帶逍<lb/>
遥山中兮桂爲葢天門兮既闢騰而上兮雲之際石有<lb/>
澗兮山有峯心相慕兮交不逢税吾車兮縶馬願褰衣<lb/>
兮從子<lb/>
　　　　右送神<lb/>
　　　步虛辭<lb/>
<pb n="KR4e0150_WYG_005-7a"/>
被霞衣兮芝葢藹沛騰兮彯長帶䰟逖逖兮天門奄周<lb/>
章兮雲際吹參差兮槃舞燈繁紛兮不歌以鼓水以陸<lb/>
兮濟鬼福釐泑兮冀望苦<lb/>
　　　芝山子辭<lb/>
山之芝兮葳蕤子出遊兮不歸子不歸兮翳薜蘿謇余<lb/>
獨兮山之阿山阿兮望子芝爛爛兮莖紫從子兮齋房<lb/>
帝座兮顯清天門兮不易通子歸來兮山中石磊磊兮<lb/>
路修日暮兮不我聊<lb/>
<pb n="KR4e0150_WYG_005-7b"/>
　　鐃歌曲<lb/>
　　　雷之奮<lb/>
雷之奮翕兮張山之陽發坤藏闢哉昌羣龍載浮列缺<lb/>
光列缺光烜中土惠甘雨介稷黍聖人垂衣民歌舞民<lb/>
歌舞祛禍菑饑而食飽斯嬉厲鬼濳滅維福基<lb/>
　　　鳳之升<lb/>
鳳之升附龍雲儀萬方昭帝文昭帝文承宗禋安如山<lb/>
翕如坤兩宮豫協天神帝臨朝奏雲門戛鳴球笙鏞振<lb/>
<pb n="KR4e0150_WYG_005-8a"/>
昭四方明萬民萬民愉庶物亨隂陽熈乾道成乾道成<lb/>
皇業昌軼周姒纉塗戎臣稽首歌雲龍<lb/>
　　　月如日<lb/>
月如日光如輪輪五色繽哉紛貫紫霓揚風翎抶太乙<lb/>
侵紫庭化爲白氣干天經張我弧挾我矢祛祲滅妖天<lb/>
下理<lb/>
　　詠史<lb/>
　　　賦大隧<lb/>
<pb n="KR4e0150_WYG_005-8b"/>
賦大隧兒賦隧中母隧外母思啟叚叚已舉不及黄泉<lb/>
是何語潁人不來其柰汝潁人不來猶之可爼上分羮<lb/>
痛殺我<lb/>
　　　公儀休<lb/>
園中豈無葵相公奈何饑相君即無衣不愛室中機相<lb/>
君千萬歳請治相君棲桓公霸諸侯管氏有三歸<lb/>
　　　青陵臺<lb/>
兩山當中開露出青陵臺北山雖張羅南山鳥不來我<lb/>
<pb n="KR4e0150_WYG_005-9a"/>
在南山自有匹馬牛之風豈相及吾頸可斷志不易<lb/>
　　　射潮引<lb/>
錢塘八月潮水來蛟龍奮怒濤爲雷天旋地拆不可止<lb/>
此中云有鴟夷子何不張爾弓挾爾矢射殺鴟夷潮可<lb/>
止君不見潮水年年八月來萬弩射潮終不囘<lb/>
　　　汝爲我楚舞<lb/>
汝爲我楚舞吾爲若楚歌黄鵠翼成將奈何黄鵠一舉<lb/>
横四海君王豈有四海羅君無四海之羅安用此殃君<lb/>
<pb n="KR4e0150_WYG_005-9b"/>
美人毒君子<lb/>
　　　博浪沙<lb/>
博浪沙中挈椎走鴻門帳前撞玊斗誰謂張良貌如婦<lb/>
赤帝子起鞭赤龍臣也請歸從赤松赤松子在何許君<lb/>
不見朝烹狗暮縛虎<lb/>
　　　左袒行<lb/>
陵曰不可平曰可安劉者誰勃與我産不信禄不入軍<lb/>
右袒計安出<lb/>
<pb n="KR4e0150_WYG_005-10a"/>
　　　申屠嘉<lb/>
鄧通小臣敢皇侮錯也何人毁廟堵臣欲戮通帝弗許<lb/>
請收錯誅帝罔與含血自殱報皇祖<lb/>
　　　轅下駒<lb/>
鄭當時轅下駒韓安國兩首䑕秃老翁竟斬汝廷臣不<lb/>
語淮陽語君不見金家婦王家女一言殺兒還殺母何<lb/>
况區區老秃且<lb/>
　　　栗太子<lb/>
<pb n="KR4e0150_WYG_005-10b"/>
燕燕汝今銜泥向何縣遮天蔽日過長安堆泥作塜髙<lb/>
如山飛來未央宮銜取梁上土黄口見母來啞啞張吻<lb/>
索蟲哺<lb/>
　　　赤鳳曲<lb/>
前赤鳳後雙燕頭岑岑兮尾涎涎組幘郎君夜相見相<lb/>
見騎白馬驚起城上烏城上烏據巢食兒夜相呼<lb/>
　　短調歌<lb/>
　　　子夜四時歌<lb/>
<pb n="KR4e0150_WYG_005-11a"/>
共懽桃下嬉心同性不合懽愛桃花色妾願桃生核<lb/>
　　　其二<lb/>
栁條宛轉結蕉心日夜巻不是無舒時待郎手自展<lb/>
　　　其三<lb/>
獨夕玊堦側仰看三星爛畏熱不歸房徘徊夜將半<lb/>
　　　其四<lb/>
騖棹出驚流囘橈戲清沚擘破芙蓉花中有雙蓮子<lb/>
　　　其五<lb/>
<pb n="KR4e0150_WYG_005-11b"/>
凉風吹玊樹團扇置不理儂亦有凉熱何况戴冠子<lb/>
　　　其六<lb/>
摘葉褁流螢應手葉先落本無牢根蔕虛怨秋霜薄<lb/>
　　　其七<lb/>
郎住西水頭妾住東北滸何能氷遂合永免風波苦<lb/>
　　　其八<lb/>
雪飄悵難行室邇阻相覓不畏風色嚴畏此雪上跡<lb/>
　　　　右四時各二首<lb/>
<pb n="KR4e0150_WYG_005-12a"/>
　　　車遥遥<lb/>
車遥遥遥遥復邁邁望見秋塵起不見車輪轉知在秋<lb/>
塵裏<lb/>
　　　幽蘭<lb/>
幽蘭敷紫莖羅列生堂基踰時君不采隔情當怨誰<lb/>
　　　掌上舞<lb/>
晨遊憇陽館夕宴戲風臺盈盈掌上舞飛飛素雪廻<lb/>
　<lb/>
<pb n="KR4e0150_WYG_005-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　空同集卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻八</head>
    <p>
<pb n="KR4e0150_WYG_008-1a"/>
欽定四庫全書<lb/>
　空同集巻八　　　　　　明　李夢陽　撰<lb/>
　　雜調曲<lb/>
　　　塘上行<lb/>
蒲生何離離過時采者稀莫言采者殊盛衰自有時<hi>一解</hi>
昔與君相見不謂行當變讒言使交流水清石自見<hi>二解</hi>
孔雀東南飛十步一徘徊羅鸗羽翼短安可作雄雌<hi>三解</hi>
今日樂相樂飲酒行六博蒲生枝葉多中心亦不惡<hi>四解</hi>
<pb n="KR4e0150_WYG_008-1b"/>
　　　艷歌行<lb/>
昃日出扶桑照我結綺窻綺窻不時開日光但徘徊<hi>一解</hi>
通阡對廣陌柳樹夾樓垂上有織素女歎息爲誰思<hi>二解</hi>
步出郭東門望見陌上柳葉葉自相當枝枝自相糾<hi>三解</hi>
　　　甄氏女詩<lb/>
　　予讀魏記見甄氏女失身以讒被誅即其絶鳴之<lb/>
　　音至惨戚不可讀而竟以讒死悲夫然卓氏女亦<lb/>
　　奔相如作白頭吟何所遇懸絶也陳思王浮萍詩<lb/>
<pb n="KR4e0150_WYG_008-2a"/>
　　或稱託風於甄氏比之長門成敗異矣豈非事人<lb/>
　　者之永鑒哉<lb/>
種樹髙堂下枝葉何留留辭家奉君子置我青雲樓一<lb/>
朝意乖别棄妾忽如遒昔爲同溝水今向東西流獨守<lb/>
結心脾夕暮不垂帷明月鑒玊除清風一何悲曵絇立<lb/>
中庭仰見明河湄明河光不囘念妾當何依沉思仰天<lb/>
歎淚下如斷縻<lb/>
　　　師曠歌二首<hi>詳見樂書</hi>
<pb n="KR4e0150_WYG_008-2b"/>
宮筵肆兮哀絃拊𤣥鶴降兮鳴且舞呼煙侣兮嘯雲友<lb/>
誰能爲此師曠子<lb/>
　　　　右𤣥鶴歌<lb/>
招白雲兮㑹天鬼雨㝠㝠兮風不止君好音兮徒自苦<lb/>
民悲嗟兮離棄女<lb/>
　　　　右白雲歌<lb/>
　　　五仰詩五首<lb/>
　　余懷五嶽尚矣婚嫁未畢頗有向平之歎太史公<lb/>
<pb n="KR4e0150_WYG_008-3a"/>
　　曰髙山仰止景行行止即未能至心竊嚮往之於<lb/>
　　是作五仰詩焉<lb/>
我所仰兮在華山側身西望阻秦闗蓮嶺阻修徒離歎<lb/>
仙人贈我白瓊丹翳三秀兮吟葛覃我欲從之途路艱<lb/>
西望咸陽涕潺湲<lb/>
　　　其二<lb/>
我所仰兮在衡山側身南望阻荆闗祝融岧嵉心悲酸<lb/>
仙人贈我赤瓊丹婆娑桂樹山之間我欲從之途路艱<lb/>
<pb n="KR4e0150_WYG_008-3b"/>
南望洞庭涕潺湲<lb/>
　　　其三<lb/>
我所仰兮在泰山側身東望阻齊闗南有龜䝉東肅然<lb/>
仙人贈我緑瓊丹招我東游扶桑間我欲從之途路艱<lb/>
東望河濟涕潺湲<lb/>
　　　其四<lb/>
我所仰兮在恒山側身北望阻燕闗飛石岑巉不可攀<lb/>
仙人贈我黒瓊丹帶星辰兮佩鳴環我欲從之途路艱<lb/>
<pb n="KR4e0150_WYG_008-4a"/>
北望鴈門涕潺湲<lb/>
　　　其五<lb/>
我所仰兮在嵩山側身遥望阻韓闗企余望之良匪難<lb/>
仙人贈我黄玊丹手持金光翳華菅我欲從之途路艱<lb/>
遥望緱城涕潺湲<lb/>
　　　淋池歌<lb/>
翩翩黄鵠玊距金衣飛引兩雌來下我池肅我徒駕我<lb/>
舟折荷花兮櫂中流女揚歌龍豹馴陽阿雜進齊謳陳<lb/>
<pb n="KR4e0150_WYG_008-4b"/>
㑹鼓擊樂未央皇家萬夀民阜康<lb/>
　　　招商歌<lb/>
荷爲葢水爲車女豔豔兮繡帶舒辟隂館坐陽渠招凉<lb/>
風兮吹玊竽吹玊竽感心志晝巻夜舒蕩人思榮景沉<lb/>
凝霜零仰首太息沾我纓<lb/>
　　　順東西門行<lb/>
嘅人生七十稀來日苦奔去難追賢子孫富家資耳聰<lb/>
眼明心寡悲酒既清殽核時首春禽鳴梅滿枝人道成<lb/>
<pb n="KR4e0150_WYG_008-5a"/>
世運熈乃今不樂當待誰召同姓請鄉耆鼓瑟飲醇祝<lb/>
期頥<lb/>
　　　妾薄命<lb/>
蘭房宵宴燭舒明今者不樂歲其征豈伊異人惟友生<lb/>
金杯玊盤殽雜呈恃容驕愛各極情任心屬懽宻意傾<lb/>
美人顧予獨目成舄履雜蹂香澤傳額瞬目語中意宣<lb/>
主稱千夀客萬年攬衣起舞體僊僊燕翻雪廻臻極妍<lb/>
羅濡縠潤汗沾顔履遺珮絶立未安滿堂稱能燈屢前<lb/>
<pb n="KR4e0150_WYG_008-5b"/>
金爵弱腕未勝持相擎䄂遮情語㣲促尊前席影齊移<lb/>
繡裾珠衱光逶迤耳後懸瑱何纍纍皎若芙蓉出緑池<lb/>
贈我彤管親所將車疑馬停仍罄觴德音愛深結肝膓<lb/>
醉沉獨言猶不忘歸室自解鳴玊鐺九華流蘇雞舌香<lb/>
合眼宛在君之㫄覺來㣲月鑒空牀起視北斗長闌干<lb/>
踟蹰露晞日上山義成愛施良獨難悲思歎息淚汍瀾<lb/>
佳人絶代惜玊顔情㑹恩離摧我肝願託錦衾終此歡<lb/>
　　　苦哉行<lb/>
<pb n="KR4e0150_WYG_008-6a"/>
從軍北到長城長城草枯窟不平十月風發霜霰零人<lb/>
鬚馬尾氷結成東歸太行踐羊膓斫氷煮糜巖谷㫄攀<lb/>
枝掩淚瞻故鄉紅顔搗素怨夜長悲離恨阻斷肝膓破<lb/>
鏡何時飛上蒼<lb/>
　　　嗟哉行<lb/>
人言髙樹多風羣鳥巢其顛勁幹從來易折弱者永其<lb/>
年蘭<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>雖異衆草秋至同一零君子不愛其身身屈名<lb/>
乃成<lb/>
<pb n="KR4e0150_WYG_008-6b"/>
　　　朱榴篇<lb/>
朱榴雖擅名不與衆草爭春陽炎天衆草死朱榴吐豔<lb/>
何揚揚縟瓣攅葩不結實可憐此物終抛擲<lb/>
　　　行路難<lb/>
錦笙翠蛾心莫疑色銷言忤情遽離偶投響諾山嶽移<lb/>
背靣詆訾孰復知川塗憂風備其舟彼水東西流波翻<lb/>
浪側時不休泊船倚岸纜樹根彼何者鳥翻然喧願置<lb/>
此曲令心煩<lb/>
<pb n="KR4e0150_WYG_008-7a"/>
　　　白紵詞三首<lb/>
鐙繁月明夜何長華袿鳳髻曵鳴璫裊雲流影歸洞房<lb/>
引商刻徵斷人膓金鞭騮馬立徬徨解衣酣酒歌未央<lb/>
夜䦨雞鳴不下堂<lb/>
　　　其二<lb/>
天河爲橋一水長雙星怨夜遥相望玊簾金茀衢路㫄<lb/>
塵暗鐙殘芬秀揚轉眸明月低西方墮靨流鈿飄碎光<lb/>
馬停車駐空斷膓<lb/>
<pb n="KR4e0150_WYG_008-7b"/>
　　　其三<lb/>
五更月㣲含素波飛霧英英没絳河桂宫蘭室棲玊娥<lb/>
外極金鰲萬象羅萬人齊和一人歌生丁福運民太和<lb/>
竟日爲歡豈足多<lb/>
　　古調歌<lb/>
　　　河之水歌<lb/>
　　河之水歌李子爲其子作也以子追不及<lb/>
河之水流濺濺望父不見立河干<lb/>
<pb n="KR4e0150_WYG_008-8a"/>
河水淲淲舟子揺櫓東方漸明我不得渡<lb/>
　　　想像歌<lb/>
　　李子北行日夜行思其兄其兄亦日夜行於是作<lb/>
　　想像之歌<lb/>
霧邪煙邪行草莽者兄邪<lb/>
　　　鷄鳴歌<lb/>
　　鷄鳴歌者李子去江西而作者也孤舟泝江漢而<lb/>
　　上<lb/>
<pb n="KR4e0150_WYG_008-8b"/>
東方白兮鷄鳴膠膠鼓予櫂兮沙之坳明星上船桅北<lb/>
斗入地離離蘆中人逝而逝而<lb/>
　　　内教塲歌<lb/>
　　内教塲歌者李子紀時事而作者也帝自將練兵<lb/>
　　於内庭<lb/>
雕弓豹鞬騎白馬大明門前馬不下徑入内伐鼓大同<lb/>
邪宣府邪將軍者許邪<hi>一解</hi>武臣不習威奈彼四夷西内<lb/>
樹旗皇介夜馳鳴砲烈火嗟嗟辛苦<hi>二解</hi>
<pb n="KR4e0150_WYG_008-9a"/>
　　　呌天歌<lb/>
　　呌天歌者撫民之所作也余聞而悲焉撮其詞而<lb/>
　　比之音<lb/>
彎弓兮帶刀彼誰者子逍遥牽我妻放火我言官府怒<lb/>
我<hi>一解</hi>彼逍遥者誰子出門殺人騎馬城市汝何人誰教<lb/>
汝騎馬<hi>二解</hi>持刃來持刃來彼殺我父兄我今遇之必殺<lb/>
此傖彼答言奉黄㮄招安嗟嗟奈何奈何<hi>三解</hi>彼不有官<lb/>
饑官賑之出有馬騎我有租有徭有役苦楚胡不彼而<lb/>
<pb n="KR4e0150_WYG_008-9b"/>
<hi>四解</hi>
　　　招安歌<lb/>
鷹饑則附我父順子逆子右父左彼則萬只誰曰千只<lb/>
彼烹牛美妻尚望樵山而秉犂<lb/>
　　　賊逃歌<lb/>
戈㦸團團鳥飛不過汝安逃兮毒弩蛇矛乎林之坳兮<lb/>
君不見青衣來狼兵開<lb/>
　　　愍災歌<lb/>
<pb n="KR4e0150_WYG_008-10a"/>
火之發兮城南暮飛城入兮勢衝礲急風逆不反我心<lb/>
怛兮怫兮汨兮安得術噀爾滅兮<hi>一解</hi>省之火自門徂堂<lb/>
燒兩廊兮彼何樓者裂棟爆瓦天爲赭兮煙噴噴海湧<lb/>
照四野兮嗟何鳥聲怪而赤熖翔而不下兮<hi>二解</hi>
　　　愍熯歌<lb/>
東湖爲陸而我無車有舟灘髙水淺行不得以舒倉浪<lb/>
天疾威我人七月不雨田龜拆山而鱗鱗夫兮出殺賊<lb/>
婦哭于廬疇給我食<lb/>
<pb n="KR4e0150_WYG_008-10b"/>
　　　姚源歌<lb/>
嗟崒崒是何峯攅兮下則無底之壑血瀄滵潺兮猛獸<lb/>
食人岑岑禽鳥竦峙鴟鳶不可以爲鳳枉爾飼兮我聞<lb/>
不敢以言舉火來白刃帳下離哉翻縣官走前奪驢後<lb/>
呌狗<lb/>
　　　欸乃歌<lb/>
五更風打頭來兮嗟嗟欸乃船開努力齊兮欸乃力把<lb/>
柁立兮欸乃努力上灘水平平緩兮欸乃北風雨雪吹<lb/>
<pb n="KR4e0150_WYG_008-11a"/>
我寒兮欸乃日漸漸㝠兮誰濟此川欸乃<lb/>
　　　和方山子歌<lb/>
餞者在郊黄鳥交交楊柳䕃車有酒有肴<lb/>
　　　　右僕夫歌<lb/>
何柳不黄何鳥不鳴匪無良朋懷我故鄉<lb/>
　　　　右答歌<lb/>
春水渙渙水鳥鳴喚追汝者誰白馬在岸<lb/>
　　　　右舟子歌<lb/>
<pb n="KR4e0150_WYG_008-11b"/>
食君琅玕佩君玊環春蒲再芽北舟我還<lb/>
　　　　右答歌<lb/>
　　　已哉辭<lb/>
由衷醜貪孰之㢘兮餐氷茹蘖乃疇苦汝節威武不屈<lb/>
以身殉國此戾此賊彼毅彼力曰伊逮之逮之膺矣已<lb/>
哉天乎命乎䛆予改之吾曷懲矣栗滴瀝望首陽之清<lb/>
泉兮有二人者從之汨乎終予年<lb/>
　　　三原王公夀辭<lb/>
<pb n="KR4e0150_WYG_008-12a"/>
軒冕兮巍峩公之進兮羣龍委蛇公今何所兮南山岧<lb/>
嶤誰與公兮逍遥<lb/>
南山何有兮其雲油油出覆四海兮歸抱一丘公朝攀<lb/>
兮暮與游徜徉宇内兮復安求<lb/>
緑桂兮丹阿公遊兮酒歌幅巾兮鷺羽婆娑兮公舞夀<lb/>
且康兮慰我民望兮<lb/>
　　　招隱山辭<lb/>
山之桂青青秋風緑葉冬不零王孫幾時歸山空蕙草<lb/>
<pb n="KR4e0150_WYG_008-12b"/>
摧<lb/>
山之草萋萋春風花發桃源迷子規啼竹隂日暮愁人<lb/>
心<lb/>
秋之夕螢飛山風霜露沾人衣洞門翳寒蘿奈茲華髪<lb/>
何<lb/>
　<lb/>
　<lb/>
　空同集巻八<lb/>
</p>
<p>
</p>
  </div>
</body>
</text>
</TEI>
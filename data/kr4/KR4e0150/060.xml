<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻六十</head>
    <p>
<pb n="KR4e0150_WYG_060-1a"/>
欽定四庫全書<lb/>
　空同集巻六十　　　　　明　李夢陽　撰<lb/>
　　雜文<lb/>
　　　哭白溝文<lb/>
　　正徳二年閏月初吉予與職方王子俱蒙放歸南<lb/>
　　道白溝之野往白溝之戰王子伯大父予曾大父<lb/>
　　死焉百載憤痛爰託於斯文<lb/>
嗚呼嗟哉此何流兮皓沙千里霜霧四興荒濵斷㟁陵<lb/>
<pb n="KR4e0150_WYG_060-1b"/>
沈谷崩積骨成丘衝波沃雲月星夜昏殺氣晝屯粤春<lb/>
事之既載廼予邁於茲野覽殘墟以掩涕搴故栅而維<lb/>
馬暄氷泮而復峙辰物鬱而未申日蒼莽兮將墜天慘<lb/>
㤡而愴神前儔佇以驚顧追侣悵而增惑趾欲進而躑<lb/>
躅哽歔欷乎内惻爾其龍蛇鬭爭雌雄未決戰形闢兵<lb/>
營列乃有秦楚善戰之士齊晉詭謀之生接軌方轂抉<lb/>
地維而劃天門甲光鏡四野㦸枝亘長雲鉦鼓鳴兮河<lb/>
海竭軍聲振兮山岳裂嗟時弗利甬道絶弱之肉强之<lb/>
<pb n="KR4e0150_WYG_060-2a"/>
食飲人尿咀馬革遂爾横屍蔽畛崇胔截流哭聲振天<lb/>
漂血成溝賤至臺𨽻貴或君侯刃剸其骼戈穿于喉踐<lb/>
為土沙疊若陵丘魂營營以無歸骨交加而卧霜鬼啾<lb/>
唧以宵嘯人懍慄而斷行風隂隂以四起折鏃朽髑雜<lb/>
瓦礫兮飛揚鳴呼此為何流而有斯戰場邪竊嘗究性<lb/>
命之原推興替之端民死等於鴻毛亦有重於泰山彼<lb/>
短兵兮既接砉天傾兮地搖乃有睛被刺而不轉膚受<lb/>
刳而弗逃此結纓抗論之夫甘心烏鳶之口膏野草而<lb/>
<pb n="KR4e0150_WYG_060-2b"/>
罔顧者也猗嗟我祖生為士雄死為國殤岱華摧而敦<lb/>
支玉石灼而並戕委英肝于塵沙滅聲景而永藏雷霆<lb/>
結而迅音烟飇烈而怒揚神怦怦以縹緲馮悲氛而望<lb/>
故疆猥小子兮何知纘箕裘之末躅愾時命之難忱懼<lb/>
遐耀之堙辱憤原隰之裒棄束無棺而葬無塋匝墟壙<lb/>
以𡨕索林莽杳兮縱横腸紆迴以崩裂涕闌干而染纓<lb/>
物何㣲而不昌徳何逺而不存軫將發而復結托哀響<lb/>
於茲文<lb/>
<pb n="KR4e0150_WYG_060-3a"/>
　　　咎旱飇文<lb/>
　　二年丁夘自一月至於三月不雨恒風窈𡨕晝晦<lb/>
　　李子於時寓大梁之墟作文傳曰僣恒暘若霿恒<lb/>
　　風若咎在言與思京房曰欲徳不用厥災荒又曰<lb/>
　　顓事有知誅罰絶理厥災大風天黄<lb/>
雲乎將興飇爲厲兮隂陽將交龡使離兮聲威鼓烈繄<lb/>
誰怒兮屯膏弗降孰之咎兮吁嗟汝胡不仁兮亶不畏<lb/>
民不畏天兮揚沙晝晦拔林木兮既顚我禾又發我屋<lb/>
<pb n="KR4e0150_WYG_060-3b"/>
兮霣英蔽天雨霾䬃䬃兮澒澒洶洶砉摩軋兮樹無留<lb/>
柯彼羽族安託兮殪鷇破卵賊物和兮䖝獸惶擾塌翼<lb/>
血趾負嵎喙兮吁嗟汝寧茲遂兮日月喪魄天地易位<lb/>
兮五星錯而背行寒與暑其倒置兮三川皆震龍失勢<lb/>
兮巖谷崩衝轟砰礲硿騰潮沃日灌太空兮莽千里乎<lb/>
無人塵𡨕𡨕征兮城廓晝閉慘光精兮嗚呼天監臨四<lb/>
方明明厥維亦孔章兮聿茲若罔知哀我民罹兮誶曰<lb/>
已矣哉天既不弔而予何為獨憂茍使豐隆秉競而不<lb/>
<pb n="KR4e0150_WYG_060-4a"/>
囘兮豈屏翳之足仇彼雨師又容與兮曰匪予之承電<lb/>
㷀㷀以歛耀兮畢翕翕而將興<hi>畢為車主風</hi>嗟爾今之人胡<lb/>
憯莫懲<lb/>
　　　禱旱文<lb/>
伏念日者春膏未濡夏暘轉亢虐炎毒蒸焦我嘉穀瘠<lb/>
我六畜百姓惶遽四境告災某等閔焉抱憂中心如焚<lb/>
食弗甘味卧靡寧席蓋數月于茲矣雩神無應籲天則<lb/>
高踧踖内咎咨歎無聊竊念祥異之來乖和是基是以<lb/>
<pb n="KR4e0150_WYG_060-4b"/>
婦寃致旱獄決獲霖揆昔諗今卓有顯徴意者某等鎭<lb/>
之寡道憲而未貞漏奸仆良政乖法頗田畝困而無伸<lb/>
閭閻怨而罔聞不然何雲興遽散垂雨而風塵霾晝曀<lb/>
星河夜明官之不職神官是殛元元何辜罹斯慘極某<lb/>
等伏又念大嶽巨靈生命攸司豈宜舎其有罪殍我羣<lb/>
黎民無孑遺犧牲疇供黍稷弗繼神祀或窮秉誠洗心<lb/>
齋沐告神造雖靡躬情則篤至惟神鑒之惟神之賜<lb/>
　　　其二<lb/>
<pb n="KR4e0150_WYG_060-5a"/>
某等伏念百穀布地二麥幸秋雨澤鮮少恒暘轉亢實<lb/>
青而乾苗芄而稿風霾熱濁蒸為癘疫飢病枕藉<graphic n="KR2380" url="https://raw.githubusercontent.com/kanripo/KR-Gaiji/master/images/KR2380.png" mimeType="image/png"/>屍<lb/>
載途哀哀我民罹茲慘毒日者抒悃告神責躬祈福而<lb/>
咸脢未通屯膏㒺濟是以雲垂垂而飇興雨㣲㣲而日<lb/>
出土夜濕而晝焦禾晨霑而夕涸某等伏又思休咎徴<lb/>
事箕範有文祥異從人京傳著訓顧斯亢陽之虐必由<lb/>
乖政之致某等疆土是職救災寡術觸目抱懼捫心慚<lb/>
恧每欲以功而補愆神其鑒來而宥往夫好生者天地<lb/>
<pb n="KR4e0150_WYG_060-5b"/>
之徳矜迷者神明之惠尚昭昭而溥賜庶怲怲而釋懷<lb/>
潔牲用陳芬酤是薦我心或欺神則殛之無殃我民惟<lb/>
神鑒之享之聽之<lb/>
　　　謝雨文<lb/>
伏以日者陽亢旱虐饑歉疫癘民弗堪災某等憂懼靡<lb/>
寧布誠禱神荷蒙昭昭聽察赦愆矜愚憫窮悔禍三日<lb/>
之内驟飇暴涷霑灑遽至雖土膏未接禾根未濡然神<lb/>
之格我佑我亦云驗矣某等伏念天地之於物猶父母<lb/>
<pb n="KR4e0150_WYG_060-6a"/>
之於子父母不棄改過之子天地宜鑒洗心之物尚冀<lb/>
自今震雷時奮甘澍普零俾公私各足黍稷有馨庶報<lb/>
神無匱竭之虞元元有更生之望我牲鮮潔我酒清洌<lb/>
敢以謝神敢以再祈于我神惟神鑒焉<lb/>
　　　白室銘二首<lb/>
　　李子葺室貴州署堂南掃地而鏝壁上繭旁堊窅<lb/>
　　然而皬銘曰<lb/>
雖有至潔弗愼則汚雖有上智罔念則愚至人皓皓游<lb/>
<pb n="KR4e0150_WYG_060-6b"/>
心厥初太虚為輿恬御靜驅細人絢志斯追斯琢役采<lb/>
捐質離竒紛錯維窒生闇維虚生明維厥至人光凝素<lb/>
行介圭之璞元酒之馨匪伊勿則含淵乃貞<lb/>
　　　其二<lb/>
夫白生虚虚生明固矣然心與室異乎能新其汚而不<lb/>
能必其不汚非室乎非需人以立者乎由中而出發于<lb/>
言而作於行汝尚安所需乎是故後汝繪事涅而不緇<lb/>
觀于爾室果異邪否邪<lb/>
<pb n="KR4e0150_WYG_060-7a"/>
　　　獨對亭銘<lb/>
　　獨對亭者白鹿洞書院亭也亭在書院東枕流橋<lb/>
　　北崕上朱子舊遊處也其下則峻溪湍灘衝摐乃<lb/>
　　其崕下广而上砥陟亭西向適與五老峰對又崕<lb/>
　　間劖風泉雲壑字大如斗亦西向故曰獨對云獨<lb/>
　　對者前副使提學無錫邵公所名也詳見其所自<lb/>
　　記後十年而予來陟其亭夫獨之言孤也對者主<lb/>
　　賔也方吾之未來則所謂五老者固謂吾賔也及<lb/>
<pb n="KR4e0150_WYG_060-7b"/>
　　既來也陟亭而對之則吾非若主邪何也亭吾亭<lb/>
　　也夫亭不吾常一往而一來曰獨對何也大化流<lb/>
　　行而不停往者去之來者主之我既主之則雖謂<lb/>
　　為獨對不過矣自有茲峰也周匡氏漢巖下老人<lb/>
　　唐李白氏李渤氏率皆來率對宜皆曰獨然而邵<lb/>
　　公不與也其言曰仁者夀五老峰夀朱子仁是宜<lb/>
　　獨對方我為之主對固我也其往也不謂我獨也<lb/>
　　此其人高下之倫造詣淺深次第學術端邪之等<lb/>
<pb n="KR4e0150_WYG_060-8a"/>
　　不於斯而占哉且匡氏巖下老人吾不知其何人<lb/>
　　矣然而白也予知其文也渤也予知其節也夫二<lb/>
　　者猶不得獨與峰對然則來主是亭者盍亦思所<lb/>
　　以獨對者已矣予無似追昔從邵公講道許下今<lb/>
　　廿餘年矣不謂繼官而同地均葉共職有茲來也<lb/>
　　自顧品下詣淺志難端而履弗力於亭今即主也<lb/>
　　然逆知來者不與也孔子曰我欲仁斯仁至矣願<lb/>
　　及茲勉焉以副許下之盟乃為亭銘銘曰<lb/>
<pb n="KR4e0150_WYG_060-8b"/>
巖巖五峰若翔若垂當其東南我亭對之惟混沌初磅<lb/>
礴賦形彼得其峙我得其靈其靈其峙一元所為曰靜<lb/>
曰夀仁者如斯於穆巖洞嶺迴溪環桂松盤盤學宫是<lb/>
基鼓篋摳衣四方攸歸宏本立教爰自考亭人遐跡存<lb/>
崕劖熒熒如日如星邵子爰構獨對斯肇於㣲紫陽孰<lb/>
並而當淙淙者澗有源有泉不有哲民疇開我先五峰<lb/>
巖巖永斯在斯跡殊理同哲其我師作銘于亭來者式<lb/>
思<lb/>
<pb n="KR4e0150_WYG_060-9a"/>
　　　井銘<lb/>
　　故井崩塞汲溪焉飲春夏交溪毛茂芊蛇䖝毒可<lb/>
　　虞也正徳八年冬至予至南康府使學生劉峻往<lb/>
　　書院視地掘井得諸亥方厥日甲申是日也南風<lb/>
　　至穿土數尺石阻集力除焉始艱而終利有泉上<lb/>
　　涌甘冽然慮溪侵也布堊其底覆石泉旁出焉甃<lb/>
　　甎而上石牀約口五日而井成余究惟易義繹孟<lb/>
　　氏譬㫖乃為井銘銘曰<lb/>
<pb n="KR4e0150_WYG_060-9b"/>
厥道流形水行地中導之斯湧無卑無崇維愚靡為于<lb/>
潦于澮為不及泉是曰中廢於井斯肇亥位廬麓源源<lb/>
澄冽匪溢匪竭艱始終利孰曰匪力靜止用發惟義之<lb/>
則含陽潤隂炎寒冬熱勿鮒勿幕九五終食出時溥施<lb/>
視受為容吸華茹甘挹之必充濯煩滌汚費而弗勞爰<lb/>
薦神明以亨以芼彌逺彌馨聖澤攸陶<lb/>
　　　六合亭銘<lb/>
仰觀俯察八荒在茲處高見大登之自卑來者敬聽勿<lb/>
<pb n="KR4e0150_WYG_060-10a"/>
遽勿疑<lb/>
　　　端硯銘二首<lb/>
世以眼貴而汝無此人其瓦礫汝<lb/>
　　　其二<lb/>
台端若方女式虚内女式越若鈍靜亦乃式乃磨不磷<lb/>
涅不緇允茲在茲相台<lb/>
　　　石几銘<lb/>
　　李子獲石焉平而方為几焉而銘之銘曰<lb/>
<pb n="KR4e0150_WYG_060-10b"/>
色乾之清質坤之剛扣之鏗然平直靜方我有嘉林庋<lb/>
汝其旁汝憑汝依可詠可觴我有兄弟友朋親戚燕無<lb/>
豐約來惟汝覿朝之夕之汝懽汝暱人情靡同汝應則<lb/>
一浴露吞烟瑩月烜日孤貞介確光澤縝栗雖有霜霰<lb/>
毒蒸厲飇侵之不入而撼之汝搖哉<lb/>
　　　孔子贊<lb/>
鳯鳥不至人莫我知行廢嗟命獲麟竟悲已詘道信萬<lb/>
世攸師願學謂何小子敬思<lb/>
<pb n="KR4e0150_WYG_060-11a"/>
　　　大舜贊<lb/>
聖狂天淵一念則分孟欽大孝孔贊克君袗衣鼓琴今<lb/>
如見之我猶鄉人雞鳴孶孶<lb/>
　　　齊太史贊<lb/>
　　崔杼弑其君莊公齊太史書曰崔杼弑其君崔杼<lb/>
　　殺之其弟復書崔杼復殺之少弟復書崔杼乃舎<lb/>
　　之贊曰<lb/>
皇天厭徳逆徒干經國既無人亂是用丁桓桓太史抗<lb/>
<pb n="KR4e0150_WYG_060-11b"/>
言討兵舎命不渝蹈仁秉程一門三烈巖巖茂名<lb/>
　　　三仁贊三首<lb/>
殷喪厥馭姦宄師師天乎下菑神罔攸依國既顚越我<lb/>
寧獨支何其發嘅決于二師三諫遂行允哉睿思<lb/>
　　　　右㣲子<lb/>
於維哲人知㣲知彰譬如滔天涓涓是防象箸道奢瓊<lb/>
宫兆亡鼓琴自悲過衢佯狂洪疇翊聖朝鮮錫昌<lb/>
　　　　右箕子<lb/>
<pb n="KR4e0150_WYG_060-12a"/>
箕啟存祀干以殺身殷稱七竅孔贊三仁烈烈太師實<lb/>
惟國楨人之云亡邦是用傾鹿臺玉焚麥秀吞聲<lb/>
　　　　右比干<lb/>
　　　宋龍圖閣學士范公畫像贊<lb/>
　　予觀范龍圖則慕其人嘉其志觀龍圖出處則哀<lb/>
　　其時予過無錫秦氏獲覩其畫像峩冠法服莊嚴<lb/>
　　宏毅蓋得其彷彿焉則又識人心不泯不然即顧<lb/>
　　吳更生安所置毫哉予生長環慶間與故老談龍<lb/>
<pb n="KR4e0150_WYG_060-12b"/>
　　圖扼元昊事雖古名將何加矣於是沐薫再拜贊<lb/>
　　曰<lb/>
有偉一人清明令儀三代遺才百世之師<lb/>
　　　鍾馗贊<lb/>
唐有進士鬼之司直夢中誅邪帝寤驚惑雖寤匪寤内<lb/>
艶外佞曾無如馗是匡是正禄食者誰我言敬聽<lb/>
　　　張將軍畫像贊<lb/>
我崇我官有徒嘽嘽我服我丹有蟒盤盤盤盤者蟒天<lb/>
<pb n="KR4e0150_WYG_060-13a"/>
子之賜嘽嘽者徒天子之畀何以畀之以伐以征何以<lb/>
賜之汝陟汝明北徼是清南蠻是平將軍者誰姓張桓<lb/>
名於赫將軍魁軀長髯戰陣能勇處已卑謙禮士若訥<lb/>
臨下威嚴動若虎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>靜若女濳將軍之馳如鳥之過如<lb/>
矢之發當之者破此衛開設將官實罕將官豈罕損於<lb/>
自滿於美將軍年始向强髪黟顔渥膂力載剛萬兵罔<lb/>
雄百戰匪竒愼終如初文王我師<lb/>
　　　劉文華畫像賛<lb/>
<pb n="KR4e0150_WYG_060-13b"/>
　　劉文華者大梁之逸民也修而弗耀老而靡怠潜<lb/>
　　於塾顯於醫訥焉如愚有而罔居君子哉君子哉<lb/>
　　贊曰<lb/>
嗟乎文華人貴之欽君也衣布人富之歆君也寒素利<lb/>
人之趨君篤者義勢人之附君遇則避嗟乎文華金不<lb/>
出鑛玉隱於璞一壺懸市百錢停卜榮期帶索韓康賣<lb/>
藥彼嘵彼呶我守之訥彼侈彼矜我守之約嗟乎文華<lb/>
褧衣内文宫鐘外聲閭黨敬禮月旦優評鄉飲是賔古<lb/>
<pb n="KR4e0150_WYG_060-14a"/>
貌古服膺祉戩休而安而穀昔稱長者今覯有恒厥像<lb/>
儼如令儀可徴<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0150_WYG_060-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　空同集巻六十<lb/>
</p>
<p>
</p>
  </div>
</body>
</text>
</TEI>
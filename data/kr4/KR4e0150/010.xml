<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻十</head>
    <p>
<pb n="KR4e0150_WYG_010-1a"/>
欽定四庫全書<lb/>
　空同集巻十　　　　　　明　李夢陽　撰<lb/>
　　五言古<lb/>
　　　雨後徃視田園同田熊二子<lb/>
鳥性恱儔匹人情豈無慕亟見不云數獨行必相呼<hi>去聲</hi>
昨有城上眺今復郭南歩膏雨囬原緑豐林宿殘霧乆<lb/>
蕪慨我廬旱水兩妨誤夏禾既岑漠秋秫庻能穫釀具<lb/>
粗已足念子有長路<lb/>
<pb n="KR4e0150_WYG_010-1b"/>
　　　其二<lb/>
雨暵自有期嵗功詎云差昨來偶滂沱萬物皆顔華晴<lb/>
晨子見過毅然巾我車荒徑蹄轍稀澤國踈桑麻長風<lb/>
起修林夕響連蒹葭芃芃南山豆離離東陵瓜懐古看<lb/>
行雲矯首徒咨嗟<lb/>
　　　莊上晩歸車阻於潦渠徒歩始達於岸<lb/>
暮醉各言歸風起草獵獵潢潦溢中軌車至不可渉野<lb/>
黑徑復曲魚貫踵相躡良懼蒼耳窟重為蜥蜴怯童稚<lb/>
<pb n="KR4e0150_WYG_010-2a"/>
行我先溝塍負而躐世路本夷嶮人情有驚怗閒素輕<lb/>
波濤臨川想維楫履坦合自咎長吟詠匏葉<lb/>
　　　山夜<lb/>
孤月上東岫白鶴激秋唳涼風振溪壑林影䬃揺曵山<lb/>
居本深靜夜氣復澄霽𡨕心向千古𦕈焉託真契<lb/>
　　　蒸熱三子過我東莊<lb/>
林蜩午不歇日毒土色赤鬰言森宻裡時華媚深碧三<lb/>
人者胡來無乃不速客黄公蒼鬚髯二生<hi>鄭生作程生誥</hi>頎而<lb/>
<pb n="KR4e0150_WYG_010-2b"/>
晳入䕃齊解帶對酒各岸幘籬萱挺其秀檻果垂易摘<lb/>
無言豈為黙有形忘所役杯乾時一斟遽復至西夕<lb/>
　　　田園雜詩<lb/>
朝陽曖秋木凝露未即晞翩翩啄榴鷽自驚集復飛衆<lb/>
穡既登載我事亦漸稀晨興坐東牖兀然對紅薇噭噭<lb/>
一白鶴北逝將疇依忍兹稻梁辰而汝甘長饑<lb/>
　　　其二<lb/>
大車行棘棘小車響額仄隨分各有營急者稼與穡旦<lb/>
<pb n="KR4e0150_WYG_010-3a"/>
出在田野日入未遑息長隂下西夕蕭颯起寒色雲霞<lb/>
變彩氣照我桑麻國立看勞者歸露濡徑不濕<lb/>
　　　其三<lb/>
野清雲氣滿塲功亦云畢收穫雖有殊大小各盈室感<lb/>
兹狼戾年追念憂苦日紛然嗿其饁妻子孰遑佚嵗工<lb/>
借寒熱人事坐勞逸蕭蕭原野霜何草不垂實<lb/>
　　　其四<lb/>
壯時掉塵鞅老乃即農務值兹田事終怛然感霜露原<lb/>
<pb n="KR4e0150_WYG_010-3b"/>
萋日以歛林華不守故嚴霜净游氣翔鵠在天路鷃雀<lb/>
躍蓬蒿啄食不滿嗉而予竟何言飯牛髪今素<lb/>
　　　其五<lb/>
田居亦安娯患者寡朋仇農談或時歇仰視蒼雲流青<lb/>
衿者誰子道言即我謀開尊面圃塲剥棗充盤羞物小<lb/>
意固勤觴既情仍留皛皛逺天色秋暘下林丘<lb/>
　　　秋詩<lb/>
百卉凄以腓游行散我矚夕風一何瑟入園乃華馥菊<lb/>
<pb n="KR4e0150_WYG_010-4a"/>
也紛其英修篁積寒緑人生匪金鐵榮落譬草木磬折<lb/>
者誰子誓死日爭逐賢貴與賤愚滅去孰還復鳥雀各<lb/>
有安無為智者辱<lb/>
　　　其二<lb/>
北風胡鴈急小禽亦南飛輕俠羣少年求伺爭有為弋<lb/>
彈無遺木畢施在中逵百發不一獲用心良足嗤黄雀<lb/>
堕計中鳴咷如得依白鵠舉雲漢覽之心内悲小大有<lb/>
分量𤨏𤨏豈知㣲<lb/>
<pb n="KR4e0150_WYG_010-4b"/>
　　　登東城樓晩下樓作贈同遊數子<lb/>
登樓散凉目隤然日云暮逃暑良已懕戀景復延顧曠<lb/>
野起暝色層闉合昏霧眷言樓中客共此城上歩蚊蟲<lb/>
撲面游蝙蝠時自度二儀但莽莽一氣黯廻互晝夜本<lb/>
定理明晦非難悟日入各言息鐘鳴復馳騖崷崒宋帝<lb/>
閤突兀信陵墓往似宿沙禽來如綴花露徙倚千仞梯<lb/>
長謡發悲愫<lb/>
　　　其二<lb/>
<pb n="KR4e0150_WYG_010-5a"/>
盛陽麗樓臺爛如錦繡錯日入暝煙起俯視但㝠漠即<lb/>
此悟人理天道固可度動静啟晦明代謝有今昨凉飇<lb/>
逐夕興迴聲滿虚閤四顧水眀滅宿鳥喧相索啞啞啼<lb/>
城烏噭噭上雲鶴忉怛感晨暮徙倚罷觴酌北斗忽復<lb/>
低西月隱長薄閃爍海光動翕沓氛霧廓無恃黒頭在<lb/>
早定滄洲約<lb/>
　　　寄贈端溪子<lb/>
歎鳯世已逺悲麟竟何為蘭蕙秘幽巖蕭艾盈路岐<lb/>
<pb n="KR4e0150_WYG_010-5b"/>
君子抱明徳傷也誰復知隨流非我心特立乃見疑亭<lb/>
亭南山松匪無霜霰摧寒蕤但不改孤貞常自持<lb/>
　　　其二<lb/>
智者尚髙契逹人慕希聲曠世有相感同時悵難<lb/>
并烈風起𤣥朔百卉忽以零登髙望所思慨焉念<lb/>
徂征鴻鴈序翅飛麋鹿呦呦鳴為言明馨子盍簮<lb/>
終有成<lb/>
　　　贈蒼谷子<lb/>
<pb n="KR4e0150_WYG_010-6a"/>
𤣥雲翳白日積隂何漫漫風氣日以凄泥雨常不乾漂<lb/>
籜委川塗百卉良可歎覽物懐伊人撫時悲凉寒憂來<lb/>
如亂絲理之棼無端為霜念逝鵠多露怨芳蘭所嗟聲<lb/>
影隔匪懼馨香殘徒把瑶華音長謡望林巒<lb/>
　　　贈青石子<lb/>
髙鳥有違羣離獸多悲音懿彼婉孌子悵焉分此襟朝<lb/>
發南河隅夕暮乃北岑𤣥雲既無極黄波浩且深君其<lb/>
四海翔無言還舊林<lb/>
<pb n="KR4e0150_WYG_010-6b"/>
　　　其二<lb/>
季秋凋羣木寒潦濫中軌笳鼓濟方舟軒車匝河涘攀<lb/>
德惜遥邁悵分睇馳晷采蘭徒情結把菊為誰美願子<lb/>
厚衣襦霜露自兹始<lb/>
　　　贈劉濳<lb/>
人生無常因飄如風中雲昔别大江隅今也長河濆凉<lb/>
飇起霜夕隕葉何紛紛我菊有佳色毅然獨芳芬遲速<lb/>
良有時勉哉樹髙勲<lb/>
<pb n="KR4e0150_WYG_010-7a"/>
　　　贈崔子<lb/>
鯤魚游北溟鳯鳥翔南涯扶揺非無運鳴世自有期顯<lb/>
夫競鐘鼎遁士潛蒿藜駟馬豈不榮泉石安且怡悠悠<lb/>
西山人匪為薇蕨饑寄言青雲客策勲及今茲<lb/>
　　　贈孫生<lb/>
古人種桃李不為搴其花君子振英芬豈在文與華炎<lb/>
陽赫晴彩百卉流丹霞蕡彼東園實纍纍一何嘉采者<lb/>
自成蹊舉世徒咨嗟<lb/>
<pb n="KR4e0150_WYG_010-7b"/>
　　　贈王生<lb/>
鳯鳥世希有衆人常見疑一朝下西周戞焉鳴髙岐光<lb/>
彩照四極觀者驚以咨神物恥自衒卑鄙甘見欺驥馬<lb/>
匪伯樂鹽車空號悲燁燁豐城劍非華誰固知<lb/>
　　　其二<lb/>
伯牙違鍾期有琴不復彈兹意奚以取良為知音難得<lb/>
失有榮枯合離成怨懽黄鵠戾天雲𤣥鴻漸河干淺夫<lb/>
貴多矜狹士賤自殘幸子固明志顯塞察所安<lb/>
<pb n="KR4e0150_WYG_010-8a"/>
　　　贈崔生<lb/>
伊昔振我衣連歩千仞岡巖谷窈疑阻岐徑回羊腸與<lb/>
者咸莫從子也乃同行舉首撼天樞縱目攬大洋星斗<lb/>
何歴歴海波浩茫茫登山貴及顛渉水非無航願言窮<lb/>
髙深念哉毋相忘<lb/>
　　　贈魏子<lb/>
霖潦乆迺歇晨興送還輈野寒泥淖盛念兹途路修人<lb/>
生茍相許豈必曾綢繆踟蹰東路岐贈子雙呉鈎<lb/>
<pb n="KR4e0150_WYG_010-8b"/>
　　　其二<lb/>
八月浙潮滿念子鼓南楫海月團㑹峯山峯下江葉里<lb/>
閭多宴娯仕宦有榮業早回北向轅晝日望三接<lb/>
　　　三士篇贈醫李鄭張<lb/>
嚴飇厲時威槁葉下榮木春風一以敷病草奄回緑天<lb/>
道豈常肅人事有還復七情既吾賊六滛乃為殰農經<lb/>
發𤣥㫖軒問擴英馥代殊理易昧行乖計相逐陳荄抱<lb/>
緜息寒根藴真育李生起専門鄭子振空谷張也剖金<lb/>
<pb n="KR4e0150_WYG_010-9a"/>
匱奏効更神速飲橘秪自衒種杏亦可恧誦我三士篇<lb/>
聊以助清穆<lb/>
　　　寺游别熊子<lb/>
天地固常爾遇之情不同但看揺夏樹何似飛秋蓬古<lb/>
來怨離人豈必窮與通黙黙兩無語坐披琳殿風<lb/>
　　　其二<lb/>
夕風起凉閣入耳松摵摵當此佳勝區誰忍遽離析簷<lb/>
鸛戞戞鳴蘿翠滿衣席異時冠蓋塲倘憶幽賞跡<lb/>
<pb n="KR4e0150_WYG_010-9b"/>
　　　其三<lb/>
散眸七寳地觴爾孤雲臺一望碧煙合四靣清風來流<lb/>
影盪我前炎樹生秋哀一笑問天地刼灰安在哉<lb/>
　　　其四<lb/>
獨立臺上閣俯兹城下湖為問黄金魚徑尺今有無愚<lb/>
者人盡笑賢之乃謗誣二者吾適從不如乘海桴<lb/>
　　　甲申中秋寄陽明子<lb/>
風林秋色靜獨坐上清月眷兹千里共𦕈焉望呉越窈<lb/>
<pb n="KR4e0150_WYG_010-10a"/>
窕陽明洞律兀芙蓉闕可望不可即江濤滚山雪<lb/>
　　　贈李世徳<lb/>
豢畜不生麟鸞穴無鸇鷦求水貴求源佳木無惡條李<lb/>
門世清修三軰燁雄超黄扉早殺翮中葉乃淪凋生也<lb/>
困逾勵奮飛竟雲霄大鈞斡神化萬物隨生消英英畹<lb/>
中蕙化為艾與蕭願堅謀始心全我金石要<lb/>
　　　寄贈玉溪子<lb/>
松蕙不棲蟬熊皮不上蟻秉性死不易斯足驗人理茍<lb/>
<pb n="KR4e0150_WYG_010-10b"/>
投信若飴義交固如水如水遐則思若飴背乃毁悠悠<lb/>
徂暑月眷眷念君子霍雲停復飛汾水蕩而駛山西迴<lb/>
夕陽皎如覯光美徒操孤絶絃歎息竟何以<lb/>
　　　初秋上方寺别程生<lb/>
勝地亮常爾佳士難屢并未窮結駟游遽復揚㠶行古<lb/>
林鬱城隅石門敞幽清趂風選濃䕃布席觴羣英竹凉<lb/>
時自來殘暑驕未平戒飲今二朞為子杯一傾義投不<lb/>
在故跡逺心自縈念兹徘徊意時哉樹嘉名<lb/>
<pb n="KR4e0150_WYG_010-11a"/>
　　　贈鄭生<lb/>
杪秋木葉脫霜露告成嵗驅車遡寒郊觸物念征邁戒<lb/>
舟有程日維駒阻心愛所幸旦暮留前途或風瀬<lb/>
　　　其二<lb/>
伊予解組歸汝也美少年駿馬臂兩弓射獵梁王川感<lb/>
予重意氣授之黄金鞭萬里不易致悲鳴為誰前<lb/>
　　　其三<lb/>
英英百尋木時至乃黄落楚楚清俊郎還家鬢蕭索桂<lb/>
<pb n="KR4e0150_WYG_010-11b"/>
樹寒正榮溪魚白而躍山行采瑶草寄我長生藥<lb/>
　　　寄程生<lb/>
河日淡莾莾飄風但塵沙隂陽為誰爭時至枯亦葩念<lb/>
離傷嵗窮懐音怨途賖彼美杳何許孤吟弄瑶華夜攬<lb/>
海門月晨吸波上霞苦心誰固知延望長自嗟浦鴈回<lb/>
故翼汀蘭茁新芽無負汴上約梁園多竒花<lb/>
　　　贈梅國子<lb/>
烈士有心許佳人重情歡投義既不易識者良獨難清<lb/>
<pb n="KR4e0150_WYG_010-12a"/>
秋理瑶瑟為君發髙彈一曲未云亂仰視孤鴻翻一舉<lb/>
狹千里再舉青雲端我欲從之逝羽短才力单聲影中<lb/>
藏之儻接排風翰<lb/>
　　　贈定齋子<lb/>
水澄萬形一鏡明别醜好哲人靜以俟愚者苦紛擾君<lb/>
本觀海人揚旆向東道髙歩登岱巔横覽盡洲島匪云<lb/>
波水浩祗見衆山小孔林秋飇入漂籜委寒草明禋展<lb/>
躬謁蕪翳為涓掃<lb/>
<pb n="KR4e0150_WYG_010-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　空同集巻十<lb/>
</p>
<p>
</p>
  </div>
</body>
</text>
</TEI>
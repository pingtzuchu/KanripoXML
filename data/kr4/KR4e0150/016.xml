<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻十六</head>
    <p>
<pb n="KR4e0150_WYG_016-1a"/>
欽定四庫全書<lb/>
　空同集巻十六　　　　　明　李夢陽　撰<lb/>
　　五言古<lb/>
　　　沐浴子<lb/>
王盤兩鴛鴦拍拍弄蘭湯振衣馨香發彈冠有輝光豈<lb/>
念蓬首女含情怨朝陽<lb/>
　　　怨歌行<lb/>
漢主十離宫凉至花盡歇靣靣牕玲瓏煙紗印秋月天<lb/>
<pb n="KR4e0150_WYG_016-1b"/>
公顧我笑手弄雙玉玦但笑不肯留去若流雲没憂來<lb/>
抱團扇揚顰望丹闕<lb/>
　　　少年行<lb/>
白馬白如雪銀鞍耀明月騎出青雲樓揮鞭向金闕自<lb/>
言事武皇出身為椒房結交樂通侯擅名鬭鷄塲尚主<lb/>
復賜第軒葢一何光被酒過都市殺人如剪蒿左殪南<lb/>
山虎右斬北溟鰲昨朝兵符至單于冦臨洮奮身出玉<lb/>
門殺馬釁寳刀横行萬餘里叱咤威風起奪馬貳師城<lb/>
<pb n="KR4e0150_WYG_016-2a"/>
長揖見天子調笑大將軍醉罵柱下史生憎漢相如白<lb/>
首文園裏<lb/>
　　　長干行<lb/>
皚如玉山雪皎如瑶臺月郎來騎白馬調妾桃樹下桃<lb/>
葉何栁栁不謂君行久倚門問來船見郎寄書否<lb/>
　　　宋中詩<lb/>
六鷁退而飛乃向宋都過四海一震蕩青天白石墮世<lb/>
人見此鳥仰靣忽大笑誰知影不滅千載落光耀余方<lb/>
<pb n="KR4e0150_WYG_016-2b"/>
卧空山聞此一長嘯<lb/>
　　　河上公<lb/>
昔有河上公結廬蓬蒿下萬乘時一顧旌旗蔽原野手<lb/>
揮玉如意顔貌何瀟灑曵裾授道經談天妙無窮清光<lb/>
耀白日四海高其風言旣忽不見竦身躡星虹鳯凰棲<lb/>
梧桐鷃雀巢寒蓬饑鳶嚇腐䑕笑殺高飛鴻物固有如<lb/>
此何必較愚䝉<lb/>
　　　邯鄲才人嫁為厮飬卒婦<lb/>
<pb n="KR4e0150_WYG_016-3a"/>
妾本寒家女誤入叢臺宫粉黛三千人花顔笑春紅君<lb/>
王重歌舞㓜小不曽通一朝意相迕棄擲如秋蓬昔為<lb/>
髙唐雲今為馬牛風夜夢邯鄲道不識邯鄲中金殿秋<lb/>
月滿歌吹行煙空白日耀千春何時燭微躬<lb/>
　　　送友人入關<lb/>
南山鬱幽幽豐水白浩浩烏啼漢城樹塵起咸陽道驄<lb/>
馬東方來長鳴翻玉蹄春風吹緑草明月滿關西<lb/>
　　　送李生京試<lb/>
<pb n="KR4e0150_WYG_016-3b"/>
黃龍玉帝宅紫極繞逶迤爾行霜雪盡恰値春風時天<lb/>
起桃花浪煙揺御栁絲要知走馬地非是冶逰兒<lb/>
　　　送友人之京<lb/>
與君何處别汴州金梁橋下有古時水遥接廣陵潮君<lb/>
揺錦㠶去萬里上雲霄我掇金光草方期白鶴招<lb/>
　　　其二<lb/>
鳯凰鳴珠樹紫鴈滄溟外賈鄧登雲臺寧說富春瀬此<lb/>
情難具陳臨河挽衣帶積雪太行路明滅客行邁<lb/>
<pb n="KR4e0150_WYG_016-4a"/>
　　　其三<lb/>
田方澹蕩人侯嬴亦監門老馬尚悲辛肯負信陵言寳<lb/>
劒贈烈士明珠報王孫縱令滄洲去終戀紫宫恩<lb/>
　　　春日柬王相國<lb/>
白露隕瑶草佳人秋思悲葉落今幾時忽復春風吹榮<lb/>
芊習殘雪故柯發新蕤為問酒狂客金尊開對誰<lb/>
　　　避暑<lb/>
避暑空林酌行歌采緑薇南來一行鷺倒映金尊飛淹<lb/>
<pb n="KR4e0150_WYG_016-4b"/>
留桂樹夕瀟灑芰荷衣明月宛相待休賦醉言歸<lb/>
　　　佘園夏集贈鮑氏<lb/>
曉挈金玊友出挹池風清脱巾薜蘿下悠然聽流鶯白<lb/>
雲行杯中紅蕖媚初英得意時自笑㝠哉塵外情<lb/>
　　　贈鮑演<lb/>
我愛汝長子逺志日超忽浮雲似其心秋水清到骨縱<lb/>
酒見天真探桂遲月窟擕手眺大野滄波杳出没<lb/>
　　　其二<lb/>
<pb n="KR4e0150_WYG_016-5a"/>
蒲亭杳何許雲海日浩蕩團團桂枝月秋照沙溪上幾<lb/>
負春草曲空餘采菱唱盈盈吳門水何時理歸榜<lb/>
　　　把酒<lb/>
把酒望天地邈然無可親龍蛇洞庭浦雪霰洛陽春霧<lb/>
林坐鳴琴煙逕無歸人相思東山月夜夜懸西秦<lb/>
　　　贈張生<lb/>
怪爾辭江漢長歌入宋梁北風吹凍野歲晏天雨霜老<lb/>
馬棄不育悶殺田子方拍手笑侯嬴捐世計不彰顧瞻<lb/>
<pb n="KR4e0150_WYG_016-5b"/>
臺闕地寒莾但蒼蒼<lb/>
　　　其二<lb/>
攬衣斷崕口悲風振古臺呌鴈驚逆雲萬里天為開雪<lb/>
榛覆寒莎松殿扄餘苔昔人邈安在日落寒色來棄置<lb/>
勿復道且釂黃金杯<lb/>
　　　别田進士<lb/>
子望河上雲我望城中月不共眼前酒况乃天外别白<lb/>
沙亂海曙黃雲下燕雪後期轉超忽吾將泛溟渤<lb/>
<pb n="KR4e0150_WYG_016-6a"/>
　　　歲暮夜懷寄友<lb/>
梁客梁甫吟北風號沙林連山激湍波海氣結愁隂雖<lb/>
持一杯酒而有萬古心越鳥不巢燕代馬不戀越天明<lb/>
太行雪霜凍洛門月䬃䬃湘流深㝠㝠蒼桐隔逝矣徒<lb/>
離憂芳蘭為誰結<lb/>
　　　其二<lb/>
歲窮長年悲越吟遊子思寒風起枯楊夕坐知天霜落<lb/>
星動海白飛沙吹雲黃蕭蕭孤蓬轉萬里何超緬沈吟<lb/>
<pb n="KR4e0150_WYG_016-6b"/>
巻道帙惻愴淚如霰入河討沈淪蹈海事游衍傳書寄<lb/>
麻姑與爾期相見<lb/>
　　　冬日夷門旅懷<lb/>
十日五日霧一冬半冬隂行子念歸旋朔風莾悲吟蒼<lb/>
蒼孟諸原慘慘杼秋林東望清淺流頗劇溟海心川陸<lb/>
曠超緬浩然煙水深百齡一何遒萬化相推尋徒傳羽<lb/>
化迹不見鸞吹音清霜颯滿鏡紅顔倐頽侵邈彼五湖<lb/>
子賢哉吾所欽<lb/>
<pb n="KR4e0150_WYG_016-7a"/>
　　　行歌古澤中<lb/>
古澤古雲遊帶索被羊裘川寒凍日白海暝孤雲愁鴟<lb/>
鴞呌秃木鴻鴈遵方洲腸斷悲哉客黃河不斷流<lb/>
　　　其二<lb/>
川原望不極愁思滿歸襟雲蔽長安目水流湘浦心頽<lb/>
陽滅逺樹積雪明寒岑醉起海月照行歌入霧林<lb/>
　　　結客行席上贈洪生<lb/>
翩翩紫騮馬燦燦雲花袍結客梁州市傾心贈寳刀意<lb/>
<pb n="KR4e0150_WYG_016-7b"/>
氣凌朱亥英聲葢伯高見説煙塵起橫行是爾曹<lb/>
　　　故人殷進士特使自壽張來兼致懷作僕離羣<lb/>
　　　　逺遁頗有遊陟之志酬美訂約遂有此寄<lb/>
我生寡諧俗志與山林期謬擬渭川載豈羡荆山悲弱<lb/>
齡不解事走馬長安郊紫綬雖掛身丹丘阻逍遥心隨<lb/>
萬里雲舒巻何蕭蕭翩翩朱鳯凰飛集梧桐樹冠葢交<lb/>
路衢青雲有㨗歩彈冠無鈍硎結交盡雄才殷君起東<lb/>
魯我使關西來揖鞭塵埃中朗如玉山開時從二三友<lb/>
<pb n="KR4e0150_WYG_016-8a"/>
覽古黃金臺四序更代易人生豈常遇相如歸蜀都賈<lb/>
誼長沙去去去遊梁園耕釣孟諸藪日月東西沒黃河<lb/>
落天走雲沙白皓皓萬里見海口雄劒掛土壁褐衣被<lb/>
兩肘朝從河上公暮逐墟中叟有時弄清漪明月在我<lb/>
手壽張三百里北望一何邇未移山隂棹先枉石川鯉<lb/>
剖鯉得素書故人今何如錦字偕華星照耀蓬蒿廬空<lb/>
谷激寒雷冬庭轉蘭芳曉起誦瑶音夜夢君之旁書中<lb/>
何所有相期陟東岳巉巖丈人峰彷彿几前落倐如佩<lb/>
<pb n="KR4e0150_WYG_016-8b"/>
蒼龍倒景騎𤣥鶴願從東道主握手翔寥廓<lb/>
　　　紀夢<lb/>
夜夢走西陸半天落金城天門兩壁開見之駭心情大<lb/>
江橫其西落日懸金盆日流江波湧霞彩照乾坤我問<lb/>
此何方云是湧金門揮手上雲樓邂逅錢世恩把袂凌<lb/>
天梯笑倒黃金樽䄂出石室訣飲我金莖露人區杳難<lb/>
託東指蓬萊路夢醒不見君空江暝煙霧<lb/>
　　　大霧翟左二子來訪<lb/>
<pb n="KR4e0150_WYG_016-9a"/>
蒸煙暝萬古垂雲結樓臺白日墮空冥天地安在哉川<lb/>
嶽氷穹崇寒林倐花開對酒不能飲擁褐心悲哀翟生<lb/>
雀羅裔左氏麟經才攀嵇渉古陂訪戴臨河隈兩騎踏<lb/>
蒼茫宛如空中來日夕嚴飇興稍見歸鴉度雖開燕臺<lb/>
雲不辨焦橋路呼兒斸凍蕨然蒿寫秋露談𤣥析綿邈<lb/>
覽古悲沿泝停杯劃一笑茫然獨四顧<lb/>
　　　翟生苦節尚志人也邇從余河之上余嘉敬焉<lb/>
　　　　作詩以贈<lb/>
<pb n="KR4e0150_WYG_016-9b"/>
原子懸鶉衣仲蔚蓬蒿丘蒼煙卧木石浮雲傲王侯常<lb/>
懷一飯恩不顧千金酬絃歌空桑裏登嘯大岡頭眷念<lb/>
墟中約慇懃河上遊我亦釣鰲者佳期杳滄洲<lb/>
　　　晉州留别州守及束鹿令用李白崔秋浦韻<lb/>
荒原送行客白楊起西風雙鳬下雲漢五馬繫秋桐連<lb/>
城滹水上馳譽燕代中登高望雲海離思浩無窮<lb/>
　　　客過屬驟雨過<lb/>
鳴雷不終夕急雹偶來同城波靜綺席苑樹生長風雨<lb/>
<pb n="KR4e0150_WYG_016-10a"/>
殘白日外虹垂青霧中為愛揚州客留連尊酒空<lb/>
　　　程生遊華山歸也誇我以絶觀動我以靈篇爰<lb/>
　　　　贈此章抒我夙愫<lb/>
君行値杪秋飄飄登雲巔笑弄石蓮花俯潄玉女泉秦<lb/>
時采松女有無嬉紫烟雙騎兩茅龍曽逢呼子先夜棲<lb/>
何峯室遇師叩何詮一虎嘯海月萬壑驚風旋䬃然毛<lb/>
骨換錯落神光圓晨興扳長蘿朗詠青霞篇黃河衣帶<lb/>
去蓬萊瞪目前赤日跳扶桑仙掌發紅鮮伊予歉兹游<lb/>
<pb n="KR4e0150_WYG_016-10b"/>
挂心三十年夢想落鴈頂携詩問青天林麓限層雲奮<lb/>
飛悵無縁安能振衣去共爾追群仙<lb/>
　　　懷湘曲<lb/>
湘筠寒翠滿白日起秋雲美人杳何處江氣長氤氲手<lb/>
持紫玉管遥望青霞君藹藹波水暮何由致慇懃<lb/>
　　　獵雪曲<lb/>
日光揺白雪黃雲片片裂狐裘誰家郎駿馬如電掣馳<lb/>
騁復徊徘掉臂角弓開一發中雙貍笑上梁王臺<lb/>
<pb n="KR4e0150_WYG_016-11a"/>
　　　其二<lb/>
荒荒凍日白出門雪一尺爰爰道左兎意態一何適我<lb/>
弦纔一鳴不見彼行迹寄言遊獵人姑待春草碧<lb/>
　　　泭溪吟<lb/>
濟川何必舟編竹便可渉秋風蘆白花洄沿水一葉淺<lb/>
之不用維渡深豈須楫黒潭有龍氣雲起腥風接<lb/>
　　　送藩幕張君入朝<lb/>
騮馬向風嘶銀鞍翻玉蹄結装紫薇下别我緑楊西記<lb/>
<pb n="KR4e0150_WYG_016-11b"/>
室髮㸃漆叅軍髯過臍馮唐莫恨老神物不終泥<lb/>
　　　贈程生之南海<lb/>
生為海南客幾度登羅浮天清衆島出萬水朝宗流乘<lb/>
桴聖者歎望洋遊子愁明珠與翡翠歲歲到神州<lb/>
　　　近竹吟<lb/>
蕭蕭數竿竹每與寒歲期翠色酒中滿清風琴上吹踈<lb/>
値月來處宻當雲起時萬動紛華裡一杯聊自持<lb/>
　　　水司陶君種桃栁成各有詩予和二首<lb/>
<pb n="KR4e0150_WYG_016-12a"/>
沿堤萬萬樹一挿即成林五栁陶公意甘棠召伯心許<lb/>
我聽鶯去携壺就緑隂<lb/>
　　　其二<lb/>
如何梁苑地忽見武陵津汎汎青霞水盈盈紅錦春菓<lb/>
熟貧民食無兒許婦人<lb/>
　　　贈謝子<lb/>
凉風吹海月當酒墮我懷愛此皎㓗光願與君子偕攬<lb/>
之不入手仰靣看昭回銀潢南北流竟夕但徘徊<lb/>
<pb n="KR4e0150_WYG_016-12b"/>
　　　其二<lb/>
大河起長風挂席破黃濤問予今何之嶺海聊遊遨羅<lb/>
浮緑髮人思之我心忉幸君叩丹訣順風託鴻毛<lb/>
　　　相逢行贈袁永之<lb/>
清晨客叩門投我一書札開緘錦雲爛鏗然玉相戞問<lb/>
客何方來新下黃金臺揚鞭指河洛廻斾陵高崕選珎<lb/>
掇琪草探美收璵瑰路逢赤松子並舉收氛埃道同心<lb/>
乃𡨕神投誼難乖古人重良契豈必聲影偕行行報嘉<lb/>
<pb n="KR4e0150_WYG_016-13a"/>
績貢此明堂材<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0150_WYG_016-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　空同集巻十六<lb/>
</p>
<p>
</p>
  </div>
</body>
</text>
</TEI>
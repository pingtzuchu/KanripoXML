<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻十四</head>
    <p>
<pb n="KR4e0150_WYG_014-1a"/>
欽定四庫全書<lb/>
　空同集巻十四　　　　　明　李夢陽　撰<lb/>
　　五言古<lb/>
　　　雜詩六首<lb/>
煜煜雲中電流光西北馳僕夫夙嚴駕吾欲逺游之出<lb/>
門履微霜四顧何茫茫豺狼當路逵鴟鴞薄雲翔改轍<lb/>
理方舟欲逝川無梁俛仰歲將宴愴惻涕沾裳<lb/>
　　　其二<lb/>
<pb n="KR4e0150_WYG_014-1b"/>
西國有佳人獨立青雲端容豔若桃李左右佩芳蘭含<lb/>
思理玊琴泠泠一何閒更節有餘悲曲終再三歎借問<lb/>
歎者誰中意難自宣沉吟攬衣帶仰視鳴鶴翻思阻望<lb/>
不申何况隔丘山<lb/>
　　　其三<lb/>
梲榱蝕以傾梁棟誠獨難流言播四國周公有疑患凉<lb/>
飇激頽景奄忽不可攀衆羽日繽紜朱鳥戢其翰殺身<lb/>
茍無益去去從所安傷哉式微詩千載起余歎<lb/>
<pb n="KR4e0150_WYG_014-2a"/>
　　　其四<lb/>
明月照我懷耿耿殊未已霜雪委如山悲風中夜起攬<lb/>
衣仰天歎涕隕不可止十生抱荆玊捐軀剖終始青蠅<lb/>
倐來集白黒反在此城闕屹九重浮雲日千里我欲竟<lb/>
此曲此曲悲且苦<lb/>
　　　其五<lb/>
凄霜變為雹二氣歛而藏天道有代謝人謀豈恒臧北<lb/>
杓酌元化亭亭自低昻上帝棲紫宫衆緯錯以行謂山<lb/>
<pb n="KR4e0150_WYG_014-2b"/>
葢高有梯可陟謂淵葢深有舟可渉自非雙黄鵠天路<lb/>
安可躡<lb/>
　　　其六<lb/>
茅以韌為席柏以勁為薪君子憂治世愚者幸不辰張<lb/>
罝以待兎雉也菑其身物理雖云殊罹脫各有因浮沙<lb/>
巻奔藿朔吹揚驚塵日暮臨大道悵望曷能陳<lb/>
　　　雜詩三十二首<lb/>
英雄樹大業奮志常慨慷捐身赴國仇效命爭戰塲明<lb/>
<pb n="KR4e0150_WYG_014-3a"/>
甲耀皎日挽弩千石强矢石下如蝟殺聲如沸湯被刺<lb/>
目不逃阽危氣益昻雄名輝册符生死固其常<lb/>
　　　其二<lb/>
大司肅制度鴻儒振英儀生殺原異門為猷視厥施峩<lb/>
冠巍堂上巧笑美容姿狐心生暗鬼耳聞佯不知膏粱<lb/>
媚妻妾無頼充王師白刃起如林狗馬用羈縻榮達信<lb/>
有命歎息將奚為<lb/>
　　　其三<lb/>
<pb n="KR4e0150_WYG_014-3b"/>
共工觸山折夸父去無還媧氏懷憂傷錬石思造天妖<lb/>
姬鼓哀瑟嬉戲玉臺間草昧怨無侯哲者中自煎小鳥<lb/>
填巨海蘆灰遏洪川力誠有不及心情長可憐<lb/>
　　　其四<lb/>
昔余曵鳴珮謁帝扣天閶聖人垂衮衣賡歌庶事康鼎<lb/>
成不我顧奄忽驅龍翔生死變化理反覆開存亡榮華<lb/>
有銷落連茹切微霜晨朝在須㬰返車棲扶桑<lb/>
　　　其五<lb/>
<pb n="KR4e0150_WYG_014-4a"/>
命駕將何之意欲快我心蠻方亂如麻匈奴冦榆林揮<lb/>
劒誓俱亾彼軍忽如沉豈為尺寸勲國仇怒至今崑崙<lb/>
貢織皮鴟鴞懷好音功高固不賞讒妒來相尋哀哉險<lb/>
側子傾詞誰見欽<lb/>
　　　其六<lb/>
大道竟焉陳末運忺相欺讒疑進貝錦交亂令心悲鴟<lb/>
鴞翔茂林烏鵲遊下枝人情有偏好觸意生乖離長門<lb/>
緒清吟魚肉怨新詩玉分石見仇咄嗟當語誰<lb/>
<pb n="KR4e0150_WYG_014-4b"/>
　　　其七<lb/>
遨遊冩憤懣駕言淩洪濤洪濤非我遊改馬登山椒朔<lb/>
風一來至林谷何蕭蕭鬼怪時以興雲逝誰能招禽鳥<lb/>
相聚鳴原獸復晨號置此勿徒苦乘雲可宏翺<lb/>
　　　其八<lb/>
有衍東園椒結實何纍纍條逺敷不易斧者見行摧燕<lb/>
雀本小鳥志欲翀天飛哀哉不自諒失路將安歸<lb/>
　　　其九<lb/>
<pb n="KR4e0150_WYG_014-5a"/>
悲風厲歲晏宵旦未云已寒冬雨雪至江漢驕南紀臨<lb/>
堂翳孤松杳杳歎成理凉潦不溢澤時鴈鳴高起一飛<lb/>
摩青天倐忽乃萬里訊言蓬蒿士沓沓竟何以<lb/>
　　　其十<lb/>
晨出進賢門南向望東鄉清川激崇岑彌野何茫茫白<lb/>
骨皜四隅羣鳥噪枯桑闔門已殺戮鴟鴞復來翔日昃<lb/>
時易冥漏網頓天綱思此愁我心還車眺何梁𤣥鶴靳<lb/>
高鳴於世常激昻一逝聲影滅誰哉見孤頏<lb/>
<pb n="KR4e0150_WYG_014-5b"/>
　　　其十一<lb/>
登山望四海日夕忽至沉俯身眺城郭痗然沾我襟交<lb/>
路夾芳蘭逝駟何駸駸朱樹藹閒榭竒巧媚荒滛北里<lb/>
進異舞高唐呈妙音纎羅振芬芳朝雲逓嘉吟不見秋<lb/>
至草零落愁春心<lb/>
　　　其十二<lb/>
兀然坐空堂戚戚恒竊悲曠世懷一鳴燕雀翻見欺惡<lb/>
名收范公文致詆朱熹身親罔自明萬世余焉知霜露<lb/>
<pb n="KR4e0150_WYG_014-6a"/>
隕華草顦顇今其時百年俟論定恃此良可嗤<lb/>
　　　其十三<lb/>
倚閭遲佳人日莫期不來拂衣舎之去去上延秋臺旗<lb/>
旌蔽原坂鼓角鳴且哀黃鵠翔不下腐䑕鴟見猜壯士<lb/>
憤國難撫劒但徘徊白日倐西傾愴惋肝肺摧<lb/>
　　　其十四<lb/>
灼灼綴枝華榮豔一何好朝陽溢其葩餘光照寒槁冠<lb/>
葢沓衢路致身競先早磬折名譽塲銷鑠成醜老一夕<lb/>
<pb n="KR4e0150_WYG_014-6b"/>
不復晨隕落隨秋草逍遥可竟世繁華詎足保<lb/>
　　　其十五<lb/>
陽囘杳無朕朔風振江郊翩翩者何禽銜枯創新巢長<lb/>
短有成理環也特其遭窮者非盡愚顯豈皆賢豪羲陽<lb/>
奄西馳今夕明復朝如何途路子得意恒自驕<lb/>
　　　其十六<lb/>
無榮亦無辱倚伏還相隨韓侯歎良弓寧復歆昔時華<lb/>
春敷明陽各艶容與姿孤松秀嚴冬歴世誰可期照耀<lb/>
<pb n="KR4e0150_WYG_014-7a"/>
東門𤓰前貴今豈知較計毁譽間無乃賢達卑<lb/>
　　　其十七<lb/>
昔有玩世士乃處匡山阿其人久已冥春林發煙蘿故<lb/>
址栗里㫄見者不忍過荷鋤豈不苦刈薪行且歌詆毁<lb/>
日來加醉酒良靡他沉冥在一時千載固難磨小兒為<lb/>
督郵磬折將如何<lb/>
　　　其十八<lb/>
昔余遊淦南曽上升天臺兹也誠𤣥冥萬里悲風來松<lb/>
<pb n="KR4e0150_WYG_014-7b"/>
柏摧路傍玉梁安在哉舉手招王喬三洲限蓬萊黄鶴<lb/>
舞高岑清雲曵徘徊歎息長久術愴惻令人哀<lb/>
　　　其十九<lb/>
玉梁不可遊囘登懷玉顚應龍歕白霧接我升雲煙慿<lb/>
軒望四海溷悶良可憐可憐者誰子白馬來翩翩明哲<lb/>
困糟糠庸子騖輕軒嬿婉逞一顧力違成過愆傾城亦<lb/>
何益傷哉誠嗟歎<lb/>
　　　其二十<lb/>
<pb n="KR4e0150_WYG_014-8a"/>
黃塗亘東西六龍駕天車一馳濛汜間百計無奈何彎<lb/>
弓倚扶桑抗手招陽戈浮雲徂我前逝鳥鳴相過鳯凰<lb/>
愁丹山溟海日夜波行行欲安之念此紛滂沱<lb/>
　　　其二十一<lb/>
今日苦炎熱風雩可徜徉亭亭一孤松乃在匡山陽李<lb/>
公宅深冥朱氏揚其芳仰身攀林巖俯之涙數行勢路<lb/>
紛狹斜隨利來相戕命駕且復去誓與朱鳯翔<lb/>
　　　其二十二<lb/>
<pb n="KR4e0150_WYG_014-8b"/>
貴賤各有命昧者若保持殷勤話言接轉面不可知一<lb/>
言相千秋冠葢赫來馳鷃雀鳴梧桐噏習鸞鳯飢雞鳴<lb/>
市朝動董生方下帷<lb/>
　　　其二十三<lb/>
惙惙懷坦途由之乃江河波起旁所駭舟中如室家中<lb/>
林設暗罟鴻鵠逝九阿讒巧誠相戕飛鳥日暮過修短<lb/>
自然理作色將誰何<lb/>
　　　其二十四<lb/>
<pb n="KR4e0150_WYG_014-9a"/>
匡山有老人自稱巖下公緑髪渥朱顔皎若雲間鴻徃<lb/>
來騎白鹿姿美精内充招我將從之心阻難遽通流情<lb/>
復高翔翩翩駕天風夙昔思此人寤言期與同感此重<lb/>
狂顧德音常在衷<lb/>
　　　其二十五<lb/>
騶虞不食草志士寧茍安矩歩揮芬芳凛義不可干吐<lb/>
辭程大猷妻子常飢寒中心思美人遥夜起長歎延頸<lb/>
望西岐欲鳴途路難躑躅待天晨宵夜徂漫漫明月鑒<lb/>
<pb n="KR4e0150_WYG_014-9b"/>
房帷涕淚交汍瀾<lb/>
　　　其二十六<lb/>
臨事戒憤切憤切増煩心君子被短褐小人冨黃金璇<lb/>
機造變化何浮不有沉不見遊波蛤前是簷中禽池鵾<lb/>
奮羽翼倐忽四海隂沐浴濛汜間飄颻終鄧林<lb/>
　　　其二十七<lb/>
少年撫長劒放浪三河濵纍纍道旁者云是金鄧墳歘<lb/>
翕隨龍飛䇿符登茂勲南陽多貴人烜赫闐朱輪委身<lb/>
<pb n="KR4e0150_WYG_014-10a"/>
今黃土千載不復晨首陽有采薇餓死誰為聞遺義凛<lb/>
秋霜見者常酸辛<lb/>
　　　其二十八<lb/>
自聞鶗鴂鳴於心懷憂傷隂氣馴以厲庭草隕繁霜臯<lb/>
蘭萎不榮瑟風遊素商浮雲晝易冥白日時漏光登山<lb/>
期所思反見高鳥翔蹀躞豈規歩訛言倘譸張揮袂層<lb/>
霄間撫劒増慨慷<lb/>
　　　其二十九<lb/>
<pb n="KR4e0150_WYG_014-10b"/>
昔余挾詩書京里揚鳴珂敷藻藝林間結交聚邉何豈<lb/>
云傾人城絶代耀姿華分散倐老醜孤遊江湘阿出攀<lb/>
芳桂林倚岑揮浩歌荆榛蔽邱原浮雲一何多靈劒有<lb/>
合并詠言傷蹉跎<lb/>
　　　其三十<lb/>
莫笑一杯水覆地東西流人命若飄光超忽誰能留藜<lb/>
藿足充饑巖巒可遨遊衣文附靈犧莊子誠見羞黄雀<lb/>
乾下庖白刃臨九州一為華屋吟俄頃歸山邱脫身幸<lb/>
<pb n="KR4e0150_WYG_014-11a"/>
及今世事如蜉蝣<lb/>
　　　其三十一<lb/>
毁譽不可校校之心煩悲榮名葢一世千載誰見之塞<lb/>
翁失其馬馬歸駒來隨生死尚無常萬事誠塵灰舒嘯<lb/>
飲醇酒聊與𤣥化嬉<lb/>
　　　其三十二<lb/>
窶人困貧賤忉切常自悲達者競先歩所苦名位卑旦<lb/>
榮昏暮零二者誰復知二者不可知懊惱將何為不見<lb/>
<pb n="KR4e0150_WYG_014-11b"/>
曠世子埋没隨蒿藜<lb/>
　　　雜詩<lb/>
宛宛春田鳩飛鳴柔且閑一朝化為鷹肅肅厲羽翰衆<lb/>
禽不敢並孤立秋雲端鳥旣不自知人胡究其然<lb/>
　　　其二<lb/>
緜緜谷中葛引蔓在脩楚脩楚伐為薪葛也安所附豈<lb/>
無絺與綌可以禦清暑烈烈嚴冬時憂君乏纊絮<lb/>
　　　其三<lb/>
<pb n="KR4e0150_WYG_014-12a"/>
汎汎河上舟揺揺靡攸止我欲維此舟川廣不可涘振<lb/>
振鳬與鴈棲食在波水豈不良幽寞夙心耽樂此<lb/>
　　　詠古鏡<lb/>
熒熒堂中鏡皎皎懸秋月寵移明與奪勢滿光仍<lb/>
缺美人昔提擕拂拭生皎潔用以奉君子義投物<lb/>
不忽良無刮劘費豈謂遽乖絶悲故情自懣争妍<lb/>
道所劣掩抑經冬春蕪蝕怨芳節黄鳥及候吟朱<lb/>
蘭有時歇推移凖運理顯晦遵前哲顯晦亦何憐<lb/>
<pb n="KR4e0150_WYG_014-12b"/>
所歎在乖别<lb/>
　　　雞鳴篇<lb/>
宛宛天運周雞鳴夜復旦疾者寡長寐思者多寤歎癙<lb/>
憂積中腸緒理一何亂衆人沓經營君子樂衎衎髙山<lb/>
變為陵深谷化為岸願從詹氏卜乘槎問河漢<lb/>
　　　濳龍篇<lb/>
驕隂不可制堅氷憂我𠂻陽馭倐來返𤣥律播隂風譬<lb/>
彼晝與夜循環固難窮古人間行旅九市禁相通陽升<lb/>
<pb n="KR4e0150_WYG_014-13a"/>
懼不力靜以收其功養木當其萌養德當以䝉𦕈哉一<lb/>
絲微奈此羣隂攻脉脉淵泉底疇能㧞潛龍<lb/>
　　　孔翠篇<lb/>
孔翠耀其羽廼為俗所珍神龍處九囦潛躍固有因小<lb/>
人役𤨏屑君子揚其芬遐哉顔閔烈千秋灑靈雰出事<lb/>
金玉昆入奉堂上親恩義茍不虧豈必饌芳薫爰騁六<lb/>
藝圃載泳詩書津何當繼喬木振珮躡高雲<lb/>
　　　有鳥二首<lb/>
<pb n="KR4e0150_WYG_014-13b"/>
有鳥東方來長鳴向西北竦身欲縛鳥自顧無羽翼白<lb/>
日蔽高陸𤣥隂視無極風飇晝烈烈積霰墮我側星紀<lb/>
雖云周沴氣尚難測逝者一何速來者懼不力枤杜生<lb/>
道左孤桐棄遐域雖懷壮士情詎補陽和德<lb/>
　　　其二<lb/>
一為羈旅士遂使年歲積人情感新故慘慘不得釋夜<lb/>
視天上星翳翳雲霰隔陽道卽光明何由布德澤離居<lb/>
多隠憂悵念在今夕借問悵念誰是我同袍客豈謂凉<lb/>
<pb n="KR4e0150_WYG_014-14a"/>
暄殊所歎阻疆埸緘書寄游雲㑹託南征翮<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0150_WYG_014-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　空同集巻十四<lb/>
</p>
<p>
</p>
  </div>
</body>
</text>
</TEI>
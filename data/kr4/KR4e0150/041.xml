<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集卷四十一</head>
    <p>
<pb n="KR4e0150_WYG_041-1a"/>
欽定四庫全書<lb/>
　空同集卷四十一　　　　明　李夢陽　撰<lb/>
　　碑文<lb/>
　　　禹廟碑<lb/>
李子游于禹廟之臺覧長河之防孤城古宫平沙四漫<lb/>
遐睇故流北盡碣石九派湮淤雲草浩浩於是愴然而<lb/>
悲曰嗟乎予於是知王覇之功也覇之功驩乆之疑王<lb/>
之功忘乆之思昔者禹之治水也導川為陸易<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>為寧<lb/>
<pb n="KR4e0150_WYG_041-1b"/>
地以之平天以之成去巢就廬而粒而耕生生至今者<lb/>
固其功也所謂萬世永頼者也然問之耕者弗知粒者<lb/>
弗知廬者弗知寧者弗知陸者弗知故曰王之功忘譬<lb/>
之天生物而物忘之泳者忘其川栖者忘其枝民者忘<lb/>
其聖人非忘之也不知之也不知自忘及其菑也號呼<lb/>
而祈恤於是智者則指之所從來而廟者興矣河盟津<lb/>
東也蹙曠肆悍勢猶建瓴堤堰一决數郡魚鼈於是昏<lb/>
墊之民匍匐詣廟稽首號曰王在吾奚溺而防丁堰夫<lb/>
<pb n="KR4e0150_WYG_041-2a"/>
樁户草門輸築困苦則又各詣廟稽首號曰王在吾奚<lb/>
役斯所謂思也故不忘不大不思不深深莫如地大莫<lb/>
如天王之道也伯者非不功也然不能使之不忘而不<lb/>
能使之不疑何也不忘者小小則近近則淺淺則疑如<lb/>
秦穆賜食善馬肉酒是也夫天下未聞有廟桓文者也<lb/>
故曰予觀禹廟而知王覇之功也或問湯文不廟李子<lb/>
曰聖人各有其至堯仁舜孝禹功湯義文王之忠周公<lb/>
之才孔子之學是也夫功者切乎菑者也大梁以菑故<lb/>
<pb n="KR4e0150_WYG_041-2b"/>
是故獨廟禹是時監察御史澶州王子㑹按河南登臺<lb/>
四顧乃亦愴然而悲曰嗟乎予於是而知功之言徴也<lb/>
吾少也覧嘗躡州城眺滄渤南目大梁之墟乃今歷三<lb/>
河攬淮泗極洪流而盡滔滔使非有神者主之桑而海<lb/>
者乆矣尚能粒耶耕耶廬耶能<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>者寧耶川者陸耶嗟<lb/>
乎予於是而知功之言徴也所謂㣲禹吾其魚者耶所<lb/>
謂美哉勤而不德者耶於是飭所司葺其廟而屬李子<lb/>
碑焉王子名溱以嘉靖元年春按河南明年秋代去乃<lb/>
<pb n="KR4e0150_WYG_041-3a"/>
李子則為迎送神辭三章俾祭者歌之侑神焉其辭曰<lb/>
天門兮顯闢赫赤赤兮雲吐窈黄屋兮陸離靈總總兮<lb/>
上下羗若來兮儵不見不見兮柰何望羙人兮徒怨苦<lb/>
横四海兮怒波<lb/>
　　　　右迎神<lb/>
縆絃兮鏜鼓神不來兮誰怒執河伯兮顯戮飭陽侯兮<lb/>
清路靈<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>靄兮來至風泠泠兮堂戸舞我兮我醑尸既<lb/>
飽兮顔酡惠我人兮乃土乃粒日云暮兮尸奈何<lb/>
<pb n="KR4e0150_WYG_041-3b"/>
　　　　右降神<lb/>
風九河兮濤暮雲曀曀兮昏雨王駕鳯兮驂文魚龍翼<lb/>
翼兮兩旟悵佳期兮難屢心有愛兮易離愛君兮思君<lb/>
肴芳兮酒芬君歸來兮庇我民兮<lb/>
　　　　右送神<lb/>
　　　雙忠祠碑<lb/>
雙忠祠者祠關龍逢比干者也祠比干者何長垣去干<lb/>
墓百里而近祠逢者何逢干儔也又邑有村曰龍相龍<lb/>
<pb n="KR4e0150_WYG_041-4a"/>
相人掘地而獲石文曰龍逢云雙之誰知縣杜子開也<lb/>
大之者伍疇中也伍侯之來也詣祠謁覧焉而歎曰是<lb/>
尚不足以恢恢耀乎乃兹猥焉卑也竊聞之標迷者必<lb/>
顯其臬成大者罔卹其小故欲啟遐詔來必有闡名撝<lb/>
實於是蕆工庀物度時節力厥祠是新崇其堂室峻其<lb/>
垣墉浚池蒔木旁屋翼如財靡帑出役罔農妨再閲月<lb/>
而祠成起瞻壯睹望之巋如枚枚渠渠於是二忠哲者<lb/>
知之過之欷以悲瞢者問之知黯焉内摧逐臣放子過<lb/>
<pb n="KR4e0150_WYG_041-4b"/>
之涕滛滛垂亦有顙泚面赤者車將過而轅為之回也<lb/>
斯伍子之績也或問逢干之事李子曰余曩道朝歌之<lb/>
墟蓋數謁比干墓云及靈寳西南又望見逢墓於心實<lb/>
摧之不自知涕淫淫下也然諜記備之聖者述之余復<lb/>
何説矣曰干於紂無去之義是矣志曰人臣三諫其君<lb/>
而弗聽則退而待放逢何死也李子曰忠臣必君之悟<lb/>
也斯殺身從之矣有君而不有身也傳曰見危授命當<lb/>
是時暇戚疏計哉曰三代異興而同亡周之亡也稽首<lb/>
<pb n="KR4e0150_WYG_041-5a"/>
奉圖籍西向納土不聞有死之何也曰文弊之也文弊<lb/>
則天下横議横議則從横行從横行則亂賊肆而貞純<lb/>
匿故蘇洵者從横者也其言曰比干有心而無術蘇秦<lb/>
有術而無心秦何人也鷃雀與孔鸞長短耶故禍天下<lb/>
者必洵之言者也設使干有術亦効秦揣摩捭闔以誘<lb/>
之耶誠使揣摩捭闔足以誘之秦奚不使戰國君為禹<lb/>
湯耶故忠臣成仁義士死國舍仁義何術矣曰若是則<lb/>
干辛惡來胡乆於人朝李子曰夏商之亡以人周之亡<lb/>
<pb n="KR4e0150_WYG_041-5b"/>
以俗俗壊於從横從横始於横議横議由於文弊故言<lb/>
從横者必洵者也禍天下者也李子既賦迎送神辭三<lb/>
章俾協之律被之絃管發之鼓鐘以妥靈侑尸矣乃復<lb/>
載祠由并私所撰說刻之碑曰斯文也余蓋嘉伍子績<lb/>
云伍子名餘福姑蘇人也宰邑之年是為正德庚辰而<lb/>
祠成立碑伍蓋遣邑學生王漢楊桂來言碑事辭曰<lb/>
君各乘兮兩螭分前導兮四旗沛連蜷兮雲際儵若留<lb/>
兮歘若逝執天枰兮震河鼓靈禗禗兮疇怨苦林㝠㝠<lb/>
<pb n="KR4e0150_WYG_041-6a"/>
兮嶮艱驚風兮河波瞰二墟兮心酸涕舊都兮滂沱<lb/>
　　　　右迎神<lb/>
巍顙兮廣顴怒目兮顔丹左設瑚兮右璉靈並慘兮不<lb/>
懽按長鋏兮凝視風琅琅兮鳴戶雲迤迤兮覆宇日窈<lb/>
杳兮即暮蘭鐙兮桂醑琴瑟絙兮萬舞僾有聞兮太息<lb/>
祝申申兮告予曰秉直兮匪躬遭閔兮遘凶噂沓兮綽<lb/>
約庸之弗疑兮謂為哲邦殄瘁兮后隕顚二代墟兮心<lb/>
勞煎<lb/>
<pb n="KR4e0150_WYG_041-6b"/>
　　　　右降神<lb/>
天門兮顯通騰而上兮雲中陟降兮帝左右夾長劒兮<lb/>
曵文綬入不獨兮出與雙淩倒景兮斡隂陽五風兮十<lb/>
雨福我氓兮有稌有黍<lb/>
　　　　右送神<lb/>
　　　嘯臺重修碑<lb/>
跡者因乎彰者也思者追乎實者也永者存乎繼者也<lb/>
激者本乎風者也故觀人以彰可以識世思而永之政<lb/>
<pb n="KR4e0150_WYG_041-7a"/>
之繫也然不激不著著無定形視施以明顯黙㧞㣲斯<lb/>
其致矣而御史許君按縣還也則謂予曰吾比遊於蘇<lb/>
門蓋登孫登臺云恍若見其人徘徊焉若聆厥嘯焉予<lb/>
曰思哉許君曰臺圮予令修焉已為祠祠登於臺北予<lb/>
曰永哉自是有彰乎然厥施繫焉又激揚之臣也風斯<lb/>
行矣夫孫登者晉之賤丈夫也無妻子屬云而棲其邑<lb/>
北山土穴内是蘇門之山也乃其人夏衣草衣冬而被<lb/>
髮自覆至㣲末不足述而史氏則稱之曰登好讀易撫<lb/>
<pb n="KR4e0150_WYG_041-7b"/>
一絃琴性無恚怒人或投之水中欲觀其怒登既出便<lb/>
大笑然登不欲言阮籍嘗候之既見與語登不應籍退<lb/>
而至山半聞有聲若鸞鳯音焉則其嘯也又嵇康從登<lb/>
遊三年問終不答康别去曰先生竟無言乎登乃曰火<lb/>
生而有光而不用其光人生而有才而不用其才故用<lb/>
光在乎得薪所以保其耀用才在乎識真所以全其年<lb/>
言如斯而已若登者誠何如人哉語曰桃李不言下自<lb/>
成蹊故人患在無實譽不必顯晦不必㣲實斯思思斯<lb/>
<pb n="KR4e0150_WYG_041-8a"/>
永矣故登者非赫赫聞者也非有河上公之授經龎鹿<lb/>
門之耦耕非如陶隱居巖處而朝議淵明嗜酒苦詩也<lb/>
逃汚而潔我隨安卑而尊我追含之而見者不謂其無<lb/>
峻絶而當時不以為敖苦約而天下不以為矯故過其<lb/>
里者思其臺登其臺若見其人徘徊焉若聆厥嘯焉祠<lb/>
之若靡之永也斯非實之明效哉孔子曰邦無道其黙<lb/>
足以容世之不幸莫大於使人黙予故曰觀人以彰可<lb/>
以識世蓋言晋也亦謂登非徒黙者也世不可使人黙<lb/>
<pb n="KR4e0150_WYG_041-8b"/>
亦不可使人不黙何也溺於顯則廉耻之道䘮㢘耻䘮<lb/>
則政壊政壊則風不激故風者生於政者也政視其施<lb/>
思而永之必實焉彰此激揚之先也許君得之矣夫嵇<lb/>
康者亦晋之聞也乃卒不免於刑戮詩曰昔慚栁下今<lb/>
愧孫登鳥獸之見畢弋莫不髙翔疾走者知二者禍已<lb/>
也及㝠於所欲鮮有能免焉者何也見欲而不見禍也<lb/>
故曰不習為吏視已成事乃人自不必絶妻子汚埋如<lb/>
登也能如河上公諸人自足免於世矣然而罕焉豈以<lb/>
<pb n="KR4e0150_WYG_041-9a"/>
激之者寡耶乃今人非惟不之激顧悻悻曰風奚益於<lb/>
世詎不大可詫也哉知縣趙鉞曰嘯臺傍故有思親聚<lb/>
逺二亭百泉南有穠翠亭咸圮監察公曰咸復焉然孫<lb/>
祠之餘材材咸無擾於官民又曰是役也按察僉事劉<lb/>
君實襄之云許名完丹徒縣人劉名澤濟寧州人正德<lb/>
十年夏五月北郡李某記記之日落成日也<lb/>
　　　少保兵部尚書于公祠重修碑<lb/>
開封城馬軍衙橋西故有于少保祠云初公以定傾保<lb/>
<pb n="KR4e0150_WYG_041-9b"/>
大之功居無何而死於是天下人聞公死咸驚而疑而<lb/>
涕泣語曰鷺鷥氷上走何處尋魚嗛而公前廵撫河南<lb/>
時實廨馬軍衙橋西而梁父老於是聞公死則咸涕泣<lb/>
日相率潜詣公故廨為位哭奠焉㑹純皇帝立詔白少<lb/>
保謙寃宥其家而遣祭其墓乃梁父老則又咸涕泣相<lb/>
率私起祠故廨傍祠公伏臘忌梁父老則把香曵笻趿<lb/>
履若少壯咸翼如不期至稽首祠下哭填門塞戸矣㑹<lb/>
又敬皇帝立詔曰少保謙贈特進光祿大夫柱國太傅<lb/>
<pb n="KR4e0150_WYG_041-10a"/>
謚肅愍立祠嵗春秋祠之而曰旌功祠乃於是梁父老<lb/>
則又咸涕泣相率數百千人詣闕門伏訴少保謙前兵<lb/>
部侍郎時廵撫功云願梁立祠如杭祠不報而梁父老<lb/>
歸伏臘忌嵗仍聚哭公于私祠今三十餘年矣正徳十<lb/>
年監察御史廵按張君清軍許君並謁公祠下見其門<lb/>
屋三間僅存堂欹漏欲頽矣鴿雀擾擾栱棟䑕走鴟嘯<lb/>
周垣盡圮羊猪外來於是悄然思俯而悲也已仰而欷<lb/>
曰嗟斯非梁地耶宋不此都載靖康之事千載銜焉二<lb/>
<pb n="KR4e0150_WYG_041-10b"/>
帝不南矣夫定傾者世保大者食澤流者思故祠之言<lb/>
思也血食使之世者也於是下令曰少保祠撤故易腐<lb/>
扶欹植頽起圮新而繪堊而級而隅而榮而序備矣曰<lb/>
謁者奚止也則重而堂器奚貯也則翼而廊而道士元<lb/>
林守焉西北隅其房也望之栗栗而巉巉枚枚而嚴嚴<lb/>
是使之世者之道也李夢陽曰予觀今人論肅愍公事<lb/>
未嘗不酸鼻流涕焉蓋傷為臣不易云夫事莫大於君<lb/>
出虜入排遷主戰四者旦夕之勢而存亡之判也乃今<lb/>
<pb n="KR4e0150_WYG_041-11a"/>
人議則異是或見鮑莊事輒曰夫葵猶能衛其足然獨<lb/>
不思勇士不忘䘮其元乎孟子曰所欲有甚於生者故<lb/>
生而有所不用也然將軍蠡留侯良功成身抽天下兩<lb/>
髙焉此又何焉於乎難言乎難言乎豈所謂計免者非<lb/>
忠貪盛者違智歟而賊酋擁太上皇大同城下勒降也<lb/>
大同人登城謝曰賴天地宗社之靈國有君矣至宣府<lb/>
城下宣府人登城謝曰賴天地宗社之靈國有君矣至<lb/>
京城下京城人又謝曰賴天地宗社之靈國有君矣於<lb/>
<pb n="KR4e0150_WYG_041-11b"/>
是公颺言曰豈不聞社稷為重君為輕斯言也事以之<lb/>
成疑以之生者歟且太子之易南宫之錮二者有能為<lb/>
公恕者否耶公有不如意輒拊膺忿曰此一腔血竟灑<lb/>
何地聞其言孰非酸鼻流涕者而獨咎予也於乎傷乎<lb/>
傷乎雖然宗澤岳飛非下於人者艱難百戰卒愠衂而<lb/>
死若公者死可矣死可矣公廵撫諸所業載傳狀乃今<lb/>
不復述第述其始終若是亦大者云祠修於是年春越<lb/>
夏而告成張君名淮南皮縣人許君名完丹徒縣人事<lb/>
<pb n="KR4e0150_WYG_041-12a"/>
祠事者開封知府賀君鋭也系之詩曰於鑠旋運曷平<lb/>
不陂康屯傾否哲者斯利於維哲英鍳精含貞匪時曷<lb/>
徴匪猷曷興靡疑靡驚厥伐用成厥育是輕委躬於誠<lb/>
蛇何盤社龍何在野乾極卼臲日月易舍惷爾乃賊乃<lb/>
奰國邑之亂之訌陵廟岌岌公丁其時矢身以殉山仡<lb/>
排議不戁不震僉曰和宜公曰有戰四方之事譬絲游<lb/>
刃帝畀弗疑公泣視師義激六軍如虎如羆惟直斯壯<lb/>
人心干城肅肅我壘悠悠我旌羯奴喙突疆場載清載<lb/>
<pb n="KR4e0150_WYG_041-12b"/>
清載寧皇歸於京古曰荷難今謂曰癡忠古爰嘉今胡<lb/>
嫉而何䜛非名何毁非功孰䜛靡和孰毁弗同彼巧彼<lb/>
荏厥膚斯厲古則曰直今曲自為於乎少保時晦時昭<lb/>
古誰無死死有榮褒峩峩廟祠棟隆崇基神之遊之旆<lb/>
旆其旗白馬朱衣有風淒其歘其有光若徃若來即而<lb/>
罔見跂望漣洏兹邦哿居氓實爾思<lb/>
　　　大梁書院田碑<lb/>
大梁書院田成或問書院有田乎李子曰有哉趙宋之<lb/>
<pb n="KR4e0150_WYG_041-13a"/>
肇也睢陽石鼓嶽麓白鹿四者其巨矣然必田焉祭也<lb/>
以逹乎養何也聚人之所必廟其所師廟必有祭祭非<lb/>
田何出矣聚而不養則散制散成聚莫先乎財易曰何<lb/>
以聚人曰財故田者財以之生養以之成者也曰田若<lb/>
是急乎李子曰聞之先王天地非養無以物聖人非養<lb/>
無以民士非養無以成身故養者天以之生地以之行<lb/>
人以之成是故二氣推盪風霆流形消息往來各足其<lb/>
精天地之養也則明因利嘉榖時成制恒備奸夀康安<lb/>
<pb n="KR4e0150_WYG_041-13b"/>
平聖人之養也審今酌古仁緯義經厚積廣施性堅德<lb/>
明士之自行也是故先王之士也與民異田則代耕何<lb/>
也不如是無以專志而業精也故士所之庠序别其冠<lb/>
衣程其餼廪端其術業凡以異民也後世則又選勝而<lb/>
區稔㧞其良聚焉於是有積書之院祭養之田又以異<lb/>
士而考成也曰竊聞之孔子耕也餒在其中矣學也祿<lb/>
在其中矣敢問士易聚而難成何也曰聚非其聚也予<lb/>
嘗躡大梁之臺造院謁祠登堂陟閣矣叢篁茂林長廊<lb/>
<pb n="KR4e0150_WYG_041-14a"/>
委翳鳥鳴狸走問曰士奚不聚也曰無田曰祭乎曰祭<lb/>
有司辦之今田矣士仍不聚也問之曰無倡之爾故曰<lb/>
聚非其聚也曰知難聚而必田之何也曰善身者不以<lb/>
一噎而捐食善田者不一歉而棄穡故寧偽行欺世而<lb/>
不可使天下無信道之名寧矯死干譽而不可使天下<lb/>
無仗義之稱寧田而難聚聚而難成而不可使天下無<lb/>
養士之人於乎識斯義者可與成亹亹言變通與詩曰<lb/>
視民不恌君子是則是傚兹之謂也是田也都御史内<lb/>
<pb n="KR4e0150_WYG_041-14b"/>
江李公監察御史吉水毛公實倡之而提學副使歴城<lb/>
邉公贊之後都御史道州何公而監察則信州汪公大<lb/>
名王公桂林喻公成之是田也更數君子而其勢愈興<lb/>
乆而彌貞嗟吾士自是其聚也夫其聚也夫買田人姓<lb/>
名今刻之碑隂而田之倉則立郡學内出納學官者司<lb/>
之矣<lb/>
　　　鄢陵縣城碑<lb/>
年月鄢陵縣城成城週二千三百三十七丈髙二丈五<lb/>
<pb n="KR4e0150_WYG_041-15a"/>
尺基廣二丈塹廣三丈深三之一城四門各樓門各有<lb/>
郛周廬十敵臺十一城四角各樓樓櫓修修長堞遒遒<lb/>
翼翼濯濯下壑上削晝遉宵邏鈴柝是節伺察有伯簿<lb/>
吏乃鉤外姦濳奪内犬靡聒是役也始于正徳丁丑正<lb/>
月弗踰年而告成費蓋巨萬緍徒數萬人云畚杵如雲<lb/>
登登四聞撙勞均力人人懽悦縮溢伸乏咸有經紀厥<lb/>
知縣章為之云是故費罔官損役匪農妨覩者歎跡聆<lb/>
者頌能監之者嘉覈之者褒初知縣章至縣也行城履<lb/>
<pb n="KR4e0150_WYG_041-15b"/>
隍垣齾池凸汙穢黄蒿徑蹊交交以問左右左右對曰<lb/>
是城也殘焉故矣前中原盗起控絃擐甲者盖數十萬<lb/>
焉渡河轉戰先驅略鄢鄢之城不攻而陷民以之荼是<lb/>
故民瘡痍未還也燼於今猶烈知縣章於是俯而思仰<lb/>
而歎曰嗟乎無城無縣無縣無民予誠不能茍一日而<lb/>
食乃於是集部吏召父老延鄉士夫議城事僉曰是役<lb/>
也衆知縣章曰吾能衆曰費曰吾能費曰費而衆上之<lb/>
人必以為利己曰誠己也彼即以為弗己忸也誠弗己<lb/>
<pb n="KR4e0150_WYG_041-16a"/>
也即以為己吾何憂曰彼謂民勞曰誠佚之即以為勞<lb/>
之可且章聞之計小者害大道謀者寡成故鄉校毁僑<lb/>
麑裘誚孔聖賢且爾况其下乎始盗之入也鄢之士若<lb/>
夫若父老若吏不曰設城堅吾奚以荼上而省若臬若<lb/>
郡長吏不恨曰設城堅吾鄢奚以荼及平也上之人謂<lb/>
城勞也疑己利也諸議者又謂費也衆也斯所謂厝薪<lb/>
而憂火者也夫渇而後井井豈渇及哉不城吾誠不能<lb/>
一日食鄢及城事興果有謗知縣章於監者覈焉獲顛<lb/>
<pb n="KR4e0150_WYG_041-16b"/>
末乃於是罪謗者而嘉知縣章移檄褒焉李子曰令哉<lb/>
章何則大者舉則細者可推矣夫政莫大於動衆功莫<lb/>
大於域民夫城者城民之急必衆而成者也是故書稱<lb/>
勤墉易戒覆隍城漕城謝城韓城朔詩人詠焉武夫宗<lb/>
子非城莫譬也春秋之義城築必書雖羙刺殊㫖要之<lb/>
其大己力任其大民以之域衆而弗擾是克令也故曰<lb/>
令哉章或曰鄢鄭克段者也段城京也祭仲憂其不度<lb/>
何也李子曰公私異也是故君子之動衆域民也公而<lb/>
<pb n="KR4e0150_WYG_041-17a"/>
後功正而後政章斯有焉故曰克令章龍氏漢川縣人<lb/>
以舉人前為德興縣學諭有捍賊功擢今官云鄢致仕<lb/>
尚書劉公書抵李子曰凡令鮮克令龍也克令而又城<lb/>
吾鄢夫春秋城必書願子書焉而鄢學諭田君祜及鄉<lb/>
士若夫又咸贊趣書於是作鄢陵縣城記<lb/>
　　　河南省城修五門碑<lb/>
河南省城者宋之内京城也是城也起自五代至宋而<lb/>
益飭神宗時則更築新城於外今曰土城者是也宋亡<lb/>
<pb n="KR4e0150_WYG_041-17b"/>
入金歴元外城毁而内城存我髙皇帝定天下也蹕於<lb/>
汴駐焉但遣將北伐於是升汴為京設衛十有六填實<lb/>
之守焉是故是城也繕之視他城堅甃皆磚也然又重<lb/>
磚而城根磚若石入之地又數尺天順辛巳河灌城乃<lb/>
獨其北門陷而是城也自降而為省也置王府三司又<lb/>
調五十五衛去遂空其四隅斥鹵水國又今百五十年<lb/>
故其城若門雖大勢巍壯而中損蝕者不少矣嘉靖元<lb/>
年太監吕公來鎮兹土登城躡樓俛仰者乆之乃嘅然<lb/>
<pb n="KR4e0150_WYG_041-18a"/>
而歎曰諺有之曰些小不補直至尺五是城也及今修<lb/>
之費猶省也夫門者城之喉樓者門之冕也城修宜自<lb/>
門始於是集三司長暨庶尹羣吏議城事已又謀之撫<lb/>
按之臣乃僉罔協於厥廸於是吕公則毅然任曰天子<lb/>
勑憲之來也若曰城池軍馬汝飭汝覈今之舉固費省<lb/>
而功倍者乃僉罔協於厥廸僉曰動大衆者占之人舉<lb/>
大事者審乎時事莫大於城城非大動衆不集今兵饉<lb/>
疫癘我民未和記有之曰因天事天因地事地度時未<lb/>
<pb n="KR4e0150_WYG_041-18b"/>
若古人靡和其何城之為吕公曰嗟天下不有惠而不<lb/>
費勞而弗怨者乎是城也先其五門及西關土城若門<lb/>
計費萬金耳今無碍帑金若干斤更稍稍益之便足矣<lb/>
夫汴舊京也游食者夥饉則歸之益兵城之役誠計日<lb/>
傭之菜色可活而亡命可收也如是則不動衆而大事<lb/>
集矣僉曰竊又聞之事無巨細人存則行是城也前修<lb/>
之者屢矣然上侵而下漁費倍而效寡又土木之役破<lb/>
除易而稽察難吕公曰嗟利弊由人者耳茍子之不欲<lb/>
<pb n="KR4e0150_WYG_041-19a"/>
雖賞之不竊予嘗奉命修京之東門矣人無玩心工無<lb/>
耗財是城也舉動不中厥惟予咎於是廵撫都御史何<lb/>
公廵按御史王公清軍御史喻公暨三司長稔知吕公<lb/>
賢又計帑金得十之六七㑹又有東冦閉城而門之樞<lb/>
朽鐡葉爛脱於是僉議始同而城之役興矣是役也始<lb/>
於東門程能計日經費節力奬勤黜惰勾稽有簿大持<lb/>
小維工傭稱事執信布義聽其自來凡城之材礪鍜磚<lb/>
堊木石槱炭膠角顔采皆公市平取官靡告困民罔知<lb/>
<pb n="KR4e0150_WYG_041-19b"/>
勞一門既一門繼五門既土城若門繼行之有序匪棘<lb/>
匪紓革之仍之各適厥中於是撤朽剜蝕植頽築虚凸<lb/>
凹完齾濬淺疏塞逺而望之樓櫓翬赫粉堞煥如堅者<lb/>
屹屹深者鬱鬱直者嵂嵂横者翼翼廹而察之石楣鐡<lb/>
樞虹梁臥衝隍塹縈輸蓋一夫當關萬夫莫前者也登<lb/>
而覧之嵩行失嶮大河奪色俯而視之司府填委倉庫<lb/>
充實旌棨甲胄周廬是嚴足以域民威暴壯氣助武然<lb/>
計之則費省要之則功倍斯何也所謂事無巨細人存<lb/>
<pb n="KR4e0150_WYG_041-20a"/>
則行者也廵撫王公廵按俞公清軍戴公之來頗亦異<lb/>
同於斯城及見吕公賢乃亦咸相于厥成乃吕公則愈<lb/>
心於城事時時出督勞之曰嗟爾官爾工爾傭毋欺毋<lb/>
玩毋自阱爾躬是故一門成則盡徙其餘于他門即拳<lb/>
石塊礫寸鐡尺木敝杵壊畚無妄棄者汴之為水也出<lb/>
城則甘於是吕公周覧而歎曰嗟設卒有冦至小門扃<lb/>
大門鑰乘障之士瞭陴之子守麾之吏渇也奚救之矣<lb/>
乃黙禱於卜門穿一井五井皆甘是時布政左使劉公<lb/>
<pb n="KR4e0150_WYG_041-20b"/>
右使宋公實經厥費按察使張公都指揮徐公賛畫為<lb/>
力乃僉議伐石為碑樹之南薰門月城亭焉以紀實詔<lb/>
來且張城大修之本也城門故各有廟是役也亦各新<lb/>
之而嚴其祀或問李子曰先王之建邦也必城焉急然<lb/>
孟子則云固國不以山谿之嶮何也李子曰斯惡夫專<lb/>
事地者也非天不生非地不形非人不成是故先王之<lb/>
為治也内外交飭本末具修順時豫防設嶮為固人心<lb/>
雖和守戰是憂故曰重門擊柝以待暴客故城者民之<lb/>
<pb n="KR4e0150_WYG_041-21a"/>
扞也障内而嚴外者也雖然詩有之矣赳赳武夫公侯<lb/>
干城又曰宗子維城故不天則悖不地則害不人則空<lb/>
故人者本也孟子所謂地利不如人和者也善為治者<lb/>
本末外内交飭而具修可也<lb/>
　　　河南清軍察院名碑<lb/>
監察御史丹徒許君清河南軍三年當代去顧其㕔左<lb/>
有記名之碑碑前監察顔君所樹而李子記者也李子<lb/>
曰是記也不文許君曰出子手奚不文也誠不文也願<lb/>
<pb n="KR4e0150_WYG_041-21b"/>
磨去前作李子曰夫記不以碑乎碑不以名乎然是碑<lb/>
也非清軍河南御史不名何也以河南清軍察院碑也<lb/>
夫見有異同則行有得失職有乆暫則績有細巨故同<lb/>
官而異情同事而異聲情以聲殊名以情别名而志之<lb/>
則妍醜具列列而永之非薄之道乎然君子乃不之廢<lb/>
碑者非謂昭鍳戒備今昔覧之者始悚然起哉夫軍者<lb/>
民之對而清之者淆之理也昔髙皇帝制兵也意毎昂<lb/>
軍而下民惟官亦然文皇帝南翦北逐亦非於兵忘也<lb/>
<pb n="KR4e0150_WYG_041-22a"/>
乃宣徳間顧業憂軍之淆也議立清之之官矣夫法縁<lb/>
情者也今人情既莫不樂民而苦軍故上之人雖日憂<lb/>
軍而軍之法日愈淆故官初弗專也今惟監察御史使<lb/>
初患數代今三易年代不數代又專然官者靡有樂乆<lb/>
乎此者也此無他勢難也難之勢二嚴也必繁句稽民<lb/>
必大擾擾則妄指揑報而害人必曰苛緩也必玩玩必<lb/>
潜必漏必脱人必曰縱是故官者不欲乆也曰吾病弗<lb/>
克理即弗病也曰吾雖乆而閒乆者閒病者歸去者幸<lb/>
<pb n="KR4e0150_WYG_041-22b"/>
來者效是軍也不終淆哉夫士未有不名而勵者來誠<lb/>
有惕於名碑曰彼苛吾寛彼縱吾密彼暫吾乆彼閒吾<lb/>
力誠以是悚然起也君子亦若之何而能廢碑也故曰<lb/>
伐柯伐柯其則不逺故勸來者未有不證往者也勸來<lb/>
以證往則今昔自備考情以指名則鍳戒易昭此所謂<lb/>
小大由之者奚啻乃軍事又奚啻河之南雖然琴瑟不<lb/>
調必解而更張之者勢有不可仍者也天下固有力而<lb/>
乆密而寛而不之能為者此則非迂儒之所知也許君<lb/>
<pb n="KR4e0150_WYG_041-23a"/>
三年案牘盖二十倍于前然又數上封事所規畫率軍<lb/>
便顔君前在兹亦理淆之才然未乆以盗起罷去二君<lb/>
名籍載之下方矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0150_WYG_041-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　空同集卷四十一<lb/>
</p>
<p>
</p>
  </div>
</body>
</text>
</TEI>
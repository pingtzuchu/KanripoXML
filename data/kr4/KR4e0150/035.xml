<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集卷三十五</head>
    <p>
<pb n="KR4e0150_WYG_035-1a"/>
欽定四庫全書<lb/>
　空同集卷三十五　　　　明　李夢陽　撰<lb/>
　　七言絶句<lb/>
　　　正德元年郊祀歌<lb/>
戈馬喧喧動萬雷黄旗繞繞拂仙臺天上再開新日月<lb/>
南郊不改舊蓬萊<lb/>
　　　其二<lb/>
漢家天子自天威春祀南郊春雪圍片片瓊花飄玉路<lb/>
<pb n="KR4e0150_WYG_035-1b"/>
五雲偏逐衮龍飛<lb/>
　　　其三<lb/>
壇官秉笏候金鐘月出西南照雪峯不向蓬萊看五色<lb/>
那知天子是真龍<lb/>
　　　其四<lb/>
中壇日月照天門上帝龍行羽衛屯煙裏桂花旋玉兎<lb/>
火開三足抱金盆<lb/>
　　　其五<lb/>
<pb n="KR4e0150_WYG_035-2a"/>
外壇羅列黄金榜海嶽齊開白石門直使衡山馳薊域<lb/>
更看西海過崑崙<lb/>
　　　其六<lb/>
神來擊鼓復吹簧一道虹飛萬丈光閶闔清風揺玉燭<lb/>
至尊獨立殿中央<lb/>
　　　其七<lb/>
帝是髙皇八葉孫隆凖龍顔稱<hi>去聲</hi>至尊翠羽繽紛來衆<lb/>
聖洋洋古樂亂雲門<lb/>
<pb n="KR4e0150_WYG_035-2b"/>
　　　其八<lb/>
漢主登封巨跡空赭山秦帝洞庭中何如黍稷天神享<lb/>
萬嵗高髙太極宮<lb/>
　　　其九<lb/>
天馬元從天上落七星裝入寳刀頭壇空月照更衣殿<lb/>
萬錦羣中刷紫騮<lb/>
　　　其十<lb/>
金輿還内放人看萬戸千門震地懽繡扇徐開龍虎氣<lb/>
<pb n="KR4e0150_WYG_035-3a"/>
君身不動㤗山安<lb/>
　　　帝京篇十首<lb/>
古時㶚水即蘆溝今代車書似水流日間五色龍文氣<lb/>
天上春開五鳯樓<lb/>
　　　其二<lb/>
漁陽北塞古風沙二月春風萬栁斜薊門轉作長安苑<lb/>
燕桃開出武陵花<lb/>
　　　其三<lb/>
<pb n="KR4e0150_WYG_035-3b"/>
慷慨燕雲十六州天門北極帝星頭烟塵一洗桑乾凈<lb/>
萬載朝宗四海流<lb/>
　　　其四<lb/>
山作青龍左右盤扶桑西影拂桑乾日月光華朝萬國<lb/>
天留北海作長安<lb/>
　　　其五<lb/>
天皇按劍據金鞍飲馬追胡翰海乾歸來並立擎天柱<lb/>
不數劉家承露盤<lb/>
<pb n="KR4e0150_WYG_035-4a"/>
　　　其六<lb/>
遼后粧樓換上陽春風珠箔舞垂楊半夜開城歸萬馬<lb/>
至今迷失㡬鴛鴦<lb/>
　　　其七<lb/>
今朝望海海雲生五色雲中白玉城金陵巧接盤龍勢<lb/>
南北何如漢二亰<lb/>
　　　其八<lb/>
塞上星飛化羽林鼓音咸作管簫音将軍把劍聞鷄舞<lb/>
<pb n="KR4e0150_WYG_035-4b"/>
玉女朱樓學鳯吟<lb/>
　　　其九<lb/>
聞道匃奴入漢闗皂旗千隊射鵰還君看萬古昏星月<lb/>
洗出中華疊翠山<lb/>
　　　其十<lb/>
自從黄帝破蚩尤涿鹿雲黄黑帝愁盤石果然為碣石<lb/>
幽州常作帝王州<lb/>
　　　皇陵歌<lb/>
<pb n="KR4e0150_WYG_035-5a"/>
皇陵疊翠倚丹霄絳節飛光夜夜朝千古長風吹海月<lb/>
萬山松栢照空寥<lb/>
　　　傳聞駕囘有紀二首<hi>正德年間作</hi>
正月傳聞大駕還七日已度居庸闗鐃歌擬續之回曲<lb/>
塞外應添駐蹕山<lb/>
　　　其二<lb/>
白城新起望夷臺黄鉞森森耀日開萬里無塵邊塞静<lb/>
六龍騰踏駕空囘<lb/>
<pb n="KR4e0150_WYG_035-5b"/>
　　　聖節聞駕出塞<lb/>
千官北首望龍旂萬國車書集鳯闈八駿穆王秋色逺<lb/>
㡬時親擁白狼歸<lb/>
　　　其二<lb/>
萬乘時巡萬夀臨鑾輿漠漠磧沙深悲忘殿闕呼嵩日<lb/>
應繫單于欵塞心<lb/>
　　　正德七年正月黄河清自清河至於栁家浦九<lb/>
　　　　十里清五日焉<lb/>
<pb n="KR4e0150_WYG_035-6a"/>
黄河水自崑崙出萬古東流元不清今瑞定於今帝應<lb/>
世人休擬聖人生<lb/>
　　　嘉靖元年歌<lb/>
元年正月又王春四海人稱拱聖人已報岐山鳴彩鳯<lb/>
更𫝊闗内出麒麟<lb/>
　　　其二<lb/>
大明十帝轉神明天意分明賜太平紫葢復從嘉靖始<lb/>
黄河先為聖人清<hi>先是正德七年九年黄河連清今上入繼大統之兆</hi>
<pb n="KR4e0150_WYG_035-6b"/>
　　　送樂清少府<lb/>
羽騎驂驔簇晩洲彭彭簫鼓引官舟為言獨對青松樹<lb/>
何似逢迎綠水頭<lb/>
　　　其二<lb/>
鴈蕩山前海色開樂清城在白雲隈紅桃碧栁津津勝<lb/>
笑舞歡歌處處來<lb/>
　　　贈黄州牧<lb/>
黄州江比使君清赤壁山留萬古名黄州小兒騎竹馬<lb/>
<pb n="KR4e0150_WYG_035-7a"/>
來時相送去時迎<lb/>
　　　送友人<lb/>
王孫笑向碧山棲春日春蘿裊裊低予亦悠悠芳草者<lb/>
白雲愁色草萋萋<lb/>
　　　送周判官<lb/>
明燈綠酒五花裘客舍新秋螢火流商君不飲真何事<lb/>
明日出城風葉愁<lb/>
　　　送人入蜀<lb/>
<pb n="KR4e0150_WYG_035-7b"/>
錦江風髙生夕波蘆荻蕭蕭秋鴈多問爾鄉闗何處是<lb/>
巴人時唱下渝歌<lb/>
　　　詠東方朔贈馬吏部<lb/>
據地酣歌金馬門如花少女笑無言不是偷桃太無那<lb/>
人間那謫嵗星魂<lb/>
　　　王吏部惠太𤣥戲贈<lb/>
吾家小子象童烏䝉恵𤣥文掌上珠笑殺街西王吏部<lb/>
今朝猶得酒船無<lb/>
<pb n="KR4e0150_WYG_035-8a"/>
　　　月夜過訪王子<lb/>
率爾髙陽飲博徒酣歌擊劍膽何麤金門貴客如相許<lb/>
徑脱鸘裘付酒壚<lb/>
　　　僕思李白落鴈之遊徐子亦有知章鑑湖之請<lb/>
　　　　念人悲離申此短贈徐子者禎卿也<lb/>
君擬天台度石梁我歸沙苑望咸陽予今夢寐蓮華岳<lb/>
笑爾翻躭瀑布長<lb/>
　　　嘲陸子二首<lb/>
<pb n="KR4e0150_WYG_035-8b"/>
　　松江陸子以予乆不造過遂䝉嘲詠然陸子往許<lb/>
　　以小楷南征賦貺我乆亦恡焉予故得反嘲戲之<lb/>
　　兼訊後約焉<lb/>
甚欲來餐張翰魚只縁難換㑹稽書西家愚夫莫浪謔<lb/>
北海先生乆索居<lb/>
　　　其二<lb/>
我今四海覓雲松南遊笑指匡廬峰他時倘慕金光草<lb/>
與爾同鞭赤玉龍<lb/>
<pb n="KR4e0150_WYG_035-9a"/>
　　　晩過序公戲贈并喜徐編修縉迹訪二首<lb/>
月滿長安啼暮鴉踏歌今夜醉誰家青蓮大士迎予笑<lb/>
背指秋鶯度落花<lb/>
　　　其二<lb/>
長安大道竹林西李白尋僧花下迷舉杯恰對青天月<lb/>
檻外驚傳碧玉蹄<lb/>
　　　夏口夜泊别友人<lb/>
黄鶴樓前日欲低漢陽城樹亂烏啼孤舟夜泊東遊客<lb/>
<pb n="KR4e0150_WYG_035-9b"/>
恨殺長江不向西<lb/>
　　　寄贈珙縣何氏夫婦<lb/>
太峨西來通蜀門瀘江北接武陵源翁姑夀比江山永<lb/>
縣北芙蓉似子孫<hi>夫容山名</hi>
　　　謝子饋笏答以駝布<lb/>
交州象簡白雲光美人持贈意何長洮西駝布雖㣲細<lb/>
被服能堪冷月霜<lb/>
　　　送王呈貢赴縣<lb/>
<pb n="KR4e0150_WYG_035-10a"/>
二月扁舟過浙西楚雲何日度浯溪滇南小郭青山繞<lb/>
花發流鶯一様啼<lb/>
　　　寄錢戸部<lb/>
春城雞啼月欲没西鴈東飛遲明發風裏楊花不定飛<lb/>
震澤迢迢限吳越<lb/>
　　　酬姚員外龍興見寄<lb/>
龍興龍沙一里餘江風吹落錦䨇魚君覽浙潮須盡海<lb/>
赤霞飛袂過匡廬<lb/>
<pb n="KR4e0150_WYG_035-10b"/>
　　　贈丁生<lb/>
海凉秋水凈芙蓉青天倒懸五老峰眼見排風生羽翼<lb/>
行空那辨有真龍<lb/>
　　　别逹生<lb/>
醉約金山看海流興飛江漢忽西遊龍沙月色年年滿<lb/>
獨照匡廬萬仞秋<lb/>
　　　寄别陶生<lb/>
青雲峰下紫雲生中有花樹春鳥鳴聽鳥看雲一杯酒<lb/>
<pb n="KR4e0150_WYG_035-11a"/>
黄塵回首萬家城<lb/>
　　　别李生<lb/>
華也南來送我行青絲挈酒玉壺輕滕王閣下江千尺<lb/>
一曲滄浪萬古情<lb/>
　　　贈鮑滶兄弟<lb/>
水學青龍左右盤玉流䨇瀉碧光寒蘭昆並占空山月<lb/>
分掣虹霓作釣竿<lb/>
　　　贈劉君按察雲南<lb/>
<pb n="KR4e0150_WYG_035-11b"/>
碧雞金馬古黔陽滇海秋揺日月光自此蠻中無毒熱<lb/>
行臺六月有飛霜<lb/>
　　　送蕭總制赴鎭<lb/>
漢家新拜霍嫖姚司馬今年相宋朝旌旗一舉三邊静<lb/>
鴈塞平沙演射鵰<lb/>
　　　送修武知縣<lb/>
青山盤谷繞桑麻赤水河陽接種花琴罷吏希簾晝捲<lb/>
自看䨇柏哺慈鴉<lb/>
<pb n="KR4e0150_WYG_035-12a"/>
　　　贈李沔陽<lb/>
雲夢茫茫繞一州滔滔江漢古今流問俗不須乘五馬<lb/>
畫船簫鼓水鄉遊<lb/>
　　　其二<lb/>
楚人抽棘覇江湖萬載孤城剖一符從此沔陽為渤海<lb/>
直教雲夢作蓬壺<lb/>
　　　寄郭帥<lb/>
匡廬彭蠡兩蒼蒼月舘花城古豫章誰信罷兵張宴地<lb/>
<pb n="KR4e0150_WYG_035-12b"/>
夜深偏醉郭汾陽<lb/>
　　　寄謝卿<lb/>
擲笏南還尚黑頭移家西郭興全幽春晴定上滕王閣<lb/>
日暮江平起白鷗<lb/>
　　　贈陳氏<lb/>
萬龍岡上古靈家男樂耕耘女績麻客到大開萱草閣<lb/>
春風時動紫荆花<lb/>
　　　贈蔡帥<lb/>
<pb n="KR4e0150_WYG_035-13a"/>
時清晝卧銅牙弩客散宵披玉檢文可道將軍渾是武<lb/>
曾將三策獻明君<lb/>
　　　送王韜<lb/>
王郎口談金虎文自稱師是紫陽君挂帆明月忽南去<lb/>
影落龍江五色雲<lb/>
　　　贈羅氏<lb/>
羅隱北下黄金臺牡丹芍藥次第開極目長江𣺌天際<lb/>
八閩秋盡一帆迴<lb/>
<pb n="KR4e0150_WYG_035-13b"/>
　　　送熊進士入朝<lb/>
武帝南征並海廻九天雲䍐拂天來縹緲羣仙朝絳節<lb/>
五雲宫闕是蓬萊<lb/>
　　　其二<lb/>
蒼蒼𤣥武鎮皇州天上銀河轉地流言君不是乘槎者<lb/>
昨夜分明到斗牛<lb/>
　　　其三<lb/>
金馬岧嶤接鳯臺石渠髙閣倚天開仲舒早備天人䇿<lb/>
<pb n="KR4e0150_WYG_035-14a"/>
漢主臨軒問自裁<lb/>
　　　二月望丘翁林亭<lb/>
今日花朝好風日梁園酒新花更開走覓南鄰丘處士<lb/>
月明騎馬醉深廻<lb/>
　　　其二<lb/>
南鄰處士閉柴門竹樹春風野徑昏痛飲狂歌人不識<lb/>
客來惟欲酒盈樽<lb/>
　　　柬鄭生<lb/>
<pb n="KR4e0150_WYG_035-14b"/>
東園紅杏日紛紛東望無煙蝶滿雲少出違期因怯馬<lb/>
獨吟停盞為思君<lb/>
　　　其二<lb/>
城門春禁不行車病懼攀鞍只在家昨日東風來著意<lb/>
庭前忽放數枝花<lb/>
　　　雨俟屠君不至<lb/>
暮倚髙樓因候客雨來如注復如絲試看春日洪州道<lb/>
可是山隂夜雪時<lb/>
<pb n="KR4e0150_WYG_035-15a"/>
　　　寄顧台州<lb/>
巾山何似峴山遊雲島長和海色幽定有兒童笑山簡<lb/>
君今孰與鄭台州<lb/>
　　　其二<lb/>
怪爾分符坐赤城東南遥見海霞生梅開莫寄西來使<lb/>
春到煩求碧玉精<lb/>
　　　太白山人仙遊吳越稔矣日者卜居吳興而婚<lb/>
　　　　施氏妻妹予聞之輙詩嘲焉<lb/>
<pb n="KR4e0150_WYG_035-15b"/>
范子無端出五湖西施並載有耶無詩人只合鶯鶯伴<lb/>
施家今是大姨夫<lb/>
　　　其二<lb/>
見說仙人蕚綠華<hi>蕚綠華晉昇平中降羊權家</hi>麻姑亦降蔡經家即<lb/>
防獅子河中吼背癢無言爪得爬<lb/>
　　　雲中曲送人十首<lb/>
壯士驅車出漢闗馬頭絲絡紫金環莽莽黄雲迷代北<lb/>
凄凄白霧滿燕山<lb/>
<pb n="KR4e0150_WYG_035-16a"/>
　　　其二<lb/>
季冬飲馬長城窟沙礫飛揚帶白骨榆臺嶺邊聞鬼啼<lb/>
猶是今年戰亡卒<lb/>
　　　其三<lb/>
黑帽徤兒黄貉裘匹馬追奔紫塞頭相逢不肯通名姓<lb/>
但稱家住古雲州<lb/>
　　　其四<lb/>
城上黄旗張暮天元戎宅内鼓闐闐底是鄰悲并巷哭<lb/>
<pb n="KR4e0150_WYG_035-16b"/>
雲州明日是新年<lb/>
　　　其五<lb/>
紫水東來入黑河紇干山下雪花多小兒攔街吹<graphic n="KR1227" url="https://raw.githubusercontent.com/kanripo/KR-Gaiji/master/images/KR1227.png" mimeType="image/png"/>篥<lb/>
婦人能唱海西歌<lb/>
　　　其六<lb/>
白登山寒低朔雲野馬黄羊各一群冒頓曾圍漢天子<lb/>
胡兒惟説李將軍<lb/>
　　　其七<lb/>
<pb n="KR4e0150_WYG_035-17a"/>
自從冦逼鴈門闗漢家四野多空壘行子遥遥看獨戍<lb/>
桑乾水氷暮沙起<lb/>
　　　其八<lb/>
黄毛愛子出打圍昏宿李陵古臺下忽傳風火入邊城<lb/>
城中將軍夜秣馬<lb/>
　　　其九<lb/>
戰士黄鬚立道傍自言曾射左賢王可憐孤績無人論<lb/>
贈與青裘白馬郎<lb/>
<pb n="KR4e0150_WYG_035-17b"/>
　　　其十<lb/>
北風吹日馬毛僵腰間角弓不可張馮君莫唱雲中曲<lb/>
臘月雲中更斷腸<lb/>
　　　對菊懐鄰菊子三首<hi>己巳年閏月</hi>
舊種寒株傍吹臺重陽今嵗不曾開遥思爛熳還憐汝<lb/>
欲比馨香恐見猜<lb/>
　　　其二<lb/>
睡起今晨看菊花霜枝冷蘂忽參差非時未必輸桃李<lb/>
<pb n="KR4e0150_WYG_035-18a"/>
三徑遥憐是一家<lb/>
　　　其三<lb/>
爾家堂閣皆隣菊秋至滿地黄金錢不信南州能暑熱<lb/>
直將花蘂破霜天<lb/>
　　　送吳生<lb/>
吳子乘春東入吳飛花獻舞鳥提壺此去囑君多載酒<lb/>
直收春色過西湖<lb/>
　　　東園贈鮑演<lb/>
<pb n="KR4e0150_WYG_035-18b"/>
修竹南牕花北牕翠隂濃色兩無䨇隔城走馬催銀燭<lb/>
今夜留君倒玉缸<lb/>
　　　春日東莊要杭子<lb/>
白首春風獨種𤓰故人常恨隔天涯今游莫憚騮行逺<lb/>
十里柴門有杏花<lb/>
　　　柬䨇溪方伯<lb/>
十旬不見䨇溪子白晝看松只自眠君對紫薇誰是伴<lb/>
相逢還似未逢前<lb/>
<pb n="KR4e0150_WYG_035-19a"/>
　　　送人之南郡三首<lb/>
梁園千古見風流醉上任樓復謝樓相遇片言心便倒<lb/>
腰間含笑解吳鈎<lb/>
　　　其二<lb/>
鼓刀朱亥本㣲寒白首侯嬴是抱闗不為千金增意氣<lb/>
秪縁一諾重丘山<lb/>
　　　其三<lb/>
南陽帝里近親多岡勢盤龍繞白河便欲臨分留寳劍<lb/>
<pb n="KR4e0150_WYG_035-19b"/>
方城漢水待鳴珂<lb/>
　　　陶子見過草亭遂以留雲名之大書刻木我亭<lb/>
　　　　增色爰賦二詩酬陶亦兼自意<lb/>
小構茅亭傍一松雲來雲去寂無蹤晴天戸牖濛濛濕<lb/>
遂使人疑有臥龍<lb/>
　　　其二<lb/>
茅亭自得陶公筆盡日光芒動白虹山澤不煩通地氣<lb/>
片雲時起墨花中<lb/>
<pb n="KR4e0150_WYG_035-20a"/>
　　　春日宴王孫之第二首<lb/>
紫宫華宴敞春風密樹初花日映紅向暮酒䦨香不斷<lb/>
始知春在綺羅中<lb/>
　　　其二<lb/>
廻廊曲榭稱春游綠酒紅花白玉甌借取遊絲繫西日<lb/>
晩風吾上海棠樓<lb/>
　　　要謝憲使南莊泛舟<lb/>
栁塢荷塘野意寛操舟曵杖獨遊難春來欲製東山屐<lb/>
<pb n="KR4e0150_WYG_035-20b"/>
倘許花樽共謝安<lb/>
　　　江上逢鄭南溟<lb/>
楊子灣頭紅蓼秋水邊樓閣樹邊舟一日長風破萬里<lb/>
為君三醉過𤓰洲<lb/>
　　　白鼻騧<lb/>
羽箭銀鞍白鼻騧春日徐行踏落花揚鞭突入章臺去<lb/>
背指垂楊問酒家<lb/>
　　　少年行<lb/>
<pb n="KR4e0150_WYG_035-21a"/>
漁陽突騎幽并兒彎弓射獵南山陲横行未遂為人下<lb/>
意氣憑何結主知<lb/>
　　　春遊曲<lb/>
騮馬銀鞍金市頭都門掣電落花流揚鞭笑指胡姬肆<lb/>
轉拂垂楊向玉樓<lb/>
　　　其二<lb/>
大道紅樓珠箔垂風起楊花欲暮時胡姬半醉半遮靣<lb/>
惱殺幽州遊冶兒<lb/>
<pb n="KR4e0150_WYG_035-21b"/>
　　　絶句<lb/>
將軍鐡騎戰金㣲八月長安盡搗衣砧聲欲落三更月<lb/>
翡翠樓頭鴈却飛<lb/>
　　　夀歌<lb/>
沙溪三月杜蘭香錦浪千層碧玉光勝日賔筵開玳瑁<lb/>
檻花飛入萬年觴<lb/>
　　　其二<lb/>
門對黄山第㡬峰翩翩白鶴舞青松玉童來授軒轅訣<lb/>
<pb n="KR4e0150_WYG_035-22a"/>
素女邀乘赤色龍<lb/>
　　　松鶴夀歌<lb/>
松裊石門千仭開天風吹鶴下瑶臺傳書為問西王母<lb/>
别後蟠桃熟幾廻<lb/>
　　　夷門十月歌<lb/>
小麥青青水半陂半落不落楊栁枝囘風忽送天南雁<lb/>
恰似春江二月時<lb/>
　　　黄河風雪詞<lb/>
<pb n="KR4e0150_WYG_035-22b"/>
𣺌𣺌黄河風雪生雲愁海思不堪行陽春白雪非難和<lb/>
公無渡河無限情<lb/>
　　　異景<lb/>
異鄉異景客中身秋雨秋煙無那春梁園八月如三月<lb/>
笑殺桃花更笑人<lb/>
　　　暮春佘莊<lb/>
暇即來遊困即眠玉林長醉彩雲前春風暮起楊花亂<lb/>
疑是梁園雪裏天<lb/>
<pb n="KR4e0150_WYG_035-23a"/>
　　　潯陽歌<lb/>
百尺髙樓横映江江花朶朶照成䨇風波隔浦遥相喚<lb/>
腸斷南來北去艭<lb/>
　　　汴中元夕五首<lb/>
花燭沈沈動玉樓月明春女大堤游空中騎吹名王過<lb/>
散落天聲滿汴州<lb/>
　　　其二<lb/>
玉舘朱城栁陌斜宋京燈月散煙花門外香車若流水<lb/>
<pb n="KR4e0150_WYG_035-23b"/>
不知青鳥向誰家<lb/>
　　　其三<lb/>
中山孺子倚新妝鄭女燕姬獨擅塲齊唱憲王春樂府<lb/>
金梁橋外月如霜<lb/>
　　　其四<lb/>
四海煙花逢上元中州行樂競千門大江不辨魚龍戲<lb/>
珊瑚寳玦是王孫<lb/>
　　　其五<lb/>
<pb n="KR4e0150_WYG_035-24a"/>
細雨春燈夜色新酒樓花市不勝春和風欲動千門月<lb/>
醉殺東西南北人<lb/>
　　　七夕<lb/>
雲寂露凉叢蕙悲意銜情恨隔年期殘機夜歇金螢度<lb/>
怨女啼春玉箸垂<lb/>
　　　獄雨<lb/>
冷雨横天八月來黒雲來徃赤雲開潯陽李白何如此<lb/>
宋玉悲秋未是哀<lb/>
<pb n="KR4e0150_WYG_035-24b"/>
　　　其二<lb/>
雨打潮門流海煙隨風散落鳯城前愚臣獨抱枯魚泣<lb/>
何日金鷄下九天<lb/>
　<lb/>
　<lb/>
　<lb/>
　<lb/>
　空同集卷三十五<lb/>
</p>
<p>
</p>
  </div>
</body>
</text>
</TEI>
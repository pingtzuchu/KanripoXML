<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻三十四</head>
    <p>
<pb n="KR4e0150_WYG_034-1a"/>
欽定四庫全書<lb/>
　空同集巻三十四　　　　明　李夢陽　撰<lb/>
　　五言絶句<lb/>
　　　神京樂<lb/>
薊谷襟東海居庸鎻北門王者本無外天險壯乾坤<lb/>
　　　其二<lb/>
天囘金氣合星順玉衡平雲生翡翠殿日麗鳯凰城<lb/>
　　　其三<lb/>
<pb n="KR4e0150_WYG_034-1b"/>
鐘鳴長樂館樂奏未央宫夀域皇圖逈鉤陳紫極通<lb/>
　　　其四<lb/>
衛霍干城舊伊䕫鼎鼐新萬年天子夀四海一家春<lb/>
　　　望南城<lb/>
南内夕煙歛玉樓春望空禁籞年年鎻園禽巢殿中<lb/>
　　　晩出禁闥<lb/>
楊栁南城道芙蓉小苑通内使來調馬君王勑射熊<lb/>
　　　其二<lb/>
<pb n="KR4e0150_WYG_034-2a"/>
夾城雲氣夕露掌隠金盤楊花白雪亂風起滿長安<lb/>
　　　東華門偶述<lb/>
銀甕爛生光盤龍繡袱香但知從内出不省賜何王<lb/>
　　　采蓮曲<lb/>
白鷺青天映紅籹綠水遥笑語荷花裏爭蕩木蘭橈<lb/>
　　　大堤曲<lb/>
臘月大堤邊春風思宛然楊枝揺白日烟色裊金鞭<lb/>
　　　艷曲<lb/>
<pb n="KR4e0150_WYG_034-2b"/>
盈盈綺闥女生長不知春開窓見百結背靣掩羅巾<lb/>
　　　其二<lb/>
父母愛少女女是聰明子生不識鴛鴦繡出鴛鴦是<lb/>
　　　春曲<lb/>
春風度山閣凭軒望江路簾動時有香不見花開處<lb/>
　　　其二<lb/>
翩翩誰家燕銜泥向何所避人花叢裏忽復梁間語<lb/>
　　　楊白花<lb/>
<pb n="KR4e0150_WYG_034-3a"/>
三月大路旁綠楊㺯芳春可憐雪白花來往送行人<lb/>
　　　其二<lb/>
寧唱采菱曲休歌楊白花菱生猶有蔕花去落誰家<lb/>
　　　相和歌<lb/>
羙人羅帶長風吹不到地低頭采玉簮頭上玉簮墜<lb/>
　　　月夜吟<lb/>
月出東方髙刺刺燈下語漂揺林中籜淅淅如寒雨<lb/>
　　　九月見花<lb/>
<pb n="KR4e0150_WYG_034-3b"/>
長安桃李樹秋晩復花枝九陌寒煙裏無風自落時<lb/>
　　　聞笛<lb/>
白日挂雲間誰家玉笛閒北風吹楊柳落葉滿闗山<lb/>
　　　曙<lb/>
城雲白欲曙沙月上猶殘獨歩憐紅葉空庭玉露團<lb/>
　　　望浦煙<lb/>
客愁何處落滌滌冬浦煙日出浦烟歇客愁還復然<lb/>
　　　九日京中<lb/>
<pb n="KR4e0150_WYG_034-4a"/>
白雁獨横秋黄花伴醉遊眼看風物換愁殺仲宣樓<lb/>
　　　正月見雁<lb/>
憶昨辭京邑相隨南雁歸如何早春日獨見北鴻飛<lb/>
　　　出郭<lb/>
出郭携尊屢尋園歩屧遲莫言春事晩猶是百花時<lb/>
　　　野望<lb/>
夕靜山容歛秋凝野色凄白雲留絶巘蒼霧隔前溪<lb/>
　　　晩出大堤姪葉來迓<lb/>
<pb n="KR4e0150_WYG_034-4b"/>
裊裊綠楊西雙翻碧玉蹄何由識小阮為聽紫騮嘶<lb/>
　　　石頭口竹飲<lb/>
白日竹林中隤然脱巾醉風吹亂葉響醒看江日墜<lb/>
　　　南康元日<lb/>
此日故鄉酒應憐千里違是處萋萋草王孫歸不歸<lb/>
　　　龍沙晩行<lb/>
晩風度疎松琳琅動仙闕廻波滚明沙錯認地上月<lb/>
　　　聞夜笛<lb/>
<pb n="KR4e0150_WYG_034-5a"/>
五月梅花落羇魂羌笛驚孰能風月夜更聽隴頭清<lb/>
　　　龍沙見新月<lb/>
每訝沙如月龍蟠作後山如何今夜月却又學沙彎<lb/>
　　　村夜<lb/>
萬物既有息我亦中林卧雲開迥水白地閃飛星過<lb/>
　　　其二<lb/>
清林不知暑一覺羣雞鳴野曠氣森䬃天空夜虚明<lb/>
　　　其三<lb/>
<pb n="KR4e0150_WYG_034-5b"/>
霞明鳥聲起行人語中路微㣲林下風泫泫花上露<lb/>
　　　晩燒吟<lb/>
早燒不出門晩燒行千里逹人貴知時天道有終始<lb/>
　　　黄河氷<lb/>
黄河一夜氷日光慘不發安得萬里鞭白馬㺯晴雪<lb/>
　　　其二<lb/>
夜氷白莾莾風來但飛沙梁園一夜雪枯樹皆梅花<lb/>
　　　宿蘇門<lb/>
<pb n="KR4e0150_WYG_034-6a"/>
朝發陽武城暮宿蘇門里卧聽青山鐘遥在白雲裏<lb/>
　　　是夜雨<lb/>
北風吹山雲不見山上月蘇門一夜雨千峰盡成雪<lb/>
　　　泉上獨酌<lb/>
湧金亭畔路細雨不思廻獨酌看流水山花映酒杯<lb/>
　　　其二<lb/>
白石誰家瀨輕鷗二月湍踏歌逢衛女風景似長干<lb/>
　　　黄州<lb/>
<pb n="KR4e0150_WYG_034-6b"/>
浩浩長江水黄州那箇邊岸廻山一轉船到堞樓前<lb/>
　　　其二<lb/>
日落清江逺光揺赤壁山無人説吳魏來往釣舟閒<lb/>
　　　鄱陽歌<lb/>
漢水亦太急江渾只恁流何如彭蠡澤清瑩解人愁<lb/>
　　　䨇泉寺題壁<lb/>
寺僻無人行夜雨長秋草山僧出迎客落葉不曾掃<lb/>
　　　其二<lb/>
<pb n="KR4e0150_WYG_034-7a"/>
我昔寺中遊題詩在東壁三年不見僧見之頭半白<lb/>
　　　書院<lb/>
書院今人蹟繁臺古代名樓花翻入燕塔樹不巢鶯<lb/>
　　　白塔寺<lb/>
遥訪青蓮宇相將白塔原春風亦自動争奈碧莎繁<lb/>
　　　上方寺<lb/>
飲罷塔廊坐塔深蘿葉垂欲枕石頭卧時有清風吹<lb/>
　　　釣臺<lb/>
<pb n="KR4e0150_WYG_034-7b"/>
終日釣石坐清波閒我鈎擲竿望山月囘見衆魚遊<lb/>
　　　白鹿洞<lb/>
白鹿昔成羣鹿去誰復來樵子暮行下洞中雲自開<lb/>
　　　聖澤泉<lb/>
嘈嘈鳴山泉日日噴悲壑日照一匹練空中萬珠落<lb/>
　　　枕流橋<lb/>
峽急豈有心臨橋石相激驀驚橋上聽夕陽人獨立<lb/>
　　　風雩石<lb/>
<pb n="KR4e0150_WYG_034-8a"/>
倚崖坐孤石北對五老峰中有千尺虹挂斷巖上松<lb/>
　　　門前溪<lb/>
山溪信清淺入海作洪波果向地中轉應隨天上河<lb/>
　　　迴流山<lb/>
登山眺四極一坐日每夕行看夜來逕苔上有鹿跡<lb/>
　　　井<lb/>
新穿崖下井㣲霞映深静松風時來拂娜娜匡岳影<lb/>
　　　開先寺<lb/>
<pb n="KR4e0150_WYG_034-8b"/>
瀑峽生煙暝山杯坐不歸籠燈過潭水疑有玊龍飛<lb/>
　　　其二<lb/>
潭色何所似黛玉空人心可道清見底龍蟠不在深<lb/>
　　　其三<lb/>
瀑布半天上飛響落人間莫言此潭小揺動匡廬山<lb/>
　　　其四<lb/>
垂垂千仞瀑隨風下山去吹作半天雨飄散不知處<lb/>
　　　其五<lb/>
<pb n="KR4e0150_WYG_034-9a"/>
飛瀑湧寒峽流雲靜幽壑夕日倒峰影杯中䨇劍落<lb/>
　　　宿開先寺<lb/>
僧閣暮鐘静夏涼風色幽月出照瀑布猿啼西磵流<lb/>
　　　歸宗寺王右軍故居<lb/>
夕日照何寺夏雷喧此峰惆悵昔人去空餘山澗松<lb/>
　　　吳溪<lb/>
三年作楚客五月度吳溪日射桃花嶺松隂鶗鴂啼<lb/>
　　　望龜峰<lb/>
<pb n="KR4e0150_WYG_034-9b"/>
龜峰歸遇雨徹夜鳴不歇起望昨遊處惟見滿山雪<lb/>
　　　江行雜詩<lb/>
十八灘都盡舟人慣不勞可言灘石險難測是平濤<lb/>
　　　其二<lb/>
仄疊中江石衝濤萬古存遥看疑砥柱偶問識銅盆<lb/>
　　　其三<lb/>
日月東西照支江南北流鷺飛如導鷁横吹不驚鷗<lb/>
　　　其四<lb/>
<pb n="KR4e0150_WYG_034-10a"/>
迎送山相似舟移迷北南囘看皂口日已照石華潭<lb/>
　　　其五<lb/>
鍚洲潭古怪攸鎭驛幽絶四圍青山映鷺棲滿林雪<lb/>
　　　其六<lb/>
日出青蘋濕江渾路不分昨宵驅雨至知是海南雲<lb/>
　　　其七<lb/>
落日没前灘雲移鳥欲還除巾不即卧恐遇絶竒山<lb/>
　　　新莊澷興<lb/>
<pb n="KR4e0150_WYG_034-10b"/>
昨來杏花紅今來楝花赤一花復一花坐見嵗年易<lb/>
　　　其二<lb/>
出城每自醉斜陽坐芳草黄鸝枝上鳴花落有風掃<lb/>
　　　其三<lb/>
逕樹團成葢原草綠如翦盈盈車馬客時來㺯春醆<lb/>
　　　其四<lb/>
未有此莊時對酒無處飲今來莊上遊却恨酒杯𦂳<lb/>
　　　紫霞洞主歌<lb/>
<pb n="KR4e0150_WYG_034-11a"/>
朝霞㺯海色閃爍如金蛇囘光照巖洞駕我青鸞車<lb/>
　　　其二<lb/>
雲洞窈谽谺行覓石髓食蕤蕤古苔上有書字不識<lb/>
　　　其三<lb/>
丹霞熨朝旭桂葉一何芾中有騎鶴人下上隨雲氣<lb/>
　　　其四<lb/>
朝餐赤城氣暮攬羅浮色常有瑶草花寒至不曾識<lb/>
　　　其五<lb/>
<pb n="KR4e0150_WYG_034-11b"/>
石泉嫋長蘿煙翠滿山室忽聞空中音幽人㺯瑶瑟<lb/>
　　　田園詩<lb/>
暑日郊出頻野意差日適鴉雀閒繁隂榴葵乃炎赤<lb/>
　　　其二<lb/>
初日暑力薄單車歴城曲隍飈巻蜻蜓荇帶舒復促<lb/>
　　　其三<lb/>
掘塹不數尺及泉水忽湧誰為辦佳藕我今畜魚種<lb/>
　　　其四<lb/>
<pb n="KR4e0150_WYG_034-12a"/>
淤泥獲拳卵蛇龍誰即分夜看置頓處似有五色雲<lb/>
　　　其五<lb/>
園荒蒿藋長手鉏薙其穢那解蓊蔚區中有吐芳蕙<lb/>
　　　寄徐子<lb/>
紫閣朝囘夜金尊月映空秪應徐進士遥憶李郎中<lb/>
　　　其二<lb/>
東省堂前樹南陽宅裏花春風如往日夜月向誰家<lb/>
　　　贈何舍人<lb/>
<pb n="KR4e0150_WYG_034-12b"/>
朝逢康王城暮送大堤口相對無一言含悽各分手<lb/>
　　　寄都主事穆<lb/>
江草喚愁生思君黄鳥鳴遥心將夜月同滿闔閭城<lb/>
　　　送佘客<lb/>
自寄還家信閨人數月圓住近沙溪口終日問來船<lb/>
　　　送人<lb/>
頗訝楓林赤無風葉自鳴來人與歸客同聽不同情<lb/>
　　　贈客<lb/>
<pb n="KR4e0150_WYG_034-13a"/>
出郭江南望暮天雲北飛斷蓬寒更轉長路㡬人歸<lb/>
　　　過夏口寄惲君<lb/>
君居楚城裏我傍楚城過相思連夜發無奈是江波<lb/>
　　　諸公石頭口舟餞<lb/>
北廵寮寀合舟餞此江潯晩别隔煙浦猶聞横吹音<lb/>
　　　寄黄子廣東<lb/>
昨遊梅嶺畔翹望嶺南雲恰屬梅黄日何由攀贈君<lb/>
　　　潯陽寄耿叅政致仕<lb/>
<pb n="KR4e0150_WYG_034-13b"/>
連年卑濕地無日不思歸况在潯陽見君㠶獨北飛<lb/>
　　　送鄭生<lb/>
桃花浪初起三月爾江南萬樹垂楊色相留照暮酣<lb/>
　　　送人赴舉<lb/>
寳劍動連星金鞍别馬鳴持將五色筆奪取錦標名<lb/>
　　　贈王左史<lb/>
林卧毎倦出時或一乘馬來訪王相國醉歸月明下<lb/>
　　　其二<lb/>
<pb n="KR4e0150_WYG_034-14a"/>
君家百甕酒留連胡不飲花月我自來醉即花間寢<lb/>
　　　贈劉東<lb/>
洎濵三月時花滿扶亭道翩翩白馬歸青袍亂芳草<lb/>
　　　戲鄭生求歐帖看<lb/>
徽州鄭季子動輒古人師昨特衝秋雨因來問墨碑<lb/>
　　　送酒鄭生<lb/>
旅食沙林暮年華北雁春誰憐竹葉餉同是采薇人<lb/>
　　　送王生北行<lb/>
<pb n="KR4e0150_WYG_034-14b"/>
紫轡銀鞍馬青袍白靣郎揚鞭萬里去謁帝入明光<lb/>
　　　其二<lb/>
朝散午門西春風起御堤上林花半發㡬處早鶯啼<lb/>
　　　觀袁永之樂府戲裁子夜歌寄之<lb/>
為問閶門柳年來青若何館娃明月夜醉擁越兒歌<lb/>
　　　其二<lb/>
日暖春波綠湖平一鏡天船船載歌舞争向綠楊邊<lb/>
　　　詠李花<lb/>
<pb n="KR4e0150_WYG_034-15a"/>
城東萬李樹此樹獨鮮竒竟日風開落無人誰得知<lb/>
　　　詠鷺<lb/>
獨立姢姢鷺驚人離石磯遥看一片雪深映碧山飛<lb/>
　　　獲麂<lb/>
小麂何山得出山今㡬時笑爾深蔵晩無言獵者知<lb/>
　　　饋雁<lb/>
失却風雲翅來遊君子門未辭弋客慕終荷主人恩<lb/>
　　　花鴨<lb/>
<pb n="KR4e0150_WYG_034-15b"/>
花鴨静雲衣娟娟春草依臨池捩頸卧夢拂楚雲飛<lb/>
　　　鶯曉<lb/>
睍睆夢中迷流鶯碧樹西起來紅日照已度别枝啼<lb/>
　　　詠螢<lb/>
葉暗輝輝度孤明炯自知月臨光不掩星亂影須疑<lb/>
　　　名花<lb/>
名花似羙人娉婷代應絶夕陽時獨立風起滿林雪<lb/>
　　　炭簍盆架<lb/>
<pb n="KR4e0150_WYG_034-16a"/>
編荆為團籠本以貯木炭今匪用炭時聊以助吾盥<lb/>
　　　砂鍋盆<lb/>
砂鍋注清泠洗面還洗心其噐茍不潔徒稱玉與金<lb/>
　　　船板牀<lb/>
船板胡在兹而我寢其上情知非江湖夢寐亦風浪<lb/>
　　　甎枕<lb/>
盧生枕竅中哀樂竟何用我枕城甎卧無竅亦無夢<lb/>
　　　蘆蓆几<lb/>
<pb n="KR4e0150_WYG_034-16b"/>
古人席地坐飲食俱在兹今人設髙几翻謂古人卑<lb/>
　　　坏墩<lb/>
晨興坐兹譚而亦坐兹食為言同寓子尚念埴者力<lb/>
　　　麻繩椸<lb/>
何以架我衣麻繩撑兩柱諒有解脫心與子同一處<lb/>
　　　葛衫帳<lb/>
酷暑睡不穩解衫周四圍但阻蚊蟲入無遮明月輝<lb/>
　　　漁村夕照<lb/>
<pb n="KR4e0150_WYG_034-17a"/>
西暘下洞庭網集清潭上一丈黄金鱗可見不可網<lb/>
　　　山寺晩鐘<lb/>
美人杳何處盈盈隔秋水遥遥雲外鐘日落暮山紫<lb/>
　　　平沙落雁<lb/>
西風萬里雁一葉洞庭秋羣浴金沙軟瀟湘霜氣流<lb/>
　　　江天暮雪<lb/>
長江浪滚雪煙黒花争飛可怪横流者孤舟一笠歸<lb/>
　　　洞庭秋月<lb/>
<pb n="KR4e0150_WYG_034-17b"/>
天水本自空圓月况秋映皛皛起霜色千里一懸鏡<lb/>
　　　瀟湘夜雨<lb/>
夜響起秋竹浩浩楚雲白曉來看沙觜新水添一尺<lb/>
　　　逺浦歸帆<lb/>
秋風五兩席㸃㸃聚復散不信小小烏飛飛速征雁<lb/>
　　　山市晴嵐<lb/>
峰晴堆夜嵐晨炊翠猶濕但聞山鳥鳴不見鳥出入<lb/>
　　　薜荔園<lb/>
<pb n="KR4e0150_WYG_034-18a"/>
芳園蓊薜荔水石非人間昔聞西洞庭今為學士山<lb/>
　　　恩樂堂<lb/>
肯堂欽古訓修祀報前功酌泂歌行潦采蘩遵召風<lb/>
　　　石假山<lb/>
磊竒成我山雲氣遽裊裊衣水即溟渤拳石是蓬島<lb/>
　　　水鑑樓<lb/>
風吹池萍開天空水如鏡幽人時凭闌下看行雲影<lb/>
　　　風竹軒<lb/>
<pb n="KR4e0150_WYG_034-18b"/>
吾軒自有竹暑月常寒聲山静無風時滿林空翠生<lb/>
　　　蕉石亭<lb/>
看石忽有詩攀蕉書其上夜來雨打葉驚聞金石響<lb/>
　　　觀畊臺<lb/>
洞庭有興雲太湖無落波登臺問農者不勤將如何<lb/>
　　　薔薇洞<lb/>
洞口薔薇密石花壓雲濕曉采枝上露不知鶴飛出<lb/>
　　　荷池<lb/>
<pb n="KR4e0150_WYG_034-19a"/>
山風吹水香脱巾池上坐盈盈千嵗龜飛上荷葉卧<lb/>
　　　柏屏<lb/>
堂堂千尺材為屏忍屈曲終抱凌雲情不改嵗寒綠<lb/>
　　　留月峰<lb/>
峰竒自成竅似月非有心月來爾何意徘徊光與深<lb/>
　　　通泠橋<lb/>
雨過崖水響石梁裊山澗晴天挂一虹溪斷雲不斷<lb/>
　　　花源<lb/>
<pb n="KR4e0150_WYG_034-19b"/>
落英泛流水㸃㸃如飄霞為有問津者不敢種桃花<lb/>
　　　釣磯<lb/>
磯根浸寒水細草綠如髮夜魚不受餌石上坐秋月<lb/>
　<lb/>
　<lb/>
　<lb/>
　<lb/>
　空同集巻三十四<lb/>
</p>
<p>
</p>
  </div>
</body>
</text>
</TEI>
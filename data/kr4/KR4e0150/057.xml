<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻五十七</head>
    <p>
<pb n="KR4e0150_WYG_057-1a"/>
欽定四庫全書<lb/>
　空同集巻五十七　　　　明　李夢陽　撰<lb/>
　　序<lb/>
　　　夀兄序<lb/>
正徳庚辰之嵗李有長公者年六十矣十二月十日其<lb/>
生辰也傳曰六十始夀於是都指揮同知霖僉事臣左<lb/>
長史春右長史旵訓導澤通判環司務彬儀賔正八人<lb/>
者為長公者夀登厥堂致詞而稱觴焉蔡子曰徳基業<lb/>
<pb n="KR4e0150_WYG_057-1b"/>
昌而色而康申錫無疆鞏子曰智圓義方肯構肯堂於<lb/>
祖有光王子曰夫鴻婦光偕老孔臧子孫行行郭子曰<lb/>
子如鷟翔孫如玉蹌儼雅柔良趙子曰巍榭曲房純衣<lb/>
縠裳無眚無殃李子曰甫田穣穣有積有倉有牛有羊<lb/>
黄子曰和親睦鄉族衍宗強緜瓞苞桑仝子曰禴祠蒸<lb/>
嘗以孝以享威儀矜莊於是長公者前徧觴客謝而其<lb/>
弟曰夢陽者亦前徧觴客謝申詞焉曰竊聞之好謙惡<lb/>
盈者天之道也既滿知懼者人之要也故視履考祥者<lb/>
<pb n="KR4e0150_WYG_057-2a"/>
終始之蹈也生而全歸者子輿之孝也是故君子聚之<lb/>
而必散以廣仁也負貸無必取以拓義也内交不狎外<lb/>
交不淫以存禮也豫患而前危憂深而慮逺以踐智也<lb/>
吾門一事之嘉也兄必涕泣而曰斯匪和之能實台祖<lb/>
與父之積即一弗之嘉兄曰斯匪伊之咎實和之弗徳<lb/>
人或弗循也兄必訓之訓之而猶弗循也曰和弗忍弗<lb/>
之訓也人有急兄赴之赴之而弗及曰和弗忍弗之赴<lb/>
也故懦者懐其惠強者懐其義疎者慕其禮淺者服其<lb/>
<pb n="KR4e0150_WYG_057-2b"/>
智此所以既冨而人不忮布衣而有官位之尊垂老而<lb/>
横逆靡加諸身也斯長公之行也<lb/>
　　　姜翁夫婦八十夀序<lb/>
人有言曰冨夀康寧然論者必歸諸三王之世非謂其<lb/>
太和風熙無愁苦夭折之民耶雖然八十者於其時亦<lb/>
罕矣故其制曰八十拜君命一坐再至又曰八十曰耄<lb/>
此非謂其觔力智慮衰耶是故有罪不刑食則常珍于<lb/>
朝則杖夫使八十者誠易得也古之人豈冝優禮若此<lb/>
<pb n="KR4e0150_WYG_057-3a"/>
哉然此亦謂其耄者耳非夫婦偕也假如八十而夫婦<lb/>
偕又弗耄也若今長安姜翁者古之人又若何而優禮<lb/>
焉嗚呼亦罕矣余讀載記上下數千年間夫婦齊徳而<lb/>
隠者吾獲三人焉冀缺梁鴻龎公是已然三人者史皆<lb/>
不著其年設其年與姜翁比然未必皆弗耄也即弗耄<lb/>
矣未必與其婦偕也嗚呼若姜翁者不誠罕耶不誠罕<lb/>
耶且夀者氣昌而娛樂者之為也今天下民窮而斂急<lb/>
輸不息肩徴弗停催亦甚矣姜翁顧奚所娛于心而使<lb/>
<pb n="KR4e0150_WYG_057-3b"/>
其氣昌也余竊嘗觀翁夫婦矣並生于宣徳初年是太<lb/>
和風熙之際也一宜夀齊徳而隠二宜夀所謂栽者培<lb/>
之也其子判名郡振勵不辱其身養志率訓珍綺備矣<lb/>
三冝夀夫三者一係之天二係之人是氣之機而娱之<lb/>
要也故曰得機者昌知要者康夫若是乃其夀焉得而<lb/>
不偕也又安所得耄矣余徃年道秦晉之境見山谷田<lb/>
野間多龎眉皓髮之民乃其年故不亞姜翁然徴輸比<lb/>
急愁歎貧病相與轉而之溝壑者殆半矣幸而存矣氣<lb/>
<pb n="KR4e0150_WYG_057-4a"/>
昌而娛樂者㡬焉於乎亦罕矣予於姜翁夫婦有深慕<lb/>
焉有深敬焉又有深感焉作斯序<lb/>
　　　封監察御史王公夀序<lb/>
燕人王公就子養於河臺夫婦齊年而耋八月二日公<lb/>
生之辰也夀公者冠履闐門而入客目之而歎曰昌哉<lb/>
入見公癯而強也見公配李堅而貞和而神清出而曰<lb/>
康哉既又見其子憲君之懽其親也則曰飬哉以告李<lb/>
子李子曰昌生之積康根於娛娛由養生養由心作四<lb/>
<pb n="KR4e0150_WYG_057-4b"/>
者始天而終人者也故仁人修身以成其天孝子法天<lb/>
以永其親夫金石負質松柏耀材麟鳳彰徳質之言氣<lb/>
也材之言植也彰之言時也故小大形之者氣之庸也<lb/>
完體俟用者植之功也務實生名者時之通也故耀非<lb/>
其時則有必養而無必昌植非其成則有必積而無必<lb/>
娛結非其氣則有必娛而無必永故夀者始天而終人<lb/>
者也客曰吁俞哉王公孝敬勤家聚而能分年彌罔渝<lb/>
厥配相之貞淑明恵徳流嗣人非積者歟憲君慎官約<lb/>
<pb n="KR4e0150_WYG_057-5a"/>
身若志養體居處順適耳目以和非由諸心者歟非心<lb/>
奚娛非積奚昌昌以其時娛以其植氣之永也斯其徴<lb/>
矣竊聞之引而無絶之謂永湛而樂之之謂娛安平緜<lb/>
吉之謂昌王公自茲期頥為籛鏗為大椿有乎李子曰<lb/>
有哉孔子之言仁也曰仁者樂山詩之言孝也曰孝子<lb/>
不匱永錫爾類夫山也又永爾類矣夀尚有既乎雖然<lb/>
降爾遐福者天之命也修身俟之者人之正也故仁人<lb/>
事天孝子愛日言盡乎己焉爾公前以子封監察御史<lb/>
<pb n="KR4e0150_WYG_057-5b"/>
而厥配李封孺人厥孫男子七人吁備矣<lb/>
　　　南園翁九十夀序<lb/>
南園翁者京兆人也今年九十矣耳聰目明體履矯健<lb/>
喜飲酒然多而不亂與人奕竟日人以是疑翁而私相<lb/>
謂曰夫酒血虛則罔勝中熱者必病夫奕心機也即壯<lb/>
者奕鮮竟日也於是私相論翁一人曰翁之夀自為之<lb/>
也一曰飬之備一曰主於積一曰生有之爾言自為之<lb/>
者曰夫膏煎則涸燭風則淚故氣耗則損精揺則竭形<lb/>
<pb n="KR4e0150_WYG_057-6a"/>
勞則憊神役則折言飬之備者曰翁之子嘗巨邑矣復<lb/>
有二孫接歩於巍科夫外足者内娛心歉者體顦耳目<lb/>
既和懽洽隨之矣故志廣者適氣舒者永㫖甘日陳諸<lb/>
前紛擾弗嬰於中即弗夀期夀斯臻歟主於積者則曰<lb/>
竊聞之積水成澤積善成福翁教行於家化及鄉閭義<lb/>
形於斷仁闡諸施四者昌之道也烏乎不夀言生有之<lb/>
者則曰均介龜夀均羽鶴夀化工非私於松竹其於寒<lb/>
也獨榮斯無他定之秉者人莫之增也若歸諸為則顔<lb/>
<pb n="KR4e0150_WYG_057-6b"/>
回豈夭札之行咎諸養則榮啟期九十帯索被裘行歌<lb/>
斯亦窘矣主於積乃跖則以夀終故金石負堅籛鏗引<lb/>
年所謂死生有命富貴在天者也二孫之過大梁也以<lb/>
其言告李木李木曰言生者拘諸氣者也積者修諸志<lb/>
者也飬者兼乎外者也為者専乎内者也吾請諸叔父<lb/>
其叔父曰上古之民蚩蚩故其民上夀上夀百二十嵗<lb/>
中古之民皥皥故其民中夀中夀耄耋季世之民勞故<lb/>
其夀耆而老者寡矣蚩蚩之民不知不識順帝之則者<lb/>
<pb n="KR4e0150_WYG_057-7a"/>
也於是擊壌而歌曰帝力何有于我帝之世也皥皥之<lb/>
民民之質矣日用飲食者也於是鼓腹而游出作而入<lb/>
休王之世也嗟爾木汝以是足以占翁矣汝見翁乎蚩<lb/>
蚩者乎皥皥者乎<lb/>
　　　汪子年六十鮑鄭二生繪圖夀之序<lb/>
汪子者歙人也而商于汴嘉靖元年生年六十矣九月<lb/>
九日其生辰也於是其邑人同商者鮑氏鄭氏繪圖夀<lb/>
焉一鶴立巉崕之上張兩翼宛頸下鳴警日也日躍海<lb/>
<pb n="KR4e0150_WYG_057-7b"/>
而升厥焰赫霞龍赤上則青松芘焉下則白濤沸焉雲<lb/>
氣旁流清飈淠焉懸蘿翳焉乃有紫草之英瓊芊之蕤<lb/>
媚礧砢而妍<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>﨑於是李子聞之曰夀哉汪子圖獲之<lb/>
矣夫鶴昻藏弗羣者也非芳潔不啄非清泠不飲志在<lb/>
霄漢一舉千里斯天下之禽也然又千齡而丹萬齡而<lb/>
𤣥上仙之所親幸神明之所賔友造化者之所綏也是<lb/>
故夀者取焉非但長視亦以高潔隠處之倫也夫汪子<lb/>
者隐之市而處乎商者也出游者四十年無卑行焉乃<lb/>
<pb n="KR4e0150_WYG_057-8a"/>
今六十無汚名焉固鶴之倫也二生圖之以為之夀不<lb/>
謂之獲哉故曰夀哉汪子昔者詩人之禱君也曰如日<lb/>
之升焉如岡如陵焉如松柏之茂焉而斯圗也三者具<lb/>
之獲詩之義矣夫君臣朋友殊分而同情者也故愛之<lb/>
咸欲其乆乆莫如岡陵次莫如松柏其大者莫如始日<lb/>
圖而禱之愛不啻鶴矣圖之情猶詩之情也故曰獲詩<lb/>
之義義發于愛仁之緒也仁不徒加義不茍受孟子曰<lb/>
愛人者人恒愛之是也夫汪子者其仁人也矣汪名昻<lb/>
<pb n="KR4e0150_WYG_057-8b"/>
字懋昻號松崕子鮑名弼字以忠號梅山子鄭名作字<lb/>
冝述號方山子<lb/>
　　　陳公六十夀序<lb/>
陳公者鄢人也年六十矣神意和朗歩健髪黟李子聞<lb/>
之曰異哉陳子斯謂自夀歟黄子曰何也李子曰古之<lb/>
夀以上後之夀以己曰夀天筭也有人已乎李子曰吁<lb/>
有哉古者教民胎有訓生有將幼有習長有産其衰也<lb/>
則優之以禮崇之以逸於是有尊齒之經國飬之文有<lb/>
<pb n="KR4e0150_WYG_057-9a"/>
杖鄉朝之制有給肉帛之令有就見之體珍從之儀是<lb/>
故民至老無疢癘夭札之災生鮮窘憂而終之安然上<lb/>
之人猶懼遺也則又鼓南薰之音吹隂崖之律俾躋之<lb/>
一是故民鮮弗夀也故曰古之夀以上後世畊鑿作息<lb/>
弗時民始自力以求諸全於是以勤集用以儉省費以<lb/>
退消事以静抑欲以適導性以愛親物以恕容衆求全<lb/>
焉以自其年而賢者藏也則恬邱壑甘農桑于于煦煦<lb/>
罔口世務而或未忘也則誨其子孫出俾與時翺翔曰<lb/>
<pb n="KR4e0150_WYG_057-9b"/>
猶吾出焉耳如此亦恒安而寡災故曰後之夀以已黄<lb/>
子聞之囅然而笑曰有哉夫陳公者七善具者也賢而<lb/>
藏夫身為封君彰矣乃猶野服於林石斯人者眞所謂<lb/>
力全者邪李子曰我明興也準古而酌今厥典備矣是<lb/>
故國無不養之老郷無非齒之民肉帛之詔屢下而問<lb/>
䘏之令恒申也陳公者亦謂三代之民非邪黄子曰某<lb/>
聞之夭夀不貳修身以俟之譬諸黄茂種美而地肥不<lb/>
有水旱之厄風雨之災乎故力全者人長飬者時成之<lb/>
<pb n="KR4e0150_WYG_057-10a"/>
者天故曰夀天筭也陳公兼之眞三代之民邪公號其<lb/>
居曰坦窩遂自稱坦窩道人子某以名進士官至山東<lb/>
㕘議其夀之辰也為正徳巳夘八月一日㑹㕘議君歸<lb/>
稱觴于家<lb/>
　　　黄太夫人八十夀序<lb/>
黄太夫人者尚書黄公之夫人也初尚書娶于孫生三<lb/>
子楫霖彬封宜人矣無何卒而繼娶于魯生二子杞桓<lb/>
封淑人矣無何尚書卒桓之官也例進其父母於是魯<lb/>
<pb n="KR4e0150_WYG_057-10b"/>
淑人進太夫人封是時年八十矣諸郎在者彬與桓耳<lb/>
彬工部司務免居大梁桓南京光禄寺署正也奉太夫<lb/>
人於南邸工部之居大梁也立香几於庭日夙與几拜<lb/>
北向拜者四祝萬嵗者三南向拜者四祝萬夀者三客<lb/>
問工部南向拜祝者何工部輙泣巳揮淚曰吾母就弟<lb/>
桓於南邸已而又曰彬四嵗而亡母幸魯夫人育之成<lb/>
成彬猶成桓也又曰桓今尚無子彬有今郎也魯夫人<lb/>
聞之日寄音思見之無異桓子也客問夫人耋而祺者<lb/>
<pb n="KR4e0150_WYG_057-11a"/>
何工部曰母惠而静儉而敬問四懿者何工部曰得之<lb/>
性而規諸行者也先尚書嘗謂母曰人附於惠神凝於<lb/>
静家裕於儉徳聚於敬是故母遵服之老而無懈節而<lb/>
有儀守一弗撓恕而罔私故既耋而祺天降之禧李子<lb/>
曰予於太夫人之夀而知天人之道也得諸詩三焉三<lb/>
者何也尚書公力徳而貞業矩内而標外行于其室四<lb/>
懿是成非刑于寡妻歟二子勇脩克念異胞同心厥𦙍<lb/>
晩挺非永錫爾類歟嘉號載臨冠帔進榮非降爾遐福<lb/>
<pb n="KR4e0150_WYG_057-11b"/>
維日不足歟客曰予得之易視履考祥其旋元吉工部<lb/>
曰予得之書斂時五福用敷錫厥庶民是故予夙興几<lb/>
拜北向拜者四南向拜者四<lb/>
　　　鮑母八十夀序<lb/>
嘉靖六年十一月二十三日鮑母劉年八十其子曰崇<lb/>
相者汴商也先期馳歸謁李子請言焉李子曰予有天<lb/>
下之珍四畀汝歸而夀焉可乎崇相黙無以應也心忖<lb/>
曰珍者言邪古之器邪今之寳邪既曰四非言矣徐請<lb/>
<pb n="KR4e0150_WYG_057-12a"/>
焉李子曰予之四珍崑崙之桃扶桑之繭丹山之雛翰<lb/>
海之鯤也是四者足以夀乎崇相聞之黙無以應也良<lb/>
久曰竊聞之有其理而無其事君子據理以訓來有其<lb/>
事而無其言君子即事以宣徃夫殊陬異域有目所未<lb/>
睹人迹未之及如崑崙扶桑丹山翰海之倫固寓託之<lb/>
㣲而荒唐之云也夫鳳之雛有矣如甕之繭天池之鯤<lb/>
王母之桃果有之邪今子謂之珍又以之吾母夀邪崇<lb/>
相惑焉是以黙無以應也李子曰鮑商知道哉夫自世<lb/>
<pb n="KR4e0150_WYG_057-12b"/>
之狃于夸也於是務文而擯實自人之習于偽也于是<lb/>
内畧而外詳是故事其父若母名號冠帔以為榮而辱<lb/>
其身者或弗之慚拜跽奔走以為敬而憂其親者則莫<lb/>
之恤牡醴稷黍以為飬而違其志者不之顧也故夀其<lb/>
父若母繪西池之圖撰南山之頌誇東海之籌侈北斗<lb/>
之杓惟怪是述而不復計事與理之有無今汝不予言<lb/>
之珍而訓來宣徃者之惑不謂之知道何哉崇相曰僕<lb/>
世商也自我先公輩有修而弗耀雖無所為榮者然身<lb/>
<pb n="KR4e0150_WYG_057-13a"/>
弗敢辱也雖無所為敬者然弗敢貽親之憂也雖無所<lb/>
為飬者然志弗敢違也是故吾為母夀弗敢述怪以速<lb/>
君子之譏而先生之言請焉李子曰夫予非知道者何<lb/>
言以塞汝哉雖然嘗聞君子之緒論矣居而飬者以志<lb/>
夀離而養者以心夀心夀者使親之心常樂離猶不離<lb/>
者也志夀者使親之志不違居而安之者也汝商也有<lb/>
離焉以心夀可也心夀則樂樂則無憂無憂則無辱其<lb/>
敬親莫大于是崇相乃于是再拜曰天下之珍四不如<lb/>
<pb n="KR4e0150_WYG_057-13b"/>
天下之珍一是故人有眞珍焉心之謂哉有眞樂焉夀<lb/>
親之謂哉<lb/>
　　　柏溪君哀序<lb/>
柏溪君亡也哀于戚及其疎起之邇動乎逺蓋鮮不愴<lb/>
焉悲也鮮不唧焉吟咨咨而音使人聞之鼻鮮不洟者<lb/>
鮮不泫然而淚也斯哀之至也李子曰哀有誠偽戚疏<lb/>
辨之賢愚之等邇逺見之何則哀者戚之之要情也舎<lb/>
是惟賢則哀之哀賢雖疏逺可也夫天下未有無從之<lb/>
<pb n="KR4e0150_WYG_057-14a"/>
涕也恩離愛析頓踴漣洏如求如失強寛弗觧泣至不<lb/>
期此天下之必情也何也戚之也小人之於哀也或飾<lb/>
詐以成勢則有抱嬰而泣者莽是也或謟徃以希利則<lb/>
有拜墓而哭者韜是也或破疑以濟謀則有沾衣而别<lb/>
者嶠是也斯所謂無從之涕也有為而哀者也故曰哀<lb/>
有誠偽戚疏辨之是也夫柏溪君東川之布衣也生無<lb/>
可借之勢殁無可希之利假之不足以濟謀其亡也戚<lb/>
者哀之疏者哀之邇者哀之逺者哀之斯何也天下有<lb/>
<pb n="KR4e0150_WYG_057-14b"/>
必賢者也賢之則慕慕之則思思之不見則悲悲之則<lb/>
吟吟之則音音之則詩故聞而冀見之者景行者也知<lb/>
而重違之者存敬者也過墟里而欷歔者不必戚經祠<lb/>
墓而淚流者百世而同臆也如林宗孺子之儔是也斯<lb/>
哀賢之至也夫汞死於藥而飛於爐者以眞之必反也<lb/>
鍮亂金者也闇者金之明者鍮之以偽之難掩也故非<lb/>
賢而哀非戚而哀皆飾之謟之謀之之類也故曰得戚<lb/>
者情得疏者義得邇者狹得逺者廣疏戚邇逺之間而<lb/>
<pb n="KR4e0150_WYG_057-15a"/>
人之賢否決矣柏溪君有子曰講舉進士過大梁言其<lb/>
父之所以哀而蓬溪譚子復語予柏溪君行予文成亦<lb/>
為之欷歔乆之<lb/>
　　　余公挽歌詩序<lb/>
余公為河南按察司副使三月亡何遽卒其友人李子<lb/>
哭之見其挽者歌之一歌之百和之乃喟然而嗟也曰予<lb/>
觀詩書六藝之文至於論天道備矣其最明著伊尹曰<lb/>
作善降之百祥夫然後孤行特出之士恒恃此而不懼<lb/>
<pb n="KR4e0150_WYG_057-15b"/>
不平也則呼曰天乎天乎故寧隐忍轗軻終不肯降志<lb/>
辱已苟與世推移亦冀求伸於將來乃今不然善不必<lb/>
夀惡不必夭作忠者罹憂造偽者顯遂視彼蒼蒼方夢<lb/>
夢黲黲耳則所謂天者安在哉是以比干刳死屈原見<lb/>
放顔回短折孔孟隐約撫迹遭事使人憤惋悲歌長歎<lb/>
涕下不能自已故曰長歌之哀甚于痛哭今觀余公<lb/>
乃亦若此之倫矣周公之言曰視履考祥又其詩曰求<lb/>
福不回夫余公自為邑令為臺諫暨今為按察副其履<lb/>
<pb n="KR4e0150_WYG_057-16a"/>
具載傳志其回與否至彰彰可考也徃余在朝葢親見<lb/>
余公行事謇諤貞諒是古賢之流也乃今弗究也又弗<lb/>
夀也祥與福固如是乎彼所謂天者安在歟如是雖欲<lb/>
使人不憤惋悲歌長歎涕下不可得矣故歌者導鬱者<lb/>
也詩者敷志者也挽者宣悼者也今諸為余公作者誠<lb/>
不出于鬱悼則己使誠出于鬱悼則所以傷其志者必<lb/>
有甚于痛哭者矣或曰顔夭蹠夀以變言耳彼信能與<lb/>
世推移取富厚顯貴多金玊貨財安知其後之不喪也<lb/>
<pb n="KR4e0150_WYG_057-16b"/>
余君即弗究弗夀然天下皆知余公之賢也又安知其<lb/>
非子孫之利也詩曰既克有定靡人弗勝亦謂是耳李<lb/>
子曰誠若是則諸為余公哀者亦可以少紆焉矣<lb/>
　　　周處士挽詩序<lb/>
人之情有七其感人莫如哀哀亦有七然莫如義而哀<lb/>
與夫耳目聞見而哀吾於彼苟交且親聞其災則痛閲<lb/>
其逝則感違其從則怨口吟之則歎鼻觸之則酸者固<lb/>
也彼非吾交且親吾徒以見以聞以義者從而哀之毁<lb/>
<pb n="KR4e0150_WYG_057-17a"/>
於中而發於面作於聲氣布為歌詩斯非易能亦明矣<lb/>
龎公徐孺子一匹夫耳百世之下聞其履行見其山川<lb/>
墓廬欷歔瞻戀若失友昆非有大不得己必祠弔而後<lb/>
去是孰使之然邪冝興周景暉孝弟耕稼罔求聞于世<lb/>
鄉人化焉予不幸不獲與君識竊知其為學二子無疑<lb/>
也君年七十而卒卒之日其交若親既無所不用其哀<lb/>
矣己而見之者哀焉聞之者哀焉義之者哀焉君何以<lb/>
得此邪哀不必同發而為歌詩則同此無他天下無二<lb/>
<pb n="KR4e0150_WYG_057-17b"/>
情也君嗣某以國子生謁選銓部自狀父行持哀歌詩<lb/>
一巻因刑部杭君來請予序予固未與君識受而不辭<lb/>
者義而哀之與人同也夫予既以前説應之矣復語之<lb/>
曰子歸展墓幸高其封樹百世之下安知不有祠弔而<lb/>
至者乎<lb/>
　<lb/>
　<lb/>
　空同集巻五十七<lb/>
</p>
<p>
</p>
  </div>
</body>
</text>
</TEI>
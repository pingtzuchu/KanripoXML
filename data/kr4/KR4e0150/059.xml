<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>空同集巻五十九</head>
    <p>
<pb n="KR4e0150_WYG_059-1a"/>
欽定四庫全書<lb/>
　空同集巻五十九　　　　明　李夢陽　撰<lb/>
　　雜文<lb/>
　　　賈隱<hi>有序</hi>
　　松崕子遊江湖間老矣一日買舟將大歸人疑之<lb/>
　　曰渠賈人也松崕子乎松崕子聞之曰謂我賈者<lb/>
　　賈謂我松崕子者松崕子或以其言告李子李子<lb/>
　　曰是隱而賈者也於是作賈隱<lb/>
<pb n="KR4e0150_WYG_059-1b"/>
天下之隱二上隱隱心次隱隱跡心隱跡彰無損於眞<lb/>
跡隱心彰人斯細矣然君子恥之衆人譽焉茲何也夫<lb/>
石一也玉其表則觀者改目置金瓦礫視之弗諦鮮不<lb/>
棄者大抵顯飾易欺而深情難察也夫䇿肥乘堅之士<lb/>
難語茹芝飲泉之事紛華聲利之夫豈探幽𤣥岑寂之<lb/>
娯故曰道不同不相為謀且夫松之為物也盤石則茂<lb/>
飲雪則貞得泉則漱遇風則吟潄如玉金吟如瑟琴其<lb/>
在崕也據礧砢跨岑嶃翳縣蔦挂驚猿限重壑韜層巓<lb/>
<pb n="KR4e0150_WYG_059-2a"/>
逃羣之所躭悦𡨕心之所扳援乃松崕子奚取於斯而<lb/>
以自名且以徵也不㡬於特異而求同哉夫人者賈也<lb/>
絲竹靡輟於耳綺麗恒接之目口厭厥腴躬華其服入<lb/>
有彈碁灑翰之侣出有飛纓聳蓋之屬胡取之松奚有<lb/>
於崕而以之名徵諸將來郁郅子聞之曰若是是室伯<lb/>
夷之室而後成仲子之廉也竊聞之居動而執靜者之<lb/>
謂定履嚻而用寂者之謂堅涉邇而採遐者之謂明混<lb/>
雜而守一者之謂貞在羣而立獨者之謂髙處汚而弗<lb/>
<pb n="KR4e0150_WYG_059-2b"/>
玷者之謂潔故上士朝隱大仙市藏要之心獲匪跡是<lb/>
關故金馬石渠之貴弗能損歲星竊桃之精紫塵黄埃<lb/>
之穢無以戕藥肆縣壺之靈而人者必茹松之毛䕃其<lb/>
芘覆飱其膏液又躡其危嶮披荆蓁薅蒙茸然後為松<lb/>
崕子哉<lb/>
　　　訓敦<hi>有序</hi>
　　訓敦者何患時之偷也宗不立則祠不嚴祠不嚴<lb/>
　　則族不合族不合則親離親離則禮亡禮亡則義<lb/>
<pb n="KR4e0150_WYG_059-3a"/>
　　蔑禮義亡蔑則肉骨視為途人鳴呼時之偷極矣<lb/>
　　不可患哉夫反偷莫大於敦俗敦俗莫急於建標<lb/>
　　標不建則教不著教不著則訓不行訓不行則敦<lb/>
　　不反然髙氏其人也遷其鄉則姓之廟而宗之無<lb/>
　　離親焉祭而聚弔而聚慶而聚愈繁而愈一愈逺<lb/>
　　而愈密無散族焉年歴四百代更數姓猶一日也<lb/>
　　非敦之至邪以是為訓教不著乎即偷何患矣於<lb/>
　　是作訓敦<lb/>
<pb n="KR4e0150_WYG_059-3b"/>
昔者明王之治天下也未有不族始者患其渙也於是<lb/>
類焉易曰類族辨物患其乖也於是睦焉書曰九族既<lb/>
睦患其爭也於是有大小宗之禮患其忘也於是有大<lb/>
宗之廟又患其弗率於是有九兩之法世系之官李子<lb/>
曰予歴周秦燕趙晉衛諸墟詢故采實未嘗不流涕而<lb/>
悲也曰嗟乎教之衰至此哉族之散禍之邪有庶見素<lb/>
冠者矣有范冠而蟬緌者矣父子兄弟亦若是偷邪齊<lb/>
民不足言乃衣冠之胄身之外亦途人邪問其世則無<lb/>
<pb n="KR4e0150_WYG_059-4a"/>
宗覈其文則無譜究其居則無廟叩其族則忻戚不相<lb/>
聞嗚呼先王之所以教者何乃今若斯邪教之類乃今<lb/>
渙焉教之睦乃今乖焉教之宗乃今不廟斯法與官之<lb/>
者缺邪時與勢殊邪人狃於俗然邪及涉淮漢覽風大<lb/>
江之南東見其故國遺俗有百年著土之民已而久聞<lb/>
髙奥髙氏之宗之族也則又歎曰嗟乎予觀髙氏而知<lb/>
三才之因也大尉瓊五傳而髙奥興髙奥再傳而宗立<lb/>
廟嚴又數傳而聞人生至南屏公大顯於位庸李子曰<lb/>
<pb n="KR4e0150_WYG_059-4b"/>
得時者亨得勢者長得人者昌中原亂則海隅罔兵是<lb/>
謂得時山水環則風氣結是謂得勢禮義行則乖離弗<lb/>
生是謂得人得時者天得勢者地得人者徳髙氏具焉<lb/>
三才備矣建標而訓以之教國可以敦國以教天下可<lb/>
敦天下夫合抱之木䕃廣畝者其本深也得其地人以<lb/>
永之天必篤之矣所謂栽者培之也若髙氏者雖百千<lb/>
世可也人茍則之同百千世可也斯訓敦之義也<lb/>
　　　原火<lb/>
<pb n="KR4e0150_WYG_059-5a"/>
江西火省焚或曰火弛歟或曰火僣或曰以侈或曰亢<lb/>
也燥熯之沴㑹他郡若邑亦火以問李子李子曰火省<lb/>
無省也夫署以官立官以體正體正則徳敷徳敷則才<lb/>
闡才以令布五者所以植邦而定亂也定則民安民安<lb/>
則兵革不興兵革不興則和氣應而災害弗作是故當<lb/>
令不行是曰慢期用才遲乏是曰涼力執持靡堅屈衂<lb/>
洊至雖徳曷行矣徳沮者侮至侮則弗威孫敵授柄關<lb/>
鑰外扃豺虎入室體胡有焉體虧則官具官具則署不<lb/>
<pb n="KR4e0150_WYG_059-5b"/>
立數者政之大蠧而天斫棄也天之所棄災害必臻然<lb/>
無專沴感斯應矣會亢斯焚故曰火省者無省也亦言<lb/>
天棄之也夫刑賞異行勸戒同情思咎損盈天之道也<lb/>
不棄曷存不無誰有熒惑退舎厥微著矣是故諗情捄<lb/>
偏式法摧姦不貳不撓令之上也剛柔雜措疏通敏果<lb/>
明毅濟之才之良也廉平豈弟罔縱惟允徳之程也不<lb/>
疑不懼勢不敢凌邪不可棄體之經也以是而官中外<lb/>
清肅吏役嚴命身之所居鬼神守之所謂天助之釐也<lb/>
<pb n="KR4e0150_WYG_059-6a"/>
即有災害不害之矣此生於憂患者也若槩謂𡨕數泄<lb/>
泄以希幸亡且無日矣或曰若是則火郡若邑者亦謂<lb/>
之無郡若邑邪李子曰然矣火弛火僣火侈火亢又何<lb/>
也曰類從也予原火言其類省郡邑者也厥火詳見雜<lb/>
記<lb/>
　　　原夀<lb/>
夫壽之品六何也生而壽者則其人觔骨堅礥束肉其<lb/>
氣則蓬如然好動鮮疢疾夫人寡嗜欲能調飲食亦夀<lb/>
<pb n="KR4e0150_WYG_059-6b"/>
亦有服氣導引之法夫無思無營混混𡨕𡨕合於無形<lb/>
神聚精凝此夀者則道家者流也道家者流夀則神秀<lb/>
然不閑世務閑世務于理道罔攸悖斯徳夀者也故曰<lb/>
仁者夀然予觀蔡澤從唐舉相及許負相周亞夫等則<lb/>
夀又亦天數故曰修短之紀無弗命矣窮通夀夭鮮弗<lb/>
定矣而世顧以為孔子稱仁者夀蓋言靜云遂以為夀<lb/>
不可事事古人有言曰樞動不蛀今信無他嗜溺然日<lb/>
用之履可廢歟夫憂樂喜怒者情也即信無他嗜溺乃<lb/>
<pb n="KR4e0150_WYG_059-7a"/>
四者之情何殄矣堅制其情以悖道廢履其亦不知定<lb/>
命矣耳故人具者形也生者神也裁者徳也戕者嗜也<lb/>
不可易者數也故制形者堅存神者永知徳者昌縱欲<lb/>
者賊順數者安知斯五者斯知夀矣<lb/>
　　　賈論<lb/>
語人曰賈之術惡人必以為謬然不知賈深刻取贏羨<lb/>
深刻則心易殘取贏羨則戕物故非大姦巧不能踰等<lb/>
夷然賈亦不盡爾若爾常十七八亦其術使然也夫心<lb/>
<pb n="KR4e0150_WYG_059-7b"/>
神舎也深刻則耗神耗則昏眊而形不和形不和則不<lb/>
能修於身行此非術之罪哉今天下機利莫大於鹽若<lb/>
貨鹽若貨散而之四方劇故鹽若貨賈尤富實易盡力<lb/>
而其人則率能目語額瞬談智于尺寸之間而窺窬於<lb/>
分毫之際泰者則輒揳妓女彈鳴瑟即肥甘綺麗車馬<lb/>
珍玩諸屬與諸大貴人等矣夫賈編户之民也而一旦<lb/>
音樂妓女之奉肥甘綺麗車馬珍玩諸屬與諸大貴人<lb/>
等則淫侈而易為邪夫入深谷翳林而能得材者擇木<lb/>
<pb n="KR4e0150_WYG_059-8a"/>
者也處奢靡踰躐而能制心者擇行者也是以陶朱公<lb/>
居置千金而顯名天下傳於後世故不務仁義之行而<lb/>
徒以機利相髙者非衛欲喜生之道也<lb/>
　　　作志通論<lb/>
夫述者存往者也作者訓來者也存以比事訓以闡義<lb/>
事以史著義以經見二者殊塗歸則一焉然自皇帝王<lb/>
伯之世更丘墳謨誥不陳雅頌之音弗聞於世於是聖<lb/>
賢君子託述作以寓志故曰周東遷而春秋作宋南渡<lb/>
<pb n="KR4e0150_WYG_059-8b"/>
而綱目修所謂其文則史其義則丘竊取之者嗚呼微<lb/>
哉然要有傷之焉夫志者史之流也分例祖諸禹貢屬<lb/>
事本之周禮褒貶竊春秋之筆風俗寓同一之制宫室<lb/>
取大壯之義謌詩繫觀風之意夫史者備辭蹟昭鑒戒<lb/>
存往詔來者也是以分例屬事善惡備列褒貶見之矣<lb/>
五方異性則風俗雜核宫室不自立例藝文但標其目<lb/>
彰善諱惡忠厚之道也故稱志焉夫志者一郡一邑之<lb/>
書也史者天下者也小故詳大則槩然其義悉於經祖<lb/>
<pb n="KR4e0150_WYG_059-9a"/>
焉所謂殊塗同歸者也<lb/>
　　　蛤雀論<lb/>
舟見舉蛤者形猶雀也茸茸餘毛焉李子曰蛤知其雀<lb/>
乎雀知其為蛤乎蛤奚弗雀也且雀入水也雀知之乎<lb/>
水入雀水知雀乎雀未入水知非水乎入水知水乎易<lb/>
翔為潛倐沕𡨕焉絶林遊淵剛柔異質性情遷焉靈同<lb/>
形殊穀食波食有喧無喧截喙殻涎寸肉内含臻臻延<lb/>
延飛沈漠焉烏鵲其友今魚鼈隣雀不知其蛤蛤不知<lb/>
<pb n="KR4e0150_WYG_059-9b"/>
其雀孰究厥端隂陽變化𤣥之又𤣥隂陽不自知知之<lb/>
誰乎闔闢修短委厥時爾故求固者雀乎雀者也<lb/>
　　　敘松山小隱<lb/>
銅陵徐君墅松山之旁自稱曰松山小隱五山汪子者<lb/>
徐之婭也言於李子李子曰嗟徐君隱乎小乎然予聞<lb/>
之矣人也固斯人之徒也立弗遺世行罔離羣居匪殊<lb/>
域乃稱曰隱又自小之斯殆寂乎囂者也夫囂者棼綸<lb/>
塵溷之名而隱之反也是故髙人之于天下也惡囂之<lb/>
<pb n="KR4e0150_WYG_059-10a"/>
賊已也於是思超然以自脱恬而不棼靜而不綸潔而<lb/>
不溷清而不塵凡以保寂破囂焉爾而乃舉眼無可意<lb/>
之事開口鮮契心之友和通有轇轕之擾孤亢多危疑<lb/>
之憂於是乎即山居焉以泉石猿鳥足以寂吾而絶囂<lb/>
也乂撫松盤桓焉以厥毛可衣實可茹厥風瑟琴可聽<lb/>
厥色冬青厥根苓食之夀是之謂隱然君子弗之取何<lb/>
也以行之非中也夫人有仁義中正之彛以成身也有<lb/>
耳目口鼻四肢之嗜以全生也有父母妻子君臣朋友<lb/>
<pb n="KR4e0150_WYG_059-10b"/>
之倫以振經也若一切山居而松游惟隱乎躭是絶物<lb/>
之行也夫寂囂不于其迹于其心者也故處棼而恬者<lb/>
眞恬者也在綸而靜者實靜者也於溷而潔者能潔者<lb/>
也居塵而清者大清者也夫徐君者固有人道之倫仁<lb/>
義中正之彛者也耳目口鼻四肢之嗜度而不逾孤而<lb/>
無危亢而無疑和而無擾通而靡隨是迹囂而心寂者<lb/>
稱之曰隱又自小之殆是之謂矣汪子曰嗟達人知言<lb/>
上士明心李之謂哉吾徐之為人也處轇轕塵棼之區<lb/>
<pb n="KR4e0150_WYG_059-11a"/>
而有泉石猿鳥松風飱苓之髙烟朋霞侣登吟坐嘯雖<lb/>
日有餘情而仁施義懷厚化敦俗見斯為之矣故不山<lb/>
而山不松而松不隱而隱是曰小隱李子曰嗟予讀貨<lb/>
殖志矣以今徐君觀之而知遷之言過也其言曰巖穴<lb/>
隱處之士設為名髙者亦以利耳信斯言也則伯夷為<lb/>
矯巢由為偽開倉賑飢者為沽名解衣救寒者為飾譽<lb/>
以今徐君觀之然歟否歟予故曰讀貨殖志而知遷之<lb/>
言過也汪子曰惟誠動天徐君五十無子後閣十年不<lb/>
<pb n="KR4e0150_WYG_059-11b"/>
字今乃字足以占其非利而為之矣<lb/>
　　　說農贈薇山子<lb/>
李子明農於大梁之墟有洞微先生者過觀焉李子無<lb/>
患而修具先期而戒種相壤以遵播驗粒以斥惡竭力<lb/>
以勤本警惰以集事守一以俟時節財以浚源蓄衍以<lb/>
防歉洞㣲子曰善哉子之農可以喻政今杞之政其人<lb/>
乎李子曰予鄙人也癡癡混混馬牛耒耜間耳挹雲氛<lb/>
卧桑隂聆禽音焉耳奚政之諳也子證之杞洞㣲子曰<lb/>
<pb n="KR4e0150_WYG_059-12a"/>
杞之尹薇山子者少而飭躬長而勵行敦禮嗜文保貞<lb/>
馳問藉之白茅射隼髙墉非農之修具者乎其臨政也<lb/>
滌穢剔垢範才效良操綱展目程猷經謨非先期戒者<lb/>
乎大結則斫小結則斯尅之用剛懷之用柔蒲鞭示辱<lb/>
桁楊威暴非相壤播者乎敗羣之羊必除梗類之草必<lb/>
鋤非驗粒以斥惡乎夙興夜寐無小弗親無隱弗究無<lb/>
瘼弗詢非竭力以勤本乎録善奬能恕難矜愚日計歲<lb/>
期亡業者復游食者務非警惰以集事乎不違道而干<lb/>
<pb n="KR4e0150_WYG_059-12b"/>
譽不矯情以釣名不飾言以要進不捷徑以求速非守<lb/>
一以俟時乎政之行也則均衆寡定伸縮息喘止呻抑<lb/>
過埤損儲羨愼餘敝惟罔棄木屑是收非節財以浚源<lb/>
蓄衍以防歉乎李子曰予之農于墟也第知癡癡混混<lb/>
焉耳不知杞之政似也洞㣲子曰施於有政是亦為政<lb/>
夫事萬而理一者也梓材曰若稽田既勤敷菑惟其陳<lb/>
修為厥疆畎李子遇杞士於郊東傾蓋班荆而坐以洞<lb/>
㣲子之言質焉士曰予挾簡䇿誦先王人也杞尹則知<lb/>
<pb n="KR4e0150_WYG_059-13a"/>
之矣不知其政也李子曰請言其尹士曰劉之尹杞也<lb/>
吾見其官理民治教行政清焉耳而不知其具何也見<lb/>
其豫而立備而無患焉耳而不知其種戒也見其淑慝<lb/>
區彰癉明焉耳而不知其相而播之也見其善人多而<lb/>
猾賊匿焉耳而不知其驗而斥之也見其繁剸而錯剖<lb/>
壅決而棼解焉耳而不知其竭力勤之也見其荒蕪闢<lb/>
疆場飭焉耳而不知其警惰集之也見其不矜已不凌<lb/>
物焉耳而不知其守一俟之也見其乏不懼匱不憂焉<lb/>
<pb n="KR4e0150_WYG_059-13b"/>
耳而不知浚源防歉之有道也李子曰甚哉杞之政似<lb/>
農也洞㣲子得其内士得其外外者其巨也内者其細<lb/>
也細功也巨效也甚哉杞之政似農也薇山子之所行<lb/>
也例邑有異政三年則旌拔焉薇山子未三年獨旌拔<lb/>
焉他邑尹聞之賢也面以之赤下也吐舌警惕洞㣲子<lb/>
曰居家理故治可移之官子不求之身而欲達之官而<lb/>
欲異等拔乎李子曰粗者精之寓小者大之始近者逺<lb/>
之自以杞之政政于國國不治乎以杞之政政天下天<lb/>
<pb n="KR4e0150_WYG_059-14a"/>
下不平乎薇山子行矣予癡癡混混農間日望子矣<lb/>
　　　叙九日宴集<lb/>
嘉靖四年九月九日趙帥觴客于青蓮之宫懽焉于是<lb/>
空同子立韻賦詩焉衆和之裒然而珠聚爛然而錦彰<lb/>
主人賡焉鏗然而卒章賔主既洽氛翳載廓霜清日晶<lb/>
臺殿下隂鈴塔警風林影䬃瑟落葉乘之既昏復白皎<lb/>
皎布地蓋不知月之在天也空同子覽于衆詩乃喟然<lb/>
而歎曰嗟詩可以觀豈不信哉夫天下百慮而一致故<lb/>
<pb n="KR4e0150_WYG_059-14b"/>
人不必同同于心言不必同同于情故心者所為懽者<lb/>
也情者所為言者也是故科有文武位有崇卑時有鈍<lb/>
利運有通塞後先長少人之序也行藏顯晦天之畀也<lb/>
是故其為言也直宛區憂樂殊同境而異途均感而各<lb/>
應之矣至其情則無不同也何也出諸心者一也故曰<lb/>
詩可以觀是集也趙帥張尹則彚征有期藍帥白帥王<lb/>
帥則剥牀未釋王尹則不逺復者也黄子和子咸丘園<lb/>
之賁左生和生則利賔于王者也故曰人不必同同于<lb/>
<pb n="KR4e0150_WYG_059-15a"/>
心斯之謂也<lb/>
　　　贈蔡氏<lb/>
蔡子輟河閫之寄而守備乎江介其行也其友祖焉北<lb/>
海王子為之賦江漢曰江漢湯湯武夫洸洸封丘黄子<lb/>
為之賦北山曰膂力方剛經營四方歙鄭生為之賦無<lb/>
衣曰王于興師修我戈矛李子曰竊聞之守者對攻之<lb/>
名備者先事而立之義也故兵非不攻也不上攻也非<lb/>
不貴機也備者無患也書有之矣孔子亦曰凡事豫則<lb/>
<pb n="KR4e0150_WYG_059-15b"/>
立豫者固備之義而事之先者也蔡子者武䕃而文登<lb/>
者也度機審勢銷患於未形不在茲行乎天塹不江蔡<lb/>
子者塹乎於是為之賦六月曰文武吉甫萬邦為憲<lb/>
　　　題史癡江山雪圖後<lb/>
雪之天黯霮凡雲色異獨雪同詩曰上天同雲是已雪<lb/>
之山巓不骨谿壑淺蹊徑迷雪甚則樵不入雪之水雲<lb/>
同天一有舟篷白而人簑笠之則水見矣雪屋簷直或<lb/>
明其囱柱然不見茅與瓦雪之驢下視凌競若臨窟蹈<lb/>
<pb n="KR4e0150_WYG_059-16a"/>
穴雪之人目曠而神歛眩眩然光奪之也雪之木枯則<lb/>
白其上皮花葉雪則皜其心雪無風則匀匀斯畫矣即<lb/>
妙筆弗畫弗匀之雪何也勢使然也畫之勢貴粗盪近<lb/>
詳逺畧情貴雅而包意貴減而宛氣貴豪而洶色貴凜<lb/>
而潤五者雪之良者也李子嘗論及畫事田生曰其惟<lb/>
史癡乎江山一圖近之矣是圖今落於吾家李子取而<lb/>
觀之曰㣲癡吾誰與言雪<lb/>
　　　題三王詞翰後<lb/>
<pb n="KR4e0150_WYG_059-16b"/>
夫禱而永之存乎愛闡而徳之由乎敬傳而逺之繫乎<lb/>
言亡而生之本乎思永莫如仙瑤池者媛之仙者也禱<lb/>
人之王母而王母之者愛其愛也然必徳焉稱是謂祖<lb/>
孫之懿闡懿彰徳敬以之矣孔子曰言之不文傳而不<lb/>
逺故愛非言曷昭敬非言曷顯嗟玉溪子頌而宛歟端<lb/>
溪子音而展歟龍湫子暢而簡歟夫三子者言足以闡<lb/>
矣然義主乎永情觸於思故蒼谷子誦其言而淚詠其<lb/>
音而悲蓋傷其王母之長歸故曰亡而生之本乎思<lb/>
<pb n="KR4e0150_WYG_059-17a"/>
　　　題明逺樓詩後<lb/>
夫握樞居要則意飄江湖處幽履閒則心懸魏闕所謂<lb/>
情以地殊音由感發者也矧登髙能賦古稱大夫之才<lb/>
而采詩觀風今有監國之任者乎紀元之歲時菊載華<lb/>
兹筵是開四子邂逅于一樓俯喬嶽覽長河眷焉有感<lb/>
於斯游爰各賦詩一首嘉靖元年秋九月也<lb/>
　　　題琴竹詩後<lb/>
不音而音者用之心者也不物而物者資之深者也不<lb/>
<pb n="KR4e0150_WYG_059-17b"/>
聲而聲者託諸吟者也心之用莫如琴深於資莫如竹<lb/>
吟而託之則詩生焉生則烏可已也烏可已則資愈深<lb/>
資愈深則心之用廣矣是故君子貴琴焉非專於音也<lb/>
貴竹焉非物之也又必詩焉雖聲而非聲也嗟陳子胡<lb/>
為琴嗟郳子胡為竹胡為吟知斯義者遐哉夐乎<lb/>
　　　毛監察登樓詩跋<lb/>
夫陽春雄于寡和白紵侈于衆歌均之為調何難易頓<lb/>
殊也元首之歌倡已賡繼然孔子與人歌也則又必使<lb/>
<pb n="KR4e0150_WYG_059-18a"/>
反之而後和之何也豈非同情者感同聲者應歟今觀<lb/>
毛君登樓之什而詩之道見矣詩云伯氏吹塤仲氏吹<lb/>
箎感應之謂也<lb/>
　　　題東莊餞詩後<lb/>
夫天下有必分之勢而無能已之情蓬飛梗流忽聚倐<lb/>
散斯其勢能必其不分哉孔子所謂東西南北之人也<lb/>
夫既東西南北人也於其分不有悵離思合者乎於是<lb/>
筵於庭祖於道觴於郊嬉於園不有繾綣踟蹰者乎斯<lb/>
<pb n="KR4e0150_WYG_059-18b"/>
之謂情也情動則言形比之音而詩生矣夏公之撫治<lb/>
鄖陽也諸公筵之祖之觴之者故無不用其情矣乃今<lb/>
又嬉于吾園搴初英扳柔條驪駒既駕旌旗向東不有<lb/>
悵而思者乎然莫之能留也故必分者勢也不已者情<lb/>
也發之者言成言者詩也言靡忘規者義也反之後和<lb/>
者禮也故禮義者所以制情而全交合分而一勢者也<lb/>
　　　朝正倡和詩跋<lb/>
詩倡和莫盛於𢎞治蓋其時古學漸興士彬彬乎盛矣<lb/>
<pb n="KR4e0150_WYG_059-19a"/>
此一運會也余時承乏郎署所與倡和則揚州儲靜夫<lb/>
趙叔鳴無錫錢世恩陳嘉言秦國聲太原喬希大宜興<lb/>
杭氏兄弟郴李貽教何子元慈谿楊名父餘姚王伯安<lb/>
濟南邊庭實其後又有丹陽殷文濟蘓州都𤣥敬徐昌<lb/>
穀信陽何仲黙其在南都則顧華玉朱升之其尤也諸<lb/>
在翰林者以人衆不敘自正徳丁夘之變縉紳罹慘毒<lb/>
之禍於是士始皆以言為諱重足絫息而前諸倡和者<lb/>
亦各飄然萍梗散矣賴皇帝明聖斷殛元惡伸拔英類<lb/>
<pb n="KR4e0150_WYG_059-19b"/>
於是海内之士復矯矯吐氣此又一運會也而顧君適<lb/>
以開封知府歲覲都下乃有朝正倡和之詩蓋余不聆<lb/>
此音者數年矣今一旦見之誰謂異於空谷跫然者哉<lb/>
然倡和者五人而已而其詩顧猶多憂讒念歸之辭則<lb/>
余不知所謂矣<lb/>
　<lb/>
　<lb/>
　空同集巻五十九<lb/>
</p>
<p>
</p>
  </div>
</body>
</text>
</TEI>
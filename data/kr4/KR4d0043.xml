<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>金氏文集巻上</head>
    <p>
<pb n="KR4d0043_WYG_001-1a"/>
欽定四庫全書<lb/>
　金氏文集巻上　　　　宋　金君卿　撰<lb/>
　　賦<lb/>
　　　應天以實不以文賦<hi>推誠在天豈尚文飾</hi>
惟聖作則惟心應天當務實以正本豈尚文而致愆上<lb/>
順帝心但貴誠而不怠仰承乾造詎飾詐以為先聖人<lb/>
考古建中握符居上且謂一細民之行者當率以正應<lb/>
上靈之心者固非可妄由是宅大順以昭事盡至誠而<lb/>
<pb n="KR4d0043_WYG_001-1b"/>
寅亮遣偽之飾惡真之䘮天元貴信我乃抱誠一以相<lb/>
符天道棐忱我乃屏浮華而靡尚諒夫牧羣靈之命保<lb/>
重蓄之資顧洪造之非逺奉一心而敢欺志在順紀動<lb/>
皆乗彞斥虚誣而自任與精祲以相推念髙明之聴卑<lb/>
率由善應即真純而履信安在文為是何天之所應本<lb/>
於誠民之所順在乎徳不可以矜忲干民之譽不可以<lb/>
罔蔽違天之則所以推以悃愊奉兹欽翼矯枉以歸正<lb/>
考宜而建極對明威而凝命務達精衷體正觀以宣猷<lb/>
<pb n="KR4d0043_WYG_001-2a"/>
奚煩末飾得非應之以實者順天理以惟精應之以文<lb/>
者違天心而足明違之則速彼譴告順之則享夫治平<lb/>
故我悉道欽承之意都捐矯舉之名至如宋景之言退<lb/>
星不虛其應西鄰之祭受福蓋主於誠由是慮善乾乾<lb/>
飭躬亹亹思正直以無貳逞浮夸而失則豈期靈貺之<lb/>
鑒祐保珍圖於盛偉簡於上帝貴其約而不貴其華崇<lb/>
彼令儀從其厚而不從其菲展矣哉恭已臨下畏天作<lb/>
君顯中孚而上達任至徳以升聞稟成湯精一之志體<lb/>
<pb n="KR4d0043_WYG_001-2b"/>
文王陟降之勤不然安得圓穹助順而應誠翕臻景祐<lb/>
黎俗承風而化上悉弭繁文宜乎前史著之而為規後<lb/>
王奉之而有證惡文而實以為貴任德而妖奚足勝夫<lb/>
然本誠慤以御邦自協天人之應<lb/>
　　　惟善能舉類賦<lb/>
躬秉吉徳時惟善人但推賢而是尚故舉類以惟親昭<lb/>
著徽猷既務援能之理荐伸同志式彰濟美之倫探往<lb/>
牒之垂言偉哲人之為義軫乎濟俗之念急乃求賢之<lb/>
<pb n="KR4d0043_WYG_001-3a"/>
利是必舉爾各從其類志非吾黨敢甄拔于昌朝道契<lb/>
威儀當進揚于顯位諒以懿識旁達純誠内凝察言行<lb/>
以旌美于朋儕而薦升有滯必進惟賢是稱將大用以<lb/>
無失致太平而聿興忠美祁奚舉解狐之同徳智稱鮑<lb/>
叔知管仲之多能蓋由明哲允昭忠良克闡進其類者<lb/>
必已之類稱其善者必子之善為乎國紀洞㡬先而有<lb/>
開擢乃邦良由道同而益顯况夫寅奉臣職思隆化基<lb/>
不進賢曷以贊夫邦治不舉類未足彰乎已知必也務<lb/>
<pb n="KR4d0043_WYG_001-3b"/>
申援拔罔間謀惟推來歙者漢之臣僚等儕是重知子<lb/>
產者鄭之良佐朋類寜遺彼或伐善自彰蔽賢是務有<lb/>
柔良不能以顯拔使側陋奚由而善遇兹貽尸祿之誚<lb/>
曾為匪吉之務誠在招致賢材旌明仕路其達也由乎<lb/>
徳進敢私爵祿之榮其舉也當以彚征孰遠親仇之故<lb/>
懿審彼徳行同吾醜夷詎愛憎之間矣當舉稱以從其<lb/>
所以子桑顯孟明之賢進非異類文舉薦禰衡之傑道<lb/>
本相推大哉引重巨才彰明茂緖非其類者貽世之辱<lb/>
<pb n="KR4d0043_WYG_001-4a"/>
同其榮者得臣之序是故苟非為善之徒曷能明其所<lb/>
舉<lb/>
　　　中爻辯是非賦<hi>位居尊故能辯是非</hi>
八卦分位六爻遞居惟中正之所據辯是非而匪疎處<lb/>
内無邪斷二體盛衰之際履尊逢吉推三才消長之初<lb/>
昔之作易也始列三爻重分六位必有主以領其㑹必<lb/>
有尊以統其類惟居中也乘剛柔而不私辯于外焉定<lb/>
吉凶而悉備彼且來助吾惟獨尊位與時至理隨勢敦<lb/>
<pb n="KR4d0043_WYG_001-4b"/>
進可以察來而彰往退可以推亡而固存統之有宗别四<lb/>
懼三凶之賾象動乎内識初難上易之原兹蓋寡者衆<lb/>
之所歸本者枝之所附苟居體以獲用致斷疑而成務<lb/>
至如乾九據飛龍之位正無常有悔之由坤六履黄裳<lb/>
之尊示後順先迷之故故知上不曰五上體疇依下不<lb/>
曰二下體何歸所據所因以無失取物取身而豈非亦<lb/>
何異太昊司春正四序燠寒之分北辰居極分列星盈<lb/>
縮之輝是以一陽居尊五隂何得而不顯一隂處上五<lb/>
<pb n="KR4d0043_WYG_001-5a"/>
陽何得而不辨總本末以昭著燭幽明而大闡雜物撰<lb/>
徳觀其變而玩其辭占事知來遏乎惡而揚乎善况夫<lb/>
動不可以制動制動者惟静之所乗外不可以治外治<lb/>
外者非中而曷能正厥理以無悖歸于尊而足稱聖人<lb/>
以是揆兹爻變補乎化興宅㑹要而凑萬方否臧攸騐<lb/>
握璿璣而觀大運淑慝皆徵用能尾吝首孚自我之所<lb/>
理腓凶拇悔由吾之所擬稽得䘮以斯顯辯安危而于<lb/>
是故君子樂而玩者爻之辭鑒興衰而修已<lb/>
<pb n="KR4d0043_WYG_001-5b"/>
　　　大饗不入牲賦<lb/>
六服將幣一人示恩故臨饗以物備不入牲而禮存歡<lb/>
然命侑之誠必行諸廟略爾烹牢之事皆止于門聖人<lb/>
祗講禮經飭修時㑹加帝寵以勤至示饗儀而甚大謂<lb/>
上有祖宗之祀宜親割於廟中此惟賔客之來可就烹<lb/>
於門外觀其繡斧而扆鷩衣而旒親屈於饗交歡爾侯<lb/>
司樂升鼎乃進且殊歌舞之牛臣以嚴上而來君亦推<lb/>
恩弗枉嚴上所以有朝聘推恩所以有燕饗獻皆如命<lb/>
<pb n="KR4d0043_WYG_001-6a"/>
禮存儐詔之司牲不麗碑儀自割烹之掌噫訓儉者必<lb/>
曰饗貴誠者必曰牲儻入乃殺因迎宜烹奈何内黷廟<lb/>
靈之重上召君徳之輕牲所以外禮由此成尚腶脩而<lb/>
飲賔恩足以見缺昭夏而弗奏理從而明無曰於此不<lb/>
勤在誠弗照而况用以祭器行之祖廟迹君親之意尤<lb/>
重勉臣子之心可劭躬臨體薦敢忘恭接之勞殺自宗<lb/>
祊深得制宜之要大抵事合義則損而獲益饗非禮則<lb/>
親而反踈故我接賓至以優甚較祭儀而略諸筮彼冠<lb/>
<pb n="KR4d0043_WYG_001-6b"/>
焉專爾靈蓍之命止其相者示予交擯之初未若几虚<lb/>
爵盈文昭武察凡敕備物率循大戛宜乎不越棖闑之<lb/>
前牲於此殺<lb/>
　　五言古詩<lb/>
　　　代人送廣州劉待制<lb/>
元精生俊臣其器疏以博渾玉謝雕鐫古樂鎮浮薄文<lb/>
章發粹藴雲漢相紛搏軒昂仕路間獨立羣雞鶴朝端<lb/>
聳風采衆聴嘉蹇諤縁飾吏事餘中有名教樂按獄祛<lb/>
<pb n="KR4d0043_WYG_001-7a"/>
煩苛餽糧得豐約卭蜀號險艱靜制猶扄鑰歸來奏成<lb/>
績高議淩霄鶚往釐東南計詎足煩精略中道發詔書<lb/>
飛榮上天閣抗旌出五嶺廣府開巨幕提封犬牙制被<lb/>
海珠貝錯况當蠻獠衝尚苦蜂蠆蠚日望公之來坐見<lb/>
起民瘼先聲百粤外猾寇千里却行當静海隅天步清<lb/>
且廓栖栖外臺吏正困韁鍊縛忻聞大斾過一見如刮<lb/>
膜下坐聴語言渴引醇酎酌退嗟蠅蟲癡敢議驥尾託<lb/>
願公南轅還四海霖雨作嘻嘘和氣行瞬息羣動躍及<lb/>
<pb n="KR4d0043_WYG_001-7b"/>
此分寸苗庶幾秋有穫<lb/>
　　　南埜書懐<lb/>
險途吁可憎淺俗寖澆競進物莫若利趨時不如佞吾<lb/>
道何由亨讒人方醜正予生與時戾所賦得剛勁力古<lb/>
恥浮文論經斥非聖强勉悦時事難乎易天性木舌不<lb/>
卷柔枯株微䕃映㳂洄避風波進退觸機穽八載脱流<lb/>
銓恩與萬家令移官瘴嶺下親闈阻溫清南荒地多暑<lb/>
嵐氛午猶暝因思古令尹舒慘繫民命士元都下治汲<lb/>
<pb n="KR4d0043_WYG_001-8a"/>
黯辭以病幾欲慕伊人去就得非輕雖然萬夫長亦足<lb/>
觀以政升進由漸階困窮亦前定所以勤吏術歐民一<lb/>
其行澄清疏浚源披攘塞邪徑吏手不得縱奸豪無敢<lb/>
横訓染所難入未免加笞榜宿黠殊欲悛良民適相慶<lb/>
僅慰百里心莫聳四海聴世人重苟且耳目非卓夐庸<lb/>
兒難共議寧與智者争咄哉蠅蟲癡不喜圭玉瑩爾舌<lb/>
徒揚箕吾心本如鏡質諸古聖賢周孔與揚孟當時窮<lb/>
達間猶不免譏評况於吾徒者得謗適為幸丈夫抱事<lb/>
<pb n="KR4d0043_WYG_001-8b"/>
業力行以待聘神龍潜于淵不恥羣蛙黽騏驥縶于野<lb/>
無嫌困泥濘一旦亨天衢挺身立朝廷禮義張國維威<lb/>
福尊君柄接武臯䕫際致主勛華盛各將日月垂功與<lb/>
天地並彼已烏足論攄懐成笑詠<lb/>
　　　雙檜分題<lb/>
名藍壓城闉嶻岌聳雙檜得地不孤立陵風自相對根<lb/>
盤乖龍獰葉剪蒼璧碎交柯紐頑銅疊影森翠蓋勁無<lb/>
絲蘿託直與松栢配争髙丈夫氣恥學兒女態雪霜正<lb/>
<pb n="KR4d0043_WYG_001-9a"/>
柔落草木任顛沛同心嵗寒間正色煙霞外斧斤未翦拂<lb/>
志節已髙邁出羣才可驚有作器必大考室須棟隆濟<lb/>
川俟舟載<lb/>
　　　區著作湘潭舊隠有二亭焉求詩以歸水心亭<lb/>
危亭揭池心池水清且滑九秋烟露濃四面芙蓉發此<lb/>
時浩歌去萬事不掛舌把酒酣清風投竿釣明月<lb/>
　　　寄題張秀才此君亭<lb/>
一徑入叢深四軒森翠玉紅塵不到處清秋長在目主<lb/>
<pb n="KR4d0043_WYG_001-9b"/>
人厭薄官欲躡髙士躅日日念此君招我湘江曲<lb/>
　　　題胡主簿澄清軒<lb/>
危壁敞新軒西風滿蘭芷披襟豁萬慮舉目照千里丈<lb/>
夫固有待澄清不虛紀勾稽職雖賤為仁<graphic n="KR1177" url="https://raw.githubusercontent.com/kanripo/KR-Gaiji/master/images/KR1177.png" mimeType="image/png"/>由已芳盛<lb/>
無良苖源汚無潔水願推天下心先從邑中始<lb/>
　　　過姑孰溪觀李白舊詩洎樂天弔太白墳短句<lb/>
　　　　因而繼和<lb/>
水從照亭來蕩漾涵秋浄樓臺闞空渺倒影入明鏡溪<lb/>
<pb n="KR4d0043_WYG_001-10a"/>
山久寂寥勝遊誰與並新月生暮寒謳聲發漁艇<lb/>
　　　淩歊臺<lb/>
風流六朝士曾此登髙岑太白訪幽蹤飄飄成微吟牧<lb/>
之感遺事名字留碑隂我來徒感慨千載一披襟<lb/>
　　　汴渠<lb/>
洪河貫中州隨汴鑿支流滔滔萬里來禹浪東南浮粮<lb/>
道所由齊日逝千斯舟嗟哉隋皇帝禍起江都遊先身<lb/>
不先民及樂不及憂逺棄宗室重死作社稷羞胡為得<lb/>
<pb n="KR4d0043_WYG_001-10b"/>
民力舉鍤成巨溝後來䝉其利厥功固難酬願思所以<lb/>
失宴安仍仇讎<lb/>
　　　慈竹<lb/>
欲知慈姥心看此磯上竹四時無改易一節念幽獨蟠<lb/>
根石罅牢倒影潭心綠直恐霜雪姿化為水蒼玉<lb/>
　　　哭劉卿材<lb/>
人皆哭仲途我獨悲卿材仲途於卿材猶賜也與回回<lb/>
行不可泯孔弦有餘哀卿材不偶聖人孰知賢哉龍馬<lb/>
<pb n="KR4d0043_WYG_001-11a"/>
駕鼔車不如一駑駘燕金正掛賞痛惜骨已埋操舟過<lb/>
君家登山甫徘徊墓樹忽不拱犯雪色不摧攜觴奠其<lb/>
下洒涕霑蒼苔<lb/>
　　　丹陽湖<lb/>
島樹壓叢雲波光鋪塞雪逈浸寒無暑平空曉猶月呂<lb/>
父巳入周范蠡未辭越扁舟誰與同浩歌幾千闋<lb/>
　　　留題楊子陸清照亭<lb/>
縣舍敵幽居蕭然敞軒檻髙迎逺峯入下與新池闞清<lb/>
<pb n="KR4d0043_WYG_001-11b"/>
景月生晝寒光冰滿鑑狎鳥自相得輕舠不容泛對此<lb/>
須澄心宜哉水為鑒<lb/>
　　　書簡寂觀<lb/>
欹危煙靄間覆壓山岳半境窮天地寒氣古金碧爛泉<lb/>
源長清霽雲木杳淩亂尋髙下來逺白日已西竄<lb/>
　　　贈僧惟益<lb/>
益也非庸僧黄巻粗漁獵身雖闤闠中恥與喧囂接朝<lb/>
彈側楸局暮杵青黏葉妙理脱扄鍵髙談騰輔頰繄予<lb/>
<pb n="KR4d0043_WYG_001-12a"/>
困韁鎖荏苒㳂吏牒不見才七年霜髭已盈鑷借問何<lb/>
所因苦吟詩滿篋<hi>師通禪理兼治儒書髙吟彈奕之暇復精方劑故悉道之</hi>
　　　僧靈辯南歸<lb/>
僧如靈辯者翹枝秀叢林浩蕩遊九州窮竒發清吟巨<lb/>
軸謁明光朝奏暮拜恩䓞袍拂天香珍重如腰銀逸足<lb/>
不可羇歸雲渺無根清明汴口開一葉東南奔故山盤<lb/>
氷溪<hi>師之舊刹前闞冰溪</hi>百尺數纎鱗洗耳外名教洒然鷗鷺羣<lb/>
應笑未歸客青衫京洛塵<lb/>
<pb n="KR4d0043_WYG_001-12b"/>
　　　文相生日<lb/>
聖賢不世出㑹合未可知朝廷餘百年天將右重熈經<lb/>
綸須得人公為生斯時維時秋九月爽氣横海涯三葉<lb/>
凋堦蓂嘉夢符熊羆豈特鍾嶽靈囊括昴與箕夾山州<lb/>
之望罄竭敢自私復疑於其來釋老親抱持道貌瑩襁<lb/>
褓公相乃餘姿勝衣惜寸隂問學俱忘疲過目已解悟<lb/>
知妙初無師峩冠踐塲屋發策趨丹墀儒館聊税息偉<lb/>
望臨華夷知公孰能盡荆公每嗟咨謂與公所學展矣<lb/>
<pb n="KR4d0043_WYG_001-13a"/>
無可疑所憂異世習老不見設施勃興得神考丞弼須<lb/>
臯䕫公始在勸講朝夕輸論思君臣由一徳協合踰塤<lb/>
篪法度日新美小不遺毫釐銜恤俄去位虚佇同調飢<lb/>
迨歸不閱嵗再遷居近司荆公鎮江左成績憂廢隳潤<lb/>
色固賴何可但如曹隨一朝困憸言補外垂十朞眷倚<lb/>
晚益厚爰立兹可期先帝遣神游登用多非宜恭黙久<lb/>
不言狙詐事謾欺經始稽典墳利澤覃四維反指為虚<lb/>
政屏棄無孑遺勲舊比共驩東南困流離高懐信安恬<lb/>
<pb n="KR4d0043_WYG_001-13b"/>
國爾闗盛衰所增在式廓上帝初耆之年來闢四門比<lb/>
徳皆紛披羣才得彚征靈光動晨曦而公屈方面疑歎<lb/>
均一辭肇此始生日川至來繁禧矧上思肯構繩墨繄<lb/>
誰尸典策備廣庭三節方星馳歸與廟堂上百辟勞瞻<lb/>
儀步趨謝几杖康寧見期頥阜俗猶禔身溫飽兼惸嫠<lb/>
陶冶既禮樂於變無澆漓英聲播金石是皆出人為公<lb/>
嫓自黥劓了不見成虧莊周肆詆訿所以尊仲尼發揮<lb/>
自公手千載無沉迷邦人申壽祝稚艾肩相隨具幸公<lb/>
<pb n="KR4d0043_WYG_001-14a"/>
少留此語真愚癡<lb/>
　　七言古詩<lb/>
　　　恠石<lb/>
凡物以恠見憎嫉爾獨何為人采拂巉頑累疊百千狀<lb/>
人獸鬼魅相髣髴裸蠻面縛夷吾囚日剥風皴子胥骨<lb/>
比干愛主心見剖孫子兼人足先刖枯龜灼墨足兆圻<lb/>
蟄蛇驚春暫蟠屈古器斷爛猶斵雕老木鱗皴半枯杌<lb/>
僧軒閑殺日月長劚地擠排破煙鬱簷溜滴窮蛾子垤<lb/>
<pb n="KR4d0043_WYG_001-14b"/>
蔓延引入蝸牛窟我來不以爾貌取所愛鏗然最堅質<lb/>
終當鍛鍊持補天安此兀兀為玩物<lb/>
　　　清江臺<lb/>
貢章湍險吁可驚岸翻石走轟雷霆崩奔出贑一千里<lb/>
江勢到此纔淵渟道山仙府相照映盤泊下飲蒼龍精<lb/>
金沙洗淘洲嶼出紅紫錯雜圍春城郡臺峩空壓萬瓦<lb/>
况值開霽宜髙明老郎官冷厭韁鎖亦有罇酒難獨傾<lb/>
旋烹茗粥别官佐明朝又作新昌行<lb/>
<pb n="KR4d0043_WYG_001-15a"/>
　　　寄題浮梁縣豐樂亭<lb/>
百流南瀉昌江潯涵光吐潤生良金從前良令固無幾<lb/>
矧復惠政留于今四十年來耆舊語李謝劉楊遺愛深<lb/>
髙君氣象又宏逺能以和易調羣心政平訟簡日多暇<lb/>
逺囂淩俗開胷襟旋治東園敞軒闥四睇環聳千髙岑<lb/>
已占溪山足清思更添桃李成濃隂斯亭不獨與民樂<lb/>
樂得賢者同登臨嗟予萬里走燕趙弱羽歸飛思故林<lb/>
空吟絶致未能往徙倚南風聊寄音<lb/>
<pb n="KR4d0043_WYG_001-15b"/>
　　　留題張氏頥文閣<lb/>
鄱陽才子鍾慶門巍冠大帯何紛紛誠心樂道自頥養<lb/>
霧豹蔚彧珍其文朱欄碧瓦江之垠更敞髙閣淩煙氛<lb/>
烟中數岫列窻牖急雨洗出青無痕乍來耳目益開爽<lb/>
况日文酒酣天真前年詔下起嵓隠子直奮起軒浮雲<lb/>
不嫌官小喜及養斂板歸拜髙堂親子方歸寧亦同樂<lb/>
與子登眺開芳樽定交酌壽雖所愧相望蘭桂長清芬<lb/>
　　　九日過長蘆泊小港留題龍山古寺<lb/>
<pb n="KR4d0043_WYG_001-16a"/>
輕舟晩過長蘆渡西風吹帆落沙溆空桑古市漁家烟<lb/>
信步閑尋石城去石城苦逺日苦晚﨑嶇半入龍山路<lb/>
山囘路轉翹林處披開白雲見幽寺家菊海榴矜晚芳<lb/>
落華鳴泉足秋思野叟耕塜出壊石虛城埋狐井射鮒<lb/>
老僧推門揖我入古碣荒唐草中覷仰天一笑六朝事<lb/>
過鴈書天作文字<lb/>
　　　留雲山居呈長老元禪師<lb/>
衡陽崗阜羣龍奔截起萬仞磨天閽宿雲收蹤著平地<lb/>
<pb n="KR4d0043_WYG_001-16b"/>
星辰滿軒斗可捫河漢鴻湧巖泉噴六月飛雪冰<hi>去</hi>木根<lb/>
下視吳楚區域分衆山培塿烏足云我來環走竟朝曛<lb/>
擺脱韁鎻忘塵紛更聞髙論益清曠如挹仙袂遊崑崙<lb/>
　　　寄題張秀才此君亭<lb/>
羣山四向盤青雲山足一徑縈雲根拂雲截徑敞軒檻<lb/>
檻外百卉鋪重茵矜春哆哆弄顏色散漫紅紫何紛紛<lb/>
主人養髙不累俗欲以清節遺子孫剪花芟草植脩竹<lb/>
半巻畫籜含霜筠漸迎風露竟百畝碧油黕地無纎塵<lb/>
<pb n="KR4d0043_WYG_001-17a"/>
對之氣思自瀟灑行吟足以窮朝曛吾居接境未始到<lb/>
手馳大筆胡能云勸子無渝嵗寒操惟日虛心比此君<lb/>
　　　范資政移鎮杭州一百韻<lb/>
聖門髙弟游淵源當時所得惟十賢科張言行政與學<lb/>
兼此四者誰能然公含天資得具美出文入武材謨全<lb/>
軒昂盛時進以道行髙徳鉅齊回騫發為文章動驚俗<lb/>
邈與游夏争差肩手鑿大竅破混沌分得清濁歸坤乾<lb/>
斯文去聖日已逺泯塞不絶猶涓涓公恢吾儒獨振起<lb/>
<pb n="KR4d0043_WYG_001-17b"/>
力引巨海吞百川周旋六經後諸子陟彼泰山望八埏<lb/>
提攜千篇去奏御列宿環拱分經躔章韶夏濩忽冥昧<lb/>
琥璜圭璧慙雕鐫詞雄語險氣復鋭猛將正怒揮戈鋋<lb/>
羣邪衆枉困<graphic n="KR1272" url="https://raw.githubusercontent.com/kanripo/KR-Gaiji/master/images/KR1272.png" mimeType="image/png"/>暴辟易萬里窮無邉飛名禁林號獨步<lb/>
多士仰則猶權衡惟時朝廷政不一衆口噤愔同寒蟬<lb/>
公鬱竒材未得吐盤虹積玉胷中填囊書萬言究大政<lb/>
徑欲鍜石持補天自從諫言抉心膽慷慨大論君之前<lb/>
采詩止誦闗雎化稽古下陳無逸篇材髙於時衆所忌<lb/>
<pb n="KR4d0043_WYG_001-18a"/>
讒機巧網相包纒如公之言遽見斥嗟嗟吾道何其邅<lb/>
上思賈生久不見一日開悟俄詔還歸來復踐諫静列<lb/>
正似猛矢加勁弦遂登天閣承顧問凡日三接親邃延<lb/>
乃眷京畿作大尹有美聞望如庭堅公言臣節矧可奪<lb/>
寧方而折何能圓咄哉小人正用事亦以茅茹相引牽<lb/>
大凡威福自人主其下臣子敢得專設若園林養材木<lb/>
腐枝朽枿須剝刓方今之患猶大腫未得良藥何能痊<lb/>
大書斥言不忌諱貫理若以珠貝穿天子為之徹旒纊<lb/>
<pb n="KR4d0043_WYG_001-18b"/>
樂以從諫如轉鏇退思謂言即施設返逆衆耳遭呵訮<lb/>
黄鵠孤飛下太液勢力不勝梟與鳶遭罹網羅不得奮<lb/>
擺翮垂翅江之壖身雖江湖豈云樂與國憂戚常悁悁<lb/>
謂時久安慮必逺往往達旦目不眩俄而烽警半夜至<lb/>
黠羌豕哾窺西偏廟堂竒兵不施設主帥肉食驕且孱<lb/>
王師之行屢挫衂邊邑騷動何喧闐朝廷方議擇儒將<lb/>
諍臣列奏飛封牋起公于西代天討推轂以送操中權<lb/>
奉師尊行天子命徳望逺振威先零指揮風行紀律定<lb/>
<pb n="KR4d0043_WYG_001-19a"/>
士卒增氣百十年先期長戈斷爾臂隨以巨杵舂其咽<lb/>
羣兇胆落禁不發若卵壓以泰華巔諭之天意使安然<lb/>
踧踖聞命敢不䖍西人父子相得喜咸愈大癘就粥饘<lb/>
帝曰於予薦太廟拾得巨鼎容牲牷遂以公歸贊大政<lb/>
思納治道於平平公言一物未云獲惴惴若已推諸淵<lb/>
觀今正得仲舒策夫欲善治須改絃公孫之才卒克用<lb/>
救弊一變期朞年國僑首議立謗政習俗未久非所便<lb/>
祁寒暑雨輔天令嗟爾小人猶怨焉甚哉仁義豈迂闊<lb/>
<pb n="KR4d0043_WYG_001-19b"/>
言未及吐讒人㘋邊氓方復思召虎謂以王命來旬宣<lb/>
公揚天休布惠澤一切苛政咸使蠲期民陶然釋重負<lb/>
時雨驟作蘇枯薦被甲邉士衆千旅又煦鳬藻相依沿<lb/>
狡兔竄縮飛鳥伏良弓收勢蔵諸鞬時將勞還亟大用<lb/>
上書願得東南遷帝曰老臣重休息方且畀汝南陽田<lb/>
南陽之民悦以化焱若暖氣來窮燕隆冬寒嚴雪積苦<lb/>
赤子乳負䝉裘氊上方南顧孰予濟賴公往鎮蘇民編<lb/>
江東百城控越絶齊俗輕剽窮奢妍三民勞力事故教<lb/>
<pb n="KR4d0043_WYG_001-20a"/>
揖揖蟻蚋團腥膻望公之來日以治坐使薄惡隨而悛<lb/>
雖然一方仰其賜安得為惠周幅員吾民崆峒豈有識<lb/>
瞻望徳業何拳拳凄然末學門下客憶昨捨耕趨士聯<lb/>
飯蔬飲水亦云樂勉望箕業猶桮棬于時鄱陽被公化<lb/>
樂以教育為民先公嗟吾儒實已落勉勉欲以經義傳<lb/>
强扶駑駘決逺到足力不騁煩笞鞭漸摩師教日巳久<lb/>
有類汙壤遭坯埏良工遇物以規矩方圓大小隨陶甄<lb/>
鍜磨拂拭僅成器未省所用何如旃逢時清明輙自喜<lb/>
<pb n="KR4d0043_WYG_001-20b"/>
才卵而翼思翩翾幸歌嘉魚樂賢者數罟不棄鱅與鰱<lb/>
區區一入太常選誰顧尺蠖猶連蜷退思生成有本末<lb/>
未能豈敢忘蹄筌公時提師出萬里一伏門下無由緣<lb/>
皇皇寸祿及親養乃以名字歸冬銓度量未免習為吏<lb/>
束縛日以官事煎方愚動與時事戾進退坎塪誰與憐<lb/>
男兒三十志未就却顧文字羞丹鉛營營孤飛失所託<lb/>
恥與燕雀争連翩願奮羽翰脱榛棘日逐鳯鳥翔飛煙<lb/>
跋公之門已俯附孑孑斾旞當風褰十年始得拜車下<lb/>
<pb n="KR4d0043_WYG_001-21a"/>
若出穢藪遊飛僊公之聲名世軻愈民望其賜猶蹇連<lb/>
况當景盛天子聖將議明堂張九筵肯如大過棟已橈<lb/>
方購梁木扶其顛定須籠材器所用鳩斂天下無棄捐<lb/>
經營架搆非一幹願得身備栭與椽公歸輔成此基構<lb/>
手斡元化隨天旋致君無為坐以治四氣成順豈有愆<lb/>
自然民物日陶遂返我薄俗如羲顓<lb/>
　　　夜泊竹篠港寄鄱陽朱安石<lb/>
江隂滄漭雲四垂風蘋雨杜饒秋悲孤檣轉汀落處晚<lb/>
<pb n="KR4d0043_WYG_001-21b"/>
漁歌傲笑鷗羣疑肥魚新酒且可挹萬緒一破忘者誰<lb/>
驚波到枕不成夢鴻聲半夜東南飛<lb/>
　　　和李公素舍人真州通濟亭詩<lb/>
虹堤崛起開危軒四徹空曠圍山川刺天萬里煙樹外<lb/>
破浪一去風中船青黄亂眼裂春錦鳴聲聒耳驚秋蟬<lb/>
亭前深處不百尺神物窟此猶安然<lb/>
　　五言律詩<lb/>
　　　和御製觀龍圖閣三聖御書<lb/>
<pb n="KR4d0043_WYG_001-22a"/>
累聖傳真蹟天苞炳瑞文珍蔵留紫禁寶構拂叢雲焜<lb/>
燿三辰爛周旋八體分宸心追睿轍尤念保邦勤<lb/>
　　　送張明逺歸丹陽<lb/>
此行非逺别何用惨離顔縱棹谿亭外清歌罇酒閒相<lb/>
期在西笑從此望南還歸去重囘首夕陽江外山<lb/>
　　　張子禮鏁應下第南歸<lb/>
官小事如麻去官書滿車干時不得薦垂翅又還家知<lb/>
命獨無愧沉英衆所嗟風波信一葉流落向天涯<lb/>
<pb n="KR4d0043_WYG_001-22b"/>
　　　寄題廣信鄭倅潛道齋<lb/>
養志浮名外潛神聖壼中誠心如自得樂事固無窮齋<lb/>
静横賔榻詩成促遞筩英瓊何以報惟有四般同<lb/>
　　　淝山東歸<lb/>
巨區苦行役今日又東歸攬轡月盈把出林霜滿衣眼<lb/>
看風葉亂心逐野雲飛稅馬山前驛長天又落暉<lb/>
　　　寄題畢郎中宅御書閣<lb/>
帝構籠多士春官喜得人慶氛騰寶札睿睠寵詞臣敞<lb/>
<pb n="KR4d0043_WYG_001-23a"/>
第張層構傳家號絶珍更蔵書萬巻酣咏樂天鈞<lb/>
　　　病間偶作<lb/>
壯矣尚無成區區京國行食貧諳世態臥病見交情萬<lb/>
事風埃過寸心霜雪明誰知丈夫志日月照功名<lb/>
　　　靈辯大師歸江南<lb/>
睿讚釋真筌惟師得本原歌時詩百首祝聖頌千言<hi>師注</hi>
<hi>御製讚并詩頌特恩賜紫</hi>巨軸朝聞御方袍夕拜恩江南歸舊隠髙<lb/>
臥老乾坤<lb/>
<pb n="KR4d0043_WYG_001-23b"/>
　　　清風閣<lb/>
勢壓最髙峯四軒横斷虹江山形勝外疆埸盡圖中景<lb/>
物浩無主塵襟到即空何須遲炎暑特地揖清風<lb/>
　　七言律詩<lb/>
　　　戚郎中紅黄拒霜花<lb/>
霜曉禁寒色不摧若論花品是竒材紅如錦帳香囊綻<lb/>
黄似霓裳舞袖開幸與畹蘭同素景恥隨籬槿委輕埃<lb/>
郡齋得地逢嘉賞不逐羣英爛漫栽<lb/>
<pb n="KR4d0043_WYG_001-24a"/>
　　　題晉匡廬先生廟<hi>先生周武王時廬于山之下山時人賢之號曰廬君因以名</hi>
山壓重江萬里波半空精鉄鎖嵯峨先生死去雲情薄<lb/>
六國興來佛事多萬利金蓮開碧落一祠茅竹蔽叢蘿<lb/>
遊人但逐僧歸去古隠荒凉誰肯過<lb/>
　　　送廣州劉待制<lb/>
光揺劒外使星還天閣平躋侍從班暫命剖符開廣府<lb/>
先聲指日定諸蠻浮江大斾翩飜去過嶺新恩次第頒<lb/>
濟俗有謀方適用巻舒應在笑談間<lb/>
<pb n="KR4d0043_WYG_001-24b"/>
　　　招王闞二同年<hi>王玘闞逈</hi>
偶憶去年逃暑飲與君通夕屢忘歸旋沽美酒開罇淥<lb/>
更買新魚斫鱠肥今日忽驚池水漲小亭依舊柳隂圍<lb/>
停舟待月波心去攜手相過莫我違<lb/>
　　　寄題六安縣徐介夫園亭<lb/>
峨峨武步對精廬潄玉寒泉灌石渠醅脚滿篘先臈釀<lb/>
茗叢棲塢及春鋤清風儔侶簷前竹黄巻生涯架上書<lb/>
養志待時應自信臨卭人莫誚相如<lb/>
<pb n="KR4d0043_WYG_001-25a"/>
　　　瑞金蓮西池雙蓮汪簿有詩見寄因以和之<lb/>
惠政多應草木知藕花呈瑞向西池雙紅共蒂初含笑<lb/>
衆卉千名總合竒寵降帝妃媯汭日恍迷仙珮漢臯時<lb/>
若教潘令河陽見肯羨東風桃李枝<lb/>
　　　南塘閑泛二首<lb/>
雨收平淀飲殘虹蘋末無風碧印空寒浄渾疑踏冰去<lb/>
清光直欲貯胷中客<graphic n="KR2499" url="https://raw.githubusercontent.com/kanripo/KR-Gaiji/master/images/KR2499.png" mimeType="image/png"/>隠隠逐飛鳥釣舸悠悠任轉蓬<lb/>
日暮韓隄猶極望却將耕稼問漁翁<hi>昔日田夫今漁翁矣</hi>
<pb n="KR4d0043_WYG_001-25b"/>
水郷真箇似三吳碧淀涵秋水鑑湖十里香風起蓮萼<lb/>
半空飛雪下鷗雛隄森古木嚴征仗塞繚方田展角圖<lb/>
閑艤洛陽橋畔飲<hi>橋在淀南洛陽隄上雄莫州之中</hi>風濤還到此中無<lb/>
　　　同陳郎中遊南塘<lb/>
水光烟色滿南塘十里横連古戰堭千頃芋畦楸罫局<lb/>
萬章雲木羽林鎗漁歌閙處菱花紫田婦歸時秫穗黄<lb/>
賢守公餘行樂去許陪旌騎問耕桑<lb/>
　　　周濤權宰大冶以湖光亭詩見寄因和之<lb/>
<pb n="KR4d0043_WYG_001-26a"/>
面揖清光萬頃陂滿簷秋色曙隂微囘環逺岫煙中辨<lb/>
片叚閑雲鏡裏飛富冶地饒民訟簡洞庭風便客舟稀<lb/>
知君已厭江山思亭下行吟日望歸<lb/>
　　　寄所知<lb/>
正色當官取悔尤清時無告獨包羞獄中劒氣猶盤鬱<lb/>
火裏琴材未見收自古聖賢由直道遭時誣毁亦幽囚<lb/>
願持仁義為篙檝敏手中流救覆舟<lb/>
　　　秋鴈<lb/>
<pb n="KR4d0043_WYG_001-26b"/>
北來南去年年事微物還應不自由繒繳多機當逺謝<lb/>
稻粱已飽更何求瀟瀟風雨衡陽暮渺渺烟波震澤秋<lb/>
夜過邊城牢閉口斷膓砧杵不禁愁<lb/>
　　　寄别致政王中允<lb/>
羨君髙尚褫朝紳始是人間自在身深塢結廬窮水石<lb/>
半山開徑入松筠<hi>皆君家之景</hi>肩輿訪寺常擕鸖釃酒邀朋<lb/>
祇墊巾我欲效尤歸未得又驅疲馬踏京塵<lb/>
　　　鬱孤臺<lb/>
<pb n="KR4d0043_WYG_001-27a"/>
鱗鱗萬瓦遶雲根環列諸峯勢獨尊屹若靈鼇浮海面<lb/>
儼如謀將立轅門贛流東滙龍蛇走崆阜南來虎豹蹲<lb/>
乘月偶為逃暑飲欲捫南斗當清樽<lb/>
　　　南康縣清暑臺<lb/>
子康踈畧人皆笑即墨孤危衆所攻遇主卒封齊萬户<lb/>
㑹時猶位漢三公二賢養正堪忻慕百里徒勞且晦䝉<lb/>
閑上髙臺散幽鬱獨開襟袖挹清風<lb/>
　　　冬至日代書呈諸兄<lb/>
<pb n="KR4d0043_WYG_001-27b"/>
人人懽聚慶新陽我獨飛心戀北堂薄宦飄流成底事<lb/>
數年牢落在他郷徒將逺意憑歸鴈不及諸兄捧壽觴<lb/>
何幸前春改官去綵衣相逐戲親傍<lb/>
　　　寄題三靈山程先生瑞墨閣<lb/>
翼舒層構倚雲霞日下無雙處士家千疊靈山横琬琰<lb/>
八分宸筆動龍蛇趨庭素業皆黄卷<hi>先生子侄皆從學</hi>揭版新<lb/>
詩半碧紗<hi>聞卿相新詩甚多</hi>我倦迷津欲歸老賴君曽為指仙<lb/>
槎<lb/>
<pb n="KR4d0043_WYG_001-28a"/>
　　　滕王閣<lb/>
無復朱樓萬幕垂碧流青嶂似當時不須越舞并秦唱<lb/>
自有韓文與杜詩<hi>閣有韓退之文小杜詩</hi>殘雪未消春到晚彩毫<lb/>
争落酒行遲滿簾紅日江天暮隔浦一聲楊柳枝<lb/>
　　　和曾子固聞言事謫官者<lb/>
四海瘡痍劇蝟毛愛君三諫未能逃所期力濟生民福<lb/>
不為名存信史褒想見斯人心獨喜願為君黨義尤高<lb/>
<hi>時有願與黨人之語</hi>忠言已入身甘竄始見吾徒氣思豪<lb/>
<pb n="KR4d0043_WYG_001-28b"/>
　　　送䖍州知州<lb/>
所莅驅除弊一新政成草木亦知仁已書治最稱循吏<lb/>
好躡家聲作諍臣飛詔罷歸漳水日去帆催向汴隄春<lb/>
未央賜對須南問應記塵勞負弩人<lb/>
　　　離山陽阻風少憩歸思浩然<lb/>
雨寒風横暫停橈楚望亭南十里遥舟刺水村銜燕尾<lb/>
橋横煙市隠虹腰歸程不待春潮漲孤憤難憑斗酒銷<lb/>
幸有同途江外客不吟何以慰無聊<lb/>
<pb n="KR4d0043_WYG_001-29a"/>
　　　賦得憶梅寄朱公美<lb/>
七度經春不見梅水邉亭下獨徘徊因思昨夜臘前雪<lb/>
定是此時花盛開逺信浪從江外至新聲剛向笛中來<lb/>
如何便得南歸去共把清香醉幾囘<lb/>
　　　和周濤見寄<hi>時知南康縣</hi>
薄宦留連未得歸思親懐舊兩依依嶺頭梅信憑誰去<lb/>
枕上鴻聲到此稀君喜及瓜催北嚮我嗟垂翅倦南飛<lb/>
何時共作東都客不厭京塵化旅衣<lb/>
<pb n="KR4d0043_WYG_001-29b"/>
　　　和介甫寄安豐張公儀之什<lb/>
前賢立事豈徒然惠政須教振古傳芍水灌餘三萬頃<lb/>
楚人祠已二千年近聞令尹開新牐不避風波上小船<lb/>
堤築已完輿頌洽去時民吏重留連<lb/>
　　　遊陽府寺<lb/>
山肋盤紆一徑斜水煙深處梵王家聞雷已薦鷄鳴笋<lb/>
未火先嘗雀舌茶吟客披雲題石壁藥僧和露掃松花<lb/>
<hi>四物皆寺中有</hi>縱遊向晚尋歸路渡口平沙臥古槎<lb/>
<pb n="KR4d0043_WYG_001-30a"/>
　　　䝉詔書奬諭寄呈王介甫相公<lb/>
鳳口銜書出九重帝王親賜紫泥封神光下燭將飛劒<lb/>
真賞重鳴既啞鐘砥礪若為酬睿睠驅馳何敢嘆塵蹤<lb/>
仙翁更借提攜力竹杖由來解化龍<lb/>
　　　重修龍興觀寄呈江吳二尊師<lb/>
壇宇榛蕪幾十年遺基重葺控長川羽人便是雙飛鶴<lb/>
仙籍須增一洞天藍嶠逢秋無敗葉龜池經夏有甘泉<lb/>
<hi>前有山曰藍衝嶺旁有石龜池泉甘宜茶雖大旱不涸</hi>操舟過客宜停棹暫到塵<lb/>
<pb n="KR4d0043_WYG_001-30b"/>
襟自洒然<lb/>
萬户晴嵐生紫烟絶塵佳致甲昌川輕舠急槳風中葉<lb/>
碧瓦朱欄水底天雨夜龍涎腥柱礎霜秋桂子落嵓泉<lb/>
二師自得幽棲趣向此灰心肯復然<lb/>
　　　和永叔潁川西湖<lb/>
名遊無似郡城西况是棠隂訟簡時信歩桑間春去後<lb/>
榜舟湖面夜歸遲烟波際目無窮樂沙鳥留人逐處隨<lb/>
應為獨醒須强醉浩歌風月倒千巵<lb/>
<pb n="KR4d0043_WYG_001-31a"/>
　　　花沼分題<lb/>
寒光浄色照花林更喜詩家共賞心謝客不成春草夢<lb/>
杜郎須强海棠吟惟憂别去歌雲散不管愁来鬢雪侵<lb/>
且試主人新酒令片紅飄琖十分斟<lb/>
　　　和永叔芍藥<lb/>
不逐羣花散漫開風前一笑尚淹囘使人便有留春意<lb/>
對爾强湏銜酒杯時與樂并真勝㑹筆縁情賦盡髙才<lb/>
如何只得新詩看也似南園縱賞來<lb/>
<pb n="KR4d0043_WYG_001-31b"/>
　　　題贈南臺山院主吉大師<lb/>
三紀修行箬笠僧布衣襤縷髮鬅鬙邑人與卜幽棲處<lb/>
象法能通最上乘常宿靈嵓敲玉磬旋營精刹布金繩<lb/>
江西望鎮稱臺嶺使者重來喜共登<lb/>
　　　黄通有詩見寄因以答之<lb/>
一别俄然十二春男兒志氣可因循簡編少見承平日<lb/>
世路稀逢磊落人未免驅馳從縣道已甘榮悴任天鈞<lb/>
惟君知我須同醉且喜清時祿逮親<hi>與君俱為邑相逢榮話舊皆以迎親為</hi>
<pb n="KR4d0043_WYG_001-32a"/>
　　　題披雲閣<lb/>
仕路無如衣綵榮喜聞絃誦日趨庭欲光子道兼三樂<lb/>
須念家傳重一經已敞髙齋臨水鏡更張層構倚山屏<lb/>
佳名切礪男兒志手扶浮雲見日星<lb/>
　　　挽仁宗皇帝詞<lb/>
　　　　臣某言大行皇帝好生之徳感人之深至於<lb/>
　　　　海隅日出草木蟲魚莫不涵濡膏澤奄棄萬<lb/>
　　　　國之日雖耕夫織婦蒭牧小兒號咽於道齒<lb/>
<pb n="KR4d0043_WYG_001-32b"/>
　　　　于仕者莫知所報何以為心恭聞昭陵大禮<lb/>
　　　　逺日有期窮邊小臣不得奔詣執紼之列臨<lb/>
　　　　紙揮涕撰成挽詞五首謹隨狀上進西望靈<lb/>
　　　　駕無任徬徨殞咽之至<lb/>
廣輪三萬里聲明四海謳歌號太平恭已愛慈同漢景<lb/>
息民寛厚似周成九郊上帝天和應載饗明堂孝意精<lb/>
惟有升中獨謙徳只應留待嗣君行<lb/>
優賢從諫致時雍舜目堯眉儼睟容靈算格天齊睿考<lb/>
<pb n="KR4d0043_WYG_001-33a"/>
瑞元開筴倍神宗夢迴綵仗歸霓闕愁入宮聲咽暮鐘<lb/>
臣子訴號空殞血鼎湖無路許攀龍<lb/>
慈儉身先治道間未嘗論罰不從寛成功日比堯年盛<lb/>
與子人知夏鼎安憑几遺音傷萬古抱弓銜恨泣千官<lb/>
昭陵栢老伊川竭宮掖三千淚始乾<lb/>
深仁醴澤浹威靈最是櫜兵與緩刑坐接邇僚均父子<lb/>
手揮宸翰走風霆臣心未報空號慕蒭牧無知亦涕零<lb/>
視古諸侯從儉約忍思遺詔尚丁寧<lb/>
<pb n="KR4d0043_WYG_001-33b"/>
億萬民靈四百州衘恩哀慕幾時休惜囘長夜鈞天夢<lb/>
歸侍仙都泰帝遊蒼野路遥斑竹恨翠微宮冷白楊秋<lb/>
國人雨泣西郊暮烟慘風悲亦為愁<lb/>
　　五言排律<lb/>
　　　感夢因接夢中所得詩句<lb/>
我后同堯舜君臣詠載歌天顔春日煦庭列衆星羅雅<lb/>
奏鈞音合穠香瑞氣和逢辰膺帝睠既醉任顔酡薦翣<lb/>
珍蒲異儀庭舞獸多太平無一事圖報顧如何<lb/>
<pb n="KR4d0043_WYG_001-34a"/>
　　　夢賦詩尋得唐韻册檢看見恩字韻<lb/>
太平無事日藩服盡賔門九奏張新樂千官奉至尊光<lb/>
華逢舜旦賡載誦堯言在沼祥麟萃來庭彩鳳飜需雲<lb/>
和氣應寶獸異香噴下列容霑醉何從報主恩<lb/>
　　　和陳屯田秋雨<lb/>
雨勢正漫漫空階滴未殘重隂連地暗爽氣逼人寒柱<lb/>
礎因雲潤池魚得水懽曉畦蔬甲綻夜枕瓦聲乾亂片<lb/>
飛林籜衰紅泣砌蘭前溪有歸客清思發毫端<lb/>
<pb n="KR4d0043_WYG_001-34b"/>
　　　文相生日<lb/>
羲御三星次堯蓂九葉開霄躔符有道天驥下呈才氣<lb/>
思淩諸謝淵源過二崔光華逢日月騰躍契雲雷迅步<lb/>
登文陛嚴聲凛栢臺幽潜均照燭精膽破姦囘地重圖<lb/>
書府人瞻柱石才堂基峻亷陛鼎味仰鹽梅師鉞方謀<lb/>
郄樞庭喜得裴往平蛟穴去還入鳳池來元化經綸内<lb/>
真儒事業恢威名攝窮裔美利澤枯荄隂徳天須佑精<lb/>
誠日可迴祥光纔偶聖妖彗不為灾全粹圭無玷晶明<lb/>
<pb n="KR4d0043_WYG_001-35a"/>
斗有魁龍旂聊偃息鴻渚暫徘徊重倚周分陜豐功稷<lb/>
啓邰國醫先藥石廟酌首罇罍促召君前膝圖勲位正<lb/>
槐羣情欣愛日憸黨極寒灰王禮修嘗禘天官總貨財<lb/>
劘民歸砥礪播物就坯胎動植逢時若君臣詠喜哉兩<lb/>
京繄屏翰大政輟公台上徳皆宣布邦經一製裁人和<lb/>
鳬喣藻兵肅鴈銜枚誕月君恩重娛賓騎從陪寒飇從<lb/>
激冽喬嶽鎮崔嵬金鑑光長滿霜松勁不摧下寮違几<lb/>
席並塞走風埃勞瘁魚將涸覉孤雉在䍙何當備驅䇿<lb/>
<pb n="KR4d0043_WYG_001-35b"/>
猶冀竭駑駘共慶歌巖石無階獻壽杯矧留天睠久行<lb/>
聴璽書催黼袞榮三入膏霖霈九垓如收東閣士願與<lb/>
北山萊<lb/>
　　　韓相生日<lb/>
商飇迎素律兌澤薦元精象順奎鈞爛天鍾義氣清千<lb/>
齡將聖偶冢輔為時生粹蘊森羣玉冲襟貯四瀛大方<lb/>
捐樸斵淳辨復韶韺先帝龍飛日朝陽鳳一鳴振文齊<lb/>
木鐸保國敵金城舊徳方圖任鴻鈞正倚平具瞻歸峻<lb/>
<pb n="KR4d0043_WYG_001-36a"/>
嶽衆口説和羮固結君臣分窮探禮樂情用人兼畎畝<lb/>
得士盡豪英省罰蠲茶法均徭審地征鎮浮還美俗恤<lb/>
隠起疲氓考古淵源博含章氣思宏太平論極至墜典<lb/>
悉興行文物期三代規摹小二京納忠髙子孟任重等<lb/>
阿衡國本重離正身謀一羽輕殊方想風烈皦日照功<lb/>
名嗣聖嘉深識明神格至誠官儀端表憲圭瑞竦桓楹<lb/>
邦揆車遵轄時髦鹿在萍戍亭無警燧廊廟有竒兵達<lb/>
節天須佑真儒道始亨黄裳坤徳静玉鉉鼎功成坐致<lb/>
<pb n="KR4d0043_WYG_001-36b"/>
唐虞旦前無丙魏聲昌期逢慶誕睿寵極光榮燁燁台<lb/>
符應詵詵喜氣盈南巖同久固西昴共晶明史克歌眉<lb/>
壽芳風願載賡<lb/>
　　五言絶句<lb/>
　　　宿徳興周秀才書閣<lb/>
十室所可重喜君吾道同因過一攜手醉臥六經中<lb/>
　　七言絶句<lb/>
　　　謝朱公美遺瓜酒<lb/>
<pb n="KR4d0043_WYG_001-37a"/>
龍蹄甘美蟻頭香逺逺緘封遣老郎便向嵓亭逃暑去<lb/>
恨無人共把觥觴<lb/>
　　　雙溪<lb/>
雙泒飛來一鏡寒合流南注息驚湍雨餘山脚雲收盡<lb/>
兩幅青綃繞翠巒<lb/>
　　　盛暑偶遊曠亭書于再生樟石碣之隂<lb/>
萬里雄風海嶠來客襟聊為曠亭開千年古木清隂合<lb/>
若比莊椿是美材<lb/>
<pb n="KR4d0043_WYG_001-37b"/>
　　　寄别朱公美<lb/>
三載鄉坊義最親驅車還是走京塵雖無士㑹兼人智<lb/>
猶有臨岐贈策人<hi>嘗許馬撾故有是句</hi>
　　　石龜塘<lb/>
石化神龜不計年方塘依舊洌寒泉氛埃不到真仙境<lb/>
擬倩麻姑種碧蓮<lb/>
　　　南塘<lb/>
二月江南煙雨多南塘一夜漲春波堤邉遊女最歸晚<lb/>
<pb n="KR4d0043_WYG_001-38a"/>
争引漁舟作棹歌<lb/>
　　　留題分宜前山吳隠士白雲亭<lb/>
面挹晴光錦繡川卻臨蒼澗玉聲涓逸民自有山中樂<lb/>
不問山前令尹賢<lb/>
江上青山山上泉酌泉烹茗白雲間長官不擾民無訟<lb/>
共喜登臨一日閑<lb/>
　　　水心亭分題<lb/>
雨脚新收晚照開水心亭上一曽來紅裙只解邀人醉<lb/>
<pb n="KR4d0043_WYG_001-38b"/>
競折新荷當酒盃<lb/>
　　　金沙亭<lb/>
亭闞方池物物新花中名品富長春詩僧用意栽培處<lb/>
四季常教有主人<lb/>
　　　五色雀<lb/>
　　　　羅浮山有雀各自為一色棲于絶頂每遇海<lb/>
　　　　風調順曉日照曜即逐色以類相從次第羣飛<lb/>
　　　　入于雲中莫知所集俗傳此雀好樂聲昔南<lb/>
<pb n="KR4d0043_WYG_001-39a"/>
　　　　粤尉作樂于山之上翔集者久之<lb/>
晨氛澄霽海風調綵絢珍禽入絳霄聞説舜庭方可樂<lb/>
可容飛舞聴簫韶<lb/>
　　　義烏<lb/>
　　　　海上有烏不羣飛亦不常有惟孝義之家或<lb/>
　　　　翔集焉土人謂之義烏<lb/>
徒知感義海邊州未效精𠂻已白頭苑囿清隂無限好<lb/>
棲身容借一枝不<lb/>
<pb n="KR4d0043_WYG_001-39b"/>
　　　贈南華拱禪師<lb/>
祖葉彫零四百年法燈今見拱師傳堂頭海㑹僧三百<lb/>
晝課蓮經暮叩禪<lb/>
　　　池亭避暑<lb/>
新花猶未出圓荷月射風飜卷翠波對酒强須通夕醉<lb/>
暑天清景此為多<lb/>
　　　和張公達端見寄<lb/>
殷勤寄語張夫子休愛三山勝處游聞説詔書催入覲<lb/>
<pb n="KR4d0043_WYG_001-40a"/>
便須飛步上鼇頭<lb/>
　　　和康甫兄見寄<lb/>
夢想南亭倚翠岑手栽松竹已成隂白雲不是無留意<lb/>
出得山來四海心<lb/>
　　　李白墳<lb/>
謝公山下見孤墳下闞平江萬頃雲盡日艤舟空悵望<lb/>
謫仙風骨在遺文<lb/>
　　　偶書茭湖院<lb/>
<pb n="KR4d0043_WYG_001-40b"/>
波漾晴光入户庭隔湖煙掃髻螺青老僧猶厭當官道<lb/>
面壁焚香晝誦經<hi>佛室之隂老僧終日面壁看經</hi>
　　　贈成祕校<lb/>
四門嵓下一翹英滿腹詩書學已成講義羣庠初應辟<lb/>
絳帷羅列盡諸生<lb/>
　　　病起<lb/>
黄祖城邊下石船<hi>粤人云舟槳出瀧謂之下石</hi>蕉林暗地雨如煙只<lb/>
知問俗求民瘼却愧經旬臥瘴天<lb/>
<pb n="KR4d0043_WYG_001-41a"/>
　　　金竹峯<lb/>
重重巖萼插晴空雲際叢開菡萏峯疑是葛仙歸洞府<lb/>
移將江上九芙蓉<lb/>
　　　大雲倉阻風<lb/>
走越遊梁萬里囘却臨江渡已殘梅歸帆未落青溪尾<lb/>
雲壓寒風水面來<lb/>
　　　石<lb/>
地隘風波勢已驚更容頑險暗中傾自嗟忠信猶防患<lb/>
<pb n="KR4d0043_WYG_001-41b"/>
却任舟人委曲行<lb/>
　　　披襟臺<lb/>
紫微行樂不到處絶勝何人共賞心况是難逢開口笑<lb/>
强須攜手一披襟<lb/>
　　　留應聖宮<lb/>
松掃醮壇青羽蓋杉圍精館碧油幢葛張二老今何許<lb/>
雲外歸來鶴一雙<hi>宮乃葛張二真人上昇之處</hi>
　　　題晞上人齊物堂<lb/>
<pb n="KR4d0043_WYG_001-42a"/>
莫論西竺與南華了得真筌只一家聲色外來無物我<lb/>
茫茫名利是空花<lb/>
　　　題公定兄滴翠亭<lb/>
數岫翠嵐濃欲滴一軒静境閴無塵暑風滿枕日髙起<lb/>
誰識羲皇傲世人<lb/>
　　　真珠亭<lb/>
新寺囘廊入翠微亭前珠樹鬪芳菲寄言遊者休披採<lb/>
還似人懐薏苡歸<lb/>
</p>
<p>
</p>
  </div>
<div>
                <head>金氏文集巻下</head>
    <p>
<pb n="KR4d0043_WYG_002-1a"/>
欽定四庫全書<lb/>
　金氏文集巻下　　　　宋　金君卿　撰<lb/>
　　表<lb/>
　　　謝廣東運使表<lb/>
臣某言伏䝉聖恩授臣前件職任臣已於某月日到本<lb/>
路南雄州界禮上管勾訖撫俗勸風助農宣化擇才而<lb/>
授曠職是虞臣某誠惶誠懼頓首頓首竊念臣志業無<lb/>
成樸忠自許更以外臺之計當其立法之初班布教條<lb/>
<pb n="KR4d0043_WYG_002-1b"/>
蠲除民瘼朝廷美利夙夜推行敢圗上簡清衷亟遷煩<lb/>
使人皆憫其孤宦猶走窮荒上欲遺之逺民别觀微効<lb/>
此盖伏遇皇帝陛下財成萬世之法獨髙三代之英黙<lb/>
運神幾畢收羣策丕冐徳澤煦蘓海隅臣敢不盡瘁公<lb/>
家疚心疲俗力勉涓塵之補上酬覆幬之仁臣伏限守<lb/>
職在逺不獲蹈舞玉堦臣無任瞻天荷聖激切屏營之<lb/>
至<lb/>
　　　謝再任廣東運使表<lb/>
<pb n="KR4d0043_WYG_002-2a"/>
臣某言伏奉聖㫖候今任成資日令再任仍升一任者<lb/>
第頒連最之優重錫逺方之寄荷恩逾厚揣巳知榮臣<lb/>
誠感誠懼頓首頓首竊念臣器業不精技能殊短歴試<lb/>
駑駘之用莫著於顯能薦膺憲漕之司粗收於薄效敢<lb/>
圗睿眷特簡主知謂爾遐陬或容虚授此盖伏遇皇帝<lb/>
陛下恩光日麗澤浸雲遊顧雖蒭狗之微亦被蓼蕭之<lb/>
渥臣敢不欽承皇賚祇守官規益加砥礪之勤上答乾<lb/>
坤之造伏限職守不獲躬詣闕庭臣無任瞻天望聖激<lb/>
<pb n="KR4d0043_WYG_002-2b"/>
切屏營之至<lb/>
　　　江西提刑落權字謝表<lb/>
臣某言伏䝉聖恩授臣提㸃本路諸州軍刑獄公事與<lb/>
落權字餘並依舊者在臣子粗修於職分敢覬褒優盖<lb/>
君心欲廣於仁恩使之勉激臣誠感誠懼頓首頓首竊<lb/>
念臣濫中科選白頭朝行樸誠自照於孤衷勤悴行周<lb/>
於三紀頃䝉清問誤被聖知俾領使軺詢求民隠難除<lb/>
艱而弗顧惟利病之是圗奏課未優冐榮逾分此盖伏<lb/>
<pb n="KR4d0043_WYG_002-3a"/>
遇皇帝陛下神功黙運盛徳輝光鼎新百為舄奕前古<lb/>
立子僑之謗政俗巳安行即文王之康功民斯忻戴致<lb/>
天下涵濡於惠澤而仕者傾竭其才能羣策盡收微勞<lb/>
必録臣敢不寅遵聖訓益勵官規糾繩岸獄之繁勸課<lb/>
耕桑之本推行美化上答鴻休臣伏限守職逺方不獲<lb/>
蹈舞天陛無任瞻天荷聖激切屏營之至<lb/>
　　狀<lb/>
　　　仁宗朝言貢舉便冝事奏狀<lb/>
<pb n="KR4d0043_WYG_002-3b"/>
准勑節文今年貢舉事令尚書禮部貢院依例施行者<lb/>
臣不避誅罰敢以愚見謹條貢舉事切於時宜較然易<lb/>
行者有三析於章左伏望聖聰俯加裁擇發於睿斷早<lb/>
賜施行臣人賤言鄙輕凂宸旒無任俯伏待罪戰汗屏<lb/>
營之至一事臣伏覩皇祐二年明堂赦書節文貢舉人<lb/>
曾經先朝省試下特免將來文解如省試不合格者别<lb/>
具名聞奏臣妄測聖心盖謂其人嘗䝉先帝樂育之恩<lb/>
又恤其久於場屋而特加優異也臣竊觀先朝舉人類<lb/>
<pb n="KR4d0043_WYG_002-4a"/>
多在耆艾氣體衰朽或素無生業迫於貲費而天下州<lb/>
郡逺者動萬千里夫以貧病衰老至甚之人驟為萬千<lb/>
里之行則其為勞亦甚矣至如前嵗詔下先朝舉人希<lb/>
覬恩澤望風而至都下者甚衆是時朝廷别無恩㫖例<lb/>
賜錢三千俾為歸計而屬嵗癘疫在道或病或死者不<lb/>
少誠可憫傷今而詔下臣竊思其人力能徃者十無三<lb/>
四其三四中勞其筋力苦於道途不幸而病且死者抑<lb/>
又可料則是得以名聞者百才一二爾伏惟陛下躬祀<lb/>
<pb n="KR4d0043_WYG_002-4b"/>
明堂使民知孝有生之類莫不涵被恩渥故人人鼓舞<lb/>
歌詠喜逢盛明在先朝學校之人䝉陛下預開優恤之<lb/>
意特異於常今其間力不能往者獨不䝉惠澤之流均<lb/>
及其身此人可憫也臣今欲望聖慈特詔天下州郡先<lb/>
朝舉人有願赴省試者聽之其間有貧病衰老就試不<lb/>
得者委本州郡勘㑹得解後來但不曾犯真刑者具名<lb/>
聞奏乞朝廷就賜一上佐之官以畢餘年臣觀此等人<lb/>
雖材或有短長然自束髮從學至老而志操不變是亦<lb/>
<pb n="KR4d0043_WYG_002-5a"/>
有意於善也今若朝廷惻然憫其夙心使至暮年終被<lb/>
恩命少酬願望庶不辜生平嗜學之志上以廣先帝樂<lb/>
育之恩次以彰陛下優老好善之實而又使天下之人<lb/>
曉然知為善之利也二事臣聞漢世學者皆以専經補<lb/>
吏故士者治身從政㒺悖於理當時所得類多有道之<lb/>
士而後世不克循之故所進之人未有如兩漢之盛也<lb/>
國家因近代之制用詞科以取士向者有司命題發䇿<lb/>
多不専於經典往往雜取諸家小説故朝廷患其如此<lb/>
<pb n="KR4d0043_WYG_002-5b"/>
亦嘗頒示條約得於國子監經史中出題目近嵗巳來<lb/>
遂於注疏及但係監本諸雜文字中擿裂句讀以為題<lb/>
目况本朝文物寖盛國庠典籍部類實繁學者若専志<lb/>
於經則不足以備科試將遍而治之則力有所不逮由<lb/>
是靡靡然秖務馳騁涉獵破碎文義以絢飾辭章而巳<lb/>
求其内可以美其身外可以謀王體斷國論者盖幾希<lb/>
矣凡士之出處語黙鮮能及於古者亦由不専於經術<lb/>
而然也臣今欲乞申勑内外主司凡試進士詩賦只於<lb/>
<pb n="KR4d0043_WYG_002-6a"/>
九經正文中出題目其䇿論亦詳於三史及荀孟揚雄<lb/>
書中通用如此行之則學者皆務深於經術而有道之<lb/>
士出矣三事臣竊見向來開封府國子監兩處應舉者<lb/>
常至數千人其間雖有竒才異士然亦類多託籍冒名<lb/>
浮薄不逞者雜於其中或紛撓禮闈動致喧争或輕議<lb/>
國體妄生謗讟是非雜揉玷我士風朝廷近年亦患其<lb/>
然故嘗詔立賞格許人告訐徒使狡詐之人夤縁為姦<lb/>
興搆獄訟殊虧事體適長澆風以至於引試之際則士<lb/>
<pb n="KR4d0043_WYG_002-6b"/>
人汹湧讙噪不可止禦至有毆擊吏卒肝腦塗地者况<lb/>
天府國庠乃朝廷觀禮示化之地而萃集浮薄不逞之<lb/>
徒為弊至此甚可怪也今年自聞詔下四方之往者不<lb/>
絶於道臣恐前嵗之弊未能遽巳也竊原士之所以輕<lb/>
去州郡而樂趨府監者大抵以近者州郡立定解額多<lb/>
不均一及開封府國子監素無定額比之外郡稍寛故<lb/>
外郡解額少處競奔湊京師及府監舉人保明行實約<lb/>
束未盡致有冒名之弊臣今以諸郡應舉人數計之有<lb/>
<pb n="KR4d0043_WYG_002-7a"/>
十人解一名處有二十人及三十人巳上解一名處又<lb/>
况每嵗人數多少不定若只限以舊額實見不均臣今<lb/>
欲乞申勑開封府國子監及天下州郡例皆以分數取<lb/>
人二十人中與解一名則不惟取士之均又使人皆樂<lb/>
就於鄉舉矣其開封府進士須得在京户税委實居止<lb/>
去處不實者論違制之罪雖去官經赦見任官委保不<lb/>
得原免其衣冠子弟今後就學上庠者須得本貫見任<lb/>
官與發保明文牒方許入學類試則府監無偽濫之弊<lb/>
<pb n="KR4d0043_WYG_002-7b"/>
矣<lb/>
　　　仁宗朝言災異事奏狀<lb/>
臣伏讀六月三十日詔書節文以大水為沴應中外臣寮<lb/>
上實封言時政闕失無有所諱逺方小臣不能詳知國<lb/>
體惟陛下赦臣進越之罪留神裁擇幸甚幸甚臣謹按<lb/>
五行傳宗廟廢祭祀則水不潤下伏惟皇帝陛下仁孝<lb/>
之心格於神明時亨月薦曾靡有懈咎譴之來不應縁<lb/>
此然臣之愚慮㕘考經傳殆宗廟主器社稷本根之重<lb/>
<pb n="KR4d0043_WYG_002-8a"/>
陛下或未之思耳竊惟古先哲王雖巳大治之後不能<lb/>
無災異惟恐懼修省思所未至為所未為以應天心則<lb/>
災異自然而消弭臣不敢逺引他説試取兩漢近事以<lb/>
明之若孝景孝成光武孝章之世冬雷霪雨日蝕星殞<lb/>
地震川竭之變而能早定封建固國根本然後災變消<lb/>
伏享國長久陛下睿謀英斷敻髙前古豈特周旋孝景<lb/>
孝章之間哉然比嵗以來日月薄蝕地震河決天之告<lb/>
戒不為不至陛下惻然引咎歸巳故嘗避正殿損常膳<lb/>
<pb n="KR4d0043_WYG_002-8b"/>
節服御釋繫囚以圗消伏天鍳不違水沴仍作故臣愚<lb/>
以為冝詢諸故事思宗廟主器社稷根本之重以為鍳<lb/>
戒臣又聞漢書五行志曰地上有水比言性不相害故<lb/>
曰比樂也而相毁墊淪失比之象又易曰君不宻則失<lb/>
臣臣不宻則失身幾事不宻則害成今朝廷大政言未<lb/>
出口則已喧傳於道上矣願陛下超然逺慮奮乾剛之<lb/>
斷詔股肱大臣早定封建之議羣小之人無得預聞不<lb/>
然臣恐陰下相為蠧賊侵陵之禍萌於今日矣詩曰畏<lb/>
<pb n="KR4d0043_WYG_002-9a"/>
天之威于時保之陛下垂精留意天下幸甚天下幸甚<lb/>
　　　代人謝王學正狀<lb/>
竊以憲上帝圗書之府為天子禮樂之司羅獵英豪笙<lb/>
簧墳典自漢延熹而下迄唐開元以來真主代生譽髦<lb/>
間出有文徳文林之盛森厥羣書有集仙集賢之名號<lb/>
為清選逮夫周季革戈鋋之暇聖朝騰日月之光若稽<lb/>
堯舜之典章沛舉漢唐之風懿得人以富視古為優惟<lb/>
其賢才任以文事恭以某官發揮靈氣泮渙而有其文<lb/>
<pb n="KR4d0043_WYG_002-9b"/>
修飾令儀柔嘉而繼其則非威鳳祥麟之族則叢蓍朱<lb/>
草之英瑞我聖辰媚于王國蚤自副宸衷之親選取天<lb/>
下之顯名官聨廷尉之平任居刺史之責治最嵗上詔<lb/>
言天臨入告大猷不䙝小物尚書給札大夫之志可觀<lb/>
藏室紬書文士之榮固重行見光輝賢業藻潤帝謨反<lb/>
世俗漓而為醇使斯文粹而不剥天衷是簡民望攸歸<lb/>
通賀記之未遑俄飛文而先及仰荷一謙之益彌同十<lb/>
讀之恭藏去為榮鏤銘何斁<lb/>
<pb n="KR4d0043_WYG_002-10a"/>
　　　代人謝兩府省主中丞狀<lb/>
竊念某緒風奇薄器範疏微早逢吉於聖辰偶濫肩於<lb/>
仕綴甘心冰蘖居懐百謫之虞勉力駑駘近効一官之<lb/>
智旋進膺於煩使獲經贊於外司徒施將輓之勞安出<lb/>
阜民之䇿殫挈瓶之小智曷濟於逺謀掇畫地之虚聲<lb/>
巳浮於實效敢謂朝言孚允天命渙新遽加使節之光<lb/>
華仍領計台之事任循涯溢幸揣巳知歸此盖伏遇某<lb/>
官獨運鴻鈞導揚和氣旅庭備物細何間於羽皮考室<lb/>
<pb n="KR4d0043_WYG_002-10b"/>
掄才一無遺於榱桷致兹孱品亦被鈞恩謹當益勵愚<lb/>
㝠勉圗錙撮上補乾坤之造次酬坯冶之仁<lb/>
　　　代人謝歐陽龍圗狀<lb/>
伏念某氣不甚靈智亦非卓竊名卿品之末從事賓筵<lb/>
之初仕也未優學其將落徒欲企踵賢人之事業莫知<lb/>
所裁潛心夫子之文章庶幾有立近以被符計漕假道<lb/>
化封殆接淅以及郊願英材而樂育及階與進許侍於<lb/>
坐隅為豆有加飫承於鈞禮屬奔趨於吏役遽邈越於<lb/>
<pb n="KR4d0043_WYG_002-11a"/>
賓榮仍錫誨言以圬朽素拜貺之辱在謙則鳴伏惟坐<lb/>
棠陰而政成對秋饒而體裕丘軻聖哲偕見忌於讒鋒<lb/>
堯舜聰明獨俯回於民聽即膺詔節佇秉國鈞某逺阻<lb/>
師承徒飛魂黯惟祈為國寳尚以時節宣<lb/>
　　　代人謝林學士狀<lb/>
竊惟討六經之大源得五帝之至要作而為事業言而<lb/>
為文章見用於時坐進此道則可以美教化而移風俗<lb/>
安社稷而序民人與之太寧躋此鴻業歴代所以勞於<lb/>
<pb n="KR4d0043_WYG_002-11b"/>
諮訪寵以詳延若崇文麗正之庭天禄石渠之閣在此<lb/>
選者時惟賢哉方今得人鑒古為盛返視皇質追還唐<lb/>
文不有大方之家曷登華韙之貫恭以某官言辯而古<lb/>
徳萃而新造天人事物之淵知禮樂情文之際飛步亨<lb/>
衢䇿名上科秩宗之曠典未修載繄雅識史氏之遺文<lb/>
可校雅屬俊才時方圗賢識者悦徳某逺䝉庥庇彌聳<lb/>
翹依不圗損徳之愈光俄以長牋而為遺諦觀及再藏<lb/>
去為榮仰祈副中外之僉言重起居而享福<lb/>
<pb n="KR4d0043_WYG_002-12a"/>
　　　謝昭文相公狀<lb/>
伏念某志雖自勞才實難强若漸鴻之無應未始安棲<lb/>
同渫井之不汙誰其見惻恓然寒宦蔑爾先游豈有致<lb/>
身冡宰之尊論道巖廊之暇枉誨函而馳貺被鈞寵以<lb/>
過優開激塵䝉輝光囊槖黄鍾之應既先於幽潛寶璧<lb/>
之求可消於灾孽此盖昭文相公協贊勛華之際周回<lb/>
伊吕之間秉鈞陶民使皆成君子之器詘巳待士惟恐<lb/>
失天下之賢顧雖介善之微亦被一言之賜竊惟疎拙<lb/>
<pb n="KR4d0043_WYG_002-12b"/>
無補涓埃徒堅厲銳之心有望伸知之地戴恩之重仰<lb/>
止髙山圗報之誠有如皎日<lb/>
　　　謝定州部署李防禦狀<lb/>
伏念恓然寒宦仰止恩閎自逺徳輝寖逾弦朏嚮歸寧<lb/>
於親里承方走於邊亭以于役之憚勞尚未馳于謝懇<lb/>
敢期鈞矚逺損珍縢仰荷謙光悚銘心藴恭以某官英<lb/>
聲颷動盛徳日隆朝廷倚重於才謨天下想聞其風采<lb/>
尚淹俊望出鎮列藩佇膺召節之來别迓齋壇之拜惟<lb/>
<pb n="KR4d0043_WYG_002-13a"/>
兹孤蹇永誓依歸<lb/>
　　　謝鈐轄太保狀<lb/>
伏審榮被宸綸摠司戎律伏惟慶慰恭以某官壯猷開<lb/>
濟妙畧淵通屢奏膚公喧聞於聲牘薦膺寵數進重於<lb/>
事權適修慶之未遑俄飛文而先及悚銘忻抃交集於<lb/>
中<lb/>
　　　謝黄河都大李崇班狀<lb/>
嚮者竊審寵被俞恩就遷要任走空邊而鮮暇馳慶削<lb/>
<pb n="KR4d0043_WYG_002-13b"/>
以未遑不謂謙光首貽緘襞載惟誠照徒劇心銘恭以<lb/>
某官沈毅<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>章端良植操暫領河防之重佇聞嵗最之<lb/>
成别迓寵光用符瞻頌<lb/>
　　　謝府界提㸃趙舍人狀<lb/>
伏念邈違賢範俄易嵗筩不圖謙徳之光密損珍縢之<lb/>
貺喜聞履道無爽天和恭以某官植操端良虚襟澄粹<lb/>
屢更要任藹著休聲即膺諮訪之俞别迓寵榮之寄更<lb/>
祈寳輔庸副翹瞻<lb/>
<pb n="KR4d0043_WYG_002-14a"/>
　　　謝瀛州機宜殊狀<lb/>
竊伏聲華未親賢範不圗巽徳枉被珍縢承受署之云<lb/>
初惟對時而享福悚銘兹劇忻慕殊深恭以某官逢辰<lb/>
淑清毓徳明茂冠俊遊於茂府允藉才謀馳慶譽於朝<lb/>
端别迎暉渥敢祈寵衛庸副翹瞻<lb/>
　　　謝州縣諸官狀<lb/>
嚮承惠問特荷勤劬裁謝後時悚慚增劇邇惟履道無<lb/>
爽天和更覬寵珍前迓榮渥<lb/>
<pb n="KR4d0043_WYG_002-14b"/>
　　　謝信安軍通判馮國博狀<lb/>
近偶緹輿過從關壘緒言開激塵慊豁清遽爾違仁俄<lb/>
而浹日豈圗損徳之重特枉好音之貽承郡政之優餘<lb/>
寶哲躬而慶裕忻瞻愧荷交集於中<lb/>
　　　謝通判職方狀<lb/>
伏念巖巖之表久鬱遐瞻懇懇之誠曠焉修問不圗撝<lb/>
抑猶賜齒存枉珍襞之見誠若話言之入耳拜貺之辱<lb/>
寘懐敢忘恭以某官量引百川材兼數器逺民䝉福喧<lb/>
<pb n="KR4d0043_WYG_002-15a"/>
馳敏政之聲清議推髙行副急才之詔蕭辰柔落福履<lb/>
粹和尤覬寵珍以需榮渥<lb/>
　　　謝瀛州鈐轄禮賓狀<lb/>
伏審祇膺宸眷榮摠戎權伏惟驩慰恭以某官風聲悚<lb/>
時才智周物素號詩書之將衆推帷幄之謀屢奏膚公<lb/>
已騰於雋望摠司師律允藉於通才果被俞恩寵陞要<lb/>
任方圗修慶遽枉飛文悚荷忻瞻牢凝塵慊<lb/>
　　　謝瀛州王摠管狀<lb/>
<pb n="KR4d0043_WYG_002-15b"/>
竊髙盛名殆兹有日欽挹俊表邈焉無階方從事於塞<lb/>
垣幸䝉庥於戎府敢圖撝抑密損牋封荷隆禮之過勤<lb/>
鏤塵襟而增愧恭以某官忠貫金石望髙嵩衡才出千人<lb/>
之英名號一時之傑運籌决勝素韜堂上之竒投壺雅<lb/>
歌自有軍中之樂佇陞邊最别奉恩俞敢覬寵珍用符<lb/>
瞻頌<lb/>
　　　謝知原州朱六宅狀<lb/>
嚮自邊亭之别俄驚嵗籥之遷修問幾稀翹心徒切敢<lb/>
<pb n="KR4d0043_WYG_002-16a"/>
謂勞謙之徳薦貽靈簡之文仰服勤渠苐增愧悚恭以<lb/>
某官忠貫金石名髙嵩衡出守名藩茂凝於風績入敭<lb/>
邊最行被於㤙華敢覬珍頥用符欽禱<lb/>
　　　謝鄰近知州狀<lb/>
蚤遊仕塗素髙於碩望竊伏鄰壤未覘於光儀矧託䕃<lb/>
之甚穠苐傃風而增慕恭以某官才宏器博義峻仁温<lb/>
帝所寵嘉實廟中之寳鎮時方倚重為天下之金城行<lb/>
奏最於嚴宸别躋榮於要任敢私珍寵前迓榮光<lb/>
<pb n="KR4d0043_WYG_002-16b"/>
　　　代人謝王待制狀<lb/>
蕞爾沈蹤恓然寒官自竊名於仕綴蚤聞誼於朝端况<lb/>
盛徳日隆英聲颷動逢辰結主朝野共髙其才謨奬善<lb/>
育才世人争識其風采孤危無似忻慕徒深然附驥以<lb/>
馳無因而致執鞭而事猶謂之榮幸爾夤縁適於願望<lb/>
近獲趨於樂壤得侍謁於精光賁然謙徳之鳴煦以善<lb/>
言之煖寵加鈞盼感極愚衷違離之日未多嚮往之心<lb/>
已甚<lb/>
<pb n="KR4d0043_WYG_002-17a"/>
　　　謝曹比部狀<lb/>
嚮趨樂國獲奉精光遽然而南俄巳彌月雖密親於壤<lb/>
制阻前侍於賓榮恭惟順宅髙明招來茀禄伏以某官<lb/>
美化之漸振起於疲氓和風之翔均體於逺俗顧惟愚<lb/>
闇實在恩庥嚮往之心瞻依莫及<lb/>
　　　謝杜寺丞狀<lb/>
伏審錫命楓宸躋榮棘寺伏惟懽慶恭以某官政有媺<lb/>
惠行無小疵升聞最績之成俄被懋官之寵庇之大邑<lb/>
<pb n="KR4d0043_WYG_002-17b"/>
可盡通方先辱飛文豈勝感抱<lb/>
　　　謝運使王司勲狀<lb/>
伏念越去恩宇屢更嵗筩嬰吏局之阻途上記文而寖<lb/>
闕敢圖撝抑猶賜齒存飛教見貽悚銘何斁恭惟某官<lb/>
道方器博義峻仁温超躋郎署之榮厯攬計臺之重足<lb/>
兵足食宻贊於邦經來旬來宣一蘇於民瘼佇聞騎召<lb/>
别迓龍光某逺此庇身無階省侍惟祈上體宸眷寳綏<lb/>
哲躬<lb/>
<pb n="KR4d0043_WYG_002-18a"/>
　　　謝知郡狀<lb/>
伏念近縁吏役之間經從樂壤伏謁賓榮之下密奉愉<lb/>
顔賁然謙徳之鳴煦以善言之暖隆禮斯及寘懐敢忘<lb/>
逮越去於坐隅早淹移於弦朏欽懐賢範鎮惄翹悰伏<lb/>
惟某官表峙髙岡刄投餘地坐棠陰而訟息順秋饒而<lb/>
氣寧僉論已同召節非晚願保福履以迎天暉徒誦從<lb/>
依弗諼誠素<lb/>
　　　謝鄰郡得替知州狀<lb/>
<pb n="KR4d0043_WYG_002-18b"/>
竊伏鄰封獲庇賢人之徳遽聞詔節入承天子之光瞻<lb/>
淑斾之啓行惄勞心而如疚不圖巽徳密損遒函依戀<lb/>
既深悚銘增極<lb/>
　　　代人謝知諫院余舍人狀<lb/>
竊以舜臣九人職惟納言之重周官六太序分司諫之<lb/>
聨盖言曠其職則無以襄帝謨諫缺其人則不能聞過<lb/>
亊繄賢是賴監古而然况復惟命是宣將以為天下法<lb/>
有闕則補然後見忠臣心苟非哲人曷副深簡恭惟某<lb/>
<pb n="KR4d0043_WYG_002-19a"/>
官量碩而儼徳華而温氣凌虹蜺名動朝野游文經術<lb/>
之際劇談王教之端入告大猷不䙝小物矧主知之固<lb/>
厚果召節之宻頒入對龍光榮陞省署羣望悦徳上心<lb/>
簡能演如絲如綸之言益資逺識領司聰司明之寄仍<lb/>
藉通才某介守維藩慶聞寵擢大厦成而燕賀實慰於<lb/>
瞻依雕虎嘯而風生增忻於氣類不圖巽徳首墜珍縢<lb/>
言推實而振浮誠發中而形外敢不拜貺永以寘懐為<lb/>
頌之懃遽數奚悉<lb/>
<pb n="KR4d0043_WYG_002-19b"/>
　　　謝祈州馬侍禁狀<lb/>
洵違標峙緜易候筩方傃徳之增深辱飛文而先及欽<lb/>
詳婉意彌慰翹誠邇惟釐幹局以優詳總計儲而豐茂<lb/>
克綏寳履庸迓天光冬序正嚴風期邈阻傾瞻之素宣<lb/>
繹奚周<lb/>
　　　代人謝李端明狀<lb/>
鴻儀清逺久此遐瞻漏驛迂踈曠焉修問興懐自視靦<lb/>
目宜多豈圖府政優餘謙光垂照染炙筠之秀牘副刋<lb/>
<pb n="KR4d0043_WYG_002-20a"/>
琰之新文發自温誠惠然來及拜嘉巳往藏去為榮恭<lb/>
以某官騰日月之貴名抱珪璋之全徳朝家寳器儒者<lb/>
宗英佇當天心入副柄用願加重愛少副頌言<lb/>
　　　謝浮梁知縣狀<lb/>
久飲蘭芬未親巖峙不圖損徳之重先枉置函之音燦<lb/>
若誠辭藏諸心緒復聆緹軾將戒梓封當拜徳之有期<lb/>
預傃風而增抃方兹炎溽宜在均調延詠所深薄削奚<lb/>
罄<lb/>
<pb n="KR4d0043_WYG_002-20b"/>
　　　賀北京賈侍中冬至狀<lb/>
伏以中孚氣應適膺剛長之辰君子道亨宜饗神明之<lb/>
祐恭以某官智出物表行為帝師三鎮魏區久煩於元<lb/>
老重調商鼎佇快於輿瞻踐履日長之辰涵凝時萬之<lb/>
福某庇身在逺拜慶無階瞻望臺光無任祝頌<lb/>
　　　賀都運冬至狀<lb/>
伏以樂準之清肇迎於陽復哲人所履宜樂於天常恭<lb/>
惟某官文賁天經才周物表按百城之重率蹈於中和<lb/>
<pb n="KR4d0043_WYG_002-21a"/>
履一陽之辰招徠於茀禄佇歸要列以暢逺猷某幸此<lb/>
棲休無階拜慶企望威重無任依頌之至<lb/>
　　　賀屯田都監太保狀<lb/>
伏審光被宸恩榮膺寵寄伏惟歡慶恭以屯田太保温<lb/>
良無玷沈粹有謀宻侍黼帷素聞於慶譽出司戎律久<lb/>
屬於通才矧設險之防邊兼營田之為利雅繄資術以<lb/>
重事權想巳啓途佇諧瞻拜更祈珍毓庸副傾依<lb/>
　　　代人賀參政侍郎狀<lb/>
<pb n="KR4d0043_WYG_002-21b"/>
伏審寅奉璽書奮庸鈞席伏惟驩慶國家以四陲不警<lb/>
百度以修猶聽輿人之音慮稽和氣之應思得儁弼共<lb/>
躋泰寧故我勲賢當兹明命恭以某官名重國器身為<lb/>
儒宗巖巖其鋒聳聞於朝采諤諤而立傾屬於天心自<lb/>
歸藩翰之隆遂尹王畿之重庶訟時簡昌言日聞有功<lb/>
在民歸美於上果膺大柄之委入贊鴻鈞之和帝載咸<lb/>
熈民情胥洽某自惟孱品素荷鈞恩莫伸厦燕之誠徒<lb/>
切春蟲之躍<lb/>
<pb n="KR4d0043_WYG_002-22a"/>
　　　賀漕使到任狀<lb/>
伏審永休中詔主計外臺凡在下風率皆慰望恭以某<lb/>
官器疏以達行粹而温精思法於文辭逺致藏乎事業<lb/>
自擢郎署進揚公庭上聽納於謀謨外頒宣乎命令平<lb/>
反庶獄威恵協於民中更按列城風聲聳於朝右人皆悅<lb/>
徳上方簡能必将延寘於臣鄰方且周旋扵事任乃眷資術<lb/>
實煩漕輸竚見餽千里之糧利不害義變七閩之俗漓<lb/>
而為淳歸告逺猷遂躋大用<lb/>
<pb n="KR4d0043_WYG_002-22b"/>
　　　賀唐宻學到任狀<lb/>
伏審摠戎專閫布政剛辰凡在下風率皆慰望恭以某<lb/>
官徳均衡石識際天淵漢室優賢素髙長孺之直周人<lb/>
結誦正思山甫之歸暫鎮撫於列城佇入調於元鼎傃<lb/>
風伊邇拜慶無階瞻望鈞嚴無任悚抃之至<lb/>
　　　賀饒州知郡駕部到任狀<lb/>
伏審承華睿檢視政剛辰伏惟懽慶恭以某官逢辰淑<lb/>
清毓徳明茂進揚朝宁練達於政經厯覽郡綱藹聞於<lb/>
<pb n="KR4d0043_WYG_002-23a"/>
風績廼惟繁劇之地尤藉經通之才佇見政成别膺天<lb/>
寵某久兹暌阻徒積傾瞻載懐惟梓之恭尤切依仁之<lb/>
素<lb/>
　　　賀唐都運轉宻學知瀛州狀<lb/>
伏審進貳樞庭總戎朔部伏惟慶慰恭以某官忠貫金<lb/>
石望重嵩衡久煩逺馭之才臨按列城之重且喧聞輿<lb/>
論惟思汲黯之在朝而綏撫我邊尚賴樊侯之將命遽<lb/>
膺制詔就攬戎權諒席煖之未遑即騎召之來及秉鈞<lb/>
<pb n="KR4d0043_WYG_002-23b"/>
廊廟䝉福生靈某久被庥光實增欣抃<lb/>
　　　賀浮梁知縣狀<lb/>
伏審寵被宸俞榮臨邑政伏惟懽慶恭以某官育徳粹<lb/>
美逢辰淑清馳卓起之清聲富經通之逺術萬夫之長<lb/>
尚鬱於英才一節以趨佇歸於要列某庇身在逺拜徳<lb/>
末由莫伸維梓之恭徒劇髙山之仰<lb/>
　　　賀謝知郡轉金部狀<lb/>
伏審進承天寵擢冠郎曹伏惟慶慰恭以某官誠鍳通<lb/>
<pb n="KR4d0043_WYG_002-24a"/>
微知淵格逺慥慥而言行顧彬彬而華實參所蒞有聲<lb/>
惟帝時簡請而為郡奉條詔以宣和寵以司珍分星躔<lb/>
而稱重方圖展慶俄枉馳函賁若情文謙其撝抑肇此<lb/>
素律邈焉清輝惟祈上為治朝善綏寳履<lb/>
　　　賀北京賈侍中狀<lb/>
伏審祇奉璽書保釐朔部伏惟懽慶恭以某官識貫天<lb/>
淵之際名動日月之光房𤣥齡善建嘉謀著聞民聽魏<lb/>
弱翁奉行故事簡在帝心矧經術之宗英遘帥臣之宻<lb/>
<pb n="KR4d0043_WYG_002-24b"/>
寵自均勞於藩翰固䝉福於京師望重功勲日隆恩禮<lb/>
師尹赫赫尚紆巖石之瞻民心顒顒願蘇霖雨之澤方<lb/>
圖北顧之重廼眷魏都之雄統制邊州謹嚴官鑰載煩<lb/>
碩徳表正一方想遺惠之在民不待朞而報政佇塞輿<lb/>
人之望重調元鼎之和某早濫玷於仕巾嘗進瞻於台<lb/>
座快馳七閏忻慕一心適從事於窮邊實備恩於鈞冶<lb/>
南嚮台屏下情無任悚抃之至<lb/>
　　　賀謝饒州寗先輩狀<lb/>
<pb n="KR4d0043_WYG_002-25a"/>
伏以先輩越軼珍羣曜明素志詞場得雋固已儒家之<lb/>
榮禄養逮親尤為人子之慶敬以士鄉之舊賁然謙徳<lb/>
之光慇勤遺書藻絢盈幅拜貺之辱寘懐敢忘想歸侍<lb/>
於髙堂即之官於便郡勉加珍育前迓寵榮<lb/>
　　　賀知通以下正狀<lb/>
伏以國頒治象民協宫聲惟賢哲之履端宜神明之來<lb/>
相恭惟某官行充乎内坐移澆競之風天棐其誠日享<lb/>
安榮之慶對兹正吉别迓寵光為夀無階傃風徒劇<lb/>
<pb n="KR4d0043_WYG_002-25b"/>
　　　賀總管防禦移知州狀<lb/>
伏審承華睿檢換鎮要藩伏惟慶慰恭以某官量引百<lb/>
川身兼數器忠精自任為天下之金城才實相髙廼廟<lb/>
中之寳鎮聲猷藉甚恩禮便藩敢望寵珍庸申賀悃<lb/>
　　　北京文相公問候狀<lb/>
比者往赴邊亭進趨京國熒煌之座載幸於省瞻鄙吝<lb/>
之心獲成於教育承眷殊厚揣已惟慚遽逺旌旄俄更<lb/>
弦朏望星符而結戀極肺腑以懐歸恭以某官敏徳自<lb/>
<pb n="KR4d0043_WYG_002-26a"/>
天與聖為偶百辟維之表憲本朝倚以重輕均勞暫鎮<lb/>
於兩京䝉福未周於四裔師尹赫赫久鬱詩人之瞻民<lb/>
心顒顒願蘇霖雨之澤蕞然孤進仰記鈞庥敢祈體宸<lb/>
扆之眷懐寶哲躬之介祉南望台屏下情無任依歸之<lb/>
至<lb/>
　　　南京吕諫議問候狀<lb/>
向者歸省親闈經從畿甸星符有爛幸遂於趨瞻賓豆<lb/>
載加厚承於顧遇逮違鈞範俄易嵗筩思拜徳以無階<lb/>
<pb n="KR4d0043_WYG_002-26b"/>
第馳誠而結戀伏惟履兹韶署紛若龎禧恭以某官逢<lb/>
辰淑清毓徳全粹蹈以中和之域樂然名教之途暫司<lb/>
官鑰之嚴藹騰民頌佇陟鼎司之峻以副輿言敢祈體<lb/>
上倚毗倍加珍寵<lb/>
　　　張唐公舍人問候狀<lb/>
嚮者使華修聘台斾及疆進拜峩峩之儀飫聞亹亹之<lb/>
論旋阻違於鈞範巳屢換於時弦引企髙山牢凝塵慊<lb/>
恭惟某官全徳敏行稱重於臣鄰忠規宻謀屢禆於衮<lb/>
<pb n="KR4d0043_WYG_002-27a"/>
闕出分藩閫入代綸言更踐華途藹聞慶譽直節端毅<lb/>
長孺復見於本朝忠誼開陳不疑有愧於前古矧素髙<lb/>
於士論重固結於天衷行副輿瞻贊襄大政某竊棲邊<lb/>
壘誓托鈞休敢覬上體眷懐以時珍寵<lb/>
　　　代人與李防禦問候狀<lb/>
伏念疎逺之迹特荷顧存塵紛所嬰寖闕修問矧托恩<lb/>
輝之芘敢諼肺腑之誠伏惟履此祁寒萃然休祉恭以<lb/>
某官世號一時之傑材出千人之英衛社膚公得絳侯<lb/>
<pb n="KR4d0043_WYG_002-27b"/>
之惇厚端朝清節暫臨玉塞之雄倚若金城之重即膺<lb/>
迅召歸踐鴻樞惟是沈蹤實係鈞蔭<lb/>
　　　宣事舎人問候狀<lb/>
嚮者皇華修聘使斾及疆幸進拜於温儀獲飫聞於緒<lb/>
論仰承鉅庇尤劇中藏旋屬暌違殊深翹企竊惟谷養<lb/>
之暇日擁天倪之庥恭以某官望重髙嵩忠貫白日材<lb/>
謀開濟克紹於家聲風績藹聞茂膺於天寵蕭辰在序<lb/>
欽覿未涯敢覬上體眷懐精調福履<lb/>
<pb n="KR4d0043_WYG_002-28a"/>
　　　歐陽㕘政侍郎問候狀<lb/>
伏念某家被鈞恩悵逺門墻之久邅逥窮塞俄驚嵗月<lb/>
之遷塵凝向往之心自益困䝉之吝恭惟某官道貫聖<lb/>
域行為帝師翼大政以同寅表衆明而作憲無一夫之<lb/>
不獲時方被澤於阿衡未朞年而有成議者比材於公<lb/>
旦美風教而為巳任講禮樂而興太平經綸盛時煒燿<lb/>
前古有若微類亦涵化育之仁則惟沈蹤尤恃陶成之<lb/>
賜某瞻望鈞重下情無任懇頌依歸之至<lb/>
<pb n="KR4d0043_WYG_002-28b"/>
　　　都運龍圖問候狀<lb/>
伏念阻進趨於恩館遽回薄於星躔俄聞帝命之俞已<lb/>
促璽書之召跼轅駒之困躓頓逺鈞庥慕蠅驥之附馳<lb/>
牢凝塵慊竊惟履蕭辰之向凛整大斾以戒行順序興<lb/>
居荷天茀禄恭以某官智周物表行賁天常謀王體之<lb/>
經通練邊防之幾務望之雅意方喜於還朝楊綰髙風<lb/>
佇聞於移俗議者悦徳上方倚毗藐然孤蹇之蹤仰止<lb/>
陶成之賜瞻望鈞重無任依歸之至<lb/>
<pb n="KR4d0043_WYG_002-29a"/>
　　　荆南判府吕侍郎問候狀<lb/>
伏念違逺門牆淹逾弦朏進侍風誨邈無由縁徒欣慕<lb/>
於輝光劇牢凝於塵慊伏惟府政優暇哲躬歡康恭以<lb/>
某官蹈以中和之風怡然名教之樂久繄全徳更治要<lb/>
藩梁園方浹於休聲荆渚尚煩於逺鎮周稱山甫切望<lb/>
于遄歸漢重次公佇聞於大用嵗躔回薄台座阻遥敢<lb/>
祈上為廟朝精調寢餗<lb/>
　　　代人與轉運問候狀<lb/>
<pb n="KR4d0043_WYG_002-29b"/>
伏念按封之㑹久鬱遐瞻更月以還寖踈薄削恭惟某<lb/>
官布風猷於列屏留意思於本朝均節財賦之餘樂為<lb/>
名教之地以時慎履介福自天正屬蘭時尚遥巖峙欽<lb/>
頌之至勿諼於懐<lb/>
　　　李相公問候狀<lb/>
伏念台符洵阻弦朏淹移窘兹將輓之勞殆闕置郵之<lb/>
問伏惟均美鼎味益隆福基恭以某官柱石王家龜蓍<lb/>
物表寵居帝戚之右時契夢嵓之求精忠所毗羣望攸<lb/>
<pb n="KR4d0043_WYG_002-30a"/>
悦拜齋壇之命倚重勲賢踐鴻鈞之司協平帝載對兹<lb/>
炎燠紛若休祺瞻望庥光下情無任激切之至<lb/>
　　　代與洪州知府少卿問候狀<lb/>
嚮被魚符獲交郡政以齊舲之遄往愧主禮之勿遑去<lb/>
徳而來傃風第劇邇審涓辰視政宣哲于藩甫覃敦睦<lb/>
之風以厚剽輕之俗江淮綿邈徒切於翹誠嵗月峥嶸<lb/>
願綏於寶履别迎休寵庸副瞻言<lb/>
　　　郡牧吕龍圗問候狀<lb/>
<pb n="KR4d0043_WYG_002-30b"/>
伏審榮歸天闕進侍宸旒宻承晝接之餘俾來時萬之<lb/>
福藐然孤宦仰止恩閎思拜徳以無階苐傃風而結戀<lb/>
恭以某官達節廣度洞開照物之誠忠規宻謀早著沃<lb/>
心之効有施為於當代皆輝映於前修蜀道䝉休再覩<lb/>
文翁之化南山播詠久紆尹氏之瞻廼瞻勲賢俄頒召<lb/>
節議當旦暮入秉樞衡同一徳以斟元表衆明而作憲<lb/>
有若微類亦涵鈞仁則惟沈蹤尤恃恩署敢祈上為宗社<lb/>
倍保寢興某瞻向台光無任依歸悚激之至<lb/>
<pb n="KR4d0043_WYG_002-31a"/>
　　　福建提刑郎中問候狀<lb/>
伏念向者假道淮濱獲覘鴻儀之粹棲身塞北俄驚星<lb/>
舎之遷思拜徳以無階第傃風而結戀恭惟某官身兼<lb/>
數器量引百川自更鎮於劇藩巳升聞於茂績廼睠列<lb/>
城之重暫煩逺馭之才淑慝旌明羣吏望風而聳動惠<lb/>
和均著疲民舉俗以䝉休即被俞恩别膺大任竊祈珍<lb/>
寵庸副瞻言<lb/>
　　　南劍知州少卿問候狀<lb/>
<pb n="KR4d0043_WYG_002-31b"/>
竊伏英聲未親粹表第傃風而結想思拜徳以無階恭<lb/>
惟某官逢吉昌辰躋榮膴仕蹈以中和之域恬然名教<lb/>
之途卿等寵榮雅繄於全徳侯藩更鎮方慰於逺民巳<lb/>
聞奏最之成别拜優賢之命敢祈上體眷倚倍保寢興<lb/>
依頌之誠削劘非盡<lb/>
　　　代人與王殿丞問候狀<lb/>
伏念不親緒論綿易嵗時介此近封日聞休譽何主畫<lb/>
之餘暇枉文縢之見貽仍審扄和動皆離祉恭以某官<lb/>
<pb n="KR4d0043_WYG_002-32a"/>
才猷淵敏志慮直清升秘殿之榮資貳左符之外寄佇<lb/>
登最績列俟寵靈未卜披從願言慶重<lb/>
　　啓<lb/>
　　　賀韓龍圗轉諫議知瀛州啓<lb/>
伏審祇膺寵詔進拜崇資伏惟慶慰恭以某官令色令<lb/>
儀輝光於朝采大言大利宻簡於帝心出分連帥之雄<lb/>
擢冠七臣之重即符公議歸秉國鈞某素荷齒存實增<lb/>
慶抃瞻望鈞重無任激切之至<lb/>
<pb n="KR4d0043_WYG_002-32b"/>
　　　落權字謝兩府啓<lb/>
伏䝉聖恩與落權字仍賜勅書奬諭者外補雖頑尤可<lb/>
審觀於吏術微勞必録盖將勉激於官司公朝推恩能<lb/>
者知勸如某濫巾仕綴白首郎曹學粗識於古今才未<lb/>
周於體要偶縁召對悞被聖知愧將命之無堪方及朞<lb/>
而奏課日虞郵罰敢覬褒優此盖某官身逢千載之隆<lb/>
量引百川之㑹謂臯禽之幽逺必應以誠顧井渫之潔<lb/>
清可為之惻俾令寒蹇僥冒恩榮思報未能糜軀徒爾<lb/>
<pb n="KR4d0043_WYG_002-33a"/>
仰嚮賓閎無任悚荷依歸之至<lb/>
　　　賀北京賈太師啓<lb/>
伏以正吉始和適班常於都鄙仁賢胥慶宜獲祐於神<lb/>
明恭以某官著效真儒助宣元化協恭一徳時方倚重<lb/>
於阿衡營致太平議者比才於公旦外嚴宫鑰安輯都<lb/>
城雖兩京舉被於仁風而四海望深於霖雨光齊台極<lb/>
坐擁春祺佇促璽書重調鼎餗某棲休在逺獻夀無階<lb/>
瞻望鈞嚴無任依頌之至<lb/>
<pb n="KR4d0043_WYG_002-33b"/>
　　　賀運使司封啓<lb/>
伏自某官寵分使節來慰斯民凜然清聲固巳風翔於<lb/>
壤制聞者交抃居嘗日望於輝光時惟獄事之繁遂缺<lb/>
郵書之獻苛禮之廢明賢所容氣序猶清旬宣多暇伏<lb/>
惟陰徳來輔哲躬安休恭以某官義峻而仁温行髙而<lb/>
徳鉅暫兹外委以暢逺猷餽千里之糧利不害義按百<lb/>
城之治威以濟寛上方圖賢議者悦徳即膺騎召入侍<lb/>
天光某自視孤危竊祈廕映無階瞻拜惟日傾依<lb/>
<pb n="KR4d0043_WYG_002-34a"/>
　　　廣東運使到任謝二府啓<lb/>
竊念某雖自勵材實無他逢辰正喜於有為强力只堪<lb/>
於俯使矧窮裔漕輸之任須藉得人而已老病羸之軀<lb/>
恐難集事擇才而授責任非輕義不辭難星言攬轡退<lb/>
循孤蹇但切悚惶此盖伏遇某官輔成萬世之功亨㑹<lb/>
一輪之運仁而庇物器以使人致茲薪槱之微亦預選<lb/>
掄之末敢不强扶駑蹇永託鈞庥過此已還未知所措<lb/>
　　　江西運判到任謝兩府啓<lb/>
<pb n="KR4d0043_WYG_002-34b"/>
奔走江壖敢憚勞役拜伏賓閤邈無由縁竊念某學專<lb/>
於古而有昧適時義詢於公而不能苟悦冠年得第猥<lb/>
㕘英俊之躔白首為郎莫伸涓埃之効逢真主非常之<lb/>
運是賢相有為之秋股肱載賡於明良雨露霑濡於動<lb/>
植拔茅連茹彚以征而不遺鳴鶴在隂聲雖微而必應<lb/>
致兹庸蹇亦被甄收此盖伏遇某官自誠生通與聖為<lb/>
偶以益稷之謀致主以丘軻之道澤民思澆俗一變於<lb/>
淳使匹夫皆被其澤有若微類亦滋深仁則維沈蹤永<lb/>
<pb n="KR4d0043_WYG_002-35a"/>
託鈞庇<lb/>
　　　再任運使謝兩府啓<lb/>
逺分使指僅書優等之勞恭拜王言仍被再留之命榮<lb/>
浮外望愧積中懐伏念某學不逮古人之明才不適今<lb/>
世之用早塵科甲晚困郎曹向辱神聖之誤知薦叨金<lb/>
榖之煩使按行列壤敢辭頻冒於嵐煙推布新書竊欲<lb/>
大均於賦役方懼嵗成之無狀豈圖天語之有加復委<lb/>
事權更陞資任此盖伏遇某官發揮國論禆贊宸謨推<lb/>
<pb n="KR4d0043_WYG_002-35b"/>
至公以進天下之賢用久次以凝天下之化遂令寒素<lb/>
亦荷寵光敢不勤服官箴恪修吏道阜安民俗俾興役<lb/>
力之歌豐富邦家庶格足兵之治仰酬覆載次答鈞鎔<lb/>
過此以還㒺知所措<lb/>
　　　代賀發運待制啓<lb/>
伏審詔言來宣巳按臨於壤制聞者交抃咸引望於輝<lb/>
光且慕賢之深殆兹有日雖執鞭而俟猶以為榮况趨<lb/>
外臺得備下吏鈞廕所及私幸為多恭以某官義峻而<lb/>
<pb n="KR4d0043_WYG_002-36a"/>
仁温道方而器博肆醇深之大辯浩乎無窮拯彫弊於<lb/>
斯文翕然以定爰自擢禁中之清選騰天下之美名日<lb/>
親堂陛之隆進陟圗書之奥歸奉大計徃安列城屏翰<lb/>
乎邊陲布宣乎命令含章發於事業决䇿動乎臣鄰上<lb/>
心圗賢羣望悦徳方以軍民之本繫乎兵食山澤之利<lb/>
富於東南暫繄才謨専總事任議當旦暮入贊樞衡某<lb/>
延跂旌麾無任抃頌之至<lb/>
　　　謝省主判寺内翰啓<lb/>
<pb n="KR4d0043_WYG_002-36b"/>
海壖持節愧無優課之聞天綍均恩留委外臺之重寵<lb/>
榮踰分驚悸發中伏念某生遘承平進縁誤選比領按<lb/>
刑之職就移將漕之司知餘財可以聚人故首農桑之<lb/>
勸知新法可以惠下故勤夙夜之行盡瘁再朞一新庶<lb/>
務敢謂上聰之過聽特頒宸語以推褒既令治財仍與<lb/>
陞任此盖伏遇某官直道佐國公心薦賢處泰之時茅<lb/>
茹而進居益之世龜朋不遺遂致單平之蹤亦叨倖忝<lb/>
之命敢不仰遵聖訓俯究民情講求山澤之利源圗足<lb/>
<pb n="KR4d0043_WYG_002-37a"/>
朝廷之財用少凝績効庶答恩私卑情無任感荷激切<lb/>
之至<lb/>
　　記<lb/>
　　　忠義堂記<lb/>
嘉祐六年趙侯子深被命守雄明年政成始新㕔宇之<lb/>
北開軒目之曰端正又從而立堂揭之曰忠義摭近古<lb/>
端莊忠義之士書其名氏與其行事焉若漢之大賢人<lb/>
如董賈揚雄名將相如蕭曹吳鄧輩功勲徳業焜燿竹<lb/>
<pb n="KR4d0043_WYG_002-37b"/>
帛又豈徒一節行而巳哉今取其迹之尤著者列焉有<lb/>
致位卿相者有立功將帥者任師傅者將王命者宗室<lb/>
戚里之賢者定禍亂者死國事者達權救弊者執經守<lb/>
道者進罹其險者不復備舉上自周秦下迄五代若此<lb/>
選者實繁其人今所錄者惟漢唐可其壁用四十有二<lb/>
人聊以備閒燕之觀思其人見其所履雖愚者勉之亦<lb/>
足以發其志矧才者乎余嘗聞王安漢雖苦多務而日<lb/>
尋記傳張校尉雖號雄猛而愛尚君子祭征虜之悦禮<lb/>
<pb n="KR4d0043_WYG_002-38a"/>
樂張度遼之喜講論皆周旋車中然猶好事如此趙侯<lb/>
雅意樂逢治平公之暇委蛇庭户間日翫古人之名節<lb/>
有足開益宜無愧於前所謂諸將軍也嘉祐八年四月<lb/>
一日記<lb/>
　　誌銘<lb/>
　　　吳司封墓誌銘<lb/>
公諱伸字仲舉世居鄱陽太伯之南吳為著姓芮起鄱<lb/>
君五世為諸侯王至大司馬漢七世孫延之亦嘗為鄱<lb/>
<pb n="KR4d0043_WYG_002-38b"/>
君令公盖其後也曾祖漢琛祖承諭皆不仕父紹文累<lb/>
贈光禄卿母葛氏贈丹縣太君妻范氏封南康縣君先<lb/>
公而亡有子男二人長良嗣天資孝謹公初為郎時以<lb/>
祫饗恩例得奏補次良輔纔十嵗用公遺表恩今皆為<lb/>
太廟齋郎女六人長適進士徐庚次適國子博士尹忠<lb/>
恕次適渠江縣令王倚次適秘書丞張奕次適潭州觀<lb/>
察推官李師旬李尚㓜公力學自奮天聖初擢進士第<lb/>
補廬陵獄官餘杭法掾遷歙州軍事判官荆南節度掌<lb/>
<pb n="KR4d0043_WYG_002-39a"/>
書記用舉者改著作佐郎厯建昌依政二縣宰益州路<lb/>
轉運使舉辟成都監㩁以嵗課増羨除湖州通判代還<lb/>
推知祥符縣秩滿出守安州尋授荆湖北路提㸃刑獄<lb/>
公事未幾乞都移守四明政成歸覲朝廷優老得宣城<lb/>
郡繇著作凡九遷至司封郎中公素其分以恭儉自處<lb/>
雖巵酒杯羮怡怡如也當官亷畏審持文法濟以恕故<lb/>
吏無敢竊舞而民亦不忍欺南安太守既病且老以賕<lb/>
抵吏逮及者三數百人留獄未决詔制命公往覈其事<lb/>
<pb n="KR4d0043_WYG_002-39b"/>
至則悉與釋縳待之以不忍之情即日獄成祥符赤縣<lb/>
民訟紛夥雖得亷吏不為貴勢所移者幾希公恂恂自<lb/>
守不容有私謁而政號平簡四明並海之田水利可及<lb/>
而民力所不堪公與為之堤堰石碶凡百所墾闢滋廣<lb/>
民實利之公厯官四十二年無小過失所舉吏凡百員<lb/>
亦無以事廢者故樞宻使田公况實惟名臣今延帥程<lb/>
公戡丞相曾公公亮文公彦博國之元老皆嘗褒薦士<lb/>
以是益重之公惟嗜經史藏書踰萬帙多自讎對雖年<lb/>
<pb n="KR4d0043_WYG_002-40a"/>
踰耳順手不釋卷治平元年冬公既得宣守以歸至於<lb/>
儀真謂其家人曰吾奉職厪事不愧為良吏少小時力<lb/>
家事勉就學自不敢自期今日若得歸拜松楸然後請<lb/>
老琴碁自適以畢天年不巳樂乎顧桑榆晚景惟恐未<lb/>
如所欲爾左右愕然不意此言曷為而發也數日遂感<lb/>
疾復謂其子曰此吾亡所無以藥瞑眩我為汝克家吾<lb/>
死如甘寢矣十一月二十五日丙戌易簀於舟中享年<lb/>
七十三子良嗣䕶旅櫬歸於故第明年十一月初四日<lb/>
<pb n="KR4d0043_WYG_002-40b"/>
庚申安𦵏於芝山西南之隅里人金某勤良嗣之請為<lb/>
之銘云<lb/>
公於居鄉孝友柔克起家為郎稽古之力初補理官獄<lb/>
有陰徳作令畿赤自公退食將命荆湖無曠厥職守安<lb/>
與明黽勉勤績亷足自將志無不得生營阡陌手植松<lb/>
栢既夀而歸夫復何戚有子其承請銘其石<lb/>
　　　程府君墓誌銘<lb/>
府君諱某字某休甫之後也曾祖某不仕家於歙乾符<lb/>
<pb n="KR4d0043_WYG_002-41a"/>
中徙焉遂為新昌人也君質直善治生自奉以薄而泰<lb/>
然若有餘以誠接物故人亦莫不誠里之人貸而不能<lb/>
償必折券而使之去邑之汙吏有利其賄者以事動之<lb/>
雖屢至公府不屈竟逭郵罰之辱嘗憩門庭間見籠翠<lb/>
碧禽者贖而縱之君卒之日翠來入其堂翔集於柩之<lb/>
上跂然而鳴若欲見而不可得如是者累日人皆異之<lb/>
誠心所交乃能格物非信厚而何始娶王氏前亡繼室<lb/>
滕氏子三長曰某應進士舉曰某曰某方在㓜學嘉祐四<lb/>
<pb n="KR4d0043_WYG_002-41b"/>
年秋君以疾終享年六十七明年庚子某月日𦵏於某<lb/>
鄉之某山𦵏之前其子某造吾門謂吾曰嘗聞之聖人<lb/>
不輕十室今夫淺俗惟耳目所習是非莫定非得世之<lb/>
所謂賢人者一言將焉取信於後某幸從學周旋鄉土<lb/>
間恨不得為公之御有年矣重以先子宫贊府君有一<lb/>
日之舊公其為我銘之吾固辭不獲勉而書云<lb/>
彼酣而䝉羣聚於室同則拂經異則罹疾審擇其宜惟<lb/>
履之吉利誘於中汩爾常性勉之就約或幾於正誠以<lb/>
<pb n="KR4d0043_WYG_002-42a"/>
固之乃終有慶<lb/>
　　雜著<lb/>
　　　傳易之家<lb/>
魯商瞿受易於仲尼仲尼卒商瞿授楚馯臂子弓<hi>一云子𢎞</hi>
子弓授江東橋庇子庸<hi>一云魯橋庇子庸</hi>子庸授燕周𥪡子家<lb/>
<hi>一云周醜子家</hi>子家授淳于光羽子乗<hi>一云東武孫虞子乘</hi>子乗授齊田<lb/>
何子莊及秦焚書以易為卜筮之書獨得不焚故傳授<lb/>
不絶漢興田何授東武王同子中<hi>讀曰仲</hi>洛陽周王孫丁<lb/>
<pb n="KR4d0043_WYG_002-42b"/>
寛子襄齊服光四人焉皆著易傳<hi>丁寛作易説八篇三萬言訓詁舉大義而</hi>
<hi>巳王周服皆作易傳二篇</hi>周王孫授魏蔡公<hi>蔡公易傳二篇</hi>王同授齊即墨<lb/>
成廣川孟但魯周霸莒衡胡臨淄主父偃菑川楊何叔<lb/>
元<hi>叔元易傳二篇</hi>叔元傳燕韓嬰河内司馬談大中大夫京房<lb/>
<hi>非焦延夀弟子京房也</hi>後丁寛復從周王孫受古義號周氏傳然<lb/>
周王孫即寛師田何之學也寛授同郡田王孫王孫授<lb/>
沛施讎子卿<hi>一云長卿</hi>蘭陵孟喜長卿瑯瑘梁丘賀長翁繇<lb/>
是有施孟梁丘之學焉<hi>施孟梁丘氏章句各二篇</hi>施氏授河内張禹<lb/>
<pb n="KR4d0043_WYG_002-43a"/>
子文瑯瑘魯伯禹授淮陽彭宣沛戴崇子平魯伯授泰<lb/>
山毛莫如少路瑯瑘邴丹曼容繇是施家有張彭之學<lb/>
孟氏則改師法以候陰陽災變書詐言得自師田生而<lb/>
同門梁丘賀証明之且非田生之法也授同郡白光少<lb/>
子沛翟牧子况由是孟家有翟牧白生之學梁丘氏者<lb/>
始授大中大夫京房易房出為齊郡太守後更事田王<lb/>
孫然則京房田王孫皆田何家法也漢宣帝時聞京房<lb/>
為易明求其門人得賀賀年老授於子臨臨始從父學<lb/>
<pb n="KR4d0043_WYG_002-43b"/>
亦嘗事施讎後卒行京房法授五鹿充宗君孟<hi>君孟畧説三篇</hi>
君孟授平陵士孫張仲方沛鄧彭祖子夏齊衡咸長賓<lb/>
繇是梁丘家有士孫鄧衡之學今子夏傳即鄧子夏盖<lb/>
出於梁丘家也其後又有京房易<hi>房字君明東郡賴丘人非大中大夫京房</hi>
<hi>也</hi>房始授業梁焦贑延夀贑云常從孟喜問易㑹喜卒<lb/>
房以為延夀易即孟氏學時孟氏門人翟牧白生皆曰<lb/>
非孟氏法也房後以災異得幸授東海殷嘉河東姚平<lb/>
河南乗𢎞皆為博士由是有京氏之學焉又其後有東<lb/>
<pb n="KR4d0043_WYG_002-44a"/>
萊費氏易<hi>名直字長翁</hi>其學無章句本以古字號古文易以<lb/>
彖象繫辭文言解説上下經授瑯瑘王潢平仲由是世<lb/>
傳費氏之學又沛人髙相與費公同時亦無章句自言<lb/>
出於丁將軍傳授子康及蘭陵母將永由是有髙氏之<lb/>
學焉漢宣帝時施孟梁丘皆立博士至元帝世立京氏<lb/>
易惟費髙二家未得列於學宫成帝時劉向校書考易<lb/>
説以諸易家説皆祖田何楊叔元丁將軍大意畧同惟<lb/>
京氏為異向以中古文易經校施孟梁丘經或脱去旡<lb/>
<pb n="KR4d0043_WYG_002-44b"/>
咎悔亡惟費氏經與古文同然受其學者未盛於世時<lb/>
梁丘賀以卜筮得幸宣帝及至顯官故學者宗焉其後<lb/>
五鹿充宗貴幸善梁丘易元帝好之欲考其異同令充<lb/>
宗與諸易家論充宗乗貴辨口諸儒莫能與抗皆稱疾<lb/>
不敢㑹又施讎之門人張禹以經術為成帝師位丞相<lb/>
封侯成就弟子尤著者彭宣戴崇皆至公卿故施氏梁<lb/>
丘之學尤盛於當世以至孟氏京氏弟子俱為博士故<lb/>
二家之學亦行焉髙相子康為玉莽所殺故學者衰廢<lb/>
<pb n="KR4d0043_WYG_002-45a"/>
而費氏獨行古文易然而未得立者盖亦不幸者矣其<lb/>
後東漢諸儒習施氏者則有沛戴崇洎子賓陳留劉昆<lb/>
威公洎子軼君文習孟氏者則有南陽洼<hi>音圭</hi>丹子玉中<lb/>
山鮭陽鴻孟孫<hi>鮭胡佳反又苦圭反一作鮭胡瓦反者非</hi>廣漢任安定祖習<lb/>
梁丘氏者則代郡范升辨卿京兆楊政子行<hi>一云范升楊政皆傳</hi>
<hi>孟氏易者非</hi>潁川張興君上洎子魴惟張興最知名為梁丘<lb/>
家宗弟子自逺方至者著録且萬人焉習京氏者則汝<lb/>
南戴憑次仲南陽魏滿叔牙濟陰孫期中彧惟髙氏之<lb/>
<pb n="KR4d0043_WYG_002-45b"/>
學無𫝊焉建武中陳元長孫鄭衆仲師皆傳費氏易其<lb/>
後馬融荀爽亦為之傳自是費氏興而諸家之學衰矣<lb/>
陳荀馬皆當世大儒故費氏之學益盛今輔嗣之學盖<lb/>
出於費氏古文易也再原漢之言易者一出於田何其<lb/>
傳者若周王孫同楊何大中大夫京房丁寛田王孫皆<lb/>
本師法然當髙惠文景之時學其未興也至宣元間施<lb/>
孟梁丘京氏四家及髙相之學多以陰陽災異為説惟<lb/>
費氏本以古字號古文易以彖象文言講説上下經為<lb/>
<pb n="KR4d0043_WYG_002-46a"/>
有本末又校之諸家獨與中古文易同流及馬鄭等家<lb/>
其學遂盛獨輔嗣天啓其衷而入聖門之奥考其淵源<lb/>
雖本於馬鄭之學然其流溥博出於諸家逺矣噫易之<lb/>
大原皎若白日函光於犧旭於文迄我聖師而後正中<lb/>
焉昳於秦薄蝕於漢諸家之説棼焉而聖道微矣輔嗣<lb/>
特起斥去異端天人之道俄然而明然猶時若氛翳未<lb/>
能廓然若將有以待焉爾在其賢者心聖人之心猶得<lb/>
觀望其光景者哉重卦之人孔頴達曰重卦之人凡有<lb/>
<pb n="KR4d0043_WYG_002-46b"/>
四説王輔嗣以為伏犧鄭康成之徒以為神農孫盛以<lb/>
為夏禹史遷等以為文王其言夏禹及文王重卦者按<lb/>
繫辭神農之時巳有盖取諸益與噬嗑以此論之不攻<lb/>
自破其言神農重卦亦未為得今以諸文騐之案説卦<lb/>
云昔者聖人之作易也幽贊於神明而生蓍凡言作者<lb/>
創造之謂神農已後便是述修不可謂之作也則幽贊<lb/>
用蓍謂伏犧矣又引下繫云上古結繩而治後世聖人<lb/>
易之以書契盖取諸夬既象夬卦而造書契伏犧有書<lb/>
<pb n="KR4d0043_WYG_002-47a"/>
契則有夬矣故今輔嗣以伏犧既畫八卦即自重為六<lb/>
十四為得其實君卿謹按揚雄作解難其辭曰伏犧之<lb/>
作易也綿絡天地今以八卦文王附六爻孔子錯其象<lb/>
而彖其辭然後發天地之藏定萬物之基又法言述文<lb/>
王之淵懿曰重易六爻不亦淵乎司馬遷曰伏犧至純<lb/>
厚作易八卦又云西伯其囚羑里盖益易之八卦為六<lb/>
十四班固亦云商周之際紂在上位逆天暴物文王以<lb/>
諸侯順命而行道天人之占可得而效於是重易六爻<lb/>
<pb n="KR4d0043_WYG_002-47b"/>
作上下篇孔安國云伏犧氏之王天下也始畫八卦又<lb/>
繫辭云包犧氏之王天下也始作八卦以通神明之徳<lb/>
此經據灼然矣輔嗣獨擯諸家之説孔頴達從而解之<lb/>
殊不達繫辭之大義妄引盖取諸益之説惑之甚矣夫<lb/>
易曰天地設位易行乎其中矣則是兩儀定位雖未有<lb/>
易之書而易之道已著矣若文王之前雖卦象未備列<lb/>
而古先聖人順天地之道與物之宜以垂立教而得乎<lb/>
易之道與卦義相契合者固巳多矣豈須先觀卦象而<lb/>
<pb n="KR4d0043_WYG_002-48a"/>
後有為乎原繫辭之意盖謂若神農為耒耜得易益卦<lb/>
之義若黄帝為弧矢得易暌卦之象也如曰不然且繫<lb/>
辭云上古結繩而治後世聖人易之以書契盖取諸夬<lb/>
夫書契之作始於伏犧如頴達之見則是未有書契之<lb/>
時已先有此夬卦後因觀象而作為書契何不思之甚<lb/>
也又頴達既以文王為卦辭周公為爻辭為然如曰伏<lb/>
犧之時巳重卦則是但有六十四卦之名卒無一言以<lb/>
明卦義安所謂垂世立教哉頴達又以説卦有作易重<lb/>
<pb n="KR4d0043_WYG_002-48b"/>
之文謂非伏犧不得云作易且伏犧畫八卦至於文王<lb/>
重之而易道始成故曰易之興也其於中古乎作易者<lb/>
其有憂患乎又曰易之興也其當商之末周之盛徳耶<lb/>
當文王與紂之事邪此其文王作易之明騐豈得謂非<lb/>
伏犧不得云作也君卿以為伏犧畫八卦文王重而為<lb/>
六十四復繫之卦辭周公述文王之志又繫之爻辭仲<lb/>
尼贊而為彖象文言為得其實兩漢大儒揚雄司馬遷<lb/>
孔安國班固據繫辭伏犧始作八卦之文斷然無疑矣<lb/>
</p>
<p>
</p>
  </div></body>
</text>\m</TEI>
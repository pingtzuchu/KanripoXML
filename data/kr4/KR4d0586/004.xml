<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0586_SBCK_004-1a"/>
鐡崖先生古樂府卷之四<lb/>
　　　　　　　　　　　門人冨春吴復類編<lb/>
　　　古憤<hi>劍身或作劍聲</hi>
隂隂璞玉抱幽幽雌劒鳴玉屈有時白劒孤有時并<lb/>
如何妾玉身長抱碈石名如何妾劒身指爲妖銕精<lb/>
天乎如有情蝕月爲妾明地乎如有情河水爲妾清<lb/>
　　　　　先生此詩感慨悲憤永爲一代竒作孤<lb/>
　　　　　臣孽子志有未伸者讀之可爲涕下<lb/>
　　　貿易詞<hi>大禮或作六禮</hi>
鳴鳩毋止棘止棘爲摧薪女子毋貿絲貿綵爲棄人<lb/>
相逢誓作同穴親犬禮如一失結髪不終身外爲狂<lb/>
<pb n="KR4d0586_SBCK_004-1b"/>
　夫暴内為兄弟哂<hi>叶平</hi>寄語貿絲女卜語不可信况乃<lb/>
　卜非真<lb/>
　　　　　　此詞盖祖氓之詩意以戒滛奔之失其<lb/>
　　　　　　身者先生又有淇寡婦詩則又取扵氓<lb/>
　　　　　　之終身自反者也<lb/>
　　　　赤堇篇<lb/>
　吴鉤父悖子楚耶臣逆君曷比赤堇精新鑄雙龍文<lb/>
　作世無價寳三卿無足論倚天落旄頭仰日裂飛雲<lb/>
　一怒安天下持以奉至尊<lb/>
　　　　吴城怨<lb/>
　吴兵夜入郢小弟驕父兄彎弓射天日輦土築長城<lb/>
<pb n="KR4d0586_SBCK_004-2a"/>
　長城築未竟客主老蠻荆<lb/>
　　　　陳帝宅<hi>萬代或作百世</hi>
　荒城陳帝宅故殿吴王居曲池無錮石老樹有遺株<lb/>
　髙堂易梵宇白足走鐘魚未知萬代後興廢又何如<lb/>
　　　　雉城曲<hi>手洗一作手挹</hi>
　盪舟横塘去塘上野鴛鴦鴛鴦忽飛去相見雙女郎<lb/>
　齊唱雉城曲共製夫容裳手洗藕花露勸君荷葉囊<lb/>
　何以報永好觧佩雙明璫妾住雉城裏不是雉城倡<lb/>
　　　　采桒詞<lb/>
　吴蠶孕金蛾吴娘中夜起明朝南陌頭采桒鬢不理<lb/>
　使君從何来調妾桒中憙不識秋胡妻誤認金樓子<lb/>
<pb n="KR4d0586_SBCK_004-2b"/>
　　　　　　南史徐妃淫妬私通左右帝疾之賜死<lb/>
　　　　　　又製金樓子以述其淫行李賀詩云玉<lb/>
　　　　　　堂調咲金樓子䑓下戯學邯鄲倡<lb/>
　　　　采菱曲<hi>東過一作未過</hi>
　若下清塘好清塘勝若耶鴛鴦飛鏡浦鸂鶆睡銀沙<lb/>
　两漿夾螳臂雙榔交犬牙照波還自惜艶色似荷花<lb/>
　䄂惹紅萍濕裙牽翠蔓斜大堤東過客背面在蒹葭<lb/>
　日落江風起清歌襍咲哇<lb/>
　　　　海客行<lb/>
　海客朱雀航下有五鳳房三月彂長千六月下淮陽<lb/>
　青絲牽白日羅幕西風凉大姬勸金露小姬彈空桒<lb/>
<pb n="KR4d0586_SBCK_004-3a"/>
　中姬執藥饌調水浣肝腸海客睡不起明晏賽神羊<lb/>
　　　　主家詞<hi>晏或宴</hi>
　主家晏新客内屋深羅幃貴戚金與史長者陶與猗<lb/>
　羙人間中坐玉質縷金衣歌聲上碧落不放青雲飛<lb/>
　杯行白蓮掌酒飲黄桐脂門下有書客彈鋏歌朝飢<lb/>
　　　　道旁騎<lb/>
　春風扇官道官栁黄金條道旁百金騎俠氣爭春驍<lb/>
　竹間小桃花嫣如董嬌嬈下馬隔花語疑是花中妖<lb/>
　　　　風日好<lb/>
　春来風雨顛未見風日好今朝風日好羙人在逺道<lb/>
　羙人招未来相思把瑶草長鳥舞春風爲我一傾倒<lb/>
<pb n="KR4d0586_SBCK_004-3b"/>
　　　　春芳曲<lb/>
　春容不再芳春華不再揚我欲倩逰綵花前繋春陽<lb/>
　春陽不可繋逰絲徒爾長飛来雙蛺蝶綴我羅衣裳<lb/>
　頓足起與舞上下随春狂<lb/>
　　　　太師宅<hi>可笑或作歌笑</hi>
　前朝太師宅基撤萬民廬太師一去宅問宅今何如<lb/>
　赤地無所有庭樹八九株緬懐炙手日門前卿大夫<lb/>
　肥馬在東厩脂羊出中厨光妓列秦趙佐酒吹笙竽<lb/>
　厯年未五十一壊不枝梧可咲不于此悔不桒爲樞<lb/>
　道旁甲第子過馬一踟蹰<lb/>
　　　　招農篇<hi>来駟或作乗駟</hi>
<pb n="KR4d0586_SBCK_004-4a"/>
京城五都㑹卓錐争比閭朱樓矗隘址繡薨夾通衢<lb/>
洒削饗列鼎販脂来駟車東家見妖麗西舍聞笙竽<lb/>
劬劬農家子住在三家墟一日出京市歸不把犂鋤<lb/>
千金賣恒産買屋京城居京城豈不羙咄嗟異榮枯<lb/>
貨殖非吾法守望非吾徒仰屋視門傅壁立甔無儲<lb/>
却歸卜丘首鄰里相椰榆嗟嗟食田子食技汝不如<lb/>
食田可久業聖主方捐租<lb/>
　　　南婦還<hi>并序</hi>
　　　　南婦有轉徙北州者越二十年復還訪死<lb/>
　　　　問生人非境換有足悲者為賦之<lb/>
今日是何日慟返南州岐汩汩東逝水一日有西歸<lb/>
<pb n="KR4d0586_SBCK_004-4b"/>
　長别二十年休戚不相知去時蠇髮青歸来面眉黧<lb/>
　昔人今則是故家今則非脫胎有父母結髮有夫妻<lb/>
　驚呼問鄰里共指塚纍纍訪死欲穿隧泣血還復疑<lb/>
　白骨滿丘山我逝其從誰<hi>蠇髮或作鬂髮</hi>
　　　　淇寡婦<hi>猜疑或作清癡</hi>
　淇上有寡婦始慕宋共姬食貧以自守笑誚懐猜疑<lb/>
　忽為盗所汙放僻靡不為昔為淇婦宗今為淇婦嗤<lb/>
　可怜困思反不如貿絲兒<lb/>
　　　　　　氓之詩淫奔之惡也君子猶取之者以<lb/>
　　　　　　其困而知自反也若漢原陟則不知反<lb/>
　　　　　　矣陟之言曰家人寡婦始自約<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>時慕<lb/>
<pb n="KR4d0586_SBCK_004-5a"/>
　　　　　宋伯姬陳孝婦不幸失身遂行淫泆不<lb/>
　　　　　䏻自還吾猶此矣淇之婦其即陟流歟<lb/>
　　　　　此詩人之所悼也<lb/>
　　　七哀詩<lb/>
貧者欲無夀冨嬰願期頥慘慘里門道哭聲一何悲<lb/>
白頭洒慈涙紅顔服[婺-矛+牙]衰借問送車人共惜紈袴兒<lb/>
問齒未踰壮問家素不貲黄金不貸死華屋中道辤<lb/>
南鄰九十老帶索如榮朝<lb/>
　　　伐木篇<lb/>
伐木入空谷有木大蔽牛大厦孰傾棟一日䝉見收<lb/>
廼知匠石棄故非文木儔土腐不中槨水沉不中舟<lb/>
<pb n="KR4d0586_SBCK_004-5b"/>
拳不受櫽揉樠不受丹髹今兹忽觧后陶我山之湫<lb/>
斧斤放薪木輿輓充吾槱我聞漆園旨夀或逃商丘<lb/>
幸有大不幸焉知桒栢楸<lb/>
　　　痩馬行<hi>顧或作願與或作爲</hi>
痩馬青海種新自流沙至市門顧不售千金價無二<lb/>
肉駘大項領疋帛可收致天寒道里愁伏櫪消逺志<lb/>
痩馬雖伶仃毅有千里氣世無牙與青痩馬與誰試<lb/>
　　　金山孤鳳辤<hi>坐革或作坐草</hi>
粛粛金山鳳鳳子同阿房鳳兮不凰老孤鳴在髙岡<lb/>
幸生一鸑雛毛羽蔚成章鸑雏實不惡反哺天性良<lb/>
坐革梟鏡暴不受雀角傷教之六律音因之汩朝陽<lb/>
<pb n="KR4d0586_SBCK_004-6a"/>
　来儀實有本鳳聲益鏘鏘扵乎金山鳳永為百鳥祥<lb/>
　　　　　　此詩盖為金壇宋亮母張氏作也廿又<lb/>
　　　　　　四失夫君充保抱其遺孤訖扵有成而<lb/>
　　　　　　益大其門閭一節之死八秩而終故作<lb/>
　　　　　　此<lb/>
　　　　焦尾辭<hi>頎然一作傾然</hi>
　焦尾器猶在焦尾音無遺睠兹古人器縆以今人絲<lb/>
　纎手㺯掩抑類作箜篌悲赤城有佳士今人古人師<lb/>
　獨作古先操頎然如見之飲以化人酒此味従誰知<lb/>
　　　　　　此詩為天台琴師潘師古作也先生自<lb/>
　　　　　　註云師古以琴名東州嘗挾之逰京道<lb/>
<pb n="KR4d0586_SBCK_004-6b"/>
　　　　　　遇余吴下為余作古聲數㺯時坐客皆<lb/>
　　　　　　宗新聲心鄙其淡鈍余請師古不為王<lb/>
　　　　　　門伶人新聲不必宗也為作焦尾辤<lb/>
　　　　紈扇辤<lb/>
　團圎合歡扇比似月嬋姢嬋姢有時缺我扇豈長圎<lb/>
　秋風落梧葉我扇同棄捐不得如秋葉吹堕在君前<lb/>
　　　　白門栁<hi>今已遺或作已違</hi>
　歩出白門栁聞歌金縷衣事生不事死曩擔今巳遺<lb/>
　空負地下心百年以為期向来媒佻鳩寧為今日思<lb/>
　　　　丹山鳳<lb/>
　吴山五色鳳千歲或一鳴来見君子國見則時文明<lb/>
<pb n="KR4d0586_SBCK_004-7a"/>
　自從鳴岐後野鳥<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>為名鳳兮徳久衰短謌空復情<lb/>
　　　　梁父吟<lb/>
　歩出齊城門上陟獨樂峰梁㕮昻雉堞蕩隂夷鬛封<lb/>
　齊國殺三士杵舊不能雄所以梁父吟感嘆長咲翁<lb/>
　吁嗟長咲翁相漢起伏龍關張比疆冶将相俱和同<lb/>
　上帝棄炎祚将星堕營中抱膝和梁父梁父生悲風<lb/>
　　　　塗山篇<lb/>
　朝彂一錢渡暮宿三江潮金山有禪伯飲我松間瓢<lb/>
　遂登福勛廟<hi>福勛俗指為禹婦翁</hi>還憇汪罔橋<hi>防風氏</hi>金翁不可<lb/>
　詰夜附山鬼妖載吊漆姓人負惡忍兠苗既懐彎弓<lb/>
　逆可徒坐不朝逆名不可訓姑以後至梟澗硔洗遺<lb/>
<pb n="KR4d0586_SBCK_004-7b"/>
　骨白日連山椒<lb/>
　　　　驪山曲<lb/>
　驪山欝崔嵬宫闕金銀開月生鳷鵲觀雲遶鳳凰䑓<lb/>
　宫中紅籹子調咲春風媒青鳥㗸巾去乳鹿廵花来<lb/>
　天王太白次倉皇金粟堆石馬動秋色羗枝連暮哀<lb/>
　只今瑶池水八駿渇生埃<lb/>
　　　　弁峯七十二<lb/>
　弁峯七十二<graphic n="KR1341" url="https://raw.githubusercontent.com/kanripo/KR-Gaiji/master/images/KR1341.png" mimeType="image/png"/>蓞開青冥窮探最絶頂龍舌呀巖扃<lb/>
　髙源下絶壁海眼涵明星毒龍戯珠玉殘唾吹餘腥<lb/>
　胡僧洗神鉢宻呪收風霆洞庭水如畞溟涬連滄溟<lb/>
　下觀人間世九點烟中青<lb/>
<pb n="KR4d0586_SBCK_004-8a"/>
　　　　送客洞庭西<lb/>
　送客洞庭西雷堆青兩兩陳殿出空明吴城連蒼莽<lb/>
　春随湖色深風将潮聲長楊栁讀書堂夫容採菱槳<lb/>
　懐人故未休望望欲成徃<lb/>
　　　　尭市山<lb/>
　　　　　　在太湖西属長興州<lb/>
　湖山七十二西峯欝相<graphic n="KR1230" url="https://raw.githubusercontent.com/kanripo/KR-Gaiji/master/images/KR1230.png" mimeType="image/png"/>杯飲有堯井象畊餘舜丘<lb/>
　相傳十日出大浸稽天流生民竊生理托市兹山頭<lb/>
　只今東震水雙雷沒如漚仁人感地脉望望終南愁<lb/>
　　　　夏駕石鼓辤<lb/>
　　　　　在夏駕山髙一丈徑三尺下有盤石為足<lb/>
<pb n="KR4d0586_SBCK_004-8b"/>
　　　　　諺云石鼓鳴三吴兵<lb/>
　周家十圜鼓散落陳倉野猶有夏駕石盤盤駕之下<lb/>
　秦鞭血山骨吴獵焦野火夏鼓建不㧞石鳴知者寡<lb/>
　父老<graphic n="KR1576" url="https://raw.githubusercontent.com/kanripo/KR-Gaiji/master/images/KR1576.png" mimeType="image/png"/>䜟言山空石長啞<lb/>
　　　　虎丘篇<hi>銀河或作銀海</hi>
　路出女濆湖警蹕覇王驅霛池飛霹靂枯塚走扵菟<lb/>
　老禅猶點石仙鬼只疑狐祖龍来彂閟銀河又飛鳬<lb/>
　　　　要離塚<lb/>
　金昌亭下路春草沒荒土云是要離塚令人生古愁<lb/>
　侏兒三尺榦不佩雙吴鈎中包猛士膽白日照髙秋<lb/>
　忍死屠骨肉視身若蜉蝣荆軻不了恨慶忌成身謀<lb/>
<pb n="KR4d0586_SBCK_004-9a"/>
　如何五噫客死與爾同仇<lb/>
　　　　香山篇<hi>還作一本還泊</hi>
　　　　　　在太湖西濵西施種香之所<lb/>
　放舟脂塘曲盤㳺湖上雷雷鳴湖雨作還作香山隈<lb/>
　羙人闘香草上有九畹㘽羙人在何所搴芳招歸来<lb/>
　露下荆棘草鹿上姑蘇䑓<lb/>
　　　　陳朝檜<lb/>
　　　　　　在長興大雄寺檜中裂為四枝垂廕半<lb/>
　　　　　　庭堅如金石故老相傳陳髙祖扵梁天<lb/>
　　　　　　監中手植扵此寺即髙祖故宅也<lb/>
　陳皇有遺宅廼在鳥山中當時手所植花木羅青紅<lb/>
<pb n="KR4d0586_SBCK_004-9b"/>
　獨有左紐樹閱世如龜龍懐㢤手植人不見三閣崇<lb/>
　後庭種玉樹金井凋秋風<lb/>
　　　　放龜池<lb/>
　　　　　　在㑹稽馬安山毛寳故宅也<lb/>
　我聞玄緒霛無逃豫且厄毛公贖金錢放汝黿鼉宅<lb/>
　何期報復義背負将軍溺至今山中池洞玄露純白<lb/>
　我歸放搘床搘床猶翕息<lb/>
　　　　東林社<lb/>
　陶公八十日觧阻歸山阿覺今若不早我日十倍過<lb/>
　開塗剗荆棘斧缺且無柯頼爾東林社招我南山歌<lb/>
　囬視有漏因巳悟影與魔有求不𥙷失無虧所成多<lb/>
<pb n="KR4d0586_SBCK_004-10a"/>
　坐斷前後際不湏辯維摩<lb/>
　　　　隱君宅<lb/>
　隱君宅中區心逰入天境酌空引窊石汲深出寒井<lb/>
　簷花度吹香池葉漏天影隱几鳴虚琴悠然有真省<lb/>
　　　　道人一畞宅<lb/>
　道人一畞宅乃在清江潯山童觧迎客開户花木深<lb/>
　幽草有逺意仙禽無俗音劍氣或成虎丹光欲流金<lb/>
　丸中探日月畫前見天心<lb/>
　　　　　　巳上凡四十首多古樂府之續題或寫<lb/>
　　　　　　風情或述風土或吊古憫時及逰方外<lb/>
　　　　　　之作也以古風人之興象帶太史氏之<lb/>
<pb n="KR4d0586_SBCK_004-10b"/>
　　　　　　評裁詩家自老杜以来之所稀有也<lb/>
　鐡崖先生古樂府卷之四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0586_SBCK_001-1a"/>
鐡崖先生古樂府卷之一<lb/>
　　　　　　　　　　　門人富春吴復類編<lb/>
　　　履霜操<hi>并引</hi>
　　　　琴操有履霜謂尹吉甫子伯竒為後母譛<lb/>
　　　　而見逐自傷而作也其詞曰<lb/>
　　　　朝履霜兮採晨寒考不明其心兮信䜛言<lb/>
　　　　何辜皇天兮遭斯愆痛殁不同兮恩有偏<lb/>
　　　　誰說碩兮知此冤<lb/>
　　　　使是詞果出伯竒則伯竒不得希扵舜矣<lb/>
　　　　余為之𥙷云<lb/>
霜鮮鮮兮草戔戔兒獨履兮兒宿野田衣荷之葉兮<lb/>
<pb n="KR4d0586_SBCK_001-1b"/>
葉易穿採楟花以為食兮食不下咽嗟兒天父兮天<lb/>
胡有偏我不父順兮寧不兒憐履晨霜兮泣吾天<lb/>
　　　　　先生此詞與凱風之母氏聖善我無令<lb/>
　　　　　人羑里操之臣罪當誅天王聖明同一<lb/>
　　　　　意也<lb/>
　　　别鵠操<hi>并引</hi>
　　　　琴操有别鵠操謂啇陵穆子娶妻五年無<lb/>
　　　　子父母欲其改娶其妻聞之中夜悲嘨穆<lb/>
　　　　子感之而作是操也<lb/>
雄鵠于于雌鵠舒舒两鵠比翼其巢同株三見樹葉<lb/>
榮而枯嗟爾比翼而不生雛比翼将乖雌雄覊孤中<lb/>
<pb n="KR4d0586_SBCK_001-2a"/>
夜雌嘯雄将曷如寧為不雛死作两孤不願八九子<lb/>
為秦烏<lb/>
　　　　　崔豹註元詞曰将乖比翼隔天端山川<lb/>
　　　　　悠逺路漫漫攬衾不寐食忘飡後仍為<lb/>
　　　　　夫妻如初<lb/>
　　　雉朝飛<hi>并引</hi>
　　　　琴操有雉朝飛多指牧犢子之作據楊雄<lb/>
　　　　所記則曰雉朝飛者衞女傳母之所作也<lb/>
　　　　衞女嫁齊太子中道太子死問傅母傅母<lb/>
　　　　曰且徃當喪喪畢女不肯歸終之以死傅<lb/>
　　　　母悔之取女所自操琴於冡止鼓之忽有<lb/>
<pb n="KR4d0586_SBCK_001-2b"/>
　　　　雉出墓中傅母撫雉曰女果為雉也言未<lb/>
　　　　畢雉飛而起故其操曰雉朝飛子以牧犢<lb/>
　　　　之歎不如衞女之善死有關世教也故賦<lb/>
　　　　以補舊樂府之缺云<lb/>
雉朝飛一雄挾一雌雄死雌誓黄泥歸衞女嫁齊子<lb/>
未及夫與妻青縭綰素結一死與之齊人言衞女蕩<lb/>
且離烏得冡中有雉飛琴聲鼓之聞者悲<lb/>
　　　精衞操<hi>并引</hi>
　　　　按述異記昔炎帝女溺死東海中化為精<lb/>
　　　　衞鳥日㗸西山木石以填東海怨溺死也<lb/>
　　　　余悲其志為作精衞詞入琴操云<lb/>
<pb n="KR4d0586_SBCK_001-3a"/>
　水在海石在山海水不縮石不刋衘石向海安口血<lb/>
　離離海同乾<lb/>
　　　　　　古人賦精衞詩者稱王建詩意尋常讀<lb/>
　　　　　　先生此作則建詞劣矣時和先生詞者<lb/>
　　　　　　數十家惟崑山郭翼陸仁二人在先生<lb/>
　　　　　　選列<lb/>
　　　　　　翼詞曰<lb/>
　　　　　　東海水雖大精衞心不移㗸石填海有<lb/>
　　　　　　滿時有滿時海有厎吁嗟人心不如海<lb/>
　　　　　　仁詞曰<lb/>
　　　　　　精衞两翼大飛向海波去口㗸石子不<lb/>
<pb n="KR4d0586_SBCK_001-3b"/>
　　　　　　知數山髙髙海深深山髙海深石自沉<lb/>
　　　　石婦操<hi>并引</hi>
　　　　　石婦即望夫石也在䖏有之詩人悲其志<lb/>
　　　　　與精衞同不必問其主名也予為詞𥙷入<lb/>
　　　　　琴操云<lb/>
　峩峩孤竹崗上有石魯魯山夫折山華歲歲山頭歌<lb/>
　石婦行人㡬時歸東海山頭有時聚行人歸啼石柱<lb/>
　石婦岑岑化黄土<lb/>
　　　　湘靈操<hi>并引</hi>
　　　　　博物志舜陟方死于蒼梧二妃死于江湘<lb/>
　　　　　之間俗謂之湘君湘旁有黄陵廟事雖不<lb/>
<pb n="KR4d0586_SBCK_001-4a"/>
　　　　經而楚詞扵九歌有湘君湘夫人之辤故<lb/>
　　　　余亦𥙷入琴操云<lb/>
湘之水兮九支湘之山兮九疑皇一去兮何時歸攀<lb/>
龍髯兮逐龍飛生同宫死同穴招皇衣兮復皇轍九<lb/>
疑水九疑山九疑轍迹在其間望飛龍兮未来還湘<lb/>
之淚兮成水湘之石兮成班<lb/>
　　　　　自古詩人皆用竹班未有用石班者先<lb/>
　　　　　生句律新妙類此<lb/>
　　　箕山操<lb/>
箕之山兮可耕而樵<hi>叶囚</hi>箕之水兮可飲而㳺牽牛何<lb/>
来兮飲吾上流彼以天下譲兮我以之逃<hi>叶投</hi>世豈無<lb/>
<pb n="KR4d0586_SBCK_001-4b"/>
　尭兮應尭之求吾與尭友兮不與尭憂<lb/>
　　　　　　先生擬琴操凡十首有介山汨羅　城<lb/>
　　　　　　曹娥㺯操皆逸箕山一操又先生和永<lb/>
　　　　　　嘉李季和之作也<lb/>
　　　　　　李詞曰<lb/>
　　　　　　箕山之陽兮其木翏翏箕山之冡兮白<lb/>
　　　　　　雲幽幽彼世之人兮孰能遺我以憂雖<lb/>
　　　　　　欲從我兮其路無由朝有人兮来飲其<lb/>
　　　　　　牛<lb/>
　　　　　　世稱兩操乃敵手棋也而先生之詞為<lb/>
　　　　　　婉云<lb/>
<pb n="KR4d0586_SBCK_001-5a"/>
　　　　獨祿篇<hi>并引</hi>
　　　　　古樂府獨祿篇為父報仇之作也太白擬<lb/>
　　　　　之轉為雪國耻之詞予在吴中見有父仇<lb/>
　　　　　不報而與之共室䖏者人理之㓕甚矣為<lb/>
　　　　　賦此詞以激立孝子之節云<lb/>
　獨祿獨祿惡水濁<hi>叶逐</hi>仇家當族孝子免汚辱孝子軀<lb/>
　幹小勇氣滿九州㧞刀削中睨父仇父仇未報何面<lb/>
　上父丘<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>仇頭為飲器臠仇肉為食嘬頭上之天纔<lb/>
　可戴<lb/>
　　　　公無渡河<lb/>
　公無渡河河水深兮不見泥公身非水犀烏風黒浪<lb/>
<pb n="KR4d0586_SBCK_001-5b"/>
欲何濟<hi>平声</hi>公不能濟横帆在河西青頭少婦泣血啼<lb/>
有年不死将誰齊公死何靈伯妾死何靈妻<lb/>
　　　　　先生此作又率之以同歸之義旨意正<lb/>
　　　　　大不徒尚其詞<lb/>
　　　桓山禽<hi>并引</hi>
　　　　古樂府有上留田行上留之地有父死而<lb/>
　　　　兄不字其弟者鄰人為其弟作悲謌以風<lb/>
　　　　其兄南俗兄違父命而虐其庶弟扵父死<lb/>
　　　　之後者徃徃有焉故賦桓山鳥以繼上留<lb/>
　　　　樂府云<lb/>
桓山鳥鳴聲一何悲嚴父戒二子分財無嫡支父死<lb/>
<pb n="KR4d0586_SBCK_001-6a"/>
　未葬命一遺两枝荆華摧一枝嗚呼桓山鳥鳴聲實<lb/>
　堪悲死隔别生流離百鳥聞之為嗟嗞<lb/>
　　　　　　說苑桓山之鳥生四子羽翼巳成乃離<lb/>
　　　　　　四海哀鳴送之今有哭者其音甚悲非<lb/>
　　　　　　獨哭死又哭生離佀桓山之鳥也使人<lb/>
　　　　　　問哭者曰父死家貧賣子以塟将與其<lb/>
　　　　　　别也<lb/>
　　　　烏夜啼<hi>并引</hi>
　　　　　古樂府烏夜啼者宋王義慶妓妾報赦之<lb/>
　　　　　詞予為𥙷之而少見規誡之義云<lb/>
　蘢葱髙樹青門西夜夜棲烏来上啼報君凶報君喜<lb/>
<pb n="KR4d0586_SBCK_001-6b"/>
願君髙樹成連理啼烏夜夜八九子莫使君家髙樹<lb/>
移烏生八九烏散飛<hi>夜夜一本作夜生</hi>
　　　野雉詞<lb/>
野雉異兮家雞雉将雛兮栖栖嫁劉季兮逐季飛不<lb/>
逐季兮季狐疑羽翼成兮兩口苦無違<lb/>
　　　　　漢吕后名雉字娥姁漢人避后諱呼雉<lb/>
　　　　　為野雞詩意譏野雞之不足為家雞季<lb/>
　　　　　疑之是也两口指諸吕也<lb/>
　　　旦春詞<lb/>
兒為王母為囚旦春暮春無時休天髙地厚日月流<lb/>
母苦不得從兒㳺漢家謀臣張留侯老人立致啇山<lb/>
<pb n="KR4d0586_SBCK_001-7a"/>
　頭君王輕信羽翼愁十年身後知安劉髠鉗之人何<lb/>
　以留<lb/>
　　　　　　詩意咎髙祖之智䏻知勃之安劉而不<lb/>
　　　　　　能知雉之困人彘逺為人彘地也且又<lb/>
　　　　　　輕信張良一時詭計㡬為滅劉之舉詩<lb/>
　　　　　　之言簡而志博也如此<lb/>
　　　　繋子詞<lb/>
　車驅驅鄧家孥長繩繋野樹小兒泣<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>泣<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>父<lb/>
　一顧可柰胡弟兒在手不可俱父再顧眼血枯行人<lb/>
　斷繩走匍匍<lb/>
　　　　　　先生嘗作鄧郭論曰愛子忘親者　行<lb/>
<pb n="KR4d0586_SBCK_001-7b"/>
　　　　　　也愛親滅子者亦豈人道㢤郭巨埋雛<lb/>
　　　　　　鄧攸繋子皆非孝弟之道也慈孝非二<lb/>
　　　　　　理父子兄弟皆天性二子者獨明扵母<lb/>
　　　　　　弟之天而暗扵子天何耶推其忍去啜<lb/>
　　　　　　羹不逺則其愛母念弟亦豈得為孝弟<lb/>
　　　　　　之純㢤徃史謂天絶攸嗣為天有知其<lb/>
　　　　　　說是巳或有難曰天絶攸嗣是巳巨非<lb/>
　　　　　　孝道天何錫之金曰天賜巨金是天之<lb/>
　　　　　　慈扵巨兒而資其孝扵母也母得資其<lb/>
　　　　　　養而子得全其生是天不欲以逆為孝<lb/>
　　　　　　也吁天不欲以逆為孝則豈欲以逆為<lb/>
<pb n="KR4d0586_SBCK_001-8a"/>
　　　　　　弟也耶觀此則知先生之詩有感乎逆<lb/>
　　　　　　倫也巳<lb/>
　　　　眉憮詞<lb/>
　朝畫眉莫畫眉畫眉日日生春姿長安己知京兆憮<lb/>
　有司直奏君王知君王毛舉人間事不咎人間夫婦<lb/>
　私<lb/>
　　　　　　先生嘗議畫眉事曰情勝禮者闉闥之<lb/>
　　　　　　常敞畫婦眉情勝禮也雖然視如睪卧<lb/>
　　　　　　庭畫眉殆未過也抑余有疑敞者敞與<lb/>
　　　　　　廣漢延壽齊名稱而敞獨䏻自全惲黨<lb/>
　　　　　　之奏亦危矣獨寢不下吁何以得此扵<lb/>
<pb n="KR4d0586_SBCK_001-8b"/>
　　　　　寡恩之主㢤當有司奏憮眉事敞復何<lb/>
　　　　　恃曾不効宋大夫遷諱之辭過畫眉之<lb/>
　　　　　對誠而不欺婉而中理况甚乎曰斥鴻<lb/>
　　　　　寳議羙陽之鼎剛正風操足以重漢上<lb/>
　　　　　獨惜敞良有以夫<lb/>
　　　結襪子<hi>并引</hi>
　　　　古樂府有結襪子大抵言感恩重而以命<lb/>
　　　　相許也太白擬之亦然余以結襪子屬張<lb/>
　　　　釋之釋之天下稱賢故予為是詞𥙷入樂<lb/>
　　　　府云<lb/>
漢家九陛飛秋霜公卿㑹立朝明堂王生何人談老<lb/>
<pb n="KR4d0586_SBCK_001-9a"/>
　黄廷辱廷尉理不當廷尉跪結襪有如壮夫出<graphic n="KR1587" url="https://raw.githubusercontent.com/kanripo/KR-Gaiji/master/images/KR1587.png" mimeType="image/png"/>下<lb/>
　面無慙色神洋洋君不見黄石公進張良夏侯章低<lb/>
　孟嘗長者之名從此敡<lb/>
　　　　栢谷詞<lb/>
　栢谷險君勿趨君一趨龍為魚漿長豈識真龍軀頼<lb/>
　爾老婦能輓夫論報不賜誅漿長本無辜舉之羽林<lb/>
　郎大将軍可奴<lb/>
　　　　鴻門㑹<lb/>
　天迷關地迷户東龍白日西龍雨撞鍾飲酒愁海翻<lb/>
　碧火吹巢雙稧㺄<hi>黯言范增項荘</hi>照天萬古無二烏殘星破<lb/>
　月開天餘<hi>此言沛公當獨王天下羽不得分也</hi>座中有客天子氣左股<lb/>
<pb n="KR4d0586_SBCK_001-9b"/>
七十二子連明珠軍聲十萬振屋瓦拔劍當人面如<lb/>
赭将軍下馬力排山氣卷黄河酒中瀉劍光上天寒<lb/>
彗殘明朝畫地分河山将軍呼龍将客走石破青天<lb/>
撞玉斗<lb/>
　　　　　先生酒酣時常自歌是詩此詩本用賀<lb/>
　　　　　軆而氣則過之<lb/>
　　　紫芝曲<lb/>
啇山巍巍上有𬗋芝採芝可療飢何獨西山薇西伯<lb/>
養老去古遠而獨夫殺士吾将疇依夘金之子海内<lb/>
威羅絡齮齕<hi>音蟻紇</hi>将奚為平生不識下邳兒肯随漢<lb/>
邸同兒戯祿里綺里無人知<lb/>
<pb n="KR4d0586_SBCK_001-10a"/>
　　　　　　祿里在洞庭包山盖四老之舊居皮日<lb/>
　　　　　　休有祿里詩一作甪里先生嘗論四老<lb/>
　　　　　　人者秦皇漢帝之不可迹而招者也使<lb/>
　　　　　　為子房一呼而至子房之奴不翅也豈<lb/>
　　　　　　足以為四老人㢤子房之所呼者老人<lb/>
　　　　　　之贗者也盖子房一時巧術借人間四<lb/>
　　　　　　老以動漢廷如優者之衣冠面目髭鬂<lb/>
　　　　　　為孫叔敖而出者漢祖驚見以為真而<lb/>
　　　　　　太子之羽翼遂成豈料其為贗也㢤漢<lb/>
　　　　　　廷諸人罔有覺者堕良之術深矣太史<lb/>
　　　　　　公闕而不錄其知良之所為者歟<lb/>
<pb n="KR4d0586_SBCK_001-10b"/>
　　　金䑓篇<hi>禮重一作禮士</hi>
髙䑓起朔方金色照天光上有七十二鳳凰金鼎玉<lb/>
食髙頡頏王不居志獨苦拜師禮重心愈下群賢起<lb/>
南西東國耻一洒黄金空十年燕雌今日雄君不見<lb/>
姑胥何用黄金屋壄鹿穿花豕㗸蓐<lb/>
　　　　　越書稱越勾踐以黄金樓楣獻吴夫差<lb/>
　　　　　夫差因獻楣遂以黄金盡飾樓以自敞<lb/>
　　　　　其國淮南子載桀亡證云犬釋淵豕㗸<lb/>
　　　　　蓐<lb/>
　　　吴鉤行<lb/>
吴人殺二子釁成雙吴鉤吴王食賞令不識鉤中愁<lb/>
<pb n="KR4d0586_SBCK_001-11a"/>
　臨鉤呼二子飛来父心頭百金何足報萬户當封矦<lb/>
　佩雙鉤比明月爲君嬖者斬䜛者刖制諸侯開伯烈<lb/>
　千秋萬歲光不滅<lb/>
　　　　胭脂井<hi>趾一作尾斜宫人冡也</hi>
　井無水荒龍椅不得如巴馬子仰天夜見黄姑星水<lb/>
　厎嘍嘍話紅鬼井中之人不殉死宮人斜在雷唐趾<lb/>
　　　　平原君<hi>跛汲一作跛者</hi>
　平原君起朱樓羙人盈盈樓上居<hi>叶鳩</hi>槃<graphic n="KR1552" url="https://raw.githubusercontent.com/kanripo/KR-Gaiji/master/images/KR1552.png" mimeType="image/png"/>跛汲彼何<lb/>
　叟羙人一咲槃<graphic n="KR1552" url="https://raw.githubusercontent.com/kanripo/KR-Gaiji/master/images/KR1552.png" mimeType="image/png"/>愁門下士引去不可留羙人髙價<lb/>
　千金直千金不惜羙人頭君不見帷中婦女觀跛者<lb/>
　一笑五國生戈矛<lb/>
<pb n="KR4d0586_SBCK_001-11b"/>
　　　　春申君<lb/>
　春申君見利重見理蒙保相印封江東李家女兒入<lb/>
　楚宫春申㓕國并滅嗣舍人入相遺腹子<lb/>
　　　　　　先生嘗語李園之事與吕不韋等耳其<lb/>
　　　　　　女弟遺腹盖非春申君之所幸也<lb/>
　　　　聶政篇<lb/>
　齊國壮士儕要離念母與姊生慈悲既而母死姊同<lb/>
　屍烏乎丈夫一死泰山重胡為輕付市井兒<lb/>
　　　　易水歌<hi>并引</hi>
　　　　　儒門五尺童羞談荆卿以其刺客之靡也<lb/>
　　　　　然予觀魏王沈事未嘗不廢卷三太息沈<lb/>
<pb n="KR4d0586_SBCK_001-12a"/>
　　　　之忍亡其主也然後知卿之矢死報知已<lb/>
　　　　較然為古義俠不可少也故君子追論燕<lb/>
　　　　俗之長急人之義本扵卿之遺風古今詞<lb/>
　　　　人多拙卿而予猶以是取卿云<lb/>
風瀟瀟易水波髙冠送客白峩峩馬嘶燕都夜生角<lb/>
壮士悲歌力㧞削<hi>叶</hi>百金買七尺八銛凾中目光射<lb/>
七尖<hi>樊扵期首</hi>先生老悖不足與灰面小兒年十三事大<lb/>
謬無必取先機一發中銅柱後客不来知柰何狗屠<lb/>
之交誰比數太傅言議謀中竒竒謀拙速寧工遲可<lb/>
憐矐目舊時客撃筑又死髙漸離鎬池君璧在水龍<lb/>
腥忽逐漁風起滄海君猶祖遺筴孰與千金買方士<lb/>
<pb n="KR4d0586_SBCK_001-12b"/>
烏乎荆卿荆卿雖俠才俠節之死心無猜君不見文<lb/>
籍先生賣君者桐宫一泄曹作馬<lb/>
　　　　　　　巳上凡二十六首或述古樂府舊事<lb/>
　　　　　　或𥙷古樂府所缺上至精衞之古憤<lb/>
　　　　　　　下及刺客之悲歌而羙刺存焉勸戒<lb/>
　　　　　　彰焉讀者有所感彂則事父事君而<lb/>
　　　　　　　天倫無不厚矣<lb/>
鐡崖先生古樂府卷之一<lb/>
</p>
<p>
</p>
  </div>
</body>
</text>
</TEI>
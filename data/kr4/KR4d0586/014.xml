<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0586_SBCK_014-1a"/>
　鐡雅先生復古詩集卷之四　古樂府卷十四<lb/>
　　　　　　　　　　　太史紹興楊維禎廉夫著<lb/>
　　　　　　　　　　　太史金華黄溍　晋卿評<lb/>
　　古樂府<lb/>
　　　宮詞<hi>一十有二首</hi>
　　　　宫詞詩家之大香奩也不許村學䆒語為本<lb/>
　　　　朝宮詞者多矣或拘扵用典故又或拘扵用<lb/>
　　　　國語皆損詩軆天曆間余同年薩天錫善為<lb/>
　　　　宮詞且索余和什通和二十章今存十二章<lb/>
<pb n="KR4d0586_SBCK_014-1b"/>
鷄人報暁五門開鹵簿千官泊帝䑓天上駕䳘先有<lb/>
信九重鸞駕上都廻<hi>每歲此禽先駕徃返</hi>
　　　又<lb/>
開國遺音樂府傳白翎飛上十三絃大金優諫關卿<lb/>
在伊尹扶湯進劇編<lb/>
　　　又<lb/>
海内車書混一時奎章御筆冩烏絲朝来中貴傳宣<lb/>
急南國宫娥拱鳳他<lb/>
　　　又<lb/>
薫風殿閣日𥘉長南貢新来荔子香西邸阿環方病<lb/>
齒金籠分賜雪衣娘<lb/>
<pb n="KR4d0586_SBCK_014-2a"/>
　　　又<lb/>
宫錦裁以錫聖恩朝来金榜揭天門老娥元是南州<lb/>
女私喜南人擢殿元<lb/>
　　　又<lb/>
北幸和林幄殿寛鈎麗女侍倢伃官君王自賦昭君<lb/>
曲敕賜琵琶馬上彈<lb/>
　　　又<lb/>
后土璚仙属内家楊州從此絶名花君王題品容誰<lb/>
並蕚緑宮中蕚緑華<lb/>
　　　又<lb/>
十二璚樓浸月華桐花移影上窓紗簷前不挿塩技<lb/>
<pb n="KR4d0586_SBCK_014-2b"/>
竹卧聴金羊引小車<hi>太史曰此章反用事見間雅之風</hi>
　　　又<lb/>
金屋秋深露氣凉宮監久不到西廂丁寧莫竊寧哥<lb/>
笛鸚姆無情說短長<hi>此章規戒尤妙</hi>
　　　又<lb/>
露氣夜生鳷鵲樓井梧葉葉巳知秋君王只禁宮中<lb/>
蠱不禁流紅出御溝<lb/>
　　　又<lb/>
十三宮女善詞章長立君王玉几傍阿婉有才還有<lb/>
累宫中鸚鵡啄條桑<hi>太史曰此章借用上官昭容事羙中寓刺</hi>
　　　又<lb/>
<pb n="KR4d0586_SBCK_014-3a"/>
蛾眉矉䖏不勝秋長帶芙蓉小苑愁肯為君王通一<lb/>
咲羽書烽火誤諸侯<hi>太史曰此章又用妲巳事美中有現</hi>
　　　春俠雜詞八首<lb/>
金丸脫乎彈鸚鵡玉鞭嬉咲擊珊瑚侍兒無頼有如<lb/>
此知是霍家馮子都<lb/>
　　　又<lb/>
花𫀆白面呼郎神當街奪花不避人天馬乗龍金絡<lb/>
臘賈家貴婿正嬌春<lb/>
　　　又<lb/>
柘林縦獵金毛鷹花街行春銀面馬夜宿娼樓酒未<lb/>
醒飄風吹落鴛鴦瓦<lb/>
<pb n="KR4d0586_SBCK_014-3b"/>
　　　又<lb/>
昨日布衣行九州今日綉衣拜冕旒馬前淸道一千<lb/>
歩當街不敢闚高樓<hi>千古才人不可到</hi>
　　　又<lb/>
朱提注酒酒如池太白淋漓喫不辭上樓更衣玉山<lb/>
倒腰間帶脫金<graphic n="KR1608" url="https://raw.githubusercontent.com/kanripo/KR-Gaiji/master/images/KR1608.png" mimeType="image/png"/>毗<lb/>
　　　又<lb/>
關右新来豪俠客姓字不通人不識夜半酒醒呼阿<lb/>
吉<hi>平</hi>碧眼胡兒吹筆笛<lb/>
　　　又<lb/>
蜀琴聲奏雙鴛鴦嶰竹和鳴雙鳳凰夜䦨酒醒不上<lb/>
<pb n="KR4d0586_SBCK_014-4a"/>
馬紫荆月堕西家墻<lb/>
　　　又<lb/>
西江羙人乆不見手把新題合歡扇鯉魚慿送相思<lb/>
書㶚王門前水如箭<lb/>
　　　　太史曰此詞俠情冶思見扵二十八字中<lb/>
　　　　非貴公子具五色腸不能也然則讀銕雅<lb/>
　　　　俠詞者豈可以唐人絶句求之㢤<lb/>
　　　小㳺仙十二首<lb/>
青旄節衛翠雲軿桉部東行過赤城龍女遺珠鷄卵<lb/>
大結為雙珮賜方平<lb/>
　　　又<lb/>
<pb n="KR4d0586_SBCK_014-4b"/>
若水西采赤岸東白金城闕碧珠宫天家令急不敢<lb/>
住折得五花歸飯龍<lb/>
　　　又<lb/>
東逾弱水赤流深夜得桃都息羽旌地厎日廽天上<lb/>
出金鷄如鳳自交鳴<lb/>
　　　又<lb/>
金蛾蕋生瑶水隂錦駝鳥鳴珠樹林上皇敕賜龍色<lb/>
酒天樂五雲流主音<lb/>
　　　又<lb/>
麻姑今夜過青丘玉軆催斟白玉舟莫向外人矜指<lb/>
爪酒酣為我擘箜篌<lb/>
<pb n="KR4d0586_SBCK_014-5a"/>
　　　又<lb/>
女郎两两白玉床對博宛在橘中央青城不賭熊盈<lb/>
襪間賭蕭家雙鳳凰<lb/>
　　　又<lb/>
蓮葉舟髙河漢垂黄姑玉女㑹佳期玉清久入衙城<lb/>
洞莫遣城都賣卜知<lb/>
　　　又<lb/>
道人得道輕骨毛飛度海水能千遭明朝挾至兩浮<lb/>
島卧㸔滄洲戯六鼇<lb/>
　　　又<lb/>
青丘書随雷電亡尚作草木蟲魚荒問渠甲子不能<lb/>
<pb n="KR4d0586_SBCK_014-5b"/>
記但指緑睛雙眼方<lb/>
　　　又<lb/>
天上茛常宮又成文章只數老玄卿五雲閣吏亦謫<lb/>
世牛鬼少年專盛名<lb/>
　　　又<lb/>
日落海門吹鳳瓠湏臾海水沸如炮船頭䖏女来聴<lb/>
曲知是洞庭千歲蛟<lb/>
　　　又<lb/>
當時咲我去學仙汝但求金與求田不知昨夜城頭<lb/>
鶴問汝無人識墓阡<lb/>
　　詠女史一十八首<lb/>
<pb n="KR4d0586_SBCK_014-6a"/>
　　　李夫人李延年歌<hi>北方有佳人事</hi>
金屋君王獨有情少翁魂魄夜張燈可堪一死旤猶<lb/>
烈身釁胡塵到李陵<lb/>
　　　鈞弋夫人<hi>漢武帝宮人生昭帝者</hi>
倢儀未換母儀尊聞道君王巳寡恩太子宫中無木<lb/>
偶可無鞠域到尭門<lb/>
　　　伏生女<hi>伏生年九十餘以女口授尚書</hi>
老子當時無女雛秦灰安得見全書中郎有女能傳<lb/>
業傳得胡笳業不如<lb/>
　　　班婕妤<hi>前漢成帝宫</hi>
長門不用買多才紈扇炎凉善自裁五鬼一言能窹<lb/>
<pb n="KR4d0586_SBCK_014-6b"/>
主秋飌愁殺望思䑓<lb/>
　　　趙昭儀<hi>前漢成帝后</hi>
通仙門裏春晝長侍兒新擁試蘭湯君王空散黄金<lb/>
餅不見宮中赤鳳凰<lb/>
　　　王氏后<hi>前漢元帝后</hi>
沙禁鍾靈六百年存劉一璽忍輕捐老天有意母天<lb/>
下黄霧如何塞九天<lb/>
　　　賈南風<hi>西晋恵帝后</hi>
識暗嗚哇苦不夫簏箱下取洛城奴官中得子如銅<lb/>
馬豈持琅琊犢換騊<lb/>
　　　緑珠<hi>石崇以珠三斛買梁氏女</hi>
<pb n="KR4d0586_SBCK_014-7a"/>
百斛明珠價莫加髙樓投璧璧無瑕臨春不死燕旨<lb/>
井又逐䧏旙上檻車<lb/>
　　　馮小憐<hi>北齊穆后愛衰侍婢馮小憐大幸</hi>
前山校獵御同車一咲平陽䓁戰蝸換得后衣纔上<lb/>
馬琵琶又屬代王家<lb/>
　　　獨孤后<hi>陏文帝后</hi>
别宅猶容駕短轅獨孤苦以妬虧賢他時崔婦生家<lb/>
禍晋邸安壌寵自專<lb/>
　　　武后<hi>唐髙宗后</hi>
忠良斬刈若蒭蕘乳乕蒼鷹積滿朝可是唐臣無杜<lb/>
伯危心只忌六宮猫<lb/>
<pb n="KR4d0586_SBCK_014-7b"/>
　　　楊太真<hi>唐玄宗妃</hi>
萬花藂裡澤𥘉承𬗋磨金揺不自勝義髻早知無死<lb/>
所不如生不負青陵<lb/>
　　　王凝妻李氏<hi>唐王凝字叔怙王通弟也</hi>
山店孤兒背面啼玉腕一觧軟如泥當時義勇䏻相<lb/>
敵木葉山中亦有妻<lb/>
　　　盻盻<hi>唐張建封節制武寧納妓盻盻扵燕子樓公薨不化適</hi>
塜上白楊今十年樓頭燕子尚留連銅䑓多少丁寧<lb/>
恨誰向西陵望塻田<lb/>
　　　韓蘄王夫人<hi>宋韓世忠妻</hi>
巫家卜偶不為嫌優女占夫事更堅㸔取異時真畏<lb/>
<pb n="KR4d0586_SBCK_014-8a"/>
友九重書上議黄天<lb/>
　　　宋度宗女嬪<lb/>
一曲髙歌玉樹秋小嬪端觧替人愁葉妃只解傷春<lb/>
泣之死何如恤緯憂<lb/>
　　　青峰廟王氏<lb/>
　　　　天台王氏宋末兵擄至剡之青峰澗嚙血<lb/>
　　　　題詩投水死比胡箶則優律之巴陵則劣<lb/>
　　　　矣余因過此見陳長卿詩而羙之遂題詩<lb/>
　　　　于石壁上長卿詩云<lb/>
寧死標名不碩存㓗身如水凛貞魂青峰嶺上題<lb/>
詩句猶沁當時指血痕<lb/>
<pb n="KR4d0586_SBCK_014-8b"/>
　　　鐡史詩曰<lb/>
介馬䭾䭾百里程青峰後夜血書成只應劉阮桃花<lb/>
水不佀巴陵漢水清<lb/>
　　　女貞木楊氏<lb/>
　　　　余從父女弟名冝既笄許陸氏子娶一夕<lb/>
　　　　陸卒後逹官聘之冝誓不嫁母偪之閉重<lb/>
　　　　户自盡余表墓曰女貞<lb/>
守死重關志不暌九泉不負陸郎妻至今墳上女貞<lb/>
木不受啇陵怨鳥栖<lb/>
</p>
<p>
</p>
  </div>
</body>
</text>
</TEI>
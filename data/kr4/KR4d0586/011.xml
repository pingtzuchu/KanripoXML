<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0586_SBCK_011-1a"/>
後序<lb/>
㑹稽楊先生賦有麗則遺音詩有樂府餘<lb/>
聲則巳板行扵肆而詩則未出也人之傳<lb/>
誦者徃徃多律軆未見其為樂府之餘聲<lb/>
而余切疑之先生至吴獲覩其詩之全集<lb/>
始知鋪張盛徳者可以配雅頌舉刺遺俗<lb/>
者可以配國風感激徃事者可以配騷操<lb/>
之辭今人所工取法扵沈宋以後律之為<lb/>
軆者皆削之不留而人之樂傳頌者正其<lb/>
<pb n="KR4d0586_SBCK_011-1b"/>
所削便扵世好者耳吁作古詩而欲傳扵<lb/>
今時抑亦難矣㢤故余竊誦先生之詩而<lb/>
感之者考亭朱子嘗悼詩之卑下欲取古<lb/>
經史所載韻語及漢魏古詩類為一編以<lb/>
附于三百篇楚騷辭之後若先生之詩自<lb/>
琹操而下及諸樂府之作其不可尾于騷<lb/>
人之後乎故予謹錄吴𣸪所編本凡三百<lb/>
餘首以鋟諸梓與有志古詩者共之庶㡬<lb/>
感彂古之六義繇是而之風騷之教不難<lb/>
<pb n="KR4d0586_SBCK_011-2a"/>
也卷宋律詩雖先生所弃而世之學者所<lb/>
深膾炙者也故余𣸪取世俗所傳本録五<lb/>
言及七言又凡若干首云<lb/>
至正八年戊子七月初吉崑山顧瑛謹識<lb/>
　　鐵崖先生姓楊名維楨字㢘夫紹興<lb/>
　　人泰定間登乙科進士第再轉郷郡<lb/>
　　塩司令以狷直傲物不調者十年将<lb/>
　　妻子逰淮呉間過太湖得鏌鎁鐡笛<lb/>
　　自稱鐵笛道人仕久詘而文名震海<lb/>
<pb n="KR4d0586_SBCK_011-2b"/>
　　内其所著文有三史正統辨两漢唐<lb/>
　　史鉞春秋胡氏傳𥙷正詩有古樂府<lb/>
　　賦有麗則遺音行于時云<lb/>
<pb n="KR4d0586_SBCK_011-3a"/>
　鐡崖楊先生以文章鳴<lb/>
　世其古樂府䓁作冠絶<lb/>
　古今然未有鋟梓以傳<lb/>
　之者好文之士罕獲見<lb/>
　之予淂是編不敢私藏<lb/>
　謹為命工刋布以與四<lb/>
<pb n="KR4d0586_SBCK_011-3b"/>
　方學者共之<lb/>
　成化已丑秋七月既望<lb/>
　海虞劉傚識<lb/>
<pb n="KR4d0586_SBCK_011-4a"/>
<pb n="KR4d0586_SBCK_011-5a"/>
鐡雅先生復古詩集卷一　古樂府卷之十一<lb/>
　輯鐡雅先生復古詩集序<lb/>
我朝詩軆備矣惟古樂府則置而不為天暦以来㑹<lb/>
稽楊先生與五峯李先生始相唱和為古樂府辭先<lb/>
生嘗曰詩難樂府為尤難吾為古樂府非特聲諧金<lb/>
石可勸可戒使人懲創感彂者有焉善和余者惟李<lb/>
季和季和死和者寡矣且命吴復錄季和死後凡若<lb/>
千首至其塻焚白之則世之知先生之詩者盖尠矣<lb/>
琬登鐡門學詩因輯先生前後所製者二百首連吴<lb/>
復所編又三百首名曰鐡雅先生復古詩集此集出<lb/>
而<lb/>
<pb n="KR4d0586_SBCK_011-5b"/>
我朝之詩斯為大僃嗟乎紅𬗋亂朱鄭衞亂雅生扵<lb/>
季世而欲為詩扵古度越齊梁追踪漢魏而上薄乎<lb/>
騷雅是秉正色扵紅𬗋之中奏韶濩扵鄭衞之際不<lb/>
其難矣㢤此先生之作所以為復古而非一時流軰<lb/>
之所能班南北詞人推為一代詩宗此非琬之言也<lb/>
天下之言也先生近軆而下不令人傳然膾炙在人<lb/>
口有不可得而遺者録扵卷後而香奩諸軆亦附見<lb/>
云<lb/>
至正二十四年甲辰秋九月戊子門人龍洲生章琬<lb/>
謹序<lb/>
<pb n="KR4d0586_SBCK_011-6a"/>
鐵雅先生復古詩集<lb/>
　　　　　　　　　　太史紹興楊維楨廉夫著<lb/>
　　　　　　　　　　太史金華黄溍　晋卿評<lb/>
　　　　　　　　　　門生雲間章琬　孟文註<lb/>
　古樂府<lb/>
　　琴操序<hi>十一首</hi>
　　琴操爲退之獨歩子厚不敢作遂作鐃歌古之<lb/>
　　文人相服而不相忌者如此後之詩人動以琴<lb/>
　　操自髙如蠻郎罷學華語華不華蠻不蠻令人<lb/>
　　有可鄙者余與永嘉李季和在吴下論古今人<lb/>
<pb n="KR4d0586_SBCK_011-6b"/>
　　詩季和酒酣歌退之羑里操舉酒屬余曰楊廉<lb/>
　　夫崛强作漢魏人古樂府亦能作昌黎伯琴操<lb/>
　　乎余激其挑亟領曰請題季和遂命精衞而下<lb/>
　　凢九題余明日賦畢又明日復𥙷退之履霜殘<lb/>
　　形二操季和讀之拍几三呌曰楊廉夫銕龍精<lb/>
　　也人欲和之誰敢誰敢至正辛巳秋九月㑹乩<lb/>
　　楊維禎録以為序<lb/>
　　　精衞操<lb/>
　　　　琬曰按述異記炎帝女溺死東海化為精<lb/>
　　　　衞日㗸西山木石以填東海怨溺死也<lb/>
水在海石在山海水不縮石不刋㗸石向海安口血<lb/>
<pb n="KR4d0586_SBCK_011-7a"/>
離離海同乾<lb/>
　　　　　太史曰只廿五字辭有盡味無窮<lb/>
　　　　　琬曰古人賦精衞辭者稱王建先生此<lb/>
　　　　　作出建辭劣矣<lb/>
　　　石婦操<lb/>
　　　　琬曰石婦即望夫石也在䖏有之𥙷入琴<lb/>
　　　　操悲其志與精衞同不必問其主名也<lb/>
山夫折山華山頭朝<hi>音</hi>石婦行人㡬時歸東海山頭<lb/>
有時聚行人歸啼石柱石婦岑岑化黄土<lb/>
　　　　　太史曰啼字妙非啼婦也乃化鶴来歸<lb/>
　　　　　語華表意<lb/>
<pb n="KR4d0586_SBCK_011-7b"/>
　　　箕山操<lb/>
　　　　琬曰尭譲天下扵巢父巢父曰君之牧天<lb/>
　　　　下猶予之牧犢吾無用天下為荘子有樊<lb/>
　　　　仲父牽牛飲水見巢父洗耳驅牛而還耻<lb/>
　　　　令牛飲其下流也<lb/>
箕之山兮可耕而樵<hi>叶囚</hi>箕之水兮可飲而㳺牽牛何<lb/>
来兮飲吾上流彼以天下讓兮我以之逃<hi>叶</hi>世豈無<lb/>
尭兮應尭之求吾與尭友兮不與尭憂<lb/>
　　　　　琬曰季和和此辭曰<lb/>
　箕山之陽兮其木翏翏箕山之家兮白雲幽幽彼<lb/>
　世之人兮孰能遺我以憂雖欲從我兮其路無由<lb/>
<pb n="KR4d0586_SBCK_011-8a"/>
　朝有人兮来飲其牛<lb/>
　　　　　太史曰季辭欠喫緊語<lb/>
　　　漢水操<lb/>
　　　　琬曰即祓褉曲也王子年拾遺記曰周昭<lb/>
　　　　王溺扵漢水二女延姢延娱從王夾擁王<lb/>
　　　　身同沒焉故江漢人至上巳日褉集祠間<lb/>
　　　　以為風俗<lb/>
湘水離離徒以班我衣漢水漪漪可以禊我衣翩然<lb/>
凌波夾龍飛随龍雲雨随龍歸彼望疑兮疑是非<lb/>
　　　　　太史曰辭意以英皇不得為姢娱也<lb/>
　　　介山操<lb/>
<pb n="KR4d0586_SBCK_011-8b"/>
　　　　琬曰琴操有龍蛇歌以為介子辭先生嫌<lb/>
　　　　其辭有憾為演厥辭庶介山君子之旨也<lb/>
一龍失所五蛇從之周天下<hi>叶户</hi>四蛇完身一蛇獨虧<lb/>
股<hi>虧作刲非</hi>龍上天兮蛇各有戸一蛇無戸薄以焦火<hi>叶乕</hi>
吁嗟乎四蛇從龍作甘雨一蛇焦枯無恨在下土<lb/>
　　　　　太史曰忠厚雅正<lb/>
　　　崩城操<lb/>
　　　　琬曰按崔豹云𣏌梁妻𣏌殖妻妺朝日之<lb/>
　　　　所作也殖戰死妻哭而城頽遂投淄水死<lb/>
　　　　其妹悲之作歌名𣏌梁妻僧貫休始以築<lb/>
　　　　長城義作辭其辭亦精悍宋吴邁逺軰不<lb/>
<pb n="KR4d0586_SBCK_011-9a"/>
　　　　能及也先生用是義𥙷崩城操<lb/>
白骨築長城長城不可穴十日哭長城長城為我裂<lb/>
白骨班班食紅血抱骨著心肚白骨作人語<hi>精靈之貳極</hi>
<hi>是</hi>君不見淄之水喁喁至今下有比骨魚<lb/>
　　　前旌操<lb/>
　　　　琬曰衞後母兮夀母欲殺前母子伋而立<lb/>
　　　　夀使伋乗舟扵河將沉而殺之夀知之與<lb/>
　　　　伋同舟不得沉又使伋之齊令盗見載旌<lb/>
　　　　者殺之夀又竊旌前行盗見殺之伋載夀<lb/>
　　　　屍還亦死<lb/>
爾乗舟兮河水濁且深我同舟兮誓與爾同沉母有<lb/>
<pb n="KR4d0586_SBCK_011-9b"/>
命兮諌不我聴示旌以盗兮我先以旌衞有國兮國<lb/>
在兄殺兄及我兮我不如無生<lb/>
　　　　　太史曰詩後又有此作退之所不敢雖<lb/>
　　　　　退之作亦無以過<lb/>
　　　桑中操<lb/>
　　　　琬曰此秋胡題也曹魏諸作不關本題晋<lb/>
　　　　傅玄始咏秋婦過剛先生此辭特解玄議<lb/>
秋夫君娶妻五日即仕陳五年歸来未拜親桑中見<lb/>
羙人我岀堂前認夫君走赴沂水沉我身秋夫君令<lb/>
我嗔婦可不義親何可不仁<lb/>
　　　　　太史曰情侶過憤大義責辭不爲過直<lb/>
<pb n="KR4d0586_SBCK_011-10a"/>
　　　　　可悲可痛<lb/>
　　　慶扅操<lb/>
　　　　琬曰按風俗通百里奚為秦相堂上樂作<lb/>
　　　　所賃澣婦自言知音因援琴而歌問之乃<lb/>
　　　　其故妻遂還為夫婦<lb/>
百里奚作秦相不再妻堂下澣媍歌扊扅舂黄黎搤<lb/>
㐲鷄堂下皷絃堂上覆樳百年夫婦夫復親秦穆君<lb/>
賀相臣夫旌義婦旌仁<lb/>
　　　　　太史曰或以奚為不孝不義此辭以義<lb/>
　　　　　歸奚以仁歸婦而後奚之稱賢扵孟子<lb/>
　　　　　者為無忝矣<lb/>
<pb n="KR4d0586_SBCK_011-10b"/>
　　　履霜操<lb/>
　　　　本詞曰<lb/>
　朝履霜兮採晨寒考不明其心兮信䜛言何辜皇<lb/>
　天兮遭斯愆痛沒不同兮恩有偏誰說碩兮知此<lb/>
　冤<lb/>
　　　　使是辭果出伯竒則伯竒不得希扵舜矣<lb/>
　　　　退之辭亦未至今為𥙷之曰<lb/>
霜鮮鮮兮草戔戔兒有罪兮兒宿野田衣荷之葉兮<lb/>
葉易穿採楟花以食兮食不下咽天吾父兮天胡有<lb/>
偏我不父順兮父寧不兒憐履辰霜兮泣吾天<lb/>
　　　　　太史曰此辭始可與凱風相並<lb/>
<pb n="KR4d0586_SBCK_011-11a"/>
　　　殘形操<lb/>
　　　　退之作殘形操末語曰臣咸上天識者其<lb/>
　　　　誰余以其辭尚欠歸宿不如拘幽將歸二<lb/>
　　　　操語可詠也遂爲𥙷之曰<lb/>
我夣有獸兮其獸曰貍貍有恠兮身首異而告我以<lb/>
凶兮戒而戒而我丘有首兮誓死完以歸<lb/>
　　　　　　李季和書復先生云夜讀九操辭及<lb/>
　　　　　　𥙷退之辭皆精悍古雅使退之土下<lb/>
　　　　　　有聞亦韙之鐡雅辭行退之不得稱<lb/>
　　　　　　千古獨步非佞非佞<lb/>
<pb n="KR4d0586_SBCK_011-11b"/>
</p>
<p>
</p>
  </div>
</body>
</text>
</TEI>
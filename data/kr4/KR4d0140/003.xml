<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>横塘集巻三</head>
    <p>
<pb n="KR4d0140_WYG_003-1a"/>
欽定四庫全書<lb/>
　横塘集巻三　　　　　　宋　許景衡　撰<lb/>
　　五言律詩<lb/>
　　　張元光生日<lb/>
濶歩雲霄去當年屬意深感時雖白髪許國尚丹心顧<lb/>
我無才思登門怯醉吟誰能將壽酒滿滿為公斟<lb/>
　　　寄欽師<lb/>
亭障臨燕塞江山復楚鄉艱難悲客路宴坐憶禪房燒<lb/>
<pb n="KR4d0140_WYG_003-1b"/>
盡蒲花燭清餘栢木香十年如夢覺兩鬢自蒼蒼<lb/>
　　　還自肅寜晚色可愛寄盧行之<lb/>
送客關城外囘鞭驛路長風煙無限好簿領底能忙平<lb/>
野破寒木紅塵烘夕陽新詩巧模寫最憶幕中郎<lb/>
　　　信歩<lb/>
信歩春風逺田家暮景遲亂畦還有徑踈竹自成籬雞<lb/>
犬皆豐嵗漁樵獨此時年年看節物鬢髮欲絲垂<lb/>
　　　招隠堂<lb/>
<pb n="KR4d0140_WYG_003-2a"/>
僧家樂幽獨世路自塵埃丈室何人到重門盡日開石<lb/>
泓泉滴瀝竹徑月徘徊多謝相招意江湖歸去來<lb/>
　　　次韻彦崇逰三洞<lb/>
兩溪㝷勝處三洞得偕行澗外雲猶濕山深谷應聲留<lb/>
連看龍躍來往計牛鳴囘首林間寺䟱鐘報晚晴<lb/>
　　　送翁修撰<lb/>
天上曽三接人間第一流雲章頒召節錦里送行舟急<lb/>
雨千山暮廻風五月秋紅旗猶可識賔吏滿江頭<lb/>
<pb n="KR4d0140_WYG_003-2b"/>
　　　端午<lb/>
節序重重過京華物物新安排黍生角粧㸃艾為神窮<lb/>
衖無來客他鄉有故人揮毫非楚些誰與弔靈均<lb/>
　　　九日<lb/>
青女飛霜重黄花挹露鮮伊人今已矣節物獨依然撫<lb/>
事真疑夢登髙淚迸泉關河重囘首煙草夕陽天<lb/>
　　　九日追懷叔父兄長登髙<lb/>
殊方復嘉節對酒重悲嗟逝水人何處荒籬菊自花南<lb/>
<pb n="KR4d0140_WYG_003-3a"/>
樓秋色逺西嶺夕陽斜舊日登髙處于今定幾家<lb/>
　　　送黄元賔還鄉<lb/>
寄語黄夫子而今正好行麥秋最涼冷梅雨半隂晴客<lb/>
路空形役鄉山獨眼明偏親應更喜少婦好家聲<lb/>
　　　送世厚還鄉<lb/>
斷續黄梅雨清涼小麥秋謫官猶逆旅送汝上歸舟松<lb/>
菊宜勤種簞瓢善自謀餘生須付託可但鹿門逰<lb/>
　　　過西岑泛湖而歸呈左經臣<lb/>
<pb n="KR4d0140_WYG_003-3b"/>
留連不覺乆蕭寺足清風短棹平湖裏孤城落照中朝<lb/>
廷尚多難身世轉飄蓬安得言分散清尊豈易同<lb/>
　　　呈吕幾仲<lb/>
曽作河陽客春來花滿城曉風吹玉勒殘月落金觥天<lb/>
末傷離索京華忽㑹并琵琶雙鳯翅耳冷十年聲<lb/>
　　　别黄巖<lb/>
問我黄山尉無才亦可知頻修謝罪啟祇作送人詩壠<lb/>
畝豐登外山林冦盜衰曽無慰父老别後莫相思<lb/>
<pb n="KR4d0140_WYG_003-4a"/>
　　　奉酬胡丈贈别<lb/>
蹇淺時何取蹉跎嵗又隂田園歸去計事業老來心好<lb/>
句煩相屬離愁自不禁松江分手處煙水暮沉沉<lb/>
　　　春晚<lb/>
行樂連三月漁樵亦醉吟桑麻須日力花絮識春深飄<lb/>
泊驚時變文章信陸沉故園渺天末無限欲歸心<lb/>
　　　和經臣晚春<lb/>
蝶㪚花猶在鵶藏柳已隂敢辭連日醉恐負惜春心金<lb/>
<pb n="KR4d0140_WYG_003-4b"/>
縷休頻唱瑶牋正苦吟獨慙詩學淺三嘆豈知音<lb/>
　　　伯氏<lb/>
伯氏古豪士何曽與俗同酒狂天地外詩句笑談中池<lb/>
水添新緑林花看舊紅向來多樂事天末任漂蓬<lb/>
　　　早渡浙江<lb/>
官舟憐逐客鳴艣破驚湍霞氣横江白秋風送曉寒平<lb/>
生獨往願今日上恩寛漸近嚴家瀬擡頭覓釣竿<lb/>
　　　晚行<lb/>
<pb n="KR4d0140_WYG_003-5a"/>
脉脉多愁思栖栖復晚行路囘村更逺林邃客頻驚宿<lb/>
鳥非無處歸雲自有情鄉關悵何許天際暮山横<lb/>
　　　松門詩<lb/>
竹轎兼程去松門百里餘荒林疑獸伏窮海異人居山<lb/>
擁波濤急沙輕歩履虚來因王事耳此外敢躊躇<lb/>
　　　送從姪邦直丞長溪<lb/>
阮舎淹丞屬閩山得儁髦詩書能自立州縣豈徒勞迂<lb/>
拙從吾老飛騰看爾曹祇應記岑寂尺素到江臯<lb/>
<pb n="KR4d0140_WYG_003-5b"/>
　　　示世隆<lb/>
問訊吾家姪題詩寄此情遺孤猶小在聰慧乞憐生祖<lb/>
母今年老門風待汝成須知䟱懶叔早晚欲歸耕<lb/>
　　　吹臺<lb/>
聞説吹臺上秋來鏁薜蘿白雲長自在幽徑復誰過天<lb/>
末空愁眼尊前且浩歌山林與廊廟二者竟如何<lb/>
　　　種樹<lb/>
幽谷青青樹移根倩爾栽祇疑荆棘地不稱棟梁材豈<lb/>
<pb n="KR4d0140_WYG_003-6a"/>
為嵗寒改稍看春色囘清隂惟海國囘首思悠哉<lb/>
　　　翁行簡挽詩<lb/>
學舍賢師友年家老弟兄分符渺淮楚傾蓋憶都城白<lb/>
雪千篇在黄粱一夢驚承家今有子未覺負平生<lb/>
　　　趙敦禮見招小飲投壺明日南去<lb/>
瀟灑賢公子閒邀病客俱青燈初照席彩箭已盈壺隆<lb/>
凖真龍種清聲想鳯雛扁舟明發處應記夢華胥<lb/>
　　　挽劉太君詩二首<lb/>
<pb n="KR4d0140_WYG_003-6b"/>
婉娩宜家早孳孳執禮勤事姑俱白髪看子上青雲飛<lb/>
旐隋河路新阡慎水濆哀榮兩殊絶州里未前聞<lb/>
配德樂邱園承家屬後昆千鍾豈榮耀一笑為平反庭<lb/>
樹悲風慘霜天落月昏斑衣已陳迹補衮看忠言<lb/>
　　　次經臣見寄之韻<lb/>
召節來金闕扁舟望石門家山秋𣺌𣺌煙水暮昏昏竟<lb/>
失臨分語徒傷逺别䰟慇懃謝池月相對宿江村<lb/>
　　　次韻周共叔五首<lb/>
<pb n="KR4d0140_WYG_003-7a"/>
問學探前聖聲名自妙年何疑待價玉却計買山錢北<lb/>
極雲垂地西江水接天扁舟如有約吾亦賦歸田<lb/>
黄巻開三館紅塵又幾年病多須藥物旅寓費嚢錢舊<lb/>
學寜無意斯文祇任天軒軒千里鶴可但戱芝田<lb/>
鄉國兵戈息仍聞大有年欲㝷江上宅預辦酒家錢好<lb/>
句煩招隠餘生且樂天向來眞可笑舍已别耘田<lb/>
賜環初就日弛擔又逾年老矣懷三徑歸歟有幾錢報<lb/>
君慚犬馬戀闕望雲天但得鄰顔巷寜論負郭田<lb/>
<pb n="KR4d0140_WYG_003-7b"/>
鄰並端如約追隨可判年稻粱當富嵗魚蟹不論錢春<lb/>
到花開處霜餘橘熟天清尊長嘯傲滄海半桑田<lb/>
　　　次韻王功逹見寄<lb/>
烏府參風憲鯫生負德音投閒雖白首體國尚丹心天<lb/>
上浮雲散江邊秋色深苐知歌擊壤寜復賦愁霖<lb/>
　　　次韻陳仲山見寄<lb/>
風雨江湖夢衣裳京洛塵人生皆物役海内豈吾貧丈<lb/>
室雖多病鄰翁或可親杖藜元有約㑹見往來頻<lb/>
<pb n="KR4d0140_WYG_003-8a"/>
　　　次韻似之運使奉呈左經臣兄二首<lb/>
江海閒來乆篇章老更新蒿萊猶自飽天地豈吾貧舊<lb/>
友今持節諸郎亦可人應憐未歸客白首尚紅塵<lb/>
酒膽他年大詩名近世無山林多避冦里巷笑為儒老<lb/>
去慵開眼秋來欲染鬚涼風千萬里的的為南圖<lb/>
　　　寄許樂清冲輔<lb/>
入竹空陳迹經行憶嵗除舊遊誰更在逸興近何如樹<lb/>
宻鸎聲逺江寒鴈影踈樓頭紅日晚徙倚獨躊蹰<lb/>
<pb n="KR4d0140_WYG_003-8b"/>
　　　曽汝器既别奉寄<lb/>
憶在西齋日斯文得細論别離空嵗月飄泊任乾坤把<lb/>
酒餘風味看雲各淚痕扁舟獨歸處煙水暮昏昏<hi>余與汝器</hi>
<hi>皆有哭弟之戚</hi>
　　　寄張德祥<lb/>
細草碧侵池幽花亦滿枝羣生俱有德造物定誰私故<lb/>
國春將暮他鄉日自遲論文一樽酒何路得追隨<lb/>
　　　寄竹閣臣師<lb/>
<pb n="KR4d0140_WYG_003-9a"/>
鹿苑西湖上烏臺北斗旁塵沙空自老雲外定相望林<lb/>
麓餘秋色郊原半夕陽惟應閣前竹凛凛帶新霜<lb/>
　　　寄沈亨老<hi>時在京師</hi>
京國三千里人來慰所思遥知為客好何似在家時春<lb/>
日鸞凰去秋風鴻鴈悲衣裳慈母線亦恐汝歸遲<lb/>
　　　寄薛十七巨源<lb/>
茅屋西山曲擕書喜見過别離驚嵗月淹泊奈時何末<lb/>
俗皆浮誕斯文肯琢磨後生餘力在吾意已蹉跎<lb/>
<pb n="KR4d0140_WYG_003-9b"/>
　　　寄錢子勉<lb/>
花縣逢迎日琴堂宴坐頻簿書時有暇燈火夜相親世<lb/>
系皆王澤官曹獨海濵政成飛舄去念别一傷神<lb/>
　　　寄題張學士三徑堂二首<lb/>
留侯有髙致世業更誰傳苕霅新開徑蓬瀛舊集仙藜<lb/>
床䕃松桂蕙帳帶雲煙擾擾争毫末何人解樂全<lb/>
我欲㝷三徑長歌歸去來未能似夫子還是走塵埃彩<lb/>
筆臨流賦清樽對菊開披榛往來處東望思悠哉<lb/>
<pb n="KR4d0140_WYG_003-10a"/>
　　　縱目軒詩<lb/>
真人已仙去釋子在髙岑暮色江山逺春風草木深何<lb/>
人與題詠今我亦登臨縱目皆云爾誰知有縱心<lb/>
　　　行役詩<lb/>
行役無時節春來又幾時柳條隨處處梅蘂亦枝枝弱<lb/>
質曽無取斯文祇自宜眼邊新物色駐馬暮江湄<lb/>
　　　石泉小軒<lb/>
泉裂碧巖腹玆焉復小渠泓澄元有在溉濯乃其餘孤<lb/>
<pb n="KR4d0140_WYG_003-10b"/>
迹寄江海三年困簿書閒來俯清淺感歎獨踟躇<lb/>
　　　土山驛詩<hi>在永静軍界時被檄濵州</hi>
𣺌𣺌指滄海行行過漢陵衣裳千里雪鞍馬九河氷寓<lb/>
宿適有處悲歌自不勝平生少游語耿耿對寒燈<lb/>
　　　晚晴<lb/>
南州苦卑濕梅熟復何如老夫厭巾屨穉子在泥塗新<lb/>
月出天末微涼生雨餘陶公入州府此興與誰俱<lb/>
天街經暑雨烏府絶塵氛躍馬人皆散新蟬我獨聞風<lb/>
<pb n="KR4d0140_WYG_003-11a"/>
生初罷扇日轉漸無雲寄語同時客清凉尚可分<lb/>
　　　駐馬詩<lb/>
駐馬長河曲穿林小徑斜猶能㝷隠逸可是厭泥沙軒<lb/>
冕雖無意田園尚有涯何時策笻竹隨意到山家<lb/>
　　　無題<lb/>
台奴初學語丹子已能行問叔今何處嗔爺太懶生㑹<lb/>
令主門户豈復意功名坐對江湖晚横塘舟自横<lb/>
　　　野外<lb/>
<pb n="KR4d0140_WYG_003-11b"/>
野外連荒草樓頭正夕陽凭欄空逺目何處是吾鄉王<lb/>
粲從軍樂少陵羈旅傷男兒知底事出處兩難忘<lb/>
　　　宿僧房<lb/>
捕逐雖王事經行亦自强艤舟當海島寓宿得僧房絶<lb/>
境三山在清風一水長此生空物役囘首意茫茫<lb/>
　　　夜過杜家村<lb/>
駐馬問村老却言行未遲路雖十里逺月到四更時我<lb/>
去良有役子眠寜負期人生隨意好冷笑一題詩<lb/>
<pb n="KR4d0140_WYG_003-12a"/>
　　　送師顔致康深道入京<lb/>
二子今西去贈言聊爾規勉哉精素業行矣仕明時破<lb/>
臘梅先蘂含春柳欲絲江邊人散後帆影漸參差<lb/>
　　　上章倅二首<lb/>
海内名聞乆江邊嵗復朞美才由世濟清節畏人知郡<lb/>
國已無事朝廷方有為㑹㕘鴻鴈序歸去鳯凰池<lb/>
簿領勤官府聲名振士林雖云心尚在自覺力難任嵗<lb/>
月淹多病江山入苦吟髙堂昔三嘆亦恐負知音<lb/>
<pb n="KR4d0140_WYG_003-12b"/>
　　　逺意<lb/>
逺意誠難問狂歌自不禁花光春灼灼月色夜沉沉簡<lb/>
冊終何事江湖獨此心野禽多意緒飛集近寒林<lb/>
　　　横塘<lb/>
好在横塘水人今去幾年秋光空到地霽色自連天伐<lb/>
石圍髙岸誅茅駕短椽歸歟此心在何苦利名牽<lb/>
　　　節物詩<lb/>
江水西風急江天作暝隂鄉山猶在眼節物莫驚心是<lb/>
<pb n="KR4d0140_WYG_003-13a"/>
處皆秋穫誰家急暮砧薄遊愧妻子飄蕩到而今<lb/>
　　　聞子瞻南遷<lb/>
隴蜀﨑嶇外炎荒聞望中黒頭方世用青眼忽途窮遂<lb/>
作天涯客何如塞上翁幽愁還有作笑殺贊皇公<lb/>
　　　賀人祖父生辰<lb/>
青春嘉誕日八十渭川師林下有真樂人間無愧辭松<lb/>
梢看舞鶴荷葉隠巢龜頼有榮孫子藍袍薦壽巵<lb/>
　　　贈呉子思<lb/>
<pb n="KR4d0140_WYG_003-13b"/>
花縣初相見清樽日笑歌交情論厚薄客路自蹉跎歴<lb/>
歴功名意駸駸嵗月多豈知同夜宿還問命如何<lb/>
　　　贈姚儀甫<lb/>
年少開千巻生涯祇一瓢聲名動場屋意氣在雲霄素<lb/>
髪今垂領青衫尚折腰未應輕斗禄吏隱本逍遥<lb/>
　　　贈張承老<lb/>
永裕躬神武開邊絶漢西雖云擁貔虎猶未斬鯨鯢吾<lb/>
子名家後當年訓士齊天涯思往事囘首祇悽悽<lb/>
<pb n="KR4d0140_WYG_003-14a"/>
　　　題壽聖院<lb/>
古寺重門裏囘廊一徑幽水聲長帶雨山色最宜秋寓<lb/>
宿已多日題詩更少留此生隨利禄行路日悠悠<lb/>
　　　寄題葉希聖申申亭<lb/>
燕處厭紛華穿林一徑斜層巒開水墨古木走龍蛇事<lb/>
業雖無補田園尚有涯何時策笻竹隨意到山家<lb/>
每向新亭去何曽問主人弟兄俱有好樽俎自相親棲<lb/>
翼雲山晚飛花洞府春長愁醉歸去歩歩近紅塵<lb/>
<pb n="KR4d0140_WYG_003-14b"/>
　　　孫大夫絶塵亭詩<lb/>
丈人樂高曠閲世等樊籠池館重城外塵沙一笑空紅<lb/>
蕖新過雨修竹自生風未必全違俗杯盤與客同<lb/>
　　　池上<lb/>
十里西城去春風水拍堤畵船簾幕動别殿筦絃齊勿<lb/>
覺仙山逺相将醉路迷紅塵競囘首斜日杏花西<lb/>
　　　螢<lb/>
不知何處出牢落水村邊隠隠猶含雨飛飛欲近船詩<lb/>
<pb n="KR4d0140_WYG_003-15a"/>
書看老矣事業尚茫然今夕知何夕篷窻猶未眠<lb/>
　　　去國<lb/>
詩書元有志耕養苦無田去國何為者題詩獨慨然廟<lb/>
堂修政事郡國奏豐年五斗雖云薄餘生得醉眠<lb/>
　　　升之兄見訪竹閣<lb/>
飛盖山城外㝷幽鹿苑中層軒不受暑修竹自生風江<lb/>
海多年别杯盤一笑同平湖吞晚照歸棹惜匆匆<lb/>
　　　寄題㑹文閣<lb/>
<pb n="KR4d0140_WYG_003-15b"/>
劉子天台去君今幾代孫山居多水石客至亦琴樽簿<lb/>
領嗟淹泊詩書失討論何當謝羈束杖策過層軒<lb/>
　　　亞叟惠臘粥次韻<lb/>
飛琯迎長後香糜入臘新交情最憐客節物獨驚人雲<lb/>
意安排雪梅香告報春病中踈酒琖兀坐惜芳辰<lb/>
　　　再和<lb/>
河南聞譽乆漢上定交新遺粥聊從俗題詩更可人歸<lb/>
期恨不早旅思怯逢春他日從誰餉長懷臘八辰<lb/>
<pb n="KR4d0140_WYG_003-16a"/>
　　　邱隠夫傳神<lb/>
曹霸逢佳士慇懃為寫真今君仍妙筆顧我獨何人軒<lb/>
冕曽無意功名敢問津㑹須添杖屨却作自由身<lb/>
　　　挽左司江公<lb/>
前輩風流逺惟公尚復存此心無限量所得有淵源眷<lb/>
奨深宸扆聲名重諫垣平生經世志已矣復何言<lb/>
壮嵗從澹泊猶餘味道心今朝嘆流落羇旅老侵㝷庾<lb/>
嶺暮雲合釣臺秋水深向來逰歴處千載只如今<lb/>
<pb n="KR4d0140_WYG_003-16b"/>
憲府叨新渥京華㑹卜居迂踈慙𤨏𤨏許與獨渠渠醻<lb/>
唱看遺墨漂零送輤車他年桐水上雪涕更躊躇<lb/>
　　　樓朝議挽辭<lb/>
金閨早通籍銀兎屢分符文采傾簪笏謳謡足袴襦聯<lb/>
榮看子舍從養亦神都八十終天禄朋儕更有無<lb/>
東南獨耆德湖海老門生未厭遺簪舊頻煩倒屣迎音<lb/>
容忽𡨕漠嵗月又崢嶸夢入鄞江路依稀晚柝聲<lb/>
　　　送呉師常<lb/>
<pb n="KR4d0140_WYG_003-17a"/>
呉君乆羇旅所至即為家傾倒賢人酒浮㳺仙客槎此<lb/>
身惟願健萬事儘從他聞説今歸矣田園亦有涯<lb/>
　　　送蕭德宏<lb/>
孤嶼何時别雙溪累月留父兄安契濶庠序得優㳺宿<lb/>
霧散初日春風乗去舟好看清汴水𣺌𣺌帶伊流<lb/>
　　　送李季成<lb/>
花入新年好傳觴日倚欄故人從此别春色更誰看灑<lb/>
落餘篇翰芬芳識蕙蘭片㠶天際晚囘首獨江干<lb/>
<pb n="KR4d0140_WYG_003-17b"/>
　　　送李忠彦<lb/>
留滯嗟為客而今始據鞍梅花春信早星斗夜堂寒此<lb/>
别十分飲何時一笑歡勞生强半在見晚不須歎<lb/>
　　　送德祥四首<hi>借杜子美首句</hi>
天上張公子河間善最多三年種桃李萬室自絃歌北<lb/>
闕今歸去斯民奈别何㑹将清禁月千里照嘉禾<hi>縣之西堂</hi>
天上張公子同時桂籍人江湖嗟迹逺關塞獨情親鴻<lb/>
鵠寜無志驊騮已絶塵音書憐舊好别後莫辭頻<lb/>
<pb n="KR4d0140_WYG_003-18a"/>
好去張公子依然别後深霜清風槭槭野曠馬駸駸奕<lb/>
世皆榮問連枝復好音青雲多意緒寜復故人心<lb/>
好去張公子離歌盡一尊朝廷方北顧父老惜南轅禦<lb/>
侮從先志招擕亦舊恩須君對宣室為我折羣言<lb/>
　　　挽元僧正<lb/>
物外孤髙客人間九十春朋逰多有道學子略成塵仙<lb/>
嶺浮雲散寒潭夜月新孤生長感愴先友更何人<lb/>
　　　景城雜詩六首<lb/>
<pb n="KR4d0140_WYG_003-18b"/>
井邑遺孤壘漁樵尚幾家洪河散陵谷古塚入桑麻燕<lb/>
子初經節蜂兒幾報衙此身天地内隨處是生涯<lb/>
故國豈不好卑官良為貧驅馳萬里去憔悴九河濵亂<lb/>
水纔通野幽花已繡春天公渾不惜乞與作詩人<lb/>
藜藿晨昏外詩書寤寐間百年皆物役五斗愧身閒暖<lb/>
日花争發春風鴈欲還杖藜俯清淺蕭颯鬢毛斑<lb/>
誰道邊城逺春風也自來咿啞林鳥囀細碎野花開日<lb/>
壓初晨霧龍驚昨夜雷郊原閒駐馬極目絶纎埃<lb/>
<pb n="KR4d0140_WYG_003-19a"/>
燕趙當南北關河獨鬱盤時平無戾氣嵗閏有春寒仰<lb/>
禄家千里題詩思萬端危樓多晚照倚徧小欄干<lb/>
氷雪初消凍關河已見春民居樂豐嵗吏隠是閒人黄<lb/>
水魚偏美青帘酒亦醇吾生如有計五斗未為貧<lb/>
　　　任夫人挽詞<hi>宋國保母</hi>
榮養方南國安輿更北轅從容對孫子聞問及平反無<lb/>
復承顔樂猶餘在耳言㑹看墳上栢千尺倚髙原<lb/>
　　　寄兄長<lb/>
<pb n="KR4d0140_WYG_003-19b"/>
江上分擕日樽前聽我歌安居是非少㳺宦别離多陋<lb/>
巷從顔子斯文續孟軻平生端有意嘆息自蹉跎<lb/>
　　　寄三十九兄<lb/>
伊昔初分袂于今幾度秋鵷行慙北闕鴈序憶南洲湖<lb/>
海誰招隠塵沙獨倦㳺平生一樽酒好在謝公樓<lb/>
　　　次韻兄長見示二首<lb/>
拜命辭南國擕孥客上京塵沙驚老眼江海夢歸程釃<lb/>
酒誰思我看雲頼有兄遥知倚欄嘯天濶暮潮平<lb/>
<pb n="KR4d0140_WYG_003-20a"/>
此境本無塵端居更可人林園稍成趣風月轉相親暇<lb/>
日已卜築他年待乞身絶勝貪夢好臨老種松筠<lb/>
　　　翁老過邑<lb/>
百里絃歌地别來俄至今江山已陳迹桃李漫餘隂白<lb/>
髪心猶壯清歌酒屢斟何妨鎮還往眷眷吏民心<lb/>
　　　酬盧行之<lb/>
緑分氷片碎金拂柳絲長臘雪猶含凍春風何太忙㑹<lb/>
看鸎出谷不羡鴈隨陽誰憶江梅發風流八米郎<lb/>
<pb n="KR4d0140_WYG_003-20b"/>
　　　次陳留<lb/>
裋褐驅羸馬依然寒氣侵春風官柳細紅日雪泥深藹<lb/>
藹多佳氣飛飛亦好音寜辭去家逺魏闕舊馳心<lb/>
　　　欵某大理墳<lb/>
丹筆持平乆清時屬望深誰憐一坏土長負百年心舊<lb/>
友多髙誼諸郎亦好音獨慚門下客流落但悲吟<lb/>
　　　姨母薛夫人挽詞<lb/>
不獨相君子仍聞教子功安輿四方外色養百年中隴<lb/>
<pb n="KR4d0140_WYG_003-21a"/>
畝唯先樹江湖獨轉蓬凋零驚母黨涕淚落秋風<lb/>
　　　趙表姪出先德彦章詩巻<lb/>
晚路嗟流落長時任鬱陶故人今地下新句出兒曹野<lb/>
潤春風早霜清夜月髙杯盤舊行樂江水日滔滔<lb/>
　　　和陳澤民見寄<lb/>
渉世真堪笑論交愧未忘先生已髙遁賤子尚他鄉簿<lb/>
領三年夢塵沙兩鬢霜扁舟歸未得春水滿横塘<lb/>
　　　逗曉<lb/>
<pb n="KR4d0140_WYG_003-21b"/>
逗曉復籃輿平田細路迂村墟元闃寂籬落更蕭踈吠<lb/>
犬行隨客癡童喚覷渠從來喜淳朴况復野人居<lb/>
　　　海上<lb/>
江濶渾無際潮平更不流魚龍方鼓躍鳬鴨共沉浮别<lb/>
岸多雲樹斜陽一釣舟蓬萊如可到當與子同逰<lb/>
　　　和左經臣移居<lb/>
暑往衣仍葛秋來甑尚塵北宫尤養勇東郭故安貧去<lb/>
國經時乆臨江卜築新未能供禄米愧爾少陵人<lb/>
<pb n="KR4d0140_WYG_003-22a"/>
　　五言排律<lb/>
　　　王義夫召飯鼇山亭詩<lb/>
海上聞三島人間占幾州孤城臨鳥道雄構壓鼇頭縹<lb/>
緲層軒外縈紆一徑幽鳴琴常有暇飛蓋許同逰平野<lb/>
連天濶洪河遶塞流清風驅酷暑畏日得新秋麥破銀<lb/>
絲浄茶烹玉蘂浮官聨慙蹇淺恩紀獨綢繆牢落登髙<lb/>
賦驅馳為食謀從公時晤語不復歎淹留<lb/>
　　　寄劉元禮<lb/>
<pb n="KR4d0140_WYG_003-22b"/>
東郡趨鋒召西廱振羽儀微言元自得夫子更誰師文<lb/>
物今為盛賢能衆不遺秋風看鵰鶚碧海盡蛟螭妙選<lb/>
追前輩髙標照一時綵衣供戯樂絳帳欲歸遲念昔羣<lb/>
居盛論文非我私艱難良自信出處不無疑騏驥方千<lb/>
里鷦鷯但一枝田園日牢落浩蕩故山期<lb/>
</p>
<p>
</p>
  </div>
</body>
</text>
</TEI>
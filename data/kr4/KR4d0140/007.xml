<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>横塘集巻七</head>
    <p>
<pb n="KR4d0140_WYG_007-1a"/>
欽定四庫全書<lb/>
　横塘集巻七　　　　　宋　許景衡　撰<lb/>
　　制<lb/>
　　　越王偲第八男乞特賜名可除右驍衛將軍制<lb/>
朕惟祖宗明帝堯之峻徳以親睦九族積周家之忠厚<lb/>
而本支百世慶流王邸克生多男肇頒爵命以為爾寵<lb/>
蓋有國之常典非近屬之私恩矧吾叔父僉謂大雅之<lb/>
不羣宜爾諸子咸知為善之最樂徃服訓辭永綏福履<lb/>
<pb n="KR4d0140_WYG_007-1b"/>
可<lb/>
　　　越王偲第十二女可宗姬制<lb/>
勅眷吾叔父為時賢王席餘慶於祖宗盛鍾愛於閨閫<lb/>
爰稽邦典載錫恩章爾性禀靜貞習知淑慎服姆師之<lb/>
訓見於夙成閱圖史之規庶幾克踐益崇懿徳允協令<lb/>
名尚體眷懐永綏祉禄可<lb/>
　　　宗子安止正任觀察使制<lb/>
勅漢唐宗室子智略類有可稱者而朱虚江夏折衝禦<lb/>
<pb n="KR4d0140_WYG_007-2a"/>
侮卓然不羣著在史册後世稱慕焉具官某於皇家為<lb/>
近屬於環尹為顯位而能持心樂易志在有為比縁冦<lb/>
攘乗城扞守有夙夜之勞有司奏功朕用汝嘉進陟廉<lb/>
車是為異數其益自勵於忠勇庶幾無愧於古人可<lb/>
　　　通直郎向子扆除右衛將軍駙馬都尉制<lb/>
勅具官某周詩之美王姬能致肅雍之化唐室之尚公<lb/>
主必求文雅之流惟我國家稽古典禮若時下降宜舉<lb/>
舊章以爾天資粹温人物秀整凡今故相孰如文簡之<lb/>
<pb n="KR4d0140_WYG_007-2b"/>
一門詒慶後昆時乃欽聖之餘澤擢居築館式重國姻<lb/>
進秩副車參官環衛其益思於兢慎尚永對於恩榮可<lb/>
　　　向子扆除正任刺史駙馬都尉制<lb/>
勅㛰姻以時二南以基王化夫婦有義五典以叙人倫<lb/>
屬嘉禮之告成䟽茂恩而進秩具官某風姿凝粹器宇<lb/>
靖深生于勲徳之門習知詩禮之學眷貴主之下降㳙<lb/>
榖旦以有行爛然車服之儀申以爵禄之寵粤從環尹<lb/>
遥總守符進以才能當知選尚之意宜爾家室允資徳<lb/>
<pb n="KR4d0140_WYG_007-3a"/>
義之修徃復訓辭益光時譽可<lb/>
　　　陳遘中山路安撫使制<lb/>
勅師克在和方慎鎮綏之寄人惟求舊益隆注倚之私<lb/>
乃眷老成申頒優渥具官某早以風幹寖被簡知敦郤<lb/>
榖之詩書洊分閫寄師留侯之智勇灼著戰功屹若長<lb/>
城䕶我方面屬兹易地還蒞舊封拊循兵民謹守疆圉<lb/>
繄爾中山之重寛子北顧之憂可<lb/>
　　　李邈依舊真定安撫使制<lb/>
<pb n="KR4d0140_WYG_007-3b"/>
勅自金人侵侮河朔用兵多士獻言莫先擇帥朕惟用<lb/>
人在乎因任泛舉不如求舊於以底績不亦優乎具官<lb/>
某以孝為忠寓文於武出守關塞持節西河威名灼著<lb/>
邊人信服比膺柬求分閫全趙易鎮定武乃以親名自<lb/>
列避而弗居是用申命俾仍舊服維我祖宗善馭將而<lb/>
漢班超則善守邊撫育將士綏靖疆塲使敵人畏威而<lb/>
逺遁惟爾勉之益勵乃績可<lb/>
　　　郭奉世除集英殿修撰制<lb/>
<pb n="KR4d0140_WYG_007-4a"/>
朕惟盜賊竊發或稽天誅若守將得人則兇徒必獲以<lb/>
爾奉世早以吏能見推多士出守髙宻政績可觀比者<lb/>
逋卒狂悖侵擾吾民爾能提兵乗時掩擊斬獲之多至<lb/>
于千數威名暴著達于予聞論撰集英士夫髙選不獨<lb/>
旌爾之勞烈且以為四方守臣之勸焉益究壮猷以俟<lb/>
褒陟可<lb/>
　　　商守拙除直顯謨閣制<lb/>
朕惟河朔比罹冦攘若守將得人則兇徒自潰以爾守<lb/>
<pb n="KR4d0140_WYG_007-4b"/>
拙精於刑名之學夙有平反之譽出臨便郡施設可觀<lb/>
屬盜賊之竊發嚴壁壘而固守躬冒矢石至傷體膚而<lb/>
能褁創督戰以全吾圉載惟忠藎良極嘆嘉其進直於<lb/>
西清以表勸於北道勉惟竭節嗣有寵褒可<lb/>
　　　郭琰陜西轉運副使兼制置解鹽使制<lb/>
勅具官某解池滋息實佐邊費廼者任非其人公私告<lb/>
病肆求能吏俾經理之爾琰早以風幹屢更使指蔚有<lb/>
望實稱于搢紳其以册府論撰之職徃副關陜漕輓之<lb/>
<pb n="KR4d0140_WYG_007-5a"/>
事凡鹽澤之盈虛貿易之政令惟爾精講而力行之使<lb/>
商賈流通邦計給足時乃之職可不勉哉可<lb/>
　　　許髙可閤門宣賛舍人制<lb/>
勅具官某賛朝儀于宸閤總憲禁于一路厥惟能吏乃<lb/>
堪是選爾有幹材重以勇果自河以北今以命爾訓練<lb/>
民兵驅逐盜賊使疆塲無擾而閭里妥安爾之職也徃<lb/>
其懋哉可<lb/>
　　　知威勝軍張堯佐可閤門宣賛舍人制<lb/>
<pb n="KR4d0140_WYG_007-5b"/>
勅具官某金兵内侵綿上闕守爾初臨孤壘安集驚擾<lb/>
之餘僉謂有勞宜膺褒寵夫賛儀上閤而剖符邊州亦<lb/>
武士之髙選也益懋勤績以對恩榮可<lb/>
　　　劉錡除閤門宣賛舍人制<lb/>
勅具官某賛儀上閤武選之要職也朕所慎擇今得其<lb/>
人以爾錡名將之子能守家法乃者賜對便朝敷奏詳<lb/>
明俾踐厥次是為優寵益思自勉以稱簡求可<lb/>
　　　劉衍宣賛舍人制<lb/>
<pb n="KR4d0140_WYG_007-6a"/>
勅具官某賛儀上閤武士之要選爾以智畧見稱流輩<lb/>
今以命爾徃參戎幕尚其自勉以趨功名之會副朕超<lb/>
擢之意欽哉毋忽可<lb/>
　　　朱靖等授官制<lb/>
勅某等爾等各以勇鷙早𨽻軍籍積年有勞易官班禄<lb/>
徃承新命益務忠勤可<lb/>
　　　俞平等授官制<lb/>
勅酒醴之政付諸有司爾等各以恪勤遂膺初命賞則<lb/>
<pb n="KR4d0140_WYG_007-6b"/>
優矣徃其勉哉可<lb/>
　　　靳澤等授官制<lb/>
勅爾等宿衛有年各能不懈以及入官之格其祗初命<lb/>
益務忠勤可<lb/>
　　　劉珪轉兩官制<lb/>
勅具官某邊臣無守禦之備乃欲棄捐堡砦爾能固䕶<lb/>
以全吾圉其功可録矣進官二等以為爾寵徃惟欽哉<lb/>
可<lb/>
<pb n="KR4d0140_WYG_007-7a"/>
　　　倪臯等各轉一官制<lb/>
勅具官某等酒醴之政付諸有司爾等各率乃職訖事<lb/>
無曠進官一等以旌爾勞徃服欽哉益思来效可<lb/>
　　　時孝悌轉一官制<lb/>
勅具官某爾祗役于官服勞良久進官一等以録爾勤<lb/>
徃其懋哉益圖報稱可<lb/>
　　　蔣祖師等轉官制<lb/>
勅具官某爾等蒞職外府能佐而長剡奏来上請録爾<lb/>
<pb n="KR4d0140_WYG_007-7b"/>
勞進秩茂恩徃其祗服可<lb/>
　　　朱革轉兩官制<lb/>
勅具官某爾頃為帥屬從軍兩河今録爾勞進官二等<lb/>
徃其祗服益懋忠勤可<lb/>
　　　成忠郎賀注轉兩官制<lb/>
勅具官某捕冦尉職也能盡其職則懋功之賞朕亦何<lb/>
愛焉乃者青冦嘯聚林莽爾能掩獲以靖里閭進官二<lb/>
等以為在職者之勸可<lb/>
<pb n="KR4d0140_WYG_007-8a"/>
　　　崔廣等轉官制<lb/>
勅具官某頃者金人侵擾邊壘爾等咸奮忠勇一掃烽<lb/>
烟兵民帖然良以爾等能自竭也或進職上閤或増秩<lb/>
一等以寵爾勞益思戰守之力尚有殊恩以俟後效可<lb/>
　　　脩武郎趙思道轉官制<lb/>
勅具官某廼者西戎擾塞下爾能自奮斬首却敵宜從<lb/>
進秩以旌爾勞可<lb/>
　　　祈立等轉官制<lb/>
<pb n="KR4d0140_WYG_007-8b"/>
勅敵師深入邦畿繹騷爾等各奮忠勤血戰却敵奏功<lb/>
第賞超進厥官徃膺不次之恩益勵無前之勇可<lb/>
　　　王子玘等轉一官制<lb/>
勅具官某等羌戎犯順侵軼邊陲爾等身先士伍各有<lb/>
斬獲進官一等以賞爾勞益勵忠勤以俟褒顯可<lb/>
　　　李忠等各與轉官制<lb/>
勅具官某戎騎侵軼爾等各有斬獲之功進秩之恩以<lb/>
為爾寵徃其欽哉可<lb/>
<pb n="KR4d0140_WYG_007-9a"/>
　　　奉議郎宋晟轉一官制<lb/>
勅具官某爾能修戎器部民兵以守衛王畿其勞亦可<lb/>
録矣進官一等徃惟欽哉可<lb/>
　　　向齋轉官制<lb/>
勅具官某王師出塞破賊巢穴爾能力戰有功行間褒<lb/>
進爾官以為將士之勸可<lb/>
　　　王郅等轉一官制<lb/>
忠以衛上人臣之節賞以勸功有國之權故髙爵厚禄<lb/>
<pb n="KR4d0140_WYG_007-9b"/>
非以茍私貴昵亦視其功之如何耳具官某早𨽻仕籍<lb/>
久于器使或祗事上閤或列職禁省恪恭匪懈蔚有能<lb/>
稱比因軍興區處纎悉有夙夜之勞進官一等為爾輩<lb/>
寵各殫乃心以圖報稱可<lb/>
　　　茹端轉官制<lb/>
勅具官某爾以勇果從軍禦冦累功議賞併進厥官徃<lb/>
其欽承益務報稱可<lb/>
　　　劉良弼等轉三官制<lb/>
<pb n="KR4d0140_WYG_007-10a"/>
勅具官某等敵騎侵軼邊陲繹騷爾等各提孤軍力戰<lb/>
拒敵功未就而忠有餘使者以聞朕用嘉嘆進官三等<lb/>
以旌爾勤徃究壯圖以對殊寵可<lb/>
　　　全端夫轉官制<lb/>
勅覃慶渥澤實均在服而爾兄以改授為請於以見友<lb/>
恭之義丕從厥志徃服茂恩可<lb/>
　　　郭彦章等轉官制<lb/>
勅具官某等廼者愚民嘯聚山谷爾等各奮忠勇俾即<lb/>
<pb n="KR4d0140_WYG_007-10b"/>
就擒今部使者列上功狀進官一等以旌爾勞徃服寵<lb/>
榮益思報稱可<lb/>
　　　權南豐廵檢髙騰因本寨兵級聶成等作亂勦<lb/>
　　　殺淨盡轉一官制<lb/>
勅具官某卒驕倡亂威不素行非一日之積也録爾倉<lb/>
猝弭亂之功而略其不素訓整之罪可謂厚矣進官一<lb/>
等其克欽承可<lb/>
　　　馬燾轉一官制<lb/>
<pb n="KR4d0140_WYG_007-11a"/>
勅爾等各以勇果從事戎行簡募土豪襲繫冦賊載嘉<lb/>
勤績進官一等益著来效以俟茂恩可<lb/>
　　　武徳郎張仙等各轉二官制<lb/>
勅具官某軍校狂悖驚擾兵民汝等各能掩捕俾即伏<lb/>
法進官二等以旌智謀徃其懋哉益思後效可<lb/>
　　　湯材等轉一官制<lb/>
勅具官某敵騎侵軼爾等各有守禦之勞有司奏功進<lb/>
秩一等勉脩職業以稱恩榮可<lb/>
<pb n="KR4d0140_WYG_007-11b"/>
　　　鄭宗孟轉官制<lb/>
勅具官某齊冦竊發屬邑騷然爾率卒徒多所斬獲併<lb/>
進爵秩以録爾功徃惟懋哉尚思来效可<lb/>
　　　孫世詢等轉三官制<lb/>
勅具官某逋卒狂悖侵擾旁邑爾等各能率先仕伍破<lb/>
其巢穴剪除醜類並著戰功超遷三官是為殊寵益懋<lb/>
忠勇以對恩榮可<lb/>
　　　劉之才轉三官制<lb/>
<pb n="KR4d0140_WYG_007-12a"/>
勅具官某逋卒狂悖井邑騷然爾能躬帥其徒乗時斬<lb/>
獲奏功来上超進三官益務忠勤尚有褒寵可<lb/>
　　　龍安等轉官制<lb/>
勅具官某爾等皆𨽻兵籍比縁脅從陷于非義而能以<lb/>
忠勇自奮糾率其徒屏除首惡初雖失道卒能自新功<lb/>
罪相除朕不終棄或擢居朝列或躐進武陛益思勉勵<lb/>
以報不次之恩可<lb/>
　　　髙景雲轉官制<lb/>
<pb n="KR4d0140_WYG_007-12b"/>
勅具官某文武一道也而或不能兼焉者非才不足學<lb/>
不至耶以爾景雲早以詞藝聞于縉紳冊府宰屬更踐<lb/>
滋久出守北州屬有邊警忠義不懾惟道是守捍禦有<lb/>
方卒固吾圉録功進秩以寵爾勞徃其勉之以為文武<lb/>
全材則朕汝嘉可<lb/>
　　　王雄等轉官制<lb/>
勅某官屬者逋卒侵擾冀方爾等能率其徒屏除斬獲<lb/>
奏功第賞各進爾官以為忠勇之勸可<lb/>
<pb n="KR4d0140_WYG_007-13a"/>
　　　王彦轉一官制<lb/>
勅具官某爾以彊勇躬督士伍翦除醜類以靖邑境進<lb/>
官一等用旌爾勞徃服恩榮益勤乃職可<lb/>
　　　全淵轉一官制<lb/>
勅具官某爾等列職禁省屬當軍興招置強勇部勒衛<lb/>
從有夙夜之勞第功来上進官一等以寵爾勤徃惟欽<lb/>
哉以圖来效可<lb/>
　　　董士良轉官制<lb/>
<pb n="KR4d0140_WYG_007-13b"/>
朕仰遵祖宗成憲刋正官制以禄左右之臣恩數寵章<lb/>
於是為稱以爾士良從事禁闥恭謹不懈涉時久矣累<lb/>
官至是抗章有稱願從彞制勉服新渥益思所以為報<lb/>
者可<lb/>
　　　張公濟等各轉一官制<lb/>
勅具官某爾以强勇射藝絶倫進官一等以為武力之<lb/>
勸徃其欽哉可<lb/>
　　　士琛等轉官制<lb/>
<pb n="KR4d0140_WYG_007-14a"/>
勅金人大舉侵擾畿甸軍書奏報汝等有勞第功進級<lb/>
徃其欽哉可<lb/>
　　　康弼轉一官制<lb/>
朕初嗣位均澤海内進秩文武之士以同邦家之休具<lb/>
官某早以恪勤官于禁省祗事率屬蔚有能稱推此茂<lb/>
恩遷秩一等益思矜慎以對寵榮可<lb/>
　　　孟濤轉官制<lb/>
勅具官某爾祗役樞府實掌軍書積日有勞宜推懋賞<lb/>
<pb n="KR4d0140_WYG_007-14b"/>
徃勤乃職以稱所䝉可<lb/>
　　　趙昇等轉官制<lb/>
勅具官某爾等各以武力宿衛有勞射藝中程宜膺懋<lb/>
賞併進禄秩徃惟欽哉可<lb/>
　　　趙明誠轉一官制<lb/>
勅逋卒狂悖驚擾東州爾為守臣提兵帥屬斬獲為多<lb/>
今録爾功進官一等翦除殘孽拊循兵民以紓朝廷東<lb/>
顧之憂惟爾之職徃其懋哉可<lb/>
<pb n="KR4d0140_WYG_007-15a"/>
　　　曹格等轉官制<lb/>
勅逋卒狂悖驚擾東州爾等能率其徒頗多斬獲併進<lb/>
爾秩以寵忠勤徃惟懋哉以稱優渥可<lb/>
　　　劉士通等轉兩資制<lb/>
勅具官某頃者元帥摠戎河朔爾等有軍書奏報之勞<lb/>
各命以官徃其祗服可<lb/>
　　　張燾宣教郎制<lb/>
勅具官某徃者敵兵侵軼近郊爰命樞臣總守衛之役<lb/>
<pb n="KR4d0140_WYG_007-15b"/>
而爾實預幕府贊畫居多今録爾功申命進秩然爾方<lb/>
官中秘涵養器業以須世用則褒延之寵實肇自兹徃<lb/>
惟懋哉以稱朝廷期待之意可<lb/>
　　　林朝佐可承節郎制<lb/>
勅具官某爾攝事逺邑督捕羣盜有司議賞進易武階<lb/>
徃其欽承益務忠勇可<lb/>
　　　李忠等補承信郎制<lb/>
勅具官某金人入邉軍書奏報爾等有勞各命以官徃<lb/>
<pb n="KR4d0140_WYG_007-16a"/>
其欽服可<lb/>
　　　郭元明補承信郎制<lb/>
勅乃者逋卒迷而不復爾能道朝廷恩意俾之悔罪自<lb/>
歸有司今録爾勞命官初等徃其祗服益思報効可<lb/>
　　　南景仁可承信郎制<lb/>
勅具官某爾以勇果從軍兩河畢事奏功宜膺初命祗<lb/>
服寵奬益務公勤可<lb/>
　　　孟涓等並合轉承信郎制<lb/>
<pb n="KR4d0140_WYG_007-16b"/>
勅某等樞臣總戎鎮撫北道爾等各𨽻帳下有奔走之<lb/>
勞徃服初命益務忠勤可<lb/>
　　　劉慤致仕合换武節郎制<lb/>
勅具官某爾以恭慎列職禁省兹縁疾憊辭榮而歸易<lb/>
秩武階永綏壽嘏可<lb/>
　　　何志同復顯謨閣直學士制<lb/>
勅朕纂受丕基均澤四海乃眷在服槩霑褒進之榮矧<lb/>
吾邇臣宜申叙復之命具官某天資豈弟世濟忠嘉早<lb/>
<pb n="KR4d0140_WYG_007-17a"/>
被眷知進履華近比坐過誤既閲嵗時宜從曠恩稍還<lb/>
舊物雖外司於真館尚益勵於逺圖可<lb/>
　　　吳執中追復述古殿學士制<lb/>
勅示好惡以正風俗録徃善以勸来者此為政之大方<lb/>
而今日之先務也具官某有通變之才有特立之操博<lb/>
聞精識洞達當世之務忠言讜論不撓羣枉之間受知<lb/>
先皇再執邦憲排擊奸慝杜絶濫恩謂内侍擅權將有<lb/>
意外之憂而新邊置郡徒耗海内之力至於花石之糜<lb/>
<pb n="KR4d0140_WYG_007-17b"/>
費後苑之滛巧慨然指陳多見開納雖清議所共與要<lb/>
直道之弗容乃從左遷未幾淪謝精忠凛然不泯當宁<lb/>
久而益思肆朕臨御屬兹艱難覽明哲之建言若蓍龜<lb/>
之先兆是謂三代之遺直獨嘆九原之不作宜覃渥澤<lb/>
追復秘殿英爽不昧服此恩榮亦使有志之士知朝廷<lb/>
之於賢者猶不忘於泉壤也可<lb/>
　　　宋伯友復官制<lb/>
勅過眚有罰類從左授計期而還其官者哀矜之令典<lb/>
<pb n="KR4d0140_WYG_007-18a"/>
也矧在邇列其可後乎具官某早以時望久于器使更<lb/>
踐省寺進登禁途平反庶獄有忠厚之譽詿誤降秩亦<lb/>
既累年俾復舊次是謂茂恩其體予寛宥之意所以施<lb/>
於汝者以之讞疑則刑清而民服矣尚勉之哉可<lb/>
　　　周武仲復官制<lb/>
勅具官某朕臨御之初均澤海内褒進文武之士俾同<lb/>
邦家之休矧吾邇臣叙復之寵獨可後乎以爾比由時<lb/>
望踐更器使司刑中省執憲南臺蔚有能稱著于士論<lb/>
<pb n="KR4d0140_WYG_007-18b"/>
坐法左授亦既累年屬兹慶賚悉還禄秩祗膺新渥益<lb/>
勵逺圖可<lb/>
　　　趙子淔復職制<lb/>
勅具官某朕初臨御大賚天下無有疎昵咸被渥澤而<lb/>
況嘗列侍從者乎以爾宗室之子幹敏有稱頃坐過差<lb/>
鐫職次對屬兹覃慶宜賜寵章論撰冊府嚴奉祠庭是<lb/>
為異恩徃其祗服可<lb/>
　　　盧益等復職制<lb/>
<pb n="KR4d0140_WYG_007-19a"/>
勅朕纂受丕基大賚四海褒進文武之士俾同家邦之<lb/>
休矧在邇聨宜膺寵叙具官某早以時望揚于禁塗比<lb/>
𨽻刑書載更嵗籥兹從新渥一洗宿愆其還西清次對<lb/>
之班尚仍東州拊綏之寄勉服異數益勵逺圖可<lb/>
　　　檀倬張志胡松年李璆高伯振復職制<lb/>
勅具官某朕嗣位之初均澤海内褒進文武之士俾同<lb/>
邦家之休矧在邇列宜膺寵叙以爾早被識擢亟踐華<lb/>
要持橐禁路掌制詞掖坐法左授亦既累年屬兹新渥<lb/>
<pb n="KR4d0140_WYG_007-19b"/>
一洒宿負論撰秘殿嚴奉真祠是為殊恩徃其祗服可<lb/>
　　　方孟卿張動等落職制<lb/>
勅具官某轉輸六路以給中都常選才臣庶幾協濟爾<lb/>
等各以時望屢更煩使而處畫乖剌濡留道塗舟師散<lb/>
亡米粒朽腐豈不重負朕任屬之意哉宜罷直閤尚仍<lb/>
漕事毋忘省循以補過自効可<lb/>
　　　余深落觀文殿大學士依前特進致仕制<lb/>
勅附下罔上久鬱人言置散投閒用伸邦憲不獨為人<lb/>
<pb n="KR4d0140_WYG_007-20a"/>
臣之常戒抑以示天下之至公具官某比以時名驟膺<lb/>
器使宜盡瘁以體國乃懐利以事君附麗要權樹植黨<lb/>
與言路抗疏觀望風㫖而横肆中傷詔獄窮姦灼見邪<lb/>
慝而隂為道地訖從羣枉更踐要塗㕘預政機進登宰<lb/>
席茍得尚容於居位不祥莫大於蔽賢凡所選除皆由<lb/>
請囑寧復顧於公論唯知報於私恩當軸處中所操如<lb/>
此庇民尊主斯言謂何亦既罷歸尚存體貌擁節旄於<lb/>
將閫優餼廪於祠庭爾則擅以為榮人皆憤其非據兹<lb/>
<pb n="KR4d0140_WYG_007-20b"/>
覽引年之請亟推從欲之仁而宿負益彰清議弗置姑<lb/>
鐫顯職俾即安居朝廷保全之恩於汝厚矣臣子省循<lb/>
之念尚其勉哉可<lb/>
　　　李丙落徽猷閣待制制<lb/>
勅彰善癉惡以清風俗此有國所常行而今日之先務<lb/>
也具官某早以文藝薦被任使不能自持比麗元惡雖<lb/>
竊一時之寵而抱無窮之悔比嘗抆拭畀以中權而宿<lb/>
愆益彰公論弗貸鐫職延閣徃司祠庭尚為寛恩毋忘<lb/>
<pb n="KR4d0140_WYG_007-21a"/>
内訟可<lb/>
　　　李仲詢特落致仕差知濬州制<lb/>
勅具官某以爾亷幹試吏有年旅力未愆遽爾謝事眷<lb/>
惟濬州宜得良守大臣僉謀以汝名聞亟從退閒徃踐<lb/>
厥次撫兵民備守禦汝之職也尚其懋哉可<lb/>
　　　周敦禮等仍授職制<lb/>
勅具官某爾等引年告去筋力未衰再錫官榮還𨽻仕<lb/>
籍各勤乃職以對茂恩可<lb/>
<pb n="KR4d0140_WYG_007-21b"/>
　　　翁彦國落徽猷閣直學士制<lb/>
有功則見知過眚則必罰此天下之至公也雖在邇列<lb/>
朕不敢私焉具官某有政事之才有鎮撫之譽更踐中<lb/>
外閲日滋久將漕六路宜優為之而舟師散亡米粒腐<lb/>
敗豈措畫之弗早抑佐屬之弗力耶其鐫西清次對之<lb/>
班尚仍東南餉餽之寄益圖後效以稱寛恩可<lb/>
　　　黄鍔落直徽猷閣制<lb/>
勅具官某士以潔亷自持而以勤瘁事國庶幾無負於<lb/>
<pb n="KR4d0140_WYG_007-22a"/>
名教爾持節一路則黷貨以媚權貴贊畫幕府則憚勞<lb/>
而莫肯行雖爾善自為謀而朕獨安取此延閣清切非<lb/>
爾所宜居也斥歸銓部徃務省循可<lb/>
　　　皇甫僅降宫祠制<lb/>
勅子之能仕父教之忠厥或不恭宜誰之責具官某祗<lb/>
事禁省有年于此而羣小妄議既抵邦刑爾為其父獨<lb/>
無失教之罰耶露章自劾姑示矜容斥從外官俾司真<lb/>
館是為寛典無忘省循可<lb/>
<pb n="KR4d0140_WYG_007-22b"/>
　　　翁彦國等特降兩官制<lb/>
勅具官某東南歲漕六百餘萬以給中都祖宗法度纎<lb/>
悉備矣有司能率而行之則為稱職以爾等各以吏幹<lb/>
見稱多士肆朕推擇俾使六路而措置或戾于法漕舟<lb/>
濡滯米粒朽敗亦既薄罰而論者不汝貸也降秩二等<lb/>
以責来效惟爾勉之以求合于祖宗成憲則朕豈以一<lb/>
眚掩爾善耶欽哉無忽可<lb/>
　　　武功大夫王宗禮降兩官制<lb/>
<pb n="KR4d0140_WYG_007-23a"/>
勅具官某爾列于有司而徇私託疾以曠厥職此法所<lb/>
不容也姑從降黜以警在位毋忘循省庶幾補過可<lb/>
　　　黄澤等降兩官制<lb/>
勅官各有守若皆徇私託疾則有司之事廢矣可無罰<lb/>
乎具官某等各以勞能踐更煩使謂宜盡瘁周旋厥職<lb/>
乃以病諗至于再三茍可彊勉于公家何至誑欺而蘄<lb/>
免降秩兩等不獨小懲且以警夫在位者可<lb/>
　　　杜宣降官制<lb/>
<pb n="KR4d0140_WYG_007-23b"/>
勅具官某職教事而士卒媮惰射藝弗中程式宜誰之<lb/>
責也薄示降黜往其省循可<lb/>
　　　張見道等降官制<lb/>
勅具官某比詔有司窮治僥倖籍其貲産以正邦憲爾<lb/>
等方命漫弗欽承屬更赦宥姑從降秩之罰尚其省循<lb/>
毋重後悔可<lb/>
　　　宋㬇責授單州團練副使永州安置制<lb/>
朕昭示好惡大判淑慝悉屏姦巧投畀遐荒不獨少清<lb/>
<pb n="KR4d0140_WYG_007-24a"/>
於仕籍庶幾大正於邦刑爾以浮薄之資席世家之舊<lb/>
粤從卑冗依慿親黨出守節藩入貳禁省華除要職談<lb/>
笑得之比縁奏禀稱造語言敢為面謾且陳已力徇私<lb/>
背公嗟爾何至於此以無為有聞者為之憤然向覽彈<lb/>
章姑從薄責而公論未允言者弗置其以散秩斥之荆<lb/>
蠻服我寛矜毋忘循省可<lb/>
　　　范夙特贈朝奉郎集英殿修撰制<lb/>
勅具官某士之進説有忽於當時而見思於後日黯黮<lb/>
<pb n="KR4d0140_WYG_007-24b"/>
於平生而顯白於身後者固多矣念非録其徃善則何<lb/>
以為後来之勸乎以爾為大臣子篤學好直憤宦者之<lb/>
出使縁横斂而為姦慷慨有陳卒以貶死聞者惜之比<lb/>
朕臨御亟誅首惡憮然興懐優爾卹典論撰秘殿士夫<lb/>
清選爾尚不昧知遺志獲伸當釋然于泉下矣可<lb/>
　　　曽燾贈官制<lb/>
人臣死難朝廷卹典自一命以上無遺者矣又況於親<lb/>
近者乎某官祗事禁省有年于兹扞衛乗城死于驚擾<lb/>
<pb n="KR4d0140_WYG_007-25a"/>
贈賻良渥以寵忠勤尚其有知服此休命可<lb/>
　　　詹度祖母周氏特贈建安郡夫人劉氏特贈建<lb/>
　　　康郡夫人制<lb/>
勅國家有大慶則士大夫皆得叙封其親其於爵尊位<lb/>
重則褒寵有至於再世三世所以加惠臣下而同其福<lb/>
禄者不已厚乎此近古所未有也具官某祖母某氏躬<lb/>
有懿徳作嬪慶門克相其夫以氣節自重辭榮早歲養<lb/>
髙邱園積厚之施乃在諸子知名當世更踐要塗亦有<lb/>
<pb n="KR4d0140_WYG_007-25b"/>
爾孫以守邊鎻粤從小君進封大郡尚惟不昧以享此<lb/>
休顯之明命可<lb/>
　　　父文贈開府儀同三司制<lb/>
勅孝子之事親也生則有養沒則有祭而國家之于多<lb/>
士自通籍以上則又有追封之典焉盖方責其盡忠之<lb/>
效則徇夫罔極之報者曷可巳哉某官父某詞藝之學<lb/>
政事之林更踐中外茂著風績未究施設奄爾殂謝乃<lb/>
克有子銜訓嗣事司吾邊鎻有守捍之功叙贈之秩巳<lb/>
<pb n="KR4d0140_WYG_007-26a"/>
躋二品兹用申命進同三司所以為泉壌之榮者極矣<lb/>
則為其後者可不思稱所䝉哉可<lb/>
　　　母何氏特贈榮國夫人制<lb/>
勅凡人富貴其身則思顯其父母而國朝叙贈之典非<lb/>
獨為死者之寵亦所以慰夫生者之情也某官母某氏<lb/>
生于令族克配君子閫徳之懿實昌其家惟時慶嗣為<lb/>
國連帥褒崇之命進封大邦尚惟淑靈享此休顯可<lb/>
　　　故妻王氏特贈太原郡夫人制<lb/>
<pb n="KR4d0140_WYG_007-26b"/>
勅士之有勞于朝廷則不獨爵命其身而又褒崇其家<lb/>
室故雖已徃亦預斯榮焉某官妻某氏温柔靜專来嫓<lb/>
慶閥不幸夭折弗終顯榮其以小君追畀大郡尚克有<lb/>
知享此休寵可<lb/>
　　　妻劉氏可彭城郡夫人制<lb/>
勅周衰法度廢名稱浸訛孔子患之為正名焉故邦君<lb/>
之妻謂之夫人稱諸異邦則曰小君然非有懿行亦何<lb/>
以稱此名哉具官某妻某氏婉娩温恭聞于族姻作配<lb/>
<pb n="KR4d0140_WYG_007-27a"/>
巨室克主饋事進封名城以正小君之號尚其祗服對<lb/>
此榮稱可<lb/>
　　　鄭成之故妻王氏贈越國夫人制<lb/>
勅國家有大慶敷錫天下不間疎昵存沒咸被渥澤又<lb/>
况於戚里之近屬哉具官某妻某氏柔靜温恭茂著閫<lb/>
徳嬪于慶閥問譽藉甚降年不永弗究顯榮進封大邦<lb/>
以賁泉壌淑靈不昧尚克享此休稱可<lb/>
　　　席貢母趙氏特贈燕國夫人制<lb/>
<pb n="KR4d0140_WYG_007-27b"/>
勅觀其子之賢否則知其父母之所積而朝廷追榮之<lb/>
典亦因其所積之厚薄以為爵命之崇卑具官某母某<lb/>
氏生于令族蔚有淑聞来嬪慶門實昌其家克訓諸子<lb/>
為時聞人持橐禁塗分閫帥路追榮之恩嘗啟大國兹<lb/>
用申命改封全燕尚其有知以享此休顯之報可<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>横塘集巻十一</head>
    <p>
<pb n="KR4d0140_WYG_011-1a"/>
欽定四庫全書<lb/>
　横塘集巻十一　　　　　宋　許景衡　撰<lb/>
　　劄子<lb/>
　　　上修徳劄子<lb/>
臣聞堯以天下為憂不以位為樂也今中國勢弱二聖<lb/>
播遷而陛下纂臨大寳適當此時非止堯之所以為憂<lb/>
也思所以强本圖思所以禦外患其説雖多然其大要<lb/>
則在陛下修徳而已記曰為人君止於仁為人子止於<lb/>
<pb n="KR4d0140_WYG_011-1b"/>
孝書曰孝乎惟孝友于兄弟此皆修徳之要也而以至<lb/>
誠不息為本故在陛下一話一言念必在兹一號一令<lb/>
念必在兹一賞一罰念必在兹以至於出入起居雖斯<lb/>
須之念未嘗不在兹也孔子曰言忠信行篤敬雖蠻貊<lb/>
之邦行矣夫如是則中國之安强可冀而二聖之来歸<lb/>
有日矣不然則念不在兹而誠意怠矣是以位為樂也<lb/>
故在言動則未必慎在號令則未必信在賞罰則未必<lb/>
當盜賊未消而邊鄙未服如是則中國之安强未可冀<lb/>
<pb n="KR4d0140_WYG_011-2a"/>
而二聖之來歸未有期也天下之愚夫愚婦尚不忍聞<lb/>
此言而况于陛下乎然則今日中國之安危二聖歸期<lb/>
之淹速乃在陛下一念之間耳臣愚伏望陛下戒之慎<lb/>
之始終不倦則何為而不成何求而不獲耶自古帝王<lb/>
憂深責重未有甚於陛下者則為陛下計宜如何哉天<lb/>
下願望如此而臣愚不敢不盡言惟睿明采擇取進止<lb/>
　　　乞令江寧府修城營繕劄子<lb/>
臣伏見諸路州軍各修城壁涉時未乆已有畢事奏功<lb/>
<pb n="KR4d0140_WYG_011-2b"/>
者獨江寧府最為要切守禦去處其修城役徒不多工<lb/>
程遲緩若不速行措置深恐後時猝難辦集又本府昨<lb/>
備巡幸創置宫室比雖詔罷而議者以為因陋就簡亦<lb/>
宜緝而成之况在祖宗盛時若河南大名修治宫室亦<lb/>
未嘗廢何獨於艱難之際而不為緩急之備哉其江寧<lb/>
府伏乞睿明詳酌精擇帥守或専委有風力漕臣悉心<lb/>
措置修築城壁掇移棟宇要在不擾而事辦朝廷仍加<lb/>
賜錢糧度牒以助其費量立近限以責其必成庶幾有<lb/>
<pb n="KR4d0140_WYG_011-3a"/>
備無患取進止<lb/>
　　　乞罷汪叔詹知太平州事劄子<lb/>
臣伏聞徽州昨經方冦焚刼欲遷州城于近郊而其地<lb/>
褊淺且有版築之勞邦人大不便之今新知太平州事<lb/>
汪叔詹適有地介其間冒哀投牒必欲遷之以為已利<lb/>
後為臣僚論列遂罷太常博士既而除提舉官復為言<lb/>
者所擊尋亦報罷謹按叔詹人物凡下無他才能且多<lb/>
過失頃除太平守超躐資級公論弗與也前日議者以<lb/>
<pb n="KR4d0140_WYG_011-3b"/>
沿江諸州皆控扼之地請精擇守臣太平既罷沈思宜<lb/>
得有能捍禦者代之彼叔詹者豈其人哉誠恐他日有<lb/>
闕誤良由今日推擇之不早也其汪叔詹欲望聖慈特<lb/>
賜放罷别選能吏以補其闕取進止<lb/>
　　　乞罷招降建州軍賊劄子<lb/>
臣聞建州兵變事昨日急於奏稟思慮未審其言有所<lb/>
未盡須至再具敷奏以備采擇臣乞更不招降只令捉<lb/>
殺所召募槍仗手預合犒賞其勇於入賊有功者亦合<lb/>
<pb n="KR4d0140_WYG_011-4a"/>
量借官資以俟奏功正授獲級者第賞仍令先次告報<lb/>
脅從之人喻以朝廷寛貸之意以上並乞令帥臣監司<lb/>
公共措置仍許便宜施行契勘閉城今已一月比及指<lb/>
揮到彼則又須一月不惟玩冦長姦而一城生齒日遭<lb/>
擄刼設或遲乆則盡為賊誘其勢益張未易制也伏望<lb/>
睿慈詳酌速降指揮令差来人星夜齎持前去以究仁<lb/>
聖軫恤逺民之意取進止<lb/>
　　　乞置揚州城外巡檢劄子<lb/>
<pb n="KR4d0140_WYG_011-4b"/>
臣訪聞揚州城外累有盜賊剽刼殺傷人多憂患方車<lb/>
駕駐蹕天威所臨豈宜有此欲乞指揮相度城外權暫<lb/>
添置巡檢一二員使之部領兵級不住警察其巡檢或<lb/>
難得人只乞選差諸軍下隊將使臣之類取進止<lb/>
　　　乞㳙日講讀劄子<lb/>
臣竊覩三代之王所以治天下國家者必本於正心誠<lb/>
意其次莫如多聞故𫝊說之告髙宗曰王人求多聞時<lb/>
惟建事事不師古以永世匪說攸聞然則學問稽古者<lb/>
<pb n="KR4d0140_WYG_011-5a"/>
實帝王之先務也恭惟陛下紹隆祖宗之業屬兹艱難<lb/>
所以施於天下國家者尤在聖學蓋至誠以格物據古<lb/>
以鑒今使盛徳日新聰明日廣則事至能應物來敢名<lb/>
以圖天下之治而成中興之業舉在於此矣祖宗舊制<lb/>
講筵多在便殿故官稱有崇政殿說書伏見已除講讀<lb/>
官欲望明詔涓日開筵俾之勸講取進止<lb/>
　　　乞别定扈從臣僚劄子<lb/>
臣契勘本臺准東上閤門關車駕巡幸禮儀内一項依<lb/>
<pb n="KR4d0140_WYG_011-5b"/>
景徳元年故事隨駕臣僚逐日都一班起居伏縁景徳<lb/>
故事係是出陸以所至官府亭驛為行宫扈從臣僚一<lb/>
班起居於禮為宜今來東幸係乘御船而汴河堤岸最<lb/>
為狹小又有衛士甲馬擁集其間深恐臣僚逐日起居<lb/>
班列不肅若不預行申明則臣僚失禮枉被彈糾臣愚<lb/>
欲望特降睿㫖下東上閤門看詳參酌起居之儀務從<lb/>
簡易仰副仁聖御下以寛之意取進止<lb/>
　　　乞放京西路夏稅劄子<lb/>
<pb n="KR4d0140_WYG_011-6a"/>
臣伏覩今年五月一日覃恩赦書節文應今來因金人<lb/>
所至州縣刼掠逃避人户與免今年夏稅本臺近據淮<lb/>
寧府宛邱縣人户蔣伯達等狀稱今年夏稅已係本縣<lb/>
引赦除放訖今來本縣承凖轉運司指揮却令送納竊<lb/>
謂曠蕩之恩矜憫下民為因刼掠有妨農業遂蠲租賦<lb/>
寛其財力而漕臣不能上體陛下愛民之意尚復追征<lb/>
雖有司窘於財用而窮民在於矜卹豈可使朝廷失信<lb/>
於天下哉欲望睿㫖下京西路轉運司應今年夏稅已<lb/>
<pb n="KR4d0140_WYG_011-6b"/>
引赦除放者不得輒有拘催以究仁聖及物之澤一方<lb/>
幸甚取進止<lb/>
　　　乞令宰執入内殿侍藥劄子<lb/>
臣日來恭聞聖體㣲似不快臣為在外廷無由瞻望清<lb/>
光入問起居及未見得醫官所進是何藥餌若聖體今<lb/>
已全安只乞于内殿稍避風冷衛養和氣或尚須藥餌<lb/>
欲望聖慈詳酌許令宰臣執政官常留一員在内殿看<lb/>
視藥物及御膳所進飲食因得常侍左右奉承聖訓或<lb/>
<pb n="KR4d0140_WYG_011-7a"/>
有所咨訪亦可從容敷奏取進止<lb/>
　　　乞展省試劄子<lb/>
臣竊見去冬赴省試舉人來自逺方值京城圍滯留道<lb/>
塗不敢前進乆旅狼狽實可憐憫昨准指揮許令明年<lb/>
正月鏁院就試今來車駕巡幸駐蹕之所貢院窄小什<lb/>
物不備竊慮引試或致闕事欲乞詳酌特降睿㫖喻以<lb/>
國家艱難乘輿東巡之意所有尚書禮部引試天下舉<lb/>
人並仰别聼指揮庶使四方多士知朝廷㫖意不致逺<lb/>
<pb n="KR4d0140_WYG_011-7b"/>
行勞費取進止再臣竊聞議者欲就行在先引試東南<lb/>
諸路進士如此則是遂棄西北多士矣天下一體豈容<lb/>
偏舉理實未安伏乞聖察<lb/>
　　　乞罷後苑工匠劄子<lb/>
臣聞天下之事有緩急其治之也有先後聖人常先其<lb/>
所急而後其所緩故治得其序而治功成矣今敵勢縱<lb/>
横盜賊間作陛下宵衣旰食圖刷國耻節省浮費以應<lb/>
軍須可謂先其所急者矣至於工技之末作掖庭之所<lb/>
<pb n="KR4d0140_WYG_011-8a"/>
須此其事為至緩宜在所後而有司不知大體乃欲以<lb/>
承平靡麗之事而修復於艱難之時若賈翊所領後苑<lb/>
作准備造作生活工匠是也書曰不作無益害有益功<lb/>
乃成兹事雖小其於聖朝致治之功則為害甚大此臣<lb/>
所以昧死須至上浼天聽也伏况東南製作甲於四方<lb/>
或掖庭有須臨時置買應手可辦正不必専置吏卒徒<lb/>
為此紛紛也平日耕桑之民死傷流亡之餘尚能竭力<lb/>
以供租賦者彼誠知國家之艱難而上體陛下之憂勤<lb/>
<pb n="KR4d0140_WYG_011-8b"/>
欲足兵食以安中原也故雖極勞瘁而不敢辭今若聞<lb/>
置官司破禄食以營技巧彼必歎息憤懣有不平之氣<lb/>
矣臣愚伏望聖慈深念賦入之耗減軍須之糜費凡不<lb/>
急之務悉詔罷去掖庭所尚宜示敦朴以革近世豪侈<lb/>
之習以成中興節儉之化夫豈不美哉所有八月二十<lb/>
一日後苑作差人吏工匠二指揮伏乞特賜寢罷取進<lb/>
止<lb/>
　　　乞根究法運司出榜劄子<lb/>
<pb n="KR4d0140_WYG_011-9a"/>
臣訪聞京師汴河北岸有榜文曉示係江淮荆浙制置<lb/>
法運司劄子申請為京城富豪之家并無差遣文武官<lb/>
散江淮荆浙乞差官下諸州縣抄劄到人户各令歸業<lb/>
其文武官取㫖逺竄仍籍没家資八月二日奉聖㫖依<lb/>
奏上件榜示流傳四出實駭觀聼臣以所聞未審昨日<lb/>
䝉恩賜對未敢論列只畧具奏知退而取㑹所屬官司<lb/>
及進奏官並不曽被受上件指揮今將傳到草本録白<lb/>
頭連在前伏望睿慈特賜檢㑹如委有法運申請則乞<lb/>
<pb n="KR4d0140_WYG_011-9b"/>
詳酌速賜改正以安士民之心如是偽冒亦乞指揮下<lb/>
開封府速收榜文仍賜究治施行取進止<lb/>
　　　乞復轉對劄子<lb/>
臣伏覩建隆詔書臣僚轉對並須指陳時政得失朝廷<lb/>
急務或刑獄寃濫百姓疾苦近制每遇文徳殿視朝許<lb/>
侍從官二員轉對雖放朝亦許封進比縁朝廷多事輒<lb/>
廢不講方當國步艱難修舉政事之時而論思獻納裨<lb/>
益國家乃侍臣之職也欲乞詳酌遵祖宗故事每月朔<lb/>
<pb n="KR4d0140_WYG_011-10a"/>
前後殿起居並許侍從官轉對或放朝亦令封進以副<lb/>
陛下虛已求言復祖宗成憲之意如䝉開納即乞降睿<lb/>
㫖自十一月朔為始取進止<lb/>
　　　乞備兩京糧草劄子<lb/>
臣訪聞東京近日所管糧草不多守禦之計所宜預備<lb/>
伏望睿㫖下宗澤契勘合用人馬之數毎月約支若干<lb/>
今來倉場見在可支㡬箇月其未足之數伏乞下户部<lb/>
速與那撥綱運應副其應天府人馬全然數少理合増<lb/>
<pb n="KR4d0140_WYG_011-10b"/>
置其糧草亦乞依此施行庶使向後不致闕事凡此皆<lb/>
今日之急務伏乞聖慈特賜留神臣不勝懇切之至取<lb/>
進止<lb/>
　　　乞備兩京糧草第二劄子<lb/>
臣今月初五日曽具劄子為東京所管軍糧不多乞令<lb/>
宗澤契勘合用之數下户部疾速那撥綱運應副及應<lb/>
天府所管人馬數少若䝉分兵防守亦合措置約支芻<lb/>
糧二事最為急切至今多日未䝉指揮契勘去年東京<lb/>
<pb n="KR4d0140_WYG_011-11a"/>
和糴實助經費今來汴水向淺竊恐綱運漸艱欲乞詳<lb/>
酌令兩京措置和糴或只坐倉支錢則公私兩便及戸<lb/>
部那撥綱運應副並望睿㫖下所屬疾速施行或稍後<lb/>
時則不及事矣取進止<lb/>
　　　乞催促修汴河劄子<lb/>
臣伏見汴河近日頓淺徃來舟楫悉皆阻滯竊聞魏樓<lb/>
等處決口已䝉朝廷差都水使者安自求前去閉塞至<lb/>
今多日未見工役次第若已就緒則河流自當通快今<lb/>
<pb n="KR4d0140_WYG_011-11b"/>
既淺澀如此當是所差官吏怠惰不力全不上體朝廷<lb/>
急難之意况隆祐太后朝夕東下而糧運綱船盡在下<lb/>
流未能前進顯屬闕事伏望聖慈詳酌特降指揮督責<lb/>
限在旦夕了當尚敢怠惰則乞嚴正典刑或恐兵夫不<lb/>
足則乞於鄰近有役兵去處就便那撥應夫或令和雇<lb/>
人夫多方措置要在速辦此事最為急切伏乞睿明留<lb/>
神取進止<lb/>
　　　乞罷詹度赴行在劄子<lb/>
<pb n="KR4d0140_WYG_011-12a"/>
伏覩昨降指揮前資政殿學士詹度發來赴行在中外<lb/>
聞之莫不駭愕謹按度自為小官交結近侍夤縁僥倖<lb/>
馴致顯途假應奉享上之名為竊攘豐已之事違法種<lb/>
種士民類能言之一昨附㑹姦魁首開邊隙既帥定武<lb/>
尋易燕山當新邊草創之時殘虐燕人搜求寳玉織組<lb/>
縑帛以為苞苴車馳肩負絡繹道路既而新軍暴横糜<lb/>
費不貲蕃將驕矜已有異意而度恬然若不聞知帥閫<lb/>
乃朝廷之重寄而所任如此安得無禍哉未㡬金人大<lb/>
<pb n="KR4d0140_WYG_011-12b"/>
舉藥師叛命中原擾攘生靈塗炭皆度輩所致也言之<lb/>
可為流涕雖元惡已就刑誅而度輩祇從竄逐永禦魑<lb/>
魅已為寛恩今若入覲行在稍加任使則傳聞四方孰<lb/>
不憤嘆恭惟陛下性資清明賞罰升黜蓋欲上全國體<lb/>
下當民心以成中興之業今度何人獨䝉召還是開邪<lb/>
枉之門而植憸佞之路也伏望陛下正心誠意斥逺奸<lb/>
欺以示好惡於天下請自度始則海内莫不忻然稱頌<lb/>
聖徳矣所有詹度赴行在指揮伏乞特賜寢罷取進止<lb/>
<pb n="KR4d0140_WYG_011-13a"/>
　　　乞差張瑱知和州劄子<lb/>
臣訪聞和州境上數為盜賊侵擾有本州通判張瑱者<lb/>
亷明有吏幹郡人愛戴之遂設方畧嚴守禦敵不敢犯<lb/>
比瑱罷去敵遂破城縱火官府民居一日而燼瑱雖以<lb/>
年格并知州資叙得請宫祠聞其精力未衰尚可為郡<lb/>
若朝廷以和州兵火之餘欲擇守臣宜莫如瑱夫用人<lb/>
在乎因任而已試得其成効斯可以無疑矣臣與瑱未<lb/>
嘗相識得諸士論如此故輒以聞願賜裁擇取進止<lb/>
<pb n="KR4d0140_WYG_011-13b"/>
　　　乞應副兩浙漕司劄子<lb/>
臣訪聞杭州軍賊未殄所屯諸軍保甲計日已乆糜費<lb/>
不資而兩浙漕司盡所有以供億今已匱竭至于借貸<lb/>
民間以應軍須若更闕絶必致廢事本司曽奏朝廷乞<lb/>
那鹽鈔錢濟如此窘急雖䝉朝廷應副其數未多欲望<lb/>
詳酌更下發運及兩浙鹽事司那融應副庶免假貸民<lb/>
間之擾其錢仍令本司他日撥還于鹽鈔錢實無虧折<lb/>
取進止<lb/>
<pb n="KR4d0140_WYG_011-14a"/>
　　　乞罷錢伯言知抗州劄子<lb/>
臣聞自吳越錢氏納國至今一百六十餘年其子孫顯<lb/>
貴甲於搢紳然未嘗有出守杭州者於此以見祖宗防<lb/>
㣲之意深矣杭州近闕守臣朝廷差吏部侍郎錢伯言<lb/>
伯言有風幹若守他路無不可者惟杭州則非所宜且<lb/>
違祖宗故事臣愚伏望聖慈特賜詳酌别選有才畧重<lb/>
臣以守杭州或須人馬亦乞就便差撥仍令星夜兼程<lb/>
前去以拯一方危急取進止<lb/>
<pb n="KR4d0140_WYG_011-14b"/>
　　疏<lb/>
　　　論救李光程瑀疏<lb/>
臣竊見近年以來臣下阿比務為壅蔽凡政事之闕失<lb/>
生民之疾苦皆不得聞于朝廷所以養成前日之禍伏<lb/>
自陛下即位首開言路以通下情故侍從臺諫官獻忠<lb/>
請對者無日無之而陛下優容開納見于玉色此誠二<lb/>
帝三王之用心也天下幸甚近者李光言事上忤威顔<lb/>
已降指揮落職與小郡昨日又聞李光程瑀並送小處<lb/>
<pb n="KR4d0140_WYG_011-15a"/>
監當臣竊惟李光程瑀皆以忠鯁敢言陛下擢置在言<lb/>
路先後建白皆䝉施行識者方慶陛下得人以為宗社<lb/>
之福今日偶縁思慮不審所論未契聖心陛下憐其愚<lb/>
直諒其無他故李光與郡而程瑀為郎既正典刑斯亦<lb/>
足矣忽有後命竄之遐方聞者愕然莫不震駭以為陛<lb/>
下初政乃是求言納諫之時孜孜詢訪委曲涵容猶恐<lb/>
人不敢言若一旦震怒併逐言者則是杜絶忠義之口<lb/>
今後雖有見聞誰復敢言耶况今元元困悴未被膏澤<lb/>
<pb n="KR4d0140_WYG_011-15b"/>
敵勢縦横太原圍閉政事尚多闕失小人敢肆欺罔正<lb/>
頼臺諫敢言指其姦謀以杜禍亂之萌奈何偶因論議<lb/>
過差遽投諸荒裔耶記曰舜好問而好察邇言隠惡而<lb/>
揚善蓋言舜於聽納之際善則揚之惡則隠之不加罪<lb/>
也至於鯁亮有守見于已試者不獨不加罪深宜為朝<lb/>
廷惜之今李光程瑀一介小臣似不足惜而臣所惜者<lb/>
在於朝綱之不振忠義之難得言路之梗塞也伏望聖<lb/>
慈上念祖宗優容言者之意深鑒近年壅蔽之失三復<lb/>
<pb n="KR4d0140_WYG_011-16a"/>
帝舜隠惡揚善之言曲賜開宥二人者特免逺竄之罪<lb/>
李光乞只依近降與郡指揮而程瑀亦乞與郡於以養<lb/>
忠臣義士敢言之氣以為宗社無窮之計天下幸甚臣<lb/>
不勝惓惓祈天俟命激切屏營之至臣職在論思茍有<lb/>
所見不敢隠黙然僣瀆之罪臣當萬死惟陛下赦之取<lb/>
進止<lb/>
　　狀<lb/>
　　　辭給事中狀<lb/>
<pb n="KR4d0140_WYG_011-16b"/>
准尚書省劄子奉聖㫖除臣給事中乘遞馬發來赴行<lb/>
在者聞命震惕無所容措伏念臣頃玷從班自取罪戾<lb/>
祗役祠館屏迹江湖方二聖北狩既不能竭節自効洎<lb/>
陛下中興又未嘗奔走稱慶愛君雖切抱病何為敢圖<lb/>
省録首賜召還而况論駁之職朝廷妙選若付畀得人<lb/>
則命令惟允豈臣迂陋所宜冒處伏望睿明洞照誠悃<lb/>
收還成命以協羣言臣無任祈天俟命激切屏營之至<lb/>
臣見已起發前去淮南沿路州軍聴候指揮謹録奏聞<lb/>
<pb n="KR4d0140_WYG_011-17a"/>
伏候勅㫖<lb/>
　　策問<lb/>
　　　試士䇿問<lb/>
問昔者夫子以大聖人事業不克有為於當時乃以其<lb/>
緒餘傳諸學者其徹䝉解蔽成就其器業者多矣載諸<lb/>
方冊班班然可考也若言孝友則曽閔言政事則由求<lb/>
言文學則游夏以至子貢宰我公西赤原憲之徒皆卓<lb/>
然見稱於聖門者至於顔氏子其所以學於聖人與夫<lb/>
<pb n="KR4d0140_WYG_011-17b"/>
見於行事者蓋不可得而詳考也其平居黙然無異於<lb/>
衆人宜若愚無能為者而聖人獨稱其賢稱其學與其<lb/>
用舍行藏獨異於彼諸子者何也豈言行見于外者為<lb/>
可考而求諸内者為難言歟抑亦因其材而成就之者<lb/>
有異歟<lb/>
問昔吾夫子抱大聖人之事業不克有為於當時乃以<lb/>
其緒餘授諸學者其難疑答問具載方冊今考其言若<lb/>
不相似然蓋言孝者多矣豈孝之道大不可一端而言<lb/>
<pb n="KR4d0140_WYG_011-18a"/>
歟抑亦各有所當歟雖然此特因二三子之問故聖人<lb/>
答之云爾至於曽子則不待其問而語之夫疑而問焉<lb/>
學者之事也不請而教宜聖人有所不為然則孔子之<lb/>
於曽子其亦有意歟抑亦出於偶然者歟孟子曰事親<lb/>
若曽子可也又不知孟子之言與孔子遇曽子果有異<lb/>
乎否也試考諸子所以問與孔孟所以言詳著于篇<lb/>
問古者英雄之君當草昧之時其所以建功立業未嘗<lb/>
不本於得士然後可以有為於天下夫秦漢尚矣學者<lb/>
<pb n="KR4d0140_WYG_011-18b"/>
勿復道至後世亦間有人焉劉備得南陽一書生遂據<lb/>
巴蜀拒吳魏苻堅亦得嵩山一匹夫而遂都長安滅燕<lb/>
涼雖其施設措置未能盡合於先王之道然功髙一時<lb/>
名垂後世蓋亦有大過人者後之君子或鮮儷焉諸君<lb/>
子試考二子之所以告其君與當時之君所以任二子<lb/>
者其要安在其材略孰短孰長其行事孰得孰失優劣<lb/>
之辨必有一言以折之者願預聞焉<lb/>
問迺者朝廷罷科舉闢學校以養士迪之以經術而别<lb/>
<pb n="KR4d0140_WYG_011-19a"/>
之以三舍其月書嵗貢之法委曲詳盡繇秦漢以來未<lb/>
之聞也固足以繼志神考而比隆成周矣然嘗考諸周<lb/>
官凡士之欽敏任䘏孝悌睦婣與夫徳行道藝皆閭胥<lb/>
族黨之所書其科目備矣其所以書則後世未能盡曉<lb/>
也故將徇其名耶則有三日不食人皆以為亷士者將<lb/>
徇其實耶則又有出妻屏子人皆以為不孝者然則閭<lb/>
胥族黨果何從而書之乎今月書行藝行于學校得人<lb/>
之效固已著見而無疑矣必欲舉成周取士之法行於<lb/>
<pb n="KR4d0140_WYG_011-19b"/>
鄉閭之間則其所書名實之際能無惑乎二者諸君講<lb/>
之舊矣盍以見告<lb/>
</p>
<p>
</p>
  </div>
</body>
</text>
</TEI>
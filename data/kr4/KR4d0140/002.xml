<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>横塘集巻二</head>
    <p>
<pb n="KR4d0140_WYG_002-1a"/>
欽定四庫全書<lb/>
　横塘集巻二　　　　　　宋　許景衡　撰<lb/>
　　五言古詩<lb/>
　　　贈人<lb/>
山陽隠君子少有髙世名終身慕父母事之如平生青<lb/>
衫老一命儒宫談六經經行必造門懷如遇公卿虚往<lb/>
而實返授業多豪英衣冠塵土闇辯論江河傾吟哦千<lb/>
萬篇迥與六藝并鮑謝寒蟬噪郊島蒼蠅聲先生兼衆<lb/>
<pb n="KR4d0140_WYG_002-1b"/>
體渾然獨天成<lb/>
　　　贈朱深明<lb/>
十年走南北委跡甘蠢蠢舊學已茫然䟱慵長自哂豈<lb/>
知江漢旁名士有標準髙名久傾屬王事得親近可是<lb/>
臭味同一笑脱畦畛華堂照犀玉覺我蝸舍窘風流跂<lb/>
前輩要當攄妙藴胡為飯藜藿黙坐師粲忍微生縻簿<lb/>
領與俗益矛盾蹉跎谷口志慚愧鹿門隠百念已灰冷<lb/>
積習掃未盡緒餘君勿靳迷途須汲引<lb/>
<pb n="KR4d0140_WYG_002-2a"/>
　　　次韻江民表寄王聖時六首<lb/>
先生脱塵屣酉室八十年物態日紛紜此境長湛然問<lb/>
道滿函丈孰云無世縁茫茫天地間所樂乃一㕓燕坐<lb/>
亦何為柏子炷爐煙<lb/>
前輩不可見吾猶及此老洒然忘鄙吝豈復嘆枯槁微<lb/>
言破聾瞽從之恨不早况有樗櫟年庶㡬松栢操先生<lb/>
為首肯人人有吾道<lb/>
我亦斯人徒鳥獸可同羣隠居豈我意裋褐老海門物<lb/>
<pb n="KR4d0140_WYG_002-2b"/>
理有悟㑹明鏡無塵痕似聞釣臺老勸飽千里蓴豈為<lb/>
飲啜興端念父子親<lb/>
諫省坐何事南遷臨嶺嶠天命已在我誰能賦鵩鳥苐<lb/>
懷平生友坐隔湖海杳生還桐水上尺素寓襟抱鷄黍<lb/>
儻可期千載有同調<lb/>
居士不溷俗已判此生間釣臺經世志諤諤在朝端出<lb/>
處固不同相對即歡顔乖違限南北奮迅無羽翰此心<lb/>
日相見未應勞永嘆<lb/>
<pb n="KR4d0140_WYG_002-3a"/>
天地吾一氣萬物吾一身紛紛梏形體末學蔽多聞二<lb/>
老獨超然早以德為鄰昭昭此心理千古無故新寄聲<lb/>
發妙蘊一視世間人<lb/>
　　　次韻王經國<lb/>
人生皆有役我亦事川塗﨑嶇蕩兀中此境常晏如永<lb/>
懷賢令尹出處與道俱起予亦多矣詩句乃其餘<lb/>
　　　次韻鄭希仲<lb/>
周詩三百篇强半出憤激少陵嗣真作千載無匹敵嗟<lb/>
<pb n="KR4d0140_WYG_002-3b"/>
我亦何為苦心等蓮菂平時一千首棄擲隨瓦礫朝隮<lb/>
不成雨安用横天霓吾僚一何妙筆下飛霹靂青天與<lb/>
白日奴𨽻皆知覿况是箇中人固應厭飢惄入幕盛紅<lb/>
蓮不才慚散櫟勉哉攄婉畫稚弱安紡績<lb/>
　　　次韻姚伯遇<lb/>
從事慚非才日覺有不如丐閒得祠館囘首謝榮途古<lb/>
來陋巷人飲水樂有餘利勢與名節二者常難俱<lb/>
　　　無題<lb/>
<pb n="KR4d0140_WYG_002-4a"/>
功名等戯劇俗眼自驚詫詩酒有真味多應知者寡甞<lb/>
聞歐陽子風月本無價今我貧到骨懸磬比居舎就使<lb/>
一錢直在我已不暇故知造化意特用相慰藉<lb/>
　　　李伯時畵陶淵明其猶子遺余作此謝之<lb/>
斯人今何在古冢號寒木簡編漫遺言風采不可復龍<lb/>
眠真偉人千載識髙躅神交入心匠醉墨爛盈幅蕭然<lb/>
出塵意豈獨舊眉目仲容還好事收拾珍笥櫝世人渾<lb/>
未見惠然投我欲乘田元不恥折腰亦何辱行藏固有<lb/>
<pb n="KR4d0140_WYG_002-4b"/>
在今昔豈余獨新詩第甲乙三徑森松菊少陵曽未知<lb/>
浪疑公避俗我生癡鈍殺野性等麋鹿長恐探道淺輕<lb/>
比抵鵲玉人生適意耳何苦自羈束低頭拜公像塵土<lb/>
方碌碌<lb/>
　　　過新息<lb/>
新息臨通衢赤白紛棟宇古息渺村墟相望十里許我<lb/>
行屬馳驛枉道不可去弔古獨踟躇指以示田父傷哉<lb/>
彼美人國破為𨽻圉驚魂懔風葉暗泣泫花露一死重<lb/>
<pb n="KR4d0140_WYG_002-5a"/>
太山亦或輕一羽猶能子元辯獨爾悄無語舊物空頽<lb/>
垣草木日繁蕪悠悠清淮水千古亦東注<lb/>
　　　東郊<lb/>
東郊過新雨野色何氛氲嘉苖起萎病萬頃堆寒雲田<lb/>
父揖行客苦訴村墟貧年年夏旱時赤地流黄塵小兒<lb/>
困鋤耘烈日背欲皴大兒斡水車手足無完筋官租且<lb/>
不供矧欲養吾身東隣乆無煙㡬口能生存西隣逐熟<lb/>
去今作何鄉人行客謝老農艱難困勞塵而今新官家<lb/>
<pb n="KR4d0140_WYG_002-5b"/>
寛大布深仁大臣亦端良乗時轉鴻鈞汝豈不自覺新<lb/>
歳雨澤勻寰區日寜靖百物方訢訢爾曹死亦足及為<lb/>
太平民<lb/>
　　　次韻酬胡元賓<lb/>
天地一逆旅此行適同塗等是驅馳人何者為不如一<lb/>
念有忻厭慊然顧贏餘安得如吾子不與世俗俱<lb/>
　　　和楊時可贈呉子厚<lb/>
呉子守西河彊敵能逺遁功名豈不偉事親有遺恨雲<lb/>
<pb n="KR4d0140_WYG_002-6a"/>
孫亦何為總髪能自奮論兵得家法絶域屢得雋三釡<lb/>
乃吾志九遷何足論一朝棄官去悍卒亦驚歎官長欲<lb/>
挽留歸塗已强半皇天照忠孝爵䘵亦如願彼師乃曽<lb/>
子棄絶等仇怨子從何人逰卓爾有獨見父子今一處<lb/>
甘㫖應手辦垂垂對黄髮衎衎日歡宴客來為從容觴<lb/>
豆無早晏古今入商畧亦有一笑粲人皆贈渠詩素壁<lb/>
供揮翰吾丞豈真聾尚缺此一叚君親恩彌重報効不<lb/>
可緩始終能自勉髙義薄雲漢<lb/>
<pb n="KR4d0140_WYG_002-6b"/>
　　　冬至日雪<lb/>
烈風鼓青㝠隂雲布崢嶸不待珠霰集忽驚玉花傾一<lb/>
陽動黄宫萬物如有萌豐年頒上瑞我獨欣發生永夜<lb/>
不能寐耿耿書窻明<lb/>
　　　仲煥雪中見過因留小酌<lb/>
陽復日雖長歳暮氣猶慘馬曹縻管庫兀坐長戰頷豈<lb/>
無紅罏炭欲取終不敢亦有兵厨酒隻指弗容染蹉跎<lb/>
為禄仕黽勉從吏檢晨趨析毫分暮色俄黯黮天公復<lb/>
<pb n="KR4d0140_WYG_002-7a"/>
衒巧六出紛如糝自慚非安道誰肯泛清剡慇懃絳帳<lb/>
客竹輿甘頓撼可是乗興來正坐憐壈坎駝褐㸃白玉<lb/>
烏帽從風颭長衢得廻駕寒光照肝膽濕薪嘘白煙孤<lb/>
燈裊紅燄荒齋聊一笑俗境洗瑕黶江梅寫春意粉面<lb/>
誰粧㸃疎影落清尊勸人傾㶑灔念君齊魯秀文字垂<lb/>
琬琰俛首江漢間為人作模範府中多豪雋渌水浮菡<lb/>
萏珍烹窮水陸何獨嗜昌歜仁聖今在御威柄方親攬<lb/>
君㸔盈尺瑞端自天心感太平容冗㪚萬一逃汰貶追<lb/>
<pb n="KR4d0140_WYG_002-7b"/>
隨有餘日相與樂閑淡人生隨所遇何者為夷險要當<lb/>
反自味豈特甞橄欖<lb/>
　　　去年冬至過閩清再至有感<lb/>
憶昨初寓宿黄宫萌一陽今我復來思節物老春光濃<lb/>
隂付梅杏青實乆已甞翳翳軒窻日幾線如許長蜂兒<lb/>
飽儲蜜燕子已巢梁吏役秖擾擾何術補民瘡學古要<lb/>
施設及時當自强光隂俯仰過老矣徒慨慷挺挺彼蒼<lb/>
官生來傲氷霜端然閲榮謝未覺歳月忙<lb/>
<pb n="KR4d0140_WYG_002-8a"/>
　　七言古詩<lb/>
　　　和王魯公掌中太華<lb/>
五嶽獨説太華雄屹嶫千仭撐青穹何人收巻入掌握<lb/>
要使肉眼驚神通懸巖絶壑濺飛瀑玉牕翠壁開深宫<lb/>
先生捧玩豈徒爾崇卑真妄歸圓融我生江海曽未識<lb/>
幽邃﨑嶔煩指蹤堪笑騎驢老潘閬却要三峯在眼中<lb/>
　　　次韻楊時可戯髙潛翁<lb/>
青衫白馬佳公子山東豪俊知名氏平生青雲期自至<lb/>
<pb n="KR4d0140_WYG_002-8b"/>
倉庾一官聊復爾丞公家風繼伯起笑渠颺糠兩眼眯<lb/>
乘田委吏古不恥端恐前言戱之耳<lb/>
　　　送僧之石梁<lb/>
萬卉流芳不知春力巖畔澗下蹙紅皺碧乗興復誰同<lb/>
孤蹤逺讎敵君不見五百聖者道雄機靈峰晦盲深無<lb/>
極寒山老寒山老隨沉迹迢迢此去須㝷覓花落花開<lb/>
獨望時記取白雲抱幽石<lb/>
　　　江邊行<lb/>
<pb n="KR4d0140_WYG_002-9a"/>
江邊煑鹽女日墾沙中土聞道潮乾土有花肩負争先<lb/>
汗如雨經年鬻鹽赴官市屋裏藜羮淡如水誰家滋味<lb/>
盡八珍猫狗食餘隨帚塵<lb/>
　　　和長門怨<lb/>
長門沉沉人悄悄滿庭紅葉驚秋早窻底銀釭祗自明<lb/>
却聞别院按歌聲飛花滿地君恩去覆水返瓶君或悟<lb/>
人生離合自有時多應不在相如賦<lb/>
　　　調同舎<lb/>
<pb n="KR4d0140_WYG_002-9b"/>
播榖子播榖子爾休苦苦催春耕勸農使者無一語嗟<lb/>
爾聒聒知誰聽提葫蘆提葫蘆荒年有酒無人酤先生<lb/>
年來亦不飲花前愧爾情渠渠杜鵑流血思歸去百舌<lb/>
從來巧言語紛紛隨意作春聲夢入鈞天聽韶濩先生<lb/>
避俗厭煩喧竹底誅茆甞閉户蒼苔滿徑人迹稀嗟子<lb/>
胡為肯同住聲名盡道男子事窻下誰知讀書苦燈花<lb/>
落也作罷休早取商量君聽取<lb/>
　　　故人惠馬生筆<lb/>
<pb n="KR4d0140_WYG_002-10a"/>
聞説江南多筆工馬生所作尤瓌異十年江海得妙㫖<lb/>
一日聲名傾衆技故人憐我有書癖數管不辭千里寄<lb/>
齊鋒出頴雖不殊灑墨虚心皆已智當年退之傳毛頴<lb/>
假辭託説終傷偽我今草草又百載矯首相望空兩地<lb/>
文房四子迭有無商没參横似相避鼠須栗尾乃見嫌<lb/>
强欲用之隨棄置馬筆端如故人面眼瞥見時心已記<lb/>
跳龍卧虎非世習綰虵縈蚓皆兒戯豈知逺適在加鞭<lb/>
却傚良工先利器何當拂衣隠林麓約史著書從素志<lb/>
<pb n="KR4d0140_WYG_002-10b"/>
敢言名姓垂竹帛自甘生死惟文字敬謝故人因及馬<lb/>
梳毫截管惟精緻而今勁健已不售要須軟熟隨人意<lb/>
　　　靜堂為弼上人題<lb/>
浮屠西來如轉郵方袍紛紛劇東甌上人維弼志獨優<lb/>
翛然髙舉異凡儔從師度淮泝隋溝神都歳月俄十周<lb/>
燕坐縹緲雲中樓明窻翰墨氷繭柔貴人旁午擁軒騶<lb/>
問汝亦有所欲不此身南北真浮浮黄金白璧誰能收<lb/>
乃獨汲汲從英逰乞書覽字無時休千年金石窮雕鎪<lb/>
<pb n="KR4d0140_WYG_002-11a"/>
上劇鍾王下虞歐糢糊墨本如山邱精神散漫不可求<lb/>
俗人貴耳賤兩眸今人古意豈不侔森然玉筯垂銀鈎<lb/>
怒猊渇驥蟠靈湫錦嚢象軸光油油自笑長物猶見留<lb/>
幡然忽憶江湖秋瓶錫東下如輕鷗誅茆伐木寒巖陬<lb/>
名堂以靜葢有由坐觀蠢蠢遍九州長空浮雲水中漚<lb/>
眼前何曽無應酬嵐光波影相夷猶别來書札屢相投<lb/>
問我何時泛扁舟西峯玊泉深且幽杖藜來往亦風流<lb/>
紅塵道路方悠悠囘首東南天盡頭<lb/>
<pb n="KR4d0140_WYG_002-11b"/>
　　　渡淮<lb/>
我觀淮之源東行已千里扁舟一日下長淮似與故人<lb/>
相見喜不知渡越㡬澗谷清澈尚爾無泥滓澹然端肯<lb/>
與我俱試問故人能有幾蕩雲沃日窮眼界茫茫直與<lb/>
天相似萬艘絡繹鼓風蒲翳翳塵飛明鏡裏况聞水伯<lb/>
時惡劇雷擊風掀浪山起豈知生處極幽深清淺溳溳<lb/>
一泓爾吾聞古來養心者擴而充之亦如此自慚學問<lb/>
太迂踈十載不離蛙井底潢汙斷港何足道所得未能<lb/>
<pb n="KR4d0140_WYG_002-12a"/>
充口耳忽驚浩浩東傾海㑹令百川皆遶指君㸔厚地<lb/>
一撮土本來也是無多子人間萬事須自强嗟我蹉跎<lb/>
今老矣<lb/>
　　　和左與言謝寄酒<lb/>
君不見梅子真當年狂歌呉市門神仙隠逸兩何有耿<lb/>
介感激空千言我今幸生太平日千載相望同禄秩閒<lb/>
㸔世事渾不知一心祇願饑腸實有誰解與魯公米無<lb/>
田也釀淵明秫甕間細酌新潑醅既醉歡娯亦蕭瑟江<lb/>
<pb n="KR4d0140_WYG_002-12b"/>
湖誰肯便相望一尊猶及詩人甞榴花竹葉應撥去落<lb/>
琖且看鵝兒黄髙齋肆筵盡嘉客長鯨一吸無餘瀝座<lb/>
上杯盤未狼藉愁見長瓶卧東壁新詩飄飄寫胷臆青<lb/>
天白日飛霹靂休言李杜門限牢到底輸我巧鑽刺我<lb/>
詩杉鷄竹兎耳未見虎狼先辟易異時更敢説較量縮<lb/>
手從今作降敵<lb/>
　　　謝韓用可和記夢詩<lb/>
嘗聞歐陽子自許一世豪及得梅老蟠桃詩畏彼松栢<lb/>
<pb n="KR4d0140_WYG_002-13a"/>
臨蓬蒿歘然欲以怪自戯新句逺繼愈與郊嗟我後來<lb/>
亦何為敬誦遺墨徒嘈嘈有時援筆學模寫矯首但覺<lb/>
嵩衡髙宣城無人頴尾空百年風月何寥寥那知吏部<lb/>
有孫子年少力學精風騷前日記夢屬我韻筆墨奔放<lb/>
欲與二子爭秋毫秦盆楚筑未覺陋鏘然入耳驚咸韶<lb/>
昔我一官向天台春風洞府生碧桃簡書坐束寸歩不<lb/>
能到落花流水空迢迢羡君幽夢得所適一飽便覺忘<lb/>
葷臊要㝷蘇后評濟漯豈學劉阮迷妖嬈百年擾擾亦<lb/>
<pb n="KR4d0140_WYG_002-13b"/>
夢耳更較長短論昏朝不如吟詩飲美酒從他世事如<lb/>
牛毛<lb/>
　　　按田南鄉夜過翁嶺<lb/>
斗禄折腰方自勉敢嘆塵沙長滿眼平田細路苦縈紆<lb/>
盡日肩輿在香篆簿書告辦裁知返落日在山山路逺<lb/>
荆榛蔽塞虎縱横僮僕相呼無處遯山下人家早閉門<lb/>
踈籬燈火自黄昏杯盤四座還相語猶有行人過别村<lb/>
　　　贈五台妙空師<lb/>
<pb n="KR4d0140_WYG_002-14a"/>
山僧棲在山之巔胡為振錫來市㕓且言自得相形術<lb/>
願與多士談媸妍津塗窮通可逆數名分巨細潛開先<lb/>
龎眉合享壽考福鼎角堪持丞弼權人生肖貌雖若爾<lb/>
天理應效非皆然條侯餓死始難必裴度果相終何縁<lb/>
亨衢苐以直道致吉祉多為隂功延操脩向善或向惡<lb/>
感召凶吉如蹄筌予觀傳記考物理謂師語議非無傳<lb/>
出言少偷信不免受玊茍堕知難全况乎素行未中積<lb/>
敢以虚表要諸天富哉荀卿騁雄辯推本心術深磨研<lb/>
<pb n="KR4d0140_WYG_002-14b"/>
九州功崇夏禹跳三面德至成湯偏仲尼何長子弓短<lb/>
古今無害為聖賢林宗知人出明性清澈鑒裁猶澄淵<lb/>
大端亦貴器與識規矩安可私方圓君平卜筮逹至理<lb/>
探索造化窮推遷與臣言忠子言孝利害之際尤拳拳<lb/>
古人術學務原本寜將浮説相拘攣羡師通論近名教<lb/>
為師條列終吾篇<lb/>
　　　康師贈臣闍黎次韻<lb/>
樂天西湖誇竹閣寂寞百年風隕籜師今燕坐最勝處<lb/>
<pb n="KR4d0140_WYG_002-15a"/>
翛然日誦山中樂富貴易致閒難得造物畀渠良不薄<lb/>
老康㳺戱作偈言使我怊悵心茫然<lb/>
　　　趙持志出先公文炳所藏蘆鴈<lb/>
當年公子身通侯錦衣玊食天上游騎龍日日朝北斗<lb/>
豈識萬里江湖秋但聞人説蘆葦傍枯荷翻倒風颼颼<lb/>
四天墨黒雪欲落羣鴈上下聲咿呦坐嗟上界足官府<lb/>
十年髙閣空雙眸豈無詩句强模寫曉夢不到寒江頭<lb/>
何人筆墨得能巧活脱所見來神州髙堂素壁試披拂<lb/>
<pb n="KR4d0140_WYG_002-15b"/>
已覺身在蘆花洲嗟嗟江海人兀兀一葉舟煙蓑雨笠<lb/>
不自好風雪横來翻百憂豈知公子曽未見縑素髣髴<lb/>
千金酬人生萬事適意耳過眼起滅皆浮漚玉函置璧<lb/>
誇謹宻流落道路知誰收公子好畫豈云爾要使萬物<lb/>
供㝠搜至今好句在人口㤗華突兀黄河流嗟我後來<lb/>
亦作詩辭慳意鄙勞雕鎪願起公子已死中論詩觀畫<lb/>
一洗千古愁<lb/>
</p>
<p>
</p>
  </div>
</body>
</text>
</TEI>
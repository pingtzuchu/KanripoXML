<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>横塘集卷十五</head>
    <p>
<pb n="KR4d0140_WYG_015-1a"/>
欽定四庫全書<lb/>
　横塘集卷十五　　　　　宋　許景衡　撰<lb/>
　　書<lb/>
　　　上戸部邵大受侍郎書<lb/>
某近准省符令將本州諸色錢並行裝發見錢不得買<lb/>
銀已具因依申稟竊念本州在崇山峻嶺之間婺源到<lb/>
州二百餘里有五嶺之限難於登天黟縣績溪皆是陸<lb/>
路祁門水路乃通饒州自有郡以來不可漕運所以秋<lb/>
<pb n="KR4d0140_WYG_015-1b"/>
苗却折納絹帛發往諸處逐縣苗米各行據數催科雖<lb/>
本州有小溪遇春夏水漲始可通行客人作排筏隔年<lb/>
伺候梅雨方趂勢發下纔晴便阻又灘勢險惡載物舟<lb/>
船所不敢行竊念本州買銀係依省則即不虧損省部<lb/>
用度每貫却又有囘収頭子錢今若必欲令本州發錢<lb/>
則諸縣錢物無水可以行舟及雨退水落城下小溪亦<lb/>
通舟不得必致稽留省限又有灘險不測之患雖使官<lb/>
吏坐罪何益於事欲望矜察特賜憐免<lb/>
<pb n="KR4d0140_WYG_015-2a"/>
　　　代人上邑宰書<lb/>
某嘗泛觀百家而得醫者之說蓋盧扁之術非治人之<lb/>
疾為難也能致其治疾之具者難也夫視形而察色切<lb/>
脉而得證曰是為寒是為熱是為虛是為實此盧扁所<lb/>
能也至於寒者有以烜之熱者有以平之虛者補之實<lb/>
者下之此盧扁所不能也是故盧扁不難於治人之疾<lb/>
而特難於所以治疾之具是以黄金丹砂明珠空青珊<lb/>
瑚琅玕鍾乳石英與夫江南之术江北之枳商山之芝<lb/>
<pb n="KR4d0140_WYG_015-2b"/>
南海之薏苡下至於貍骨虎顱馬乳熊脂枯蜂之房敗<lb/>
鼔之皮莫不畢在其灼爍如星日其崷萃如山嶽其瓌<lb/>
麗如人物其積如囷廩其散如雲烟蓋其力致厚富也<lb/>
如此而庸醫誚之曰有是病則須是藥耳烏用是多為<lb/>
哉嗟夫彼庸醫者知有是病則須是藥而不知盧扁蓄<lb/>
是藥所以待是病也嗚呼豈獨醫者之說如此哉天下<lb/>
之人抱不病之病吁嗟其勤瘁而呻吟其愁苦者宜亦<lb/>
多矣為之長者安坐其旁而不知所以治之非不治也<lb/>
<pb n="KR4d0140_WYG_015-3a"/>
無其具也間有其具則積之不多用之無序亦猶醫者<lb/>
之攻疾實者補之虚者下之縱横顛倒失其所宜名曰<lb/>
治之其實禍之也以故承平百年之間而致治之實猶<lb/>
有愧於三代將毋由是也夫某自少講學四方與士大<lb/>
夫游聞閣下之盛名皆曰閣下之治民猶盧扁之治人<lb/>
不惟得其術而已而又得其所以治之之具其積彌多<lb/>
其用纔一二也伏自下車以來所以設施措置之方蓋<lb/>
嘗竊窺之矣砭石炷艾所以破其毒也酒醴粱肉所以<lb/>
<pb n="KR4d0140_WYG_015-3b"/>
養其氣也薑桂之辛秋荼之苦所以宣其鬱滯也擷其<lb/>
温涼之品而等以多寡之數朝夕飼之所以致其和平<lb/>
也故能振僵仆疲憊之餘而寘之康彊安樂之地易其<lb/>
辛苦愁嘆之聲而為鼓舞歌頌之音蓋數月于此矣或<lb/>
者常疑閣下何施而至此殊不知閣下所以為治之具<lb/>
蓋有以異乎人也夫致之也力故其積之也厚其積之<lb/>
也厚故其用之也常從容而有餘此天下之至理也而<lb/>
昧者忽之嗚呼是庸醫之所以誚盧扁也又安得閣下<lb/>
<pb n="KR4d0140_WYG_015-4a"/>
所以為治者告之哉某得於此時列編氓之末以邀閣<lb/>
下黄金良藥之賜固已甚幸而又不幸得罪天地先子<lb/>
死焉孤露之指凡二百餘而待盡餘生所以吁嘆呻吟<lb/>
之聲蓋非徒如衆人之病而已也然人之有病盧扁所<lb/>
能療也不病之病閣下所能療也若某所以病非凡人<lb/>
之病也是不病之病也故今日之來也豈有望於盧扁<lb/>
哉誠有望於閣下也<lb/>
　　　上韋明州書<lb/>
<pb n="KR4d0140_WYG_015-4b"/>
昔者侍座而先生孜孜焉常以人物為意其後先生被<lb/>
命使蜀京師士大夫語藉藉咸曰韋侯行哉在朝廷為<lb/>
可惜在蜀人為可慶何者韋侯樂善喜士不媚上不傲<lb/>
下今使於蜀也吾將見蜀之士大夫賢者進不肖者退<lb/>
善者安不善者亦相師而為善夫使賢不肖善惡各得<lb/>
其所則為蜀人慶也亦宜哉雖然韋侯賢而有文章立<lb/>
朝有風節其在朝廷則天下望其賜其使一路則所施<lb/>
者狹此又可為朝廷惜也後二年某再至京師問蜀人<lb/>
<pb n="KR4d0140_WYG_015-5a"/>
以先生安否而蜀人道盛德不容口大畧與向之士大<lb/>
夫所料不異某竊嘆曰惟賢者無施不可輕重大小惟<lb/>
所遇耳今先生使一路其績效章章如是然天下任有<lb/>
大於一路者舍先生其誰哉今既力請為一州守則其<lb/>
所施者愈狹矣其所施者愈狹則激揚簡汰者愈詳此<lb/>
又可為鄞人慶也然鄞為東南善地朝廷慎所付與雖<lb/>
錢穀小吏調於吏部者非有優最不預也彼其雄豪賢<lb/>
俊之士豈少哉雖然某所未知也今特舉其所知者蓋<lb/>
<pb n="KR4d0140_WYG_015-5b"/>
有二人焉鄞縣主簿林覃定海尉駱閎覃遊太學與某<lb/>
同舍其後同出門下其為人清慎有守而敏於從事其<lb/>
聚食二十口皆孤遺覃善撫養無一閒言者其未葬者<lb/>
七䘮而家貧不能舉故覃於禄仕猶不敢不勉閎游太<lb/>
學士交稱之其風度磊落疎財好義有可嘉者其尉定<lb/>
海邑民安樂之此二人者皆麾下之佳士也凡人之情<lb/>
莫易於自知菒難於自薦竊計二人者其見察於下執<lb/>
事固有日矣而某猶區區一言者誠恐其重於自薦而<lb/>
<pb n="KR4d0140_WYG_015-6a"/>
表暴或不得盡白於左右也然先生昔使蜀而蜀之士<lb/>
大夫皆德其賜今儻以其使蜀者治鄞則二人者宜有<lb/>
以處之矣昔韓愈李翺窮而在下道不行於時至於薦<lb/>
所知於王公大人則不敢自黙何者義有不得黙焉故<lb/>
也今某愚不肖何敢比數韓李間特以先生常以人物<lb/>
為意而鄙劣之迹辱愛最深又與二人者相知之深故<lb/>
敢不避僣越之罪伏惟幸察<lb/>
　　　代趙征上太守書<lb/>
<pb n="KR4d0140_WYG_015-6b"/>
某嘗聞南人之歌南人聞之則喜北人聞之則悲北人<lb/>
之嘻嘆北人聞之則悲南人聞之則漠然而已矣夫歌<lb/>
者所以發其歡訢而嘻嘆者所以泄其憂憤也然或聞<lb/>
之而喜或聞之而悲或聞之而莫之悲喜非人情固不<lb/>
同也其所居者然也今閣下以高才重德出鎮此方此<lb/>
方之人無逺近無小大莫不歡呼鼓舞以為已歸則是<lb/>
南人之歌固已飫聞之矣獨未知閣下亦嘗聞北人之<lb/>
嘻嘆者乎伏念某家世雖宗籍而先人獨喜儒術樂敎<lb/>
<pb n="KR4d0140_WYG_015-7a"/>
子弟其所與游皆一時賢士大夫故若某輩皆得講學<lb/>
其間然賦予不競年加長而道不加進雖鞭蹇䇿駑訖<lb/>
未有所進猥從下吏饕斗粟以自活焉然備員于此踰<lb/>
二年矣食貧指衆蓋亦未嘗飽也俄罪逆不天先子早<lb/>
世破暑星奔往還萬里盡室南來孤露皆穉㓜所以衣<lb/>
食之奉畢仰此身而抱釁餘息竊恐忽先朝露則闔户<lb/>
溝壑是以哀號夙夜不知所為嗚呼此豈特百倍於北<lb/>
人嘻嘆者哉不識閣下將為南人之漠然耶將為北人<lb/>
<pb n="KR4d0140_WYG_015-7b"/>
之惻然耶然閣下君子人也君子以仁存心以義存心<lb/>
仁則有所不忍義則有所不茍意其所聞可喜則喜可<lb/>
悲則悲夫豈限其南北哉某之困躓至是亦極矣閣下<lb/>
將聞之而已乎<lb/>
　　　代人上知縣書<lb/>
某聞易於安土而難於去國者人之至情也蓋去國之<lb/>
樂十未足為安土之樂一也安土之憂十未足為去國<lb/>
之憂一也自非不幸有不可不去則古之人未嘗輒去<lb/>
<pb n="KR4d0140_WYG_015-8a"/>
是以顧慕悽愴遲遲而行曰吾何為而至於是也既而<lb/>
曰吾去國乆矣吾墳墓尚存在耶先人之樹尚存否耶<lb/>
宗族上下其安健者誰耶鄰里鄉黨其不去者誰耶與<lb/>
其託異國而樂也孰若處其故國而樂也與其知友往<lb/>
還共樂於此也孰若吾宗族鄉黨共樂於彼也嗚呼古<lb/>
之人重其去國也如此而今之人何獨不然伏念某自<lb/>
高曾以下皆占籍永嘉而某之生亦永嘉也至先子始<lb/>
以貧謀生他郡計其當時必有所謂不可不去者夫豈<lb/>
<pb n="KR4d0140_WYG_015-8b"/>
得已也哉而某眷眷之意惡其所難思其所易蓋三十<lb/>
年于兹矣特以僑寄海隅貧不能舉每企首北望未嘗<lb/>
不慨然也今者伏遇明公出宰是邑其知術之明政事<lb/>
之敏南北之人稱頌奔走莫不欲一拜堂廡望顔色以<lb/>
自慰焉况某墳墓所在而先人之樹尚存焉宗族上下<lb/>
尚無恙也鄰里鄉黨尚未去也則某去其不得已者就<lb/>
其得已者將不在今日乎古之人有猛虎無苛政則不<lb/>
去今有善政無猛虎而不歸是豈惟有愧於古之人又<lb/>
<pb n="KR4d0140_WYG_015-9a"/>
將有愧於今之人矣傳曰居是邦也事其大夫之賢者<lb/>
某雖不肖竊有意焉<lb/>
　　　答義仲書<lb/>
所示退之别傳且欲質之某某何人敢當此耶然反復<lb/>
觀别傳誠非退之語也好事者為之耳夫載籍之在天<lb/>
下其是非舛異固多矣然考其言不若考其事考其事<lb/>
又不若考其理其事如此其理如此而其言則如彼也<lb/>
學者將從其言乎其言如此其理如此而其事則如彼<lb/>
<pb n="KR4d0140_WYG_015-9b"/>
也學者將從其事乎退之排異端有功於吾聖人孟氏<lb/>
後一人而已雖從下遷憤懣甚亦何至是耶此理之必<lb/>
不然者也方其北遷且歸也傳者固已謂少奉釋氏而<lb/>
退之見於文字剴切至千餘言亦足以見其意矣曾不<lb/>
知自伍於異端之流也且使孟簡果賢耶則得退之書<lb/>
固已曉然矣使其果不賢耶則退之尚肯與語先王之<lb/>
道斥異端之害教者哉然簡立朝多竒節其識趣宜有<lb/>
過人者尚復傳此乎此又理之必不然者也夫前日以<lb/>
<pb n="KR4d0140_WYG_015-10a"/>
為是今日以為非今日以為不可而明日以為可此䘮<lb/>
心失志之人之所為也古之人有以割烹要湯者孟子<lb/>
以為不然有主侍人瘠環者孟子以為不然有食牛以<lb/>
要秦穆公者孟子亦以為不然夫孟子與是數子其世<lb/>
之先後蓋千餘歲近者數百歲其是非漫不可考也何<lb/>
自知其必不然耶嗚呼以孟子知是數子不為彼也則<lb/>
知某知退之之不為此也章章然明矣然世之人一得<lb/>
别傳便以為退之竟奉佛更唱迭和同然一辭獨吾叔<lb/>
<pb n="KR4d0140_WYG_015-10b"/>
疑焉非喜辯是非誰肯勤勤如此此某所以不敢自黙<lb/>
以虛來敎也尚有未安願更疏示<lb/>
　　　又答仲義書<lb/>
還示甚悉然無固疑也傳曰祠神海上遇大顛其改刺<lb/>
袁州又詣大顛獻衣二襲皆與答孟簡書不同蓋退之<lb/>
與顛還往已熟暨至海上遂造其廬其改刺袁州則不<lb/>
復造其廬也留衣服為别而已又傳所載多摭退之所<lb/>
常語者此某所謂好事者為之也昔汲人發冢得古書<lb/>
<pb n="KR4d0140_WYG_015-11a"/>
以為皆周孔所著也其後乃有伊尹自立及太甲殺伊<lb/>
尹之說學者亦將從之乎屬頭風筆此不一<lb/>
　　　代上何相書<lb/>
某生長永嘉方未冠時辭親游學浮舟慎江泝流而上<lb/>
見兩山連延奔伏而爭先長川北來介山之間望之幽<lb/>
然蓋蛟龍之淵即之清澈可數毛髪激石怒號飛泉噴<lb/>
薄如雷霆如河漢徜徉其上心目眩亂乆之乃進橰焉<lb/>
連日繼夕窮深極逺卒欲求其所自出而不可得于是<lb/>
<pb n="KR4d0140_WYG_015-11b"/>
喟然嘆曰大哉處之水乎真天下之偉觀也蓋所謂源<lb/>
深而流長者也今夫秋潦稽天朝滿夕除雨集溝澮立<lb/>
見其涸無本者然也古人豈欺我哉自爾益與四方士<lb/>
大夫游矣發于岷山萃于涪萬歴瞿塘灧澦三峽袤延<lb/>
于千里然後放于荆州之野此江之水也而其險如此<lb/>
源于崑崙道于積石東折于洛汭而肆于大伾<graphic n="KR1343" url="https://raw.githubusercontent.com/kanripo/KR-Gaiji/master/images/KR1343.png" mimeType="image/png"/>淪摧<lb/>
射横貫中國此河之水也而其悍如此自昭稽至桐栢<lb/>
而伏焉稍出而寖廣東行三千里而大㑹泗沂之間其<lb/>
<pb n="KR4d0140_WYG_015-12a"/>
渾浩流轉茫無際涯驚湍横溢見于瞬息此淮之水也<lb/>
而其暴如此出于温溢為滎横截河流直達于海此濟<lb/>
之水也而其徑如此非特是也有渙散無力不能負芥<lb/>
者其名曰弱水有幽黝若漆彌望無極者其名曰黑水<lb/>
有混濁汚泥穢惡不治者其名曰涇水以至百川衆流<lb/>
支分派别㕘差淆亂不可槩舉然其大且尤蓋不出此<lb/>
數者也夫善利萬物者莫若水彼為弱為黑為涇者固<lb/>
不足道而所謂四瀆者又有四病焉雖曰利萬物烏知<lb/>
<pb n="KR4d0140_WYG_015-12b"/>
其不害萬物耶今處之水也禹貢之所不載酈元之所<lb/>
未詳故其源不可得而推尋然匪亟匪徐匪縱匪拘窮<lb/>
澗深谷而不為阨也長灘漫流則安而行之凡舟檝之<lb/>
所經恍焉如通乎坦塗而已矣故無江之險河之悍為<lb/>
可虞也以為溢也而常虛以為委折而不迂蓋所謂因<lb/>
地而為方圓避礙而通諸海者也故無淮之暴濟之徑<lb/>
為可駭其所以止于沚鍾于澤放于四海灌溉滲漉以<lb/>
為天下利者蓋未易一二數也孟子曰觀水有術必觀<lb/>
<pb n="KR4d0140_WYG_015-13a"/>
其瀾然則某以為是天下之偉觀者顧不信然恭惟閣<lb/>
下以名世之才相聖天子其德大矣學士大夫雖知所<lb/>
以稱頌或不能形容其髣髴而某也不佞以為相公之<lb/>
德業其猶處之水乎其抑亦山川之所稟而獨得其秀<lb/>
氣之全乎不然何其清明汪洋不可窺校也如此夫水<lb/>
出于處而其波之所及莫近于温也方今動植之㣲畢<lb/>
被沾溉之澤况某枯稿之質家于下流者耶故其疇昔<lb/>
嘗被慰薦之賜則餘波見及政其所也惟相公矜憐之<lb/>
<pb n="KR4d0140_WYG_015-13b"/>
　　　與丁剛巽書<lb/>
某向數以先丈葬地事聞左右而誠意不至辨論不精<lb/>
不䝉留聽然亦以為剛巽必以某言質諸識者則改卜<lb/>
必矣近左經臣見過云剛巽㐮奉已有日秖用舊地不<lb/>
識誠然否凡世俗所謂地理陰陽禍福之說無所考據<lb/>
者皆不足論今特論其有考據吾徒所當守者孔子曰卜<lb/>
其宅兆而安厝之卜者卜其地之美惡也地之美惡雖<lb/>
不可一概言然地之美者不過土肉深厚無砂石無水<lb/>
<pb n="KR4d0140_WYG_015-14a"/>
泉不近溝澮陂澤故無卑濕之虞不近道路市井故無<lb/>
意外之患地之惡者不過土肉淺薄有砂石有水泉近<lb/>
溝澮陂澤故不能無卑濕之虞近道路市井故不能無<lb/>
意外之患故凡人子之葬其親慎之重之不敢臆决而<lb/>
聖人亦敎之以為必卜焉然後葬也故地之美者葬之<lb/>
則死者安地之惡者葬之則死者不安死者安矣生者<lb/>
其有不安者乎死者不安矣生者其獨能安乎此非禍<lb/>
福之說而理有如此者今夫人子之養其親必使之居<lb/>
<pb n="KR4d0140_WYG_015-14b"/>
處之安然後甘㫖定省不失其所謂養茍居處之不安<lb/>
則為人子者能泰然自安乎古之人事死如事生未聞<lb/>
獨詳於未死而輒畧於已死也今先丈葬地倚巖而宂<lb/>
巖腹泉出汨汨不休春夏尤甚壙底皆狠石此地之美<lb/>
者耶地之惡者耶且聖人所以敎人卜者以汰吾人之<lb/>
疑也若耳目所聞見思慮所能及則利害較然矣尚何<lb/>
疑哉竊聞剛巽將濬溝墳旁以却水害某以謂就能却<lb/>
此水而壙有石亦不可葬何者石能生水故也今天欲<lb/>
<pb n="KR4d0140_WYG_015-15a"/>
雨礎必先潤濱江倚山之礎往往水出今雖能去冢上<lb/>
可見之水實未能去壙中不可見之水也可見者其害<lb/>
小不可見者其害大又况可見之害未必去而不可見<lb/>
之害有必至之理耶或者曰剛巽開此地其費不貲業<lb/>
已成是未能遽易也某以為不然尋常稍有知識者則<lb/>
不敢較葬親之費孰謂剛巽兄弟之賢獨惜此費乎又<lb/>
曰剛巽必用此地無他亦欲享祀便耳是又不然卜地<lb/>
葬親以為萬世之安此人子本心也若夫異時享祀之<lb/>
<pb n="KR4d0140_WYG_015-15b"/>
便否特其末耳豈有舍其本而徒徇其末哉其使君家<lb/>
子孫果賢耶雖千里亦能致享使君家子孫不賢耶雖<lb/>
跬步不能致享固當問其子孫賢與不賢不當計其墳<lb/>
墓近與不近也孟子曰養生者不足以當大事唯送死<lb/>
可以當大事是知三牲之養不如不失一坏土之利為<lb/>
愈也今無故舉先丈神柩置之有害不美之地雖能斥<lb/>
世俗地理之說卒違聖人所以敎後世者竊為剛巽不<lb/>
取也然此地不可葬凡剛巽親戚朋友舉知之然未聞<lb/>
<pb n="KR4d0140_WYG_015-16a"/>
有歴歴盡言以止剛巽者豈以剛巽為不足語哉誠以<lb/>
不可止而不止也某以為剛巽平昔最疏通不蔽或者<lb/>
有所未喻耳故敢盡言之實覬剛巽幡然而即吉卜也<lb/>
若剛巽又不聽健决不囘則亦末如之何矣竊計剛巽<lb/>
他日親見水害則必追咎親識朋友無能盡言者則某<lb/>
之言雖不䝉見聽於今日亦庶幾見思於他日也<lb/>
</p>
<p>
</p>
  </div>
</body>
</text>
</TEI>
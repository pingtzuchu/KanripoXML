<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>横塘集巻六</head>
    <p>
<pb n="KR4d0140_WYG_006-1a"/>
欽定四庫全書<lb/>
　横塘集巻六　　　　　　宋　許景衡　撰<lb/>
　　五言絶句<lb/>
　　　宿崇國院<lb/>
世塗足趨競野性惟閒散卧聞風雨聲更覺江湖逺<lb/>
　　　再宿崇國院和前韻二首<lb/>
能詩老工部好鍜狂中散相望千載間未覺風流逺<lb/>
羣山盡龍蟠十駕客駑散嗜酒愧陶潛過橋煩惠逺<lb/>
<pb n="KR4d0140_WYG_006-1b"/>
　　　題坡竹<lb/>
勁節風霜日平生忠義心誰知身死後寸墨市千金<lb/>
　　　絶句<lb/>
五載客河關塵沙滿領間扁舟下清阪眼底是淮山<lb/>
笑語三關去扶持萬里歸情知是同載為底更霑衣<lb/>
　　　江樓<lb/>
江水去無邊江樓思渺然西風掛帆席一一是歸船<lb/>
　　七言絶句<lb/>
<pb n="KR4d0140_WYG_006-2a"/>
　　　黙室<lb/>
寶冠題榜意已到竹閣作銘言豈多入室人人知是黙<lb/>
誰知个裏有傾河<lb/>
　　　送人遊天台<lb/>
洞裏桃花無數開玉人不肯放春囘未容梅福休官去<lb/>
應怪劉郎獨自來<lb/>
　　　過寳勝哭雅師二首<lb/>
鳳凰巖石最稜嶒十載重來强一登怪底巖前能寂寞<lb/>
<pb n="KR4d0140_WYG_006-2b"/>
年來失却兩詩僧<hi>雅與外師為詩友</hi>
陳迹都來俯仰間空堂遺像已斕斑白雲誰道無情劇<lb/>
猶向山前自往還<lb/>
　　　借蘇子美畫像呈趙君<lb/>
鐡面蒼髯見舊詩人間物色轉參差君家好本煩相示<lb/>
要識滄浪晚歩時<lb/>
　　　過襄城三首<hi>范忠宣嘗為邑</hi>
公子言歸嵗月深絃歌猶自有遺音誰云故國無喬木<lb/>
<pb n="KR4d0140_WYG_006-3a"/>
看取青青著作林<lb/>
父老分明識長官青衫緑鬢照朱顔故知廊廟經綸意<lb/>
也似鳴琴百里間<lb/>
聞道愛民如愛兒從教閭里作兒嬉紛紛行路皆垂白<lb/>
知是當年不忍欺<lb/>
　　　題野鵲<lb/>
羽物從來數易完張生妙筆更多端東山詩老今黄壤<lb/>
野鵲寒林忍更看<lb/>
<pb n="KR4d0140_WYG_006-3b"/>
　　　題醒心亭<lb/>
醒心亭下水悠悠歸棹匆匆更少留何日飄然五湖去<lb/>
醉吟還得過浮邱<lb/>
　　　春日<lb/>
春日㝷常醉不醒而今春日若為情青絲纎手成陳跡<lb/>
舉案齊眉已隔生<lb/>
　　　梅<lb/>
朔風吹雪滿長安閩越生來不識寒却有暗香飄六出<lb/>
<pb n="KR4d0140_WYG_006-4a"/>
不須借與外人看<lb/>
　　　送筍與經臣<lb/>
短短犀簪尚帶泥重重書巻已參差題詩分贈君應笑<lb/>
何似東坡噴飯時<lb/>
　　　再次江左司韻四絶句<lb/>
平生學道竟何知不覺垂垂兩鬢絲六義頼公多比興<lb/>
一言猶足慰朝饑<lb/>
春風吹面立多時此句誰知好色絲未許飲河同鼴鼠<lb/>
<pb n="KR4d0140_WYG_006-4b"/>
只消翫味已忘饑<lb/>
玉粉盛來祗小盤仁人覽物不徒然豈惟廪賜皆民力<lb/>
牛磨團團轉幾千<lb/>
土木形骸付等閒祇應飲啜亦皆然蒸來十裂已堪笑<lb/>
何况長持飯幾千<lb/>
　　　還自樂壽寄盧行之三絶句<lb/>
漲水經春處處通悠悠雙槳夕陽中誰教醉眼添詩思<lb/>
不是松江萬頃紅<lb/>
<pb n="KR4d0140_WYG_006-5a"/>
順水知人欲到家扁舟拂地過天涯寄聲幕下紅蓮客<lb/>
穏放銀河八月槎<lb/>
當年玉帳撫轅門鼙鼓聲中十萬軍妙畧未應隨手盡<lb/>
諸郎才氣各凌雲<lb/>
　　　行之見和再寄<lb/>
大手從容静塞塵人間猶誦病參軍詩家態度公能繼<lb/>
還見春空藹藹雲<lb/>
　　　寄陳季衍父子二絶<lb/>
<pb n="KR4d0140_WYG_006-5b"/>
珠霰瑶花糝暮天亂侵酒琖洒吟牋須知望雪亭前客<lb/>
不學袁安閉户眠<lb/>
郊原草木盡枯荄重霧隂雲掃不開騎馬擁袍何處好<lb/>
梅花門外探春來<lb/>
　　　寄望囘<lb/>
塞上何時謝抱關優遊琴酒舊家山小橋小艇相過處<lb/>
横徑横塘一水間<lb/>
　　　行之席上送忠彦<lb/>
<pb n="KR4d0140_WYG_006-6a"/>
客裏相看常草草酒邊一笑莫匆匆明朝各自東西去<lb/>
囘首江山宿霧中<lb/>
　　　訪唐尉<lb/>
郭外青山帶勢斜松篁深處子真家年來鉦鼔渾無事<lb/>
卧看殘陽映落霞<lb/>
　　　酬戴禹功聞蛙三絶詩<lb/>
談經長下董生帷知有蛙鳴在曲池説似青衿來學者<lb/>
莫因聒聒亂心思<lb/>
<pb n="KR4d0140_WYG_006-6b"/>
春來蛙黽滿陂湖勿為繁聲便疾渠萬物爾時均長養<lb/>
洒灰未可信前書<lb/>
水畔螢飛雨過時天涯逐客獨思歸慣聽相應昏昏月<lb/>
好在横塘舊釣磯<lb/>
　　　亞叟惠龍腦菊二絶<lb/>
州縣徒勞可自咍便憐三徑老莓苔拂衣未作歸來計<lb/>
且把黄花到處栽<lb/>
正色最宜霜後見清香自是藥中珍明年把酒東籬下<lb/>
<pb n="KR4d0140_WYG_006-7a"/>
采采何如舊主人<lb/>
　　　再和<lb/>
節過霜風衮衮來幽叢渾欲卧蒼苔故知短簿朝天去<lb/>
更為淵明特地栽<lb/>
長笑麝臍難作敵未饒沉水獨稱珍移根只好留閒處<lb/>
不見紛紛藥市人<lb/>
　　　贈别盧行之三絶<lb/>
三載相從樂有餘也知志業在詩書栁亭蘸甲分擕後<lb/>
<pb n="KR4d0140_WYG_006-7b"/>
更有何人得似渠<lb/>
尋常送客一樽酒醉聴離歌亦慘顔今日匆匆折揚柳<lb/>
高陽關裏唱陽關<lb/>
百金買得玉麒麟千里看他氣欲犇知子猶能守家法<lb/>
不應騎去傍人門<lb/>
　　　贈别應仲康功二絶<lb/>
多謝故人憐逐客不辭追路到呉山誰知别意添悽斷<lb/>
却送歸舟出北關<lb/>
<pb n="KR4d0140_WYG_006-8a"/>
臘盡江梅未放春欲將何物贈情親端居陋巷有真樂<lb/>
寄語呉門老丈人<lb/>
　　　蜡祭前一日致齋亭午風日和暖呈同舎二絶<lb/>
明朝八蜡徧羣神今日風光漸可人須信少陵能體物<lb/>
分明臘近已含春<lb/>
午枕昏昏迎好夢齋房寂寂稱幽人却思寒夜諸公子<lb/>
解作霜臺一笑春<lb/>
　　　過靈壁阻雨不得逰張園二絶<lb/>
<pb n="KR4d0140_WYG_006-8b"/>
雲𤨏蘭臯十畆園蒼官青士自譍門何須風雨遮來客<lb/>
應怕莓苔有屐痕<lb/>
當年詩酒早盤桓無數蕭蕭碧玉竿雨籜風梢如好在<lb/>
故應知我轉頭看<lb/>
　　　過强氏園詩<lb/>
門外逰人撥不開城隂小徑㸃莓苔踈枝淡蘂深深處<lb/>
只有春風自往來<lb/>
　　　過朝娘墓所<lb/>
<pb n="KR4d0140_WYG_006-9a"/>
夢中眉目尚分明一過空堂百感生懷抱牽衣今已矣<lb/>
春風𣺌渺暮潮平<lb/>
　　　題光武廟<lb/>
聞道三千惟一心未應百萬怕王尋可憐千載興王地<lb/>
城郭摧頺樹草深<lb/>
　　　已卯元日持檄樂清界上望鴈蕩集句寄寜師<lb/>
笑指蓬瀛第十洲青山厯厯水悠悠眼邊江舸何匆促<lb/>
寸歩教身不得逰<lb/>
<pb n="KR4d0140_WYG_006-9b"/>
　　　過天姥見敏叔留題<lb/>
尊酒都門昔解攜繡衣持節大江西却尋十載經行地<lb/>
半壁新詩手自題<lb/>
　　　宿雲洞<lb/>
巖壁經春長薜蘿洞門亂石自嵳峩山僧祇愛雲長在<lb/>
不道人間雨未多<lb/>
　　　梨花<lb/>
飛瓊端是張公女獨對東風無一語粉淚盈盈春欲暮<lb/>
<pb n="KR4d0140_WYG_006-10a"/>
看盡夭桃作紅雨<lb/>
　　　妙智院雜花盛開而邑中獨未<lb/>
山城紅紫看猶蘂野蝶遊蜂祇漫猜却是此中春較早<lb/>
等閒行處亦花開<lb/>
　　　試茶<lb/>
此生貧與病相兼從仕居閒兩不堪莫怪年來有茶癖<lb/>
要看滋味在餘甘<lb/>
　　　損軒詩<lb/>
<pb n="KR4d0140_WYG_006-10b"/>
遷善宜將窒欲㕘此軒名損亦何談古來種種無非學<lb/>
更好從頭問老聃<lb/>
　　　泗州堂<lb/>
投宿山房第二囘壁間題字已塵埃簿書奔走渾無定<lb/>
更解偷閒幾度來<lb/>
　　　賈村三首<lb/>
浩浩長河去不囘先生風采亦悠哉纍纍古塚漫秋草<lb/>
日暮牛羊自下來<lb/>
<pb n="KR4d0140_WYG_006-11a"/>
蘆葦蕭踈倚斷垣賈家猶有兩三村鋤犁蓑笠紛紛去<lb/>
知是先生幾代孫<lb/>
漲河秋水日渾渾獨放扁舟過賈村記得塵沙厭為客<lb/>
初浮清汴出都門<lb/>
　　　環翠軒<lb/>
横塘歸路尚間關環翠軒中幾往還山水祇應隨處好<lb/>
不勞囘首白雲間<lb/>
好是清風五月寒便教忙殺也盤桓最憐池水荷花滿<lb/>
<pb n="KR4d0140_WYG_006-11b"/>
不與詩翁一處看<hi>敏叔詩云來恨不逢池水滿屏風圍住芰荷香</hi>
　　　題平翠軒<lb/>
簾捲清霜曉尚寒好峯重疊在闌干登臨每恨青山逺<lb/>
今日青山枕上看<lb/>
　　　道旁人家小軒<lb/>
方沼圓荷十數箇短墻新竹兩三竿慿欄盡日猶無厭<lb/>
却借行人一餉看<lb/>
　　　斗野亭<lb/>
<pb n="KR4d0140_WYG_006-12a"/>
得得來㝷斗野亭亭今已作鎮官㕔壁間多少新詩句<lb/>
見説當年聚德星<lb/>
　　　醉柳亭<lb/>
憶在河間醉柳亭十年南北嘆漂萍舉頭河上如相識<lb/>
多謝逢人眼更青<lb/>
　　　過西湖懷詹致一<lb/>
憶昨籃輿出城郭靈芝軒檻共徘徊故人短棹今天末<lb/>
斜日湖山我獨來<lb/>
<pb n="KR4d0140_WYG_006-12b"/>
　　　墜馬戯作<lb/>
病軀自覺海天遥瘦馬誰教作意跳也是諸侯老賔客<lb/>
不妨造物惡相撩<lb/>
　　　次韻張敏叔筠軒<lb/>
蘭陵公子留題後野草閒花變四時惟有此君猶好在<lb/>
年年添得嵗寒枝<lb/>
　　　孔顔畫像<lb/>
亭亭一氣自渾淪藹藹和風與慶雲畫手千年聊寫似<lb/>
<pb n="KR4d0140_WYG_006-13a"/>
豈知天未䘮斯文<lb/>
　　　寄邱覺<hi>時在天台</hi>
每欲扁舟老江海不堪五斗尚塵埃煩君且覔天台紙<lb/>
待取横塘居士來<lb/>
　　　招琴僧<lb/>
客心日日是塵埃寄語家山好在哉流水松風無夢寐<lb/>
誰能特地抱琴來<lb/>
　　　戯逺大師<lb/>
<pb n="KR4d0140_WYG_006-13b"/>
廬阜逺公真好事白蓮社裏盡髙才師今更不曾沽酒<lb/>
底事淵明日日來<lb/>
　　　浄光旻老几上見吕沙逸詩軸二絶<lb/>
白髪龎眉一老僧掃除縁事室如氷案頭唯有新詩軸<lb/>
自説風流令尹能<lb/>
天涯此日逢周子海内今年得吕侯自笑種頑終不比<lb/>
可憐迂闊暗相投<lb/>
　　　羅源䕶國院危簿以為大類廬山因作兩絶句<lb/>
<pb n="KR4d0140_WYG_006-14a"/>
石橋松徑入招提盡道分明是虎溪却恨歸鞍太匆促<lb/>
不能月下聽猿啼<lb/>
東林未到聞人説䕶國門前最逼真亦有逺公能好客<lb/>
他年同作社中人<lb/>
　　　資福清軒<lb/>
偶過清軒坐餉時道人煑茗索題詩紅塵六月門前路<lb/>
踈雨泠泠滴小池<lb/>
　　　宿横塘雨餘見螢感舊<lb/>
<pb n="KR4d0140_WYG_006-14b"/>
一賦流螢二十年短篷還是未能眠此生擾擾何為者<lb/>
寄語諸兒各勉旃<lb/>
　　　宿辯正<lb/>
酒酣詩巻幾賡酬十載光隂一轉頭休聽空堦鳴夜雨<lb/>
何郎雙鬢不禁秋<lb/>
　　　行之見招觀畫<lb/>
喚我來看訪戴圖溪山慘淡雪糢糊扁舟也待江湖去<lb/>
更有王維妙手無<lb/>
<pb n="KR4d0140_WYG_006-15a"/>
　　　乙已五月十八日沈元鼎招飯昭慶登白蓮望<lb/>
　　　湖樓汎舟過靈芝少憩孤山下七絶句<lb/>
蓮社羣公迹已陳壁間詩句尚清新湖山俛仰成今古<lb/>
更好留題遺後人<lb/>
樓前湖水與隄平湖上周遭翡翠屏徙倚闌千聊寓目<lb/>
知公教我醉時醒<lb/>
藕花亂㸃水中天小雨輕隂淡暮山試倩舟師連蕩槳<lb/>
要隨飛鷺過前灣<lb/>
<pb n="KR4d0140_WYG_006-15b"/>
鳴琴餘暇即湖山飛鷁傳觴縹緲間只恐雙鳬朝帝所<lb/>
不容長伴老人閒<lb/>
幾年塵土客京華夢到西湖佛子家今日扁舟還似夢<lb/>
不知流落在天涯<lb/>
蘋末渾無向晚風湖光湛湛磨青銅平生箇處要如許<lb/>
塵垢從今一洗空<lb/>
雨過孤峯濯翠鬟亭亭倒影夕陽間夷猶待看湖中月<lb/>
可奈城門欲上關<lb/>
<pb n="KR4d0140_WYG_006-16a"/>
　　　經臣重九假馬同諸友登髙<lb/>
借馬登髙日已曛一尊眊矂自相親可憐山奥無多地<lb/>
著盡秋來沒興人<lb/>
病告看看近兩旬登髙一一聽諸鄰佩萸誰是佩刀者<lb/>
落帽多應落解人<hi>經臣秋試失利時余在告</hi>
　　　墨牛圖<lb/>
一牛動是萬錢值墨指一作何紛綸安得田家真有此<lb/>
坐令四海無饑民<lb/>
<pb n="KR4d0140_WYG_006-16b"/>
出處由來祇一塗區區分别欲何如試看信手作毛角<lb/>
絶勝當年陶隠居<lb/>
　　　横塘<lb/>
春日横塘緑渺漫扁舟欲去重盤桓誰教向晚亷纎雨<lb/>
又作殘春料峭寒<lb/>
　　　次韻戴人逹逰靈隠<lb/>
春來幾度過靈山不覺穿林錦籜斑可是人間未炎熱<lb/>
冷泉終日自潺潺<lb/>
<pb n="KR4d0140_WYG_006-17a"/>
　　　左經臣觀潮閣見招有祇把清風占得公之句<lb/>
週遮豈得吾徒事省浄還為世俗嫌若把清風召人客<lb/>
已應賽過水晶鹽<lb/>
　　　次韻江左司<lb/>
長空翳翳木落處流水渾渾沙盡頭安得此身生羽翼<lb/>
眼中長見釣臺秋<lb/>
　　　次江文韻<lb/>
釣瀬沉沉月一鈎魚龍夜夜盡囘頭狂奴活計非公意<lb/>
<pb n="KR4d0140_WYG_006-17b"/>
乞與江湖萬里秋<lb/>
學道誰言百不憂欄干盡日倚樓頭須知横雨千山暮<lb/>
不比西風一葉秋<lb/>
擾擾争碁局與籌也知一著在前頭終朝下手渾無處<lb/>
為底無人問奕秋<lb/>
請公早早泛虚舟多少行人在渡頭看取清風起蘋末<lb/>
片帆歘過五湖秋<lb/>
平生有志慕前修嘆息因循漸白頭端向嵗寒看松栢<lb/>
<pb n="KR4d0140_WYG_006-18a"/>
始知凡木不禁秋<lb/>
　　　温嶺界上<lb/>
嶺北無端去抱關嶺旁便是舊家山囘頭試覔歸時路<lb/>
只在行人頃步間<lb/>
　　　剡溪橋<lb/>
去去來來今幾秋霜毛漸漸滿人頭束書匣劔平生事<lb/>
斜日江山獨倚樓<lb/>
　　　歸自濵州<lb/>
<pb n="KR4d0140_WYG_006-18b"/>
扶踈弱柳緑初勻啞咤黄鸝語未真行路逢春渾不覺<lb/>
却須説似探花人<lb/>
　　　馬首石詩<lb/>
世俗亦知千里逺却將凡馬被雕鞍何人欲識真龍種<lb/>
好向巖頭子細看<lb/>
　　　和朱深明<lb/>
曾陪杖屨古荆州十載光隂一轉頭擾擾紅塵長滿眼<lb/>
峩峩三峴獨横秋<lb/>
<pb n="KR4d0140_WYG_006-19a"/>
當年一笑得英逰共弔沉碑漢水頭囘首鹿門髙遁去<lb/>
人間姓字亦千秋<lb/>
　　　贈左司<lb/>
先生見告漢江上居士歸從庾嶺頭白日火珠無玷翳<lb/>
閒花野草是春秋<lb/>
　　　和經臣閣上思彦章<lb/>
登賞猶訢詩友俱不知趙子更來無暮天好處須同賦<lb/>
乞與人間作畫圖<lb/>
<pb n="KR4d0140_WYG_006-19b"/>
　　　和江左司<lb/>
新麥紛紛落磑時旋看片片作銀絲先生自足醍醐味<lb/>
惻隠猶憐穉子饑<lb/>
　　　西湖夜歸口占送李泰發<lb/>
山上徜徉湖上歸月明千頃浸玻瓈明朝有客朝天去<lb/>
多少紅塵在馬蹄<lb/>
　　　戴浚秀才需堂<lb/>
客到需堂日已曛從容樽酒話情親欲來却去知何事<lb/>
<pb n="KR4d0140_WYG_006-20a"/>
笑殺當年訪戴人<lb/>
　　　清陂堂<lb/>
簿領他年解印歸尚憐江上子魚肥扁舟不學鴟夷子<lb/>
只要清陂作釣磯<lb/>
午枕欹時睡思遲含風百頃碧琉璃人生適意當如許<lb/>
莫遣塵埃外客知<lb/>
取次題詩留屋壁從他傳唱落漁家禪翁好事還堪笑<lb/>
枉却青青一尺紗<lb/>
<pb n="KR4d0140_WYG_006-20b"/>
　　　過吴子厚和醻楊時可壁間新句<lb/>
主人還往多佳客小閣逢迎不計時蘸甲一盃梅福醉<lb/>
揮毫半壁子雲詩<lb/>
　　　題紫膏院壁<hi>院有茶山</hi>
雪消谿谷已含春雷動槍旗一簇新解道人間最仙景<lb/>
風流無復杜陵人<lb/>
　　　望湖樓示世厚<lb/>
樓頭滿眼是湖山瑟瑟清風燕坐間三伏長塗走塵土<lb/>
<pb n="KR4d0140_WYG_006-21a"/>
他年記取此時閒<lb/>
　　　寄盧中甫四首<lb/>
霜風獵獵動旌旄月落天低錦帳髙旋放洮河三尺水<lb/>
洗磨十萬血腥刀<lb/>
九月都門風薄衣夜碪聲裏鴈南飛野人不識長安樂<lb/>
且趂鱸魚一棹歸<lb/>
朝米暮鹽何日休塵埃滿面霜滿頭草堂竹閣壓秋水<lb/>
幾時和月弄扁舟<lb/>
<pb n="KR4d0140_WYG_006-21b"/>
制勝關頭雪未融崆峒山下又春風此身不及涇川水<lb/>
漾絮飄花日向東<lb/>
　　　寄筆墨紙兄長絶句三首<lb/>
最憐修貢自峨岷拜賜中天雨露新好為先生載嘉句<lb/>
却愁紙價湧京塵<lb/>
潘生地下骨應朽妙技猶藏天府中刀筆未應當好賜<lb/>
不如分付與詩翁<lb/>
刑名去取漫忉忉慚愧官家五色毫老矣弟兄無用處<lb/>
<pb n="KR4d0140_WYG_006-22a"/>
只應警鋭屬兒曹<lb/>
　　　寸碧亭<hi>此詩據東甌詩集増入</hi>
杖履尋常行樂處不論小徑與幽亭誰知蒼莽千峯外<lb/>
尚有仙山一㸃青<lb/>
</p>
<p>
</p>
  </div>
</body>
</text>
</TEI>
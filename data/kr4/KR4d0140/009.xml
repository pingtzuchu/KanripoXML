<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>横塘集巻九</head>
    <p>
<pb n="KR4d0140_WYG_009-1a"/>
欽定四庫全書<lb/>
　横塘集巻九　　　　　宋　許景衡　撰<lb/>
　　劄子<lb/>
　　　論宗澤劄子<lb/>
臣竊聞議者多指開封尹宗澤過失事未知是否如何<lb/>
澤之為人及其為政固不能上逃聖鑒苐未知果指何<lb/>
事而言也若只縁拘留金國使人此誠澤之失也然其<lb/>
本心只縁忠義所激出於輕發未盡識國家事體耳又<lb/>
<pb n="KR4d0140_WYG_009-1b"/>
未知别有何等罪犯也然臣自浙度淮以至行在得之<lb/>
来自京師者皆言澤之為尹威名政術卓然過人誅鉏<lb/>
強梗撫循善良都城帖然莫敢犯者又方脩守禦之備<lb/>
歴歴可觀臣雖不識其人竊用歎慕以為去冬京城之<lb/>
内不能固守良由大臣無謀尹正不才之故使當時有<lb/>
如澤等數輩赤心許國相與維持則其禍變亦未至如<lb/>
此其酷也徃者不可咎来者猶可追今来只校其末節<lb/>
小疵便以為罪而不顧其盡忠報國之大節則臣雖至<lb/>
<pb n="KR4d0140_WYG_009-2a"/>
愚竊以為過矣況澤昔在河朔遭遇陛下遮留拱衛繼<lb/>
㕘幕府宣力為多今尹天府其績效又彰彰如此則其<lb/>
所為終始亦可考矣而議者獨不能少優容之其不恕<lb/>
亦甚矣乎且開封宗廟社稷之所在其擇人居守尤非<lb/>
他州别路之比今若罷逐澤則當别選留守不識今之<lb/>
搢紳其威名政績亦有加於澤者乎若有其人則除授<lb/>
交割尚費日月兵民亦未信服防秋是時計將奈何若<lb/>
未有其人則澤未宜遽然更易也人材難全久矣惟聖<lb/>
<pb n="KR4d0140_WYG_009-2b"/>
人以天地為度包容長養兼收而並用之庶幾其有濟<lb/>
也其宗澤伏望聖慈上為宗廟社稷下為京師億萬生<lb/>
靈特賜主張厚加委任使成禦亂治民之功天下幸甚<lb/>
臣無任懇切拳拳之至取進止臣所論宗澤事本欲請<lb/>
對敷奏縁臣所患未安所以先次封進上勤聖覽伏望<lb/>
獨斷力賜主張其留中及付外廷並取聖裁<lb/>
　　　論郭仲荀畫一劄子<lb/>
臣伏見郭仲荀制置東南招捉盜賊畫一申請除東南<lb/>
<pb n="KR4d0140_WYG_009-3a"/>
按撫發運監司並聽節制一項昨奉聖訓已行正外所<lb/>
有乞體究當職官失職選官承替尤為非宜何則戎事<lb/>
民政初不相干官吏失職或有騷擾監司都守職當按<lb/>
劾今仲荀只縁招捉盜賊乃欲按治州縣既紊常制顯<lb/>
屬侵官凡今監司廵歴所部或受牒訴或按刑獄茍非<lb/>
本職於法並牒送所屬監司施行盖不敢専也如此今<lb/>
仲荀乃欲盡總東南之事以重己權殊不知侵官違法<lb/>
亦已甚矣又畫一項内乞支降銀絹以為犒設激賞又<lb/>
<pb n="KR4d0140_WYG_009-3b"/>
别乞給度牒一百道朝廷並已應付乃恐銀絹用盡乞<lb/>
於所至州府據合用數取索限一日應副臣契勘東南<lb/>
州郡昨縁調發勤王人兵府庫所有為之一空今若依<lb/>
仲荀所請凡有不時之須限一日應副深恐東南州郡<lb/>
猝然無以供之既迫限期又畏按治勢必強取於民其<lb/>
為騷擾抑又甚矣是則招捉盜賊未見其利而良民先<lb/>
被其害也方當艱難之時民心動揺之際豈可不為之<lb/>
顧卹哉臣愚伏望聖慈特賜詳酌其郭仲荀所謂體究<lb/>
<pb n="KR4d0140_WYG_009-4a"/>
當職官失職選官承替一項伏乞寢罷不行所乞激賞<lb/>
銀絹令牒逐路轉運司那融應副稍寛期限庶使東南<lb/>
州軍無意外之擾吏民幸甚取進止<lb/>
　　　論罷童貫宣撫河東劄子<lb/>
臣聞天下之事言之於未然則若狂率而無根言之於<lb/>
已然則又緩後而無及矣近者中外喧傳皆云朝廷將<lb/>
起童貫宣撫河東若果無此議則是傳者之妄而臣有<lb/>
採聽不審之罪若果有此議則臣願言之於未然也謹<lb/>
<pb n="KR4d0140_WYG_009-4b"/>
按貫頃在陜西專務誑誕以為事功夤縁軍須攘竊邊<lb/>
計重以賄賂至千萬億奏功第賞皆由請屬胥吏厮僕<lb/>
皆位侯伯狎昵士卒隳壊軍政此皆陛下所洞知固不<lb/>
待臣之縷數者也前日燕山之役不能上遵宸畫漫無<lb/>
紀律洊致敗衂徘徊境上師老氣索遂使新軍悍帥妄<lb/>
為已功邀求無厭傷威倍費貫之誤國豈不灼然臣昨<lb/>
論列劉延慶不當量移事親奉徳音以為皆由宣撫司<lb/>
號令不一以致白溝之敗為其引年謝事故議者不復<lb/>
<pb n="KR4d0140_WYG_009-5a"/>
及之今若起自廢閒重領兵柄則不獨誕謾貪墨有甚<lb/>
於前日也且貫既無功於河朔尚能有為於河東乎方<lb/>
其壯時罪惡固已貫盈今老且病矣尚能革心自新乎<lb/>
古者國有大議謀及卿士謀及庶人今陛下命將興師<lb/>
以靖疆場此政事之大者亦甞謀諸衆人乎士民駭惑<lb/>
論議紛然夫豈妄意以為不可哉誠見其已試而無效<lb/>
也臣累被聖訓彈擊官邪毋憚大吏然則今之官邪亦<lb/>
有甚於貫者乎今之為吏亦有大於貫者乎故敢昧死<lb/>
<pb n="KR4d0140_WYG_009-5b"/>
獻先甲之言庶不貽朝廷後日之悔也伏望睿斷亟罷<lb/>
所以命貫者别謀良帥以濟萬全之舉實天下之幸取<lb/>
進止<lb/>
　　　論王安中自便劄子<lb/>
臣伏覩近降指揮象州安置王安中放令逐便臣僚累<lb/>
有章疏論列安中罪狀若令自便公論未允至今未䝉<lb/>
施行謹按安中昔帥燕山親見郭藥師之䟦扈常勝軍<lb/>
之縻費金人之侵侮邀索並不曽奏報朝廷措置守禦<lb/>
<pb n="KR4d0140_WYG_009-6a"/>
固寵畏禍左右彌縫以茍延嵗月故議者咸謂縁燕山<lb/>
之役成中原之禍者童貫等倡之而安中實成之也貫<lb/>
等已正典刑而安中止竄遐裔巳為寛恩今若引赦例<lb/>
得逐便則當用武之時無以懲守邊之吏矣或者以為<lb/>
曠蕩之恩罪垢咸滌而安中乃前執政獨不得預濡澤<lb/>
乎是大不然赦書明載蔡京童貫梁師成誤國之罪雖<lb/>
其子孫猶不得預収叙之例孰謂安中與之同罪乃遽<lb/>
得自便哉伏望睿明檢㑹臣僚章疏特出宸斷所有放<lb/>
<pb n="KR4d0140_WYG_009-6b"/>
令逐便指揮更不施行取進止<lb/>
　　　論揚州駐蹕事宜劄子<lb/>
訪聞揚州近日市井買賣大叚不類應天府市人畏縮<lb/>
關閉店肆近境商販柴炭之屬不敢入城以此日用之<lb/>
物頗覺乏絶成熟飲食軍民無從收買人心不寧臣愚<lb/>
欲望聖慈詳酌特降睿㫖應揚州米麵魚肉柴炭屬此<lb/>
冬寒販者希少可與權免稅錢其商販津盤官司及門<lb/>
頭並不得阻抑市井交易務在兩平不得輒有喧爭仍<lb/>
<pb n="KR4d0140_WYG_009-7a"/>
以牓文速行告諭不獨慰安軍民之心亦所以示仁聖<lb/>
臨幸撫存徳意取進止<lb/>
　　　論般取東京縑帛劄子<lb/>
臣竊聞巳降指揮差官前去東京般取縑帛既有此舉<lb/>
惜不早令津般從駕而行也今若後時而取則有可慮<lb/>
者二一則恐都人憂疑以為車駕既東復取此絹則是<lb/>
未有還京之期且虚帑藏不為都城防守計也下民至<lb/>
愚豈能盡知國家藏蓄但見般取此物便敢妄議也一<lb/>
<pb n="KR4d0140_WYG_009-7b"/>
則絹數億萬經涉長塗部押官吏有幾何人安知盜賊<lb/>
不生心乎只如前日後軍皆前進户部金帛獨殿其後<lb/>
議者尚以為憂而況汴堤千里所在廵防闕人可不為<lb/>
之逺憂耶臣愚欲望裁配且留此絹京師為最便或恐<lb/>
向後闕用乞候春煖般取則不致駭都人耳目或候當<lb/>
番衛士諸軍赴行在日因令防䕶東下亦為甚便伏望<lb/>
聖慈裁擇取進止<lb/>
　　　論後軍行船失序劄子<lb/>
<pb n="KR4d0140_WYG_009-8a"/>
臣契勘本臺昨准御營使司劄子并降到行船次序内<lb/>
後軍在侍從百官及户部金帛船之後今月初三日午<lb/>
時以来忽見後軍衆船一併越次前進擁塞河道並不<lb/>
容百官依次行船戸部金帛萬數浩大理合後軍同共<lb/>
防䕶今来本臺竟不依次序後軍曽無被受指揮許令<lb/>
越次前進若盡令人馬先行則非所謂後軍也萬乗順<lb/>
動獨可忘殿後之備哉兼恐户部金帛或至疎虞則為<lb/>
害非細不獨紊亂次序而已欲望睿明特賜詳酌施行<lb/>
<pb n="KR4d0140_WYG_009-8b"/>
取進止<lb/>
　　　乞罷黜張公庠劄子<lb/>
臣訪聞通判福州張公庠在任貪汙不法自知公議不<lb/>
容乃扇揺軍情歸怨監司帥臣監司帥臣日不自安而<lb/>
提㸃刑獄司已具劾奏即未聞朝廷施行契勘福州去<lb/>
年兵變縶殺帥臣柳廷俊朝廷失于究治今餘黨尚存<lb/>
而公庠職為倅貳不能撫循乃縁已私扇惑諸軍竊慮<lb/>
禍變近在旦暮去年巳是覆轍而近日建州軍賊猶未<lb/>
<pb n="KR4d0140_WYG_009-9a"/>
就擒不可不戒也其張公庠欲望聖慈檢會福建提刑<lb/>
司所奏速賜罷黜施行以解一方危急仍乞下本路牒<lb/>
鄰州鞫治罷犯明正典憲取進止<lb/>
　　　奏免賜楊惟忠田宅劄子<lb/>
臣伏覩近降指揮捕獲方臘赴闕統制官楊惟忠于京<lb/>
兆府賜官田十頃官宅一所臣竊惟蕩平浙㓂生獲渠<lb/>
魁肇自聖謨授成將帥其間偏裨佐屬各有勤勞凱旋<lb/>
之初第功行賞高爵厚禄皆以為意外之獲也彼惟忠<lb/>
<pb n="KR4d0140_WYG_009-9b"/>
者巳賅賞典超轉五官今来宣撫司保明再有陳請度<lb/>
越衆人賜以田宅竊謂一夫僥倖雖未足信誠恐同時<lb/>
立功之人各懐觖望之意蓋朝廷既開此例則無以杜<lb/>
絶後来若偏裨皆冒橫恩則在官田宅將不勝其求矣<lb/>
古者惟有大勲勞則錫田賜第而祖宗以来將相大臣<lb/>
功徳卓越者亦止于賜宅而已今睦賊就擒豈獨惟忠<lb/>
之力奈何特異諸將冒此踰分之賞哉前日王師撫定<lb/>
燕山近者勦絶奚賊將佐皆立竒功慶賞亦既行矣彼<lb/>
<pb n="KR4d0140_WYG_009-10a"/>
視惟忠所獲豈不慊然皆有不滿之意耶臣愚以為破<lb/>
諸屬之姦革濫賞之弊使後来者不敢攀援妄有僥求<lb/>
宜自惟忠始所有賜田宅指揮伏乞睿斷特賜寢罷取<lb/>
進止<lb/>
　　　奏罷辟張恕等為諸州通判劄子<lb/>
臣竊惟州置通判雖曰佐貳守臣然自祖宗以来選擇<lb/>
畀付目為監郡使州將有所畏憚則任屬之意深矣故<lb/>
雖遐方小壘皆自朝廷命之伏自近年帥臣監司偶縁<lb/>
<pb n="KR4d0140_WYG_009-10b"/>
一時申請例得辟置陛下獨智逺覽以為寖失祖宗之<lb/>
意乃于政和丁酉特降御筆以戒在服今纔幾何時而<lb/>
冒法觸禁者復作矣若河北轉運司奏辟張恕通判莫<lb/>
州河東經畧使乞辟彭作通判平陽府是也然此特其<lb/>
所部之支郡耳至若知河間府詹度奏辟張公濟通判<lb/>
本府則又甚者也夫漕臣許辟其屬三路帥臣許辟幕<lb/>
府若州縣城寨之官則各有著令至于通判則無明文<lb/>
若為守臣而得辟置則是門下私恩之士也尚能舉監<lb/>
<pb n="KR4d0140_WYG_009-11a"/>
郡之職乎且為奏辟之言者必曰選才集事乃若他州<lb/>
通判拘于吏部資格容有老病昏懦者今三路並邊之<lb/>
倅悉自朝廷選除豈有朝廷選除之人皆以為不可用<lb/>
而巳之親昵黨友乃以為才耶夫徇私引類侵紊祖宗<lb/>
成憲且違專降詔㫖皆近年翫習之弊不可不懲也所<lb/>
有張恕彭作張公濟伏望睿斷特賜改正施行其詹度<lb/>
等亦乞戒飭以警慢令之吏取進止<lb/>
　　　辭給事中劄子<lb/>
<pb n="KR4d0140_WYG_009-11b"/>
臣先准尚書省劄子奉聖㫖除臣給事中罪悔頻煩重<lb/>
以多病早衰自知決無可用敢圖天造未忍棄捐收之<lb/>
閒廢之餘置之論駁之地竊省非據已罄忱辭伏望睿<lb/>
明檢會臣前奏特賜許令辭免俾稍安于私義庶不致<lb/>
于煩言<lb/>
　　　辭免右丞劄子<lb/>
今月十一日准尚書省劄子三省同奉聖㫖許某除右<lb/>
丞日下供職者聞命震恐罔知所措伏念臣智能蹇淺<lb/>
<pb n="KR4d0140_WYG_009-12a"/>
學術荒疎自叨使令積有罪戾比䝉奬擢備位言責日<lb/>
月滋久無所建明方以曠官失職為懼敢圖誤恩躐進<lb/>
丞轄雖天地之賜父母之命所不當辭而臣自度迂愚<lb/>
非所當得深恐上辜任屬自速顛隮伏望聖慈洞照誠<lb/>
悃出於迫切收還成命以穆師言臣無任祈天俟命激<lb/>
切屏營之至所有恩命未敢祗受謹録奏聞取進止<lb/>
　　　辭免御史中丞劄子<lb/>
准尚書省帖子奉聖㫖除臣御史中丞不候授告日下<lb/>
<pb n="KR4d0140_WYG_009-12b"/>
供職者聞命震恐不知所措竊以執邦憲糾官邪自昔<lb/>
以為要官近世尤所慎選矧當國家艱難之時中外憂<lb/>
疑之際儻或言路推擇得人則於時政庶幾有補伏念<lb/>
某頃為臺屬嘗冒言責徒縻嵗月莫効毫分乃以瘝曠<lb/>
自貽譴逐雖䝉湔洗旋復顛隮比者䝉恩收之江湖流<lb/>
落之中疾病衰殘之後曽未瞻於宸扆已洊叨於寵命<lb/>
天地之恩何以報稱苐惟已試無效豈敢復玷選除伏<lb/>
望睿明察其迂陋收還成命改付真賢上以全朝廷為<lb/>
<pb n="KR4d0140_WYG_009-13a"/>
官擇人之體下以伸臣子量力度徳之志臣無任祈天<lb/>
俟命激切屏營之至所有勅命未敢祗受謹録奏聞伏<lb/>
候勅㫖<lb/>
　　　薦張守劄子<lb/>
臣伏見奉議郎前監察御史張守博學能文好直有守<lb/>
頃為臺屬蔚有士望銜恤去位今將造朝契勘監察御<lb/>
史盧臣中巳除左正言欲望聖慈詳酌特除張守填闕<lb/>
如不稱所舉臣甘伏典憲取進止<lb/>
<pb n="KR4d0140_WYG_009-13b"/>
　　　乞除尚書省長貳與並除樞密貳臣劄子<lb/>
臣聞謀之貴衆斷之貴獨今天下大政一歸于陛下宸<lb/>
斷惟是贊㐮彌綸同徳協謀者則不厭其衆且多也竊<lb/>
見尚書省比闕長貳而同知樞密院事亦久闕而不除<lb/>
雖用近制三公通治三省然文昌政事之本樞筦總兵<lb/>
之地各有任屬安宜久虚其位哉況近年財用匱乏民<lb/>
力困弊賞罰僣濫官吏猥多姦贓害民請屬成俗軍政<lb/>
不立邊防未完陜西並邊諸州地震彌月壓傷軍民京<lb/>
<pb n="KR4d0140_WYG_009-14a"/>
東淮南浙西積水被野有害秋稼此正陛下敷求輔佐<lb/>
振舉紀綱之時也臣愚伏望睿明博考天下之公議慎<lb/>
選當世之忠賢以補政府之闕使之上贊聖治以亮天<lb/>
工而熈庶績於海内幸甚取進止<lb/>
　　　上十事劄子<lb/>
臣自䝉誤恩備位執法閲日滋久了無建明不獨智慮<lb/>
短淺言辭澀訥之故亦以陛下方圖東幸纎悉措置上<lb/>
關宸慮竊謂與其狂易之黷寧負不敏之罪今者駐蹕<lb/>
<pb n="KR4d0140_WYG_009-14b"/>
淮甸上下安寧此正講明治道興滯補廢之時也故不<lb/>
揆迂愚輒以見聞昧死上獻庶幾有補聖政之萬一臣<lb/>
竊觀方今人才未備而政事不立法度未脩而宿弊尚<lb/>
存浮費不節而國用空虚賦役煩重而民力困弊命令<lb/>
不行而事多壅滯賞罰未明而人無懲勸賊盜繼作而<lb/>
吏民被害邊境危急而武備弗嚴姦贓未逐而貪暴滋<lb/>
多公議未伸而親黨害政凡此十事之利病實繫國家<lb/>
之安危安危所在變故難測以陛下之神武英斷必能<lb/>
<pb n="KR4d0140_WYG_009-15a"/>
成中興之業以陛下之誠心孝友必能迎二聖之歸其<lb/>
事雖曰多端其要不過十者而巳惟是十事之利其講<lb/>
之則不可不熟十事之害其去之則不可不速講之熟<lb/>
則是非明白去之速則立見治效欲望睿㫖下三省樞<lb/>
密院公共討論脩復祖宗之成憲稽㕘士大夫之公議<lb/>
下從民欲上取聖裁于以致中國之安榮于以釋異域<lb/>
之窺伺在陛下果斷力行之而巳取進止<lb/>
</p>
<p>
</p>
  </div>
</body>
</text>
</TEI>
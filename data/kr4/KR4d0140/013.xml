<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>横塘集卷十三</head>
    <p>
<pb n="KR4d0140_WYG_013-1a"/>
欽定四庫全書<lb/>
　横塘集卷十三　　　　宋　許景衡撰<lb/>
　　啟<lb/>
　　　余待制賀正啟<lb/>
鳳歴自天端示歲時之始鷄圖在戸亦為風俗之常恭<lb/>
惟某官陳義甚高樂善不倦禁塗持橐受一人之眷知<lb/>
海國分符真千里之師帥栢葉旣伸於壽祝茅茹方慶<lb/>
於彚征賜環言歸指日可待良深忻忭曷旣敷陳<lb/>
<pb n="KR4d0140_WYG_013-1b"/>
　　　提舶蔡學士賀正啟<lb/>
伏以歲元肇始蓋禮交樂舉之時陽德寖亨有小往大<lb/>
來之吉恭惟某官文筆絶俗風采照人漢法備於三章<lb/>
允資潤色蠻琛來於萬里暫屈總臨茂對新春坐膺純<lb/>
嘏栢葉已稱於壽祝茅茹方慶於彚征超升之恩倚立<lb/>
以俟某屬縻簿領阻造門闌下情無任忻頌之至<lb/>
　　　提舉張大夫賀正啟<hi>上詞同前</hi>
某官精忠許國美利在民茂對三朝栢葉方傾於壽祝<lb/>
<pb n="KR4d0140_WYG_013-2a"/>
前趨一節茅茹行慶於彚征進據要華以究施設某備<lb/>
員屬部逺迹使臺猥沿簿領之拘縻莫綴門闌之慶謁<lb/>
下情無任祝頌之至<lb/>
　　　運使修撰賀正啟<hi>上下詞同前</hi>
某官誠心及物德望在人善遇吏民得部刺史之體不<lb/>
遺故舊有古君子之風<lb/>
　　　判府陸中丞賀正啟<hi>上下詞同前</hi>
某官忠嘉體國豈弟在民擢總臺綱凜然先輩之風采<lb/>
<pb n="KR4d0140_WYG_013-2b"/>
屬意人物允矣大臣之規模<lb/>
　　　上運使陳龍圖賀正啟<lb/>
鳳歴自天端示歲時之始鷄圖在戸亦為風俗之常恭<lb/>
惟某官東南偉人搢紳先達職清䆳閣是為要顯之階<lb/>
德重外臺尚淹刺舉之任屬三元之肇序宜萬福之來同<lb/>
即慶賜環遂班持橐某方縻簿領阻拜門闌敢持咫尺<lb/>
之書仰祝百千之壽<lb/>
　　　張提舉王提茶賀正啟<hi>上下詞同前</hi>
<pb n="KR4d0140_WYG_013-3a"/>
某官忠孝承家果毅從政南閩刺舉善譽固已翕然北<lb/>
閣褒延異數屬諸賢者<lb/>
　　　翁修撰賀正啟<hi>上下詞同前</hi>
某官朝廷雋人搢紳先達職清東觀方新論撰之榮任<lb/>
重南閩再總轉輸之寄<lb/>
　　　建州判府蘇待制賀正啟<hi>上下詞同前</hi>
某官東南偉人搢紳先達剖符南國甫當報政之期持<lb/>
橐西清式遂承顔之寵<lb/>
<pb n="KR4d0140_WYG_013-3b"/>
　　　汀州知郡建州通判賀正啟<hi>上詞同前</hi>
某官風采照人文華絶俗南閩剖竹茂宣豈弟之風北<lb/>
闕賜環行拜褒延之寵屬三元之肇序宜萬福之來同<lb/>
某猥以阻修缺然慶謁其為祝頌實倍品倫<lb/>
　　　賀正啟<lb/>
伏以鳳歴自天端示歲時之始鷄圖在戸亦為風俗之<lb/>
常恭惟某官世德在人天才絶俗握蘭中省早膺上聖<lb/>
之知分竹南州特峻一方之寄履兹令旦密介繁禧某<lb/>
<pb n="KR4d0140_WYG_013-4a"/>
屬以居閒阻趨慶謁是為祝頌未易敷陳<lb/>
　　　代人賀正啟<lb/>
肇元歲始蓋禮樂交舉之時觀象泰亨有小往大來之<lb/>
吉某官高才絶俗俊望在人抗斧列城暫奉將輸之寄<lb/>
賜環清禁行躋侍從之聨茂對令辰坐擁休祉某竊官<lb/>
末局託庇使封敢沿尺牘之書仰祝百千之壽欽惟陰<lb/>
相符此願言<lb/>
　　　上判府陸中丞賀冬啟<lb/>
<pb n="KR4d0140_WYG_013-4b"/>
伏以七日陽來故受之復五雲物色以望而書恭惟某<lb/>
官造道精㣲執德洪毅正色獨立糾肅百官至誠不欺<lb/>
師帥千里讜論既亦明驗清衷益當見思屬兹至日之<lb/>
長即拜自天之命進位廊廟均福生靈某荷眷門墻縻<lb/>
身簿領莫前㕘慶徒劇頌瞻<lb/>
　　　運判鄭學士賀冬啟<hi>上詞同前</hi>
某官豈弟在民忠嘉體國道山寓直英俊樂與並游閩<lb/>
嶺轉輸兵民為之兼足屬剛陽之寖長與盛德以俱亨<lb/>
<pb n="KR4d0140_WYG_013-5a"/>
召擢之期倚立以待某猥沿孱陋實荷庇存方祗役於<lb/>
簿書阻㕘慶於墉屏其為祝頌未易敷陳<lb/>
　　　提舉張奉議提茶詹大夫賀冬啟<hi>上下詞同前</hi>
某官豈弟在民忠嘉體國金閨通籍擅偉譽於公朝繡<lb/>
衣乘軺凛清威於屬部<lb/>
　　　蔡提舶賀冬啟<hi>上下詞同前</hi>
某官望重南州職清中秘衣繡抗斧有使者之光華平<lb/>
市上旌紛逺人之嚮慕<lb/>
<pb n="KR4d0140_WYG_013-5b"/>
　　　興化權郡孔朝請泉州權府李奉議賀冬啟<hi>上詞</hi>
　　　<hi>同前</hi>
某官天資高明吏事精敏金閨引籍擅偉譽於搢紳皂<lb/>
蓋臨民凛清威於郡國屬剛陽之寖長與盛德以俱亨<lb/>
召擢之期倚立以待某托身冗役邀庇鄰封方爾拘縻<lb/>
缺於㕘慶其為瞻頌實倍品倫<lb/>
　　　運使翁修撰賀冬啟<lb/>
伏以緹室飛葭慶剛陽之肇復繡工續縷知愛日之初<lb/>
<pb n="KR4d0140_WYG_013-6a"/>
長恭惟某官天才不羣宸衷彌寵肅將使指三膺帝命<lb/>
之申嗣奏歲功七更雲物之瑞屬兹道長宜與時亨進<lb/>
班持橐之榮益攄及物之澤某荒唐無取庇賴有歸方<lb/>
爾拘縻缺然㕘慶雖竭誠於祝頌猶愧訥於形容瞻望<lb/>
台庭下情無任欣悚之至<lb/>
　　　運使陳龍圖賀冬啟<hi>上詞同前</hi>
某官天資高明人望顯赫西清峻秩尚淹持斧之行南<lb/>
至令辰宜擁自天之祐倚須嚴召進陟從班某乆荷撫<lb/>
<pb n="KR4d0140_WYG_013-6b"/>
存屬兹縻繫捧觴稱壽雖有阻於奔趨拈紙寓辭寫無<lb/>
窮之祝頌<lb/>
　　　陸中丞賀冬啟<hi>上下詞同前</hi>
某官名重本朝才高當世霜臺執法暫辭耳目之官玉<lb/>
殿賡歌行預股肱之喜屬書雲物茂擁天休<lb/>
　　　提舉張大夫提茶王大夫賀冬啟<hi>上下詞冋前</hi>
某官陳義甚高樂善不倦繡衣出使方宣持斧之威華<lb/>
衮推褒行被賜環之召屬書雲物茂擁天休<lb/>
<pb n="KR4d0140_WYG_013-7a"/>
　　　余待制賀冬啟<hi>上下詞同前</hi>
某官德在羣黎名高法從承宣郡國已看鼓舞之兒童<lb/>
賡載廟堂行見後先於伯仲屬書雲物茂擁天休<lb/>
　　　提舶蔡學士賀冬啟<hi>上下詞同前</hi>
某官忠孝出於天資辭翰本諸家學錦衣故里赫然持<lb/>
節之榮華衮言行美矣賜環之召履兹令序密介繁禧<lb/>
　　　汀州知郡大夫建州通判大夫賀冬啟<hi>上詞同前</hi>
某官體國忠嘉愛民豈弟千里安堵咸歸及物之仁萬<lb/>
<pb n="KR4d0140_WYG_013-7b"/>
彚滋萌宜享自天之祐倚須召節進陟要塗某託庇寶<lb/>
鄰偶拘賤役莫遑稱壽苐劇馳心瞻望門闌無任祝頌<lb/>
之至<lb/>
　　　上運使陳龍圖賀冬啟<lb/>
至日之時方候陰陽之定卦爻之復遂觀天地之心恭<lb/>
惟某官厚德鎮浮至仁及物西清寓直英雋樂與並游<lb/>
南國轉輸兵民為之足食履兹令序密介繁禧某猥以<lb/>
孱㣲槩於庇覆屬拘賤職阻詣崇閎<lb/>
<pb n="KR4d0140_WYG_013-8a"/>
　　　翁龍圖賀冬啟<hi>上下詞同前</hi>
某官厚德鎮浮至仁及物河圖入直英雋樂與並游閩<lb/>
部轉輸兵民為之足食<lb/>
　　　李提學賀冬啟<hi>上下詞同前</hi>
某官重德鎮浮懿文華國出將使指多士已被於作成<lb/>
入副簡求上聖方資於獻納<lb/>
　　　張提舉王提茶賀冬啟<hi>上下詞同前</hi>
某官厚德鎮浮至誠格物出將使指屬部已被於澄清<lb/>
<pb n="KR4d0140_WYG_013-8b"/>
入副簡求上聖方資於獻納<lb/>
　　　建州知府蘇修撰賀冬啟<hi>上下詞同前</hi>
某官庠序宗師朝廷元老揮毫秘殿文采固已絶人分<lb/>
竹閩山豈弟見於善俗<lb/>
　　　福州判府陸中丞賀冬啟<hi>上下詞同前</hi>
某官厚德鎮浮精忠許國烏臺抗疏風霜已肅於姦囘<lb/>
虎節偃藩錦繡有光於閭里屬剛陽之來復與盛德以<lb/>
俱亨即慶賜環進躋要路某夤縁猥職奔走外郊不獲<lb/>
<pb n="KR4d0140_WYG_013-9a"/>
奉觴祗前稱壽<lb/>
　　　汀州知郡李大夫賀冬啟<hi>上下詞同前</hi>
某官陳義甚高樂善不倦承流千里藹聞襦袴之歌入<lb/>
覲九重行拜絲綸之寵履兹令序密介繁禧屬以拘縻<lb/>
缺然慶謁永言瞻頌實倍品倫<lb/>
　　　建州通判李朝奉賀冬啟<hi>上下詞同前</hi>
某官賢臨一時名重多士貳車淹德方播海沂之歌三<lb/>
節追鋒行拜宸綸之寵<lb/>
<pb n="KR4d0140_WYG_013-9b"/>
　　　賀石司諫啟<lb/>
伏審拜命宸廷升華諫省伏惟懽慶恭以某官山陰秀<lb/>
傑江左名家文章出於天才議論當於上意南臺簪筆<lb/>
獨推執憲之威右省露章而有敢言之氣眷七人之在<lb/>
列乃一德之明揚前挹獸尊蓋臨大節為難也進瞻龍<lb/>
衮夫豈小補之云哉方振迅於要塗行躐躋於從槖益<lb/>
攄賢業光輔聖朝顧已拙疎逺依庇頼屬塞垣之有守<lb/>
慶賓廡以無階惟是欣愉實倍倫品<lb/>
<pb n="KR4d0140_WYG_013-10a"/>
　　　代賀陳禾張義直兩正言啟<lb/>
伏審光被制恩榮升言職伏惟歡慶恭以某官賦才彌<lb/>
劭養氣至剛頃繇主上之知遂膺天下之選凛然風采<lb/>
早參三院之游盛矣宸廷密次七人之列方激昂於要<lb/>
路行擢任於榮塗光輔聖朝益奮賢業顧惟疎薄方此<lb/>
瞻依屬假守於塞垣阻趨慶於賓席惟是欣懌未易名<lb/>
言<lb/>
　　　代賀某正言啟<lb/>
<pb n="KR4d0140_WYG_013-10b"/>
伏審祗奉詔恩榮陞言職聞者相慶翕然一辭知朝廷<lb/>
之用賢宜士民之被澤伏惟懽抃恭以某官天資爽㧞<lb/>
經術修明擢自聖知寘之要路豈碌碌自汨於流俗方<lb/>
挺挺追配於古人議論雍容啟沃閒燕蓋君子常惡訐<lb/>
以為直者則仁人之為利豈不溥哉服豸之威已超騰<lb/>
於三院補衮之闕仍密次於七人矧日侍於清光行併<lb/>
推於異數屬臨邉閫阻慶賓閎欣誦之深敷陳罔既<lb/>
　　　賀翁修撰啟<lb/>
<pb n="KR4d0140_WYG_013-11a"/>
伏審光奉制恩榮升論譔訓詞甚寵清議交孚伏惟慶<lb/>
抃恭惟某官忠孝本於天資詩禮傳於家學少年庠序<lb/>
文采爛然一時弟兄聲名籍甚受知上聖出刺南閩霜<lb/>
臺歘振於紀綱晝錦獨榮於鄉黨環千里部封之廣如<lb/>
在目前總八州賦調之繁運之掌上於昭偉績密簡淵<lb/>
衷列職西清已峻河圖之直摛文東觀重增使節之華<lb/>
矧異數之相仍如百川之交湧行慶褒延之詔入躋侍<lb/>
從之聨多士所期斯言可必某䝉恩優渥聞命歡欣祝<lb/>
<pb n="KR4d0140_WYG_013-11b"/>
頌雖陳敷宣罔旣<lb/>
　　　賀梁修撰啟<lb/>
伏審光被茂恩超升華序除音始下輿頌交騰伏惟歡<lb/>
慶恭以某官名重縉紳才周事物將漕朔部已足食於<lb/>
兵民弭節常山方折衝於樽俎屬河渠之報政渙綸綍<lb/>
以疏榮雖聖孝格潤下之祥實賢德有赴功之助劉向<lb/>
都水之政已謝前聞千秋富民之封方須逺業某承乏<lb/>
帥閫託庇使臺雖慶謁之未前苐欣愉之無斁<lb/>
<pb n="KR4d0140_WYG_013-12a"/>
　　　代賀梁修撰啟<lb/>
伏審祗拜詔恩升華書殿河濵父老慣迎使者之車朔<lb/>
部山川復見漕臺之節凡繄庇頼舉切欣愉竊以麗正<lb/>
為官舊兼書詔本朝正秩惟寵忠賢身雖逺於闕庭職<lb/>
獨清於禁省凡預此者莫非傑然恭以某官聖世偉材<lb/>
相門名胄自任古人之重上當明主之知一與選掄寖<lb/>
更要劇漢使都水嘗道河於二渠禹跡隨山乃為壑於<lb/>
四海洪惟逺畧克繼前修維時疇庸是宜因任畀之撰<lb/>
<pb n="KR4d0140_WYG_013-12b"/>
述委以轉輸豈惟儒者之榮實峻使權之重飛芻輓粟<lb/>
暫勞講畫於邊郵經體贊元行見後先於伯仲某幸沿<lb/>
閫寄逺借德輝念展慶之未遑徒傃風而增企<lb/>
　　　代賀鄭資政啟<lb/>
伏審顯頒中制光被茂恩虛席鴻樞雖重違于勤請疏<lb/>
榮秘殿仍俯極于優褒伏惟歡慶恭以某官卓然之才<lb/>
輔以所學少年庠序聲稱固已絶人一門弟兄文采皆<lb/>
可為法頃由君命亟踐要華西府判花繹溫言而作命<lb/>
<pb n="KR4d0140_WYG_013-13a"/>
北門視草贊樂育以成書屬疇咨于明廷爰圖營于巨<lb/>
德除音已布瀝懇固辭俾使琳宫而奉朝仍侍金華而<lb/>
勸講上非得已始徇至情士之有知舉高清節然蓄道<lb/>
德之富則貴乎兼濟任將相之重烏可以小嫌歴數前<lb/>
修固當跂吉甫之盛也敷求一德尚庶幾伊尹之憣然<lb/>
士論企同天意有待<lb/>
　　　代賀盧中丞啟<lb/>
伏審拜恩宸廷進職憲府除音一出歡頌四騰伏惟慶<lb/>
<pb n="KR4d0140_WYG_013-13b"/>
慰恭以某官養氣至剛造道自得發揮六藝之淵懿貫<lb/>
通百家之支離親遘盛時躐升要路總臨殿省六尚居<lb/>
服御之嚴樂育儒宮三舍復賓興之盛蓋使人有君子<lb/>
之器故得賢立太平之基協贊聖功前追古治惟時專<lb/>
席實長南臺正百度於朝綱論一時之人物允為妙選<lb/>
斷自清衷風采所臨觀聽皆聳朝廷執法暫須耳目之<lb/>
官廊廟賡歌行預股肱之喜清議所屬斯言不誣某猥<lb/>
以拙疎嘗叨游舊雖聞命而喜甚顧展慶之缺然永言<lb/>
<pb n="KR4d0140_WYG_013-14a"/>
傾馳未易敷述<lb/>
　　　代賀兵部呉執中侍郎啟<lb/>
伏審拜恩天陛貳職夏官詔語推褒士論欣愜伏惟歡<lb/>
慶恭以某官賦材彊濟植操端方以忠勇結主知以儒<lb/>
雅飾吏事諸艱歴試所臨有稱仰惟淵衷每慎中臺之<lb/>
選就加寵數遂躋從橐之榮矧掌國之五兵以佐時之<lb/>
九伐天聲逺暢方資文武之才國論所咨行有謀猷之<lb/>
告某猥臨邊閫坐逺崇閎愧祗慶之莫前徒馳情而彌<lb/>
<pb n="KR4d0140_WYG_013-14b"/>
切<lb/>
　　　代賀禮部李侍郎啟<lb/>
伏審光膺帝詔榮貳秩宗大賢序遷多士誠服伏惟歡<lb/>
慶恭以某官學優聖閫名重賢關在昔元豐首預英才<lb/>
之教育逮兹大觀輔成聖學之光明曾日月之幾何已<lb/>
清虛之歴踐惟是文昌之妙選獨高宗伯之亞卿式和<lb/>
神人尤重賓祭執事郊廟已對越在天之靈秉國樞衡<lb/>
當潤色繼志之政超進之拜佇立以頒某猥以空疎逺<lb/>
<pb n="KR4d0140_WYG_013-15a"/>
借輝潤未從慶謁之列莫量傾頌之私<lb/>
　　　代賀何學士啟<lb/>
伏審被命嚴宸進職東觀伏惟歡慶恭以某官摛文早<lb/>
歲擅譽盛時跂德履於前修謹義方於左省他日獨立<lb/>
嘗趨學禮之庭三年不飛俄奮沖天之翼論著乃其漸<lb/>
也清切蓋有待焉經體贊元方君臣千載之遇銜訓嗣<lb/>
事乃父子一門之榮超升之期倚立以俟某備官塞閫<lb/>
荷眷慶闈聞成命之誕頒劇私心之欣躍尚稽趨賀徒<lb/>
<pb n="KR4d0140_WYG_013-15b"/>
切瞻依<lb/>
　　　代賀吏部慕容侍郎啟<lb/>
伏審光膺帝制進貳天官除目四傳輿情胥協伏惟歡<lb/>
慶恭以某官自任以古人之重躬行為學者之師亟被<lb/>
眷知寖邀寵渥揮翰西掖逺追煩悉之書論兵中臺作<lb/>
成勇果之氣眷惟小宰榮絶文昌激濁揚清大振一時<lb/>
之風俗崇德黜惡實為多士之權衡得賢者處乎其間<lb/>
則人材可以無慮分二銓之掌方推藻鑑之公歌庶事<lb/>
<pb n="KR4d0140_WYG_013-16a"/>
之康行預股肱之喜某備官逺守竊照餘光展慶未閒<lb/>
傾仰彌切<lb/>
　　　代賀侯侍郎啟<lb/>
伏審光膺帝制進貳天官士林有光省闥增重伏惟歡<lb/>
慶恭以某官淮海之傑庠序所稱筆陣堂堂坐却萬夫<lb/>
之敵談鋒落落遂令四壁之空十年周流江湖之間一<lb/>
日自致雲霄之上代言西掖富於文華論駮東臺好是<lb/>
正直眷惟小宰榮絶文昌激濁揚清有補一時之風俗<lb/>
<pb n="KR4d0140_WYG_013-16b"/>
尚賢黜惡實為多士之權衡自昔不輕畀之於今乃屬<lb/>
賢者除音始下輿議交欣甄㧞人材公嘗以此而自任<lb/>
進斷國論上方有意於仰成顧惟卑庸實借輝潤屬帥<lb/>
垣之有所造賓廡以無階慰抃之深敷致難盡<lb/>
　　　賀戸部洪侍郎啟<lb/>
伏審光膺帝制進貳地官除目喧傳輿情恱服伏惟慶<lb/>
慰恭以某官懿文照世榮問動人頃繇眷知荐更任屬<lb/>
抗斧出使利澤被乎兵民授鉞開藩威聲懾乎冦敵顧<lb/>
<pb n="KR4d0140_WYG_013-17a"/>
分外寄未究壯猷惟神考釐正於文昌而國用獨專於<lb/>
民部平居之論每難其人既屬高才夫復何患上資邦<lb/>
計賦不益而用饒下叶民聲財有餘而頌作懋兹嘉績<lb/>
簡在宸衷廟謨方俟於贊襄省闥豈遑於淹乆式符公<lb/>
議何獨愚言某適綴守符阻慶賓席惟是嚮往未易名<lb/>
言<lb/>
　　　賀翁侍郎啟<lb/>
伏審顯頒帝制擢貳地官侍從惟賢朝廷增重伏惟歡<lb/>
<pb n="KR4d0140_WYG_013-17b"/>
慶恭以某官學周今古名重搢紳昔者傳聞已見九齡<lb/>
之有作得諸談笑尚期七步之成章頃繇眷奬之殊荐<lb/>
歴輸將之寄心計綽有餘裕意匠舉無不能坐振臺綱<lb/>
稜稜使者之風采區處人物凜凜大臣之規模十年于<lb/>
兹七閩兼足眷惟版部實總邦材顧在廷豈無人哉而<lb/>
裕民莫如公者賜環承命載路懽謡倚慶司徒之成功<lb/>
進登冢宰而制用關中粟腐不獨前聞地上錢流請從<lb/>
此始某天涯冗吏門下散材猥沿覆庇之私曾冒荐論<lb/>
<pb n="KR4d0140_WYG_013-18a"/>
之寵恭聞榮拜倍愜感懷屬以拘縻阻於慶謁瞻望台<lb/>
庭下情無任<lb/>
　　　代賀工部賈侍郎啟<lb/>
伏審光膺帝制進貳冬官凡預見聞舉皆欣爽伏惟歡<lb/>
慶恭以某官才高世胄名重相門能任本乎效忠銜訓<lb/>
可以嗣事被眷宸扆贊治帝畿聰明過人滯務資於一<lb/>
掃公恕及物清操至於屢空豈惟賢業之不羣抑亦聖<lb/>
朝之盛美宜峻文昌之擢徑躋從橐之榮水土惟修上<lb/>
<pb n="KR4d0140_WYG_013-18b"/>
贊九功之叙廟堂致理即歌庶事之康時乃輿言顧非<lb/>
私禱某竊官關塞方爾拘縻企首門墻尚稽慶拜惟是<lb/>
欣頌未易名言<lb/>
</p>
<p>
</p>
  </div>
</body>
</text>
</TEI>
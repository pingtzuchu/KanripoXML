<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>横塘集巻八</head>
    <p>
<pb n="KR4d0140_WYG_008-1a"/>
欽定四庫全書<lb/>
　横塘集巻八　　　　　宋　許景衡　撰<lb/>
　　表<lb/>
　　　代賀紫芝表<lb/>
協氣横流珍符委至一人有慶萬邦咸休<hi>中賀</hi>竊以再闢<lb/>
河湟肇自仁聖雖曰復古之迹實昭繼代之功徳既洽<lb/>
於淵泉瑞乃形于草木稜層挺秀萃天地之英華雜沓<lb/>
縱觀駭縉紳之耳目允契千齡之運豈比九莖之歌恭<lb/>
<pb n="KR4d0140_WYG_008-1b"/>
惟皇帝陛下孝通神明恩被動植受此天申之命燦然<lb/>
地産之祥燕及羣生咸獲嘉祉臣叨䝉宸眷逺守帥垣<lb/>
獲覩殊休莫預四方之来賀式傾善頌永言萬壽之無<lb/>
疆<lb/>
　　　天寧節賀表<lb/>
上帝眷命用寵綏於四方率土傾心祝誕彌於良月<hi>中賀</hi>
恭惟皇帝陛下以神明之徳繼天地而生憐憫下民蔽<lb/>
於逐末照臨中國悉俾還淳俗既格於不迷人宜錫以<lb/>
<pb n="KR4d0140_WYG_008-2a"/>
難老茂享無疆之壽式符有道之長臣叨綴邇班屬拘<lb/>
逺守歸美以報咸歌天保之詩與物皆昌竊效封人之<lb/>
祝<lb/>
　　　代賀宗祀表<lb/>
致享合宫神天昭格孚號率土福禄攸同盡日月之照<lb/>
臨均手足而舞蹈<hi>中賀</hi>竊以宗祀配帝所以得萬國之歡<lb/>
至徳順民不獨教諸侯之孝若古有訓惟聖為能恭惟<lb/>
皇帝陛下純誠祀天明禋備物既右烈考欽承如在之<lb/>
<pb n="KR4d0140_WYG_008-2b"/>
神延及羣生皆知必至之恵禮行榖旦慶浹緜區無疆<lb/>
惟休自今其始臣叨持從橐假守帥垣丕顯丕承雖弗<lb/>
獲從清廟之奔走我將我享尚庶幾美盛徳之形容臣<lb/>
無任<lb/>
　　　代賀降西蕃王子表<lb/>
天威逺暢蕃部来降慶在一人歡傾四海<hi>中賀</hi>竊以湯聖<lb/>
昭假氐羌莫不来王舜德誕敷苗民無復逆命適當盛<lb/>
世度越前聞恭惟皇帝陛下睿知有臨神武不殺招擕<lb/>
<pb n="KR4d0140_WYG_008-3a"/>
懐逺方絶域之咸賔慕義向風有名王之樂附於昭偉<lb/>
烈益顯貽謀臣假守逺藩欣聞慶事同四方之賀雖忝<lb/>
近臣上萬年之觴阻陪都護臣無任<lb/>
　　　代賀環慶㨗奏西蕃偽王子降表<lb/>
赫然天討洊奏捷書蠢爾羌童聿歸聖化朝廷多慶海<lb/>
宇均歡<hi>中賀</hi>竊以有此武功周王既伐於崇國誕敷文徳<lb/>
虞帝遂格於苗民屬我熈朝萃兹休烈恭惟皇帝陛下<lb/>
雷霆震疊天地生成鞠旅陳師運神謀而折馘招擕懐<lb/>
<pb n="KR4d0140_WYG_008-3b"/>
逺致異類以来庭蓋威之所制者不愆故徳之所加者<lb/>
彌廣於昭顯烈坐格丕平臣叨綴近臣恭聞盛事四方<lb/>
来賀悵江海之獨遙萬夀無疆望雲天而傾祝臣無任<lb/>
　　　賀河清表<lb/>
駿命有歸篤生千載之上聖澄瀾告瑞乃在九河之下<lb/>
流凡屬照臨孰不鼓舞<hi>中賀</hi>竊以靈源五色實兆帝王之<lb/>
作興曠世一清概見古今之紀述雖曰流傳之不妄猶<lb/>
患寂寥而無聞事出非常理宜有待惟章聖之在御有<lb/>
<pb n="KR4d0140_WYG_008-4a"/>
靈寳之發祥聳動緜區焜耀方冊創業垂統傳休徳於<lb/>
無窮繼體守文格珍符之委至矧乾寧建壘之所當洪<lb/>
河入海之衝會原委以来同宜休嘉之濬發於昭景貺<lb/>
厥邁前人恭惟皇帝陛下宅心唐虞比肩文武上帝之<lb/>
所眷佑斯民永有依歸孝極奉先水皆潤下流而不雜<lb/>
湛分千里之渾渾巍乎有成慶在一人之穆穆臣叨持<lb/>
從槖假守塞垣眷此殊禧見于所部河水九折有再出<lb/>
之榮光天子萬年敢對揚於休烈臣無任<lb/>
<pb n="KR4d0140_WYG_008-4b"/>
　　　代人除蜀漕表<lb/>
井谷無與敢期當宁之知雲漢為章忽降自天之命輟<lb/>
北道之歛散搃東蜀之轉輸拜命非常撫躬增慄<hi>中謝</hi>臣<lb/>
東南冷族江海微生少也無竒徒服勤于簡冊長而不<lb/>
競亦濫綴于搢紳昨玷睿恩再將使指坤維萬里河朔<lb/>
二年每自勤于驅馳冀少酬于生造鴻私無極冗役少<lb/>
安重念先臣受知神考進登禁從出守帥垣首尾三年<lb/>
之間委曲十行之詔料敵嘗稱其慎重眷留仍許以忠<lb/>
<pb n="KR4d0140_WYG_008-5a"/>
誠蕞爾諸孤雖不廢箕裘之習惕然小已實恐貽門户<lb/>
之羞豈意上簡淵衷親紆宸翰追懐徃遇復賁後来粲<lb/>
然奎壁之文逮兹牛馬之走亟䝉嚴召入奉燕閒獲伸<lb/>
欵欵之愚少盡拳拳之義屬之以將漕大計戒之以鎮<lb/>
拊小民欽若聖謨具昭徳意重沿家世而敦奬實為存<lb/>
沒之至榮兹蓋伏遇皇帝陛下大徳并包至明旁燭制<lb/>
治無有逺近俗已大同録善及其子孫人皆知勸致兹<lb/>
疎冗亦被寵光敢不勵夙昔以飲氷視險艱而叱馭世<lb/>
<pb n="KR4d0140_WYG_008-5b"/>
濟其美雖有愧于前修父教之忠誓不渝于素守庶幾<lb/>
塵露仰報邱山臣無任<lb/>
　　　謝御史中丞表<lb/>
臣某言伏奉告命除臣試御史中丞尋具狀辭免䝉賜<lb/>
詔書所請宜不允者起廢𤨏闈已誤甄收之渥執憲烏<lb/>
府重叨超進之恩自惟積釁之餘且困纒疴之乆忱辭<lb/>
懇迫竊效於循墻温詔丁寧莫回於渙汗靦焉拜命惕<lb/>
若臨淵<hi>中謝</hi>伏念臣一介迂愚半生齟齬自備使令之乏<lb/>
<pb n="KR4d0140_WYG_008-6a"/>
洊膺簡㧞之私頃綴臺僚嘗汙言路既不能指陳時政<lb/>
又不能糾正官邪卒以曠瘝自貽斥逐比䝉抆拭盖出<lb/>
矜憐講禮奉常兼冒銅龍之直試言禁掖旋陪金馬之<lb/>
游未酬天地之生成已歎風波之流落粤從去國惟日<lb/>
省愆奉香火於祠庭獲安故里竊斗升於賜廪重愧空<lb/>
餐方國步之多艱慶龍飛之在上四方傾耳須號令之<lb/>
更新多士屬心知朝廷之求舊維時風憲宜得忠賢顧<lb/>
巳試而無堪敢强顔而冒處恭承明訓莫遂牢辭盖人<lb/>
<pb n="KR4d0140_WYG_008-6b"/>
臣事君在於勿欺而王者用人亦常使過苐慚闇劣莫<lb/>
副明揚兹蓋伏遇皇帝陛下勇智表於萬邦孝悌光於<lb/>
四海拯國家巳墜之緒紹祖宗無疆之休去㐫邪而登<lb/>
俊良咸欣千載之遇修政事而攘强敵即迎二聖之歸<lb/>
有如薄識之庸愚亦預中興之選擇臣敢不益堅素守<lb/>
勉蹈所聞雖一簣為山敢云或止而萬折之水要在必<lb/>
東永肩此心以報殊寵臣無任<lb/>
　　　辭免右丞表<lb/>
<pb n="KR4d0140_WYG_008-7a"/>
臣某言伏䝉聖批除臣尚書右丞尋具劄子辭免繼奉<lb/>
詔書所請宜不允者祗被異恩擢陪大政凡才蹇淺亦<lb/>
既力辭温詔丁寧未䝉賜可敢再傾于誠懇仰多冀於<lb/>
矜從<hi>中謝</hi>伏念臣起自江湖之間辱在紀綱之地徒以朴<lb/>
忠而自獻不知狂易之為非惟時艱虞無裨聽納曠官<lb/>
之罪宜正典刑陟明之恩乃司丞轄上焉有紊於國體<lb/>
下則深累於臣私伏望皇帝陛下大度兼容至明旁燭<lb/>
雖命不可易初或誤於出綸若事得其宜亦何嫌於反<lb/>
<pb n="KR4d0140_WYG_008-7b"/>
汗俯躬以俟得請是期臣無任<lb/>
　　　謝右丞表<lb/>
臣某言伏奉告命特授臣中大夫守尚書右丞特封瑞<lb/>
安縣開國男食邑四百户尋具表辭免䝉賜詔書所請<lb/>
宜不允仍斷来章者縂憲府之紀綱初無顯效陟中臺<lb/>
之管轄復玷殊恩亟疏孱微仰祈照鑒再瀆巳寛於嚴<lb/>
譴十行洊降於温言弗容牢辭輒巳拜命<hi>中謝</hi>恭惟國家<lb/>
建六官以修政事分兩轄以督維綱均謂輔臣參與治<lb/>
<pb n="KR4d0140_WYG_008-8a"/>
體平時選擇皆天下之英才同徳贊㐮躋域中於仁壽<lb/>
矧在艱虞之際益知授受之難伏念臣十年決科三紀<lb/>
作吏斗釜日饕於天禄絲毫無補於公家白髮蒼顔憔<lb/>
悴百罹之後驚風駭浪飄零三黜之餘巳分退藏旋䝉<lb/>
收召綴近班於𤨏闥未及論思訪陳迹於霜臺怳如夢<lb/>
寐造膝上勤於三接沃心曽乏於一言念執邦憲而糾<lb/>
官邪已孤任屬則謀王事而贊國論何取庸虚雖自列<lb/>
以籲天訖莫回於渙汗夫何謭薄有此遭逢兹蓋伏遇<lb/>
<pb n="KR4d0140_WYG_008-8b"/>
皇帝陛下勤儉御于家邦化育參乎天地隆寛盡下以<lb/>
通四海之情詢事考言以察羣臣之實有如近列宜得<lb/>
名儒不圖孤立於傾危獨受聖知而録用臣敢不激昂<lb/>
晚路淬礪初心永惟承學之淵源尤在事君之忠義進<lb/>
思展盡期上報於生成言或迂疎亦何逃於黜罰念兹<lb/>
終始實頼照臨臣無任<lb/>
　　　謝賜物表<lb/>
生育在辰方兹永慕匪頒備物申以温言祗服寵光惟<lb/>
<pb n="KR4d0140_WYG_008-9a"/>
知悚惕<hi>中謝</hi>臣粗沿末學遭遇盛時禄不逮親徒興懐於<lb/>
勞瘁恩惟厚下叨拜賜之光榮恭惟皇帝陛下以愛物<lb/>
之仁厚使臣之禮方務隆於國體俾胥慶於家庭敢不<lb/>
欽戴鴻私激昂晚節欲報之徳或負素心能仕之忠敢<lb/>
忘遺訓臣無任<lb/>
　　　又<lb/>
使華臨寵天語推褒燦名物之滿前惕疲駑而拜賜<hi>中謝</hi>
伏念臣生而顓魯迫於賤貧在負米之初心止期三釜<lb/>
<pb n="KR4d0140_WYG_008-9b"/>
記設弧於斯日獨厚百朋悵崇養之無從顧恩頒而有<lb/>
靦恭惟皇帝陛下徳參天地信及豚魚每惟慶賚之行<lb/>
不爽始生之旦矧珍竒之溢數備燕喜之殊私揆以庸<lb/>
虚豈所當得雖羔羊正直願成王化之功而蓼莪劬勞<lb/>
已輟門人之誦臣無任<lb/>
　　　代謝賜歴日表<lb/>
仰稽天令俯授人時詔令駿發於九重正朔一新於四<lb/>
海長民于此拜賜為榮<hi>中謝</hi>竊以治歴明時有天下之所<lb/>
<pb n="KR4d0140_WYG_008-10a"/>
先務迎日推䇿非聖人莫與成能俾民知寒暑之期繇<lb/>
吏有承宣之效聿興嗣嵗爰錫新書申以温言欽哉有<lb/>
土恭惟皇帝陛下儀刑神考體蹈帝堯有平成天地之<lb/>
功得歴象日月之法四時不忒百榖用成丕建太平適<lb/>
當今日臣濫侍從橐假守塞垣念方竭其憃愚豈敢忘<lb/>
於奉順臣無任<lb/>
　　　婺州代謝賜歴日表<lb/>
堯階授歴聿興嗣嵗之期漢郡承流共仰先天之治寵<lb/>
<pb n="KR4d0140_WYG_008-10b"/>
光至渥徳意咸孚恭惟皇帝陛下寅畏三無協循五紀<lb/>
數本在躬之錫䇿由迎日而推和玉燭於四時敦窺成<lb/>
化膺珍圖於萬國悉俾同文不愆震兊之常誕布甲寅<lb/>
之信臣叨分竹使祗奉禮書順令班條想清臺之候氣<lb/>
使民觀象跂魏闕以馳情臣無任<lb/>
　　　謝賜對衣金帶等物表<lb/>
臣某言伏䝉聖恩特賜臣對衣一襲金腰帯一條鍍金<lb/>
銀鞍轡馬一疋者十圍煥爛副以笥衣千里瑰竒加之<lb/>
<pb n="KR4d0140_WYG_008-11a"/>
寳帶祗拜非常之賜苐懐不稱之慚<hi>中謝</hi>伏念臣江海孤<lb/>
生庠序後輩徒步京國所覬至㣲衣敝緼袍何恥之有<lb/>
不圖晚遇寖歴華塗未殫論思獻納之勤巳冒衣被服<lb/>
乗之寵兹蓋伏遇皇帝陛下經緯天地駕馭英雄法漢<lb/>
祖之解衣眷康侯而錫馬豈伊玼賤亦玷匪頒臣敢約<lb/>
束身章期不致於縱弛顧瞻鞭影或稍進於尋常雖竭<lb/>
疲駑莫酬覆幬臣無任<lb/>
　　　代人謝表<lb/>
<pb n="KR4d0140_WYG_008-11b"/>
東南六路方祗役於轉輸燕趙兩河乃誤司於貿糴亟<lb/>
䝉嚴召獲望清光羣玉英躔躐升論譔兼金寳帶洊被<lb/>
寵頒仰異數之頻仍撫㣲躬而震慄<hi>中謝</hi>伏念臣早縁簡<lb/>
擢寖冒使令緜力薄材了無一徳隆恩厚施常越稠人<lb/>
頃自坤維易使江右山川彌逺職事在所必躬舳艫相<lb/>
銜嵗計偶然告辦雖究心於狗馬常軫慮於淵氷敢意<lb/>
記憐以時甄㧞總漕運以赴上國曽未効於拙勤廣聚<lb/>
蓄以餉北陲乃獨煩於臨遣矧當陛下布昭神武恢復<lb/>
<pb n="KR4d0140_WYG_008-12a"/>
新疆如熊如羆以戰則克足兵足食莫此為先欲奔走<lb/>
成命則自揆無能欲傾倒丐免則或疑避事徬徨失次<lb/>
進退無從幸嗣對於便朝得欽承於獨斷凡兹纎悉備<lb/>
極丁寧念畀付之非輕豈庸虚之能副六持使節常虞<lb/>
鼠技之窮再錫身章徒重鵜梁之刺而況濫塵中秘猥<lb/>
預俊游念昔先臣嘗居撰述之職豈伊小子獲承家世<lb/>
之榮兹蓋伏遇皇帝陛下體蹈有虞儀刑神考得詢事<lb/>
考言之要成任賢使能之功有如斷斷之無知亦被循<lb/>
<pb n="KR4d0140_WYG_008-12b"/>
循之善誘薰然徳意賜以褒嘉雖復即於馳驅巳濫叨<lb/>
於優渥臣敢不淬礪柔鈍鞭䇿疲駑臣無任<lb/>
</p>
<p>
</p>
  </div>
</body>
</text>
</TEI>
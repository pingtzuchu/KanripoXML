<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>横塘集巻十二</head>
    <p>
<pb n="KR4d0140_WYG_012-1a"/>
欽定四庫全書<lb/>
　横塘集巻十二　　　　　宋　許景衡　撰<lb/>
　　啟<lb/>
　　　賀崔少卿直躬啟<lb/>
伏審拜命宸廷司刑卿寺除書四布輿議交孚伏惟歡<lb/>
慶恭以某官髙誼絶人清名肅物展也後來之矜式凜<lb/>
然先世之風流抗斧兩河已著澄清之效賜環九棘益<lb/>
隆奬任之私貳職以來朞年于此上廣聖人好生之大<lb/>
<pb n="KR4d0140_WYG_012-1b"/>
徳下俾斯民不犯于有司兹用峻遷以昭丕績矧清衷<lb/>
之妙簡豈丹筆之能淹行謝刑官徑躋法從某猥沿㳺<lb/>
舊夙被眷存雖慶謁之未前苐欣愉之無盡<lb/>
　　　又代賀崔少卿啟<lb/>
伏審被命中宸執憲大理盛矣聖心之欽恤屬乎賢徳<lb/>
之平反四方交欣萬古一嚮伏惟歡慶恭以某官學優<lb/>
詩禮望重搢紳赫然家聲為天下之所慕繼其世業宜<lb/>
主上之深知比由列棘之班特峻按刑之寄清威逺暨<lb/>
<pb n="KR4d0140_WYG_012-2a"/>
風行朔部之山川和氣所薫喜動塞垣之草木兵農見<lb/>
于兼濟囹圄至于屢空乘軺列城澄清已效推轂多士<lb/>
奬拔尤精渙新渥以賜環豈時淹而俟駕再濡丹筆不<lb/>
失青氊在昔蘇公甞列用于中罰于今定國當益大于<lb/>
髙門清議所同愚言匪佞某猥沿冗陋嘗被甄收側聞<lb/>
除音額手増抃屬官有日崇慶無階愧畏之私敷陳罔<lb/>
既<lb/>
　　　賀新守啟<lb/>
<pb n="KR4d0140_WYG_012-2b"/>
伏審光被制綸榮紆郡紱涓日之吉開府云初凡在庇<lb/>
存惟胥鼓舞伏惟歡慶恭以某官學繇清訓名重妙齡<lb/>
彼東魯之儒生固知所畏雖北方之學者疇敢或先夙<lb/>
簡清衷寖更煩使吳門父老悵熊軾之不留慎水士民<lb/>
喜虎符之來鎮苐恐追鋒之召弗容煖席之安進即要<lb/>
塗益攄逺業某猥沿孱陋早辱顧憐逖聞下車偶在外<lb/>
邑屬以負薪之疾阻修維梓之恭愧悚之忱敷宣莫罄<lb/>
　　　賀郡守啟<lb/>
<pb n="KR4d0140_WYG_012-3a"/>
伏審升華祕殿作牧近藩涓日之剛視事云始勝游未<lb/>
逺夢尋天上之圖書和氣所薫喜動濟南之草木伏惟<lb/>
懽慶恭以某官髙才絶俗偉望在人讀書何止于五車<lb/>
落筆獨驚于四座豈乆淹于州縣果見擢于朝廷錦帳<lb/>
為郎早冠六卿之屬繡衣持節遂分八使之權賢關總<lb/>
蒞于諸儒冊府擅榮于三至少年同志駸駸已著于先<lb/>
鞭回首榮塗櫛櫛皆為其後輩獨安静退孰測髙明而<lb/>
况論譔職清藩宣任重深憫里閭之愁嘆一蠲郡國之<lb/>
<pb n="KR4d0140_WYG_012-3b"/>
煩苛爰當暇時厯覽陳迹古來多士争事業于青雲我<lb/>
獨得朋對聖賢于黄巻較其所得孰與彼多養之既完<lb/>
蓄之必發嵗聿云暮霜風作寒願良食以自頥俾斯民<lb/>
之有望某猥沿末契早荷眷知愧慶牘之未前辱飛牋<lb/>
之首及其為感懼未易敷宣<lb/>
　　　賀永嘉郭守啟<lb/>
伏審榮拜詔函進職廷閣清衷妙簡侍從固已得人除<lb/>
目播傳搢紳為之相慶伏惟懽抃恭以某官雄文絶俗<lb/>
<pb n="KR4d0140_WYG_012-4a"/>
偉望在人曩由奬知亟踐清切援毫螭陛亶惟言動之<lb/>
書掌制鳳池光踐絲綸之美方挺挺以自立彼紛紛而<lb/>
謂何萬里扶搖聊為六月之息一麾出守詎使三年之<lb/>
淹果䟽持橐之榮庸示賜環之意眷池塘之春草行謝<lb/>
醉吟指堦砌之蒼苔即迎步武益攄逺業下副僉言某<lb/>
奔走塵埃侵尋嵗月當休澤均于千里而編籍叨在一<lb/>
㕓道阻且長莫從燕雀之賀書不盡意徒傾狗馬之心<lb/>
冬序云初氣候方凜願為宗社善保寢興<lb/>
<pb n="KR4d0140_WYG_012-4b"/>
　　　代鍾震謝石守啟<lb/>
父為子隠雖聞徃載之詳治本人情終賴至仁之造拜<lb/>
恩甚重刻感不忘伏念某賦才弗强得性尤拙偶釋鋤<lb/>
犂于畎畆輒參韋布于校庠蕞爾何知欲造聖門之閫<lb/>
奥終焉無得莫探學海之淵源上負義方居懐戰惕屬<lb/>
私庭之詿誤繄公府以羈留交舊滿前誰是解驂之客<lb/>
謗讒交作居多下石之人足感動于旁觀况愛鍾于天<lb/>
性遂形尺牘仰布寸誠雖納罟擭而弗知已非善避然<lb/>
<pb n="KR4d0140_WYG_012-5a"/>
蹈水火而求免惟在疾呼豈意矜憐特垂寛貸兹蓋某<lb/>
官聰明照物忠厚存心簡在朝廷出臨郡國坐敷美政<lb/>
蓋嘗五月而報成留養斯民不忍一夫之失所惇崇風<lb/>
教樂育人材凡有所原實勸為善遂令寒賤猥被保全<lb/>
敢不頌詠鴻私祗戴厚徳邈矣緹縈之孝幸繼前修惻<lb/>
然楊寳之心敢忘後報<lb/>
　　　賀監司啟<lb/>
伏審拜命中宸出使南國政事屬諸賢者輿議為之翕<lb/>
<pb n="KR4d0140_WYG_012-5b"/>
然伏惟某官陳義甚髙樂善不倦妙齡秀發已優翰墨<lb/>
之場偉譽懽騰遂入英雄之彀翺翔學省更踐師儒絳<lb/>
帳談經析疑言於多士繡衣持節作師表於一方天眷<lb/>
滋隆物望益重諒無煖席之頃即聞召節之來入據要<lb/>
塗發揮逺業某江湖流落簿領侵尋趨賀未遑歡悰罔<lb/>
既<lb/>
　　　賀江南安撫啟<lb/>
伏審誕敷帝制易鎮帥垣涓辰之剛開府云始截然一<lb/>
<pb n="KR4d0140_WYG_012-6a"/>
面據江海之上㳺隠若長城寛朝廷之東顧歡傳四出<lb/>
清議一辭伏惟歡慶恭以某官挺然髙明見于施設兼<lb/>
吉甫之文武足以憲邦惇郤穀之詩書果膺謀帥頃繇<lb/>
烏府得請虎符豈誇晝錦之歸來正以夜衣而勤事潤<lb/>
澤在物千里固已妥安精神折衝隣冦為之逺遁惟其<lb/>
有備而無患是謂不戰而屈人維建業之名藩總江東<lb/>
之屬郡兵民任重守將才難僉言必惟其人請觀已試<lb/>
之效恭惟成命斷自清衷而况獻替謀謨有古人之遺<lb/>
<pb n="KR4d0140_WYG_012-6b"/>
直進退出處為多士之美談授鉞諒不淹時賜環即聞<lb/>
嚴召雲霄専席豈惟耳目之官廊廟賡歌即豫股肱之<lb/>
喜某䝉恩舊矣聞命躍然屬猥役之拘縻悵崇閎之綿<lb/>
邈莫遑參慶苐劇馳情<lb/>
　　　賀鄧樞宻啟<lb/>
伏審渙號在廷茂恩進律宻毘三事之貴峻登一品之<lb/>
崇傳聞邇遐聳動觀聴伏惟慶慰恭以某官致知格物<lb/>
以道事君父子擅名於縉紳世濟其美弟兄接踵於廊<lb/>
<pb n="KR4d0140_WYG_012-7a"/>
廟人以為榮擢自聖神進總樞筦包干戈而不試置海<lb/>
㝢於太寧維彼西戎尚勤逺畧偏師順動醜類掃平節<lb/>
制曲盡於毫釐報捷不淹乎晷刻維持乆大之業輔成<lb/>
道徳之威逮此酬功濃於慶賞豈唯制勝運籌帷幄之<lb/>
間行見登庸躋民仁夀之域中外屬望朝夕為期某流<lb/>
落江湖侵尋嵗月仰恩憐之甚厚聞播告而躍然屬以<lb/>
拘縻莫陪燕雀之賀永言嚮頌何勝犬馬之心<lb/>
　　　賀何門下執中啟<lb/>
<pb n="KR4d0140_WYG_012-7b"/>
伏審顯被除書榮升左省聞者相慶翕然一辭知廟堂<lb/>
之得賢洵士民之被澤維時帝簡實幸寰區伏惟歡抃<lb/>
恭以某官有王佐之才任天下之重擢自舊學揚于要<lb/>
塗仰合天心咸有一徳進斷國論于今三年以清慎律<lb/>
搢紳以寛大厚風俗懋昭偉業丕建太平比轄文昌之<lb/>
綱亟貳西臺之政曽未乾於詔墨已洊拜於恩綸惟其<lb/>
從容以和故能出納惟允贊元斗極實參喉舌之司正<lb/>
席台躔佇有鈞衡之命坐令動植盡出陶鎔某猥以孤<lb/>
<pb n="KR4d0140_WYG_012-8a"/>
生承兹寵庇雖塵埃州縣居恨迹踈而貧賤姓名毎䝉<lb/>
齒記側聞峻擢實抃鄙悰莫伸展慶之區區徒極望風<lb/>
而眷眷<lb/>
　　　代賀何門下啟<lb/>
伏審光奉制書洊加恩數睿哲念舊雖乆而益隆搢紳<lb/>
僉言前此所未有伏惟歡慶恭以某官潜心道本為時<lb/>
儒宗華問早藉於先朝素學進裨於元聖觀伐木之作<lb/>
蓋未嘗不須友焉暨命說之初其已有大過人者為上<lb/>
<pb n="KR4d0140_WYG_012-8b"/>
為徳非公其誰比繇天官入贊國論日常勤於三接嵗<lb/>
或至於九遷禮意夫復何加宸極猶以為未載升峻秩<lb/>
用示眷懐仰惟終始之恩必極任屬之重攀鱗附翼是<lb/>
為千載之逢當軸秉鈞行頒百揆之拜天下幸甚人心<lb/>
同然某比荷奬知叨升侍從嘉與動植均被陶鎔屬逺<lb/>
守於帥垣阻稱慶於鈞屏惟是欣誦未易名言<lb/>
　　　又<lb/>
伏審肅侍鑾輿載臨龍徳眷惟舊學式渙新恩實千載<lb/>
<pb n="KR4d0140_WYG_012-9a"/>
之難逢極一時之榮遇伏惟歡慶恭以某官文髙典册<lb/>
名重搢紳蔚為廊廟之儒臣時乃聖神之徳友顧初潜<lb/>
之所在宜上心之不忘千仗翠華傾臣民而就日一聲<lb/>
清蹕覺池苑之生春葱葱瑞氣之襲人厯厯舊㳺之在<lb/>
目嵗律屢易治既格於承平宫僚幾人公獨居於左右<lb/>
是宜渥澤特峻華遷方將疇咨登庸爰相坐使照臨之<lb/>
内一歸陶冶之中仰合乾行永熈帝載某猥沿孤進最<lb/>
荷曲成恭聞除音増抃丹悃念坐縻於外寄阻拜慶於<lb/>
<pb n="KR4d0140_WYG_012-9b"/>
下風瞻跂鈞庭卑情不勝傾倒之切<lb/>
　　　賀何彦時啟<lb/>
伏審拜命大庭升榮東觀職是論著豈惟一時文字之<lb/>
工卓然才能乃是異日公卿之選光生臺閣喜動搢紳<lb/>
伏惟歡慶恭以某官天資髙明徳度宏逺詩禮夙傳於<lb/>
家學猶有異聞父子並受於聖知斯為榮遇比校讎於<lb/>
祕府俄退伏於倚廬既御祥琴遂參史筆多士畏仰能<lb/>
仕蓋本乎教忠萬里奮飛銜訓即期於嗣事清議所屬<lb/>
<pb n="KR4d0140_WYG_012-10a"/>
斯言不誣某猥以迂踈乆於庇賴莫前參慶苐劇欣愉<lb/>
　　　代賀康漕啟<lb/>
伏審對揚黼座祗拜恩綸陟書殿之榮名申朔方之成命<lb/>
凡繄庇賴舉切忻愉伏惟歡慶恭以某官風采照人文<lb/>
章絶俗熈寧庠序躐居俊造之先大觀朝廷蔚有謀猷<lb/>
之助先職河圖之清切出臨使部以按亷綏靖一方覆<lb/>
育多士兵民足食已寛宵旰之憂車馬來朝益峻褒陞<lb/>
之數矧惟麗正上直奎躔凡清秩莫尚于兹非名儒不<lb/>
<pb n="KR4d0140_WYG_012-10b"/>
可以處飛芻斡糴烏可乆于漕臺揚藻摛華行入趨于<lb/>
司禁士論所屬愚言不誣顧以舊㳺方假餘照念縻官<lb/>
于邊閫阻修慶于賓鴻永言頌瞻實倍倫品<lb/>
　　　賀少保樞宻啟<lb/>
伏審孚號明廷進位亞保總籌帷之機宻參鼎席之尊<lb/>
崇凡在陶融惟胥鼔舞伏惟歡慶恭以某官膺天之任<lb/>
逢時有為周旋一紀之餘拱揖羣公之上式是百辟亶<lb/>
惟樊侯憲于萬邦孰先吉甫基名鳯沼制勝斗樞老成<lb/>
<pb n="KR4d0140_WYG_012-11a"/>
實重於典刑折衝不越乎樽俎協贊聖治已臻庶績之<lb/>
咸熈布宣皇威豈止四方之無侮於昭徳烈克對寵光<lb/>
矧惟寅亮天地之官時乃左右輔弼之任貳公宏化式<lb/>
隆巖石之瞻當軸處中方倚巨川之濟諒惟詔冊近在<lb/>
浹旬夷夏屬心搢紳傾耳某早沿蹇薄最辱知憐僻處<lb/>
江湖莫修慶謁嘉與動植均被生成瞻望鈞庭下情無<lb/>
任<lb/>
　　　送沈郎中啟<lb/>
<pb n="KR4d0140_WYG_012-11b"/>
伏審光奉朝恩言還帝闕解東甌之印綬政已告成望<lb/>
南浦之旌麾人皆戀徳恭惟某官承家文采奕世聲名<lb/>
錦帳分曹爛矣郎官之宿繡衣出使廓然刺史之天均<lb/>
逸名城正縁色養父老方歌於來暮漁樵俄結於去思<lb/>
春草池塘悵莫資于吟咏蒼苔堦砌方有待于步趨進<lb/>
即清除益攄逺業某夙逰門下方爾里居屬以負薪之<lb/>
憂莫綴攀轅之列春序云半氣候尚暄山川悠然徒馭<lb/>
勤止願為宗社益保寢興<lb/>
<pb n="KR4d0140_WYG_012-12a"/>
　　　代賀范郎中啟<lb/>
某官出自故家夙推賢業録㣲契於疇曩况函翰以勤<lb/>
渠故躅已遙徒追懐于舊徳素風未泯幸獲際于諸郎<lb/>
欣慨之私敷陳莫既<lb/>
　　　代賀林兵書啟<lb/>
伏審進位夏卿兼官天府詔語滋渥士論所歸伏惟歡<lb/>
慶恭以某官文采承家聲名蓋世摛藻西掖專機要於<lb/>
五人視草北門追誥命於三代雍容議論貫穿古今妙<lb/>
<pb n="KR4d0140_WYG_012-12b"/>
簡清衷逺聘絶域肅將君命皇皇真使者之華坐折姦<lb/>
謀蹇蹇有王臣之節惟帝畿所治者千里而司馬實統<lb/>
於六師非有一時之茂勲敢當二者之重任張趙方宜<lb/>
配美吳李曽何足言維時樞衡之嚴猶有虛席㑹見夢<lb/>
卜之命敷告在庭中外所期祝願之切某叨塵法從逺<lb/>
守塞垣悵展慶之莫前徒溯風而増抃<lb/>
　　　賀致政薛老啟<lb/>
伏審光奉渙恩進陞美秩里閭増重杖履有光伏惟歡<lb/>
<pb n="KR4d0140_WYG_012-13a"/>
慶竊以仕非為貧蓋欲行義老之將至則思引年此君<lb/>
子出處之常亦人臣進退之義比觀士習寖失古風耽<lb/>
禄忘歸以身徇物或青霄得路方日蹈于危機或白首<lb/>
投荒猶未離于罪籍死生契濶妻子散離雖富貴初樂<lb/>
于平時而憂患難堪于晚節得不償失辱多于榮彼聞<lb/>
髙風不無甚愧某官所操彌約陳義甚髙生逢盛時力<lb/>
辭美仕不顧儻來之軒冕徑尋歸去之田園林下一人<lb/>
而今始見人生七十于古亦稀而况優㳺琴樽左右孫<lb/>
<pb n="KR4d0140_WYG_012-13b"/>
子風波逺矣無可畏之簡書里社依然有必恭之桑梓<lb/>
凡人未見一可而公獨能兩全不有得乎豈能如此屬<lb/>
真人之御厯覃慶賚以在人雖曰退休亦均渥澤不獨<lb/>
俯優于耆舊蓋將少激于貪婪凡與見聞舉皆欣躍顧<lb/>
惟孱陋夙被眷存方抱憂哀莫伸燕雀之賀永言嚮頌<lb/>
何勝犬馬之勞<lb/>
　　　代賀許觀文啟<lb/>
伏審誕孚渙號榮拜茂恩陟祕殿之隆名峻留都之重<lb/>
<pb n="KR4d0140_WYG_012-14a"/>
寄傳聞逺邇聳動搢紳伏惟歡慶恭以某官有王佐之<lb/>
才任天下之重持循一節翊戴五朝忠言嘉謨四方之<lb/>
所傳誦仁心義問多士以為依歸頃辭政機得請宫鑰<lb/>
綏懐强敵坐折奸謀約束洪河俾无怒溢上寛憂顧屬<lb/>
我老成恭聞詔音實慰民願擁兩河之和氣溢全魏之<lb/>
歡聲矧聖賢方急于經綸而民物有待于康濟眷樊侯<lb/>
之在外式遄其歸嘉傅說之欽承爰立作相當使照臨<lb/>
之内一歸坯冶之中公議所期斯言可必某猥沿踈薄<lb/>
<pb n="KR4d0140_WYG_012-14b"/>
夙荷眷知屬假守于邊州阻祗慶于鈞席惟是欣頌未<lb/>
易名言<lb/>
　　　賀吳唐彦啟<lb/>
伏審光被渙恩躐升華序伏惟歡慶恭以某官寓武于<lb/>
文作忠以孝力戰西陲蓋嘗一月而三捷論功北闕庶<lb/>
幾閱嵗而九遷喜溢廷闈光生壁壘亨塗寖闢逺業可<lb/>
量某屬縻簿書阻慶齋閣顧寸懐之増喜非尺紙之能<lb/>
宣<lb/>
<pb n="KR4d0140_WYG_012-15a"/>
　　　代賀林顯謨啟<lb/>
伏審光被制書載升廷閣任賢樞筦允為廊廟之名臣<lb/>
進秩庭闈是乃朝廷之盛典除音始下輿議交孚伏惟<lb/>
慶慰恭以某官育徳直方受材宏博兄弟操履有先世<lb/>
之風流文章流傳為後學之師法踐揚中外茂著事功<lb/>
上被一人之深知獨號五朝之舊徳屬慶嗣登延于右<lb/>
府而秘職特峻于西清是謂異恩式昭盛事矧當君臣<lb/>
千載之遇必極父子一門之榮帷幄運籌巳克承于舊<lb/>
<pb n="KR4d0140_WYG_012-15b"/>
物屛風隔坐豈専美于古人召擢之期倚立以俟某恭<lb/>
聞成命屬守邊州雖慶謁之未前苐欣愉之罔斁<lb/>
　　　賀張幾仲啟<lb/>
伏審榮拜朝恩欽承天詔再畱北道謂謀帥實罕其人<lb/>
進直西清蓋念公乆勞于外歡傳夷夏鼓舞兵民伏惟<lb/>
歡抃恭以某官徳宇清深天機駿發果藝從政兼孔門<lb/>
二子之長文武憲邦具周室總戎之美受知仁聖出鎮<lb/>
河關外䕶百城指形勢于掌上旁制强敵得動息于目<lb/>
<pb n="KR4d0140_WYG_012-16a"/>
中人材各引其所長吏事無細而不舉惟其亹亹忘倦<lb/>
政自恢恢有餘措疆場于妥安寛朝廷之憂顧曩繇眷<lb/>
奬亦既借畱殆至七年之淹尚諉一方之寄並推異數<lb/>
斷自清衷彼増秩賜金雖有守臣之故事然受鉞分閫<lb/>
未聞成命之再申洪惟元功獨出前古告成於上當錫<lb/>
誓于山河式遄其歸即賡歌于廊廟某海隅賤士門下<lb/>
庸流犬馬戀軒忽焉再嵗燕雀賀厦敢後此時屬猥役<lb/>
之坐縻悵願言之未獲其為悚惕未易殫敷<lb/>
<pb n="KR4d0140_WYG_012-16b"/>
　　　代賀蔡顯謨啟<lb/>
伏審拜恩中禁進職西清詔目四馳士論胥協伏惟慶<lb/>
抃竊以新外朝之寳構儲先帝之聖謨倬乎雲漢之章<lb/>
煥如龜洛之出蒞職于此其人可知乃有英才來符睿<lb/>
選恭以某官才髙華胄名重妙齡探術業于聖門謹義<lb/>
方于公衮他日獨立常趨學禮之庭三年一飛遂奮冲<lb/>
天之翼比淹書局宻簡宸衷載升延閣之榮躐處從班<lb/>
之首而况對宴閒之玉色奉講讀于金華蓋能仕本乎<lb/>
<pb n="KR4d0140_WYG_012-17a"/>
教忠而銜訓可以嗣事君臣千載之遇從古罕聞父子<lb/>
一門之中于今為盛某早沿涼薄嘗荷眷知側聆新除<lb/>
倍欣鄙抱屬塞垣之有守慶台席以無階愧畏之私敷<lb/>
陳㒺既<lb/>
</p>
<p>
</p>
  </div>
</body>
</text>
</TEI>
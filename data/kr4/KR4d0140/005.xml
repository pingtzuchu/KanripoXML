<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>横塘集巻五</head>
    <p>
<pb n="KR4d0140_WYG_005-1a"/>
欽定四庫全書<lb/>
　横塘集巻五　　　　　宋　許景衡　撰<lb/>
　　七言律詩<lb/>
　　　送李仔主木場寨<lb/>
塞垣人物豈㝷常推擇而今屬廟堂戚里從來有名將<lb/>
家聲當復振諸郎古陂解凍干頃碧官柳驚春一拂黄<lb/>
下馬也知無箇事蓼花詩興自難忘<lb/>
　　　次韻曾光叔曇縣尉<lb/>
<pb n="KR4d0140_WYG_005-1b"/>
我今自笑菌生庵才讀君詩舌本甘未暇清修齊臘八<lb/>
要陪㳺冶趂春三<hi>光叔有春風浩蕩釣</hi>極知世外交從好却厭塵<lb/>
中富貴酣谿老絶無名利念不謀耕鑿即漁蠶<lb/>
　　　次韻張縣丞賀三貢士<lb/>
貢籍初登郡學生海隅草木也欣榮一鄉三秀真希濶<lb/>
大筆千言豈猥并樂育從來推絳帳作新何止換丹楹<lb/>
㑹看騰躍如夫子淡墨髙髙掲姓名<lb/>
　　　世綵堂<lb/>
<pb n="KR4d0140_WYG_005-2a"/>
菜子斑衣祇一身未如今日劔溪濵一門純孝非無種<lb/>
百歳髙堂更有人饒得雲孫千指盛知他間世幾畨新<lb/>
太平佳話君休惜洗我從來兩耳塵<lb/>
　　　寄陳仲山<lb/>
當年抱疾題新句老歳支離已可嗟官學半生渾似夢<lb/>
塵埃兩眼漸生花相從杖屨非無意歸去田園亦有涯<lb/>
袛許刀圭振疲苶與公白首醉流霞<lb/>
勞勞苒苒任年華何用逢春苦嘆嗟但得千鍾傾竹葉<lb/>
<pb n="KR4d0140_WYG_005-2b"/>
不妨一笑為桃花麒麟莫問行天路魚蟹從今飽海涯<lb/>
祇恐愛閒成痼疾却須妙手泛丹霞<lb/>
昏昏煙土客京華節物驚心祇自嗟一飽徒饕太倉粟<lb/>
十年不見故園花躬耕舒嘯今方决卜築横塘尚未涯<lb/>
夫子元無療饑藥待從方士飯朝霞<lb/>
　　　寄張敏叔<lb/>
壽春太守紫髯翁憶得當年笑語同應為江山盡詩助<lb/>
更無音信問途窮簿書覷著鈐齋静棊局拈來蠟炬紅<lb/>
<pb n="KR4d0140_WYG_005-3a"/>
也待去為樽俎客却憐身世尚漂蓬<lb/>
　　　寄呉行可<lb/>
憶昨揚旌過水濵一樽燈火夜相親邊城喜有笑談頃<lb/>
鄉路誰知夢寐頻山驛梅花初破臘池塘草色稍囘春<lb/>
新年持節經行處亦許孤燈續後塵<lb/>
　　　寄王經國<lb/>
曾陪誕節祝堯年過眼星霜嵗又遷誰信江湖閒釣艇<lb/>
却來霄漢聴鈞天錦筵樂事今何似蓬鬢蒼顔獨惘然<lb/>
<pb n="KR4d0140_WYG_005-3b"/>
還戴賜花殘照裏九衢塵土醉揺鞭<lb/>
　　　寄文通<lb/>
俗流指笑漫喧喧好古初心自惘然已分平生有書癖<lb/>
况堪此日識碑顛萬金盡散英豪外千巻仍存六一編<lb/>
洗眼何時拂塵篋待將㸃畫較精研<lb/>
　　　寄薛克勤<lb/>
髙才猶佐古諸侯樽俎時時好獻酬萬物也知皆有役<lb/>
此身安得不言休烹鮮未覺民難治炊黍猶忻客少留<lb/>
<pb n="KR4d0140_WYG_005-4a"/>
㑹看曲臺須舊德討論文物盡從周<lb/>
　　　寄敏叔<hi>敏叔書云日與張卿天覺□和</hi>
匆匆候館陪歡笑别去而今又幾年冠盖由來在天上<lb/>
音書還肯寄江邊也知官長多詩句未省誰人與酒錢<lb/>
近日頻頻看除目諸公要路亦騰騫<lb/>
　　　寄呉鄞縣<lb/>
呉郎人物最雍容不墜家聲浙水東輦寺昔曾酬雪唱<lb/>
道山今獨倚秋風簿書又報三年滿樽俎何當一笑同<lb/>
<pb n="KR4d0140_WYG_005-4b"/>
巻盡暮雲天更濶放教醉眼送飛鴻<lb/>
　　　舊有詩寄左與言兼呈劉元禮今因寓此仍用<lb/>
　　　前韻寄劉<lb/>
東行長憶過新樓衣綵題詩贈李舟千里尚歌公惠政<lb/>
十年誰念我重遊雨餘三洞雲俱散水落雙溪月自留<lb/>
莫戀城南好泉石斯民屬意富民侯<lb/>
　　　左崇見寄以鄭䖍張籍見況<lb/>
憶向栖霞宫裏宿論文獨喜子相過酒酣尚覺初心在<lb/>
<pb n="KR4d0140_WYG_005-5a"/>
嵗晚其如别思何官比廣文還較冷詩疑司業不争多<lb/>
友生許予嘗如此更問旁人果似麽<lb/>
　　　寄左經臣<lb/>
二年南邑好相看誰道忘形最較難别去光隂驚倐忽<lb/>
春來書訊喜平安如何柳市多時住不向横塘一笑歡<lb/>
節物慳人詩興懶多應閒處凭欄干<lb/>
　　　依虞仲韻寄劉元禮<lb/>
先友相從古所惇杖藜當日喜盤桓雲泉何啻千年别<lb/>
<pb n="KR4d0140_WYG_005-5b"/>
塵土長懷一笑懽但掃勞心身後事何須天地掌中觀<lb/>
果容憐念如前約卜築從今始茍完<lb/>
　　　李彦益過景城以詩寄之<lb/>
聞説安仁過東縣却撩梅福欲歸心畫船長是半日到<lb/>
秋水而今幾尺深人散渡頭飛鷺下月明波底老龍吟<lb/>
一杯相屬知何日驛路蟬聲急暮林<lb/>
　　　次韻寄盧行之三首<lb/>
萬疊遥山鎻暮煙一江秋水渺連天慿欄正是滕王處<lb/>
<pb n="KR4d0140_WYG_005-6a"/>
下榻誰知孺子賢聞道白魚方切玉更饒黄雀正披綿<lb/>
一樽吟嘯無餘事説著塵埃却可憐<lb/>
莫厭喧譁近市㕓且欣空濶對江天揮毫曾不靳珠玉<lb/>
列斝何須問聖賢南浦西山雲漠漠夕陽芳草思緜緜<lb/>
飛牋逺寄京塵裏多謝星軺尚見憐<lb/>
撲撲金猊嘘白煙峩峩畵閣挿青天杯盤洒落有餘韻<lb/>
翰墨風流追昔賢逺岫長堆翠羽被晚霞碎拍臙脂綿<lb/>
銅章更有詩家子横寫緒餘猶可憐<lb/>
<pb n="KR4d0140_WYG_005-6b"/>
　　　寄李聖與<lb/>
李侯自是金閨客奔走人間三十年未信簿書能老我<lb/>
何妨詩酒自陶然江山滿眼應相助風月關心最可憐<lb/>
解道清陂新過雨也教别乗愧前篇<lb/>
　　　寄成正仲<lb/>
畫繡初乗八月槎肯來一笑子真家狂吟取次還成軸<lb/>
戯酌無多已過花陳迹悠悠驚夢寐勞生擾擾嘆長沙<lb/>
遥知髙㑹還思我共唱江天一抺霞<lb/>
<pb n="KR4d0140_WYG_005-7a"/>
　　　寄行之<lb/>
城南城北長嫌逺卜得甘泉坊裏居笑語不愁歸去晚<lb/>
往還可似向來踈二毛自覺身將老一别誰憐嵗又除<lb/>
定是烏銀正忙裏怪生沒箇寄來書<lb/>
問訊盧家大小僧憶渠旅思為消凝春禽言語得能好<lb/>
秋水精神更乞增今日垂髫且嬉戯他年鼓翼看飛騰<lb/>
懸知父黨無能解頭白絲絲面有稜<lb/>
　　　寄仲山<lb/>
<pb n="KR4d0140_WYG_005-7b"/>
城郭長時厭還往却來郊外飽經過故人一别已多日<lb/>
春色三分今幾何山鳥無端勸沽酒林鶯取次亦能歌<lb/>
花邊欲作當年醉望斷東風十里坡<lb/>
　　　寄俞清老<lb/>
寒棲巖谷古浮邱曽約同為汗漫㳺十載光隂如夢覺<lb/>
半生簿領尚桴浮樓頭紅日半規晚眼裏青山萬㸃愁<lb/>
淮水悠悠從此去試慿雙鯉到揚州<lb/>
　　　寄木尉君任<lb/>
<pb n="KR4d0140_WYG_005-8a"/>
江湖萍梗漫流連邂逅天涯獨慨然老去鮑昭非俊逸<lb/>
古來梅福是神仙一樽笑語渾如夢兩地音塵動隔年<lb/>
有底樓臺堪寓目平蕪千里夕陽天<lb/>
　　　寄宋國寳<lb/>
問君何日過留都想見初寒尚在塗一去塵埃事奔走<lb/>
歸來門巷更荒蕪聲名盡欲傾時軰貧賤今方見丈夫<lb/>
勉矣此生忠與孝扁舟未好問江湖<lb/>
畫船重過穀城闉撞著人人問子真聞道詩書元有意<lb/>
<pb n="KR4d0140_WYG_005-8b"/>
莫嫌州縣尚勞神一樽何日能如約五斗而今亦為貧<lb/>
關塞塵沙騎瘦馬故園花柳一畨新<lb/>
　　　題葉家雙蓮亭<lb/>
鴛鴦也是池中物何似芙蕖出水新獨蕋應慚今夜月<lb/>
羣花空占别時春恭惟陶冶歸元聖聞道丹青憶老臣<lb/>
更向東郊看合穎我曹今作太平人<lb/>
　　　代書寄福清王居士<lb/>
前日匆匆問起居此心耿耿復何如身從驛騎三千里<lb/>
<pb n="KR4d0140_WYG_005-9a"/>
人在天涯八十餘自是浮雲有南北誰知明月滿空虚<lb/>
半生俯仰今塵土安得從容扣草廬<lb/>
　　　陳節秀才失目贈之兼簡卓羅源<lb/>
何事詩翁遽失明朋逰相對淚縱横祇應藥石猶能療<lb/>
肯與風光便隔生老去篇章方得意春歸梅柳最關情<lb/>
風流宻令雲孫在雪唱何妨屢寄聲<lb/>
　　　樂壽驛詩<hi>富韓公使北啓國書于此</hi>
迢迢古驛倚城隈使者當年幾往來慨慷誰無致君意<lb/>
<pb n="KR4d0140_WYG_005-9b"/>
急難方見濟時才自知兵氣終須懾更覺天書不浪開<lb/>
堂上遺塵何處去太平父老獨徘徊<lb/>
　　　和姪邦彦登道山亭詩<lb/>
縹緲三山海上州登臨便覺壓鼇頭風雲出沒千㝷塔<lb/>
煙雨溟濛幾葉舟嶷嶷朱顔方照日蕭蕭霜鬢獨驚秋<lb/>
人間榮悴何須較且把吟牋敵酒籌<lb/>
　　　次韻黄堯翁南漪堂書事<lb/>
南漪勝槩壓西湖珍重瀛洲肯寓居紅藕自欣歸賦詠<lb/>
<pb n="KR4d0140_WYG_005-10a"/>
杜鵑應嘆早驅除煙收露下鳴臯鶴風定波平在藻魚<lb/>
箇裏凭欄知有得絶勝閉户病相如<lb/>
　　　敏叔除祠曹以詩二首寄之<lb/>
掉却淮南好郡章歘然馳驛對天光有誰更草詩人詔<lb/>
應數從前水部郎霄漢豈惟收舊物鬢毛每苦嘆新霜<lb/>
十年尚有南昌客塵土昏昏只恁忙<lb/>
趙子相逢關塞間一聞消息破愁顔也知念舊心猶在<lb/>
頗怪題詩寄尚慳已分低頭從簿領却因歸夢見江山<lb/>
<pb n="KR4d0140_WYG_005-10b"/>
俱依風月應長好誰似先生耐得閒<hi>謂方彦徳也俱依羽天在台州方居</hi>
<hi>其旁</hi>
　　　送蒲秀才遊南劔兼簡上官守<lb/>
十年萬事盡參差惟有騷人似有期山水窟中為俗吏<lb/>
簿書堆裏得新詩從來好古幾成癖此去論交亦可知<lb/>
安得相從飛兩槳看他郡國犬生氂<lb/>
　　　送韓存中學士二首<lb/>
郡國棠隂日日濃乘軺衣繡惜匆匆秋天鵰鶚風雲外<lb/>
<pb n="KR4d0140_WYG_005-11a"/>
春草池塘夢寐中聞道蓬瀛才有素肯教江海樂無窮<lb/>
斯民未作北亭别使節時時過浙東<lb/>
憶曾共飲揚雄宅屈指而今又幾年還喜名藩陪燕俎<lb/>
剰看醉墨洒吟牋風煙羃羃留行斾鷗鷺翩翩近畫船<lb/>
囘首向來行樂處斷行踈雨濕江天<lb/>
　　　赤鑒客館以清陂名堂賦詩<lb/>
古渡誰教名赤鑒新堂自是面清陂何人好事能題榜<lb/>
今我居先為賦詩風静波平人散後雲收天濶月明時<lb/>
<pb n="KR4d0140_WYG_005-11b"/>
可憐此箇無窮意多少漁翁醉不知<lb/>
　　　清陂堂<lb/>
當年平翠看青嶂<hi>平翠在台州黄巖</hi>枕上長教捲畫簾今日清<lb/>
陂堂裏宿寒波萬頃浸銀蟾人間好景無如此物外清<lb/>
遊豈易兼富貴功名非我事尚容山水樂無厭<lb/>
　　　即事<lb/>
關河念念問歸舟秣馬翻為楚國游野性從來迷出䖏<lb/>
濁醪端欲慰沉浮春風庭院花千片暝色簾櫳月一鈎<lb/>
<pb n="KR4d0140_WYG_005-12a"/>
看盡天邊歸鴈過悲笳三疊下城樓<lb/>
景城宛在水中央短棹飄然下渺茫早路常期泛滄海<lb/>
異時誰復問瀟湘看他賈客千帆過聽盡漁翁一曲長<lb/>
家在東南千萬里寒煙漠漠又斜陽<lb/>
城外黄河四面流此中真箇是瀛洲雞豚散處看漁市<lb/>
蘆葦叢中認馬頭子美凄凉聊遣興賈生卑濕不無憂<lb/>
相過喜得田郎子時有新詩與唱酬<lb/>
　　　次韻邦直中秋夜月<lb/>
<pb n="KR4d0140_WYG_005-12b"/>
秋半風髙天四垂去年曽此賞清輝素娥可愛還依舊<lb/>
游子誰知尚未歸望極星辰皆北拱興闌烏鵲自南飛<lb/>
一聲水調何人唱莫惜淋浪酒濕衣<lb/>
　　　初至郡<lb/>
流落翻為長樂翁也知天意憫人窮九仙巖洞寒林外<lb/>
干寺樓臺落照中漸覺杯盤如里閈從教言語變兒童<lb/>
郡人更説明年好緑葉垂垂荔子紅<lb/>
　　　蒲秀才集臨川詩<lb/>
<pb n="KR4d0140_WYG_005-13a"/>
世人集句漫紛紜吾子超然有異聞獨把長矛探虎穴<lb/>
不教仙翼浪雞羣離離池上生春草藹藹江南欲暮雲<lb/>
喜得安居從此始絶勝釐析事虚文<lb/>
　　　吕子光惠牡丹<lb/>
六年不見故園花每到花時只自嗟多謝故人分國豔<lb/>
尚憐羇旅惜春華芳菲仙圃烘初日冷落書牕照暮霞<lb/>
誰道無情便無恨祇應也學我思家<lb/>
　　　越州孝女朱娥祠詩<lb/>
<pb n="KR4d0140_WYG_005-13b"/>
十嵗人家小女兒凛然髙節見臨危委身甘死凶人手<lb/>
轉眼猶懷大母慈天子早曽加寵賜邑官今為立新祠<lb/>
若教娥與名俱沒畏敵忘親未可知<lb/>
　　　贈張同年諸孫詩<lb/>
緑髪蒙茸初著巾翁翁喚作掌中珍始知詩禮趨庭早<lb/>
又見芝蘭滿院春青紫近來如拾芥文章此去不勞神<lb/>
塵埃衮衮元無補應笑年家老丈人<lb/>
　　　王經國生辰<lb/>
<pb n="KR4d0140_WYG_005-14a"/>
試問何時得異材斗杓挿子近旬來文星已作人間瑞<lb/>
陽氣方從地底囘何有摩挲話銅狄要看清淺半蓬萊<lb/>
斯民再嵗蒙休澤多少歡聲入壽杯<lb/>
　　　和張子壽晚春<lb/>
東風作惡也輕佻斷送殘紅四散飄自是春愁渾未解<lb/>
不堪詩句苦相撩𡨕濛薄霧迷歸燕料峭餘寒入敝貂<lb/>
齋閣但知拚一醉儘教<graphic n="KR1624" url="https://raw.githubusercontent.com/kanripo/KR-Gaiji/master/images/KR1624.png" mimeType="image/png"/>雨夜蕭蕭<lb/>
　　　諸友偶賦克已以戰喻次韻酬之<lb/>
<pb n="KR4d0140_WYG_005-14b"/>
聞道除戎戒不虞何須深考七家書萬全要在先謀帥<lb/>
多算安能便勝予豈止邊陲卧<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>鼓嘗聞俎豆薦牢蔬<lb/>
古來偃武修文者㑹使人人有室廬<lb/>
　　　謝諸友<lb/>
絶學寥寥千載餘忽驚酬唱祖前書善人今得見之矣<lb/>
吾道將行命也歟滴滴寒聲消臘雪融融生意看春蔬<lb/>
不才聖世甘無用歸去先人有敝廬<lb/>
　　　贈敏叔二首<lb/>
<pb n="KR4d0140_WYG_005-15a"/>
星郎持節厭驅馳解組蕭然兩鬢絲三紀聲名詩獨歩<lb/>
五州惠愛吏為師裕陵松栢秋風早茂苑江山落日遲<lb/>
千載赤松應更喜故人孫子也相隨<lb/>
公家舊物是蓴鱸好箇歸休便入呉唯有五湖供放曠<lb/>
也無三徑可荒蕪酒樽傾倒隨風月詩句流傳入畫圖<lb/>
煙水悠悠來不盡髙名千古與之俱<lb/>
　　　退食<lb/>
退食㝷常無箇事杖藜蕭㪚有餘歡小橋落日蓮峯碧<lb/>
<pb n="KR4d0140_WYG_005-15b"/>
别圃薫風荔子丹早路謀身多齟齬餘生隨意得盤桓<lb/>
横塘應笑歸來晚短艇依然倚釣灘<lb/>
　　　贈俞清老<lb/>
昔我江淮幾還往聞君兄弟有聲名小軒便作陶彭澤<lb/>
五字何如李少卿自説此身看老去却慙相見太忙生<lb/>
何時粗有田園計把手江邊取次行<lb/>
　　　贈鄭介夫<lb/>
人笑流離自抱關天教强健老林泉囘頭嶺海幾千里<lb/>
<pb n="KR4d0140_WYG_005-16a"/>
屈指星霜五十年無事一樽誰與醉有時兩手自争先<lb/>
也知世上皆兒戯出處如公豈偶然<hi>鄭公自用兩手圍棊左手勝則右手</hi>
<hi>把醆飲右手勝則左手把醆飲</hi>
　　　贈呉惇仁<hi>長文之孫</hi>
塵埃簿領判悠悠瘦馬㝷春到海頭已是二毛侵老境<lb/>
尚能一笑得英逰誰言前軰風流盡我覺名家世業優<lb/>
但得此心常了了豈知州縣是淹留<lb/>
　　　贈董公權<lb/>
<pb n="KR4d0140_WYG_005-16b"/>
前軰風流今掃地怪君尚肯轉頭看元來自作小兒子<lb/>
猶及當初老長官簡冊㣲言齊日月絃歌餘澤在芝蘭<lb/>
却慚江海生尤晚不得同年拜杏壇<lb/>
　　　璧山堂<lb/>
在處看山多間斷經行尤喜得斯堂畫屏簇簇連千室<lb/>
古璧蒼蒼遶四旁憶昨服官叨内府祗供嚴祀屬新陽<lb/>
天涯寓目徒増感一覺鈞天夢帝鄉<lb/>
　　　題竹閣<lb/>
<pb n="KR4d0140_WYG_005-17a"/>
西岑僧舎知多少竹閣巍然鹿苑中蠟屐登臨非俗客<lb/>
石床宴坐屬詩翁黄金堦砌紛紛月碧玉窻櫺細細風<lb/>
千里江山應在眼狂鞭何用作深叢<lb/>
　　　又招虞仲來竹閣<lb/>
一諾定須逰竹閣多時凝望出松臺祇應城市醺醺醉<lb/>
肯為詩翁特特來湖水秋來清見底仙山雨後翠成堆<lb/>
欄干供盡登臨目鷗鷺翩翩日幾囘<lb/>
　　　寄張宰幾仲<lb/>
<pb n="KR4d0140_WYG_005-17b"/>
往在横塘詩酒社而今不忍重尋思時人狂簡無如我<lb/>
縣尹風流更有誰塞上塵沙長𡨕寞江南梅柳正葳蕤<lb/>
人生閒健須行樂莫學安仁鬢早衰<lb/>
　　　送髙宰<lb/>
長愛西湖無㸃塵樓臺倒影雜星辰未能把釣為閒客<lb/>
且喜鳴琴有主人揺槳何妨長載月新隄最好是逰春<lb/>
何須更說林間雉看取熙熙百里民<lb/>
　　　送李彦侯宰黄巖<lb/>
<pb n="KR4d0140_WYG_005-18a"/>
委羽<hi>謂方彦徳</hi>人物已先去陳迹風流猶至今隠吏向來慚<lb/>
懶散令君此去好追尋春歸山奥十里雪霜後園林三<lb/>
寸金况有左生詩句好一尊端為伴髙吟<lb/>
自笑當初作底官只應山水得盤桓江樓風月傳觴後<lb/>
邊塞塵沙行路難閭里樵漁無失業嵗時簫鼓有餘歡<lb/>
十年父老今何似為我從頭問訊看<lb/>
　　　題雁蕩山<lb/>
别來嘗憶舊躋攀好信迢迢慰病顏多按地圖傳藥石<lb/>
<pb n="KR4d0140_WYG_005-18b"/>
不煩䰟夢到仙山塵沙猶在㣲茫處雲水都歸指顧間<lb/>
看取蕩中多少雁衹應飛倦始知還<lb/>
　　　䟦亨老所藏買田帖<lb/>
世間榮利等雲浮珍重先生早轉頭要得良田供玉粒<lb/>
何妨累紙洒銀鈎千金身後方為貴十襲公家得盡收<lb/>
我亦塵埃倦逰者紫薸二頃尚悠悠<lb/>
　　　送為章<lb/>
使君遺愛在甘棠故老于今尚未忘椎鈍自嗟生太晚<lb/>
<pb n="KR4d0140_WYG_005-19a"/>
風流猶及見諸郎鳴琴暫肯留山縣飛舄還同指帝鄉<lb/>
囘首樓前江上月夜來無故照離觴<lb/>
　　　送李彦禮<lb/>
持節西陲已清切還輿北道却盤桓當官未覺家風逺<lb/>
抗䟽要令邊計寛世俗多應笑公拙我曹徒解嘆才難<lb/>
但將名節為親壽何止平反一笑歡<lb/>
　　　送廖用中<lb/>
也知志業在詩書可是才髙與世踈戯綵北逰非我計<lb/>
<pb n="KR4d0140_WYG_005-19b"/>
督郵南去近吾廬官田雨足秋多黍城市潮來食有魚<lb/>
更誦九江長短句人間樂事得如渠<lb/>
　　　送趙仲明二首<hi>康州之猶子</hi>
關塞相逢眼便青從容猶得問平生髙談大抵多忠義<lb/>
先世元來好弟兄但得朝廷收閥閲不論文武盡功名<lb/>
河隄奔走非吾事去去神京信意行<lb/>
役役都來幾獻酬生憎别語攪離愁五更門吏開魚鑰<lb/>
千里春風在馬頭若見逰從出京國為傳消息到真州<lb/>
<pb n="KR4d0140_WYG_005-20a"/>
田園未有歸來計萍梗而今已倦游<hi>張敏叔時守儀真</hi>
　　　送商霖兼簡共叔<lb/>
末學紛紛只是誇孔顔門户本無遮農工商賈皆同氣<lb/>
草木蟲魚是一家我欲收心求克已公知誠意在閑邪<lb/>
汝南夫子規模大歸去相從海一涯<lb/>
</p>
<p>
</p>
  </div>
</body>
</text>
</TEI>
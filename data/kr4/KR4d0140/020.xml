<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>横塘集巻二十</head>
    <p>
<pb n="KR4d0140_WYG_020-1a"/>
欽定四庫全書<lb/>
　横塘集巻二十　　　　宋　許景衡　撰<lb/>
　　墓誌銘<lb/>
　　　蔣君墓誌銘<lb/>
蔣氏自君之大父以文行望於鄉而伯父宁亦以力學<lb/>
稱擢慶厯六年進士第故其後子孫皆業儒世其家獨<lb/>
君早孤而窶方營衣食不遑學校然其為人謹飭有常<lb/>
度家居肅然不聞人聲其言厯厯可聽而不及人過差<lb/>
<pb n="KR4d0140_WYG_020-1b"/>
其教子必本於孝悌是雖未嘗學而識者以為猶學也<lb/>
常曰吾不天弗究犬馬之養顧何以致吾力乎故凡嵗<lb/>
時祀事必躬辦而薦獻之處凛然如在雖老不怠焉娶<lb/>
孟氏生二男曰敦叙敦臨著籍郡學三女其婿曰王儒<lb/>
卿石礪沈迅皆士人而適王氏者早死初君以同產獨<lb/>
女兄奉侍之尤篤儒卿其出也故妻以子俾事其姑猶<lb/>
巳也其恭愛如此政和改元正月丁亥君以疾卒於家<lb/>
其孤將以明年十月巳酉葬於所居瞿溪之原於是<lb/>
<pb n="KR4d0140_WYG_020-2a"/>
儒卿為太學生狀君行致敦臨之言請銘其墓余固未<lb/>
嘗識君而習其平生者葢得諸鄉人之善者為多也是<lb/>
不可以無銘大父諱絳父諱宓母陳氏銘曰禀君名忱<lb/>
甫字也系出樂安永嘉其里也維善宜夀七十而止也<lb/>
維躬宜有以貽其子也<lb/>
　　　沈君墓誌銘<lb/>
某兒時先夫人語以沈君事曰沈吾外弟也䘮其父時<lb/>
母猶在稍長能自省孤苦不煩訓飭所以奉母者無不<lb/>
<pb n="KR4d0140_WYG_020-2b"/>
盡母死持䘮又如禮其可尚也比余從人事嵗時往還<lb/>
其閨門肅然夫婦熈熈雖婢僕亦訢如也其撫余良厚<lb/>
其後君死藁葬母夫人墓次余方游學哭之過時而悲<lb/>
比舉葬有日其孤尚行速余為銘嗟乎余不見君久矣<lb/>
然其平生猶朗然吾心也然則孰宜銘君諱藻字子文<lb/>
曽祖廷珍祖坦以多貲為温之瑞安著姓父惟卿既死<lb/>
族人異籍而其貲無幾母夫人杜門弗出日冀君壯大<lb/>
嗣其家而君以能謹儉力於為生家以是足其為人多<lb/>
<pb n="KR4d0140_WYG_020-3a"/>
智謀人有疑必咨之其言厯厯可聽喜浮屠法讀其書<lb/>
所謂大藏者凡再過又摭其可為勸戒者手抄以示人<lb/>
七月壬午病於家崇寧四年某月某日葬於邑之芳山<lb/>
鄉龍就山之東原徐夫人祔子二人曰尚行義行皆業<lb/>
儒女長適某其次在室皆早死次嫁某孫三人女孫五<lb/>
人銘曰族望吴興以亂而遷有家於温蕃蕃子孫延及<lb/>
子文載世一人孤童自持祀以不隳凡我後人其是之<lb/>
思<lb/>
<pb n="KR4d0140_WYG_020-3b"/>
　　　沈耕道妻某氏墓誌銘<lb/>
某氏溫州瑞安人年若干嫁同邑沈某耕道耕道少習<lb/>
進士累從有司舉輒弗利乃棄去徙居江上日與所往<lb/>
還隨所遇娱嬉酣飲極談浮沉里閭或乘輕舟夷猶中<lb/>
流舉席鼓枻𣺌然天末混迹漁者笑語歌呼夜或忘返<lb/>
視其肆放若不知世之有榮辱貴富可以為欣戚也而<lb/>
某氏能勤儉力於為生家以是足且斥其食飲賓客費<lb/>
以奉耕道而耕道初不知其有無多寡也曰吾天之幸<lb/>
<pb n="KR4d0140_WYG_020-4a"/>
民也放浪江湖間有以自適者葢有賴焉某氏生子男<lb/>
曰某某自始學某氏課督之甚力今為郡學生將謀婦<lb/>
氏曰我聞吴氏女許出也許有賢行其伯仲儒者是必<lb/>
以告其女子者矣趣所親訪之吴氏辭焉某氏曰我屬<lb/>
疾茍失吴氏好且死不瞑其為我哀告之而吴氏無以<lb/>
却也許之某氏喜甚疾愈比再作遂不起某年某月日<lb/>
也年若干耕道以某年某月日葬於某所且遣某以書<lb/>
來請曰吾辱子游而吾妻嘗聞子之賢請婚甥室既得<lb/>
<pb n="KR4d0140_WYG_020-4b"/>
所願欲今死矣豈不欲子之銘乎余聞某氏有婦道宜<lb/>
銘也銘曰猗歟某氏某人之子令妻賢母銘則不朽<lb/>
　　　丁昌期妻蔣氏墓誌銘<lb/>
永嘉丁先生墓在郡東南二十五里大羅山之西原崇<lb/>
寧改元四月丁酉竁其旁夫人蔣氏祔焉夫人郡人諱<lb/>
宇之女生十八年歸丁氏逮事先生大父以孝謹聞生<lb/>
三男子曰惇夫㢘夫志夫皆儒學而惇夫早卒一女子<lb/>
嫁同里沈希臯男孫六人女孫七人以疾終於家享年<lb/>
<pb n="KR4d0140_WYG_020-5a"/>
六十四自周後䘮祭禮廢學士大夫概仍俗漫弗省非<lb/>
是先生父子獨革去純用古法式聞者多竊笑而夫人<lb/>
率行之無難色溫人惑浮屠說諸子常從容道其必不<lb/>
然者夫人頷可之誡諸婦毋違夫子令嵗時宗戚趨寺<lb/>
廟以嬉或請夫人夫人曰彼豈我屬游止處耶不喜祈<lb/>
禳禁忌曰死生禍福天也自少至老其言多類此景衡<lb/>
與夫人諸子游而志夫同年舉進士同官於台比屬銘<lb/>
不敢辭先生諱昌期林石介夫誌其墓云銘曰不惑於<lb/>
<pb n="KR4d0140_WYG_020-5b"/>
佛不牽於俗夫人行之而我銘之<lb/>
　　　鄧南夫墓誌<lb/>
君諱孝先字希舜平陽人也襟度豁然遇人無少長䟱<lb/>
暱皆得其歡心鄰有彊占其地者君好謂之曰汝所欲<lb/>
不多吾與汝或以其廢田為屬諸官乞給佃如令君示<lb/>
以劵曰若以貧為是也吾先疇不可以與人要當相周<lb/>
急爾客或謂君彼不逞邀求何厭盍從官得曲直以窒<lb/>
其後來君曰吾豈不知此耶顧俗好訟凡争尺寸地賕<lb/>
<pb n="KR4d0140_WYG_020-6a"/>
賄常不貲甚者至破産無以生吾誠怯懦然足不履公<lb/>
閾再世於此矣願守遺訓俾吾子孫弗忘也客乃謝之<lb/>
嵗饑盡斥所贏以賑閭里居當往來有小商貨滯弗售<lb/>
輒以善價市之或問何用此不急為君笑而不答喜賓<lb/>
客有過門則具肴酒相與娱樂以為常政和元年夏得<lb/>
疾屛巫醫弗用日與所厚笑語如平時以六月戊午終<lb/>
於家享年五十二娶同里黄氏生二男曰廷曰邦二女<lb/>
嫁徐佐林森初君力進邦於學且戒之曰若曹讀書亦<lb/>
<pb n="KR4d0140_WYG_020-6b"/>
知夫所謂不自欺者乎嗚呼觀君之行事與君之所以<lb/>
訓子者誠非茍而巳也故特敘之以書其墓石云<lb/>
　　行狀<lb/>
　　　故宗室環州防禦使行狀<lb/>
公諱令鼒字文炳藝祖之幾代孫而莊懿公之長子也<lb/>
生某嵗授某官幾遷至某官治平熈寜元豐間以覃霈<lb/>
授某官再遷岷州團練使爵某邑元符三年今天子即<lb/>
位覃霈遷環州防禦使四月十三日以疾薨於京師某<lb/>
<pb n="KR4d0140_WYG_020-7a"/>
坊之别第享年四十三公生穎悟方為兒則巳端重不<lb/>
妄舉動見輩行羣戲其旁未嘗輒隨以往莊懿公雖履<lb/>
貴富劇喜問學操行端方名重宗籍其所與游皆一時<lb/>
賢士大夫公總髪倚立常指問其誰何又問其為人曰<lb/>
吾長大庶幾為斯人乎莊懿由是器之既而刻苦從事<lb/>
經史率以夜分為常或曰貴公子雖酣宴不過是君何<lb/>
自苦如此公曰我以君親恩得安居飽食奉朝請外無<lb/>
毛髪勞苦事舎是將何用吾心且酣宴之樂孰與據几<lb/>
<pb n="KR4d0140_WYG_020-7b"/>
案探聖賢為樂哉喜翰墨字畫清勁蕭然有出塵意其<lb/>
為歌詩稱是性寡合非其好未嘗許以親近至其所往<lb/>
還必知名士笑語從容訖無倦色間有斥逐或䘮服婚<lb/>
嫁必盡力周之惟恐不及故士大夫多徳之常戒其子<lb/>
曰人不學徒然此世率與草木同腐是大可惜而等勉<lb/>
之故其子皆志於學公事父母孝莊懿之薨執䘮如禮<lb/>
見者慘惻平居奉巳清約常嫉夫侈縻過度者葢公之<lb/>
行巳類多過人者而族屬上下自以為不及也未嘗病<lb/>
<pb n="KR4d0140_WYG_020-8a"/>
比啓手足猶如平時家人輩不知而醫療皆不及也終<lb/>
之日無問識否皆嗟惜之公母某氏某官之女封某郡<lb/>
君子男三人曰某某女幾人未及嫁七月某日䕶從先<lb/>
帝葬某縣某鄉某原公帝者後爵禄崇重而操履甚似<lb/>
寒士其學術該博識度髙逺使用於時從事於功名之<lb/>
際則其所施設葢未易量也奈何止此而巳惜夫某辱<lb/>
公游最舊故知公為尤詳葬有日子特請狀其事因次<lb/>
第之俾告於有司云<lb/>
<pb n="KR4d0140_WYG_020-8b"/>
　　述<lb/>
　　　陳孺人述<lb/>
陳氏越州山隂人父某以守法不徇權貴知名元豐中<lb/>
卒官朝奉郎大理寺丞陳氏年二十二歸余逮事先公<lb/>
宣敎奉侍無違先公以為能盡婦道其事余有禮朝夕<lb/>
不少懈余疑其始嫁然也久之亦然至於終身莫不然<lb/>
也余官州縣貧甚食指衆陳氏能痛自抑損甘淡薄勉<lb/>
余以安義命厲名節常曰男子當期於逺大余失察黄<lb/>
<pb n="KR4d0140_WYG_020-9a"/>
巖帑吏之姦坐免官頗疑其不懌問之陳氏曰昔吾父<lb/>
坐事就逮詔獄謫官逺去吾母不憂也曰職事當爾今<lb/>
我亦何憂苐恐君氣未平爾其後余尉樂夀官舎在京<lb/>
城大河洲渚中風濤無時居民日虞衝潰陳氏曰此雖<lb/>
岑寂而無送迎奔走之勞政宜讀書近筆硯耳間具肴<lb/>
酒顧兒女子相笑語觀其意惟恐余有所不樂也性警<lb/>
頴遇事輒能記誦於物無所靳惜其始嫁也㑹家弟少<lb/>
雄欲游太學無以為道路費為斥奩具以資其行遇族<lb/>
<pb n="KR4d0140_WYG_020-9b"/>
姻恩意惟厚内外稱焉大觀二年正月甲子以疾卒於<lb/>
河間官舎年三十四生一男曰世厚四女其二早死政<lb/>
和二年余為詳定重修勑令所删定官以元圭恩贈孺<lb/>
人五年嵗在乙未十月巳酉葬於永嘉西山瑞鹿寺之<lb/>
西原悲夫陳氏從余於憂患艱難中相與為辛苦亦庶<lb/>
幾夀考安寜之報而制命不淑得年不永然其平生葢<lb/>
有女子所難能者欲誌其事於墓石而哀不能文乃為<lb/>
敘而銘之豈惟陳氏幸而得傳不朽亦使聞者不悼其<lb/>
<pb n="KR4d0140_WYG_020-10a"/>
不幸而勉於為善夫豈小補哉<lb/>
　　雜說<lb/>
本草宣連微寒味苦無毒凡嬰兒始生必以飼之曰是<lb/>
能去其腸胃間積毒者居頃始乳之既而復飼以宣連<lb/>
則弗食之矣嗟夫嬰兒方其食宣連也是未知所以為<lb/>
苦也迨知乳之為甘然後知彼之為苦故甘者在所取<lb/>
而苦者在所去矣豈惟嬰兒為然凡人莫不然也食藜<lb/>
藿者不知粱肉之為美也居貧賤者不知富貴之為樂<lb/>
<pb n="KR4d0140_WYG_020-10b"/>
也及其舎藜藿而食粱肉然後知其不為美也去貧賤<lb/>
而即富貴然後知其為不樂也如使終身未嘗食粱肉<lb/>
則雖不美者美矣使其終身未嘗即富貴則雖貧賤豈<lb/>
有不樂哉惟知其為不美也故窮天下之美猶有所不<lb/>
足焉惟知其為不樂也故窮天下之樂猶有所不足焉<lb/>
向之藜藿足以為美今也窮天下而不足以為美向之<lb/>
貧賤足以為樂今也窮天下而不足以為樂也是豈人<lb/>
之本心然耶是豈有以使之然耶<lb/>
<pb n="KR4d0140_WYG_020-11a"/>
凡人之所愛宜莫如愛其身之甚也然有時而不知所<lb/>
愛然者今人不幸以横逆之加諸己也則必持梃刃而<lb/>
鬬焉持梃刃而鬬是負亦死勝亦死也為其不能自已<lb/>
也故雖其所甚愛有不顧焉士之仕於上其職之所守<lb/>
理之所爭有從之則生違之則死者為其不可茍也故<lb/>
雖其所甚愛有不顧焉被鬬而死死則巳矣而吾之所<lb/>
謂死則有不死者存焉又况夫鬬者其勢必至於死而<lb/>
君子之所為則未必至於死耶然趨其必死者常如彼<lb/>
<pb n="KR4d0140_WYG_020-11b"/>
之多所謂未必至於死者則如此之寡為君子者因悲<lb/>
其愚而至於是也而君子自以為不愚也耶<lb/>
君子之所為有衆人所能知者有衆人所不能知者惟<lb/>
其有所不能知則或以為無君子也其所可為者義也<lb/>
其所不可為者利也君子於此將奚趣趣其義也雖衆<lb/>
人亦以為然其所可為者善也其所不可為者惡也君<lb/>
子於此將奚趣趣其善也雖衆人亦以為然乃有時焉<lb/>
其所為者義也而有似乎不義其所為者善矣而有似<lb/>
<pb n="KR4d0140_WYG_020-12a"/>
乎不善君子固自若也衆人斯惑矣然而君子之所為<lb/>
固不期人之必知也豈若衆人然將有為也則曰人果<lb/>
以為然否其有所不為也則又曰人果以為不然否不<lb/>
知其為可亦不知其為不可也惴惴焉唯恐其議巳也<lb/>
昔者孔子不復蒲人之盟人皆以為不信也孟子不朝<lb/>
齊王人皆以為不敬也然則為孔孟者宜如何哉或曰<lb/>
古之人恥没世而名不稱然則君子之所為果不期人<lb/>
之知耶夫知其為君子者固有在也如衆人焉則是無<lb/>
<pb n="KR4d0140_WYG_020-12b"/>
君子也久矣<lb/>
　　跋<lb/>
　　　郭璋畫跋<lb/>
太原郭璋及其子晦皆善畫尤精於人物元符三年余<lb/>
將西游京師璋父子遺余西域像世俗所謂觀音者徙<lb/>
倚巖石間端嚴冲靖凛然如生其用筆意與吴張相上<lb/>
下余平生不喜佛特少年嘗好觀畫耳嗟夫璋以余之<lb/>
所好遂忘余之所惡殊不知余之所惡葢有甚於所好<lb/>
<pb n="KR4d0140_WYG_020-13a"/>
也逸少之於鵝衞子之於驢皆以其所好卒被惡名葢<lb/>
予每以為戒今璋之畫豈惟予之所惡亦予所不復好<lb/>
也然璋畫妙絶富人以金繒購之未易得今乃獨以遺<lb/>
予是未易詰其所以然者予友某純孝人也將歸寜臨<lb/>
海謂予曰敢輟子之所惡以奉吾母之所好可乎余曰<lb/>
已所不欲勿施於人君母所好果何如哉然余亦豈有<lb/>
靳焉虚其請者葢非所以遺某人母也<lb/>
　　　跋陳君章所藏諸公帖<lb/>
<pb n="KR4d0140_WYG_020-13b"/>
范文正公唘齒弄筆不忘忠義此帖有終日為善以報<lb/>
已知之語凡謝人不當如是耶前輩風流日逺使人嘆<lb/>
息歐陽公以文章伏一世初不以字畫自名也而遺墨<lb/>
爛然殆不愧當時工書者於以槩公之往烈亦豈易量<lb/>
耶杜祁公書清勁不俗如其為人君章寳藏雖寸紙數<lb/>
字不棄也其好古樂善如此誠可尚云舒王筆墨瀾翻<lb/>
其得意處不減古人而議者以為酷類楊凝式果然否<lb/>
耶某年月日同左與言登八詠樓覽觀溪山之勝慨然<lb/>
<pb n="KR4d0140_WYG_020-14a"/>
想見古人㑹陳君章擕諸公筆蹟見過相與舒巻終日<lb/>
而文富小帖葢其一也昭陵遺老無復人矣見其似者<lb/>
喜况手澤乎<lb/>
　　　跋遺直碑<lb/>
某嘗得清獻公奏藁見其誠心體國知無不言墓碑所<lb/>
著乃其一二大者耳日月滋久斯文不傳後生無復前<lb/>
輩之風流幼安每出以示人其意逺矣<lb/>
　　　跋公復來詞<lb/>
<pb n="KR4d0140_WYG_020-14b"/>
右公復來詞詞雖樸拙然邑民愛戴之意似得一二聖<lb/>
時先生何從得之以書見問竊恐流傳漏誤謹録浼呈<lb/>
子方雅從先生游固不待文字然後知其政事而樂善<lb/>
無厭眷眷如此宜乎鄙人不敢隠也<lb/>
　　　跋龍眠淵明圖<lb/>
余既得伯時所畫陶靖節乃屬元中書歸去來辭以副<lb/>
之二者為吾寳録葢不獨其筆蹟也<lb/>
　　　跋恵雲詩<lb/>
<pb n="KR4d0140_WYG_020-15a"/>
世傳九釋詩多佳句而吾鄉恵雲復與之同時正其輩<lb/>
流也又其所與游多聞人若魏野林逋輩而其名獨不<lb/>
傳惜哉妙悟從諫其曽孫也以其遺墨傳諸士大夫間<lb/>
當有巨公顯人為之品題則復為不朽矣<lb/>
　　　跋方湖詩<lb/>
昔韓子作虢州園亭諸篇妙絶無對今吾盧公方湖十<lb/>
詠其庶幾乎始公以髙才不肯自售見於小詩名聞一<lb/>
時受知裕陵卒位通顯葢其所大過人者不獨篇翰而<lb/>
<pb n="KR4d0140_WYG_020-15b"/>
巳也大觀四年十二月中澣書所觀於似齋<lb/>
　　　跋節物詩<lb/>
右節物詩一首余初官黄巖禄薄食指衆秋冬之間褐<lb/>
絮未具陳氏屢趣置絹乃賦此詩陳氏曰有無常事何<lb/>
足愧因授小兒女相與誦之自爾每當初寒必誦之以<lb/>
為笑樂陳氏捐室今九年矣偶閱故書得此稿為之愴<lb/>
然惜不忍棄乃録之以遺甥姪輩俾知吾貧如此而陳<lb/>
氏能安吾之貧也政和六年夏日<lb/>
</p>
<p>
</p>
  </div>
</body>
</text>
</TEI>
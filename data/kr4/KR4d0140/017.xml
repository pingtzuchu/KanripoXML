<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>横塘集卷十七</head>
    <p>
<pb n="KR4d0140_WYG_017-1a"/>
欽定四庫全書<lb/>
　横塘集卷十七　　　　　宋　許景衡　撰<lb/>
　　小間<lb/>
　　　與周令<lb/>
前日特煩眷報而敷致剴切動與理契竊有以見大君<lb/>
子端已平施之意甚善甚善拜寵畏慕何言顧恨衰迷<lb/>
不獲親承以裨固陋耿耿初炎比惟尊候萬福恭啟起<lb/>
居<lb/>
<pb n="KR4d0140_WYG_017-1b"/>
　　　與馮守<lb/>
淮安吏民天與之幸乃得賢偉君子儼然臨之恩威所<lb/>
施兩適其中境内帖然有日于此矣奉法循理古循吏<lb/>
之事史氏以為百姓無稱今於左右為尤信苐虞召命<lb/>
不越朝夕進據要近以攄及物之澤凡我州民不得究<lb/>
被拊育之賜惟此之恨爾預此眷眷<lb/>
請違台席俯仰兼旬轉徙脩塗永懷恩紀之重南望慨<lb/>
然俗事紛馳不獲即叙嚮往中甚慚惕惟神明有以諒<lb/>
<pb n="KR4d0140_WYG_017-2a"/>
之東行愈逺門牆眷眷之誠欲言不盡<lb/>
某窮海細人稟賦單淺承學無所得每自悼其不競獨<lb/>
幸備數麾下猥奉趨走之役䝉賜眷拊周旋覆露既寛<lb/>
譴斥而又予告俾便其私竊顧孱㣲果何取於左右而<lb/>
愛憐之意乃至此耶雖至仁博愛不間疎昵然非所應<lb/>
得惟劇慚㥏耳<lb/>
迺者告去有日重䝉宴餞眷意滋渥已切感戴而行李<lb/>
百須復爾煩浼台聽益不自遑惟寛大不以為罪爾某<lb/>
<pb n="KR4d0140_WYG_017-2b"/>
午日抵闕下官舟早暮可得即東下矣旅次屬此大熱<lb/>
尤難乆處也前塗别當㕘訊起居<lb/>
寒薄幸甚得綴使令之末早暮左右雖愚闇不足以仰<lb/>
窺高闊至於行已首公孳孳於及物實多士所矜式况<lb/>
在部吏也耶違去麾棨忽焉歲莫念念眷錄之重實惟<lb/>
朝夕行有㕘省之日繫吝之素豫爾訢釋<lb/>
歲律行盡氣候益凜不審台候何似伏惟綏靖一方諸<lb/>
福沓至更乞善保崇重以副朝家眷倚之意下情無任<lb/>
<pb n="KR4d0140_WYG_017-3a"/>
傾禱之切<lb/>
頃者京師草略㕘問起居自爾奔走脩阻且無西去便<lb/>
仰詢動靜於是不繼悚惕有不可言者唯門下愛撫之<lb/>
舊有以諒其匪懈爾不勝拳拳<lb/>
恭承受代不逺還朝遂有顯拜之慶此固清議所屬苐<lb/>
以吏民銜賜滋渥惘然惜旍斾之北爾然翔翥要劇利<lb/>
澤所及者逺與其為一州其輕重小大何如哉誠不敢<lb/>
自私輒以此賀某自夏徂秋䟦涉長塗所至濡滯閏月<lb/>
<pb n="KR4d0140_WYG_017-3b"/>
方到家猥幹牽纒初寒離鄉以為歲暮必獲㕘拜舟行<lb/>
復阻汳水凍澀貧橐碎累艱於出陸勢須新春方行還<lb/>
局遲遲不任惶恐重念趨走府下閱日雖淺而周旋保<lb/>
庇之私實厚輩等則終始記錄固宜徼賜門下仰惟樂<lb/>
育成就之德孚于多士蕞爾嚮往殆無窮盡<lb/>
　　　答鄭國材<lb/>
昨䝉惠書屬病中僅能執筆作報草草當已早達春盡<lb/>
渇雨稍熱想惟孝履支持前書所喻皆盛德者所任非<lb/>
<pb n="KR4d0140_WYG_017-4a"/>
僕敢當也少時窮空應舉覓官冀禄及親耳稍長從賢<lb/>
士大夫游乃知夫仕不獨為貧也頗思進於學問而求<lb/>
其所謂成已者然資禀凡下知識昏鈍又未嘗得親近<lb/>
賢師友無切磋之益以至于今而茫然無所詣也交游<lb/>
間過聽輒見推許曾不知其迂疎固陋無一堪者此殆<lb/>
周人之璞也而足下又以衆人所以望璞者為言豈不<lb/>
過哉昨䝉誤恩寛之言責蓋嘗歴誦蹇淺辭不獲命靦<lb/>
顔就職亦幾數月雖愚甚猶不自量庶幾草芥之㣲求<lb/>
<pb n="KR4d0140_WYG_017-4b"/>
裕天地苐未知蹇淺果有以自效否區區未易悉布于<lb/>
此也示問中庸大指非公好學不耻下問誰肯千里移<lb/>
書見及耶曲能有誠謂之致力於所偏曲其義有所未<lb/>
安誠如来喻蓋擇善而固執之者學者之事也擇者當<lb/>
如何學問思辨是也此所謂致曲也曲能有誠誠於致<lb/>
曲而已<lb/>
　　　與太守<lb/>
窮臈寒苦恭惟照臨一方鱗集諸福朝廷賢德海内傾<lb/>
<pb n="KR4d0140_WYG_017-5a"/>
屬伏乞上為聖時善保崇重無任<lb/>
竊某誠心願見有年于此疎賤之限無階親近居用悵<lb/>
仰比獲于典謁伏䝉寛大特與之進凜然德義俾遂瞻<lb/>
炙實不貲之幸遽復請違方爾行役跂首台座何勝眷<lb/>
眷早暮之情伏冀聰察<lb/>
頃自台席謁誨滋欵闇劣不競為之廓然而高明不居<lb/>
俯同於物燕笑從容若遇等輩雖自大君子夷曠所存<lb/>
顧不肖何幸耶拜别匆草叙感不究萬一尺紙寓誠復<lb/>
<pb n="KR4d0140_WYG_017-5b"/>
爾澀訥祇益慚懼惟門下諒之而已<lb/>
竊以風望之重載在士論上簡聖心均逸名州雖自優<lb/>
寄而清議大有所未厭柄復之命當在晨夕蓋中外所<lb/>
共祝賤子敢佞某疎慵無似每念承敎不早頃從執謁<lb/>
而愛拊欵昵若素役於左右者又䝉矜憐安全之賜下<lb/>
及泉壤厚德所施雖存没均感顧何以報稱萬一唯知<lb/>
誦詠以為不忘耳<lb/>
　　　與人<lb/>
<pb n="KR4d0140_WYG_017-6a"/>
比者東歸往還使部獲拜幕履下䝉不鄙棄延誨滋欵<lb/>
蹇薄慰幸良已不貲計違行府忽焉易月欽味德義之<lb/>
重惟爾拳拳愈逺侍承西去悵惘實惟朝夕謹上啟㕘<lb/>
問執事者<lb/>
春序云晩氣候益暄恭惟對時受福無量更乞善䕶宴<lb/>
起茂對寵光以副海内屬望之意伏念疇昔最荷知奬<lb/>
之賜願言瞻拜少叙感遇萬一而疎逺之限乆未契何<lb/>
勝悵惘重以頻年以來洊罹憂患轉徙道路上記將命<lb/>
<pb n="KR4d0140_WYG_017-6b"/>
復爾缺絶顧何取為愛撫之厚者區區愧訟良不自置<lb/>
惟神明有以諒此<lb/>
竊以精識逺度輔以力學已足為多士楷式而好賢樂<lb/>
善汲汲如不及尤為識者所欽嘆謂宜進贊國論使康<lb/>
濟之澤出于一門尚掩册府輿議誠有所未厭顧在眄<lb/>
睐之末拳拳祝頌尤劇真切<lb/>
某前者請急歸鄉比還任取道闕下屢走謁舍而漫刺<lb/>
訖不得上通將命渇德之悃益覺勞吝尚冀昭其匪懈<lb/>
<pb n="KR4d0140_WYG_017-7a"/>
不絶其後日之進幸甚<lb/>
　　　與何丞相<lb/>
前日祗造鈞庭獲望履舄伏䝉至仁曲加問勞所以存<lb/>
撫蹇躓之意尤渥小人何以得此恭惟某官端方寛厚<lb/>
協德元聖登延揆路三載于此雖動植之㣲畢霑惠澤<lb/>
矧在疵賤嘗辱一盻之舊者耶欣慕感嘆欲言不盡未<lb/>
即祗謝苐劇拳拳<lb/>
某不才一行作吏舊學益落重以憂患之故筆研廢閣<lb/>
<pb n="KR4d0140_WYG_017-7b"/>
乆矣比者侍坐伏䝉鈞誨俯及鄙文聞命悸汗重念寒<lb/>
薄前此每䝉奬誘而荒唐弗競訖無以稱眷意之萬一<lb/>
居抱慚悚而寛大涵容未從斥絶復俾以文字煩凂聰<lb/>
聽蓋有収而敎之之意念非木石豈不慨然輒忘其蕪<lb/>
陋不堪繕寫上呈伏惟謀謨之暇特賜觀覽逆旅楮墨<lb/>
未具所獻不多又以告假有限迫於還任不獲躬詣崇<lb/>
屏仰丐彈畫無任惶恐請教齋閣尚期後日惟相公不<lb/>
倦有以終始之<lb/>
<pb n="KR4d0140_WYG_017-8a"/>
　　　代人與樞密<lb/>
春序云晏氣候益暄恭惟協贊政機坐擁祉禄仁聖眷<lb/>
倚華夷屬望更乞調御寢餗以副具瞻下情無任祝頌<lb/>
之至<lb/>
斯者恭審榮拜綸書入秉樞筦除目紛播有識相慶恭<lb/>
惟德望威名聳動中外雍容談笑固已折衝千里之外<lb/>
而况高才力學志存經濟行須詔麻正席揆路使昆蟲<lb/>
草木畢霑惠澤䕫稷偉業復見此時實中外所同禱也<lb/>
<pb n="KR4d0140_WYG_017-8b"/>
匪佞<lb/>
伏念違去鈞庭屢易弦朔驅馳冗劇不時上記執事者<lb/>
何勝愧訟尚倚寛大有以諒其匪懈耳方當進位廊廟<lb/>
之始海内奔走以修慶謁獨是孱鄙繫官窮僻不獲從<lb/>
旅進操刺贊喜北望牆屏不勝依歸悚汗之至<lb/>
伏念譾薄不自知其不肖猥沿愛撫出入門闌親承欵<lb/>
昵實自疇昔顧在疵賤雖不足以仰副勤與而盛德乆<lb/>
要所不忍棄况當被遇仁聖康濟海内之日則區區欣<lb/>
<pb n="KR4d0140_WYG_017-9a"/>
抃宜其百倍衆人惟矜憐眷録有以終始之此生幸甚<lb/>
備員偏州茍免罪戾蓋自庇覆之賜其幸不貲苐以食<lb/>
貧指衆私計百出薄禄不足以周給此為病耳以門下<lb/>
眷存之舊喋喋及此<lb/>
夏序云初不審機務至繁啟處何似時方清和物被長<lb/>
養伏乞茂對令序益綏福履以副中外屬望之意<lb/>
伏念去離門下閱日滋乆低徊薄禄綴繫僻陋永念祗<lb/>
侍幕履既未易得而欽誦疇昔眷撫之重炯然未始輒<lb/>
<pb n="KR4d0140_WYG_017-9b"/>
忘北望鈞庭裁十數舍尚冀時得以尺牘上勤將命而<lb/>
拳拳早暮之誠庶有以自達爾伏乞賜諒<lb/>
比承以道德風望登延右府實宗社夷夏之福雖嘗以<lb/>
短書叙慶而楮墨澀訥豈惟不足以敷寫海内傾誦之<lb/>
意顧在㣲生誠心忻戴曾未究展萬一何勝慚恨唯祈<lb/>
即膺爰立之命攄發逺業以濟元元使得繼馳賀幅少<lb/>
畢願言無任勤懇<lb/>
拙薄仰禄于此忽忽踰年無補公家徒自慚怍獨幸大<lb/>
<pb n="KR4d0140_WYG_017-10a"/>
賢得志澤被區宇惟是不才得與動植仰均餘潤苐切<lb/>
忻躍自賀耳<lb/>
　　　與人<lb/>
初夏不審鈞候何似恭惟神明協輔慶履日新時方清<lb/>
和物被長養更乞茂對令序善保威崇少副中外屬望<lb/>
之意<lb/>
伏念違離閎屏積有歲序永惟終始顧矚之眷刻畫寸<lb/>
臆殆今不忘奔走小官既不獲日奉灑掃之役至於㕘<lb/>
<pb n="KR4d0140_WYG_017-10b"/>
候宴起彌時缺然愧負鴻私殆無說以自恕惟倚寛大<lb/>
有以諒其嚮往之實耳無任拳拳祝望之切<lb/>
某昨者率爾問起居蓋恃門下照知之舊不以凂黷為<lb/>
罪方爾恐愧遽拜鈞翰之寵辭情欵昵所以慰藉之意<lb/>
尤渥伏讀感戴不知所言職守拘縻無縁祗伏軒垿以<lb/>
謝異數徒劇慚悚伏乞賜諒<lb/>
比審眷留闕庭疊侍黼座恩數之渥夐無前比圖任共<lb/>
政非公而誰佇聞詔麻正位宰席康濟寰㝢對越在天<lb/>
<pb n="KR4d0140_WYG_017-11a"/>
四海所懷施諸今日乃士民朝夕顒顒之望顧惟頑鄙<lb/>
得與動植均被休澤何勝千萬之幸<lb/>
某饕禄奉親從事不敏此心兢兢常恐有玷門下疇昔<lb/>
誤知之意備數偏州稍逭曠罰蓋自輝潤之出况當恩<lb/>
席行執魁柄在寒賤欣躍區區不止逃罪戾而已也<lb/>
　　　與呉尚書<lb/>
某不望幕履下俯仰踰年念念眷撫之隆實惟朝夕小<lb/>
官匏繫漫無㕘省之便尺牘寓勤復爾不繼仰負收卹<lb/>
<pb n="KR4d0140_WYG_017-11b"/>
徒自愧訟正惟門下照知之舊情恕必矣然在孱薄終<lb/>
不自安也<lb/>
自頃超陟省座實階大用多士稱慶殆不容口洪惟忠<lb/>
義直節簡在帝心畀命樞衡當不越旦暮蓋民所同願<lb/>
顧被遇之深者猶勤勤於祝望也<lb/>
寒門冷族誰肯顧眄而兄弟賤陋最荷矜䘏闔户戴德<lb/>
不知所喻唯祈早膺柄用使得與動植均被惠澤誠心<lb/>
頌願拳拳以之<lb/>
<pb n="KR4d0140_WYG_017-12a"/>
某備數偏州饕禄為老稚之頼未從汰遣猥自奬庇之<lb/>
出區區感仰欲言不盡<lb/>
　　　與張守<lb/>
伏念旬浹不侍幕履永懷恩紀之重實惟朝夕涉履修<lb/>
阻㕘訊興居不覺緩後雖門下眷知之渥端能諒其匪<lb/>
懈然不敏之迹已疑於逋慢矣無任慄慄<lb/>
比日不審鎮撫多暇宴起何似時方清和物被長養更<lb/>
乞善綏福禄前對顯重之寵下情祈願良切<lb/>
<pb n="KR4d0140_WYG_017-12b"/>
昔者竊聞盛德之譽載在多士居限疎逺無階㕘拜徒<lb/>
有嚮往區區然亦以為翔翥清切屬被大任乆矣不謂<lb/>
屈臨一州而冗散無似實𨽻麾下猥沿趨走得償積歲<lb/>
願見之誠豈天姑遲晉擢特以為不肖者幸耶所恨遽<lb/>
易職事不獲從容扣請左右竊計召節趣還在旦暮頃<lb/>
則出入門下以畢願言尚何晩耶<lb/>
某伏念備數吏屬閱日未幾而撫存顧遇之厚有若素<lb/>
役於左右者此心銜荷已無窮盡誤恩遽及告去有日<lb/>
<pb n="KR4d0140_WYG_017-13a"/>
更䝉贐賚稠沓犒餞周至仰惟終始之眷度越夷等感<lb/>
戀實亦稱是雖孱薄略無報塞之萬一敢不佩服永為<lb/>
不忘耶寵假卒夫大濟旅𤨏感激萬萬四名者先遣還<lb/>
其二候置到建茶當令賫回伏恐尊意京師别有幹委<lb/>
伏乞下喻<lb/>
</p>
<p>
</p>
  </div>
</body>
</text>
</TEI>
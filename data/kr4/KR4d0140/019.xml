<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>横塘集巻十九</head>
    <p>
<pb n="KR4d0140_WYG_019-1a"/>
欽定四庫全書<lb/>
　横塘集巻十九　　　　　宋　許景衡　撰<lb/>
　　墓誌銘<lb/>
　　　丁大夫墓誌銘<lb/>
丁姜姓系出太公望繇漢以來多聞人而寛及鴻恭皆<lb/>
以經術名家公世為溫州永嘉人更五代之亂譜籍不<lb/>
存然自髙曽而下積善有隂施號為長者至皇考始業<lb/>
儒通經術篤行著書敎授鄉里既没鄉人以經行先生<lb/>
<pb n="KR4d0140_WYG_019-1b"/>
易其名三子曰寛夫㢘夫志夫皆好古博學被服禮義<lb/>
知名士大夫間葢自宋興丁氏凡再顯為公卿其居毗<lb/>
陵吴興亦為東南望族永嘉之丁雖後出獨能以學問<lb/>
承家與漢名儒前後相望君子於是知丁氏之世有人<lb/>
也公字剛選經行之季子自幼篤學與父兄商論如朋<lb/>
友不肯茍且曰此理天下所公共不可為閨門屈也既<lb/>
冠游太學益務記覽其専勤不惰至忘寢食擢紹聖元<lb/>
年進士第起家為台州寧海尉縣有海游渡舟多覆溺<lb/>
<pb n="KR4d0140_WYG_019-2a"/>
公命邑人為石梁而躬督其役不閲月告辦民到於今<lb/>
徳之丁内外艱再調開封府鄢陵主簿作勸學文賓禮<lb/>
耆徳邑人翕然趨於學間攝邑事御吏民如家人柔聲<lb/>
緩氣循循訓飭之使各適理至其不悛則刑之久之皆<lb/>
馴服曰主簿不吾欺也徙監在京醫藥恵民局鄢人遮<lb/>
道相丐留者以數百計辟都水監措置修塘堤屬官就<lb/>
辟北丞司勾當公事豫修浮梁權都水監丞大河堤防<lb/>
千里公往還其間不憚寒暑雖幽僻必至究見利害之<lb/>
<pb n="KR4d0140_WYG_019-2b"/>
實其贊水政裨益為尤多河堤浮梁次第告功改奉議<lb/>
郎累遷朝請郎浮梁役卒輙渡河者五百許人議者請<lb/>
繩以法公以為此屬暴露日久廹寒饑思歸耳亦既畢<lb/>
事罪可畧㑹使者誕日有放雀鴿為夀者公曰羸卒冒<lb/>
法若寛釋之獨不愈於羽族乎願以是祝公夀使者大<lb/>
悅薄其罪擢司農寺丞屬卿以罪罷公獨領寺事大盈<lb/>
倉火大理具獄以公失暴涼節坐之士論鬨然不平曰<lb/>
暴涼豈丞職耶論法不當孰甚於此而公未嘗自辨也<lb/>
<pb n="KR4d0140_WYG_019-3a"/>
未幾朝廷察其非辜除國子監丞以水衡餘賞及積日<lb/>
勞三遷朝請大夫再丞國子公自宦學往還京師三十<lb/>
年鄉人及四方遊舊疾病死䘮急難皆賴公以濟其父<lb/>
母妻子之在逺者亦曰丁公在庶幾無失所也其再至<lb/>
國子也京師方大疫太學諸生多感疾公躬督醫者治<lb/>
療之日問其食飲卧起狀多士感悅居無何公亦病矣<lb/>
俄致其事於朝訖不起宣和二年五月丙午也年五十<lb/>
五又明年七月甲子塟於永嘉某鄉某原曽祖諱某祖<lb/>
<pb n="KR4d0140_WYG_019-3b"/>
諱某考經行諱某累贈朝散大夫母同郡蔣氏累贈宜<lb/>
人公娶吴氏括蒼人中奉大夫諱克之女封宜人二男<lb/>
子長曰仲寧修職郎管勾開封府架閣文字其幼未名<lb/>
五女子婿曰迪功郎淮寧府商水主簿洪興祖其二早<lb/>
卒餘在室公天性至孝常歎禮學缺絶俗習卑陋而䘮<lb/>
祭為缺比執親䘮皆如古制而哭泣之哀人不忍聞斥<lb/>
佛事不用廬於墓側松檟皆手植終䘮茹酒肉嵗時享<lb/>
祀齋戒日時幣祝皆有法式焄蒿悽愴若將見之於是<lb/>
<pb n="KR4d0140_WYG_019-4a"/>
州里始識䘮祭之禮人多慕傚之樂聞人善得其寸長<lb/>
稱嘆不容口而未嘗及過差其與人遊有終始茍有以<lb/>
成就之竭力弗怠甚於謀巳其在恵民局攝事者弗任<lb/>
累公以罪後官河朔而公適在水衡為之延譽當塗論<lb/>
薦之或問何以報徳曰故舊豈可以小忿絶耶遇人無<lb/>
貴賤小大豁然不為闗鍵周防人亦以是信服之常曰<lb/>
官長即父兄也事之盡誠實爾故累為佐屬皆得其歡<lb/>
心施設之際言無不從葢有以感之也初從進士舉方<lb/>
<pb n="KR4d0140_WYG_019-4b"/>
尚辭賦或勸其從時好曰經術吾家學也舎之而從彼<lb/>
何哉卒以治經中禮部髙第未幾罷春秋學官公曰茲<lb/>
可廢耶故凡經理世務與人論議必稽焉曰他經明理<lb/>
而春秋斷事也最後罷官國子踰年不得調同里有横<lb/>
貴者數以挽進招公非其好弗就也公為人號平易至<lb/>
於利害之際而其所守如此雅為太師清原王所知王<lb/>
常稱其人而惜其才未盡用比公卒搢紳無識否下至<lb/>
閭巷老稚皆曰惜哉善人而止於此也其為文有理致<lb/>
<pb n="KR4d0140_WYG_019-5a"/>
不事刻琢發明經㫖為尤多其家類集之為若干巻將<lb/>
葬仲寧以洪興祖狀泣請銘銘曰嗚呼偉哉永嘉丁父<lb/>
子兄弟皆豪英惟公秀發自妙齡揮斥異端専六經亶<lb/>
非空言在力行洞視物我一以誠施於有政皆可稱維<lb/>
爾後人尚儀刑有考其不在斯銘<lb/>
　　　陳通直墓誌銘<lb/>
陳公諱懿字公美溫州平陽人曽祖諱某祖諱某父諱<lb/>
某公美慈順謹飭遇人歡然無間人亦為之傾盡兄無<lb/>
<pb n="KR4d0140_WYG_019-5b"/>
子或勸其求嗣續曰吾弟孝友即我死尚憂身後乎公<lb/>
美事寡嫂彌謹撫其二女皆得所歸常曰吾早孤而窶<lb/>
不及學問幸有子庶幾成吾志手抄羣書授之早夜課<lb/>
其誦讀稍長俾從師營其資給艱甚而無厭怠色未幾<lb/>
其子桷以上舎生擢甲科聲稱翕然厯官太學祕書省<lb/>
每退食侍側必問所讀者何書所遊者何人所討論者<lb/>
何等典故桷具以對曰毋忘學毋友非其人葢友所以<lb/>
輔學也吾聞某人某人賢者亦嘗從之遊乎故凡桷所<lb/>
<pb n="KR4d0140_WYG_019-6a"/>
與往還多名人其操履醞藉尤為賢士大夫所推許葢<lb/>
有所授之也公美以其子之恩四封為通直郎致仕年<lb/>
若干宣和二年五月甲子以疾卒於京師明年某月甲<lb/>
子葬於福州長溪縣某鄉廣化寺之後山孺人某氏同<lb/>
邑人生二男子長即桷也以承議郎行祕書省著作佐<lb/>
郎次曰某習進士若干女子婿曰某其一早卒餘在室<lb/>
孫若干人公美重然諾與人交有終始振其急難唯恐<lb/>
力之不逮也故聞其卒皆為之出涕其柩東歸有越數<lb/>
<pb n="KR4d0140_WYG_019-6b"/>
百里迎拜致奠者行路嗟異之而邦人皆以其長者為<lb/>
可惜也將葬其子以書來告曰先人以里閈故辱公知<lb/>
今葬宜有銘敢請某曰嗚呼公美善事其兄善敎其子<lb/>
善與人交其可考不誣如此桷方知名當世則公美之<lb/>
名不泯於後世必矣然其事則不可不識也故銘之以<lb/>
遺其子俾刻石納於墓隧云<lb/>
　　　陳府君墓誌銘<lb/>
平陽陳經徳狀其祖府君之行告其所遊許某曰惟陳<lb/>
<pb n="KR4d0140_WYG_019-7a"/>
氏世為温人吾大父生而挺特尚氣節不事細謹遇人<lb/>
洞然無疑礙雖犯之弗校也久之皆曰陳丈人長者不<lb/>
可欺也家多貲度嵗費外盡以奉賓客善飲酒有過門<lb/>
者則為之歡忻引滿窮日夜弗厭邑之俗喜佛豪民多<lb/>
弟姪則畀於浮屠以并其所有大父深疾之毎以為宗<lb/>
戚戒故於今凡陳氏子弟皆儒學無一人異趨者吾大<lb/>
父之敎也又曰凡為人子若孫孰不欲顯其親於無窮<lb/>
今吾不幸大父早世茍失所記而不傳焉又其罪也子<lb/>
<pb n="KR4d0140_WYG_019-7b"/>
其與我銘乎余曰噫嘻余雖不與而祖接觀而等力學<lb/>
問能自拔於流俗中宜有自矣銘余其敢辭府君諱宗<lb/>
偉字公美年七十有二崇寧二年嵗次癸未十月二十<lb/>
八日死於家娶沛國朱氏女先府君十六年死生男三<lb/>
人曰士珪士衡士明女三人長適林湜次適繆誠早死<lb/>
季適林宗顔男孫九人經徳經邦經郛經正經世經言<lb/>
經綸經猷經辨以明年甲申十一月十四日葬於所居<lb/>
宰清鄉樂溪村之原曽祖墓西四十步曽祖諱添祖諱<lb/>
<pb n="KR4d0140_WYG_019-8a"/>
度父諱文濟博學而文為州里所推重云銘曰為善之<lb/>
報其在後也修身慎言恐辱先也維先有開維後有傳<lb/>
嗚呼若君之子孫不其多賢者耶<lb/>
　　　宣義劉公墓誌銘<lb/>
公劉氏韓弢字公輔永嘉人皇祖延貴皇考瑩攝長史<lb/>
雅喜儒既進諸子於學且老矣謂公曰能任吾家事俾<lb/>
昆弟一於學乎曰惟大人命公警頴有志度方營其家<lb/>
規撫偉然日奔走於艱難無厭怠色久之凡所以為生<lb/>
<pb n="KR4d0140_WYG_019-8b"/>
之具畢辦而區處條理粲然可觀常歎世俗族衆則異<lb/>
居異居則恩意日薄顧弟侄孫子繁衍乃益廣室廬殖<lb/>
田疇為持久計而涵容愛拊上下輯睦四十年間如一<lb/>
日人皆以為難而公處之裕如也故家荆溪上公因之<lb/>
闢館裒書延師儒趣諸子族人皆從學曰是吾先人之<lb/>
志也既而其子故起居郎安節次子今給事中安上皆<lb/>
以文行知名太學相繼擢上舎第厯官御史聨職禁省<lb/>
門閥顯大而公之母徐氏尚無恙給事之為御史也以<lb/>
<pb n="KR4d0140_WYG_019-9a"/>
八寳恩封邑仁夀其後起居亦以元圭冬祀恩再封公<lb/>
宣義郎於是仁夀年九十餘見五世諸孫晨昏定省老<lb/>
稚歡然而爵命榮耀為時慶門東南不多見也公孝謹<lb/>
重去親側起居被召赴闕力請而西其後自饒移守宣<lb/>
城而給事出守東陽公以其思念故亦一往焉皆不越<lb/>
月而歸名藩相望千里安輿往來其間人皆以為榮而<lb/>
公歉然唯離親之為憂也宣城以治行聞而捄災勤民<lb/>
遘疾不起公得訃哀思致疾病革曰吾其不得給養吾<lb/>
<pb n="KR4d0140_WYG_019-9b"/>
母耶涕泣嗚咽聞者傷之年六十八卒於政和六年七<lb/>
月戊戌而以宣和元年二月丙午葬於永嘉仙桂鄉余<lb/>
奥山之原孺人薛氏承奉郎諱京之女事姑友夫邦人<lb/>
稱之公之為家以迄有成薛助為多生四男子長起居<lb/>
也次曰安上官給事中次曰安禮曰安義皆業儒而安<lb/>
義為叔氏後二女嫁同郡毎敏中吴岵孫男二人曰諶<lb/>
曰諴將仕郎女四人尚幼公平居不廢儀矩家人效之<lb/>
遇物仁愛尤篤於姻舊鄰有道死浙西者寓書屬公以<lb/>
<pb n="KR4d0140_WYG_019-10a"/>
其孤公顧恤之甚厚比成人且資其從學曰若父所以<lb/>
屬余者良在是宜勉之其與人有終始多類此葬有日<lb/>
其孤相與謀曰昔我起居兄之葬巳問銘於許氏矣今<lb/>
銘吾父墓宜無他屬也乃以書來請余唯長史樂善為<lb/>
鄉長者而公又不憚勤勞合族而居周人急難著信閭<lb/>
里葢其所積者厚矣其有後也宜哉起居兄弟皆為世<lb/>
用施於有政恵利不貲其所以為劉氏慶者殆未艾也<lb/>
宜有史筆著其終始以示來者使知為善之報如此是<lb/>
<pb n="KR4d0140_WYG_019-10b"/>
銘也亦所以資其采擇云銘曰劉氏世徳粤惟皇考恂<lb/>
恂州里犯而不校隂施博矣雖葢必彰何以占之維後<lb/>
之昌公其仲子銜訓嗣事裕我弟昆集勞於巳誰不葘<lb/>
播或不時穫我克有秋穰穰滿屋垂白在堂列侍縉紳<lb/>
繩繩千指雍雍一門曷夷而隆曷約而豐凡此有家孰<lb/>
不自公維恩維勤維孝維弟維我後人善繼無怠<lb/>
　　　章延仲墓誌銘<lb/>
崇寧元年秋八月甲子平陽章延仲卒於京師年四十<lb/>
<pb n="KR4d0140_WYG_019-11a"/>
一其友人蔡元康既為之具棺歛巳又行三千五百里<lb/>
䕶其柩以歸後十一年政和壬辰某月甲子其孤時敏<lb/>
葬君所居邑浦邊村之西山前期至書狀君行請銘於<lb/>
余余與延仲故往來知其為人宜銘也延仲諱某資禀<lb/>
渾厚不事表暴父死奉祖母楊氏尤謹楊常曰吾兒雖<lb/>
不幸有孫如此亦何憂卒年夀九十延仲持䘮如禮里<lb/>
俗傾資奉老佛俾誦其書祈福死者延仲以為謹身節<lb/>
用養生䘮死吾聖人所以敎人者獨不率而行之乎乃<lb/>
<pb n="KR4d0140_WYG_019-11b"/>
集同志讀孝經曰願以是為鄉閭勸也比舉葬江上半<lb/>
渡風濤暴甚延仲伏柩而哭曰罪逆應死顧吾親獨何<lb/>
辜天地神明忍至是乎俄頃風息而濟議者以為延仲<lb/>
之孝感云曽大父某大父某父某其先漳州人五代之<lb/>
亂徙於溫世田家至其父始喜儒故以命延仲延仲有<lb/>
志於學善取友不妄為然諾其周人之急惟恐後累從<lb/>
進士舉於鄉輒弗售比西游又不及試其藝以死故與<lb/>
之遊者皆悼惜之初娶林氏再娶璩氏先卒孫三人曰<lb/>
<pb n="KR4d0140_WYG_019-12a"/>
某某皆從學庶幾有成君之志銘曰夫孝經名敎之極<lb/>
也而延仲以之諭俗送死大事也而能以誠格焉書其<lb/>
墓石以斯二者亦足以見其為人之大畧云<lb/>
　　　方文林墓誌銘<lb/>
方氏子諱某者字從禮故新定人逺祖干有詩名五代<lb/>
之亂有家於台州臨海者以彊勇捍賊鄉人徳之血食<lb/>
至今子孫滋衍然業儒多舉進士自皇祖諱某饒州安<lb/>
仁縣令累贈金紫光禄大夫皇考諱某有政事才善論<lb/>
<pb n="KR4d0140_WYG_019-12b"/>
議知名士大夫間卒贈朝奉大夫從禮天姿開爽文思清<lb/>
婉自兒時已能習其家世飭以涖官之大畧有所撥置<lb/>
輒從容以辦故方其未出而處也識者皆以能吏許之<lb/>
以大夫恩補郊社齋郎選於吏部易階將仕調信州玉<lb/>
山尉八寳恩進登仕郎再調越州蕭山尉差杭州方田<lb/>
指敎官充㸃檢杭越温州均稅又㸃檢兩浙路方田用<lb/>
舉者升文林郎大平州司兵曹事未赴而卒玉山舊多<lb/>
盜從禮治之有方其尤竒者羈縻狡甚者三人使執其<lb/>
<pb n="KR4d0140_WYG_019-13a"/>
類於是境内帖然衢信境上往來之衝也登陸者百許<lb/>
里有顯者議鑿以通漕郡邑翕然和之獨從禮不可議<lb/>
者致詰從禮曰二溪相望中雖通塗而崗勢益隆一里<lb/>
而尺中且數丈果興此役勞民費財而未必見功豈徒<lb/>
為公私害且貽執事羞也議者乃屈二州之民無重困<lb/>
從禮有力云蕭山湘湖湮廢久民田無以溉從禮亟以<lb/>
浚治請於有司而躬督其役未幾湖復邑人賴其利國<lb/>
家承平日久田野滋闢下民售易不常姦弊百出於是<lb/>
<pb n="KR4d0140_WYG_019-13b"/>
議者請用元豐法方田均稅事下有司而部使者差擇<lb/>
習民事悉心辦公者莫如從禮從禮亦慨然任其責奔<lb/>
走數州不憚深阻其考覈鈎深洞見民隠凡髙下肥瘠<lb/>
廣狹盈縮黒白判然而闗鍵籠絡胥吏無所肆其奸其<lb/>
在溫州平陽課督官吏定稅置籍方隆冬夜常逹旦因<lb/>
感寒氣得疾比至杭寖劇遂卒於僧舍其始得疾也或<lb/>
告之曰鄉版浩若煙海公能盡矚之乎徒自苦耳從禮<lb/>
不聽力疾檢察愈謹嗚呼其可謂不茍也巳朝廷建立<lb/>
<pb n="KR4d0140_WYG_019-14a"/>
法度凡以為民為有司者或非其人則反被其害者有<lb/>
矣今方田之法行於天下使人人如從禮者民有不受<lb/>
其實利者乎惜乎未究其所長而不幸短命死矣悲夫<lb/>
從禮事親能承其意大夫疎財好義而恬於進年未五<lb/>
十致其仕而歸生事蕭然從禮受命十年不敢調極力<lb/>
營其家弟妹婚嫁不失其時而親舊勞問饋遺纖悉畢<lb/>
舉大夫一無所問議者謂非從禮無以全其父之髙非<lb/>
大夫無以致其子之孝也常告其弟曰我所以不憚麄<lb/>
<pb n="KR4d0140_WYG_019-14b"/>
劇政恐若等廢學也勉之故其弟試可行可皆自勵相<lb/>
繼貢於鄉而以學行見稱於師友云從禮年四十六卒<lb/>
於政和六年四月二十六日其弟以重和二年某月葬<lb/>
於天台縣太平鄉鷄頭奥先塋之次兩娶陳氏前室同<lb/>
郡奉議郎貽序之女其繼永康人朝請郎惕之女後從<lb/>
禮十四日卒子曰茂三女長適進士劉之珍二未行葬<lb/>
有日其仲從道自台抵福曰吾兄游最舊且厚惟子敢<lb/>
請銘余謝以非其人然嘗聞諸楊先生中立曰仕於州<lb/>
<pb n="KR4d0140_WYG_019-15a"/>
縣誠心愛民若吾從禮者無幾從禮小官又卒不得年<lb/>
未為當世所知而獨見稱於有道者如此則為從禮家<lb/>
若其朋游皆無可憾也故余録其語而銘之銘曰嗚呼<lb/>
從禮敏於為吏而死於勤事葢食人之禄而無愧者也<lb/>
凡墓有文以告後人我銘從禮以勸當世<lb/>
　　　蔡君濟墓誌銘<lb/>
吾友君濟既卒之三月其父彥先遣使來諗余驚咽不<lb/>
能語頃之方能哭泣問故嗚呼善人君子其不幸至是<lb/>
<pb n="KR4d0140_WYG_019-15b"/>
耶而彦先以鄉先生林師古信夫狀請銘其墓信夫君<lb/>
濟所厚也故得其行實為詳然余豈足知君濟者耶惟<lb/>
蔡氏其先溫陵人避五季亂徙居溫之平陽君濟曽祖<lb/>
諱某祖諱某父諱某實嗣其業且以命君濟君濟資禀<lb/>
剛峻能自克力學其精識絶人論天下事評一時人物<lb/>
始卒皆如所言方兒時舉止端重有所遊觀輒曰不貽<lb/>
親憂否既冠游太學見儕輩從事乎文藝慨然曰此科<lb/>
舉所須耳夫學豈止是耶故聞賢有徳者一言一行孜<lb/>
<pb n="KR4d0140_WYG_019-16a"/>
孜訪之惟恐不及太學善士聞名而願交者不可以一<lb/>
二數崇寧中下第忽忽不樂謂其游曰吾未嘗以得失<lb/>
為念而不樂者非親意有所不安耶即日馳歸及門而<lb/>
父疾甚巳淹時矣醫卜皆曰不可療君濟齋戒沐浴黙<lb/>
有禱焉得吉兆而疾愈其事諸父友昆弟輯睦上下各<lb/>
得其歡心經理家事凡人情所難堪者皆身任之闔門<lb/>
幾百口今三十年矣無一後言者故鄉人稱族居者必<lb/>
曰蔡氏而戒狠戾不睦者必曰盍觀君濟之為人也其<lb/>
<pb n="KR4d0140_WYG_019-16b"/>
訓弟姪與朋友講習必以忠信愷悌為先嘗賦詩曰君<lb/>
親等天地忠孝無古今弟姪有過差未嘗面斥之委曲<lb/>
諷喻使改而止其在京師逆旅中失金方揭牓購賞有<lb/>
得諸同舎篋中者以告君濟曰此非吾金也常曰古之<lb/>
全交者非一道必欲伸己以求名人將何望耶往還京<lb/>
師朋友有疾病則為之辦醫藥同寢處終始不厭死䘮<lb/>
則主後事或䕶其柩以歸前後葢十數賢士遭斥逐傾<lb/>
槖資之眷眷焉勉以忠義報國而巳凡游太學十餘年<lb/>
<pb n="KR4d0140_WYG_019-17a"/>
七上於禮部不第中朝搢紳皆嗟惜之㑹天子以八行<lb/>
取士郡人條其應令者凡數十事有司方施行而四方<lb/>
有識聞之相與歡忻稱頌太學辟雍之士日徯其貢遣<lb/>
以來而君濟屬疾死矣悲夫君濟所學以正心誠意為<lb/>
本其優游涵養日趨於自得葢質諸聖言而合措諸行<lb/>
事而不紊其進勇甚浩乎其未易量也其所往來皆一<lb/>
時賢士大夫而鄒志完陳瑩中楊中立周恭叔尤所欽<lb/>
愛皆許以有為於世鄒陳久於謫籍君濟從之不逺千<lb/>
<pb n="KR4d0140_WYG_019-17b"/>
里志完疾病以書招之比君濟至病且革矣盡吐生平<lb/>
所欲言者而性命之理死生之說見於問答云至君濟<lb/>
感疾啓手足神色不亂危坐如平時嗚呼非真有得者<lb/>
能如是耶君濟諱元康年四十三政和七年八月甲子<lb/>
卒於家明年二月甲子葬於邑之大奥山某原娶王氏<lb/>
閩清人仲舉之女有賢行順事其夫邦人取法焉生女<lb/>
蘇娘無男子以兄子蘇郎為後議者謂君濟安窮逹一<lb/>
死生雖不幸短命宜無惑者顧其親有子如此而失之<lb/>
<pb n="KR4d0140_WYG_019-18a"/>
何以塞其悲乎余以為死生命也夫人豈有不死者乎<lb/>
顧所為何如耳今君濟所學皆聖賢之事業而其從遊<lb/>
皆千載人也亦豈不足以慰其親乎衆皆曰然於是敘<lb/>
而銘之銘曰人不間於父母昆弟之言與夫見其進未<lb/>
見其止皆善學者之事也若吾君濟其庶幾乎非天為<lb/>
之而止於斯乎嗚呼哀哉<lb/>
　　　朱純甫墓誌銘<lb/>
朱君諱完字純甫少從進士舉以疾廢杜門謝人事元<lb/>
<pb n="KR4d0140_WYG_019-18b"/>
祐中邑人創佛廟峴山下而君適有地介其間佛者議<lb/>
丐於君君弗聽請以旁近地易之君弗聽又數倍其直<lb/>
冀君售焉且曰君有疾毋沮善事可以徼安寧之祉否<lb/>
且病君曰若言怪吾聖人不言也未幾果病邑人駭甚<lb/>
申諭者相屬君以為吾病非命也耶卒不聽嗚呼其可<lb/>
謂篤於自信者矣使其不病而從事於世顧易量哉崇<lb/>
寧改元七月某日卒於家年六十五娶戴氏生二男子<lb/>
曰紱習進士曰綡尚幼二女子其一早死次未嫁即其<lb/>
<pb n="KR4d0140_WYG_019-19a"/>
年十一月某日葬於邑之横山陶公谷紱前期諗予曰<lb/>
先人生而窮死而不窮惟公是屬君曽祖某祖某父某<lb/>
世家溫之瑞安云銘曰三軍可奪帥匹夫不可奪志自<lb/>
古然矣我思若人載石不誣以詔後昆<lb/>
</p>
<p>
</p>
  </div>
</body>
</text>
</TEI>
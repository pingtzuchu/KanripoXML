<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>李太白集分類補註巻二十七</head> <lb/>
    <p>
<pb n="KR4c0013_WYG_027-1a"/>
欽定四庫全書<lb/>
　李太白集分類補註巻二十七<lb/>
　　　　　　　　　　　宋　楊齊賢　集註<lb/>
　　　　　　　　　　　元　蕭士贇　補註<lb/>
　　序上<hi>一十首</hi>
　　　暮春江夏送張祖監丞之東都序<lb/>
吁咄哉僕書室坐愁亦已久矣每思欲遐登蓬萊極目<lb/>
四海手弄白日頂摩青穹揮斥幽憤不可得也而金骨<lb/>
<pb n="KR4c0013_WYG_027-1b"/>
未變玉顔已緇何常不捫松傷心撫鶴歎息誤學書劒<lb/>
薄遊人間紫微九重碧山萬里有才無命甘於後時劉<lb/>
表不用於禰衡暫來江夏賀循喜逢於張翰且樂船中<lb/>
達人張侯大雅君子統泛舟之役在清川之湄談𤣥賦<lb/>
詩連興數月醉盡花栁賞窮江山王命有程告以行邁<lb/>
烟景晩色慘為愁容繫飛帆於半天泛淥水於遥海欲<lb/>
去不忍更開芳樽樂雖寰中趣逸天半平生酣暢未若<lb/>
此筵至於清談浩歌雄筆麗藻笑飲醁酒醉揮素琴余<lb/>
<pb n="KR4c0013_WYG_027-2a"/>
實不愧於古人也揚𬒮逺别何時歸來想洛陽之秋風<lb/>
將鱠魚以相待詩可贈逺無乃闕乎<lb/>
　　　奉餞十七翁二十四翁尋桃花源序<lb/>
昔祖龍滅古道嚴威刑煎熬生人若墜大火三墳五典<lb/>
散為寒灰築長城建阿房并諸侯殺豪俊自謂功高羲<lb/>
皇國可萬世思欲凌雲氣求仙人登封太山風雨暴作<lb/>
雖五松受職草木有知而萬象乖度禮刑將弛則綺皓<lb/>
不得不遁於南山魯連不得不蹈於東海則桃源之避<lb/>
<pb n="KR4c0013_WYG_027-2b"/>
世者可謂超昇先覺夫指鹿之儔連頸而同死非吾黨<lb/>
之謂乎二翁耽老氏之言繼少卿之作文以𫐠大雅道<lb/>
以通至精巻舒天地之心脫落神仙之境武陵遺跡可<lb/>
得而窺焉問津利往水引漁者花藏仙谿春風不知從<lb/>
來落英何許流出石洞來入晨光盡開有良田名池竹<lb/>
果森列三十六洞别為一天耶今扁舟而行笑謝人世<lb/>
阡陌未改古人依然白雲何時而歸來青山一去而誰<lb/>
往諸公賦桃源以美之<lb/>
<pb n="KR4c0013_WYG_027-3a"/>
　　　夏日陪司馬武公與羣賢宴姑熟亭序<lb/>
通驛公館南有水亭焉四甍翬飛巉絶浦嶼蓋有前攝<lb/>
令河東薛公棟而宇之今宰隴西李公明化開物成務<lb/>
又横其梁而閣之晝鳴閒琴夕酌清月蓋為接輶軒祖<lb/>
逺客之佳境也製置既久莫知何名司馬武公長材博<lb/>
古獨映方外因據胡牀㟁幘嘯詠而謂前長史李公及<lb/>
諸公曰此亭跨姑熟之水可稱為姑熟亭焉嘉名勝槩<lb/>
自我作也且夫曹官紱冕者大賢處之若遊青山卧白<lb/>
<pb n="KR4c0013_WYG_027-3b"/>
雲逍遥偃傲何適不可小才居之窘而自拘悄若桎梏<lb/>
則清風朗月河英嶽秀皆為棄物安得稱焉所以司馬<lb/>
南隣當文章之旗鼓翰林客卿揮辭鋒以戰勝名教樂<lb/>
地無非得俊之場也千載一時言詩紀志<lb/>
　　　江夏送林公上人遊衡嶽序<lb/>
江南之仙山黄鶴之爽氣偶得英粹後生俊人林公世<lb/>
為豪家此土之秀落髪歸道專精律儀白月在天朗然<lb/>
獨出既灑落於彩翰亦諷誦於人口閒雲無心與化偕<lb/>
<pb n="KR4c0013_WYG_027-4a"/>
往欲將振五樓之金䇿浮三湘之碧波乗杯泝流考室<lb/>
名嶽瞰憩㝠壑凌臨諸天登祝融之峰巒望長沙之烟<lb/>
火遥謝舊國誓遺歸蹤百千開士稀有此者余所以歎<lb/>
其峻節揚其清波龍象先輩迴眸拭視比夫汩泥沙者<lb/>
相去如牛之一毛昔智者安禪於台山逺公托志於廬<lb/>
嶽高標勝槩斯亦嚮慕哉紫霞揺心青楓夾㟁目斷川<lb/>
上送君此行羣公臨流賦詩以贈<lb/>
　　　金陵與諸賢送權十一序<lb/>
<pb n="KR4c0013_WYG_027-4b"/>
斯高柄秦嬴世不二三傑伏草與漢並出莽夷朱暉耿<lb/>
鄧乃起自古英達未必盡用於當年去就之理在大運<lb/>
爾我君六葉繼聖熈乎𤣥風三清垂拱穆然紫極天人<lb/>
其一哉所以青雲豪士散在商鈞四坐明哲皆清朝旅<lb/>
人吾希風廣成蕩漾浮世素受寶訣為三十六帝之外<lb/>
臣即四明逸老賀知章呼余為謫仙人蓋實錄耳而嘗<lb/>
採姹女於江華收河車於清溪與天水權昭夷服勤爐<lb/>
火之業久矣之子也冲恬淵静翰才峻發白每一篇一<lb/>
<pb n="KR4c0013_WYG_027-5a"/>
札皆昭夷之所操吁捨我而南若折羽翼時歲律寒苦<lb/>
天風枯聲雲帆渉漢冏若絶雷舉目四顧霜天峥嶸銜<lb/>
杯叙離羣子賦詩以出餞酒仙翁李白辭<lb/>
　　　春於姑熟送趙四流炎方序<lb/>
白以鄒魯多鴻儒燕趙饒壯士蓋風土之然乎趙少翁<lb/>
才貌瓌雅志氣豪烈以黄綬作尉泥蟠當塗亦雞棲鶴<lb/>
籠不足以窘束鸞凰<hi>一作鳯</hi>耳以疾惡抵法遷于炎方辭<lb/>
高堂而墜心指絶國以揺恨天與水逺雲連山長借光<lb/>
<pb n="KR4c0013_WYG_027-5b"/>
影於頃刻開壺觴於洲渚黄鶴曉别愁聞命子之聲青<lb/>
楓暝色盡是傷心之樹然自吳瞻秦日見喜氣上當攫<lb/>
玉弩摧狼狐洗清天地雷雨必作冀白日迴照丹心可<lb/>
明巴陵半道坐見還吳之棹令雪解而松栢振色氣和<lb/>
而蘭蕙開芳僕西登天門望子於西江之上吾賢可流<lb/>
水其道浮雲其身通方大適何徃不可何戚戚於路歧<lb/>
哉<lb/>
　　　秋於敬亭送從姪耑遊廬山序<lb/>
<pb n="KR4c0013_WYG_027-6a"/>
余小時大人令誦子虚賦私心慕之及長南遊雲夢覽<lb/>
七澤之壯觀酒隱安陸蹉跎十年初嘉興季父謫長沙<lb/>
西還時余拜見預飲林下耑乃稚子嬉遊在傍今來有<lb/>
成鬱負秀氣吾衰久矣見爾慰心申悲導舊破涕為笑<lb/>
方告我逺渉西登香爐長山横蹙九江却轉瀑布天落<lb/>
半與銀河爭流騰虹奔電潨射萬壑此宇宙之竒詭也<lb/>
其上有方湖石井不可得而窺焉羨君此行撫鶴長嘯<lb/>
恨丹液未就白龍來遲使秦人著鞭先往桃花之水孤<lb/>
<pb n="KR4c0013_WYG_027-6b"/>
負夙願慙歸名山終期後來携手五嶽情以送逺詩寧<lb/>
闕乎<lb/>
　　　送黄鍾之鄱陽謁張使君序<lb/>
東南之美者有江夏黄公焉白竊飲風流始接談笑亦<lb/>
有抗節玉立光輝烱然氣高時英辯折天口道可濟物<lb/>
志棲無垠鄱陽張公朝野榮望愛客接士即原嘗春陵<lb/>
之亞焉每欽其辭華懸榻見往而黄公因訪古跡便從<lb/>
貴遊乃僑裝撰行去國遐陟諸子銜酒惜别沾巾分贈<lb/>
<pb n="KR4c0013_WYG_027-7a"/>
沉醉烟夕惆悵涼月天南迴以變夏火西飛而獻秋汀<lb/>
葭颯然海草微落夫子行邁我心若何母金玉爾音而<lb/>
有遐心湖水演沔朂哉是行共賦武昌釣臺篇以慰别<lb/>
情耳<lb/>
　　　早春於江夏送蔡十還家雲夢序<lb/>
吾觀蔡侯竒人也爾其才高氣逺有四方之志不然何<lb/>
周流宇宙太多耶白遐窮㝠搜亦已早矣海草三綠不<lb/>
歸國門又更逢春再結鄉思一見夫子冥心道存窮朝<lb/>
<pb n="KR4c0013_WYG_027-7b"/>
晚以作宴驅煙霞以輔賞朗笑明月時眠落花斯遊無<lb/>
何尋告暌索來暫觀我去還愁人乃浮漢陽入雲夢鄉<lb/>
枻云叩歸魂亦飛且青山綠楓累道相接遇勝因賞利<lb/>
君前行既非逺離曷足多嘆秋七月結遊鏡湖無僭我<lb/>
期先子而往敬慎好去終當早來無使耶川白雲不得<lb/>
復弄爾鄉中廖公及諸才子為詩略謝之<lb/>
　　　秋日於太原南柵餞陽曲王賛公賈少公石艾<lb/>
　　　尹少公應舉赴上都序<lb/>
<pb n="KR4c0013_WYG_027-8a"/>
天王三京北都居一其風俗逺蓋陶唐氏之人歟襟四<lb/>
塞之要衝控五原之都邑雄藩劇鎮非賢莫居則陽曲<lb/>
丞王公神仙之胄也爾其學鏡千古知周萬殊又若少<lb/>
府賈公以述作之雄也鼇弄筆海虎攫辭塲又若石艾<lb/>
尹少公廊廟之器口折黄馬手揮青萍咸道貫於人倫<lb/>
名飛於日下實難沈屈永懷青霄劔有隱而氣衝七星<lb/>
珠雖潜而光照萬壑今年春皇帝有事千畝湛恩八埏<lb/>
大搜羣才以緝邦政而王公以令宰見舉賈公以王霸<lb/>
<pb n="KR4c0013_WYG_027-8b"/>
昇聞海激佇乎三千天飛期於六月必有以也豈徒然<lb/>
哉有從兄太原主簿舒才華動時規謀匠物乃黕翠幕<lb/>
筵虹梁瓊羞霞開羽觴電舉然後抗目逺覽憑軒高吟<lb/>
屏俗事於煩襟結浮歡於落景俄而皓月生海來窺醉<lb/>
容黄雲出關半起秋色數君乃輟酌慷慨揺心促裝望<lb/>
丹闕而非逺揮玉鞭而且去白也不敏先鳴翰林幸叨<lb/>
玳瑁之筵敢竭麒麟之筆請各探韻賦詩寵行<lb/>
　李太白集分類補註卷二十七<lb/>
<pb n="KR4c0013_WYG_027-9a"/>
欽定四庫全書<lb/>
　李太白集分類補註巻二十七<lb/>
　　　　　　　　　　　宋　楊齊賢　集註<lb/>
　　　　　　　　　　　元　蕭士贇　補註<lb/>
　　序上<hi>一十首</hi>
　　　暮春江夏送張祖監丞之東都序<lb/>
吁咄哉僕書室坐愁亦已久矣每思欲遐登蓬萊極目<lb/>
四海手弄白日頂摩青穹揮斥幽憤不可得也而金骨<lb/>
<pb n="KR4c0013_WYG_027-9b"/>
未變玉顔已緇何常不捫松傷心撫鶴歎息誤學書劒<lb/>
薄遊人間紫微九重碧山萬里有才無命甘於後時劉<lb/>
表不用於禰衡暫來江夏賀循喜逢於張翰且樂船中<lb/>
達人張侯大雅君子統泛舟之役在清川之湄談𤣥賦<lb/>
詩連興數月醉盡花栁賞窮江山王命有程告以行邁<lb/>
烟景晩色慘為愁容繫飛帆於半天泛淥水於遥海欲<lb/>
去不忍更開芳樽樂雖寰中趣逸天半平生酣暢未若<lb/>
此筵至於清談浩歌雄筆麗藻笑飲醁酒醉揮素琴余<lb/>
<pb n="KR4c0013_WYG_027-10a"/>
實不愧於古人也揚𬒮逺别何時歸來想洛陽之秋風<lb/>
將鱠魚以相待詩可贈逺無乃闕乎<lb/>
　　　奉餞十七翁二十四翁尋桃花源序<lb/>
昔祖龍滅古道嚴威刑煎熬生人若墜大火三墳五典<lb/>
散為寒灰築長城建阿房并諸侯殺豪俊自謂功高羲<lb/>
皇國可萬世思欲凌雲氣求仙人登封太山風雨暴作<lb/>
雖五松受職草木有知而萬象乖度禮刑將弛則綺皓<lb/>
不得不遁於南山魯連不得不蹈於東海則桃源之避<lb/>
<pb n="KR4c0013_WYG_027-10b"/>
世者可謂超昇先覺夫指鹿之儔連頸而同死非吾黨<lb/>
之謂乎二翁耽老氏之言繼少卿之作文以𫐠大雅道<lb/>
以通至精巻舒天地之心脫落神仙之境武陵遺跡可<lb/>
得而窺焉問津利往水引漁者花藏仙谿春風不知從<lb/>
來落英何許流出石洞來入晨光盡開有良田名池竹<lb/>
果森列三十六洞别為一天耶今扁舟而行笑謝人世<lb/>
阡陌未改古人依然白雲何時而歸來青山一去而誰<lb/>
往諸公賦桃源以美之<lb/>
<pb n="KR4c0013_WYG_027-11a"/>
　　　夏日陪司馬武公與羣賢宴姑熟亭序<lb/>
通驛公館南有水亭焉四甍翬飛巉絶浦嶼蓋有前攝<lb/>
令河東薛公棟而宇之今宰隴西李公明化開物成務<lb/>
又横其梁而閣之晝鳴閒琴夕酌清月蓋為接輶軒祖<lb/>
逺客之佳境也製置既久莫知何名司馬武公長材博<lb/>
古獨映方外因據胡牀㟁幘嘯詠而謂前長史李公及<lb/>
諸公曰此亭跨姑熟之水可稱為姑熟亭焉嘉名勝槩<lb/>
自我作也且夫曹官紱冕者大賢處之若遊青山卧白<lb/>
<pb n="KR4c0013_WYG_027-11b"/>
雲逍遥偃傲何適不可小才居之窘而自拘悄若桎梏<lb/>
則清風朗月河英嶽秀皆為棄物安得稱焉所以司馬<lb/>
南隣當文章之旗鼓翰林客卿揮辭鋒以戰勝名教樂<lb/>
地無非得俊之場也千載一時言詩紀志<lb/>
　　　江夏送林公上人遊衡嶽序<lb/>
江南之仙山黄鶴之爽氣偶得英粹後生俊人林公世<lb/>
為豪家此土之秀落髪歸道專精律儀白月在天朗然<lb/>
獨出既灑落於彩翰亦諷誦於人口閒雲無心與化偕<lb/>
<pb n="KR4c0013_WYG_027-12a"/>
往欲將振五樓之金䇿浮三湘之碧波乗杯泝流考室<lb/>
名嶽瞰憩㝠壑凌臨諸天登祝融之峰巒望長沙之烟<lb/>
火遥謝舊國誓遺歸蹤百千開士稀有此者余所以歎<lb/>
其峻節揚其清波龍象先輩迴眸拭視比夫汩泥沙者<lb/>
相去如牛之一毛昔智者安禪於台山逺公托志於廬<lb/>
嶽高標勝槩斯亦嚮慕哉紫霞揺心青楓夾㟁目斷川<lb/>
上送君此行羣公臨流賦詩以贈<lb/>
　　　金陵與諸賢送權十一序<lb/>
<pb n="KR4c0013_WYG_027-12b"/>
斯高柄秦嬴世不二三傑伏草與漢並出莽夷朱暉耿<lb/>
鄧乃起自古英達未必盡用於當年去就之理在大運<lb/>
爾我君六葉繼聖熈乎𤣥風三清垂拱穆然紫極天人<lb/>
其一哉所以青雲豪士散在商鈞四坐明哲皆清朝旅<lb/>
人吾希風廣成蕩漾浮世素受寶訣為三十六帝之外<lb/>
臣即四明逸老賀知章呼余為謫仙人蓋實錄耳而嘗<lb/>
採姹女於江華收河車於清溪與天水權昭夷服勤爐<lb/>
火之業久矣之子也冲恬淵静翰才峻發白每一篇一<lb/>
<pb n="KR4c0013_WYG_027-13a"/>
札皆昭夷之所操吁捨我而南若折羽翼時歲律寒苦<lb/>
天風枯聲雲帆渉漢冏若絶雷舉目四顧霜天峥嶸銜<lb/>
杯叙離羣子賦詩以出餞酒仙翁李白辭<lb/>
　　　春於姑熟送趙四流炎方序<lb/>
白以鄒魯多鴻儒燕趙饒壯士蓋風土之然乎趙少翁<lb/>
才貌瓌雅志氣豪烈以黄綬作尉泥蟠當塗亦雞棲鶴<lb/>
籠不足以窘束鸞凰<hi>一作鳯</hi>耳以疾惡抵法遷于炎方辭<lb/>
高堂而墜心指絶國以揺恨天與水逺雲連山長借光<lb/>
<pb n="KR4c0013_WYG_027-13b"/>
影於頃刻開壺觴於洲渚黄鶴曉别愁聞命子之聲青<lb/>
楓暝色盡是傷心之樹然自吳瞻秦日見喜氣上當攫<lb/>
玉弩摧狼狐洗清天地雷雨必作冀白日迴照丹心可<lb/>
明巴陵半道坐見還吳之棹令雪解而松栢振色氣和<lb/>
而蘭蕙開芳僕西登天門望子於西江之上吾賢可流<lb/>
水其道浮雲其身通方大適何徃不可何戚戚於路歧<lb/>
哉<lb/>
　　　秋於敬亭送從姪耑遊廬山序<lb/>
<pb n="KR4c0013_WYG_027-14a"/>
余小時大人令誦子虚賦私心慕之及長南遊雲夢覽<lb/>
七澤之壯觀酒隱安陸蹉跎十年初嘉興季父謫長沙<lb/>
西還時余拜見預飲林下耑乃稚子嬉遊在傍今來有<lb/>
成鬱負秀氣吾衰久矣見爾慰心申悲導舊破涕為笑<lb/>
方告我逺渉西登香爐長山横蹙九江却轉瀑布天落<lb/>
半與銀河爭流騰虹奔電潨射萬壑此宇宙之竒詭也<lb/>
其上有方湖石井不可得而窺焉羨君此行撫鶴長嘯<lb/>
恨丹液未就白龍來遲使秦人著鞭先往桃花之水孤<lb/>
<pb n="KR4c0013_WYG_027-14b"/>
負夙願慙歸名山終期後來携手五嶽情以送逺詩寧<lb/>
闕乎<lb/>
　　　送黄鍾之鄱陽謁張使君序<lb/>
東南之美者有江夏黄公焉白竊飲風流始接談笑亦<lb/>
有抗節玉立光輝烱然氣高時英辯折天口道可濟物<lb/>
志棲無垠鄱陽張公朝野榮望愛客接士即原嘗春陵<lb/>
之亞焉每欽其辭華懸榻見往而黄公因訪古跡便從<lb/>
貴遊乃僑裝撰行去國遐陟諸子銜酒惜别沾巾分贈<lb/>
<pb n="KR4c0013_WYG_027-15a"/>
沉醉烟夕惆悵涼月天南迴以變夏火西飛而獻秋汀<lb/>
葭颯然海草微落夫子行邁我心若何母金玉爾音而<lb/>
有遐心湖水演沔朂哉是行共賦武昌釣臺篇以慰别<lb/>
情耳<lb/>
　　　早春於江夏送蔡十還家雲夢序<lb/>
吾觀蔡侯竒人也爾其才高氣逺有四方之志不然何<lb/>
周流宇宙太多耶白遐窮㝠搜亦已早矣海草三綠不<lb/>
歸國門又更逢春再結鄉思一見夫子冥心道存窮朝<lb/>
<pb n="KR4c0013_WYG_027-15b"/>
晚以作宴驅煙霞以輔賞朗笑明月時眠落花斯遊無<lb/>
何尋告暌索來暫觀我去還愁人乃浮漢陽入雲夢鄉<lb/>
枻云叩歸魂亦飛且青山綠楓累道相接遇勝因賞利<lb/>
君前行既非逺離曷足多嘆秋七月結遊鏡湖無僭我<lb/>
期先子而往敬慎好去終當早來無使耶川白雲不得<lb/>
復弄爾鄉中廖公及諸才子為詩略謝之<lb/>
　　　秋日於太原南柵餞陽曲王賛公賈少公石艾<lb/>
　　　尹少公應舉赴上都序<lb/>
<pb n="KR4c0013_WYG_027-16a"/>
天王三京北都居一其風俗逺蓋陶唐氏之人歟襟四<lb/>
塞之要衝控五原之都邑雄藩劇鎮非賢莫居則陽曲<lb/>
丞王公神仙之胄也爾其學鏡千古知周萬殊又若少<lb/>
府賈公以述作之雄也鼇弄筆海虎攫辭塲又若石艾<lb/>
尹少公廊廟之器口折黄馬手揮青萍咸道貫於人倫<lb/>
名飛於日下實難沈屈永懷青霄劔有隱而氣衝七星<lb/>
珠雖潜而光照萬壑今年春皇帝有事千畝湛恩八埏<lb/>
大搜羣才以緝邦政而王公以令宰見舉賈公以王霸<lb/>
<pb n="KR4c0013_WYG_027-16b"/>
昇聞海激佇乎三千天飛期於六月必有以也豈徒然<lb/>
哉有從兄太原主簿舒才華動時規謀匠物乃黕翠幕<lb/>
筵虹梁瓊羞霞開羽觴電舉然後抗目逺覽憑軒高吟<lb/>
屏俗事於煩襟結浮歡於落景俄而皓月生海來窺醉<lb/>
容黄雲出關半起秋色數君乃輟酌慷慨揺心促裝望<lb/>
丹闕而非逺揮玉鞭而且去白也不敏先鳴翰林幸叨<lb/>
玳瑁之筵敢竭麒麟之筆請各探韻賦詩寵行<lb/>
　李太白集分類補註卷二十七<lb/>
</p>
<p>
</p>
  </div>
</body>
</text>
</TEI>
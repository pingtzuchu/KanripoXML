<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>李太白集分類補註巻二十四</head> <lb/>
    <p>
<pb n="KR4c0013_WYG_024-1a"/>
欽定四庫全書<lb/>
　李太白集分類補註巻二十四<lb/>
　　　　　　　　　　　宋　楊齊賢　集註<lb/>
　　　　　　　　　　　元　蕭士贇　補註<lb/>
　　感遇<lb/>
　　　越中秋懷<lb/>
越水遶碧山周迴數千里乃是天鏡中分明畫相似<hi>一本</hi>
<hi>首四句云蹈海思仲連遊山慕康樂攀雲窮千峯弄水涉萬壑下同</hi>愛此從冥捜永懷臨<lb/>
<pb n="KR4c0013_WYG_024-1b"/>
湍遊一爲滄波客十見紅蕖秋觀濤壯天險望海令人<lb/>
愁路遐迫西照歲晩悲東流何必探禹穴逝將歸蓬丘<lb/>
不然五湖上亦可乗扁舟<lb/>
　　　效古二首<lb/>
朝入天苑中謁帝蓬萊宫青山映輦道碧樹摇煙空謬<lb/>
題金閨籍得與銀臺通待詔奉明主抽毫頌清風歸時<lb/>
落日晩躞蹀浮雲驄人馬本無意飛馳自豪雄入門紫<lb/>
鴛鴦金井雙梧桐清歌弦古曲美酒沽新豐快意且爲<lb/>
<pb n="KR4c0013_WYG_024-2a"/>
樂列筵坐羣公光景不可留生世如轉蓬早達勝晩遇<lb/>
羞比垂釣翁<hi>齊賢曰新豊事見前士贇曰此詩樂府富貴之體也</hi>
　　　其二<lb/>
自古有秀色西施與東鄰蛾眉不可妬况乃效其矉所<lb/>
以尹婕妤羞見邢夫人低頭不出氣塞黙少精神寄語<lb/>
無鹽子如君何足珍<hi>齊賢曰西施與東鄰矉及尹婕妤羞見邢夫人事並見前士贇曰此</hi>
<hi>詩刺時以色相尚而不好德者故末句反言之曰寄語無鹽子如君何足珍也</hi>
　　　擬古十二首<hi>士贇曰擬古者擬古詩也古人多有此體至於句意亦不大相遠焉</hi>
<pb n="KR4c0013_WYG_024-2b"/>
青天何歷歷明星如白石黃姑與織女相去不盈尺銀<lb/>
河無鵲橋非時將安適閨人理紈素遊子悲行役瓶冰<lb/>
知冬寒霜露欺遠客客似秋葉飛飄颻不言歸别後羅<lb/>
帶長愁寛去時衣乗月託宵夢因之寄金徽<hi>齊賢曰古樂府東飛</hi>
<hi>伯勞西飛燕黃姑織女時相見淮南子烏鵲填河成橋而渡織女又曰見瓶水之冰而知天下之寒唐羈縻州</hi>
<hi>有金徽州𨽻振武軍士贇曰古詩衆星何歴歴梁宗懔荆楚歲時記黃姑即河鼓也盖託詞所致云爾雅河鼓</hi>
<hi>謂之牽牛庾師成遠期篇憶别春花飛已見秋葉稀淚眼羞明鏡愁帶減寛衣得書未言反夢見道應歸坐使</hi>
<hi>紅顔歇獨掩青樓扉此篇傷時窮兵黷武行役無期度男女怨曠不得遂其家室之情感時而悲者焉哀而不</hi>
<pb n="KR4c0013_WYG_024-3a"/>
<hi>傷怨而不誹真有國風之體此晦菴之所謂聖於詩者歟</hi>
　　　其二<lb/>
高樓入青天下有白玉堂明月看欲墮當牕懸清光遥<lb/>
夜一美人羅衣沾秋霜含情弄柔瑟彈作陌上桑絃聲<lb/>
何激烈風巻遶飛梁行人皆躑躅棲鳥去迴翔但寫妾<lb/>
意苦莫辭此曲傷願逢同心者飛作紫鴛鴦<hi>齊賢曰古詩西北有</hi>
<hi>高樓玉堂陌上桑及韓娥歌響繞梁鴛鴦事並見前士贇曰長門賦懸明月以自照兮徂清夜於洞房此詩喻</hi>
<hi>賢者懷才抱藝有以聳動人之耳目而不屑以身輕許於人思得同心同德者而依附之也</hi>
<pb n="KR4c0013_WYG_024-3b"/>
　　　其三<lb/>
長繩難繫日自古共悲辛黃金高北斗不惜買陽春石<lb/>
火無留光還如世中人卽事巳如夢後來我誰身提壺<lb/>
莫辭貧取酒㑹四鄰仙人殊恍惚未若醉中真<hi>齊賢曰古樂府</hi>
<hi>鑿石見火能幾時潘岳詩欻如敲石火提壺云提壺沽美酒士贇曰此篇達生者之詩也古詩中有此體</hi>
　　　其四<lb/>
清都綠玉樹灼爍瑶臺春攀花弄秀色遠贈天仙人香<lb/>
風送紫蘂直到扶桑津取掇世上艶所貴心之珍相思<lb/>
<pb n="KR4c0013_WYG_024-4a"/>
傳一笑聊欲示情親<hi>齊賢曰列子云清都紫微鈞天廣樂帝之所居士贇曰此遊仙詩體</hi>
　　　其五<lb/>
今日風日好明日恐不如春風笑於人何乃愁自居吹<lb/>
簫舞彩鳳酌醴鱠神魚千金買一醉取樂不求餘達士<lb/>
遺天地東門有二疏愚夫同瓦石有才知巻舒無事坐<lb/>
悲苦塊然涸轍鮒<hi>齊賢曰蕭史吹簫感鳳凰來事見前漢書疏廣疏受稱病乞骸骨上許之</hi>
<hi>公卿故人邑子祖道供帳東都門外士贇曰按鮒字本作魚若作魚是重一字今當作鮒莊子守鯢鮒注曰鮒</hi>
<hi>音附又音蒲李云鯤鮒皆小魚也當作鮒音蒲無疑此篇亦逹生而能與時巻舒者其太白之素志歟</hi>
<pb n="KR4c0013_WYG_024-4b"/>
　　　其六<lb/>
運速天地閉胡風結飛霜百草死冬月六龍頽西荒太<lb/>
白出東方彗星揚精光鴛鴦非越鳥何爲眷南翔惟昔<lb/>
鷹將犬今爲侯與王得水成蛟龍争池奪鳳凰北斗不<lb/>
酌酒南箕空簸揚<hi>齊賢曰晉志太白西方秋金義也進退以俟兵其出東方失行中國敗妖</hi>
<hi>星一曰彗星所謂掃星小者數寸長或竟天見則兵起大水主除舊布新彗體無光傳日而爲光故夕見則東</hi>
<hi>指辰見則西指在日南北皆隨日光而指鷹將犬言昔鞘鷹牽犬獵於田野今皆爲王侯矣大東詩曰維南有</hi>
<hi>箕不可以簸揚維北有斗不可以挹酒漿士贇曰按此篇當是太白從永王璘時嘗作詩諷王勤王而王不從</hi>
<pb n="KR4c0013_WYG_024-5a"/>
<hi>知王不足與有爲故作是詩也運速天地閉喻明皇晩年賢人隱而羣小用事也胡風結飛霜喻祿山兵叛也</hi>
<hi>百草死冬月喻人民遭殺戮也六龍頽西荒喻明皇西幸也太白出東方彗星揚精光喻兵興除舊布新也鴛</hi>
<hi>鴦非越鳥何爲眷南翔喻王原非南人何爲眷眷於南方也惟昔鷹將犬今爲侯與王得水成蛟龍争池奪鳳</hi>
<hi>凰喻起於行伍而能立功者巳致高位也今卒伍之徒能立功者尚致高位王何爲眷眷然擁兵南方翺翔江</hi>
<hi>上而不爲勤王之舉以立功名取爵位也哉北斗不酌酒南箕空簸揚喻王終不足與有爲如北斗之空有斗</hi>
<hi>名而不可以挹酒漿南箕之空有箕名而不可以簸揚也言有盡而意無窮豈後人作詩明譏顯刺者所可同</hi>
<hi>日語哉</hi>
　　　其七<lb/>
<pb n="KR4c0013_WYG_024-5b"/>
世路今太行迴車竟何託萬族皆凋枯遂無少可樂曠<lb/>
野多白骨幽魂共銷鑠榮貴當及時春華宜照灼人非<lb/>
崑山玉安得長璀錯身没豈不朽榮名在麟閣<hi>士贇曰李善曰</hi>
<hi>春華喻少時也此篇乃熟識世故同歸於盡惟當因時立功名以傳不朽耳</hi>
　　　其八<lb/>
月色不可掃客愁不可道玉露生秋衣流螢飛百草日<lb/>
月終銷毁天地同枯槁蟪蛄啼青松安見此樹老金丹<lb/>
寧誤俗昧者難精討爾非千歲翁多恨去世早飲酒入<lb/>
<pb n="KR4c0013_WYG_024-6a"/>
玉壺藏身以爲寶<hi>齊賢曰月令季夏之月腐草化爲螢司馬相如云蟪蛄寒蟬也一名蝭蟧</hi>
<hi>春生夏死夏生秋死神仙傳壺公賣藥於汝南市日入後跳入壺中士贇曰老子曰人之生也柔弱其死也堅</hi>
<hi>强萬物草木之生也柔脆其死也枯槁太白素志學仙此詩是反古詩中服食求神仙多爲藥所誤之意猶反</hi>
<hi>騷云</hi>
　　　其九<lb/>
生者爲過客死者爲歸人天地一逆旅同悲萬古塵月<lb/>
兔空擣藥扶桑已成薪白骨寂無言青松豈知春前後<lb/>
更嘆息浮榮何足珍<hi>士贇曰古者謂死人爲歸人莊子曰悲夫世人直爲物逆旅耳</hi>
<pb n="KR4c0013_WYG_024-6b"/>
　　　其十<lb/>
僊人騎綵鳳昨下閬風岑海水三清淺桃源一見尋遺<lb/>
我綠玉杯兼之紫瓊琴杯以傾美酒琴以閒素心一物<lb/>
非世有何論珠與金琴彈松裏風杯勸天上月風月長<lb/>
相知世人何倐忽<hi>齊賢曰東方朔十洲記崑崙有三角一角正北上正北辰星之曜名閬風</hi>
<hi>巔</hi>
　　　其十一<lb/>
涉江弄秋水愛此荷花鮮攀荷弄其珠蕩漾不成圓佳<lb/>
<pb n="KR4c0013_WYG_024-7a"/>
期綵雲重欲贈隔遠天相思無由見悵望涼風前<hi>士贇曰此</hi>
<hi>比興之詩也首兩句喻賢者慕君之爵位而欲仕也三句四句喻賢者纔得位而害之者已至也佳期是與佳</hi>
<hi>人相期也釋楚詞者曰不敢指言君尊故託辭曰佳人也彩雲重者喻女謁讒夫之昌盛也欲贈隔遠天者喻</hi>
<hi>賢者欲有所獻言於君去天遠而爲女謁讒夫之所間隔也相思無由見悵望涼風前者喻雖思君而無從見</hi>
<hi>君惟有悵望涼風之前曰寄吾眷戀之意云耳涼風亦薄德之形容也辭微意顯可謂怨而不誹者矣</hi>
　　　其十二<lb/>
去去復去去辭君還憶君漢水旣殊流楚山亦此分人<lb/>
生難稱意豈得長爲羣越燕喜海日燕鴻思朔雲别久<lb/>
<pb n="KR4c0013_WYG_024-7b"/>
容華晩琅玕不能飯日落知天昏夢長覺道遠望夫登<lb/>
高山化石竟不返<hi>齊賢曰淮南子曰西方之美者有崑崙之球琳琅玕註球琳琅玕皆美玉</hi>
<hi>登山望夫化石事見前巻士贇曰此篇其太白去國之時所作乎身在江湖心居魏闕懷君憂國之意藹然見</hi>
<hi>於言辭之表末四句意是嗟嘆之詞雖遭時昏亂隔絶遠方然愛君之心猶石之堅也辭嚴意婉悲夫</hi>
　　　感興八首<lb/>
瑶姬天帝女精彩化朝雲宛轉入宵夢無心向楚君錦<lb/>
衾抱秋月綺席空蘭芬茫昧竟誰測虚傳宋玉文<hi>齊賢曰襄</hi>
<hi>陽耆舊傳云赤帝女瑶姬未行而卒塟于巫山之陽故曰巫山之女楚王令宋玉賦神女事見前</hi>
<pb n="KR4c0013_WYG_024-8a"/>
　　　其二<lb/>
洛浦有宓妃飄颻雪爭飛輕雲拂素月了可見清輝解<lb/>
珮欲西去含情詎相違香塵動羅襪綠水不沾衣陳王<lb/>
徒作賦神女豈同歸好色傷大雅多爲世所譏<hi>齊賢曰漢書音</hi>
<hi>義云宓妃宓羲氏之女溺洛水爲神曹植洛神賦曰髣髴兮若輕雲之蔽月飄颻兮若流風之迴雪又曰願誠</hi>
<hi>素之先逹兮解玉珮以要之又曰凌波微步羅襪生塵士贇曰高唐神女二賦乃宋玉寓言以成其文章洛神</hi>
<hi>賦則子建擬之而作後世之人如癡子聽人說夢以爲誠有是事至爲傳竒以實之惟太白知其託辭而譏之</hi>
<hi>可謂識見高遠者矣</hi>
<pb n="KR4c0013_WYG_024-8b"/>
　　　其三<lb/>
裂素持作書將寄萬里懷眷眷待遠信竟歲無人來征<lb/>
鴻務隨陽又不爲我棲委之在深篋蠧魚壞其題何如<lb/>
投水中流落他人開不惜他人開但恐生是非<hi>齊賢曰鄭𤣥注</hi>
<hi>禮記曰素生帛也孔安國曰隨陽之鳥鴻鴈之属蠧魚書中蟲也士贇曰晉書殷羨字洪橋爲豫章太守都下</hi>
<hi>人士因其致書者百餘匣行次石頭皆投之水中曰沉者自沉浮者自浮殷洪橋不爲致書郵</hi>
　　　其四<lb/>
芙蓉嬌綠波桃李誇白日偶䝉春風榮生此艶陽質豈<lb/>
<pb n="KR4c0013_WYG_024-9a"/>
無佳人色但恐花不實宛轉龍火飛零落互相失詎知<lb/>
凌寒松千載長守一<hi>士贇曰按此篇巳見二巻古詩四十七首必是當時傳寫之誤編詩</hi>
<hi>者不能别姑存于此巻觀者試以首句比並而論美惡顯然識者自見之矣</hi>
　　　其五<lb/>
十五遊神仙仙遊未曾歇吹笙吟松風汎瑟窺海月西<lb/>
山玉童子使我錬金骨欲逐黃鶴飛相呼向蓬闕<hi>士贇曰此</hi>
<hi>比興之詩以喻賢者相招以求祿仕</hi>
　　　其六<lb/>
<pb n="KR4c0013_WYG_024-9b"/>
西國有美女結樓青雲端蛾眉艶曉月一笑傾城歡高<lb/>
節不可奪烱心如凝丹常恐彩色晚不爲人所觀安得<lb/>
配君子共乗雙飛鸞<hi>士贇曰此篇喻賢者有所抱負審所去就不肯輕以身許人惟恐老</hi>
<hi>之將至功業未建於時無聞思見君子盡心以事之與共祿位也</hi>
　　　其七<lb/>
朅來荆山客誰爲珉玉分良寶絶見棄虛持三獻君直<lb/>
木忌先伐芬蘭哀自焚盈滿天所損沉溟道所羣東海<lb/>
有碧水西山多白雲魯連及夷齊可以躡青芬<hi>士贇曰按此篇</hi>
<pb n="KR4c0013_WYG_024-10a"/>
<hi>巳見二巻古風三十六首但有數語之異編詩者故兩存之</hi>
　　　其八<lb/>
嘉榖隱豐草草深苗且稀農夫旣不異孤穗將安歸常<lb/>
恐委疇隴忽與秋蓬飛烏得薦宗廟爲君生光輝<hi>齊賢曰陶</hi>
<hi>潛詩種豆南山下草盛豆苗稀士贇曰此篇比興之詩刺時賢之不能引類拔萃以爲國用者歟嘉榖隱豐草</hi>
<hi>草深苗且稀喻賢人在野混於常人之中常人類多而賢人類少農夫旣不異孤穗將安歸蓋謂農夫知稼穡</hi>
<hi>者以喻惟賢則知賢也農夫見榖之在草而不别異之猶賢者見賢之在野而不能薦進之也如此則將安適</hi>
<hi>歸乎常恐委疇隴忽與秋蓬飛者喻在野之賢惟恐老之將至埋光鏟彩與草木俱腐也烏得薦宗廟爲君生</hi>
<pb n="KR4c0013_WYG_024-10b"/>
<hi>光輝者以喻在野之賢冀望在位之賢引而進之以羽儀朝廷也嗟夫士懷才而不遇千載讀之猶有感激</hi>
　　　寓言三首<lb/>
周公負斧扆成王何夔蘷武王昔不豫剪𤓰投河湄賢<lb/>
聖遇讒慝不免人君疑天風拔大木禾黍咸傷萎管蔡<lb/>
扇蒼蠅公賦鴟鴞詩金縢若不啓忠信誰明之<hi>齊賢曰明堂位</hi>
<hi>曰周公朝諸侯于明堂之位天子負扆正南面而立武王旣克商二年王有疾弗豫周公爲三壇北面植璧秉</hi>
<hi>珪告于大王王季文王又武王旣喪管叔及其羣弟流言於國曰公將不利於孺子周公乃告二公曰我之弗</hi>
<hi>辟我無以告我先王周公居東二年則罪人斯得于後公乃爲詩以貽王名之曰鴟鴞王未敢誚公秋大熟未</hi>
<pb n="KR4c0013_WYG_024-11a"/>
<hi>穫天大雷電以風禾盡偃大木斯拔王啓金縢之書得周公代武王之說曰今天動威以彰周公之德惟朕小</hi>
<hi>子其新造我國家禮亦宜之王出郊天乃雨反風禾則盡起士贇曰此詩懼讒也櫽括金縢之事以申其意耳</hi>
　　　其二<lb/>
摇裔雙綵鳳婉孌三青禽徃還瑶臺裏鳴舞玉山岑以<lb/>
歡秦娥意復得王母心區區精衞鳥銜木空哀吟<hi>齊賢曰秦</hi>
<hi>娥弄玉也張揖曰三足鳥三足青鳥也主爲王母取食士贇曰此篇比興之詩於時蓋有所諷刺焉彩鳳青禽</hi>
<hi>以比佞幸之人瑶臺玉山以比宫掖秦娥以比公主王母以比后妃蓋以諷刺當時出入宫掖取媚后妃公主</hi>
<hi>以求爵位者精衞銜木石以比小臣懷區區報國之心盡忠竭力而不見知者其意微而顯矣</hi>
<pb n="KR4c0013_WYG_024-11b"/>
　　　其三<lb/>
長安春色歸先入青門道綠楊不自持清風欲傾倒海<lb/>
燕還秦宫雙飛入簾櫳相思不相見托夢遼城東<hi>齊賢曰唐</hi>
<hi>京兆府長安縣卽長安也霸城門民間謂之青門士贇曰此篇閨思詩也良人從軍滔滔不歸感時觸物而動</hi>
<hi>懷眷之思者歟綠楊海燕以起興也宛然國風之體所謂聖於詩者此哉</hi>
　　　秋夕旅懷<lb/>
涼風度秋海吹我鄉思飛連山去無際流水何時歸目<lb/>
極浮雲色心斷明月暉芳草歇柔艶白露催寒衣夢長<lb/>
<pb n="KR4c0013_WYG_024-12a"/>
銀漢落覺罷天星稀含悲想舊國泣下誰能揮<hi>士贇曰此詩太</hi>
<hi>自作於竄逐之後乎身在遐荒心懷舊國詞意悲惋哀哉</hi>
　　　感遇四首<lb/>
吾愛王子晉得道伊洛濵金骨旣不毁玉顔長自春可<lb/>
憐浮丘公猗靡與情親舉首白日間分明謝時人二仙<lb/>
去巳遠夢想空慇懃<hi>齊賢曰王子晉與浮丘公事見前士贇曰此詩蓋有所懷託二仙而</hi>
<hi>言也</hi>
　　　其二<lb/>
<pb n="KR4c0013_WYG_024-12b"/>
可嘆東籬菊莖疎葉且微雖言異蘭蕙亦自有芳菲未<lb/>
泛盈樽酒徒沾清露輝當榮君不採飄落欲何依<hi>士贇曰此</hi>
<hi>篇喻賢者䝉朝廷養育之恩有才而不見用空受此恩也當可用之時而若不採之惟有飄零老死而巳將安</hi>
<hi>所依乎是可嘆也</hi>
　　　其三<lb/>
昔余聞姮娥竊藥駐雲髪不自嬌玉顔方希錬金骨飛<lb/>
去身莫返含笑坐明月紫宫誇蛾眉隨手㑹凋歇<hi>士贇曰此</hi>
<hi>篇遊仙體也末句諷以色事人色衰愛弛者</hi>
<pb n="KR4c0013_WYG_024-13a"/>
　　　其四<lb/>
宋玉事楚王立身本高潔巫山賦綵雲郢路歌白雪舉<lb/>
國莫能和巴人皆巻舌一感登徒言恩情遂中絶<hi>齊賢曰此</hi>
<hi>篇櫽括宋玉答楚王問及高唐登徒子好色賦事見前士贇曰此篇太白特借宋玉事以申己之意耳如後篇</hi>
<hi>詠壁上鸚鵡亦此意也</hi>
　　寫懷<lb/>
　　　翰林讀書言懷呈集賢諸學士<lb/>
晨趨紫禁中夕待金門詔觀書散遺帙探古窮至妙片<lb/>
<pb n="KR4c0013_WYG_024-13b"/>
言茍㑹心掩巻忽而笑青蠅易相㸃白雪難同調本是<lb/>
疎散人屢貽褊促誚雲天屬清朗林壑憶遊眺或時清<lb/>
風來閒倚欄下嘯嚴光桐廬溪謝客臨海嶠功成謝人<lb/>
間從此一投釣<hi>士贇曰帙書衣也毛詩箋青蠅能汙白使黒莊子陽春白雪其調高其和寡嚴</hi>
<hi>光謝客事見前巻此太白寫心之作觀此則前效古一首槩可見矣</hi>
　　　尋陽紫極宮感秋作<lb/>
何處聞秋聲翛翛北窓竹迴薄萬古心攬之不盈掬静<lb/>
坐觀衆妙浩然媚幽獨白雲南山來就我簷下宿嬾從<lb/>
<pb n="KR4c0013_WYG_024-14a"/>
唐生決羞訪季主卜四十九年非一往不可復野情轉<lb/>
蕭散世道有飜覆陶令歸去來田家酒應熟<hi>齊賢曰唐生決疑事</hi>
<hi>見前史記司馬季主楚人卜於長安東市宋忠賈誼俱出洗沐遊於卜肆謁司馬季主淮南子蘧伯玉年五十</hi>
<hi>而知四十九年非士贇曰太白雅尚沖澹是亦書懷之什也</hi>
　　　江上秋懷<lb/>
餐霞卧舊壑散髪謝遠遊山蟬號枯桑始復知天秋朔<lb/>
鴈别海裔越燕辭江樓颯颯風巻沙茫茫霧縈洲黃雲<lb/>
結暮色白水揚寒流惻愴心自悲潺湲淚難收蘅蘭方<lb/>
<pb n="KR4c0013_WYG_024-14b"/>
蕭瑟長嘆令人愁<hi>齊賢曰爾雅注杜蘅似葵而香士贇曰漢書袁閎散髪絶世此太白傷己</hi>
<hi>之作也不惟傷已而復爲同類者傷之悲夫</hi>
　　　秋夕書懷<hi>一作秋日南遊書懷</hi>
北風吹海鴈南渡落寒聲感此瀟湘客凄其流浪情海<lb/>
懷結滄洲<hi>一作逺心飛蒼梧</hi>霞<hi>一作/遐</hi>想遊赤城始探蓬壺事<hi>一作</hi>
<hi>術</hi>旋覺天地輕澹然吟<hi>一作思</hi>高秋閒卧瞻太清蘿月掩<lb/>
<hi>一作隱</hi>空幕松霜結<hi>一作雲散</hi>前楹滅見息羣動獵微窮至精<lb/>
桃花有源水可以保吾生<hi>齊賢曰天台山圖曰赤城山天台之南蓬壺蓬萊方壺也</hi>
<pb n="KR4c0013_WYG_024-15a"/>
<hi>士贇曰太白當謫逐之時乃能以仙遊自解可謂善處患難者矣</hi>
　　　避地司空原言懷<lb/>
南風昔不競豪聖思經綸劉琨與祖逖起舞雞鳴晨雖<lb/>
有匡濟心終爲樂禍人我則異於是潛光皖水濵卜築<lb/>
司空原北將天柱鄰雪霽萬里月雲開九江春<hi>齊賢曰祖逖與</hi>
<hi>劉琨聞雞起舞事見前寰宇記皖水在懷寧縣西北灊縣有天柱山</hi>俟乎泰階平然後託<lb/>
微身傾家事金鼎年貌可長新所願得此道終然保清<lb/>
真弄景奔日馭攀星戯河津一隨王喬去長年玉天賓<lb/>
<pb n="KR4c0013_WYG_024-15b"/>
<hi>齊賢曰泰階事見前</hi>
　　　上崔相百憂章<hi>時在潯陽獄</hi>
共公赫怒天維中摧鯤鯨噴蕩揚濤起雷魚龍陷人成<lb/>
此禍胎火焚崐山玉石相磓仰希霖雨灑寳炎煨箭發<lb/>
石開戈揮日迴鄒衍慟哭燕霜颯來<hi>齊賢曰列子曰共工氏與顓頊争為</hi>
<hi>帝怒而觸不周之山折天柱絶地維書火炎崑岡玉石俱焚淮南子曰鄒衍盡忠於燕惠王王信譖而繫之鄒</hi>
<hi>衍仰天而哭正夏天爲之降霜</hi>微誠不感猶縶夏臺蒼鷹搏攫丹棘崔<lb/>
嵬豪聖凋枯王風傷哀斯文未喪東岳豈頽穆逃楚難<lb/>
<pb n="KR4c0013_WYG_024-16a"/>
鄒脫吳災見機苦遲二公所咍驥不驟進麟何來哉<hi>齊賢</hi>
<hi>曰史記桀召湯而囚之夏臺已而釋之郅都爲中尉嚴酷行法不避貴戚列侯宗室見都側目而視號曰蒼鷹</hi>
<hi>豪聖周公也周公遭流言之變王道凋枯故豳以下諸詩哀傷之檀弓孔子歌曰泰山其頽乎漢書楚元王少</hi>
<hi>時嘗與魯穆生白生申公俱受詩於浮丘伯後以穆生白生申公爲中大夫穆生不嗜酒元王每置酒嘗爲設</hi>
<hi>醴及王戊卽位常設後㤀設焉穆生退曰可以逝矣醴酒不設王之意怠不去楚人將鉗我於市稱疾卧申公</hi>
<hi>白生强起之穆生日易稱知幾其神乎君子見幾而作不俟終日遂謝病去申公白生獨留王戊稍淫暴二人</hi>
<hi>諌不聽衣之赭衣使舂於市鄒陽齊人仕吳久之吳王隂有邪謀陽奏書諌王不納其言於是陽去之梁從孝</hi>
<hi>王遊士贇曰說文楚人謂相啁曰咍</hi>星離一門草擲二孩萬憤結習憂從<lb/>
<pb n="KR4c0013_WYG_024-16b"/>
中催金瑟玉壺盡爲愁媒舉酒太息泣血盈杯台星再<lb/>
朗天網重恢屈法申恩棄瑕取材冶長非罪尼父無猜<lb/>
覆盆儻舉應照寒灰<hi>齊賢曰天官書曰魁下六星兩兩相比者名曰三台老子天網恢恢</hi>
<hi>疎而不漏孔子曰公冶長雖在縲絏之中非其罪也</hi>
　　　萬憤詞投魏郎中<lb/>
海水渤潏人罹鯨鯢蓊胡沙而四塞始滔天於燕齊何<lb/>
六龍之浩蕩遷白日於秦西九土星分嗸嗸栖栖南冠<lb/>
君子呼天而啼戀高堂而掩泣淚血地而成泥時當春<lb/>
<pb n="KR4c0013_WYG_024-17a"/>
而不草獨幽怨而沉迷<hi>齊賢曰左傳注鯨鯢大魚名以喻不義之人吞食小國齊之北</hi>
<hi>曰渤海燕之東曰遼海左傳晉侯曰南冠而縶者誰有司對曰鄭人所獻楚囚也使稅之問其族曰伶人也遂</hi>
<hi>操南音公語范文子曰楚囚君子也士贇曰時安祿山反范陽燕地故云蓊胡沙而四塞日君象時明皇方幸</hi>
<hi>蜀都故曰遷白日於西秦高堂喻朝廷也</hi>兄九江兮弟三峽悲羽化之難齊<lb/>
穆陵關北愁愛子豫章天南隔老妻一門骨肉散百草<lb/>
遇難不復相提攜樹榛拔桂囚鸞寵雞舜昔授禹伯成<lb/>
耕犁德自此衰吾將安棲好我者恤我不好我者何忍<lb/>
臨危而相擠子胥鴟夷彭越醢醯自古豪烈胡爲此繄<lb/>
<pb n="KR4c0013_WYG_024-17b"/>
蒼蒼之天高乎視低如其聽卑脫我牢狴儻辨美玉君<lb/>
收白珪<hi>齊賢日九江三峽見前唐志沂州沂水縣有穆陵關洪州豫章郡南昌縣本豫章縣荘子曰堯</hi>
<hi>治天下伯成子高立爲諸侯堯授舜舜授禹伯成子高辭為諸侯而耕禹往見之疾趨隴下避之或問曰堯治</hi>
<hi>天下吾子立為諸侯堯授舜舜授禹而吾子辭為諸侯而耕何也子高曰堯治天下不賞而民勸不罰而民畏</hi>
<hi>今子賞罰而民且不仁德自此衰刑自此立後世之亂自此始矣夫子盍行耶耕而不顧子胥鴟夷事見前巻</hi>
<hi>漢祖醯醢彭越以徧賜諸侯</hi>
　　　荆州賊平臨洞庭言懷作<lb/>
脩蛇橫洞庭吞象臨江島積骨成巴陵遺言聞楚老水<lb/>
<pb n="KR4c0013_WYG_024-18a"/>
窮三苗國地窄三湘道歲晏天崢嶸時危人枯槁思歸<lb/>
阻喪亂去國傷懷抱<hi>齊賢曰唐岳州巴陵郡有象湖巴蛇吞象暴骨於此因以名湖寰宇</hi>
<hi>記羿殺巴蛇於洞庭其骨若陵故曰巴陵</hi>郢路方丘墟章華亦傾倒風悲猿<lb/>
嘯苦木落鴻飛早日隱西赤沙月明東城草關河望已<lb/>
絶氛霧行當掃長呌天可聞吾將問蒼昊<hi>齊賢曰赤沙湖在洞庭西</hi>
<hi>通為沙湖</hi>
　　　覽鏡書懷<lb/>
得道無古今失道還衰老自笑鏡中人白髮如霜草捫<lb/>
<pb n="KR4c0013_WYG_024-18b"/>
心空嘆息問影何枯槁桃李竟何言終成南山皓<hi>齊賢曰捫</hi>
<hi>摸也南山皓卽商山四皓</hi>
　　　田園言懷<lb/>
賈誼三年謫班超萬里侯何如牽白犢飲水對清流<hi>齊賢</hi>
<hi>曰賈誼為長沙王太傅事見前班超扶風平陵人行請相者相者指曰生燕頷虎頸飛而食肉此萬里侯相也</hi>
<hi>後將本所從三千餘人平定西域五十餘國皆納質内属明年下詔封超為定遠侯邑千戸</hi>
　　　江南春懷<lb/>
青春幾何時黄鳥鳴不歇天涯失鄉<hi>一作歸</hi>路江外老華<lb/>
<pb n="KR4c0013_WYG_024-19a"/>
髮心飛秦塞雲影滯楚關月身世殊爛漫田園久蕪没<lb/>
歲晏何所從長歌謝金闕<hi>齊賢曰黃鳥黄鸝也士贇曰此太白流離湘楚之詩乎食</hi>
<hi>息不忘君其志亦可哀矣</hi>
　　詠物<lb/>
　　　聽蜀僧濬彈琴<hi>蜀中</hi>
蜀僧抱綠綺西下峨眉峰爲我一揮手如聽萬壑松客<lb/>
心洗流水餘響入霜鐘不覺碧山暮秋雲暗幾重<hi>齊賢曰樂</hi>
<hi>書相如蔡琰之綠綺峨眉山見前巻列子伯牙鼓琴志在流水山海經豐山有九鐘是知霜鳴郭璞曰霜降則</hi>
<pb n="KR4c0013_WYG_024-19b"/>
<hi>鐘鳴故言知也</hi>
　　　魯東門觀刈蒲<lb/>
魯國寒事早初霜刈渚蒲揮鎌若轉月拂水生連珠此<lb/>
草最可珍何必貴龍鬚織作玉牀席欣承清夜娛罷衣<lb/>
能再拂不畏素塵蕪<hi>士贇曰龍鬚草名此詩借蒲起興以自比也其有望君再用之意乎</hi>
<hi>白之志亦可哀矣</hi>
　　　詠鄰女東牕海石榴<lb/>
魯女東牕下海榴世所希珊瑚映綠水未足比光輝清<lb/>
<pb n="KR4c0013_WYG_024-20a"/>
香隨風發落日好鳥歸願爲東南枝低舉拂羅衣無由<lb/>
共攀折引領望金扉<hi>齊賢曰新羅多海紅并海石榴西域傳大秦國西南距海八百里到</hi>
<hi>珊瑚洲底有盤石珊瑚生其上海人乗船沉鐵網水底發其根取之士贇曰此君子在野思見君子盡心事之</hi>
<hi>之意</hi>
　　　南軒松<lb/>
南軒有孤松柯葉自綿羃清風無閒時瀟洒終日夕陰<lb/>
生古苔綠色染秋煙碧何當凌雲霄直上數千尺<hi>齊賢曰羃</hi>
<hi>覆也</hi>
<pb n="KR4c0013_WYG_024-20b"/>
　　　詠山樽二首<hi>前一首作詠柳少府山癭木樽</hi>
蟠木不雕飾且將斤斧疎樽成山岳勢材是棟梁餘外<lb/>
與金罍並中涵玉醴虛慙君垂拂拭遂忝玳筵居<lb/>
　　　其二<lb/>
擁腫寒山木嵌空成酒樽愧無江海量偃蹇在君門<hi>齊賢</hi>
<hi>曰莊子惠子曰吾有大樹人謂之樗其大木擁腫而不中繩墨規矩</hi>
　　　初出金門尋王侍御不遇詠壁上鸚鵡<hi>一作勅放歸山</hi>
　　　<hi>留别陸侍御不遇詠鸚鵡</hi>
<pb n="KR4c0013_WYG_024-21a"/>
落羽辭金殿孤鳴咤綉衣能言終見棄還向隴西飛<hi>齊賢</hi>
<hi>曰此太白自况也曲禮曰鸚鵡能言不離飛鳥</hi>
　　　紫藤樹<lb/>
紫藤掛雲木花蔓冝陽春密葉隱歌鳥香風留美人<hi>齊賢</hi>
<hi>曰歌鳥見一巻</hi>
　　　觀放白鷹二首<lb/>
八月邊風高胡鷹白錦毛孤飛一片雪百里見秋毫<hi>士贇</hi>
<hi>曰孟子曰明足以察秋毫之末</hi>
<pb n="KR4c0013_WYG_024-21b"/>
　　　其二<lb/>
寒冬十二月蒼鷹八九毛寄言燕雀莫相啅<hi>隲握切</hi>自有<lb/>
雲霄萬里高<lb/>
　　　觀博平王志安少府山水粉圖<lb/>
粉壁爲空天丹青狀江海游雲不知歸日見白鷗在博<lb/>
平真人王志安沉吟至此願掛冠松溪石磴帶秋色愁<lb/>
客思歸坐曉寒<hi>齊賢曰唐博州博平郡博平縣掛冠辭祿而去也</hi>
　　　題雍丘崔明府丹竈<lb/>
<pb n="KR4c0013_WYG_024-22a"/>
美人爲政本忘機服藥求仙事不違葉縣已泥丹竈畢<lb/>
瀛洲當伴赤松歸先師有訣神將助大聖無心火自飛<lb/>
九轉但能生羽翼雙鳬忽去定何依<hi>齊賢曰王喬高葉令有神術及赤松</hi>
<hi>事見前巻</hi>
　　　觀元丹丘坐巫山屏風<lb/>
昔遊三峽見巫山見畫巫山宛相似疑是天邊十二峯<lb/>
飛入君家綵屏裏寒松蕭颯如有聲陽臺微茫如有情<lb/>
錦衾瑶席何寂寂楚王神女徒盈盈高咫尺如千里翠<lb/>
<pb n="KR4c0013_WYG_024-22b"/>
屏丹崖燦如綺蒼蒼遠樹圍荆門歴歴行舟泛巴水水<lb/>
石潺湲萬壑分煙光草色俱氛氲溪花笑日何年發江<lb/>
客聽猿幾歳聞使人對此心緬邈疑入嵩丘夢綵雲<hi>齊賢</hi>
<hi>曰巫山三峽及陽臺神女事並見前南史景陵王子艮傳賁字文煥善畫能於扇上圖山水咫尺之内便登高</hi>
<hi>萬里爲遥士贇曰緬邈長遠也</hi>
　　　求崔山人百丈崖瀑布圖<lb/>
百丈素崖裂四山丹壁開龍潭中噴射晝夜生風雷但<lb/>
見瀑泉落如潨雲漢來聞君寫真圖島嶼備縈迴石黛<lb/>
<pb n="KR4c0013_WYG_024-23a"/>
刷幽草曾清澤古苔幽緘儻相傳何必向天台<hi>齊賢曰說文瀑</hi>
<hi>飛泉也潨水㑹也又小水入大水本草曾清生蜀中山谷及越嶲陶隱居云與空青同</hi>
　　　見野草中有曰白頭翁者<lb/>
醉入田家去行歌荒野中如何青草裏亦有白頭翁折<lb/>
取對明鏡宛將衰鬢同微芳似相誚留恨向東風<hi>齊賢曰本</hi>
<hi>草白頭翁一名野犬一名胡王使者一名奈何草生高山谷及野田陶隱居云處處有近根處有白茸狀似人</hi>
<hi>白頭故以爲名</hi>
　　　流夜郎題葵葉<lb/>
<pb n="KR4c0013_WYG_024-23b"/>
慙君能衞足嘆我遠移根白日如分照還歸守故園<hi>齊賢</hi>
<hi>曰左傳鮑莊子之智不如葵葵猶能衛其足</hi>
　　　瑩禪師房觀山海圖<lb/>
真僧閉精宇滅跡含逹觀列嶂圖雲山攢峰入霄漢丹<lb/>
崖森在目清晝疑巻幔蓬壺來軒牕瀛海入几案烟濤<lb/>
爭噴薄島嶼相凌亂征㠶飄空中瀑水灑天半崢嶸若<lb/>
可陟想像徒盈嘆杳與真心冥遂諧靜者翫如登赤城<lb/>
裏揭步滄洲畔卽事能娛人從兹得消散<lb/>
<pb n="KR4c0013_WYG_024-24a"/>
　　　白鷺鶿<lb/>
白鷺下秋水孤飛如墜霜心閒且未去獨立沙洲傍<lb/>
　　　詠槿<lb/>
園花笑荒年池草艶春色猶不如槿花嬋娟玉階側芬<lb/>
榮何夭促零落在瞬息豈若瓊樹枝終歲長翕赩<hi>士贇曰槿</hi>
<hi>花朝華暮落一名日及一名蕣華取一瞬之義</hi>
　　　詠桂<lb/>
世人種桃李皆在金張門攀折爭捷徑及此春風暄一<lb/>
<pb n="KR4c0013_WYG_024-24b"/>
朝天霜下榮耀難久存安知南山桂綠葉垂芳根清陰<lb/>
亦可託何惜樹君園<lb/>
　　　白胡桃<lb/>
紅羅䄂裏分明現白玉盤中看却無疑是老僧休念誦<lb/>
腕前推下水晶珠<lb/>
　　　巫山枕障<lb/>
巫山枕障畫高丘白帝城邊樹色秋朝雲夜入無行處<lb/>
巴水橫天更不流<hi>齊賢曰全篇事並見前註</hi>
<pb n="KR4c0013_WYG_024-25a"/>
　　　南奔書懷<lb/>
遥夜何漫漫空歌白石爛甯戚未匡齊陳平終佐漢攙<lb/>
搶掃河洛直割鴻溝半厯數方未遷雲雷屢多難<hi>齊賢曰寗</hi>
<hi>戚歌見前巻陳平家貧好讀書有田三十畆獨與兄伯居伯常耕作縱平使遊學仕魏王咎爲太僕人或讒之</hi>
<hi>平亡去因魏無知求見漢王漢王與語悅之拜爲都尉掃河洛謂祿山反據洛陽也史記項王與漢約中分天</hi>
<hi>下割鴻溝以西爲漢鴻溝以東爲楚</hi>天人秉旄鉞虎竹光藩翰侍筆黄金<lb/>
臺傳觴青玉案不因秋風起自有思歸嘆主將動讒疑<lb/>
王師忽離叛自來白沙上<hi>一作兵羅滄海上</hi>鼓譟丹陽岸賔御<lb/>
<pb n="KR4c0013_WYG_024-25b"/>
如浮雲從風各消散<hi>齊賢曰天人指永王璘張翰因秋風起思蓴鱸事見前宣州當塗縣</hi>
<hi>貞觀八年省丹陽縣入焉縣有丹陽湖</hi>舟中指可掬城上骸爭爨草草出<lb/>
近關行行昩前算南奔劇星火北㓂無涯畔顧乏七寶<lb/>
鞭留連道傍翫太白夜食昴長虹日中貫秦趙興天兵<lb/>
茫茫九州亂感遇明主恩頗高祖逖言遇江誓流水志<lb/>
在清中原拔劒擊前柱悲歌難重論<hi>齊賢曰左傳邲之戰楚乗晉軍倉猝</hi>
<hi>不知所爲鼓於軍中曰先濟者有賞中軍下軍爭舟舟中之指可掬也又楚人圍宋將去申叔時僕日築室反</hi>
<hi>耕者宋必聽命從之宋人懼使華元夜入楚師登子反之牀起之曰敝邑易子而食析骸而爨雖然城下之盟</hi>
<pb n="KR4c0013_WYG_024-26a"/>
<hi>有以國斃不能從也晉王敦鎮姑孰將舉兵内向明帝密知之乃乗巴鎮駿馬微行全湖隂察其營壘而出敦</hi>
<hi>晝寢夢日環其城起曰此必黄鬚鮮卑奴來也使五騎物色追帝帝亦馳去馬有遺糞輒以水灌之見逆旅賣</hi>
<hi>食姬以七寶鞭與之日後有騎來可以此示也俄而追者至問姬姬日去已遠矣因以鞭示之五騎傳翫稽留</hi>
<hi>遂久又見馬糞冷以爲信遠而止不追蘇林曰秦白起伐趙破長平軍欲遂滅趙遣衞先生説昭王益兵糧爲</hi>
<hi>應侯所害事用不成其精誠上逹於天故太白爲之食昴昴趙分將有兵故太白食食者干歴之也荆軻白虹</hi>
<hi>貫日漢臣拔劒擊柱及祖逖志清中原事並見前巻士贇曰按此篇用事偏枯句意倒雜決非太白之作姑存</hi>
<hi>而置諸巻末以俟心知其意者</hi>
　<lb/>
<pb n="KR4c0013_WYG_024-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李太白集分類補註巻二十四<lb/>
<pb n="KR4c0013_WYG_024-27a"/>
欽定四庫全書<lb/>
　李太白集分類補註巻二十四<lb/>
　　　　　　　　　　　宋　楊齊賢　集註<lb/>
　　　　　　　　　　　元　蕭士贇　補註<lb/>
　　感遇<lb/>
　　　越中秋懷<lb/>
越水遶碧山周迴數千里乃是天鏡中分明畫相似<hi>一本</hi>
<hi>首四句云蹈海思仲連遊山慕康樂攀雲窮千峯弄水涉萬壑下同</hi>愛此從冥捜永懷臨<lb/>
<pb n="KR4c0013_WYG_024-27b"/>
湍遊一爲滄波客十見紅蕖秋觀濤壯天險望海令人<lb/>
愁路遐迫西照歲晩悲東流何必探禹穴逝將歸蓬丘<lb/>
不然五湖上亦可乗扁舟<lb/>
　　　效古二首<lb/>
朝入天苑中謁帝蓬萊宫青山映輦道碧樹摇煙空謬<lb/>
題金閨籍得與銀臺通待詔奉明主抽毫頌清風歸時<lb/>
落日晩躞蹀浮雲驄人馬本無意飛馳自豪雄入門紫<lb/>
鴛鴦金井雙梧桐清歌弦古曲美酒沽新豐快意且爲<lb/>
<pb n="KR4c0013_WYG_024-28a"/>
樂列筵坐羣公光景不可留生世如轉蓬早達勝晩遇<lb/>
羞比垂釣翁<hi>齊賢曰新豊事見前士贇曰此詩樂府富貴之體也</hi>
　　　其二<lb/>
自古有秀色西施與東鄰蛾眉不可妬况乃效其矉所<lb/>
以尹婕妤羞見邢夫人低頭不出氣塞黙少精神寄語<lb/>
無鹽子如君何足珍<hi>齊賢曰西施與東鄰矉及尹婕妤羞見邢夫人事並見前士贇曰此</hi>
<hi>詩刺時以色相尚而不好德者故末句反言之曰寄語無鹽子如君何足珍也</hi>
　　　擬古十二首<hi>士贇曰擬古者擬古詩也古人多有此體至於句意亦不大相遠焉</hi>
<pb n="KR4c0013_WYG_024-28b"/>
青天何歷歷明星如白石黃姑與織女相去不盈尺銀<lb/>
河無鵲橋非時將安適閨人理紈素遊子悲行役瓶冰<lb/>
知冬寒霜露欺遠客客似秋葉飛飄颻不言歸别後羅<lb/>
帶長愁寛去時衣乗月託宵夢因之寄金徽<hi>齊賢曰古樂府東飛</hi>
<hi>伯勞西飛燕黃姑織女時相見淮南子烏鵲填河成橋而渡織女又曰見瓶水之冰而知天下之寒唐羈縻州</hi>
<hi>有金徽州𨽻振武軍士贇曰古詩衆星何歴歴梁宗懔荆楚歲時記黃姑即河鼓也盖託詞所致云爾雅河鼓</hi>
<hi>謂之牽牛庾師成遠期篇憶别春花飛已見秋葉稀淚眼羞明鏡愁帶減寛衣得書未言反夢見道應歸坐使</hi>
<hi>紅顔歇獨掩青樓扉此篇傷時窮兵黷武行役無期度男女怨曠不得遂其家室之情感時而悲者焉哀而不</hi>
<pb n="KR4c0013_WYG_024-29a"/>
<hi>傷怨而不誹真有國風之體此晦菴之所謂聖於詩者歟</hi>
　　　其二<lb/>
高樓入青天下有白玉堂明月看欲墮當牕懸清光遥<lb/>
夜一美人羅衣沾秋霜含情弄柔瑟彈作陌上桑絃聲<lb/>
何激烈風巻遶飛梁行人皆躑躅棲鳥去迴翔但寫妾<lb/>
意苦莫辭此曲傷願逢同心者飛作紫鴛鴦<hi>齊賢曰古詩西北有</hi>
<hi>高樓玉堂陌上桑及韓娥歌響繞梁鴛鴦事並見前士贇曰長門賦懸明月以自照兮徂清夜於洞房此詩喻</hi>
<hi>賢者懷才抱藝有以聳動人之耳目而不屑以身輕許於人思得同心同德者而依附之也</hi>
<pb n="KR4c0013_WYG_024-29b"/>
　　　其三<lb/>
長繩難繫日自古共悲辛黃金高北斗不惜買陽春石<lb/>
火無留光還如世中人卽事巳如夢後來我誰身提壺<lb/>
莫辭貧取酒㑹四鄰仙人殊恍惚未若醉中真<hi>齊賢曰古樂府</hi>
<hi>鑿石見火能幾時潘岳詩欻如敲石火提壺云提壺沽美酒士贇曰此篇達生者之詩也古詩中有此體</hi>
　　　其四<lb/>
清都綠玉樹灼爍瑶臺春攀花弄秀色遠贈天仙人香<lb/>
風送紫蘂直到扶桑津取掇世上艶所貴心之珍相思<lb/>
<pb n="KR4c0013_WYG_024-30a"/>
傳一笑聊欲示情親<hi>齊賢曰列子云清都紫微鈞天廣樂帝之所居士贇曰此遊仙詩體</hi>
　　　其五<lb/>
今日風日好明日恐不如春風笑於人何乃愁自居吹<lb/>
簫舞彩鳳酌醴鱠神魚千金買一醉取樂不求餘達士<lb/>
遺天地東門有二疏愚夫同瓦石有才知巻舒無事坐<lb/>
悲苦塊然涸轍鮒<hi>齊賢曰蕭史吹簫感鳳凰來事見前漢書疏廣疏受稱病乞骸骨上許之</hi>
<hi>公卿故人邑子祖道供帳東都門外士贇曰按鮒字本作魚若作魚是重一字今當作鮒莊子守鯢鮒注曰鮒</hi>
<hi>音附又音蒲李云鯤鮒皆小魚也當作鮒音蒲無疑此篇亦逹生而能與時巻舒者其太白之素志歟</hi>
<pb n="KR4c0013_WYG_024-30b"/>
　　　其六<lb/>
運速天地閉胡風結飛霜百草死冬月六龍頽西荒太<lb/>
白出東方彗星揚精光鴛鴦非越鳥何爲眷南翔惟昔<lb/>
鷹將犬今爲侯與王得水成蛟龍争池奪鳳凰北斗不<lb/>
酌酒南箕空簸揚<hi>齊賢曰晉志太白西方秋金義也進退以俟兵其出東方失行中國敗妖</hi>
<hi>星一曰彗星所謂掃星小者數寸長或竟天見則兵起大水主除舊布新彗體無光傳日而爲光故夕見則東</hi>
<hi>指辰見則西指在日南北皆隨日光而指鷹將犬言昔鞘鷹牽犬獵於田野今皆爲王侯矣大東詩曰維南有</hi>
<hi>箕不可以簸揚維北有斗不可以挹酒漿士贇曰按此篇當是太白從永王璘時嘗作詩諷王勤王而王不從</hi>
<pb n="KR4c0013_WYG_024-31a"/>
<hi>知王不足與有爲故作是詩也運速天地閉喻明皇晩年賢人隱而羣小用事也胡風結飛霜喻祿山兵叛也</hi>
<hi>百草死冬月喻人民遭殺戮也六龍頽西荒喻明皇西幸也太白出東方彗星揚精光喻兵興除舊布新也鴛</hi>
<hi>鴦非越鳥何爲眷南翔喻王原非南人何爲眷眷於南方也惟昔鷹將犬今爲侯與王得水成蛟龍争池奪鳳</hi>
<hi>凰喻起於行伍而能立功者巳致高位也今卒伍之徒能立功者尚致高位王何爲眷眷然擁兵南方翺翔江</hi>
<hi>上而不爲勤王之舉以立功名取爵位也哉北斗不酌酒南箕空簸揚喻王終不足與有爲如北斗之空有斗</hi>
<hi>名而不可以挹酒漿南箕之空有箕名而不可以簸揚也言有盡而意無窮豈後人作詩明譏顯刺者所可同</hi>
<hi>日語哉</hi>
　　　其七<lb/>
<pb n="KR4c0013_WYG_024-31b"/>
世路今太行迴車竟何託萬族皆凋枯遂無少可樂曠<lb/>
野多白骨幽魂共銷鑠榮貴當及時春華宜照灼人非<lb/>
崑山玉安得長璀錯身没豈不朽榮名在麟閣<hi>士贇曰李善曰</hi>
<hi>春華喻少時也此篇乃熟識世故同歸於盡惟當因時立功名以傳不朽耳</hi>
　　　其八<lb/>
月色不可掃客愁不可道玉露生秋衣流螢飛百草日<lb/>
月終銷毁天地同枯槁蟪蛄啼青松安見此樹老金丹<lb/>
寧誤俗昧者難精討爾非千歲翁多恨去世早飲酒入<lb/>
<pb n="KR4c0013_WYG_024-32a"/>
玉壺藏身以爲寶<hi>齊賢曰月令季夏之月腐草化爲螢司馬相如云蟪蛄寒蟬也一名蝭蟧</hi>
<hi>春生夏死夏生秋死神仙傳壺公賣藥於汝南市日入後跳入壺中士贇曰老子曰人之生也柔弱其死也堅</hi>
<hi>强萬物草木之生也柔脆其死也枯槁太白素志學仙此詩是反古詩中服食求神仙多爲藥所誤之意猶反</hi>
<hi>騷云</hi>
　　　其九<lb/>
生者爲過客死者爲歸人天地一逆旅同悲萬古塵月<lb/>
兔空擣藥扶桑已成薪白骨寂無言青松豈知春前後<lb/>
更嘆息浮榮何足珍<hi>士贇曰古者謂死人爲歸人莊子曰悲夫世人直爲物逆旅耳</hi>
<pb n="KR4c0013_WYG_024-32b"/>
　　　其十<lb/>
僊人騎綵鳳昨下閬風岑海水三清淺桃源一見尋遺<lb/>
我綠玉杯兼之紫瓊琴杯以傾美酒琴以閒素心一物<lb/>
非世有何論珠與金琴彈松裏風杯勸天上月風月長<lb/>
相知世人何倐忽<hi>齊賢曰東方朔十洲記崑崙有三角一角正北上正北辰星之曜名閬風</hi>
<hi>巔</hi>
　　　其十一<lb/>
涉江弄秋水愛此荷花鮮攀荷弄其珠蕩漾不成圓佳<lb/>
<pb n="KR4c0013_WYG_024-33a"/>
期綵雲重欲贈隔遠天相思無由見悵望涼風前<hi>士贇曰此</hi>
<hi>比興之詩也首兩句喻賢者慕君之爵位而欲仕也三句四句喻賢者纔得位而害之者已至也佳期是與佳</hi>
<hi>人相期也釋楚詞者曰不敢指言君尊故託辭曰佳人也彩雲重者喻女謁讒夫之昌盛也欲贈隔遠天者喻</hi>
<hi>賢者欲有所獻言於君去天遠而爲女謁讒夫之所間隔也相思無由見悵望涼風前者喻雖思君而無從見</hi>
<hi>君惟有悵望涼風之前曰寄吾眷戀之意云耳涼風亦薄德之形容也辭微意顯可謂怨而不誹者矣</hi>
　　　其十二<lb/>
去去復去去辭君還憶君漢水旣殊流楚山亦此分人<lb/>
生難稱意豈得長爲羣越燕喜海日燕鴻思朔雲别久<lb/>
<pb n="KR4c0013_WYG_024-33b"/>
容華晩琅玕不能飯日落知天昏夢長覺道遠望夫登<lb/>
高山化石竟不返<hi>齊賢曰淮南子曰西方之美者有崑崙之球琳琅玕註球琳琅玕皆美玉</hi>
<hi>登山望夫化石事見前巻士贇曰此篇其太白去國之時所作乎身在江湖心居魏闕懷君憂國之意藹然見</hi>
<hi>於言辭之表末四句意是嗟嘆之詞雖遭時昏亂隔絶遠方然愛君之心猶石之堅也辭嚴意婉悲夫</hi>
　　　感興八首<lb/>
瑶姬天帝女精彩化朝雲宛轉入宵夢無心向楚君錦<lb/>
衾抱秋月綺席空蘭芬茫昧竟誰測虚傳宋玉文<hi>齊賢曰襄</hi>
<hi>陽耆舊傳云赤帝女瑶姬未行而卒塟于巫山之陽故曰巫山之女楚王令宋玉賦神女事見前</hi>
<pb n="KR4c0013_WYG_024-34a"/>
　　　其二<lb/>
洛浦有宓妃飄颻雪爭飛輕雲拂素月了可見清輝解<lb/>
珮欲西去含情詎相違香塵動羅襪綠水不沾衣陳王<lb/>
徒作賦神女豈同歸好色傷大雅多爲世所譏<hi>齊賢曰漢書音</hi>
<hi>義云宓妃宓羲氏之女溺洛水爲神曹植洛神賦曰髣髴兮若輕雲之蔽月飄颻兮若流風之迴雪又曰願誠</hi>
<hi>素之先逹兮解玉珮以要之又曰凌波微步羅襪生塵士贇曰高唐神女二賦乃宋玉寓言以成其文章洛神</hi>
<hi>賦則子建擬之而作後世之人如癡子聽人說夢以爲誠有是事至爲傳竒以實之惟太白知其託辭而譏之</hi>
<hi>可謂識見高遠者矣</hi>
<pb n="KR4c0013_WYG_024-34b"/>
　　　其三<lb/>
裂素持作書將寄萬里懷眷眷待遠信竟歲無人來征<lb/>
鴻務隨陽又不爲我棲委之在深篋蠧魚壞其題何如<lb/>
投水中流落他人開不惜他人開但恐生是非<hi>齊賢曰鄭𤣥注</hi>
<hi>禮記曰素生帛也孔安國曰隨陽之鳥鴻鴈之属蠧魚書中蟲也士贇曰晉書殷羨字洪橋爲豫章太守都下</hi>
<hi>人士因其致書者百餘匣行次石頭皆投之水中曰沉者自沉浮者自浮殷洪橋不爲致書郵</hi>
　　　其四<lb/>
芙蓉嬌綠波桃李誇白日偶䝉春風榮生此艶陽質豈<lb/>
<pb n="KR4c0013_WYG_024-35a"/>
無佳人色但恐花不實宛轉龍火飛零落互相失詎知<lb/>
凌寒松千載長守一<hi>士贇曰按此篇巳見二巻古詩四十七首必是當時傳寫之誤編詩</hi>
<hi>者不能别姑存于此巻觀者試以首句比並而論美惡顯然識者自見之矣</hi>
　　　其五<lb/>
十五遊神仙仙遊未曾歇吹笙吟松風汎瑟窺海月西<lb/>
山玉童子使我錬金骨欲逐黃鶴飛相呼向蓬闕<hi>士贇曰此</hi>
<hi>比興之詩以喻賢者相招以求祿仕</hi>
　　　其六<lb/>
<pb n="KR4c0013_WYG_024-35b"/>
西國有美女結樓青雲端蛾眉艶曉月一笑傾城歡高<lb/>
節不可奪烱心如凝丹常恐彩色晚不爲人所觀安得<lb/>
配君子共乗雙飛鸞<hi>士贇曰此篇喻賢者有所抱負審所去就不肯輕以身許人惟恐老</hi>
<hi>之將至功業未建於時無聞思見君子盡心以事之與共祿位也</hi>
　　　其七<lb/>
朅來荆山客誰爲珉玉分良寶絶見棄虛持三獻君直<lb/>
木忌先伐芬蘭哀自焚盈滿天所損沉溟道所羣東海<lb/>
有碧水西山多白雲魯連及夷齊可以躡青芬<hi>士贇曰按此篇</hi>
<pb n="KR4c0013_WYG_024-36a"/>
<hi>巳見二巻古風三十六首但有數語之異編詩者故兩存之</hi>
　　　其八<lb/>
嘉榖隱豐草草深苗且稀農夫旣不異孤穗將安歸常<lb/>
恐委疇隴忽與秋蓬飛烏得薦宗廟爲君生光輝<hi>齊賢曰陶</hi>
<hi>潛詩種豆南山下草盛豆苗稀士贇曰此篇比興之詩刺時賢之不能引類拔萃以爲國用者歟嘉榖隱豐草</hi>
<hi>草深苗且稀喻賢人在野混於常人之中常人類多而賢人類少農夫旣不異孤穗將安歸蓋謂農夫知稼穡</hi>
<hi>者以喻惟賢則知賢也農夫見榖之在草而不别異之猶賢者見賢之在野而不能薦進之也如此則將安適</hi>
<hi>歸乎常恐委疇隴忽與秋蓬飛者喻在野之賢惟恐老之將至埋光鏟彩與草木俱腐也烏得薦宗廟爲君生</hi>
<pb n="KR4c0013_WYG_024-36b"/>
<hi>光輝者以喻在野之賢冀望在位之賢引而進之以羽儀朝廷也嗟夫士懷才而不遇千載讀之猶有感激</hi>
　　　寓言三首<lb/>
周公負斧扆成王何夔蘷武王昔不豫剪𤓰投河湄賢<lb/>
聖遇讒慝不免人君疑天風拔大木禾黍咸傷萎管蔡<lb/>
扇蒼蠅公賦鴟鴞詩金縢若不啓忠信誰明之<hi>齊賢曰明堂位</hi>
<hi>曰周公朝諸侯于明堂之位天子負扆正南面而立武王旣克商二年王有疾弗豫周公爲三壇北面植璧秉</hi>
<hi>珪告于大王王季文王又武王旣喪管叔及其羣弟流言於國曰公將不利於孺子周公乃告二公曰我之弗</hi>
<hi>辟我無以告我先王周公居東二年則罪人斯得于後公乃爲詩以貽王名之曰鴟鴞王未敢誚公秋大熟未</hi>
<pb n="KR4c0013_WYG_024-37a"/>
<hi>穫天大雷電以風禾盡偃大木斯拔王啓金縢之書得周公代武王之說曰今天動威以彰周公之德惟朕小</hi>
<hi>子其新造我國家禮亦宜之王出郊天乃雨反風禾則盡起士贇曰此詩懼讒也櫽括金縢之事以申其意耳</hi>
　　　其二<lb/>
摇裔雙綵鳳婉孌三青禽徃還瑶臺裏鳴舞玉山岑以<lb/>
歡秦娥意復得王母心區區精衞鳥銜木空哀吟<hi>齊賢曰秦</hi>
<hi>娥弄玉也張揖曰三足鳥三足青鳥也主爲王母取食士贇曰此篇比興之詩於時蓋有所諷刺焉彩鳳青禽</hi>
<hi>以比佞幸之人瑶臺玉山以比宫掖秦娥以比公主王母以比后妃蓋以諷刺當時出入宫掖取媚后妃公主</hi>
<hi>以求爵位者精衞銜木石以比小臣懷區區報國之心盡忠竭力而不見知者其意微而顯矣</hi>
<pb n="KR4c0013_WYG_024-37b"/>
　　　其三<lb/>
長安春色歸先入青門道綠楊不自持清風欲傾倒海<lb/>
燕還秦宫雙飛入簾櫳相思不相見托夢遼城東<hi>齊賢曰唐</hi>
<hi>京兆府長安縣卽長安也霸城門民間謂之青門士贇曰此篇閨思詩也良人從軍滔滔不歸感時觸物而動</hi>
<hi>懷眷之思者歟綠楊海燕以起興也宛然國風之體所謂聖於詩者此哉</hi>
　　　秋夕旅懷<lb/>
涼風度秋海吹我鄉思飛連山去無際流水何時歸目<lb/>
極浮雲色心斷明月暉芳草歇柔艶白露催寒衣夢長<lb/>
<pb n="KR4c0013_WYG_024-38a"/>
銀漢落覺罷天星稀含悲想舊國泣下誰能揮<hi>士贇曰此詩太</hi>
<hi>自作於竄逐之後乎身在遐荒心懷舊國詞意悲惋哀哉</hi>
　　　感遇四首<lb/>
吾愛王子晉得道伊洛濵金骨旣不毁玉顔長自春可<lb/>
憐浮丘公猗靡與情親舉首白日間分明謝時人二仙<lb/>
去巳遠夢想空慇懃<hi>齊賢曰王子晉與浮丘公事見前士贇曰此詩蓋有所懷託二仙而</hi>
<hi>言也</hi>
　　　其二<lb/>
<pb n="KR4c0013_WYG_024-38b"/>
可嘆東籬菊莖疎葉且微雖言異蘭蕙亦自有芳菲未<lb/>
泛盈樽酒徒沾清露輝當榮君不採飄落欲何依<hi>士贇曰此</hi>
<hi>篇喻賢者䝉朝廷養育之恩有才而不見用空受此恩也當可用之時而若不採之惟有飄零老死而巳將安</hi>
<hi>所依乎是可嘆也</hi>
　　　其三<lb/>
昔余聞姮娥竊藥駐雲髪不自嬌玉顔方希錬金骨飛<lb/>
去身莫返含笑坐明月紫宫誇蛾眉隨手㑹凋歇<hi>士贇曰此</hi>
<hi>篇遊仙體也末句諷以色事人色衰愛弛者</hi>
<pb n="KR4c0013_WYG_024-39a"/>
　　　其四<lb/>
宋玉事楚王立身本高潔巫山賦綵雲郢路歌白雪舉<lb/>
國莫能和巴人皆巻舌一感登徒言恩情遂中絶<hi>齊賢曰此</hi>
<hi>篇櫽括宋玉答楚王問及高唐登徒子好色賦事見前士贇曰此篇太白特借宋玉事以申己之意耳如後篇</hi>
<hi>詠壁上鸚鵡亦此意也</hi>
　　寫懷<lb/>
　　　翰林讀書言懷呈集賢諸學士<lb/>
晨趨紫禁中夕待金門詔觀書散遺帙探古窮至妙片<lb/>
<pb n="KR4c0013_WYG_024-39b"/>
言茍㑹心掩巻忽而笑青蠅易相㸃白雪難同調本是<lb/>
疎散人屢貽褊促誚雲天屬清朗林壑憶遊眺或時清<lb/>
風來閒倚欄下嘯嚴光桐廬溪謝客臨海嶠功成謝人<lb/>
間從此一投釣<hi>士贇曰帙書衣也毛詩箋青蠅能汙白使黒莊子陽春白雪其調高其和寡嚴</hi>
<hi>光謝客事見前巻此太白寫心之作觀此則前效古一首槩可見矣</hi>
　　　尋陽紫極宮感秋作<lb/>
何處聞秋聲翛翛北窓竹迴薄萬古心攬之不盈掬静<lb/>
坐觀衆妙浩然媚幽獨白雲南山來就我簷下宿嬾從<lb/>
<pb n="KR4c0013_WYG_024-40a"/>
唐生決羞訪季主卜四十九年非一往不可復野情轉<lb/>
蕭散世道有飜覆陶令歸去來田家酒應熟<hi>齊賢曰唐生決疑事</hi>
<hi>見前史記司馬季主楚人卜於長安東市宋忠賈誼俱出洗沐遊於卜肆謁司馬季主淮南子蘧伯玉年五十</hi>
<hi>而知四十九年非士贇曰太白雅尚沖澹是亦書懷之什也</hi>
　　　江上秋懷<lb/>
餐霞卧舊壑散髪謝遠遊山蟬號枯桑始復知天秋朔<lb/>
鴈别海裔越燕辭江樓颯颯風巻沙茫茫霧縈洲黃雲<lb/>
結暮色白水揚寒流惻愴心自悲潺湲淚難收蘅蘭方<lb/>
<pb n="KR4c0013_WYG_024-40b"/>
蕭瑟長嘆令人愁<hi>齊賢曰爾雅注杜蘅似葵而香士贇曰漢書袁閎散髪絶世此太白傷己</hi>
<hi>之作也不惟傷已而復爲同類者傷之悲夫</hi>
　　　秋夕書懷<hi>一作秋日南遊書懷</hi>
北風吹海鴈南渡落寒聲感此瀟湘客凄其流浪情海<lb/>
懷結滄洲<hi>一作逺心飛蒼梧</hi>霞<hi>一作/遐</hi>想遊赤城始探蓬壺事<hi>一作</hi>
<hi>術</hi>旋覺天地輕澹然吟<hi>一作思</hi>高秋閒卧瞻太清蘿月掩<lb/>
<hi>一作隱</hi>空幕松霜結<hi>一作雲散</hi>前楹滅見息羣動獵微窮至精<lb/>
桃花有源水可以保吾生<hi>齊賢曰天台山圖曰赤城山天台之南蓬壺蓬萊方壺也</hi>
<pb n="KR4c0013_WYG_024-41a"/>
<hi>士贇曰太白當謫逐之時乃能以仙遊自解可謂善處患難者矣</hi>
　　　避地司空原言懷<lb/>
南風昔不競豪聖思經綸劉琨與祖逖起舞雞鳴晨雖<lb/>
有匡濟心終爲樂禍人我則異於是潛光皖水濵卜築<lb/>
司空原北將天柱鄰雪霽萬里月雲開九江春<hi>齊賢曰祖逖與</hi>
<hi>劉琨聞雞起舞事見前寰宇記皖水在懷寧縣西北灊縣有天柱山</hi>俟乎泰階平然後託<lb/>
微身傾家事金鼎年貌可長新所願得此道終然保清<lb/>
真弄景奔日馭攀星戯河津一隨王喬去長年玉天賓<lb/>
<pb n="KR4c0013_WYG_024-41b"/>
<hi>齊賢曰泰階事見前</hi>
　　　上崔相百憂章<hi>時在潯陽獄</hi>
共公赫怒天維中摧鯤鯨噴蕩揚濤起雷魚龍陷人成<lb/>
此禍胎火焚崐山玉石相磓仰希霖雨灑寳炎煨箭發<lb/>
石開戈揮日迴鄒衍慟哭燕霜颯來<hi>齊賢曰列子曰共工氏與顓頊争為</hi>
<hi>帝怒而觸不周之山折天柱絶地維書火炎崑岡玉石俱焚淮南子曰鄒衍盡忠於燕惠王王信譖而繫之鄒</hi>
<hi>衍仰天而哭正夏天爲之降霜</hi>微誠不感猶縶夏臺蒼鷹搏攫丹棘崔<lb/>
嵬豪聖凋枯王風傷哀斯文未喪東岳豈頽穆逃楚難<lb/>
<pb n="KR4c0013_WYG_024-42a"/>
鄒脫吳災見機苦遲二公所咍驥不驟進麟何來哉<hi>齊賢</hi>
<hi>曰史記桀召湯而囚之夏臺已而釋之郅都爲中尉嚴酷行法不避貴戚列侯宗室見都側目而視號曰蒼鷹</hi>
<hi>豪聖周公也周公遭流言之變王道凋枯故豳以下諸詩哀傷之檀弓孔子歌曰泰山其頽乎漢書楚元王少</hi>
<hi>時嘗與魯穆生白生申公俱受詩於浮丘伯後以穆生白生申公爲中大夫穆生不嗜酒元王每置酒嘗爲設</hi>
<hi>醴及王戊卽位常設後㤀設焉穆生退曰可以逝矣醴酒不設王之意怠不去楚人將鉗我於市稱疾卧申公</hi>
<hi>白生强起之穆生日易稱知幾其神乎君子見幾而作不俟終日遂謝病去申公白生獨留王戊稍淫暴二人</hi>
<hi>諌不聽衣之赭衣使舂於市鄒陽齊人仕吳久之吳王隂有邪謀陽奏書諌王不納其言於是陽去之梁從孝</hi>
<hi>王遊士贇曰說文楚人謂相啁曰咍</hi>星離一門草擲二孩萬憤結習憂從<lb/>
<pb n="KR4c0013_WYG_024-42b"/>
中催金瑟玉壺盡爲愁媒舉酒太息泣血盈杯台星再<lb/>
朗天網重恢屈法申恩棄瑕取材冶長非罪尼父無猜<lb/>
覆盆儻舉應照寒灰<hi>齊賢曰天官書曰魁下六星兩兩相比者名曰三台老子天網恢恢</hi>
<hi>疎而不漏孔子曰公冶長雖在縲絏之中非其罪也</hi>
　　　萬憤詞投魏郎中<lb/>
海水渤潏人罹鯨鯢蓊胡沙而四塞始滔天於燕齊何<lb/>
六龍之浩蕩遷白日於秦西九土星分嗸嗸栖栖南冠<lb/>
君子呼天而啼戀高堂而掩泣淚血地而成泥時當春<lb/>
<pb n="KR4c0013_WYG_024-43a"/>
而不草獨幽怨而沉迷<hi>齊賢曰左傳注鯨鯢大魚名以喻不義之人吞食小國齊之北</hi>
<hi>曰渤海燕之東曰遼海左傳晉侯曰南冠而縶者誰有司對曰鄭人所獻楚囚也使稅之問其族曰伶人也遂</hi>
<hi>操南音公語范文子曰楚囚君子也士贇曰時安祿山反范陽燕地故云蓊胡沙而四塞日君象時明皇方幸</hi>
<hi>蜀都故曰遷白日於西秦高堂喻朝廷也</hi>兄九江兮弟三峽悲羽化之難齊<lb/>
穆陵關北愁愛子豫章天南隔老妻一門骨肉散百草<lb/>
遇難不復相提攜樹榛拔桂囚鸞寵雞舜昔授禹伯成<lb/>
耕犁德自此衰吾將安棲好我者恤我不好我者何忍<lb/>
臨危而相擠子胥鴟夷彭越醢醯自古豪烈胡爲此繄<lb/>
<pb n="KR4c0013_WYG_024-43b"/>
蒼蒼之天高乎視低如其聽卑脫我牢狴儻辨美玉君<lb/>
收白珪<hi>齊賢日九江三峽見前唐志沂州沂水縣有穆陵關洪州豫章郡南昌縣本豫章縣荘子曰堯</hi>
<hi>治天下伯成子高立爲諸侯堯授舜舜授禹伯成子高辭為諸侯而耕禹往見之疾趨隴下避之或問曰堯治</hi>
<hi>天下吾子立為諸侯堯授舜舜授禹而吾子辭為諸侯而耕何也子高曰堯治天下不賞而民勸不罰而民畏</hi>
<hi>今子賞罰而民且不仁德自此衰刑自此立後世之亂自此始矣夫子盍行耶耕而不顧子胥鴟夷事見前巻</hi>
<hi>漢祖醯醢彭越以徧賜諸侯</hi>
　　　荆州賊平臨洞庭言懷作<lb/>
脩蛇橫洞庭吞象臨江島積骨成巴陵遺言聞楚老水<lb/>
<pb n="KR4c0013_WYG_024-44a"/>
窮三苗國地窄三湘道歲晏天崢嶸時危人枯槁思歸<lb/>
阻喪亂去國傷懷抱<hi>齊賢曰唐岳州巴陵郡有象湖巴蛇吞象暴骨於此因以名湖寰宇</hi>
<hi>記羿殺巴蛇於洞庭其骨若陵故曰巴陵</hi>郢路方丘墟章華亦傾倒風悲猿<lb/>
嘯苦木落鴻飛早日隱西赤沙月明東城草關河望已<lb/>
絶氛霧行當掃長呌天可聞吾將問蒼昊<hi>齊賢曰赤沙湖在洞庭西</hi>
<hi>通為沙湖</hi>
　　　覽鏡書懷<lb/>
得道無古今失道還衰老自笑鏡中人白髮如霜草捫<lb/>
<pb n="KR4c0013_WYG_024-44b"/>
心空嘆息問影何枯槁桃李竟何言終成南山皓<hi>齊賢曰捫</hi>
<hi>摸也南山皓卽商山四皓</hi>
　　　田園言懷<lb/>
賈誼三年謫班超萬里侯何如牽白犢飲水對清流<hi>齊賢</hi>
<hi>曰賈誼為長沙王太傅事見前班超扶風平陵人行請相者相者指曰生燕頷虎頸飛而食肉此萬里侯相也</hi>
<hi>後將本所從三千餘人平定西域五十餘國皆納質内属明年下詔封超為定遠侯邑千戸</hi>
　　　江南春懷<lb/>
青春幾何時黄鳥鳴不歇天涯失鄉<hi>一作歸</hi>路江外老華<lb/>
<pb n="KR4c0013_WYG_024-45a"/>
髮心飛秦塞雲影滯楚關月身世殊爛漫田園久蕪没<lb/>
歲晏何所從長歌謝金闕<hi>齊賢曰黃鳥黄鸝也士贇曰此太白流離湘楚之詩乎食</hi>
<hi>息不忘君其志亦可哀矣</hi>
　　詠物<lb/>
　　　聽蜀僧濬彈琴<hi>蜀中</hi>
蜀僧抱綠綺西下峨眉峰爲我一揮手如聽萬壑松客<lb/>
心洗流水餘響入霜鐘不覺碧山暮秋雲暗幾重<hi>齊賢曰樂</hi>
<hi>書相如蔡琰之綠綺峨眉山見前巻列子伯牙鼓琴志在流水山海經豐山有九鐘是知霜鳴郭璞曰霜降則</hi>
<pb n="KR4c0013_WYG_024-45b"/>
<hi>鐘鳴故言知也</hi>
　　　魯東門觀刈蒲<lb/>
魯國寒事早初霜刈渚蒲揮鎌若轉月拂水生連珠此<lb/>
草最可珍何必貴龍鬚織作玉牀席欣承清夜娛罷衣<lb/>
能再拂不畏素塵蕪<hi>士贇曰龍鬚草名此詩借蒲起興以自比也其有望君再用之意乎</hi>
<hi>白之志亦可哀矣</hi>
　　　詠鄰女東牕海石榴<lb/>
魯女東牕下海榴世所希珊瑚映綠水未足比光輝清<lb/>
<pb n="KR4c0013_WYG_024-46a"/>
香隨風發落日好鳥歸願爲東南枝低舉拂羅衣無由<lb/>
共攀折引領望金扉<hi>齊賢曰新羅多海紅并海石榴西域傳大秦國西南距海八百里到</hi>
<hi>珊瑚洲底有盤石珊瑚生其上海人乗船沉鐵網水底發其根取之士贇曰此君子在野思見君子盡心事之</hi>
<hi>之意</hi>
　　　南軒松<lb/>
南軒有孤松柯葉自綿羃清風無閒時瀟洒終日夕陰<lb/>
生古苔綠色染秋煙碧何當凌雲霄直上數千尺<hi>齊賢曰羃</hi>
<hi>覆也</hi>
<pb n="KR4c0013_WYG_024-46b"/>
　　　詠山樽二首<hi>前一首作詠柳少府山癭木樽</hi>
蟠木不雕飾且將斤斧疎樽成山岳勢材是棟梁餘外<lb/>
與金罍並中涵玉醴虛慙君垂拂拭遂忝玳筵居<lb/>
　　　其二<lb/>
擁腫寒山木嵌空成酒樽愧無江海量偃蹇在君門<hi>齊賢</hi>
<hi>曰莊子惠子曰吾有大樹人謂之樗其大木擁腫而不中繩墨規矩</hi>
　　　初出金門尋王侍御不遇詠壁上鸚鵡<hi>一作勅放歸山</hi>
　　　<hi>留别陸侍御不遇詠鸚鵡</hi>
<pb n="KR4c0013_WYG_024-47a"/>
落羽辭金殿孤鳴咤綉衣能言終見棄還向隴西飛<hi>齊賢</hi>
<hi>曰此太白自况也曲禮曰鸚鵡能言不離飛鳥</hi>
　　　紫藤樹<lb/>
紫藤掛雲木花蔓冝陽春密葉隱歌鳥香風留美人<hi>齊賢</hi>
<hi>曰歌鳥見一巻</hi>
　　　觀放白鷹二首<lb/>
八月邊風高胡鷹白錦毛孤飛一片雪百里見秋毫<hi>士贇</hi>
<hi>曰孟子曰明足以察秋毫之末</hi>
<pb n="KR4c0013_WYG_024-47b"/>
　　　其二<lb/>
寒冬十二月蒼鷹八九毛寄言燕雀莫相啅<hi>隲握切</hi>自有<lb/>
雲霄萬里高<lb/>
　　　觀博平王志安少府山水粉圖<lb/>
粉壁爲空天丹青狀江海游雲不知歸日見白鷗在博<lb/>
平真人王志安沉吟至此願掛冠松溪石磴帶秋色愁<lb/>
客思歸坐曉寒<hi>齊賢曰唐博州博平郡博平縣掛冠辭祿而去也</hi>
　　　題雍丘崔明府丹竈<lb/>
<pb n="KR4c0013_WYG_024-48a"/>
美人爲政本忘機服藥求仙事不違葉縣已泥丹竈畢<lb/>
瀛洲當伴赤松歸先師有訣神將助大聖無心火自飛<lb/>
九轉但能生羽翼雙鳬忽去定何依<hi>齊賢曰王喬高葉令有神術及赤松</hi>
<hi>事見前巻</hi>
　　　觀元丹丘坐巫山屏風<lb/>
昔遊三峽見巫山見畫巫山宛相似疑是天邊十二峯<lb/>
飛入君家綵屏裏寒松蕭颯如有聲陽臺微茫如有情<lb/>
錦衾瑶席何寂寂楚王神女徒盈盈高咫尺如千里翠<lb/>
<pb n="KR4c0013_WYG_024-48b"/>
屏丹崖燦如綺蒼蒼遠樹圍荆門歴歴行舟泛巴水水<lb/>
石潺湲萬壑分煙光草色俱氛氲溪花笑日何年發江<lb/>
客聽猿幾歳聞使人對此心緬邈疑入嵩丘夢綵雲<hi>齊賢</hi>
<hi>曰巫山三峽及陽臺神女事並見前南史景陵王子艮傳賁字文煥善畫能於扇上圖山水咫尺之内便登高</hi>
<hi>萬里爲遥士贇曰緬邈長遠也</hi>
　　　求崔山人百丈崖瀑布圖<lb/>
百丈素崖裂四山丹壁開龍潭中噴射晝夜生風雷但<lb/>
見瀑泉落如潨雲漢來聞君寫真圖島嶼備縈迴石黛<lb/>
<pb n="KR4c0013_WYG_024-49a"/>
刷幽草曾清澤古苔幽緘儻相傳何必向天台<hi>齊賢曰說文瀑</hi>
<hi>飛泉也潨水㑹也又小水入大水本草曾清生蜀中山谷及越嶲陶隱居云與空青同</hi>
　　　見野草中有曰白頭翁者<lb/>
醉入田家去行歌荒野中如何青草裏亦有白頭翁折<lb/>
取對明鏡宛將衰鬢同微芳似相誚留恨向東風<hi>齊賢曰本</hi>
<hi>草白頭翁一名野犬一名胡王使者一名奈何草生高山谷及野田陶隱居云處處有近根處有白茸狀似人</hi>
<hi>白頭故以爲名</hi>
　　　流夜郎題葵葉<lb/>
<pb n="KR4c0013_WYG_024-49b"/>
慙君能衞足嘆我遠移根白日如分照還歸守故園<hi>齊賢</hi>
<hi>曰左傳鮑莊子之智不如葵葵猶能衛其足</hi>
　　　瑩禪師房觀山海圖<lb/>
真僧閉精宇滅跡含逹觀列嶂圖雲山攢峰入霄漢丹<lb/>
崖森在目清晝疑巻幔蓬壺來軒牕瀛海入几案烟濤<lb/>
爭噴薄島嶼相凌亂征㠶飄空中瀑水灑天半崢嶸若<lb/>
可陟想像徒盈嘆杳與真心冥遂諧靜者翫如登赤城<lb/>
裏揭步滄洲畔卽事能娛人從兹得消散<lb/>
<pb n="KR4c0013_WYG_024-50a"/>
　　　白鷺鶿<lb/>
白鷺下秋水孤飛如墜霜心閒且未去獨立沙洲傍<lb/>
　　　詠槿<lb/>
園花笑荒年池草艶春色猶不如槿花嬋娟玉階側芬<lb/>
榮何夭促零落在瞬息豈若瓊樹枝終歲長翕赩<hi>士贇曰槿</hi>
<hi>花朝華暮落一名日及一名蕣華取一瞬之義</hi>
　　　詠桂<lb/>
世人種桃李皆在金張門攀折爭捷徑及此春風暄一<lb/>
<pb n="KR4c0013_WYG_024-50b"/>
朝天霜下榮耀難久存安知南山桂綠葉垂芳根清陰<lb/>
亦可託何惜樹君園<lb/>
　　　白胡桃<lb/>
紅羅䄂裏分明現白玉盤中看却無疑是老僧休念誦<lb/>
腕前推下水晶珠<lb/>
　　　巫山枕障<lb/>
巫山枕障畫高丘白帝城邊樹色秋朝雲夜入無行處<lb/>
巴水橫天更不流<hi>齊賢曰全篇事並見前註</hi>
<pb n="KR4c0013_WYG_024-51a"/>
　　　南奔書懷<lb/>
遥夜何漫漫空歌白石爛甯戚未匡齊陳平終佐漢攙<lb/>
搶掃河洛直割鴻溝半厯數方未遷雲雷屢多難<hi>齊賢曰寗</hi>
<hi>戚歌見前巻陳平家貧好讀書有田三十畆獨與兄伯居伯常耕作縱平使遊學仕魏王咎爲太僕人或讒之</hi>
<hi>平亡去因魏無知求見漢王漢王與語悅之拜爲都尉掃河洛謂祿山反據洛陽也史記項王與漢約中分天</hi>
<hi>下割鴻溝以西爲漢鴻溝以東爲楚</hi>天人秉旄鉞虎竹光藩翰侍筆黄金<lb/>
臺傳觴青玉案不因秋風起自有思歸嘆主將動讒疑<lb/>
王師忽離叛自來白沙上<hi>一作兵羅滄海上</hi>鼓譟丹陽岸賔御<lb/>
<pb n="KR4c0013_WYG_024-51b"/>
如浮雲從風各消散<hi>齊賢曰天人指永王璘張翰因秋風起思蓴鱸事見前宣州當塗縣</hi>
<hi>貞觀八年省丹陽縣入焉縣有丹陽湖</hi>舟中指可掬城上骸爭爨草草出<lb/>
近關行行昩前算南奔劇星火北㓂無涯畔顧乏七寶<lb/>
鞭留連道傍翫太白夜食昴長虹日中貫秦趙興天兵<lb/>
茫茫九州亂感遇明主恩頗高祖逖言遇江誓流水志<lb/>
在清中原拔劒擊前柱悲歌難重論<hi>齊賢曰左傳邲之戰楚乗晉軍倉猝</hi>
<hi>不知所爲鼓於軍中曰先濟者有賞中軍下軍爭舟舟中之指可掬也又楚人圍宋將去申叔時僕日築室反</hi>
<hi>耕者宋必聽命從之宋人懼使華元夜入楚師登子反之牀起之曰敝邑易子而食析骸而爨雖然城下之盟</hi>
<pb n="KR4c0013_WYG_024-52a"/>
<hi>有以國斃不能從也晉王敦鎮姑孰將舉兵内向明帝密知之乃乗巴鎮駿馬微行全湖隂察其營壘而出敦</hi>
<hi>晝寢夢日環其城起曰此必黄鬚鮮卑奴來也使五騎物色追帝帝亦馳去馬有遺糞輒以水灌之見逆旅賣</hi>
<hi>食姬以七寶鞭與之日後有騎來可以此示也俄而追者至問姬姬日去已遠矣因以鞭示之五騎傳翫稽留</hi>
<hi>遂久又見馬糞冷以爲信遠而止不追蘇林曰秦白起伐趙破長平軍欲遂滅趙遣衞先生説昭王益兵糧爲</hi>
<hi>應侯所害事用不成其精誠上逹於天故太白爲之食昴昴趙分將有兵故太白食食者干歴之也荆軻白虹</hi>
<hi>貫日漢臣拔劒擊柱及祖逖志清中原事並見前巻士贇曰按此篇用事偏枯句意倒雜決非太白之作姑存</hi>
<hi>而置諸巻末以俟心知其意者</hi>
　<lb/>
<pb n="KR4c0013_WYG_024-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李太白集分類補註巻二十四<lb/>
</p>
<p>
</p>
  </div>
</body>
</text>
</TEI>
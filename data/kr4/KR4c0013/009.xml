<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>李太白集分類補註巻九</head> <lb/>
    <p>
<pb n="KR4c0013_WYG_009-1a"/>
欽定四庫全書<lb/>
　李太白集分類補註巻九<lb/>
　　　　　　　　　　　宋　楊齊賢　集註<lb/>
　　　　　　　　　　　元　蕭士贇　補註<lb/>
　　贈<lb/>
　　　贈孟浩然<hi>襄陽</hi>
吾愛孟夫子風流天下聞紅顔棄軒冕白首卧松雲醉<lb/>
月頻中聖迷花不事君高山安可仰徒此揖清芬<hi>齊賢曰唐</hi>
<pb n="KR4c0013_WYG_009-1b"/>
<hi>書孟浩然襄州人隱鹿門山四十年乃遊京師張九齡王維雅稱道之維私召入内署俄而元宗至浩然匿舍</hi>
<hi>下維以實對帝曰朕聞其人而未見也詔浩然出帝問其詩浩然再拜自誦其詩至不才明主棄帝曰卿不求</hi>
<hi>見朕未嘗棄卿今何誣我因放還</hi>
　　　贈從兄襄陽少府皓<lb/>
結髮未識事所交盡豪雄却秦不受賞擊晉寧為功<hi>齊賢</hi>
<hi>曰漢書李廣結髪與匈奴戰史秦白起破趙長平軍遂圍邯鄲魏使辛垣衍入邯鄲欲尊秦為帝時魯仲連游</hi>
<hi>趙見垣衍言帝秦之害垣衍乃不敢言秦聞之為却五十里平原君欲封仲連仲連不受擊晉是用侯嬴進朱</hi>
<hi>亥於魏公子無忌用鐡椎擊殺晉鄙矯奪魏軍將以却秦救趙侯嬴自刎復有客說公子不以為功詳見三巻</hi>
<pb n="KR4c0013_WYG_009-2a"/>
<hi>註</hi>少節豈足言退耕舂陵東歸來無産業生事如轉蓬<lb/>
一朝烏裘敝百鎰黄金空彈劒徒激昂出門悲路窮<hi>齊賢</hi>
<hi>曰舂陵在今道州漢高祖不事家人生産作業戰國策蘇秦説秦書十上不從黒貂之裘敝黄金百斤盡乃擔</hi>
<hi>槖而歸國語註一鎰二十四兩史記馮驩彈鋏而歌晉書阮籍時率意獨駕不由徑路車跡所窮輒慟哭而反</hi>
吾兄青雲士然諾聞諸公所以陳片言片言貴情通棣<lb/>
華儻不接甘與秋草同<lb/>
　　　淮海對雪贈傅靄<hi>一作淮南對雪贈孟浩然</hi>
朔雪落吳天從風渡溟渤梅樹成陽春江沙浩明月興<lb/>
<pb n="KR4c0013_WYG_009-2b"/>
從剡溪起思繞梁園發寄君郢中歌曲罷心斷絶<hi>齊賢曰世</hi>
<hi>説晉王徽之居山隂夜雪初霽月色清明四望皎然忽憶戴逵逵時在剡便夜乗小船詣之經宿方至造門不</hi>
<hi>見而反人問其故曰本乘興而來興盡而反何必見安道耶雪賦歳將暮時旣昏寒風積愁雲繁梁王不恱遊</hi>
<hi>于兔園俄而微霰零宻雪下王乃歌北風於衛詩詠南山於周雅授簡於司馬大夫曰抽子秘思為寡人賦之</hi>
<hi>又曰君寧見階上之白雪豈鮮耀於陽春宋玉對楚王問曰客有歌於郢中者其為陽春白雪和者不過數人</hi>
　　　贈徐安宜<lb/>
白田見楚老歌詠徐安宜製錦不擇地操刀良在兹清<lb/>
風動百里惠化聞京師浮人若雲歸耕種滿郊岐川光<lb/>
<pb n="KR4c0013_WYG_009-3a"/>
淨麥壠日色明桑枝<hi>齊賢曰公羊曰京大也師衆也天子之居必以衆大之辭言之浮人</hi>
<hi>流人也</hi>訟息但長嘯賔來或解頥青橙拂戸牖白水流園<lb/>
池遊子滯安邑懷恩未忍辭翳君獨桃李歲晩托深期<lb/>
<hi>齊賢曰漢志安邑𨽻河南郡</hi>
　　　贈任城盧主簿<lb/>
海鳥知天風竄身魯門東臨觴不能飲矯翼思凌空鐘<lb/>
鼓不為樂煙霜誰與同歸飛未忍去流淚謝鴛鴻<hi>齊賢曰魯</hi>
<hi>語海鳥曰爰居止于魯東門展禽曰今兹海有災乎夫廣川鳥獸常知避其災也是歲海多大風莊子云昔者海</hi>
<pb n="KR4c0013_WYG_009-3b"/>
<hi>鳥止於魯郊魯侯御而觴之于廟奏九韶以為樂具太牢以為膳鳥乃眩視憂悲不敢食一臠不敢飲一杯</hi>
　　　早秋贈裴十七仲堪<lb/>
逺海動風色吹愁落天涯南星變大火熱氣餘丹霞光<lb/>
景不可迴六龍轉天車荆人泣美玉魯叟悲匏𤓰功業<lb/>
若夢裏撫琴發長嗟<hi>齊賢曰大火心星卞和抱玉璞泣於荆山士贇曰南星即角亢氐房</hi>
<hi>心尾之星史律書南至於亢南至於房南至於心南至於尾晉天文志自氐至尾為大火此言夏而秋也</hi>裴<lb/>
生信英邁屈<hi>其勿切</hi>起多才華歴抵海岱豪結交魯朱家<lb/>
復攜兩少妾艷色驚荷葩雙歌入青雲但惜白日斜<hi>齊賢</hi>
<pb n="KR4c0013_WYG_009-4a"/>
<hi>曰禹貢海岱及淮為徐州漢書朱家魯人魯皆以儒教而朱家用俠聞所藏活豪士以百數關以東莫不延頸</hi>
<hi>願交士贇曰師古曰屈起特起也</hi>窮溟出寳貝大澤饒龍蛇明主儻見<lb/>
收煙霄路非賖時命若不㑹歸應鍊丹砂<lb/>
　　　贈范金卿二首<lb/>
君子枉青盻不知東走迷離家未幾月絡緯鳴中閨桃<lb/>
李君不言攀花願成蹊那能吐芳信惠好相招攜<hi>王贇曰目</hi>
<hi>下為青盼動目貌</hi>我有結緑<graphic n="KR0903" url="https://raw.githubusercontent.com/kanripo/KR-Gaiji/master/images/KR0903.png" mimeType="image/png"/>久藏濁水泥時人棄此物乃與<lb/>
燕石齊摭拭欲贈之申眉路無梯遼東慙白豕楚客羞<lb/>
<pb n="KR4c0013_WYG_009-4b"/>
山雞<hi>齊賢曰戰國策應侯謂秦王曰梁有懸黎宋有結緑闞子曰宋之愚人得燕石於梧臺之側藏之以</hi>
<hi>為大寳周客聞而觀之主人齋七日端冕𤣥服以發實革圓十重巾十襲客見俛而掩口盧胡而笑曰此特燕</hi>
<hi>石也其與瓦甓不殊主人怒曰商賈之言醫匠之心藏之愈固守之彌堅士贇曰漢書司馬遷傳廼欲仰首信</hi>
<hi>睂論列是非朱浮與彭竉書曰徃時遼東有豕生子白頭異而獻之行至河東群豕皆白慙而還尹文子曰楚</hi>
<hi>人握山雉欺路人曰鳯凰路人曰我聞鳯凰今始見矣請買千金弗與請加倍乃與之方欲獻楚王經宿死不</hi>
<hi>遑惜其金惟恨不得獻王王聞感之召厚賜之過買鳥之金十倍</hi>徒有獻芹心中流泣<lb/>
玉啼祗應自索漠留舌示山妻<lb/>
　　　其二<lb/>
<pb n="KR4c0013_WYG_009-5a"/>
范宰不買名絃歌對前楹為邦黙自化日覺水壺清百<lb/>
里雞犬靜千廬機杼鳴浮人少蕩析愛客多逢迎遊子<lb/>
覩嘉政因之聽頌聲<lb/>
　　　贈瑕丘王少府<lb/>
皎皎鸞鳯姿飄飄神仙氣梅生亦何事來作南昌尉清<lb/>
風佐鳴琴寂寞道為貴<hi>齊賢曰唐兖州魯郡治瑕丘縣漢梅福為南昌尉棄官去至元</hi>
<hi>始中一朝棄妻子去九江至今傳以為仙</hi>一見過所聞操持難與羣毫揮魯<lb/>
邑訟目送瀛洲雲我隱屠釣下爾當玉石分無由接高<lb/>
<pb n="KR4c0013_WYG_009-5b"/>
論空此仰清芬<lb/>
　　　東魯見狄愽通<lb/>
去年别我向何處有人傳道遊江東謂言掛席度滄海<lb/>
却來應是無長風<lb/>
　　　見京兆韋參軍量移東陽二首<hi>吳中</hi>
潮水還歸海流人却到吴相逢問愁苦淚盡日南珠<hi>齊賢</hi>
<hi>曰東陽婺州吴地日南郡産珠</hi>
　　　其二<lb/>
<pb n="KR4c0013_WYG_009-6a"/>
聞説金華渡東連五百灘全勝若耶好莫道此行難猿<lb/>
嘯千谿合松風五月寒他年一攜手揺艇入新安<hi>齊賢曰若</hi>
<hi>耶溪新安見前巻註</hi>
　　　贈丹陽横山周處士惟長<lb/>
周子横山隱開門臨城隅連峰入戸牖勝槩凌方壺時<lb/>
枉白紵詞放歌丹陽湖水色傲溟渤川光秀菰蒲當其<lb/>
得意時心與天壤俱閒雲隨巻舒安識身有無抱石恥<lb/>
獻玉深泉笑深珠羽化如可作相攜上清都<hi>齊賢曰唐志宣州廣</hi>
<pb n="KR4c0013_WYG_009-6b"/>
<hi>德縣有横山列子渤海之東五山三曰方壺丹陽湖𨽻當塗縣士贇曰列子范氏有子曰子華善養私名舉國</hi>
<hi>服之未生子伯范氏之上客出行宿於田叟商丘開之舍相與言子華之名勢能使存者亡亡者存富者貧貧</hi>
<hi>者富商丘開先窘於飢寒潜聽之因假糧荷軬之子華之門子華之門徒皆世俗顧見商丘開年老狎侮欺紿</hi>
<hi>亡所不為因指河曲之隅曰彼中有寳珠泳可得也商丘開從而泳之旣出果得珠焉衆疑之俄而范氏之藏</hi>
<hi>大火子華曰若能入火取錦者從所得多少賞若商丘開往無難色入火往還埃不侵身不焦范氏之黨以為</hi>
<hi>有道乃共謝之商丘開曰吾亡道雖吾之心亦不知所以曩子二客之宿吾舍也聞一言范氏之勢吾誠之無</hi>
<hi>二心故不逺而來及來以子黨之言皆實也惟恐誠之之不至行之之不及不知形體之所借利害之所存也</hi>
<hi>心一而已物無遷者如斯而巳今乃知子黨之誕我追昔日之不焦溺也怛然而熱愓然震悸矣水火豈可復</hi>
<pb n="KR4c0013_WYG_009-7a"/>
<hi>近哉自是之後范氏門徒遇乞兒馬醫不敢辱也</hi>
　　　玉眞公主别舘苦雨贈衛尉張卿二首<lb/>
秋坐金張館繁隂晝不開空煙迷雨色蕭颯望中來翳<lb/>
翳昏墊苦沉沉憂恨催清秋何以慰白酒盈吾杯吟詠<lb/>
思管樂此人巳成灰獨酌聊自勉誰貴經綸才彈劒謝<lb/>
公子無魚良可哀<hi>齊賢曰易雲雷屯君子以經綸史馮驩聞孟嘗君好客躡屩而見之置舍</hi>
<hi>十日問傳舍長曰客何所為答曰馮先生甚貧猶有一劒彈其鋏而歌曰長鋏歸來乎食無魚遷之幸舍食有</hi>
<hi>魚矣</hi>
<pb n="KR4c0013_WYG_009-7b"/>
　　　其二<lb/>
苦雨思白日浮雲何由巻稷卨和天人隂陽乃驕蹇秋<lb/>
霖劇倒井昏霧横絶巘欲往咫尺塗遂成山川限潨潨<lb/>
<hi>音叢</hi>奔溜聞浩浩驚波轉泥沙塞中途牛馬不可辨飢從<lb/>
漂母食閒綴羽陵簡園家逢秋蔬藜藿不滿眼蠨蛸結<lb/>
思幽蟋蟀傷𥚹淺厨竈無青煙刀机生緑蘚<hi>齊賢曰稷卨舜臣書</hi>
<hi>三公爕理隂陽意以譏當時執政者漢書韓信從漂母食蠨蛸名長踦小如蜘蛛長脚者俗呼為喜子蟋蟀郭</hi>
<hi>璞註促織也亦名蜻<graphic n="KR1465" url="https://raw.githubusercontent.com/kanripo/KR-Gaiji/master/images/KR1465.png" mimeType="image/png"/>士贇曰唐書五行志天寳中霧昏暗十歩外不見人是謂晝昏詩東山二章云蠨蛸在</hi>
<pb n="KR4c0013_WYG_009-8a"/>
<hi>戸小序曰二章言其思也故曰結思幽詩唐國風蟋蟀刺晉僖公也儉不中禮故作是詩以閟憂欲其及時以</hi>
<hi>禮自娱樂也此晉也而謂之唐本其風俗憂深思逺儉而用禮乃有堯之遺風焉緑蘚苔也</hi>投筯解<lb/>
鷫鸘換酒醉北堂丹徒布衣者慷慨未可量何時黄金<lb/>
盤一斛薦㯽榔功成拂衣去搖曳滄洲傍<hi>齊賢曰唐潤州丹陽郡治</hi>
<hi>丹陽縣南史劉穆之由居京口帝西討劉毅以諸葛長人監留府留穆之輔之長人果有異謀穆之厚為之備</hi>
<hi>謂所親曰貧賤常思富貴富貴必踐危機今日思為丹徒布衣不可得也穆之少時家貧往妻兄家乞食每食</hi>
<hi>畢求㯽榔江氏兄弟戲之曰㯽榔消食君乃常飢何忽須此及為丹陽尹召妻兄弟令厨人以金盤貯㯽榔一</hi>
<hi>斛以進之</hi>
<pb n="KR4c0013_WYG_009-8b"/>
　　　贈韋秘書子春二首<lb/>
谷口鄭子眞躬耕在巖石高名動京師天下皆籍籍斯<lb/>
人竟不起雲卧從所適茍無濟代心獨善亦何益<hi>齊賢曰楊</hi>
<hi>子谷口鄭子眞耕於巖石之下名震京師</hi>惟君家世者偃息逢休明談天信<lb/>
浩蕩說劒紛縱横謝公不徒然起來為蒼生秘書何寂<lb/>
寂無乃覊豪英且復歸碧山安能戀金闕舊宅樵漁地<lb/>
蓬蒿巳應没却顧女几峰胡顔見雲月<hi>齊賢曰九域志女几山在河南</hi>
<hi>府福昌縣本冝陽縣有女几山士贇曰史荀卿傳騶衍之術迂大而閎辯故齊人頌曰談天</hi>
<pb n="KR4c0013_WYG_009-9a"/>
　　　其二<lb/>
徒為風塵苦一官已白鬚氣同萬里合訪我來瓊都披<lb/>
雲覩青天捫蝨話良圖留侯將綺里出處未云殊終與<lb/>
安社稷功成去五湖<hi>齊賢曰留侯綺里季事見四巻范蠡佐勾踐滅吴及至五湖辭曰臣</hi>
<hi>不復至越國矣乃裝其輕貨珠玉與私徒属乗舟浮於五湖士贇曰晉書載記王猛字景略隱于華山懷佐世</hi>
<hi>之志桓温入關猛被褐而詣而談當世之事捫蝨而言旁若無人</hi>
　　　贈章侍御黄裳二首<lb/>
太華生長松亭亭凌霜雪天與百尺高豈為微颷折桃<lb/>
<pb n="KR4c0013_WYG_009-9b"/>
李賣陽豔路人行且迷春光掃地盡碧葉成黄泥願君<lb/>
學長松愼勿作桃李受屈不改心然後知君子<hi>齊賢曰華州華</hi>
<hi>山一名太華</hi>
　　　其二<lb/>
見君乗騘去知上太山道此地果摧輪全身以為寳我<lb/>
如豐年玉棄置秋田草但朂氷壺心無為嘆衰老<lb/>
　　　贈薛校書<lb/>
我有吳越曲無人知此音姑蘇成蔓草麋鹿空悲吟未<lb/>
<pb n="KR4c0013_WYG_009-10a"/>
誇觀濤作空鬱釣鼇心舉手謝東海虛行歸故林<hi>士贇曰吳</hi>
<hi>越春秋伍子胥曰臣必見越之破吳豕鹿遊於姑蘇之臺荆榛蔓於宮闕</hi>
　　　贈何七判官昌浩<lb/>
有時忽惆悵匡坐至夜分平明空嘯咤思欲解世紛心<lb/>
隨長風去吹散萬里雲羞作濟南生九十誦古文<hi>齊賢曰漢</hi>
<hi>書伏生濟南人名勝故為秦博士孝文時求能治尚書者天下亡有聞伏生治之欲召時伏生九十餘老不能</hi>
<hi>行於是詔太常掌故晁錯往受之士贇曰孔安國尚書序濟南伏生年過九十失其本經口以傳授裁二十餘</hi>
<hi>篇以其上古之書謂之尚書至魯共王好治宮室壞孔子舊宅以廣其居於壁中得先人所藏古文虞夏商周</hi>
<pb n="KR4c0013_WYG_009-10b"/>
<hi>之書以所聞伏生之書考論文義定其可知者為𨽻古文更以竹簡寫之</hi>不然拂劒起沙漠<lb/>
收竒勲老死阡陌間何因揚清芬夫子今管樂英才冠<lb/>
三軍終與同出處豈將沮溺群<hi>齊賢曰沮溺者長沮桀溺也乃二隱士</hi>
　　　讀諸葛武侯傳懷贈長安崔少府叔封昆季<lb/>
漢道昔云季群雄方戰爭霸圖各未立割據資豪英赤<lb/>
伏起頽運卧龍得孔明當其南陽時隴畝躬自耕魚水<lb/>
三顧合風雲四海生武侯立岷蜀壯志吞咸京何人先<lb/>
見許但有崔州平<hi>齊賢曰羣雄比袁紹呂布袁術曹操公孫瓉諸人東漢光武紀疆華自關</hi>
<pb n="KR4c0013_WYG_009-11a"/>
<hi>中奉赤伏符曰劉秀發兵捕不道四方雲集龍鬬野四七之際火為主蜀志徐庶見先主曰諸葛孔明卧龍人</hi>
<hi>也將軍豈願見之乎先主曰君與俱來庶曰此人可就見不可屈致也將軍宜枉駕顧之先主遂詣亮凡三往</hi>
<hi>乃見本傳曰亮躬耕隴畆好為梁父吟又曰先主於是與亮情好日宻曰孤之有孔明猶魚之有水也又曰亮</hi>
<hi>之志進欲龍驤虎視包括四海武侯出師五丈原屯田為久駐之基志吞咸陽也亮毎自比於管仲樂毅時人</hi>
<hi>莫之許也惟崔州平徐元直與亮友善謂為信然</hi>余亦草間人頗懷拯物情晩<lb/>
途值子玉華髪同衰榮託意在經濟結交為弟兄毋令<lb/>
管與鮑千載獨知名<hi>士贇曰管鮑事見三巻</hi>
　　　贈郭將軍<lb/>
<pb n="KR4c0013_WYG_009-11b"/>
將軍少年出武威入掌銀臺䕶紫微平明拂劒朝天去<lb/>
薄暮垂鞭醉酒歸愛子臨風吹玉笛美人向月舞羅衣<lb/>
疇昔雄豪如夢裏相逢且欲醉春暉<hi>齊賢曰九域志涼州武威郡唐有銀</hi>
<hi>臺門辛氏三秦記未央宮一名紫微宮</hi>
　　　駕去温泉後贈楊山人<lb/>
少年落魄楚漢間風塵蕭瑟多苦顔自言管葛竟誰許<lb/>
長吁莫錯還閉關<hi>齊賢曰史記酈食其家貧落魄楚漢間乃興元以東彭城以西管葛者管</hi>
<hi>仲諸葛亮也阮逸曰閉關喻藏身也</hi>一朝君王垂拂拭剖心輸丹雪胷臆<lb/>
<pb n="KR4c0013_WYG_009-12a"/>
忽蒙白日回景光直上青雲生羽翼幸陪鸞輦出鴻都<lb/>
身騎飛龍天馬駒王公大人惜顔色金璋紫綬來相趨<lb/>
<hi>齊賢曰禮書荀卿曰輦輿就馬則輦在車駕在馬也鴻都門名也唐禁中有飛龍廐西域傳大宛國嶠山上有</hi>
<hi>馬不可得因取五色牝馬置其下與集生駒號天馬子</hi>當時結交何紛紛片言道<lb/>
合惟有君待吾盡節報明王然後相攜卧白雲<lb/>
　　　温泉侍從歸逢故人<hi>齊賢曰唐志京兆府昭應縣本新豐有宮在驪山下</hi>
　　　<hi>眞觀十八年置咸亨二年始名温泉宮天寳元年更温泉曰華清宮治陽井為地環山列宫室</hi>
　　　<hi>築羅城置百司及十宅七載省新豐更㑹昌及泉曰昭應</hi>
<pb n="KR4c0013_WYG_009-12b"/>
漢帝長楊苑誇胡羽獵歸子雲叨侍從獻賦有光輝激<lb/>
賞搖天筆承恩賜御衣逢君奏明主他日共飜飛<hi>齊賢曰白</hi>
<hi>為宮調明皇賜以宮錦袍前四句事見一巻註</hi>
　　　贈裴小四<lb/>
朝見裴叔則朗如行玉山黄河落天走東海萬里寫入<lb/>
胷懷間身騎白黿不敢度金高南山買君顧徘徊六合<lb/>
無相知飄若浮雲且西去<hi>齊賢曰晉裴楷字叔則風儀高邁時人謂之玉人又稱見</hi>
<hi>裴叔則如近玉山照映人也黄河出崑崙山在吐蕃中極西為最高流入中國勢猶從天而落也禹貢同為逆</hi>
<pb n="KR4c0013_WYG_009-13a"/>
<hi>河入于海列女傳鄭子瞀者楚成王夫人初成王登臺子瞀不顧王曰顧吾與女千金子瞀行不顧</hi>
　　　贈崔侍郎<lb/>
黄河二尺鯉本在孟津居㸃額不成龍歸來伴凡魚<hi>齊賢</hi>
<hi>曰孟津地名在洛北都道古今以為津三秦記龍門山在河東界禹鑿山斷如門一里餘黄河自中流下兩岸</hi>
<hi>不通車馬每暮春有黄黑鯉魚自海及諸川爭來赴之上得者便化為龍士贇曰爾雅曰鱣鮪也出鞏宂三月</hi>
<hi>則上渡龍門得渡為龍否則㸃額而還魏土地記曰梁山北有龍門山大禹所鑿通孟津河口廣八十歩巖際</hi>
<hi>鑴跡遺功尚存</hi>故人東海客一見借吹噓風濤儻相見更欲凌<lb/>
崑墟<hi>士贇曰山海經曰崑崙墟在西北河水出其東北隅</hi>
<pb n="KR4c0013_WYG_009-13b"/>
　　　述徳兼陳情上哥舒大夫<lb/>
人為國家孕英才森森矛㦸擁靈臺浩蕩深謀嗔江海<lb/>
縱横逸氣走風雷丈夫立身有如此一呼三軍皆披靡<lb/>
衛青謾作大將軍白起眞成一竪子<hi>齊賢曰莊子曰不可内於靈臺郭象</hi>
<hi>註靈臺者心也後漢銚期瞋目大呼衆皆披靡士贇曰衛青平陽人也以衛皇后親為大中大夫後擊匈奴有</hi>
<hi>功拜大將軍白起郿人也善用兵事秦昭王後遷為武安君以伐趙不肯行賜劒自殺</hi>
　　　雪讒詩贈友人<lb/>
嗟予沈迷猖獗已久五十知非古人嘗有立言補過庶<lb/>
<pb n="KR4c0013_WYG_009-14a"/>
存不朽包荒匿瑕蓄此煩醜月出致譏貽愧皓首<hi>齊賢曰莊</hi>
<hi>子蘧伯玉行年六十而六十化未嘗不始於是之而詘之以非也未知今之所謂是非五十九非也</hi>感悟<lb/>
遂晩事往日遷白璧何辜青蠅屢前群輕折軸下沈黄<lb/>
泉衆毛飛骨上凌青天萋斐暗成貝錦粲然泥沙聚埃<lb/>
珠玉不憐洪燄爍山發自纎煙蒼波蕩日起于微涓交<lb/>
亂四國播于八埏拾塵掇蜂疑聖猜賢哀哉悲夫誰察<lb/>
予之貞堅<hi>齊賢曰詩曰萋兮斐兮成是貝錦彼譛人者亦巳大甚張儀傳曰積羽沈舟群輕折軸衆</hi>
<hi>口鑠金積毁銷骨丁鴻曰壞崖破巖之水原自涓涓干雲蔽日之木起於葱青士贇曰孟康曰埏地戸八際也</hi>
<pb n="KR4c0013_WYG_009-14b"/>
<hi>孔子家語孔子厄於陳蔡從者七日不食子貢以所齎貨竊犯圍而出告糴於野人得米一石焉顔回仲由炊</hi>
<hi>之於壞屋之下有埃墨墮甑中顔回取而食之子貢自井望見之不恱以為竊食也入問孔子曰仁人亷士窮</hi>
<hi>改節乎孔子曰改節即可稱於仁亷哉子貢曰若回也其不改節乎子曰然子貢以所飯告孔子子曰吾信回</hi>
<hi>之為仁久矣雖汝有云弗以疑也其或者必有故乎汝止吾將問之召顔回曰疇昔予夢見先人豈或啓佑我</hi>
<hi>哉子炊而進飯吾將進焉對曰向有埃墨墮飯中欲置之則不絜欲棄之則可惜回即食之不可祭也孔子曰</hi>
<hi>然乎吾亦食之顔回出孔子顧謂二三子曰吾之信回也非特今日也二三子由此乃服之列女傳尹吉甫前</hi>
<hi>妻子伯竒後妻子伯封伯竒事後母至孝後母欲其子伯封為太子言於吉甫曰伯竒好妾若不信試上臺觀</hi>
<hi>之後母取蜂除其毒而置於衣領之中使伯竒視而殺之吉甫使讓伯竒使者見其袖有死蜂以白吉甫使追</hi>
<pb n="KR4c0013_WYG_009-15a"/>
<hi>之已投于河矣</hi>彼人之猖狂不如鵲之疆疆彼婦人之滛昏不<lb/>
如鶉之奔奔坦蕩君子無恱簧言擢髪續罪罪乃孔多<lb/>
傾海流惡惡無以過人生實難逢此織羅積毁銷金沉<lb/>
憂作歌天未喪文其如余何<hi>齊賢曰詩巧言如簧范睢謂須賈曰汝罪有幾曰擢</hi>
<hi>賈之髪以續賈之罪尚未足孔子曰天之未喪斯文也匡人其如予何士贇曰詩鶉之奔奔刺衛宣姜也衛人</hi>
<hi>以為宣姜鶉鵲之不若也</hi>妲巳滅紂褒女惑周天維蕩覆職此之由<lb/>
漢祖呂氏食其在傍秦皇成后每亦淫荒螮蝀作昏遂<lb/>
掩太陽萬乗尚爾匹夫何傷<hi>齊賢曰外紀云紂伐有蘇有蘇氏以妲巳女焉妲已</hi>
<pb n="KR4c0013_WYG_009-15b"/>
<hi>有寵其言是從武王伐紂殺妲巳周紀幽王嬖愛褒姒褒姒生子伯服幽王欲廢申侯女為后并去太子宜臼</hi>
<hi>以褒姒為后以伯服為太子申侯怒結西夷犬戎攻幽王幽王舉烽火徵兵兵莫至遂殺幽王驪山下虜褒姒</hi>
<hi>盡取周縣而去漢呂后徙陳平為右丞相審食其為左丞相食其幸於太后史呂不韋傳秦王年少太后時時</hi>
<hi>竊私通吕不韋始皇帝益壯太后淫不止</hi>辭殫意窮心切理直如或妄談昊<lb/>
天是殛子野善聽離婁至明神靡遁響鬼無逃形不我<lb/>
遐棄庶昭忠誠<hi>士贇曰子野師曠字晉樂太師也</hi>
　　　贈參寥子<lb/>
白鶴飛天書南荆訪高士五雲在峴山果得參寥子<hi>齊賢</hi>
<pb n="KR4c0013_WYG_009-16a"/>
<hi>曰列仙傳桓闓事華陽陶先生十餘年一旦有二青童白鶴自空而下陶先生臨軒接之青童曰太上命求桓</hi>
<hi>先生耳於是桓服天衣駕白鶴升天而去九域志襄陽有荆山峴山</hi>骯<hi>音/抗</hi>髒<hi>音葬</hi>辭故園昂<lb/>
藏入君門天子分玉帛百官接話言<hi>士贇曰南史高昂字敖曹其父以其</hi>
<hi>昂藏敖曹故以字名之</hi>毫墨時灑落探𤣥有竒作著論窮天人千<lb/>
春秘麟閣長揖不受官拂衣歸林巒余亦去金馬藤蘿<lb/>
同所攀相思在何處桂樹青雲端<hi>士贇曰按李白本傳曰白懇求還山帝賜</hi>
<hi>金放還作是詩必此時也</hi>
　　　贈饒陽張司戸燧<hi>齊賢曰唐深州饒陽郡治饒陽縣</hi>
<pb n="KR4c0013_WYG_009-16b"/>
朝飲蒼梧泉夕棲碧海煙寧知鸞鳯意遠託椅桐前慕<lb/>
藺豈曩古攀嵇是當年愧此黄石老安識子房賢<hi>齊賢曰漢</hi>
<hi>書司馬相如字長卿少時名犬子慕藺相如之為人更名相如顔延年詩攀嵇亦鳯舉謂嵇康也漢張良字子</hi>
<hi>房游下邳圯上有一老父至良所墮其履圯下顧良取履良下取履因跪進父以足受之曰孺子可教矣與良</hi>
<hi>期乃出一編書曰讀是則為王者師後十年興十三年見我濟北穀城山下黄石即我也遂去不見日視其書</hi>
<hi>乃太公兵法後從高帝過濟北果得榖城山下黄石葆祠之</hi>功業嗟落日容華棄徂<lb/>
川一語巳道意三山期着鞭蹉跎人間世寥落壺中天<lb/>
獨見遊物祖探元窮化先何當共攜手相與排冥筌<hi>齊賢</hi>
<pb n="KR4c0013_WYG_009-17a"/>
<hi>曰後漢費長房傳汝南市中有老翁賣藥懸一壺及市罷跳入壺中長房於樓上見之因往再拜奉酒脯翁乃</hi>
<hi>與俱入壺中見玉堂嚴麗</hi>
　　　贈清漳明府姪聿<hi>齊賢曰唐相州臨漳縣具州漳南縣孔安國註漳水横流</hi>
　　　<hi>入河盖河水濁漳水清故曰清漳</hi>
我李百萬葉柯條布中州天開青雲器日為蒼生憂小<lb/>
邑且割雞大刀佇烹牛雷聲動四境惠與清漳流<hi>齊賢曰論</hi>
<hi>語子之武城聞絃歌之聲夫子莞爾而笑曰割雞焉用牛刀地理志清漳水出上黨大龜谷東北至陽海阜城</hi>
<hi>入河阜城唐𨽻冀州武邑縣北三十里有衡漳石堤衡水縣引漳水北流貫城注隍士贇曰史老子傳老子者</hi>
<pb n="KR4c0013_WYG_009-17b"/>
<hi>姓李氏名耳字伯陽謚曰耼正義曰𤣥妙内篇云李母懷胎八十一載迢遥李樹下乃剖左腋而生生而指李</hi>
<hi>樹因以為姓唐祖老子白與聿皆帝室之胄故用李樹之事葉世也柯條猶枝分派别之義</hi>絃歌詠<lb/>
唐堯脫落隱簮組心和得天眞風俗猶太古牛羊散阡<lb/>
陌夜寢不扃戸問此何以然賢人宰吾土<hi>齊賢曰冀州有堯壇堯臺</hi>
<hi>淮南子所謂天者純粹樸素質直皓白未始有雜揉者斯其眞也士贇曰絃歌詠唐堯者即康衢童謡曰立我</hi>
<hi>烝民莫匪爾極不識不知順帝之則及老人擊壤於路曰日出而作日入而息鑿井而飲耕田而食帝力於我</hi>
<hi>何有哉之意簮組者只是傳換簮纓二字釋曰綬屬小者為冕纓脫落隱簮組者隱於簮纓之間猶東方朔所</hi>
<hi>言避世於朝廷者禮記郊特牲註唐虞以上曰太古</hi>舉邑樹桃李垂隂亦流芬河<lb/>
<pb n="KR4c0013_WYG_009-18a"/>
堤繞緑水桑柘違青雲趙女不冶容提籠晝成群繰絲<lb/>
鳴機杼百里聲相聞<hi>齊賢曰劉向說苑趙簡子謂陽虎曰樹桃李者夏得休息秋得其實</hi>
<hi>焉河堤黄河之堤緑水清漳之水</hi>訟息鳥下階高卧披道帙蒲鞭掛簷<lb/>
枝示恥無撲抶琴清月當戸人寂風入室長嘯無一言<lb/>
陶然上皇逸<hi>齊賢曰高子曰禹治天下朝廷之間可以羅雀後漢劉寛為南陽太守吏人有過但</hi>
<hi>蒲鞭罸之示辱而巳撲抶笞擊也</hi>白玉壺冰水壺中見底清清光洞毫<lb/>
髪皎潔照羣情趙北美嘉政燕南播高名過客覽行謠<lb/>
因之誦徳聲<hi>齊賢曰姚崇冰壺賦曰冰壺者清潔之至也君子對之不忘乎清北齊宋士良為清</hi>
<pb n="KR4c0013_WYG_009-18b"/>
<hi>河太守盗賊屏跡郡無一囚公門虛寂無復訟者人謂之神門及代至老人丁金剛送之泣曰老人年九十記</hi>
<hi>三十五政府君非惟善政清亦徹底</hi>
　　　贈臨洛縣令皓弟<hi>時被訟停官</hi>
陶令去彭澤茫然太古心大音自成曲但奏無絃琴釣<lb/>
水路非遠連鼇意何深終期龍伯國與爾相招尋<hi>齊賢曰九</hi>
<hi>域志治州臨治縣陶潜為彭澤令郡遣督郵至縣吏白應束帶見之潜嘆曰吾不能為五斗米折腰㳟拳事郷</hi>
<hi>里小人即解印去縣賦歸去來辭潜性不解音而蓄素琴一張徽絃不具每撫而和之曰但識琴中趣何勞絃</hi>
<hi>上聲老子大音希聲列子龍伯之國有大人舉足不盈數歩而暨五山之所一釣而連六鼇</hi>
<pb n="KR4c0013_WYG_009-19a"/>
　　　贈郭季鷹<lb/>
河東郭有道於世若浮雲盛徳無我位清光獨映君恥<lb/>
將雞並食長與鳯為羣一擊九千仞相期凌紫氛<hi>齊賢曰漢</hi>
<hi>書郭林宗司徒黄瓊太常趙典舉有道並不應或問汝南范滂曰郭林宗何如人滂曰隱不違親眞不絶俗天</hi>
<hi>子不得臣諸侯不得友吾不知其他及卒同志者乃共刻石立碑蔡邕為其文旣而謂涿郡盧植曰吾為碑銘</hi>
<hi>多矣皆有慙徳惟郭有道無愧色耳論語不義而富且貴於我如浮雲</hi>
　　　鄴中王大勸入高鳯石門山幽居<hi>齊賢曰高鳯南陽葉人後</hi>
　　　<hi>教授於西唐山中在唐州湖陽縣西北</hi>
<pb n="KR4c0013_WYG_009-19b"/>
一身竟無託逺與孤蓬征千里失所依復將落葉并中<lb/>
途偶良朋問我將何行欲獻濟時策此心誰見明君王<lb/>
制六合海塞無交兵壯士伏草間沉憂亂縱横飄飄不<lb/>
得意昨發南都城紫鷰櫪上嘶青萍匣中鳴投軀寄天<lb/>
下長嘯尋豪英恥學瑯琊人龍蟠事躬耕<hi>齊賢曰南陽郡治宛在京</hi>
<hi>之南故曰南都文帝自代來有良馬九疋一曰紫燕青萍劒名也諸葛亮瑯琊人躬耕隴畝司馬徳操以為伏</hi>
<hi>龍徐庶以為卧龍</hi>富貴吾自取建功及春榮我願執爾手爾方<lb/>
逹我情相知同一巳豈惟弟與兄抱子弄白雲琴歌發<lb/>
<pb n="KR4c0013_WYG_009-20a"/>
清聲臨别意難盡各希存令名<hi>士贇曰按此詩其作於禄山將反之際乎當禄</hi>
<hi>山欲反之時朝廷上下皆知其狀獨明皇不然之太白亦欲言而不敢聊因詩以發舒其憂國之情乎太白平</hi>
<hi>生任俠亦有志斯世者於此詩槩可想見矣</hi>
　　　贈華州王司士<lb/>
淮水不絶濤瀾高盛徳未泯生英髦知君先負廟堂器<lb/>
今日還須贈寳刀<hi>齊賢曰王泯傳王導初渡淮使郭璞筮之卦成曰吉旡不利淮水絶王氏</hi>
<hi>滅桓沖曰謝安乃有廟堂之量不閑將畧晉中興書曰魏徐州刺史呂䖍有佩刀工相者曰為三公可服此刀</hi>
<hi>䖍乃贈别駕王祥曰茍非其人刀或為害卿有公輔之良故相與也</hi>
<pb n="KR4c0013_WYG_009-20b"/>
　　　贈盧徴君昆弟<hi>士贇曰按盧徵君名鴻字顥然唐書有傳云其先范陽人愽學</hi>
　　　<hi>善書籀廬嵩山𤣥宗開元初備禮徴再不至五年再詔徵至東都謁見拜諫議大夫固辭制許</hi>
　　　<hi>還山賜引居服宮營草堂及卒帝賜萬錢鴻所居室自號寧極云</hi>
明主訪賢逸雲泉今巳空二盧竟不起萬乘高其風河<lb/>
上喜相得壺中趣每同滄洲即此地觀化游無窮水落<lb/>
海上清鼇背覩方蓬與君弄倒景攜手凌星虹<hi>齊賢曰壺中事</hi>
<hi>見前列子巨鼇十五以首載五山如峙而不動陵陽子明經曰倒景之氣去地四千里其景皆倒在下也士贇</hi>
<hi>曰列仙傳河上公莫知其姓名也漢文帝時結草為庵干河之濵常讀老子道徳經時文帝好老子之道駕幸</hi>
<pb n="KR4c0013_WYG_009-21a"/>
<hi>詣之河上公即授秦書老子道徳經章句二巻帝拜受畢失公所在時人因號河上公如淳曰在日月之上反</hi>
<hi>從下照故其景倒</hi>
　　　贈新平少年<lb/>
韓信在淮隂少年相欺凌屈體若無骨壯心有所慿一<lb/>
遭龍顔君嘯咤從此興千金答漂母萬古共嗟稱而我<lb/>
竟何為寒苦坐相仍長風入短袂兩手如懷氷故友不<lb/>
相恤新交寧見矜摧殘檻中虎覊紲韝上鷹何時騰風<lb/>
雲搏擊中所能<hi>齊賢曰韓信微時事見三巻註漢高祖隆凖龍顔說文韝臂衣也漢書韝形如</hi>
<pb n="KR4c0013_WYG_009-21b"/>
<hi>韝以縛左右手於事便也</hi>
　　　贈崔侍郎<lb/>
長劒一杯酒男兒方寸心洛陽因劇孟託宿話胷襟但<lb/>
仰山嶽秀不知江海深長安復攜手再顧重千金<hi>齊賢曰劇</hi>
<hi>孟事見三巻註列女傳楚成王登臺夫人鄭子瞀不顧顧曰顧吾與女千金</hi>君乃軒轅佐予<lb/>
叨翰墨林高風摧秀木虛彈落驚禽不取回舟興而來<lb/>
命駕尋扶搖應借力桃李願成隂笑吐張儀舌愁為莊<lb/>
舄吟誰憐明月夜腸斷聽秋砧<hi>齊賢曰史陳軫傳陳軫適至秦惠王曰子去寡</hi>
<pb n="KR4c0013_WYG_009-22a"/>
<hi>人之楚亦思寡人不陳軫對曰王聞夫越人莊舄乎王曰不聞曰越人莊舄仕楚執珪有頃而病楚王曰舄故</hi>
<hi>越之鄙細人也今仕楚執珪貴富矣亦思越不中謝對曰凡人之思故在其病也彼思越則越聲不思越則楚</hi>
<hi>聲使人往聽猶尚越聲也今臣雖棄逐之楚豈能無秦聲哉</hi>
　　　走筆贈獨孤駙馬<lb/>
都尉朝天躍馬歸香風吹人花亂飛銀鞍紫鞚照雲日<lb/>
左顧右盼生光輝<hi>齊賢曰漢駙馬都尉掌駙馬說文駙近也</hi>是時僕在金門<lb/>
裏待詔公車謁天子長揖蒙垂國士恩壯心剖出酬知<lb/>
巳<hi>士贇曰此太白叙述巳事見本傳及詩叙</hi>一别蹉跎朝市間青雲之交不<lb/>
<pb n="KR4c0013_WYG_009-22b"/>
可攀儻其公子重回顧何必侯嬴長抱關<hi>士贇曰魏公子無忌聞侯</hi>
<hi>嬴賢往迎之嬴謝曰嬴乃夷門抱關者也</hi>
　　　贈嵩山焦鍊師<hi>并序</hi>
　　嵩山有神人鍊師者不知何許婦人也又云生於<lb/>
　　齊梁時其年貌可稱五六十常胎息絶榖居少室<lb/>
　　廬游行若飛倐忽萬里世或傳其入東海登蓬萊<lb/>
　　竟莫能測其往也余訪道少室盡登三十六峯聞<lb/>
　　風有寄灑翰遙贈<lb/>
<pb n="KR4c0013_WYG_009-23a"/>
二室凌青天三花含紫煙中有蓬海客宛疑麻姑仙<hi>齊賢</hi>
<hi>曰太室少室二山𨽻河南府鹿革事類云漢世有道士自外國將貝多子於嵩山下種之一年三花白色香美</hi>
道在喧莫染跡高想巳綿時粲金鵝蕊屢讀古苔篇八<lb/>
極恣遊憇九垓長周旋下瓢酌頴水舞鶴來伊川還歸<lb/>
東山上獨拂秋霞眠蘿月掛朝鏡松風鳴夜絃<hi>齊賢曰登封縣</hi>
<hi>東南一百三十里有穎縣鎭舊穎陽縣鮑明逺有舞鶴賦伊陽縣在西京南一百六十里有伊關鎭士傳許由</hi>
<hi>隱箕山以手捧水飲之人遺一瓢得以取飲飲訖掛於樹上</hi>潜光隱嵩嶽鍊魄栖雲<lb/>
幄霓裳何飄颻鳯吹轉綿邈<hi>士贇曰紫文靈書修行二十四書有制七魄之法以</hi>
<pb n="KR4c0013_WYG_009-23b"/>
<hi>七魄流落遊走穢濁或交通血食往來鬼魅或共死尸相關或言人之罪欲人之敗皆魄之疾也其法每晦朔</hi>
<hi>弦望及庚申日存鼻端有白炁漸大以冠身九重又變作四靈之獸匝繞一身呼呪如法則七魄制鍊矣王逸</hi>
<hi>楚詞註綿綿細微之意又曰邈逺也</hi>願同西王母下顧東方朔紫書儻可<lb/>
傳銘骨誓相學<hi>士贇曰漢武内傳元封元年七月七日武帝閒居東方朔在側忽西王母至授</hi>
<hi>帝以瓊笈紫書之文</hi>
　　　口號贈徴君鴻<hi>此公時被召士贇曰見前贈盧徴君題注</hi>
陶令辭彭澤梁鴻入㑹稽我尋高士傳君與古人齊雲<lb/>
卧留丹壑天書䧏紫泥不知楊伯起旦晩向關西<hi>齊賢曰漢</hi>
<pb n="KR4c0013_WYG_009-24a"/>
<hi>詔書皆封以武都紫泥東漢楊震字伯起𢎞農華隂人少好學受歐陽尚書於桓郁明經博覽無不窮䆒諸儒</hi>
<hi>為之語曰關西孔子楊伯起常客居於湖不答州郡禮命數下而震志愈篤</hi>
　　　上李邕<lb/>
大鵬一日同風起扶搖直上九萬里假令風歇時下來<lb/>
猶能簸却滄溟水時人見我指殊調聞余大言皆冷笑<lb/>
宣父猶能畏後生丈夫未可輕年少<hi>齊賢曰孔子曰後生可畏士贇曰此</hi>
<hi>篇似非太白之作今釐在巻末</hi>
　　　贈張公洲革處士<lb/>
<pb n="KR4c0013_WYG_009-24b"/>
列子居鄭圃不將衆庶分革侯遁南浦常恐楚人聞抱<lb/>
甕灌秋蔬心閒遊天雲每將𤓰田叟耕種漢水濆時登<lb/>
張公洲入獸不亂郡井無桔橰事門絶刺繡文長揖二<lb/>
千石遠辭百里君斯為眞隱者吾黨慕清芬<hi>齊賢曰張公洲在上</hi>
<hi>元縣列子名禦㓂居鄭圃四十年無識者國君卿大夫視之猶衆庶也别賦送君南浦傷如之何南浦楚地莊</hi>
<hi>子子貢過淮隂見一丈人為圃畦鑿隧而入井抱甕而出灌用力甚多而見功寡子貢曰有械於此用力甚寡</hi>
<hi>而見功多一日浸百畦夫子不欲乎仰而視之曰奈何曰鑿木為機後重前輕挈水若抽數如決湯其名曰橰</hi>
<hi>為圃者忿然作色而笑曰吾聞之吾師有機械者必有機事有機事者必有機心機心存於胷中則純白不備</hi>
<pb n="KR4c0013_WYG_009-25a"/>
<hi>純白不備則神生不定神生不定者道之所不載也吾非不知羞而不為也機水器俗名水車又曰孔子逃於</hi>
<hi>大澤入獸不亂舞入鳥不亂行</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0013_WYG_009-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李太白集分類補註巻九<lb/>
<pb n="KR4c0013_WYG_009-26a"/>
欽定四庫全書<lb/>
　李太白集分類補註巻九<lb/>
　　　　　　　　　　　宋　楊齊賢　集註<lb/>
　　　　　　　　　　　元　蕭士贇　補註<lb/>
　　贈<lb/>
　　　贈孟浩然<hi>襄陽</hi>
吾愛孟夫子風流天下聞紅顔棄軒冕白首卧松雲醉<lb/>
月頻中聖迷花不事君高山安可仰徒此揖清芬<hi>齊賢曰唐</hi>
<pb n="KR4c0013_WYG_009-26b"/>
<hi>書孟浩然襄州人隱鹿門山四十年乃遊京師張九齡王維雅稱道之維私召入内署俄而元宗至浩然匿舍</hi>
<hi>下維以實對帝曰朕聞其人而未見也詔浩然出帝問其詩浩然再拜自誦其詩至不才明主棄帝曰卿不求</hi>
<hi>見朕未嘗棄卿今何誣我因放還</hi>
　　　贈從兄襄陽少府皓<lb/>
結髮未識事所交盡豪雄却秦不受賞擊晉寧為功<hi>齊賢</hi>
<hi>曰漢書李廣結髪與匈奴戰史秦白起破趙長平軍遂圍邯鄲魏使辛垣衍入邯鄲欲尊秦為帝時魯仲連游</hi>
<hi>趙見垣衍言帝秦之害垣衍乃不敢言秦聞之為却五十里平原君欲封仲連仲連不受擊晉是用侯嬴進朱</hi>
<hi>亥於魏公子無忌用鐡椎擊殺晉鄙矯奪魏軍將以却秦救趙侯嬴自刎復有客說公子不以為功詳見三巻</hi>
<pb n="KR4c0013_WYG_009-27a"/>
<hi>註</hi>少節豈足言退耕舂陵東歸來無産業生事如轉蓬<lb/>
一朝烏裘敝百鎰黄金空彈劒徒激昂出門悲路窮<hi>齊賢</hi>
<hi>曰舂陵在今道州漢高祖不事家人生産作業戰國策蘇秦説秦書十上不從黒貂之裘敝黄金百斤盡乃擔</hi>
<hi>槖而歸國語註一鎰二十四兩史記馮驩彈鋏而歌晉書阮籍時率意獨駕不由徑路車跡所窮輒慟哭而反</hi>
吾兄青雲士然諾聞諸公所以陳片言片言貴情通棣<lb/>
華儻不接甘與秋草同<lb/>
　　　淮海對雪贈傅靄<hi>一作淮南對雪贈孟浩然</hi>
朔雪落吳天從風渡溟渤梅樹成陽春江沙浩明月興<lb/>
<pb n="KR4c0013_WYG_009-27b"/>
從剡溪起思繞梁園發寄君郢中歌曲罷心斷絶<hi>齊賢曰世</hi>
<hi>説晉王徽之居山隂夜雪初霽月色清明四望皎然忽憶戴逵逵時在剡便夜乗小船詣之經宿方至造門不</hi>
<hi>見而反人問其故曰本乘興而來興盡而反何必見安道耶雪賦歳將暮時旣昏寒風積愁雲繁梁王不恱遊</hi>
<hi>于兔園俄而微霰零宻雪下王乃歌北風於衛詩詠南山於周雅授簡於司馬大夫曰抽子秘思為寡人賦之</hi>
<hi>又曰君寧見階上之白雪豈鮮耀於陽春宋玉對楚王問曰客有歌於郢中者其為陽春白雪和者不過數人</hi>
　　　贈徐安宜<lb/>
白田見楚老歌詠徐安宜製錦不擇地操刀良在兹清<lb/>
風動百里惠化聞京師浮人若雲歸耕種滿郊岐川光<lb/>
<pb n="KR4c0013_WYG_009-28a"/>
淨麥壠日色明桑枝<hi>齊賢曰公羊曰京大也師衆也天子之居必以衆大之辭言之浮人</hi>
<hi>流人也</hi>訟息但長嘯賔來或解頥青橙拂戸牖白水流園<lb/>
池遊子滯安邑懷恩未忍辭翳君獨桃李歲晩托深期<lb/>
<hi>齊賢曰漢志安邑𨽻河南郡</hi>
　　　贈任城盧主簿<lb/>
海鳥知天風竄身魯門東臨觴不能飲矯翼思凌空鐘<lb/>
鼓不為樂煙霜誰與同歸飛未忍去流淚謝鴛鴻<hi>齊賢曰魯</hi>
<hi>語海鳥曰爰居止于魯東門展禽曰今兹海有災乎夫廣川鳥獸常知避其災也是歲海多大風莊子云昔者海</hi>
<pb n="KR4c0013_WYG_009-28b"/>
<hi>鳥止於魯郊魯侯御而觴之于廟奏九韶以為樂具太牢以為膳鳥乃眩視憂悲不敢食一臠不敢飲一杯</hi>
　　　早秋贈裴十七仲堪<lb/>
逺海動風色吹愁落天涯南星變大火熱氣餘丹霞光<lb/>
景不可迴六龍轉天車荆人泣美玉魯叟悲匏𤓰功業<lb/>
若夢裏撫琴發長嗟<hi>齊賢曰大火心星卞和抱玉璞泣於荆山士贇曰南星即角亢氐房</hi>
<hi>心尾之星史律書南至於亢南至於房南至於心南至於尾晉天文志自氐至尾為大火此言夏而秋也</hi>裴<lb/>
生信英邁屈<hi>其勿切</hi>起多才華歴抵海岱豪結交魯朱家<lb/>
復攜兩少妾艷色驚荷葩雙歌入青雲但惜白日斜<hi>齊賢</hi>
<pb n="KR4c0013_WYG_009-29a"/>
<hi>曰禹貢海岱及淮為徐州漢書朱家魯人魯皆以儒教而朱家用俠聞所藏活豪士以百數關以東莫不延頸</hi>
<hi>願交士贇曰師古曰屈起特起也</hi>窮溟出寳貝大澤饒龍蛇明主儻見<lb/>
收煙霄路非賖時命若不㑹歸應鍊丹砂<lb/>
　　　贈范金卿二首<lb/>
君子枉青盻不知東走迷離家未幾月絡緯鳴中閨桃<lb/>
李君不言攀花願成蹊那能吐芳信惠好相招攜<hi>王贇曰目</hi>
<hi>下為青盼動目貌</hi>我有結緑<graphic n="KR0903" url="https://raw.githubusercontent.com/kanripo/KR-Gaiji/master/images/KR0903.png" mimeType="image/png"/>久藏濁水泥時人棄此物乃與<lb/>
燕石齊摭拭欲贈之申眉路無梯遼東慙白豕楚客羞<lb/>
<pb n="KR4c0013_WYG_009-29b"/>
山雞<hi>齊賢曰戰國策應侯謂秦王曰梁有懸黎宋有結緑闞子曰宋之愚人得燕石於梧臺之側藏之以</hi>
<hi>為大寳周客聞而觀之主人齋七日端冕𤣥服以發實革圓十重巾十襲客見俛而掩口盧胡而笑曰此特燕</hi>
<hi>石也其與瓦甓不殊主人怒曰商賈之言醫匠之心藏之愈固守之彌堅士贇曰漢書司馬遷傳廼欲仰首信</hi>
<hi>睂論列是非朱浮與彭竉書曰徃時遼東有豕生子白頭異而獻之行至河東群豕皆白慙而還尹文子曰楚</hi>
<hi>人握山雉欺路人曰鳯凰路人曰我聞鳯凰今始見矣請買千金弗與請加倍乃與之方欲獻楚王經宿死不</hi>
<hi>遑惜其金惟恨不得獻王王聞感之召厚賜之過買鳥之金十倍</hi>徒有獻芹心中流泣<lb/>
玉啼祗應自索漠留舌示山妻<lb/>
　　　其二<lb/>
<pb n="KR4c0013_WYG_009-30a"/>
范宰不買名絃歌對前楹為邦黙自化日覺水壺清百<lb/>
里雞犬靜千廬機杼鳴浮人少蕩析愛客多逢迎遊子<lb/>
覩嘉政因之聽頌聲<lb/>
　　　贈瑕丘王少府<lb/>
皎皎鸞鳯姿飄飄神仙氣梅生亦何事來作南昌尉清<lb/>
風佐鳴琴寂寞道為貴<hi>齊賢曰唐兖州魯郡治瑕丘縣漢梅福為南昌尉棄官去至元</hi>
<hi>始中一朝棄妻子去九江至今傳以為仙</hi>一見過所聞操持難與羣毫揮魯<lb/>
邑訟目送瀛洲雲我隱屠釣下爾當玉石分無由接高<lb/>
<pb n="KR4c0013_WYG_009-30b"/>
論空此仰清芬<lb/>
　　　東魯見狄愽通<lb/>
去年别我向何處有人傳道遊江東謂言掛席度滄海<lb/>
却來應是無長風<lb/>
　　　見京兆韋參軍量移東陽二首<hi>吳中</hi>
潮水還歸海流人却到吴相逢問愁苦淚盡日南珠<hi>齊賢</hi>
<hi>曰東陽婺州吴地日南郡産珠</hi>
　　　其二<lb/>
<pb n="KR4c0013_WYG_009-31a"/>
聞説金華渡東連五百灘全勝若耶好莫道此行難猿<lb/>
嘯千谿合松風五月寒他年一攜手揺艇入新安<hi>齊賢曰若</hi>
<hi>耶溪新安見前巻註</hi>
　　　贈丹陽横山周處士惟長<lb/>
周子横山隱開門臨城隅連峰入戸牖勝槩凌方壺時<lb/>
枉白紵詞放歌丹陽湖水色傲溟渤川光秀菰蒲當其<lb/>
得意時心與天壤俱閒雲隨巻舒安識身有無抱石恥<lb/>
獻玉深泉笑深珠羽化如可作相攜上清都<hi>齊賢曰唐志宣州廣</hi>
<pb n="KR4c0013_WYG_009-31b"/>
<hi>德縣有横山列子渤海之東五山三曰方壺丹陽湖𨽻當塗縣士贇曰列子范氏有子曰子華善養私名舉國</hi>
<hi>服之未生子伯范氏之上客出行宿於田叟商丘開之舍相與言子華之名勢能使存者亡亡者存富者貧貧</hi>
<hi>者富商丘開先窘於飢寒潜聽之因假糧荷軬之子華之門子華之門徒皆世俗顧見商丘開年老狎侮欺紿</hi>
<hi>亡所不為因指河曲之隅曰彼中有寳珠泳可得也商丘開從而泳之旣出果得珠焉衆疑之俄而范氏之藏</hi>
<hi>大火子華曰若能入火取錦者從所得多少賞若商丘開往無難色入火往還埃不侵身不焦范氏之黨以為</hi>
<hi>有道乃共謝之商丘開曰吾亡道雖吾之心亦不知所以曩子二客之宿吾舍也聞一言范氏之勢吾誠之無</hi>
<hi>二心故不逺而來及來以子黨之言皆實也惟恐誠之之不至行之之不及不知形體之所借利害之所存也</hi>
<hi>心一而已物無遷者如斯而巳今乃知子黨之誕我追昔日之不焦溺也怛然而熱愓然震悸矣水火豈可復</hi>
<pb n="KR4c0013_WYG_009-32a"/>
<hi>近哉自是之後范氏門徒遇乞兒馬醫不敢辱也</hi>
　　　玉眞公主别舘苦雨贈衛尉張卿二首<lb/>
秋坐金張館繁隂晝不開空煙迷雨色蕭颯望中來翳<lb/>
翳昏墊苦沉沉憂恨催清秋何以慰白酒盈吾杯吟詠<lb/>
思管樂此人巳成灰獨酌聊自勉誰貴經綸才彈劒謝<lb/>
公子無魚良可哀<hi>齊賢曰易雲雷屯君子以經綸史馮驩聞孟嘗君好客躡屩而見之置舍</hi>
<hi>十日問傳舍長曰客何所為答曰馮先生甚貧猶有一劒彈其鋏而歌曰長鋏歸來乎食無魚遷之幸舍食有</hi>
<hi>魚矣</hi>
<pb n="KR4c0013_WYG_009-32b"/>
　　　其二<lb/>
苦雨思白日浮雲何由巻稷卨和天人隂陽乃驕蹇秋<lb/>
霖劇倒井昏霧横絶巘欲往咫尺塗遂成山川限潨潨<lb/>
<hi>音叢</hi>奔溜聞浩浩驚波轉泥沙塞中途牛馬不可辨飢從<lb/>
漂母食閒綴羽陵簡園家逢秋蔬藜藿不滿眼蠨蛸結<lb/>
思幽蟋蟀傷𥚹淺厨竈無青煙刀机生緑蘚<hi>齊賢曰稷卨舜臣書</hi>
<hi>三公爕理隂陽意以譏當時執政者漢書韓信從漂母食蠨蛸名長踦小如蜘蛛長脚者俗呼為喜子蟋蟀郭</hi>
<hi>璞註促織也亦名蜻<graphic n="KR1465" url="https://raw.githubusercontent.com/kanripo/KR-Gaiji/master/images/KR1465.png" mimeType="image/png"/>士贇曰唐書五行志天寳中霧昏暗十歩外不見人是謂晝昏詩東山二章云蠨蛸在</hi>
<pb n="KR4c0013_WYG_009-33a"/>
<hi>戸小序曰二章言其思也故曰結思幽詩唐國風蟋蟀刺晉僖公也儉不中禮故作是詩以閟憂欲其及時以</hi>
<hi>禮自娱樂也此晉也而謂之唐本其風俗憂深思逺儉而用禮乃有堯之遺風焉緑蘚苔也</hi>投筯解<lb/>
鷫鸘換酒醉北堂丹徒布衣者慷慨未可量何時黄金<lb/>
盤一斛薦㯽榔功成拂衣去搖曳滄洲傍<hi>齊賢曰唐潤州丹陽郡治</hi>
<hi>丹陽縣南史劉穆之由居京口帝西討劉毅以諸葛長人監留府留穆之輔之長人果有異謀穆之厚為之備</hi>
<hi>謂所親曰貧賤常思富貴富貴必踐危機今日思為丹徒布衣不可得也穆之少時家貧往妻兄家乞食每食</hi>
<hi>畢求㯽榔江氏兄弟戲之曰㯽榔消食君乃常飢何忽須此及為丹陽尹召妻兄弟令厨人以金盤貯㯽榔一</hi>
<hi>斛以進之</hi>
<pb n="KR4c0013_WYG_009-33b"/>
　　　贈韋秘書子春二首<lb/>
谷口鄭子眞躬耕在巖石高名動京師天下皆籍籍斯<lb/>
人竟不起雲卧從所適茍無濟代心獨善亦何益<hi>齊賢曰楊</hi>
<hi>子谷口鄭子眞耕於巖石之下名震京師</hi>惟君家世者偃息逢休明談天信<lb/>
浩蕩說劒紛縱横謝公不徒然起來為蒼生秘書何寂<lb/>
寂無乃覊豪英且復歸碧山安能戀金闕舊宅樵漁地<lb/>
蓬蒿巳應没却顧女几峰胡顔見雲月<hi>齊賢曰九域志女几山在河南</hi>
<hi>府福昌縣本冝陽縣有女几山士贇曰史荀卿傳騶衍之術迂大而閎辯故齊人頌曰談天</hi>
<pb n="KR4c0013_WYG_009-34a"/>
　　　其二<lb/>
徒為風塵苦一官已白鬚氣同萬里合訪我來瓊都披<lb/>
雲覩青天捫蝨話良圖留侯將綺里出處未云殊終與<lb/>
安社稷功成去五湖<hi>齊賢曰留侯綺里季事見四巻范蠡佐勾踐滅吴及至五湖辭曰臣</hi>
<hi>不復至越國矣乃裝其輕貨珠玉與私徒属乗舟浮於五湖士贇曰晉書載記王猛字景略隱于華山懷佐世</hi>
<hi>之志桓温入關猛被褐而詣而談當世之事捫蝨而言旁若無人</hi>
　　　贈章侍御黄裳二首<lb/>
太華生長松亭亭凌霜雪天與百尺高豈為微颷折桃<lb/>
<pb n="KR4c0013_WYG_009-34b"/>
李賣陽豔路人行且迷春光掃地盡碧葉成黄泥願君<lb/>
學長松愼勿作桃李受屈不改心然後知君子<hi>齊賢曰華州華</hi>
<hi>山一名太華</hi>
　　　其二<lb/>
見君乗騘去知上太山道此地果摧輪全身以為寳我<lb/>
如豐年玉棄置秋田草但朂氷壺心無為嘆衰老<lb/>
　　　贈薛校書<lb/>
我有吳越曲無人知此音姑蘇成蔓草麋鹿空悲吟未<lb/>
<pb n="KR4c0013_WYG_009-35a"/>
誇觀濤作空鬱釣鼇心舉手謝東海虛行歸故林<hi>士贇曰吳</hi>
<hi>越春秋伍子胥曰臣必見越之破吳豕鹿遊於姑蘇之臺荆榛蔓於宮闕</hi>
　　　贈何七判官昌浩<lb/>
有時忽惆悵匡坐至夜分平明空嘯咤思欲解世紛心<lb/>
隨長風去吹散萬里雲羞作濟南生九十誦古文<hi>齊賢曰漢</hi>
<hi>書伏生濟南人名勝故為秦博士孝文時求能治尚書者天下亡有聞伏生治之欲召時伏生九十餘老不能</hi>
<hi>行於是詔太常掌故晁錯往受之士贇曰孔安國尚書序濟南伏生年過九十失其本經口以傳授裁二十餘</hi>
<hi>篇以其上古之書謂之尚書至魯共王好治宮室壞孔子舊宅以廣其居於壁中得先人所藏古文虞夏商周</hi>
<pb n="KR4c0013_WYG_009-35b"/>
<hi>之書以所聞伏生之書考論文義定其可知者為𨽻古文更以竹簡寫之</hi>不然拂劒起沙漠<lb/>
收竒勲老死阡陌間何因揚清芬夫子今管樂英才冠<lb/>
三軍終與同出處豈將沮溺群<hi>齊賢曰沮溺者長沮桀溺也乃二隱士</hi>
　　　讀諸葛武侯傳懷贈長安崔少府叔封昆季<lb/>
漢道昔云季群雄方戰爭霸圖各未立割據資豪英赤<lb/>
伏起頽運卧龍得孔明當其南陽時隴畝躬自耕魚水<lb/>
三顧合風雲四海生武侯立岷蜀壯志吞咸京何人先<lb/>
見許但有崔州平<hi>齊賢曰羣雄比袁紹呂布袁術曹操公孫瓉諸人東漢光武紀疆華自關</hi>
<pb n="KR4c0013_WYG_009-36a"/>
<hi>中奉赤伏符曰劉秀發兵捕不道四方雲集龍鬬野四七之際火為主蜀志徐庶見先主曰諸葛孔明卧龍人</hi>
<hi>也將軍豈願見之乎先主曰君與俱來庶曰此人可就見不可屈致也將軍宜枉駕顧之先主遂詣亮凡三往</hi>
<hi>乃見本傳曰亮躬耕隴畆好為梁父吟又曰先主於是與亮情好日宻曰孤之有孔明猶魚之有水也又曰亮</hi>
<hi>之志進欲龍驤虎視包括四海武侯出師五丈原屯田為久駐之基志吞咸陽也亮毎自比於管仲樂毅時人</hi>
<hi>莫之許也惟崔州平徐元直與亮友善謂為信然</hi>余亦草間人頗懷拯物情晩<lb/>
途值子玉華髪同衰榮託意在經濟結交為弟兄毋令<lb/>
管與鮑千載獨知名<hi>士贇曰管鮑事見三巻</hi>
　　　贈郭將軍<lb/>
<pb n="KR4c0013_WYG_009-36b"/>
將軍少年出武威入掌銀臺䕶紫微平明拂劒朝天去<lb/>
薄暮垂鞭醉酒歸愛子臨風吹玉笛美人向月舞羅衣<lb/>
疇昔雄豪如夢裏相逢且欲醉春暉<hi>齊賢曰九域志涼州武威郡唐有銀</hi>
<hi>臺門辛氏三秦記未央宮一名紫微宮</hi>
　　　駕去温泉後贈楊山人<lb/>
少年落魄楚漢間風塵蕭瑟多苦顔自言管葛竟誰許<lb/>
長吁莫錯還閉關<hi>齊賢曰史記酈食其家貧落魄楚漢間乃興元以東彭城以西管葛者管</hi>
<hi>仲諸葛亮也阮逸曰閉關喻藏身也</hi>一朝君王垂拂拭剖心輸丹雪胷臆<lb/>
<pb n="KR4c0013_WYG_009-37a"/>
忽蒙白日回景光直上青雲生羽翼幸陪鸞輦出鴻都<lb/>
身騎飛龍天馬駒王公大人惜顔色金璋紫綬來相趨<lb/>
<hi>齊賢曰禮書荀卿曰輦輿就馬則輦在車駕在馬也鴻都門名也唐禁中有飛龍廐西域傳大宛國嶠山上有</hi>
<hi>馬不可得因取五色牝馬置其下與集生駒號天馬子</hi>當時結交何紛紛片言道<lb/>
合惟有君待吾盡節報明王然後相攜卧白雲<lb/>
　　　温泉侍從歸逢故人<hi>齊賢曰唐志京兆府昭應縣本新豐有宮在驪山下</hi>
　　　<hi>眞觀十八年置咸亨二年始名温泉宮天寳元年更温泉曰華清宮治陽井為地環山列宫室</hi>
　　　<hi>築羅城置百司及十宅七載省新豐更㑹昌及泉曰昭應</hi>
<pb n="KR4c0013_WYG_009-37b"/>
漢帝長楊苑誇胡羽獵歸子雲叨侍從獻賦有光輝激<lb/>
賞搖天筆承恩賜御衣逢君奏明主他日共飜飛<hi>齊賢曰白</hi>
<hi>為宮調明皇賜以宮錦袍前四句事見一巻註</hi>
　　　贈裴小四<lb/>
朝見裴叔則朗如行玉山黄河落天走東海萬里寫入<lb/>
胷懷間身騎白黿不敢度金高南山買君顧徘徊六合<lb/>
無相知飄若浮雲且西去<hi>齊賢曰晉裴楷字叔則風儀高邁時人謂之玉人又稱見</hi>
<hi>裴叔則如近玉山照映人也黄河出崑崙山在吐蕃中極西為最高流入中國勢猶從天而落也禹貢同為逆</hi>
<pb n="KR4c0013_WYG_009-38a"/>
<hi>河入于海列女傳鄭子瞀者楚成王夫人初成王登臺子瞀不顧王曰顧吾與女千金子瞀行不顧</hi>
　　　贈崔侍郎<lb/>
黄河二尺鯉本在孟津居㸃額不成龍歸來伴凡魚<hi>齊賢</hi>
<hi>曰孟津地名在洛北都道古今以為津三秦記龍門山在河東界禹鑿山斷如門一里餘黄河自中流下兩岸</hi>
<hi>不通車馬每暮春有黄黑鯉魚自海及諸川爭來赴之上得者便化為龍士贇曰爾雅曰鱣鮪也出鞏宂三月</hi>
<hi>則上渡龍門得渡為龍否則㸃額而還魏土地記曰梁山北有龍門山大禹所鑿通孟津河口廣八十歩巖際</hi>
<hi>鑴跡遺功尚存</hi>故人東海客一見借吹噓風濤儻相見更欲凌<lb/>
崑墟<hi>士贇曰山海經曰崑崙墟在西北河水出其東北隅</hi>
<pb n="KR4c0013_WYG_009-38b"/>
　　　述徳兼陳情上哥舒大夫<lb/>
人為國家孕英才森森矛㦸擁靈臺浩蕩深謀嗔江海<lb/>
縱横逸氣走風雷丈夫立身有如此一呼三軍皆披靡<lb/>
衛青謾作大將軍白起眞成一竪子<hi>齊賢曰莊子曰不可内於靈臺郭象</hi>
<hi>註靈臺者心也後漢銚期瞋目大呼衆皆披靡士贇曰衛青平陽人也以衛皇后親為大中大夫後擊匈奴有</hi>
<hi>功拜大將軍白起郿人也善用兵事秦昭王後遷為武安君以伐趙不肯行賜劒自殺</hi>
　　　雪讒詩贈友人<lb/>
嗟予沈迷猖獗已久五十知非古人嘗有立言補過庶<lb/>
<pb n="KR4c0013_WYG_009-39a"/>
存不朽包荒匿瑕蓄此煩醜月出致譏貽愧皓首<hi>齊賢曰莊</hi>
<hi>子蘧伯玉行年六十而六十化未嘗不始於是之而詘之以非也未知今之所謂是非五十九非也</hi>感悟<lb/>
遂晩事往日遷白璧何辜青蠅屢前群輕折軸下沈黄<lb/>
泉衆毛飛骨上凌青天萋斐暗成貝錦粲然泥沙聚埃<lb/>
珠玉不憐洪燄爍山發自纎煙蒼波蕩日起于微涓交<lb/>
亂四國播于八埏拾塵掇蜂疑聖猜賢哀哉悲夫誰察<lb/>
予之貞堅<hi>齊賢曰詩曰萋兮斐兮成是貝錦彼譛人者亦巳大甚張儀傳曰積羽沈舟群輕折軸衆</hi>
<hi>口鑠金積毁銷骨丁鴻曰壞崖破巖之水原自涓涓干雲蔽日之木起於葱青士贇曰孟康曰埏地戸八際也</hi>
<pb n="KR4c0013_WYG_009-39b"/>
<hi>孔子家語孔子厄於陳蔡從者七日不食子貢以所齎貨竊犯圍而出告糴於野人得米一石焉顔回仲由炊</hi>
<hi>之於壞屋之下有埃墨墮甑中顔回取而食之子貢自井望見之不恱以為竊食也入問孔子曰仁人亷士窮</hi>
<hi>改節乎孔子曰改節即可稱於仁亷哉子貢曰若回也其不改節乎子曰然子貢以所飯告孔子子曰吾信回</hi>
<hi>之為仁久矣雖汝有云弗以疑也其或者必有故乎汝止吾將問之召顔回曰疇昔予夢見先人豈或啓佑我</hi>
<hi>哉子炊而進飯吾將進焉對曰向有埃墨墮飯中欲置之則不絜欲棄之則可惜回即食之不可祭也孔子曰</hi>
<hi>然乎吾亦食之顔回出孔子顧謂二三子曰吾之信回也非特今日也二三子由此乃服之列女傳尹吉甫前</hi>
<hi>妻子伯竒後妻子伯封伯竒事後母至孝後母欲其子伯封為太子言於吉甫曰伯竒好妾若不信試上臺觀</hi>
<hi>之後母取蜂除其毒而置於衣領之中使伯竒視而殺之吉甫使讓伯竒使者見其袖有死蜂以白吉甫使追</hi>
<pb n="KR4c0013_WYG_009-40a"/>
<hi>之已投于河矣</hi>彼人之猖狂不如鵲之疆疆彼婦人之滛昏不<lb/>
如鶉之奔奔坦蕩君子無恱簧言擢髪續罪罪乃孔多<lb/>
傾海流惡惡無以過人生實難逢此織羅積毁銷金沉<lb/>
憂作歌天未喪文其如余何<hi>齊賢曰詩巧言如簧范睢謂須賈曰汝罪有幾曰擢</hi>
<hi>賈之髪以續賈之罪尚未足孔子曰天之未喪斯文也匡人其如予何士贇曰詩鶉之奔奔刺衛宣姜也衛人</hi>
<hi>以為宣姜鶉鵲之不若也</hi>妲巳滅紂褒女惑周天維蕩覆職此之由<lb/>
漢祖呂氏食其在傍秦皇成后每亦淫荒螮蝀作昏遂<lb/>
掩太陽萬乗尚爾匹夫何傷<hi>齊賢曰外紀云紂伐有蘇有蘇氏以妲巳女焉妲已</hi>
<pb n="KR4c0013_WYG_009-40b"/>
<hi>有寵其言是從武王伐紂殺妲巳周紀幽王嬖愛褒姒褒姒生子伯服幽王欲廢申侯女為后并去太子宜臼</hi>
<hi>以褒姒為后以伯服為太子申侯怒結西夷犬戎攻幽王幽王舉烽火徵兵兵莫至遂殺幽王驪山下虜褒姒</hi>
<hi>盡取周縣而去漢呂后徙陳平為右丞相審食其為左丞相食其幸於太后史呂不韋傳秦王年少太后時時</hi>
<hi>竊私通吕不韋始皇帝益壯太后淫不止</hi>辭殫意窮心切理直如或妄談昊<lb/>
天是殛子野善聽離婁至明神靡遁響鬼無逃形不我<lb/>
遐棄庶昭忠誠<hi>士贇曰子野師曠字晉樂太師也</hi>
　　　贈參寥子<lb/>
白鶴飛天書南荆訪高士五雲在峴山果得參寥子<hi>齊賢</hi>
<pb n="KR4c0013_WYG_009-41a"/>
<hi>曰列仙傳桓闓事華陽陶先生十餘年一旦有二青童白鶴自空而下陶先生臨軒接之青童曰太上命求桓</hi>
<hi>先生耳於是桓服天衣駕白鶴升天而去九域志襄陽有荆山峴山</hi>骯<hi>音/抗</hi>髒<hi>音葬</hi>辭故園昂<lb/>
藏入君門天子分玉帛百官接話言<hi>士贇曰南史高昂字敖曹其父以其</hi>
<hi>昂藏敖曹故以字名之</hi>毫墨時灑落探𤣥有竒作著論窮天人千<lb/>
春秘麟閣長揖不受官拂衣歸林巒余亦去金馬藤蘿<lb/>
同所攀相思在何處桂樹青雲端<hi>士贇曰按李白本傳曰白懇求還山帝賜</hi>
<hi>金放還作是詩必此時也</hi>
　　　贈饒陽張司戸燧<hi>齊賢曰唐深州饒陽郡治饒陽縣</hi>
<pb n="KR4c0013_WYG_009-41b"/>
朝飲蒼梧泉夕棲碧海煙寧知鸞鳯意遠託椅桐前慕<lb/>
藺豈曩古攀嵇是當年愧此黄石老安識子房賢<hi>齊賢曰漢</hi>
<hi>書司馬相如字長卿少時名犬子慕藺相如之為人更名相如顔延年詩攀嵇亦鳯舉謂嵇康也漢張良字子</hi>
<hi>房游下邳圯上有一老父至良所墮其履圯下顧良取履良下取履因跪進父以足受之曰孺子可教矣與良</hi>
<hi>期乃出一編書曰讀是則為王者師後十年興十三年見我濟北穀城山下黄石即我也遂去不見日視其書</hi>
<hi>乃太公兵法後從高帝過濟北果得榖城山下黄石葆祠之</hi>功業嗟落日容華棄徂<lb/>
川一語巳道意三山期着鞭蹉跎人間世寥落壺中天<lb/>
獨見遊物祖探元窮化先何當共攜手相與排冥筌<hi>齊賢</hi>
<pb n="KR4c0013_WYG_009-42a"/>
<hi>曰後漢費長房傳汝南市中有老翁賣藥懸一壺及市罷跳入壺中長房於樓上見之因往再拜奉酒脯翁乃</hi>
<hi>與俱入壺中見玉堂嚴麗</hi>
　　　贈清漳明府姪聿<hi>齊賢曰唐相州臨漳縣具州漳南縣孔安國註漳水横流</hi>
　　　<hi>入河盖河水濁漳水清故曰清漳</hi>
我李百萬葉柯條布中州天開青雲器日為蒼生憂小<lb/>
邑且割雞大刀佇烹牛雷聲動四境惠與清漳流<hi>齊賢曰論</hi>
<hi>語子之武城聞絃歌之聲夫子莞爾而笑曰割雞焉用牛刀地理志清漳水出上黨大龜谷東北至陽海阜城</hi>
<hi>入河阜城唐𨽻冀州武邑縣北三十里有衡漳石堤衡水縣引漳水北流貫城注隍士贇曰史老子傳老子者</hi>
<pb n="KR4c0013_WYG_009-42b"/>
<hi>姓李氏名耳字伯陽謚曰耼正義曰𤣥妙内篇云李母懷胎八十一載迢遥李樹下乃剖左腋而生生而指李</hi>
<hi>樹因以為姓唐祖老子白與聿皆帝室之胄故用李樹之事葉世也柯條猶枝分派别之義</hi>絃歌詠<lb/>
唐堯脫落隱簮組心和得天眞風俗猶太古牛羊散阡<lb/>
陌夜寢不扃戸問此何以然賢人宰吾土<hi>齊賢曰冀州有堯壇堯臺</hi>
<hi>淮南子所謂天者純粹樸素質直皓白未始有雜揉者斯其眞也士贇曰絃歌詠唐堯者即康衢童謡曰立我</hi>
<hi>烝民莫匪爾極不識不知順帝之則及老人擊壤於路曰日出而作日入而息鑿井而飲耕田而食帝力於我</hi>
<hi>何有哉之意簮組者只是傳換簮纓二字釋曰綬屬小者為冕纓脫落隱簮組者隱於簮纓之間猶東方朔所</hi>
<hi>言避世於朝廷者禮記郊特牲註唐虞以上曰太古</hi>舉邑樹桃李垂隂亦流芬河<lb/>
<pb n="KR4c0013_WYG_009-43a"/>
堤繞緑水桑柘違青雲趙女不冶容提籠晝成群繰絲<lb/>
鳴機杼百里聲相聞<hi>齊賢曰劉向說苑趙簡子謂陽虎曰樹桃李者夏得休息秋得其實</hi>
<hi>焉河堤黄河之堤緑水清漳之水</hi>訟息鳥下階高卧披道帙蒲鞭掛簷<lb/>
枝示恥無撲抶琴清月當戸人寂風入室長嘯無一言<lb/>
陶然上皇逸<hi>齊賢曰高子曰禹治天下朝廷之間可以羅雀後漢劉寛為南陽太守吏人有過但</hi>
<hi>蒲鞭罸之示辱而巳撲抶笞擊也</hi>白玉壺冰水壺中見底清清光洞毫<lb/>
髪皎潔照羣情趙北美嘉政燕南播高名過客覽行謠<lb/>
因之誦徳聲<hi>齊賢曰姚崇冰壺賦曰冰壺者清潔之至也君子對之不忘乎清北齊宋士良為清</hi>
<pb n="KR4c0013_WYG_009-43b"/>
<hi>河太守盗賊屏跡郡無一囚公門虛寂無復訟者人謂之神門及代至老人丁金剛送之泣曰老人年九十記</hi>
<hi>三十五政府君非惟善政清亦徹底</hi>
　　　贈臨洛縣令皓弟<hi>時被訟停官</hi>
陶令去彭澤茫然太古心大音自成曲但奏無絃琴釣<lb/>
水路非遠連鼇意何深終期龍伯國與爾相招尋<hi>齊賢曰九</hi>
<hi>域志治州臨治縣陶潜為彭澤令郡遣督郵至縣吏白應束帶見之潜嘆曰吾不能為五斗米折腰㳟拳事郷</hi>
<hi>里小人即解印去縣賦歸去來辭潜性不解音而蓄素琴一張徽絃不具每撫而和之曰但識琴中趣何勞絃</hi>
<hi>上聲老子大音希聲列子龍伯之國有大人舉足不盈數歩而暨五山之所一釣而連六鼇</hi>
<pb n="KR4c0013_WYG_009-44a"/>
　　　贈郭季鷹<lb/>
河東郭有道於世若浮雲盛徳無我位清光獨映君恥<lb/>
將雞並食長與鳯為羣一擊九千仞相期凌紫氛<hi>齊賢曰漢</hi>
<hi>書郭林宗司徒黄瓊太常趙典舉有道並不應或問汝南范滂曰郭林宗何如人滂曰隱不違親眞不絶俗天</hi>
<hi>子不得臣諸侯不得友吾不知其他及卒同志者乃共刻石立碑蔡邕為其文旣而謂涿郡盧植曰吾為碑銘</hi>
<hi>多矣皆有慙徳惟郭有道無愧色耳論語不義而富且貴於我如浮雲</hi>
　　　鄴中王大勸入高鳯石門山幽居<hi>齊賢曰高鳯南陽葉人後</hi>
　　　<hi>教授於西唐山中在唐州湖陽縣西北</hi>
<pb n="KR4c0013_WYG_009-44b"/>
一身竟無託逺與孤蓬征千里失所依復將落葉并中<lb/>
途偶良朋問我將何行欲獻濟時策此心誰見明君王<lb/>
制六合海塞無交兵壯士伏草間沉憂亂縱横飄飄不<lb/>
得意昨發南都城紫鷰櫪上嘶青萍匣中鳴投軀寄天<lb/>
下長嘯尋豪英恥學瑯琊人龍蟠事躬耕<hi>齊賢曰南陽郡治宛在京</hi>
<hi>之南故曰南都文帝自代來有良馬九疋一曰紫燕青萍劒名也諸葛亮瑯琊人躬耕隴畝司馬徳操以為伏</hi>
<hi>龍徐庶以為卧龍</hi>富貴吾自取建功及春榮我願執爾手爾方<lb/>
逹我情相知同一巳豈惟弟與兄抱子弄白雲琴歌發<lb/>
<pb n="KR4c0013_WYG_009-45a"/>
清聲臨别意難盡各希存令名<hi>士贇曰按此詩其作於禄山將反之際乎當禄</hi>
<hi>山欲反之時朝廷上下皆知其狀獨明皇不然之太白亦欲言而不敢聊因詩以發舒其憂國之情乎太白平</hi>
<hi>生任俠亦有志斯世者於此詩槩可想見矣</hi>
　　　贈華州王司士<lb/>
淮水不絶濤瀾高盛徳未泯生英髦知君先負廟堂器<lb/>
今日還須贈寳刀<hi>齊賢曰王泯傳王導初渡淮使郭璞筮之卦成曰吉旡不利淮水絶王氏</hi>
<hi>滅桓沖曰謝安乃有廟堂之量不閑將畧晉中興書曰魏徐州刺史呂䖍有佩刀工相者曰為三公可服此刀</hi>
<hi>䖍乃贈别駕王祥曰茍非其人刀或為害卿有公輔之良故相與也</hi>
<pb n="KR4c0013_WYG_009-45b"/>
　　　贈盧徴君昆弟<hi>士贇曰按盧徵君名鴻字顥然唐書有傳云其先范陽人愽學</hi>
　　　<hi>善書籀廬嵩山𤣥宗開元初備禮徴再不至五年再詔徵至東都謁見拜諫議大夫固辭制許</hi>
　　　<hi>還山賜引居服宮營草堂及卒帝賜萬錢鴻所居室自號寧極云</hi>
明主訪賢逸雲泉今巳空二盧竟不起萬乘高其風河<lb/>
上喜相得壺中趣每同滄洲即此地觀化游無窮水落<lb/>
海上清鼇背覩方蓬與君弄倒景攜手凌星虹<hi>齊賢曰壺中事</hi>
<hi>見前列子巨鼇十五以首載五山如峙而不動陵陽子明經曰倒景之氣去地四千里其景皆倒在下也士贇</hi>
<hi>曰列仙傳河上公莫知其姓名也漢文帝時結草為庵干河之濵常讀老子道徳經時文帝好老子之道駕幸</hi>
<pb n="KR4c0013_WYG_009-46a"/>
<hi>詣之河上公即授秦書老子道徳經章句二巻帝拜受畢失公所在時人因號河上公如淳曰在日月之上反</hi>
<hi>從下照故其景倒</hi>
　　　贈新平少年<lb/>
韓信在淮隂少年相欺凌屈體若無骨壯心有所慿一<lb/>
遭龍顔君嘯咤從此興千金答漂母萬古共嗟稱而我<lb/>
竟何為寒苦坐相仍長風入短袂兩手如懷氷故友不<lb/>
相恤新交寧見矜摧殘檻中虎覊紲韝上鷹何時騰風<lb/>
雲搏擊中所能<hi>齊賢曰韓信微時事見三巻註漢高祖隆凖龍顔說文韝臂衣也漢書韝形如</hi>
<pb n="KR4c0013_WYG_009-46b"/>
<hi>韝以縛左右手於事便也</hi>
　　　贈崔侍郎<lb/>
長劒一杯酒男兒方寸心洛陽因劇孟託宿話胷襟但<lb/>
仰山嶽秀不知江海深長安復攜手再顧重千金<hi>齊賢曰劇</hi>
<hi>孟事見三巻註列女傳楚成王登臺夫人鄭子瞀不顧顧曰顧吾與女千金</hi>君乃軒轅佐予<lb/>
叨翰墨林高風摧秀木虛彈落驚禽不取回舟興而來<lb/>
命駕尋扶搖應借力桃李願成隂笑吐張儀舌愁為莊<lb/>
舄吟誰憐明月夜腸斷聽秋砧<hi>齊賢曰史陳軫傳陳軫適至秦惠王曰子去寡</hi>
<pb n="KR4c0013_WYG_009-47a"/>
<hi>人之楚亦思寡人不陳軫對曰王聞夫越人莊舄乎王曰不聞曰越人莊舄仕楚執珪有頃而病楚王曰舄故</hi>
<hi>越之鄙細人也今仕楚執珪貴富矣亦思越不中謝對曰凡人之思故在其病也彼思越則越聲不思越則楚</hi>
<hi>聲使人往聽猶尚越聲也今臣雖棄逐之楚豈能無秦聲哉</hi>
　　　走筆贈獨孤駙馬<lb/>
都尉朝天躍馬歸香風吹人花亂飛銀鞍紫鞚照雲日<lb/>
左顧右盼生光輝<hi>齊賢曰漢駙馬都尉掌駙馬說文駙近也</hi>是時僕在金門<lb/>
裏待詔公車謁天子長揖蒙垂國士恩壯心剖出酬知<lb/>
巳<hi>士贇曰此太白叙述巳事見本傳及詩叙</hi>一别蹉跎朝市間青雲之交不<lb/>
<pb n="KR4c0013_WYG_009-47b"/>
可攀儻其公子重回顧何必侯嬴長抱關<hi>士贇曰魏公子無忌聞侯</hi>
<hi>嬴賢往迎之嬴謝曰嬴乃夷門抱關者也</hi>
　　　贈嵩山焦鍊師<hi>并序</hi>
　　嵩山有神人鍊師者不知何許婦人也又云生於<lb/>
　　齊梁時其年貌可稱五六十常胎息絶榖居少室<lb/>
　　廬游行若飛倐忽萬里世或傳其入東海登蓬萊<lb/>
　　竟莫能測其往也余訪道少室盡登三十六峯聞<lb/>
　　風有寄灑翰遙贈<lb/>
<pb n="KR4c0013_WYG_009-48a"/>
二室凌青天三花含紫煙中有蓬海客宛疑麻姑仙<hi>齊賢</hi>
<hi>曰太室少室二山𨽻河南府鹿革事類云漢世有道士自外國將貝多子於嵩山下種之一年三花白色香美</hi>
道在喧莫染跡高想巳綿時粲金鵝蕊屢讀古苔篇八<lb/>
極恣遊憇九垓長周旋下瓢酌頴水舞鶴來伊川還歸<lb/>
東山上獨拂秋霞眠蘿月掛朝鏡松風鳴夜絃<hi>齊賢曰登封縣</hi>
<hi>東南一百三十里有穎縣鎭舊穎陽縣鮑明逺有舞鶴賦伊陽縣在西京南一百六十里有伊關鎭士傳許由</hi>
<hi>隱箕山以手捧水飲之人遺一瓢得以取飲飲訖掛於樹上</hi>潜光隱嵩嶽鍊魄栖雲<lb/>
幄霓裳何飄颻鳯吹轉綿邈<hi>士贇曰紫文靈書修行二十四書有制七魄之法以</hi>
<pb n="KR4c0013_WYG_009-48b"/>
<hi>七魄流落遊走穢濁或交通血食往來鬼魅或共死尸相關或言人之罪欲人之敗皆魄之疾也其法每晦朔</hi>
<hi>弦望及庚申日存鼻端有白炁漸大以冠身九重又變作四靈之獸匝繞一身呼呪如法則七魄制鍊矣王逸</hi>
<hi>楚詞註綿綿細微之意又曰邈逺也</hi>願同西王母下顧東方朔紫書儻可<lb/>
傳銘骨誓相學<hi>士贇曰漢武内傳元封元年七月七日武帝閒居東方朔在側忽西王母至授</hi>
<hi>帝以瓊笈紫書之文</hi>
　　　口號贈徴君鴻<hi>此公時被召士贇曰見前贈盧徴君題注</hi>
陶令辭彭澤梁鴻入㑹稽我尋高士傳君與古人齊雲<lb/>
卧留丹壑天書䧏紫泥不知楊伯起旦晩向關西<hi>齊賢曰漢</hi>
<pb n="KR4c0013_WYG_009-49a"/>
<hi>詔書皆封以武都紫泥東漢楊震字伯起𢎞農華隂人少好學受歐陽尚書於桓郁明經博覽無不窮䆒諸儒</hi>
<hi>為之語曰關西孔子楊伯起常客居於湖不答州郡禮命數下而震志愈篤</hi>
　　　上李邕<lb/>
大鵬一日同風起扶搖直上九萬里假令風歇時下來<lb/>
猶能簸却滄溟水時人見我指殊調聞余大言皆冷笑<lb/>
宣父猶能畏後生丈夫未可輕年少<hi>齊賢曰孔子曰後生可畏士贇曰此</hi>
<hi>篇似非太白之作今釐在巻末</hi>
　　　贈張公洲革處士<lb/>
<pb n="KR4c0013_WYG_009-49b"/>
列子居鄭圃不將衆庶分革侯遁南浦常恐楚人聞抱<lb/>
甕灌秋蔬心閒遊天雲每將𤓰田叟耕種漢水濆時登<lb/>
張公洲入獸不亂郡井無桔橰事門絶刺繡文長揖二<lb/>
千石遠辭百里君斯為眞隱者吾黨慕清芬<hi>齊賢曰張公洲在上</hi>
<hi>元縣列子名禦㓂居鄭圃四十年無識者國君卿大夫視之猶衆庶也别賦送君南浦傷如之何南浦楚地莊</hi>
<hi>子子貢過淮隂見一丈人為圃畦鑿隧而入井抱甕而出灌用力甚多而見功寡子貢曰有械於此用力甚寡</hi>
<hi>而見功多一日浸百畦夫子不欲乎仰而視之曰奈何曰鑿木為機後重前輕挈水若抽數如決湯其名曰橰</hi>
<hi>為圃者忿然作色而笑曰吾聞之吾師有機械者必有機事有機事者必有機心機心存於胷中則純白不備</hi>
<pb n="KR4c0013_WYG_009-50a"/>
<hi>純白不備則神生不定神生不定者道之所不載也吾非不知羞而不為也機水器俗名水車又曰孔子逃於</hi>
<hi>大澤入獸不亂舞入鳥不亂行</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0013_WYG_009-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李太白集分類補註巻九<lb/>
</p>
<p>
</p>
  </div>
</body>
</text>
</TEI>
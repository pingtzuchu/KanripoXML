<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>李太白集分類補註巻十五</head> <lb/>
    <p>
<pb n="KR4c0013_WYG_015-1a"/>
欽定四庫全書<lb/>
　李太白集分類補註巻十五<lb/>
　　　　　　　　　　　宋　楊齊賢　集註<lb/>
　　　　　　　　　　　元　蕭士贇　補註<lb/>
　　留别<lb/>
　　　秋日魯郡堯祠亭上宴别杜補闕范侍御<lb/>
我覺秋興逸誰云秋興悲山將落日去水與晴空宜魯<lb/>
酒白玉壺送行駐金羈欹鞍憩古木解帶挂横枝歌鼓<lb/>
<pb n="KR4c0013_WYG_015-1b"/>
川上亭曲度神飈吹<hi>一本無此兩句却添南歌憶郢客東囀見齊姬清波忽淡蕩白雪紛</hi>
<hi>逶迤一隔范杜遊此懽各棄遺三韻</hi>雲歸碧海夕鴈沒青天時相失各萬<lb/>
里茫然空爾思<hi>齊賢曰十洲記碧海在東海中</hi>
　　　别魯頌<lb/>
誰道泰山髙下却魯連節誰云秦軍衆摧却魯連舌獨<lb/>
立天地間清風掃蘭雪夫子還倜儻攻文繼前烈錯落<lb/>
石上松無為秋霜折贈言鏤寶刀千嵗庶不滅<hi>士贇曰魯仲連</hi>
<hi>事見前巻</hi>
<pb n="KR4c0013_WYG_015-2a"/>
　　　别中都明府兄<lb/>
吾兄詩酒繼陶君試宰中都天下聞東樓喜奉連枝㑹<lb/>
南陌愁為落葉分城隅綠水明秋日海上青山隔暮雲<lb/>
取醉不辭留夜月鴈行中斷惜離羣<hi>齊賢曰陶君指淵明唐中都縣𨽻鄆</hi>
<hi>州禮記兄之齒鴈行</hi>
　　　夢遊天姥吟留别<hi>一作别東魯諸公</hi>
海客談瀛洲煙濤微茫信難求越人語天姥雲霓明滅<lb/>
或可覩天姥連天向天横勢㧞五嶽掩赤城天台四萬<lb/>
<pb n="KR4c0013_WYG_015-2b"/>
八千丈對此欲倒東南傾我欲因之夢吳越一夜飛度<lb/>
鏡湖月<hi>齊賢曰瀛洲事見前處州麗水縣有天姥山與括蒼山相連石壁上有字髙不可識春月則聞</hi>
<hi>簫鼔笳吹四蕃志天台山髙一萬八千丈周圍八百里</hi>湖月照我影送我至剡溪<lb/>
謝公宿處今尚在淥水蕩漾清猿啼脚著謝公屐身登<lb/>
青雲梯半壁見海日空中聞天雞<hi>齊賢曰謝靈運移籍㑹稽修營舊業傍山</hi>
<hi>帶江盡幽居之美尋山陟嶺嘗著木屐士贇曰剡溪即剡中𤣥中記桃都山有大樹曰桃都枝相去三千里上</hi>
<hi>有天雞日初出照此木天雞即鳴天下雞皆隨之</hi>干巖萬轉路不定迷花倚石<lb/>
忽已瞑熊咆龍吟殷巖泉慄深林兮驚層巔雲青青兮<lb/>
<pb n="KR4c0013_WYG_015-3a"/>
欲雨水澹澹兮生煙<hi>齊賢曰世說顧長康從㑹稽還云干岩競秀萬壑爭流</hi>列缺<lb/>
霹靂丘巒崩摧洞天石扇訇然中開青冥浩蕩不見底<lb/>
日月照耀金銀臺<hi>齊賢曰唐貞觀中華隂雲臺觀法師隨長公弼行三千里援蘿攀葛至一</hi>
<hi>石壁削成髙千餘仞下臨無底之谷一徑闊數寸法師隨公弼側足而立公弼乃以指扣石壁中有人問曰為</hi>
<hi>誰對曰某遂劃然開一門中有天地日月法師隨公弼入因闔門則又成石壁矣</hi>霓為衣兮風<lb/>
為馬雲之君兮紛紛而來下虎鼓瑟兮鸞回車仙之人<lb/>
兮列如麻忽魂悸以魄動怳驚起而長嗟惟覺時之枕席<lb/>
失向來之煙霞<hi>齊賢曰說文悸心動也</hi>世間行樂亦如此古來萬<lb/>
<pb n="KR4c0013_WYG_015-3b"/>
事東流水别君去時何時還且放白鹿青崖間須行即<lb/>
騎訪名山安能摧眉折腰事權貴使我不得開心顔<hi>士贇</hi>
<hi>曰衛叔卿騎白鹿事見前集仙傳西王母遣使白虎之神乘白鹿集于黄帝之庭</hi>
　　　留别曹南羣官之江南<lb/>
我昔釣白龍放龍溪水傍道成本欲去揮手凌蒼蒼時<lb/>
來不關人談笑遊軒皇獻納少成事歸休辭建章<hi>齊賢曰陵</hi>
<hi>陽山竇子明釣龍得仙事見前</hi>十年罷西笑覽鏡如秋霜閉劔琉璃匣<lb/>
鍊丹紫翠房身佩豁落圗腰垂虎鞶囊仙人駕綵鳯志<lb/>
<pb n="KR4c0013_WYG_015-4a"/>
在窮遐荒<hi>齊賢曰桓子新論人有聞長安之樂則出門西向而笑神仙傳安期先生乗麒麟著朱𤣥</hi>
<hi>逺遊冠帶玉珮及虎頭鞶囊年二十許張老與妻劉氏赴蓬萊公騎一鳯餘騎鶴河東而去士贇曰集仙傳西</hi>
<hi>王母所居宫闕在龜山有城九層𤣥室紫翠丹房左帶瑤池右環翠水</hi>戀子四五人徘徊<lb/>
未翺翔東流送白日驟歌蘭蕙芳仙宫兩無從人間乆<lb/>
摧藏范蠡說勾踐屈平去懷王飄颻紫霞心流浪憶江<lb/>
鄉愁為萬里别復此一銜觴<hi>齊賢曰范蠡事句踐滅吳報㑹稽之恥為書辭句踐</hi>
<hi>乃裝其輕寶珠玉自與其私徒屬乗舟浮海以行終不反越句踐表㑹稽山為蠡奉邑屈平去懷王事見前</hi>
淮水帝王州金陵繞丹陽樓臺照海色衣馬搖川光及<lb/>
<pb n="KR4c0013_WYG_015-4b"/>
此北望君相思淚成行朝雲落夢渚瑤草空髙堂帝子<lb/>
隔洞庭青楓滿瀟湘<hi>齊賢曰夢渚雲夢之渚通典江陵縣有楚渚宫瀟湘洞庭帝子事見</hi>
<hi>前士贇曰按秦淮水在上元縣南秦始皇時望氣者言金陵有天子氣使朱衣鑿山為瀆以斷地脉改金陵為</hi>
<hi>林陵</hi>懷君路綿邈覽古情淒凉登岳眺百川杳然萬恨長<lb/>
知戀峨眉去弄景偶騎羊<hi>齊賢曰峨眉縣在喜州</hi>
　　　留别于十一兄逖裴十三遊塞垣<lb/>
太公渭川水李斯上蔡門釣周獵秦安黎元小魚㕙<hi>子徇</hi>
<hi>且倫二切</hi>兔何足言天張雲巻有時節吾徒莫嘆羝觸籓于<lb/>
<pb n="KR4c0013_WYG_015-5a"/>
公白首大梁野使人悵望何可論既知朱亥為壯士且<lb/>
願束心秋毫裏秦趙虎爭血中原當去抱關救公子裴<lb/>
生覽千古龍鸞炳文章悲吟雨雪動林木放書輟劔思<lb/>
髙堂勸爾一杯酒拂爾裘上霜爾為我楚舞吾為爾楚<lb/>
歌且探虎穴向沙漠鳴鞭走馬凌黄河恥作易水别臨<lb/>
岐淚滂沱<hi>士贇曰太公李斯事見三巻㕙狡兔易羝羊觸籓嬴其角侯嬴見朱亥與無忌奪晋鄙兵</hi>
<hi>事見前巻</hi>
　　　留别王司馬嵩<lb/>
<pb n="KR4c0013_WYG_015-5b"/>
魯連賣談笑豈是顧千金陶朱雖相越本有江湖心余<lb/>
亦南陽子時為梁甫吟蒼山容偃蹇白日惜頽侵<hi>士贇曰魯</hi>
<hi>仲連陶朱公諸葛亮梁甫吟事並見前</hi>願一佐明主功成還舊林西來何<lb/>
所為孤劔託知音鳥愛碧山逺魚遊滄海深呼鷹過上<lb/>
蔡賣畚<hi>蒲器以盛種者</hi>向嵩岑他日閒相訪丘中有素琴<hi>齊賢曰李</hi>
<hi>斯牽黄犬出上蔡東門事見前王猛家貧賤以鬻畚為生常貨畚於洛陽有一人貴買其畚無直可隨我取猛</hi>
<hi>從忽至深山見一父老鬢髪皓然據胡牀而坐左右十人有一人引猛進拜父老曰王公何緣拜也乃十倍償</hi>
<hi>直遣人送出回顧乃一髙山也</hi>
<pb n="KR4c0013_WYG_015-6a"/>
　　　還山留别金門知巳<lb/>
好古笑流俗素聞賢達風方希佐明主長揖辭成功白<lb/>
日在青天迴光矚微躬恭承鳯凰詔歘起雲蘿中清切<lb/>
紫霄迴優游丹禁通君王賜顔色聲價凌煙虹<hi>齊賢曰鳯凰詔</hi>
<hi>已見前巻註</hi>乘輿擁翠蓋扈從金城東寶馬驟絶景錦衣入<lb/>
新豐倚巖望松雪對酒鳴絲桐方學揚子雲獻賦甘泉<lb/>
宫天書美片善清芬播無窮歸來入咸陽談笑皆王公<lb/>
<hi>齊賢曰太白應制為樂章明皇嘗賜之錦𫀆新豐及子雲獻賦並見前</hi>一朝去金馬飄落<lb/>
<pb n="KR4c0013_WYG_015-6b"/>
成飛蓬賓友日疎散玉樽亦成空長才猶可倚不慚世<lb/>
上雄閒來東武吟曲盡情未終盡此謝知巳扁舟尋釣<lb/>
翁<hi>齊賢曰鮑照東武吟詩東武太山下小山名</hi>
　　　夜别張五<lb/>
吾多張公子别酌酣髙堂聽歌舞銀燭把酒輕羅裳横<lb/>
笛弄秋月琵琶彈陌桑龍泉解錦帶為爾傾千觴<hi>齊賢曰推</hi>
<hi>手前曰琵引手却曰琶陌上桑曲名龍泉劔名</hi>
　　　魏郡别蘇明府因北游<lb/>
<pb n="KR4c0013_WYG_015-7a"/>
魏都接燕趙美女誇芙蓉淇水流碧玉舟車日奔衝青<lb/>
樓夾兩岸萬室喧歌鐘天下稱豪貴遊此每相逢<hi>齊賢曰魏</hi>
<hi>地與燕趙相接趙記曰女子盛飾冶容習絲竹長䄂傾絶諸侯兩京新記卓文君臉際常若芙蓉毛詩衛淇澳</hi>
<hi>言淇水之隈也齊書世祖於樓上施青漆世謂之青樓</hi>洛陽蘇季子劔㦸森詞鋒<lb/>
六印雖未佩軒車若飛龍黄金數百鎰白璧有幾雙散<lb/>
盡空掉臂髙歌賦還卭落魄乃如此何人不相從逺别<lb/>
隔兩河雲山杳千重何時更杯酒再得論心胸<hi>齊賢曰史記蘇</hi>
<hi>秦洛陽人字季子去游燕說燕文侯曰與趙從親於是資秦車馬金帛以行說趙趙肅侯乃飾車百乗黄金百</hi>
<pb n="KR4c0013_WYG_015-7b"/>
<hi>鎰白璧百雙錦綉千純以約諸侯於是說韓宣恵王魏襄王齊宣王楚威王於是六國合從而并力蘇秦為從</hi>
<hi>約長并相六國北報趙行過洛陽車騎輜重擬於王者秦之昆弟妻嫂不敢仰視於是散千金以賜宗族朋友</hi>
<hi>初秦之燕貸百錢為資及得富貴以百金償之徧報諸嘗見徳者歸趙趙封為武安君乃投從約書於秦秦兵</hi>
<hi>不敢闚函谷關十五年洛陽有卭山</hi>
　　　留别西河劉少府<lb/>
秋髪已種種所為竟無成閒傾魯壺酒笑對劉公榮謂<lb/>
我是方朔人間落嵗星白衣千萬乘何事去天庭<hi>齊賢曰王</hi>
<hi>戎詣阮籍時劉公榮在坐阮謂王曰偶有二斗美酒當與君共飲彼公榮者無預焉二人交觴酬酢公榮不得</hi>
<pb n="KR4c0013_WYG_015-8a"/>
<hi>一杯而言笑談論三人無異或問之阮曰勝公榮者不得不與飲不如公榮者不可不與飲唯公榮可不與飲</hi>
<hi>武帝問太史公知東方朔是嵗星事見前</hi>君亦不得意髙歌羨鴻㝠世人若<lb/>
醯雞安可識梅生雖為刀筆吏緬懐在赤城余亦如流<lb/>
萍隨波樂休明自有兩少妾䨇騎駿馬行東山春酒綠<lb/>
歸隠謝浮名<hi>齊賢曰醯雞甕中之蠛蠓梅福為南昌尉後得仙</hi>
　　　潁陽别元丹丘之淮陽<lb/>
吾將元夫子異姓為天倫本無軒裳契素以煙霞親嘗<lb/>
恨迫世網銘意俱未伸松栢雖寒苦羞逐桃李春悠悠<lb/>
<pb n="KR4c0013_WYG_015-8b"/>
市朝間玉顔日緇磷所失重山岳所得輕埃塵<hi>士贇曰榖梁傳</hi>
<hi>兄弟天倫也荀子曰桃李清粲於一時秋至而後殺至於松栢經隆冬而不凋䝉霜雪而不變可謂得其真矣</hi>
精魄漸蕪穢衰老相憑因我有錦囊訣可以持君身當<lb/>
餐黄金藥去為紫陽賓萬事難並立百年猶崇晨别爾<lb/>
東南去悠悠多悲辛前志庶不易逺途期所遵巳矣歸<lb/>
去來白雲飛天津<hi>齊賢曰紫陽真人周義山字季通汝隂人常以平旦日出立東方而受氣</hi>
<hi>毛詩曽不崇朝箋云崇終也士贇曰晋天文志天漢從東方經尾箕之間謂之漢津乃分二道至天津下而合</hi>
<hi>南道乃西南行至七星南而沒</hi>
<pb n="KR4c0013_WYG_015-9a"/>
　　　留别廣陵諸公<hi>淮南一作留别邯鄲故人</hi>
憶昔作少年結交趙與燕金羈絡駿馬錦帶横龍泉寸<lb/>
心無疑事所向非徒然晚節覺此疎獵精草太𤣥空名<lb/>
束壯士薄俗棄髙賢<hi>士贇曰師古曰晚節末時也</hi>中迴聖明顧揮翰<lb/>
凌雲煙騎虎不敢下攀龍忽墮天還家守清真孤潔勵<lb/>
秋蟬鍊丹費火石採藥窮山川卧海不關人租稅遼東<lb/>
田乗興忽復起棹歌溪中船臨醉謝葛強山公欲倒鞭<lb/>
狂歌自此别垂釣滄浪前<hi>齊賢曰聖明顧太白供奉翰林時士贇曰晋王羲之去官</hi>
<pb n="KR4c0013_WYG_015-9b"/>
<hi>與東土人士盡山水之遊又與道士許邁共修服採藥石又許邁少不慕仕進徧遊名山採藥於桐廬之恒山</hi>
<hi>餌木斷榖</hi>
　　　廣陵贈别<lb/>
金瓶沽美酒數里送君還繫馬垂楊下衘杯大道間天<lb/>
邉看淥水海上見青山興罷各分袂何須别醉顔<lb/>
　　　感時留别從兄徐王延年從弟延陵<lb/>
天籟何參差噫然大塊吹𤣥元包槖籥紫氣何逶迤七<lb/>
葉運皇化千齡光本支仙風生指樹大雅歌螽斯諸王若<lb/>
<pb n="KR4c0013_WYG_015-10a"/>
鸞虬肅穆列藩維哲兄錫茅土聖代羅榮滋九卿領徐<lb/>
方七步繼陳思<hi>齊賢曰唐至肅宗凡七葉神仙傳老子之母適至李樹下而生老子生而能言</hi>
<hi>指李樹曰以此為我姓毛詩大雅云螽斯后妃子孫衆多也註螽斯蚣蜡也草木疏云幽州謂之春箕蝗類也</hi>
<hi>郭璞註方言云江表呼為蚱蜢虬龍無角者鸞神鳥五采毛詩板曰价人維藩太師維垣大邦維屏大宗維翰</hi>
<hi>懷徳維寜宗子維城曹植封陳思王七步成詩云煑豆燃豆箕豆在釡中泣本是同根生相煎何太急士贇曰</hi>
<hi>𤣥元指老君也按唐史髙宗乾封元年丙寅帝封岱岳駕至亳朝謁老君御製册文上尊號曰𤣥元皇帝聖母</hi>
<hi>為先天太后元宗天寶七載戊子上老君尊號曰聖祖大道𤣥元皇帝十三載甲午二月癸酉帝朝宴太清宫</hi>
<hi>加上老君尊號曰太聖祖髙上大道金闕𤣥元天皇大帝列仙傳老子西遊關令尹喜望見紫氣浮關老子果</hi>
<pb n="KR4c0013_WYG_015-10b"/>
<hi>乗青牛而過從望氣得之令尹喜周大夫也善於天文登樓四望見東極有紫氣喜曰應有聖人過果見老子</hi>
<hi>過運命論註逶迤行貌爾雅曰穆穆肅肅敬也書禹貢厥貢惟土五色註曰王者封五色土為社建諸侯則各</hi>
<hi>割其方色土與之使立社覆以黄土苴以白茅茅取其潔黄取王者覆四方</hi>伊昔全盛日雄<lb/>
豪動京師冠劔朝鳯闕樓船侍龍池鼓鐘出朱邸金翠<lb/>
照丹墀君王一顧盼選色獻蛾眉列㦸十八年未曽輒<lb/>
遷移大臣小喑嗚謫竄天南垂長沙不足舞貝錦且成<lb/>
詩<hi>齊賢曰唐室志唐元宗嘗潛龍于興慶宫及即位興慶池嘗有一小龍出遊宫外御溝水中竒狀蜿蜒後</hi>
<hi>幸蜀前一夕其龍自池中御黄雲望西南去環列之士卒共觀之及上至嘉陵江乗舟將渡見一小龍翼舟而</hi>
<pb n="KR4c0013_WYG_015-11a"/>
<hi>進上謂左右曰此吾興慶池中龍也命以酒沃酧上親自祝之龍乃自水中振鬛而去史記曰諸侯朝天子於</hi>
<hi>天子之所立宅舎曰邸漢宫典職曰丹漆地故稱丹墀毛詩萋兮斐兮成是貝錦士贇曰書東西垂註垂是逺</hi>
<hi>方之名</hi>佐郡浙江西病閒絶驅馳階軒日苔蘚鳥雀噪簷<lb/>
帷時乗小肩輿出入畏人知北宅聊偃憩歡愉恤惸嫠<lb/>
羞言梁苑地烜赫耀旌旗兄弟八九人吳秦各分離大<lb/>
賢達機兆豈獨慮安危小子謝麟閣鴈行忝肩隨令弟<lb/>
字延陵鳯毛出天姿清英神仙骨芬馥茝蘭蕤<hi>齊賢曰佐郡長</hi>
<hi>史别駕也梁孝王築東苑得賜天子旌旗出從千乗萬騎東西馳獵擬於天子曲禮曰五年以長則肩隨之謝</hi>
<pb n="KR4c0013_WYG_015-11b"/>
<hi>靈運子超宗有文辭帝嗟賞嘗謂謝莊曰超宗殊有鳯毛</hi>夢得春草句將非恵連誰<lb/>
深心紫河車與我特相宜金膏猶罔象玉液尚磷緇伏<lb/>
枕寄賓館宛同清漳湄藥物多見饋珍羞亦兼之誰道<lb/>
溟渤深猶言淺恩慈鳴蟬遊子意促織念歸期<hi>齊賢曰夢得春</hi>
<hi>草句紫河車並見前巻</hi>驕陽何火赫海木爍龍龜百川盡凋枯舟<lb/>
檝閣中逵䇿馬搖凉月通宵出郊圻泣别目眷眷傷心<lb/>
步遲遲願言保明徳王室佇清夷摻袂何所道援毫投<lb/>
此辭<hi>齊賢曰爾雅九達謂之逵</hi>
<pb n="KR4c0013_WYG_015-12a"/>
　　　别儲邕之剡中<lb/>
借問剡中道東南指越鄉舟從廣陵去水入㑹稽長竹<lb/>
色溪下綠荷花鏡裏香辭君向天姥拂石卧秋霜<hi>齊賢曰唐</hi>
<hi>剡縣𨽻越州㑹稽郡揚州廣陵郡天姥山見前</hi>
　　　留别金陵諸公<lb/>
海水昔飛動三龍紛戰爭鍾山危波瀾傾側駭奔鯨黄<lb/>
旗一掃蕩割壤開吳京六代更霸王遺跡見都城<hi>齊賢曰鍾</hi>
<hi>山見前吳京金陵也士贇曰三龍魏蜀吳也</hi>至今秦淮間禮樂秀羣英地扇<lb/>
<pb n="KR4c0013_WYG_015-12b"/>
鄒魯學詩騰顔謝名五月金陵西祖余白下亭欲尋廬<lb/>
峰頂先遶漢水行香爐紫煙滅瀑布落太清若攀星辰<lb/>
去揮手緬含情<hi>士贇曰文中子曰江東中國之舊土衣冠禮樂之所就也永嘉之後江東貴焉</hi>
<hi>史貨殖傳鄒魯俗好儒備於禮漢鄒陽傳鄒魯士以經學顔謝顔延之謝靈運恵連𤣥暉詩逺計皆先達鄭𤣥</hi>
<hi>曰行者將行祖祓之祭也白下在上元縣西北廬峯即廬山也香爐峯在城北山南山北皆見其形圓聳常出</hi>
<hi>雲氣故名</hi>
　　　口號<lb/>
食出野田美酒臨逺水傾東流若未盡應見别離情<hi>齊賢</hi>
<pb n="KR4c0013_WYG_015-13a"/>
<hi>曰吕氏春秋曰水泉東流日夜不休</hi>
　　　金陵酒肆留别<lb/>
風吹<hi>一作白門</hi>柳花滿店香吳姬壓酒勸客嘗金陵子弟來<lb/>
相送欲行不行各盡觴請君試問東流水别意與之誰<lb/>
短長<hi>齊賢曰白亭在今建康東門外士贇曰學者若不見古人用意處但得其皮毛所以去之便逺如風</hi>
<hi>吹柳花滿店香若人復能為此句亦未是太白至于吳姬壓酒勸客嘗壓酒字他人亦難及金陵子弟來相送</hi>
<hi>欲行不行各盡觴益不同請君試問東流水别意與之誰短長至此乃真太白妙處當潛心焉</hi>
　　　金陵白下亭留别<lb/>
<pb n="KR4c0013_WYG_015-13b"/>
驛亭三楊樹正當白下門吳煙暝長條漢水齧古根向<lb/>
來送行處迴首阻笑言别後若見之為余一攀翻<hi>齊賢曰唐</hi>
<hi>武徳九年更金陵縣曰白下縣白下吳之故都</hi>
　　　别東林寺僧<lb/>
東林送客處月出白猿啼笑别廬山逺何煩過虎溪<hi>齊賢</hi>
<hi>曰東林寺在廬山之南五里許與西林寺相鄰規制廣寰若一大縣水石深怪古跡無窮東林三門内有小渠</hi>
<hi>名曰虎溪逺師送客未嘗過溪西林即永法師所居規制稍不及東林</hi>
　　　竄夜郎於烏江留别宗十六璟<lb/>
<pb n="KR4c0013_WYG_015-14a"/>
君家全盛日台鼎何陸離斬鼇翼媧皇鍊石補天維一<lb/>
迴日月顧三入鳯凰池失勢青門傍種𤓰復幾時猶㑹<lb/>
衆賓客三千光路歧皇恩雪憤懣松栢含榮滋<hi>齊賢曰晋志在</hi>
<hi>天為三台在人為三公李善曰陸離參差衆貌許慎云美好貌青門乃長安霸城門漢書邵平故秦東陵侯秦</hi>
<hi>破為布衣貧種𤓰於長安城東美𤓰故世俗謂之東陵𤓰從邵平以為名也</hi>我非東牀人令<lb/>
姊忝齊眉浪跡未出世空名動京師適遭雲羅解翻謫<lb/>
夜郎悲拙妻莫邪劔及此二龍隨慙君湍波苦千里逺<lb/>
從之白帝曉猿斷黄牛過客遲遙瞻明月峽西去益相<lb/>
<pb n="KR4c0013_WYG_015-14b"/>
思<hi>齊賢曰太白上安州裴長史書云楚有七澤遂來觀焉而許相公家見招妻以孫女便憩跡于此至移三</hi>
<hi>霜則題中所謂别宗十六者疑誤也莫耶二龍劔事及白帝城明月峽見前黄牛峽𨽻峽州白崖間有石如人</hi>
<hi>形如牛形皆黄色有黄牛廟閱其碑或云土星見形也</hi>
　　　留别龔處士<lb/>
龔子棲閒地都無人世喧柳深陶令宅竹暗辟疆園我<lb/>
去黄牛峽遙愁白帝猿贈君巻葹草心斷竟何言<hi>齊賢曰葹</hi>
<hi>草詩謂之巻耳爾雅謂之苓耳</hi>
　　　贈别鄭判官<lb/>
<pb n="KR4c0013_WYG_015-15a"/>
竄逐勿復哀慙君問寒灰浮雲本無意吹落章華臺逺<lb/>
别淚空盡長愁心已摧二年吟澤畔顦顇幾時迴<hi>齊賢曰屈</hi>
<hi>原放遊江潭行吟澤畔顔色顦顇形容枯槁</hi>
　　　黄鶴樓送孟浩然之廣陵<lb/>
故人西辭黄鶴樓煙花三月下揚州孤帆逺影碧空盡<lb/>
唯見長江天際流<hi>齊賢曰黄鶴樓在邠州</hi>
　　　將遊衡岳過漢陽雙松亭留别族弟浮屠談皓<lb/>
秦欺趙氏璧却入邯鄲宫本是楚家玉還來荆山中丹<lb/>
<pb n="KR4c0013_WYG_015-15b"/>
彩瀉滄溟清輝凌白虹青蠅一相㸃流落此時同<hi>齊賢曰藺</hi>
<hi>相如全璧歸趙事見三巻邯鄲縣名属趙國白虹天也士贇曰詩箋青蠅之為蟲汙白使黒汙黒使白喻佞人</hi>
<hi>能變亂善惡也</hi>卓絶道門秀談𤣥乃支公延蘿結幽居翦竹繞<lb/>
芳叢凉花拂户牖天籟鳴虛空憶我初來時葡萄開景<lb/>
風今兹大火落秋葉黄梧桐水色夢沅湘長沙去何窮<lb/>
寄書訪衡嶠但與南飛鴻<hi>齊賢曰髙逸沙門傳支遁居㑹稽晋哀帝欽其風采遣中</hi>
<hi>使至東迎支遁遂辭丘壑髙步天庭風土記夏至景風至大火落七月也衡嶠衡嶽也</hi>
　　　留别賈舎人至二首<lb/>
<pb n="KR4c0013_WYG_015-16a"/>
大梁白雲起飄颻來南洲徘徊蒼梧野十見羅浮秋鼇<lb/>
挾山海傾四溟揚洪流意欲託孤鴈從之摩天遊鳯苦<lb/>
道路難翺翔還崑丘不肯銜我去哀鳴慙不留<hi>齊賢曰歸藏啓</hi>
<hi>筮曰有白雲起自蒼梧入于大梁四溟者即四海也羅浮山及崑丘事見前</hi>逺客謝主人明<lb/>
珠難暗投拂拭倚天劔西登岳陽樓長嘯萬里風掃清<lb/>
胷中憂誰念劉越石化為繞指柔<hi>齊賢曰鄒陽曰明月之珠以暗投人於道</hi>
<hi>衆莫不按劔相視岳陽樓在岳陽城上正對君山劉越石詩何意百鍊剛化為繞指柔</hi>
　　　其二<lb/>
<pb n="KR4c0013_WYG_015-16b"/>
秋風吹胡霜凋此簷下芳折芳怨嵗晚離别悽以傷謬<lb/>
攀青瑣賢延我於此堂君為長沙客我獨之夜郎勸此<lb/>
一杯酒豈惟道路長割珠兩分贈寸心乆不忘何必兒<lb/>
女仁相看淚成行<hi>齊賢曰師古曰青瑣者刻為連瑣文而青塗也士贇曰青瑣天子之門制</hi>
<hi>也</hi>
　　　渡荆門送别<lb/>
渡逺荆門外來從楚國遊山隨平野盡江入大荒流月<lb/>
下飛天鏡雲生結海樓仍憐故鄉水萬里送行舟<hi>齊賢曰荆</hi>
<pb n="KR4c0013_WYG_015-17a"/>
<hi>門軍有山名荆門蜀之諸山至此不復見矣成都有萬里橋士贇曰史天官書海傍蜃氣象樓臺曠野氣成宫</hi>
<hi>闕</hi>
　　　聞李太尉大舉秦兵百萬出征東南懦夫請纓<lb/>
　　　冀申一割之用半道病還留别金陵崔侍御十<lb/>
　　　九韻<lb/>
秦出天下兵蹴踏燕趙傾黄河飲馬竭赤羽連天明太<lb/>
尉仗旄鉞雲騎繞彭城三軍授號令千里肅雷霆函谷<lb/>
絶飛鳥武關擁連營意在斬巨鼇何論鱠長鯨<hi>齊賢曰關中皆</hi>
<pb n="KR4c0013_WYG_015-17b"/>
<hi>三秦之地漢百官公卿表太尉秦官應劭曰自上安下曰尉武官悉以為稱尚書牧誓云王左杖黄鉞右秉白</hi>
<hi>旄唐徐州彭城郡治彭城縣唐書李光弼加太尉中書令兼侍中河南副元帥知河南淮東西山南東荆南五</hi>
<hi>道節度行營事鎮泗州帝賦詩以餞遂疾驅入徐州朝義走寶應元年進封臨淮郡王函谷在唐陜州靈寶縣</hi>
<hi>界桃林塞武關在商州商洛縣</hi>恨無左車略多愧魯連生拂劔照嚴霜<lb/>
彫戈鬘<hi>謨官切長髪也</hi>胡纓願雪㑹稽恥將期報恩榮半道謝<lb/>
病還無因東南征亞夫未見顧劇孟阻先行天奪壯士<lb/>
心長吁别吳京<hi>齊賢曰漢書趙王陳餘聞漢且襲之聚兵井陘口李左車說餘絶其糧道深溝</hi>
<hi>髙壘勿與戰餘不聽韓信引兵出井陘口斬成安君泜水上擒趙王歇搆生得李左車者千金頃之縛至信解</hi>
<pb n="KR4c0013_WYG_015-18a"/>
<hi>其縛而師事之魯仲連事見二巻吳京建康也</hi>金陵遇太守倒屣相逢迎羣公<lb/>
咸祖餞四座羅朝英初發臨滄觀醉棲征虜亭舊國見<lb/>
秋月長江流寒聲帝車信迴轉河漢復縱横孤鳯向西<lb/>
海飛鴻辭北溟因之出寥廓揮手謝公卿<hi>齊賢曰輿地志秣陵新亭</hi>
<hi>向有逺望樓又名勞勞樓後改名臨滄觀丹陽記曰征虜亭太安中征虜將軍謝安立因名</hi>
　　　别韋少府<lb/>
西出蒼龍門南登白鹿原欲尋商山皓猶戀漢皇恩水<lb/>
國逺行邁仙經深討論洗心向秋月清耳敬亭猿<hi>齊賢曰商</hi>
<pb n="KR4c0013_WYG_015-18b"/>
<hi>山四皓見前</hi>築室在人境閉關無世喧多君枉髙駕贈我以<lb/>
微言交乃意氣合道因風雅存别離有相思瑤瑟與金<lb/>
樽<hi>齊賢曰師古曰多猶重也</hi>
　　　南陵别兒童入京<lb/>
白酒新熟山中歸黄雞啄黍秋正肥呼童烹雞酌白酒<lb/>
兒女嬉笑牽人衣髙歌取醉欲自慰起舞落日爭光輝<lb/>
游說萬乗苦不早著鞭跨馬涉逺道㑹稽愚婦輕買臣<lb/>
余亦辭家西入秦仰天大笑出門去我輩豈是蓬蒿人<lb/>
<pb n="KR4c0013_WYG_015-19a"/>
<hi>齊賢曰朱買臣妻事見前</hi>
　　　别山僧<hi>涇縣作</hi>
何處名僧到水西乗舟弄月宿涇溪平明别我上山去<lb/>
手攜金䇿踏雲梯騰身轉覺三天近舉足迴看萬嶺低<lb/>
謔浪肯居支遁下風流還與逺公齊此度别離何日見<lb/>
相思一夜暝猿啼<hi>齊賢曰涇溪𨽻涇縣属宣州支遁字道林逺法師居廬山東林寺士贇曰</hi>
<hi>道書自初一氣而分二氣是為三天一氣大羅天三氣清微天禹餘天太赤天即乙清上清太清之三境也</hi>
　　　贈别王山人歸布山<lb/>
<pb n="KR4c0013_WYG_015-19b"/>
王子析道論微言破秋毫還歸布山隠興入天雲髙爾<lb/>
去安可遲瑤草恐衰歇我心亦懷歸屢夢松上月傲然<lb/>
遂獨往長嘯開巖扉林壑乆巳蕪石道生薔薇願言弄<lb/>
笙鶴嵗晚來相依<hi>齊賢曰山海經姑瑤之山帝女死焉化為瑤草服之者媚於人</hi>
　　　江夏别宋之悌<lb/>
楚水清若空遙將碧海通人分千里外興在一杯中谷<lb/>
鳥吟晴日江猿嘯晚風平生不下淚於此泣無窮<hi>齊賢曰陸</hi>
<hi>羽曰楚水第一晉水第二吳水第三是謂三泉</hi>
<pb n="KR4c0013_WYG_015-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0013_WYG_015-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李太白集分類補註巻十五<lb/>
<pb n="KR4c0013_WYG_015-21a"/>
欽定四庫全書<lb/>
　李太白集分類補註巻十五<lb/>
　　　　　　　　　　　宋　楊齊賢　集註<lb/>
　　　　　　　　　　　元　蕭士贇　補註<lb/>
　　留别<lb/>
　　　秋日魯郡堯祠亭上宴别杜補闕范侍御<lb/>
我覺秋興逸誰云秋興悲山將落日去水與晴空宜魯<lb/>
酒白玉壺送行駐金羈欹鞍憩古木解帶挂横枝歌鼓<lb/>
<pb n="KR4c0013_WYG_015-21b"/>
川上亭曲度神飈吹<hi>一本無此兩句却添南歌憶郢客東囀見齊姬清波忽淡蕩白雪紛</hi>
<hi>逶迤一隔范杜遊此懽各棄遺三韻</hi>雲歸碧海夕鴈沒青天時相失各萬<lb/>
里茫然空爾思<hi>齊賢曰十洲記碧海在東海中</hi>
　　　别魯頌<lb/>
誰道泰山髙下却魯連節誰云秦軍衆摧却魯連舌獨<lb/>
立天地間清風掃蘭雪夫子還倜儻攻文繼前烈錯落<lb/>
石上松無為秋霜折贈言鏤寶刀千嵗庶不滅<hi>士贇曰魯仲連</hi>
<hi>事見前巻</hi>
<pb n="KR4c0013_WYG_015-22a"/>
　　　别中都明府兄<lb/>
吾兄詩酒繼陶君試宰中都天下聞東樓喜奉連枝㑹<lb/>
南陌愁為落葉分城隅綠水明秋日海上青山隔暮雲<lb/>
取醉不辭留夜月鴈行中斷惜離羣<hi>齊賢曰陶君指淵明唐中都縣𨽻鄆</hi>
<hi>州禮記兄之齒鴈行</hi>
　　　夢遊天姥吟留别<hi>一作别東魯諸公</hi>
海客談瀛洲煙濤微茫信難求越人語天姥雲霓明滅<lb/>
或可覩天姥連天向天横勢㧞五嶽掩赤城天台四萬<lb/>
<pb n="KR4c0013_WYG_015-22b"/>
八千丈對此欲倒東南傾我欲因之夢吳越一夜飛度<lb/>
鏡湖月<hi>齊賢曰瀛洲事見前處州麗水縣有天姥山與括蒼山相連石壁上有字髙不可識春月則聞</hi>
<hi>簫鼔笳吹四蕃志天台山髙一萬八千丈周圍八百里</hi>湖月照我影送我至剡溪<lb/>
謝公宿處今尚在淥水蕩漾清猿啼脚著謝公屐身登<lb/>
青雲梯半壁見海日空中聞天雞<hi>齊賢曰謝靈運移籍㑹稽修營舊業傍山</hi>
<hi>帶江盡幽居之美尋山陟嶺嘗著木屐士贇曰剡溪即剡中𤣥中記桃都山有大樹曰桃都枝相去三千里上</hi>
<hi>有天雞日初出照此木天雞即鳴天下雞皆隨之</hi>干巖萬轉路不定迷花倚石<lb/>
忽已瞑熊咆龍吟殷巖泉慄深林兮驚層巔雲青青兮<lb/>
<pb n="KR4c0013_WYG_015-23a"/>
欲雨水澹澹兮生煙<hi>齊賢曰世說顧長康從㑹稽還云干岩競秀萬壑爭流</hi>列缺<lb/>
霹靂丘巒崩摧洞天石扇訇然中開青冥浩蕩不見底<lb/>
日月照耀金銀臺<hi>齊賢曰唐貞觀中華隂雲臺觀法師隨長公弼行三千里援蘿攀葛至一</hi>
<hi>石壁削成髙千餘仞下臨無底之谷一徑闊數寸法師隨公弼側足而立公弼乃以指扣石壁中有人問曰為</hi>
<hi>誰對曰某遂劃然開一門中有天地日月法師隨公弼入因闔門則又成石壁矣</hi>霓為衣兮風<lb/>
為馬雲之君兮紛紛而來下虎鼓瑟兮鸞回車仙之人<lb/>
兮列如麻忽魂悸以魄動怳驚起而長嗟惟覺時之枕席<lb/>
失向來之煙霞<hi>齊賢曰說文悸心動也</hi>世間行樂亦如此古來萬<lb/>
<pb n="KR4c0013_WYG_015-23b"/>
事東流水别君去時何時還且放白鹿青崖間須行即<lb/>
騎訪名山安能摧眉折腰事權貴使我不得開心顔<hi>士贇</hi>
<hi>曰衛叔卿騎白鹿事見前集仙傳西王母遣使白虎之神乘白鹿集于黄帝之庭</hi>
　　　留别曹南羣官之江南<lb/>
我昔釣白龍放龍溪水傍道成本欲去揮手凌蒼蒼時<lb/>
來不關人談笑遊軒皇獻納少成事歸休辭建章<hi>齊賢曰陵</hi>
<hi>陽山竇子明釣龍得仙事見前</hi>十年罷西笑覽鏡如秋霜閉劔琉璃匣<lb/>
鍊丹紫翠房身佩豁落圗腰垂虎鞶囊仙人駕綵鳯志<lb/>
<pb n="KR4c0013_WYG_015-24a"/>
在窮遐荒<hi>齊賢曰桓子新論人有聞長安之樂則出門西向而笑神仙傳安期先生乗麒麟著朱𤣥</hi>
<hi>逺遊冠帶玉珮及虎頭鞶囊年二十許張老與妻劉氏赴蓬萊公騎一鳯餘騎鶴河東而去士贇曰集仙傳西</hi>
<hi>王母所居宫闕在龜山有城九層𤣥室紫翠丹房左帶瑤池右環翠水</hi>戀子四五人徘徊<lb/>
未翺翔東流送白日驟歌蘭蕙芳仙宫兩無從人間乆<lb/>
摧藏范蠡說勾踐屈平去懷王飄颻紫霞心流浪憶江<lb/>
鄉愁為萬里别復此一銜觴<hi>齊賢曰范蠡事句踐滅吳報㑹稽之恥為書辭句踐</hi>
<hi>乃裝其輕寶珠玉自與其私徒屬乗舟浮海以行終不反越句踐表㑹稽山為蠡奉邑屈平去懷王事見前</hi>
淮水帝王州金陵繞丹陽樓臺照海色衣馬搖川光及<lb/>
<pb n="KR4c0013_WYG_015-24b"/>
此北望君相思淚成行朝雲落夢渚瑤草空髙堂帝子<lb/>
隔洞庭青楓滿瀟湘<hi>齊賢曰夢渚雲夢之渚通典江陵縣有楚渚宫瀟湘洞庭帝子事見</hi>
<hi>前士贇曰按秦淮水在上元縣南秦始皇時望氣者言金陵有天子氣使朱衣鑿山為瀆以斷地脉改金陵為</hi>
<hi>林陵</hi>懷君路綿邈覽古情淒凉登岳眺百川杳然萬恨長<lb/>
知戀峨眉去弄景偶騎羊<hi>齊賢曰峨眉縣在喜州</hi>
　　　留别于十一兄逖裴十三遊塞垣<lb/>
太公渭川水李斯上蔡門釣周獵秦安黎元小魚㕙<hi>子徇</hi>
<hi>且倫二切</hi>兔何足言天張雲巻有時節吾徒莫嘆羝觸籓于<lb/>
<pb n="KR4c0013_WYG_015-25a"/>
公白首大梁野使人悵望何可論既知朱亥為壯士且<lb/>
願束心秋毫裏秦趙虎爭血中原當去抱關救公子裴<lb/>
生覽千古龍鸞炳文章悲吟雨雪動林木放書輟劔思<lb/>
髙堂勸爾一杯酒拂爾裘上霜爾為我楚舞吾為爾楚<lb/>
歌且探虎穴向沙漠鳴鞭走馬凌黄河恥作易水别臨<lb/>
岐淚滂沱<hi>士贇曰太公李斯事見三巻㕙狡兔易羝羊觸籓嬴其角侯嬴見朱亥與無忌奪晋鄙兵</hi>
<hi>事見前巻</hi>
　　　留别王司馬嵩<lb/>
<pb n="KR4c0013_WYG_015-25b"/>
魯連賣談笑豈是顧千金陶朱雖相越本有江湖心余<lb/>
亦南陽子時為梁甫吟蒼山容偃蹇白日惜頽侵<hi>士贇曰魯</hi>
<hi>仲連陶朱公諸葛亮梁甫吟事並見前</hi>願一佐明主功成還舊林西來何<lb/>
所為孤劔託知音鳥愛碧山逺魚遊滄海深呼鷹過上<lb/>
蔡賣畚<hi>蒲器以盛種者</hi>向嵩岑他日閒相訪丘中有素琴<hi>齊賢曰李</hi>
<hi>斯牽黄犬出上蔡東門事見前王猛家貧賤以鬻畚為生常貨畚於洛陽有一人貴買其畚無直可隨我取猛</hi>
<hi>從忽至深山見一父老鬢髪皓然據胡牀而坐左右十人有一人引猛進拜父老曰王公何緣拜也乃十倍償</hi>
<hi>直遣人送出回顧乃一髙山也</hi>
<pb n="KR4c0013_WYG_015-26a"/>
　　　還山留别金門知巳<lb/>
好古笑流俗素聞賢達風方希佐明主長揖辭成功白<lb/>
日在青天迴光矚微躬恭承鳯凰詔歘起雲蘿中清切<lb/>
紫霄迴優游丹禁通君王賜顔色聲價凌煙虹<hi>齊賢曰鳯凰詔</hi>
<hi>已見前巻註</hi>乘輿擁翠蓋扈從金城東寶馬驟絶景錦衣入<lb/>
新豐倚巖望松雪對酒鳴絲桐方學揚子雲獻賦甘泉<lb/>
宫天書美片善清芬播無窮歸來入咸陽談笑皆王公<lb/>
<hi>齊賢曰太白應制為樂章明皇嘗賜之錦𫀆新豐及子雲獻賦並見前</hi>一朝去金馬飄落<lb/>
<pb n="KR4c0013_WYG_015-26b"/>
成飛蓬賓友日疎散玉樽亦成空長才猶可倚不慚世<lb/>
上雄閒來東武吟曲盡情未終盡此謝知巳扁舟尋釣<lb/>
翁<hi>齊賢曰鮑照東武吟詩東武太山下小山名</hi>
　　　夜别張五<lb/>
吾多張公子别酌酣髙堂聽歌舞銀燭把酒輕羅裳横<lb/>
笛弄秋月琵琶彈陌桑龍泉解錦帶為爾傾千觴<hi>齊賢曰推</hi>
<hi>手前曰琵引手却曰琶陌上桑曲名龍泉劔名</hi>
　　　魏郡别蘇明府因北游<lb/>
<pb n="KR4c0013_WYG_015-27a"/>
魏都接燕趙美女誇芙蓉淇水流碧玉舟車日奔衝青<lb/>
樓夾兩岸萬室喧歌鐘天下稱豪貴遊此每相逢<hi>齊賢曰魏</hi>
<hi>地與燕趙相接趙記曰女子盛飾冶容習絲竹長䄂傾絶諸侯兩京新記卓文君臉際常若芙蓉毛詩衛淇澳</hi>
<hi>言淇水之隈也齊書世祖於樓上施青漆世謂之青樓</hi>洛陽蘇季子劔㦸森詞鋒<lb/>
六印雖未佩軒車若飛龍黄金數百鎰白璧有幾雙散<lb/>
盡空掉臂髙歌賦還卭落魄乃如此何人不相從逺别<lb/>
隔兩河雲山杳千重何時更杯酒再得論心胸<hi>齊賢曰史記蘇</hi>
<hi>秦洛陽人字季子去游燕說燕文侯曰與趙從親於是資秦車馬金帛以行說趙趙肅侯乃飾車百乗黄金百</hi>
<pb n="KR4c0013_WYG_015-27b"/>
<hi>鎰白璧百雙錦綉千純以約諸侯於是說韓宣恵王魏襄王齊宣王楚威王於是六國合從而并力蘇秦為從</hi>
<hi>約長并相六國北報趙行過洛陽車騎輜重擬於王者秦之昆弟妻嫂不敢仰視於是散千金以賜宗族朋友</hi>
<hi>初秦之燕貸百錢為資及得富貴以百金償之徧報諸嘗見徳者歸趙趙封為武安君乃投從約書於秦秦兵</hi>
<hi>不敢闚函谷關十五年洛陽有卭山</hi>
　　　留别西河劉少府<lb/>
秋髪已種種所為竟無成閒傾魯壺酒笑對劉公榮謂<lb/>
我是方朔人間落嵗星白衣千萬乘何事去天庭<hi>齊賢曰王</hi>
<hi>戎詣阮籍時劉公榮在坐阮謂王曰偶有二斗美酒當與君共飲彼公榮者無預焉二人交觴酬酢公榮不得</hi>
<pb n="KR4c0013_WYG_015-28a"/>
<hi>一杯而言笑談論三人無異或問之阮曰勝公榮者不得不與飲不如公榮者不可不與飲唯公榮可不與飲</hi>
<hi>武帝問太史公知東方朔是嵗星事見前</hi>君亦不得意髙歌羨鴻㝠世人若<lb/>
醯雞安可識梅生雖為刀筆吏緬懐在赤城余亦如流<lb/>
萍隨波樂休明自有兩少妾䨇騎駿馬行東山春酒綠<lb/>
歸隠謝浮名<hi>齊賢曰醯雞甕中之蠛蠓梅福為南昌尉後得仙</hi>
　　　潁陽别元丹丘之淮陽<lb/>
吾將元夫子異姓為天倫本無軒裳契素以煙霞親嘗<lb/>
恨迫世網銘意俱未伸松栢雖寒苦羞逐桃李春悠悠<lb/>
<pb n="KR4c0013_WYG_015-28b"/>
市朝間玉顔日緇磷所失重山岳所得輕埃塵<hi>士贇曰榖梁傳</hi>
<hi>兄弟天倫也荀子曰桃李清粲於一時秋至而後殺至於松栢經隆冬而不凋䝉霜雪而不變可謂得其真矣</hi>
精魄漸蕪穢衰老相憑因我有錦囊訣可以持君身當<lb/>
餐黄金藥去為紫陽賓萬事難並立百年猶崇晨别爾<lb/>
東南去悠悠多悲辛前志庶不易逺途期所遵巳矣歸<lb/>
去來白雲飛天津<hi>齊賢曰紫陽真人周義山字季通汝隂人常以平旦日出立東方而受氣</hi>
<hi>毛詩曽不崇朝箋云崇終也士贇曰晋天文志天漢從東方經尾箕之間謂之漢津乃分二道至天津下而合</hi>
<hi>南道乃西南行至七星南而沒</hi>
<pb n="KR4c0013_WYG_015-29a"/>
　　　留别廣陵諸公<hi>淮南一作留别邯鄲故人</hi>
憶昔作少年結交趙與燕金羈絡駿馬錦帶横龍泉寸<lb/>
心無疑事所向非徒然晚節覺此疎獵精草太𤣥空名<lb/>
束壯士薄俗棄髙賢<hi>士贇曰師古曰晚節末時也</hi>中迴聖明顧揮翰<lb/>
凌雲煙騎虎不敢下攀龍忽墮天還家守清真孤潔勵<lb/>
秋蟬鍊丹費火石採藥窮山川卧海不關人租稅遼東<lb/>
田乗興忽復起棹歌溪中船臨醉謝葛強山公欲倒鞭<lb/>
狂歌自此别垂釣滄浪前<hi>齊賢曰聖明顧太白供奉翰林時士贇曰晋王羲之去官</hi>
<pb n="KR4c0013_WYG_015-29b"/>
<hi>與東土人士盡山水之遊又與道士許邁共修服採藥石又許邁少不慕仕進徧遊名山採藥於桐廬之恒山</hi>
<hi>餌木斷榖</hi>
　　　廣陵贈别<lb/>
金瓶沽美酒數里送君還繫馬垂楊下衘杯大道間天<lb/>
邉看淥水海上見青山興罷各分袂何須别醉顔<lb/>
　　　感時留别從兄徐王延年從弟延陵<lb/>
天籟何參差噫然大塊吹𤣥元包槖籥紫氣何逶迤七<lb/>
葉運皇化千齡光本支仙風生指樹大雅歌螽斯諸王若<lb/>
<pb n="KR4c0013_WYG_015-30a"/>
鸞虬肅穆列藩維哲兄錫茅土聖代羅榮滋九卿領徐<lb/>
方七步繼陳思<hi>齊賢曰唐至肅宗凡七葉神仙傳老子之母適至李樹下而生老子生而能言</hi>
<hi>指李樹曰以此為我姓毛詩大雅云螽斯后妃子孫衆多也註螽斯蚣蜡也草木疏云幽州謂之春箕蝗類也</hi>
<hi>郭璞註方言云江表呼為蚱蜢虬龍無角者鸞神鳥五采毛詩板曰价人維藩太師維垣大邦維屏大宗維翰</hi>
<hi>懷徳維寜宗子維城曹植封陳思王七步成詩云煑豆燃豆箕豆在釡中泣本是同根生相煎何太急士贇曰</hi>
<hi>𤣥元指老君也按唐史髙宗乾封元年丙寅帝封岱岳駕至亳朝謁老君御製册文上尊號曰𤣥元皇帝聖母</hi>
<hi>為先天太后元宗天寶七載戊子上老君尊號曰聖祖大道𤣥元皇帝十三載甲午二月癸酉帝朝宴太清宫</hi>
<hi>加上老君尊號曰太聖祖髙上大道金闕𤣥元天皇大帝列仙傳老子西遊關令尹喜望見紫氣浮關老子果</hi>
<pb n="KR4c0013_WYG_015-30b"/>
<hi>乗青牛而過從望氣得之令尹喜周大夫也善於天文登樓四望見東極有紫氣喜曰應有聖人過果見老子</hi>
<hi>過運命論註逶迤行貌爾雅曰穆穆肅肅敬也書禹貢厥貢惟土五色註曰王者封五色土為社建諸侯則各</hi>
<hi>割其方色土與之使立社覆以黄土苴以白茅茅取其潔黄取王者覆四方</hi>伊昔全盛日雄<lb/>
豪動京師冠劔朝鳯闕樓船侍龍池鼓鐘出朱邸金翠<lb/>
照丹墀君王一顧盼選色獻蛾眉列㦸十八年未曽輒<lb/>
遷移大臣小喑嗚謫竄天南垂長沙不足舞貝錦且成<lb/>
詩<hi>齊賢曰唐室志唐元宗嘗潛龍于興慶宫及即位興慶池嘗有一小龍出遊宫外御溝水中竒狀蜿蜒後</hi>
<hi>幸蜀前一夕其龍自池中御黄雲望西南去環列之士卒共觀之及上至嘉陵江乗舟將渡見一小龍翼舟而</hi>
<pb n="KR4c0013_WYG_015-31a"/>
<hi>進上謂左右曰此吾興慶池中龍也命以酒沃酧上親自祝之龍乃自水中振鬛而去史記曰諸侯朝天子於</hi>
<hi>天子之所立宅舎曰邸漢宫典職曰丹漆地故稱丹墀毛詩萋兮斐兮成是貝錦士贇曰書東西垂註垂是逺</hi>
<hi>方之名</hi>佐郡浙江西病閒絶驅馳階軒日苔蘚鳥雀噪簷<lb/>
帷時乗小肩輿出入畏人知北宅聊偃憩歡愉恤惸嫠<lb/>
羞言梁苑地烜赫耀旌旗兄弟八九人吳秦各分離大<lb/>
賢達機兆豈獨慮安危小子謝麟閣鴈行忝肩隨令弟<lb/>
字延陵鳯毛出天姿清英神仙骨芬馥茝蘭蕤<hi>齊賢曰佐郡長</hi>
<hi>史别駕也梁孝王築東苑得賜天子旌旗出從千乗萬騎東西馳獵擬於天子曲禮曰五年以長則肩隨之謝</hi>
<pb n="KR4c0013_WYG_015-31b"/>
<hi>靈運子超宗有文辭帝嗟賞嘗謂謝莊曰超宗殊有鳯毛</hi>夢得春草句將非恵連誰<lb/>
深心紫河車與我特相宜金膏猶罔象玉液尚磷緇伏<lb/>
枕寄賓館宛同清漳湄藥物多見饋珍羞亦兼之誰道<lb/>
溟渤深猶言淺恩慈鳴蟬遊子意促織念歸期<hi>齊賢曰夢得春</hi>
<hi>草句紫河車並見前巻</hi>驕陽何火赫海木爍龍龜百川盡凋枯舟<lb/>
檝閣中逵䇿馬搖凉月通宵出郊圻泣别目眷眷傷心<lb/>
步遲遲願言保明徳王室佇清夷摻袂何所道援毫投<lb/>
此辭<hi>齊賢曰爾雅九達謂之逵</hi>
<pb n="KR4c0013_WYG_015-32a"/>
　　　别儲邕之剡中<lb/>
借問剡中道東南指越鄉舟從廣陵去水入㑹稽長竹<lb/>
色溪下綠荷花鏡裏香辭君向天姥拂石卧秋霜<hi>齊賢曰唐</hi>
<hi>剡縣𨽻越州㑹稽郡揚州廣陵郡天姥山見前</hi>
　　　留别金陵諸公<lb/>
海水昔飛動三龍紛戰爭鍾山危波瀾傾側駭奔鯨黄<lb/>
旗一掃蕩割壤開吳京六代更霸王遺跡見都城<hi>齊賢曰鍾</hi>
<hi>山見前吳京金陵也士贇曰三龍魏蜀吳也</hi>至今秦淮間禮樂秀羣英地扇<lb/>
<pb n="KR4c0013_WYG_015-32b"/>
鄒魯學詩騰顔謝名五月金陵西祖余白下亭欲尋廬<lb/>
峰頂先遶漢水行香爐紫煙滅瀑布落太清若攀星辰<lb/>
去揮手緬含情<hi>士贇曰文中子曰江東中國之舊土衣冠禮樂之所就也永嘉之後江東貴焉</hi>
<hi>史貨殖傳鄒魯俗好儒備於禮漢鄒陽傳鄒魯士以經學顔謝顔延之謝靈運恵連𤣥暉詩逺計皆先達鄭𤣥</hi>
<hi>曰行者將行祖祓之祭也白下在上元縣西北廬峯即廬山也香爐峯在城北山南山北皆見其形圓聳常出</hi>
<hi>雲氣故名</hi>
　　　口號<lb/>
食出野田美酒臨逺水傾東流若未盡應見别離情<hi>齊賢</hi>
<pb n="KR4c0013_WYG_015-33a"/>
<hi>曰吕氏春秋曰水泉東流日夜不休</hi>
　　　金陵酒肆留别<lb/>
風吹<hi>一作白門</hi>柳花滿店香吳姬壓酒勸客嘗金陵子弟來<lb/>
相送欲行不行各盡觴請君試問東流水别意與之誰<lb/>
短長<hi>齊賢曰白亭在今建康東門外士贇曰學者若不見古人用意處但得其皮毛所以去之便逺如風</hi>
<hi>吹柳花滿店香若人復能為此句亦未是太白至于吳姬壓酒勸客嘗壓酒字他人亦難及金陵子弟來相送</hi>
<hi>欲行不行各盡觴益不同請君試問東流水别意與之誰短長至此乃真太白妙處當潛心焉</hi>
　　　金陵白下亭留别<lb/>
<pb n="KR4c0013_WYG_015-33b"/>
驛亭三楊樹正當白下門吳煙暝長條漢水齧古根向<lb/>
來送行處迴首阻笑言别後若見之為余一攀翻<hi>齊賢曰唐</hi>
<hi>武徳九年更金陵縣曰白下縣白下吳之故都</hi>
　　　别東林寺僧<lb/>
東林送客處月出白猿啼笑别廬山逺何煩過虎溪<hi>齊賢</hi>
<hi>曰東林寺在廬山之南五里許與西林寺相鄰規制廣寰若一大縣水石深怪古跡無窮東林三門内有小渠</hi>
<hi>名曰虎溪逺師送客未嘗過溪西林即永法師所居規制稍不及東林</hi>
　　　竄夜郎於烏江留别宗十六璟<lb/>
<pb n="KR4c0013_WYG_015-34a"/>
君家全盛日台鼎何陸離斬鼇翼媧皇鍊石補天維一<lb/>
迴日月顧三入鳯凰池失勢青門傍種𤓰復幾時猶㑹<lb/>
衆賓客三千光路歧皇恩雪憤懣松栢含榮滋<hi>齊賢曰晋志在</hi>
<hi>天為三台在人為三公李善曰陸離參差衆貌許慎云美好貌青門乃長安霸城門漢書邵平故秦東陵侯秦</hi>
<hi>破為布衣貧種𤓰於長安城東美𤓰故世俗謂之東陵𤓰從邵平以為名也</hi>我非東牀人令<lb/>
姊忝齊眉浪跡未出世空名動京師適遭雲羅解翻謫<lb/>
夜郎悲拙妻莫邪劔及此二龍隨慙君湍波苦千里逺<lb/>
從之白帝曉猿斷黄牛過客遲遙瞻明月峽西去益相<lb/>
<pb n="KR4c0013_WYG_015-34b"/>
思<hi>齊賢曰太白上安州裴長史書云楚有七澤遂來觀焉而許相公家見招妻以孫女便憩跡于此至移三</hi>
<hi>霜則題中所謂别宗十六者疑誤也莫耶二龍劔事及白帝城明月峽見前黄牛峽𨽻峽州白崖間有石如人</hi>
<hi>形如牛形皆黄色有黄牛廟閱其碑或云土星見形也</hi>
　　　留别龔處士<lb/>
龔子棲閒地都無人世喧柳深陶令宅竹暗辟疆園我<lb/>
去黄牛峽遙愁白帝猿贈君巻葹草心斷竟何言<hi>齊賢曰葹</hi>
<hi>草詩謂之巻耳爾雅謂之苓耳</hi>
　　　贈别鄭判官<lb/>
<pb n="KR4c0013_WYG_015-35a"/>
竄逐勿復哀慙君問寒灰浮雲本無意吹落章華臺逺<lb/>
别淚空盡長愁心已摧二年吟澤畔顦顇幾時迴<hi>齊賢曰屈</hi>
<hi>原放遊江潭行吟澤畔顔色顦顇形容枯槁</hi>
　　　黄鶴樓送孟浩然之廣陵<lb/>
故人西辭黄鶴樓煙花三月下揚州孤帆逺影碧空盡<lb/>
唯見長江天際流<hi>齊賢曰黄鶴樓在邠州</hi>
　　　將遊衡岳過漢陽雙松亭留别族弟浮屠談皓<lb/>
秦欺趙氏璧却入邯鄲宫本是楚家玉還來荆山中丹<lb/>
<pb n="KR4c0013_WYG_015-35b"/>
彩瀉滄溟清輝凌白虹青蠅一相㸃流落此時同<hi>齊賢曰藺</hi>
<hi>相如全璧歸趙事見三巻邯鄲縣名属趙國白虹天也士贇曰詩箋青蠅之為蟲汙白使黒汙黒使白喻佞人</hi>
<hi>能變亂善惡也</hi>卓絶道門秀談𤣥乃支公延蘿結幽居翦竹繞<lb/>
芳叢凉花拂户牖天籟鳴虛空憶我初來時葡萄開景<lb/>
風今兹大火落秋葉黄梧桐水色夢沅湘長沙去何窮<lb/>
寄書訪衡嶠但與南飛鴻<hi>齊賢曰髙逸沙門傳支遁居㑹稽晋哀帝欽其風采遣中</hi>
<hi>使至東迎支遁遂辭丘壑髙步天庭風土記夏至景風至大火落七月也衡嶠衡嶽也</hi>
　　　留别賈舎人至二首<lb/>
<pb n="KR4c0013_WYG_015-36a"/>
大梁白雲起飄颻來南洲徘徊蒼梧野十見羅浮秋鼇<lb/>
挾山海傾四溟揚洪流意欲託孤鴈從之摩天遊鳯苦<lb/>
道路難翺翔還崑丘不肯銜我去哀鳴慙不留<hi>齊賢曰歸藏啓</hi>
<hi>筮曰有白雲起自蒼梧入于大梁四溟者即四海也羅浮山及崑丘事見前</hi>逺客謝主人明<lb/>
珠難暗投拂拭倚天劔西登岳陽樓長嘯萬里風掃清<lb/>
胷中憂誰念劉越石化為繞指柔<hi>齊賢曰鄒陽曰明月之珠以暗投人於道</hi>
<hi>衆莫不按劔相視岳陽樓在岳陽城上正對君山劉越石詩何意百鍊剛化為繞指柔</hi>
　　　其二<lb/>
<pb n="KR4c0013_WYG_015-36b"/>
秋風吹胡霜凋此簷下芳折芳怨嵗晚離别悽以傷謬<lb/>
攀青瑣賢延我於此堂君為長沙客我獨之夜郎勸此<lb/>
一杯酒豈惟道路長割珠兩分贈寸心乆不忘何必兒<lb/>
女仁相看淚成行<hi>齊賢曰師古曰青瑣者刻為連瑣文而青塗也士贇曰青瑣天子之門制</hi>
<hi>也</hi>
　　　渡荆門送别<lb/>
渡逺荆門外來從楚國遊山隨平野盡江入大荒流月<lb/>
下飛天鏡雲生結海樓仍憐故鄉水萬里送行舟<hi>齊賢曰荆</hi>
<pb n="KR4c0013_WYG_015-37a"/>
<hi>門軍有山名荆門蜀之諸山至此不復見矣成都有萬里橋士贇曰史天官書海傍蜃氣象樓臺曠野氣成宫</hi>
<hi>闕</hi>
　　　聞李太尉大舉秦兵百萬出征東南懦夫請纓<lb/>
　　　冀申一割之用半道病還留别金陵崔侍御十<lb/>
　　　九韻<lb/>
秦出天下兵蹴踏燕趙傾黄河飲馬竭赤羽連天明太<lb/>
尉仗旄鉞雲騎繞彭城三軍授號令千里肅雷霆函谷<lb/>
絶飛鳥武關擁連營意在斬巨鼇何論鱠長鯨<hi>齊賢曰關中皆</hi>
<pb n="KR4c0013_WYG_015-37b"/>
<hi>三秦之地漢百官公卿表太尉秦官應劭曰自上安下曰尉武官悉以為稱尚書牧誓云王左杖黄鉞右秉白</hi>
<hi>旄唐徐州彭城郡治彭城縣唐書李光弼加太尉中書令兼侍中河南副元帥知河南淮東西山南東荆南五</hi>
<hi>道節度行營事鎮泗州帝賦詩以餞遂疾驅入徐州朝義走寶應元年進封臨淮郡王函谷在唐陜州靈寶縣</hi>
<hi>界桃林塞武關在商州商洛縣</hi>恨無左車略多愧魯連生拂劔照嚴霜<lb/>
彫戈鬘<hi>謨官切長髪也</hi>胡纓願雪㑹稽恥將期報恩榮半道謝<lb/>
病還無因東南征亞夫未見顧劇孟阻先行天奪壯士<lb/>
心長吁别吳京<hi>齊賢曰漢書趙王陳餘聞漢且襲之聚兵井陘口李左車說餘絶其糧道深溝</hi>
<hi>髙壘勿與戰餘不聽韓信引兵出井陘口斬成安君泜水上擒趙王歇搆生得李左車者千金頃之縛至信解</hi>
<pb n="KR4c0013_WYG_015-38a"/>
<hi>其縛而師事之魯仲連事見二巻吳京建康也</hi>金陵遇太守倒屣相逢迎羣公<lb/>
咸祖餞四座羅朝英初發臨滄觀醉棲征虜亭舊國見<lb/>
秋月長江流寒聲帝車信迴轉河漢復縱横孤鳯向西<lb/>
海飛鴻辭北溟因之出寥廓揮手謝公卿<hi>齊賢曰輿地志秣陵新亭</hi>
<hi>向有逺望樓又名勞勞樓後改名臨滄觀丹陽記曰征虜亭太安中征虜將軍謝安立因名</hi>
　　　别韋少府<lb/>
西出蒼龍門南登白鹿原欲尋商山皓猶戀漢皇恩水<lb/>
國逺行邁仙經深討論洗心向秋月清耳敬亭猿<hi>齊賢曰商</hi>
<pb n="KR4c0013_WYG_015-38b"/>
<hi>山四皓見前</hi>築室在人境閉關無世喧多君枉髙駕贈我以<lb/>
微言交乃意氣合道因風雅存别離有相思瑤瑟與金<lb/>
樽<hi>齊賢曰師古曰多猶重也</hi>
　　　南陵别兒童入京<lb/>
白酒新熟山中歸黄雞啄黍秋正肥呼童烹雞酌白酒<lb/>
兒女嬉笑牽人衣髙歌取醉欲自慰起舞落日爭光輝<lb/>
游說萬乗苦不早著鞭跨馬涉逺道㑹稽愚婦輕買臣<lb/>
余亦辭家西入秦仰天大笑出門去我輩豈是蓬蒿人<lb/>
<pb n="KR4c0013_WYG_015-39a"/>
<hi>齊賢曰朱買臣妻事見前</hi>
　　　别山僧<hi>涇縣作</hi>
何處名僧到水西乗舟弄月宿涇溪平明别我上山去<lb/>
手攜金䇿踏雲梯騰身轉覺三天近舉足迴看萬嶺低<lb/>
謔浪肯居支遁下風流還與逺公齊此度别離何日見<lb/>
相思一夜暝猿啼<hi>齊賢曰涇溪𨽻涇縣属宣州支遁字道林逺法師居廬山東林寺士贇曰</hi>
<hi>道書自初一氣而分二氣是為三天一氣大羅天三氣清微天禹餘天太赤天即乙清上清太清之三境也</hi>
　　　贈别王山人歸布山<lb/>
<pb n="KR4c0013_WYG_015-39b"/>
王子析道論微言破秋毫還歸布山隠興入天雲髙爾<lb/>
去安可遲瑤草恐衰歇我心亦懷歸屢夢松上月傲然<lb/>
遂獨往長嘯開巖扉林壑乆巳蕪石道生薔薇願言弄<lb/>
笙鶴嵗晚來相依<hi>齊賢曰山海經姑瑤之山帝女死焉化為瑤草服之者媚於人</hi>
　　　江夏别宋之悌<lb/>
楚水清若空遙將碧海通人分千里外興在一杯中谷<lb/>
鳥吟晴日江猿嘯晚風平生不下淚於此泣無窮<hi>齊賢曰陸</hi>
<hi>羽曰楚水第一晉水第二吳水第三是謂三泉</hi>
<pb n="KR4c0013_WYG_015-40a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0013_WYG_015-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李太白集分類補註巻十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>李太白集分類補註巻十七</head> <lb/>
    <p>
<pb n="KR4c0013_WYG_017-1a"/>
欽定四庫全書<lb/>
　李太白集分類補註巻十七<lb/>
　　　　　　　　　　　宋　楊齊賢　集註<lb/>
　　　　　　　　　　　元　蕭士贇　補註<lb/>
　　送<lb/>
　　　送魯郡劉長史遷𢎞農長史<lb/>
魯國一杯水難容横海鱗仲尼且不敬况乃尋常人白<lb/>
玉換斗粟黄金買尺薪閉門木葉下始覺秋非春<hi>齊賢曰魯</hi>
<pb n="KR4c0013_WYG_017-1b"/>
<hi>人以仲尼為東家丘士贇曰張協詩尺燼重尋桂紅粒貴瓊瑶良曰燼薪也紅粒米也一尺之薪價重於一尋</hi>
<hi>之桂而米亦重於玉也淮南子曰一葉落而天下知秋</hi>聞君向西遷地即鼎湖鄰<lb/>
寶鏡匣蒼蘇丹經埋素塵軒后上天時攀龍遺小臣及<lb/>
此留惠愛庶幾風化淳<hi>齊賢曰鼎湖小臣攀龍髯事見前</hi>魯縞如白烟<lb/>
五縑不成束臨行贈貧交一尺重山嶽相國齊晏子贈<lb/>
行不及言託陰當樹李忘憂當樹萱他日見張禄綈袍<lb/>
懐舊恩<hi>齊賢曰孔安國曰縞白繒子夏傳云五匹為束三𤣥二豔象隂陽家語孔子去周老子送之曰</hi>
<hi>富貴者送人以財仁者送人以言晉趙鞅謂陽虎曰樹桃李者夏得其休息秋得其實焉毛詩焉得萱草注萱</hi>
<pb n="KR4c0013_WYG_017-2a"/>
<hi>草令人忘憂張禄范雎也綈袍戀戀事見前注</hi>
　　　送族弟單父主簿凝攝宋城主簿至郭南月橋<lb/>
　　　却迴棲霞山留飲贈之<lb/>
吾家青萍劒操割有餘閒往來紏二邑此去何時還鞍<lb/>
馬月橋南光輝岐路間賢豪相追餞却到棲霞山羣花<lb/>
散芳園斗酒開離顔樂酣相顧起征馬無由攀<hi>齊賢曰青萍劒</hi>
<hi>名</hi>
　　　魯郡東石門送杜二甫<lb/>
<pb n="KR4c0013_WYG_017-2b"/>
醉别復幾日登臨徧池臺何時石門路重有金樽開秋<lb/>
波落泗水海色明徂徠飛蓬各自逺且盡手中杯<hi>齊賢曰魯</hi>
<hi>郡有泗水縣徂徠山名士贇曰杜工部常有詩贈太白曰何時一樽酒重與細論文今觀此篇豈一時酬答之</hi>
<hi>詩耶</hi>
　　　魯郡堯祠送張十四游河北<lb/>
猛虎伏尺草雖藏難蔽身有如張公子骯髒在風塵豈<lb/>
無横腰劒屈彼淮陰人擊筑向北燕燕歌易水濵歸來<lb/>
太山上當與爾為鄰<hi>齊賢曰骯髒髙亢嬈直之貌淮陰少年侮韓信髙漸離擊筑而歌送</hi>
<pb n="KR4c0013_WYG_017-3a"/>
<hi>荆卿易水上事見前</hi>
　　　杭州送裴大澤時赴廬州長史<lb/>
西江天柱逺東越海門深去割辭親戀行憂報國心好<lb/>
風吹落日流水引長吟五月披裘者應知不取金<hi>齊賢曰文</hi>
<hi>頴曰天柱山在灊縣南杭州望海門三山隱隱可見嵇康髙士傳披裘公者吳人延陵季子出游見道中有遺</hi>
<hi>金時當五月見披裘負薪顧令取彼金公投䥥嗔曰五月披裘而負薪豈取金者哉季子大驚問其姓名公曰</hi>
<hi>吾子皮相之士安足語姓名南史甄彬中山人常以一束苧就長沙寺質錢後取苧中得五兩金送還寺道人</hi>
<hi>以半酬彬彬不受謂曰五月披羊裘而負薪豈拾遺金者耶</hi>
<pb n="KR4c0013_WYG_017-3b"/>
　　　灞陵行送别<lb/>
送君灞陵亭灞水流浩浩上有無花之古樹下有傷心<lb/>
之春草我向秦人問路岐云是王粲南登之古道古道<lb/>
連綿走西京紫闕落日浮雲生正當今夕斷腸處黄鸝<lb/>
愁絶不忍聽<hi>濟賢曰灞陵見前王粲山陽人獻帝西遷從至長安以西京擾亂乃之荆州依劉表</hi>
<hi>登荆州城樓作賦以寄意</hi>
　　　送賀監歸四明應制<lb/>
久辭榮禄遂初衣曾向長生説息機真訣自從茅氏得<lb/>
<pb n="KR4c0013_WYG_017-4a"/>
恩波應阻洞庭歸瑶臺含霧星辰滿仙嶠浮空島嶼微<lb/>
借問欲棲珠樹鶴何年却向帝城飛<hi>齊賢曰賀知章遷秘書監天寶中疾</hi>
<hi>夢游帝居乃請為道士還鄉里詔許之以宅為千秋宫而居又求周宫湖數頃為放生池賜鏡湖剡溪一曲既</hi>
<hi>行帝賜詩皇太子百官餞送神仙傳茅濛字初成師鬼谷先生受長生之術神丹之方入華山修道煉藥乗雲</hi>
<hi>駕龍白日昇天淮南子崑崙中有層城兩重珠樹玉樹</hi>
　　　送竇司馬貶宜春<lb/>
天馬白銀鞍親承明主歡鬭雞金宫裏射鴈碧雲端堂<lb/>
上羅中貴歌鐘清夜闌何年謫南國拂劒坐長嘆趙璧<lb/>
<pb n="KR4c0013_WYG_017-4b"/>
為誰玷隋珠枉被彈聖朝多雨露莫厭此行難<hi>齊賢曰史秦既</hi>
<hi>得趙璧無意與城藺相如詒之曰此璧有瑕以歸説苑隋侯之珠用之彈雀不如泥丸士贇曰聖朝多雨露即</hi>
<hi>唐書制曰朕以恩澤者帝王之雨露之意</hi>
　　　送羽林陶將軍<lb/>
將軍出使擁樓船江上旌旗拂紫烟萬里横戈探虎穴<lb/>
三杯拔劒舞龍泉莫道詞人無膽氣臨行將贈繞朝鞭<lb/>
<hi>齊賢曰唐志左右羽林軍大將軍各一人正三品將軍各三人從二品掌統出衙禁兵督攝左右廂飛騎儀仗</hi>
<hi>大朝㑹則周衛階陛廵幸則夾馳道為内仗周禮熊虎為旗析羽為旌龍泉劒名士贇曰詞人太白自稱</hi>
<pb n="KR4c0013_WYG_017-5a"/>
　　　送程劉二侍郎兼獨孤判官赴安西幕府<lb/>
安西幕府多材雄喧喧唯道三數公綉衣貂裘明積雪<lb/>
飛書走檄如飄風朝辭明主出紫宫銀鞍送别金城空<lb/>
<hi>齊賢曰唐志安西都䕶府治泗州後徙治髙昌故地又徙治龜兹都督府而故府復為西州師古曰幕府以軍</hi>
<hi>幕為義軍旅無常居止故以帳幕言之説文檄尺二書也師古曰為檄文馳以示遠所</hi>天外飛霜<lb/>
下葱海火旗雲馬生光彩胡塞清塵幾日歸漢家草緑<lb/>
遙相待<hi>齊賢曰西河舊事云葱嶺其山髙丈上悉生葱故以名考工記龍旂九丈以象大火鳥旟七斿</hi>
<hi>以象鶉火大火蒼龍宿之心鶉火朱鳥宿之柳</hi>
<pb n="KR4c0013_WYG_017-5b"/>
　　　送姪良攜二妓赴㑹稽戲有此贈<lb/>
攜妓東山去春光半道催遙看若桃李雙入鏡中開<hi>齊賢</hi>
<hi>曰王羲之云每行山陰道上如鏡中士贇曰謝安攜妓東山事見前</hi>
　　　送賀賔客歸越<lb/>
鏡湖流水漾清波狂客歸舟逸興多山陰道士如相見<lb/>
應寫黄庭換白鵝<hi>齊賢曰賀知章自號四明狂客山隂道士養鵝羲之往觀意説道士云寫</hi>
<hi>道德經當舉羣相贈羲之欣然寫畢籠鵝而歸</hi>
　　　送張遙之夀陽幕府<lb/>
<pb n="KR4c0013_WYG_017-6a"/>
夀陽信天險天險横荆關符堅百萬衆遙阻八公山不<lb/>
假築長城大賢在其間戰夫若熊虎破敵有餘閒張子<lb/>
勇且英少輕衛霍孱投軀紫髯將千里望風顔朂爾效<lb/>
才略功成衣錦還<hi>齊賢曰夀春縣屬九江東晉以鄭皇后諱改夀陽八公山一名肥陵山在</hi>
<hi>夀春縣北四里獻帝春秋張遼問吳降人向有紫髯將軍上長下短便馬善射是誰曰孫㑹稽士贇曰符堅兵</hi>
<hi>敗見八公山草木皆晉兵事見前巻衛青霍去病皆漢名將孟康曰冀州人謂懦弱為孱</hi>
　　　送裴十八圖南歸嵩山二首<lb/>
何處可為别長安青綺門胡姬招素手延客醉金樽臨<lb/>
<pb n="KR4c0013_WYG_017-6b"/>
當上馬時我獨與君言風吹芳蘭折日没鳥雀喧舉手<lb/>
指飛鴻此情難具論同歸無早晚潁水有清源<hi>齊賢曰長安霸</hi>
<hi>城門曰青門</hi>
　　　其二<lb/>
君思潁水緑忽復歸嵩岑歸時莫洗耳為我洗其心洗<lb/>
心得真情洗耳徒買名謝公終一起相與濟蒼生<hi>齊賢曰巢</hi>
<hi>父洗耳事見前晉書曰安石不起當如蒼生何</hi>
　　　同王昌齡送族弟襄歸桂陽二首<lb/>
<pb n="KR4c0013_WYG_017-7a"/>
秦地見碧草楚謡對清樽把酒爾何思鷓鴣啼南園余<lb/>
欲羅浮隱猶懐明主恩躊躇紫宫戀孤負滄洲言終然<lb/>
無心雲海上同飛翻相期乃不淺幽桂有芳根<hi>齊賢曰南越志</hi>
<hi>鷓鴣雖東西迴翔然開翅之始必先南翥士贇曰細味此詩非一飯不忘君者乎議者何厚誙太白不如杜哉</hi>
　　　其二<lb/>
爾家何在瀟湘川青莎白石長江邊昨夢江花報江國<lb/>
幾枝正發東牕前覺來欲往心悠然魂隨越鳥飛南天<lb/>
秦雲連山海相接桂水横烟不可涉送君此去令人愁<lb/>
<pb n="KR4c0013_WYG_017-7b"/>
風帆茫茫隔河洲春潭瓊草緑可折西寄長安明月樓<lb/>
　　　送外甥鄭灌從軍三首<lb/>
六愽爭雄好彩來金盤一擲萬人開丈夫賭命報天子<lb/>
當斬胡頭衣錦迴<hi>士贇曰箟蔽象牀有六愽</hi>
　　　其二<lb/>
丈八蛇矛出隴西彎弧拂箭白猿啼破胡必用龍韜䇿<lb/>
積甲應將熊耳齊<hi>齊賢曰晉記陳安敗死隴上人歌曰丈八蛇矛左右盤十盪十决無當前</hi>
<hi>淮南子楚王有白猿使養由基射之矯矢未發而猿擁樹號矣太公六韜有龍韜光武降赤眉於宜陽積兵甲</hi>
<pb n="KR4c0013_WYG_017-8a"/>
<hi>宜陽城西與熊耳山齊</hi>
　　　其三<lb/>
月蝕西方破敵時及𤓰歸日未應遲斬胡血變黄河水<lb/>
梟首當懸白鵲旗<hi>齊賢曰酉陽雜俎云李太白聞禄山反作胡無人詩曰太白入月敵可摧後</hi>
<hi>禄山死日果見太白蝕月</hi>
　　　送于十八應四子舉落第還嵩山<lb/>
吾祖吹槖籥天人信森羅歸根復太素羣動熙元和炎<lb/>
炎四真人摛辨若濤波交流無時寂楊墨日成科夫子<lb/>
<pb n="KR4c0013_WYG_017-8b"/>
聞洛誦誇才才故多為金好踊躍久客方蹉跎道可束<lb/>
賣之五寶溢山河勸君還嵩丘開酌盼庭柯三花如未<lb/>
落乗興一來過<hi>齊賢曰吾祖老子也老子云天地之間其猶槖籥乎又云萬物紜紜各復其根</hi>
<hi>歸根曰靜莊子云何謂真人古之真人登髙不慄入水不濡入火不熱士贇曰三花聚頂五氣朝元道家修養</hi>
<hi>法也三花落則死矣三花未落乗興來過言有生之年未死之日猶有再㑹之期也</hi>
　　　送别<lb/>
尋陽五溪水㳂洄直入巫山裏勝境由來人共傳君到<lb/>
南中自稱美送君别有八月秋颯颯蘆花復益愁雲帆<lb/>
<pb n="KR4c0013_WYG_017-9a"/>
望逺不相見日暮長江空自流<hi>齊賢曰江賦註逆流而上曰泝洄順流而下曰</hi>
<hi>沿洄士贇曰尋陽五溪水㳂洄直入巫山裏者詩意謂由尋陽上五溪水入巫山也巫山界于䕫峽二州之間</hi>
<hi>峽有青溪赤溪緑蘿溪滄茫溪姜詩溪為峽之五溪故送别者由九江徑之三峽而入巫山也</hi>
　　　送族弟綰從軍安西<lb/>
漢家兵馬乗北風鼓行而西破犬戎爾隨漢將出門去<lb/>
剪虜若草收竒功君王按劒望邊邑旄頭已落胡天空<lb/>
匈奴繫頸數應盡明年應入蒲萄宫<hi>齊賢曰漢元夀三年單于來朝舍之</hi>
<hi>上林苑蒲萄宫</hi>
<pb n="KR4c0013_WYG_017-9b"/>
　　　送梁公昌從信安北征<lb/>
入幕推英選捐書事逺戎髙談百戰術鬱作萬夫雄起<lb/>
舞蓮花劒行歌明月宫將飛天地陣兵出塞垣通祖席<lb/>
留丹景征麾拂彩虹旋應獻凱入麟閣佇深功<hi>齊賢曰晉灼曰</hi>
<hi>古長劒首以玉作井鹿盧形上刻木作山形如蓮花初生未敷時虎韜武王問太公曰凡用兵為天陣地陣人</hi>
<hi>陣奈何太公曰日月星辰斗杓一左一右一向一背此為天陣丘陵水泉亦有前後左右之利此為地陣用車</hi>
<hi>用馬用文用武此謂人陣古今註塞者所以壅塞夷秋風俗通云共工氏子好逺游故祀以為祖神祖徂也古</hi>
<hi>今註麾所以指麾武王秉白旄以麾是也丹景日也周官大司樂三軍大獻則鼓其凱樂凱歌大司馬出師有</hi>
<pb n="KR4c0013_WYG_017-10a"/>
<hi>功則凱樂獻于社</hi>
　　　送白利從金吾董將軍西征<lb/>
西羌延國討白起佐軍威劒决浮雲氣弓彎明月輝馬<lb/>
行邊草緑旌巻曙霜飛抗手凛相顧寒風生鐡衣<hi>齊賢曰漢</hi>
<hi>有東羌西羌西羌本出三苗羌姓之别其國近南岳及舜流之三危河關之西南羌地是也史記白起郿人善</hi>
<hi>用兵事秦昭王為武安君</hi>
　　　送張秀才從軍<lb/>
六駁食猛虎恥從駑馬羣一朝長鳴去矯若龍行雲壯<lb/>
<pb n="KR4c0013_WYG_017-10b"/>
士懐逺略志存解世紛周粟猶不顧齊珪安肯分抱劒<lb/>
辭髙堂將投崔冠軍長䇿掃河洛寧親歸汝墳當令千<lb/>
古後麟閣著竒勲<hi>齊賢曰毛萇曰駁如馬鋸牙食虎豹史記武王平殷伯夷叔齊不食周粟</hi>
<hi>隱于首陽山師古曰冠軍言其在諸軍之上時禄山思明據洛陽汝墳箋云墳涯也</hi>
　　　送崔度還吳度故人禮部員外輔國之子<lb/>
幽燕沙雪地萬里盡黄雲朝吹歸秋鴈南飛日幾羣中<lb/>
有孤鳳雛哀鳴九天聞我乃重此鳥綵章五色分胡為<lb/>
雜凡禽雞鶩輕賤君舉手捧爾足疾心若火焚拂羽淚<lb/>
<pb n="KR4c0013_WYG_017-11a"/>
滿面送之吳江濆去影忽不見躊躇日將曛<hi>齊賢曰唐幽州范陽</hi>
<hi>郡幽都縣武德元年為燕州東觀記鳳髙八尺五彩士贇曰周禮水涯曰濆</hi>
　　　送祝八之江東賦得浣紗石<lb/>
西施越溪女明艶光雲海未入吳王宫殿時浣紗古石<lb/>
今猶在桃李新開映古查菖蒲猶短出平沙昔時紅粉<lb/>
照流水今日青苔覆落花君去西秦適東越碧山青江<lb/>
幾超忽若到天涯思故人浣溪石上窺明月<hi>齊賢曰西施浣紗石</hi>
<hi>見前</hi>
<pb n="KR4c0013_WYG_017-11b"/>
　　　送侯十一<lb/>
朱亥已擊晉侯嬴尚隱身時無魏公子豈貴抱關人余<lb/>
亦不火食游梁同在陳空餘湛盧劒贈爾託交親<hi>齊賢曰湛</hi>
<hi>盧劒闔閭所造</hi>
　　　魯中送二從弟赴舉之西京<lb/>
魯客向西笑君門若夢中霜凋逐臣髪日憶明光宫復<lb/>
羨二龍去才華冠世雄平衢騁髙足逸翰凌長風舞袖<lb/>
拂秋月歌筵聞早鴻送君日千里良㑹何由同<hi>齊賢曰三輔舊</hi>
<pb n="KR4c0013_WYG_017-12a"/>
<hi>事云桂宫内有明光殿爾雅四達謂之衢士贇曰後漢許劭字子將與兄䖍並知名汝南人稱平與淵有二龍</hi>
　　　奉餞髙尊師如貴道士傳道録畢歸北海<lb/>
道隱不可見靈書藏洞天吾師四萬刼歴世遞相傳别<lb/>
杖留青竹行歌躡紫烟離心無逺近長在玉京懸<hi>齊賢曰神</hi>
<hi>仙傳壺公謂費長房曰我某日去卿能去乎曰欲親眷不知其去有何計公乃取一青竹杖與長房曰卿以竹</hi>
<hi>杖歸家便可稱病以此竹杖置卧處黙然便來房如公言去後家人見房死尸在牀哭葬之及歸公又與竹杖</hi>
<hi>曰但騎此得到家房騎竹杖辭去忽如睡覺巳到家視之乃青龍也士贇曰老子云道隱無名道經有靈書二</hi>
<hi>十四事乃老君授青童大君者</hi>
<pb n="KR4c0013_WYG_017-12b"/>
　　　金陵送張十一再游東吳<lb/>
張翰黄花句風流五百年誰人今繼作夫子世稱賢再<lb/>
動游吳棹還浮入海船春光白門栁霞色赤城天去國<lb/>
難為别思歸各未旋空餘賈生淚相顧共悽然<hi>齊賢曰張翰字</hi>
<hi>季鷹吳人詩曰青條若總翠黄花如散金白門赤城見前</hi>
　　　送紀秀才游越<lb/>
海水不滿眼觀濤難稱心即知蓬萊石却是巨鼇簮送<lb/>
爾游華頂令余發舄吟仙人居射的道士住山陰禹穴<lb/>
<pb n="KR4c0013_WYG_017-13a"/>
尋溪入雲門隔嶺深綠蘿秋月夜相憶在鳴琴<hi>齊賢曰孔靈符</hi>
<hi>㑹稽記射的山南有白鶴山此鶴為仙人取箭張晏曰禹廵狩至㑹稽而崩因葬焉上有禹穴民間云禹入此</hi>
<hi>穴若耶溪雲門寺在越州㑹稽縣南齊何允嘗游焉</hi>
　　　送長沙陳太守二首<lb/>
長沙陳太守逸氣凌青松英主賜五馬本是天池龍湘<lb/>
水迴九曲衡山望五峯榮君按節去不及逺相從<hi>齊賢曰漢</hi>
<hi>儀太守五馬周禮馬八尺以上為龍士贇曰銑曰青松喻真性也師古曰案節猶弭節也</hi>
　　　其二<lb/>
<pb n="KR4c0013_WYG_017-13b"/>
七郡長沙國南連湘水濵定王垂舞袖地窄不迴身莫<lb/>
小二千石當安逺俗人洞庭鄉路逺遙羨錦衣春<hi>齊賢曰唐</hi>
<hi>志潭州長沙郡衡州衡陽郡永州零陵郡道州江華郡栁州桂陽郡邵州邵陽郡止六郡湘水見前註漢書長</hi>
<hi>沙定王發母唐姬故程姬侍者景帝召程姬程姬有所避不願進而飾侍者唐兒使夜進上醉不知以為程姬</hi>
<hi>而幸之生子因名發以母微而無寵故王卑濕貧國應劭曰景帝後二年諸王來朝有詔更前稱夀歌舞定王</hi>
<hi>但張腰小舉手左右笑其拙上怪問之對曰臣國小地狹不足囘旋帝乃以武陵零陵桂陽益焉漢志秦郡守</hi>
<hi>秩二千石漢中二千石二千石皆皂盖朱兩幡師古曰中二千石實得二千石也中之為言滿也月得一百八</hi>
<hi>十斛為一歲凡得二千一百六十石言二千者舉成數也</hi>
<pb n="KR4c0013_WYG_017-14a"/>
　　　送楊燕之東魯<lb/>
關西楊伯起漢日舊稱賢四代三公族清風播人天夫<lb/>
子華陰居開門對玉蓮何事歴衡霍雲帆今始還<hi>齊賢曰楊</hi>
<hi>震字伯起號關西夫子延光二年為太尉震子秉延熹五年代劉矩為太尉帝賜字伯獻熹平二年代唐珍為</hi>
<hi>司空後拜太尉子彪字文先光和六年代董卓為司空其冬代黄琬為司徒彪傳云自震至彪四世太尉徳業</hi>
<hi>相繼則五公當為三公今釐正之華山記山頂有池生千葉蓮花服之羽化因名華山山有蓮花峯士贇曰衡</hi>
<hi>山記衡山南嶽也至黄帝乃以灊霍一山為副</hi>君坐稍解顔為我歌此篇我固<lb/>
侯門士謬登聖主筵一醉金華殿蹭蹬長江邊二子魯<lb/>
<pb n="KR4c0013_WYG_017-14b"/>
門東别來已經年因君此中去不覺淚如泉<lb/>
　　　送蔡山人<lb/>
我本不棄世世人自棄我一乗無倪舟八極縱逺柂燕<lb/>
客期躍馬唐生安敢譏採珠勿驚龍大道可暗歸故山<lb/>
有松月遲爾翫清暉<hi>齊賢曰史記蔡澤燕人從唐舉相唐舉熟視而笑曰先生昻鼻巨肩</hi>
<hi>魋顔蹙齃膝攣吾聞聖人不相殆先生乎蔡澤知唐舉戲之乃曰富貴吾所自有所不知者夀也舉曰先生之</hi>
<hi>夀從今以往者四十三歲澤笑談而去謂御者曰吾持梁刺齒躍肥馬疾驅懐黄金之印結紫綬於腰揖讓人</hi>
<hi>主之前食肉富貴四十三年足矣</hi>
<pb n="KR4c0013_WYG_017-15a"/>
　　　送蕭三十一之魯中兼問稚子伯禽<lb/>
六月南風吹白沙吳牛喘月氣成霞水國鬰蒸不可處<lb/>
時炎道逺無行車夫子如何涉江路雲帆嫋嫋金陵去<lb/>
髙堂倚門望伯魚魯中正是趨庭處我家寄在沙丘傍<lb/>
三年不歸空斷腸君行既識伯禽子應駕小車騎白羊<lb/>
<hi>齊賢曰孔鯉字伯魚論語他日又獨立鯉趨而過庭</hi>
　　　送楊山人歸嵩山<lb/>
我有萬古宅嵩陽玉女峯長留一片月挂在東溪松爾<lb/>
<pb n="KR4c0013_WYG_017-15b"/>
去掇仙草菖蒲花紫茸<hi>一作君行到此峯飡霞駐衰容</hi>歲晚或相訪青<lb/>
天騎白龍<hi>齊賢曰嵩山有玉女峯神仙傳漢武帝嵩山登大愚石起道宫使董仲舒東方朔等齋潔</hi>
<hi>求神至夜忽見仙人帝禮而問之仙人曰吾九疑之人聞中岳石上菖蒲一寸九節可以服之長生故來采耳</hi>
<hi>忽失神人所在帝顧侍臣曰彼非學道服食者必中岳之神以喻朕耳為之采菖蒲服之其時從官多服然莫</hi>
<hi>能持久唯帝乃采服之不息遂得長生</hi>
　　　送殷淑三首<lb/>
海水不可解連江夜為潮俄然浦嶼闊岸去酒船遙惜<lb/>
别耐取醉鳴榔且長謡天明爾當去應便有風飄<hi>齊賢曰楖</hi>
<pb n="KR4c0013_WYG_017-16a"/>
<hi>漁人所擊板也</hi>
　　　其二<lb/>
白鷺州前月天明送客迴青龍山後日早出海雲來流<lb/>
水無情去征帆逐吹開相看不忍别更進手中杯<hi>齊賢曰史</hi>
<hi>正志碑秦淮與外江夾一州曰白鷺</hi>
　　　其三<lb/>
痛飲龍笻下燈青月復寒醉歌驚白鷺半夜起沙灘<lb/>
　　　送岑徵君歸鳴臯山<lb/>
<pb n="KR4c0013_WYG_017-16b"/>
岑公相門子雅望歸安石奕世皆䕫龍中台竟三折至<lb/>
人達機兆髙揖九州伯奈何天地間而作隱淪客貴道<lb/>
能全真潜輝卧幽鱗探元入窅黙觀化游無垠<hi>齊賢曰孟甞君</hi>
<hi>曰將門必有將相門必有相晉謝安字安石少有重名奕世累世也桓譚新論曰天下神人五一曰神仙二曰</hi>
<hi>隱淪</hi>光武有天下嚴陵為故人雖登洛陽殿不屈巢由身<lb/>
余亦謝明主今稱偃蹇臣登髙覺萬古思與廣成鄰蹈<lb/>
海寧受賞還山非問津西來一搖扇共拂元規塵<hi>齊賢曰王</hi>
<hi>導傳庾亮據上流擁强兵導力不能平嘗遇西風塵起舉扇自蔽徐曰元規塵汚人</hi>
<pb n="KR4c0013_WYG_017-17a"/>
　　　送范山人歸太山<lb/>
魯客抱白鶴<hi>一作雞</hi>别余往泰山初行若片雲<hi>一作雪</hi>杳在<lb/>
青崖間髙髙至天門日觀<hi>一作海日</hi>近可攀雲山望不及此<lb/>
去何時還<hi>士贇曰泰山記泰山盤道屈曲而上凡五十餘盤經小天門大天門西岩為仙人石門東</hi>
<hi>岩為介丘東南岩名日觀</hi>
　<lb/>
　<lb/>
　<lb/>
<pb n="KR4c0013_WYG_017-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李太白集分類補註巻十七<lb/>
<pb n="KR4c0013_WYG_017-18a"/>
欽定四庫全書<lb/>
　李太白集分類補註巻十七<lb/>
　　　　　　　　　　　宋　楊齊賢　集註<lb/>
　　　　　　　　　　　元　蕭士贇　補註<lb/>
　　送<lb/>
　　　送魯郡劉長史遷𢎞農長史<lb/>
魯國一杯水難容横海鱗仲尼且不敬况乃尋常人白<lb/>
玉換斗粟黄金買尺薪閉門木葉下始覺秋非春<hi>齊賢曰魯</hi>
<pb n="KR4c0013_WYG_017-18b"/>
<hi>人以仲尼為東家丘士贇曰張協詩尺燼重尋桂紅粒貴瓊瑶良曰燼薪也紅粒米也一尺之薪價重於一尋</hi>
<hi>之桂而米亦重於玉也淮南子曰一葉落而天下知秋</hi>聞君向西遷地即鼎湖鄰<lb/>
寶鏡匣蒼蘇丹經埋素塵軒后上天時攀龍遺小臣及<lb/>
此留惠愛庶幾風化淳<hi>齊賢曰鼎湖小臣攀龍髯事見前</hi>魯縞如白烟<lb/>
五縑不成束臨行贈貧交一尺重山嶽相國齊晏子贈<lb/>
行不及言託陰當樹李忘憂當樹萱他日見張禄綈袍<lb/>
懐舊恩<hi>齊賢曰孔安國曰縞白繒子夏傳云五匹為束三𤣥二豔象隂陽家語孔子去周老子送之曰</hi>
<hi>富貴者送人以財仁者送人以言晉趙鞅謂陽虎曰樹桃李者夏得其休息秋得其實焉毛詩焉得萱草注萱</hi>
<pb n="KR4c0013_WYG_017-19a"/>
<hi>草令人忘憂張禄范雎也綈袍戀戀事見前注</hi>
　　　送族弟單父主簿凝攝宋城主簿至郭南月橋<lb/>
　　　却迴棲霞山留飲贈之<lb/>
吾家青萍劒操割有餘閒往來紏二邑此去何時還鞍<lb/>
馬月橋南光輝岐路間賢豪相追餞却到棲霞山羣花<lb/>
散芳園斗酒開離顔樂酣相顧起征馬無由攀<hi>齊賢曰青萍劒</hi>
<hi>名</hi>
　　　魯郡東石門送杜二甫<lb/>
<pb n="KR4c0013_WYG_017-19b"/>
醉别復幾日登臨徧池臺何時石門路重有金樽開秋<lb/>
波落泗水海色明徂徠飛蓬各自逺且盡手中杯<hi>齊賢曰魯</hi>
<hi>郡有泗水縣徂徠山名士贇曰杜工部常有詩贈太白曰何時一樽酒重與細論文今觀此篇豈一時酬答之</hi>
<hi>詩耶</hi>
　　　魯郡堯祠送張十四游河北<lb/>
猛虎伏尺草雖藏難蔽身有如張公子骯髒在風塵豈<lb/>
無横腰劒屈彼淮陰人擊筑向北燕燕歌易水濵歸來<lb/>
太山上當與爾為鄰<hi>齊賢曰骯髒髙亢嬈直之貌淮陰少年侮韓信髙漸離擊筑而歌送</hi>
<pb n="KR4c0013_WYG_017-20a"/>
<hi>荆卿易水上事見前</hi>
　　　杭州送裴大澤時赴廬州長史<lb/>
西江天柱逺東越海門深去割辭親戀行憂報國心好<lb/>
風吹落日流水引長吟五月披裘者應知不取金<hi>齊賢曰文</hi>
<hi>頴曰天柱山在灊縣南杭州望海門三山隱隱可見嵇康髙士傳披裘公者吳人延陵季子出游見道中有遺</hi>
<hi>金時當五月見披裘負薪顧令取彼金公投䥥嗔曰五月披裘而負薪豈取金者哉季子大驚問其姓名公曰</hi>
<hi>吾子皮相之士安足語姓名南史甄彬中山人常以一束苧就長沙寺質錢後取苧中得五兩金送還寺道人</hi>
<hi>以半酬彬彬不受謂曰五月披羊裘而負薪豈拾遺金者耶</hi>
<pb n="KR4c0013_WYG_017-20b"/>
　　　灞陵行送别<lb/>
送君灞陵亭灞水流浩浩上有無花之古樹下有傷心<lb/>
之春草我向秦人問路岐云是王粲南登之古道古道<lb/>
連綿走西京紫闕落日浮雲生正當今夕斷腸處黄鸝<lb/>
愁絶不忍聽<hi>濟賢曰灞陵見前王粲山陽人獻帝西遷從至長安以西京擾亂乃之荆州依劉表</hi>
<hi>登荆州城樓作賦以寄意</hi>
　　　送賀監歸四明應制<lb/>
久辭榮禄遂初衣曾向長生説息機真訣自從茅氏得<lb/>
<pb n="KR4c0013_WYG_017-21a"/>
恩波應阻洞庭歸瑶臺含霧星辰滿仙嶠浮空島嶼微<lb/>
借問欲棲珠樹鶴何年却向帝城飛<hi>齊賢曰賀知章遷秘書監天寶中疾</hi>
<hi>夢游帝居乃請為道士還鄉里詔許之以宅為千秋宫而居又求周宫湖數頃為放生池賜鏡湖剡溪一曲既</hi>
<hi>行帝賜詩皇太子百官餞送神仙傳茅濛字初成師鬼谷先生受長生之術神丹之方入華山修道煉藥乗雲</hi>
<hi>駕龍白日昇天淮南子崑崙中有層城兩重珠樹玉樹</hi>
　　　送竇司馬貶宜春<lb/>
天馬白銀鞍親承明主歡鬭雞金宫裏射鴈碧雲端堂<lb/>
上羅中貴歌鐘清夜闌何年謫南國拂劒坐長嘆趙璧<lb/>
<pb n="KR4c0013_WYG_017-21b"/>
為誰玷隋珠枉被彈聖朝多雨露莫厭此行難<hi>齊賢曰史秦既</hi>
<hi>得趙璧無意與城藺相如詒之曰此璧有瑕以歸説苑隋侯之珠用之彈雀不如泥丸士贇曰聖朝多雨露即</hi>
<hi>唐書制曰朕以恩澤者帝王之雨露之意</hi>
　　　送羽林陶將軍<lb/>
將軍出使擁樓船江上旌旗拂紫烟萬里横戈探虎穴<lb/>
三杯拔劒舞龍泉莫道詞人無膽氣臨行將贈繞朝鞭<lb/>
<hi>齊賢曰唐志左右羽林軍大將軍各一人正三品將軍各三人從二品掌統出衙禁兵督攝左右廂飛騎儀仗</hi>
<hi>大朝㑹則周衛階陛廵幸則夾馳道為内仗周禮熊虎為旗析羽為旌龍泉劒名士贇曰詞人太白自稱</hi>
<pb n="KR4c0013_WYG_017-22a"/>
　　　送程劉二侍郎兼獨孤判官赴安西幕府<lb/>
安西幕府多材雄喧喧唯道三數公綉衣貂裘明積雪<lb/>
飛書走檄如飄風朝辭明主出紫宫銀鞍送别金城空<lb/>
<hi>齊賢曰唐志安西都䕶府治泗州後徙治髙昌故地又徙治龜兹都督府而故府復為西州師古曰幕府以軍</hi>
<hi>幕為義軍旅無常居止故以帳幕言之説文檄尺二書也師古曰為檄文馳以示遠所</hi>天外飛霜<lb/>
下葱海火旗雲馬生光彩胡塞清塵幾日歸漢家草緑<lb/>
遙相待<hi>齊賢曰西河舊事云葱嶺其山髙丈上悉生葱故以名考工記龍旂九丈以象大火鳥旟七斿</hi>
<hi>以象鶉火大火蒼龍宿之心鶉火朱鳥宿之柳</hi>
<pb n="KR4c0013_WYG_017-22b"/>
　　　送姪良攜二妓赴㑹稽戲有此贈<lb/>
攜妓東山去春光半道催遙看若桃李雙入鏡中開<hi>齊賢</hi>
<hi>曰王羲之云每行山陰道上如鏡中士贇曰謝安攜妓東山事見前</hi>
　　　送賀賔客歸越<lb/>
鏡湖流水漾清波狂客歸舟逸興多山陰道士如相見<lb/>
應寫黄庭換白鵝<hi>齊賢曰賀知章自號四明狂客山隂道士養鵝羲之往觀意説道士云寫</hi>
<hi>道德經當舉羣相贈羲之欣然寫畢籠鵝而歸</hi>
　　　送張遙之夀陽幕府<lb/>
<pb n="KR4c0013_WYG_017-23a"/>
夀陽信天險天險横荆關符堅百萬衆遙阻八公山不<lb/>
假築長城大賢在其間戰夫若熊虎破敵有餘閒張子<lb/>
勇且英少輕衛霍孱投軀紫髯將千里望風顔朂爾效<lb/>
才略功成衣錦還<hi>齊賢曰夀春縣屬九江東晉以鄭皇后諱改夀陽八公山一名肥陵山在</hi>
<hi>夀春縣北四里獻帝春秋張遼問吳降人向有紫髯將軍上長下短便馬善射是誰曰孫㑹稽士贇曰符堅兵</hi>
<hi>敗見八公山草木皆晉兵事見前巻衛青霍去病皆漢名將孟康曰冀州人謂懦弱為孱</hi>
　　　送裴十八圖南歸嵩山二首<lb/>
何處可為别長安青綺門胡姬招素手延客醉金樽臨<lb/>
<pb n="KR4c0013_WYG_017-23b"/>
當上馬時我獨與君言風吹芳蘭折日没鳥雀喧舉手<lb/>
指飛鴻此情難具論同歸無早晚潁水有清源<hi>齊賢曰長安霸</hi>
<hi>城門曰青門</hi>
　　　其二<lb/>
君思潁水緑忽復歸嵩岑歸時莫洗耳為我洗其心洗<lb/>
心得真情洗耳徒買名謝公終一起相與濟蒼生<hi>齊賢曰巢</hi>
<hi>父洗耳事見前晉書曰安石不起當如蒼生何</hi>
　　　同王昌齡送族弟襄歸桂陽二首<lb/>
<pb n="KR4c0013_WYG_017-24a"/>
秦地見碧草楚謡對清樽把酒爾何思鷓鴣啼南園余<lb/>
欲羅浮隱猶懐明主恩躊躇紫宫戀孤負滄洲言終然<lb/>
無心雲海上同飛翻相期乃不淺幽桂有芳根<hi>齊賢曰南越志</hi>
<hi>鷓鴣雖東西迴翔然開翅之始必先南翥士贇曰細味此詩非一飯不忘君者乎議者何厚誙太白不如杜哉</hi>
　　　其二<lb/>
爾家何在瀟湘川青莎白石長江邊昨夢江花報江國<lb/>
幾枝正發東牕前覺來欲往心悠然魂隨越鳥飛南天<lb/>
秦雲連山海相接桂水横烟不可涉送君此去令人愁<lb/>
<pb n="KR4c0013_WYG_017-24b"/>
風帆茫茫隔河洲春潭瓊草緑可折西寄長安明月樓<lb/>
　　　送外甥鄭灌從軍三首<lb/>
六愽爭雄好彩來金盤一擲萬人開丈夫賭命報天子<lb/>
當斬胡頭衣錦迴<hi>士贇曰箟蔽象牀有六愽</hi>
　　　其二<lb/>
丈八蛇矛出隴西彎弧拂箭白猿啼破胡必用龍韜䇿<lb/>
積甲應將熊耳齊<hi>齊賢曰晉記陳安敗死隴上人歌曰丈八蛇矛左右盤十盪十决無當前</hi>
<hi>淮南子楚王有白猿使養由基射之矯矢未發而猿擁樹號矣太公六韜有龍韜光武降赤眉於宜陽積兵甲</hi>
<pb n="KR4c0013_WYG_017-25a"/>
<hi>宜陽城西與熊耳山齊</hi>
　　　其三<lb/>
月蝕西方破敵時及𤓰歸日未應遲斬胡血變黄河水<lb/>
梟首當懸白鵲旗<hi>齊賢曰酉陽雜俎云李太白聞禄山反作胡無人詩曰太白入月敵可摧後</hi>
<hi>禄山死日果見太白蝕月</hi>
　　　送于十八應四子舉落第還嵩山<lb/>
吾祖吹槖籥天人信森羅歸根復太素羣動熙元和炎<lb/>
炎四真人摛辨若濤波交流無時寂楊墨日成科夫子<lb/>
<pb n="KR4c0013_WYG_017-25b"/>
聞洛誦誇才才故多為金好踊躍久客方蹉跎道可束<lb/>
賣之五寶溢山河勸君還嵩丘開酌盼庭柯三花如未<lb/>
落乗興一來過<hi>齊賢曰吾祖老子也老子云天地之間其猶槖籥乎又云萬物紜紜各復其根</hi>
<hi>歸根曰靜莊子云何謂真人古之真人登髙不慄入水不濡入火不熱士贇曰三花聚頂五氣朝元道家修養</hi>
<hi>法也三花落則死矣三花未落乗興來過言有生之年未死之日猶有再㑹之期也</hi>
　　　送别<lb/>
尋陽五溪水㳂洄直入巫山裏勝境由來人共傳君到<lb/>
南中自稱美送君别有八月秋颯颯蘆花復益愁雲帆<lb/>
<pb n="KR4c0013_WYG_017-26a"/>
望逺不相見日暮長江空自流<hi>齊賢曰江賦註逆流而上曰泝洄順流而下曰</hi>
<hi>沿洄士贇曰尋陽五溪水㳂洄直入巫山裏者詩意謂由尋陽上五溪水入巫山也巫山界于䕫峽二州之間</hi>
<hi>峽有青溪赤溪緑蘿溪滄茫溪姜詩溪為峽之五溪故送别者由九江徑之三峽而入巫山也</hi>
　　　送族弟綰從軍安西<lb/>
漢家兵馬乗北風鼓行而西破犬戎爾隨漢將出門去<lb/>
剪虜若草收竒功君王按劒望邊邑旄頭已落胡天空<lb/>
匈奴繫頸數應盡明年應入蒲萄宫<hi>齊賢曰漢元夀三年單于來朝舍之</hi>
<hi>上林苑蒲萄宫</hi>
<pb n="KR4c0013_WYG_017-26b"/>
　　　送梁公昌從信安北征<lb/>
入幕推英選捐書事逺戎髙談百戰術鬱作萬夫雄起<lb/>
舞蓮花劒行歌明月宫將飛天地陣兵出塞垣通祖席<lb/>
留丹景征麾拂彩虹旋應獻凱入麟閣佇深功<hi>齊賢曰晉灼曰</hi>
<hi>古長劒首以玉作井鹿盧形上刻木作山形如蓮花初生未敷時虎韜武王問太公曰凡用兵為天陣地陣人</hi>
<hi>陣奈何太公曰日月星辰斗杓一左一右一向一背此為天陣丘陵水泉亦有前後左右之利此為地陣用車</hi>
<hi>用馬用文用武此謂人陣古今註塞者所以壅塞夷秋風俗通云共工氏子好逺游故祀以為祖神祖徂也古</hi>
<hi>今註麾所以指麾武王秉白旄以麾是也丹景日也周官大司樂三軍大獻則鼓其凱樂凱歌大司馬出師有</hi>
<pb n="KR4c0013_WYG_017-27a"/>
<hi>功則凱樂獻于社</hi>
　　　送白利從金吾董將軍西征<lb/>
西羌延國討白起佐軍威劒决浮雲氣弓彎明月輝馬<lb/>
行邊草緑旌巻曙霜飛抗手凛相顧寒風生鐡衣<hi>齊賢曰漢</hi>
<hi>有東羌西羌西羌本出三苗羌姓之别其國近南岳及舜流之三危河關之西南羌地是也史記白起郿人善</hi>
<hi>用兵事秦昭王為武安君</hi>
　　　送張秀才從軍<lb/>
六駁食猛虎恥從駑馬羣一朝長鳴去矯若龍行雲壯<lb/>
<pb n="KR4c0013_WYG_017-27b"/>
士懐逺略志存解世紛周粟猶不顧齊珪安肯分抱劒<lb/>
辭髙堂將投崔冠軍長䇿掃河洛寧親歸汝墳當令千<lb/>
古後麟閣著竒勲<hi>齊賢曰毛萇曰駁如馬鋸牙食虎豹史記武王平殷伯夷叔齊不食周粟</hi>
<hi>隱于首陽山師古曰冠軍言其在諸軍之上時禄山思明據洛陽汝墳箋云墳涯也</hi>
　　　送崔度還吳度故人禮部員外輔國之子<lb/>
幽燕沙雪地萬里盡黄雲朝吹歸秋鴈南飛日幾羣中<lb/>
有孤鳳雛哀鳴九天聞我乃重此鳥綵章五色分胡為<lb/>
雜凡禽雞鶩輕賤君舉手捧爾足疾心若火焚拂羽淚<lb/>
<pb n="KR4c0013_WYG_017-28a"/>
滿面送之吳江濆去影忽不見躊躇日將曛<hi>齊賢曰唐幽州范陽</hi>
<hi>郡幽都縣武德元年為燕州東觀記鳳髙八尺五彩士贇曰周禮水涯曰濆</hi>
　　　送祝八之江東賦得浣紗石<lb/>
西施越溪女明艶光雲海未入吳王宫殿時浣紗古石<lb/>
今猶在桃李新開映古查菖蒲猶短出平沙昔時紅粉<lb/>
照流水今日青苔覆落花君去西秦適東越碧山青江<lb/>
幾超忽若到天涯思故人浣溪石上窺明月<hi>齊賢曰西施浣紗石</hi>
<hi>見前</hi>
<pb n="KR4c0013_WYG_017-28b"/>
　　　送侯十一<lb/>
朱亥已擊晉侯嬴尚隱身時無魏公子豈貴抱關人余<lb/>
亦不火食游梁同在陳空餘湛盧劒贈爾託交親<hi>齊賢曰湛</hi>
<hi>盧劒闔閭所造</hi>
　　　魯中送二從弟赴舉之西京<lb/>
魯客向西笑君門若夢中霜凋逐臣髪日憶明光宫復<lb/>
羨二龍去才華冠世雄平衢騁髙足逸翰凌長風舞袖<lb/>
拂秋月歌筵聞早鴻送君日千里良㑹何由同<hi>齊賢曰三輔舊</hi>
<pb n="KR4c0013_WYG_017-29a"/>
<hi>事云桂宫内有明光殿爾雅四達謂之衢士贇曰後漢許劭字子將與兄䖍並知名汝南人稱平與淵有二龍</hi>
　　　奉餞髙尊師如貴道士傳道録畢歸北海<lb/>
道隱不可見靈書藏洞天吾師四萬刼歴世遞相傳别<lb/>
杖留青竹行歌躡紫烟離心無逺近長在玉京懸<hi>齊賢曰神</hi>
<hi>仙傳壺公謂費長房曰我某日去卿能去乎曰欲親眷不知其去有何計公乃取一青竹杖與長房曰卿以竹</hi>
<hi>杖歸家便可稱病以此竹杖置卧處黙然便來房如公言去後家人見房死尸在牀哭葬之及歸公又與竹杖</hi>
<hi>曰但騎此得到家房騎竹杖辭去忽如睡覺巳到家視之乃青龍也士贇曰老子云道隱無名道經有靈書二</hi>
<hi>十四事乃老君授青童大君者</hi>
<pb n="KR4c0013_WYG_017-29b"/>
　　　金陵送張十一再游東吳<lb/>
張翰黄花句風流五百年誰人今繼作夫子世稱賢再<lb/>
動游吳棹還浮入海船春光白門栁霞色赤城天去國<lb/>
難為别思歸各未旋空餘賈生淚相顧共悽然<hi>齊賢曰張翰字</hi>
<hi>季鷹吳人詩曰青條若總翠黄花如散金白門赤城見前</hi>
　　　送紀秀才游越<lb/>
海水不滿眼觀濤難稱心即知蓬萊石却是巨鼇簮送<lb/>
爾游華頂令余發舄吟仙人居射的道士住山陰禹穴<lb/>
<pb n="KR4c0013_WYG_017-30a"/>
尋溪入雲門隔嶺深綠蘿秋月夜相憶在鳴琴<hi>齊賢曰孔靈符</hi>
<hi>㑹稽記射的山南有白鶴山此鶴為仙人取箭張晏曰禹廵狩至㑹稽而崩因葬焉上有禹穴民間云禹入此</hi>
<hi>穴若耶溪雲門寺在越州㑹稽縣南齊何允嘗游焉</hi>
　　　送長沙陳太守二首<lb/>
長沙陳太守逸氣凌青松英主賜五馬本是天池龍湘<lb/>
水迴九曲衡山望五峯榮君按節去不及逺相從<hi>齊賢曰漢</hi>
<hi>儀太守五馬周禮馬八尺以上為龍士贇曰銑曰青松喻真性也師古曰案節猶弭節也</hi>
　　　其二<lb/>
<pb n="KR4c0013_WYG_017-30b"/>
七郡長沙國南連湘水濵定王垂舞袖地窄不迴身莫<lb/>
小二千石當安逺俗人洞庭鄉路逺遙羨錦衣春<hi>齊賢曰唐</hi>
<hi>志潭州長沙郡衡州衡陽郡永州零陵郡道州江華郡栁州桂陽郡邵州邵陽郡止六郡湘水見前註漢書長</hi>
<hi>沙定王發母唐姬故程姬侍者景帝召程姬程姬有所避不願進而飾侍者唐兒使夜進上醉不知以為程姬</hi>
<hi>而幸之生子因名發以母微而無寵故王卑濕貧國應劭曰景帝後二年諸王來朝有詔更前稱夀歌舞定王</hi>
<hi>但張腰小舉手左右笑其拙上怪問之對曰臣國小地狹不足囘旋帝乃以武陵零陵桂陽益焉漢志秦郡守</hi>
<hi>秩二千石漢中二千石二千石皆皂盖朱兩幡師古曰中二千石實得二千石也中之為言滿也月得一百八</hi>
<hi>十斛為一歲凡得二千一百六十石言二千者舉成數也</hi>
<pb n="KR4c0013_WYG_017-31a"/>
　　　送楊燕之東魯<lb/>
關西楊伯起漢日舊稱賢四代三公族清風播人天夫<lb/>
子華陰居開門對玉蓮何事歴衡霍雲帆今始還<hi>齊賢曰楊</hi>
<hi>震字伯起號關西夫子延光二年為太尉震子秉延熹五年代劉矩為太尉帝賜字伯獻熹平二年代唐珍為</hi>
<hi>司空後拜太尉子彪字文先光和六年代董卓為司空其冬代黄琬為司徒彪傳云自震至彪四世太尉徳業</hi>
<hi>相繼則五公當為三公今釐正之華山記山頂有池生千葉蓮花服之羽化因名華山山有蓮花峯士贇曰衡</hi>
<hi>山記衡山南嶽也至黄帝乃以灊霍一山為副</hi>君坐稍解顔為我歌此篇我固<lb/>
侯門士謬登聖主筵一醉金華殿蹭蹬長江邊二子魯<lb/>
<pb n="KR4c0013_WYG_017-31b"/>
門東别來已經年因君此中去不覺淚如泉<lb/>
　　　送蔡山人<lb/>
我本不棄世世人自棄我一乗無倪舟八極縱逺柂燕<lb/>
客期躍馬唐生安敢譏採珠勿驚龍大道可暗歸故山<lb/>
有松月遲爾翫清暉<hi>齊賢曰史記蔡澤燕人從唐舉相唐舉熟視而笑曰先生昻鼻巨肩</hi>
<hi>魋顔蹙齃膝攣吾聞聖人不相殆先生乎蔡澤知唐舉戲之乃曰富貴吾所自有所不知者夀也舉曰先生之</hi>
<hi>夀從今以往者四十三歲澤笑談而去謂御者曰吾持梁刺齒躍肥馬疾驅懐黄金之印結紫綬於腰揖讓人</hi>
<hi>主之前食肉富貴四十三年足矣</hi>
<pb n="KR4c0013_WYG_017-32a"/>
　　　送蕭三十一之魯中兼問稚子伯禽<lb/>
六月南風吹白沙吳牛喘月氣成霞水國鬰蒸不可處<lb/>
時炎道逺無行車夫子如何涉江路雲帆嫋嫋金陵去<lb/>
髙堂倚門望伯魚魯中正是趨庭處我家寄在沙丘傍<lb/>
三年不歸空斷腸君行既識伯禽子應駕小車騎白羊<lb/>
<hi>齊賢曰孔鯉字伯魚論語他日又獨立鯉趨而過庭</hi>
　　　送楊山人歸嵩山<lb/>
我有萬古宅嵩陽玉女峯長留一片月挂在東溪松爾<lb/>
<pb n="KR4c0013_WYG_017-32b"/>
去掇仙草菖蒲花紫茸<hi>一作君行到此峯飡霞駐衰容</hi>歲晚或相訪青<lb/>
天騎白龍<hi>齊賢曰嵩山有玉女峯神仙傳漢武帝嵩山登大愚石起道宫使董仲舒東方朔等齋潔</hi>
<hi>求神至夜忽見仙人帝禮而問之仙人曰吾九疑之人聞中岳石上菖蒲一寸九節可以服之長生故來采耳</hi>
<hi>忽失神人所在帝顧侍臣曰彼非學道服食者必中岳之神以喻朕耳為之采菖蒲服之其時從官多服然莫</hi>
<hi>能持久唯帝乃采服之不息遂得長生</hi>
　　　送殷淑三首<lb/>
海水不可解連江夜為潮俄然浦嶼闊岸去酒船遙惜<lb/>
别耐取醉鳴榔且長謡天明爾當去應便有風飄<hi>齊賢曰楖</hi>
<pb n="KR4c0013_WYG_017-33a"/>
<hi>漁人所擊板也</hi>
　　　其二<lb/>
白鷺州前月天明送客迴青龍山後日早出海雲來流<lb/>
水無情去征帆逐吹開相看不忍别更進手中杯<hi>齊賢曰史</hi>
<hi>正志碑秦淮與外江夾一州曰白鷺</hi>
　　　其三<lb/>
痛飲龍笻下燈青月復寒醉歌驚白鷺半夜起沙灘<lb/>
　　　送岑徵君歸鳴臯山<lb/>
<pb n="KR4c0013_WYG_017-33b"/>
岑公相門子雅望歸安石奕世皆䕫龍中台竟三折至<lb/>
人達機兆髙揖九州伯奈何天地間而作隱淪客貴道<lb/>
能全真潜輝卧幽鱗探元入窅黙觀化游無垠<hi>齊賢曰孟甞君</hi>
<hi>曰將門必有將相門必有相晉謝安字安石少有重名奕世累世也桓譚新論曰天下神人五一曰神仙二曰</hi>
<hi>隱淪</hi>光武有天下嚴陵為故人雖登洛陽殿不屈巢由身<lb/>
余亦謝明主今稱偃蹇臣登髙覺萬古思與廣成鄰蹈<lb/>
海寧受賞還山非問津西來一搖扇共拂元規塵<hi>齊賢曰王</hi>
<hi>導傳庾亮據上流擁强兵導力不能平嘗遇西風塵起舉扇自蔽徐曰元規塵汚人</hi>
<pb n="KR4c0013_WYG_017-34a"/>
　　　送范山人歸太山<lb/>
魯客抱白鶴<hi>一作雞</hi>别余往泰山初行若片雲<hi>一作雪</hi>杳在<lb/>
青崖間髙髙至天門日觀<hi>一作海日</hi>近可攀雲山望不及此<lb/>
去何時還<hi>士贇曰泰山記泰山盤道屈曲而上凡五十餘盤經小天門大天門西岩為仙人石門東</hi>
<hi>岩為介丘東南岩名日觀</hi>
　<lb/>
　<lb/>
　<lb/>
<pb n="KR4c0013_WYG_017-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李太白集分類補註巻十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>李太白集分類補註巻三</head> <lb/>
    <p>
<pb n="KR4c0013_WYG_003-1a"/>
欽定四庫全書<lb/>
　李太白集分類補註巻三<lb/>
　　　　　　　　　　　宋　楊齊賢　集註<lb/>
　　　　　　　　　　　元　蕭士贇　補註<lb/>
　　古樂府<lb/>
　　　逺别離<hi>士贇曰樂府逺别離者别離十九曲之一也</hi>
逺别離古有皇英之二女乃在洞庭之南瀟湘之浦海<lb/>
水直下萬里深誰人不言此離苦<hi>士贇曰博物志舜南廵不返葬於蒼梧之</hi>
<pb n="KR4c0013_WYG_003-1b"/>
<hi>野堯二女娥皇女英追之不及至洞庭之山淚下染竹即班妃死為湘水神廟在潭州湘隂縣北八十里瀟湘</hi>
<hi>之尾洞庭之口此意謂離恨之苦與海水俱深也</hi>日慘慘兮雲冥冥猩猩啼煙<lb/>
兮鬼嘯雨我縱言之將何補<hi>齊賢曰慘慘無光冥冥暗貌猩猩生交趾封溪似猿</hi>
<hi>人面能言語聲如小兒啼啼呼也</hi>皇穹竊恐不照余之忠誠雲憑憑兮<lb/>
欲吼怒<hi>齊賢曰皇穹天也憑盛也</hi>堯舜當之亦襌禹君失臣兮龍為<lb/>
魚權歸臣兮䑕變虎或言堯幽囚舜野死<hi>士贇曰故堯城在濮州鄄</hi>
<hi>城縣東北十五里竹書云昔堯徳衰為舜所囚也又有偃朱故城在縣西北十五里竹書云舜囚堯後偃塞丹</hi>
<hi>朱使不與父相見也舜典注曰舜即位五十年升道南方廵狩死於蒼梧之野而葬焉</hi>九疑聮緜<lb/>
<pb n="KR4c0013_WYG_003-2a"/>
皆相似重瞳孤墳竟何是<hi>齊賢曰九疑山半在蒼梧半在零陵其下九峯形勢相似</hi>
<hi>故曰九疑山士贇曰後漢地理志零陵郡營道南九疑山舜之所葬淮南子曰堯眉八彩舜重瞳子</hi>帝子<lb/>
泣兮緑雲間隨風波兮去無還慟哭兮逺望見蒼梧之<lb/>
深山<hi>士贇曰帝子即娥皇女英也</hi>蒼梧山崩湘水絶竹上之淚乃可<lb/>
滅<hi>齊賢曰湘水出静江府興安縣海陽山按晉志興安𨽻蒼梧郡在唐為桂州理定縣至徳三載更名則漠</hi>
<hi>湘水自海陽下全州下蒸州與瀟水合又下衡州與蒸水合趨潭州以入于洞庭士贇曰此詩大意謂無借人</hi>
<hi>國柄借人國柄則失其權失其權則雖聖哲不能保其社稷妻子焉其禍有必至之勢也然則此詩之作其在</hi>
<hi>於天寳之末乎太白此時熟識時病欲言則懼禍及巳不得巳而形之詩章聊以致其愛君憂國之志而巳所</hi>
<pb n="KR4c0013_WYG_003-2b"/>
<hi>謂皇英之事特借之以引喻發興而曰日曰皇穹者所以比其君而雲則其臣也詩曰日慘慘兮雲㝠冥者喻</hi>
<hi>君昏於上而權臣障蔽於下也猩猩啼煙鬼嘯雨者極小人之形容而政亂之甚也我縱言之将何補者太白</hi>
<hi>感歎之辭謂時事如此矣我縱言之誠恐君不以我為忠而適以取憎於權臣也夫如是則又将何補哉堯舜</hi>
<hi>當之亦禪禹而下數句乃是太白所欲言之事謂權歸於臣其禍必至於此所引竹書事特起興耳末句曰蒼</hi>
<hi>梧山崩湘水絶竹上之淚乃可滅者白意若曰事若至此是抱萬古之恨與山水而無窮也詩意切直著明流</hi>
<hi>出胷臆非識時憂世之士懷存君忠國之心者孰能與於此使時有採詩之官而君之一悟俗之一改則安史</hi>
<hi>之亂可消播遷幽居之禍不作豈曰小補之哉</hi>
　　　公無渡河<hi>士贇曰琴操九引有箜篌引亦曰公無渡河亦曰箜篌謠乃朝鮮津卒霍</hi>
<pb n="KR4c0013_WYG_003-3a"/>
　　　<hi>里子高妻麗玉所作子高晨起刺船見一白首狂夫披髪携壺亂流而渡其妻隨呼止之不及</hi>
　　　<hi>遂溺死妻乃援箜篌而鼓之歌曰公無渡河公終渡河公墮而死當柰公何聲音悽愴曲終亦</hi>
　　　<hi>投河而死子高還以其聲語麗玉麗玉傷之乃引箜篌寫其聲聞者莫不墮淚太白此詩亦祖</hi>
　　　<hi>此意耳</hi>
黄河西來決崑崙咆哮萬里觸龍門<hi>齊賢曰淮南子桑欽酈元諸書皆曰</hi>
<hi>河出崑崙墟色白潛流地中受衆渾濁故色黄河自積石過燉煌酒泉張掖郡南東過隴西河関縣與洮水合</hi>
<hi>又東過金城允吾縣北又東流經天水安定北地朔方郡東轉渠捜縣北南流過五原郡南東過雲中郡南過</hi>
<hi>定襄西河郡東又南過上郡西然後至龍門自積石至龍門三千餘里</hi>波滔天堯咨嗟大<lb/>
<pb n="KR4c0013_WYG_003-3b"/>
禹理百川兒啼不窺家殺湍湮洪水九州始蠶麻其害<lb/>
乃去茫然風沙<hi>士贇曰書禹曰洪水滔天浩浩懷山襄陵下民昏墊予乘四載隨山刋木暨益</hi>
<hi>奏庶鮮食予决九川距四海濬畎澮距川又娶于塗山辛壬癸甲啓呱呱而泣予弗子惟荒度土功注啓禹子</hi>
<hi>也禹治水過門不入聞啓泣聲不暇顧卒以大治水土之功</hi>被髪之叟狂而癡清晨<lb/>
臨流欲奚為旁人不惜妻止之公無渡河苦渡之虎可<lb/>
摶河難馮公果溺死流海湄有長鯨白齒若雪山公乎<lb/>
公乎掛罥於其間箜篌所悲竟不還<hi>士贇曰此篇大意謂洪水滔天下民</hi>
<hi>昏墊天之作孽不可逭也地平天成上下相安之時乃無故馮河而死是則非所謂自作孽者歟亦可哀而不</hi>
<pb n="KR4c0013_WYG_003-4a"/>
<hi>足恤也巳故詩曰旁人不惜妻止之也是亦諷止當時不靖之人自投憲網者借此為喻云耳</hi>
　　　蜀道難<hi>士贇曰按王僧䖍技録相和歌瑟調三十八曲内有蜀道難因知亦古樂府名</hi>
　　　<hi>也</hi>
噫吁戱危乎高哉蜀道之難難於上青天<hi>齊賢曰廣記太白嘗為蜀</hi>
<hi>道難難於上青天以刺嚴武後陸暢復為蜀道昜昜於履平地以佞韋臯臯大喜賜羅八百匹</hi>蠶叢及<lb/>
魚鳬開國何茫然爾來四萬八千嵗不與秦塞通人煙<lb/>
<hi>齊賢曰成都記蠶叢之後有柏灌柏灌之後有魚鳬皆蠶叢之子魚鳬治導江縣嘗獵湔山得道乘虎而去杜</hi>
<hi>宇遂繼魚鳬秦惠王討滅蜀王封公子通為蜀侯惠王二十七年使張儀築都城後置蜀郡以李冰為守冰穿</hi>
<pb n="KR4c0013_WYG_003-4b"/>
<hi>兩江為人開田百姓享其利蜀人始通中國</hi>西當太白有鳥道可以横絶峩<lb/>
眉巔<hi>齊賢曰南中志交趾郡治龍編自興古鳥道四百里士贇曰太白山在洋州真符縣四百五十里山</hi>
<hi>面𨽻鳯翔府山背属真符峩眉縣南百里兩山相對如峩眉記云其山周匝千里有石龕百一十二大洞十二</hi>
<hi>小洞二十八南北有臺</hi>地崩山摧壯士死然後天梯石棧相鉤連<lb/>
<hi>士贇曰昔秦伐蜀不知道遂作五石牛以金置尾下言能糞金欲以遺蜀蜀王負力而貪乃令五丁開道引之</hi>
<hi>秦因使張儀司馬錯引兵尋路滅蜀謂之石牛道郡國志褒城縣北口曰斜南口曰褒長四百七十里同為一</hi>
<hi>谷兩谷高峻褒水所流昔張良送高皇帝至褒中說燒棧道即此地入斜谷路至鳯州界百五十里有棧道二</hi>
<hi>千九百八十九間板閣二千八百九十二間</hi>上有六龍囘日之高標下有衝<lb/>
<pb n="KR4c0013_WYG_003-5a"/>
波逆折之囘川<hi>士贇曰圖經高標山一名高望乃嘉定府之主山巋然高峙萬象在前</hi>黄<lb/>
鶴之飛尚不得過猿猱欲度愁攀援<hi>齊賢曰猿猱輕㨗之獸士贇曰南中</hi>
<hi>志云朱提縣西南二里有棠狼山多毒草盛夏之月飛鳥過之不能得去黄鶴飛之至高者猿猱最便㨗者尚</hi>
<hi>不得度則其為險絶可知</hi>青泥何盤盤百歩九折縈巖巒<hi>齊賢曰九折坂在漢</hi>
<hi>属巖道縣卭萊山此特言青泥之路縈紆百歩而九折耳士贇曰輿地廣記青泥嶺在沔州長舉縣西北五十</hi>
<hi>里懸崖萬仞上多雲雨行者多逢泥淖巖阻峻迴曲九折乃至山上</hi>捫參厯井仰脅息以<lb/>
手撫膺坐長嘆<hi>齊賢曰河圖括地象曰岷山之地上有井絡謂岷山之精上為天之井星也士</hi>
<hi>贇曰捫摸也地理志禹貢梁州之域秦地鶉首之次天官東井輿鬼之分野入參一度古蜀國也脅歛也屏氣</hi>
<pb n="KR4c0013_WYG_003-5b"/>
<hi>而息</hi>問君西遊何時還畏途巉巖不可攀<hi>齊賢曰自秦入蜀曰西遊</hi>但<lb/>
見悲鳥號古木雄飛從雌繞林間又聞子規啼夜月愁<lb/>
空山蜀道之難難於上青天使人聽此凋朱顔<hi>齊賢曰蜀記曰</hi>
<hi>昔有人姓杜名宇王蜀號曰望帝宇死俗說云宇化為子規子規鳥名也蜀人聞子規鳴皆曰望帝也</hi>連<lb/>
峯去天不盈尺枯松倒掛倚絶壁飛湍瀑流爭喧豗砯<lb/>
厓轉石萬壑雷其險也如此嗟爾逺道之人胡為乎來<lb/>
哉<hi>齊賢曰砯水撃巖之聲砯普氷切士贇曰豗撃也</hi>劒閣崢嶸而崔嵬一夫當<lb/>
關萬夫莫開所守或匪親化為狼與豺<hi>齊賢曰酈道元水經註小劒去</hi>
<pb n="KR4c0013_WYG_003-6a"/>
<hi>大劒三千里連山絶險飛閣相通故謂之劒閣張孟陽劒閣銘曰劒閣壁立千仞窮地之險極路之峻一人荷</hi>
<hi>㦸百夫趦趄形勝之地匪親勿居士贇曰崢嶸高貌爾雅石載土謂之崔嵬</hi>朝避猛虎夕避<lb/>
長蛇磨牙吮血殺人如麻錦城雖云樂不如早還家<hi>士贇</hi>
<hi>曰圖經成都郡名錦城</hi>蜀道之難難於上青天側身西望長咨嗟<lb/>
<hi>齊賢曰太平廣記云太白初自蜀至京師賀知章聞其名者訪之既竒其姿又請所為文白出蜀道難示之讀</hi>
<hi>未竟稱嘆數四號為謫仙人士贇曰按唐史哥舒翰兵敗潼関不守楊國忠首倡幸蜀之䇿當時臣庻皆非之</hi>
<hi>馬嵬父老遮道諫曰宫闕陛下家居陵寢陛下墳墓今舍此欲何之又告太子曰若殿下與至尊皆入蜀中原</hi>
<hi>百姓誰為主建寜王倓亦曰今殿下從至尊入蜀若賊兵燒絶棧道則中原之地拱手授賊既上至扶風士卒</hi>
<pb n="KR4c0013_WYG_003-6b"/>
<hi>潜懷去就往往流言不遜比至成都從官及六軍至者千三百人而巳太白此時蓋亦深知幸蜀之非計欲言</hi>
<hi>則不在其位不言則愛君憂國之情不能自巳故作是詩以逹意也詩曰噫吁戱危乎高哉蜀道之難難於上</hi>
<hi>青天者極路險難之形容言當時欲從君於難者至蜀之難如上天之難也蚕叢及魚鳬開國何茫然爾來四</hi>
<hi>萬八千嵗不與秦塞通人煙者言蕞爾之蜀僻在一隅自古聲教所不暨雖秦塞之近且不相通非可為中國</hi>
<hi>帝王之都也西當太白有鳥道可以横絶峩眉巔者言五丁未開道之前惟長安正西太白山僅有鳥道可以</hi>
<hi>横絶峩眉之巔非人迹所可往來也地崩山摧壯士死然後天梯石棧相鈎連者言五丁既開道之後梯棧相</hi>
<hi>連始與秦通今焉安處於蜀設若燒絶棧道則中原道㫁矣上有六龍囘日之高標下有衝波逆折之囘川者</hi>
<hi>言其險上際于天下極于地也黄鶴之飛尚不得過猿猱欲度愁攀援者言鳥獸猶憚其出入人可知也青泥</hi>
<pb n="KR4c0013_WYG_003-7a"/>
<hi>何盤盤百歩九折縈巖巒者厯言蜀道險難之所也捫參厯井仰脅息以手撫膺坐長嘆者蓋參與井為蜀分</hi>
<hi>野捫參厯井言環蜀之境道里險難所在皆然令人脅歛屏氣而息惟有撫膺長歎而巳也問君西遊何時還</hi>
<hi>者君字非泛然而言猶杜子美北征詩恐君有遺失及君誠中興主之義所謂君者明皇也西遊者西幸也何</hi>
<hi>時還者言既幸蜀矣何時可還中原而為生靈之主也畏途巉巖不可攀者此兩句乃太白興歎發問之辭言</hi>
<hi>君既幸蜀矣何時可還而畏途如此忠臣義士雖欲從君於難道路險阻不可以猝然攀附也史曰上至成都</hi>
<hi>從官六軍近千三百人此其驗矣但見悲鳥號古木雄飛從雌繞林間又聞子規啼夜月愁空山者言朝夕之</hi>
<hi>間空山叢林惟有禽鳥飛鳴則人迹之稀少從可知也復申之曰蜀道之難難於上青天者言其險之極一言</hi>
<hi>之不足再言之也使人聴此凋朱顔者此乃太白自述聞渉險之時欲攀從而不可徒感傷於心而形諸顔色</hi>
<pb n="KR4c0013_WYG_003-7b"/>
<hi>也連峯去天不盈尺枯松倒掛倚絶壁飛湍瀑流争喧豗砯厓轉石萬壑雷其險也如此者備言蜀道險難之</hi>
<hi>狀也嗟爾逺道之人胡為乎來哉者嗟字乃發嘆之音逺道之人以喻踈逺之臣言蜀道之險如此若白之踈</hi>
<hi>逺者雖欲從君於難胡為而能來也劒閣崢嶸而崔嵬一夫當関萬夫莫開所守或匪親化為狼與豺者言賛</hi>
<hi>帝幸蜀者不過謂有劒閣之險而巳然太白私憂過計謂險則險矣守関者任非其人如狼豺之反噬是未可</hi>
<hi>知此則尤可憂也朝避猛虎夕避長蛇磨牙吮血殺人如麻者言蜀與羗夷雜處如虎如蛇朝夕皆當避之或</hi>
<hi>者變生肘腋是又可憂之大者也錦城雖云樂不如早還家言蜀都之樂不如早還中國之樂也復申之曰蜀</hi>
<hi>道之難難於上青天側身西望長咨嗟者再言之不足故三言之反覆再三謂從君于難者至蜀之難真如上</hi>
<hi>天之難矣夫如是則白也側身無所西望吾君惟有長嘆咨嗟以致吾睠戀之意云耳吁詩意亦微而顯者歟</hi>
<pb n="KR4c0013_WYG_003-8a"/>
　　　梁甫吟<hi>士贇曰按王僧䖍技録相和歌楚調五曲内有梁甫吟行意始於諸葛亮後惟</hi>
　　　<hi>太白繼之耳</hi>
長嘯梁甫吟何時見陽春<hi>齊賢曰兖州有梁甫城諸葛亮嘗登鄧州獨樂山作梁父</hi>
<hi>吟</hi>君不見朝歌屠叟辭棘津八十西來釣渭濵寕羞白<lb/>
髪照清水逢時吐氣思經綸廣張三千六百釣風期暗<lb/>
與文王親大賢虎變愚不測當年頗似尋常人<hi>齊賢曰朝歌在</hi>
<hi>南州八尺曰尋倍尋曰常士贇曰棘津在廣川縣北有棘津亭吕尚所困處也司馬遷云吕望東海上人也老</hi>
<hi>而無遇以釣干周文王行年五十賣食棘津七十則屠牛朝歌行年八十釣干渭濵行年九十身為帝師三千</hi>
<pb n="KR4c0013_WYG_003-8b"/>
<hi>六百釣指太公八十釣於渭十年間事也十年三千六百日每日而釣故曰三千六百鈞至九十乃遇文王是</hi>
<hi>十年矣</hi>君不見高陽酒徒起草中長揖山東隆凖公入門<lb/>
不拜騁雄辯兩女輟洗來趨風東下齊城七十二指揮<lb/>
楚漢如旋蓬狂客落魄尚如此何况壯士當羣雄<hi>齊賢曰酈</hi>
<hi>食其高陽人里中人謂沛公曰臣里中有酈生年六十餘長八尺人皆謂之狂生生自謂非狂騎士言沛公至</hi>
<hi>高陽傳舍使人召生生入謁沛公方倨牀使兩女子洗足生長揖不拜曰公誅秦不宜倨見長者於是沛公輟</hi>
<hi>洗起攝衣延坐高祖隆凖而龍顔漢書酈生馮軾下齊七十餘城食其家貧落魄落魄失業無次也</hi>我欲<lb/>
攀龍見明主雷公砰訇震天鼓帝傍投壺多玉女三時<lb/>
<pb n="KR4c0013_WYG_003-9a"/>
大笑開電光倐爍晦冥起風雨閶闔九門不可通以額<lb/>
扣關閽者怒<hi>齊賢曰天門凢有九重閶闔天門</hi>白日不照吾精誠杞國<lb/>
無事憂天傾<hi>齊賢曰列子杞國人憂天崩墜身無所寄廢於飲食</hi>猰㺄磨牙競人<lb/>
肉騶虞不折生草莖手接飛猱搏彫虎側足焦原未言<lb/>
苦智者可巻愚者豪世人見我輕鴻毛力排南山三壯<lb/>
士齊相殺之費二桃<hi>士贇曰齊相晏嬰二桃殺三士</hi>呉楚弄兵無劇孟<lb/>
亞夫咍爾為徒勞<hi>齊賢曰漢書周亞夫乘傳至洛陽得劇孟喜曰呉楚舉大事而不求劇孟</hi>
<hi>吾知其無能為也士贇曰咍說文嗤笑也楚人謂相啁笑曰咍</hi>梁甫吟聲正悲張公兩<lb/>
<pb n="KR4c0013_WYG_003-9b"/>
龍劒神物合有時風雲感㑹起屠釣大人<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>屼當安之<lb/>
<hi>齊賢曰屠釣吕尚也士贇曰<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>屼不安貌此篇意思轉摺甚多蓋太白借此以言志也長嘯梁甫吟何時見陽</hi>
<hi>春是嘆三士之不可復生亦以喻有志之士何時而遇主也君不見兩叚乃太白聊自慰解之辭謂太公之老</hi>
<hi>食其之狂當時視為尋常落魄之人後猶遇合如此則為士者終有遇合之時也我欲攀龍見明主乃太白於</hi>
<hi>時事有所見而欲告於其君也雷公砰訇震天鼓帝傍投壺多玊女三時大笑開電光倐爍晦冥起風雨以喻</hi>
<hi>權姦女謁用事而政令無常也閶闔九門不可通以額扣関閽者怒以喻言路壅塞下情不得以上逹而言者</hi>
<hi>往往獲罪於權近也白日不照吾精誠杞國無事憂天傾者乃太白灼見當時貴妃國忠林甫䘵山竊弄權柄</hi>
<hi>等事禍已胎而未形欲諫則言無證而不信倘使其君不鍳吾之誠則正所謂把人憂天之類耳猰㺄磨牙競</hi>
<pb n="KR4c0013_WYG_003-10a"/>
<hi>人肉騶虞不折生草莖此乃深嘆當時小人在位為政害民有如猰㺄磨牙競食人肉使有道之朝則當仁如</hi>
<hi>騶虞雖生草不履况肯以人肉為食哉况肯輕殺一士哉手接飛猱搏彫虎側足焦原未言苦智者可巻愚者</hi>
<hi>豪世人見我輕鴻毛力排南山三壯士齊相殺之費二桃白意蓋謂使當有道之朝得君而佐之為國出力刺</hi>
<hi>姦撃邪不憚勤勞如接摶猱虎雖側足焦原未足言苦耳今時事如此則惟當巻其智而為愚乃為人豪世不</hi>
<hi>我知謂為真愚而輕之如鴻毛然白亦卒不改行者亦思古來三壯士之功力如此一忤齊相用計殺之特費</hi>
<hi>二桃殊不勞力白也倘不巻其智而懷之適足使權近得以甘心焉耳又何補哉呉楚弄兵無劇孟亞夫咍爾</hi>
<hi>為徒勞者此又白深自慰解之辭謂當國者終須得人為用必有遇合之時也梁甫吟聲正悲張公兩龍劒神</hi>
<hi>物合有時風雲感㑹起屠釣大人<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>屼當安之者此乃申言有志之士終當如太公食其之感㑹風雲猶神劒</hi>
<pb n="KR4c0013_WYG_003-10b"/>
<hi>之㑹合有時也則夫大人君子遭時屯否<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>屼不安者且當安時以俟命可也</hi>
　　　烏夜啼<hi>士贇曰烏夜啼者清商曲也其辭始於宋臨川王義慶所作宋元嘉中徙彭城</hi>
　　　<hi>王義康於豫章郡義慶時為江州相見而哭文帝聞而怪之召還宅義慶大懼妓妾聞烏夜啼</hi>
　　　<hi>叩齋閣云明日應有赦及旦改南兖州刺史因此作歌太白此詩亦祖此意詞不同耳</hi>
黄雲城邊烏欲棲歸飛啞啞枝上啼<hi>齊賢曰啞笑聲</hi>機中織錦<lb/>
秦川女碧紗如煙隔牎語停梭悵然憶逺人獨宿孤房<lb/>
淚如雨<lb/>
　　　烏棲曲<hi>士贇曰樂録烏栖曲者鳥獸三十一曲之一也</hi>
<pb n="KR4c0013_WYG_003-11a"/>
姑蘇臺上烏棲時呉王宫裏醉西施<hi>齊賢曰賀知章見太白烏栖曲嘆賞</hi>
<hi>曰此詩可以泣鬼神</hi>呉歌楚舞歡未畢青山欲㗸半邊日銀箭金<lb/>
壺漏水多起看秋月墜江波東方漸高柰樂何<hi>士贇曰此詩雖</hi>
<hi>只樂府然深得國風諷刺之體盛言其美而不美者自見觀者其毋忽諸</hi>
　　　戰城南<hi>士贇曰戰城南者漢短簫鐃歌二十二曲之一也太白此作指當時之事而言</hi>
　　　<hi>也</hi>
去年戰桑乾源今年戰葱河道<hi>齊賢曰代郡桑乾縣言與突厥戰後漢書注葱</hi>
<hi>嶺山名其山生葱故名士贇曰唐書王忠嗣傳天寳元年北討奚契丹戰桑乾河三遇三克李嗣業傳初討勃</hi>
<pb n="KR4c0013_WYG_003-11b"/>
<hi>律通葱嶺</hi>道洗兵條支海上波放馬天山雪中草<hi>士贇曰漢書條支國</hi>
<hi>臨西海祁連山即天山也匈奴呼天為祁連</hi>萬里長征戰三軍盡衰老匈奴<lb/>
以殺戮為耕作古來唯見白骨黄沙田秦家築城避胡<lb/>
處漢家還有烽火然烽火然不息征戰無巳時<hi>齊賢曰邊方備</hi>
<hi>警作土臺臺上作桔橰頭上有蔸苓以薪草置其中有㓂即然火舉之以相告曰烽火多積薪冦至則燔之望</hi>
<hi>其煙曰燧晝則燔燧夜則舉烽廣雅曰蔸苓蘢也</hi>野戰格鬬死敗馬號鳴向天<lb/>
悲烏鳶啄人腸䘖飛上掛枯樹枝士卒塗草莽將軍空<lb/>
爾為乃知兵者是凶器聖人不得巳而用之<hi>士贇曰開元天寳中</hi>
<pb n="KR4c0013_WYG_003-12a"/>
<hi>上好邊功征伐無時此詩蓋有所諷者也</hi>
　　　將進酒<hi>士贇曰將進酒者漢短簫鐃歌二十二曲之一也太白填之以伸巳之意耳</hi>
君不見黄河之水天上來奔流倒海不復廻<hi>士贇曰山海經河源</hi>
<hi>出崑崙之上</hi>君不見高堂明鏡悲白髪朝如青絲暮成雪人<lb/>
生得意須盡歡莫使金樽空對月天生我材必有用千<lb/>
金散盡還復來烹羊宰牛且為樂㑹湏一飲三百杯岑<lb/>
夫子丹丘生進酒君莫停與君歌一曲請君為我側耳<lb/>
聴<hi>齊賢曰杜工部詩多與岑參唱和岑夫子必此人也丹丘生即元丹丘</hi>鐘鼓饌玉不足<lb/>
<pb n="KR4c0013_WYG_003-12b"/>
貴但願長醉不願醒古來聖賢皆寂寞惟有飲者留其<lb/>
名陳王昔時宴平樂斗酒十千恣讙謔主人何為言少錢<lb/>
徑湏沽取對君酌<hi>齊賢曰曹子建封陳王為名都篇曰歸來宴平樂美酒斗十千平樂觀名</hi>
五花馬千金裘呼兒將出換美酒與爾同銷萬古愁<hi>齊賢</hi>
<hi>曰史記孟嘗君有一狐白裘直千金士贇曰五花馬言其毛色也如九花三花之類此篇雖似任逹放浪然太</hi>
<hi>白素抱用世之才而不遇合亦自慰解之詞耳</hi>
　　　行行且遊獵篇<hi>士贇曰行行且遊獵即征戍十五曲中之校獵曲也</hi>
邊城兒生年不讀一字書但將遊獵誇輕趫胡馬秋肥<lb/>
<pb n="KR4c0013_WYG_003-13a"/>
宜白草騎來躡影何矜驕<hi>齊賢曰影日景也躡言疾也士贇曰此齊盧潜與弟子䆳</hi>
<hi>少為崔昻所知云此昆季足為後生之俊但恨其俱不讀書耳</hi>金鞭拂雪揮鳴鞘半酣<lb/>
呼鷹出逺郊弓彎滿月不虛發雙鶬迸落連飛髇<hi>呼交切齊</hi>
<hi>賢曰鞘音肖鞭鞘也士贇曰滿月者彎弓圓滿之狀</hi>海邊觀者皆辟易猛氣英風<lb/>
振沙磧儒生不及遊俠人白首下帷復何益<hi>齊賢曰辟易言開張</hi>
<hi>而失其本處水中有石曰磧董仲舒下帷讀書士贇曰天寳以後上好邊功武士得志儒生罕得進用太白號</hi>
<hi>為儒者亦自嘆云耳</hi>
　　　飛龍引二首<hi>士贇曰飛龍引者古樂府魚龍六曲之一此詞專言黄帝鼎湖丹成</hi>
<pb n="KR4c0013_WYG_003-13b"/>
　　　<hi>騎龍上昇之事</hi>
黄帝鑄鼎於荆山錬丹砂丹砂成黄金騎龍飛上太清<lb/>
家雲愁海思令人嗟宫中綵女顔如花飄然揮手凌紫<lb/>
霞從風縱體登鑾車登鑾車侍軒轅遨遊青天中其樂<lb/>
不可言<hi>齊賢曰黄帝號軒轅</hi>
　　　其二<lb/>
鼎湖流水清且閑軒轅去時有弓劒古人傳道畱其閒<lb/>
<hi>齊賢曰鼎湖在陜州</hi>後宫嬋姢多花顔乘鸞飛煙亦不還騎龍攀<lb/>
<pb n="KR4c0013_WYG_003-14a"/>
天造天關造天關聞天語<hi>齊賢曰史天官書曰北辰一名天關</hi>長雲河車<lb/>
載玉女載玉女過紫皇<hi>士贇曰晉天文志中宫北極五星鈎陳六星皆在紫宫中口中</hi>
<hi>一星曰天皇大帝即所謂紫皇也</hi>紫皇乃賜白兎所擣之藥方後天而<lb/>
老凋三光<hi>齊賢曰傅𤣥擬天問曰月中何有白兎𢷬藥士贇曰後天而老凋三光者言三光有時凋</hi>
<hi>落而此之真身則長存也</hi>下視瑶池見王母蛾眉蕭颯如秋霜<lb/>
　　　天馬歌<hi>士贇曰天馬歌者古樂府車馬六曲之一</hi>
天馬來出月氏窟背為虎文龍翼骨嘶青雲振緑髪蘭<lb/>
筋權竒走滅没<hi>齊賢曰大月氏夲居燉煌祁連間至冐頓單于攻破月氏冐頓卒子老上單于</hi>
<pb n="KR4c0013_WYG_003-14b"/>
<hi>殺月氏王月氏乃逺去大宛西撃大夏而臣之其衆少號小月支九域志安西大都督護府領焉西域大宛馬</hi>
<hi>虎脊魚目龍文鳯頸尾如蒲稍相馬經曰一筋從𤣥中出曰蘭𤣥中者目上䧟如井字整</hi>騰崑崙厯<lb/>
西極四足無一蹶雞鳴刷燕晡秣越神行電邁躡慌惚<lb/>
<hi>齊賢曰赭白馬賦日旦刷幽燕晝秣荆越杜預曰以粟飯馬曰秣</hi>天馬呼飛龍趨目明<lb/>
長庚臆雙鳬尾如流星首渇烏口噴紅光汗溝珠<hi>齊賢曰長</hi>
<hi>庚太白星也謂眼如長庚星有光曜安驥書曰雙鳬胷兩邊肉如鳬鳬間所開視之如雙鳬欲向上士贇曰渇</hi>
<hi>烏謂馬昻首如渇烏之狀也伯樂相馬經曰膺門欲開汗溝欲深口中欲得赤此用口噴紅光易其字也</hi>曾<lb/>
陪時龍躡天衢羈金絡月照皇都逸氣稜稜凌九區白<lb/>
<pb n="KR4c0013_WYG_003-15a"/>
壁如山誰敢沽<hi>齊賢曰王逸曰韁在口為鞿絡在頭為羈相馬經曰權頰權欲滿如月</hi>囘<lb/>
頭笑紫燕但覺爾輩愚<hi>齊賢曰紫燕馬名</hi>天馬奔戀君軒駷躍<lb/>
驚矯浮雲翻萬里足躑躅遥瞻閶闔門不逢寒風子誰<lb/>
採逸景孫白雲在青天丘陵逺崔嵬<hi>齊賢曰說文蹢□住足也</hi>鹽車<lb/>
上峻坂倒行逆施畏日晩伯樂翦拂中道遺<hi>齊賢曰戰國䇿騏驥</hi>
<hi>之齒長服塩車而上太行白汗交流負轅而不能進伯樂遭之下車攀而哭之解綾衣以幕之騏驥於是俛而</hi>
<hi>噴仰而鳴見伯樂之知巳也孫陽伯樂姓名善相馬</hi>少盡其力老棄之願逢曰子<lb/>
方惻然為我悲<hi>齊賢曰韓詩外傳田子方出見老馬於道問其御曰此何馬也曰公家畜也疲</hi>
<pb n="KR4c0013_WYG_003-15b"/>
<hi>而不用故出之子方喟然歎曰少盡其力老棄其身仁者不為束帛贖之窮士聞之知所歸心焉</hi>雖有<lb/>
玉山禾不能療苦飢<hi>齊賢曰玉山即崑崙山山海經曰崑崙山上有木禾長五尋大五圍</hi>
嚴霜五月凋桂枝伏櫪衘寃摧兩眉請君贖獻穆天子<lb/>
猶堪弄影舞瑶池<hi>齊賢曰史記造父取桃林驊騮騄駬獻之穆王王使造父為御西廵狩見</hi>
<hi>王母於瑶池之上士贇曰魏武帝云老驥伏櫪志在千里此篇蓋為逸羣絶倫之士不遇知巳者嘆亦白自傷</hi>
<hi>其不用於世而求知於人也歟</hi>
　　　行路難<hi>士贇曰行路難者古樂府道路六曲之一</hi>
金樽清酒斗十千玊盤珍羞直萬錢停杯投筯不能食<lb/>
<pb n="KR4c0013_WYG_003-16a"/>
㧞劒四顧心茫然欲渡黄河冰塞川將登太行雪滿山<lb/>
閒來垂釣碧溪上忽復乘舟夣日邊<hi>齊賢曰黄河至冬寒即凍徹底九域</hi>
<hi>志太行在懐州澤州</hi>行路難行路難多岐路今安在長風破浪㑹<lb/>
有時直掛雲帆濟滄海<lb/>
　　　其二<lb/>
大道如青天我獨不得出羞逐長安社中兒赤雞白狗<lb/>
賭梨栗彈劒作歌奏苦聲曳裾王門不稱情淮隂市井<lb/>
笑韓信漢朝公卿忌賈生<hi>齊賢曰史韓信淮隂人淮隂少年侮信曰若雖長大好帶</hi>
<pb n="KR4c0013_WYG_003-16b"/>
<hi>劒能死刺我不能出胯下信熟視俛出胯下一市皆笑信以為怯士贇曰史賈生名誼文帝召為博士是時賈</hi>
<hi>生最少年每詔令議下諸老先生不能言賈生盡為之對諸律令所更定及列侯悉就國其說皆自賈生發之</hi>
<hi>於是天子議以賈生任公卿之位綘灌東陽侯馬敬之属盡惡之乃短賈生曰洛陽之人最年少初學專欲擅</hi>
<hi>權紛亂諸事於是天子後亦䟽之不用其議乃以賈生為長沙王太傳</hi>君不見昔時燕家<lb/>
重郭隗擁篲折節無嫌猜劇辛樂毅感恩分輸肝剖膽<lb/>
效英才昭王白骨縈爛草誰人更掃黄金臺行路難歸<lb/>
去來<hi>齊賢曰史記燕昭王謂郭隗曰齊因孤國亂而襲破燕誠得賢士以共國以雪先王之耻孤之願也</hi>
<hi>隗曰王心欲致士先從隗始賢於隗者豈逺千里哉於是昭王為隗改築宫而師事之樂毅自魏往鄒衍自齊</hi>
<pb n="KR4c0013_WYG_003-17a"/>
<hi>往劇辛自趙往衍既如約昭王擁篲先驅請列弟子之座而受業</hi>
　　　其三<lb/>
有耳莫洗潁川水有口莫食首陽蕨<hi>齊賢曰史記伯夷叔齊孤竹君之二</hi>
<hi>子武王伐紂伯夷叔齊叩馬諌武王平商伯夷叔齊義不食周粟隠於首陽山采薇而食之首陽山在河東蒲</hi>
<hi>坂華山之北河曲之中</hi>含光混世貴無名何用孤高比雲月吾觀<lb/>
自古賢逹人功成不退皆殞身子胥既棄呉江上屈原<lb/>
終投湘水濵<hi>齊賢曰伍子胥諫王釋齊而先越太宰嚭受越賂讒子胥賜属鏤之劒子胥告舎人</hi>
<hi>曰必抉吾眼懸呉東門以觀越之滅呉乃自剄王聞之怒取子胥尸盛以䲬夷革浮之江中屈原事見前巻</hi>
<pb n="KR4c0013_WYG_003-17b"/>
陸機雄才豈自保李斯稅駕苦不早華亭鶴唳詎可聞<lb/>
上蔡蒼鷹何足道<hi>齊賢曰晉陸機字士衡有異才成都王穎與河間王顒起兵討長沙王乂</hi>
<hi>假機後將軍河北大都督中郎將長沙王乂奉天子與機戰於鹿苑機軍大敗宦人孟玖譛機於頴頴怒收機</hi>
<hi>機嘆曰華亭鶴唳豈可復聞乎遂遇害李斯楚上蔡人稅舎也蒼鷹黄犬也事見前巻</hi>君不見呉<lb/>
中張翰稱逹生秋風忽憶江東行且樂生前一杯酒何<lb/>
須身後千載名<hi>齊賢曰晉書張翰字李鷹呉郡人有清才善属文而任縱不拘齊王冏辟為大</hi>
<hi>司馬東曹掾冏時執權翰欲求去因見秋風起乃思呉中菰菜蓴羮鱸魚鱠曰人生貴得適志何能羈宦數千</hi>
<hi>里外以要名爵乎遂命駕而歸</hi>
<pb n="KR4c0013_WYG_003-18a"/>
　　　長相思<hi>士贇曰樂府怨思二十五曲其一曰長相思</hi>
長相思在長安絡緯秋啼金井䦨微霜凄凄簟色寒孤<lb/>
燈不明思欲絶巻帷望月空長嘆美人如花隔雲端<hi>齊賢</hi>
<hi>曰促織一名絡緯以其鳴如紡績織緯也</hi>上有青冥之長天下有渌水之波<lb/>
瀾<hi>士贇曰青冥雲也</hi>天長路逺魂飛苦夣魂不到關山難長相<lb/>
思摧心肝<lb/>
　　　上留田行<hi>士贇曰王僧䖍技録曰上留田行者相和歌瑟調三十八曲之一也崔豹</hi>
　　　<hi>古今注曰上留田地名也其地人有父母死不字其孤弟者隣人為其弟作悲歌以風其兄故</hi>
<pb n="KR4c0013_WYG_003-18b"/>
　　　<hi>曰上留田曲</hi>
行至上留田孤墳何崢嶸積此萬古恨春草不復生悲<lb/>
風四邊來腸㫁白楊聲借問誰家地埋没蒿里塋古老<lb/>
向余言言是上留田<hi>齊賢曰死人之里謂之蒿里</hi>蓬科馬鬛今巳平<lb/>
昔之弟死兄不葬他人於此舉銘旌<hi>齊賢曰馬鬛封之謂也銘明旌也以</hi>
<hi>死者為不可别巳故以其旌識之士贇曰此篇主意正在此昔之弟死兄不葬他人於此舉銘旌兩句</hi>一<lb/>
鳥死百鳥鳴一獸走百獸驚桓山之禽别離苦欲去廻<lb/>
翔不能征<hi>齊賢曰征飛也</hi>田氏倉卒骨肉分青天白日摧紫荆<lb/>
<pb n="KR4c0013_WYG_003-19a"/>
交柯之木夲同形東枝顦顇西枝榮無心之物尚如此<lb/>
參啇胡乃尋天兵<hi>齊賢曰京兆人田真兄弟三人共分各居堂前有一株紫荆花甚茂欲破</hi>
<hi>為三待明截之忽一夕樹即枯死真見之謂諸弟曰木同株當分析便憔悴况人兄弟孔懷而可離是人不如</hi>
<hi>樹木也兄弟相感而更合交柯之木出珉山安都縣兩樹對生一樹枯則一樹生如是嵗更不俱生俱枯也</hi>
孤竹延陵讓國揚名高風緬邈頽波激清<hi>齊賢曰史記伯夷叔齊孤</hi>
<hi>竹君之二子也父欲立叔齊及父卒叔齊讓伯夷伯夷曰父命也遂逃去叔齊亦不肯立而逃之國人立其中</hi>
<hi>子呉王壽夣有子四人長諸樊次餘祭餘昧季札季札賢夀夣欲立之季札讓不可於是乃立長子諸樊季札</hi>
<hi>封於延陵故號曰延陵季子緬猶邈也</hi>尺布之謡塞耳不能聴<hi>齊賢曰史孝文時淮</hi>
<pb n="KR4c0013_WYG_003-19b"/>
<hi>南厲王犯不軌徙蜀不食死民歌曰一尺布尚可縫一斗粟尚可舂兄弟二人不相容士贇曰此篇主意全在</hi>
<hi>孤竹延陵讓國揚名尺布之謡塞耳不能聴數句非泛然之作蓋當時有所風刺以唐史至德間事考之其為</hi>
<hi>啖廷瑶李成式皇甫侁輩受肅宗風㫖以謀激永王璘之反而執殺之太白目撃其時事故作是詩</hi>
　　　春日行<hi>士贇曰春日行者時景二十五曲之一也</hi>
深宫高樓入紫清金作蛟龍盤繡楹佳人當牎弄白日<lb/>
絃將手語彈鳴箏春風吹落君王耳此曲乃是昇天行<lb/>
因出天池汎蓬瀛樓臺蹙沓波浪驚<hi>齊賢曰蓬瀛蓬萊瀛洲也莊子南溟</hi>
<hi>者天池也</hi>三千雙蛾獻歌笑撾鐘考鼓宫殿傾萬姓聚舞歌<lb/>
<pb n="KR4c0013_WYG_003-20a"/>
太平我無為人自寜<hi>齊賢曰雙蛾蛾眉也</hi>三十六帝欲相迎仙人<lb/>
飄翩下雲軿帝不去留鎬京<hi>士贇曰三十六帝乃三十六天帝君也鎬京地名</hi>
安能為軒轅獨往入窅冥小臣拜獻南山壽陛下萬古<lb/>
垂鴻名<hi>齊賢曰窅冥杳寞也</hi>
　　　前有樽酒行<hi>士贇曰前有樽酒行者即樂府觴酌七曲之前有一樽酒也</hi>
春風東來忽相過金樽渌酒生微波落花紛紛稍覺多<lb/>
美人欲醉朱顔酡<hi>士贇曰韻釋飲而面赭曰酡</hi>青軒桃李能幾何流<lb/>
光欺人忽蹉跎君起舞日西夕當年意氣不肯平白髪<lb/>
<pb n="KR4c0013_WYG_003-20b"/>
如絲嘆何益<lb/>
　　　其二<lb/>
琴奏龍門之緑桐玉壺美酒清若空<hi>齊賢曰龍門之桐高百尺而無枝使</hi>
<hi>琴摯斫斬以為琴</hi>催絃拂柱與君飲看朱成碧顔始紅胡姬貌<lb/>
如花當罏笑春風笑春風舞羅衣君今不醉將安歸<hi>齊賢</hi>
<hi>曰古樂府胡姬年十五春日獨當罏師古曰賣酒之處以土為罏</hi>
　　　夜坐吟<hi>士贇曰夜坐吟者樂府時景二十五曲之一也</hi>
冬夜夜寒覺夜長沉吟乆坐坐北堂冰合井泉月入閨<lb/>
<pb n="KR4c0013_WYG_003-21a"/>
金釭青凝照悲啼金釭滅啼轉多掩妾淚聴君歌<hi>釭古雙切</hi>
<hi>士贇曰金釭燈盞也</hi>歌有聲妾有情情聲合兩無違一語不入意<lb/>
從君萬曲梁塵飛<lb/>
　　　野田黄雀行<hi>士贇曰王僧䖍技録相和歌瑟調三十八曲内有野田黄雀行乃晉</hi>
　　　<hi>樂奏也</hi>
遊莫逐炎洲翠棲莫近呉宫燕呉宫火起焚巢窠炎洲<lb/>
逐翠遭網羅<hi>齊賢曰十洲記云炎洲在南海中二千里去地岸九萬里有火林山獸罟曰罝罘鳥</hi>
<hi>罟曰羅網</hi>蕭條兩翅蓬蒿下縱有鷹鸇柰若何<hi>齊賢曰鷹鶆鳩鸇鷂属</hi>
<pb n="KR4c0013_WYG_003-21b"/>
　　　箜篌謡<hi>齊賢曰古今注箜篌引者朝鮮津卒霍里子高妻麗玉所作士贇曰琴操五十</hi>
　　　<hi>七曲九引内有箜篌引亦曰公無渡河亦曰箜篌謡太白此詞用其名</hi>
樊天莫登龍走山莫騎虎貴賤結交心不移唯有嚴陵<lb/>
及光武<hi>齊賢曰東漢嚴光字子陵餘姚人少與光武同遊學及光武即位光乃變姓名隠身不見帝思</hi>
<hi>其賢乃令以物色訪之後齊國上言有一男子披羊裘釣澤中帝疑其光乃備安車𤣥纁以聘之三反而後至</hi>
<hi>車駕即日幸其舘復引光入論道故舊相對累日因共偃卧光以足加帝腹上明日太史奏客星犯御座甚急</hi>
<hi>帝笑曰朕故人嚴子陵共卧耳除為諫議大夫不屈乃耕於富春山後人名其釣處為嚴陵灘焉</hi>周公<lb/>
稱大聖管蔡寜相容<hi>齊賢曰武王崩成王少周公專王室管蔡疑公不利於成王乃挾武</hi>
<pb n="KR4c0013_WYG_003-22a"/>
<hi>庚作亂周公誅武庚殺管叔放蔡叔</hi>漢謡一斗粟不與淮南舂兄弟尚路<lb/>
人吾心安所從他人方寸間山海幾千重輕言託朋友<lb/>
對面九嶷峯開花必早落桃李不如松管鮑乆巳死何<lb/>
人繼其蹤<hi>齊賢曰史記管仲少時與鮑叔牙游叔終善遇之管仲曰吾始困嘗與鮑叔賈分財利多</hi>
<hi>自與鮑叔不以我為貪知我貧也吾嘗與鮑叔謀事而更窮困鮑叔不以我為愚知我時有利不利也吾嘗三</hi>
<hi>仕三見逐於君鮑叔不以我為不肖知我不遭時也吾嘗三戰三走鮑叔不以我為怯知我有老母也公子紏</hi>
<hi>敗召忽死之吾幽囚受辱鮑叔不以我為無恥知我不羞小節而恥功名不顯於天下也生我者父母知我者</hi>
<hi>鮑子也鮑叔既進管仲以身下之不多管仲之賢而多鮑叔能知人</hi>
<pb n="KR4c0013_WYG_003-22b"/>
　　　雉朝飛<hi>齊賢曰古今注曰雉朝飛者犢牧子所作也齊處士泯宣年五十無妻出薪於</hi>
　　　<hi>野見雉雌雄相隨而飛意動心悲乃作雉朝飛之操以自傷</hi>
麥隴青青三月時白雉朝飛挾兩雌錦衣繡翼何離褷<lb/>
犢牧採薪感之悲春天和白日暖啄食飲泉勇氣滿爭<lb/>
雄闘死繡頸㫁雉子班奏急管絃傾心酒美盡玉椀<hi>齊賢</hi>
<hi>曰樂府有雉子班曲</hi>枯楊枯楊爾生稊我獨七十而孤棲彈絃寫<lb/>
恨意不盡瞑目歸黄泥<hi>齊賢曰易曰枯楊生稊老夫得其女妻無不利</hi>
　　　上雲樂<hi>齊賢曰梁周捨上雲樂曰西方老胡厥名文康士贇曰樂府神仙二十二曲中</hi>
<pb n="KR4c0013_WYG_003-23a"/>
　　　<hi>有上雲樂亦曰洛濵曲</hi>
金天之西白日所没<hi>齊賢曰西方為金故西曰金天</hi>康老胡雛生彼月<lb/>
窟巉巖容儀戌削風骨<hi>齊賢曰石勒年十四王衍見而異之謂左右曰向者胡雛吾觀</hi>
<hi>其聲視有竒志恐將為天下之患巉巖高聳貌戍削清臞貌</hi>碧玉炅炅雙目瞳黄金<lb/>
拳拳兩鬢紅華蓋垂下睫嵩嶽臨上唇不覩詭譎貌豈<lb/>
知造化神<hi>齊賢曰碧玉炅炅言眼色碧而有光相書曰眉為華蓋其眉長覆目鼻為中嶽其鼻下侵</hi>
<hi>唇</hi>大道是文康之嚴父元氣乃文康之老親<hi>齊賢曰莊子道與之</hi>
<hi>貌天與之形</hi>撫頂弄盤古推車轉天輪<hi>齊賢曰徐整三五厯紀天地混沌如雞子</hi>
<pb n="KR4c0013_WYG_003-23b"/>
<hi>盤古生其中萬八千嵗天地開闢陽清為天隂濁為地盤古在其中一日九變神於天聖於地天日高一丈盤</hi>
<hi>古日長一丈如此萬八千嵗天數極高地數極深盤古極長後乃有三皇數起於一立於三成於五盛於七處</hi>
<hi>於九故天地九萬里吕氏春秋天地如車輪終則復始高誘曰輪轉也</hi>云見日月初生時<lb/>
鑄冶火精與水銀陽烏未出谷顧免半藏身<hi>齊賢曰火精日也水</hi>
<hi>銀月也春秋元命苞曰陽成於三故日中有三足烏者陽精也尚書宅嵎夷曰暘谷屈原天問曰夜光何德死</hi>
<hi>則又育厥利維何而顧免在腹注夜光月也</hi>女媧戲黄土團作愚下人散在<lb/>
六合間濛濛若沙塵生死了不盡誰明此胡是仙真<hi>齊賢</hi>
<hi>曰女媧古神女帝人面蛇身一日七十變其腸化為神淮南子曰黄帝生隂陽上駢生耳目桑麻生臂手此女</hi>
<pb n="KR4c0013_WYG_003-24a"/>
<hi>媧所以七十化也士贇曰此句乃女媧鍊石補天缺之推耳</hi>西海栽若木東溟植扶<lb/>
桑别來幾多時枝葉萬里長中國有七聖半路頹洪荒<lb/>
<hi>齊賢曰事見前巻</hi>陛下應運起龍飛入咸陽赤眉立盆子白水<lb/>
興漢光<hi>齊賢曰秦都咸陽即京兆府咸陽縣也漢樊崇起兵於莒王莽遣亷丹撃之崇等欲戰恐其衆</hi>
<hi>與莽兵亂乃皆朱其眉以相别由是號赤眉西攻長安求劉氏後得城陽王章之後盆子立為帝東觀漢記曰</hi>
<hi>長沙定王中子買封舂陵節侯節侯生戴侯戴侯生考侯以舂陵地勢下濕上書願徙南陽守墳墓元帝許之</hi>
<hi>徙封南陽白水鄉九域志白水𨽻鄧州東京賦龍飛白水是也</hi>叱咤四海動洪濤為簸<lb/>
揚舉足蹋紫微天關自開張<hi>齊賢曰天文志紫微大帝所居北斗第一星曰天關</hi>
<pb n="KR4c0013_WYG_003-24b"/>
老胡感至徳東來進仙觴五色師子九苞鳯凰是老胡<lb/>
雞犬鳴舞飛帝郷淋漓颯沓進退成行<hi>齊賢曰梁周捨上雲樂鳯凰是</hi>
<hi>老胡家雞師子是老胡家狗漢烏弋山離國出師子孟康注師子似虎正黄有<graphic n="KR0971" url="https://raw.githubusercontent.com/kanripo/KR-Gaiji/master/images/KR0971.png" mimeType="image/png"/>耏尾端茸毛大如斗耏音而</hi>
<hi>耏頰旁毛師古曰即爾雅狻猊也士贇曰唐太宗時西域康居國獻師子帝珍其逺命虞世南作賦山海經丹</hi>
<hi>宂之山有鳥狀如鶴五色而文名曰九苞</hi>能胡歌獻漢酒跪雙膝立兩肘散<lb/>
花指天舉素手拜龍顔獻聖壽<hi>齊賢曰維摩詰經云㑹中有一天女以天花散</hi>
<hi>諸菩薩大弟子上至諸菩薩悉皆墮落至大弟子便著不墮於是一切弟子皆以神力去花終不能去士贇曰</hi>
<hi>此數句模寫其一時之威儀舉措耳</hi>北斗戻南山摧天子九九八十一萬<lb/>
<pb n="KR4c0013_WYG_003-25a"/>
嵗長傾萬嵗杯<lb/>
　　　夷則格上白鳩拂舞辭<hi>齊賢曰唐禮樂志曰白鳩長拂舞曲也士贇曰</hi>
　　　<hi>拂舞歌五曲有白鳩篇亦曰白鳬舞以其歌且舞也亦入清商曲按晉湯𢎞舞序云自到江南</hi>
　　　<hi>見白符舞符即鳬也白鳬舞即白鳩舞也白鳬之辭出於呉夲歌云平平白鳬思我君惠集我</hi>
　　　<hi>金堂謂晉為金德呉人患孫皓虐政而思從晉也然碣石章又出於魏武則知拂舞五篇並晉</hi>
　　　<hi>人採集亡國之前所作惟白鳬不用呉舊歌而更作之命曰白鳩篇</hi>
鏗鳴鐘考朗鼓<hi>齊賢曰鏗撞也考撃也</hi>歌白鳩引拂舞白鳩之白<lb/>
誰與隣霜衣雪襟誠可珍含哺七子能平均食不噎性<lb/>
<pb n="KR4c0013_WYG_003-25b"/>
安馴<hi>齊賢曰毛詩鳲鳩刺不噎也其一章云鳲鳩在桑其子七兮毛萇曰鳲鳩結鞠也鳲鳩之飬其子朝</hi>
<hi>從上下暮從下上平均如一鳩不噎之鳥</hi>首農政鳴陽春天子刻玉杖鏤形<lb/>
賜耆人<hi>齊賢曰月令季春之月鳴鳩拂其羽鄭𤣥註鳴鳩飛且翼相撃趨農急也後漢禮儀志仲秋之</hi>
<hi>月縣道皆按户比民年七十者授之以玉杖餔之以麋粥八十九十禮有加賜玉杖長尺端以鳩鳥為飾鳩者</hi>
<hi>不咽之鳥也欲老人不噎</hi>白鷺之白非純真外㓗其色心匪仁闕五<lb/>
德無司晨胡為啄我葭下之紫鱗鷹鸇鵰鶚貪而好殺<lb/>
鳯凰雖大聖不願以為臣<hi>齊賢曰韓詩外傳田饒曰雞戴冠文也足持距武也見敵</hi>
<hi>而闘勇也得食相呼義也鳴不失時信也雞有五德善司晨雖隂晦而不輟其鳴爾雅葭蘆也葦也</hi>
<pb n="KR4c0013_WYG_003-26a"/>
　　　日出入行<hi>士贇曰日出入行即樂府時景二十一曲之一日出行也</hi>
日出東方隈似從地底來厯天又入海六龍所舍安在<lb/>
哉<hi>齊賢曰爾雅厓内為隩外為隈</hi>其始與終古不息人非元氣安得與<lb/>
之乆徘徊草不謝榮於春風木不怨落於秋天誰揮鞭<lb/>
䇿驅四運萬物興歇皆自然<hi>齊賢曰春秋迭運草木自榮自落何謝何怨士贇曰</hi>
<hi>四運四時之運也</hi>羲和羲和汝奚汩没於荒滛之波魯陽何德<lb/>
駐景揮戈逆道違天矯誣實多<hi>齊賢曰山海經曰東南海外有羲和之國有女</hi>
<hi>子名羲和是生十日常浴日於甘淵注云羲和天地始生主日月者也故堯由是立羲和之官以立四時淮南</hi>
<pb n="KR4c0013_WYG_003-26b"/>
<hi>子曰魯陽公與韓遘戰酣日暮援戈而揮之日為之反三舍九域志汝州魯陽関即魯陽公揮戈退日處</hi>吾<lb/>
將囊括大塊浩然與溟涬同科<hi>齊賢曰莊子大塊噫氣郭象注大塊者無物也</hi>
<hi>帝系譜也天地初起溟涬鴻濛士贇曰涬溟司馬彪云自然元氣也此篇大意謂日月之運行萬物之生息皆</hi>
<hi>元氣之自然人力不能與乎其間也</hi>
　　　塞上歌<hi>士贇曰王僧䖍技録相和歌三十八曲中有塞上歌行</hi>
嚴風吹霜海草凋筋簳精堅塞馬驕<hi>士贇曰周禮冬官凡為弓冬析幹而</hi>
<hi>春液角夏治筋秋合三材寒奠体冰析爵</hi>漢家戰士三十萬將軍兼領霍票<lb/>
姚<hi>齊賢曰漢書大將軍受詔予壯士為票姚校尉於是上曰票姚校尉去病斬首捕虜二千二十八級封去</hi>
<pb n="KR4c0013_WYG_003-27a"/>
<hi>病為冠軍侯服䖍音飄揺師古曰票匹妙切姚羊召切票姚勁疾之貌</hi>流星白羽腰間挿<lb/>
劒花秋蓮光出匣<hi>齊賢曰陳孔璋牋曰飛兎流星注言疾也士贇曰呉越春秋秦客薛燭善</hi>
<hi>相劒呉王取純鈎示之薛日光乎如芙蓉始生其紋如星行其光如波溢於塘</hi>天兵照雪下玉<lb/>
關飛箭如沙射金甲<hi>齊賢曰唐武德二年析甘州之福禄𤓰州之玉門置肅州有玉門縣</hi>
<hi>玉門關開元中没吐蕃因其地置玉門軍</hi>雲龍風虎盡交囘太白入月敵可<lb/>
摧敵可摧旄頭滅<hi>齊賢曰易乾卦雲從龍風從虎酉陽雜爼曰太白聞禄山反作塞上歌詩</hi>
<hi>曰太白入月敵可摧禄山死日果見太白食月史記天官書旄頭胡星也</hi>壯士投戈同㰱血<lb/>
䇿名丹霄上揚威紫塞傍<hi>齊賢曰崔豹古今注秦築長城土色皆紫漢塞亦然故曰</hi>
<pb n="KR4c0013_WYG_003-27b"/>
<hi>紫塞士贇曰或曰紫塞者岱山有紫壃城城傍有草草生紫色故曰紫塞</hi>武功成漢道昌<hi>士贇</hi>
<hi>曰詩至漢道昌一篇之意巳足陛下之夀三千霜但歌大風雲飛揚安用猛士兮守四方一夲無此三句者是</hi>
<hi>也使蘇子由見之必不肯輕致不識理之誚矣東坡云今太白集之有悲來乎笑矣乎及贈懷素草書數詩决</hi>
<hi>非太白作蓋唐末五代間齊巳輩詩也僕亦曰此詩末後三句安知非此輩所増乎致使太白貽譏於數百載</hi>
<hi>之後惜哉雖然東坡能辨之頴濵直致譏焉是亦足以定二蘇之優劣今遂刪去後人具正法眼藏者必䝉賞</hi>
<hi>音</hi>
　　　北風行<hi>士贇曰樂府有時景二十五曲中有北風行</hi>
燭龍棲寒門光曜猶旦開日月照之何不及此唯有北<lb/>
<pb n="KR4c0013_WYG_003-28a"/>
風號怒天上來<hi>齊賢曰見前注淮南子曰八紘之外又有八極北極之山曰寒門注積寒所在</hi>
<hi>故曰寒門</hi>燕山雪花大如席片片吹落軒轅臺<hi>齊賢曰唐地志幽州范陽</hi>
<hi>郡幽都縣武德元年曰燕州媯州夲北燕州宋天明中元日雪花䧏殿庭右將軍謝莊下殿雪集衣白上以為</hi>
<hi>嘉瑞軒轅臺在漢上谷郡涿鹿縣</hi>幽州思婦十二月停歌罷笑雙蛾摧<lb/>
倚門望行人念君長城苦寒良可哀别時提劒救邊去<lb/>
遺此虎紋金鞞靫中有二雙白羽箭蜘蛛結網生塵埃<lb/>
<hi>齊賢曰鞞靫箭藏也</hi>箭空在人今戰死不復迴不忍見此物焚之<lb/>
巳成灰黄河捧土尚可塞北風雨雪恨難裁<lb/>
<pb n="KR4c0013_WYG_003-28b"/>
　　　俠客行<hi>士贇曰樂府俠遊二十五曲中有俠客行</hi>
趙客縵胡纓呉鉤霜雪明<hi>齊賢曰莊子說劒篇趙太子曰吾王所見劒士皆蓬頭突</hi>
<hi>鬢垂冠曼胡之纓短後之衣瞋目而語難呉越春秋呉王闔閭既寳莫邪復命於國中作金鉤令曰能為善鉤</hi>
<hi>者賞之百金呉作鉤者甚衆而有人貪王之重賞也殺其二子以血釁金遂成二鉤獻於闔閭詣宫門而求賞</hi>
<hi>王曰為鉤者衆而不獨求賞何以異於衆夫子之鉤乎作鉤者曰吾之作鉤也貪而殺二子釁成二鉤王乃舉</hi>
<hi>衆鉤示之何者是也王鉤甚多形體相類不知其所在於是鉤師向鉤而呼二子之名呉鴻扈稽我在於此王</hi>
<hi>不知汝之神也聲絶於口兩鉤俱飛着父之胷呉王大驚曰嗟夫寡人誠負於子乃賞百金遂服而不離身沈</hi>
<hi>存中曰呉鉤刀名</hi>銀鞍照白馬颯沓如流星<hi>齊賢曰流星疾也</hi>十歩殺<lb/>
<pb n="KR4c0013_WYG_003-29a"/>
一人千里不留行<hi>齊賢曰莊子說劒篇莊子以劒見王王曰子之劒何能禁制曰臣之劒十</hi>
<hi>歩一人千里不留行王大恱曰天下無敵矣</hi>事了拂衣去深藏身與名閑過<lb/>
信陵飲脫劒膝下横將炙啖朱亥持觴勸侯嬴三杯吐<lb/>
然諾五嶽倒為輕眼花耳熱後意氣素霓生<hi>齊賢曰史記魏公子</hi>
<hi>無忌封信陵君魏有隠士曰侯嬴年七十為大梁夷門監者公子嘗置酒㑹客坐定從車騎自迎侯生曰臣有</hi>
<hi>客在市屠中願枉車騎過之公子引車入市侯生下見其客朱亥睥睨故乆立公子顔色愈和侯生乃就車至</hi>
<hi>家坐上坐酒酣公子起為夀罷酒侯生謂公子曰朱亥賢者世莫能知故隠屠間耳</hi>救趙揮金槌<lb/>
邯鄲先震驚千秋二壯士烜赫大梁城縱使俠骨香不<lb/>
<pb n="KR4c0013_WYG_003-29b"/>
慙世上英<hi>士贇曰史魏公子無忌傳魏安釐王二十年秦破趙長平軍又進圍邯鄲公子姊為趙平</hi>
<hi>原君夫人數請救於魏魏王使將軍晉鄙將十萬衆救趙留軍壁鄴名為救趙實持兩端以觀望平原君使讓</hi>
<hi>魏公子公子患之乃用侯生計請如姬於王卧内竊虎符奪晉鄙軍使嬴客朱亥袖四十斤鐵槌槌殺晉鄙公</hi>
<hi>子遂將其軍進撃秦軍秦軍解去遂救邯鄲存趙初公子過謝侯生侯生曰臣宜從老不能請數公子行日以</hi>
<hi>至晉鄙軍之日北向自剄以送公子公子遂行至軍侯生果北向自剄陸德明釋注曰烜者光明宣著</hi>誰<lb/>
能書閤下白首太𤣥經<hi>齊賢曰漢書楊雄傳雄校書天䘵閣上又曰哀帝時丁傳董賢</hi>
<hi>用事諸附離之者或起家至二千石時雄方草太𤣥有以自守泊如也士贇曰此詩似因鮑照詩聞雄草太𤣥</hi>
<hi>兹事採愚狂之意</hi>
<pb n="KR4c0013_WYG_003-30a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0013_WYG_003-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李太白集分類補註巻三<lb/>
<pb n="KR4c0013_WYG_003-31a"/>
欽定四庫全書<lb/>
　李太白集分類補註巻三<lb/>
　　　　　　　　　　　宋　楊齊賢　集註<lb/>
　　　　　　　　　　　元　蕭士贇　補註<lb/>
　　古樂府<lb/>
　　　逺别離<hi>士贇曰樂府逺别離者别離十九曲之一也</hi>
逺别離古有皇英之二女乃在洞庭之南瀟湘之浦海<lb/>
水直下萬里深誰人不言此離苦<hi>士贇曰博物志舜南廵不返葬於蒼梧之</hi>
<pb n="KR4c0013_WYG_003-31b"/>
<hi>野堯二女娥皇女英追之不及至洞庭之山淚下染竹即班妃死為湘水神廟在潭州湘隂縣北八十里瀟湘</hi>
<hi>之尾洞庭之口此意謂離恨之苦與海水俱深也</hi>日慘慘兮雲冥冥猩猩啼煙<lb/>
兮鬼嘯雨我縱言之將何補<hi>齊賢曰慘慘無光冥冥暗貌猩猩生交趾封溪似猿</hi>
<hi>人面能言語聲如小兒啼啼呼也</hi>皇穹竊恐不照余之忠誠雲憑憑兮<lb/>
欲吼怒<hi>齊賢曰皇穹天也憑盛也</hi>堯舜當之亦襌禹君失臣兮龍為<lb/>
魚權歸臣兮䑕變虎或言堯幽囚舜野死<hi>士贇曰故堯城在濮州鄄</hi>
<hi>城縣東北十五里竹書云昔堯徳衰為舜所囚也又有偃朱故城在縣西北十五里竹書云舜囚堯後偃塞丹</hi>
<hi>朱使不與父相見也舜典注曰舜即位五十年升道南方廵狩死於蒼梧之野而葬焉</hi>九疑聮緜<lb/>
<pb n="KR4c0013_WYG_003-32a"/>
皆相似重瞳孤墳竟何是<hi>齊賢曰九疑山半在蒼梧半在零陵其下九峯形勢相似</hi>
<hi>故曰九疑山士贇曰後漢地理志零陵郡營道南九疑山舜之所葬淮南子曰堯眉八彩舜重瞳子</hi>帝子<lb/>
泣兮緑雲間隨風波兮去無還慟哭兮逺望見蒼梧之<lb/>
深山<hi>士贇曰帝子即娥皇女英也</hi>蒼梧山崩湘水絶竹上之淚乃可<lb/>
滅<hi>齊賢曰湘水出静江府興安縣海陽山按晉志興安𨽻蒼梧郡在唐為桂州理定縣至徳三載更名則漠</hi>
<hi>湘水自海陽下全州下蒸州與瀟水合又下衡州與蒸水合趨潭州以入于洞庭士贇曰此詩大意謂無借人</hi>
<hi>國柄借人國柄則失其權失其權則雖聖哲不能保其社稷妻子焉其禍有必至之勢也然則此詩之作其在</hi>
<hi>於天寳之末乎太白此時熟識時病欲言則懼禍及巳不得巳而形之詩章聊以致其愛君憂國之志而巳所</hi>
<pb n="KR4c0013_WYG_003-32b"/>
<hi>謂皇英之事特借之以引喻發興而曰日曰皇穹者所以比其君而雲則其臣也詩曰日慘慘兮雲㝠冥者喻</hi>
<hi>君昏於上而權臣障蔽於下也猩猩啼煙鬼嘯雨者極小人之形容而政亂之甚也我縱言之将何補者太白</hi>
<hi>感歎之辭謂時事如此矣我縱言之誠恐君不以我為忠而適以取憎於權臣也夫如是則又将何補哉堯舜</hi>
<hi>當之亦禪禹而下數句乃是太白所欲言之事謂權歸於臣其禍必至於此所引竹書事特起興耳末句曰蒼</hi>
<hi>梧山崩湘水絶竹上之淚乃可滅者白意若曰事若至此是抱萬古之恨與山水而無窮也詩意切直著明流</hi>
<hi>出胷臆非識時憂世之士懷存君忠國之心者孰能與於此使時有採詩之官而君之一悟俗之一改則安史</hi>
<hi>之亂可消播遷幽居之禍不作豈曰小補之哉</hi>
　　　公無渡河<hi>士贇曰琴操九引有箜篌引亦曰公無渡河亦曰箜篌謠乃朝鮮津卒霍</hi>
<pb n="KR4c0013_WYG_003-33a"/>
　　　<hi>里子高妻麗玉所作子高晨起刺船見一白首狂夫披髪携壺亂流而渡其妻隨呼止之不及</hi>
　　　<hi>遂溺死妻乃援箜篌而鼓之歌曰公無渡河公終渡河公墮而死當柰公何聲音悽愴曲終亦</hi>
　　　<hi>投河而死子高還以其聲語麗玉麗玉傷之乃引箜篌寫其聲聞者莫不墮淚太白此詩亦祖</hi>
　　　<hi>此意耳</hi>
黄河西來決崑崙咆哮萬里觸龍門<hi>齊賢曰淮南子桑欽酈元諸書皆曰</hi>
<hi>河出崑崙墟色白潛流地中受衆渾濁故色黄河自積石過燉煌酒泉張掖郡南東過隴西河関縣與洮水合</hi>
<hi>又東過金城允吾縣北又東流經天水安定北地朔方郡東轉渠捜縣北南流過五原郡南東過雲中郡南過</hi>
<hi>定襄西河郡東又南過上郡西然後至龍門自積石至龍門三千餘里</hi>波滔天堯咨嗟大<lb/>
<pb n="KR4c0013_WYG_003-33b"/>
禹理百川兒啼不窺家殺湍湮洪水九州始蠶麻其害<lb/>
乃去茫然風沙<hi>士贇曰書禹曰洪水滔天浩浩懷山襄陵下民昏墊予乘四載隨山刋木暨益</hi>
<hi>奏庶鮮食予决九川距四海濬畎澮距川又娶于塗山辛壬癸甲啓呱呱而泣予弗子惟荒度土功注啓禹子</hi>
<hi>也禹治水過門不入聞啓泣聲不暇顧卒以大治水土之功</hi>被髪之叟狂而癡清晨<lb/>
臨流欲奚為旁人不惜妻止之公無渡河苦渡之虎可<lb/>
摶河難馮公果溺死流海湄有長鯨白齒若雪山公乎<lb/>
公乎掛罥於其間箜篌所悲竟不還<hi>士贇曰此篇大意謂洪水滔天下民</hi>
<hi>昏墊天之作孽不可逭也地平天成上下相安之時乃無故馮河而死是則非所謂自作孽者歟亦可哀而不</hi>
<pb n="KR4c0013_WYG_003-34a"/>
<hi>足恤也巳故詩曰旁人不惜妻止之也是亦諷止當時不靖之人自投憲網者借此為喻云耳</hi>
　　　蜀道難<hi>士贇曰按王僧䖍技録相和歌瑟調三十八曲内有蜀道難因知亦古樂府名</hi>
　　　<hi>也</hi>
噫吁戱危乎高哉蜀道之難難於上青天<hi>齊賢曰廣記太白嘗為蜀</hi>
<hi>道難難於上青天以刺嚴武後陸暢復為蜀道昜昜於履平地以佞韋臯臯大喜賜羅八百匹</hi>蠶叢及<lb/>
魚鳬開國何茫然爾來四萬八千嵗不與秦塞通人煙<lb/>
<hi>齊賢曰成都記蠶叢之後有柏灌柏灌之後有魚鳬皆蠶叢之子魚鳬治導江縣嘗獵湔山得道乘虎而去杜</hi>
<hi>宇遂繼魚鳬秦惠王討滅蜀王封公子通為蜀侯惠王二十七年使張儀築都城後置蜀郡以李冰為守冰穿</hi>
<pb n="KR4c0013_WYG_003-34b"/>
<hi>兩江為人開田百姓享其利蜀人始通中國</hi>西當太白有鳥道可以横絶峩<lb/>
眉巔<hi>齊賢曰南中志交趾郡治龍編自興古鳥道四百里士贇曰太白山在洋州真符縣四百五十里山</hi>
<hi>面𨽻鳯翔府山背属真符峩眉縣南百里兩山相對如峩眉記云其山周匝千里有石龕百一十二大洞十二</hi>
<hi>小洞二十八南北有臺</hi>地崩山摧壯士死然後天梯石棧相鉤連<lb/>
<hi>士贇曰昔秦伐蜀不知道遂作五石牛以金置尾下言能糞金欲以遺蜀蜀王負力而貪乃令五丁開道引之</hi>
<hi>秦因使張儀司馬錯引兵尋路滅蜀謂之石牛道郡國志褒城縣北口曰斜南口曰褒長四百七十里同為一</hi>
<hi>谷兩谷高峻褒水所流昔張良送高皇帝至褒中說燒棧道即此地入斜谷路至鳯州界百五十里有棧道二</hi>
<hi>千九百八十九間板閣二千八百九十二間</hi>上有六龍囘日之高標下有衝<lb/>
<pb n="KR4c0013_WYG_003-35a"/>
波逆折之囘川<hi>士贇曰圖經高標山一名高望乃嘉定府之主山巋然高峙萬象在前</hi>黄<lb/>
鶴之飛尚不得過猿猱欲度愁攀援<hi>齊賢曰猿猱輕㨗之獸士贇曰南中</hi>
<hi>志云朱提縣西南二里有棠狼山多毒草盛夏之月飛鳥過之不能得去黄鶴飛之至高者猿猱最便㨗者尚</hi>
<hi>不得度則其為險絶可知</hi>青泥何盤盤百歩九折縈巖巒<hi>齊賢曰九折坂在漢</hi>
<hi>属巖道縣卭萊山此特言青泥之路縈紆百歩而九折耳士贇曰輿地廣記青泥嶺在沔州長舉縣西北五十</hi>
<hi>里懸崖萬仞上多雲雨行者多逢泥淖巖阻峻迴曲九折乃至山上</hi>捫參厯井仰脅息以<lb/>
手撫膺坐長嘆<hi>齊賢曰河圖括地象曰岷山之地上有井絡謂岷山之精上為天之井星也士</hi>
<hi>贇曰捫摸也地理志禹貢梁州之域秦地鶉首之次天官東井輿鬼之分野入參一度古蜀國也脅歛也屏氣</hi>
<pb n="KR4c0013_WYG_003-35b"/>
<hi>而息</hi>問君西遊何時還畏途巉巖不可攀<hi>齊賢曰自秦入蜀曰西遊</hi>但<lb/>
見悲鳥號古木雄飛從雌繞林間又聞子規啼夜月愁<lb/>
空山蜀道之難難於上青天使人聽此凋朱顔<hi>齊賢曰蜀記曰</hi>
<hi>昔有人姓杜名宇王蜀號曰望帝宇死俗說云宇化為子規子規鳥名也蜀人聞子規鳴皆曰望帝也</hi>連<lb/>
峯去天不盈尺枯松倒掛倚絶壁飛湍瀑流爭喧豗砯<lb/>
厓轉石萬壑雷其險也如此嗟爾逺道之人胡為乎來<lb/>
哉<hi>齊賢曰砯水撃巖之聲砯普氷切士贇曰豗撃也</hi>劒閣崢嶸而崔嵬一夫當<lb/>
關萬夫莫開所守或匪親化為狼與豺<hi>齊賢曰酈道元水經註小劒去</hi>
<pb n="KR4c0013_WYG_003-36a"/>
<hi>大劒三千里連山絶險飛閣相通故謂之劒閣張孟陽劒閣銘曰劒閣壁立千仞窮地之險極路之峻一人荷</hi>
<hi>㦸百夫趦趄形勝之地匪親勿居士贇曰崢嶸高貌爾雅石載土謂之崔嵬</hi>朝避猛虎夕避<lb/>
長蛇磨牙吮血殺人如麻錦城雖云樂不如早還家<hi>士贇</hi>
<hi>曰圖經成都郡名錦城</hi>蜀道之難難於上青天側身西望長咨嗟<lb/>
<hi>齊賢曰太平廣記云太白初自蜀至京師賀知章聞其名者訪之既竒其姿又請所為文白出蜀道難示之讀</hi>
<hi>未竟稱嘆數四號為謫仙人士贇曰按唐史哥舒翰兵敗潼関不守楊國忠首倡幸蜀之䇿當時臣庻皆非之</hi>
<hi>馬嵬父老遮道諫曰宫闕陛下家居陵寢陛下墳墓今舍此欲何之又告太子曰若殿下與至尊皆入蜀中原</hi>
<hi>百姓誰為主建寜王倓亦曰今殿下從至尊入蜀若賊兵燒絶棧道則中原之地拱手授賊既上至扶風士卒</hi>
<pb n="KR4c0013_WYG_003-36b"/>
<hi>潜懷去就往往流言不遜比至成都從官及六軍至者千三百人而巳太白此時蓋亦深知幸蜀之非計欲言</hi>
<hi>則不在其位不言則愛君憂國之情不能自巳故作是詩以逹意也詩曰噫吁戱危乎高哉蜀道之難難於上</hi>
<hi>青天者極路險難之形容言當時欲從君於難者至蜀之難如上天之難也蚕叢及魚鳬開國何茫然爾來四</hi>
<hi>萬八千嵗不與秦塞通人煙者言蕞爾之蜀僻在一隅自古聲教所不暨雖秦塞之近且不相通非可為中國</hi>
<hi>帝王之都也西當太白有鳥道可以横絶峩眉巔者言五丁未開道之前惟長安正西太白山僅有鳥道可以</hi>
<hi>横絶峩眉之巔非人迹所可往來也地崩山摧壯士死然後天梯石棧相鈎連者言五丁既開道之後梯棧相</hi>
<hi>連始與秦通今焉安處於蜀設若燒絶棧道則中原道㫁矣上有六龍囘日之高標下有衝波逆折之囘川者</hi>
<hi>言其險上際于天下極于地也黄鶴之飛尚不得過猿猱欲度愁攀援者言鳥獸猶憚其出入人可知也青泥</hi>
<pb n="KR4c0013_WYG_003-37a"/>
<hi>何盤盤百歩九折縈巖巒者厯言蜀道險難之所也捫參厯井仰脅息以手撫膺坐長嘆者蓋參與井為蜀分</hi>
<hi>野捫參厯井言環蜀之境道里險難所在皆然令人脅歛屏氣而息惟有撫膺長歎而巳也問君西遊何時還</hi>
<hi>者君字非泛然而言猶杜子美北征詩恐君有遺失及君誠中興主之義所謂君者明皇也西遊者西幸也何</hi>
<hi>時還者言既幸蜀矣何時可還中原而為生靈之主也畏途巉巖不可攀者此兩句乃太白興歎發問之辭言</hi>
<hi>君既幸蜀矣何時可還而畏途如此忠臣義士雖欲從君於難道路險阻不可以猝然攀附也史曰上至成都</hi>
<hi>從官六軍近千三百人此其驗矣但見悲鳥號古木雄飛從雌繞林間又聞子規啼夜月愁空山者言朝夕之</hi>
<hi>間空山叢林惟有禽鳥飛鳴則人迹之稀少從可知也復申之曰蜀道之難難於上青天者言其險之極一言</hi>
<hi>之不足再言之也使人聴此凋朱顔者此乃太白自述聞渉險之時欲攀從而不可徒感傷於心而形諸顔色</hi>
<pb n="KR4c0013_WYG_003-37b"/>
<hi>也連峯去天不盈尺枯松倒掛倚絶壁飛湍瀑流争喧豗砯厓轉石萬壑雷其險也如此者備言蜀道險難之</hi>
<hi>狀也嗟爾逺道之人胡為乎來哉者嗟字乃發嘆之音逺道之人以喻踈逺之臣言蜀道之險如此若白之踈</hi>
<hi>逺者雖欲從君於難胡為而能來也劒閣崢嶸而崔嵬一夫當関萬夫莫開所守或匪親化為狼與豺者言賛</hi>
<hi>帝幸蜀者不過謂有劒閣之險而巳然太白私憂過計謂險則險矣守関者任非其人如狼豺之反噬是未可</hi>
<hi>知此則尤可憂也朝避猛虎夕避長蛇磨牙吮血殺人如麻者言蜀與羗夷雜處如虎如蛇朝夕皆當避之或</hi>
<hi>者變生肘腋是又可憂之大者也錦城雖云樂不如早還家言蜀都之樂不如早還中國之樂也復申之曰蜀</hi>
<hi>道之難難於上青天側身西望長咨嗟者再言之不足故三言之反覆再三謂從君于難者至蜀之難真如上</hi>
<hi>天之難矣夫如是則白也側身無所西望吾君惟有長嘆咨嗟以致吾睠戀之意云耳吁詩意亦微而顯者歟</hi>
<pb n="KR4c0013_WYG_003-38a"/>
　　　梁甫吟<hi>士贇曰按王僧䖍技録相和歌楚調五曲内有梁甫吟行意始於諸葛亮後惟</hi>
　　　<hi>太白繼之耳</hi>
長嘯梁甫吟何時見陽春<hi>齊賢曰兖州有梁甫城諸葛亮嘗登鄧州獨樂山作梁父</hi>
<hi>吟</hi>君不見朝歌屠叟辭棘津八十西來釣渭濵寕羞白<lb/>
髪照清水逢時吐氣思經綸廣張三千六百釣風期暗<lb/>
與文王親大賢虎變愚不測當年頗似尋常人<hi>齊賢曰朝歌在</hi>
<hi>南州八尺曰尋倍尋曰常士贇曰棘津在廣川縣北有棘津亭吕尚所困處也司馬遷云吕望東海上人也老</hi>
<hi>而無遇以釣干周文王行年五十賣食棘津七十則屠牛朝歌行年八十釣干渭濵行年九十身為帝師三千</hi>
<pb n="KR4c0013_WYG_003-38b"/>
<hi>六百釣指太公八十釣於渭十年間事也十年三千六百日每日而釣故曰三千六百鈞至九十乃遇文王是</hi>
<hi>十年矣</hi>君不見高陽酒徒起草中長揖山東隆凖公入門<lb/>
不拜騁雄辯兩女輟洗來趨風東下齊城七十二指揮<lb/>
楚漢如旋蓬狂客落魄尚如此何况壯士當羣雄<hi>齊賢曰酈</hi>
<hi>食其高陽人里中人謂沛公曰臣里中有酈生年六十餘長八尺人皆謂之狂生生自謂非狂騎士言沛公至</hi>
<hi>高陽傳舍使人召生生入謁沛公方倨牀使兩女子洗足生長揖不拜曰公誅秦不宜倨見長者於是沛公輟</hi>
<hi>洗起攝衣延坐高祖隆凖而龍顔漢書酈生馮軾下齊七十餘城食其家貧落魄落魄失業無次也</hi>我欲<lb/>
攀龍見明主雷公砰訇震天鼓帝傍投壺多玉女三時<lb/>
<pb n="KR4c0013_WYG_003-39a"/>
大笑開電光倐爍晦冥起風雨閶闔九門不可通以額<lb/>
扣關閽者怒<hi>齊賢曰天門凢有九重閶闔天門</hi>白日不照吾精誠杞國<lb/>
無事憂天傾<hi>齊賢曰列子杞國人憂天崩墜身無所寄廢於飲食</hi>猰㺄磨牙競人<lb/>
肉騶虞不折生草莖手接飛猱搏彫虎側足焦原未言<lb/>
苦智者可巻愚者豪世人見我輕鴻毛力排南山三壯<lb/>
士齊相殺之費二桃<hi>士贇曰齊相晏嬰二桃殺三士</hi>呉楚弄兵無劇孟<lb/>
亞夫咍爾為徒勞<hi>齊賢曰漢書周亞夫乘傳至洛陽得劇孟喜曰呉楚舉大事而不求劇孟</hi>
<hi>吾知其無能為也士贇曰咍說文嗤笑也楚人謂相啁笑曰咍</hi>梁甫吟聲正悲張公兩<lb/>
<pb n="KR4c0013_WYG_003-39b"/>
龍劒神物合有時風雲感㑹起屠釣大人<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>屼當安之<lb/>
<hi>齊賢曰屠釣吕尚也士贇曰<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>屼不安貌此篇意思轉摺甚多蓋太白借此以言志也長嘯梁甫吟何時見陽</hi>
<hi>春是嘆三士之不可復生亦以喻有志之士何時而遇主也君不見兩叚乃太白聊自慰解之辭謂太公之老</hi>
<hi>食其之狂當時視為尋常落魄之人後猶遇合如此則為士者終有遇合之時也我欲攀龍見明主乃太白於</hi>
<hi>時事有所見而欲告於其君也雷公砰訇震天鼓帝傍投壺多玊女三時大笑開電光倐爍晦冥起風雨以喻</hi>
<hi>權姦女謁用事而政令無常也閶闔九門不可通以額扣関閽者怒以喻言路壅塞下情不得以上逹而言者</hi>
<hi>往往獲罪於權近也白日不照吾精誠杞國無事憂天傾者乃太白灼見當時貴妃國忠林甫䘵山竊弄權柄</hi>
<hi>等事禍已胎而未形欲諫則言無證而不信倘使其君不鍳吾之誠則正所謂把人憂天之類耳猰㺄磨牙競</hi>
<pb n="KR4c0013_WYG_003-40a"/>
<hi>人肉騶虞不折生草莖此乃深嘆當時小人在位為政害民有如猰㺄磨牙競食人肉使有道之朝則當仁如</hi>
<hi>騶虞雖生草不履况肯以人肉為食哉况肯輕殺一士哉手接飛猱搏彫虎側足焦原未言苦智者可巻愚者</hi>
<hi>豪世人見我輕鴻毛力排南山三壯士齊相殺之費二桃白意蓋謂使當有道之朝得君而佐之為國出力刺</hi>
<hi>姦撃邪不憚勤勞如接摶猱虎雖側足焦原未足言苦耳今時事如此則惟當巻其智而為愚乃為人豪世不</hi>
<hi>我知謂為真愚而輕之如鴻毛然白亦卒不改行者亦思古來三壯士之功力如此一忤齊相用計殺之特費</hi>
<hi>二桃殊不勞力白也倘不巻其智而懷之適足使權近得以甘心焉耳又何補哉呉楚弄兵無劇孟亞夫咍爾</hi>
<hi>為徒勞者此又白深自慰解之辭謂當國者終須得人為用必有遇合之時也梁甫吟聲正悲張公兩龍劒神</hi>
<hi>物合有時風雲感㑹起屠釣大人<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>屼當安之者此乃申言有志之士終當如太公食其之感㑹風雲猶神劒</hi>
<pb n="KR4c0013_WYG_003-40b"/>
<hi>之㑹合有時也則夫大人君子遭時屯否<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>屼不安者且當安時以俟命可也</hi>
　　　烏夜啼<hi>士贇曰烏夜啼者清商曲也其辭始於宋臨川王義慶所作宋元嘉中徙彭城</hi>
　　　<hi>王義康於豫章郡義慶時為江州相見而哭文帝聞而怪之召還宅義慶大懼妓妾聞烏夜啼</hi>
　　　<hi>叩齋閣云明日應有赦及旦改南兖州刺史因此作歌太白此詩亦祖此意詞不同耳</hi>
黄雲城邊烏欲棲歸飛啞啞枝上啼<hi>齊賢曰啞笑聲</hi>機中織錦<lb/>
秦川女碧紗如煙隔牎語停梭悵然憶逺人獨宿孤房<lb/>
淚如雨<lb/>
　　　烏棲曲<hi>士贇曰樂録烏栖曲者鳥獸三十一曲之一也</hi>
<pb n="KR4c0013_WYG_003-41a"/>
姑蘇臺上烏棲時呉王宫裏醉西施<hi>齊賢曰賀知章見太白烏栖曲嘆賞</hi>
<hi>曰此詩可以泣鬼神</hi>呉歌楚舞歡未畢青山欲㗸半邊日銀箭金<lb/>
壺漏水多起看秋月墜江波東方漸高柰樂何<hi>士贇曰此詩雖</hi>
<hi>只樂府然深得國風諷刺之體盛言其美而不美者自見觀者其毋忽諸</hi>
　　　戰城南<hi>士贇曰戰城南者漢短簫鐃歌二十二曲之一也太白此作指當時之事而言</hi>
　　　<hi>也</hi>
去年戰桑乾源今年戰葱河道<hi>齊賢曰代郡桑乾縣言與突厥戰後漢書注葱</hi>
<hi>嶺山名其山生葱故名士贇曰唐書王忠嗣傳天寳元年北討奚契丹戰桑乾河三遇三克李嗣業傳初討勃</hi>
<pb n="KR4c0013_WYG_003-41b"/>
<hi>律通葱嶺</hi>道洗兵條支海上波放馬天山雪中草<hi>士贇曰漢書條支國</hi>
<hi>臨西海祁連山即天山也匈奴呼天為祁連</hi>萬里長征戰三軍盡衰老匈奴<lb/>
以殺戮為耕作古來唯見白骨黄沙田秦家築城避胡<lb/>
處漢家還有烽火然烽火然不息征戰無巳時<hi>齊賢曰邊方備</hi>
<hi>警作土臺臺上作桔橰頭上有蔸苓以薪草置其中有㓂即然火舉之以相告曰烽火多積薪冦至則燔之望</hi>
<hi>其煙曰燧晝則燔燧夜則舉烽廣雅曰蔸苓蘢也</hi>野戰格鬬死敗馬號鳴向天<lb/>
悲烏鳶啄人腸䘖飛上掛枯樹枝士卒塗草莽將軍空<lb/>
爾為乃知兵者是凶器聖人不得巳而用之<hi>士贇曰開元天寳中</hi>
<pb n="KR4c0013_WYG_003-42a"/>
<hi>上好邊功征伐無時此詩蓋有所諷者也</hi>
　　　將進酒<hi>士贇曰將進酒者漢短簫鐃歌二十二曲之一也太白填之以伸巳之意耳</hi>
君不見黄河之水天上來奔流倒海不復廻<hi>士贇曰山海經河源</hi>
<hi>出崑崙之上</hi>君不見高堂明鏡悲白髪朝如青絲暮成雪人<lb/>
生得意須盡歡莫使金樽空對月天生我材必有用千<lb/>
金散盡還復來烹羊宰牛且為樂㑹湏一飲三百杯岑<lb/>
夫子丹丘生進酒君莫停與君歌一曲請君為我側耳<lb/>
聴<hi>齊賢曰杜工部詩多與岑參唱和岑夫子必此人也丹丘生即元丹丘</hi>鐘鼓饌玉不足<lb/>
<pb n="KR4c0013_WYG_003-42b"/>
貴但願長醉不願醒古來聖賢皆寂寞惟有飲者留其<lb/>
名陳王昔時宴平樂斗酒十千恣讙謔主人何為言少錢<lb/>
徑湏沽取對君酌<hi>齊賢曰曹子建封陳王為名都篇曰歸來宴平樂美酒斗十千平樂觀名</hi>
五花馬千金裘呼兒將出換美酒與爾同銷萬古愁<hi>齊賢</hi>
<hi>曰史記孟嘗君有一狐白裘直千金士贇曰五花馬言其毛色也如九花三花之類此篇雖似任逹放浪然太</hi>
<hi>白素抱用世之才而不遇合亦自慰解之詞耳</hi>
　　　行行且遊獵篇<hi>士贇曰行行且遊獵即征戍十五曲中之校獵曲也</hi>
邊城兒生年不讀一字書但將遊獵誇輕趫胡馬秋肥<lb/>
<pb n="KR4c0013_WYG_003-43a"/>
宜白草騎來躡影何矜驕<hi>齊賢曰影日景也躡言疾也士贇曰此齊盧潜與弟子䆳</hi>
<hi>少為崔昻所知云此昆季足為後生之俊但恨其俱不讀書耳</hi>金鞭拂雪揮鳴鞘半酣<lb/>
呼鷹出逺郊弓彎滿月不虛發雙鶬迸落連飛髇<hi>呼交切齊</hi>
<hi>賢曰鞘音肖鞭鞘也士贇曰滿月者彎弓圓滿之狀</hi>海邊觀者皆辟易猛氣英風<lb/>
振沙磧儒生不及遊俠人白首下帷復何益<hi>齊賢曰辟易言開張</hi>
<hi>而失其本處水中有石曰磧董仲舒下帷讀書士贇曰天寳以後上好邊功武士得志儒生罕得進用太白號</hi>
<hi>為儒者亦自嘆云耳</hi>
　　　飛龍引二首<hi>士贇曰飛龍引者古樂府魚龍六曲之一此詞專言黄帝鼎湖丹成</hi>
<pb n="KR4c0013_WYG_003-43b"/>
　　　<hi>騎龍上昇之事</hi>
黄帝鑄鼎於荆山錬丹砂丹砂成黄金騎龍飛上太清<lb/>
家雲愁海思令人嗟宫中綵女顔如花飄然揮手凌紫<lb/>
霞從風縱體登鑾車登鑾車侍軒轅遨遊青天中其樂<lb/>
不可言<hi>齊賢曰黄帝號軒轅</hi>
　　　其二<lb/>
鼎湖流水清且閑軒轅去時有弓劒古人傳道畱其閒<lb/>
<hi>齊賢曰鼎湖在陜州</hi>後宫嬋姢多花顔乘鸞飛煙亦不還騎龍攀<lb/>
<pb n="KR4c0013_WYG_003-44a"/>
天造天關造天關聞天語<hi>齊賢曰史天官書曰北辰一名天關</hi>長雲河車<lb/>
載玉女載玉女過紫皇<hi>士贇曰晉天文志中宫北極五星鈎陳六星皆在紫宫中口中</hi>
<hi>一星曰天皇大帝即所謂紫皇也</hi>紫皇乃賜白兎所擣之藥方後天而<lb/>
老凋三光<hi>齊賢曰傅𤣥擬天問曰月中何有白兎𢷬藥士贇曰後天而老凋三光者言三光有時凋</hi>
<hi>落而此之真身則長存也</hi>下視瑶池見王母蛾眉蕭颯如秋霜<lb/>
　　　天馬歌<hi>士贇曰天馬歌者古樂府車馬六曲之一</hi>
天馬來出月氏窟背為虎文龍翼骨嘶青雲振緑髪蘭<lb/>
筋權竒走滅没<hi>齊賢曰大月氏夲居燉煌祁連間至冐頓單于攻破月氏冐頓卒子老上單于</hi>
<pb n="KR4c0013_WYG_003-44b"/>
<hi>殺月氏王月氏乃逺去大宛西撃大夏而臣之其衆少號小月支九域志安西大都督護府領焉西域大宛馬</hi>
<hi>虎脊魚目龍文鳯頸尾如蒲稍相馬經曰一筋從𤣥中出曰蘭𤣥中者目上䧟如井字整</hi>騰崑崙厯<lb/>
西極四足無一蹶雞鳴刷燕晡秣越神行電邁躡慌惚<lb/>
<hi>齊賢曰赭白馬賦日旦刷幽燕晝秣荆越杜預曰以粟飯馬曰秣</hi>天馬呼飛龍趨目明<lb/>
長庚臆雙鳬尾如流星首渇烏口噴紅光汗溝珠<hi>齊賢曰長</hi>
<hi>庚太白星也謂眼如長庚星有光曜安驥書曰雙鳬胷兩邊肉如鳬鳬間所開視之如雙鳬欲向上士贇曰渇</hi>
<hi>烏謂馬昻首如渇烏之狀也伯樂相馬經曰膺門欲開汗溝欲深口中欲得赤此用口噴紅光易其字也</hi>曾<lb/>
陪時龍躡天衢羈金絡月照皇都逸氣稜稜凌九區白<lb/>
<pb n="KR4c0013_WYG_003-45a"/>
壁如山誰敢沽<hi>齊賢曰王逸曰韁在口為鞿絡在頭為羈相馬經曰權頰權欲滿如月</hi>囘<lb/>
頭笑紫燕但覺爾輩愚<hi>齊賢曰紫燕馬名</hi>天馬奔戀君軒駷躍<lb/>
驚矯浮雲翻萬里足躑躅遥瞻閶闔門不逢寒風子誰<lb/>
採逸景孫白雲在青天丘陵逺崔嵬<hi>齊賢曰說文蹢□住足也</hi>鹽車<lb/>
上峻坂倒行逆施畏日晩伯樂翦拂中道遺<hi>齊賢曰戰國䇿騏驥</hi>
<hi>之齒長服塩車而上太行白汗交流負轅而不能進伯樂遭之下車攀而哭之解綾衣以幕之騏驥於是俛而</hi>
<hi>噴仰而鳴見伯樂之知巳也孫陽伯樂姓名善相馬</hi>少盡其力老棄之願逢曰子<lb/>
方惻然為我悲<hi>齊賢曰韓詩外傳田子方出見老馬於道問其御曰此何馬也曰公家畜也疲</hi>
<pb n="KR4c0013_WYG_003-45b"/>
<hi>而不用故出之子方喟然歎曰少盡其力老棄其身仁者不為束帛贖之窮士聞之知所歸心焉</hi>雖有<lb/>
玉山禾不能療苦飢<hi>齊賢曰玉山即崑崙山山海經曰崑崙山上有木禾長五尋大五圍</hi>
嚴霜五月凋桂枝伏櫪衘寃摧兩眉請君贖獻穆天子<lb/>
猶堪弄影舞瑶池<hi>齊賢曰史記造父取桃林驊騮騄駬獻之穆王王使造父為御西廵狩見</hi>
<hi>王母於瑶池之上士贇曰魏武帝云老驥伏櫪志在千里此篇蓋為逸羣絶倫之士不遇知巳者嘆亦白自傷</hi>
<hi>其不用於世而求知於人也歟</hi>
　　　行路難<hi>士贇曰行路難者古樂府道路六曲之一</hi>
金樽清酒斗十千玊盤珍羞直萬錢停杯投筯不能食<lb/>
<pb n="KR4c0013_WYG_003-46a"/>
㧞劒四顧心茫然欲渡黄河冰塞川將登太行雪滿山<lb/>
閒來垂釣碧溪上忽復乘舟夣日邊<hi>齊賢曰黄河至冬寒即凍徹底九域</hi>
<hi>志太行在懐州澤州</hi>行路難行路難多岐路今安在長風破浪㑹<lb/>
有時直掛雲帆濟滄海<lb/>
　　　其二<lb/>
大道如青天我獨不得出羞逐長安社中兒赤雞白狗<lb/>
賭梨栗彈劒作歌奏苦聲曳裾王門不稱情淮隂市井<lb/>
笑韓信漢朝公卿忌賈生<hi>齊賢曰史韓信淮隂人淮隂少年侮信曰若雖長大好帶</hi>
<pb n="KR4c0013_WYG_003-46b"/>
<hi>劒能死刺我不能出胯下信熟視俛出胯下一市皆笑信以為怯士贇曰史賈生名誼文帝召為博士是時賈</hi>
<hi>生最少年每詔令議下諸老先生不能言賈生盡為之對諸律令所更定及列侯悉就國其說皆自賈生發之</hi>
<hi>於是天子議以賈生任公卿之位綘灌東陽侯馬敬之属盡惡之乃短賈生曰洛陽之人最年少初學專欲擅</hi>
<hi>權紛亂諸事於是天子後亦䟽之不用其議乃以賈生為長沙王太傳</hi>君不見昔時燕家<lb/>
重郭隗擁篲折節無嫌猜劇辛樂毅感恩分輸肝剖膽<lb/>
效英才昭王白骨縈爛草誰人更掃黄金臺行路難歸<lb/>
去來<hi>齊賢曰史記燕昭王謂郭隗曰齊因孤國亂而襲破燕誠得賢士以共國以雪先王之耻孤之願也</hi>
<hi>隗曰王心欲致士先從隗始賢於隗者豈逺千里哉於是昭王為隗改築宫而師事之樂毅自魏往鄒衍自齊</hi>
<pb n="KR4c0013_WYG_003-47a"/>
<hi>往劇辛自趙往衍既如約昭王擁篲先驅請列弟子之座而受業</hi>
　　　其三<lb/>
有耳莫洗潁川水有口莫食首陽蕨<hi>齊賢曰史記伯夷叔齊孤竹君之二</hi>
<hi>子武王伐紂伯夷叔齊叩馬諌武王平商伯夷叔齊義不食周粟隠於首陽山采薇而食之首陽山在河東蒲</hi>
<hi>坂華山之北河曲之中</hi>含光混世貴無名何用孤高比雲月吾觀<lb/>
自古賢逹人功成不退皆殞身子胥既棄呉江上屈原<lb/>
終投湘水濵<hi>齊賢曰伍子胥諫王釋齊而先越太宰嚭受越賂讒子胥賜属鏤之劒子胥告舎人</hi>
<hi>曰必抉吾眼懸呉東門以觀越之滅呉乃自剄王聞之怒取子胥尸盛以䲬夷革浮之江中屈原事見前巻</hi>
<pb n="KR4c0013_WYG_003-47b"/>
陸機雄才豈自保李斯稅駕苦不早華亭鶴唳詎可聞<lb/>
上蔡蒼鷹何足道<hi>齊賢曰晉陸機字士衡有異才成都王穎與河間王顒起兵討長沙王乂</hi>
<hi>假機後將軍河北大都督中郎將長沙王乂奉天子與機戰於鹿苑機軍大敗宦人孟玖譛機於頴頴怒收機</hi>
<hi>機嘆曰華亭鶴唳豈可復聞乎遂遇害李斯楚上蔡人稅舎也蒼鷹黄犬也事見前巻</hi>君不見呉<lb/>
中張翰稱逹生秋風忽憶江東行且樂生前一杯酒何<lb/>
須身後千載名<hi>齊賢曰晉書張翰字李鷹呉郡人有清才善属文而任縱不拘齊王冏辟為大</hi>
<hi>司馬東曹掾冏時執權翰欲求去因見秋風起乃思呉中菰菜蓴羮鱸魚鱠曰人生貴得適志何能羈宦數千</hi>
<hi>里外以要名爵乎遂命駕而歸</hi>
<pb n="KR4c0013_WYG_003-48a"/>
　　　長相思<hi>士贇曰樂府怨思二十五曲其一曰長相思</hi>
長相思在長安絡緯秋啼金井䦨微霜凄凄簟色寒孤<lb/>
燈不明思欲絶巻帷望月空長嘆美人如花隔雲端<hi>齊賢</hi>
<hi>曰促織一名絡緯以其鳴如紡績織緯也</hi>上有青冥之長天下有渌水之波<lb/>
瀾<hi>士贇曰青冥雲也</hi>天長路逺魂飛苦夣魂不到關山難長相<lb/>
思摧心肝<lb/>
　　　上留田行<hi>士贇曰王僧䖍技録曰上留田行者相和歌瑟調三十八曲之一也崔豹</hi>
　　　<hi>古今注曰上留田地名也其地人有父母死不字其孤弟者隣人為其弟作悲歌以風其兄故</hi>
<pb n="KR4c0013_WYG_003-48b"/>
　　　<hi>曰上留田曲</hi>
行至上留田孤墳何崢嶸積此萬古恨春草不復生悲<lb/>
風四邊來腸㫁白楊聲借問誰家地埋没蒿里塋古老<lb/>
向余言言是上留田<hi>齊賢曰死人之里謂之蒿里</hi>蓬科馬鬛今巳平<lb/>
昔之弟死兄不葬他人於此舉銘旌<hi>齊賢曰馬鬛封之謂也銘明旌也以</hi>
<hi>死者為不可别巳故以其旌識之士贇曰此篇主意正在此昔之弟死兄不葬他人於此舉銘旌兩句</hi>一<lb/>
鳥死百鳥鳴一獸走百獸驚桓山之禽别離苦欲去廻<lb/>
翔不能征<hi>齊賢曰征飛也</hi>田氏倉卒骨肉分青天白日摧紫荆<lb/>
<pb n="KR4c0013_WYG_003-49a"/>
交柯之木夲同形東枝顦顇西枝榮無心之物尚如此<lb/>
參啇胡乃尋天兵<hi>齊賢曰京兆人田真兄弟三人共分各居堂前有一株紫荆花甚茂欲破</hi>
<hi>為三待明截之忽一夕樹即枯死真見之謂諸弟曰木同株當分析便憔悴况人兄弟孔懷而可離是人不如</hi>
<hi>樹木也兄弟相感而更合交柯之木出珉山安都縣兩樹對生一樹枯則一樹生如是嵗更不俱生俱枯也</hi>
孤竹延陵讓國揚名高風緬邈頽波激清<hi>齊賢曰史記伯夷叔齊孤</hi>
<hi>竹君之二子也父欲立叔齊及父卒叔齊讓伯夷伯夷曰父命也遂逃去叔齊亦不肯立而逃之國人立其中</hi>
<hi>子呉王壽夣有子四人長諸樊次餘祭餘昧季札季札賢夀夣欲立之季札讓不可於是乃立長子諸樊季札</hi>
<hi>封於延陵故號曰延陵季子緬猶邈也</hi>尺布之謡塞耳不能聴<hi>齊賢曰史孝文時淮</hi>
<pb n="KR4c0013_WYG_003-49b"/>
<hi>南厲王犯不軌徙蜀不食死民歌曰一尺布尚可縫一斗粟尚可舂兄弟二人不相容士贇曰此篇主意全在</hi>
<hi>孤竹延陵讓國揚名尺布之謡塞耳不能聴數句非泛然之作蓋當時有所風刺以唐史至德間事考之其為</hi>
<hi>啖廷瑶李成式皇甫侁輩受肅宗風㫖以謀激永王璘之反而執殺之太白目撃其時事故作是詩</hi>
　　　春日行<hi>士贇曰春日行者時景二十五曲之一也</hi>
深宫高樓入紫清金作蛟龍盤繡楹佳人當牎弄白日<lb/>
絃將手語彈鳴箏春風吹落君王耳此曲乃是昇天行<lb/>
因出天池汎蓬瀛樓臺蹙沓波浪驚<hi>齊賢曰蓬瀛蓬萊瀛洲也莊子南溟</hi>
<hi>者天池也</hi>三千雙蛾獻歌笑撾鐘考鼓宫殿傾萬姓聚舞歌<lb/>
<pb n="KR4c0013_WYG_003-50a"/>
太平我無為人自寜<hi>齊賢曰雙蛾蛾眉也</hi>三十六帝欲相迎仙人<lb/>
飄翩下雲軿帝不去留鎬京<hi>士贇曰三十六帝乃三十六天帝君也鎬京地名</hi>
安能為軒轅獨往入窅冥小臣拜獻南山壽陛下萬古<lb/>
垂鴻名<hi>齊賢曰窅冥杳寞也</hi>
　　　前有樽酒行<hi>士贇曰前有樽酒行者即樂府觴酌七曲之前有一樽酒也</hi>
春風東來忽相過金樽渌酒生微波落花紛紛稍覺多<lb/>
美人欲醉朱顔酡<hi>士贇曰韻釋飲而面赭曰酡</hi>青軒桃李能幾何流<lb/>
光欺人忽蹉跎君起舞日西夕當年意氣不肯平白髪<lb/>
<pb n="KR4c0013_WYG_003-50b"/>
如絲嘆何益<lb/>
　　　其二<lb/>
琴奏龍門之緑桐玉壺美酒清若空<hi>齊賢曰龍門之桐高百尺而無枝使</hi>
<hi>琴摯斫斬以為琴</hi>催絃拂柱與君飲看朱成碧顔始紅胡姬貌<lb/>
如花當罏笑春風笑春風舞羅衣君今不醉將安歸<hi>齊賢</hi>
<hi>曰古樂府胡姬年十五春日獨當罏師古曰賣酒之處以土為罏</hi>
　　　夜坐吟<hi>士贇曰夜坐吟者樂府時景二十五曲之一也</hi>
冬夜夜寒覺夜長沉吟乆坐坐北堂冰合井泉月入閨<lb/>
<pb n="KR4c0013_WYG_003-51a"/>
金釭青凝照悲啼金釭滅啼轉多掩妾淚聴君歌<hi>釭古雙切</hi>
<hi>士贇曰金釭燈盞也</hi>歌有聲妾有情情聲合兩無違一語不入意<lb/>
從君萬曲梁塵飛<lb/>
　　　野田黄雀行<hi>士贇曰王僧䖍技録相和歌瑟調三十八曲内有野田黄雀行乃晉</hi>
　　　<hi>樂奏也</hi>
遊莫逐炎洲翠棲莫近呉宫燕呉宫火起焚巢窠炎洲<lb/>
逐翠遭網羅<hi>齊賢曰十洲記云炎洲在南海中二千里去地岸九萬里有火林山獸罟曰罝罘鳥</hi>
<hi>罟曰羅網</hi>蕭條兩翅蓬蒿下縱有鷹鸇柰若何<hi>齊賢曰鷹鶆鳩鸇鷂属</hi>
<pb n="KR4c0013_WYG_003-51b"/>
　　　箜篌謡<hi>齊賢曰古今注箜篌引者朝鮮津卒霍里子高妻麗玉所作士贇曰琴操五十</hi>
　　　<hi>七曲九引内有箜篌引亦曰公無渡河亦曰箜篌謡太白此詞用其名</hi>
樊天莫登龍走山莫騎虎貴賤結交心不移唯有嚴陵<lb/>
及光武<hi>齊賢曰東漢嚴光字子陵餘姚人少與光武同遊學及光武即位光乃變姓名隠身不見帝思</hi>
<hi>其賢乃令以物色訪之後齊國上言有一男子披羊裘釣澤中帝疑其光乃備安車𤣥纁以聘之三反而後至</hi>
<hi>車駕即日幸其舘復引光入論道故舊相對累日因共偃卧光以足加帝腹上明日太史奏客星犯御座甚急</hi>
<hi>帝笑曰朕故人嚴子陵共卧耳除為諫議大夫不屈乃耕於富春山後人名其釣處為嚴陵灘焉</hi>周公<lb/>
稱大聖管蔡寜相容<hi>齊賢曰武王崩成王少周公專王室管蔡疑公不利於成王乃挾武</hi>
<pb n="KR4c0013_WYG_003-52a"/>
<hi>庚作亂周公誅武庚殺管叔放蔡叔</hi>漢謡一斗粟不與淮南舂兄弟尚路<lb/>
人吾心安所從他人方寸間山海幾千重輕言託朋友<lb/>
對面九嶷峯開花必早落桃李不如松管鮑乆巳死何<lb/>
人繼其蹤<hi>齊賢曰史記管仲少時與鮑叔牙游叔終善遇之管仲曰吾始困嘗與鮑叔賈分財利多</hi>
<hi>自與鮑叔不以我為貪知我貧也吾嘗與鮑叔謀事而更窮困鮑叔不以我為愚知我時有利不利也吾嘗三</hi>
<hi>仕三見逐於君鮑叔不以我為不肖知我不遭時也吾嘗三戰三走鮑叔不以我為怯知我有老母也公子紏</hi>
<hi>敗召忽死之吾幽囚受辱鮑叔不以我為無恥知我不羞小節而恥功名不顯於天下也生我者父母知我者</hi>
<hi>鮑子也鮑叔既進管仲以身下之不多管仲之賢而多鮑叔能知人</hi>
<pb n="KR4c0013_WYG_003-52b"/>
　　　雉朝飛<hi>齊賢曰古今注曰雉朝飛者犢牧子所作也齊處士泯宣年五十無妻出薪於</hi>
　　　<hi>野見雉雌雄相隨而飛意動心悲乃作雉朝飛之操以自傷</hi>
麥隴青青三月時白雉朝飛挾兩雌錦衣繡翼何離褷<lb/>
犢牧採薪感之悲春天和白日暖啄食飲泉勇氣滿爭<lb/>
雄闘死繡頸㫁雉子班奏急管絃傾心酒美盡玉椀<hi>齊賢</hi>
<hi>曰樂府有雉子班曲</hi>枯楊枯楊爾生稊我獨七十而孤棲彈絃寫<lb/>
恨意不盡瞑目歸黄泥<hi>齊賢曰易曰枯楊生稊老夫得其女妻無不利</hi>
　　　上雲樂<hi>齊賢曰梁周捨上雲樂曰西方老胡厥名文康士贇曰樂府神仙二十二曲中</hi>
<pb n="KR4c0013_WYG_003-53a"/>
　　　<hi>有上雲樂亦曰洛濵曲</hi>
金天之西白日所没<hi>齊賢曰西方為金故西曰金天</hi>康老胡雛生彼月<lb/>
窟巉巖容儀戌削風骨<hi>齊賢曰石勒年十四王衍見而異之謂左右曰向者胡雛吾觀</hi>
<hi>其聲視有竒志恐將為天下之患巉巖高聳貌戍削清臞貌</hi>碧玉炅炅雙目瞳黄金<lb/>
拳拳兩鬢紅華蓋垂下睫嵩嶽臨上唇不覩詭譎貌豈<lb/>
知造化神<hi>齊賢曰碧玉炅炅言眼色碧而有光相書曰眉為華蓋其眉長覆目鼻為中嶽其鼻下侵</hi>
<hi>唇</hi>大道是文康之嚴父元氣乃文康之老親<hi>齊賢曰莊子道與之</hi>
<hi>貌天與之形</hi>撫頂弄盤古推車轉天輪<hi>齊賢曰徐整三五厯紀天地混沌如雞子</hi>
<pb n="KR4c0013_WYG_003-53b"/>
<hi>盤古生其中萬八千嵗天地開闢陽清為天隂濁為地盤古在其中一日九變神於天聖於地天日高一丈盤</hi>
<hi>古日長一丈如此萬八千嵗天數極高地數極深盤古極長後乃有三皇數起於一立於三成於五盛於七處</hi>
<hi>於九故天地九萬里吕氏春秋天地如車輪終則復始高誘曰輪轉也</hi>云見日月初生時<lb/>
鑄冶火精與水銀陽烏未出谷顧免半藏身<hi>齊賢曰火精日也水</hi>
<hi>銀月也春秋元命苞曰陽成於三故日中有三足烏者陽精也尚書宅嵎夷曰暘谷屈原天問曰夜光何德死</hi>
<hi>則又育厥利維何而顧免在腹注夜光月也</hi>女媧戲黄土團作愚下人散在<lb/>
六合間濛濛若沙塵生死了不盡誰明此胡是仙真<hi>齊賢</hi>
<hi>曰女媧古神女帝人面蛇身一日七十變其腸化為神淮南子曰黄帝生隂陽上駢生耳目桑麻生臂手此女</hi>
<pb n="KR4c0013_WYG_003-54a"/>
<hi>媧所以七十化也士贇曰此句乃女媧鍊石補天缺之推耳</hi>西海栽若木東溟植扶<lb/>
桑别來幾多時枝葉萬里長中國有七聖半路頹洪荒<lb/>
<hi>齊賢曰事見前巻</hi>陛下應運起龍飛入咸陽赤眉立盆子白水<lb/>
興漢光<hi>齊賢曰秦都咸陽即京兆府咸陽縣也漢樊崇起兵於莒王莽遣亷丹撃之崇等欲戰恐其衆</hi>
<hi>與莽兵亂乃皆朱其眉以相别由是號赤眉西攻長安求劉氏後得城陽王章之後盆子立為帝東觀漢記曰</hi>
<hi>長沙定王中子買封舂陵節侯節侯生戴侯戴侯生考侯以舂陵地勢下濕上書願徙南陽守墳墓元帝許之</hi>
<hi>徙封南陽白水鄉九域志白水𨽻鄧州東京賦龍飛白水是也</hi>叱咤四海動洪濤為簸<lb/>
揚舉足蹋紫微天關自開張<hi>齊賢曰天文志紫微大帝所居北斗第一星曰天關</hi>
<pb n="KR4c0013_WYG_003-54b"/>
老胡感至徳東來進仙觴五色師子九苞鳯凰是老胡<lb/>
雞犬鳴舞飛帝郷淋漓颯沓進退成行<hi>齊賢曰梁周捨上雲樂鳯凰是</hi>
<hi>老胡家雞師子是老胡家狗漢烏弋山離國出師子孟康注師子似虎正黄有<graphic n="KR0971" url="https://raw.githubusercontent.com/kanripo/KR-Gaiji/master/images/KR0971.png" mimeType="image/png"/>耏尾端茸毛大如斗耏音而</hi>
<hi>耏頰旁毛師古曰即爾雅狻猊也士贇曰唐太宗時西域康居國獻師子帝珍其逺命虞世南作賦山海經丹</hi>
<hi>宂之山有鳥狀如鶴五色而文名曰九苞</hi>能胡歌獻漢酒跪雙膝立兩肘散<lb/>
花指天舉素手拜龍顔獻聖壽<hi>齊賢曰維摩詰經云㑹中有一天女以天花散</hi>
<hi>諸菩薩大弟子上至諸菩薩悉皆墮落至大弟子便著不墮於是一切弟子皆以神力去花終不能去士贇曰</hi>
<hi>此數句模寫其一時之威儀舉措耳</hi>北斗戻南山摧天子九九八十一萬<lb/>
<pb n="KR4c0013_WYG_003-55a"/>
嵗長傾萬嵗杯<lb/>
　　　夷則格上白鳩拂舞辭<hi>齊賢曰唐禮樂志曰白鳩長拂舞曲也士贇曰</hi>
　　　<hi>拂舞歌五曲有白鳩篇亦曰白鳬舞以其歌且舞也亦入清商曲按晉湯𢎞舞序云自到江南</hi>
　　　<hi>見白符舞符即鳬也白鳬舞即白鳩舞也白鳬之辭出於呉夲歌云平平白鳬思我君惠集我</hi>
　　　<hi>金堂謂晉為金德呉人患孫皓虐政而思從晉也然碣石章又出於魏武則知拂舞五篇並晉</hi>
　　　<hi>人採集亡國之前所作惟白鳬不用呉舊歌而更作之命曰白鳩篇</hi>
鏗鳴鐘考朗鼓<hi>齊賢曰鏗撞也考撃也</hi>歌白鳩引拂舞白鳩之白<lb/>
誰與隣霜衣雪襟誠可珍含哺七子能平均食不噎性<lb/>
<pb n="KR4c0013_WYG_003-55b"/>
安馴<hi>齊賢曰毛詩鳲鳩刺不噎也其一章云鳲鳩在桑其子七兮毛萇曰鳲鳩結鞠也鳲鳩之飬其子朝</hi>
<hi>從上下暮從下上平均如一鳩不噎之鳥</hi>首農政鳴陽春天子刻玉杖鏤形<lb/>
賜耆人<hi>齊賢曰月令季春之月鳴鳩拂其羽鄭𤣥註鳴鳩飛且翼相撃趨農急也後漢禮儀志仲秋之</hi>
<hi>月縣道皆按户比民年七十者授之以玉杖餔之以麋粥八十九十禮有加賜玉杖長尺端以鳩鳥為飾鳩者</hi>
<hi>不咽之鳥也欲老人不噎</hi>白鷺之白非純真外㓗其色心匪仁闕五<lb/>
德無司晨胡為啄我葭下之紫鱗鷹鸇鵰鶚貪而好殺<lb/>
鳯凰雖大聖不願以為臣<hi>齊賢曰韓詩外傳田饒曰雞戴冠文也足持距武也見敵</hi>
<hi>而闘勇也得食相呼義也鳴不失時信也雞有五德善司晨雖隂晦而不輟其鳴爾雅葭蘆也葦也</hi>
<pb n="KR4c0013_WYG_003-56a"/>
　　　日出入行<hi>士贇曰日出入行即樂府時景二十一曲之一日出行也</hi>
日出東方隈似從地底來厯天又入海六龍所舍安在<lb/>
哉<hi>齊賢曰爾雅厓内為隩外為隈</hi>其始與終古不息人非元氣安得與<lb/>
之乆徘徊草不謝榮於春風木不怨落於秋天誰揮鞭<lb/>
䇿驅四運萬物興歇皆自然<hi>齊賢曰春秋迭運草木自榮自落何謝何怨士贇曰</hi>
<hi>四運四時之運也</hi>羲和羲和汝奚汩没於荒滛之波魯陽何德<lb/>
駐景揮戈逆道違天矯誣實多<hi>齊賢曰山海經曰東南海外有羲和之國有女</hi>
<hi>子名羲和是生十日常浴日於甘淵注云羲和天地始生主日月者也故堯由是立羲和之官以立四時淮南</hi>
<pb n="KR4c0013_WYG_003-56b"/>
<hi>子曰魯陽公與韓遘戰酣日暮援戈而揮之日為之反三舍九域志汝州魯陽関即魯陽公揮戈退日處</hi>吾<lb/>
將囊括大塊浩然與溟涬同科<hi>齊賢曰莊子大塊噫氣郭象注大塊者無物也</hi>
<hi>帝系譜也天地初起溟涬鴻濛士贇曰涬溟司馬彪云自然元氣也此篇大意謂日月之運行萬物之生息皆</hi>
<hi>元氣之自然人力不能與乎其間也</hi>
　　　塞上歌<hi>士贇曰王僧䖍技録相和歌三十八曲中有塞上歌行</hi>
嚴風吹霜海草凋筋簳精堅塞馬驕<hi>士贇曰周禮冬官凡為弓冬析幹而</hi>
<hi>春液角夏治筋秋合三材寒奠体冰析爵</hi>漢家戰士三十萬將軍兼領霍票<lb/>
姚<hi>齊賢曰漢書大將軍受詔予壯士為票姚校尉於是上曰票姚校尉去病斬首捕虜二千二十八級封去</hi>
<pb n="KR4c0013_WYG_003-57a"/>
<hi>病為冠軍侯服䖍音飄揺師古曰票匹妙切姚羊召切票姚勁疾之貌</hi>流星白羽腰間挿<lb/>
劒花秋蓮光出匣<hi>齊賢曰陳孔璋牋曰飛兎流星注言疾也士贇曰呉越春秋秦客薛燭善</hi>
<hi>相劒呉王取純鈎示之薛日光乎如芙蓉始生其紋如星行其光如波溢於塘</hi>天兵照雪下玉<lb/>
關飛箭如沙射金甲<hi>齊賢曰唐武德二年析甘州之福禄𤓰州之玉門置肅州有玉門縣</hi>
<hi>玉門關開元中没吐蕃因其地置玉門軍</hi>雲龍風虎盡交囘太白入月敵可<lb/>
摧敵可摧旄頭滅<hi>齊賢曰易乾卦雲從龍風從虎酉陽雜爼曰太白聞禄山反作塞上歌詩</hi>
<hi>曰太白入月敵可摧禄山死日果見太白食月史記天官書旄頭胡星也</hi>壯士投戈同㰱血<lb/>
䇿名丹霄上揚威紫塞傍<hi>齊賢曰崔豹古今注秦築長城土色皆紫漢塞亦然故曰</hi>
<pb n="KR4c0013_WYG_003-57b"/>
<hi>紫塞士贇曰或曰紫塞者岱山有紫壃城城傍有草草生紫色故曰紫塞</hi>武功成漢道昌<hi>士贇</hi>
<hi>曰詩至漢道昌一篇之意巳足陛下之夀三千霜但歌大風雲飛揚安用猛士兮守四方一夲無此三句者是</hi>
<hi>也使蘇子由見之必不肯輕致不識理之誚矣東坡云今太白集之有悲來乎笑矣乎及贈懷素草書數詩决</hi>
<hi>非太白作蓋唐末五代間齊巳輩詩也僕亦曰此詩末後三句安知非此輩所増乎致使太白貽譏於數百載</hi>
<hi>之後惜哉雖然東坡能辨之頴濵直致譏焉是亦足以定二蘇之優劣今遂刪去後人具正法眼藏者必䝉賞</hi>
<hi>音</hi>
　　　北風行<hi>士贇曰樂府有時景二十五曲中有北風行</hi>
燭龍棲寒門光曜猶旦開日月照之何不及此唯有北<lb/>
<pb n="KR4c0013_WYG_003-58a"/>
風號怒天上來<hi>齊賢曰見前注淮南子曰八紘之外又有八極北極之山曰寒門注積寒所在</hi>
<hi>故曰寒門</hi>燕山雪花大如席片片吹落軒轅臺<hi>齊賢曰唐地志幽州范陽</hi>
<hi>郡幽都縣武德元年曰燕州媯州夲北燕州宋天明中元日雪花䧏殿庭右將軍謝莊下殿雪集衣白上以為</hi>
<hi>嘉瑞軒轅臺在漢上谷郡涿鹿縣</hi>幽州思婦十二月停歌罷笑雙蛾摧<lb/>
倚門望行人念君長城苦寒良可哀别時提劒救邊去<lb/>
遺此虎紋金鞞靫中有二雙白羽箭蜘蛛結網生塵埃<lb/>
<hi>齊賢曰鞞靫箭藏也</hi>箭空在人今戰死不復迴不忍見此物焚之<lb/>
巳成灰黄河捧土尚可塞北風雨雪恨難裁<lb/>
<pb n="KR4c0013_WYG_003-58b"/>
　　　俠客行<hi>士贇曰樂府俠遊二十五曲中有俠客行</hi>
趙客縵胡纓呉鉤霜雪明<hi>齊賢曰莊子說劒篇趙太子曰吾王所見劒士皆蓬頭突</hi>
<hi>鬢垂冠曼胡之纓短後之衣瞋目而語難呉越春秋呉王闔閭既寳莫邪復命於國中作金鉤令曰能為善鉤</hi>
<hi>者賞之百金呉作鉤者甚衆而有人貪王之重賞也殺其二子以血釁金遂成二鉤獻於闔閭詣宫門而求賞</hi>
<hi>王曰為鉤者衆而不獨求賞何以異於衆夫子之鉤乎作鉤者曰吾之作鉤也貪而殺二子釁成二鉤王乃舉</hi>
<hi>衆鉤示之何者是也王鉤甚多形體相類不知其所在於是鉤師向鉤而呼二子之名呉鴻扈稽我在於此王</hi>
<hi>不知汝之神也聲絶於口兩鉤俱飛着父之胷呉王大驚曰嗟夫寡人誠負於子乃賞百金遂服而不離身沈</hi>
<hi>存中曰呉鉤刀名</hi>銀鞍照白馬颯沓如流星<hi>齊賢曰流星疾也</hi>十歩殺<lb/>
<pb n="KR4c0013_WYG_003-59a"/>
一人千里不留行<hi>齊賢曰莊子說劒篇莊子以劒見王王曰子之劒何能禁制曰臣之劒十</hi>
<hi>歩一人千里不留行王大恱曰天下無敵矣</hi>事了拂衣去深藏身與名閑過<lb/>
信陵飲脫劒膝下横將炙啖朱亥持觴勸侯嬴三杯吐<lb/>
然諾五嶽倒為輕眼花耳熱後意氣素霓生<hi>齊賢曰史記魏公子</hi>
<hi>無忌封信陵君魏有隠士曰侯嬴年七十為大梁夷門監者公子嘗置酒㑹客坐定從車騎自迎侯生曰臣有</hi>
<hi>客在市屠中願枉車騎過之公子引車入市侯生下見其客朱亥睥睨故乆立公子顔色愈和侯生乃就車至</hi>
<hi>家坐上坐酒酣公子起為夀罷酒侯生謂公子曰朱亥賢者世莫能知故隠屠間耳</hi>救趙揮金槌<lb/>
邯鄲先震驚千秋二壯士烜赫大梁城縱使俠骨香不<lb/>
<pb n="KR4c0013_WYG_003-59b"/>
慙世上英<hi>士贇曰史魏公子無忌傳魏安釐王二十年秦破趙長平軍又進圍邯鄲公子姊為趙平</hi>
<hi>原君夫人數請救於魏魏王使將軍晉鄙將十萬衆救趙留軍壁鄴名為救趙實持兩端以觀望平原君使讓</hi>
<hi>魏公子公子患之乃用侯生計請如姬於王卧内竊虎符奪晉鄙軍使嬴客朱亥袖四十斤鐵槌槌殺晉鄙公</hi>
<hi>子遂將其軍進撃秦軍秦軍解去遂救邯鄲存趙初公子過謝侯生侯生曰臣宜從老不能請數公子行日以</hi>
<hi>至晉鄙軍之日北向自剄以送公子公子遂行至軍侯生果北向自剄陸德明釋注曰烜者光明宣著</hi>誰<lb/>
能書閤下白首太𤣥經<hi>齊賢曰漢書楊雄傳雄校書天䘵閣上又曰哀帝時丁傳董賢</hi>
<hi>用事諸附離之者或起家至二千石時雄方草太𤣥有以自守泊如也士贇曰此詩似因鮑照詩聞雄草太𤣥</hi>
<hi>兹事採愚狂之意</hi>
<pb n="KR4c0013_WYG_003-60a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0013_WYG_003-60b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李太白集分類補註巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0074_SBCK_001-1a"/>
唐李義山詩集卷之一<lb/>
　　　　　　　　太學博士李　商隱　義山<lb/>
　五言古詩<lb/>
　　戊辰㑹静中出貽同志二十韻<lb/>
大道諒無外㑹越自登真丹元子何索在巳莫問鄰<lb/>
蒨璨玉琳華翺翔九真君戲擲萬里火聊召六甲旬<lb/>
瑶簡𬒳靈誥持府𨳩七門金鈴攝群魔絳節何兟兟<lb/>
吟弄東海若倚笑扶桑春三山誠廻視九州揚一塵<lb/>
我本玄元胄禀華由上津中迷鬼道樂沉爲下土民<lb/>
託質属太隂鍊形復爲人誓將覆官澤安此眞與神<lb/>
<pb n="KR4c0074_SBCK_001-1b"/>
龜山有慰薦南真爲彌綸玉管會玄圃火棗承天姻<lb/>
科車遏故氣侍香傳靈芬飄颻𬒳靑霓婀娜佩紫紋<lb/>
林洞何其㣲下僊不與羣丹泥因未控萬刼猶逡廵<lb/>
荆蕪旣以薙丹壑永無因相期保妙命騰景侍帝宸<lb/>
　　和鄭愚贈汝陽王孫家箏妓二十韻<lb/>
水霧怨何窮秦絲嬌未已寒空烟霞高白日一萬里<lb/>
碧嶂愁不行濃翠遥相倚茜䄂捧瓊姿皎日丹霞起<lb/>
孤猿耿幽寂西風吹白芷廻首蒼梧深女蘿閉山鬼<lb/>
荒郊白鱗㫁别浦晴霞委長彴壓河心白道連地尾<lb/>
秦人昔富家緑窓聞妙㫖鴻驚㕍背飛象牀殊故里<lb/>
<pb n="KR4c0074_SBCK_001-2a"/>
因令五十絲中道分宫徴斗粟配新聲娣姪徒纎指<lb/>
風流大堤上悵望白門裏蠧粉實雌絃燈光冷如水<lb/>
羗管促蠻柱從醉吳宫耳滿内不掃眉君王對西子<lb/>
初花慘朝露冷臂凄愁髓一曲送連錢遠别長於死<lb/>
玉砌銜紅蘭粧窓結碧綺九門十二關清晨禁桃李<lb/>
　　驕兒詩<lb/>
衮師我驕兒美秀乃無匹文葆未周睟固已知六七<lb/>
四歲知姓名眼不視梨栗交朋頗窺觀謂是丹穴物<lb/>
前朝尚器貌流品方第一不然神仙姿不爾燕鶴骨<lb/>
安得此相謂欲慰衰朽質靑春研和月朋戲渾甥姪<lb/>
<pb n="KR4c0074_SBCK_001-2b"/>
繞堂復穿林沸石金鼎溢門有長者來造次請先出<lb/>
客前問所須含意不吐實歸來學客靣䦱敗秉爺笏<lb/>
或謔張飛胡或笑鄧艾吃豪鷹毛崱<hi>化力反</hi>屴<hi>良直反</hi>猛<lb/>
馬氣佶傈<hi>離直反</hi>截得青篔<hi>于君反</hi>簹騎走恣唐突忽復<lb/>
學叅軍按聲喚蒼鶻又復紗燈旁稽首禮夜佛仰鞭<lb/>
罥蛛網俯首飮花蜜欲爭蛺蝶輕未謝柳絮疾階前<lb/>
逄阿姊六甲頗輸失凝走弄香奩㧞脫金屈戍抱持<lb/>
多反倒威怒不可律曲躬牽䆫網衉唾拭琴<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>有時<lb/>
看臨書挺立不動膝古錦請裁衣玉軸亦欲乞請爺<lb/>
書春勝春勝宜春日芭蕉斜卷牋辛夷低過筆爺昔<lb/>
<pb n="KR4c0074_SBCK_001-3a"/>
好讀書懇苦自著述顦顇欲四十無肉畏蚤虱兒慎<lb/>
勿學爺讀書求甲乙穰苴司馬法張良黄石術便爲<lb/>
帝王師不假更纎悉况今西與北羗戎正狂悖誅赦<lb/>
兩未成將養如探疾兒當速成大痼鶵入虎窟當爲<lb/>
萬戶侯勿守一經袠<lb/>
　　行次西郊作一百韻<lb/>
蛇年建午月我自梁還秦南下大散嶺北濟渭之濵<lb/>
草木半舒坼不類氷霜晨又若夏苦熱燋卷無芳津<lb/>
高田長檞櫪下田長荆榛農具弃道旁饑牛死空墩<lb/>
依依過村落十室無一存存者皆靣啼無衣可迎賔<lb/>
<pb n="KR4c0074_SBCK_001-3b"/>
始若畏人問及門還具陳右輔田疇薄斯民嘗苦貧<lb/>
伊昔稱樂土所頼牧伯仁官清若冰玉吏善如六親<lb/>
生兒不逺征生女事四隣濁酒盈瓦缶爛榖堆荆囷<lb/>
健兒疵旁婦衰翁䑛童孫况自貞觀後命官多儒臣<lb/>
例以賢牧伯徴入司陶鈞降及開元中姦邪撓經綸<lb/>
晉公忌此事多録邉將勲因令猛毅輩雜牧昇平民<lb/>
中原遂多故除授非至尊或出倖臣輩或由帝戚恩<lb/>
中原困屠觧奴隷厭肥豚皇子弃不乳椒房抱羗渾<lb/>
重賜竭中國強兵臨北邉控弦二十萬長臂皆如猿<lb/>
皇都三千里來往同彫鳶五里一換馬十里一開筵<lb/>
<pb n="KR4c0074_SBCK_001-4a"/>
指顧動白日煖熱廻蒼旻公卿辱嘲叱唾弃如糞丸<lb/>
大朝㑹萬方天子正臨軒綵旂轉𥘉旭玉座當祥烟<lb/>
金障旣特設珠簾亦高褰捋須褰不顧坐在御榻前<lb/>
忤者死艱屦附之昇頂顛華侈矜遞衒豪俊相倂吞<lb/>
因失生惠養漸見徴求頻奚寇西北來揮霍如天翻<lb/>
是時正忘戰重兵多在邉列城遶長河平明揷旗幡<lb/>
但聞虜騎入不見漢兵屯大婦抱兒哭小婦攀車轓<lb/>
生小太平年不識夜閉門少壯盡點行疲老守空村<lb/>
生分作死誓揮淚連秋雲廷臣例麞怯諸將如羸奔<lb/>
爲賊掃上陽捉人送潼關玉輦望南斗未知何日旋<lb/>
<pb n="KR4c0074_SBCK_001-4b"/>
誠知開闢久遘此雲雷屯送者問鼎大存者要髙官<lb/>
搶攘牙間諜孰辨梟與鸞千馬無返轡萬車無還轅<lb/>
城空雀䑕死人去豺狼喧南資竭呉越西費失河源<lb/>
因令右藏庫摧毀惟空垣如人當一身有左無右邉<lb/>
筋體半痿痺肘腋生臊膻列聖蒙此耻含懷不能宣<lb/>
謀臣拱手立相戒無敢先萬國困杼軸内庫無金錢<lb/>
徤兒立霜雪腹歉衣裳單饋餉多過時髙估銅與鉛<lb/>
山東望河北㸑烟猶相聯朝廷不假給辛苦無半年<lb/>
行人攉行資居者稅屋椽中間遂作梗狼籍用戈鋋<lb/>
臨門送節制以錫通天斑破者以族㓕存者尚遷延<lb/>
<pb n="KR4c0074_SBCK_001-5a"/>
禮數異君父覊糜如羗零直求輸赤城所望大體全<lb/>
巍巍政事堂宰相厭八珍敢問下埶事今誰掌其權<lb/>
瘡疽㡬十載不敢扶其根國蹙賦更重人稀役彌䌓<lb/>
近年牛醫兒城社更扳縁盲目把大斾處此京西藩<lb/>
樂禍忘怨敵樹黨多狂狷生爲人所憚死非人所憐<lb/>
快刀㫁其頭列若猪牛懸鳯翔三百里兵馬如黃巾<lb/>
夜半軍牒來屯兵萬五千鄕里駭供億老少相扳牽<lb/>
兒孫生未孩弃之無慘顔不復議所適但欲死山間<lb/>
爾來又三歲甘澤不及春盗賊亭午起問誰多窮民<lb/>
節使殺亭吏捕之恐無因咫尺不相見旱久多黄塵<lb/>
<pb n="KR4c0074_SBCK_001-5b"/>
官徤腰佩弓自言爲官巡常恐值荒逈此輩還射人<lb/>
媿客問本末願客無因循郿塢抵陳倉此地忌黄昏<lb/>
我聽此言罷冤憤如相焚昔聞舉一㑹群盗爲之奔<lb/>
又聞理與亂繫人不繫天我願爲此事君前剖心肝<lb/>
叩額出鮮血滂沱汚紫宸九重黯已隔涕泗空沾唇<lb/>
使典作尚書厮養爲將軍慎勿道此言此言未忍聞<lb/>
　　井泥四十韻<lb/>
皇都依仁里西北有高齋昨日主人氏治井堂西陲<lb/>
工人三五輩輦出土與泥到水不數尺積共庭樹齊<lb/>
他日井甃畢用土益作堤曲隨林掩映繚以池周廽<lb/>
<pb n="KR4c0074_SBCK_001-6a"/>
下去冥寞穴上承雨露滋寄辭别地脉因言謝泉扉<lb/>
昇騰不自意疇昔忽已乖伊余掉行鞅行行來自西<lb/>
一日下馬到此時芳草萋四面多好樹旦暮雲霞姿<lb/>
晚落花滿地幽鳥鳴何枝蘿幄旣已薦山樽亦可開<lb/>
待得孤月上如與佳人來因之感物理惻愴平生懷<lb/>
茫茫此羣品不定輪與蹄喜得舜可禪不以瞽瞍疑<lb/>
禹竟代舜立其父吁咈哉嬴氏并六合所來因不韋<lb/>
漢祖把左契自言一布衣當途佩國璽本乃黄門携<lb/>
長㦸亂中原何妨起戎氐不獨帝王耳臣下亦如斯<lb/>
伊尹佐興王不籍漢父資磻溪老釣叟坐爲周之師<lb/>
<pb n="KR4c0074_SBCK_001-6b"/>
屠狗與販繒突起定傾危長沙啓封土豈是出程姬<lb/>
帝問主人翁有自賣珠兒武昌昔男子老苦爲人妻<lb/>
蜀王有遺魄今在林中啼淮南雞䑛藥翻向雲中飛<lb/>
大鈞運羣有難以一理推願於㝠㝠内爲問秉者誰<lb/>
我恐更萬世此事愈云爲猛虎與雙翅更以角副之<lb/>
鳯凰不五色聯翼上雞栖我欲秉鈞者朅來與我偕<lb/>
浮雲不相顧寥泬誰爲梯悒快夜叅半但歌井中泥<lb/>
　　戯題樞言草閣三十二韻<lb/>
君家在河北我家在山西百歲本無業隂隂仙李枝<lb/>
尚書文與武戰罷幕府開君從渭南至我自仙㳺來<lb/>
<pb n="KR4c0074_SBCK_001-7a"/>
平昔苦南北動成雲雨乖逮今兩携手對若床下鞋<lb/>
夜歸碣石館朝上黄金臺我有苦寒調君抱陽春才<lb/>
年顔各少壯髮緑齒尚齊我雖不能飲君時醉如泥<lb/>
政靜籌畫簡邊食多相携掃掠走馬路整頓射雉翳<lb/>
春風二三月柳宻鶯正啼清河在門外上與浮雲齊<lb/>
欹冠調玉琴彈作松風哀又彈明君怨一去怨不廻<lb/>
感激坐者泣起視雁行低翻憂龍山雷却雜胡沙飛<lb/>
仲容銅琵琶項直聲凄凄上貼金捍撥畫爲承露雞<lb/>
君時臥棖觸勸客白玉杯苦云年光疾不飲將安歸<lb/>
我賞此言是因循未能諧君言中聖人坐臥莫我違<lb/>
<pb n="KR4c0074_SBCK_001-7b"/>
榆莢亂不整楊花飛相隨上有白日照下有東風吹<lb/>
青樓有美人顔色始玫瑰歌聲入青雲所痛無良媒<lb/>
少年苦不久顧慕良難哉徒令眞珠䏶裛入珊瑚腮<lb/>
君今且少安聽我苦吟詩古詩何人作老大猶傷悲<lb/>
　　李肱所遺畫松詩書兩𥿄得四十韻<lb/>
萬草巳凉露開圖披古松青山徧蒼海此樹生何峯<lb/>
孤根邈無倚直立撑鴻𪷟端如君子身挺若壯士胷<lb/>
樛枝勢夭矯忽欲蟠拏空又如驚螭走黙與奔雲逄<lb/>
孫枝擢細葉旖旎狐裘茸鄒顛蓐髮軟麗姬眉黛濃<lb/>
視久昡目睛倐忽變輝容竦削正稠直婀娜旋敷峯<lb/>
<pb n="KR4c0074_SBCK_001-8a"/>
只如洞房冷翠𬒳張穹籠亦若暨羅女平旦粧顔容<lb/>
細疑襲氣母猛若争神功燕雀固寂寂霧露常衝衝<lb/>
重蘭媿傷暮碧竹慙空中可集呈瑞鳯堪藏行雨龍<lb/>
淮山桂偃蹇蜀郡桑重童枝脩亮眇脆靈氣何由同<lb/>
昔聞咸陽帝近說嵇山儂或著佳人號或以大夫封<lb/>
終南與淸都烟雨遥相通安知夜夜意不起西南風<lb/>
美人昔清興重之由月鍾寳笥十八九香緹千萬重<lb/>
一旦鬼瞰室稠疊張羉罿赤羽中要害是非皆怱怱<lb/>
生如碧海月死踐霜郊蓬平生握中玩散失隨奴僮<lb/>
我聞照妖鏡及與神劍鋒寓身㑹有地不爲凡物蒙<lb/>
<pb n="KR4c0074_SBCK_001-8b"/>
伊人秉茲圖顧眄擇所從而我何爲者開懷捧靈蹤<lb/>
報以<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>鳴琴懸之真珠櫳是時方暑夏座内若嚴冬<lb/>
憶昔謝駟騎學仙王陽東千株盡若此路入瓊瑶宫<lb/>
口詠玄雲歌手把金芙蓉濃藹深霓䄂色映琅玕中<lb/>
悲哉堕世網去之若遺弓形魄天壇上海日髙瞳瞳<lb/>
終期紫鸞歸持寄扶桑翁<lb/>
　　宫中曲<lb/>
雲母濾宫月夜夜白於水賺得羊東來低扇遮黄子<lb/>
水精不覺冷自刻鴛鴦翅蚕縷茜香濃正朝纒左臂<lb/>
巴牋兩三幅滿冩承恩字欲得識青天昨夜蒼龍是<lb/>
<pb n="KR4c0074_SBCK_001-9a"/>
　　代越公房妓嘲徐公主<lb/>
笑啼俱不敢㡬欲是吞聲遽遣離琴怨都由半鏡明<lb/>
應防啼與笑微露淺深情<lb/>
　　代貴公主<lb/>
芳條得意紅飄落忽西東分逐春風去風廻得故叢<lb/>
明朝金井露始看憶春風<lb/>
　　房中曲<lb/>
薔薇泣幽素翠帶花錢小嬌郎癡若雲抱日西簾曉<lb/>
枕是龍宫石割得秋波色玉簟失柔膚但見蒙羅碧<lb/>
憶得前年春未語悲含辛歸來巳不見錦瑟長於人<lb/>
<pb n="KR4c0074_SBCK_001-9b"/>
今日澗底松明日山頭蘗愁到天池翻相看不相識<lb/>
　　效長吉<lb/>
長長漢殿眉窄窄楚宫衣鏡好鸞空舞簾踈燕誤飛<lb/>
君王不可問昨夜約黄歸<lb/>
　　無題二首<lb/>
八歲偷照鏡長眉巳能畫十歲去踏青芙蓉作裙<graphic n="KR1651" url="https://raw.githubusercontent.com/kanripo/KR-Gaiji/master/images/KR1651.png" mimeType="image/png"/>
十二學彈箏銀甲不曾缷十四藏六親懸知猶未嫁<lb/>
十五泣春風背靣<hi>一作立</hi>鞦韆下<lb/>
　　其二<lb/>
幽人不倦賞秋暑貴招邀竹碧轉悵望池清尤寂寥<lb/>
<pb n="KR4c0074_SBCK_001-10a"/>
露花終裛濕風蝶強嬌嬈此地如攜手兼君不自聊<lb/>
　春風<lb/>
春風雖自好春物太昌昌若教春有意唯遣一枝芳<lb/>
我意殊<hi>一作如</hi>春意先春已㫁腸<lb/>
唐李義山詩集卷之一<lb/>
<pb n="KR4c0074_SBCK_001-10b"/>
</p>
<p>
</p>
  </div>
</body>
</text>
</TEI>
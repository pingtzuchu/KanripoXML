<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0002_SBCK_011-1a"/>
河東先生集卷苐十一<lb/>
　　　　　　　　　　　　門人張　景　編<lb/>
　　　皮子文薮序<lb/>
讀皮子文其目曰薮凡薮者澤也又曰渊薮也以其<lb/>
事物萃集之也古國之大名有薮焉魯大野晋大陸<lb/>
秦揚陓宋孟諸椘雲夢吳越具區齊海隅燕昭余祁<lb/>
鄭圃田周焦護皆為薮也謂是地之廣故以名之也<lb/>
魯晋秦宋楚吳越齊燕鄭周分里不同各名以異之<lb/>
焉然一天地矣予謂皮子之名薮也疑為以其文之<lb/>
衆作之薮也人疑為若魯晋秦宋楚吳越齊燕鄭周<lb/>
<pb n="KR4d0002_SBCK_011-1b"/>
以其文之類不同各爲薮也是文之類雖不同而曰<lb/>
薮亦若魯晋秦宋楚吴越齊燕鄭周之薮雖異而<lb/>
縂一天地也都以文而統之是曰文薮也疑而爱之<lb/>
觀其首又無所序說遂盡而讀之見其薮之爲意也<lb/>
霍山爲賦之薮首陽爲碑之薮隋鼎爲銘之薮易商<lb/>
君傳爲讃之薮周昌相趙爲論之薮陵母爲頌之薮<lb/>
心爲箴之薮移成均博士爲書之薮三羞爲詩之薮<lb/>
薮之于文不可盡舉<hi>若九諷十原决疑雑著之類也</hi>約其名㡬尤者例<lb/>
而取之也<hi>謂賦下題名也</hi>大野之下國之薮焉霍山之下文之<lb/>
薮也孰謂皮子文薮之義不曰是乎将不曰是即不<lb/>
<pb n="KR4d0002_SBCK_011-2a"/>
在此而在于彼也傳者得以取其義焉<lb/>
　　　五峰集序<lb/>
讀夫子文章恨詩書礼楽下至經遭奉焚毁各有亡<lb/>
逸到今求一字語要加于存者無復可有况其盡得<lb/>
之乎又念漢獲壁間科斗書以編簡断裂巫蠱事<lb/>
起不能比類尋䆒深為痛惜聖人没其言無得而更<lb/>
聞譬犹登丘望天逺不見者其何能盡亦何能知㳺<lb/>
秦止隴寕窮京邑之壮觀㢤至于他羙餘珍半存半<lb/>
失心目有爱曽是無思淳化二年春開自桂州詔㱕<lb/>
京師遇王次聖自交州使還于衡山廖畫家次聖廖<lb/>
<pb n="KR4d0002_SBCK_011-2b"/>
之出也廖世善詩爽于梁朝當馬氏有湖湘得衡求<lb/>
州刺史子男十人圖善七言詩凝善五湖詩立語皆<lb/>
竒㧞凝後入江南㱕李璟其詩得聞于朝圖值馬之<lb/>
子不嗣兵興國乱多聴散墜開因次聖求圖詩于晝<lb/>
得殘缺僅百萹昔人遵度序之為五峰集閏月晝抵<lb/>
潭授余諷之萹萹可爱重恢然言胸意間事近世無<lb/>
比事凡無大也無小也能有道則㡬乎君子矣若圖<lb/>
詩可令人痛其遺逸㢤擬之經雖不倫然觀其存而<lb/>
思其亡者皆必有理念之足以少見余心也因之得<lb/>
以及于夫子也意時無賢将為辞以共歎時有賢其<lb/>
<pb n="KR4d0002_SBCK_011-3a"/>
如生不䏻使盡其材死復䘮其事業圖晝祖也仕馬<lb/>
氏為天䇿府學士道州刺史晝之下學其業者餘十<lb/>
人以是廖之族足為詩家流也<lb/>
　　　昌黎集後序<lb/>
世謂先生得聖人之道惜乎不能著書兹為先生之<lb/>
少也當時之人亦有是語焉余讀先生之文自年十<lb/>
七至于今凡七年日夜不離于手始得其十之一二<lb/>
者㢤嗚呼先生之時文章盛于古矣犹有言也以過<lb/>
子先生況下先生之後至于今乎是謂世不知于先<lb/>
生者也夫子之于經書在易則賛焉在詩書則刪焉<lb/>
<pb n="KR4d0002_SBCK_011-3b"/>
在礼樂則㝎焉在春秋則約史而修焉在經則因参<lb/>
也而語焉非夫子特然而為也在語則弟子記其言<lb/>
紀焉亦非夫子自作也聖人不以好廣于辞而為事<lb/>
也在乎化天下傳来世用道徳而已若以辞廣而為<lb/>
事也則百子之紛然競起異說皆可先于夫子矣雖<lb/>
孟子之為書能尊于夫子者當在乱世也楊子雲作<lb/>
太玄法言亦當王莾之時也其要在于發聖人之道<lb/>
矣自下至于先生聖人之經籍雖皆殘缺其道犹備<lb/>
先生于時作文章諷頌規戒荅論問說淳然一㱕于<lb/>
夫子之㫖而言之過于孟子與楊子雲逺矣先生之<lb/>
<pb n="KR4d0002_SBCK_011-4a"/>
于為文有善者益而成之有悪者化而革之各婉其<lb/>
㫖使無勃然而生于乱者也是與章句之徒一貫而<lb/>
可言耶且孟子與楊子雲不能行聖人之道于時授<lb/>
聖人之言于人所以作書而説焉觀先生之文詩皆<lb/>
用于世者也與尚書之號令春秋之褒貶大易之通<lb/>
変誌之風賦礼楽之沿襲經之教授語之訓導酌于<lb/>
先生之心與夫子之旨無有異趣者也先生之于聖<lb/>
人之道在于是而已矣何必著書而後始為然也有<lb/>
其道而無其人吾所以悲也有其人而人不知其道<lb/>
益吾所㠯悲也若先生者不有人不知其道者乎吾<lb/>
<pb n="KR4d0002_SBCK_011-4b"/>
謂世不知于先生也豈為誣言也㢤<lb/>
　　　送臧夢壽序<lb/>
或曰君子有求乎曰有于身不可也于道可也曰求<lb/>
益乎求用乎曰末逹則益逹則用譬乎造舟于陸完<lb/>
矣時濟于川矣闕矣将給請材以俻矣曰有是乎君<lb/>
子求之㢤堯舉舜以代天下舜登而舉十六相以理<lb/>
求之歟曰君子求之也舜乎十六相乎咸求也時用<lb/>
之求也時不用之固求也曰吾聞舜與十六相不曰<lb/>
有求子何曰求乎曰徳以求之隐而在下國有道也<lb/>
孔子旅于七十國無道也曰君子于物貴悪比曰如彼<lb/>
<pb n="KR4d0002_SBCK_011-5a"/>
貭玉也曰質玉䖏于石工者採之以備乎圭璧玉不<lb/>
求之也如若玉君子何求乎曰礱錯以成其器沽而<lb/>
售之工視利也故求也玉以徳工以利時㢤時哉逆<lb/>
順皆然也君子不求則以徳求則以身道以由于身<lb/>
者也身用則用矣求而不得者有矣未有不求而得<lb/>
之者也曰吾聞夫臧子𣣔之遼有求乎曰求也曰求<lb/>
于國若何曰有道也曰有道也何之行而不隱乎用<lb/>
之不求也不用之求之也曰然亦有矣趣也異成也<lb/>
同及得之一也且遼迩于晋晋敵也恃險以怙兇違<lb/>
順以習非遼以禦其衝晋以防其討兵甲之害曰及<lb/>
<pb n="KR4d0002_SBCK_011-5b"/>
民命臧子于遼守也将勸義以使革其心将結信以<lb/>
使断其姦道𣣔化于遼而来于晋徳乃施諸身而聞<lb/>
諸天下待乎用者也求之矣君子也有求矣臧子之<lb/>
行也然矣何謂君子無求也㢤<lb/>
　　　送陳昭華序<lb/>
王者不出刑政弛焉則戎狄蛮夷盛而交侵于中國<lb/>
矣聖人既沒礼楽弊焉則楊墨老佛盛而交乱于大<lb/>
道矣子見治于國乎由王者在其上也戎狄蛮夷是<lb/>
能侵之乎烏乎大道独不明乎聖人没也乆矣礼楽<lb/>
弊也亦乆矣爲人者或楊墨或老或佛交乱而滿天<lb/>
<pb n="KR4d0002_SBCK_011-6a"/>
下大道犹中國也楊墨老佛犹戎狄蛮或也國治而<lb/>
道不明楊墨老佛固侵乱也孰謂吾無䏻㢤于𢾗君<lb/>
之言知吾者無䏻耶䏻力于大道者一日終身斯足<lb/>
矣𢾗君之言于吾曰有是也子之言于吾亦曰有是<lb/>
也吾不自知其已之是與非矣𢾗君之言何相若也<lb/>
子之言又何若于𢾗君也謂吾復于聖人之道刖楊<lb/>
墨老佛之害未去矣是能果復其道㢤子曰見義不<lb/>
為無勇也吾為子當之力于大道焉然子聞兵陣乎<lb/>
能有勇衆輔之則勝于戦矣吾犹戦也斯有勇焉先<lb/>
将舉其力而斃其楊墨老佛子與諸君茍念其惠我<lb/>
<pb n="KR4d0002_SBCK_011-6b"/>
之言而輔于吾復于聖人之道也而後必矣子徃見<lb/>
諸君為吾告之如是也<lb/>
　　　送李憲序<lb/>
丗論韓文者有爱之名無誠用之實故談古道各各<lb/>
不相推譲自作氣意大負于人未知于已真何如也<lb/>
嗚呼口是而心非之吾所以不取也李生所謂不得<lb/>
喜于衆者盖真好于韓文者也非口是而心非之者<lb/>
也吾常思生之言無患其道不行于人文不顯于時<lb/>
矣生從何而得于吾不期生之知也生不期吾之相<lb/>
若也一日忽見道相同文相似豈有為生與吾各先<lb/>
<pb n="KR4d0002_SBCK_011-7a"/>
容之者乎君子坦然于所為作之而不憂其不行固<lb/>
在合古聖人之用心不以世之浮沉移于徳而已矣<lb/>
遇其類者自然感而相應也君子小人各有其道道<lb/>
同者果知之矣天下至廣也無謂其無人也吾道至<lb/>
大也無謂其無好古者也且生未識吾時生豈果以<lb/>
類生者望于吾乎務于徳而勤行之累累出于世間<lb/>
必有合之者也天生人善者少而不善者多不善者<lb/>
所以為善者之資也茍善者多而不善者少則何用<lb/>
見其為善者之大乎又安知其生與吾也終不為不<lb/>
善者所資之耶夫脫然與衆之異見者固有成也縦<lb/>
<pb n="KR4d0002_SBCK_011-7b"/>
于今而不得之必于後也在矣生無戚戚而自憂之<lb/>
可也道乎懸于天而不可期命乎懸于時而不可知<lb/>
能期之與知者在于吾之所𣣔矣守之而不变也孰<lb/>
能慮其餘者乎李生勉矣㢤無以世為厚而已為薄<lb/>
終吾徒也<lb/>
　　　送程説序<lb/>
楽之中琴為貴君子多尚矣古之時声随巳出以舒<lb/>
其悲怨喜惧之心聴之者知其能然于以察夫民之<lb/>
情國之政矣今之人即異于是舉世而能者鮮矣能<lb/>
之者非能舒夫心以出乎声也盖能習乎古之遺声<lb/>
<pb n="KR4d0002_SBCK_011-8a"/>
也其或真偽之不分節𢾗之無度復斯多矣是若廢<lb/>
之者乎或不幸而有好之者䏻習焉當其発而鼓之<lb/>
也見而来觀者百無一二矣觀而能聴者㡬人焉聽<lb/>
而復䏻知者固加少矣是以習于是者日怠其功好<lb/>
于此者時㣲其學益至乎寢削矣况䏻感誠以変其<lb/>
声作音以述其志者㢤是以好而䏻者始即楽其習<lb/>
焉終乃傷乎已之莫若其不知之也或有夫觀而䏻<lb/>
聴者聴而䏻知者知而願學者進于其能人曰吾請<lb/>
子以師焉朝乃以傳之暮乃以傳之至夫善紀而不<lb/>
遺敏問而不休即能者反惧彼之如已也復不爲之<lb/>
<pb n="KR4d0002_SBCK_011-8b"/>
盡焉噫是亦人之媮薄者乎貴已而賤彼之所作也<lb/>
致夫今不迨古乱斯由也嗚呼甚矣㢤有䏻善聴者<lb/>
于丗也已尚貴之若莫可得也能来師而進習焉忍<lb/>
不為之竭已以授彼乎何好虚而悪寔務姦而鄙正<lb/>
之為矣予學之于是也但未知乎已之後䏻異丗而<lb/>
有如也斯務求以習焉程子良于此者也予得請之<lb/>
今行将告别予敢言之以慮後有進于子者慎無如<lb/>
吾<graphic n="KR1018" url="https://raw.githubusercontent.com/kanripo/KR-Gaiji/master/images/KR1018.png" mimeType="image/png"/>之説者也<lb/>
河東先生集卷苐十一<lb/>
</p>
<p>
</p>
  </div>
</body>
</text>
</TEI>
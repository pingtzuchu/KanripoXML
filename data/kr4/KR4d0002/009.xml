<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0002_SBCK_009-1a"/>
河東先生集卷苐九<lb/>
　　　　　　　　　　　門人張　景　編<lb/>
　　　與廣南西路採訪司諌劉昌言書<lb/>
唐㓕到今一百年始見太平天子考工較藝求海内<lb/>
多士尤絶者盡在朝廷駢駢出頭角羣莫能上𨳩常<lb/>
自嘆所不及者以今言之王著善書得筆札㸃晝之<lb/>
妙召置為侍書日在上左右出入禁闈賈玄善奕專<lb/>
黒白勝負之能召置為待詔数数對上争博坐或窮<lb/>
晝楚蘭善占得為日者之長劉翰善薬得為太醫之<lb/>
令越有梓匠得盡能于佛塔蜀多方士得逞伎于道<lb/>
<pb n="KR4d0002_SBCK_009-1b"/>
術至于擊毬擅埸木射中物有小竒于類者皆大顯<lb/>
于時盖取其所能而各盡其所妙也苟不遇上之廣<lb/>
求于人不遺于物則此数子果能自異于今乎上所<lb/>
能知其此数子者必有力言于上而上始取而擇其<lb/>
能以為用也開所專于古文者三十年矣始學韓愈<lb/>
氏傳周公孔子之道尊尊而親親善善而悪悪用之<lb/>
即施教化于天下以利萬物不用之即成其書垂之<lb/>
無窮要其令名開于其儒為文者庻乎近于古人矣<lb/>
比之書奕占薬梓匠方士翹然出衆者開亦不媿于<lb/>
前数子而不得如前数子之遇知于上者蓋無其大<lb/>
<pb n="KR4d0002_SBCK_009-2a"/>
君子力為開言之于上也所以每常自歎至于食無<lb/>
味寝無寐居不為家存不為生者尤念其動得謗行<lb/>
得毁以䜛以害屈而莫伸之所為困踬顛沛也嗚呼<lb/>
豈為儒不及為他者哉此盖上之未盡知于開之所<lb/>
能也前数子皆異端之末非如開有利國家活人民<lb/>
致君如尭禹立言如典謨用之于兵戦則勝攻則剋<lb/>
行之于亊言則中謀則成文武之道焉彼上犹知而<lb/>
崇用之髙歩闊視幾齒大臣若大君子有言開而使<lb/>
上知之者必以開不下于前𢾗子之為竒待也明公<lb/>
乗单車走萬里極炎荒之所僻逺盡耳目之所見聞<lb/>
<pb n="KR4d0002_SBCK_009-2b"/>
為天子别白善悪之于人必不使開在于前𢾗子之<lb/>
後耳若此時明公不為之言主上不得而知即開悲<lb/>
恨為儒不及于為他者也将終身為終否之人矣開<lb/>
再拜<lb/>
　　　與朗州李巨源諌議書<lb/>
八月八日開再拜寓書于朗州諫議歴代充時用為<lb/>
公相侯王至下群吏由辞學進士中出以為貴同時<lb/>
登第者指呼為同年其情爱相視如兄弟以至子孫<lb/>
親屬多不為暱比進相援為顯荣退相累為黜辱君<lb/>
子者成衆善以利民與國小人者成衆悪以害國與<lb/>
<pb n="KR4d0002_SBCK_009-3a"/>
民耳間囙覩不越于此太祖皇帝𨳩寳六年今僕射<lb/>
李公為翰林學士知礼部貢舉事始有庭試開幸得<lb/>
與執事于上前登進士第為同年者二十有六人初<lb/>
仕惟状元宋得校書郎直史舘餘遭諸州府置司㓂<lb/>
參軍選悉為之到于今十八年矣其間死者㡬半存<lb/>
而居上位者惟執事特受上知自諫議大夫得權御<lb/>
史中丞公事宋得入中書省知制誥復不幸宋病風<lb/>
廢死于家其餘若𨳩軰如走巔峯縁危梯係係不能<lb/>
上不能下者其何可俟髪白顔頽壮心殆休獨望執<lb/>
事立朝廷鎮䑓省以提以翼同賛聖君近聞執事退<lb/>
<pb n="KR4d0002_SBCK_009-3b"/>
遷為郎南逐典郡噫斯未知下民多尤将未受其康<lb/>
濟耶噫豈如𨳩軰為同年者将困焉終極于此耶嗚<lb/>
呼寕視人何易而自為何難哉悲夫人之䖏世多違<lb/>
而少遂無他知者不巳知也混混然若雨逐風鱗逐<lb/>
浪寕辨其始来而終止也得為賢失為愚其果是而<lb/>
果非乎紀于䇿傳于口者詳而聴之今昔豈殊逺哉<lb/>
大凢禍福進退君子小人必以衆寡為相勝之道耳<lb/>
譬如鳥獸草木翔集叢茂善悪必其類合矣異其類<lb/>
踈矣况朝為荣暮為辱豈是已所皆為之哉有以直<lb/>
于事而曲于不直于事者而為已累也有以免乎近<lb/>
<pb n="KR4d0002_SBCK_009-4a"/>
而不免乎逺而為已累也所好屈之人而不好屈之<lb/>
于身好利諸已而不好利諸彼也至于相賊害殘忍<lb/>
相族僇毁恥終不為媿所以古人君子行已有道正<lb/>
已有方以礼防之以信要之以仁伏之以義制之盖<lb/>
畏于此也明公度之是能異于此哉朗陵山水清秀<lb/>
風土稍異嶺表脩閒飬和足楽天真何為冒塵埃衝<lb/>
風雨出則畏䖏則防以為已所貴盛耳相去且逺相<lb/>
見未期珍重自爱開再拜<lb/>
　　　與李宗諤秀才書<lb/>
秀才足下賢愚之生無擇其所䖏也惟其人在乎心<lb/>
<pb n="KR4d0002_SBCK_009-4b"/>
别耳文章之所生道也古之為學公卿士大夫之子<lb/>
弟立身行道取位與名必用之後之公卿士大夫之<lb/>
子弟惟取位為豊逸之具乃罕學焉其學者非章句<lb/>
淺末之類求第有司進明天子者也學謂立言垂教<lb/>
行義炳炳如古賢君子耳貴家子少專焉專之者惟<lb/>
窮悴孑孑介特寒士憤悱之不勝所作也貴家子能<lb/>
此者自漢而下四十年開能識者為足下一言之周<lb/>
末故范魯公為相國子弟中惟今杲立節好學相國<lb/>
洎朝之百執事以至後進羣生皆知而竒待焉乃至<lb/>
今來以文得名以文得位居貧御衆能偕古人有道<lb/>
<pb n="KR4d0002_SBCK_009-5a"/>
惟杲可尚四十年中得相位者僅十家而其淳誠遺<lb/>
直材畧傑異不貪不佞巍然有良相之風者亦惟魯<lb/>
公耳十家子有亡有存于今為丗言者有㡬得位齒于<lb/>
卿大夫者于今復有㡬其為名不時異者與不得位<lb/>
而泯没者斯無異也孰偕杲哉此無他惟學與不學<lb/>
耳去年春在貝州有幕吏劉去華新拜觀察推官之<lb/>
命而来郡中𨳩始見之辞氣恢然舉止詳熟間求其<lb/>
所從来即其道出于賢尊相公之門下召與之語即<lb/>
𢾗𢾗称足下行事不類于貴家子言足下出即乗蹇<lb/>
驢張弊盖從小僕不佩文犀諸金具帶衣惟純色常<lb/>
<pb n="KR4d0002_SBCK_009-5b"/>
服言不譁妄心能别是非有信義躭學好文文之辞<lb/>
章卓異峻㧞居其家相國多器之與士大夫羣進後<lb/>
生游衆必推尚𨳩當聞之時誠欲識足下面耳今年<lb/>
春過京師託進士崔景言之于足下開所志者願與<lb/>
足下為一時之交非求媚也直欲與足下使丗称謂<lb/>
嘆羙以道相得耳中執憲趙公在魏時𨳩于今夏中<lb/>
日得奉于左右常言足下為今時之俊人偉材将特<lb/>
薦進于上要足下賛教化恵邦家為天下之雄冠也<lb/>
開今来得復奮官留于京邑思與足下朝夕㳺處各<lb/>
盡其所懐以其事役劬劬卒未得相見数日前崔秀<lb/>
<pb n="KR4d0002_SBCK_009-6a"/>
才䄂足下文一軸及永泰門義井銘石本一萹見貺<lb/>
讀之竟日知称詠足下者不為謬矣足下之文雅而<lb/>
理明白氣和且清真可貴也足下若不廃于學勤勤<lb/>
然即至于道其不難矣名称禄位必由己立十数年<lb/>
外可與杲為敵耳貴家子羣不能逺望轍跡况能踵<lb/>
哉賢尊相公懿徳洪業近年無及真又與魯公不相<lb/>
上下是知四十年間惟足下與范两家父子為賢後<lb/>
之視今犹今視昔也足下惟勉之𨳩俟足下成之惟<lb/>
速兾後人仰望足下清塵知𨳩言為不佞𨳩性直好<lb/>
古立朝且孤與之朋㳺罕見其類志之大者望于足<lb/>
<pb n="KR4d0002_SBCK_009-6b"/>
下耳所遺文謹留為好請無賜罪譲開白<lb/>
　　　與韓洎秀才書<lb/>
亡友李憲昔年甞話辱賢兄侍御厚知以予好為文<lb/>
章数数曽相評議自予應舉歴官已来了不得與賢<lb/>
兄相識而又李憲守之不幸卒于信州治所余今年<lb/>
自御史謫官到此累有人言足下好為古文趣尚出<lb/>
處不與俗同近洪州李顧行秀才自許州来相訪亦<lb/>
説足下及出足下所作送行序示余聴而觀之深足<lb/>
貴耳因讀孟郊詩言及足下有盧仝詩数十章開于<lb/>
十年前在京城書肆中見唐諸公詩一䇿内有玉川<lb/>
<pb n="KR4d0002_SBCK_009-7a"/>
生詩約四十餘章與馬異結交詩為首篇余尋託亡<lb/>
兄闢用百錢市而得之時有鄭州宋嚴從予學文卒<lb/>
與亡兄相遇取而與之至明年嚴死盧詩没而無復<lb/>
返矣自後予于江南及来河北常欲求之無能有也<lb/>
今李生話足下所有彷像類余昔年市之者焉未悉<lb/>
足下于人傳之耶人别有而小異耶嗚呼天地間古<lb/>
今事學必有以成也成必有以知也知必有以傳也<lb/>
丗所好而用者未必為乆而存也世所不好而棄者<lb/>
未必為終而泯息也皆莫可極而定之矣然其善者<lb/>
勝耳今欲請足下所有盧仝詩而一觀焉因得其與<lb/>
<pb n="KR4d0002_SBCK_009-7b"/>
足下之故及盧詩之事用逹于左右可否惟命𨳩白<lb/>
　　　再與韓洎書<lb/>
丗有醫師樂夫武人匠氏百工衆技啇民賈者之軰<lb/>
傑傑異其徒者時必名推之其家之子孫徃徃力行<lb/>
父祖業不群類于衆負而自言之必曰某實某氏之<lb/>
子之孫也所學所能能継若父若祖也雖尔不逮其<lb/>
良者亦見憤然不肯抑于人下也嗚呼是亦果有所<lb/>
称哉士大夫王公由文章道徳立名居丗者則罕見<lb/>
是復有敗其子孫繼其能而紹復其後也不惟不如<lb/>
其家者哉抑是惟彼徒之業賤而易能耶我徒之道<lb/>
<pb n="KR4d0002_SBCK_009-8a"/>
大而难為耶抑是惟彼徒之愚且衆有耶我徒之賢<lb/>
而鮮得耶抑是惟彼之徒須力而後衣食子孫無守<lb/>
而務其生且使然耶抑是惟我之徒貴冨易取子孫<lb/>
豊于飬而堕且使然耶抑是惟天之多于彼徒而少<lb/>
于我徒耶足下思而觀之古之時與今之時人能逺<lb/>
于此乎吁事之復有其于此者有山川土地民人甲<lb/>
兵社稷宗庙不能類先人之烈而致禍乱者斯不多<lb/>
言耳唐有天下三百年間称能文者唯足下與我両<lb/>
家開之學為文章不類于今者餘三十年始者誠為<lb/>
立身行道必大出于人上而遍及于世間豈慮動得<lb/>
<pb n="KR4d0002_SBCK_009-8b"/>
憎嫌擠而斥之斯亦未足耿吾懐也其所喜者聞足<lb/>
下好為古文及近得足下序書讀之頗有吏部之梗<lb/>
㮣所以自念韓栁氏子孫與足下幸同出于今世矣<lb/>
足下其勤而行之無忘乃祖勿使不迨于彼之徒也<lb/>
凡為文者皆有意于聖人之道足下觀夫子之經書<lb/>
後之人孰能企及其萬一乎従其門而徒多言耳矧<lb/>
可棄而従于他乎怠其誠而廃其功乎兢兢焉實可<lb/>
自媿也盧仝詩非余昔市得之者今冩訖納上未得<lb/>
相識空増永思開白<lb/>
　　　與任唐徴書<lb/>
<pb n="KR4d0002_SBCK_009-9a"/>
辱示詩両軸辞調頗切于古人従何而得至于是者<lb/>
㢤非雄剛峻逸之材孰能迨此僕将何豊報于足下<lb/>
也僕之中狹不容物又與衆異尚好為古文同人相<lb/>
㳺少有合者雖造我門未始得入縦與之坐談道論<lb/>
義之聲至舌不發僕非爱惜其言也其人不知其言<lb/>
徒致僕喋喋而已明天子在上我夫子之道不墜于<lb/>
地豈能窮餓凍死于僕耶衆不能知于僕僕又安能<lb/>
容于衆㢤以至近日却掃窮廬人絶其跡何足下一<lb/>
旦自外地而至直詣我門及聴足下之辞氣有異于<lb/>
他人也觀其言察其行者果如是㢤不待見足下之<lb/>
<pb n="KR4d0002_SBCK_009-9b"/>
他文以知足下亦可交之人也爱我之誠足下為多<lb/>
矣足下所爱也爱于我也爱于我夫子之道也我夫<lb/>
子之道有識者之所爱也足下非有識也何爱于我<lb/>
㢤是夫子之道果在于我之身乎足下苟能不易今<lb/>
日爱我之心化于衆人使爱于我爱于我者則顯親<lb/>
我之身同我之道如是見天下之人皆従于我也不<lb/>
難矣道徳仁義之所依㱕礼楽刑政之所攸用國無<lb/>
争殺之虞人有信譲之風煥乎先聖人之徳音䆮于<lb/>
民間謂君后之無為者今近于徃矣皆繋于此也是<lb/>
足下之爱我也豈小小而已足下忍不為我惜乎誠<lb/>
<pb n="KR4d0002_SBCK_009-10a"/>
有望也不談日乆因足下起僕今日之言幸甚幸甚<lb/>
𨳩白<lb/>
河東先生集卷第九<lb/>
<pb n="KR4d0002_SBCK_009-10b"/>
</p>
<p>
</p>
  </div>
</body>
</text>
</TEI>
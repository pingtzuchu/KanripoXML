<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0002_SBCK_003-1a"/>
河東先生集卷苐三<lb/>
　　　　　　　　　　　門人張　景　編<lb/>
　　　漢史楊雄傳論<lb/>
子雲作太玄法言本傳称非聖人而作經藉猶吳楚<lb/>
之君僣號称王盖天絶之嗚呼且子雲之著書也非<lb/>
聖人耶非聖人也則不能言聖人之辞明聖人之道<lb/>
能言聖人之辞能明聖人之道則是聖人也子雲苟<lb/>
非聖人也則又安能著書而作經籍乎既能著書而<lb/>
作經籍是子雲聖人也聖人豈異于子雲乎經籍豈<lb/>
異扵太玄法言乎聖人之貌各相殊聖人之辞不相<lb/>
<pb n="KR4d0002_SBCK_003-1b"/>
同惟其徳與理類焉在乎道而已矣若非聖人而作<lb/>
經籍則其所書也不若于經籍矣言無章行無法是<lb/>
曰經籍乎人可誣曰經籍乎比之吳楚之君吳楚之<lb/>
君竊位而冒名勃于道者也天宜伐而絶之子雲務<lb/>
教而利時順于道者也天豈罪其為是乎天能絶吳<lb/>
楚之君而僣竊則天甚明矣天既甚明固能罪悪而<lb/>
福善即吳楚之君可罪子雲可福也若反同吳楚之<lb/>
君而罪子雲是天明于悪少而不明于善也多矣班<lb/>
孟堅称諸儒之言曰是盖當時恥不及雄而謗之者<lb/>
也不可従而書矣凡為史之任在乎正其得失而後<lb/>
<pb n="KR4d0002_SBCK_003-2a"/>
褒貶之得失此不能正况其褒貶乎所謂孟堅有良<lb/>
史之才者予于此不曰良史也<lb/>
　　　太甲誅伊尹論<lb/>
汲冡書紀年称伊尹放太甲于桐尹乃自立暨即位<lb/>
于太甲七年太甲潜出自桐殺伊尹乃立其子伊陟<lb/>
伊奮命復其父之田宅而中分之杜氏注春秋左氏<lb/>
經傳既終始獲是書因紀于後意有惑其事乃曰左<lb/>
氏傳伊尹放太甲而相之卒無怨色然則太甲雖見<lb/>
放還殺伊尹而猶以其子爲相也此爲大與尚書敘<lb/>
說太甲事乖異不知老叟伏生或致昬忘将此古書<lb/>
<pb n="KR4d0002_SBCK_003-2b"/>
亦當雜記未足以取審也余以爲元凱之不章明于<lb/>
此也非耳且伊尹相湯功其大矣太甲嗣位書称不<lb/>
恵于阿衡尹作書以訓之甲再不聴命尹乃營桐宫<lb/>
以放太甲能遷厥徳改厥行既三年尹奉以復其位<lb/>
書有太甲三萹載其事其上萹曰王徂桐宫居憂克<lb/>
終允徳孔氏傳謂徃入桐宫居憂位能思念其祖終<lb/>
其信徳也其中萹曰惟三祀十有二月朔伊尹以冕<lb/>
服奉嗣王㱕于亳謂其甲既終其信徳尹乃復之也<lb/>
尹遂作書羙之曰皇天眷佑有商俾嗣王克終允徳<lb/>
執其中能易成其善也甲遂聴其言而謝已過曰拜<lb/>
<pb n="KR4d0002_SBCK_003-3a"/>
手稽首云尹乃復訓以後書盖以甲之知其先王之<lb/>
法度可與居于位也尹既正其甲于不道已老将告<lb/>
㱕復作咸有一徳之萹以戒于甲書曰伊尹既復政<lb/>
厥辟将告㱕乃陳戒于徳又有沃丁萹序云沃丁既<lb/>
葬伊尹于亳咎單遂訓伊尹事作沃丁今雖其辞已<lb/>
亡独孔氏傳曰沃丁太甲子伊尹既致仕老終以三<lb/>
公禮葬訓暢其所行功徳之事乃作此萹以戒也是<lb/>
其甲與尹之始終事情畢見于此竟無言誅尹之說<lb/>
又有伊陟相太戊作咸乂之萹是其子復佐于後王<lb/>
也亦不云甲復立其子也又有髙宗說命之萹曰昔<lb/>
<pb n="KR4d0002_SBCK_003-3b"/>
先正保衡作我先王下云格于皇天尔尚明保予罔<lb/>
俾阿衡専羙有啇是其後王極誦其先臣之休烈以<lb/>
冀說企及也又周書君奭萹云在太甲時則有若保<lb/>
衡在太戊時則有若伊陟是其君臣悉見其父子間<lb/>
保全令徳也元凱以紀年之辞遽惑于此苟伊尹為<lb/>
臣能放其君是其政在尹也能制于甲矣豈甲反能<lb/>
以不道害之乎且尹之相湯伐桀以成其功民咸知<lb/>
尹而輔矣復以其自立為君而又七年以永其位若<lb/>
是何有甲之所能哉既云尹乃自立是因事而奪君<lb/>
位也為逆甚矣太甲能潜出以誅之豈肯反用其子<lb/>
<pb n="KR4d0002_SBCK_003-4a"/>
乎必以反用其子其子果肯以平心而事其甲乎盡<lb/>
道而佐其甲乎足以明其紀年之文夫子沒後諸國<lb/>
雜乱之編記者也不足取耳元凱不自悟反疑伏生<lb/>
以老耋恐致昬忘一何甚哉且安國叙書云濟南伏<lb/>
生年過九十失其本經口以傳授裁二十餘萹後至<lb/>
魯共王壊孔子宅于壁間得古文科斗之書遂以所<lb/>
聞伏生之口傳者考論文義定其可知者又得二十<lb/>
五篇是其伏生當時所誦之書于壁間科斗古文證<lb/>
定其真偽也亦無誤耳其所誤者舜典合于堯典益<lb/>
稷合于臯陶謨盤庚三篇合為一康王之誥合于顧<lb/>
<pb n="KR4d0002_SBCK_003-4b"/>
命序悉言之備矣苟伊尹實誅即前數篇之書慿何<lb/>
而作出既無所作而出伏生有誤即古文科斗尋亦<lb/>
證矣何其漢代諸儒暨安國亦若是耳独舜典已下<lb/>
能辯之哉倘伏生之有昬忘而安國之徒何在焉是<lb/>
以伏生所記之書胡得其誤也元凱之知且識也何<lb/>
可更言或致昏忘哉此事尤甚昭然也若曰將此紀<lb/>
年之書疑其雜乱未足以取審則察以前事止可独<lb/>
曰此書若是有所雜乱者不可兼曰老叟之昬忘也<lb/>
果是真偽不分矣或曰紀年之書皆科斗文字非秦<lb/>
漢之所書也斯非子謂六經皆孔子之撰述者于家<lb/>
<pb n="KR4d0002_SBCK_003-5a"/>
有殊古史孔子異其伊尹太甲事以成其書訓于世<lb/>
耳汲冡之書勿是其世之本耶壁間之者勿是其家<lb/>
之書也予曰然若吾所謂夫子之所作固然矣且夫<lb/>
子之大聖公是而公非觀虞夏已來之事各用其㣲<lb/>
而彰其巨必以貭其本矣豈獨于啇也有所私而易<lb/>
其元乎或曰子謂誅尹之說既為非矣且太甲居桐<lb/>
三年天下其誰是君紀年謂尹乃自立者此勿有所<lb/>
頼歟予曰古者君䘮嗣立諒闇者三年百官縂巳以<lb/>
聴于冡宰時惟太甲于元年以被放三年而復之伊<lb/>
尹實居冡宰之位緫百官以治非以自立也書所謂<lb/>
<pb n="KR4d0002_SBCK_003-5b"/>
既復厥辟者足以明之矣或曰馬遷氏紀云湯崩子<lb/>
太丁未立卒乃立丁之弟丙為君丙即位二年崩立<lb/>
丙之弟仲壬為君仲壬即位四年崩伊尹于是立太<lb/>
丁之子太甲是為元年尹作伊訓之類之書也如是<lb/>
自湯至甲内有兩帝復經七年何其伊訓序云成湯<lb/>
既沒太甲元年伊尹作伊訓肆命徂后也又其紀之<lb/>
下辞云太甲既立三年不明伊尹放之桐其太甲萹<lb/>
云惟三祀十有二月朔伊尹以冕服奉嗣王㱕于亳<lb/>
傳謂湯以元年十一月崩至此二十六月三年服闋<lb/>
也其紀年称仲壬即位卿士伊尹崩而立太甲大與<lb/>
<pb n="KR4d0002_SBCK_003-6a"/>
馬遷之紀頗同而独孔氏之書年祀帝王有此差異<lb/>
孰為非乎予曰遷之書與紀年之書若等類也皆非<lb/>
聖人之作矣有所自不明白其事耳或曰然何其馬<lb/>
遷之書其下之辞紀太甲之反政與伊尹之卒之類<lb/>
無所異其商書也予曰遷之著此書當其時盖𣣔自<lb/>
廣耳執而一紀其經之事又惧其皆孔子之言于已<lb/>
無所大也須以参雜外之書用混其本矣斯亦不足<lb/>
致心于二三盖諸國之雜乱者也嗚呼君子常謂慎<lb/>
其所為也盖惧其若此之惑于後也<lb/>
　　　李守莭忠孝論<lb/>
<pb n="KR4d0002_SBCK_003-6b"/>
我國家有天下之年将以文綏萬民不以武靖四方<lb/>
盗筠結叛謀䧟澤以死其子守節以潞下待罪皇帝<lb/>
命捨之反授單牧國史載其事嗚呼若守莭也胡為<lb/>
生哉夫君臣以義立父子以親居義苟不勝于親則<lb/>
先其父而後其君矣親苟不勝于義則先其君而後<lb/>
其父矣臣子有家國而成身有忠孝而立行不幸或<lb/>
不得其両全則俯其一以免汚名也止可亡身以存<lb/>
行不可亡行以存身若守節也于君不見其義于父<lb/>
不見其親敗家而煩國絶忠而㓕孝萬世之罪人也<lb/>
或曰守莭之事胡為不見義于君不見親于父也予<lb/>
<pb n="KR4d0002_SBCK_003-7a"/>
曰夫義者道也親者情也道所以出于世教情所以<lb/>
生于天然出于世者不可以違生于天者不可以逃<lb/>
且守莭之父謀逆之始不能盡諌以制其乱煩君于<lb/>
深慮劳師于厚伐已復従之是于道也失其義矣父<lb/>
既成于大逆死于不善安而頋其敗忍而居其後是<lb/>
于情也失其親矣或曰守莭非不以諌其父其父不<lb/>
聴之禍心乆萌姦朋固謀暨其父死斬佐卒以降如<lb/>
是無乃可免于此哉予曰不然諌之不以極其道不<lb/>
如不諌矣夫諌有三焉有公諌有力諌有死諌公諌<lb/>
者謂評其事之可否論其端之始終折以短長取以<lb/>
<pb n="KR4d0002_SBCK_003-7b"/>
逆順是爲公諌也力諌者彼衆以是我独以非訐其<lb/>
不道以極其言称其大禍以惧其意進不以退乆不<lb/>
以止是爲力諌也死諌者言既不従情既不移可殺<lb/>
己身以厭彼志是爲死諌也如此始謂極其道耳且<lb/>
守莭豈能有是哉取其公諌也則不能明于言取其<lb/>
力諌也則不能剛其誠斯二者尚未果矣矧能以死<lb/>
諌之乎或曰古所謂三諌不従則随而泣之若守莭<lb/>
之諌其父也必以力諌矣言必極于敗禍事必沮于<lb/>
兇姦如謂之随而泣之者守莭于父也莫得其道哉<lb/>
予曰古之所謂泣諌其父者豈在父爲大逆乎叛君<lb/>
<pb n="KR4d0002_SBCK_003-8a"/>
謀國殘民興師耶或曰父之事既異其古子之諌又<lb/>
加于古復何使諌乎予曰可以死諌矣或曰子之意<lb/>
謂死諌也以其筠之性既酷暴而隠忍莫若以其諌<lb/>
不止而被誅于父也予曰不然言不見聴乃可當其<lb/>
父之前衆之中大呼而號曰今此之亂違天地欺日<lb/>
月鬼神亦所以待誅也夷狄亦所以不為也我言不<lb/>
従汝逆必行敗而吾亦被戮矣我不若先其汝敗而<lb/>
前自死以免其名為背君之賊也觀汝之軰後日死<lb/>
且百毒而加身不及吾之萬一耳而後或剌忍以明<lb/>
心或扼喉以断氣苟實以力諌不從即可用此以諌<lb/>
<pb n="KR4d0002_SBCK_003-8b"/>
矣且不聞守莭之有是㢤安能存其親之情于父也<lb/>
或曰若是守莭既不能之失于孝也故聞命矣其所<lb/>
以斬佐卒降重城莫于君也有忠乎予曰夫斬佐卒<lb/>
降重城盖以其父巳敗勢已傾不得已而為矣或曰<lb/>
苟守莭之無是心即不斬且降矣乃其夙志不有其<lb/>
助父于逆背君以叛當父未死之前雖𣣔行而被其<lb/>
所拘未能也既父之死而遂成其志矣予曰若謂以<lb/>
父之所拘即可竄身馳匹馬㱕朝廷待罪于闕下以<lb/>
明己之不従父于逆用免其惡名也是其見于父力<lb/>
不能制其亂于君誠不敢失其莭也何其父敗已死<lb/>
<pb n="KR4d0002_SBCK_003-9a"/>
而謂夙有志而拘所不能行也縦實有之已亦何自<lb/>
辨其心哉或曰然苟守莭能若子之言逃㱕闕下設<lb/>
父如此而後敗死于外當有他人肯以斬其佐卒以<lb/>
重城降乎苟非其守莭即不如是矣予曰夫作叛者<lb/>
筠為主矣筠若不固其禍机雖姦黨百萬何能作乎<lb/>
主既已亡其下胡為勇哉一以失其勢二以惧其死<lb/>
三以畏他人之先四以樂有利于己有此四者孰不<lb/>
降乎何在独守莭而能哉或曰夫守莭之當是時也<lb/>
甚㓜耳年始迨冠成長于貴富之中未能知其人事<lb/>
矣非不能如子之言予曰若謂其㓜而未能知人事<lb/>
<pb n="KR4d0002_SBCK_003-9b"/>
即何其見父之敗能來降乎苟實㓜而未能知人事<lb/>
即亦不能有此也盖其賣君父以藏志觀存亡以射<lb/>
利萬代之姦賊也甚其父之為不道矣或曰皇帝何<lb/>
赦之反授以位乎予曰皇帝御民賞罰各従其取捨<lb/>
也于彼為之即不忠不孝也于我取之亦是其大過<lb/>
而少有功矣或曰子若立朝廷将柰守莭何予曰吾<lb/>
若居禄位立朝廷雖皇帝以赦之吾䟽請以殺之用<lb/>
謝其天下之忠臣孝子也<lb/>
　　　代王昭君謝漢帝䟽<lb/>
臣妾奉詔出妻單于衆謂臣妾有怨憤之心是不知<lb/>
<pb n="KR4d0002_SBCK_003-10a"/>
臣妾之意也臣妾今因行敢謝陛下以言用明臣妾<lb/>
之心無怨憤也夫自古婦人雖有賢異之材竒畯之<lb/>
能皆受制于男子之下婦人抑挫至死亦罔敢雪于<lb/>
心况幽閉殿廷備職禁苑悲傷自負生平不意者哉<lb/>
臣妾少奉明選得列嬪御雖年華代謝芳時易失未<lb/>
嘗敢尤怨于天人縦絶幸于明主虗老于深宫臣妾<lb/>
知命之如是也不期國家以戎虜未庭干戈尚熾胡馬<lb/>
南牧聖君北憂慮煩師征用竭民力徵前帝之事興<lb/>
和親之䇿出臣妾于掖垣妻匈奴于沙漠斯乃國家<lb/>
深思逺謀簡劳省費之大計也臣妾安敢不行矣况<lb/>
<pb n="KR4d0002_SBCK_003-10b"/>
臣妾一婦人不能違陛下之命也今所以謝陛下者<lb/>
以安國家定社稷息兵戈静邊戍是大臣之事也食<lb/>
陛下之重禄居陛下之崇位者曰相冝為陛下謀之<lb/>
曰将冝為陛下伐之今用臣妾以和于戎朝廷息軫<lb/>
頋之憂彊埸無侵漁之患盡繫于臣妾也是大臣之<lb/>
事一旦之功移于臣妾之身矣臣妾始以幽閉為心<lb/>
寵幸是望今反有安國家定社稷息兵戎静邊戍之<lb/>
名垂于萬代是臣妾何有于怨憤也願陛下宫闈中<lb/>
復有如妾者臣妾身死之後用妻于單于則國安危<lb/>
之事復何足慮于陛下之心乎陛下以此安危繋于<lb/>
<pb n="KR4d0002_SBCK_003-11a"/>
臣妾一婦人臣妾敢無辞以謝陛下也<lb/>
　　　重修孔子廟垣䟽<hi>李准拾遺請作</hi>
儒宫荒凉乆矣噫天下太平厥道斯用㑹府之下尊<lb/>
師者吾未見也聖人礼法行于天地間萬物頼之而<lb/>
相飬苟一日暫廢則日月昏隂陽錯豈止臣賊其君<lb/>
子賊其父也由吾道而進者頂峩髙冠身曵大佩享<lb/>
太牢而坐豊屋王公大人貴是極矣過吾先師之廟<lb/>
下則忘而不頋怠而不恭至于圗像隕地籩豆覆席<lb/>
皆曰何害于吾也其有日齋嚴其容月給費其産奉<lb/>
夷狄之教奉髠褐之役則未見稍怠于心求福田利<lb/>
<pb n="KR4d0002_SBCK_003-11b"/>
益也苟释氏能福于人王公大人今日貴冨何不由<lb/>
夷狄之教以求之福其身福其家者在吾先師之道<lb/>
之教也我知其端矣大者欲塞其責小者将貪其利<lb/>
塞責者以其剥害黎元黷乱道徳見释氏有他惑之<lb/>
事圗在屋壁惧身死之後罹其毒烈故損家財贖其<lb/>
過矣貪利者以其命将夭而能夀疾不豫而得瘳居<lb/>
位則見遷鬻貨而獲倍謂能祗信福在其中以此而<lb/>
言得其誠矣王公大人尚若是也矧其愚不肖蠢蠢<lb/>
者乎斯風寢淫天下従化若洪水墊害大禹未生將<lb/>
何以救之也於乎余入吾先師之宫不覺涕下用之<lb/>
<pb n="KR4d0002_SBCK_003-12a"/>
者不知其力反趋于異類乎視其垣墉圯毁階廡狼<lb/>
籍痛心釋氏之門壮如王室吾先師之宫也反如是<lb/>
哉聞斯言者得不愧于心乎将令責按舊圖速修是<lb/>
陋庻先逹與後進軰出金帛用資其費况不迨釋氏<lb/>
之取萬分之一也崇吾師之宫以昭其徳吾先師享<lb/>
之亦無忝矣<lb/>
河東先生集卷第三<lb/>
<pb n="KR4d0002_SBCK_003-12b"/>
</p>
<p>
</p>
  </div>
</body>
</text>
</TEI>
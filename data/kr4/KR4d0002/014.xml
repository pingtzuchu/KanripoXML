<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0002_SBCK_014-1a"/>
河東先生集卷第十四<lb/>
　　　　　　　　　　　　門人張　景　編<lb/>
　　　宋故中大夫行監察御史贈祕書少監栁公墓<lb/>
　　　誌銘<hi>并序</hi>
至道元年秋上以𨳩屡奏去曺即邢賜便葬于先人<lb/>
也抵魏會永濟簿閏至出先君乾徳初上丞相書䟽<lb/>
云同光年某始任湯陰簿天成帝起鄴由相趋洛兵<lb/>
冦如草破蜀誅帥下競奔乱供迎收安独先而完飛<lb/>
章聞帝賜緋衣銀魚相言例無簿得緋帝曰例君不<lb/>
能為之惟相為之耶若君亦為之朕賜桞主簿緋豈<lb/>
<pb n="KR4d0002_SBCK_014-1b"/>
不為例耶丞簿尉有緋必命此始後厯南楽簿長興<lb/>
歲為和順令晋石尹并州欲某留幕中察石志異秩<lb/>
滿潜㱕除<graphic n="KR0916" url="https://raw.githubusercontent.com/kanripo/KR-Gaiji/master/images/KR0916.png" mimeType="image/png"/>黄令由衛州録事參軍涖<graphic n="KR0916" url="https://raw.githubusercontent.com/kanripo/KR-Gaiji/master/images/KR0916.png" mimeType="image/png"/>洺南楽冠<lb/>
氏顯徳間授南樂建隆首得元城皆令也書考二十<lb/>
絶有纎失事十帝四十年非不爱公王将相名位徒<lb/>
見以乱易乱若覆杯水不如田家樹一本踈木尚得<lb/>
庇身廕族積久存也看省曺尚書侍郎索貸助給就<lb/>
佛屋為寄館諸員郎軰豈足道㢤所以匿跡邑宰今<lb/>
朝廷紀極似張得奉聖君圎壇類帝必見恢息疆宇<lb/>
求一通籍官終其老也閏月来歲子月葬納此言先<lb/>
<pb n="KR4d0002_SBCK_014-2a"/>
君壙間開泣曰汝知先君十歲時後唐荘宗與梁争<lb/>
曰来河上捧帝硯筆出入戦中㓕梁分賞從臣乃一<lb/>
命湯隂也得緋年二十二學詩于隱者孟若水従萬<lb/>
俟生授字學為文章瀛王道㓜識先君止之曰君少<lb/>
為令有緋何湏舉進士乎獲一苐不過作書記向人<lb/>
按傍求殘食也先君納之上丞相䟽明年拜監察御史<lb/>
明年春破西川太祖召上殿言曰聞尔治家嚴而平<lb/>
如朕治天下也居官䖏食井水外無一有取吏犯必<lb/>
責不貸公事不枉而速儼立危坐人過促走若覩神<lb/>
明郷黨親賔畏尔不為不善不厚妻子不踈弟姪不<lb/>
<pb n="KR4d0002_SBCK_014-2b"/>
私藴不妄前朕知尔乆也淮泗居東南水陸叢委吳<lb/>
臣未来越民未㱕郡刺史多悪政朕方制削諸夏州<lb/>
立通判尔去為朕先之區境将用尔同理也先君㱕<lb/>
自朝歎曰上採聴人不濫言亊于上者必實不欺何<lb/>
称吾得是㢤夏四月開従之泗州晦前夕叔陟至五<lb/>
月朔先君疾十日旦去代開困病甚號擗絶死叔撫<lb/>
而存之即復䕶先君泝卞屇京師及此三十三年也<lb/>
尔閏後奉㱕大名府縣開記先君常與諸叔聚話指<lb/>
汝弟兄語曰吾湯隂時征蜀帝命汝母伯氏王公<hi>諱㺬</hi>
為招討副使告行曰帝欲與公属大官公召吾不徃<lb/>
<pb n="KR4d0002_SBCK_014-3a"/>
報曰男児當自立不能學人因婦家覔冨貴也同吾<lb/>
事帝者半為王侯其後畨畨相傾朝為賤人夕為貴<lb/>
臣面垢未除頂冠峩焉門朱未乾屍血流焉初暱比<lb/>
比漸異索索以侵以諜以䧟以削遂之以離㓕之以<lb/>
夷因小敗家及大累國吾苟與斯軰同安有渠得今<lb/>
日見眼前耶載金連車不如教子讀書弯弓騎馬功<lb/>
成無價弹絲吹竹身衣罔覆累棊奕奕舉口莫食杯<lb/>
酒是味不賊而斃在家了了出門皎皎養児勝虎犹<lb/>
患不武多學廣智少宦諳事為官納貲莫大此禍侮<lb/>
文弄法天誅鬼殺以私害公反必及躬吾豈徒言㢤<lb/>
<pb n="KR4d0002_SBCK_014-3b"/>
汝等勉之𨳩𣣔具刋之如何閏泣曰諾嗚呼先君殁<lb/>
年我母萬年君年五十九㱕桞氏四十年矣又十八<lb/>
年六月卒王大族也開外祖諸父舅世有顯位我母<lb/>
萬年君視外内親千口如一終身未甞恚怒繄全桞<lb/>
氏者亦其力也今偕葬馮杜𨳩為監察御史時封太<lb/>
原縣太君今追封萬年縣太君諱承翰字繼儒天復<lb/>
癸亥歲中秋日生于𨳩祖母劉夫人累贈至祕書少<lb/>
監𨳩閏嗣子也𨳩王父諱舜卿隱居鄴人號桞長官者<lb/>
謂其徳行人伏若邑郡長官也銘曰<lb/>
天地之大兮不如父母之在兮日月之明兮不如父<lb/>
<pb n="KR4d0002_SBCK_014-4a"/>
母之生兮天地日月尔何成䘮我父母尔何情父兮<lb/>
母兮去何之城南丘墓空纍纍不思即已思即悲泉<lb/>
深石頑埋此辞墮腸潰肝無已時<lb/>
　　　宋故贈大理評事栁公墓誌銘<hi>并序</hi>
安史横逆唐天子弗督河朔二百年魏近誇傳羅紹<lb/>
威牙中盛大文武材士出其土必試府下諸吏以起<lb/>
家至我太祖清夷區極厥俗漸易周世宗末開仲父<lb/>
諱承昫字繼華為府都孔目官事魏王彦卿從始迨<lb/>
此三十年給事也當長興明宗時誅秦王従荣宣徽<lb/>
使孟漢瓊馳傳就鄴宫召宋王從厚仲父為有司主<lb/>
<pb n="KR4d0002_SBCK_014-4b"/>
牋奏也告王元従都押衙宋令詢曰窃聞帝疾弥亟<lb/>
秦王夷戮今一單使徵王王即挺身徃焉未為利也<lb/>
大臣奸豪𢋫相結附但苟其身不頋于國王如是生<lb/>
必孤坐宫中但能為名曰君而實為臣于諸權也與<lb/>
公事王復何得見王面乎将天下安危未易知耳不<lb/>
若盡率府兵歩騎齊癸按甲徐行若必迎嗣君命礼<lb/>
来之王至未晚彼若動非其礼吾兵在衛強者縶之<lb/>
乱者翦之而後遵上先旨不為失耳不納王即厺仲<lb/>
父與令詢軰偕至洛王為帝令詢果出磁州刺史仲<lb/>
父㱕王之屬臣悉為馮贇朱弘昭軰逺之不復邇帝<lb/>
<pb n="KR4d0002_SBCK_014-5a"/>
也後鳯翔兵起帝有禍衛州當廣順髙祖時仲父為<lb/>
有司主兵騎也外女弟劉為留守王殷妾殷視我姻<lb/>
家也及礼圓丘詔殷入覲殷與衛兵權勢動主深惑<lb/>
去就私問仲父以决其謀曰上召吾徃可也不徃可<lb/>
也不荅殷曰汝不言是吾徃可也殷即闕髙祖殺之<lb/>
仲父歎曰鄴自唐莊宗後歴变叛非一生民破散今主<lb/>
上英武不類晋漢殷将不行必湏作乱戈甲一臨城<lb/>
潰族㓕非唯連我之家其惟動國興戎憂撓中夏殷<lb/>
起即止殷不利耳吾豈以茍殷一身而反為國害乎<lb/>
所以吾不荅殷以安家國也仲父寡言善性夜五鼓<lb/>
<pb n="KR4d0002_SBCK_014-5b"/>
作冠帯趋府門恂恂無一日闕之退自公奉我皇考<lb/>
夤恭勝父坐必緊拱手不問不敢語與其夫人田一<lb/>
徳也乾徳三年已月有爱犬躍仲父前死為発䇿占<lb/>
主家主逺喪至仲父悪之午月我皇考即世我母與<lb/>
𨳩等縗服主魏仲父泣曰我兄亡我不生矣一曰召<lb/>
𨳩誨曰汝止號焉人子當服學立身遠悪事修先行<lb/>
是孝也吾望汝耳秋七月仲父病若無疾者但曰兄<lb/>
去其已矣二十有七日夜卒嗚呼哀㢤属衰季隠于<lb/>
吏避憂患藏其志君子乎何称㢤田夫人生肩吾與<lb/>
闢支氏蒋氏二女後夫人李今皆亡矣李生問太平<lb/>
<pb n="KR4d0002_SBCK_014-6a"/>
興國七年肩吾為賛善大夫仲父贈大理評事追封<lb/>
田夫人京兆縣太君仲父視𨳩皇考同母兄也少五<lb/>
歳名與太祖御名下一字同建隆𥘉改今諱終天雄<lb/>
軍都教練使有階勲爵邑略不之書銘曰<lb/>
鄴城西南二十里村名馮杜古河涘宫音坤艮地尤<lb/>
利元昆居右左令季一营四穴子三是至道二年仲<lb/>
冬次壬申直辰日長至我之諸父藏于此連連珠攅<lb/>
列両世河東郡姓生孝義祈天祝地相傳継<lb/>
　　　宋故穆夫人墓誌銘<hi>并序</hi>
漢𨳩運元年𨳩叔父諱承賛卒叔母穆年二十有七<lb/>
<pb n="KR4d0002_SBCK_014-6b"/>
[婺-矛+牙]居四十五年歳已丑五月殁于家後七年葬叔父<lb/>
墓中唐季我先人茔館陶縣北三十里周廣順中始<lb/>
葬叔父大名府西南二十里村曰馮杜間近歳連上<lb/>
書天子哀之賜錢三十萬使葬先臣之属得華州進<lb/>
士王煥㐮其事煥義者也恭恪弗懈成𨳩之心桞宫<lb/>
姓為地法制坤艮自叔父墓東下十七歩我皇考之<lb/>
墓又東下仲父諱承昫之墓各以子位從之又東下<lb/>
叔父諱承陟之墓歩悉如九𢾗叔陟無嗣以季父諱<lb/>
承逺之墓同域焉故昭義軍莭度推官閏叔母長子<lb/>
也閱叔父卒始生次子也趙氏故婦女也次病癈老<lb/>
<pb n="KR4d0002_SBCK_014-7a"/>
于室開為児時見我列考沼家孝且嚴視叔母二子<lb/>
常先開與閏我母萬年君爱叔母犹已勤勤循循常<lb/>
惧有闕乃叔母至老我二兄至成人不類諸孤児寡<lb/>
婦月旦望諸叔母拜堂下畢即上手低面聴奉我皇<lb/>
考誠告之曰人之家兄弟無不義盡因娶婦入門異<lb/>
姓相聚争長競短漸漬日聞偏爱私藏以至背戾分<lb/>
門割户患若賊讎皆汝婦人所作男子有剛腸者㡬<lb/>
人能不為婦人言所役吾見多矣若等有是乎退即<lb/>
惴惴閉息恐然如有大誅責至死不敢道一語為不<lb/>
孝事抵開軰頼之得全其家也如此嗚呼君子正已<lb/>
<pb n="KR4d0002_SBCK_014-7b"/>
直其言居上其善也家國治焉小人枉已私爲言居<lb/>
上不善也家國乱焉㫖㢤君子也銘曰<lb/>
昔我叔之厺世兮垂嚴誡之深辞指穆母而告云兮<lb/>
惟夫婦之有儀伊生死之孰免兮于貞節而勿虧代<lb/>
厚奍以多属兮家復貴而偶時寕不完於安佚兮胡<lb/>
適彼而忘斯介如石之鮮克兮衆犹草之離離母血<lb/>
涕以奉教兮矢哀心以自持畢考命之惸孤兮終天<lb/>
地而弗移噫<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>過此兮母曷爲知<lb/>
　　　宋故河東郡柳公墓誌銘<hi>并序</hi>
我列考御史有異母季弟諱承逺出于賈夫人耳病<lb/>
<pb n="KR4d0002_SBCK_014-8a"/>
無所聞𨳩王父諱舜卿遯唐衰微黙䖏閭巷季父五<lb/>
七歲郎李先生教讀書畫字父旣艱聴比常児訓倍力<lb/>
不尚開王父月厚金償先生禱曰児雖此願生無倦<lb/>
誨父稚如石授莫入焉𨳩王父每晨促起提父手扶之<lb/>
抵先生所鄰長者叢辯之曰君子敎子焉當是也子病<lb/>
爲人苦之學不當是也以若子遜居豊貲縦百児可<lb/>
養况多子皆成人豈不能客是子乎開王父謝曰吾<lb/>
寕不見是子病乎耳雖爲廃人心其不爲廃人也苟<lb/>
徃善焉何教不入天廢吾児吾豈終廢吾児乎教之<lb/>
不成其廢何晚吾雖多子能自立寕知吾百歲後不爲人<lb/>
<pb n="KR4d0002_SBCK_014-8b"/>
所聞誘以利逼以害求相容不暇変兄弟為犲狼也<lb/>
觀之古察之今可念矣即是児託死無地矧衣食乎<lb/>
目或能觧識字手或能善書他日為茟傭是児可存已<lb/>
勝他為也茍兄弟知親之不易<hi>音亦</hi>不為人所惑保而<lb/>
全之吾苦教何害若有成亦少益于長矣以是季父<lb/>
果知學及長善書聰惠敦信事諸兄如父主緡錢千<lb/>
萬用子本為貭無欺終身諸兄倚之不疑克成我王<lb/>
父之志孝矣娶天水趙氏夫人生閏及皇甫鶚與劉<lb/>
厺華妻太祖平吳也择貢舉人經學終埸魁壮善射<lb/>
者鶚治三傳独能発强弩中多而速身短白太祖受<lb/>
<pb n="KR4d0002_SBCK_014-9a"/>
之得文班丞㫖今卒殿直厺華今為殿中丞性剛直<lb/>
可爱季父字継宗生同光甲申年卒乾徳戊辰歲夏<lb/>
六月又二年趙母卒後二十六年葬于我皇考塋東<lb/>
第二塋銘曰<lb/>
肢完体充性用犹鐡峩冠䄡衣居華餌㓗出門嘻嘻<lb/>
燕語無别有弟有兄断然如截低柔勝水言甘若醴<lb/>
眉目春妍豔耀桃李手足㛹姢弱弗勝指朋逰婉婉<lb/>
衆比君子入門同生相捍堅壘心之不人不俻于身<lb/>
志行善焉為人之全哀哀季父寕忘念慕有異于斯<lb/>
不愧扵兹<lb/>
<pb n="KR4d0002_SBCK_014-9b"/>
　　　宋故前攝大名府户曺參軍桞公墓誌銘<hi>并序</hi>
𨳩叔祖諱夏卿生叔父諱承陟㓜孤奍于𨳩王父好<lb/>
學夜未嘗觧衣臥必張灯傍枕展卷與冊倦引三四<lb/>
始寐風號䑕跳覺起復然廣順中詩者韋鼎来自衡<lb/>
山従之逰得其㫖鄴人雅頌之道到今籍藉犹在漢<lb/>
相蘇禹珪與開皇考善始叔父見之蘇曰子文學材<lb/>
志過人盍仕乎叔父對曰學以仕也以某觀之取公<lb/>
為喻公仕之逹者也何利焉晨鼓未警先朝矣暮鼓<lb/>
已嚴後㱕矣能何惠及物能何功寕邦能何道佐君<lb/>
能何術舉善能何法除奸能何䇿禦戎独言必是誰<lb/>
<pb n="KR4d0002_SBCK_014-10a"/>
必從之独謀必臧誰必賛之進退拳拳善悪然然動<lb/>
防止思違憂徇疑但不過爲妻子作快楽恣貪𣣔親<lb/>
朋賓僕外爲氣勢于身何利乎公犹是矧餘屑屑曰<lb/>
官人者耶寸禄如絙縳人不敢輙舉足比之心閑身<lb/>
閑如雲鵠飄飄下瞩籠中雉耳兄弟之義國當散之<lb/>
家當聚之異是害矣某有兄賢孝不貳讀書楽道終<lb/>
身不仕也叔父年十八病夣道士自空至得薬吞之<lb/>
曰後三十年當厄即愈曰三十年足矣及期正月夫<lb/>
人孟氏卒乾徳三年也曰是當厄矣我兄在徃辞之<lb/>
四月至泗州五月我皇考殁某先姑之壻楚州團練<lb/>
<pb n="KR4d0002_SBCK_014-10b"/>
使王遜書来告叔父曰汴流湍猛舟泝多壞尔兄之<lb/>
柩當焚而㱕叔父報曰我兄享禄四十年乃為天下<lb/>
知無行負人忍成煨燼還故園乎汴若無神舟有敗覆<lb/>
我期抱柩同溺乎即屇京師後八年四月九日叔父<lb/>
卒嗚呼哀㢤叔父先娶叔母劉死葬馮杜無嗣有女<lb/>
李氏亡矣叔父善殖利好隂施郷人無告者徃濟焉<lb/>
厄期外延八歲疑此致也尋其遺藁中得壊乱可辯<lb/>
者云大道昏昏衆物紛紛至誠烈烈羣生缺缺不穷<lb/>
物性不救物病不符時議不獲時利所擇必精所為<lb/>
必成所任必知所行必冝混混無别浩浩亦絶至私<lb/>
<pb n="KR4d0002_SBCK_014-11a"/>
如公如奸如忠至言無疑至化無欺海人乗馬倒矣<lb/>
挽射撡車渡水濡必盈軌執殳執干笑語安安撤户<lb/>
宵寢盗至而窘𣣔謀其始先謀其終終若不凶始乃<lb/>
有功不耘不耨良田不秀不鍜不錬良金不辨居上<lb/>
不上必迷所向䖏卑不卑為乱之基凡一百五十二<lb/>
言理有可紀之也今載之叔父字継遐至道二年十<lb/>
一月壬申葬我皇考墓東第二茔庚之位銘曰<lb/>
堅學篤道生閑卒老垂文杲杲儆深世表<lb/>
　　　宋故昭義軍莭度推官試大理評事栁君墓<lb/>
　　　誌銘<hi>并序</hi>
<pb n="KR4d0002_SBCK_014-11b"/>
鄴中大族我家也我世長者故昭義軍莭度推官閔<lb/>
也字肩回父諱承賛早卒我烈考奍君年十七授書<lb/>
易膠東胡生通誦之應學究舉連上試登第洎進名<lb/>
而名不在牓中謂之御筆勾落頻歳此者三我烈考<lb/>
苦君不第命日者以数穷之云君年二十有八有禄<lb/>
太平興國二年果始䇿名授沂水簿佐邑有称平晋<lb/>
率民吏負蒭粟給兵天子在真定君居中得今官九<lb/>
年八月病卒君二娶室皆李氏亡矣先有女適前進<lb/>
士衛旭而死後出男児曰沐曰溶孟仲之女為董<lb/>
冠張景之妻冠景進士景學古文𨳩以仲妻焉季永<lb/>
<pb n="KR4d0002_SBCK_014-12a"/>
濟簿閏取飬之君卒後十三年葬君父墓東甲地或<lb/>
問某曰子家唐時為昌宗誌諸父兄墓不錄其世系<lb/>
何也某對曰唐季盗覆両京衣冠譜諜燼㓕迄今不<lb/>
復舊物以姓冐古名家已称後者殽混無别吾寕斆<lb/>
乎苟其材負販厮役得時用為王公卿士是湏古名<lb/>
家子耶其不材縦名家子今何謂又問開曰為父母<lb/>
葬幸子孫貴且舉世一也子独異之但以子陪父兆<lb/>
親親相近從叔舊茔為諸父殯宫何也開對曰人身<lb/>
孕及生以長曁立煦之育之教之成之言語衣食皆<lb/>
父母也父母至老給給不暇息心欲窮區宇間美好<lb/>
<pb n="KR4d0002_SBCK_014-12b"/>
爲子孫計尚謂所不足是父母于子亦多矣而父母<lb/>
死犹爲少于已曰我父母葬湏善地要子孫貴冨也<lb/>
已貴冨者即曰我世世其不闕葬父母是地穴當得<lb/>
也噫是父母生死間要皆利子孫也是孝爲父母葬<lb/>
乎是葬父母要已利乎也言及是子何焉择地必可<lb/>
貴且冨人不見葬師家子上于人也惟其良田塽塽<lb/>
不堙不崩以直道行已身以善事傳諸後是于父母<lb/>
葬善也吾忍將父母學人妄求已所不足者乎銘曰<lb/>
今上初年以儒盡賢择擢貢民半登科焉我兄預之<lb/>
平地青天如㷔益熾菅茅増煙持圭曵珮奔驟聮翩<lb/>
<pb n="KR4d0002_SBCK_014-13a"/>
誎垣奕奕省署連連直廬閣閣相府騫騫樞衡岌岌<lb/>
邦計乾乾出入在已他徒罕前将此積歳英林累千<lb/>
周瀛匝極穣穰闐闐下視伊召冝爲執鞭嵩山崇髙<lb/>
祗不及拳滄海翻波一勺之泉我兄再命佐侯潞川<lb/>
夀非獲永名不克傳位不得顯志匪果宣罔及彼衆<lb/>
矧爲物先念此已矣寕忘愴然謌時頌事悲填思纏<lb/>
有筆有石乃書乃鐫<lb/>
　　　宋故朝奉郎守太子左賛善大夫河東郡栁<lb/>
　　　君墓誌銘<hi>并序</hi>
開仲父諱承昫初娶田夫人生大夫讀刑名律令之<lb/>
<pb n="KR4d0002_SBCK_014-13b"/>
書𥘉名震以開昔名肩愈大夫改今諱肩吾字象先<lb/>
乾徳中故扈公自翰林學士黜使魏大夫見之府决<lb/>
辜人公每問條法對辯指明絶異諸吏公歎曰與<lb/>
第一在刑部大理寺中天下無枉矣開宝年公徵㱕<lb/>
朝典貢舉大夫年二十有九果為扈<hi>諱蒙</hi>門生大夫獻<lb/>
文章闕下即授大名府沬曺參軍詔見中書除舒州<lb/>
團練推官平呉後上継位择人尤切承代至京得<lb/>
将作監丞執政𣣔留如扈語大夫避之問而荅曰學<lb/>
非独已利也亦欲利人也法之舎弗用即已用斯皆<lb/>
及物焉得直其道犹多枉矧不得直其道即仁忍為<lb/>
<pb n="KR4d0002_SBCK_014-14a"/>
㢤獄所平不平其平惟不平也彪作吏龍作官貨祈<lb/>
欺黨成無爲有憑不誅罪十計九冤挾位用威扶爱<lb/>
䧟憎罔上賊下不彰不明茫茫區中言盈于半昔皇<lb/>
與王專道任徳降世壊俗以礼救時迨之于今出礼<lb/>
入法兹失益逺依法肆情于余去諸勿能爲也即命<lb/>
知永州還遷太子左賛善大夫知郢州太平㒷國年<lb/>
田侯就任<hi>欽祚</hi>大夫㱕病于路抵唐州子月卒于妻<lb/>
隴西縣君彭之家明年夏𨳩自殿中侍御史知貝州<lb/>
責爲上蔡令拒唐三百里即迎嫂彭君洎諸児湜滉<lb/>
液漴濬潯䓁来明年開饋軍征燕㢠拜書天子復舊<lb/>
<pb n="KR4d0002_SBCK_014-14b"/>
官虜報役上求文臣知兵者明年𨳩爲崇儀使又知<lb/>
寕邊軍明年今鳯翔趙公<hi>昌言</hi>適爲樞宻副使譴于随<lb/>
害趙者揖開及京知全州嫂泣曰叔南行将弃諸孤<lb/>
独徃也稚騃闕訓與奍死不成人矣叔提諸孤去我<lb/>
寕独居而逺吾子即亦吾絶矣叔孝人忍若是乎吾<lb/>
見諸家子父死若伯及叔字之不如已子其犹路之<lb/>
人寒且餓弗干于心者貴賤一也即有子伯叔鞠之<lb/>
大不知報及能立奉諸父反仇怨之不若破異門户<lb/>
又多其類也吾豈容爲㢤吾与諸児當従叔去炎荒<lb/>
遐陋吾不辞焉携諸竪屇于全明年之桂州明年㱕<lb/>
<pb n="KR4d0002_SBCK_014-15a"/>
京師明年開以在全時嵠洞事出䑓獄降充滁州團<lb/>
練副使湜舉進士試殿庭呼曰臣柳𨳩姪也上審之<lb/>
寔賜登第求為長洲縣主簿邀其母行彭君號曰為<lb/>
汝児軰使我南走萬里脫死瘴郷幸㱕復挈我渡呉<lb/>
江入蘇州将不生返也湜名我子母弃叔去吾無面<lb/>
視叔也乃留濬去四年湜移中牟尉漴自京至邢嫂<lb/>
書曰病亟命濬速来溶徃嫂書又来曰必死不相見<lb/>
尔諸子叔成之我泉下心安也濬与潯二児与叔為<lb/>
子彭君即卒寔至道元年十二月八日也君名永華<lb/>
少大夫五歳父故太子中舎諱文矩大夫與開同祖<lb/>
<pb n="KR4d0002_SBCK_014-15b"/>
明年葬仲父域中甲之位柳氏于唐時為大族用儒<lb/>
學昇科有名者常有人唐㓕即絶至大夫于登科記<lb/>
中復有栁姓銘曰<lb/>
雄虎玄文騂騂牝馬其息且蕃以和以雅青猴及羊<lb/>
歳行周紀虎亡馬殂相去逺矣貭貞者玉為塵而飛<lb/>
矧伊含生孰能可違彼雪在天惟他有泉存若飄然<lb/>
徃皆潜焉同兆異室乃尊乃戚大夫與君永安而吉<lb/>
　　　宋故栁先生墓誌銘<hi>并序</hi>
長于已者先生于我者也非独有道義者得專為先<lb/>
生之號也即我故諸兄闢字太𥘉長開二歲開呼為<lb/>
<pb n="KR4d0002_SBCK_014-16a"/>
先生可也先生生于仲父承昫田夫人夫人怜之甚<lb/>
為童児時學校中師不敢深誨之及孤年三十見開<lb/>
與肩吳閔成名人羡之乃自剋意讀書日与文士逰<lb/>
作詩章句孜孜然娶侍御史張渙女張端閑恭順舉<lb/>
家爱焉始㱕不二年生一男子後得夢告我母王夫<lb/>
人曰婦夜夣人云更長一男子即来是婦必復產児<lb/>
後死矣明年果如夢先生継室以大名府莭度判官<lb/>
郭知㣲女郭来又死張生之二子長洸也次瀛也瀛<lb/>
五歲開抱懐中教洸誦詩聴先熟焉以是竒之先生<lb/>
以瀛失母開得為子瀛性烈所聞即學所學即成雍<lb/>
<pb n="KR4d0002_SBCK_014-16b"/>
熈中開守寕邉軍不見瀛半年一日封所為文自魏<lb/>
来辞直理勝若古人所作即與之詩曰皇唐二百八<lb/>
十年栁氏家門世有賢出衆文章惟子厚不羣書札<lb/>
独公權本朝亊去同灰燼聖代吾思紹祖先感歎盡<lb/>
應餘慶在今来見汝又堪憐瀛後以急學病狂八年<lb/>
而死至道二年也哀㢤瀛之學亟也心乱作惑以䘮<lb/>
其生矧他習也事易<hi>去声</hi>易性執而不移以至亡㓕<lb/>
敗禍者也不可思焉瀛未死前十五年先生同母兄<lb/>
肩吾知永州㱕嫂彭君親迎之先生愬曰我適易筮<lb/>
遇井井徃見泉下彭强之先生𬒳酒拜于<graphic n="KR1161" url="https://raw.githubusercontent.com/kanripo/KR-Gaiji/master/images/KR1161.png" mimeType="image/png"/>四向曰<lb/>
<pb n="KR4d0002_SBCK_014-17a"/>
辞矣徃死也至許原筮之復得井易者曰不可行易<lb/>
象志至神知其来顯也出許病至唐州彭父為州録<lb/>
事入臥其家永州兄至三日先生卒夏六月也嗚呼<lb/>
父母爱其子不教之學是不爱其子也教之不以嚴<lb/>
亦不爱其子也教之子不學是不爱其身也學之不<lb/>
以專亦不爱其身也有教之而不成于善者未有不<lb/>
教之而能成其善者也教之必學學之必成成之必<lb/>
立立之必及夫能有及乎君子之道也則君臣父子<lb/>
正社稷人民安况餘小者㢤學变化也能學則庻民<lb/>
子為卿家不學則卿家子為庻民也先生晚自知學<lb/>
<pb n="KR4d0002_SBCK_014-17b"/>
學未有及中道而去可傷也已瀛死之冬葬先生于<lb/>
仲父墓北壬之位銘曰<lb/>
南刳西墮兮中煎若烹騎不得停鑣兮朔戦汗盈朝<lb/>
渊暮雲兮翻之相𢋫先生之来兮逄時始平啁啁仁<lb/>
義兮文墨峥嶸比鉛餙黛兮昨豎今英貌順成違兮<lb/>
深堅利兵先生之學兮于晚未成忙然下土兮菌鬪<lb/>
枯荣虺毒肆螫兮騶虞畏行觸即塵屇兮抗犹山驚<lb/>
先生之去兮世闕有□吁嗟先生厄徂征徃不返兮傷<lb/>
同生松風草露隴月明先生㱕兮宅此塋<lb/>
河東先生集卷第十四<lb/>
</p>
<p>
</p>
  </div>
</body>
</text>
</TEI>
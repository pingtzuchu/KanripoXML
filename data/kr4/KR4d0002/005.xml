<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0002_SBCK_005-1a"/>
河東先生集卷苐五<lb/>
　　　　　　　　　　　門人張　景　編<lb/>
　　　上大名府王祐學士書<lb/>
開再拜人之生有幸與不幸也幸者自知而不幸者<lb/>
謂人莫之知也知蠢然徒若類而已矣或出夷狄之中<lb/>
生不識其礼義死不知其䘮祭不幸也歟或在中國<lb/>
生不成人而夭或聾或瞽或瘄或痼或狂或愚皆疾<lb/>
之廢也不幸也歟或生當乱世戦伐交興相之以賊<lb/>
殺拘之以俘虜旦不安其游夜不寕其居不幸也歟<lb/>
或生困于貧餓隷人之駈役受人之制限賤若于犬<lb/>
<pb n="KR4d0002_SBCK_005-1b"/>
馬苟乎衣食者不幸也歟或生為兵習于弓矢之劳<lb/>
生為農勤于耒耜之業生為工力于刀斤之用生為<lb/>
賈務于衡斛之任唯乎自足者不幸也歟或生溺為<lb/>
老佛之徒淫于誕妄之說生䖏乎典吏之職掌于責<lb/>
罰之繁者不幸也歟是故君子篤道而育徳懷仁而<lb/>
合義悪夫不幸者也自古聖人賢士無不惜乎此矣<lb/>
生而幸者少其人哉或曰子謂是不幸者謂乎莫若<lb/>
已之皆儒者為幸也曰㫖哉吾子之問儒者乎幸乎<lb/>
幸乎不也已人之不幸由乎天身之不幸由乎己己<lb/>
之者甚乎天之者也苟有外其貌而内其情于儒何<lb/>
<pb n="KR4d0002_SBCK_005-2a"/>
幸哉言不忠行不信事君不能盡其節與朋友不能<lb/>
交以義父母在不能奉其誠居郷黨不能與仁者䖏<lb/>
見善不能致而學以及之聞利喜而趋恥貧賤而弃<lb/>
附勢而媚容者雖于身為儒而曰幸乎其君子觀之<lb/>
不幸也歟存為識者之笑没為後人之辱甚乎前之<lb/>
者也開竊自念幸而不生于夷狄之中自五歳而讀<lb/>
書以至于此凡十九年矣當時便誦執事之文章與<lb/>
夫聖人之言雜而記之敢望今日親逢執事于是邦<lb/>
哉苟或夭死而疾病明天子不出而四海乱墮于執<lb/>
御之中廢先人之業雜為賤類縦今逢執事于是邦<lb/>
<pb n="KR4d0002_SBCK_005-2b"/>
也何能進于執事之門哉斯非其幸者欤又開粗識<lb/>
古人之事不敢違道以就其志誑時以安其身苟行<lb/>
戾而進于執事之門亦負慙而自愧矣開頗有自知<lb/>
其幸也敢請見焉執事倘不罪而寛容之成乎開之<lb/>
大幸矣開再拜<lb/>
　　　上王學士苐二書<lb/>
開再拜先逹者䖏乎上以待士後進者居于下以求<lb/>
知譬之登髙山立其梯焉前者苟隮而絶其梯則未<lb/>
隮者無由而来矣前若思而自念曰吾或未得隮于<lb/>
斯梯忽時而絶則吾雖趫然迅于猿翩然利于鴻則<lb/>
<pb n="KR4d0002_SBCK_005-3a"/>
亦莫致是之登其上也所以為上者必資于下為下<lb/>
者必依于上上苟不容其下則上之功名無以大禄<lb/>
位無以尊独行而無従独唱而無和矣下苟不従其<lb/>
上則下之事業無以伸力行無以施自為而無朋自<lb/>
緘而無門矣如此則不惟上下之相失噫将見其國<lb/>
亦不得于治民亦不得于安也國與民亡其治與安<lb/>
則礼樂刑政無能措手足夏商周之世常舉其士也<lb/>
所以王道成而風俗平秦漢魏晉取士者或亡或存<lb/>
故不迨于三代也夫士之賢愚混不可不用擇其良<lb/>
者也前代之衰乱者非不取士也取不以其賢者也<lb/>
<pb n="KR4d0002_SBCK_005-3b"/>
君宰相之下立百辟庶尹非徒奉其職而従于政亦<lb/>
要知其士者取而致于國也我國家四海今治者盖<lb/>
得執事者之在于位也執事之心固常在于取士矣<lb/>
當今取士之道独有礼部焉每歳秋八月士由郷縣<lb/>
而舉于州郡由州郡而貢于有司有司試其藝能擇<lb/>
其行義得中者後進名于天子始得為仕也然士之<lb/>
雖有賢能由郷縣而得聞于州郡者由州郡而得聞<lb/>
于有司者萬少其一二矣况其無賢与能窃是虗噐<lb/>
之人乎况其不由郷縣州郡而直得聞于執事乎執<lb/>
事之來也榮矣父母之邦矣臨其下也不以私御其<lb/>
<pb n="KR4d0002_SBCK_005-4a"/>
衆也不以黨可與進而進之不可者否士咸謂執事<lb/>
于郷里必多乎開曰君子之心與天道小人莫能知<lb/>
執事豈以郷里為情哉将以天下為情于民而與國<lb/>
矣千里不足私也𢾗夫不足黨也接其士者達于上<lb/>
下相由之道也厚與不厚者取于賢與愚之分異也<lb/>
有之将以濟其道亡之将以順其物天可仰而不可<lb/>
升君子可近而不可親于士廣納而詳擇備求而偏<lb/>
任執事之所以待于下者也開行修而人不譽辞成<lb/>
而衆不觧瑰然独䖏出無與交亦将由乎郷縣而舉<lb/>
州郡豈敢遂望貢于有司乎自度取拾不識向背材<lb/>
<pb n="KR4d0002_SBCK_005-4b"/>
扵時而若無用器于道而如有合莫知其己之賢且<lb/>
愚也幸逢執事之来故有望于執事矣是以三投剌<lb/>
而一奉書先齋沐而後請見焉執事果不罪而與之<lb/>
進退揖譲俯仰周旋使得盡其儀焉執事之若此者<lb/>
固無失也盖以接其士而欲求其賢以致于國也開<lb/>
之幸者則過矣何也本将由郷縣州郡而貢有司苟<lb/>
得貢于有司而敢遽望于有司之知乎今者不由郷<lb/>
縣州郡而亟得拜見于執事執事復加之褒揚之賜<lb/>
開未知従何而便至于此也冝何以報執事耳姑進<lb/>
其言而謝焉開再拜<lb/>
<pb n="KR4d0002_SBCK_005-5a"/>
　　　上王學士苐三書<lb/>
開再拜謹投所業書序䟽箴論一十七篇納其後進<lb/>
進謁之礼非為文也開始将見于執事之時𣣔收拾<lb/>
有所罄其鄙悪士咸謂開傷于太古不若擇其淺近<lb/>
者以献之開惧其失也遂取舊所著文冩以五通暨<lb/>
乎得見于執事執事賜之大恩不罪狂愚私心復悔<lb/>
遽擬易之又慮以踈其次苐之儀時日相懸不可也<lb/>
即俟于後以别有聞夫生而知其道天之性也學而<lb/>
得其道師之功也江河流而不止浩浩焉鑿地而穿<lb/>
池汲水以増之力竭則涸而虚矣内以豊于外有餘<lb/>
<pb n="KR4d0002_SBCK_005-5b"/>
也外以資于内不足也天之性有餘乎師之功不足<lb/>
乎知之其上也得之其次也道也者總名之謂也衆<lb/>
人則教矣賢人則舉矣聖人則通矣秉燭以居暗見<lb/>
不逾于十步捨而視于月之光迩可分逺不可窮及<lb/>
乎日出之朝宇宙之間無不洞然矣衆人燭也賢人<lb/>
月也聖人日也指而授之曰諾矣命之南昧其東西<lb/>
與北焉衆人也斯其為原曰逹于未矣賢人也聖人<lb/>
則異于是通能变变能復通之所以開復之所以闔<lb/>
開闔也者經三才而極萬物也運之于心而符于道<lb/>
矣善射者亡其器則的雖存而莫能取于中弓與矢<lb/>
<pb n="KR4d0002_SBCK_005-6a"/>
其射之器也歟習必以良調必以勁則發而無失矣<lb/>
聖人之于道也有是乎其噐存則見其聖人也其器<lb/>
亾則雖聖而莫識仁義礼知信道之器也用之可以<lb/>
逹天下捨之不能濟諸身用不捨惟聖人能之仁者<lb/>
心之親也義者事之制也礼者貌之体也知者神之<lb/>
至也信者誠之盡也親則不離制則有度体則無乱<lb/>
至則莫闕盡則可得故以之于己無不周以之于物<lb/>
無不㱕張而廣之所以見其時之情也肆其寳賈而售<lb/>
者必以大價市取利不大則不授矣聖人之于人利<lb/>
之無大小不價而咸授焉仁義礼知信寳也來者與<lb/>
<pb n="KR4d0002_SBCK_005-6b"/>
之違者拒之順于夷若華背于父子兄弟亦不能保其<lb/>
心故聖人通之以盡其奥变之以極其妙復之以全<lb/>
其道賢人得之者幾衆人得之者不達于一執經而<lb/>
問焉句分而字觧再三始別其義考之終身能窮諸<lb/>
萹也有矣尋其辞求諸理法而依行之述而取用之<lb/>
曰道若是有矣性非也學焉功之得也近于此者犹<lb/>
可言逺于此者莫可数學而不得者多乎多故曰道<lb/>
少其人哉成乎事業散乎文章未然也于其不學者<lb/>
可也于其衆人者可也觀乎天文章可見也觀乎聖<lb/>
人文章可見也天之文章有其神非則変是則晷聖<lb/>
<pb n="KR4d0002_SBCK_005-7a"/>
人之文章有其神従則興弃則亡天之文章日月星<lb/>
辰也聖人之文章詩書礼樂也天之性者生即合其<lb/>
道不在乎學焉學為存也𣣔世存諸矣孟子十四萹<lb/>
軻之書也楊之太玄法言雄之書也王氏六經通之<lb/>
書也焉學能至哉韓氏有其文次乎下也非其生而<lb/>
知之則従于俗矣寕有于斯乎能志乎此者然未達<lb/>
焉然異于時矣仁義礼知信可行也北轅而適燕不<lb/>
迷其徃矣端冕而䖏者不乱其威儀矣代言文章者<lb/>
華而不實取其刻削為工声律為能刻削傷于朴声<lb/>
律薄于徳無朴與徳于仁義礼知信也何其故在于<lb/>
<pb n="KR4d0002_SBCK_005-7b"/>
切之學焉無其天之性也自不足于道也以用而𥙷<lb/>
之苟恱其耳目之翫君子不由矣君子之翫視必正<lb/>
聴必正文㢤文㢤不可苟也已如可苟也已則詩書不<lb/>
刪去其偽者也大逹必小遺小逹必大忘似有在乎<lb/>
天之性与師之功者焉小遺不弃于學大忘不可得<lb/>
于道文章為道之筌也筌可妄作乎筌之不良獲斯<lb/>
失矣女悪容之厚于徳不悪徳之厚于容也文悪辞<lb/>
之華于理不悪理之華于辞也理華于辞則有可視<lb/>
世如本用之則審是而已耳或曰小子有志㢤言也<lb/>
無傷于頼害于巽乎曰登于執事之門如不極其談<lb/>
<pb n="KR4d0002_SBCK_005-8a"/>
則有濫于進矣與常常者何異之乎開再拜<lb/>
　　　上王學士苐四書<lb/>
開再拜文籍之生于今乆也矣天下有道則用而為<lb/>
常法無道則存而為具物與時偕者也夫所以觀其<lb/>
徳也亦所以觀其政也随其代而有焉非止于古而<lb/>
絶于今矣文不可遽為也由乎心智而出于口君子<lb/>
之言也度小人之言也翫號令于民者其文矣哉心<lb/>
正則正矣心乱則乱矣發于内而主于外其心之謂<lb/>
也形于外而体于内其文之謂也心與文一者也君<lb/>
子用已心以通彼心合則附之離則誘之咸然使至<lb/>
<pb n="KR4d0002_SBCK_005-8b"/>
于善矣故六經之用于時若是也或曰今之文咸異<lb/>
于子之言統其事而無不幹者亦何經哉曰幾于苟<lb/>
矣于身適其取舎之便于物略其緩急之冝非製乎<lb/>
乆者也曰亦自于心矣悪不可乆乎曰裁度以用之構<lb/>
累以成之役其心求于外非由于心以出于内也曰<lb/>
雜乎經史百家之言苦學而積用不有其功且大乎<lb/>
曰如是小矣君子之文簡而深淳而精若𣣔用其經<lb/>
史百家之言則雜也始于心而為君虚終于文而成<lb/>
乃寔習乎古者也始于心而為若寔終于文而成乃<lb/>
虚習乎今者也習古所以行今求虗所以用實能者<lb/>
<pb n="KR4d0002_SBCK_005-9a"/>
知之矣不能者反是犹乎假彼之物執為已有可乎<lb/>
重之以華飾為偽者于徳何良哉曰世如不好于習<lb/>
古子又何為言古乎曰世非不好也未有其能者也<lb/>
人好其所能也不好其所不能也世之習于今有能<lb/>
者尚皆好之矣設有能于古者有不好者哉曰若是能之<lb/>
其倫于經乎曰不可倫于經倫則乱也下而輔之張<lb/>
其道也曰子之文何謂也有志于古未逹矣某不度<lb/>
鄙陋近献舊文五通書以喻其道也序以列其志也<lb/>
䟽以剌其事也箴以約其行也論以陳其義也言踈<lb/>
而理簡氣貭而体卑用于時不足為有道之資納于<lb/>
<pb n="KR4d0002_SBCK_005-9b"/>
人不足為君子之觀妄而貢于執事者自知其過大<lb/>
矣執事苟不擯斥而時得容進于門而今而後益知<lb/>
其幸也開再拜<lb/>
　　　與張員外書<lb/>
自古國以民為本臨民者官也官設其品任其大小<lb/>
者也今之君宰相之下府尹州牧縣令皆臨民者也<lb/>
大抵不及于縣令之親于民也府尹州牧持其紀綱<lb/>
而巳非所以知民之善悪者也府緫其州州緫其縣<lb/>
縣之政緫于其令令能飬其民則一邑之内公与私<lb/>
無所違令不能奍其民則一邑之内公與私俱乱不<lb/>
<pb n="KR4d0002_SBCK_005-10a"/>
得其安雖無兵革飢饉之災民稼不完民業不經矣<lb/>
在國家擇其人而授之矣位不尊于府尹州牧其任<lb/>
則府尹州牧闕其令之政焉嗚呼近世凢事多䘮其<lb/>
道與前不同不知為政之道也政繋于民則由于縣<lb/>
令休息之也政以仁義忠信為宗今之見言仁義忠<lb/>
信者反謂為時不識其变者也如此而𣣔天下國家<lb/>
治者難也政愈急而乱愈多法益峻而犯益衆矣且<lb/>
夫政湏學而後知矣不學則不能得其道也不得其<lb/>
道也則事多撓于性莫知其制度之所莭也過之慮<lb/>
其太甚不及慮其有失如是大者不能輕以取之小<lb/>
<pb n="KR4d0002_SBCK_005-10b"/>
者不能重以捨之𣣔政無敗者不可得也是以冐其<lb/>
任而居之者民興于訕訟身䧟于刑辟厯厯有之亦<lb/>
理宜也昔聖人著六經在其政也垂于萬世将使後<lb/>
人學其道而用于民焉非所謂空言者也人之不為<lb/>
兵農工賈之徒生而讀書誦習有所成立由有司而<lb/>
得為仕也惟相借以聲譽相導以階級所知者但苟<lb/>
名而竊位焉咸不考其為學之本也學者豈為名位<lb/>
以設其道也為政以立其教也古之為學于名位故<lb/>
有所闕學有所成而後試于政焉可即進不可即黜<lb/>
退之于今皆不類于此所以罕得其良吏也足下亦<lb/>
<pb n="KR4d0002_SBCK_005-11a"/>
所盡見之矣近者獲得拜見聴足下所論之辞見其<lb/>
為政之道焉正合古人之所常佩者也上于國而従<lb/>
其公下于民而順其私不畏威以曲其誠不凌弱以<lb/>
幹其事平慧而存其危緩法而革其姦故足下五十<lb/>
年間治民事官有善善之名朝廷謂之為良縣令天<lb/>
下一人而巳盖足下得其道者也非従學而少習之<lb/>
依于聖人之詩書礼楽大易春秋之旨何能及之哉<lb/>
真君子者也今之為縣令者皆異于足下一以闕其<lb/>
學二以失其道故不得其理焉予每念朝廷如足下<lb/>
者或老耄昏廢不勝大寄即冝䖏以顯髙之地率為<lb/>
<pb n="KR4d0002_SBCK_005-11b"/>
仕者令問而師之學其臨民之術詢訪論議成就其<lb/>
業使得致于政也而後求其無良者日漸少焉苟有<lb/>
僥倖之徒懷兇而飾偽好利而貪荣莫能容措于内<lb/>
矣如是而官不清而民不康者無也國家𣣔速其治<lb/>
平之道臨民而能善者繫其人也兹為原乎足下觀<lb/>
之是言也小子于政何如也<lb/>
　　　與范貟外書<lb/>
孟春晦日東郊栁子言于范侯曰世之學者取于今<lb/>
而不取于古其名問雖顯而事業不著世之仕者専<lb/>
于身而不専于道故其禄位雖尊而徳義不彰取于<lb/>
<pb n="KR4d0002_SBCK_005-12a"/>
今者是謂趋于時者也専于身者是謂好于利者也<lb/>
學者以名問為華而事業為實苟能于華而不能于<lb/>
實曰妄于學也學之下者也聖人恥之予亦恥之苟<lb/>
能于華而兼能于實曰通于學也學之中者也聖人<lb/>
可之予亦可之苟能于實而不能于華曰逹于學也<lb/>
學之上者也聖人多之予亦多之仕者以禄位為輕<lb/>
而徳義為重苟爱于輕不爱于重曰濫于仕也仕之<lb/>
下者也聖人悪之閤下亦悪之苟爱于輕而兼爱于<lb/>
重曰守于仕也仕之中者也聖人容之閤下亦容之<lb/>
苟爱于重而不爱于輕曰强于仕也仕之上者也聖<lb/>
<pb n="KR4d0002_SBCK_005-12b"/>
人貴之閤下亦貴之故予多其逹于學也為文常務<lb/>
于教故閤下貴其強于仕也為政常務于治教以仁<lb/>
義為先治以忠信為本先者仁以存其誠義以制其<lb/>
体務在于其教也則予不能趋于時果名問不顯而<lb/>
事業著矣本者忠以事其上信以臨其下務在于其<lb/>
理也則閤下不能好于利果禄位不尊而徳義彰矣<lb/>
能趋于時能好于利者未有取于古而専于道也是<lb/>
曰小人之徒歟能取于古能専于邇者未有趋于時<lb/>
而好于利也是曰君子之徒歟小人不能及君子之<lb/>
事故其名問顯而不永禄位尊而不固君子不足取<lb/>
<pb n="KR4d0002_SBCK_005-13a"/>
小人之任故其事業著而益光徳義彰而愈明今之<lb/>
學者取小人而弃君子則予常反于是是以予也不<lb/>
得不窮為一旅人今之仕者亦取小人而弃君子則<lb/>
閤下亦常反于是是以閤下不得不阨于一外郎予<lb/>
所窮之于身也何足為窮乎若窮之于文也則是為<lb/>
窮也閤下所阨之于位也何足為阨乎若阨之于政<lb/>
也則是為阨也况今君天下者曰聖宰天下者曰賢又<lb/>
将見予之身不窮矣閤下之位不阨矣予觀閣下之<lb/>
為政也盡得其専于道而務于治也不足復言之耳<lb/>
閤下觀予之為文也未盡得其古而務于教也則謹<lb/>
<pb n="KR4d0002_SBCK_005-13b"/>
<pb n="KR4d0002_SBCK_005-13b"/>
謂其肩斯樂古道也謂其紹斯尚祖徳也亦所以見<lb/>
小人之所為盡于是矣迩自庚午歳野史既絶筆<hi>九凡</hi>
<hi>三十卷十三萹總</hi>于東郊取諸經亡篇𥙷之後自賡其號曰<lb/>
𥙷亾先生也去秋八月已来遂有仕進之心以干于<lb/>
世故得今以所著文投知于門下實為之舉進士矣<lb/>
竊冀于公者公以言譽之公以力振之同于常軰而<lb/>
是念矣不謂公厚待曰賢過于韓吏部賜書責其不<lb/>
至曰若肩于韓而為名非所然也以至指摘韓氏之<lb/>
疵恐累于小人之尚信公于古無與儔者耳小人謹<lb/>
聞命矣然若韓氏之録順宗紀淮西諌佛骨碑羅池<lb/>
<pb n="KR4d0002_SBCK_005-14a"/>
其文在于今其事顯于古是非豈能曲于蔽與誣者<lb/>
乎凡聖賢之度量大同也唐之時亦謂韓為軻雄之<lb/>
徒也于今亦咸云若是也又其言文之最者曰元韓<lb/>
柳陸也是韓亦有道耳李讓夷撰録于韓氏近又以<lb/>
傳之者皆指斥此数事若方之于公即俱不足道也<lb/>
昔先師夫子聖人也為独立于古今矣馬遷氏紀老<lb/>
𣆀傳即有他辞以劣于先師也是亦其復有大于聖<lb/>
人者也矧其餘為賢者哉公之以韓氏未足為可賢<lb/>
也盖公之大于韓氏矣亦若李𣆀之与先師夫子也<lb/>
不其公見之者異于人哉得不貴之乎若教小人之<lb/>
<pb n="KR4d0002_SBCK_005-14b"/>
更其所慕也即小人本在漸而不在于乆矣㓜之時<lb/>
所以名者在于好尚韓之文故𣣔肩矣逮今長而成<lb/>
所以志者在乎執用先師之道也故亦将有所易矣<lb/>
是以𥙷亡先生傳曰𥙷亡先生舊號東郊野夫者也<lb/>
既著野史後復探六經之㫖以而有包括揚孟之志<lb/>
樂與文中子王仲淹齊其述作遂易名曰開字仲塗<lb/>
其意謂将開古聖賢之道于時也将開今人之耳目<lb/>
使聰且明也必欲開之為其塗矣使古今由于吾也<lb/>
故以仲塗字之表其徳焉斯亦小人之志不執其名<lb/>
于肩韓氏矣傳又云或曰子前之名甚休羙者也<hi>者或</hi>
<pb n="KR4d0002_SBCK_005-15a"/>
<hi>肩愈紹先也發难之辞謂其</hi>何復易之不若無所改矣先生曰名<lb/>
以識其身<hi>識别其于衆矣夫人之立名以欲世</hi>義以志其事<hi>出必以名之所</hi>
<hi>已之事矣義而在其</hi>從于善而吾悪夫晝者也吾既肩且紹矣<lb/>
斯可已已也所以吾進其力于道而遷其名于已耳<lb/>
庶幾吾𣣔逹于孔子者也斯亦小人之志又周于此<lb/>
矣小人雜著文中又有易名解以觧其名肩愈而将<lb/>
易曰開也公以是觀之小人果何如也夙昔之心正<lb/>
符公今之言也公謂小人之文窺六經之奥正百家<lb/>
之失廓堯舜之王塗張周孔之至治管晏之儔霸者<lb/>
之位未称其小人之所包括也即倘小人苟寔有是<lb/>
<pb n="KR4d0002_SBCK_005-15b"/>
豈果在未名于天朝乎復白疑之真有耶無耶望公<lb/>
細而閲之亦前所貢于公之文中有傳<hi>句</hi>名斯在矣<lb/>
敢承誨命遽定曰開旅舘囂然文思不生言無所常<lb/>
道者急于報謝勿怪之可也開再拜<lb/>
河東先生集卷苐五<lb/>
<pb n="KR4d0002_SBCK_005-16a"/>
<pb n="KR4d0002_SBCK_005-17a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0002_SBCK_007-1a"/>
河東先生集巻苐七<lb/>
　　　　　　　　　　　門人張　景　編<lb/>
　　　上竇僖察判書<lb/>
後二月五日開再拜謹奉書于執事今之所謂進士<lb/>
者天下㡬百人凡所能中有司之選者其道有三非<lb/>
材非力非智即不得從其列斯三者能用其一皆為<lb/>
取名之良者矣材者為上力者為次智者為下于三<lb/>
之中茍復能參用其二者即譽之與位劳不失矣有<lb/>
能兼是者由来鮮哉夫所謂材者文章也力者權勢<lb/>
也智者朋黨也文章之用固如金石權勢之要疾如<lb/>
<pb n="KR4d0002_SBCK_007-1b"/>
風雷朋黨之附密如膠漆士或學深而行廣辞古而<lb/>
道周昭明足以不昧其光執確足以能守其莭是来<lb/>
取名也有司果肯遺其材之異乎士或門崇而地峻<lb/>
父貴而兄顯荣辱足以擅動于世上下足以盡㱕于<lb/>
已是来取名也有司果敢拒其力之大乎士或顔茍<lb/>
而心諛跡勤而言媚趋　足以巧結于衆偷賤足以<lb/>
曲屈于氣是来取名也有司果能免其智之謀乎若<lb/>
是者果道之有其三矣然以材而得之者有譽而無<lb/>
謗以力而得之者有謗而無譽以智而得之者謗與<lb/>
譽也俱冺然無所聞矣何哉材以衆伏力以衆怒智<lb/>
<pb n="KR4d0002_SBCK_007-2a"/>
以衆和其所以于其已也亦各從其所以尚也能以<lb/>
材之取其名者其為行也常故日經乆而譽増業復<lb/>
脩而位高故曰上矣如金石矣能以力之取其名者<lb/>
其為行也暴故始或盛而終衰事雖成而徳敗故曰<lb/>
次矣如風雷矣能以智之取其名者其為行也安故<lb/>
時既平而道常進莫知而退銷故曰下矣如膠漆矣<lb/>
友朋間凡進于有司者開常以是言告之其取名之<lb/>
者彼于得失也無能逃脫于此或三者之中俱無一<lb/>
也見其来而私惧焉𨳩本在魏東郊著書以教門弟<lb/>
子願有終焉之志不幸迩来父兄以家貧令求禄以<lb/>
<pb n="KR4d0002_SBCK_007-2b"/>
飬生交朋以時亨勉趋仕以專道故束帶冠髪編脩<lb/>
簡䇿𣣔陪士君子之下有兾望于名焉退而自度其<lb/>
已之于時也正在此常惧者耳謂其材也即文章不<lb/>
合于俗尚謂其力也即權势下列于民仵謂其智也<lb/>
即朋黨絶踈于世務如是求而望淂也可不艱哉或<lb/>
謂子可從人以訪諸用决其得且失矣開遂北走是<lb/>
来願伏門下以兾執事之知進退之間唯執事之命<lb/>
耳故以是書敢為贄業之先客也開再拜<lb/>
　　　上竇僖察判第二書<lb/>
後二月十七日𨳩再拜言于執事昔楚人有大玉将<lb/>
<pb n="KR4d0002_SBCK_007-3a"/>
求厚價以售之者懐之日乆世莫能識其寳也知秦<lb/>
有公子尚竒貨者来造之以玉願納焉秦公子曰吾<lb/>
甚貴子之玉以吾家苦貧不足當子之直也然與吾<lb/>
游者有大冨家可沽之矣吾為子賈于其人焉楚人<lb/>
從之冨之家果豊其直以取其玉他日命工成器以<lb/>
出于世世咸謂非常者也皆曰斯璞實楚人有之有<lb/>
公子能識之某冨之家乃得之于今所以見貴于時<lb/>
矣昔非公子之力也即楚人雖有而不得售于世冨<lb/>
家雖存而不得市其寶矣開窃敢比焉雖非竒能畯<lb/>
博之材𣣔求異乎常流者即𨳩有之矣于世是所難<lb/>
<pb n="KR4d0002_SBCK_007-3b"/>
得其知也聞執事之賢故逺以来兾執事若秦公子<lb/>
之識而垂力也執事茍未能自以售其人即執事言<lb/>
于他能貴士者可取也如後日之使開有所称于世<lb/>
行義或立于一時文章或垂于萬代衆之人必曰柳<lb/>
開之材之能實如是矣其所以知者必曰執事也致<lb/>
其某人得之出于門下其功或有是茍非某執事者<lb/>
即栁𨳩雖異于人而安得遂其志乎某之人雖𣣔其<lb/>
賢而安得知其人乎若是者與楚人之玉亦無殊矣<lb/>
其所以称者執事必當其首也此事非其妄言執事<lb/>
度之足以信其實與偽矣古之時或能舉材荐賢者<lb/>
<pb n="KR4d0002_SBCK_007-4a"/>
于今言之誰不知之其曰有某士也今亦若古耳其<lb/>
有玩好閒家得一稀見之物尚貴而惜之或訪其来<lb/>
則必常称曰某之人遺某某之人賈某况其得于士<lb/>
㢤有反不言者未之有也是其知而舉之者甚于取<lb/>
而得之者也又其當今之文士才子雖國家崇異此<lb/>
道碌碌㪚滿于天下或有巳得名者或有未得名者<lb/>
觀其徒即繁求其人即少若較其傑出者不過五六<lb/>
人耳范師囬李天鈞郭杲之宋素臣孫文通李守之<lb/>
之軰或文或才皆謂衆不能及者也衆称此数君子<lb/>
之中曰某人者是某之能知其才也某之能重其文<lb/>
<pb n="KR4d0002_SBCK_007-4b"/>
也某之力与舉之也某之力与推之也且与執事或<lb/>
談之豈有異于此言㢤是其或能力于此数君子者<lb/>
誠為羙也况其此数子之中受知与恩于執事之門<lb/>
下者過半矣其間宋素臣孫文通是故僕射公之門<lb/>
生也范師回之文行兄事于執事非執事知其人彼<lb/>
何肯如是㢤李守之執事㧞于孤賤之中舉其材能<lb/>
使獲科第也若此舉材得賢之名執事之門半天下<lb/>
矣執事苟能固其誠執其義有所賢抱所能者誰不<lb/>
延頸而望疊跡而来矣𨳩非自尊之論其与此数君<lb/>
子亦有一日之長可容厠其間矣敢望執事以一言<lb/>
<pb n="KR4d0002_SBCK_007-5a"/>
而見知以萬力而㧞舉也不是虚矣不是二三其求<lb/>
矣執事之心果肯若前芳而不弃于材即𨳩之志不<lb/>
誤其此来也事蹙時迫辞㫖懇切餘其面聞死罪死<lb/>
罪開再拜<lb/>
　　　上叔父評事論葬書<lb/>
謹奉所見懇懇之誠以言葬事開觀古之人動作必<lb/>
有所謀去短即長啚其是而已矣非以因而不革為<lb/>
之可也三代不相㳂襲帝王之道其所取用于行之<lb/>
者也下至士大夫之家庻人之徒亦各有其利而從<lb/>
之矣𨳩于葬事之間窃謂從于新塋不如㱕之舊域<lb/>
<pb n="KR4d0002_SBCK_007-5b"/>
也舊域祖葬之地也家本起之于彼今将啚于新而<lb/>
弃于舊是若遺其本而取其末者也能固本者存不<lb/>
能固本者亡古之道也茍本固而不衰其為末也必<lb/>
蕃而大矣且舊域在叔父視之為當世之塋也在開軰<lb/>
視之為二世之塋也親親之義代各不同當世之与<lb/>
二世其為踈漸之理明矣若今葬之于新塋是見弃<lb/>
其舊域也不逺矣何者舊域至開軰已視為二世之<lb/>
塋至開軰之下為後者視之為三世也三世之為親<lb/>
者于開軰又加逺矣其為開軰之後者即取其近為<lb/>
親也縱同塋而葬之亦以踈而畧矣况使不同其地<lb/>
<pb n="KR4d0002_SBCK_007-6a"/>
而葬之不知其逺近之為乎以今視之即見其為開<lb/>
軰之後者之情也且今若具葬于新塋以每歲芟除<lb/>
之時必多赴于今葬之所赴于舊域之地者必少矣<lb/>
縦能赴而徃之必無專嚴于今葬者之新塋為此也<lb/>
為開軰之後者少見而長襲之弃其舊域也必矣咫<lb/>
尺之近弃其上而不親之豈得為孝乎将天地之福<lb/>
其世者難矣夫移葬不㱕于舊域者有矣或從仕于<lb/>
千萬里之外去郷遥逺阻越江山家貧子㓜不能力<lb/>
而㱕之因其家所而葬之如此者不可責其然也今<lb/>
幸不在于是事之中将不㱕于舊域葬之也其故開<lb/>
<pb n="KR4d0002_SBCK_007-6b"/>
不知其所出也将曰以陰陽家為利而從之即開以<lb/>
若從隂陽家而求其利是弃其祖而求利于身也果<lb/>
為利乎弃其祖為不孝求其利于身為不公不孝之<lb/>
與不公茍一在于人陰陽豈果利其不孝与不公者<lb/>
乎𨳩将不為利矣不若以孝誠以求利之之利也苟<lb/>
信其陰陽者之言也是若断其根而𣣔茂其枝葉者<lb/>
矣未之有也若有復以祧庙代祭而比之不可也且<lb/>
其祧庙代祭自有其次第謂不得其四時之祀也非<lb/>
若其塋域者也茍謂塋域之若祧庙代祭可行之即<lb/>
弃其塋域覩而不頋至于発掘毁露皆可縦人為之<lb/>
<pb n="KR4d0002_SBCK_007-7a"/>
不可罪也其理不為利便者昭然可知也甚矣又若<lb/>
謂隂陽家以求吉地而葬之彼之舊域謂無其地可<lb/>
以求吉也即開謂之地故無其吉也亦無其㓙也在<lb/>
乎徳之吉㓙也文公所謂善人葬之于不善之地豈<lb/>
果不善其子孫乎是也開以地茍此不能為吉而彼<lb/>
能為吉也是果如是即地為不常之物矣豈能厚載<lb/>
九州與萬物乎周公孔子皆不云有是也惟曰葬之<lb/>
而巳耳聖人作事咸欲利于人茍地有吉㓙而不使<lb/>
後世知而人求以利之即周公孔子𣣔利于人者道<lb/>
不足為大矣嗚呼斯皆誕妄者之為也君子不由之<lb/>
<pb n="KR4d0002_SBCK_007-7b"/>
矣乞以𨳩之此言諭于内外之有識者以議之苟有<lb/>
于道而長于開者即請定而行之矣<lb/>
　　　上主司李學士書<lb/>
二月日郷貢進士栁𨳩再拜獻書于執事夫世有君<lb/>
子小人則有毁譽毁譽茍不以其道則君子小人是<lb/>
非不為當矣大凡善与不善各從其類而作也毁之<lb/>
為道不善者也譽之為道善者也故君子為善也多<lb/>
譽人小人為不善也多毁人譽人者楽人之有得毁<lb/>
人者楽人之有失是以君子与小人相反焉為行茍<lb/>
同于君子必譽之矣既君子以譽之則小人必毁之<lb/>
<pb n="KR4d0002_SBCK_007-8a"/>
也毁之也者何哉以其性不合而氣使然也為行苟<lb/>
同于小人則小人必不毁之矣既小人不毁之則君<lb/>
子不為譽也君子之不為譽者以其合于小人而善<lb/>
不可見于時也盖君子之譽者必為善之徒也小人<lb/>
之不毁者必為不善之徒也是以大君子不納小人<lb/>
之毁于人者以此章明其善與不善且君子譽人之<lb/>
善小人必為之随而毁者盖于古即以嫉其道于今<lb/>
即以爭其名是以古今不能無毁于善者也若君子<lb/>
之下世無其小人即譽之下毀㡬乎息矣有天地来<lb/>
未見独有君子而絶無其小人也嗚呼将奈斯者乎<lb/>
<pb n="KR4d0002_SBCK_007-8b"/>
必若小人未能世無之即有譽者或為其毁而致失<lb/>
也君子不可不慮于心矣𨳩之于今正在此之憂惧<lb/>
中耳自去年秋應舉在京師間士大夫或以悪文見<lb/>
譽者多矣度明公之所亦甚知也是以小子行事之<lb/>
間不復列于此書者以開所納文中有東郊野夫及<lb/>
𥙷亡先生二傳可以觀而審之為人也譽之声從来<lb/>
既有矣毁之者果不能無之也窃聴近日囂囂成風<lb/>
興謗之徒十或一二譽𨳩者斯旣君子毁開者斯必<lb/>
小人度明公必不以小人之毁而易君子之譽𨳩也<lb/>
然自有礼部歳貢士来歲歲群進于有司也有材者<lb/>
<pb n="KR4d0002_SBCK_007-9a"/>
必有譽有譽者必有成既而材斯異譽斯至成斯見<lb/>
未有一人能免其小人之羣毁也故明公之所深察<lb/>
者也開之大王父<hi>諱㻮</hi>唐光化中趙公<hi>逢諱光</hi>司貢士<lb/>
也寔来應舉趙将以牓末䖏之遽有移書于趙公始<lb/>
得一書乃遷其名而進一䓁以至于前後得牓書二<lb/>
十六通趙公每得一書而必一進名是歲也趙下二<lb/>
十七人故我先君名止于苐二茍是時書未止于二<lb/>
十六人之毁也即必冠乎首矣我先君後果作相于<lb/>
唐而有力扶大難之美䧟乎身而君子到于今称之<lb/>
貴趙公特逹之能如是也開雖不敢望踵于先人而<lb/>
<pb n="KR4d0002_SBCK_007-9b"/>
明公豈肯使趙專羙也况古聖賢人未有不為小人<lb/>
之毁者在周則周公有流言之謗在魯則孔子有桓<lb/>
魋之毁在齊則孟軻有臧倉之訾在漢則楊雄有投<lb/>
閣之禍開之道學聖賢人而然未臻其極若其取于<lb/>
小人之毁也不能免如聖賢人之有矣在開思之復甚<lb/>
于古聖賢人之得毁也且周孔楊孟之徒致其小人<lb/>
之毁也止以其道耳開之于今兼以其名是以甚于<lb/>
古聖賢人也明公得不念之㢤苟明公不以二三小<lb/>
人之毁而移聼于開即開之名出于明公門下也萬<lb/>
萬敢自賀曰必矣開再拜<lb/>
<pb n="KR4d0002_SBCK_007-10a"/>
　　　請家兄明法改科書<lb/>
先王之為業誠至矣其進于有司也勤而数無㓛矣<lb/>
不利而可易之也冝矣為法之任能習而明之者豈<lb/>
仁人君子之謂乎士之𣣔進其身而求禄位者不由<lb/>
此而可也夫法者為治之末者也乱世之事也皇者<lb/>
用道徳帝者用仁義王者用礼楽覇者用忠信亾者<lb/>
不能用道徳仁義礼樂忠信即復取法以制其衰壌<lb/>
焉将用之峻則民叛而生逆将用之緩則民奸而起<lb/>
賊俱為敗覆之道也聖帝明王不取也聖帝明王不<lb/>
用法以為政矣先生之明而為業也将求其用也用<lb/>
<pb n="KR4d0002_SBCK_007-10b"/>
先生之業者必非聖帝明王也是先生不以聖帝明<lb/>
王之道而不能治天下者矣古者人之為學也大以<lb/>
廣其道小以𨳩其政教而化之利而奍之皆施于民<lb/>
也茍不用于時不及于民即自用而及于身矣先生<lb/>
之習于法而時茍不用之即将為用也豈可于身以<lb/>
用其道乎是法之為業也于身与天下國家皆不可<lb/>
者也嗚呼未知先生始之志學于是科也是從于人<lb/>
之言𣣔易其力而速其成耶急于禄而輕于求耶何<lb/>
不思于此乎且執法者為賤吏之役也國家雖設而<lb/>
取人亦明知其不可為上者也故試有司而得中者<lb/>
<pb n="KR4d0002_SBCK_007-11a"/>
不得偕名于礼籍附而下之所以示其帝王之賤者<lb/>
也夫不禁而去者不忘于古人防奸理乱之道也然<lb/>
國家列而存之士之習于孔子之道為其上下者皆<lb/>
不為之矣是法之用于國為其衰代之政習于身非<lb/>
上士之業明矣今之取爵位者上可以陳皇王之事<lb/>
述道徳之任試于賢良詔是也次可以習章句之能<lb/>
備政事之材取進士舉是也下可以通經義之精服<lb/>
誦習之劳應礼傳科是也力不足于賢良即于進士<lb/>
力不足于進士即于礼傳况志之所為無有不成者<lb/>
也茍都不能之即可以叙利害伸謀畫射䇿于國門<lb/>
<pb n="KR4d0002_SBCK_007-11b"/>
取萬一禆于國家之事犹可以立名取位循階歴級<lb/>
而昇于貴顯矣将明法之以求其爵位者不足得而<lb/>
荣之豈不失也况先生材志碩茂行義淳朴大有文<lb/>
章以盈于編䇿也而反屈辱于一衰代賤吏之業凡<lb/>
知于先生者得不為先生惜之乎况𨳩是其弟者也<lb/>
如此在𨳩觀之先生豈復由礼傳之為乎平視于一<lb/>
進士以取其名無忝也又何不知其捨進士舉而上<lb/>
試賢良以行詔之不能耶天下賢士國家或得之于<lb/>
朝或遺之于野得之者即功誇當世失之者即名垂<lb/>
後代皆文章之士也未聞有一習法令者而能厠其<lb/>
<pb n="KR4d0002_SBCK_007-12a"/>
中矣先生茍捨法而爲文得乃誇其功遺乃垂其名<lb/>
俱爲羙者也古聖賢人𣣔人皆入其善不𣣔䧟于不<lb/>
善䧟于不善者惧禍其性命者也法者惟𣣔禍其不<lb/>
善者也是違古聖賢人爱民之意也違之不利于有<lb/>
司亦理冝矣先生固冝易之而求于外者合于道也<lb/>
何在專專守是而不移其功乎先生茍不從開之言<lb/>
而世之有識者将謂先生非儒士也曰法吏者也<lb/>
　　　報弟仲甫書<lb/>
自汝别于吾迨于今将歲周矣朝夕以思于汝吾心<lb/>
之懸懸也則生吾身而與汝未嘗有是㢤雖得汝柬<lb/>
<pb n="KR4d0002_SBCK_007-12b"/>
書縦日萬至吾前未若一見汝之靣也非有江山之<lb/>
阻使吾不暫安于懐有名利来故有睽闊誰不以通<lb/>
好問察動静用慰于心舉丗皆然非独吾于汝也則<lb/>
每覧汝之辞意而轉増吾之悲復何嘗能解吾心之<lb/>
欝陶于汝之遑遑于天下非汝之所困也乃吾之所<lb/>
過也與言徃思不覺涕下𣣔出諸口先疚乎心汝之<lb/>
困也非汝為之盖吾之不徳致汝之至于困也豈非<lb/>
吾之過乎将用寛汝之不足吾自得責其過以告于<lb/>
汝前使汝諒其吾之不為不知耳且夫人事之間必<lb/>
存先後上下以敘罔黷于道乃古聖賢人相授以教<lb/>
<pb n="KR4d0002_SBCK_007-13a"/>
于世者也夫臣以君為先用其義以臨下君以臣為<lb/>
後信其忠以事上則政教行而礼法中矣子以父為<lb/>
先重其慈以敦爱父以子為後取其孝以正奍則道<lb/>
徳明而風化流矣弟以兄為先因其友以資仁兄以<lb/>
弟為後奉其恭以盡誠則小人平而悖逆息矣然後<lb/>
可安于天地之中可立于古今之際君臣之所以忠<lb/>
義父子之所以孝慈兄弟之所以恭友者皆不一其<lb/>
事也但以忠義孝慈友恭搃名之耳故吾今與汝窮<lb/>
弃民仵雖𣣔盡心于事君則将何為而能至㢤又吾<lb/>
今與汝歡侍偏失雖𣣔盡心于事父則深哀子已孤<lb/>
<pb n="KR4d0002_SBCK_007-13b"/>
矣独于恭友之際得不力求其至以慮于失乎躬行<lb/>
其道以盡于心乎則汝以吾為先固吾當為汝之先<lb/>
耳若今日致汝取困于衆人之中則吾為汝之先少<lb/>
有過乎吾當授汝以道則吾不能婉從汝志指設其<lb/>
方覲汝于朝夕接汝于左右使汝外請于他人乆旅<lb/>
于上國吾雖得夫子之㫖不見汝以訓諭之此豈不<lb/>
謂吾之過歟又當譽汝以名則吾愚而朴直而訐不<lb/>
能狎恱于時流軰不能趋競于势利家将舉之于口<lb/>
惧見誣于今将垂之于書惧見欺于後雖汝有材寔<lb/>
而不敢称之雖汝有道徳而不能明之此又豈不謂<lb/>
<pb n="KR4d0002_SBCK_007-14a"/>
吾之過歟又吾當重汝以位則吾道不符于今志将<lb/>
取于古泛然㳺其寂寞之源安然守其逺大之塗媿<lb/>
取媚于人罔見知于衆病阨郊野力弗自興吾之身<lb/>
尚如是况能及于汝乎此又豈不謂吾之過欤又吾<lb/>
當豊汝以財則吾惟仁義是言文章是習茍重于利<lb/>
乃先聖人之所病耳雖窮餓至死豈敢及之乎使汝<lb/>
乞句以度日困病以經時吾且若此安有力而救于<lb/>
汝也此又豈不謂吾之過歟熟而思之則吾爲汝之<lb/>
先過在此也誠言及是厚負其責前之所論且無一<lb/>
焉不独知過于汝使汝遑遑然也亦将受責于人也<lb/>
<pb n="KR4d0002_SBCK_007-14b"/>
亦將貽羞于巳也則吾每覧汝之辞意胡能安而居<lb/>
焉茍能安而居則若冠帯之土木偶耳豈有友爱之<lb/>
情乎夷狄之所不為也仇怨之所亦不為也於乎吾<lb/>
與汝無能而柰之耳天地若否其徳鬼神若非其靈<lb/>
則吾與汝無能而奈之耳古人福善之言誠為妄也<lb/>
天地何徳以使吾與汝尊之哉鬼神何徳以使吾與<lb/>
汝信之哉吾将責天地鬼神是吾與汝命也時也是<lb/>
天地鬼神欺也誣也吾憤曷攄吾言曷辜故報汝以<lb/>
是書<lb/>
河東先生集卷第七<lb/>
</p>
<p>
</p>
  </div>
</body>
</text>
</TEI>
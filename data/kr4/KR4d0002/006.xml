<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0002_SBCK_006-1a"/>
河東先生集卷第六<lb/>
　　　　　　　　　　　門人張　景　編<lb/>
　　　荅陳昭華書<lb/>
辱足下之知過聴我于言譽自念無所可有報其云<lb/>
而荅其訪諭詢議者也足下思于道者可也其取于<lb/>
我者即未敢的然當而受也然不可虚費足下之辞<lb/>
絶無其說使辜足下之望也或問如何人曰學為人<lb/>
也不學雖形貌衣冠若人也不曰人也夷狄蛮貊居<lb/>
于四方之外天地日月星辰山川草木風氣無殊焉<lb/>
不知學所以夷狄蛮貊也學以漸之漸即進止即退<lb/>
<pb n="KR4d0002_SBCK_006-1b"/>
場苗生而離離然秋乃實漸者也㳺逺方者始出于<lb/>
庭户乆而至之矣曰将學孰從焉曰從于師成于友<lb/>
師者傳之者也不師則無以正琢玉者必求其工工<lb/>
能精器乃成學玉也師工也師之不工則玉毁而器<lb/>
不成㫖哉七十子之學也得其師師焉就其工者也<lb/>
濟大海資于巨航乃不溺學大道得其君子乃不乱<lb/>
君子之人乎曰安見其君子而得學其大道也曰存<lb/>
則從其人亡則從其書書者君子之積者也完者也<lb/>
人亡而行存矣存則由之悟則知之逹則揮之土耕<lb/>
而可以稼書習而可以藝稼乃植藝乃立力勤則獲<lb/>
<pb n="KR4d0002_SBCK_006-2a"/>
之倍心勤則通之奥利其斤而伐木木斬而斤愈利<lb/>
盖金固剋其木也心固生其行也己行脩則知其君<lb/>
子之行也行也者君子之先無其行則無其君子也<lb/>
君子行在諸身用在諸人能得諸人與身一也行全<lb/>
而原于道道者君子行之本也徳以則之義以冝之<lb/>
仁以伸之礼以致之道所謂正者也曰觀書而𣣔其<lb/>
道之正者何取焉曰取于經之正焉道不夷故可取<lb/>
終身不能盡其理大乎聖人之經也数其五曰百子<lb/>
皆書也何独經曰百子鳥獸也經其龍也鳥獸潜伏<lb/>
其林薮羣生其性命或毒焉或鷙焉龍翔乎天変化<lb/>
<pb n="KR4d0002_SBCK_006-2b"/>
其神㦲霈甘澤利下土春夏無之則萬物槁隂陽是<lb/>
頼之者也觀宇宙則知其域中之大矣誦其經則知<lb/>
其百子之說乱矣老佛之徒起于夷夷謂極于教也<lb/>
至于中國則莫及其父子君臣之道焉夷不知其經<lb/>
也知其經則老佛之教何有于夷㦲百子老佛之流<lb/>
老佛之說能惑故小人奉之百子乱老佛惑聖人世<lb/>
不容霜降而蕭莪死松栢茂焉聖人用而百子散老<lb/>
佛斃經明焉駕而馳者不出于康逵則覆而顛于險<lb/>
矣莫能通諸夏也曰子之學何為也曰吾學于經也<lb/>
曰經在得其誰人焉曰得其孔子者也曰孔子者子<lb/>
<pb n="KR4d0002_SBCK_006-3a"/>
盡得之乎曰不可盡得也得其餘者也飲河之水盈<lb/>
腹而巳耳負冬之陽靣身而已耳曰得之于言乎于<lb/>
行乎曰行不言則貭言不行則詐與其詐也寕貭孰<lb/>
與其貭也寕詐服其行用其言言行相備者也可称<lb/>
矣始者吾不敢期人之知将𣣔視其可否者自納于<lb/>
聖人之道焉亦不敢謂遽然至于此也本在學為文<lb/>
章望乎述作者之畛域脫離浮靡兾其一二之大者<lb/>
焉及出交其人得其數君之贈褒爱甚厚充謂若孟<lb/>
軻楊雄韓愈之流安敢兾于斯言哉每抱惕惧罪責<lb/>
其生且聖人之道冺昧也乆矣孤而復危豈足勝其<lb/>
<pb n="KR4d0002_SBCK_006-3b"/>
楊墨释老衆之為害哉孟軻韓愈尚不能各排闢其<lb/>
二者况我之能能總其二君之力乎徒秪見其不自<lb/>
度量之過也足下示書又若教君之言使我将何䖏<lb/>
也不可不為足下以言之矣慮其尤数君与足下妄<lb/>
称于我者則試使觀其道焉<lb/>
　　　荅臧丙第一書<lb/>
吾子遺我之書辞意皆是也然我謙謙不致退讓于<lb/>
吾子者以我之所守非已之私者也乃先聖人之所公<lb/>
傳者也故我得直其誠而不謝于吾子耳吾子言既<lb/>
止于古心亦止于古矣止于古者是為公也得其公<lb/>
<pb n="KR4d0002_SBCK_006-4a"/>
而豈以私責于我乎乃觀吾子之書而逹吾子之意<lb/>
使我昭然弗惑于中也誠為君子哉吾子能得此道<lb/>
而行則寸而日進之安而時馳之将見吾子望我之<lb/>
門而入矣入我之門則及乎聖人之堂奥窺乎聖人<lb/>
之室家是謂吾子逹者也逹于此者固為難矣吾子<lb/>
勤而慎重之我之今日能至于是者始由吾子之道<lb/>
而来吾子能如是也我得以一一而言之耳鳴呼聖<lb/>
人之道傳之以有時矣三伐已前我得而知之三代<lb/>
巳後我得而言之在乎堯舜禹湯文武周公也執而<lb/>
行之用化天下固吾子與我皆知之耳不足復煩于<lb/>
<pb n="KR4d0002_SBCK_006-4b"/>
辞也昔先師夫子大聖人也過于堯舜文武周公軰<lb/>
周之徳既衰古之道将絶天之至仁也爱其民不堪<lb/>
弊廢礼乱楽如禽獸何生吾先師出于下也付其徳<lb/>
而不付其位亦天之意厥有由乎付其徳者以廣流<lb/>
萬世不付其位者忌拘于一時尭舜禹湯文武周公<lb/>
皆得其位者也功徳雖𬒳于當時至于今則有闕焉<lb/>
是謂以政行之者不逺矣先師夫子独有其徳也不<lb/>
任于當時之政功徳𬒳乎今日之民是謂以書存之<lb/>
者能乆矣先師夫子之書吾子皆常淂而觀之耳厥<lb/>
後䆮㣲楊墨交乱聖人之道復将墜矣天之至仁也<lb/>
<pb n="KR4d0002_SBCK_006-5a"/>
婉而必順不可再生其人若先師夫子耳将使後人<lb/>
知其徳有尊卑道有次序故孟軻氏出而佐之辞而<lb/>
闢之聖人之道復存焉孟軻氏之書吾子又常淂而<lb/>
觀之耳孟軻氏没聖人之道火于秦黄老于漢天知<lb/>
其是也再生楊雄氏以正之聖人之道復明焉楊雄<lb/>
氏之書吾子又常得而觀之耳楊雄氏沒佛于魏隋<lb/>
之間訛乱紛紛用相為教上扇其風以流于下下承<lb/>
其化以毒于上上下相蔽民若夷狄聖人之道隕然<lb/>
告逝無能持之者天憤其烈正不勝邪重生王通氏<lb/>
以明之而不耀于天下也出百餘年俾韓愈氏驟登<lb/>
<pb n="KR4d0002_SBCK_006-5b"/>
其區廣開以辞聖人之道復大于唐焉王通氏之書<lb/>
吾子又常得而觀之耳韓愈氏之書吾子亦常得而<lb/>
觀之耳夫数子之書皆明先師夫子之道者也豈徒<lb/>
虚言㢤自韓愈氏沒無人焉今我之所以成章者亦<lb/>
将紹復先師夫子之道也未知天使我之出耶是我<lb/>
窃其噐以居則我何徳而及于是者㢤吾子之言良<lb/>
謂我得聖人之道也則徃之数子者皆可及之耳求<lb/>
将及之則我忍從今之述作者乎今之述作者不足<lb/>
以觀乎聖人之道也故我之書吾子亦常得而觀之<lb/>
耳吾子能以此期于我我豈敢䡖言報之㢤<lb/>
<pb n="KR4d0002_SBCK_006-6a"/>
　　　荅臧丙苐二書<lb/>
吾子再遺于我之書觀之堪三𣸪而嘆嗚呼聖人之<lb/>
道果在于我矣吾自梁𣸪魏從我者三人而巳請其<lb/>
教而尊于我則徃之数子依吾門而是居未若吾子<lb/>
之好我也屈已之道勝已之辞推而廣之使我誠之<lb/>
非其賢而有文義而有勇則焉足以言徴之㢤増之<lb/>
以既高𥙷之以不足雖古人亦難于是吾子之言誠<lb/>
為多也独能于古者則吾子取之于六經六經之辯<lb/>
其文兼其政遂其用簡于人其功扶于時吾子淂之<lb/>
而不為已之善取而譲于人譲不在人必在于道吾<lb/>
<pb n="KR4d0002_SBCK_006-6b"/>
子之言于我也果在于道矣譲其辞而取其道我足<lb/>
以勝其吾子之取乎吾子取之于六經誠是也辞之<lb/>
于我誠将報其可而已矣文取于古則實而有華文<lb/>
取于今則華而無實實有其華則曰經緯人之文也<lb/>
政在其中矣華無其實則非經緯人之文也政亡其<lb/>
中矣政亡其中則理世不足以觀之也六經之文各<lb/>
有其政得而行之者鮮矣未有不得而行之者也吾<lb/>
之于文得而行之也有時矣吾子今取于我也非不<lb/>
知吾之得也将責吾實之可行也不可行也故知吾<lb/>
子之好我也在于道㢤吾自得于吾子道弥光矣文<lb/>
<pb n="KR4d0002_SBCK_006-7a"/>
之冀于古我心之乆于是捨其辞而不足復其說也<lb/>
吾子言曰子慎而重之使我尊于古也敬而脩之使<lb/>
我專于道也勤而行之使我力于教也謙而守之使<lb/>
我備于徳也巽而言之使我危于辞也矜伐于今之<lb/>
文則丗為我之罪人矜伐于古之道則我為丗之化<lb/>
主之言也謗取于小人不取于君子若取于君子者<lb/>
則吾子之言也不得謂我為古矣吾子遺我之書蒸<lb/>
蒸焉如言之不能及盖憂于道也世何得于斯人哉<lb/>
我何得于斯言哉嗚呼我不復憂其文之困于時也<lb/>
将困于時則我有吾子名矣若吾子不在于此則我<lb/>
<pb n="KR4d0002_SBCK_006-7b"/>
文之與道也豈能昭明于先師夫子乎吾是告于吾<lb/>
子子不惮言之数也時有聞于我則道有幸矣豈独<lb/>
我身之是為利也哉<lb/>
　　　荅臧丙苐三書<lb/>
孰謂吾子不仁吾不信也順于言而強于道全于力<lb/>
而公于人尊我之誠能盡于此誠之尊我若是也則<lb/>
三有其説始言于予曰子逹于古文矣升諸聖人之<lb/>
堂将入乎室也再言于予曰子之文克肖于古聖人<lb/>
之文也無以矜伐取謗則与先師夫子之文並而顯<lb/>
之亦不廃矣又言于予曰子為宋之夫子矣如是也<lb/>
<pb n="KR4d0002_SBCK_006-8a"/>
数斯深矣言也小漸于大是曰其順言也義止于古<lb/>
是曰其強道也晦用于明是曰其全力也誠推于賢<lb/>
是曰其公人也如謂吾子之不仁是吾不信也予不<lb/>
材徳無盡在于此苟虚其已而授其言則使二三子<lb/>
鳴其鼓而攻于我我豈能逺其二三子也若其吾子<lb/>
之言有可疑也則我将復之而已我之言曰聖人之<lb/>
道果在于我矣吾子惑之曰聖人之道其果在乎其<lb/>
果不在乎夫聖人之道其果不在于我也則我之𫐠<lb/>
作也何不取于今而反取于古也專于政理之文是<lb/>
我独得于世而行之聖人之道不謀于已曲乎其志<lb/>
<pb n="KR4d0002_SBCK_006-8b"/>
從乎其衆是能及此得不謂果在于我矣又若夫有<lb/>
學聖人之道者孰曰聖人之道不在于我也曰果在<lb/>
于我也夫聖人之道學而知之者不得謂之為果也<lb/>
生而知之者即得謂之為果也學而知之者皆從于<lb/>
師以得之也得之不能俻耳我之所得不從于師不<lb/>
自于學生而好古長而勤道况今之人溺于華侈奔<lb/>
于勢利能求于身能忘于道我若從其師以學之則<lb/>
随而亦化之矣若學之曰果也似有薄于道㢤今之<lb/>
學者依于聖人之道罕能周而逹焉若學之不在聖<lb/>
人之道則不謂之為學也能學于古聖人之道則是<lb/>
<pb n="KR4d0002_SBCK_006-9a"/>
聖人之道在于今之學者之道也我不自于學而得<lb/>
之是言曰果也故我之自言得于聖人之道也不曰<lb/>
從學而来也我若學而得之不自曰果也又若孔子<lb/>
者周之大聖人也生不自知為聖人也夫孔子非不<lb/>
自知為大聖人也若不自知為大聖人也則又何言<lb/>
曰文王既沒文不在兹乎鳯鳥不至河不出圖吾已<lb/>
矣夫孔子豈以自知為聖人也即与當時之人争一<lb/>
國之位茍存乎奍而已教非不治于世也當諸侯用<lb/>
伯明徳弗宣是見阨于衰季也天茍與其時孔子豈<lb/>
止位及于一國乎教治一世乎将使尭舜之垂衣裳<lb/>
<pb n="KR4d0002_SBCK_006-9b"/>
也若其執御耳夫刪詩書定礼楽賛易道修春秋孔<lb/>
子知其道之不行也故存其教之在其中乃聖人之<lb/>
事業也後之學者著一文撰一書皆失其正務尚于<lb/>
辞未能知其聖人述作之意又安可出于詩書礼楽<lb/>
大易春秋之外歟用其文而行其教也固然也矣聖<lb/>
人之道豈以復能刪定賛脩于詩書礼樂大易春秋<lb/>
即日果在于我也但思行其教而已其為教也曰道<lb/>
徳仁義礼楽刑政得其時則執而行之化于天下不<lb/>
得其時則務在昭明于聖人之徳音興存其書使不<lb/>
隕墜何必刪定賛脩乎况經聖人之手者文無不備<lb/>
<pb n="KR4d0002_SBCK_006-10a"/>
矣文茍不偹則不得為丗之法也何足為聖人乎夫<lb/>
我言聖人之道果在于我也即不在刪定賛修也在<lb/>
于此也吾子言及于是也亦失于辞之執耳若吾子<lb/>
以我為宋之夫子也亦在此矣天下之知我能如此<lb/>
也亦若吾子之謂我矣又何誣于子也誣于天下也<lb/>
况聖人之道不可誣于人也苟可誣于人也則三尺<lb/>
童子坐于儒宫端弁以䖏帥其民以帥事之曰聖人<lb/>
之道在于斯人也如是誣之可信耶孟軻得聖人之道<lb/>
豈在復能刪定賛修于六經也楊雄得聖人之道豈<lb/>
在𣸪能刪定賛修于六經也韓愈得聖人之道豈在<lb/>
<pb n="KR4d0002_SBCK_006-10b"/>
復能刪定賛修于六經也聖人之道孔子刪定賛修<lb/>
之天生徳于孔子不可偕也孟與楊韓或厥文告㣲<lb/>
或厥文告晦則持而明之開而闢之從于孔子之後<lb/>
各率其辞各成其書以佐于六經是曰得聖人之道<lb/>
也得之也三子不在于學况聖人之道不可學也得<lb/>
之者是曰果也我窃自比于三子之行事言之為聖<lb/>
人之道果在于我也亦不為過矣亦不在于刪定賛<lb/>
修矣又若譲六經于仁人不譲于不仁吾子之言誠<lb/>
是也我雖巧飾其辞而能拒之哉吾子能譲于我雖<lb/>
非其至仁亦無辱其吾子之譲也譲之者不易納之<lb/>
<pb n="KR4d0002_SBCK_006-11a"/>
者亦雖譲失于讓則為不知人納失于納則為不度<lb/>
已能知于人能度于已是曰君子也是曰智者也吾<lb/>
子譲之于我不失我納之于吾子亦不失也又若矜<lb/>
伐而取謗則敬授命矣敢不承教然其間有疑者辞<lb/>
何已㢤若謗之取也無擇于君子小人則君子之與<lb/>
小人道是同也又何辯其䓁倫㢤若君子觀我之文<lb/>
謗将何取若小人觀㢤之文謂我矜伐于今之人是<lb/>
将興謗也則我夲非以文矜伐于今之人也将以文<lb/>
矜伐于古之道也矜伐于古之道也則務将教化于<lb/>
民君子誠之小人㱕之則謗之為漸也何由而起哉<lb/>
<pb n="KR4d0002_SBCK_006-11b"/>
若以文矜伐于今之人也則不在于古之文也在于<lb/>
今之所尚者之文也輕淫侈靡張皇虗詐茍從時𣣔<lb/>
求順巳利是可取謗于人也况我之文不在于此無<lb/>
求利無從𣣔則小人觀之何得謂我矜伐于今之人<lb/>
㢤謗不可因而生也若其君子之与小人俱不可取<lb/>
也固為然耳復何談㢤若以尭舜之理則君子之與<lb/>
小人俱𬒳其徳不能興謗則謗從何而来矣桀紂之<lb/>
代則君子之与小人俱蒙其悪是能興謗則謗有自<lb/>
而作矣夫𬒳尭舜之徳也先君子而後小人若独有<lb/>
于君子而無于小人則不謂之為全徳也何足為興<lb/>
<pb n="KR4d0002_SBCK_006-12a"/>
乎蒙桀紂之悪也亦先君子而後小人若独有于君<lb/>
子而無于小人則不得謂之為全悪也何足為亡乎<lb/>
君子既𬒳其徳况于小人乎君子既䝉其悪亦况于<lb/>
小人乎若以我文之比于君天下者則有間然矣夫<lb/>
君天下者善悪責于當世存亡繫于一時唯文之與<lb/>
道觀其時而行之觀其時而藏之時之能行即見用<lb/>
當世時之不行即将貽後代則又安得与其尭舜桀<lb/>
紂較其䓁倫㢤孔子之于周也未聞當其時而能用<lb/>
之見阨于世見毁于人吾子固亦知耳若其畏君子<lb/>
尠而小人衆也則是君子之道窮而小人之道勝也<lb/>
<pb n="KR4d0002_SBCK_006-12b"/>
如此則君子之不及小人也明矣况萬無此豈君子<lb/>
不能成其譽而小人独能流其謗㢤若苟有是則君<lb/>
子反為小人之未耳我之言曰謗取于小人者盖謂<lb/>
時不能之也不取乎君子者謂知其道之有其屈伸<lb/>
也矧我之能無其可謗于小人㢤時如不能行之即<lb/>
不在于天下小人之謗亦不行矣時如能行之亦不<lb/>
在二三君子之譽亦為行矣君子亦不能譽小人亦<lb/>
不能謗用与捨属諸時譽与謗属諸命聖人之逹莭<lb/>
也吾子忠告于我慮于謗憂于道我固前言授之耳<lb/>
亦不敢餙虚辞以拒其教也若吾子緘其口而黙其<lb/>
<pb n="KR4d0002_SBCK_006-13a"/>
言又何輕弃于聖人之道㢤辞之可復我故以荅将<lb/>
謂勉謗而取謗也則深為失耳我苟不知吾子之道<lb/>
賢于是也則謂勉而取謗也我實小人也我之前書<lb/>
吾子再冝思之思之如有可復将俟于後命耳吾子<lb/>
之戒于我我豈忍違其命也重以辞報義勿能止非<lb/>
吾子廣徳渊深則不足如是也前之所謂三有其說<lb/>
于我也敬從其言而慎爱之于乎終日論道非不專<lb/>
專于力也是非得失能取于其間者而今而後益有<lb/>
望于吾子矣不敢虗也不敢誣也<lb/>
　　　代長兄閔上王舍人書<lb/>
<pb n="KR4d0002_SBCK_006-13b"/>
月日姓名上書執事某性識鈍劣惟通經属義而已<lb/>
然于時事萬亦識其一焉故知執事乃文章之主也<lb/>
後進于儒者困是道而不能㒷苟得進于左右間若<lb/>
哀怜而頋愍之則何𣸪患乎乆而穷矣某益念于此<lb/>
晨夜勿廃非以文也是难于于執事者耳某又不暁<lb/>
于文章誠将進而莫能進也𣣔求人而假手之則有<lb/>
聞于執事者不可外私于人也以此經時渉日展轉<lb/>
未就遂以報于小弟使叙其志致于文小弟拒而復<lb/>
不可曰兄少乎哉𣣔進于執事者卜恩焉非藝專而<lb/>
學至材豊而智深則孰敢望其門墻而前矣旦執事<lb/>
<pb n="KR4d0002_SBCK_006-14a"/>
者之有文章也横天地冠古今非司馬相如楊雄之<lb/>
徒則罔能出于下自以是薄悪而何堪冩之為辞以<lb/>
干乎如此将乞怜而反得其責矣不若直其事而貭<lb/>
其言告于執事曰某年十三時父命授尚書于膠東<lb/>
胡生日誦千百言兼通大義後二年又授大易焉其<lb/>
業之習也若始之于書雖夜寝而朝食未甞黙口精<lb/>
之為至不敢自負逮年十七求貢有司一試而五登<lb/>
于場越時軰雖不能中輙亦無愧明年又貢焉加一<lb/>
于初同進者乃相忌而為仇自後歳舉于有司両登<lb/>
名而天子退之自知命也時也不敢恨矣二十有五<lb/>
<pb n="KR4d0002_SBCK_006-14b"/>
丁父憂在家居䘮後三年復求貢焉時遇執事主文<lb/>
衡而綜其任寔志于執事也将能振乎某之困矣又<lb/>
不果願見退于執事之下某當時頗自悲噫是已之<lb/>
不專于藝耶是已之拙趋于時耶是已之失謀于人<lb/>
耶何至于此㢤去年又進焉亦見黜于有司退而自<lb/>
為終無所成七上而七失之年已三十矣𣣔弃之而<lb/>
休甘伏于聖明之世今年秋遇執事假政是邦振飬<lb/>
罷危某復思而喜将有幸于執事也于古人始立之<lb/>
年亦未為過故昨与衆而求舉焉未知斯之進也復<lb/>
何如耳嗚呼将言之而先泣矣家巳貧矣親将老矣<lb/>
<pb n="KR4d0002_SBCK_006-15a"/>
身甚長矣禄由逺矣天乎天乎何罪而是乎若此執<lb/>
事苟不加怜焉某從何門而望賜所以冀執事者亦<lb/>
非誣也某為児時知執事之声名誦執事之文章當<lb/>
時逺近之言咸曰執事終大矣及乎稍長識執事之<lb/>
形容執事克已登位于朝當時咸曰執事雖用而未<lb/>
貴也斯将入制閣而典文闈階乎上也近年随貢果<lb/>
當執事選試之内某雖不見取于執事人謂執事之<lb/>
升者實為得賢咸曰執事亦未矣天子必重寄矣今<lb/>
果理河朔之大邦化千里而成風某幸在貢士之流<lb/>
辱執事之掄舉衆復有言咸曰執事必相天下矣而<lb/>
<pb n="KR4d0002_SBCK_006-15b"/>
後展伊周之大謀振尭禹之徳音萬物生植期荷厥<lb/>
恩某從而思之自念身世生當執事之同時㓜知執<lb/>
事之聖賢長見執事之荣泰近在執事之選試今受<lb/>
執事之舉送幸為大矣執事将必為相矣以乎輿言<lb/>
数四咸克無虗故知衆人之辞所果非枉某若兾執<lb/>
事為相之日期以望㤙時雖不晚某寔免于穷阨也<lb/>
晚矣今當執事貢名羣士茍垂怜而振㧞之使有得<lb/>
成即執事為相之日移恩在此也兄但誌之是言聞<lb/>
于執事者于執事者茍垂聴而不罪之又何必用于<lb/>
文以干乎某欣然不知所以為之也直冩上献執事<lb/>
<pb n="KR4d0002_SBCK_006-16a"/>
倘三四讀而不倦雖加責某亦為㤙矣某再拜<lb/>
　　　上符興州書<lb/>
予性甚僻氣甚古不以細行累其心走四海間求與<lb/>
知者竟無一人㱕来郷里日益時病常卧草堂下自<lb/>
称曰野夫僕寔非野夫盖不能苟與俗流軰拘以自<lb/>
蕩厥意故是言耳每負酒過市則市人目以為狂晩<lb/>
適田野中則農夫詬而相笑是魏人不知其人負不<lb/>
覊之材于丗也僕亦不責之苟上位之人有干于是<lb/>
也則僕始自惑于心矣故今日望執事之門書以自<lb/>
言焉雖賤為布衣度執事必無加諸僕也况執事楽<lb/>
<pb n="KR4d0002_SBCK_006-16b"/>
善進賢服仁行義不以貴富驕物不以勲烈凌材且<lb/>
九州為大兆民是衆咸有斯言豈独僕也在其下而<lb/>
不有干焉則使事去而自傷時失而自咎也不逺矣<lb/>
僕甞中夜不寐自疚其心滿眥盡<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>卒难自禁非在<lb/>
乎急于食甘衣鮮求于官荣譽大况冬一裘而歲暖<lb/>
朝一飯而日飽無親爱離逺之痛無支体瘠劣之疾<lb/>
盖以其學成而不為人用道在而不得時遷虚劳乎<lb/>
師孔子而友孟軻齊楊雄而肩韓愈自念其道即反<lb/>
不如百工賤人乎且工有長于一伎民有高于一藝<lb/>
則衆皆凑其室而求其力夫運斤成風者匠氏之業<lb/>
<pb n="KR4d0002_SBCK_006-17a"/>
發矢中的者匹夫之能尚皆獲其用而沽其直衒其<lb/>
已而賈其勇則誰不欲兢致左右間以觀乎能而快<lb/>
乎心矣即僕也口誦古聖賢人之書心紀古聖賢人<lb/>
之法作事于世為民善悪反與俗伍日極詆訶如是<lb/>
豈不痛心㢤然江湖可以自放林泉可以自娱復恋<lb/>
恋不能去者以明天子在上賢執事在此復而思之<lb/>
設天與其命一朝一夕使主張斯文教民㱕于古道<lb/>
又萬一而冀望于心也今執事聞是也忍不察其言<lb/>
而觀其行惜其人而爱其道㢤寔惟執事少垂奨待<lb/>
慰我區區之心<lb/>
<pb n="KR4d0002_SBCK_006-17b"/>
　　　上王太保書<lb/>
兵者以詐行以竒勝以謀先以勇固失此四者敗之<lb/>
道也開生長河朔間讀書為文之外好尋前古興亡<lb/>
成敗之蹟自兒童時復見列考每每話後唐荘宗<lb/>
迄于晋漢朝与北　虜戦争之事歷歷如在眼前<lb/>
開今夏中随兵饋粮北抵涿州觀其北虜用兵之法<lb/>
皆如徃昔烈考所言察其國家将卒之徒即有異也<lb/>
以朝廷自周世宗取淮南收秦鳯太祖皇帝下荆湖<lb/>
破西川廣南㓕呉皇帝平晋與呉越甌閩三十年中<lb/>
兵出即勝謀動即成今天朝兵雖多将雖衆其為争<lb/>
<pb n="KR4d0002_SBCK_006-18a"/>
勝之道視北虜犹視呉蜀晋楚之師所以𨳩謂其有<lb/>
異而乃失其利也北虜非呉蜀晋楚之匹也用非詐<lb/>
也不能及其心出非竒也不能敵其衆動非謀也不<lb/>
能防其姦戦非勇也不能捍其力輕而視之易而行<lb/>
之非所以利也北虜昨自祁溝之役洎此入数月也<lb/>
逐我師而廻乗勝也念已地之侵蓄怒也乘勝而蓄<lb/>
怒今其来也必選其勁虜精騎盡率其羣决入吾境<lb/>
勢甚銳耳劉與李不能堅壁清野備而避之非善之<lb/>
将者也譬之悪獸有暴其巢窟者退必咆哮攫齧肆<lb/>
害于物當此之時未可制其横猾也茍俟其怨心發<lb/>
<pb n="KR4d0002_SBCK_006-18b"/>
極之後從而圖之可為易耳今聞北虜尚在瀛州界<lb/>
内開計其來也肯此而退乎虜使聞者南入深兾先<lb/>
行偵察也勿以其寂然無声謂其息也此乃謀其徃<lb/>
耳勿以其居然不動謂其止也此乃窺其便耳今明<lb/>
公承命而来禁旅旋至開𣣔乞候兵師到此即請盡<lb/>
出甲兵多持旌旗緩行而前至府北属縣巳來揚声<lb/>
云大軍数十萬相次而至夜即多以火鼓張其兵勢<lb/>
仍請分命両道而行北靣城邑軍兵聞必増氣若賊<lb/>
虜有南顧之心聞之必未敢輕易而進若賊虜本無<lb/>
南顧之心此行不逺而廽又且無害于我况大河之<lb/>
<pb n="KR4d0002_SBCK_006-19a"/>
北郡縣纍纍民居相鄰户僅百萬聞王師而大至其<lb/>
心寕不頓得安乎俟其旬浃間城池脩完北虜不進<lb/>
即請明公相度乞聖駕行幸天雄軍駐蹕而後進軍<lb/>
漸抵貝冀声援邊方若得北虜退帰河朔無事即却<lb/>
賊安邊之功盡成明公之勲業也𨳩儒學議兵不識<lb/>
逺大僣易聞啓惶惧寔深開再拜<lb/>
河東先生集卷苐六<lb/>
<pb n="KR4d0002_SBCK_006-19b"/>
</p>
<p>
</p>
  </div>
</body>
</text>
</TEI>
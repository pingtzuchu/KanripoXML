<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文恭集巻四</head> <lb/>
    <p>
<pb n="KR4d0022_WYG_004-1a"/>
欽定四庫全書<lb/>
　文恭集巻四<lb/>
　　　　　　　　　　　　　宋　胡宿　撰<lb/>
　七言律詩<lb/>
　　塞上<lb/>
漢家神箭定天山煙火相望萬里間契利請盟金匕酒<lb/>
將軍歸臥玉門闗雲沈老上妖氛㫁雪照回中探騎還<lb/>
五餌已行王道勝絶無刁斗至闐顔<lb/>
<pb n="KR4d0022_WYG_004-1b"/>
　　湘夫人祠<lb/>
翠華獨去蒼梧野紅袖同沈楚水濆休把蘭湯招怨魄<lb/>
空留竹淚憶明君風前有恨啼湘瑟天外無言擬峽雲<lb/>
不比石城雙姊妹帝家釐降有遺文<lb/>
　　𨼆客舊居<lb/>
鵠版飛書到此山海簪重拾更彈冠畹中紉佩荒蘭葉<lb/>
石上移文蠧蘚瘢蕙帳煙空胎化老柏庭風起麝香寒<lb/>
至今門外潺湲水疑是幽人賦考槃<lb/>
<pb n="KR4d0022_WYG_004-2a"/>
　　寄題公儀西溪<lb/>
山公休愛習家池自有清光灔一溪川上好風跳鰋鯉<lb/>
波中晴日浴鳧鷖孤舟小嶼閒如畫釣線輕緡靜可攜<lb/>
更助吟毫無限思落霞猶共夕陽低<lb/>
　　送莊賢良權之歸舊隠<lb/>
過我東還鑑水湄儻逢親友話襟期書鉗紙尾丞真負<lb/>
易在牀頭叔自癡<hi>僕近學易</hi>破廨數間將整整踐更三載且<lb/>
遲遲<hi>開書鋪家有指僕為暗闕者○案註中暗闕二字未詳無別本可校姑仍原本</hi>督郵少屈<lb/>
<pb n="KR4d0022_WYG_004-2b"/>
吾衰矣三徑歸來未有資<lb/>
　　送向館使赴陜郊<lb/>
陜服由來二伯居使君新詔擁犀渠門連象魏施行馬<lb/>
地控崤函佩左魚世德高華河裏舊土風淳厚召南餘<lb/>
政成期月須嚴召行見追鋒走傳車<lb/>
　　送江寧監軍李舍人歸闕<lb/>
假節彌年去玉墀星郵傳詔紫芝泥帳中宻印交龍虎<lb/>
麾下全軍解水犀仙闕歸心春槳快石城離思晚雲低<lb/>
<pb n="KR4d0022_WYG_004-3a"/>
宣平貴里天姻盛競爽行看對析珪<lb/>
　　城東别墅寄懷天錫<lb/>
幾日歸心托暮雲半氈牕下久生塵水天雨氣霏霏㫁<lb/>
竹閣山花㸃㸃新小苑鶯聲偏破夢大堤花艷欲迷人<lb/>
豈無躞蹀青絲騎不敢偷看城裏春<lb/>
　　送魏屯田出守山陽<lb/>
左臺分契領東麾入奏清廂幾刻移三采綬章秦服志<lb/>
兩轓朱色漢官儀雌堂夕宴沈賓轄<hi>案雌堂二字集中屢見未詳所出攷</hi>
<pb n="KR4d0022_WYG_004-3b"/>
<hi>郡國志太守所居塗以雌黄故稱黄堂此名雌堂疑即取雌黄之義今俱仍原文</hi>緑野春耕駐<lb/>
使旗盤錯寄才知不久英輿六尺待飛綏<lb/>
　　和承旨尚書觀春物欣盛之什<lb/>
紫陌年光天上回東風吹雪放新梅燕鴻卻皆南雲去<lb/>
楚鳥還迎社日來半緑萍醅浮臘腳殘紅桃艷弄香腮<lb/>
山公知有登高興樽下容誰獻壽盃<lb/>
書觀春歸雪意殘三竿初日照天闗魚聲稍喣芳塘面<lb/>
鵲語頻跳碧樹間渠落禁中聼御水閣凭空際數前山<lb/>
<pb n="KR4d0022_WYG_004-4a"/>
柳黄梅白東郊近未得攜壺一日閒<lb/>
　　江城春日<lb/>
暮春江色映芳菲雨後清和滿客衣遊騎自穿官栁去<lb/>
落霞常伴彩橈歸錦鱗劈浪深深躍翠羽迎風兩兩飛<lb/>
因下短亭猶惜别萬枝香雪在薔薇<lb/>
　　謝惠詩<lb/>
君詩來貺我難當語帶誠齋句妙香<hi>案誠齋乃楊萬里自號此首疑南宋</hi>
<hi>人詩誤入集中者然或當時别有其人亦未可定今姑存之</hi>鮫室垂垂新下泣蠙珠<lb/>
<pb n="KR4d0022_WYG_004-4b"/>
顆顆爛生光魂飛錦里花争巧夢到池塘草又芳早晩<lb/>
交遊逢大手急將名姓為傳揚<lb/>
　　送張著作任蘄水<lb/>
家世南州擅席珍<hi>君之先正世踐甲科</hi>斗城傾葢厎相親誅茅三<lb/>
徑原同閈枕水雙扉重作隣翰墨初通文苑職弦歌聊<lb/>
嗣武城人楚詞舊學精章句未得金門薦買臣<lb/>
　　和春卿學士登定力寺北閣兼寄絳倅富彥國監<lb/>
　　丞<lb/>
<pb n="KR4d0022_WYG_004-5a"/>
玉山偷暇訪禪扉洛社諸英昔所依三鳯同時翔仭去<lb/>
二龍相繼得標歸<hi>天聖中春卿昆仲三人同升文榜後數年春卿復與綘倅監丞相次竝登</hi>
<hi>制舉之首文勝今為美談</hi>硯池終歲貪殘墨講樹經秋長舊圍更待<lb/>
碧紗籠美句始驚韋布有光輝<lb/>
　　送李留後赴天平<lb/>
留印高提駕伏熊鄆城襟要此臨戎四封土俗弦歌盛<lb/>
九疊霜天鼓角雄風月靜歸談笑内山川遥入撫綏中<lb/>
居多暇日溪堂勝不廢投壺與釣筒<lb/>
<pb n="KR4d0022_WYG_004-5b"/>
　　寄浙漕晉卿李工部<lb/>
名臣分刺十三州君在東南第一流郡國成風皆自化<lb/>
朝廷安枕更無憂江湖莫作多時計山水何妨暇日遊<lb/>
誰與二天相對飲看看八月弄濤頭<lb/>
　　送兵部陸學士赴漕閩中<lb/>
宣風一面得甌閩丹舸乗流破月痕玉色暫辭當牖坐<lb/>
衣香初隔止車門帝臺回望相竿遠仙嶠重過射的存<lb/>
<hi>君自㑹稽任重赴使漕</hi>曾頌天禧金石刻定應寛利賦朝恩<lb/>
<pb n="KR4d0022_WYG_004-6a"/>
　　送杜偉長學士赴漕河北<lb/>
甘陵孤壘起纖埃趨詔東南武庫來天子此時知國器<lb/>
生民從古寄賢才神鋒立㫁無留刃籌筆先機有疾雷<lb/>
行見司徒封露布鄴城歌舞夾行臺<lb/>
　　送陸兵部赴漕湖南<lb/>
甘泉司計署名高出拜行臺帝綍襃使節逺籠三壤賦<lb/>
官儀清坐七兵曹時平漢斧宣威力歲稔湘帆繕貢勞<lb/>
秋晩洞庭山水秀定知懷古費宫毫<lb/>
<pb n="KR4d0022_WYG_004-6b"/>
　　送御史蔣公赴漕江東<lb/>
簪筆天階柱下官孤風凜凜振臺端坐曹常佐甘泉計<lb/>
奏事曾紆武帳冠一日雕龍分使節幾年驄馬避朝鞍<lb/>
商功未是須賢地荷橐行歸侍玉鑾<lb/>
　　送石舍人得告展省<lb/>
先賢富貴重夸鄉況復哀榮感履霜三最詔書新予告<lb/>
九原恩澤逺生光老人競醉金錢少稚子爭牽玉佩長<lb/>
荀令池頭芳樹在栖雞浴鳳日相望<lb/>
<pb n="KR4d0022_WYG_004-7a"/>
　　送石舍人入西閣見紫薇花盛開<lb/>
西臺重見紫薇花天上時時好物華人向藥階升禁掖<lb/>
<hi>舍人初上故事壓角</hi>路從桃水入仙家香英半落風前酒高艷遥<lb/>
烘日際霞郤憶後齋濃睡覺芝泥初熟午隂斜<lb/>
　　寒蟬<lb/>
槁葉驚秋樹幄稀嘶蟬猶尚警寒枝玉琴可要傳深恨<lb/>
珠露何妨剰薦饑已伴風筝流遠韻更邀霜籟散餘悲<lb/>
清漳病枕無悰久月夕煩君住少時<lb/>
<pb n="KR4d0022_WYG_004-7b"/>
　　三衢道中馬上口占<lb/>
短亭疎栁映鞦韆馬上人家穀雨前幾樹槍旗茶靃靡<lb/>
一溪鱗甲水潺湲鶯期别後聞餘哢<hi>古詩鳥嚶兮友之期</hi>蠶候歸<lb/>
來見小眠可惜西湖湖上月夜來虚過十分圓<lb/>
　　送張待詔知越州<lb/>
長安廏吏馭花驄竹使遥分淛水東逺勢早推賢相子<lb/>
<hi>太傅三當國柄公常逺嫌避事</hi>任誠真有古人風稽山一鎮居封内<hi>四鎮</hi>
<hi>之山㑹稽其一</hi>阿閣三休聳禁中長樂鐘聲偏怨别何時同謁<lb/>
<pb n="KR4d0022_WYG_004-8a"/>
建章宫<hi>案永樂大典載胡宿寄㑹稽張待制詩惟末二句與此異云不及臨滄陪置酒憶君千里寄書</hi>
<hi>筒其前六句及小註竝與此同今弗複存附識于此</hi>
　　送陳學士知常州<lb/>
金斗城高二浙西使君初拜武都泥射堂五色開雲的<lb/>
齊隊千兵衣水犀仙閣舊香芸辟蠧使軒新䕃李成蹊<lb/>
下車定有中和曲索米州民日倚輗<lb/>
　　覽朱表臣巻<lb/>
烏巷名生卓不羣階庭相伴玉枝薰天邊禁樹開龍鳯<lb/>
<pb n="KR4d0022_WYG_004-8b"/>
筆下清才墜鳥雲三級火雷何日化一堂金竹此時聞<lb/>
牛心割炙探來嚼爭得英瑶去報君<lb/>
　　覽孫祐甫巻<lb/>
君家先正隠瓌材巖石清聲動漢臺地底何年埋玉樹<lb/>
蚌中今幸產珠胎氈書未挂千名牓豆詠爭傳八斗才<lb/>
荆璧夜來煩抵鵲寶編三復翳瞳開<lb/>
　　南至之日輦下書事呈正卿子高二同年<lb/>
歲暮繁雲結夕隂長安客舍費黄金燭牕明暗翻歸夢<lb/>
<pb n="KR4d0022_WYG_004-9a"/>
雪屋清寒著旅衾寶騎傳呼三陌廣銅龍飄㸃九門深<lb/>
萬年壽酒無因上陽藿空傾向日心<lb/>
　　芙蓉湖泛舟<lb/>
小湖香艷戰芙蓉碧葉田田擁釣篷嵐氣欲飛山隔岸<lb/>
秋光不定水揺空翩翻雪鳥爭投浦撥刺霜鱗鬭擲風<lb/>
正是滄浪濯纓日一竿多謝紫溪翁<lb/>
　　過李白墳<lb/>
平昔馳名蜀道難旅魂流落古苔斑土中寶樹埋何在<lb/>
<pb n="KR4d0022_WYG_004-9b"/>
澤畔靈魂些不還醉後烟霞仍物外吟餘風月尚人間<lb/>
一哀弔罷頽陽暮江北江南盡是山<lb/>
　　送致政秘丞<lb/>
二紀青山拂洛塵桂香消盡故時春徑為天上乗槎客<lb/>
厭作河濱託乗人老筆工詩殊覺麗清談傾座幾相親<lb/>
臨滄送别多瑰藻<hi>上樞太尉中憲左丞而下叙同牓之舊皆有詩寵行</hi>三徑歸資<lb/>
莫歎貧<lb/>
　　送致政吳賓客<lb/>
<pb n="KR4d0022_WYG_004-10a"/>
挂冕高辭九列榮年如園綺尚康寧水蒼乍解趨朝佩<lb/>
雲母初閒隔署屏商嶺紫芝歌幾曲武夷毛竹夢頻驚<lb/>
門前已見施行馬更待沙堤接鯉庭<lb/>
　　寄致政蔣侍郎<lb/>
八十磻谿用釣翁丈人冰雪在顏容乞身未及調縁鵠<lb/>
濟世何當起臥龍先覺令名侔大蔡後雕遐福集寒松<lb/>
憐才好客還依舊終日清談緑酒醲<lb/>
　　和承旨給事寄酬南京致政杜相公<lb/>
<pb n="KR4d0022_WYG_004-10b"/>
賢相辭榮鬢未斑濟川舟楫一朝閒蒼生猶望安車起<lb/>
使者空持拱璧還<hi>去秋明堂大饗朝廷以公元老優詔陪祀辭疾不至</hi>郢曲傳來<lb/>
都輦下蕭規留在廟堂間壯猷全德知難尚後世高名<lb/>
重太山<lb/>
　　凉思<lb/>
昨夜南星破暑威月波浮動杵天垂露華冷向三危滴<lb/>
秋色新從一葉知越水舊歌迷桂楫楚江秋思遶蘭旗<lb/>
桃笙碧滑人無寐欲借鮫盤寄所思<lb/>
<pb n="KR4d0022_WYG_004-11a"/>
　　涼州<lb/>
一從天寶䧟涼州路絶陽闗數百秋誰念弓裘侵紫塞<lb/>
空餘歌舞在紅樓將兵古有龍韜畧仗節今無燕頷侯<lb/>
五鼎元戎方肉食腐儒何者預軍謀<lb/>
　　送姚秘校歸霅<lb/>
苕溪曾是忝朱輪鳴鹿當年預送賓楚國頻嗟三獻璞<lb/>
漢廷裁得半通綸勞歌未免吟梁甫作賦還應問大鈞<lb/>
下澤乗車知道在折腰那久滯風塵<lb/>
<pb n="KR4d0022_WYG_004-11b"/>
　　寄蕪湖吳殿丞<lb/>
大花灘外憶琴堂西北山長水更長縮地何曾人有術<lb/>
摩天不及鳥能翔寒梅弄臉英英態臘甕蒸醅滿滿香<lb/>
悵望未休還悵望夜來庭下月如霜<lb/>
　　寄臨淮蔣使君<lb/>
漢臺分刺輟名臣隼旆還臨磬水濱殿石乍辭龍尾遠<lb/>
印鞶初結獸頭新貫花佛㑹連香刹種杏仙隂接寶鄰<lb/>
荆府依劉心未獲卻憐馴鹿伴行春<lb/>
<pb n="KR4d0022_WYG_004-12a"/>
　　和吳春卿早春即事<lb/>
臘過春雲尚帶隂故山迢遞憶青岑芸齋舊帙書籖冷<lb/>
桂甕新香酒蟻深複道風煙殊可眺曲江花栁試偷尋<lb/>
芳樽一笑真難得永埒何曽有剰金<hi>案永埒二字原本作永垺垺字義不</hi>
<hi>可解攷顏延之赭白馬賦有角壯永埒句此詩當本之今改正</hi>
　　寄龍圖李諫議<lb/>
虎符兼綰鐵林兵安輯南方十二城昏暁星文通翼軫<lb/>
隂晴雲氣接巫衡江飄畫角蛟龍思風獵干旟鳥隼鳴<lb/>
<pb n="KR4d0022_WYG_004-12b"/>
誰伴使君紅燭宴漆堂深夜促銀筝<lb/>
　　送林學士赴明州<lb/>
緑綈膺檢出神州又保東吳最上游腰下金符分半虎<lb/>
手中庖刃欠全牛金樽酌月吳歈席錦纜牽風越鄂舟<lb/>
正是金華隆舊業羣仙相望在瀛洲<lb/>
　　送施屯田守姑熟<lb/>
臺城南畔擁油韜四十名郎此夢刀文陛入辭交㦸宻<lb/>
太㣲回望積星高醉羅定費齋中酎吟管應催石上毫<lb/>
<pb n="KR4d0022_WYG_004-13a"/>
莫戀江東佳麗地歸來開院接金鼇<lb/>
　　寄江淮太守表臣職方<lb/>
畫省高才滯兩轓秋來依舊對淮山一函星斗龍淵在<lb/>
萬里風雲驥足閒賦詠且裁紅燭下卷懷聊寄緑樽間<lb/>
次公治行聞當牖二節如今即召還<lb/>
　　送宗兄郎中守三衢<lb/>
新舊鞶囊兩獸頭東南鄉郡得龍丘朱丹侯轂聊行縣<lb/>
紫翠家山更滿樓高第郎官猶應宿中材禆將輒封侯<lb/>
<pb n="KR4d0022_WYG_004-13b"/>
浩然能養浮雲志風月樽前且獻酬<lb/>
　　送譚寺丞守鬱平<lb/>
金契為州復侍親卻從湖際訪仙村花垂晩席傾家釀<lb/>
栁拂春車過里門闗内已誇新組去浦中仍見舊珠存<lb/>
名園日涉庭無訟絲管時時薦壽樽<lb/>
　　集賢石學士出守符離<lb/>
日邊新擁兩朱轓亦以斜飛試羽翰巴郡詞人才藻壯<lb/>
漢家循吏敎條寛明光奏事衣香在麗正修書硯滴殘<lb/>
<pb n="KR4d0022_WYG_004-14a"/>
歲晩政成丹詔下歸來天上作仙官<hi>其後未期歲還臺尋登西掖</hi>
　　殘花<lb/>
雨壓殘紅一夜凋曉來簾外正飄颻數枝翠葉空相對<lb/>
萬片香魂不可招長樂夢回春寂寂武陵人去水迢迢<lb/>
忍將玉笛傳遺恨苦被芳風透綺寮<lb/>
　　和承旨宋尚書告中之作<lb/>
鵲聲頻繞大槐枝鼇禁懽聞舊老歸哆舌人間無翕訿<lb/>
奎鈎天上有晶暉西山五色分靈藥南極三光接太㣲<lb/>
<pb n="KR4d0022_WYG_004-14b"/>
只待延英朝隻日便應調鼎向黄扉<lb/>
　　橘<lb/>
龍陽洲上密于星紅實纍纍照日明露濯曉枝金色重<lb/>
霜封秋蔕粉衣輕楚江未分萍如蜜漢殿何曽蔗析酲<lb/>
誰道相如能作賦詔園先熟是虚名<lb/>
　　送次道學士倅洛中<lb/>
留籥初均相府勞辟書先下得䖍刀黄圖氣象占龍闕<lb/>
丹穴精神識鳯毛<hi>集山景祐中侍宣獻公在洛</hi>一代策書承世學<hi>國朝</hi>
<pb n="KR4d0022_WYG_004-15a"/>
<hi>大典出宣獻公手次道復受詔同修唐史</hi>三川風月属詩豪山公更有通家<lb/>
舊應許論文醉醁醪<lb/>
　　送周屯田倅南徐<lb/>
淛河分鎮壓東西鐵甕由來重㑹稽地勢頓驚江海近<lb/>
天文全覺斗牛低鳴秋鼓角翻朱鷺映日樓臺拂彩霓<lb/>
緑髮名郎才韻秀政成看捧紫芝泥<lb/>
　　送子思學士倅河内<lb/>
左符通掌日邊城幾䕃華榱捧刺經直舍十年苔已紫<lb/>
<pb n="KR4d0022_WYG_004-15b"/>
吟鞭一路栁初青禁中夜閣抛行月郊外春車駕屏星<lb/>
河裏舊遊從古盛好尋煙幌弔遺靈<lb/>
　　送薛監丞倅絳臺<lb/>
故絳山川宰樹存屏星分守出宸恩官榮此去夸鄉組<lb/>
家法從來式里門别斚正憐黄菊綻征鞍猶怯黒貂温<lb/>
守居舊號園池美應伴山翁把翠樽<lb/>
　　贈梅聖俞試館職得賜進士出身<lb/>
賦就甘泉客薦雄獨攀仙桂向秋風抽毫同列三英座<lb/>
<pb n="KR4d0022_WYG_004-16a"/>
換骨纔爭第一功瞥㸔靈鼇居水下恍聞伏犬吠雲中<lb/>
嫦娥應有憐才意惟許詩人到月宫<hi>出雪齋廣録</hi>
　　卜居<lb/>
自致青雲有壯圖且尋詹尹卜幽居一杯誰置元王醴<lb/>
三尺休彈上客魚足下已穿東郭履胸中猶鬱茂陵書<lb/>
漢皇夜御金鑾殿豈便無人薦子虚<lb/>
　　淮南王<lb/>
貪鑄金錢盜寫符何曾七國戒前車長生不待爐中藥<lb/>
<pb n="KR4d0022_WYG_004-16b"/>
鴻寶誰收篋裏書碧井牀空天影在小山人去桂叢疎<lb/>
雲中雞犬無消息秀麥漸漸徧故墟<lb/>
　　送劉觀察赴襄陽<lb/>
甲隊霜秋瑩武蠭萬兵都府去臨戎習池峴首風流遠<lb/>
漢水方城氣象雄宴榭鳴鼉飄畫鼓射堂棲鵲試雕弓<lb/>
平時公子推能政愛日遥知徧境中<lb/>
　　寄題徐都官吳下園亭<lb/>
吳下新居樹石中緑巖香葉一重重潺湲枕上聞流水<lb/>
<pb n="KR4d0022_WYG_004-17a"/>
縹緲簷間見好峰山客對棊閒覓劫野僧留話幾侵鐘<lb/>
由來止足前賢事他日何慚邴曼容<lb/>
　　長卿<lb/>
買賦金錢出後宫長卿文采冠諸公梁園未至時名大<lb/>
蜀道前驅使節雄已託焦桐傳密意更因殘札寄遺忠<lb/>
如何一諷神仙事卻得飄雲起賦中<lb/>
　　洞靈觀納凉<lb/>
秋波不動簟紋融松月愔愔透綺櫳霜重井梧翻瘦碧<lb/>
<pb n="KR4d0022_WYG_004-17b"/>
雨回堦藥墮嫣紅彩鴛静占銀塘水乳燕凉飛玉宇風<lb/>
秫酒易銷殘夢㫁卻疑身在廣寒宫<lb/>
　　天街暁望<lb/>
長樂纔聞一叩鐘百官初謁未央宫金波穆穆沙隄月<lb/>
玉樹琤琤上苑風香重椒蘭横結霧氣寒龍虎逺浮空<lb/>
嗟余索米無人問行避霜臺御史驄<lb/>
　　寄昭潭王中立<lb/>
高弦一弄武陵深六幕天空萬里心吳苑歌驪成久别<lb/>
<pb n="KR4d0022_WYG_004-18a"/>
楚峰回雁好歸音十千美酒花期隔三百枯棋奕思沈<lb/>
莫上孤城頻送目浮雲西北是家林<lb/>
　　次韻徐爽見寄<lb/>
五兩青絲帝渥深平時可敢嘆英沈侏儒自是長三尺<lb/>
澼絖都來直數金寂寞死灰人喪偶婆娑生意樹交隂<lb/>
年來想見瓊枝色久夢蘧蘧到竹林<lb/>
　　雪<lb/>
屏翳驅雲結夜隂素花飄墜惡氛沈色欺曹國麻衣淺<lb/>
<pb n="KR4d0022_WYG_004-18b"/>
寒入荆王翠被深天上明河銀作水海中仙樹玉為林<lb/>
日高獨擁鸘裘臥誰乞長安取酒金<lb/>
　　城南<lb/>
昨夜輕隂結夕霏城南十里有香泥初聞山鳥驚新哢<lb/>
遙見林花識舊蹊蕩槳逺從芳草渡墊巾還傍緑楊隄<lb/>
羅敷正苦桑蠶事惆悵南來五馬蹄<lb/>
　　早夏<lb/>
井轄投多思不禁密垂珠箔晝沈沈睡驚燕語頻移枕<lb/>
<pb n="KR4d0022_WYG_004-19a"/>
病起蛛絲半在琴雨徑亂花埋宿艷月軒修竹轉凉隂<lb/>
一春酒費知多少探盡囊中換賦金<lb/>
　　宿秀峯寺<lb/>
夕鐘初㫁海鯨音投宿香園半翠岑冰簟侵牀消客夢<lb/>
水簾澄月伴僧吟雄風拂衽清凉極珍樹交柯翠翳深<lb/>
一夜漢隂機事息草堂虚論破煩襟<lb/>
　　太湖石<lb/>
海岱鉛松妄得名洞庭山腳失寒瓊漱成一朶孤雲勢<lb/>
<pb n="KR4d0022_WYG_004-19b"/>
費盡千年白浪聲誰向機邉逢織女直疑巖下見初平<lb/>
年來賞物多成病日遶蒼苔幾徧行<lb/>
　　過桐廬<lb/>
兩岸山花中有溪山花紅白徧高低靈源忽若乗槎到<lb/>
仙洞還同採藥迷二月辛夷猶未落五更鴉臼最先啼<lb/>
茶煙漁火遙堪畫一片人家在水西<lb/>
　　憶薦福寺牡丹<lb/>
十日春風隔翠岑秖應繁朶自成隂樽前可要人頽玉<lb/>
<pb n="KR4d0022_WYG_004-20a"/>
樹底遥知地側金花界三千春渺渺銅槃十二夜沈沈<lb/>
雕盤分篸何由得空作西州擁鼻吟<lb/>
　　次韻和朱況雨中之什<lb/>
蒼野迷雲黯不歸逺風吹雨入巖扉石牀潤極琴絲緩<lb/>
水閣寒多酒力㣲夕夢將成還滴滴春心欲㫁正<hi>一作更</hi>
霏霏憂花惜月長如此爭得東陽病骨肥<lb/>
　　沖虚觀<lb/>
五粒青松䕶翠苔石門岑寂㫁纖埃水浮花片知仙路<lb/>
<pb n="KR4d0022_WYG_004-20b"/>
風遞鸞聲認嘯臺桐井暁寒千乳斂茗園春嫩一旗開<lb/>
馳煙未勒山亭字可是英靈許再來<lb/>
　　淮南發運趙邢州被詔歸闕<lb/>
天臺封詔紫泥馨馬首前瞻北斗城人在函闗先望氣<lb/>
帝于京兆最知名一區東第趨晨近數刻西廂接晝榮<lb/>
正是兩宮裁化日百金雙璧拜虞卿<lb/>
　<lb/>
　文恭集巻四<lb/>
</p>
<p>
</p>
  </div>
</body>
</text>
</TEI>
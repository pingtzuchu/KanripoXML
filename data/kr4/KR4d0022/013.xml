<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文恭集巻十三</head> <lb/>
    <p>
<pb n="KR4d0022_WYG_013-1a"/>
欽定四庫全書<lb/>
　文恭集巻十三<lb/>
　　　　　　　　　　　　　宋　胡宿　撰<lb/>
　外制<lb/>
　　葛宗古可内殿承制制<lb/>
敕具官某緒惟將閥班在禁墀出護營兵西遮隴道奉<lb/>
上惟謹率下有方自白年勤實中勞典稍進承于中制<lb/>
尚畱遏于外虞勤就朝榮益宣武幹<lb/>
<pb n="KR4d0022_WYG_013-1b"/>
　　劉吉可内殿承制制<lb/>
敕具官某少勵敏資服從煩使積諸勞最班于禁嚴屬<lb/>
觀請老之章求援攷課之法不令遺力亦使寵歸進承<lb/>
中制之聯往服稍遷之渥<lb/>
　　劉仁用可内殿承制制<lb/>
敕具官某嶺服之外窟穴黎庶皆在朕臨覆之下往時<lb/>
小醜亦嘗跳梁山谷勤兵逺戍蓋不可廢爾居警邏之<lb/>
任識拊循之方善遏士兵不擾蠻蜑封畧粗定監司來<lb/>
<pb n="KR4d0022_WYG_013-2a"/>
言用旌外勞進承中制爾其務安逺俗取稱吾恩<lb/>
　　王文思可内殿承制制<lb/>
敕具官某迪知武經擢任軍事參典中涓之謁往制樓<lb/>
煩之衝式遏外虞亶無遺力嘉覽帥臣之薦進承制旨<lb/>
之音秩峻殿墀寄深邊部勉思忠果取稱寵嘉<lb/>
　　鄭可度可内殿承制制<lb/>
敕具官某籍在廷臣名有力局數被乗軺之委靡辭馳<lb/>
隰之勞參幹事經淹移年序因其齎伐推以陟恩用升<lb/>
<pb n="KR4d0022_WYG_013-2b"/>
近陛之聯且視外朝之品益圖勤瘁用對寵靈<lb/>
　　王知信可内殿承制制<lb/>
敕某定爲勁兵之處扼北道之衝爾監軍屯歲上官伐<lb/>
拊循控帶頗適厥宜强敏恪廉復寡尤悔通稽成課參<lb/>
合陟文稍用次遷進承中制就䖍朝渥尚勉武經<lb/>
　　凌瑜可内殿承制制<lb/>
敕某階食德之舊服禁塗之近繼銜使指綽有才資往<lb/>
筦列城之酤來上宿官之伐歲序勤止迹狀信然敘進<lb/>
<pb n="KR4d0022_WYG_013-3a"/>
内聯參承中制尚繄幹局之敏勿忘率履之勤<lb/>
　　孫惟忠可内殿承制制<lb/>
敕某籍著殿中班禁嚴之地任居寰内提警邏之兵驅<lb/>
馳累年肅清所部參舊勤而自列用攷法而當遷宜峻<lb/>
墀塗進承音制尚謹冦偷之視無失士兵之和<lb/>
　　李琦可内殿承制制<lb/>
敕某朕以春秋之法責于外家以漢氏之恩拜其諸子<lb/>
以爾居然秀挺資以粹温服在禁塗之華蔚彰戚畹之<lb/>
<pb n="KR4d0022_WYG_013-3b"/>
令曏疇前課稍進内聯方之常均猶以未稱宜入承于<lb/>
恩制差用峻其資名往䖍儀品之勞益效風訓之美<lb/>
　　陳文壽可内殿承制制<lb/>
敕某早以修謹預參内侍復以開敏典治劇事近以營<lb/>
禁庭之别殿奉列聖之睟容主作有勞落成不日宜伸<lb/>
旌陟以寵幹能超承中制之聯對視外朝之品兹爲異<lb/>
渥尚勵勤成<lb/>
　　李評可内殿承制制<lb/>
<pb n="KR4d0022_WYG_013-4a"/>
敕某夫外戚之地多徇紛華而和文之庭雅尚名教以<lb/>
爾承祖德之茂習父教之忠不雜貴游克蹈訓行近緣<lb/>
貴主之請稍進禁塗之聯俾漸邇于威顔益遷承于音<lb/>
制往修勝業以對褒章<lb/>
　　李永恭可内殿承制制<lb/>
敕某天水彊藩西遮隴道羽林積弩分屯勁兵爾出監<lb/>
連營且隸帥府驛上勞最朝案計書戎政頗修軍法應<lb/>
賞宜自近班之峻入䖍中制之承尚加撫循以對旌陟<lb/>
<pb n="KR4d0022_WYG_013-4b"/>
　　夏偁可内殿承制制<lb/>
敕某秦官謁者典賓贊之儀唐制攷功校宣納之最必<lb/>
辭令之尤練與容範之交修乃可以進服邇聯通承中<lb/>
旨以爾習知儀式綽有才資早參上閤之嚴久侍大廷<lb/>
之秘善于音吐恪在詔傳有嘉累稔之勞兼賞寡尤之<lb/>
履稍遷近職敘正美名尚最乃修勿懈于素<lb/>
　　李繼明可内殿承制制<lb/>
敕某蔚有世資敏于力局典司中謁領護外屯習辭令<lb/>
<pb n="KR4d0022_WYG_013-5a"/>
而精明治符籥而肅給積勞累稔大比應條稍遷音制<lb/>
之承尚倚軍和之董益思訓厲用稱褒優<lb/>
　　王懷德可内殿承制制<lb/>
敕某惟秦中之雄扼隴上之要號曰勁兵之處分領盛<lb/>
秋之防爾提支兵介在逺壁仍關縣邑之治頗得羌戎<lb/>
之和列上勤庸覆中攷格宜進承于音制尚就委于屯<lb/>
防無忽稍遷有以自效<lb/>
　　麥承信可内殿承制制<lb/>
<pb n="KR4d0022_WYG_013-5b"/>
敕某河菑衍溢害中國者舊矣爾以力致之敏更材使<lb/>
之煩繕完疆隄習知水行雖故道未復而别都訖寧留<lb/>
司以聞勞勗當陟進承中制升視外朝勿廢前勤姑續<lb/>
來效以對我褒遷之寵也<lb/>
　　王仲平可内殿承制制<lb/>
敕某爾以辭令之習典吾謁者之任以戎事之練護乃<lb/>
外兵之屯亦用使材出將王命得專對之體有載馳之<lb/>
勞還露封章前援比例夫賞國之典也舉不越功而忠<lb/>
<pb n="KR4d0022_WYG_013-6a"/>
是圖吾賞何愛中制之選親承音旨有以自效無忽我<lb/>
褒遷之典<lb/>
　　劉永可殿中丞制<lb/>
敕某以膚敏之材資潔慎之性束脩無缺莅任有方加<lb/>
駕倅車關掌列郡協宣臺禮之厚導致海沂之康休有<lb/>
勤庸稽合褒典進丞盾省之秘尚委屏星之嚴雖曰稍<lb/>
遷勿忘欽率<lb/>
　　方安石可殿中丞制<lb/>
<pb n="KR4d0022_WYG_013-6b"/>
敕某國家以大比之法攷庶功之能計勞以遷于賞爲<lb/>
懋以爾濟世德之美習吏資之敏領邑寰内著績官下<lb/>
因歲成以報政按治狀而應書擢升内盾之華班尚寄<lb/>
西畿之劇邑勉條終課取稱茂恩<lb/>
　　盧詠可殿中丞朱仲元可大理寺丞制<lb/>
敕某等進官以經術臨履有操尚或累預諸侯之選亶<lb/>
無悔尤或再終百里之更具有功次積勤可尚攷法宜<lb/>
遷超丞盾署之華進備理官之屬用旌勞最亦振滯淹<lb/>
<pb n="KR4d0022_WYG_013-7a"/>
服我茂恩勉而來效<lb/>
　　李從善可殿中丞趙沐可太子中舍人制<lb/>
敕某等承籍世資參服官使比更郡邑之任咸聞節素<lb/>
之修官下政成臺中課集參稽弗謬擢敘是宜用丞盾<lb/>
省之聯兼備儲坊之寀益思慎履無忝褒恩<lb/>
　　呂湜可殿中丞楊極高良佐竝可太子中舍人制<lb/>
敕某等或進繇經明或仕以䕃入曏從智效竝用法遷<lb/>
擢丞京司典治刑讞外稽出納之令對宣宰字之條局<lb/>
<pb n="KR4d0022_WYG_013-7b"/>
以幹聞政由勤著參稽成課進懋陟恩優以中盾之聯<lb/>
預于儲禁之宷始陪朝拱尚服官箴<lb/>
　　王希顔可殿中丞盛行甫可大理寺丞王詢竝可<lb/>
　　太子中舍人制<lb/>
敕某等或慿藉蔭格或究研律學參承京局外握縣條<lb/>
服在廉平訖無玷缺最凡所上鉤校弗疑進升盾省之<lb/>
華擢預儲僚之選竝班朝著仍寄邑同勉思聿修有以<lb/>
自效<lb/>
<pb n="KR4d0022_WYG_013-8a"/>
　　張述任伯傳竝可殿中丞蘇盛項里周竝可太子<lb/>
　　中舍人制<lb/>
敕某等或早中臨軒之選或嘗籍舊門之資次補吏員<lb/>
進丞京屬更試力局則牢盆之利甚饒分宰縣同則鳴<lb/>
絃之政居最參稽來伐協應陟書對遷盾省之華竝寵<lb/>
儲僚之秩益思自效無廢聿修<lb/>
　　周偕臧論道杜濟竝可殿中丞陸謩可著作佐郎<lb/>
　　制<lb/>
<pb n="KR4d0022_WYG_013-8b"/>
敕某等以才辭之華升預俊級以力局之敏進列京司<lb/>
臨長逺服之民賦宣劇邑之譜剸治無壅控帶有勞吏<lb/>
民便焉歲月勞止因稽齎伐之實竝從進秩之科丞盾<lb/>
省者洵且華佐史觀者蔚然美咸自修飭勿忝褒嘉<lb/>
　　晏詹可殿中丞王登王康王允竝可太子中舍人<lb/>
　　王獻臣可大理寺丞制<lb/>
敕某等或出曲旃之家而才質自美或佩滿籯之訓而<lb/>
術學素優入踐王官之華參從吏職之試剖盤根而輙<lb/>
<pb n="KR4d0022_WYG_013-9a"/>
解甘藿食以自清驛上計文臺中攷法稍遷中尚之局<lb/>
進預東禁之僚竝通朝閨亦丞卿讞咸在修飭勿忝褒<lb/>
升<lb/>
　　魚周物王隣臣竝可殿中丞周端李格竝可太子<lb/>
　　中舍人崔宗旦可大理寺丞制<lb/>
敕某等官令著最臺賞有格汎取三期之效博勸庶工<lb/>
之進爾等或得諸髦彦或奮自經術曏繇任吏之法擢<lb/>
以讞丞之名簽盛府之元僚宰象雷之大邑咸著善狀<lb/>
<pb n="KR4d0022_WYG_013-9b"/>
悉上計書鉤攷信然褒進爲允殿局之尚參掌名物宮<lb/>
僚之貳通受令旨乃自法卿之屬竝爲官制之華往服<lb/>
茂恩益圖來績<lb/>
　　江中行可秘書丞制<lb/>
敇某惟士之髦奮入英彀用吏之敏擢佐史筵受委别<lb/>
京之曹領行列掾之職局無逋事歲有成勞攸司以言<lb/>
著格應賞通外朝之初籍丞本省之清官尚勉爾休往<lb/>
䖍吾渥<lb/>
<pb n="KR4d0022_WYG_013-10a"/>
　　李恂可秘書丞制<lb/>
敕某朕選敦樸有道之士授經藩房掌教宗子資承風<lb/>
訓之益嘉聞歲序之勤宜推陟恩且勸循誘以爾䇿造<lb/>
秀之第服清恪之操淹通經藴究洽政宜曏圖踐履之<lb/>
勞擢居著撰之局置在諸邸敷訓羣言誨接有方褒遷<lb/>
宜及丞于本省號曰清官勉服朝閨之榮益䖍宗屏之<lb/>
訓<lb/>
　　華參可秘書丞制<lb/>
<pb n="KR4d0022_WYG_013-10b"/>
敕某朕用偉人鎮于右屬復諭髦彦之辟以參籌畫之<lb/>
功若時居府有課集臺惟是元僚之賢宜懋攷功之賞<lb/>
以爾馳吳士之望懷東序之資雅有學尚蔚負文采數<lb/>
被諸侯之選亦勾中司之稽久隨輩而栖遲能從事而<lb/>
黽勉質成有典覆視應條丞第一流之官任中秘書之<lb/>
職亦緣文翰之故且旌書檄之才勿薄外遊更佇來最<lb/>
　　張芻可秘書丞制<lb/>
敇某朝家官人之制用朞以書代沿閏以質成著爲成<lb/>
<pb n="KR4d0022_WYG_013-11a"/>
科抑存至勸以爾學爲諸已行高于時俊拔有文方雅<lb/>
成範烝自髦士置之經庠參備儒林之官以傳先王之<lb/>
業豈止建善首崇治本亦將厚經行之育收器識之用<lb/>
㑹誦說之最中攷課之法卽其本省丞以清官有著在<lb/>
庭往踐乃位<lb/>
　　程昌言可秘書丞制<lb/>
敕某夫勸至則官修賞行則吏奮閏成而陟用此物也<lb/>
以爾烝自髦士號稱敏才參于賓籌丞我赤邑幹固畢<lb/>
<pb n="KR4d0022_WYG_013-11b"/>
濟安和弗流擢佐秘丘之員外集熬波之利邑無逋事<lb/>
局有美資州上積勤朝舉遷法自修書之美職進本省<lb/>
之清官有著在庭勿懈于位<lb/>
　　張維可秘書丞制<lb/>
敇某賓興奮藻膚敏牽絲服士規而尤修賦縣條而畢<lb/>
振治成逺服課進有司稽功令以當遷念弦歌之維慎<lb/>
用擢丞于本省仍臨長于舊封有著在廷勿懈于邑<lb/>
　　丁翼可秘書丞制<lb/>
<pb n="KR4d0022_WYG_013-12a"/>
敕某秘省官清丞爲第一非有才令不以相處今簡拔<lb/>
差異而資望益華以爾用文詞之優兼材質之美出于<lb/>
望胄奮從賓興訪之行能則束修無缺稽之官簿則勞<lb/>
最有條覆實攸司遷丞本省尚續名家之韻勿替王官<lb/>
之箴<lb/>
　　李規何若谷竝可秘書丞制<lb/>
敕某等夫攷績用人之法驗于已試則效以實著而官<lb/>
乃職修甄賞之科時則不謬爾等以學力之敏前致俊<lb/>
<pb n="KR4d0022_WYG_013-12b"/>
科政績之優入佐書局外更吏治復上歲成審覆信然<lb/>
褒勸宜爾進班文石對丞秘丘就服清聯益懐素履<lb/>
　　范中模張執中江楫竝可秘書丞制<lb/>
敕某等夫治迹連最而朝賞不至則盡力之吏將何勸<lb/>
焉爾等階進造之選有彊濟之材曏程薦任之優參升<lb/>
刋約之局外臨州服對領縣章計上勤庸稽合勞典即<lb/>
其本省丞以清官秩則就遷恩惟下究以明急遐外之<lb/>
賞篤勤能之勸也尚進懋爾力勿鄙夷吾民咸慎箴規<lb/>
<pb n="KR4d0022_WYG_013-13a"/>
取稱褒渥<lb/>
　　陳藻可秘書丞梁谷可左贊善大夫制<lb/>
敕某等夏口帶江民俗喜訟天水被塞風謠尚武莅其<lb/>
屬邑尤資健令適有成治爰賦茂恩以爾或進自丞髦<lb/>
或仕以承學竝華史局之選咸佩縣同之章齎伐自陳<lb/>
按書當陟丞清聯于本省躋榮序于東朝竝撫寵甄益<lb/>
勵端操<lb/>
　　竇彤王穆竝可秘書丞俞希及可太常寺太祝制<lb/>
<pb n="KR4d0022_WYG_013-13b"/>
敕某等或以才令之選䇿于時髦或以諷訓之修育自<lb/>
門子參試以事往服厥官列郡之政修有司之職舉歲<lb/>
勞均著朝賞懋推宜丞本省之清往䖍祝筴之告勉而<lb/>
端節服我褒恩<lb/>
　　邢夢臣可秘書丞韓公彦徐總竝可光禄寺丞杜<lb/>
　　子才可太常寺太祝制<lb/>
敕某等朕分建庶工參濟羣務謹旌陟之法示開勸之<lb/>
方計勞以升限年爲得以爾等或拔自俊茂或蔭諸高<lb/>
<pb n="KR4d0022_WYG_013-14a"/>
華率用才資雜治邑局所至職辦乃今官成稽參應書<lb/>
差次更秩進丞中秘預屬内卿逮于祝史之聯胥服王<lb/>
官之次咸思自效勿廢聿修<lb/>
　　周大象可秘書丞任利有可殿中丞陳之損可右<lb/>
　　贊善大夫制<lb/>
敕國家制法以檢官成計年而攷吏治勞能者進否劣<lb/>
知勸具官某等或策名以文或籍資而仕竝承風訓之<lb/>
益咸聞節行之修居邑者簡惠而不苛領局者强敏而<lb/>
<pb n="KR4d0022_WYG_013-14b"/>
能力以勞自白在法宜遷進丞秘丘入預盾省逮升僚<lb/>
于東禁竝著籍于外朝往哉欽承務乃修綜<lb/>
　　龔鼎臣可秘書丞張瑤王鎡竝可大理評事陳知<lb/>
　　常可右贊善大夫制<lb/>
敕某等國家因堯典之舊采周官之法率用一閏參比<lb/>
百工著爲成規汎存大勸爾等早階文藝之選或資胄<lb/>
緒之華服在縣章恪居利局書伐來上舉最當遷擢丞<lb/>
秘丘進陟儲宷胥及列卿之屬對司理法之平往荷茂<lb/>
<pb n="KR4d0022_WYG_013-15a"/>
恩益圖敏政<lb/>
　　敕賜進士及第王九成可試秘校郎制<lb/>
敕某曏升俊科方在穉齒閱于補吏之格退有待年之<lb/>
期勝冠已登攸司言狀姑試發硎之刃往栖勾簿之員<lb/>
愼履在初祇命無怠<lb/>
　<lb/>
　<lb/>
　<lb/>
<pb n="KR4d0022_WYG_013-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文恭集巻十三<lb/>
</p>
<p>
</p>
  </div>
</body>
</text>
</TEI>
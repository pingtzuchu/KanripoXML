<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文恭集巻十</head> <lb/>
    <p>
<pb n="KR4d0022_WYG_010-1a"/>
欽定四庫全書<lb/>
　文恭集巻十<lb/>
　　　　　　　　　　　　宋　胡宿　撰<lb/>
　表<lb/>
　　代中書樞密院陳乞御製明堂樂章表<lb/>
近奉聖旨令臣等分撰明堂樂章者崇饗之初方修于<lb/>
濶典登歌之首宜冠于彌文敢冒大猷不勝至願竊以<lb/>
明堂謂之世室政教所班大饗寓于郊宮理則未正聖<lb/>
<pb n="KR4d0022_WYG_010-1b"/>
惟善述道乃從隆伏惟皇帝陛下純輯羣元欽修百祀<lb/>
馨香嘉栗以䖍郊廟之思祇戒靜專以篤神明之接比<lb/>
承天表之德大擁時邁之休然猶増秩無文益追來孝<lb/>
企總章之嚴配卽太寢以薦誠稽參厥宜著定其當合<lb/>
祛天地參侑祖宗迥臻變禮之方濬出淵衷之慮有司<lb/>
得奉于隆旨若時絶企于清光而又度曲制名納言發<lb/>
德親承沖旨爰命具臣俾牽軋于菲辭將登參于雅奏<lb/>
内循疎拙曷足形容恭聆明詔之音一時増惕深惟盛<lb/>
<pb n="KR4d0022_WYG_010-2a"/>
德之事千載罕逢至于賓延泰尊裒對元聖必資睿律<lb/>
用播樂章乃可以交三靈之歡導百順之祉甘泉故事<lb/>
開元舊儀咸著歌辭具存篆冊粤若章聖受元符之錫<lb/>
祇答榮號時則徇弼臣之請親作法曲一十六章近則<lb/>
陛下當景祐之隆聿修祀典居常因聽政之暇亦製雅<lb/>
歌六十八章𨽻習奉常流傳樂府以承上下之祀用膺<lb/>
穹厚之祥乃今五室旣嚴九筵是度人祇翹祀神瞽佇<lb/>
音睿作有先工歌難曠其明堂大饗天地三位及祖宗<lb/>
<pb n="KR4d0022_WYG_010-2b"/>
三位酌獻樂章欲乞聖慈特從御製用稽前憲俯照下<lb/>
情暫授寳跗載摛睿藻薦功祖考揚德天人俾肅雍來<lb/>
享錫之以難老與猗那長發攄之于無窮<lb/>
　　代中書樞密院乞乾元節用樂第一表<lb/>
今月二十七日入内都知王守忠等傳宣中書樞密院<lb/>
爲魏國大長公主薨將來乾元節更不作樂者外館在<lb/>
喪感深于聖性誕辰廢樂昭發于德音博稽降服之成<lb/>
參酌祝筵之慶輙沿衆欲須冒主聰伏惟皇帝陛下錫<lb/>
<pb n="KR4d0022_WYG_010-3a"/>
類纘戎寶慈立愛率堯仁而睦族諧舜孝以導民敦叙<lb/>
成風濟惠和于天屬慎徽流化格忠厚于人倫徇齊蓋<lb/>
本于生知淳至匪由于外奬近者魏國大長公主虧和<lb/>
感疾收視凝精診淵慮以焦勞形至誠而懇到候問旁<lb/>
午禳禬駿奔特紆法駕之尊躬展家人之禮泫然流涕<lb/>
親爲舐瞳極周文之小心無漢后之難色掩前王而特<lb/>
出較至聖而孰能秦臺終迫于上賓沁水俄從于東逝<lb/>
訃聞屢悼往臨盡哀五日廢朝頻卻大官之膳千秋邇<lb/>
<pb n="KR4d0022_WYG_010-3b"/>
節豫停韶樂之音馳遣近璫諭宣沖旨尋禮官之獻議<lb/>
原主黨之致哀巳除功慘之喪得承吉祭之事旣立文<lb/>
之有素于用樂以無嫌况復華渚誕期綿區至慶相趨<lb/>
萬玉之㑹大設九賓之朝重譯所通逺方皆至輯瑞之<lb/>
藩侯陪覲執珍之夷使在廷稱薦萬年之觴宣覃一日<lb/>
之澤薰飇待奏綷羽侍儀如停金石之音懼觖天人之<lb/>
望形容盛德本資羽舞之蹈揚感召至和實賴鹿鳴之<lb/>
宴樂伏望皇帝陛下勉遵彝典稍抑至懐收旣往之䀌<lb/>
<pb n="KR4d0022_WYG_010-4a"/>
傷順無疆之祝頌濡然遷慮許一奏于咸英鏗爾發音<lb/>
用參和于夷夏不勝至願實望曰俞<lb/>
　　第二表<lb/>
功服遘慘誕節卻音嘗貢奏函冀回沖旨比奉批章之<lb/>
答未䝉從欲之俞聆命載兢仰高增跼伏惟皇帝陛下<lb/>
孝思天挺睿德日躋履陶唐光被之資躬天乙懋昭之<lb/>
美體慈為寶撫邦族以咸和立愛自親穆朝風而歸厚<lb/>
近以齊國大長公主<hi>案前表在未追封日此表在已追封後故魏國齊國異稱</hi>晦明<lb/>
<pb n="KR4d0022_WYG_010-4b"/>
生疾奄忽冥升棄集鳳之故臺邈乘鸞于層宇陛下悼<lb/>
深尊屬念積諸姑緬懷賢懿之風增重穆清之感亟傳<lb/>
聖誨申敕具臣俯當甲觀之誕期趣罷宸軒之奏樂雖<lb/>
天懷之嘉慕有越常均而邦典之孔明未違往制非止<lb/>
正期之絶服已經外次之致哀比及宴辰累踰句浹以<lb/>
禮文而取正于樂事而得施自貴主之愆和比上賓之<lb/>
復魄乘輿再駕冠蓋相望積齋旰之焦勞䖍靈祇之請<lb/>
禱理迷與善氣迫歸真淵衷足貫于神明至孝增光于<lb/>
<pb n="KR4d0022_WYG_010-5a"/>
列辟况復誕彌之節實居朝慶之先臣工就望以揚休<lb/>
夷夏駿奔而歸福安可以闕英莖之薦壽停金石之備<lb/>
儀伏望皇帝陛下勉循至公少寛寧戚采容臺之上議<lb/>
許樂府之奏音慰天人欣戴之誠副臣庶祝延之意惟<lb/>
垂開可以釋翹危<lb/>
　　湖州乞爲太傅謝安置守冢禁樵採表<lb/>
春秋之記太上立德其次立功謂之不朽聖人之制能<lb/>
禦大災能捍大患則必見祭至于封表閭墓禁止樵蘇<lb/>
<pb n="KR4d0022_WYG_010-5b"/>
尋所來而綦繁蓋難得而疏舉雖聖賢相去事業有間<lb/>
迹其大指所以襃德旌功而已竊見晉太傅諡文靖公<lb/>
謝安挺生江表忠存王室甫從衡門未解韋帶已積台<lb/>
弼之器便繫蒼黔之心及起東山相簡文帝摧桓温九<lb/>
五之逼破苻堅百萬之衆名蓋當世功濟諸華號文武<lb/>
之偉人爲風流之稱首張文規所撰吳興錄稱安墓在<lb/>
長城縣南六十五里初葬建康之梅山爲陳始興王叔<lb/>
陵發其冢裔孫夷吾爲長城令徙于縣南三鴉岡按長<lb/>
<pb n="KR4d0022_WYG_010-6a"/>
城即今長興縣臣昨受詔除出忝州任到官之日遂移<lb/>
本縣訪墳柏所在據大理寺丞知縣事裴大亮狀于縣<lb/>
南萬安鄉三鴉岡訪得安冢履地十畝有畸古老相傳<lb/>
謂之謝墓田路去縣與吳興錄所載略同墓傍社戸十<lb/>
六歳時祭拜舊有叢祠不堪其陋臣量破公省錢委大<lb/>
亮移置佳處重建祠堂凡屋十二遣工往塑其像冠服<lb/>
儀衞悉用當時之制然祠墓差僻人迹罕至若無給復<lb/>
之守恐罹樵牧之患昔信陵濁世之公子漢初䝉守冢<lb/>
<pb n="KR4d0022_WYG_010-6b"/>
之給介推霸者之陪隸晉復啓環山之封况如安者高<lb/>
德卓然雖人隔本朝功訖前世穆然清風猶在庶物臣<lb/>
每見郊邱所肆赦前代忠烈立廟所在莫不申飭長吏<lb/>
嚴加䖍奉欲乞聖慈特降敕旨于安冢旁申禁樵採給<lb/>
復五家以備灑掃守護之役敕州縣官吏歲時祠祭以<lb/>
明聖朝紀元功襃有德之意臣預頒詔書無補風化干<lb/>
冒冕旒臣無任祈天俟命激切屏營之至<lb/>
　　代中書謝詔書止絶内降表<lb/>
<pb n="KR4d0022_WYG_010-7a"/>
宸襟燭理明詔宣音杜邪枉之險蹊歸公平之正路欽<lb/>
承睿旨抃切愚衷<hi>中謝</hi>竊以王道之興必由正直國柄之<lb/>
本實繫賞刑賞信則内外服焉治功日起罰中則羣下<lb/>
肅若姦慝不生屬在睿明張兹紀律伏惟皇帝陛下敷<lb/>
施治具總攬政綱有聖主廣被之資恢王者無私之度<lb/>
信賞必罰濟庶績之熙凝昭德塞違廣百官之臨照動<lb/>
修前憲率繇至公克守盈成遂底嘉靖然而承平浸久<lb/>
涵養益深偷薄之俗匪敦進躁之心易動紊公朝而幸<lb/>
<pb n="KR4d0022_WYG_010-7b"/>
進趨私路以祈榮或蹈匪彞自罹常法規于貸免陰務<lb/>
營求實繁内出之文深凟至聰之聽廓然聖斷嫉此澆<lb/>
風以謂制治之元大于一統蠧政之弊戒在多門因成<lb/>
饗于合宮訖宣恩于層觀申坦明之定制塞流弊之濫<lb/>
源或許自新庶幾且格實契澄清之理足消貪昧之風<lb/>
臣等忝備近司親承隆旨雖無才見每誓樸忠敢不仰<lb/>
稟訓言恪謹條約交相勗勵期在遵行<lb/>
　　代中書樞密院謝瑞竹圖表<lb/>
<pb n="KR4d0022_WYG_010-8a"/>
今月二十二日使至中書䝉恩賜臣瑞竹圖一軸者翠<lb/>
本交枝駢生于禁囿緗圖設色首降于叢霄啓鈿軸以<lb/>
相鮮閲青玕之對聳圭衡兼映巾衍增榮祇賀恩頒彌<lb/>
驚寵睠<hi>中謝</hi>伏惟皇帝陛下惠孚動植化洽平成朱草不<lb/>
絶于史書行葦見歌于詩雅生物咸遂本資始于至仁<lb/>
沖氣爲和乃薦榮于祥植瞻言平圃蔚産修篁擢豐壤<lb/>
以同根出珍叢而異幹扶疎竝秀知造物之有功託寓<lb/>
致靈表太平之無象慶昭緜瓞瑞等駢柯有穆宸襟興<lb/>
<pb n="KR4d0022_WYG_010-8b"/>
憐妙物降丹輿而留覽集華組以臨觀命繪事以傳模<lb/>
敷德音而錫與臣等預瞻秀拔仍拜章施懽逢旦暮之<lb/>
亨交勗歳寒之守永惟袐奉益切昭銘<lb/>
　　代中書謝改官表<hi>宗祀明堂泛恩改官</hi>
臣等言近進劄子以䝉恩改官乞寢成命伏奉今月十<lb/>
三日手書所讓宜不允者恩推異等事出常均比控丹<lb/>
愚冀收華渙終袐允俞之旨復形敦諭之音閲琳札之<lb/>
丁寧被絲言之郁穆敷誠莫克祇寵逾驚<hi>中謝</hi>竊念臣等<lb/>
<pb n="KR4d0022_WYG_010-9a"/>
器非宏通才惟凡近起白士縫衣之賤遭丕后席圖之<lb/>
隆寖竊時榮遂階弼用處輔佐綱維之任當表率士臣<lb/>
之先雖夙夜戴君勉竭自公之志而安危在相曷膺注<lb/>
意之求固以聳曠素之深譏憂負乘之至咎幸遇亶聰<lb/>
至治若古攷文復五室之肇禋廣六天而合祭纂戎率<lb/>
義侑祖及宗齋戒有初巳卻大官之妙饌登降攸恪復<lb/>
虚小次之燕居故得精志通幽正陽升景重陰屛沴恊<lb/>
氣宣和三神鑒德以孚休四海述職而來助泛加恩澤<lb/>
<pb n="KR4d0022_WYG_010-9b"/>
洽被庶工首從當軸之甄渙發揚廷之告參榮宰路進<lb/>
秩升宮雖君命之當䖍顧人言之可畏矧在具瞻之地<lb/>
敢貪横施之名懼校議之或興非家至而能曉嘗首陳<lb/>
于㡳裏亦面叩于規中祈寢前恩庶存小亮而螻蟻之<lb/>
懇不能動天葵藿之誠徒知向日猥頒書詔中諭旨辭<lb/>
謂汗令之已行形衮襃而彌渥承命益増于隕越循牆<lb/>
但極于凌競此蓋伏遇皇帝陛下樂在均釐醲于覃賞<lb/>
思蓼蕭之澤及本芻狗之仁深超從進律之遷彌積在<lb/>
<pb n="KR4d0022_WYG_010-10a"/>
梁之刺敢不欽祗休命永勗忠圖庶有答于曲慈或少<lb/>
逃于清議<lb/>
　　謝敕設表<lb/>
伏䝉聖慈以臣入院賜敕設者視草充員方躋于坡禁<lb/>
班觴示惠復敞于詔筵羅方丈之肴羞融膚寸之醪蟻<lb/>
才林盛集槖從畢臻示恩禮之兼常被光榮而加腆此<lb/>
蓋皇帝陛下嚮儒恢化稽古上文厚玉殿之詳延深複<lb/>
門之睠遇賜收萬品召置禁扃逮涓日以祗官復需雲<lb/>
<pb n="KR4d0022_WYG_010-10b"/>
而覃渥大官先置宴豆有加闢鼇署之靚深增麟樓之<lb/>
赫昈寵靈過泰徒醉飽于太平文采勿昭詎章施于盤<lb/>
誥惟圖勤悴以答襃嘉<lb/>
　　辭免翰林侍讀學士表<lb/>
臣今月初二日閤門授到告敕二道䝉恩除臣翰林侍<lb/>
讀學士者祇奉褒遷不任驚灼竊以參侍帷幄進讀典<lb/>
文本優名儒兼采時望如臣者末學膚受一介野生無<lb/>
他異能但逢聖奬謬加書命曷暢代言近以昏瞳乞補<lb/>
<pb n="KR4d0022_WYG_010-11a"/>
閒郡嘗傾奏懇終寢俞音忽被曲慈擢升邇列學術淺<lb/>
陋職位高華實匪至愚所可充選怳然承命森若負芒<lb/>
伏乞聖慈厯簡耆明改授鴻碩庶安危抱以穆僉言<lb/>
　　謝翰林侍讀學士表<lb/>
冠居綸掖久玷清司參侍經帷驟羣大雅仰祇寵渙伏<lb/>
積兢榮<hi>中謝</hi>竊以入奉便朝進敷往䇿膺穆清之顧問預<lb/>
禁奥之趨翔無嚴徐之才不足承于應對有褚馬之學<lb/>
乃可奉于諮詢如臣者性業顓䝉才資底滯記問爲學<lb/>
<pb n="KR4d0022_WYG_010-11b"/>
曽莫究于言筌篆刻攻文絶無裨于治具端逢亨㑹漸<lb/>
竊榮階厯右史之服官辱西臺之書命當彌文之盛際<lb/>
獲忝代言乏爾雅之深辭無施潤色久聳濫巾之誚居<lb/>
懷襆被之虞幸遇皇帝陛下畱好藝文垂精道術觀邇<lb/>
英之講勸廣衢室之訪臨延集諸儒究研羣典豈謂腐<lb/>
生無狀上睿誤知升厠近嚴預陪進讀陳倚相邱墳之<lb/>
典參張酺帷幄之臣職近地親材朽學陋將何以助稽<lb/>
古道開益聖聰撫末學以空疎臨多文而眩懵徒尸禁<lb/>
<pb n="KR4d0022_WYG_010-12a"/>
職莫稱厚恩伏遇皇帝陛下恢闡堯文循持禹律探觀<lb/>
前史之載昭鑒是圖敷求承學之臣謬延遂及豈兹庸<lb/>
淺足副柬求惟當采摘善言鋪陳往行庶䖍資于一覽<lb/>
期祇慎于官箴<lb/>
　　授侍讀學士舉官自代表<lb/>
右臣蒙恩授侍讀學士準敕令舉官自代者臣伏覩尚<lb/>
書兵部員外郎天章閣待制兼侍講趙師民學以爲巳<lb/>
善不近名道術通明德行純備有多聞直諒之益在正<lb/>
<pb n="KR4d0022_WYG_010-12b"/>
始中和之流久侍講筵兼聯制閣儻甄升于禁職俾進<lb/>
讀于袐書是能滋廣睿聰充副德選<lb/>
　　謝宣召入院充學士表<lb/>
臣某言今月六日翰林待詔費瓘至臣所居奉宣聖旨<lb/>
召臣入院充學士者王人俯降天旨就頒召置承明之<lb/>
廬解去邇英之籍寵襃驟至榮戀兼深<hi>中謝</hi>伏以渙號所<lb/>
孚禁林爲重漢家待詔因金馬以名門唐世尚才自鑾<lb/>
坡而移院官貴近而少輩地清袐而罕階深惟視草之<lb/>
<pb n="KR4d0022_WYG_010-13a"/>
難宜得燃萁之敏豈伊蕞陋足玷禁嚴竊念臣材拙且<lb/>
疎器凡而近出自羈單之緒遘于熙盛之辰進忝士科<lb/>
預尸東觀守符再假漕節一持孤于外宮介在東鄙分<lb/>
當文俗之使絶希翰墨之游出而誤知矜其久次沛然<lb/>
降劄召言還臺辱右史之珥彤玷西垣之書詔進裨治<lb/>
體無爾雅之訓辭坐冒職儀乏相賓之名實乃尸朝委<lb/>
兼攝中銓僅遵唱注之規蔑著品題之目遽從綸省入<lb/>
侍經帷陪諸儒之竝游預羣書之進讀欣屬好文之㑹<lb/>
<pb n="KR4d0022_WYG_010-13b"/>
舉迷摘句之方訖無忠言裨于上聽方虞襆被之汰遽<lb/>
承出綍之遷召拜北門延升近署申加邇職參莅史闈<lb/>
兼二官之至榮盡一時之清選瑣材極陋寵數踰涯此<lb/>
蓋伏遇皇帝陛下假借用人曲成遂物誤采頑愚之質<lb/>
知無左右之容以其嘗踐掖垣經爲明命亶無他技麤<lb/>
有前勞擢于禁奥之司復責演裁之效矧上清之冊府<lb/>
侔方丈之仙山將何以寓直禁中備穆清之訪對誕敷<lb/>
天下約雅奥之代言始承命以若驚終捫心而失措惟<lb/>
<pb n="KR4d0022_WYG_010-14a"/>
當服勤緒業率厲愚衷恪遵四禁之規祇守十思之愼<lb/>
用殫志力以誓粉捐<lb/>
　　舉呂溱王洙自代表<lb/>
臣䝉恩除翰林學士準敕舉自代者臣伏覩起居舍人<lb/>
知制誥知杭州呂溱蔚登首舉綽負宏文尚書工部郎<lb/>
中知制誥充史館修撰兼侍講王洙號稱俊儒通明經<lb/>
術嚮聯詞掖同掌命書灼見猷爲雅欽才望願停兹命<lb/>
回授若人則公議有在時談允穆謹具狀奏舉自代以<lb/>
<pb n="KR4d0022_WYG_010-14b"/>
聞<lb/>
　　代中書謝爲伏日早歸第表<lb/>
伏日歸休雖存于告令中曦趣下蓋軫于慈襟祇荷寛<lb/>
優交増榮悚<hi>中謝</hi>伏惟皇帝陛下紹隆炎厯凝監太清茂<lb/>
遂萬物之宜燮成四氣之順因天地長嬴之盛化洽乘<lb/>
離屬金火伏藏之初仁深扇暍降王人于禁奥傳天語<lb/>
之温淳閔以服勞許之夙退獲遂燕申之適彌昭曠素<lb/>
之慚<lb/>
<pb n="KR4d0022_WYG_010-15a"/>
　　代中書樞密院謝譯經院賜御筵表<lb/>
節近繞樞方翻文于竺館仁深推食俄示惠于詔筵聿<lb/>
荷需恩彌慙曲寵<hi>中謝</hi>伏惟皇帝陛下研幾衆妙繹志大<lb/>
猷本上聖之多能繇中天而稱號混并書軌崇護宗乘<lb/>
重九譯之語言旁開梵學正五天之文字祖述聲源遘<lb/>
誕節之祝延奉祕經而演潤揚妙音而伊始資睿算以<lb/>
無疆臣等迹玷近司才疎了義臨真筌而曷暢對豐豆<lb/>
以攸慚<lb/>
<pb n="KR4d0022_WYG_010-15b"/>
　　代中書樞密院傳法院罷堂賜宴表<lb/>
竺館翻文慶猗蘭之紀節句筵參義譯貝葉以成篇介<lb/>
上聖之元祺續大雄之慧命雖獻如山之祝未登程石<lb/>
之觀梵夾修書愧棲毫之乏潤臚傳敞宴驚兼豆之逾<lb/>
豐臣等匪究真筌空塵譯綴徒尸承于飫賜彌隕越于<lb/>
愚衷<lb/>
　　代中書樞密院謝題明堂御書後書名表<lb/>
伏奉聖旨許臣等所請于御書明堂之門額後各書其<lb/>
<pb n="KR4d0022_WYG_010-16a"/>
名者千齡罕値二寶親逢復得請于曰俞獲附名于不<lb/>
朽榮兼常等感集幽衷<hi>中謝</hi>伏惟皇帝陛下炳發彌文紹<lb/>
修宗祀合天神而右饗即祕寢以告䖍泛灑百金之毫<lb/>
出于聖思冠絶六師之體表厥雲甍迥極奇蹤實昭能<lb/>
事允爲厯代之寶式嚴清廟之藏臣等修輔乏能遘辰<lb/>
爲幸猥承沖旨獲署珍圖仰欽至聖之眷懐益慶具臣<lb/>
之遭㑹相期勗勵圖報睿明<lb/>
　　代中書樞密院謝賜御篆明堂飛白明堂之門表<lb/>
<pb n="KR4d0022_WYG_010-16b"/>
羲畫垂文奎鈎賁采降王人而頒副窺神迹以究奇仰<lb/>
服異恩同懽榮遇<hi>中謝</hi>伏惟皇帝陛下聰文攸縱神睿多<lb/>
能嚮屬九房攷制五室並侑祖宗之靈大合郊邱之祀<lb/>
紹興能事濬發精衷聖藻裁篇首發歌于寶鼎宸毫結<lb/>
字復漬墨于金壺揭華榜以相高參飛甍而並麗選工<lb/>
禁署寓刻祕珉肖鸞龍翔翥之形盡金石昭銘之美恩<lb/>
頒位宁榮及圭衡臣等並遘千齡獲承二寶慙無裨于<lb/>
台宰誓永屬于昆雲<lb/>
<pb n="KR4d0022_WYG_010-17a"/>
　　代謝御筵詩表<lb/>
靈畢疏恩方啓示慈之宴寶跗叩寂忽傳正始之音竦<lb/>
禹律之鏗純布堯章之巍煥百拜同歡于幸㑹諸生絶<lb/>
企于清光靈寵便蕃營魂隕越<hi>中謝</hi>伏惟皇帝陛下紹休<lb/>
丕緒總攬懿綱聖能之才蓋本于天縱光明之學不待<lb/>
于月將昭大德以建中酌彌文而稽古鶴書赴隴樂得<lb/>
彀中之英鳳扆臨軒親詳天下之士霈隆恩而普洎豁<lb/>
大度以兼收爰伸晞露之燕胥載錫起風之宸唱訓辭<lb/>
<pb n="KR4d0022_WYG_010-17b"/>
深厚式玉度以彌堅睿制坦明倬雲漢而並麗莫究入<lb/>
神之妙益知游聖之難臣等猥以頑疎遘兹全盛鈞天<lb/>
之樂九奏巳獲聽聞舂山之寶萬金更容緘祕敢不述<lb/>
宣聖憲祇奉洋謨銘在盤盂用謹勅天之命勒于金石<lb/>
永昭茂世之規<lb/>
　<lb/>
　<lb/>
　文恭集巻十<lb/>
</p>
<p>
</p>
  </div>
</body>
</text>
</TEI>
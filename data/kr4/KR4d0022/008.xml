<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文恭集巻八</head> <lb/>
    <p>
<pb n="KR4d0022_WYG_008-1a"/>
欽定四庫全書<lb/>
　文恭集巻八<lb/>
　　　　　　　　　　　　宋　胡宿　撰<lb/>
　奏議<lb/>
　　論征蠻<lb/>
臣竊見前代征討蠻冦所以為難者以其保聚巢穴掠<lb/>
害邊境興師深入則有山林之阻久屯則有瘴霧之毒<lb/>
兵不得戰人多疫死此其所以為難也今者邕土蠻賊<lb/>
<pb n="KR4d0022_WYG_008-1b"/>
盡率反黨逺棄窟穴頓于廣州堅城之下平地之上已<lb/>
六十餘日矣退則歸路至逺進則大軍已集以臣料之<lb/>
賊氣必沮或聞廣州雖有山林不至深險賊久留不去<lb/>
者此天亡之機也今凉風方至瘴氣已息賊處平壤官<lb/>
據堅城士卒相依弓弩得用天時肅殺宜行誅討江西<lb/>
等路雖苦水旱計其小熟及兹西成猶足以調撥贍軍<lb/>
助國討賊臣以此觀天時地利人事之形王師誅逆宜<lb/>
及秋冬不可逗留更無機㑹楊畋謙黙不伐深沈有算<lb/>
<pb n="KR4d0022_WYG_008-2a"/>
兼其忠孝出于天性誠堪屬以南伐總兹師律陛下宜<lb/>
申勅諸將稟其節制則軍衆有所統一號令得以施行<lb/>
今因賊亡之機與天時之利參定滅賊之策勿貪一時<lb/>
之功戒之以在和訓之以持重多方設巧燒其船艦使<lb/>
賊不得下海賊若下海攻陷瓊管以為窟穴即介在海<lb/>
外王師無由致討矣乗間竊發入寇腹心則嶺南諸州<lb/>
被害無有已時更復遷延至春夏或誘合鹽賊或煽動<lb/>
羣蠻則江西諸路疲轉漕之役失耕稼之業大軍有疫<lb/>
<pb n="KR4d0022_WYG_008-2b"/>
死之懼懷思歸之心久則變生一切雖在發生之候必<lb/>
用誅伐之威夫逆天時虧地利失人和三者舉事之忌<lb/>
也臣愚狂妄輒謂方今之計宜先料賊之多少計兵之<lb/>
衆寡若賊有萬人王師須有三倍之勢料擇精卒習用<lb/>
長枝品配其衆番休與戰彼寡我衆彼勞我逸利則督<lb/>
士苦戰不利則斂兵且止如此者三時待其衰困各懷<lb/>
去就乃可申購募之典赦脅從之罪則人思效順衆必<lb/>
離散然後合勢大舉以圖殄滅若失機㑹恐逆黨愈盛<lb/>
<pb n="KR4d0022_WYG_008-3a"/>
而後患滋大昔者食藿之人猶憂疆場負薪之語或益<lb/>
廊廟狂夫之言聖人擇焉謹具奏聞伏候敕㫖<lb/>
　　乞留三御史劄子<lb/>
臣竊以御史者天子耳目之官所以上廣聰明下防威<lb/>
福若有畏懦無狀緘黙不言即是尸祿素餐負陛下之<lb/>
任使罪之可也若其不畏强禦糺發姦違可謂能言是<lb/>
其本職旌之可也近聞臺官彈奏事連宰相陛下不置<lb/>
詔獄按問止令開封府訊狀憑劉宗盟一面單辭黜三<lb/>
<pb n="KR4d0022_WYG_008-3b"/>
人御史于朝政有損于人情未服昨日聞御史差敕留<lb/>
中未下外議皆謂必是聖心覺悟不黜臺官人情莫不<lb/>
喜悦剛猛御史自古難得今若逐去須别舉人所舉之<lb/>
人未必能勝此也近日謫見未息姦宄須防古人有言<lb/>
猛虎在深山藜藿為之不採猶言直臣在朝姦臣逺避<lb/>
也臣欲乞降旨留三御史在朝以警姦邪臣昨晚䝉宣<lb/>
召已曾面論此事欲乞聖慈更賜詳度<lb/>
　　乞慎選省府推判官提㸃刑獄<lb/>
<pb n="KR4d0022_WYG_008-4a"/>
臣聞漢制刺史奉詔條察州秩六百石至卑也委之察<lb/>
一部者意在秩卑無所顧惜敢刺舉耳某年初置刺史<lb/>
部十三州文武名臣欲盡委察今之轉運使大抵漢刺<lb/>
史之職也陟黜臧否興利除害莫不係之國初用官亦<lb/>
輕選才則重其間外計多著能名古人有言引一代之<lb/>
人理一代之務不借才于異代若謂方今乏人是誣一<lb/>
代之人也顧朝廷所選用何如耳若欲天下轉運使盡<lb/>
得其人莫若慎選省府推判官提㸃刑獄此三道者取<lb/>
<pb n="KR4d0022_WYG_008-4b"/>
才之要比來夤縁用人忽略此職一概置親厚之吏或<lb/>
假借横勢之家故外計之任有以資敘而入往年葉清<lb/>
臣在三司判官不才者奏罷數人當時物論是之今稍<lb/>
稍復用矣天聖景祐之間屢降大敇舉提㸃刑獄頗亦<lb/>
得人近年多沿差遣敇上帶入選舉之法格而不行又<lb/>
罕見顯拔循吏為之省府陛下惠綏元元勵精政治近<lb/>
制川廣知州通判知縣並須選差所以重遐方而矜逺<lb/>
俗也況轉運使提㸃刑獄表率部吏宣明風化可不慎<lb/>
<pb n="KR4d0022_WYG_008-5a"/>
擇哉宜得通民事綽有才望者居之若按舉稱職風績<lb/>
較然或増秩再留或移莅劇郡俾久其任以伸厥能諸<lb/>
積久累官秩髙而才下素望不著者不可使居其任恐<lb/>
隳職事且非陛下求治之意<lb/>
　　論除授宿衞帥臣<lb/>
臣竊以殿前馬步軍等帥臣統陛下爪牙之兵為陛下<lb/>
心腹之佐宿衞宫省拱扈宸極凡所進任固先出于聖<lb/>
意然後參訪大臣公議既同方可除授近來内外臣僚<lb/>
<pb n="KR4d0022_WYG_008-5b"/>
多舉武臣管軍此非臣下輕可論薦漢宣帝時丞相黄<lb/>
霸薦侍中樂陵侯史髙為太尉帝使尚書召霸曰樂陵<lb/>
侯髙帷幄近臣朕之所自親君何越職而舉之尚書令<lb/>
丞相霸免冠謝罪數日乃決霸為丞相薦高為太尉以<lb/>
職事言之未為過舉猶見詰責如此豈非以太尉掌武<lb/>
之官耶陸賈有言將相相和則權不分權不分則士豫<lb/>
附士豫附則國家安以此而言宿衞帥臣當選謹厚樸<lb/>
忠之人以總禁旅不宜輕用論薦以收私恩或任非其<lb/>
<pb n="KR4d0022_WYG_008-6a"/>
才則開隙生事國之利器所宜慎重<lb/>
　　論河北邊備事宜<lb/>
臣聞地有常險而國無常地此古今得失之勢異也古<lb/>
者北有盧龍之塞白檀之險隔限南北中國得之控扼<lb/>
北敵今此二險敵反有之河北地形無險可守自河南<lb/>
北達于澶淵平壤二千里景徳中一旦北騎至河上當<lb/>
是時去祖宗纔四十年兵强將勇習知戰鬭至煩章聖<lb/>
親駕敵始懼而乞和河北名將帥楊廷昭馬知節李允<lb/>
<pb n="KR4d0022_WYG_008-6b"/>
則何成矩孫全有盛名扈駕則李繼隆石保吉内臣則<lb/>
秦瀚皆數經戰陣自河決商胡失横隴故道中國亡大<lb/>
河之險虜乘虚擣滄景則山東危願用張宗益郭申錫<lb/>
言割濱河徳博以隷滄别為一路屯兵以扼敵衝備不<lb/>
虞國之福也伏望聖慈特詔大臣講究速行<lb/>
　　論邊界守約束<lb/>
臣聞憂患之來多藏于細㣲而生于人之所忽自邊臣<lb/>
趙滋舉行界河打魚刈葦一切禁斷由此漢兵多與北<lb/>
<pb n="KR4d0022_WYG_008-7a"/>
鬬累年不絶和好之體一旦至此怨隙之開亦不在大<lb/>
去年八月庚寅大雨水今春彗孛謫見上天不言以文<lb/>
象示下陛下宜思内外憂患彌縫其缺蓋有備則患不<lb/>
能深無釁則亂不能起界河武思趙用輩雖時立小忠<lb/>
皆不達大計宜宻行戒約臣觀景徳詔安撫司皆防微<lb/>
慎重自景徳以後詔書數更北人打魚安于積習邊吏<lb/>
弛職不復譏呵及至舉行舊條而淵魚見察衆狙皆怒<lb/>
履霜巳深堅冰且至願大臣早為之備國家承平百年<lb/>
<pb n="KR4d0022_WYG_008-7b"/>
與敵通好者六十歲内外無患前所未有近年邊遽來<lb/>
上不過侵誣尺寸疆候此夷敵之常態縣寨之本職移<lb/>
文足以辦之何遽至興甲兵哉今搢紳中有恥燕薊外<lb/>
屬者若天時未與人事未至而欲妄意難成之福不如<lb/>
講和息民擇良將以守邊選能臣而修聘外固歡和之<lb/>
形内修守禦之備羈縻不絶守真宗仁宗法度以惠養<lb/>
元元則天下幸甚<lb/>
　　論西夏事宜<lb/>
<pb n="KR4d0022_WYG_008-8a"/>
臣聞漢武收河南地築朔方開置河西五郡中國得之<lb/>
以隔絶羌胡不得相通前世謂之斷匈奴右臂今盡為<lb/>
夏國所有夏國主諒祚恃犬羊之衆濟凶父之惡去年<lb/>
不顧誓詔燒刦秦鳳涇原兩路熟户肆行殺掠滿意而<lb/>
去邊臣畏懦按兵不出朝廷降詔詰問拒使者不之納<lb/>
及賀正人至以壕外地屬戸為説此地慶歴中西蕃溪<lb/>
洞所獻檢據甚直詔答巳詳近日延州安撫司復奏夏<lb/>
國乞遣使齎狀乘驛詣闕其意無他止是申尋前語圖<lb/>
<pb n="KR4d0022_WYG_008-8b"/>
起爭端臣恐疆埸之憂未息也如聞西人常有意闚秦<lb/>
中同家堡一帶蕃部正扼西賊來路涇原若失此險無<lb/>
所隔閡賊馬一二日可至古渭古渭可至則秦中揺矣<lb/>
雖聞今年歲在東井為關中之福星家説鎮歲所在不<lb/>
可加兵然五緯盈縮進退不常難可恃也彼若不畏天<lb/>
道輒來犯順盈縮繫于天道成敗先于人謀若止是論<lb/>
議理壕外地界朝廷必無開許彼見不許有必爭之舉<lb/>
大集羣醜以撓諸務如聞西賊尚有窺伺邊隙結納熟<lb/>
<pb n="KR4d0022_WYG_008-9a"/>
户之意欲望聖慈明戒邊帥豫備不虞綏靖鎮撫明遣<lb/>
問探講練軍政以佚待勞彼知我有備決不敢遽起事<lb/>
端<lb/>
　　論邊事<lb/>
臣竊以景徳二年遼人乞和章聖深維逺慮務息邊氓<lb/>
俯屈至尊下柔獷俗繼以仁宗聖徳順成先志彌縫間<lb/>
隙得羈縻勿絶之義自爾邊境長無風塵之警父老不<lb/>
識金革之事大徳至恩在民深矣國家承平百年其間<lb/>
<pb n="KR4d0022_WYG_008-9b"/>
通好居六十年前世所未有近日戎人移建舖居侵越<lb/>
代州疆界吏止之奮兵與漢兵鬭又雄州奏契丹人騎<lb/>
兩過拒馬橋南伐去栁栽千餘放箭射歸信縣尉又界<lb/>
河舊制北人不得取魚雖素有禁防或聞私亦曾採捕<lb/>
舊不聞有鬭爭之事近年禁禦太密鬬爭不絶亦曾射<lb/>
傷巡檢殺死邏兵邊臣恬然曾不為怪朝廷奏報視為<lb/>
閒事未審鬬爭不止其末如何皆積不相能馴致此釁<lb/>
履霜之漸堅冰且至誠懼章聖和戎之策從此而壞國<lb/>
<pb n="KR4d0022_WYG_008-10a"/>
家居常備陜西次及河東未嘗深留意于河朔陜西河<lb/>
東兩路兵官經朝廷選所得差多極邊城寨都監寨主<lb/>
之類則又許帥保薦頗得土人曉識山川險易習知蕃<lb/>
戎情態又有内屬蕃部為之障蔽土兵蕃落保捷之屬<lb/>
皆便弓善戰以一路兵力得良帥制之冦至可以戰可<lb/>
以守河東險固去年西賊燒刦涇原秦鳳熟户蕃部迄<lb/>
今環慶賊馬鈔掠未巳然今年歲在東井東井秦分為<lb/>
闗中之福星家之説鎮歲所在不可加兵宜勅沿邊諸<lb/>
<pb n="KR4d0022_WYG_008-10b"/>
將嚴兵為待賊若大舉犯順我得天道不宜縱敵兵法<lb/>
所謂敵加于已不得巳而應之者謂之應兵兵應者勝<lb/>
彼自守窟穴無所侵軼不宜提兵深入自違天道前所<lb/>
謂朝廷未嘗深留意于河朔者豈非恃盟好重改作防<lb/>
虜人之疑乎方今之計莫若外固懽和之形内修守禦<lb/>
之備且河朔地形無險可守自雄莫以南平壤千里往<lb/>
時黄河流入邉境無慮五七里自河決商胡不由横隴<lb/>
故道河北水流散漫失中國大河之險不能限隔戎馬<lb/>
<pb n="KR4d0022_WYG_008-11a"/>
盛冬冰合鐵騎可過北人若以精騎擣滄景之虚長驅<lb/>
南下則京東揺矣河北雖有塘水城壁利兵堅甲無所<lb/>
恃之臣非能知前後通邊事者言之多矣朝廷以北人<lb/>
無釁未暇經略今來邊釁巳有萌芽防于㡬先姦謀自<lb/>
破今陛下聖徳日躋神機天挺燭知萬事之統坐照四<lb/>
夷之情廟堂之上俊乂大臣皆有文武全略通知三路<lb/>
利害者豈臣愚瞽摽聞所能究知然而負薪之語有益<lb/>
廊廟況預聞政事稔知邊患敢黙而去乎欲乞令中書<lb/>
<pb n="KR4d0022_WYG_008-11b"/>
樞密院檢取前後臣僚上言章奏相度可否施行<lb/>
　　辭免尚書禮部侍郎劄子<lb/>
臣近䝉聖恩不次遷秩傳聞之始隕越于下尋具劄子<lb/>
懇叩乞行追寢而髙邈之聽未照卑凡樸訥之辭不䝉<lb/>
開允今早亦嘗面奏親奉徳音仍遣中人奉宣宸旨促<lb/>
令祗受押赴告謝以聖慈堅重天語丁寧不敢有違尋<lb/>
已授訖然而公議可畏私懷未安須至縷陳重煩聽覽<lb/>
伏惟仁宗皇帝以仁聖至徳臨莅天下四十載東宫虚<lb/>
<pb n="KR4d0022_WYG_008-12a"/>
位大本未立知陛下有聖賢之量建為皇子付託大器<lb/>
天人之望宅心有所四海之命始有攸屬一旦入纘聖<lb/>
統中外晏如厥初大憂感慕聖體雖小有虧和而神靈<lb/>
護持終獲勿藥之喜是祖宗基徳之厚仁宗知聖之深<lb/>
在于羣臣何力之有豈可貪天之功横受寵命自省甚<lb/>
熟衆議謂何況臣衰殘無所云補未能引退已負兢慚<lb/>
儻竊崇恩更尸厚祿必招譏議恐致咎殃伏望睿慈深<lb/>
亮愚悃追停渥命庶安危抱取進止<lb/>
<pb n="KR4d0022_WYG_008-12b"/>
　狀<lb/>
　　舉臺官狀<lb/>
准敕限十日内于外任太常博士以上曾歴一任通判<lb/>
成資以上或歴通判一年以上堪充三院御史保舉兩<lb/>
人聞奏如三丞内有合該磨勘者亦許保舉仍須自來<lb/>
别無贓濫忠厚淳直通世務明治體之人如朝廷選擢<lb/>
任用之後所舉人犯入己贓竝當同罪其餘贓私及不<lb/>
如舉狀亦當連坐者一員某處任官<hi>用黄貼子任所</hi>一員某處<lb/>
<pb n="KR4d0022_WYG_008-13a"/>
任官<hi>同前</hi>右謹具如前臣伏見上件官等竝是直諒多聞<lb/>
堅正有守資于風識濟以文采堪充三院御史臣今保<lb/>
舉如朝廷遷擢任用之後犯入己贓并其餘贓私及不<lb/>
如舉狀竝依所授敕命指揮甘當同罪連坐謹具狀奏<lb/>
聞伏候敕㫖<lb/>
　　乞楊開充大理少卿狀<lb/>
臣等伏見國子博士楊開材資敏通檢履端約深達時<lb/>
務尤長法律先曾刪修銓司敕條至今行用稱為允當<lb/>
<pb n="KR4d0022_WYG_008-13b"/>
昨日知絳州服除赴闕審官三班院見各奏辟刪修本<lb/>
司條貫觀其議法詳平正而有守臣等今保舉堪充權<lb/>
大理少卿公事如經朝廷擢用後犯正入已贓及不如<lb/>
舉狀竝甘同罪取進止<lb/>
　　兼侍讀學士舉官自代狀<lb/>
臣伏䝉聖慈除臣兼侍讀準敕合舉官自代者竊見尚<lb/>
書户部郎中直史館張瓌博通古今練達典故有國僑<lb/>
博物胥臣多聞可以進讀羣書入奉大對臺閣久次朝<lb/>
<pb n="KR4d0022_WYG_008-14a"/>
廷具知若以代臣允協公議<lb/>
　　論增經術取士額狀<lb/>
臣等竊以六經傳先王之道教化根本舊制試進士止<lb/>
以詩賦策論簡拔才俊其實少有專門名學之人諸科<lb/>
雖能誦記章句復又不通大義施于有政則又面牆所<lb/>
以前後論取士者常以此科為言景祐制書節文始令<lb/>
禮部貢院舉人通三經以上進士諸科過落外許自陳<lb/>
嘗于某處講授某經貢院别試經義十道直取聖賢意<lb/>
<pb n="KR4d0022_WYG_008-14b"/>
義解釋對答或以詩書引證不須全具注疏以六通為<lb/>
合格講誦精通具名聞奏乞差學官或御試覆試得中<lb/>
具對義粗通取㫖此則聖朝扶進經術漸復兩漢射策<lb/>
之舉也慶歴六年應詔者四十人合格者八人進士諸<lb/>
科各四人皇祐元年應詔者八十二人合格者七人進<lb/>
士五人諸科二人今年投牒進士七十七人諸科五十<lb/>
人凡一百二十七人比之嚮來數目倍多豈非詔書開<lb/>
勸使然而利祿誘導之至也條制每科不得過五人比<lb/>
<pb n="KR4d0022_WYG_008-15a"/>
再經覆試又須通落奬進之路似未開廣恐學者稍怠<lb/>
懈美業中止臣等欲望聖慈稍增人數以勸來者四方<lb/>
聞朝廷參用此科取士莫不靡然向風潛心經術則彬<lb/>
彬之舉兼成于前代矣臣等見精加攷試須至具狀奏<lb/>
聞伏候敕㫖<lb/>
　　代中書密院傳法院罷堂奏狀<lb/>
臣等伏䝉聖慈以傳法院譯乾元節新經罷堂就本院<lb/>
特賜臣等御筵者千載挺生屬感符而毓聖五天駕説<lb/>
<pb n="KR4d0022_WYG_008-15b"/>
慶繙貝以成書仰契真乘永延壽厯方繕寳函之目將<lb/>
升綈几之觀梵教旁流增衍觀花之義宴慈申錫更均<lb/>
在藻之仁臣等叨預鼎司竝游譯館祝後天之洪祉參<lb/>
問佛之勝因彌愧空疎薦霑腆飫<lb/>
　　奉使北朝先狀<lb/>
備完使傳取道治封趨賓館以無階辱珍函而猥及瞻<lb/>
言勤意但切感懷<lb/>
夙馳星馭已講于慶儀復次樂都遽承于染翰即披光<lb/>
<pb n="KR4d0022_WYG_008-16a"/>
範深愜鄙懷<lb/>
叨備使華已通邦好載馳軺傳俯屆藩垣遽辱緘縢但<lb/>
深銘鏤<lb/>
將命宸庭修聘鄰壤征軺夙駕將次于㑹都賓館為容<lb/>
即瞻于台座豫為歡忭曷罄言陳<lb/>
參聨華隰修講鄰歡飾軺傳以載脂將臨于㑹府望門<lb/>
牆而延脰即覘于台儀豫此欣愉實為榮幸<lb/>
信書將命恭修邦聘之儀行傳戒塗適次都城之壤辱<lb/>
<pb n="KR4d0022_WYG_008-16b"/>
榮函而俯及荷謙徳以彌沖即詣賓階豫歡私悃<lb/>
　議<lb/>
　　代中書詔定大樂名議<hi>案宋史定大安樂名在皇祜三年禮臣王堯臣等上</hi>
　　<hi>其議</hi>
准今年二月二十三日敕准今月二十一日詔敕中書<lb/>
門下朕聞至樂之大綂和天人奮雷先聞萬物蠢若聖<lb/>
人觀象于豫以崇薦配百代之興咸有制作眇觀載籍<lb/>
旁採緯牒詠功象徳率著榮號若顓嚳題根英之文陶<lb/>
<pb n="KR4d0022_WYG_008-17a"/>
虞紀明紹之美三王殊憲稱謂炳焉降及後世鮮克遵<lb/>
尚惟東漢命以大予開元自云唐樂雖距古未逺而雅<lb/>
于言道希風咸夏朕所慕焉故前詔執事訪圖博採將<lb/>
以立度出均攷音正律謹權審量備器協舞以定本朝<lb/>
之述作用彰祖考之謨烈夫名生于義義出乎實名正<lb/>
言順然後事成而禮樂興焉庶幾光輝永畀來裔其令<lb/>
兩制及禮官參稽典制議定國朝大樂名中書門下審<lb/>
加詳閲稱朕意焉故兹詔示想宜知悉臣等謹議曰臣<lb/>
<pb n="KR4d0022_WYG_008-17b"/>
等賤懵不足以明國朝大樂竊尋前志探觀往古受命<lb/>
而帝聖功告成守文之君治道大備濟斯民于富厚流<lb/>
至化于洽平鮮不攷合中聲序正雅樂效法功徳章明<lb/>
祖宗宣之于鐘石管絃著之于干戚羽籥乃復揣稱治<lb/>
象形容徳美度曲以颺其義立名以統其實崇薦郊廟<lb/>
允諧神人感召至和以降嘉生咸池而還作者代有韶<lb/>
夏大濩從來尚矣允屬熙盛詎宜曠闕伏惟太祖皇帝<lb/>
諶武而聖大度且仁燮伐拯于横流揖讓馭于歸運平<lb/>
<pb n="KR4d0022_WYG_008-18a"/>
殄僣閏埽除荒屯天地號為重開區夏繄其再造一戎<lb/>
底定萬世以基太宗皇帝以聖域優入之姿膺神器傳<lb/>
歸之重協承駿烈紹敏武功越人奉圖以歸忠參墟銜<lb/>
璧而服罪正朔所隔亦既來同文告是加無恩不服廣<lb/>
英材之教育盛王官之辯論審克邦憲祖尚人文俗阜<lb/>
刑清官修政舉太平之盛于斯經啟真宗皇帝體全上<lb/>
睿道合至真昭前之光明而濟之以文采化下以清淨<lb/>
而納之于忠厚謹任吏之法嚴取士之規為官擇人程<lb/>
<pb n="KR4d0022_WYG_008-18b"/>
才濟物規安億姓撫和諸戎荒服遂要于衣裳老人不<lb/>
識于金革符命紹至封禪勒成咸秩上下之神垂矜大<lb/>
小之獄倉廩充實囹圄空虚炳焉聲明絶于稱謂伏惟<lb/>
皇帝陛下欽明燭治仁厚好生躬至徳而若虚求昌言<lb/>
而如渴懷柔異俗休息邊氓繼好蹛林納附河外簫勺<lb/>
羣慝弓矢載櫜屏弋獵之娛稀囿游之幸升世室之配<lb/>
侑同戚藩之榮樂刑書用其中典民賦從于薄斂積四<lb/>
聖之致治逮百年之勝殘山川鬼神亦莫不寧蝝魚麛<lb/>
<pb n="KR4d0022_WYG_008-19a"/>
卵皆有常禁海内䝉徳薰蒸太和丁斯時也樂典未章<lb/>
榮號不立此有司之失弗能究宣陛下開至明發深詔<lb/>
敷求識㣲之士逮及承學之列求端中黍造始黄鍾攷<lb/>
律和聲稽器定制五音六舞各得其準習隸樂府以章<lb/>
三聖之功徳莫盛焉臣等申被詔書參定明義謹按太<lb/>
常天地宗廟四時祠祀樂章凡若干首以安名曲尋其<lb/>
義也豈非本道徳政教嘉靖之美亦沿神靈祖考安樂<lb/>
之故名既素定義足欽承詩美率由舊章記稱孝莫善<lb/>
<pb n="KR4d0022_WYG_008-19b"/>
于繼志書言惠莫大于安人臣等議上國朝之樂宜名<lb/>
曰大安乞宣付中書門下審加詳閲謹議<lb/>
　　代中書密院覆議大樂名狀<lb/>
功成而樂作治定而禮興百王之隆道雖同貫六代之<lb/>
盛樂皆殊名示沿革之匪常明制作之逌出移風俗而<lb/>
美教化薦上帝而配祖考以成功而告神明非甚盛徳<lb/>
孰能預于此往者唐失根統倒持罇柄蕩無維御遂至<lb/>
陵遲日尋戈兵時悼塗炭九土分裂于下三光錯繆于<lb/>
<pb n="KR4d0022_WYG_008-20a"/>
上鬼神失其常祀天地發于殺機甲子一周閏位五姓<lb/>
天而既棄唐徳且厭華亂故駿命集于我宋伏惟太祖<lb/>
皇帝英武挺出厯數攸歸屬天道之與能膺神宗之内<lb/>
禪懲艾僣暴顧嗟溺喪奮耀霆斷龔行電討芟除不義<lb/>
勤恤有生經啟人倫靖一天宇兵賦悉還于公上權綱<lb/>
不假于近習除吏歸于尺一立法約于三章尊本京師<lb/>
維制方夏陶甄獨運禮樂自出全安諸國之後崇立百<lb/>
神之祀象緯宣精人神享徳規模宏逺基圖篤厚開濟<lb/>
<pb n="KR4d0022_WYG_008-20b"/>
萬世卓無與倫太宗皇帝天人宅衷謳歌在聖嗣膺神<lb/>
寳纘立武功薄伐晉人遂夷并壘提封畢入象譯具通<lb/>
敦先儒雅之風周咨政道之要時文載郁俊民用章置<lb/>
讞刑之官建藏書之策講求世務矜恤民隠賦斂蠲其<lb/>
重法更徭著于輕科黎庶安生刑罰㡬措真宗皇帝纘<lb/>
戎二后神睿昭通率由民彞躬行儉約勤勞機政之總<lb/>
慎重刑賞之施選舉㢘能賓興俊茂右文崇術劭農恤<lb/>
刑徳讓興行吏治循厚深恤民之愛講和戎之利戈革<lb/>
<pb n="KR4d0022_WYG_008-21a"/>
弗用疆陲底寧瑞命宣臻頌聲翕作始奉符而行事乃<lb/>
昭姓而刻號諸神受記羣望咸秩炳焉之美同風三代<lb/>
皇帝陛下體兹上聖迪惟前憲臨下崇于含垢在宥本<lb/>
乎好生博愛無私甚徳而度紹修戎好銷戢武蠭事郊<lb/>
廟以肅祗撫宗藩而敦睦肅若舊典祠于明堂升侑尊<lb/>
先泛澤勞下積累聖之忠厚滲生民之骨髓物㒺微而<lb/>
不遂澤靡遐而弗臻上下相安表裏悦穆思欲播祖宗<lb/>
之洪烈揚雅頌之正聲光施尊名章示後嗣同符韶武<lb/>
<pb n="KR4d0022_WYG_008-21b"/>
常為稱首故深詔執事博延識微乃者造計秒忽攷聲<lb/>
立均通鍾律之和正干羽之綴申命近列制名大樂俾<lb/>
援典禮參加詳實臣等欽惟藝祖之戡暴亂也安天下<lb/>
之未安其功大二宗之致太平也安天下之既安其徳<lb/>
盛陛下之承聖業也安祖宗之已安其仁厚又享祀時<lb/>
至神靈嘉樂故郊廟樂章大率以安名曲臣等以謂國<lb/>
朝大樂請如兩制及禮官所議名之曰大安<lb/>
　文恭集巻八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文恭集巻三十一</head> <lb/>
    <p>
<pb n="KR4d0022_WYG_031-1a"/>
欽定四庫全書<lb/>
　文恭集巻三十一<lb/>
　　　　　　　　　　　　　宋　胡宿　撰<lb/>
　書啟<lb/>
　　上江州張殿丞<lb/>
伏自署吏南淮整裝東路背浮雲之髙闕過脩竹之舊<lb/>
園適逢王國之才得請天臺之告上廬齎刺竊沿雅故<lb/>
之情密坐邀談猥厚將迎之禮言樞煥發心府洞開教<lb/>
<pb n="KR4d0022_WYG_031-1b"/>
督諄諄迥曝秋陽之氣燕胥侃侃僅侵夜鼓之聲迫中<lb/>
路之思歸歎征車之莫駐一别如雨悵身跡之靡停千<lb/>
里背淮幾營魂之獨逝來還堵室伺守交官芳桂攀援<lb/>
山中之思無賴春梅折贈隴頭之訊蓋稀允懷穆若之<lb/>
姿屢下赧然之汗自當未局日力迷書司民之版掌寔<lb/>
繁將何批郤舊尹之政經尚在得以伐柯惟宇廕之恢<lb/>
疎深仕塗之棲倚曠伸懿仰併積瞻翹諒恬育于貞襟<lb/>
固動臻于吉履伏惟殿丞性資上哲名俊中州仕版聯<lb/>
<pb n="KR4d0022_WYG_031-2a"/>
華蚤協南魚之詠禁門引籍聿參翔鳳之朝端勝範以<lb/>
照人服清猷而髙世斯言無玷本顧行以相先所至有<lb/>
聲蓋試功之惟允迺者秦川將命漢傳鞫辭財利是寛<lb/>
出仁心之恤隱訟喧既解亦朝論之歸髙屬求刺部之<lb/>
賢適下舉知之詔需頭薦削交集于公車方底恩章首<lb/>
頒于東省矧湓城之名壤壓江紀之上游自守東平之<lb/>
麾巳報營丘之政追車降命將聞二節之來熉幄承光<lb/>
行輟一臺之妙某枵疎無狀庇賴有年奉言侍以末階<lb/>
<pb n="KR4d0022_WYG_031-2b"/>
幸葆綏而適願<lb/>
　　上蔡龍圖<lb/>
再調銓符逺縻吏綬山城僻左朅居淮服之旁人迹闊<lb/>
疎鮮去日圍之下跂旌塵而殊邈撫鍾律以屢遷流水<lb/>
託音久莫馳于尺記髙山仰徳未始忘于寸心内惟筮<lb/>
仕之年早詣序賓之館三握髮而迎士適振緒風一引<lb/>
席以與言猥參未論仰荷深中之量曲垂嚮下之風旋<lb/>
收跡于門庭聿抗容于塵土日月云邁歲星將近于一<lb/>
<pb n="KR4d0022_WYG_031-3a"/>
終節物再更春目屢傷于千里逖瞻姿度遐鬱心魂仰<lb/>
惟鬷嘏之賢適處保釐之任鎮雌堂而克静保虹氣以<lb/>
彌充伏惟龍圖學士徳本上成仁為已任元陽髙識出<lb/>
衆議以居多次道宏才結萬夫之所望早侍法宫之側<lb/>
並參端委之遊直躬見于王臣大略推乎國器爰奉价<lb/>
藩之寄用寛制閫之謀南國是疆倚梁臺而為重東郊<lb/>
出尹降畢册以為優自大旆之肅臨實樂都之恱化朝<lb/>
議蓋資于夾輔師瞻益在于弼違千室鳴弦已播陪京<lb/>
<pb n="KR4d0022_WYG_031-3b"/>
之地十晨易筆行歸議政之堂中外所祈晝宵于是伏<lb/>
冀順兹炎燠務乃燕申上扶宗社之靈以慰華戎之望<lb/>
　　上馬少保<lb/>
早隨毛檄獲仕鄭鄉仰天臺舊齒之臣辭仙殿納言之<lb/>
寵安石就第奬元老以惟優行馬施門旌上卿而惟厚<lb/>
間趨恩館曾曳鄒裾逖瞻哲艾之姿仰霽威嚴之色三<lb/>
握髮而迎士式振前猷一引席以與言猥參下綴屈尊<lb/>
崇而展接忘浮賤以見收旋奉役于他邦因贅名于侍<lb/>
<pb n="KR4d0022_WYG_031-4a"/>
閤仍賜箋函之召曲開宴俎之筵荷盼飾以兼常在心<lb/>
銘而罔斁迫尸官之煩溷惕奏記之淹違方羲馭之戒<lb/>
炎仰莊環而處順<hi>案莊環二字不經見據本集與孫秘校啟有勉味莊懷句疑此環字亦懷</hi>
<hi>字之訛</hi>無爽味腴之道益隆生福之基伏惟致政少保功<lb/>
煥太常謀髙前箸勤宣一徳有樊侯秉彞之風逮事三<lb/>
朝奮林父盡忠之節寳名照世惠政及民方隆維石之<lb/>
瞻俄請引年之制三孤進律峻周典之官儀五福備身<lb/>
享箕疇之隂騭況簡在于上帝方圖任于舊人佇雙節<lb/>
<pb n="KR4d0022_WYG_031-4b"/>
之登賢由小車而命相永綏眉壽上翊丕圖中外所瞻<lb/>
旦暮如是伏冀為國自重<lb/>
　　上祠部謝學士<lb/>
伏自蠙淮補吏亟擁于單車鱣序横經驟遙于文席流<lb/>
光遒迅外役煩挐嚮屬私奴之行嘗修亭長之問逮速<lb/>
郵之既至辱温教之嗣頒書意甚親榮降孟公之几字<lb/>
襃見奬寵踰尼父之經銘淑貺以無涯拜髙命而增悸<lb/>
且有乞靈之意猥煩下聴之聰雖推轂之興憐終觸機<lb/>
<pb n="KR4d0022_WYG_031-5a"/>
之為累鵷雛抗志應增腐鼠之貪龍斷圖榮甘竦賤夫<lb/>
之誚旋攜鋭志來自迷書賦芧勞神寖歎狙公之識折<lb/>
麻寄意空馳楚客之心撫愧汗以自流鬱煩襟而增結<lb/>
兼審伏延英之上閣奉永定之成書聯三府之鉅公摛<lb/>
一朝之大典專春秋之筆門人訥于措辭奏新語之篇<lb/>
天子為之稱善居然麟作副在玉京式均鴻霈之恩用<lb/>
紀婉㣲之績道家藏室爰止于史官太㣲積星迺升乎<lb/>
郎位矧靈臺之宏峻且理窟之精明清襟之篇已歸于<lb/>
<pb n="KR4d0022_WYG_031-5b"/>
仲寳黒頭之望當在于王公勉重青冥之期勤進素絲<lb/>
之食雅承誨矩正闊師門遐瞻貴秀之資永有庇暉之<lb/>
地<lb/>
　　上小謝學士<lb/>
闊略師帷奔趨吏局滔滔江域阻從一葦之航冉冉年<lb/>
華驟易四時之柄雖復呉舠接尾晉傳交塗繭幅抒言<lb/>
悵嗣音之久絶鶴天窵望徒蒿目以增疲仰恩制之善<lb/>
居用椎規而自處載經素籥克守沖機恭惟某官精識<lb/>
<pb n="KR4d0022_WYG_031-6a"/>
超殊雄辭鼓動豹文蔚變駭帝囿之珍羣璧采混成冠<lb/>
天壇之粹寳自聯飛漢牘更直應廬國典係其辯章朝<lb/>
英以之欽服入陪庭議常諤諤之匪躬出佐郡麾每皇<lb/>
皇而求義方稜鼎盛業守俱髙適隆丹扆之知遽結素<lb/>
冠之釁杯棬如昨諒至性以奚堪霜露載均幸哀懷之<lb/>
少抑式安履用以叩天光某猥用薄能資承惠訓席間<lb/>
侍坐飽聞談麈之㣲詔下取才首預歌苹之薦因縁慰<lb/>
藉承被甄收濫按䇿之分科叨絲言之補吏州縣為職<lb/>
<pb n="KR4d0022_WYG_031-6b"/>
揣鳧鶴以自安冰檗在公憂駑駘之莫强庶幾卿䕃施<lb/>
及危蹤楚斾搖風接辭顔而尚邈汝評改月求題品以<lb/>
未遑系頌之誠實邁常等<lb/>
　　上梅學士<lb/>
近飭歸裝爰經樂國欵聲姿而有舊喜占拜以無窮更<lb/>
僕乃留久陪于譚麈終宴不倦屢接于朋樽將迎之禮<lb/>
過優淟墨之顔增甚適旋冗局驟隔雋鋒未遑摩削以<lb/>
致誠猥辱丁寧而賜教蓬心所激荷瓌意以無忘蘭徳<lb/>
<pb n="KR4d0022_WYG_031-7a"/>
彌薰佩嘉言而不捨載懷谷養久格時休伏惟學士王<lb/>
國上流天臺駿望紳纓胥伏閥閲居髙夙駕雙轓未副<lb/>
材于雄寳走趨二節行被召于凝嚴幸公食之勉加佇<lb/>
恩綸之狎至瞻懷所劇布序寧殫<lb/>
　　上胡諫議<lb/>
近者祗赴敝局驟闊後塵瓊樹瞻風方懷于勞想銀鉤<lb/>
布體猥降于華牋仰荷屈尊敢忘拜賜屬景文之貫序<lb/>
諒沖氣以均和伏惟省主諫議密勿宣猷浚明邁徳吉<lb/>
<pb n="KR4d0022_WYG_031-7b"/>
逢昌㑹先展宏圖總成賦于中邦克昭丕績贊大謨于<lb/>
近幄行冠冢司辱在奬題倍深翹頌<lb/>
　　又<lb/>
濫紆帝綍闗掌國財一乘敝車方駐北轅之役十連大<lb/>
幕匪遙東路之程自跼跡于煩拏闕致誠于摩削猥䝉<lb/>
輝盼先損函封洒鏤管之珍詞布朶雲之妙蹟仰承佳<lb/>
腆之貺俯盈感篆之懷適臨朱夏之交諒安純氣之守<lb/>
伏惟諫議髙岡瑞質東序瓌姿識侔大蔡之靈材任崇<lb/>
<pb n="KR4d0022_WYG_031-8a"/>
臺之幹出入周衛斷國論以優長典領大權宅王畿而<lb/>
平秩峻坡上之華級鎮浙西之巨藩報政營丘荐凝于<lb/>
丕績攷庸大寢行霈于殊恩勉葆懿和用符欽頌<lb/>
　　又<lb/>
近拜璽符諒塵鈴侍屬漕舟之特役渴大幕之趨風逺<lb/>
荷懿憐嗣頒温教捧華牋而為重披縟㫖以增勤銘悦<lb/>
交懷悚兢次集晏隂協序令朔告辰諒保順于天倪必<lb/>
坦寧于福履嵒嵒峻望式注于外朝噩噩寳書行催于<lb/>
<pb n="KR4d0022_WYG_031-8b"/>
召節勉尊寢膳用副瞻祈<lb/>
　　上馬尚書<lb/>
榮臨制閫肅接前旌奏刺行臺嘗聳瞻于輝表參謀支<lb/>
郡彌薰疊于風猷屬曹事之敷紛媿箋問之疎闊仰髙<lb/>
齋之笑詠亮粹宇之寧和伏惟某官識貫神蓍材表國<lb/>
棟練朝章而精密達治體以該深帝幄敷言運嘉謀于<lb/>
漢箸師垣賦政得良翰于周邦圖勲舊以在兹握鈞衡<lb/>
而孔邇勉遵福履行契官占淪滯之蹤甄揚有所企頌<lb/>
<pb n="KR4d0022_WYG_031-9a"/>
之素寤想弗忘<lb/>
　　上晏侍郎<lb/>
素籥迎寒仲商紀候四時為燭發顥氣之清英萬寳得<lb/>
秋極崇丘之髙大伏惟某官對司神化副掌天鈞夙夜<lb/>
在公秉賢猷而克壯惠和濟世翊聖政以惟新居然内<lb/>
輔之臣實繫蒼生之望行踐上公之席永扶太極之尊<lb/>
蚤荷埏鎔彌深傾禱<lb/>
　　又<lb/>
<pb n="KR4d0022_WYG_031-9b"/>
迺者之官利局假道京華飾固陋以曳裾恭修爵里霽<lb/>
威嚴而開閤䖍接詞顔嘗欽禮遇之優稽拜箋封之問<lb/>
茂涉迎郊之令蔚為生福之基伏惟侍郎業擅謨明體<lb/>
包光智參裁宥密之命敷融政令之和萬户離宫暫分<lb/>
于管籥三公神化方寄于阿衡佇圭覲之修儀由師瞻<lb/>
而正席甄揚所託系咏尤深<lb/>
　　又<lb/>
近者漕車上計爵刺修名邇台座之榮光深䝉委照接<lb/>
<pb n="KR4d0022_WYG_031-10a"/>
山庭之粹表屢獲承顔霽鈞軸之威嚴厚茵憑之禮遇<lb/>
載旋冗局驟隔後塵戀賢館以回瞻幾馳營魄仰樞庭<lb/>
之坐論彌富祺祥伏惟樞密侍郎識造動㣲才周治體<lb/>
逢辰萬世之旦稟氣五潢之精自入輔于帝圖彌緝熙<lb/>
于神化典樞慎密襄天縡以在兹賦政將明位星垣而<lb/>
匪夕資承鈞造倍切頌瞻<lb/>
　　上分司李侍郎<lb/>
近擁單車適旋敝局曠致問于左右寖結戀于朝晡自<lb/>
<pb n="KR4d0022_WYG_031-10b"/>
清暑之協辰諒襃光之為美伏惟侍郎望髙肅哲體具<lb/>
誠明踐歴三臺皁衣之朝有日藩宣四國甘棠之政在<lb/>
民樂南華繕性之言慕子文逃富之志懇辭貴仕榮保<lb/>
令名方圖任于勲賢佇冠居于台屏夙叨題奬倍積欣<lb/>
翹<lb/>
　　上安州范侍郎<lb/>
寳魏全封乾台舊徳地雄垣屏朝倚金湯惟參燮于化<lb/>
鈞諒同休于國體節焉巖石久孤師尹之瞻是有衮衣<lb/>
<pb n="KR4d0022_WYG_031-11a"/>
行佇我公之復歊炎甫盛頤䕶有加欽嚮禱悃誠無喻<lb/>
焉<lb/>
　　上轉輸許祠部<lb/>
載擁髙麾來巡支郡棠隂拂地咸歌召伯之仁竹騎滿<lb/>
郊實慰并兒之戀煦冬曦而愛物傾丹府以遇人私慚<lb/>
擊柝之才竊庇柔嘉之徳宿官以業既乏臺駘之能有<lb/>
文者東復曠翁歸之美仰荷汪汪之度猥矜齪齪之姿<lb/>
忘持斧之尊嚴厚分庭之顧遇其言有味若炙輠之無<lb/>
<pb n="KR4d0022_WYG_031-11b"/>
窮厥徳不回同輶毛之克舉廣冀天而垂廕冒燕地以<lb/>
生春内惟浮賤之蹤永刻奬提之貺屬鳴騶之在御思<lb/>
託乘以無階怳别旌軒坐移鍾律思致箋函之問想塵<lb/>
几閣之嚴蕞爾幽悰居成曠禮惟温陽之戒序諒沖氣<lb/>
之在襟恭以祠部性本自誠體資洵直太丘道廣躬博<lb/>
愛以能周呉公治平集茂勲而居最旋領商功之任蓋<lb/>
資足食之謀三官之寳已充萬乘之知尤異即奉追車<lb/>
之命行歸簪筆之司日侍清光冥升貴級惟祈葆育以<lb/>
<pb n="KR4d0022_WYG_031-12a"/>
副瞻翹<lb/>
　　上亳州李觀察<lb/>
伏審觀察近擁使旌暫辭天陛帝旒凝睠乍别于威顔<lb/>
侯閫臨戎適資于機略寵靈加異慶慰僉同伏惟觀察<lb/>
文雅光朝簡和濟世聿修厥徳本戴記之中庸克壯其<lb/>
猷協周詩之元老爰從近列式將廉車四牡于藩奠奥<lb/>
區于景亳百壺出餞聳榮觀于都門初宣條教之文巳<lb/>
載歌謠之路哲艾之美方簡于二宫將明之材佇歸于<lb/>
<pb n="KR4d0022_WYG_031-12b"/>
三事未遑參覲徒此頌瞻<lb/>
　　上髙郵劉國博<lb/>
近者奉役外邦經途樂國修名上舍瞻傑表以彌温簉<lb/>
跡末行挹清言而有味軫懷楚履展接融樽矍圃之賓<lb/>
且賢濫陪射鵠太學之驩已醉未許歌驪篤英眄以迥<lb/>
深刻幽襟而罔報屬詣斗筲之任亟奔星火之程去丹<lb/>
㦸之戎扉别紫芝之眉宇乃心增繫惟日弗忘在信次<lb/>
之甫經諒宴安之克暢伏惟國博材標磊砢器韞髙閒<lb/>
<pb n="KR4d0022_WYG_031-13a"/>
學總羣言洊掌成均之職政提衆目逺符循傳之風佇<lb/>
一節之恭趨期十旬而逺至勉精恬育副是牢悰<lb/>
　　迎吕相啟<lb/>
茂徳格天精忠貫日才肩房令居多應變之功智比姚<lb/>
崇允號濟時之相<hi>案此下有闕佚</hi>
　　答簽判張監丞謝及第啟<lb/>
去夏嘗泛呉航相值淮服申尋舊好略諧少日之留契<lb/>
闊清言忽成環歲之别山間之蹊辟左日下之問闊稀<lb/>
<pb n="KR4d0022_WYG_031-13b"/>
但懷想于盍簪終絶馳于去牘鳥嚶鳴于山谷尚或求<lb/>
聲魚相忘于江湖無由喣濕日者通郵馳報守邸傳音<lb/>
初聆第課之勞擢丞大匠旋審攷文之盛親䇿羣廉升<lb/>
造秀之士名協方聞之詔選恩華舉集才令喧傳昭王<lb/>
涂拔士之賢見文代嚮儒之勝間年得俊榮玉籍之再<lb/>
升故事題名美翠玞之雙刻仍慶左曹之詔來從下郡<lb/>
之游同官為僚得名彦而殊樂因心則友縁夙契之愈<lb/>
深矧營道之所同固首公之無間實有仰成之望深慰<lb/>
<pb n="KR4d0022_WYG_031-14a"/>
索居之懷兼審行巳戒裝將即赴幕開秋始肅闌暑西<lb/>
頽惟導養之有方諒燕申之增鬯恭以某官才思通敏<lb/>
格量淵虚文素擅于天經學皆優于師法赴鋒車之勸<lb/>
駕常被詳延應拱璧之嘉招早居參畫勤績素聞于大<lb/>
府薦函交委于内臺㑹齎伐于東銓仍充賦于神甸一<lb/>
登文石之陛再至太㣲之庭謁者臚傳推湛恩而進秩<lb/>
太常籍奏程髙藻以升科用階萬里之途實養一時之<lb/>
棟親逢在旦逺志莫涯猥辱曩情首貽榮牘閲腴辭之<lb/>
<pb n="KR4d0022_WYG_031-14b"/>
溢簡題淑貺以盈襟念挹晤之甫諧實笑抃之交㑹行<lb/>
矣自愛適兹願言<lb/>
　　與孫秘校<lb/>
承服大名從來有日棲遲衡泌闊略辭顔豈期天陛之<lb/>
簡良得預邦英之接迹髙山在目頓祛仰止之勞清風<lb/>
襲人可量穆如之快尋沿官牒來戾士鄉且知星駕之<lb/>
行已赴𤓰時之往雖忠信之室近接于雞音然名理之<lb/>
談阻陪于犀柄逖懷神守妙集天倪同年某官識具深<lb/>
<pb n="KR4d0022_WYG_031-15a"/>
明徳華森茂久著聲于俊域暫養晦于英僚巍煥之風<lb/>
方開于聖旦畯良之器宜備于皇家勉味莊懷少符丘<lb/>
禱<lb/>
　　徐紫㣲問候啟<lb/>
間者修好寳鄰託蹤後乘忝無辱命良自依仁旋赴局<lb/>
于南州阻趨風于西省尺題展問迫煩鞅之未遑下館<lb/>
翹心覺饑䖍之已甚載瞻徳履允固道沖伏惟某官國<lb/>
棟挺材天球薦質抱周時之器用藴表世之文華典命<lb/>
<pb n="KR4d0022_WYG_031-15b"/>
于右曹裁成大訓奉思于武帳祗告嘉猷被宸睠以方<lb/>
隆竦師瞻而克峻行參槐鼎以右家邦欽頌之私度越<lb/>
常品<lb/>
　　樞密侍中問候啟<lb/>
間者葱鬱之城恪修于王覲熒煌之座恭接于台光旋<lb/>
回跡于漕司日搖心于賢館萬機兢業方藉于弼違五<lb/>
福康寧允鍾于嘉告伏惟某官大修厥徳夙壯其猷為<lb/>
一代之宗臣論三公之至道樂只流詠式殿于大邦良<lb/>
<pb n="KR4d0022_WYG_031-16a"/>
㢤作歌克康于元首永毗寳統長處師瞻凡在幅員僉<lb/>
同禱望<lb/>
　　知郡郎中啟<lb/>
頃在内朝驟瞻峻采承入辭于幄坐已夙駕于藩麾顧<lb/>
通謁之匪遙亦叙違之莫及瞻言尊府素號名城陶齊<lb/>
魯緒餘之風居然雅俗被龔黄寛簡之政卓爾樂郊几<lb/>
牘用希神明增勝伏惟某官器能開敏行義端修垂紳<lb/>
早列于周班起草久潛于漢署西京循吏甫揚豈弟之<lb/>
<pb n="KR4d0022_WYG_031-16b"/>
風宣室邇臣行踐論思之地永惟系頌實倍等倫<lb/>
　　運使郎中啟<lb/>
博約之風曏違于文繹悁勞之想久積于吝悰比辱教<lb/>
函常銘謙眷屬有羈牽之累頗稽裁答之誠必冀寛明<lb/>
未繩曠慢自素商之届序諒沖氣之臻和伏惟某官學<lb/>
迺名家行惟髙世躬靖康而樂道體深沈而著書雅意<lb/>
在于本朝未躋法從直指銜于使節猶滯美材制異俗<lb/>
之跳梁成逺民之安阜佇疇茂績并迓崇恩未獲晤言<lb/>
<pb n="KR4d0022_WYG_031-17a"/>
尤增沖塞<lb/>
　　知郡司封啟<lb/>
伏自藩府出總臺舸戒行忽星歲之載華悵山川之云<lb/>
邈阻陪談麈曠奉書郵自宣布于教條諒綏寧于戩福<lb/>
伏惟某官簡温迪徳膚敏懷才早登進于英髦亟躋榮<lb/>
于禮闥佐列侯之受計歴典要司領大使以宣風聯分<lb/>
劇部稍滯朱轓之守猶稽紫橐之持行奉詔除入升法<lb/>
從願言瞻禱曷既敘宣<lb/>
<pb n="KR4d0022_WYG_031-17b"/>
　　上淨覺啟<lb/>
道風斯偃法㑹且遙企三昧之嚬呻阻親慈相叩一乘<lb/>
之圓頓莫挹㣲言徒馳資仰之誠未敉悁勞之吝緬惟<lb/>
宴坐增集吉祥伏惟闍黎大士夙植密因廣薰衆徳以<lb/>
一音而説法為四衆之導師蹟應三呉若優曇之出現<lb/>
教行諸部等法雨之普滋尚阻披承可涯瞻結<lb/>
　<lb/>
　文恭集巻三十一<lb/>
</p>
<p>
</p>
  </div>
</body>
</text>
</TEI>
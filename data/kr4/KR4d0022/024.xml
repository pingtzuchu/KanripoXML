<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文恭集巻二十四</head> <lb/>
    <p>
<pb n="KR4d0022_WYG_024-1a"/>
欽定四庫全書<lb/>
　文恭集巻二十四<lb/>
　　　　　　　　　　　　　宋　胡宿　撰<lb/>
　内制<lb/>
　　議樂詔<hi>案是詔在皇祐二年閏十一月</hi>
朕聞古者作樂本以薦上帝祀祖考三五之盛不相沿<lb/>
襲然必太平始克明備周武受命至成王時周公始大<lb/>
合樂以和邦國漢初亦沿舊樂至武帝時始定泰一后<lb/>
<pb n="KR4d0022_WYG_024-1b"/>
土樂詩光武中興至明帝時始改大予之名損益前後<lb/>
以制樂節唐髙祖造邦至太宗時孝孫文收始定鍾律<lb/>
明皇方成唐樂是知經啟善述禮樂重事須三四世聲<lb/>
文乃定國初亦循用王朴竇儼所定周樂太祖患其聲<lb/>
髙遂令和峴減下一律真宗始出聖意大祠用樂又議<lb/>
隨月轉律之法屢加按覈然念樂經久墜學者罕傳歴<lb/>
古研覃亦未究緒頃雖再三考定博訪知音終未有的<lb/>
究古今知聲知經可信之人嘗為改更未適兹意如其<lb/>
<pb n="KR4d0022_WYG_024-2a"/>
制作益須切當宜委中書門下集兩制及太常禮樂官<lb/>
將天地五方神州日月宗廟社蜡祭享所用登歌宫懸<lb/>
審更定奪聲律是非按古合今調諧中和務要議論允<lb/>
適經久可用垂信不朽使祖功宗徳發揚無窮神祇感<lb/>
格善氣來應苟獲至當何憚改為但審聲驗書二學鮮<lb/>
並互詆胸臆無所援據慨然希古靡忘于懷尚賴洽聞<lb/>
共圖盛節故兹詔示想宜知悉<lb/>
　　諸后祫享依舊詔<lb/>
<pb n="KR4d0022_WYG_024-2b"/>
朕惟春秋大事在于禘祫前詔太常崇按舊禮期以孟<lb/>
冬之吉躬祀祖廟庶因合食聖靈相接以廣烝烝之孝<lb/>
而一二禮官因别廟四后有疑論焉訂之諸儒議久未<lb/>
一深惟祖宗之制至重至尊祖宗以來有司攝事行之<lb/>
久矣祥符中復經聖考著明詔當時禮官講求已云莫<lb/>
可廢也矧兹眇末甫崇孝享其敢廢先妣之舊典常禮<lb/>
重違先帝之聖志哉今親享在邇未可輕議其孝章孝<lb/>
惠淑徳章懷皇后祫享且依舊典候過大禮令禮官重<lb/>
<pb n="KR4d0022_WYG_024-3a"/>
加討論咨爾輔臣務于仍貫故兹詔示想宜知悉<lb/>
　　孟冬親詣太廟行祫享之禮御札<lb/>
朕顧循菲質膺守聖圖潔幣玉以事乾祇嚴圭鬯而奉<lb/>
宗廟惇修將禮舉秩無文亦嘗復耕耤于靈壇恢宗祀<lb/>
于路寢斯牲匪愛靡神不尊用能誠志達于幽明馨香<lb/>
格于上下靈休見擁至治用康永言孝思有懷先烈惟<lb/>
祫享之義著經禮之文大祭先王合食祖廟盛迪嘗之<lb/>
薦深肅僾之懷追孝奉先莫斯為重兹享之廢歴年既<lb/>
<pb n="KR4d0022_WYG_024-3b"/>
多有司所存出于假攝禮之將墜朕甚惜焉卜以孟冬<lb/>
備兹法駕款于太室親薦嘉籩宜示先期以伸誕告朕<lb/>
取今年十月内擇日親詣太廟行祫享之禮其今年冬<lb/>
至親祀南郊宜即權罷所有合行諸般恩賞並特就祫<lb/>
享禮單一依南郊例施行至日朕親御宣徳門宣制仍<lb/>
令所司詳定儀注以聞務遵典禮勿俾煩勞咨爾多方<lb/>
咸體朕意故兹札示想宜知悉<lb/>
　　皇祐五年南郊御札<lb/>
<pb n="KR4d0022_WYG_024-4a"/>
敕内外臣僚等夫四時常祀戒在有司三嵗親祠敢稽<lb/>
舊典迪惟列聖光施沖人獲執牲瑄以事郊廟永惟欽<lb/>
慄弗敢怠遑間亦耕耤而供粢盛宗祀以䖍珪幣合祛<lb/>
天地參侑祖宗庶幾告誠豈曰能饗惟時上帝賜朕有<lb/>
年嘉生順蕃黔細滋殖豈瑣涼之致此抑右序之俾然<lb/>
矧今區夏謐如風雨時若鐘石甫就壇場在望四海助<lb/>
祭竢蒼璧之舉百神受職係皇邸之設思欲祼鬯酒于<lb/>
世室進純犧于泰畤因以昭孝範俗延祉庇民敢憚必<lb/>
<pb n="KR4d0022_WYG_024-4b"/>
躬而廢大報朕以今年十一月四日有事于南郊咨乃<lb/>
攸司相予肆祀各揚爾職勿懈于位諸道州府不得以<lb/>
進奉為名輒行科率務循靖壹勿使煩勞咨爾庶邦當<lb/>
體朕意<lb/>
　　禁内降詔<lb/>
朕紹承駿烈祗服先猷蹈道以臨庶邦謹憲而持大柄<lb/>
馭之予奪正以賞刑悉任至公靡容紊法比有憸幸肆<lb/>
興妄圖或違理覬恩或負罪希貸率求内出間亦奉行<lb/>
<pb n="KR4d0022_WYG_024-5a"/>
蠧政虧風莫斯為甚雖屢頒于詔約曽未絶于斯途兼<lb/>
慮臣庶之家近貴之列交通請託巧詐營為隂致貨賕<lb/>
密輸珍玩夤緣結納侵撓權綱方務澄清當嚴禁詰儻<lb/>
復違犯㫁在必行重念成湯以六事責躬女謁苞苴之<lb/>
先戒管氏以四維正國禮義廉恥之具張矧宗祀之涓<lb/>
成屬祥釐之均被嘉與中外絀此非衺勉于自新以隆<lb/>
至治令後應内降指揮特與恩澤及原減罪犯者並仰<lb/>
中書樞密院并所承受官司具前後詔條執奏不得施<lb/>
<pb n="KR4d0022_WYG_024-5b"/>
行及臣庶家如有潛行貨賄結託貴近者並令御史諫<lb/>
官覺察論奏咨爾丞弼體朕意焉故兹詔示想宜知悉<lb/>
　　賜百僚乞御正殿復常膳不允批答<lb/>
朕奉承聖業循守政綱旰夕固勤沖晦罔識譴告自上<lb/>
壤食為災日月之行誠有常度春秋之戒則在正陽探<lb/>
觀前王臨制大器或遇烖而懼或罪己以興莫不深蹈<lb/>
兢危躬自菲薄僅能消復或底和平矧在寡涼敢忘降<lb/>
挹是用避路朝之坐損大官之庖庶幾感通有所開右<lb/>
<pb n="KR4d0022_WYG_024-6a"/>
卿等義均休戚情深愛戴願臨正寢祈復常珍雖嘉乃<lb/>
誠難徇斯請勉思勿懈以輔不及書不云乎無疆惟休<lb/>
亦無疆惟恤<lb/>
　　賜宰臣富弼以下上第二表乞皇帝御正殿復常<lb/>
　　膳不允批答<lb/>
夫元者三朝之吉日者衆陽之宗厥有食焉兹用惕若<lb/>
豈予弗類在治未昭天其警諸變或在是探觀前載敷<lb/>
求哲王或罪已以興或遇災而懼庶幾菲薄以昭抑畏<lb/>
<pb n="KR4d0022_WYG_024-6b"/>
是用損去常膳退即便朝期底和平以消災慝僅踰旬<lb/>
浹未覺勤疲而卿等率籲臣工繼陳章表請御正寢求<lb/>
復庶珍雖愛君之心良篤于義而應天之道要當在誠<lb/>
第嘉乃陳難議其可<lb/>
　　賜皇兄允讓等上表乞皇帝御正殿復常膳不允<lb/>
　　批答<lb/>
朕纂膺乾統劬勞日昃思乂庶政以登至平寡昧弗昭<lb/>
未識厥路上天降咎正陽有食豈非明不能燭治有大<lb/>
<pb n="KR4d0022_WYG_024-7a"/>
虧天其警予慎思其闕是用避正朝之坐損内饔之膳<lb/>
恭黙計過恐懼寘懷庶感通于昊蒼獲消救于氛慝卿<lb/>
任居宗翰情均休恤勉修所職以輔不逮若乃御法宫<lb/>
之黼座復大官之鼎味雖嘉誠愛難俞章削<lb/>
　　賜皇親批答<lb/>
夫月書王正表年之所謹日象君徳秉陽而弗虧惟端<lb/>
朔之辰有壤食之異豈智臨之或爽將道化之未孚發<lb/>
見陽明開示乾戒用損去庖品避居路朝惕厲以寘懷<lb/>
<pb n="KR4d0022_WYG_024-7b"/>
淵黙而思咎庶消隂慝以底天和而卿等地在親賢義<lb/>
同休恤繼形章請再達予聞願臨正屏之朝祈進常珍<lb/>
之品誠存愛戴辭甚懇勤姑務省修以圖消復雖嘉美<lb/>
意難俞來請<lb/>
　　賜北海郡王允弼上表謝皇帝御正殿特賜俞允<lb/>
　　批答<lb/>
初炎紀朔大明致虧日官以言天象垂戒是以避路朝<lb/>
之坐損膳宰之羞冀緣惕厲之誠庶通消救之道而羣<lb/>
<pb n="KR4d0022_WYG_024-8a"/>
公庶尹宗邸親良迭敷乃誠稔達予聽請御當陽之坐<lb/>
祈復兼珍之餐章削紛盈誠節款到已嘗開許煩有敘<lb/>
陳<lb/>
　　賜宰臣文彦博以下上表賀今月四日皇帝御崇<lb/>
　　政殿疏決刑獄五日降雨批答<lb/>
近以春土可耕時澤猶爽密雲屢族宿麥將瘁申禱未<lb/>
驗用思孔疚顧哀都獄豈無寃人夙興便朝分條繫者<lb/>
親加慮問率俾降原沖志獲通休應來表纔翊日而協<lb/>
<pb n="KR4d0022_WYG_024-8b"/>
氣至未崇朝而甘施洽消百苛之欲作紓三農之勤望<lb/>
感召潛契朕誠悦焉雖協哀矜之期亦繄敷燮之助卿<lb/>
等心存理物善在稱君亟剡奏函願書信策深昭將順<lb/>
之意尤多嘉尚之懷<lb/>
　　賜宰臣陳執中以下為上表賀崇政殿疏放刑獄<lb/>
　　即時降雨批答<lb/>
朕以雩祀既䖍時澤未效秋種所急夕惕用勤顧哀邦<lb/>
氓牽陷都邑其中繫者豈無寃焉傷和致災或恐在是<lb/>
<pb n="KR4d0022_WYG_024-9a"/>
因臨便殿親為慮囚且示哀矜悉從原降書不云乎與<lb/>
其殺不辜寧失不經未旋晷而和氣通弗崇朝而嘉澍<lb/>
洽驕陽以屏豐嵗可期卿等地在弼諧志敦將順遽閲<lb/>
奏函之上願從信策之藏載省寅恭良多愧尚<lb/>
　　賜文武百僚陳執中以下上表賀為今月一日太<lb/>
　　陽當蝕虧分不及算數并隂晦微見詔<lb/>
邪慝侵陽推步在朔肅若乾戒惕于朕心退即便朝損<lb/>
御菲食寡昧所値怵懼弗寧天維顯思月既晦止雲氣<lb/>
<pb n="KR4d0022_WYG_024-9b"/>
簇于甲夜雷雨降其中天逮翊日之將晡纔微陽之見<lb/>
象驗諸食壤減于算分此皆上穹輔持列聖開右既惠<lb/>
朕以膏澤之施復警予以曜靈之虧俾無怠荒敢弗抑<lb/>
畏夫應天以實感人在誠期與臣工之良永思政治之<lb/>
要用消厥咎益孚于休卿均是憂勤志于將順煩有稱<lb/>
慶良増愧尚<lb/>
　　賜宰臣富弼以下上第三表乞加上尊號不允批<lb/>
　　答<lb/>
<pb n="KR4d0022_WYG_024-10a"/>
昔孔子達者辭不稱仁光武賢君禁諸言聖朕毎覽前<lb/>
典莫不嘉此且帝王之道安在于彌文而天人之心所<lb/>
助者資順謙乃益之本損者徳之修矧以眇身承兹大<lb/>
業仍以菲徳享諸鴻名猶懼弗任居常自惕幸羣元之<lb/>
隤祉荷累世之延洪治無甚虧時則咸靖思欲致四海<lb/>
之祭合七廟之靈考卜孟冬躬行大祫豈曰能事抑惟<lb/>
舊文而卿等率籲羣司推髙眇質將順其美鋪衍厥章<lb/>
願鏤寳文益上徽稱極大仁之丕冒昭至化之巍成美<lb/>
<pb n="KR4d0022_WYG_024-10b"/>
溢而浮志慚且悸再嘗批諭猶執控陳況乃愛戴所深<lb/>
形容已至宅帝皇之大席神聖之髙固已華出古先徽<lb/>
兼上睿若俯徇于誠請更益施于號榮既乖本心恐累<lb/>
台徳<lb/>
　　賜宰臣文彦博以下賀老人星出見批答<lb/>
景霽秋旻氣分商仲南極呈于秘象清臺獻其壽占卿<lb/>
等道著弼諧任居毗燮喜聞吉語煩有賀章請以天官<lb/>
之言屬諸史氏之掌體誠同于元首義足表于愛君載<lb/>
<pb n="KR4d0022_WYG_024-11a"/>
省寅恭良深嘉尚<lb/>
　　賜宰臣富弼以下賀壽星出見批答<lb/>
金氣中分珠躔上見清臺設候疇人獻占述昭爛之乾<lb/>
文告壽昌之福兆卿等義存將美志在祝延因垂象之<lb/>
薦休煩剡章之稱慶寅恭斯在嘉尚良深<lb/>
　　賜樞密使宋庠等賀壽星出見批答<lb/>
南極見象上天垂休太史獻占歸福于朕夫以壽昌之<lb/>
慶豈敢專饗獨美當與俊乂大臣億兆之衆同均斯祉<lb/>
<pb n="KR4d0022_WYG_024-11b"/>
永錫難老卿等欣聞吉語煩有賀章將順之誠良増嘉<lb/>
尚<lb/>
　　賜感徳軍三軍將吏僧道百姓等詔<lb/>
朕以允初徳器早成天屬為近適總司于留務俾節制<lb/>
于中權進領藩方留宿京邸且念賢王之子用伸敦族<lb/>
之懷矧兹美原抑乃名土按之析瑞壯厥維城汝等遙<lb/>
被撫臨諒多欣懌今特授允初依前檢校尚書右僕射<lb/>
持節耀州諸軍事耀州刺史兼御史大夫充感徳軍節<lb/>
<pb n="KR4d0022_WYG_024-12a"/>
度耀州管内觀察處置等使仍加食邑七百户食實封<lb/>
三百户散官勲封如故故兹示諭想宜知悉夏熱將士<lb/>
等各得平安參佐官吏僧道耆壽百姓等並存問之遣<lb/>
書指不多及<lb/>
　　賜山南東道三軍將吏僧道百姓等詔<lb/>
朕以賈昌朝業茂公台器全文武命建牙于南紀仍主<lb/>
籥于北門冠于九侯時惟伯舅属以首樞缺職前箸咨<lb/>
才召還温省之嚴入冠本兵之任朝言協比國論倚成<lb/>
<pb n="KR4d0022_WYG_024-12b"/>
緬想吏民久承節制自聞朕命諒愜爾情<lb/>
　　賜河陽三城三軍將吏僧道百姓等詔<lb/>
朕以宋庠文儒之宗台宰惟舊近解樞衡之重俾兼衮<lb/>
鉞之榮言念盟津前經坐鎮命兹書社利以建侯俾寰<lb/>
輔以作藩庶京師而䝉福眷言士吏以及軍民聞孚號<lb/>
之已行諒輿情之胥悦今特授宋庠依前檢校太尉同<lb/>
中書門下平章事使持節孟州諸軍事行孟州刺史充<lb/>
河陽三城節度孟州管内觀察處置河堤等使判鄭州<lb/>
<pb n="KR4d0022_WYG_024-13a"/>
軍州事故兹示諭想宜知悉<lb/>
　　賜建雄軍三軍將吏僧道百姓等詔<lb/>
朕以許懷徳少歴戎行老知軍志早持齋鉞久衛寢戎<lb/>
頗積勲勞用加恩數俾侯中冀書社平陽緬想吏民同<lb/>
嘉師帥今特授許懷徳檢校司徒使持節晉州諸軍事<lb/>
晉州刺史兼御史大夫依前充殿前都指揮使建雄軍<lb/>
節度晉州管内觀察處置等使加食邑七百户食實封<lb/>
三百户功臣散官勳封如故故兹示諭想宜知悉<lb/>
<pb n="KR4d0022_WYG_024-13b"/>
　　賜彰武軍三軍將吏僧道百姓等詔<lb/>
朕以李昭亮門濟忠猷世承勲烈曏澄氛于保塞命書<lb/>
社于濟隂升冠内微倚臨北道顯庸惟茂令聞逾昭進<lb/>
兼宰鉉之名就司留鑰之務輔藩惟舊臺鉞有光緬想<lb/>
吏民遙承節制嘉聞異數増慰輿情<lb/>
　　賜淮康軍三軍將吏僧道百姓等詔<lb/>
朕以張茂實早分將鉞嘗帥騎兵參圖前勞召還舊物<lb/>
解符書于郢上進茅瑞于淮西遙制藩宣入司宿衛緬<lb/>
<pb n="KR4d0022_WYG_024-14a"/>
惟有衆嘉此建侯今特授張茂實檢校吏部尚書使持<lb/>
節蔡州諸軍事行蔡州刺史兼御史大夫充侍衛親軍<lb/>
馬軍副都指揮使淮康軍節度使蔡州管内觀察處置<lb/>
等使加食邑七百户食實封三百户功臣散官勲封如<lb/>
故故兹詔諭想宜知悉<lb/>
　　賜寧國軍節度使北海王允弼摹勒御書飛白上<lb/>
　　進詔<lb/>
省所上表䝉賜御書飛白二字謹摹勒上石上進事具<lb/>
<pb n="KR4d0022_WYG_024-14b"/>
悉朕以聴朝之餘寳兹寸晷自惟翰墨之尚猶賢博奕<lb/>
之為聊因飛毫于以結字式將意眷且寵親賢卿有兩<lb/>
獻之風躬二南之美喜宣上徳樂盡忠規忘蟬翼之匪<lb/>
工煩龜趺之立刻爰緘墨本乃剡奏封深陳感遇之懷<lb/>
且顯游揚之志本于信厚嘉乃恭謙省覽以還愧尚無<lb/>
已<lb/>
　　御書賜龍圖閣直學士權知開封府蔡襄摹冩賜<lb/>
　　御書刻石事敕書<lb/>
<pb n="KR4d0022_WYG_024-15a"/>
省所奏伏䝉特賜御書臣齋戒摹冩刋著于石次録奬<lb/>
詔及臣所獻古詩兼載後序以紀遭遇裝一軸上進事<lb/>
具悉卿體行清方才謨詳正通于學術粹是風業朕選<lb/>
諸近侍佳有名臣因暇日以援毫命中璫而賜字盖以<lb/>
將朕異睠成卿令名退思匪工追用自恧而乃深于感<lb/>
遇篤在游揚形頌歎之長言溢尚<hi>案蔡襄集有御書碑序其載勒石摹進始</hi>
<hi>末在至和元年六月二十四日其結銜稱起居舍人知制誥與此不同者考襄本傳自起居舍人遷龍圖閣直</hi>
<hi>學士知開封府盖其勒石作序在為起居舍人時而賜敕則巳在轉官後也襄集不載敕書此下闕文無考</hi>
<pb n="KR4d0022_WYG_024-15b"/>
　　賜右神武大將軍睦州團練使宗諤進太平盤維<lb/>
　　錄敕書<lb/>
敕宗諤省大宗正司奏汝纂歴代宗屬事蹟勒成上下<lb/>
二帙總六巻分一十二門仍請名曰太平盤維録上進<lb/>
事汝迪徳自先䝉廕于後能外紛華之習頗勤教學之<lb/>
方闡繹舊聞尋研本系類成編次亶有綱條撮諸胄緒<lb/>
之華光我神明之祚奏篇來上乙牘以觀有嘉規為良<lb/>
深歎尚<lb/>
<pb n="KR4d0022_WYG_024-16a"/>
　　賜宗室磁州防禦使承亮進祫享受釐頌敕書<lb/>
敕承亮省大宗正司奏繳汝表今撰祫享受釐頌并序<lb/>
投進事朕曏者法一閏之氣講三嵗之祀孟冬吉酉祫<lb/>
于祖廟陳歴代之寳奏大安之樂神靈嘉饗雲景杳冥<lb/>
朱燎既升正陽顯見豈予能感抑祖宗右焉汝肅雍侍<lb/>
祠將順為志中有和樂發于頌歎大宗獻狀奏篇登御<lb/>
流藻以揚主依義而顯君省覽之餘歎尚兼至<lb/>
　　賜翰林侍讀學士知徐州吕公綽進明禋詩敕書<lb/>
<pb n="KR4d0022_WYG_024-16b"/>
朕曏以祗飭齋輅肅奉陽郊合祛乾祇登侑祖考秩上<lb/>
下之祀則靡神不宗致精微之産而惟帝時享錫朕休<lb/>
福惠兹羣黎夫豈寡徳之能實繄先烈之茂卿職參經<lb/>
幄任總藩符志在游揚形于頌歎思致婉錯典裁淳深<lb/>
省覽不忘嘉尚兼至<lb/>
　　賜知濟州李及之進唐雅敕書<lb/>
省上表所撰唐雅十篇謹繕冩附遞上進事具悉汝職<lb/>
居延閣符守列城宣詔條而弗苛服文史以為樂研尋<lb/>
<pb n="KR4d0022_WYG_024-17a"/>
前載追述雅風文采深純典裁詳密奏篇來上留牘于<lb/>
中省覽之餘不忘嘉尚<lb/>
　　賜交趾李日尊進異獸敕書<lb/>
卿仍世守藩乃心向國越滄波而述職奉異獸以致誠<lb/>
在逺彌忠顧勤可紀式將頒賚爰寵傾輸當體眷懷益<lb/>
思恪順<lb/>
　　賜宗室叔裒進異獸歌敕書<lb/>
近者交州遣使以麟底貢私怪物色之異且驗載籍之<lb/>
<pb n="KR4d0022_WYG_024-17b"/>
傳通儒碩生多云非是朕方懷柔彼俗重違其情與見<lb/>
于庭命納諸囿汝以宗藩之秀時豫觀者喜毛羣之馴<lb/>
擾美島夷之稽服昭我徳政形于頌聲副以編聨乙于<lb/>
省覽游揚兼在喜尚弗忘<lb/>
　<lb/>
　<lb/>
　<lb/>
　文恭集巻二十四<lb/>
</p>
<p>
</p>
  </div>
</body>
</text>
</TEI>
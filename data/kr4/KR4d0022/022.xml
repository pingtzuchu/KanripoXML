<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文恭集巻二十二</head> <lb/>
    <p>
<pb n="KR4d0022_WYG_022-1a"/>
欽定四庫全書<lb/>
　文恭集巻二十二<lb/>
　　　　　　　　　　　　　宋　胡宿　撰<lb/>
　内制<lb/>
　　皇兄允弼特授依前檢校尚書右僕射充寧國軍<lb/>
　　節度使同中書門下平章事北海郡王加食邑一<lb/>
　　千户實封三百户仍賜推誠保順亮節守正翊戴<lb/>
　　功臣制<lb/>
<pb n="KR4d0022_WYG_022-1b"/>
門下稽若先生制兹大祫謂四時之常祭未極孝思約<lb/>
一閏之小成誕為精享朕詳按舊禮攷卜孟冬駕言屬<lb/>
車登享祖廟行朝踐之禮歌長發之章惟時親賢預我<lb/>
祠祀盡肅雍之美同悽愴之懷亦既解嚴宜有襃賞用<lb/>
敷渥典式告大廷具官允弼地則茂親時惟明徳繫二<lb/>
南之化躬兩漢之風表儀王家有嚴重之質𨗳訓宗子<lb/>
得祗穆之和兼徽台司開賦王社宿邸彌謹奉朝滋恭<lb/>
而自先甲肇禋申嚴始事率郇滕之諸國逮魯衛之密<lb/>
<pb n="KR4d0022_WYG_022-2a"/>
親侍齋幄之深從昭鑾之近太室戾止廣樂繹如奉亞<lb/>
祼之升極其恭志正赤舄之履亶無流心祖宗格思祝<lb/>
嘏告止歆乃孝享賜朕祥釐膰肉是頒用先兄弟之愛<lb/>
勞酒斯舉以澤公侯之勤優衍采田益疇真食仍加功<lb/>
號之美竝昭名數之華國典攸宜家情允洽於戲同寅<lb/>
恤祀既獲無疆之休夾輔慎徽益保有終之吉往欽厥<lb/>
命永孚于休<lb/>
　　除皇弟允初特授特進依前檢校尚書右僕射使<lb/>
<pb n="KR4d0022_WYG_022-2b"/>
　　持節耀州諸軍事行耀州刺史兼御史大夫充感<lb/>
　　徳軍節度使耀州管内觀察處置等使加食邑七<lb/>
　　百户仍賜推誠保順翊戴功臣制<lb/>
門下百世必祀徳厚者流光三嵗乃祫文繁則禮縟朕<lb/>
訓四海之孝合七世之靈因時永懷備物親享祲容粲<lb/>
若寳鎮在焉來九服之朝用六代之樂于時藩岳伯舅<lb/>
二三弟兄助祭在兹侍祠有恪嘉饗云究慶賜遂行具<lb/>
官允初體韻詳和性質淳固本賢王之後資聖源之先<lb/>
<pb n="KR4d0022_WYG_022-3a"/>
遙制侯藩委髙牙之重留宿京邸奉介圭之朝能慕善<lb/>
猷綽有淑問自祖宗之講祀由奉常以肄儀結佩入齋<lb/>
展軨從蹕清廟在望極駿奔之恭朱芾侍祠有肅雍之<lb/>
美朕以皇祖右饗大嘏告兹熙事備成景福來格還衡<lb/>
肆眚進律疇庸乃眷戚藩益開土宇仍進表功之號更<lb/>
升躡等之階恩禮之隆固先于異姓名數之懋滋表于<lb/>
展親於戲承積累之祥膺節制之重齋祠參奉靈寵洊<lb/>
加益慎爾猷往服朕命<lb/>
<pb n="KR4d0022_WYG_022-3b"/>
　　除皇弟允良特授特進依前檢校司空同中書門<lb/>
　　下平章事使持節鄭州諸軍事行鄭州刺史華原<lb/>
　　郡王充奉寧軍節度使鄭州管内觀察處置河隄<lb/>
　　等使加食邑一千户仍賜功臣制<lb/>
門下朕沿康復之慶薦昭報之誠合祀乾祇大陳牲玉<lb/>
先期祓乎路寢申詔約乎郊丘禮文昭明儀體簡大既<lb/>
執量幣獲侑祖宗之靈復因祭膰以親兄弟之國蓋合<lb/>
揚于貺施用均布于福釐矧堯之變時雍始于敦族而<lb/>
<pb n="KR4d0022_WYG_022-4a"/>
周之厚民徳由厥睦親式是仁恩揚兹慶號具官允良<lb/>
姿質淑茂體行端莊令問夙昭善猷允履戚藩云建使<lb/>
節是持按圖啟封載擇膏腴之地班槐就列兼崇台宰<lb/>
之儀入侍齋祠居奉朝請有陟恪之敏得雍肅之和朕<lb/>
享告成爾庸惟穆既飲斯至乃澤厥勞鄭伯列于近郊<lb/>
滕侯先于異姓班兹盛䇿進以崇階仍增井牧之封益<lb/>
寵雲臺之號竝為異數用洽至恩於戲訖是上儀布兹<lb/>
大喜羣工庶尹既國典之是孚至戚密親在家情之允<lb/>
<pb n="KR4d0022_WYG_022-4b"/>
洽益慎爾徳以對厥休<lb/>
　　除富弼行禮部尚書同中書門下平章事昭文館<lb/>
　　大學士監修國史兼譯經潤文使加食邑實封功<lb/>
　　臣散官勲封制<lb/>
門下中樞治本裁教化之宜上相台光長官師之任用<lb/>
緝熙于百度資燮正于三階眷乃右垣時惟哲匠委政<lb/>
事而已試攷名實以相符誕揚大庭付畀魁柄具官富<lb/>
弼任重道逺性正徳全閎敏推于上才博洽通于衆志<lb/>
<pb n="KR4d0022_WYG_022-5a"/>
撓之不濁偉量表于彌沖簡而易從盛業彰乎可大首<lb/>
膺魁壘之舉歴踐禁嚴之塗蹇諤發于爾躬啟沃盈于<lb/>
朕聴曏由樞省出殿藩房名聲聳于逺夷風采繫于諸<lb/>
夏遂膺枚卜實契具瞻朝有偉人物無異論持重守正<lb/>
參濟以和告猷納忠一本于治屬以冢卿謝政首鉉佇<lb/>
能諏俊乂之大臣疇若子采冠丞疑之上席僉曰汝賢<lb/>
是用升自政塗處以師尹仍進秩宗之重復兼史觀之<lb/>
名衍以優封昭兹異數用旌茂諒允穆師言於戲播化<lb/>
<pb n="KR4d0022_WYG_022-5b"/>
鈞而理隂陽操國柄而撫辰象惟無心故能感物惟以<lb/>
虚所以受人格于太和繄我真宰往踐乃位同孚于休<lb/>
　　除王貽永授依前檢校太師行尚書右僕射兼侍<lb/>
　　中充景靈宫使彰徳軍節度使加食邑實封改賜<lb/>
　　功臣制<lb/>
門下升庸進等蓋襃徳之彞章均逸待勞乃優賢之茂<lb/>
典眷言俊老久總繁機乃圖宣翼之勤俾遂偃休之請<lb/>
對加尊秩改治靈宫諏以剛辰告于列位具官王貽永<lb/>
<pb n="KR4d0022_WYG_022-6a"/>
志懷明劭識宇沖深逮亊及于先朝得尚榮于舊館用<lb/>
絳侯賢子之譽入纘世功以征南武庫之才擢居師列<lb/>
粤予紹宅之始嘉乃榦方之能召置機庭掌我兵柄周<lb/>
旋一紀密勿萬㣲慕安世之典機本于周慎猶韓增之<lb/>
領事濟以寛和乂牧政而修明總武經而練逹納忠匪<lb/>
懈宣力罔遺遂兼台階仍冠樞席常益附蟬之飾尋還<lb/>
浴鳳之聯抑乃榮章俞其謙請式是耆良之望深于眷<lb/>
倚之懷比閲封章聯辭機劇敘晦明之嬰恙因夙夜之<lb/>
<pb n="KR4d0022_WYG_022-6b"/>
肆勤閔兹髙年累以煩事聴還温省之務特寵殊庭之<lb/>
名益升右揆之崇復兼常伯之重進襃功之美號拓衍<lb/>
食之優封有嘉舊勲益昭異數於戲臣鄰之際貴保于<lb/>
初終進退之間思全于休美勉綏遐福尚佇敏謀<lb/>
　　除張堯佐特授光禄大夫依前檢校太保宣徽南<lb/>
　　院使淮康軍節度使加食邑實封制<lb/>
門下祇修郊報肅奉廟昭告䖍前人祼鬱香之酒大旅<lb/>
上帝颺槱燎之煙餟食洽于羣神助祭來于四海神人<lb/>
<pb n="KR4d0022_WYG_022-7a"/>
感悦福嘏昭通樂與臣鄰均兹休祜睠惟近職時乃内<lb/>
徽亟酬從蹕之勞參録陪祠之劭用頒慶賜式示寵優<lb/>
具官張堯佐履尚淑均器懷詳敏早㑹右文之治夙馳<lb/>
居業之稱發䇿俊廷膺斂才之髙選振纓公路達從政<lb/>
之大方寖服近嚴稔更内外委典京之尹任峻司㑹之<lb/>
使名總治要煩滋見計籌之善參圖勤濟進聯徽鉞之<lb/>
崇有若孟津亶為巨屏陪我京室控于河橋用繄帥節<lb/>
之行出委戎翰之近憑熊成治卓馬來庭通文石之内<lb/>
<pb n="KR4d0022_WYG_022-7b"/>
朝進班邇列陪甘泉之法從預相縟儀志力允嘉事為<lb/>
咸濟逮端門之還軫稽大寢之䇿勳崇以階聯拓兹井<lb/>
賦允為異數用示澤勞於戲郊為國之上儀有繄敷贊<lb/>
賞乃朝之茂典敢廢舊常往服襃嘉勉思欽慎<lb/>
　　除曹佾特授依前檢校尚書左僕射充保靜軍節<lb/>
　　度使加食邑制<lb/>
門下朕曏嬰機務稍煩神明遂滌慮于大庭乃味道于<lb/>
虚室吉祥來復剛健無虧開懌羣臣慰安億姓蓋二儀<lb/>
<pb n="KR4d0022_WYG_022-8a"/>
之相沖子乃三后之翼曾孫惠我壽康繄兹保佑乃嚴<lb/>
祕寢合祀大神以對越于天休用敷錫于朝慶藩岳以<lb/>
職而來貢臣工執亊而有嚴自齋濯以潔誠逮瘞燔而<lb/>
訖事禮容亹穆氣象晏温驗休證之著然宜祥釐之錫<lb/>
爾眷言侯度用舉寵章具官曹佾識局夷通志懷敏劭<lb/>
夙稟徳門之慶蔚為戚畹之華入義府以敦詩時惟良<lb/>
帥登太常而紀績世著大功無亞夫貴倨之風有隂興<lb/>
謙退之行居則以列侯而就第善不近名出則以良翰<lb/>
<pb n="KR4d0022_WYG_022-8b"/>
而守藩達于從政近易東秦之節俾臨舊許之邦撫是<lb/>
寰封陪兹京室命書甫降祀典告成蓋圖守屏之勤參<lb/>
録充庭之上衍封爾宇加惠于朝進以茂勳疇其真賞<lb/>
孚乃王庭之號用為侯服之光於戲賞以勸其功祀以<lb/>
報其貺惟前人之烈已頒誓于河山惟後昆之賢復纘<lb/>
戎于茅瑞往服慶賜勉思忠規<lb/>
　　除張茂實特授依前檢校工部尚書充寧逺軍節<lb/>
　　度使勳封食邑制<lb/>
<pb n="KR4d0022_WYG_022-9a"/>
門下朕曏以日中聴政夜分觀書雖禹湯求理之心未<lb/>
嘗敢怠而黄老養性之術頗有所虧賴穹厚之惠康䝉<lb/>
宗社之敷佑善氣來復吉履以强恭即路朝述修祀事<lb/>
以䖍大報用答元祺藩岳厎貢而畢臻神祇呈貺而胥<lb/>
穆薦享之夕儀物粲然丹燎告升休景彌燭䇿勲有典<lb/>
頒胙著文眷言戎翰之臣用孚庭號之慶具官張茂實<lb/>
誠節果壯志度深沈濟美本于勲良好謀通于奇正習<lb/>
安邊之將略善于拊循佐絶域之使才得其要領以忠<lb/>
<pb n="KR4d0022_WYG_022-9b"/>
謹之操入衛于巖廬以武毅之風出分于制轂牙旗云<lb/>
建師律有嚴十國為連析普寧之奥壤萬夫觀政殿上<lb/>
黨之强藩封守以安方貢惟謹遹成熙事均賦祥釐參<lb/>
澤内外之勞昭示幅員之慶時惟良帥崇以勲名仍開<lb/>
衍食之封益示陪敦之寵兹為異數式顯茂功於戲邦<lb/>
國用光天人助順康哉之慶豈獨在予霈然之恩庶均<lb/>
維屏往服兹寵益慎爾猷<lb/>
　　除李昭亮依前檢校太傅同中書門下平章事充<lb/>
<pb n="KR4d0022_WYG_022-10a"/>
　　景靈宫使昭徳軍節度使制<lb/>
門下總戎參鼎兼名器以為榮易地建牙處形勝而斯<lb/>
重矧惟師弼之舊久莅幹垣之煩閔是服勞嘉兹請覲<lb/>
俾升藩于制閫命司職于殊庭參懋勤康抑惟彞典用<lb/>
頒明制固允師言具官李昭亮器略深明誠懷沖厚稟<lb/>
山西之勝氣通圯上之祕韜粤自大門載忠規于奕世<lb/>
眷言爾考著勲力于先朝稱辛蘇之將家為摯任之后<lb/>
族克生哲嗣聿濟美猷亦嘗榦不庭之方有禦侮之力<lb/>
<pb n="KR4d0022_WYG_022-10b"/>
入居宿衛提利兵而誰何出䕶將屯領中軍之節制曏<lb/>
釐符籥之任就升衮鉞之崇逮滿北門之更復委中山<lb/>
之鎮苛慝不作拊循有方久去闕庭頻移星嵗宜入奉<lb/>
于朝請特申霈于寵靈換上黨之節旄分壺闗之茅土<lb/>
益增真食彌衍采田俾司典密之都仍踵太清之職體<lb/>
貌惟舊恩禮攸宜於戲真祖在天實右慶靈之祚瓌宫<lb/>
置使必先台宰之臣嚴奉在兹往欽無忽<lb/>
　　除曾公亮檢校太尉充樞密使制<lb/>
<pb n="KR4d0022_WYG_022-11a"/>
門下經逺慮㣲必慎制兵之術折衝消難亦資畫䇿之<lb/>
臣是憲樞躔聿崇使號蓋政謨之攸寄匪耆哲而莫居<lb/>
適得其人誕敷厥命具官曾公亮風業碩茂志慮深純<lb/>
學多貫于前言性頗修于中道有方重之徳可以柅躁<lb/>
而鎮浮有明達之才可以造機而成務嘗講勸于左右<lb/>
亦召置于禁嚴敷我訓言代予明命間請臨于寰輔遄<lb/>
擢置于京師咸有治功遂聞政本通明練于百物參和<lb/>
穆于羣言貳公之司久陪于論道内密之任宜正于筦<lb/>
<pb n="KR4d0022_WYG_022-11b"/>
樞仍加傳道之名更益陪敦之數崇階馭貴真食衍封<lb/>
竝示寵章式旌殊禮於戲典機之任莫慎乎㣲擊柝之<lb/>
言蓋取諸豫勿謂承平之久益思備禦之深祇服斯言<lb/>
往踐乃位<lb/>
　　除田況特授檢校太傅充樞密使進封開國公加<lb/>
　　食邑實封制<lb/>
門下本兵近司參置于使號經武大柄允屬于材賢日<lb/>
圖宣哲之良用舉正名之典定自朕志揚于王庭具官<lb/>
<pb n="KR4d0022_WYG_022-12a"/>
田況誠志純深茂才沖劭寛栗發乎謨徳博洽本乎多<lb/>
文䇿從三道之科置諸四禁之地得王臣匪躬之節有<lb/>
國士無雙之風參賴敏猷數當大任保塞蕩平之略鎮<lb/>
蜀撫循之勞明智不疑淵謀善斷間亦委之大計試以<lb/>
周才迎盤錯以皆虚彌彰利器汰精剛而不耗自表良<lb/>
金擢典内樞之繁稔聞前箸之畫一乃心而匪懈研諸<lb/>
慮以惟㣲見于忠精亶有成績參圖俊徳升正機庭仍<lb/>
傅上公益疇多賦崇階是陟異數在兹於戲樽俎之謀<lb/>
<pb n="KR4d0022_WYG_022-12b"/>
遙制于戎落樞機之地上法于斗宫勉慎乃思以輔予<lb/>
治<lb/>
　　賜梁適特授依前行尚書禮部侍郎知鄭州仍改<lb/>
　　賜功臣制<lb/>
門下褫機政之煩均屏翰之逸左右修輔蓋陟恪之久<lb/>
勞内外肆勤在眷毗之一體爰正庭號用告朝倫具官<lb/>
梁適局致夷通性業開爽入我英彀之選參于橐從之<lb/>
華召自複門侍于邇閣預贊書于明命備進讀于丘墳<lb/>
<pb n="KR4d0022_WYG_022-13a"/>
嘉謨納于論思敏用彰于强濟曏圖制閫之效擢貳本<lb/>
兵之司職典樞機地親帷幄亟參聞于政道遄敷燮于<lb/>
辰階出入五年周旋二府苛慝比作變異重仍嘖有煩<lb/>
言達于予聴曾淑聲之莫建在清議之弗平屢上封章<lb/>
求還印綬朕思全進退之禮務崇始卒之恩參録舊勤<lb/>
尚仍前秩以春官亞旅之重莅黄圖右壤之雄臨長鄭<lb/>
人頒録漢詔於戲台宰之職任國之綱維寰輔之邦陪<lb/>
京之襟帶往服兹命尚體至恩<lb/>
<pb n="KR4d0022_WYG_022-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文恭集巻二十二<lb/>
</p>
<p>
</p>
  </div>
</body>
</text>
</TEI>
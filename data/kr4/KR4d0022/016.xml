<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文恭集巻十六</head> <lb/>
    <p>
<pb n="KR4d0022_WYG_016-1a"/>
欽定四庫全書<lb/>
　文恭集巻十六<lb/>
　　　　　　　　　　　　　宋　胡宿　撰<lb/>
　外制<lb/>
　　富弼可資政殿大學士依前給事中制<lb/>
敕朕設别殿之職寵名儒之賢資其學優居乃詢于道<lb/>
術倚其名重出則殿于翰垣惟吾體貌之臣適寄股肱<lb/>
之郡宜疇功次益峻儀刑以爾具官某履正蹈方秉文<lb/>
<pb n="KR4d0022_WYG_016-1b"/>
經武才周通于治體識迎照于幾先曏復賢科首躋徳<lb/>
舉籍甚朝廷之望居然廊廟之姿直質弗流讜言罔伏<lb/>
殊疆出對挾無所憚之心大節猝臨有不可奪之色髙<lb/>
其忠力嘉乃謀謨擢亞内樞屢籌前箸愍勞久職歴寄<lb/>
二藩睠言表海之邦號曰東秦之重教條班録恩信施<lb/>
行流傭自歸苛慝不作厥勞甚茂乃睠方深忽覽來章<lb/>
姑求便郡深惟舒緩之俗方資控帶之才況徳刑巳孚<lb/>
難驟移于守相而土風可樂足奉侍于慈親曏進貳于<lb/>
<pb n="KR4d0022_WYG_016-2a"/>
禮卿復條陳于讓牘雖髙已節終鬱朕心是用襃進大<lb/>
名申昭異數斯協至公之典以將東顧之懐少煩撫臨<lb/>
益在綏靖惟當懋勉以亮倚毗<lb/>
　　楊察可龍圖閣學士歐陽修可龍圖閣直學士制<lb/>
敕思文先朝游心往籍因層構之建設近職之華所以<lb/>
寵名儒訪治道我圖俊舊之望時惟鯁亮之姿差進禁<lb/>
聯胥協公議具官楊某精白博洽端粹正方擢在禁林<lb/>
復典謨而歸厚置之憲席處論議而不阿具官歐陽某<lb/>
<pb n="KR4d0022_WYG_016-2b"/>
識逺才長文髙行潔篤于信道不讀非聖之書忠于本<lb/>
朝屢條當世之務並膺左右之選歴宣内外之勞峻節<lb/>
弗渝清議彌勝用進秘圖之拜且光舊物之還旌乃名<lb/>
臣敷于茂典爾身在外朕心弗忘嘉竚來忠勿懲前事<lb/>
　　施昌言可龍圖閣直學士制<lb/>
敕國家藏録秘文興峙宏構竝建禁職參寵美才用優<lb/>
承學之名必取髙時之彦矧鴻都待制之久兼外臺將<lb/>
漕之煩積其成勞進于近著具官某思理通敏風業宏<lb/>
<pb n="KR4d0022_WYG_016-3a"/>
深早宣績于本朝遄升名于内閣歴更邊部之任洊持<lb/>
漕節之行董淮海之轉輸濟京師之支度仍嵗勞止厥<lb/>
績茂焉有嘉經畫之明用陟禁嚴之等品儀滋峻恩數<lb/>
昭升尚繄膚敏之才仍寄劇煩之職就祗茂渥勉續前<lb/>
勞<lb/>
　　丁度可兵部侍郎張觀可尚書左丞制<lb/>
敕朕圖政弼之舊嘉老成之人進退無于間言出處全<lb/>
乎美節功庸前懋朝野式瞻特升爵秩之榮益示儀刑<lb/>
<pb n="KR4d0022_WYG_016-3b"/>
之峻具官丁某志經道徳性合誠眀典冊擅乎辭宗風<lb/>
業推于時匠具官張某材含厚棟體合大圭徳好是民<lb/>
彝仁以為己任竝歴更衆職宣暢本朝承詔㫖于鑾坡<lb/>
備勸講于帷幄匪惟授道多所納忠資其器略之賢寘<lb/>
在樞鈞之地夙夜勞止功效炳然及解去于繁機用優<lb/>
崇于禁職竝延升于别殿或倚任于輔藩時望益隆朕<lb/>
心所簡不有殊典曷寵雋臣天轄之崇維正于八座夏<lb/>
卿之貳典幹于七兵竝用襃優益彰峻重當體尚賢之<lb/>
<pb n="KR4d0022_WYG_016-4a"/>
意惟勤進律之恩時我舊人豈煩多訓<lb/>
　　禮部侍郎王淑可起復舊官制<lb/>
敕具官某喪雖至隆禮有權奪閔氏孔門之髙弟起而<lb/>
服戎方進漢家之名儒除以視事盖敦先于公義難取<lb/>
究于私恩以爾文號辭宗學為祭酒善朝廷之大冊識<lb/>
臺閣之舊章秘殿入聨備咨詢于政體經帷參侍倚勸<lb/>
講于朕躬遽嬰陟岵之哀越在倚廬之制衰麤卒哭焦<lb/>
毁過人自解去于近班實想聞于竒論用復禁嚴之綴<lb/>
<pb n="KR4d0022_WYG_016-4b"/>
當明挹仰之懷弭痛茹荼從宜腰絰尚修職業之舊勉<lb/>
移忠孝之圖往服朝規無徇已志<lb/>
　　向傳師可光禄少卿制<lb/>
敕賞以申信治體所先恩不遺功勞臣用勸具官某才<lb/>
志强濟行義純篤資扶陽之世徳達仲由之政事劇煩<lb/>
參試眀練著稱日者京左之輸將值朔陲之荒敝而能<lb/>
䖍尺一之命體公上之急軵車轉餉流馬繁興糧道有<lb/>
禆績用可紀賞許再期而遷秩適以少列而守藩爾勞<lb/>
<pb n="KR4d0022_WYG_016-5a"/>
居多朕言不食夙期且及襄效用甄就進貳于内卿仍<lb/>
宣條于岐下官儀亞河海之重故事掌宫掖之嚴往服<lb/>
寵優勉思云補<lb/>
　　吕士龍可衛尉少卿制<lb/>
敕均二蜀之雄通為襟要亢一方之任舉屬才明惟臨<lb/>
遣之著恩宜襃嘉之進典具官某器資詳敏性業淑均<lb/>
早濟美于徳門又潛華于郎省按外臺之計職風政以<lb/>
修佐司㑹之版征事條乃舉屬梓潼之缺守控梁益以<lb/>
<pb n="KR4d0022_WYG_016-5b"/>
須能將寄逺人之和無踰久吏之敏列卿居棘路之重<lb/>
衛尉掌門禁之嚴用峻官儀且光藩綬勉著肅清之最<lb/>
益昭毗倚之懷<lb/>
　　陳宗元可司農少卿制<lb/>
敕某漢制二千石治有異迹或就増爵秩或入為公卿<lb/>
所以詳試治民襃勸循吏以爾公力幹舉政事練更比<lb/>
經莅任之方抑推資望之舊中臺久任右蜀上計灼存<lb/>
底績之效舉合陟書之條不有襃恩曷勸勤吏升亞列<lb/>
<pb n="KR4d0022_WYG_016-6a"/>
卿之秩往司庶士之生茲為稷官尚委藩棨勉致庇民<lb/>
之效務揚守土之風鎮率吾恩懋承而職<lb/>
　　張太沖可司農少卿制<lb/>
敕某稷為大官扈實農正沿置九卿之副濟成三務之<lb/>
宜匪有積勤疇亞尊秩以爾賦外服之政比更列郡正<lb/>
中臺之秩數遷右曹所至則條教頗修視成則閥閲可<lb/>
紀超從司駕進貳大農巳脫郎署之潛勿輕軍壁之小<lb/>
益當懋勉無忝襃嘉<lb/>
<pb n="KR4d0022_WYG_016-6b"/>
　　韓絳可三司戶部判官制<lb/>
敕某四方計書悉上㑹府九畡經入分領官曹必擇僚<lb/>
職之良參幹土圖之掌以爾格量方厚才章典蔚善繼<lb/>
名門之韻髙取俊等之科置在道山試以都府亶無逋<lb/>
事沛有餘力適資游刃之效復委左民之煩土均斂收<lb/>
邦賦根本非如末利而巳抑亦大計賴焉慎簡乃才往<lb/>
踐厥位<lb/>
　　楊畋可三司戶部判官依前直史館制<lb/>
<pb n="KR4d0022_WYG_016-7a"/>
敕財府之煩分條于計職地官之屬參校于版征必賴<lb/>
器能以濟事典具官某謙退不伐深博有謀忠孝自將<lb/>
歴險夷而不改文武更用當劇易而靡辭久宣領服之<lb/>
勞實靖邊隅之警比資術學之力擢參文史之筵屬司<lb/>
㑹之曠僚賴時髦之濟務廣中外之更試成久大之藴<lb/>
崇滋懋乃誠勿替于素<lb/>
　　王罕可充戸部判官制<lb/>
敕某司㑹為府總集計文地官有聨參制斂法協司泉<lb/>
<pb n="KR4d0022_WYG_016-7b"/>
賦咨擇雋髦以爾莊重弗流開敏胥濟早階門業之勝<lb/>
亟踐朝閨之華居官不煩去輒見愛按章所至多著平<lb/>
反蔚有循吏之風播厥輿人之頌攝居才局倚辦詔求<lb/>
自以避親之嫌形于補外之請主計之請有薦選衆之<lb/>
議亦同宜真領于版圖往敷宣于風力母廢朕命益懋<lb/>
乃官<lb/>
　　趙及可尚書左司郎中制<lb/>
敕漢家更試之法皆攷治功唐制侍從之勞咸著最令<lb/>
<pb n="KR4d0022_WYG_016-8a"/>
惟時延閣之産佐我列藩之雄奏計甚優推賞宜渥具<lb/>
官某恬能持正介不害通屢有辭職之髙稔聞行已之<lb/>
美曏圖澹退就擢秘嚴資儒者之多聞俾叅持橐賴吏<lb/>
師之兼敏尚委臨州居多愛利之風洽著休嘉之績潛<lb/>
郎署而且久質官簿而當遷超從劇部之前升冠都司<lb/>
之右秩惟峻重恩在襃嘉尚圖滿課之成庸對寵章之<lb/>
懋<lb/>
　　何知至可度支郎中制<lb/>
<pb n="KR4d0022_WYG_016-8b"/>
敕某朕總馭官師博研行義嘉乃沖恬之徳異于躁進<lb/>
之風特越常均用敷襃典以爾率修士操究洽吏文早<lb/>
懷膚敏之才亟踐雋良之選進升位著更試政條治財<lb/>
府之煩未嘗遺力任計臺之劇彌復竭精在績效以章<lb/>
明知性懷之澹退官遷久滯朝論僉俞履尚可嘉恩章<lb/>
宜及中臺支度特正于名郎外部將輸尚繫于大使就<lb/>
服襃華之命益宣清恪之誠<lb/>
　　張揆可兵部郎中制<lb/>
<pb n="KR4d0022_WYG_016-9a"/>
敕朕開邇英之講延稽古之流睠言進讀之臣久勞侍<lb/>
從之事且優學力用峻官儀既以懋功亦惟重道某深<lb/>
中篤行強識博聞詢事攷言早延升于内閣執經摘句<lb/>
亦參侍于講帷蔚有通儒之稱雅著素絲之節襃嘉有<lb/>
典陟恪為勞超叙七兵之華兼妙一臺之選尚繄近職<lb/>
勿替納忠<lb/>
　　張勗可兵部郎中制<lb/>
敕某朕日者既祀眀堂還御層觀因祖宗配侑之重與<lb/>
<pb n="KR4d0022_WYG_016-9b"/>
天人交感之符乃推曲恩泛澤庶位擢爾以秋官之屬<lb/>
委爾以漕職之煩雖新秩已遷而舊課未陟賞宜從重<lb/>
勞則不遺況爾承相閥孝謹之風有書林清介之望亦<lb/>
已久次何愛一官夏卿首曹中臺妙選併伸襃寵益在<lb/>
欽祗<lb/>
　　周湛可刑部郎中制<lb/>
敕某朕攷内外吏治之實合前後官籍之勞率計閏成<lb/>
差覆秩次用孚恩格茲謂彝章以爾系承汝潁之餘奮<lb/>
<pb n="KR4d0022_WYG_016-10a"/>
繇漢沔之秀強計通于墳䇿精力究于事經比典漕于<lb/>
賦車再部煩于財府幹用肅給最效著眀升自秋臺之<lb/>
聨仍從左戸之掌坐本曹而則廢領他部而有來往䖍<lb/>
朕恩勉修而職<lb/>
　　趙良規可刑部郎中制<lb/>
敕某朕逺採漢官設刺舉之使叅用唐制攷將漕之最<lb/>
以爾濟名門之美預冊府之㳺中校典圖有辯章訂正<lb/>
之益外宣條教著監司按察之勞賦輿衍増方輸錯出<lb/>
<pb n="KR4d0022_WYG_016-10b"/>
書林之次亦已久秋臺之秩用以遷進掌邦刑増峻使<lb/>
範尚倚臨于外計勉成績于前勞<lb/>
　　廖詢可都官郎中馮振可都官員外郎制<lb/>
敕某等朕設課吏之格較比民之績申唐虞之簡舊去<lb/>
漢魏之煩密均用一閏叅比衆功爾等體行清修風力<lb/>
强濟自服王官之序屢試吏資之能分握符書臨長藩<lb/>
服上計文而可紀應攷法以當遷宜正秋臺之聨進丞<lb/>
郎省之務取稱懋官之典勉修良翰之風<lb/>
<pb n="KR4d0022_WYG_016-11a"/>
　　鄭有章可比部郎中制<lb/>
敕某朕以二蜀之地介在坤隅守吏有勞計年未滿聴<lb/>
先期驛上就増厥秩所以優逺吏恤西人也爾以風政<lb/>
之敏兼操行之修數領郡章今握州契著恵和之顯迹<lb/>
應攷課之成法惟秋聨之屬有比計之勾華于臺選寵<lb/>
示官成尚祗擢敘之恩無廢操修之志<lb/>
　　劉立徳可屯田郎中郭輔治可兵部員外郎制<lb/>
敕朕大比庶工之治通視一閏之成計勞以遷在法惟<lb/>
<pb n="KR4d0022_WYG_016-11b"/>
允以爾立徳精眀肅給吏文有餘以爾輔治清修謹質<lb/>
士範無闕竝繇俊茂之選咸著休令之名至于握守符<lb/>
持漕節宣我勤約之詔通為按察之官校課既優陟典<lb/>
奚愛叙正墾田之秩稍進外兵之員胥奬成勞咸服休<lb/>
命<lb/>
　　闗詠可屯田郎中趙秉可職方員外郎制<lb/>
敕某等夫治以得人為本而守長尤難官以稱職為賢<lb/>
而名實須允我疇吏伐第進省曹胥獲美才咸進襃典<lb/>
<pb n="KR4d0022_WYG_016-12a"/>
以爾詠性度閒逺履尚清修以爾秉識致疏通志用開<lb/>
敏率自雋良之舊屢試劇煩之能進服臺聨外握符寄<lb/>
䖍我典刑之守濟于文雅之風或海沂以康賴堤闕之<lb/>
利或徼外無撓濟逺夷之安列上年庸稔于朝聴正以<lb/>
墾屯之秩職諸方貢之宜竝號名郎且旌良翰益樹終<lb/>
更之課勿忘甄陟之恩<lb/>
　　章參可屯田郎中趙永裕張肅竝可屯田員外郎<lb/>
　　制<lb/>
<pb n="KR4d0022_WYG_016-12b"/>
敕某等孝宣之治信賞而衆職理京房有言舉功而萬<lb/>
化成政平吏良繇此物也朕率由舊典詳試庶工襃勸<lb/>
勤庸以風内外以爾參行義深篤以爾肅風節清修以<lb/>
爾永裕出舊徳之門有名駒之質竝奮由士彦而稔服<lb/>
朝聨典城臨民莅官行政節以㢘著治用最聞列上年<lb/>
庸胥膺攷法中臺之選起草為華右曹之煩墾田居劇<lb/>
或進正員之重或峻副郎之選竝寵清流茲為茂典益<lb/>
圖敏政庸對陟恩<lb/>
<pb n="KR4d0022_WYG_016-13a"/>
　　職方員外郎董公産可屯田郎中比部員外郎馬<lb/>
　　中庸可駕部員外郎屯田員外郎黎持正可都官<lb/>
　　員外郎國子博士司卞盛和仲竝可虞部員外郎<lb/>
　　太子中舎人張璯可殿中丞制<lb/>
敕具官某設官以等則衆職舉有勞者進則羣臣勸歴<lb/>
古為制茲道實先以爾服在朝聨夙推幹裕嵗月之效<lb/>
甫臨比最之期閥閱之資亦應叙遷之典遞増美秩用<lb/>
奬久勤益念修方以圖來效<lb/>
<pb n="KR4d0022_WYG_016-13b"/>
　　樂許國可水部郎中韓儼可都官員外郎葛禧可<lb/>
　　國子博士嚴慶孫劉世昭竝可殿中丞制<lb/>
敕某等夫堯之命官咸試以職漢之進吏皆更治民績<lb/>
用有成實行不謬以爾等或自致榮級或食其舊徳率<lb/>
用力官之敏進服班朝之聨外賦政經分幹事局悉上<lb/>
計年之最來援攷課之法稽叅無缺旌陟乃宜叙正司<lb/>
川之名稍遷都𨽻之局成均典教中盾為丞竝疏襃勸<lb/>
之恩尚勵端㢘之操<lb/>
<pb n="KR4d0022_WYG_016-14a"/>
　　劉宏可三司檢法官制<lb/>
敕某夫士之秀者節亦清焉奉夀母以孝聞參賓籌而<lb/>
名劭朕以㑹計之府事劇訟繁傅致爰書屬在能吏㑹<lb/>
法官之來代命銓部以選充齎伐來聞便與廷見更試<lb/>
甚敏操決稱平俾居憲局之真益究刑章之習<lb/>
　<lb/>
　<lb/>
　<lb/>
<pb n="KR4d0022_WYG_016-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文恭集巻十六<lb/>
</p>
<p>
</p>
  </div>
</body>
</text>
</TEI>
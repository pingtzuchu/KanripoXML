<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文恭集巻十二</head> <lb/>
    <p>
<pb n="KR4d0022_WYG_012-1a"/>
欽定四庫全書<lb/>
　文恭集巻十二<lb/>
　　　　　　　　　　　　　宋　胡宿　撰<lb/>
　外制<lb/>
　　曾公亮可充史館修撰制<lb/>
敕夫西臺書詔東觀約史三長所寄二職竝華選諸槖<lb/>
從之賢得于綸省之老某奕世學史名家通經體行安<lb/>
于粹和器用本乎沖厚博我道術執經侍于便朝代予<lb/>
<pb n="KR4d0022_WYG_012-1b"/>
語言秉筆贊于書命講聞正論丕變深辭屬史氏之缺<lb/>
員思世官之服采惟乃踵向歆之美可以嗣南董之職<lb/>
噫立言不朽書法無隱傳言後世勉濟前人豈不美歟<lb/>
尚思勉此<lb/>
　　宋祁可依前右諫議大夫充史館修撰制<lb/>
敕具官某國之大典莫尚于䇿書世有史官實顓于筆<lb/>
削思立言于不朽用垂法于將來亶屬耆英迺尸述作<lb/>
以爾學通今古文擅宗師識可貫于動微才足經于治<lb/>
<pb n="KR4d0022_WYG_012-2a"/>
本曏代言于掖省復定草于禁林盤誥之風炳于三代<lb/>
訓辭之體厚厥二京厯近輔以政成睠邇英之籍舊疇<lb/>
咨勸講召復近嚴屬撰次之缺員冀選掄之任職絶踰<lb/>
雋碩參寄編摩制度文章用煥一時之美才流職業更<lb/>
増二惠之華有若世官實惟家學尚倚敷經之善勿忘<lb/>
書法之良<lb/>
　　王洙可守本官充史館修撰制<lb/>
敕具官某朕日者祓飾舊章修起宗祀文繁禮縟德厚<lb/>
<pb n="KR4d0022_WYG_012-2b"/>
流光乃訪雋儒使志盛典思謹合宮之述用垂來世之<lb/>
傳以爾經術深明才辭典茂居邇英勸講之近參東觀<lb/>
討論之勤博洽多通精明適用實膺詔書之舉通覽奏<lb/>
篇之登敘次有條勒成得法有煥緝熙之美用嘉刋述<lb/>
之勞卽太史之書筵正開元之撰職仍侍朕講往踐乃<lb/>
司<lb/>
　　孫抃可依前禮部郎中知制誥充史館修撰判館<lb/>
　　事制<lb/>
<pb n="KR4d0022_WYG_012-3a"/>
敕史官尚矣厯代有之述春秋五例之餘顓邦國四方<lb/>
之掌必也書法使善惡昭于前其次立言用文采表于<lb/>
後惟是撰著之美則宜俊碩之流具官某篤行直躬高<lb/>
文强學達夷吾治體之要有壺遂君子之風曩從西臺<lb/>
服在禁署視淮南報賜之草作伯禽封拜之書行于諸<lb/>
侯豈惟謨訓之厚置諸太史亦繄職業之長加復同官<lb/>
之僚率取一時之望對執南董之簡遞煥唐虞之文緝<lb/>
熙予猷往踐乃職<lb/>
<pb n="KR4d0022_WYG_012-3b"/>
　　傅惟幾可兵部郎中直史館制<lb/>
敕具官某專使一面將漕之職修稽最貳期疇庸之典<lb/>
舉有嘉顯迹匪限常規爰命寵甄式頒異數以爾性度<lb/>
和厚才理幹明早膺選于畯良常肆勤于内外經術飾<lb/>
事參于儒學之優法令爲師尤號吏資之敏睠言南服<lb/>
之地簡求外計之臣圖其練更委以按察招綏有序控<lb/>
帶得宜猺俗厎寧邊氓休息方切仗才之寄宜從増秩<lb/>
之畱進屬中臺佐夏卿之爲政入聯東觀預太史之修<lb/>
<pb n="KR4d0022_WYG_012-4a"/>
書竝服華峻之資就示襃優之典尚凝來績勿墜前勞<lb/>
　　張昪可集賢殿修撰制<lb/>
敕進書殿之職襃藩翰之良用旌正人且賞稽古具官<lb/>
某高節特立直躬無徒試之吏文則肅給而無窒任以<lb/>
綱錯則方峻而不回嚮者有司坐以薄罪迫于連茹委<lb/>
之班條久從外遷頗鬱中議詩不云乎靖共爾位正直<lb/>
是與爾有直諒多聞之益中立不倚之風始寵麗正之<lb/>
名别上朱方之計惟是朕意不忘而忠<lb/>
<pb n="KR4d0022_WYG_012-4b"/>
　　孫甫可起居舍人制<lb/>
敕王者言動世有記注雖二史之任差弛而一時之選<lb/>
愈華非得名流不允清議具官某學精識逺才美行方<lb/>
辯論有餘介特不撓擢在延閣任之諫垣鯁議讜言未<lb/>
嘗吐茹清規直質不見緇磷屢易守符再典漕事風政<lb/>
彌舉器望益嘉差用久勞稍遷右史尚倚將輸之舊就<lb/>
䖍襃擢之恩<lb/>
　　錢彦逺可起居舍人直集賢院知諫院制<lb/>
<pb n="KR4d0022_WYG_012-5a"/>
敕具官某夫納忠之先莫若箴王闕興治之美無如任<lb/>
諫臣爰推渥茂之恩用奬正方之士質之公論咸曰職<lb/>
修以爾風識旣周才謨兼劭以富平之德器出太伯之<lb/>
世家紹休前人協比介弟聯對大䇿著聞本朝敷奏其<lb/>
言咸有補于世務參試以政復無害于吏文嘉其行能<lb/>
任以言責議論慷慨退公委蛇獻納旣勤旌陟宜及古<lb/>
史之任參記言動麗正之學領校典文舉用二職之華<lb/>
進增七諍之重爾其勿念後悔無廢前勞審思諸宜勤<lb/>
<pb n="KR4d0022_WYG_012-5b"/>
補不逮讜言切至朕罔咈焉<lb/>
　　李兌可起居舍人同知諫院制<lb/>
敕具官某夫有言責者思其忠有官守者修其職保氏<lb/>
之任則主進諫右司之業則司書法均是二職皆拾遺<lb/>
補過之臣也自非忠正之士疇勝左右之選以爾莊修<lb/>
有素方介不撓比膺憲屬之選進處臺端之嚴糾肅朝<lb/>
聯切劘治體間陳得失頗見納用有嘉已試之效且酬<lb/>
久次之勞寵以記言委之諫職爾其徃服休命數進苦<lb/>
<pb n="KR4d0022_WYG_012-6a"/>
言深圖薦替之勤勿爲拱黙之計周爰補察以竚來忠<lb/>
　　陳升之可右司諫制<lb/>
敕某朕設置諫臣所以箴已闕詢求正論所以廣治道<lb/>
以爾蔚有文采參以風識更試外服則材彊濟而有餘<lb/>
察視中司則體端直而無撓比奏方幅數進忠言能切<lb/>
劘于事經多鐫拂于時病適㑹諫員之缺超從憲屬之<lb/>
選徃踐厥官亟修乃職至于刑政之得失言動之過差<lb/>
悉意以聞無有所諱<lb/>
<pb n="KR4d0022_WYG_012-6b"/>
　　呂溱可右正言制<lb/>
敕具官某漢儀以諸吏給事于中唐制以兩省供奉于<lb/>
内惟是右垣之選則拾禁闥之遺自匪髦良參濟風議<lb/>
朕未嘗輕以授之以爾神逺而清體重且粹曏繇異等<lb/>
之舉遄置禁林之華參職朱轓再珥彤筆一遷秩于秘<lb/>
局久藏器于高墉介然有常議者爲滯兹用擢汝置之<lb/>
諫聯行圖記載之勞勉思獻替之最<lb/>
　　李執中可著作佐郎制<lb/>
<pb n="KR4d0022_WYG_012-7a"/>
敇具官某國家設攷課之法立準才之品較實有狀陟<lb/>
乃近明進懋以官賞則無濫以爾早中辭䇿嘗參賓籌<lb/>
間緣保任之章來稱敏濟之用使幹茗局參預縣章質<lb/>
其滿歲之勞合于班賞之格京司進秩書省爲清俾升<lb/>
刋著之華無廢操修之素<lb/>
　　呂誨可著作佐郎制<lb/>
敕某昔爾大父相太宗真宗厥功茂焉惟時穆若以爾<lb/>
有裔孫之裕䇿雋科之秀率循士範參試吏文任宰字<lb/>
<pb n="KR4d0022_WYG_012-7b"/>
而有勞厯終更而無缺監司薦狀鉤覆應條擢佐修書<lb/>
之筵且光名相之閥圖濟前美滋勉來勤<lb/>
　　向安可著作佐郎制<lb/>
敕某本縫衣之流預入彀之選早服名教之樂亦尚文<lb/>
辭之爲幕府參謀首在公匪懈之敏藩房授道有惠訓<lb/>
不倦之勤覽大宗之上言合公車之衆奏在勞可紀于<lb/>
法得遷俾領著于秘丘尚竭誠于親邸<lb/>
　　高師說可著作佐郎制<lb/>
<pb n="KR4d0022_WYG_012-8a"/>
敕某朕以吏員實繁治迹難究故設保任之法委諸按<lb/>
察之官旣得公車之章復經選部之覆審若薦狀差以<lb/>
恩遷以爾用軍從事之秩辟在幕府時則留司乃吾舊<lb/>
相薦爾沈密有守强幹克舉一德之重可以取信故特<lb/>
命引對不與他事比擢任京局領佐史筵往慎爾修以<lb/>
永來譽<lb/>
　　宋敏修可著作佐郎制<lb/>
敕某著局有佐隸修書之任故事到職作名臣之傳非<lb/>
<pb n="KR4d0022_WYG_012-8b"/>
擇才者疇稱官美爾之先正厯居史任爲一時之宗匠<lb/>
成兩朝之典冊不朽之立厥功茂焉爾承先人能世家<lb/>
學二惠競爽見推于時來質歲成兼優最日差用陟典<lb/>
擢預史筵往知朝恩取大門業<lb/>
　　張演可著作佐郎制<lb/>
敕某選部之條黜陟有序清能見拔滯淹者振器乃無<lb/>
廢才則弗遺以爾少有俊名早中科選家世高于閩錄<lb/>
閥閱滯于中銓浩然之氣老而彌壯曏隨越絶之檄預<lb/>
<pb n="KR4d0022_WYG_012-9a"/>
參賓幕之籌薦任交章終更無缺擢佐史筵之著尚繄<lb/>
文繹之餘䖍我茂恩勉而甘節<lb/>
　　路保衡蕭汝礪竝可著作佐郎制<lb/>
敕某等國家以治世之典宜崇寛簡故廷尉之屬必選<lb/>
仁平爾等階升俊科兼練法學比參府畫亦總縣條徇<lb/>
公不私以文無害被所知之章薦閱已世之案文悉通<lb/>
爰書且有比例對遷列署之秩竝居詳讞之曹勉思盡<lb/>
心以稱朕意<lb/>
<pb n="KR4d0022_WYG_012-9b"/>
　　張子方萬稹竝可著作佐郎制<lb/>
敕某等曩繇賓興早擢科等比㑹都銓之集屢試吏牒<lb/>
之煩咸用節尚之修胥被已知之薦治縣著迹幹局有<lb/>
勞略其往疵攷以今課宜寵秘丘之秩往佐修書之筵<lb/>
勉推精誠務對恩典<lb/>
　　范道卿鄭䕫金君卿竝可著作佐郎制<lb/>
敕某等佐著有局本隸修書令名雖存舊職已廢猶曰<lb/>
美秩必用清流爾等體行交修才辭參劭竝繇茂士之<lb/>
<pb n="KR4d0022_WYG_012-10a"/>
選號爲從事之良或賦縣條竝莅局事或因滿課來集<lb/>
都銓亶無尤爲多有慰薦旣合攷法仍中賞科命除此<lb/>
官且申吾信切近朝籍益思官箴<lb/>
　　周岐可著作佐郎李昭錫可大理寺丞制<lb/>
敕某等夫華原濱雍有秦之遺俗故號爲難治趙城近<lb/>
晉染堯之深迹故稱爲易化爾等端莊有立亷敏自將<lb/>
長治二邑之民操決一同之政雖劇易殊貫而功次畧<lb/>
同復有薦任之函合于甄陟之典以文而進佐秘丘之<lb/>
<pb n="KR4d0022_WYG_012-10b"/>
撰著治經以仕參列卿之丞屬均自清要往哉慎修<lb/>
　　陳亢可著作佐郎邢裕可大理寺丞制<lb/>
敕某等漢之法有最課而得遷晉之令坐優舉而乃陟<lb/>
國家開薦任之例委監司之官擢敘則精才否尤辨爾<lb/>
等或用材質之美揚于王庭或以經藝之優縻我人爵<lb/>
佩縣銅墨爲郡紀綱治有愛利之風官無逋曠之事需<lb/>
章雜薦選部修聞領著秘丘決平讞寺竝爲磐陸之漸<lb/>
勿忘風矩之修<lb/>
<pb n="KR4d0022_WYG_012-11a"/>
　　周約可著作佐郎郭灝可大理寺丞制<lb/>
敕某等同升茂士分踐俊科比沿牒以肆勤識治庖之<lb/>
效智樹風逺邑綰務要津政條以修局事無壅監司之<lb/>
薦應法銓審之較中科入著秘局進丞讞寺竝居美秩<lb/>
咸服茂恩<lb/>
　　陸絳可著作佐郎張靖聶堯竝可大理寺丞制<lb/>
敕某等邑大夫司百里之命郡督郵秉一州之綱二者<lb/>
之任則均三人之行各異以爾絳名有幹局得諸才旄<lb/>
<pb n="KR4d0022_WYG_012-11b"/>
舉將爲多治縣有迹以爾靖通法家之學以爾堯本經<lb/>
術之明吏資竝深官簿無缺終更赴集鈎攷應書參丞<lb/>
理官用信吾賞有以自效勿替厥修<lb/>
　　何世昌可著作佐郎陸若濟劉寅張齊古竝可大<lb/>
　　理寺丞制<lb/>
敕某等嘗升論秀之科亦階任子之法竝濟公路數調<lb/>
銓臺曏臨榷木之酤胥及連敖之掌或絃歌而字邑或<lb/>
書檄而從軍咸能飭厲亷規敷宣敏力交章入薦計最<lb/>
<pb n="KR4d0022_WYG_012-12a"/>
居高賞格具存陟恩宜沛佐修書者秘丘之美秩承治<lb/>
讞者列寺之要官榮序有開班朝孔邇勉固後凋之節<lb/>
以期逺至之塗<lb/>
　　宋垂範可著作佐郎王堯臣杜松張知常竝可大<lb/>
　　理寺丞王景華可衞尉寺丞制<lb/>
敕某等大選之法六歲坐優舉乃得從有司鉤攷便坐<lb/>
臨覆隨其功狀陟之京司故才弗及遺而器無滯用爾<lb/>
等或廉茂進官或高華取資從政郡邑之間服勞事局<lb/>
<pb n="KR4d0022_WYG_012-12b"/>
之次治有最目課應陟書覽薦牘則居多視素履則無<lb/>
缺秘丘領著列寺爲丞竝日美遷尚期來效<lb/>
　　吳英可著作佐郎陳世卿可衞尉寺丞楊希古沈<lb/>
　　紳孫祖慶竝可大理寺丞制<lb/>
敕某等或預揚庭之選或藉高門之資同入銓流分幹<lb/>
吏治參畫著敏撫字有勞善勾邑版之稽能盡地力之<lb/>
教外則大使之薦雜之最迹内則選部之覆審如計文<lb/>
終更若兹襃勸宜爾入領史官之佐往服廷尉之丞進<lb/>
<pb n="KR4d0022_WYG_012-13a"/>
參衞屯胥列京局宜慎榮塗之漸勿令素履之渝念報<lb/>
已知當䖍吾訓<lb/>
　　孫諮可著作佐郎王師旦王震朱彭竝可大理寺<lb/>
　　丞夏侯維可衞尉寺丞制<lb/>
敕國家著定攷法差進銓流壹責監司之官參稽保任<lb/>
之法省審旣正遷陟乃宜以爾等或州舉升科或世資<lb/>
補吏除軍從事爲郡決曹領算商車典臨茗局職修課<lb/>
舉行敏節廉按察之薦條聞鉤校之司覆實書省有佐<lb/>
<pb n="KR4d0022_WYG_012-13b"/>
卿屬置丞竝從臺格之遷益䖍朝寵之茂無易而守更<lb/>
效其來<lb/>
　　前石州方山縣令王佐可著作佐郎前泗州盱眙<lb/>
　　縣令吳天常睦州司法參軍前監温州在城商稅<lb/>
　　務傅燮竝可大理寺丞制<lb/>
敕某等久從掾令之職咸有幹廉之稱使者交章攸司<lb/>
覆實言爾最狀甫應遷科朕親御便廷訾相其質可以<lb/>
才使因而敘遷進屬上臺之聯益思良吏之守<lb/>
<pb n="KR4d0022_WYG_012-14a"/>
　　王度可太子中允牛知新可著作佐郎張奭可大<lb/>
　　理寺丞制<lb/>
敕某等朕欲濟官政之宜究吏人之迹故責在保任而<lb/>
壹于監司爾等或奮藻賓興或治經進宦參被邦侯之<lb/>
選典司都獄之繁行已有方服官無缺薦論狎至鉤校<lb/>
率同差次資名襃進秩序惟承華之屬通文石之朝典<lb/>
著秘書持平列寺彚征以進胥慎而修勿蹈匪彝益思<lb/>
自效<lb/>
<pb n="KR4d0022_WYG_012-14b"/>
　　郭評可太子中舍人李偉可大理寺丞制<lb/>
敕某春坊允僚比東臺之封駮秋卿丞屬佐廷尉之讞<lb/>
疑或顓用才流或參選吏幹以爾等修辭入第預軍從<lb/>
事之招治禮得科厯郡決曹之任外章交薦滿課終更<lb/>
質諸銓條灼有治狀宜寵承華之秩往司李法之書彌<lb/>
勵來勤勿更前守<lb/>
　　劉孝忠李允中竝可太子中舍人劉炎可殿中丞<lb/>
　　制<lb/>
<pb n="KR4d0022_WYG_012-15a"/>
敕某等早階科等之升或緣蔭格而仕積勤官簿升屬<lb/>
法卿分守二邑之氓顓司一局之利條上最目協應陟<lb/>
書宜進承華之僚入丞中盾之省益樹風迹以對寵靈<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0022_WYG_012-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文恭集巻十二<lb/>
</p>
<p>
</p>
  </div>
</body>
</text>
</TEI>
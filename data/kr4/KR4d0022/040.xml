<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文恭集巻四十</head> <lb/>
    <p>
<pb n="KR4d0022_WYG_040-1a"/>
欽定四庫全書<lb/>
　文恭集巻四十<lb/>
　　　　　　　　　　　　　宋　胡宿　撰<lb/>
　行狀<lb/>
　　太傅致仕鄧國公張公行狀<lb/>
令公本系清河五世祖唐任刺史因僑于漢南曾祖諱<lb/>
某以廷尉平總襄鄂七州都計居襄帥趙凝府<hi>案趙凝唐書作</hi>
<hi>趙匡凝此避宋太祖諱缺之</hi>凝為梁所敗走江南因避地鄖鄉卒葬<lb/>
<pb n="KR4d0022_WYG_040-1b"/>
于斯祖諱裕字某試金吾長史嘗莅隂城監院遂占數<lb/>
焉後榜隂城曰軍光化是也考諱廷朗恬曠巻道翔去<lb/>
弗仕咸以醲徳厚行品于州曲慶靈回復克開厥嗣其<lb/>
後公貴三世竝追贈開府儀同三司太師兼中書令尚<lb/>
書令以郕楚韓三國公啟之封曾祖之配曰郭氏祖之<lb/>
配曰胡氏封燕國晉國太夫人妣趙氏封魏國太夫人<lb/>
繼母二曰龎氏曰李氏以韓魯越竝加太夫人之號初<lb/>
魏國産公七日疾且革有姑適全氏以公屬其姑曰娠<lb/>
<pb n="KR4d0022_WYG_040-2a"/>
是兒覺有異今疾不支以是長累姑矣語訖即絶姑感<lb/>
慨鞠養同于巳生公生百餘日甫能啼幼即穎特習貫<lb/>
如素及其長也身長七尺天骨峻擢隤然志量莫挹其<lb/>
際受經于嵩陽張恕先生恕有道之士見公學尚根本<lb/>
行中儀矩歎謂之曰子天機如法未易可涯後與濟北<lb/>
戴國忠廬陵歐陽慶學于酇城淳化初本土勸駕端圍<lb/>
覆試于時取士優先舊人初詣公車者臚傳報罷公颺<lb/>
言曰襄漢人士陶化尚少必欲諷勸學者乞從隗始占<lb/>
<pb n="KR4d0022_WYG_040-2b"/>
奏條暢太宗聳然異之即賜公第解巾鄖鄉簿先墓在<lb/>
焉初政有條衆畏且愛秩滿除射洪長蜀盜甫平瘡痍<lb/>
迄起賦重俗惡不堪長治或恤公曰得射洪何哀盍易<lb/>
他邑公曰事不避難志不求易有民與社吾何懼焉至<lb/>
即安集勞徠恩意甚著夏旱郡邑馳禱靡神不舉公初<lb/>
至邑齋祓外次禱于白崖山陸使君之祠既奠而踆斂<lb/>
版以俟時陽驕熾天無纖隂須臾繁雲大合而雨連屬<lb/>
三日逺近霑足涓辰報貺刻文識其祠下剽輕聚盜保<lb/>
<pb n="KR4d0022_WYG_040-3a"/>
匿境内公廉知主名隂設方略詭以輕事一切捕繫數<lb/>
日州果符下牙將提兵捕劇賊陳漢遇八人至則賊巳<lb/>
獄矣咸稱神明轉運使檄請治郪便道詣郡射洪民數<lb/>
百追路邀持公馬首以歸曰我邑官人也郡以其狀白<lb/>
外臺檄至聴還本治其得民心如此張貳卿守左蜀有<lb/>
採訪使至郡詢屬吏之賢否雍曰本郡十邑屈得一指<lb/>
惟張射洪耳後除襄陽長内艱不赴除喪趨冬集出許<lb/>
下故内閣查公道時領漕京左嘗更守蜀郡髙公射洪<lb/>
<pb n="KR4d0022_WYG_040-3b"/>
之政館致累日以書薦于楊文公大年文公邃于風鑒<lb/>
少所許可一見大加器賞便期以公輔促公獻文闕下<lb/>
自攜其副介于執政業有俞㫖行給試札㑹有澶淵之<lb/>
幸事從中寢以薦例應格除祕書省著作佐郎知邵武<lb/>
縣民喜訟吏詆欺前後宰守經常繫者不減一二百公<lb/>
平處悉當劇易迎解訟源自閉牢户至空軍帥武白訪<lb/>
公詢今昔煩簡之殊致以何道公答曰前以精密致煩<lb/>
後以疎略成簡白尤歎語致之美嘗手植海棠于庭中<lb/>
<pb n="KR4d0022_WYG_040-4a"/>
後之為邑者欲伐去老吏以為不可泣諫乃止迄今訂<lb/>
之甘棠焉遷秘書丞監在京折中倉除御史臺推直官<lb/>
楊文公薦才堪御史兼除察視時貢舉新格始用糊名<lb/>
張設科防間有未密公受詔巡鋪巡經學巳因白主司<lb/>
有親戚在進士中明當引試于巡體非便請出以避嫌<lb/>
迹主司以令甲無有公自表引去不俟可報真宗覽奏<lb/>
深加歎息因記名于禁屏自是著令與主司有雜嫌者<lb/>
移試别頭江南轉運司闕中書兩上擬目巳再見却矣<lb/>
<pb n="KR4d0022_WYG_040-4b"/>
特有宸㫖越次用公封禪汎恩就除殿中侍御史在江<lb/>
南歳餘除侍御史移廣南路轉運使公以南海饒寳薏<lb/>
苡足鑒雖所須藥物皆自北營致而南到部市無私焉<lb/>
章聖意在試用故嘗以公番禺一二所為伺知治行時<lb/>
朝家獲元命之符因飆馭之格訪四方州郡置觀榜以<lb/>
天慶公上言嶺服僻陋不堪大役建議諸舊有觀處宜<lb/>
改用金額别增一殿以䖍朝謁朝廷從之班下著比時<lb/>
太尉王文正當國歎其有體識西祀慶成就除尚書兵<lb/>
<pb n="KR4d0022_WYG_040-5a"/>
部員外郎被召入對延見數四言皆意合去輒目送以<lb/>
將漕之重除河北轉運使詔徙棣州以避水害城中糧<lb/>
餉滯積議者難于遷運時濱河諸郡歳飢艱食公裁留<lb/>
支計餘竝貸以與民約以來歳輸還新州公私便之如<lb/>
期率集明年主上出閤髙選僚友召還除户部郎中充<lb/>
壽春郡王友規中入謝上面諭選卿來久幸煩友教公<lb/>
俯伏祗詔恪勤授經敷譯聖言開導元良徳必依孝動<lb/>
則循禮上徇齊而敦敏學緝熙而光明卓然日躋繄于<lb/>
<pb n="KR4d0022_WYG_040-5b"/>
體訓授詔充契丹國信使辭于便坐趨入殿户馳遣中<lb/>
人召入引至上前諭以元子煩卿誨接朕嘗以卿語宰<lb/>
相最慤于訓導輟卿不可以使材之難少逾卿者公因<lb/>
叙謝趨下再拜復召升殿再諭此行出境惟當執禮答<lb/>
問以實若關兵要辭以他語賜坐啜茗謁者贊罷復趨<lb/>
陛石對揚天子之休命公初入壽邸及主上一經之畢<lb/>
真皇皆賜御詩襃美焉至是聘北復有宸藻寵行朝野<lb/>
榮之前無此比使還稱職以國藩初啟除昇王府諮議<lb/>
<pb n="KR4d0022_WYG_040-6a"/>
㕘軍東宫既建除右諫議大夫兼太子右庶子未幾昇<lb/>
左同知審官院事四年兼太子賓客知審刑院判史館<lb/>
兼樞密直學士審官如故真宗治定淵然凝監太清機<lb/>
政參裁旁倚儲徳始以二府正弼通領官職除公太子<lb/>
詹事㑹靈觀判官餘如故五年以本官拜樞密副使尋<lb/>
遷給事中皇初紹宅三遷户部吏部侍郎尚書左丞充<lb/>
祥源觀使竝居内密之職六年拜禮部尚書同中書門<lb/>
下平章事集賢殿大學士明年罷相遷刑部尚書知江<lb/>
<pb n="KR4d0022_WYG_040-6b"/>
寧府九年來朝京除定國軍節度使鎮許下十年拜刑<lb/>
部尚書行中書侍郎同中書門下平章事明道之元落<lb/>
成宫寢職在使領二年遷兵部尚書升冠宰席兼門下<lb/>
侍郎昭文館大學士監修國史獻懿二后祔洛以公充<lb/>
使領䕶園陵尋除山南東道節度使同中書門下平章<lb/>
事判許州景祐二年有保釐西洛之命五年復以夏官<lb/>
尚書升序上衮寳元郊類充大禮使籌相儀之勞進封<lb/>
郢國公上方倚任舊徳挹仰耆訓機務大小一一咨決<lb/>
<pb n="KR4d0022_WYG_040-7a"/>
公亦竭精盡慮彌補察讜言善䇿隨事獻納自以儲帷<lb/>
階進感㑹聖恩思潔進退之分全君臣之美欲後世莫<lb/>
窺其間于是七露章推言巳意求還時柄天子憑賴中<lb/>
㫖批諭有公無困我之歎進見乘間又懇懇乞骸上亦<lb/>
感悟其言閔勞職事册拜太傅致仕進封鄧國公許朝<lb/>
朔望及大朝㑹綴中書門下班都城出入許施青葢師<lb/>
瞻主睠終始尊顯國朝宰相自中書致仕惟公一人而<lb/>
已艾服官政五十餘載内修孝悌以廣親親外崇禮樂<lb/>
<pb n="KR4d0022_WYG_040-7b"/>
以接天下保誠任素履中蹈和乾興受遺繼秉相軸皇<lb/>
初遵晦獻后參制近習藉寵勢有放焉公與一二雋弼<lb/>
同心彌縫闕漏消弭間隙援進忠謇選用儒碩備諫正<lb/>
勸講之任開益神睿綱紀亹穆厥功茂焉冀州上曹某<lb/>
急變搆惎者規中樞老二宫召質諸弼俱無言者獨公<lb/>
保任大臣無異志言色詳正卒指以厚善罷公政事出<lb/>
金陵上終眷之後復其爵上還所籍田廬甄其子孫公<lb/>
中不自欺大較如此凡所解釋多見全度好奬進士類<lb/>
<pb n="KR4d0022_WYG_040-8a"/>
喜掩覆人過不念舊惡特稟純孝感姑撫育事之如母<lb/>
姑亦早寡一子文秀後卒復棺之際公適在外及還盛<lb/>
暑堅求發棺巳而視之哀慟殆絶姑為之輟泣曰吾子<lb/>
雖死汝在固無憂矣公悉心奉養先意孝順姑後病死<lb/>
行服營塟身相舁柩徒跣墓次行路觀者歎息純至及<lb/>
在樞宥表陳前恩特贈姑南陽縣太君姑之子文秀贈<lb/>
太子左贊善大夫刻石以紀其事今宜猷原武鄭公之<lb/>
文也每語及姑兄泫然流涕武當鄖鄉先塋在焉嘗表<lb/>
<pb n="KR4d0022_WYG_040-8b"/>
求置寺以紓罔極詔以乾興賜之額營築之際工徒艱<lb/>
水溪路回逺疲于行汲一旦墳側靈泉自出役夫持鍤<lb/>
隨而浚之淵澮甘清絶異常水飲者皆足衆不病渴日<lb/>
月引長施及墟落公刻文志異名其泉曰孝感錢思公<lb/>
美而作頌併序其事公奕世滋善深奉竺乘公學力之<lb/>
强妙悟性理寂黙常照疵吝隨遣不使纖芥㸃于太清<lb/>
以至歴四方經百物神用無滯機應不差干將莫邪所<lb/>
至立斷隋珠和璧未嘗自珍初服小官晩都大位久幽<lb/>
<pb n="KR4d0022_WYG_040-9a"/>
不改常操三入而無喜色所謂器博用大道周性全者<lb/>
也出殿大邦克勤小物不養虚體務收實迹所至有愛<lb/>
利之風無苛留之獄許田患水築隄以捍堅完峻厚歳<lb/>
息愁墊許人至今䝉其賜及得謝神明克壯旦起玩易<lb/>
老閲華嚴諸品與赤髭白足之士對談法要得名教之<lb/>
樂忘形役之累城南賜園殊為名勝暇日後車載客相<lb/>
從文酒雅題探賦清篇賡屬野興所適或累日忘返公<lb/>
綴文根道尤邃于詩峻整平淡通有二體登科日嵩陽<lb/>
<pb n="KR4d0022_WYG_040-9b"/>
張先生以詩寄公云全篇合雅道一舉得仙枝乖崖張<lb/>
尚書以雅道自處少所推挹嘗覽公詩云巨峻如天設<lb/>
看來字字精功夫能到此心意可知清酷愛張水部籍<lb/>
詩嘗評之云語雖似近思致清逺淺于詩者不足游其<lb/>
藩閾保釐西洛有三游嵩少詩及還政事與故相宫師<lb/>
陳公角才聯唱詩筒日至搢紳多傳諷焉況之劉白公<lb/>
嘗受詔主作皇太子及寳元尊號二册文典厚深重世<lb/>
稱名筆撰集則有明道籍田謝廟二記箋註御集譯潤<lb/>
<pb n="KR4d0022_WYG_040-10a"/>
經文公咸預焉文集十曰應制曰春坊曰舊帚曰江嶺<lb/>
曰許洛曰歸政曰過家曰小集曰雜文曰表章内七集<lb/>
自作序冠其前行書遒勁毫法殊逸尺牘所作人競藏<lb/>
弆歳時伏臘太官珍甘班賚兼優勞問不絶元㑹誕節<lb/>
參綴宰聯抃舞稱觴百僚聳觀龍光體貌為時元老上<lb/>
嘗遣近璫持賜公飛白千歳二字神毫奮迅天然攸縱<lb/>
公進長歌二百言稱謝優詔賜答模以琬琰龕于西堂<lb/>
翰林學士宋公子京為之序前後所賜宸翰積百餘軸<lb/>
<pb n="KR4d0022_WYG_040-10b"/>
居常祕奉公以乾徳甲子九月二十一日生于皇祐元<lb/>
年正月已酉晡後薨年八十六歳上聞而震悼詰旦車<lb/>
駕臨奠哀慟數四賻中金三千兩輟視朝三日册贈太<lb/>
師兼中書令翼日便坐決事上顧宰相曰張某可惜昨<lb/>
日有言庚戌是朕正本命未可致奠朕以其師臣舊徳<lb/>
首于藩邸輔導遂定志而徃宰臣進而言曰陛下如此<lb/>
過于唐太宗辰日哭張公謹也兹事不惟張某之幸實<lb/>
為陛下聖徳之美乞宣付史館庶幾光輝行逺上從之<lb/>
<pb n="KR4d0022_WYG_040-11a"/>
二月某日皇帝出哭于外次百官奉慰哀榮之極人臣<lb/>
少比初公卜葬父母遇觀之蠱卜者曰易所謂幹裕其<lb/>
父母吉孰大焉上九不事王侯髙尚其事公將終身履<lb/>
之貴而有壽其後三師就第十年棄事養和綏福得上<lb/>
九之象焉間歳一還鄖鄉拜掃塋墓三世墳典皆至極<lb/>
品卜者幹裕之説不其信歟未薨前二日猶之園墅晨<lb/>
起感疾初不甚苦方答親客書簡俄而委順公起布衣<lb/>
為王者師三持化樞再領台鉞任徳爵之重為典刑之<lb/>
<pb n="KR4d0022_WYG_040-11b"/>
老易之大有上吉書之五福嚮用公皆全而履之初無<lb/>
缺者初娶蔣氏追封晉陵郡夫人再娶黄氏追封英國<lb/>
夫人三娶馮氏封舒國夫人皆賢明婉靜儀諸中閫男<lb/>
子四人長友直任尚書刑部員外郎直史館友偁殿中<lb/>
丞友正將作監丞友誼奉禮郎蚤卒四女長適工部郎<lb/>
中安稹次適刑部員外郎集賢校理李昭遘次適太常<lb/>
博士吕公孺次適刑部郎中王素適安氏王氏者先公<lb/>
而亡龜筮襲吉日月有期周咨家臣參稽官閥敢陳有<lb/>
<pb n="KR4d0022_WYG_040-12a"/>
覺之行願摛無愧之辭謹狀<lb/>
　　李太夫人行狀<hi>後封沂國太夫人</hi>
太夫人姓李氏占數晉陵世為賢家曾大以來敏徳厚<lb/>
行名諸州曲考諱某力學早殞不階宦達娶强氏生三<lb/>
女太夫人即其第二息幼挺淑質長蹈雅性姆教匪習<lb/>
自安于中行女功不勉皆臻于妙趣以守龜云吉遂歸<lb/>
于我先君寺丞逮事大門及侍公姑朝夕恪共儀止淑<lb/>
慎躬親執煩辱之事造次亡喜愠之容旁絶間言動得<lb/>
<pb n="KR4d0022_WYG_040-12b"/>
餘裕及大門捐館尊姑在堂時年八十餘矣能候慈色<lb/>
不失美意時先君患舊蓽隘甚謀攷新室或計土木之<lb/>
費旁沮其議太夫人曰不然今姑年迫矣脱有不諱外<lb/>
姻且來是間何能周旋治第庇族差勝他費及姑生存<lb/>
得安斯寢饘于是粥于是歌于斯哭于斯足矣乃出奩<lb/>
中之糚得金數百趨市材瓦落而成之未幾而祖母亡<lb/>
于是弔祭有所焉洎先君不禄泰山其頽泣奉几筵親<lb/>
持門戸訓諸子以學勗諸女以順歳時伏臘祠祭必誠<lb/>
<pb n="KR4d0022_WYG_040-13a"/>
諸物内外姻族慶弔皆躬其事或有匱乏至為經恤外<lb/>
祖之亡一子尚幼自零丁孤苦之中使之成就樹立皆<lb/>
出勗養之勤遂承其家逮至暮年數見重孫篤羊棗分<lb/>
遺之慈盡鳲鳩均一之愛持禮由于繩墨用心過于丹<lb/>
青黎明以興盛服而坐習知四諦之苦歸信一乘之法<lb/>
神珠百餘誦觀音名號持般若心經像前焚香日繫其<lb/>
合藐是諸子尸諸外官至于賦政緒餘立身本末莫不<lb/>
提耳䝉教持心俾厚奉戢悔尤得免罪戾實繫慈訓平<lb/>
<pb n="KR4d0022_WYG_040-13b"/>
反之故寳元中郊類泛恩啟封上元縣太君慶歴三年<lb/>
孟夏交呉興郡章奉版輿寧里閈昊天不弔大禍奄至<lb/>
以中秋八日感疾終于常州孝仁坊之私第享年七十<lb/>
有五臨終神色如常初不怛化顧視諸子徐以手握某<lb/>
之臂良久合掌加額曰願汝無忘善性諸子以有為之<lb/>
法乞營佛事頷而許之言訖即終初太夫人以丙申八<lb/>
月壬寅生于某復以癸未八月壬寅委棄諸孤至慈無<lb/>
窮大恩未報追誦寒泉蓼莪之什劬勞顧復之施恨不<lb/>
<pb n="KR4d0022_WYG_040-14a"/>
得先從地下驅馳螻蟻苟延視息亦何忍焉子五人長<lb/>
曰某至性淳至次曰宿任太常博士集賢校理曰飾曰<lb/>
實曰賓舉進士南省下女二人長適進士朱況<hi>案況姓名見唐</hi>
<hi>詩鼓吹所選胡宿七言律中元好問既誤以宿為唐末人于況自不暇深攷此足以證其失</hi>次適桂<lb/>
州司理參軍葛武皆先太夫人而亡孫宗度宗陽宗堯<lb/>
凡二十四人宗堯擢進士第任饒州團練判官餘或干<lb/>
試有司或纔習緒業重孫元規而下凡六人日月有期<lb/>
諸孤相與追記平生狀實乞銘諸竁以光幽壤<lb/>
<pb n="KR4d0022_WYG_040-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文恭集巻四十<lb/>
</p>
<p>
</p>
  </div>
</body>
</text>
</TEI>
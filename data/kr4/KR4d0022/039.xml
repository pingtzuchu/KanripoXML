<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文恭集巻三十九</head> <lb/>
    <p>
<pb n="KR4d0022_WYG_039-1a"/>
欽定四庫全書<lb/>
　文恭集巻三十九<lb/>
　　　　　　　　　　　　　宋　胡宿　撰<lb/>
　碑表塔銘<lb/>
　　宋故朝散大夫尚書禮部侍郎致仕上柱國樂安<lb/>
　　縣開國侯食邑一千三百户賜紫金魚袋贈吏部<lb/>
　　侍郎蔣公神道碑<lb/>
宋有大雅全徳之老尚書禮部侍郎致仕蔣公以皇祐<lb/>
<pb n="KR4d0022_WYG_039-1b"/>
六年三月辛酉考終于呉郡靈芝坊私第以至和元年<lb/>
九月乙酉葬于呉縣堯峰之魯塢門人邵必誌其壙議<lb/>
者謂公朝廷偉人東南首望宜有石刻以表神道既葬<lb/>
十年宿得以申尋遺烈章示于後公諱堂字希魯常州<lb/>
宜興人弋陽本系出于周公義興至唐蔚為盛閥累世<lb/>
紱冕訖于五代本朝未有達者先大夫賢常有中興門<lb/>
構之志聚書延客以教諸子公在伯仲間穎特秀整不<lb/>
勉而學益進既冠而業大成西遊京師遍交英俊卓然<lb/>
<pb n="KR4d0022_WYG_039-2a"/>
文行見稱諸公名聲飛翔迅于六翮祥符五年登進士<lb/>
甲科授楚州團練推官嘗權州事閲器仗牙門軍校不<lb/>
待白已輒啟庫鑰公械而治其罪郡中肅然丁先大夫<lb/>
憂服除吏部試甲乙判文在優等陛見日章聖命取所<lb/>
試判視之嘉賞焉改大理寺丞知撫州臨川縣縣有大<lb/>
姓李甲積為民害乃復僭擬亾制動作不法前宰無敢<lb/>
擿其罪公至縁事捕治之盡得其姦狀卒坐棄市害根<lb/>
鋤去闔境慰悦歴眉吉楚三通判改太常博士知泗州<lb/>
<pb n="KR4d0022_WYG_039-2b"/>
惟眉差小而三郡類劇沛然神用治罔弗舉召為監察<lb/>
御史時樞密使張耆章聖藩邸舊臣嘗有徳于獻后后<lb/>
方臨朝耆數移疾弗治務公以其慢朝虧職宜加顯黜<lb/>
疏比上不省及仁宗復辟同僚語公盍辯前疏答曰彼<lb/>
已失勢言之傷薄吾弗為也未幾同僚躡公前跡而言<lb/>
疏入之明日仁宗見稱敢言擢居近侍執政知公抗疏<lb/>
在前他日見之有慰安之語公曰言責本職豈規賞耶<lb/>
禁中火有司欲文致其事委罪宫人公上言火災天意<lb/>
<pb n="KR4d0022_WYG_039-3a"/>
也陛下恐懼修省猶恐未至如聞吏議欲以宫人為解<lb/>
女子一問即承然天可誣乎上悟遽命原之日官上言<lb/>
内酒坊直國家福徳所在宜徙置他所宦者喜興作希<lb/>
土木之賞隨而贊然事下公府公逆奏曰内酒坊枕大<lb/>
内西北隅四世矣祖宗以來少福徳耶無名改作所宜<lb/>
慎重事遂寢歳餘遍歴三院判三司度支勾院賜緋衣<lb/>
銀魚時三司使范諷髙虚廢務公以為憂頃之以侍御<lb/>
史出為江南東路轉運使辭日面陳諷放逸不事事大<lb/>
<pb n="KR4d0022_WYG_039-3b"/>
隳厥職仁宗頷之未幾諷罷至江東數月㑹朝廷廢江<lb/>
淮發運使均歳漕錢帛之數取辦六路以公為淮南轉<lb/>
運使兼發運使更張甫至綱目未立凡百經制出于心<lb/>
術歳終奏計六百萬璽書襃美焉未幾就除尚書吏部<lb/>
員外郎復以勞賜金紫坐部吏犯法按舉失實移知越<lb/>
州漢太守馬臻所治鑑湖在焉無慮溉田八千頃至是<lb/>
越人奪湖水以名巳田故水日堙湖田日廣貧民失水<lb/>
利豪姓擅地産公條奏利病詔復為湖俗信姦巫奉淫<lb/>
<pb n="KR4d0022_WYG_039-4a"/>
鬼境内所祀非舊典者皆翦治之取其像棄湖中材瓦<lb/>
悉送官衆初駭以為蔑神公乃尊禹祀新馬侯故祠歳<lb/>
時齋薦之民靡然而趨正享知淫祀之無福焉徙知蘇<lb/>
州代還判尚書刑部三司户部勾院歴户部度支鹽鐵<lb/>
三司副使乘西師之後關中困乏及夏人送款疆事略<lb/>
定公建白一切蠲去横賦以紓其民東川饑受詔為梓<lb/>
州路安撫使勞徠安定全活甚多還朝除户部郎中天<lb/>
章閣待制充江淮發運使承前居是職者每歳上計必<lb/>
<pb n="KR4d0022_WYG_039-4b"/>
取大艑載奇物輸權門以售進公再任前後五年未嘗<lb/>
一至都輦章奏皆附驛而上除河東轉運使未行徙知<lb/>
洪州又改應天府兼南京留守司歳餘遷左司郎中知<lb/>
杭州㑹髙選名臣以殿右蜀遷樞密直學士知益州蜀<lb/>
人偷浮不識敦本前守如乖崖承冦亂甫平一切權宜<lb/>
務安逺俗後之來者以為治蜀適然耳而又增益侈費<lb/>
十倍于前公曩官于眉習知敝俗常曰國家承平百年<lb/>
聲教萬國蜀士學尚不減鄒魯惟此習俗尚安餘風二<lb/>
<pb n="KR4d0022_WYG_039-5a"/>
千石恬而不怪豈承流宣化意耶乃興學校省㕑傳凡<lb/>
過泰無名之費姑息不正之事多所裁革未始顧慮耆<lb/>
舊有識者竊喜公所為咸言庶幾數年吾俗且變貪吏<lb/>
醜正惡不利巳復有肺腑舊族逋責列肆累政不敢治<lb/>
公裁之以法遂入訴近習且造險語飛聞于上謂公變<lb/>
亂舊制蜀土且搖遽移公知河中府迄今蜀人歌思之<lb/>
不巳公至蒲嘗感危疾表求便郡再知杭州遷左諫議<lb/>
大夫復徙知蘇州明堂泛恩改給事中公治杭與蘇俱<lb/>
<pb n="KR4d0022_WYG_039-5b"/>
有遺愛及重臨二州幼艾相攜迎拜道路呉人于虎丘<lb/>
生為立祠明年表還官政朝廷崇禮耆碩閔煩事物以<lb/>
小宗伯秩聴行其志力是時年耆者類不即退公在杭<lb/>
州日業巳治第呉下既而得請角巾休舍搢紳髙其識<lb/>
平生愛客應接不倦亦既告老精力尚强佳賓至前清<lb/>
談不廢所居溪館有芝草産焉一孫少孤二子皆幼至<lb/>
是參侍左右咸以為隂徳之報感疾既革遺言誨以力<lb/>
學口占後事命弟之子之奇疏于牘背已與親友訣神<lb/>
<pb n="KR4d0022_WYG_039-6a"/>
色不亂含玉之日壽七十五呉中士大夫若吏與民莫<lb/>
不相與流涕朝廷公卿表其徳範宜加旌賁天子惻然<lb/>
命以優恤特贈尚書吏部侍郎未三品非例也公學問<lb/>
道本原論議依名節其行已也直其從物也裕人之有<lb/>
善不啻已出孜孜奬進須成就乃已所至以㧞才薦士<lb/>
為巳任或譏以太廣勉之少峻公以峻則遺物卒不易<lb/>
其守歴典㑹府者七所至之治必先美風俗扶名教不<lb/>
專于簿書聴斷而已治蜀日常召髙才碩生㑹試府寺<lb/>
<pb n="KR4d0022_WYG_039-6b"/>
親校才等勸成學者于府學之側别建西學以廣諸生<lb/>
齋室訖成而公移蒲中其後轉使毁之以增廨舍既而<lb/>
常山宋公尚書至府聞其事歎惜久之且欲成公意乃<lb/>
即其舊趾建文翁祠祠之内圖嚴君平鄭子真司馬相<lb/>
如揚子雲蜀土先賢凡九及公之像而十常山公為之<lb/>
贊至公略云蔣侯挺挺天與嚴方健而文明不逢不將<lb/>
迹其風徳從可知耳公有髙情富清藻多所綴述尤邃<lb/>
于詩其間所得往往清絶善作尺牘思致簡詣時人得<lb/>
<pb n="KR4d0022_WYG_039-7a"/>
之藏為名筆及退居林下神機日旺雖飲食寢處未嘗<lb/>
忘詩亦天性然有文集二十巻初義興家墅濱鬲湖之<lb/>
右蔣氏大宗之碑在焉公之曾王父諱幼蟾大王父諱<lb/>
宏謹皆隱徳弗官王父諱九臯以公貴贈尚書刑部侍<lb/>
郎妣史氏追封廣陵郡尚氏宣城郡二俱太君公出史<lb/>
氏娶錢氏封壽昌縣君先庚辰十二年而亾後舉以合<lb/>
葬焉子三人長羣玉早卒次長生次長源皆為大理評<lb/>
事女四人長適刑部郎中知制誥邵必次適都官員外<lb/>
<pb n="KR4d0022_WYG_039-7b"/>
郎王景芬次早卒次適處州青田縣尉宋寛孫續任大<lb/>
理寺丞通判利州初公捐館遺恩以續簽書平江軍節<lb/>
度判官㕔公事自言少孤育于祖乞服衰麤以報朝議<lb/>
以公有子不許遂辭疾謁醫去職行服雖不如禮識者<lb/>
重焉吁哉道之難行以公吏師治蜀美績弗究不登三<lb/>
事其命也夫宿早依門牆稔聞閥閲兹用傳信亶無愧<lb/>
辭庶使三呉吏民過堯峰者為賢公墮淚云銘曰公之<lb/>
志潛于斯民平昔藴蓄曾弗大伸公之才足經當世華<lb/>
<pb n="KR4d0022_WYG_039-8a"/>
皓巻藏未能殫試刀州之學有像是圖君平子雲盛徳<lb/>
不孤虎丘之阯有祠特起太伯季札髙風孔邇嗟嗟尺<lb/>
璧長掩山阿神明潛翳恫若之何震澤東漸靈巖西峙<lb/>
公雖可亡徳音不已<lb/>
　　故秘書王公墓表<lb/>
故秘書王君諱樞字慎之姓出魯之屬邑其先句須為<lb/>
之宰後因焉漢有丞相衡晉有將軍術乃其苗裔播遷<lb/>
之餘也累世占數常州之無錫以避太祖諱上之字改<lb/>
<pb n="KR4d0022_WYG_039-8b"/>
稱王焉曾祖克模祖建寧俱仕南唐為偏將以驍果聞<lb/>
周師圍壽春國主令君祖齎密詔至守將劉仁贍所致<lb/>
命而還後積功勞卒于信州刺史考徳政仕南唐為資<lb/>
明庫使歸朝卒右侍禁君第四子也幼警悟有學工于<lb/>
屬文體裁典蔚天性善書喜為楷法其落紙也如飛人<lb/>
望之意以為草即之真美可愛十三歳侍父征南海市<lb/>
舶故工部侍郎凌公策時為轉運使賞其神俊妻以愛<lb/>
女凌公後典成都得任異姓為官以䕃試將作監主簿<lb/>
<pb n="KR4d0022_WYG_039-9a"/>
非其好也鏁㕔就本郡之舉取為首選明年中丙科守<lb/>
秘書省校書郎知湖州長興縣治有風迹嚴而不殘丁<lb/>
内艱去官焦毁成疾以祥符丙辰十二月十一日卒于<lb/>
京師伯氏函其骨歸呉寓于惠山精舍三十九年子翔<lb/>
為睦州建徳令感幼藐失恃僑寓未塟赴郡謁告乞治<lb/>
喪事以書來赴曰我先君將塟日月孔邇願得銘諸壙<lb/>
中以謹行閥㑹予受詔聯知貢舉逮巳事而出則過期<lb/>
弗及遂以皇祐癸巳四月十五日卜塟于無錫縣神龍<lb/>
<pb n="KR4d0022_WYG_039-9b"/>
鄉義昌里大塋之次是時再世猶在淺土至是舉塟者<lb/>
凡六喪繄克家之幹也秘書某人從外兄也總角時以<lb/>
伯氏之命得依其舍為學君太夫人范陽盧氏山東舊<lb/>
閥賢而有範閨門之内不肅而成視秘書子均同子姓<lb/>
君之伯氏植器業磊落綽有風義凡所論議必依名節<lb/>
呉中士大夫日游其門某以鯫生受教君子恩故彌厚<lb/>
歳不我與忽然四紀二惠競爽抱志不伸伯氏嘗舉進<lb/>
士以親老不遑擇禄後卒于右侍禁君之易簀纔二十<lb/>
<pb n="KR4d0022_WYG_039-10a"/>
五歳貌古神秀行安志美時人咸期逺到不幸夭閼其<lb/>
後同時儕類多至顯仕使君且壽未易涯耶長子曰翔<lb/>
進士擢第葬之明年冢嗣以最遷秘書省著作佐郎知<lb/>
河南府壽安縣得告展省咨予以前銘有闕且曰表其<lb/>
墓可也追惟平昔受訓伯氏義不可辭故同其伯氏云<lb/>
　　故右街副僧録普印大師賜紫昕公塔銘<lb/>
有宋大士賜號曰普印居景徳蘭若以至和丙申四月<lb/>
甲戌宴坐示滅容采若生壽七十有四臘五十有九都<lb/>
<pb n="KR4d0022_WYG_039-10b"/>
城緇俗燎香膜拜者日盈其室越仲夏甲申弟子文顯<lb/>
等奉其全身立塔于都門之外寳慈寺之别園也師諱<lb/>
昕姓曹氏世占數于丹徒六歳出家奉金山沙彌幼仁<lb/>
為師十五染法衣明年受具戒挺然節尚㧞于時類未<lb/>
幾臺恩以例賜紫方袍年二十餘通華嚴起信等經論<lb/>
雅好易學長誦説山中晨起講經午後説易如此累年<lb/>
未始有懈巳而聞五祖山戒禪師有佛知見往求印可<lb/>
咨決心疑法要瞥聞空門遄解自爾按趾莫非于海印<lb/>
<pb n="KR4d0022_WYG_039-11a"/>
舉足皆是于道場一錫隨縁僑止輦寺行願純備名稱<lb/>
普聞王公大人傾向其風以謂挹之彌沖淵然而粹莫<lb/>
不服其清逺去疵吝咸願叩繫表之益申方外之款龍<lb/>
潭潯陽之勝刹也遣徒迎致求轉法輪師承請驩然業<lb/>
巳決矣㑹兩街上首與名勝百數詣京府薦留願縻以<lb/>
僧職乃署左街守闕鑒義稍遷右街副僧録雖居大衆<lb/>
之地不異寂黙之境定鑑有來而則照洪鐘隨叩而斯<lb/>
鳴素琴寳書蓋泊如也晩邃于易參京氏著論三篇造<lb/>
<pb n="KR4d0022_WYG_039-11b"/>
至韞常曰三聖極摯本無言説淨名不二法門乃至無<lb/>
有言語文字仲尼亦云予欲無言又曰天何言哉老子<lb/>
西出關尹喜曰子將隱矣强為我著書于是述道徳上<lb/>
下二篇由此觀之黙指可見然不離文字而説般若于<lb/>
是有三教㑹同之論焉未圓寂前一月手疏履迹見託<lb/>
狀其淨行緒言猶在而哲人巳萎豈非靈知逆照其來<lb/>
乎追踐前言姑銘其塔云有皇庖羲思索其極觀化至<lb/>
神畫而為易有師少林妙解甚深逗機諸祖印之以心<lb/>
<pb n="KR4d0022_WYG_039-12a"/>
三極精㣲一乘圓頓孰㑹其宗導師普印覺門耆俊智<lb/>
地妙明昔來江域留舍都城緇素欽風王公挹徳定慧<lb/>
參持威儀孔力毗耶示疾趺坐云亡感深兹土迹應他<lb/>
方神明曷之話言巳矣塔閟全身狀攜隻履背宜春兮<lb/>
下苑即逝迹兮外園噫大士兮普印寧委蜕兮兹原<lb/>
　<lb/>
　<lb/>
　<lb/>
<pb n="KR4d0022_WYG_039-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文恭集巻三十九<lb/>
</p>
<p>
</p>
  </div>
</body>
</text>
</TEI>
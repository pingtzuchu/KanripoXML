<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文恭集巻二</head> <lb/>
    <p>
<pb n="KR4d0022_WYG_002-1a"/>
欽定四庫全書<lb/>
　文恭集巻二<lb/>
　　　　　　　　　　　　　宋　胡宿　撰<lb/>
　五言律詩<lb/>
　　早春<lb/>
燠沐陽和盛蒼筤老色濃大明消積雪青靄遍諸峰逺<lb/>
浪浮赬鯉驚雷起蟄龍去年南去鴈薊北又相逢<lb/>
　　津橋晩望<lb/>
<pb n="KR4d0022_WYG_002-1b"/>
徙倚津橋上蒼凉樹幄中江雲數峯黒山日半規紅菖<lb/>
葉深依水蘭苕迥得風雩壇春服就歸思羨沂童<lb/>
　　井桐<lb/>
一水清無底雙桐碧有情銀牀翻晝影玉虎墮秋聲露<lb/>
葉游絲斷風枝宿鳥驚隔簾人不寐又送月西傾<lb/>
　　春晩郊野<lb/>
岸幘坐前楹天圍極望青月華開嶺霧風影碎池星重<lb/>
露驚棲鶴幽叢帶暗螢塵機心久息寧待據梧瞑<lb/>
<pb n="KR4d0022_WYG_002-2a"/>
　　舟次江口<lb/>
香吹生蘭渚飛霜下荻州月波清浸夜天幕冷垂秋逺<lb/>
嶼迎潮没寒烟護水浮櫂歌來澤畔知是採菱舟<lb/>
　　賦江臯<lb/>
目睇蘭臯上春波泛早暉畫船人競渡繡羽雉交飛島<lb/>
樹殘潮落汀花宿霧稀短亭迷酒市官栁緑依依<lb/>
　　西郊二首<lb/>
髙樓十二曲倚遍到斜暉天幕清無翳溪雲凍不飛斷<lb/>
<pb n="KR4d0022_WYG_002-2b"/>
岡殘燒盡逺樹宿禽歸久憶蓮華社鐘聲隔翠微<lb/>
逺籟生寒野平蕪弄夕陽天寒空鳥道水落見魚梁島<lb/>
樹風仍蕩汀葭日映黄津樓慵極目杳杳白雲鄉<lb/>
　　慶雲寺檜<lb/>
寳坊金布地嘉木此含榮吴帝留青蓋湘神駐翠旌月<lb/>
移香砌冷風入夜琴清若比東陽樹婆娑意未平<lb/>
　　送臧寺丞赴建昌<lb/>
新擢京司秩初旌幕府賢少年裁美錦晝日撫鳴絃山<lb/>
<pb n="KR4d0022_WYG_002-3a"/>
好當衙際雲閒至榻前庭中無一事時問岳僧禪<lb/>
　　送君為從事東歸<lb/>
秋半飭歸艎輕橈入水鄉吴歌聞子夜陶菊見重陽月<lb/>
浦鯢收浪霜空鳥拂檣南冠歸未得潘鬢莫蒼浪<lb/>
　　送孫從事<lb/>
三十一仙科同時升大羅軒翔幾人去淪謫獨君何淮<lb/>
桂牽吟數湘蘭寄恨多且欣彈頍弁榮路未蹉跎<lb/>
　　送王從事赴漳州<lb/>
<pb n="KR4d0022_WYG_002-3b"/>
再奉天官集初登郡將筵檄材磨盾妙賓履躡珠賢舊<lb/>
洞毛生竹新池水映蓮幕中多暇日曳彩戲親前<lb/>
　　禁直晨興呈承㫖侍郎<lb/>
内殿已攢㸃<hi>禁中漏盡謂之攢㸃</hi>攬衣朝未央月低銜禁樹雲薄<lb/>
護朝霜欲放魚文鑰先含雞舌香大昕鵷與鷺奏事向<lb/>
明光<lb/>
　　館中候馬<lb/>
紫陌歸鞌後端門午鼓餘銅池銜落景鐵㰅掩殘書水<lb/>
<pb n="KR4d0022_WYG_002-4a"/>
逺溝聲細花閒壁影疎去騶呼已逺自笑守應廬<hi>案應廬二</hi>
<hi>字未詳所本宿又有上小謝學士啓云更直應廬當是指秘閣直舍而言</hi>
　　近郊<lb/>
信馬斗城外芳郊秋物多丹楓驚嵗晏華黍喜時和野<lb/>
老醉相話牧童閒自歌牛羊稍覺晩一一下層坡<lb/>
　　沙鳥<lb/>
一啄樊籠外蕭然烟水鄉折蘆翻夕夢急雨亂秋行南<lb/>
澗漁波淺西風菰米香世無摩詰手誰與入清防<lb/>
<pb n="KR4d0022_WYG_002-4b"/>
　　嵗除<lb/>
守嵗薫爐永迎年煦律回仙人收臘去木帝送春來桂<lb/>
伴隂蟾隠梅衝艷雪開平明喧夀讌柏葉奉懽杯<lb/>
　　鸚鵡杯<lb/>
介族生螭蚌杯形肖隴禽曽經良匠手見愛主人心置<lb/>
在金樽側來從珠水潯<hi>陸機薦戴若思曰明珠大貝生于江鬱之潯</hi>願為仁<lb/>
者夀再拜莫辭深<lb/>
　　上苑<lb/>
<pb n="KR4d0022_WYG_002-5a"/>
漢籞春來早光風近太清花深迷玉漏霧逺失金莖夾<lb/>
道青松密周阿碧樹生回瞻葱鬱氣遥覆九重城<lb/>
　　山中<lb/>
乗秋尋逺壑偶到幽人家濁醪釀秫米香飯炊胡麻微<lb/>
徑捫蘿蔦髙峯弄雲霞餐和殆忘返落景半規斜<lb/>
　　東溪早步<lb/>
宿雨澄紛幕髙霞冠逺岑青蓮護水色翠竹結村隂雪<lb/>
浪魚跳藻風簧鳥囀林峭帆天末起撩動五湖心<lb/>
<pb n="KR4d0022_WYG_002-5b"/>
　　水館<lb/>
略彴横雲島欄干瞰玉淵雨汀翹睡鷺風樹咽嘶蟬緑<lb/>
髪莓苔地紅衣菡萏天夜凉三弄笛月在釣魚船<lb/>
　　送徐晉卿東歸<lb/>
夜來龍具冷有客厭長安去國朝衣緇還家楚葉丹雪<lb/>
情欺酒薄月思拂琴寒只待東風起林鶯振美翰<lb/>
　　送旌徳田宰<lb/>
錦邑罷鳴琴歸塗指上林栁鞭饒醉折山館勝遊吟清<lb/>
<pb n="KR4d0022_WYG_002-6a"/>
譽時苗犢離悰望帝禽明庭趨覲日優績簡宸襟<lb/>
　　招公儀小飲<lb/>
官舍隠非隠仕途才不才棟閒秋燕去籬靜晩花開卓<lb/>
甕何妨卧莊軒或自來求羊疎我甚三徑有青苔<lb/>
　　朱鳥航<lb/>
浮航二十四一一跨淮中此地名朱鳥當年踏彩虹香<lb/>
塵迷舊路寒水蕩遥空日暮驚飛蓋翩翩下渚鴻<lb/>
　　余山人居<lb/>
<pb n="KR4d0022_WYG_002-6b"/>
一室閉春林蕭然物外心棊聲敲月重屐齒印苔深竹<lb/>
閣茶烟細山園鍜樹隂㑹當逃世網來此締朋簪<lb/>
　　和人山居<lb/>
翠柏䕃山莊巖扃四序凉歌攀牛角逺嘯引鳳音長夕<lb/>
膳烹葵熟春杯切桂香列侯生計在千戸橘含霜<lb/>
　　山居<lb/>
松韻笙竽徑雲容水墨天人行春色裏鶯語落花邉脩<lb/>
竹三間屋清泉二頃田了無官府事雞犬莫登仙<lb/>
<pb n="KR4d0022_WYG_002-7a"/>
　　經朱氏郊居<lb/>
東岡接釣磯有客偃郊扉繞舍喧流水當牕識翠微溪<lb/>
田香稌熟霜樹晩桃稀半日揮塵袂停車不記歸<lb/>
　　送外表王植赴官嶺外<lb/>
五嶺知何許離懐豈易言傳情無去鴈驚夢有啼猿溪<lb/>
思吳蓴老<hi>别墅在梁溪</hi>林香越槿繁渠渠持美酒計日望歸<lb/>
軒<lb/>
　　銀臺退朝<lb/>
<pb n="KR4d0022_WYG_002-7b"/>
官事良為少人生初得閒長吟聊擁鼻薄酒且酡顔春<lb/>
物行將晏年芳尚可攀此心同木鴈材與不材間<lb/>
　　桃葉渡<lb/>
悵望情人曲空留此渡名一條衣帶水千古石頭城艷<lb/>
歇雙桃色歌沈兩槳聲不堪懐古意山外夕陽明<lb/>
　　春寒<lb/>
三楚多寒地憑山復大川龍鱗横雪隰羊角起風天酒<lb/>
價髙平日花期晩去年白門無限栁疎瘦未成眠<lb/>
<pb n="KR4d0022_WYG_002-8a"/>
　　蓬萊詞<lb/>
瀛閬盛佳招排雲下赤霄水犀梳插鬢火玉佩垂腰鳧<lb/>
影朝青舄鸞音咽紫簫鼇宫無夜色豹髓未嘗燒<lb/>
　　寄合肥知巳<lb/>
離管回香轡行舟動翠篙夕魂惟是黯春目旋成蒿夢<lb/>
與楊花蕩書憑燕子髙望中人不見湖上首重搔<lb/>
　　題蘭溪<lb/>
招提紫翠中僧住最髙峯幾劫親諸佛三生聽此鐘早<lb/>
<pb n="KR4d0022_WYG_002-8b"/>
香依澗樹髙臘寄庭松性海無窮願金書字字濃<hi>師造大悲</hi>
<hi>像著發願文</hi>
　　景福殿緋桃<lb/>
偷約蓬山客閒尋芳樹蹊晨葩鮮欲語春色醉成迷艷<lb/>
奪朝霞段香傳冰麝臍飄然凡境外初有乳鶯啼<lb/>
　　暑夕水亭<lb/>
曲檻瞰回塘披襟對羽觴蘋風微有韻水月自成凉嫩<lb/>
篠踈踈影新荷偃偃香么絃聊按撫志不在滄浪<lb/>
<pb n="KR4d0022_WYG_002-9a"/>
　　新荷<lb/>
一夜抽輕葢平明映曲池水凉魚未覺烟淨鳥先窺露<lb/>
重心猶巻風多柄尚危東林應結社秖待素華披<lb/>
　　惜花<lb/>
試歩向欄干奇花正好看乾坤増著力風雨莫無端彩<lb/>
筆題詩易金刀下剪難十分方吐半猶喜夜來寒<lb/>
　　晴虹<lb/>
霽野收雲雨長光架一條媧天初補石乾鵲早成橋日<lb/>
<pb n="KR4d0022_WYG_002-9b"/>
馭迷黄道仙梯接絳霄誰能乗六氣萬里信扶揺<lb/>
　　邑宰恵花木<lb/>
曉圃分花品烟耡手自攜未貪桃結實且映李成蹊瞥<lb/>
見香蜂集仍聞好鳥啼河陽春色晚流過短牆西<lb/>
　　行次淮上寄何毖秀才<lb/>
南浦傷離數西州作惡頻吟亭蟬送栁宿枕鳥驚晨鄴<lb/>
㑹疎沈李吴懐豫憶蓴此心何用慰前有杏園春<lb/>
　　秦淮<lb/>
<pb n="KR4d0022_WYG_002-10a"/>
厭勝踰千載祖龍安在哉寒潮平復落幽鳥去還來龍<lb/>
鑿功全異牛山事可哀不知終古恨誰見劫成灰<lb/>
　　重陽日東園<lb/>
沆瀣催時律幽隂結夕霏樓臺侵日上山水送秋歸海<lb/>
燕辭巢盡霜鴻避弋飛一杯元亮酒聊以浣塵機<lb/>
　　宿白佛寺<lb/>
下馬憇禪闗春苔一徑斑歸雲尋谷口倦鳥泊林間山<lb/>
客收棊罷龕僧數息閒月髙人不寐隔嶺水潺潺<lb/>
<pb n="KR4d0022_WYG_002-10b"/>
　　甘露寺<lb/>
寳勢窮吴地寒流對楚邦一峯擎佛刹萬象入僧牕落<lb/>
日銜遥樹晴虹畫半江海門秋色近翠朶自成雙<lb/>
　　自詠<lb/>
索米年來甚伶俜秖自知黒貂随日敝葆髪豫秋衰舊<lb/>
産思重理先賢恥逆施吕䖍刀未解骨法謾多奇<lb/>
閉戸無還往端居廢禮容花為貧富燄燕是舊過從持<lb/>
屐對人蠟綻衣看婦縫非同叔夜傲切莫怪疎慵<lb/>
<pb n="KR4d0022_WYG_002-11a"/>
　　華陽逋客<lb/>
小𨼆華陽客山中不記年酒中長有聖棊下更無仙授<lb/>
得廣陵散注成秋水篇吾纓今未濯慚愧舊林泉<lb/>
　　瓦官寺<lb/>
紫色嘗開國金輝此界繩火輪經壊劫雪頂見殘僧狂<lb/>
薜縁秋壁深松映晩燈哀猿不可聽一一在巖藤<lb/>
　　題劉奉禮書齋<lb/>
人尚西齋學家承北第榮錦囊添句重蟾滴試毫輕<lb/>
<pb n="KR4d0022_WYG_002-11b"/>
底法成新構開書泣舊楹丹山消息斷喜見鳳雛聲<lb/>
　　和吉老學士召赴崇政殿試舉人<lb/>
需宴經芳巳嚴趨奉禁宸子亭參覆試止輦奉周詢<hi>詔蹕</hi>
<hi>累幸泛覽試巻</hi>玉取三燒粹金求百汰真自慚諸老意多賴洛<lb/>
陽人<lb/>
　　清明日謝人送酒<lb/>
寂寞揚雄宅鴟夷載酒來鑽榆試春火切桂暖晨杯芳<lb/>
蘂何須菊香梢尚有梅自慚非叔夜聊學玉山頽<lb/>
<pb n="KR4d0022_WYG_002-12a"/>
　　金山寺<lb/>
寶勢中流起香園此布金鴿棲金殿冷龍伏夜潭深水<lb/>
鳥銜生食江神聽梵音上方聊送目天幕杳森隂<lb/>
　　齊國大長公主輓詞<lb/>
舊築王姬館新開貴主阡山林經駐蹕烟霧隔飛軿天<lb/>
屬尊惟孝邦風穆以賢鸞龍摛翰藻昭徳萬斯年<lb/>
　　兵部尚書贈司空侍中晏元獻公輓詞三首<lb/>
俊老三階後髙華四紀中朝廷用文治廊廟得才雄雞<lb/>
<pb n="KR4d0022_WYG_002-12b"/>
樹前隂改鱣庭舊跡空生存華屋處零落恨無窮<lb/>
川嶽淪精氣風華喪傑才典刑留大雅文象坼中台聚<lb/>
窟香難破鈞天夢不回只應之帝所鳴玉侍丹臺<hi>公早被章</hi>
<hi>聖顧遇</hi>
儲極元寮寵公貂盛䇿班寧神依大騩結冢近陘山鼓<lb/>
吹春風裏麒麟夕照間寄言川上水何事不西還<lb/>
　　太尉文肅鄭公輓詞三首<lb/>
西北謀元帥東南出雋儒上前曽借筯閫外復投壺見<lb/>
<pb n="KR4d0022_WYG_002-13a"/>
噐同安國憂邉得亞夫如何遡黄壤不及播洪爐<lb/>
公業闗東望夷吾天下才辭鋒横劒㦸詩筆走風雷帥<lb/>
節行邉去氐酋獻地來榮華一朝盡埋玉使人哀<lb/>
將鉞徽聨重公槐賁典加哀榮班襚衮虧痛軫投瓜朝<lb/>
露沾崇斾秋風咽迥笳英靈不可問宰樹有棲鴉<lb/>
　　太尉侍中鄭國宋公輓詞三首<lb/>
第一平津䇿同時入洛名配台升上相宰漢得元精國<lb/>
念靈龜喪人嗟厚棟傾睿篇傷俊老殊禮極哀榮<lb/>
<pb n="KR4d0022_WYG_002-13b"/>
盛業元根古髙文早變風墮鱣遺館在浴鳳舊池空卓<lb/>
馬辭丹陛<hi>公以使相還節三公薨第</hi>騎箕向碧穹琴竽三月罷鄭國<lb/>
愴賢公<lb/>
天上三台坼人間一鑑亡寧神韓土内結冢騩山傍槐<lb/>
鼎廞儀物貂蟬襚宻章髙賢同委化兹理昧蒼蒼<lb/>
　　座主贈司徒侍中宣獻公輓詞五首<lb/>
天下中庸徳人倫正始風立朝周鼎重當代禹門崇注<lb/>
意深黄閣收神杳碧崧蒼生終古恨尺璧在丘中<lb/>
<pb n="KR4d0022_WYG_002-14a"/>
三陟贊樞鈞殱良昧上旻幾傳分相史終未立家臣衛<lb/>
武徒虚語巫咸不可詢空餘山甫徳流詠在烝民<lb/>
門盛三鱣講書追兩馬修朝評尊月旦王法正春秋革<lb/>
履聲長絶緇衣詠獨留從今非大醉不復過西州<lb/>
鳳徳衰何早蛇年讖有開斂衣班上衮愍冊賁中台縁<lb/>
鵠空存飾騎箕不下來棟隆今巳折僑壓可勝哀<lb/>
鹵簿指西州都人助紼謳白雞亡謝傅黄石葬留侯霧<lb/>
薄旌銘慘風長騎吹愁神華何處所流恨滿山丘<lb/>
<pb n="KR4d0022_WYG_002-14b"/>
　　禮部蔣侍郎輓詞五首<lb/>
大雅時之老髙陽世有才英名知四海公議許三台華<lb/>
皓辭歸去蒼黔望起來一朝嵩構毁愍冊感餘哀<lb/>
香案經為吏甘泉預侍晨衣冠親雉尾章疏動龍鱗當<lb/>
世髙人物諸公滿搢紳忽聞捐几杖萬恨只酸辛<lb/>
潁水重臨乆<hi>公再領吴郡</hi>桐鄉見愛深峴碑偏墮淚鄭瑟盡<lb/>
停音蜀士知鄒學吴兒喜洛吟<hi>公在蜀在吴留意學校精于篇詠人多傳誦</hi>
生前祠影在寒霧碧山岑<lb/>
<pb n="KR4d0022_WYG_002-15a"/>
尺璧丘中恨人間第一流九原迷白日萬壑怨清秋風<lb/>
月髙情盡煙霞麗思休故時芝館在迢遞使人愁<lb/>
茂苑來書跡藍橋别淚痕如何一交臂不覺九招魂東<lb/>
里嗟遺愛西州哭舊恩二孤猶在丱未免懟乾坤<lb/>
　　翰林南陽葉公輓詞三首<lb/>
方丈仙山地承明帝所人辭源長萬里筆力重千鈞草<lb/>
詔風雷暮賡歌律吕春如何巖雨望奄忽棄生民<lb/>
獻替依明主周旋奉至公直尋無枉道方寸有孤忠恥<lb/>
<pb n="KR4d0022_WYG_002-15b"/>
在瓶罍罄嗟深杼軸空蒼生猶未泰夫子已先窮<lb/>
逺䇿思開濟孤飛易中傷中途捨騏驥少日鎩鸞凰千<lb/>
鏌仍雙折臯䕫遂兩亡<hi>公與故太尉鄭公為莫逆之友不數月相繼薨落同時葬于吴</hi>
<hi>下予實被二公奬睠</hi>吾生知已矣魂斷武丘傍<lb/>
　　題飲光亭<lb/>
居易能藏氣探幽復治亭泉華聊自挹澗響與誰聽圓<lb/>
檜行依蓋前峰坐對屏一瓢吾道在凉月此忘形<lb/>
　　晨起馬上口占<lb/>
<pb n="KR4d0022_WYG_002-16a"/>
馬過津橋外城臨金斗傍<hi>金斗肥城之名</hi>早霜濃著瓦落月半<lb/>
銜牆暗水澄寒底初霞漏曉光疎鐘林下寺煙景正蒼<lb/>
凉<lb/>
　　九月十五夜北樓望太湖<lb/>
雲影消空闊霜華拂杳冥秋光不隠鴈夜色欲迷螢爽<lb/>
氣横蒼卞凉波接洞庭水仙當此夕應化白龍形<lb/>
　　登潤州城<lb/>
城壁起山根樓梯易黯魂雄風揺碧浸畫角弔黄昬一<lb/>
<pb n="KR4d0022_WYG_002-16b"/>
帶分江紀雙峯㸃海門東方瞻宰樹秋色暝前村<lb/>
　　懐宣城㑹勝院二首<lb/>
淨刹枕城隅溪光清且虛僧閒對馴鴿客至數游魚巖<lb/>
氣浮川上林香生雨餘南雲雖可望長與沃洲疎<lb/>
城外尋僧逺居常信馬蹄移時取香飯半日濯靈溪白<lb/>
馬迎人下清猿對客啼亭前有封殖試為問紅梨<hi>沃洲亭前</hi>
<hi>有梨樹玉溪生有崇文館紅梨之句</hi>
　　仲春三衢道中<lb/>
<pb n="KR4d0022_WYG_002-17a"/>
隔閏年芳早天風泛暖暉酒香迎社重村語向蠶稀林<lb/>
際新鶯出楹間故燕歸湖頭春在否人去栁花飛<lb/>
　　贈少室王山人<lb/>
九籥秘仙經巖巖玉骨靈内書天上見仙樂帝前聽壺<lb/>
小藏仙界槎髙拂斗星華陽陪夜話多是說金庭<lb/>
　　送錢比部守盛山<lb/>
家世楹書在山河廟劵存烏衣出才子朱轂滯王孫過<lb/>
峽朝雲舉辭梁臘霰翻遥知巴子國愛日有餘温<lb/>
<pb n="KR4d0022_WYG_002-17b"/>
　　聞鶯<lb/>
雙翎何睍睆百囀更綿蠻獨向芳林宿多衝細雨還低<lb/>
迷穿栁外調笑入花間肯比青鸚鵡雕籠受閉闗<lb/>
　　送顯忠上人歸吳郡<lb/>
秋風隨處起振錫不留行卻背嵩雲去迎看淮月生禪<lb/>
通少林黙詩得杼山清幾夕巖窓下㤀眠聽瀑聲<lb/>
　<lb/>
　文恭集巻二<lb/>
</p>
<p>
</p>
  </div>
</body>
</text>
</TEI>
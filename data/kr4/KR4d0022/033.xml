<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文恭集巻三十三</head> <lb/>
    <p>
<pb n="KR4d0022_WYG_033-1a"/>
欽定四庫全書<lb/>
　文恭集巻三十三<lb/>
　　　　　　　　　　　　　宋　胡宿　撰<lb/>
　書啟<lb/>
　　謝李相公<lb/>
近即真祠獲趨盛府半氈均席濫東閣之翹才百豆陳<lb/>
儀辱西園之愛客撫薄軀而至陋玷英眄以迥深旋祗<lb/>
事于殊庭復回轅于冗局永懷恩遇交切震惶適臨歊<lb/>
<pb n="KR4d0022_WYG_033-1b"/>
暑之辰邈阻髙明之徳伏望上膺毗倚勉順寢興宣哲<lb/>
茂功方圖于碩老秉均當軸行冠于宗臣庶託甄鎔彌<lb/>
深系望<lb/>
　　又<lb/>
比者肅齋真像遐款祠宫去相幕以匪遙辱鈞函之胥<lb/>
洎朶雲媚彩乍閲于雕華攢箭在心頓增于危慄永懷<lb/>
降挹曷敢弭忘<lb/>
　　又<lb/>
<pb n="KR4d0022_WYG_033-2a"/>
邇者䖍託短封扣聞侍閤重煩記室遐纘鈞題形金石<lb/>
之重言極雲天之髙義發函披彩飾衮垂襃誠屈大臣<lb/>
之尊敢拜嘉命之辱庚金在伏季火將中勉慰萬夫之<lb/>
瞻載加方丈之食即期旦暮入冠宗公夙被甄陶日深<lb/>
翹頌<lb/>
　　又<lb/>
比者相公奉寳書于方底冠羣后于東藩嘗因奏記之<lb/>
文逺叩當關之吏有煩鈞重俯霽威嚴越從静練之江<lb/>
<pb n="KR4d0022_WYG_033-2b"/>
垂賜朶雲之牘永懷謙亮之徳益增報汗之誠<lb/>
　　謝宋相公移鎮<lb/>
近審改藩旋聞莅府河濱託乘徒羨于鳴笳境上馳郵<lb/>
未遑于裁牘屈兹威重崇以謙饒洊墜教函載摛名筆<lb/>
仰服襃華之飾彌裝感篆之懷臘過嘉平春回東陸初<lb/>
賦仁平之政益臻福嚮之宜伏惟判府太尉相公先覺<lb/>
照民宏謨緯國全徳光于出處盛業著于規隨謝傅東<lb/>
山方繫蒼生之望伊公莘野行聞舊老之圖入正中階<lb/>
<pb n="KR4d0022_WYG_033-3a"/>
益升上衮三元行始百順來臻系頌之私實倍常品<lb/>
　　轉官謝江寧相公<lb/>
帝檢宣恩天臺進秩祗應崇渥伏積悸兢竊以六職肇<lb/>
開百工是督東京故事始建于民曹典午舊官爰分于<lb/>
起部掌繕營而至重在選擢以為優夫何䝉鄙之姿猥<lb/>
玷光華之命此蓋相公大謨在徳俯育羣材神化自私<lb/>
曲被丹青之飾天光所濟遂塵渙渥之恩仰鎔造以知<lb/>
歸感生成而有自<lb/>
<pb n="KR4d0022_WYG_033-3b"/>
　　謝相公<lb/>
祗守成命方遂赴官振棹三淮適臨于任所引纓數仭<lb/>
未覘于風規豈謂眄私遽頒誨翰閲髙雲之懿義踰襃<lb/>
衮之增榮佩服輝光曷勝銘篆恭以相公鴻猷斧藻元<lb/>
化羽儀植徳本于羣倫播仁聲于巨屏載騰物論益簡<lb/>
天衷南部宣恩疲瘵久䝉于綏撫中宸温詔倚毗佇復<lb/>
于凝嚴屬清和之在辰祈繁戩之多祜<lb/>
　　謝馬尚書<lb/>
<pb n="KR4d0022_WYG_033-4a"/>
近辭象闕已託甄揚屬以戒塗之間猥奉濡毫之賜俯<lb/>
惟誠踊尤備徳輝恭以尚書淵宇育神天倪粹美肇履<lb/>
朱曦之候益臻鴻祐之祥瞻望軒墉卑情無任激切慺<lb/>
慺之至<lb/>
　　又<lb/>
近者恭率賦輿恪趨軒陛旋之冗局常拜柔函敬仰元<lb/>
臣式臨雄閫欽翹華館莫叩下風忽頒記室之書載馳<lb/>
長鬣之士藻章巨麗慰誨隆優爰披有味之言更慚拜<lb/>
<pb n="KR4d0022_WYG_033-4b"/>
命之辱凱風貫序畏日揚光在吉履之所安固福基而<lb/>
彌厚稟精維嶽修輔本朝全徳在躬懋勲在世出藩王<lb/>
室式資元老之猷入贊帝圖佇總阿衡之任幅員咸仰<lb/>
鑒察于兹訖在甄揚倍深傾禱<lb/>
　　謝亳州馬尚書<lb/>
近隨下瀨之船私出樂郊之地長波激箭悵鼓棹之難<lb/>
停大幕泛蓮愧趨風之不獲豈圖行履遽達聰明過煩<lb/>
撫問之私竊動震惶之色自旋敝局嘗拜尺題適瞻樞<lb/>
<pb n="KR4d0022_WYG_033-5a"/>
斗之尊苦恨米鹽之侈猥䝉台睠曲齒外僚裁記室之<lb/>
榮緘貺兵㕑之珍醖朶雲盈簡華衮在言拜賜兼常淟<lb/>
顔增悚況中臺之八座接上衮之三司實體貌之有殊<lb/>
豈尊嚴之可屈此蓋某官俯矜蕞質特越常倫不逺脩<lb/>
程遂流下問永惟銜刻何以弭忘屬維夏之啟辰肇景<lb/>
風之育物勉敦福履榮保天和方圖哲艾之姿行涉熒<lb/>
煌之座願言跂頌實託陶甄<lb/>
　　謝副樞侍郎<lb/>
<pb n="KR4d0022_WYG_033-5b"/>
馹騎風馳逺降絲綸之命天恩雨霈益兼鍾釡之權循<lb/>
牆莫遂于固辭臨谷但增于多懼竊念某才華不茂識<lb/>
度非宏早逢開泰之期獲預明揚之列金閨著籍參諸<lb/>
彦以無聞粉署聯班厠仙郎而有靦矧辱兩朝之采菲<lb/>
繼叨三仕以飛芻舜帝明功宜舉黜幽之典湯王寛徳<lb/>
忽加懋賞之榮南連五嶺之區北接次畿之地咸均按<lb/>
率允謂優隆愧忝冒以非宜省品題而有自此蓋伏䝉<lb/>
某官包荒育徳嘉善存誠因鴻樞密勿之餘奉黄屋詳<lb/>
<pb n="KR4d0022_WYG_033-6a"/>
延之問致兹蕞品濫被渥恩敢不淬礪鉛刀驅馳駑駕<lb/>
公忠盡瘁上酬雷雨之恩廉潔無瑕次答鈞衡之施<lb/>
　　謝晏侍郎<lb/>
朝綍驟頒使符改涖祗膺渙渥伏積凌兢竊以督貢篚<lb/>
以修方禹州甚闊𣙜牢盆而商利漢制尤難將責實以<lb/>
任才必簡良而付命豈兹懦品猥掌大權顧忝冒之所<lb/>
來知奬提之有自此蓋某官卿雲借䕃鈎璧分輝榮轅<lb/>
下之薄蹄曲令引重飾溝中之斷木不使棄才方竦佩<lb/>
<pb n="KR4d0022_WYG_033-6b"/>
于恩私忽寵貽于書教枉郇公之雲朶休眄何深比陸<lb/>
氏之槖裝寳持不佞永言感刻奚可弭忘<lb/>
　　謝南京晏侍郎<lb/>
乃者泛下瀨之歸艎涉陪京之大幕恭齎刺字肅款賓<lb/>
門瞻台座之熒煌久塵輝庇挹兵㕑之醽醁曲被宴私<lb/>
辱英盼之兼常撫懦衷而增愧洎旋冗局闕拜空函豈<lb/>
圖樞宥之尊特尚謙撝之操猥頒荆紙躬灑郇雲煥華<lb/>
衮以致襃掩南金以申貺拜嘉增重撫巳興慚伏惟留<lb/>
<pb n="KR4d0022_WYG_033-7a"/>
守侍郎道貫中庸識精秘奥聖業資其潤色賢徳仰乎<lb/>
秉彝奮庸萬樞補王職于無闕接武三事納天工于太<lb/>
和進中臺之貳卿總留都之管籥中外宣績聊出試于<lb/>
价藩旦暮逢辰佇入冠于鈞席系頌所切餐寢不忘<lb/>
　　謝安州范侍郎<lb/>
阻奉台儀坐馳勞慊逖仰維翰之重允繄共治之良伏<lb/>
䝉某官曲徇鳴謙特貺芳訊訂芬椒而有馥均永雋之<lb/>
踰滋竊用中藏式敦至眷歳華晼晩邦政靖嘉願協頤<lb/>
<pb n="KR4d0022_WYG_033-7b"/>
賢佇圖熙縡瞻懷所萃粗略匪宣<lb/>
　　謝李密諫<lb/>
謬塵天渥猥席使權戾止淮郊纔駐巾車之役瞻言江<lb/>
府未遑免胄之趨方懷犀額之姿驟降繭封之問金坡<lb/>
著位匪接于常僚瓊藻摛文敢安于榮貺字置䄂而可<lb/>
寳言飾衮以相輝心石用銘背芒增集仰葆真于莊室<lb/>
諒協福于箕疇伏惟某官蘂簡刻名奎鉤稟粹升華崑<lb/>
閬蚤參仙蹕之遊訪道温宣屢前帝席之對邈避列侯<lb/>
<pb n="KR4d0022_WYG_033-8a"/>
之計聊屈价人之藩佇太寢之䇿勲副法宫之命相勉<lb/>
調常膳式慰巖瞻矧蚤託于甄揚但日深于企頌<lb/>
　　又<lb/>
乃者某官輟坡上之近司奠江西之福壤車䄡所過壯<lb/>
弩矢于前驅里閈云歸耀錦衣于白日適臨藩翰大樹<lb/>
風聲實雅俗之所瞻固外臺之胥仰不費庖刀之利諒<lb/>
臻莊室之祥恭惟某官闞月淪精楚珩挺質早升華于<lb/>
貴近特被睠于聖神坐進訏謨日深毗倚仙瀛之籍過<lb/>
<pb n="KR4d0022_WYG_033-8b"/>
陟于鼇頭帝檢之文嘗批于鳳尾旋主甘泉之計大富<lb/>
水衡之錢允隆師尹之瞻且議公台之拜懇辭柄用聯<lb/>
奏囊封阮麾暫出于東平賈席久虚于宣室大猷協贊<lb/>
式賴清光之臣召節延登即處前疑之輔奬題有素傾<lb/>
頌兼深<lb/>
　　謝梅學士<lb/>
逋冦即誅樂郊罷警露章南闕彌柬于宸襟封檢東臺<lb/>
首膺于襃綍䖍仰薄雲之義逺行流牘之音勤三復以<lb/>
<pb n="KR4d0022_WYG_033-9a"/>
敦誠秉一謙而行已銘貽來貺悚刺懦衷伏惟某官大<lb/>
雅充朝仙風拂世殿門引籍蚤峻于清班使斧宣威屢<lb/>
分于寵寄謀猷宏博幹局精明所至洽于風聲惟良冠<lb/>
乎郡國近者淮山聚盜頗達于黈聰漢劄命賢遂更于<lb/>
麾守改轅夙駕解瑟更張大振肅于綱條重明申于購<lb/>
賞蕩除小醜安帖齊民方底之書或襃于天語中繩之<lb/>
府行陟于仙瀛銘戀所深述宣匪暇<lb/>
　　又<lb/>
<pb n="KR4d0022_WYG_033-9b"/>
謬被天光擢司國賦一埤從役方駐于征輪十舍傾風<lb/>
匪遙于大幕瞻言鈴侍曠託郵音適懷淟墨之顔猥貺<lb/>
珍榮之牘抒英詞而溢美篤瓌意以兼常仰荷撫存交<lb/>
深銘愧肇戒長贏之序諒臻沖懿之風接宴辯以未諧<lb/>
鬱襟悰而增極勉遵吉履行霈殊恩翹詠之私倦談奚<lb/>
悉<lb/>
　　謝周大諫<lb/>
近將命于殊疆方攝官于敝局屬牽疲役曠拜柔函豈<lb/>
<pb n="KR4d0022_WYG_033-10a"/>
期上笏之英猥損圓封之貺極謙沖而致意假題品以<lb/>
抒言仰推轂之見私覺集芒而增愧矧天坡之貴重處<lb/>
侯閫之藩宣豈此具寮可當隆禮永言佩服奚敢弭忘<lb/>
適臨歊暑之辰尚阻髙明之徳勉順粹和之氣行登宥<lb/>
密之私傾頌所深述宣罔逮<lb/>
　　謝胡少卿<lb/>
言暌韻宇迅易年華引襋望風實賖于丹抱抽毫致訊<lb/>
罕屬于飛郵恭惟疇厚之知逺貺珍華之翰河南憑几<lb/>
<pb n="KR4d0022_WYG_033-10b"/>
仰意愛之彌親孟陵辱書實欣歡之無極逖瞻坐嶺弗<lb/>
爽沖和恭惟某官偉望逸羣宏才御衆名臣刺部方總<lb/>
于教條上帝簡心將延于體貌式登二府用慰輿情未<lb/>
克承顔敢祈葆質<lb/>
　　謝睦州朱給事中<lb/>
自濫霈綸常馳柔幅近遘石城之使逺貽瓊藴之書墨<lb/>
妙相輝迥奪宜官之善牘珍可寳斗踰從事之賢仰藴<lb/>
藉以居多辱襃揚而太溢伏惟某官宣猷克壯秉徳惟<lb/>
<pb n="KR4d0022_WYG_033-11a"/>
醇蚤引籍于東臺乍淹賢于外服金甌之下久覆于香<lb/>
名玉鉉之間即調于芳飪暄蒸未解系頌滋深勉覬葆<lb/>
光竚兹延拜<lb/>
　　謝朱給事中<lb/>
近者恪修貢職祗覲宸闈式瞻幄坐之尊猥被綈函之<lb/>
命星烏結秩濫造于冬曹金節均權復塵于使額自省<lb/>
懦庸之質詎堪進擢之恩此蓋某官善育人材曲私風<lb/>
鑒慕先民之推轂致即日之濫巾遐走伉兵俯傳真教<lb/>
<pb n="KR4d0022_WYG_033-11b"/>
披英辭之藻爛仰瓌意之淵虚拜命增慚佩音無斁永<lb/>
言敢戴奚克序宣<lb/>
　　謝子莊知郡<lb/>
願言違摻坐積悁勞襆被以居慚禁門之尸職棲毫且<lb/>
久缺郵舍之通書豈謂撝沖未繩曠慢遐記朋簪之舊<lb/>
荐貽訊牘之華執玩以還感藏無斁自炎辰之順履諒<lb/>
沖氣之保和伏惟某官風識清夷局量開敏久次道山<lb/>
之籍夙陪文石之朝臨摯而顛未隮槖從之列不瑕有<lb/>
<pb n="KR4d0022_WYG_033-12a"/>
害尚淹符守之居勉思塞馬之言行進階鸞之綴末由<lb/>
款睇益冀珍調<lb/>
　　謝福州袁待制<lb/>
近者曲被恩章亞升卿序省叨踰而誠幸繄奬引之素<lb/>
深尚稽書驛之儀先枉記曹之問過垂謙眷增萃感悰<lb/>
伏惟某官名世傑才熙朝俊徳早直秘文之所復聯拜<lb/>
瑣之榮江城奥藩暫資于偃治斗樞近府行覩于參毗<lb/>
尚逺披承益祈保輔<lb/>
<pb n="KR4d0022_WYG_033-12b"/>
　　謝狄祠部<lb/>
邈疎宴對寖結寤思居多簿領之迷罕託書郵之問猥<lb/>
䝉疇念遐損珍題敦隆久之懿誠延華虚之美譽逖懷<lb/>
意愛備積襟悰屬流火之協辰諒味腴之加勝樹風岷<lb/>
益矧恢刃之有餘賜對温宣佇追車之降召勉精葆衛<lb/>
式大寵光<lb/>
　　謝鄭都運<lb/>
近覿清風獲攀舊契奉折樽之禮叨更僕之延遽屬即<lb/>
<pb n="KR4d0022_WYG_033-13a"/>
途未周素意忽奉垂訊彌紉隆私緬惟計局餘閒道腴<lb/>
增集尤順和倪之理俟膺大用之恩其在瞻依曷勝銷<lb/>
黯<lb/>
　　謝親家寺丞<lb/>
自暌儀矩載涉暄凉方懷捉麈之譚忽辱偃波之翰衰<lb/>
敝之族幸聯于華宗謙挹之辭遽形于縟㫖載仰懇勤<lb/>
之睠彌增感篆之懷克副瞻依攸宜葆育<lb/>
　　謝知府密諫<lb/>
<pb n="KR4d0022_WYG_033-13b"/>
言暌勝範渴奉仁遊絶憑操染之誠第積悁勞之吝比<lb/>
者隣疆訖聘軺乘言還踐首境以方初遘伉兵之忽至<lb/>
特貽函教緜布㫖辭欽惠好之匪忘佩嘉音之無斁伏<lb/>
惟某官風致髙劭識業精明雅意在于本朝美猷濟于<lb/>
名閥萬兵督府聊施羊杜之才三事冢司行繼韋平之<lb/>
拜永惟真禱實倍常情方屬緒寒益期沖嗇<lb/>
　　又<lb/>
都圻孔邇書舍相望徒企見于風徽頗闕通于誠幅豈<lb/>
<pb n="KR4d0022_WYG_033-14a"/>
謂未忘餘眷尚軫撝情比因行李之臨猥辱函封之貺<lb/>
絢英辭而累牘秉髙義而薄雲執翫忘劬佩藏增至久<lb/>
苦冗煩之思稽憑柔削之誠尚冀并容未攻逋慢大冬<lb/>
積凜元陽甫升允納善祥别膺華渥系頌之至敷述罔<lb/>
殫<lb/>
　　轉官謝路轉運<lb/>
比者帝扉修覲式綴于周班天詔升華猥塵于茂級擢<lb/>
冬曹而結秩正禮闥以充員表著增隆寵輝至渥念僥<lb/>
<pb n="KR4d0022_WYG_033-14b"/>
榮之所自識延譽之有來此蓋某官道髙提衡志崇推<lb/>
轂齒牙不惜遂竊于靈名爵位相先俾叨于榮賁永言<lb/>
感篆匪克宣陳<lb/>
　<lb/>
　<lb/>
　<lb/>
　<lb/>
　文恭集巻三十三<lb/>
</p>
<p>
</p>
  </div>
</body>
</text>
</TEI>
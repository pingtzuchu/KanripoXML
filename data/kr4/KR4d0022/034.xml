<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文恭集巻三十四</head> <lb/>
    <p>
<pb n="KR4d0022_WYG_034-1a"/>
欽定四庫全書<lb/>
　文恭集巻三十四<lb/>
　　　　　　　　　　　　　宋　胡宿　撰<lb/>
　書啟<lb/>
　　知湖州謝兩府<lb/>
越從凡品超補列藩地介江湖之饒俗兼魚稻之利溪<lb/>
山勝秀土風善平前世稱州得者謂之佳郡本朝用吏<lb/>
初亦選諸名臣末及孤生特為妄施竊念某稟才空劣<lb/>
<pb n="KR4d0022_WYG_034-1b"/>
受性愚駑不通道數之方罕研世務之要起于徒步寘<lb/>
厥周行寡過未能常勤思于往行哀名不令亦勉勗于<lb/>
前修幸階制治之辰猥玷繙經之館位貌凡近既不足<lb/>
以動人文采荒疎復無能而表世衛方多于君子魯且<lb/>
號于真儒迫生業之屢殫加親年之在懼亟營外禄薦<lb/>
叨上仁天子當陽規樹凱風之化相君輔世興憐烏鳥<lb/>
之情從欲推恩油然曲盡往俞敷命惕若無從況乃邊<lb/>
梗未夷戎車方駕汪童之齒宜執于干戈終軍之才不<lb/>
<pb n="KR4d0022_WYG_034-2a"/>
習于金革未束置于髙閣尚假守于黄堂忍愧宴安懷<lb/>
私熙盛此蓋伏遇某官使人以器代天之工度用百材<lb/>
胥協誠陳之矩曲成萬物各懷性分之方施及至愚謬<lb/>
延良選惟佩乃賜以竭其頑有社有人不忘于力政在<lb/>
官在庫但職于首公捨是以還未知所措<lb/>
　　兩浙運使謝兩府<lb/>
孤外守藩訖無報稱東南領使逺有光華度越餘州超<lb/>
按本道寵過素望悸集丹衷竊念某品在下凡跡繇少<lb/>
<pb n="KR4d0022_WYG_034-2b"/>
賤早縁寒素之日偶及仕進之門謬籍朝閨濫巾儒館<lb/>
以鄒魯之鄙朴值唐虞之欽明當九官之吁都聞百工<lb/>
之賡誦陪厠大夫之末出入周衛之中不有忠言少禆<lb/>
上聴曾無治䇿以拾朝遺止玷書筵空塵計闥昨以私<lb/>
門遘閔親匶在攢因章請以歸躬幸詔除之賜補授中<lb/>
呉之右郡給東省之左符密邇家園偃息廨舍濱帶江<lb/>
湖之利資承魚稻之饒視于他邦最為豐壤芻狗萬物<lb/>
顯繫聖君之靈坯冶一陶隂知宰匠之力然而治無三<lb/>
<pb n="KR4d0022_WYG_034-3a"/>
最事且百疎猥賜告寧之恩聴營舉祔之禮成區區之<lb/>
小亮繄蕩蕩之至仁宿素所期嘗甘溝壑存亡為感何<lb/>
答丘山方還舊貫之栖且謹寛條之布庶伸久效庸逭<lb/>
羣譏不圖睿恩就升使領降尺一之詔檢易方寸之印<lb/>
章服冕巡邦懼忝朝廷之寄過家上冢併成邑里之榮<lb/>
所封之墳土未乾告第之泥書尚渥有懷春露之感得<lb/>
慰寒泉之思加以前後十年周旋三郡皆叨善地並在<lb/>
南州聯蹟二呉均有湖山之勝分行八使復居風土之<lb/>
<pb n="KR4d0022_WYG_034-3b"/>
佳于已雖豐在民未泰大則餘杭一郡江役繁興次則<lb/>
浙西數州人饑流冗糟糠不厭杼軸其空官司之犴獄<lb/>
實繁部内之賦輿尤重早衰多病至陋極頑旌陟之恩<lb/>
雖䝉于曲造負乘之質終懼于疾顛此蓋伏遇某官平<lb/>
秩天工敷施神化百材皆度俾安輪桷之宜庶尹允諧<lb/>
克贊簫韶之化致兹擢序敢忘昭銘願竭其愚少供乃<lb/>
職過此以往未知其他<lb/>
　知制誥謝兩府<lb/>
<pb n="KR4d0022_WYG_034-4a"/>
名器之公假人攸慎車服之賜章徳為先施及腐生恩<lb/>
踰本量内循空素交積悸兢竊以内史官儀號稱華重<lb/>
西台資地進陟邃嚴演如綸之言式是羣下敷渙汗之<lb/>
令形于幅員在宣賦之才難信選掄之任重安于之善<lb/>
為命令隨用宰人射父之能作訓辭見誇敵國宜敷求<lb/>
于髦彦用典作于詔文必也冒居奚逃聳誚如某文非<lb/>
根道學不名家以野生一介之㣲玷士鄉三物之學㑹<lb/>
皇初之紹宅濫宵雅之始官隨牒肄勤脱巾待罪治朝<lb/>
<pb n="KR4d0022_WYG_034-4b"/>
博納務收士幹之良下國召還猥玷材林之選預游雋<lb/>
躅竊覘秘圖浩如觀海之莫涯惕若學山之遽止徒懵<lb/>
迷于疑闕奚訂正于謬譌日費大官之餐歳重髙門之<lb/>
地自惟空劣無禆補于本朝願試劇煩因馳驅于外服<lb/>
去文史切劘之益困簿書聴斷之勞契闊十霜朅來三<lb/>
郡入預計官之聯屬出膺漕節之治煩輿賦是經顧才<lb/>
資之素短吏文所責去學術而巳疎有原魯將落之譏<lb/>
乏武仲不休之思矧雋髦之輩出願駑蹇之早襄比來<lb/>
<pb n="KR4d0022_WYG_034-5a"/>
試郡之行姑避當塗之勝方受言而刺郡忽辱召以還<lb/>
台爰當入謁之辰俄被巳行之命擢居記史參備禁聯<lb/>
應文象于極東司言動于君側延英墜典曾未暇于建<lb/>
明史觀移文猶弗遑于序次㑹承使乏出講鄰驩幸謹<lb/>
彝儀獲通常聘迨南轅之復命辱公府之試言怳迷制<lb/>
目之淵僅就詔篇之次荒疎巳甚擯黜是虞乃䝉含垢<lb/>
之收進辱代言之任仍賁身章之飾併增神觀之驚況<lb/>
書詔之煩當五曹之重而宿官之業有四禁之難藐是<lb/>
<pb n="KR4d0022_WYG_034-5b"/>
瑣材疲于文俗心源久翳病幹弗支將何以宣究典彝<lb/>
發揮謨訓尋權輿之所自知封殖之匪他此蓋伏遇某<lb/>
官寛假用人謨明致主物有未獲則曰時予之辜善或<lb/>
可稱斯惟我后之徳翊魁杓而上運持坯冶而曲成乃<lb/>
因密勿之餘愛奉詳延之問致兹蕞品猥玷清官雖成<lb/>
命之在兹愧用才之不值敢不恪修乃職祗謹攸箴考<lb/>
父鼎銘用服益恭之訓虞人皮弁更堅所守之方某曏<lb/>
抱危痾久居寛告雖偷存于殘息終稽奉于謝牋怠慢<lb/>
<pb n="KR4d0022_WYG_034-6a"/>
之尤心顔靡措成拔之惠肝膈弗忘卑情不任依歸之<lb/>
至<lb/>
　　知制誥謝外任<lb/>
叨奉制函謬躋詞掖預裁方底之詔復從屬車之塵祗<lb/>
荷寵甄交增榮悸某才資疎劣器質方愚感㑹昌辰階<lb/>
縁薄技與游大國之俊領校外史之書佔簡畢之謬譌<lb/>
莫能訂正守瓶筲之隘局無所建明姑避時髦之鋒斯<lb/>
存拙者之效比來補外寖欲退藏久服吏文之資殆將<lb/>
<pb n="KR4d0022_WYG_034-6b"/>
學殖之落朅來都輦更踐江湖十稔于兹百憂可既出<lb/>
于誤聴旋被召還參二史之記言預一介之修好徂裝<lb/>
甫禠試札就頒遄陞西省之聯入備右樞之屬典司名<lb/>
命主作文辭宜先膚敏之求猥厚瑣凉之進省循甚熟<lb/>
慰藉有由此蓋某官扶厚時風奬成士類見私品目得<lb/>
遂恩章仍敦沖挹之風首枉襃華之牘言多溢美意切<lb/>
相先第增簸粃之慚莫罄汗筠之述<lb/>
　　謝知郡考功<lb/>
<pb n="KR4d0022_WYG_034-7a"/>
言暌徳範阻奉優游相望荆粤之陬坐積參辰之歎山<lb/>
川云逺歳月徂長曩置郵筒嘗紆函教屬冗煩之嬰思<lb/>
惕操染之愆儀尚恃眷私未攻瑕短自商風之協候諒<lb/>
妙氣之棲襟伏惟某官風識夷通器懷閎敏克繼名門<lb/>
之韻聿升禮闥之華剖符臨藩早布宣于徳教乘軺握<lb/>
節復糾正于天刑薦著平反之風即奉寵休之命佇祈<lb/>
襃渥入躋禁嚴遡徳企深馳誠凝竚望風懷想尚阻拜<lb/>
于光儀飛驛傳郵辱猥頒于華檢仰銜惠好居極銘藏<lb/>
<pb n="KR4d0022_WYG_034-7b"/>
　　謝知郡都官<lb/>
言阻温儀坐更華序屬伉兵之至止辱榮牘之見貽惟<lb/>
顥氣之甫回諒沖腴之彌勝西陵地密今者事叢諒幹<lb/>
裕之煩神冀保頤之綏福<lb/>
　　又<lb/>
風期云邈星序北遷曏因書驛之臨常損教函之問㫖<lb/>
辭有溢謙眷彌沖以衰薾之病姿玷深嚴之禁直居多<lb/>
燥吻曠致柔誠自素籥之戒凉固沖襟之集祉伏惟某<lb/>
<pb n="KR4d0022_WYG_034-8a"/>
官器懷明劭才局周通早聯畫省之曹尚滯朱轓之守<lb/>
能名最目已推冠于州藩優詔陟文佇入翔于臺省未<lb/>
諧披晤但切頌瞻方遡蕭辰冀綏顥氣<lb/>
　　謝知郡郎中<lb/>
言違徳矩企挹談叢屢星舍之云移曾書郵之莫寓豈<lb/>
圖謙眷迥篤情期流款密之教函損襃華之文致久縁<lb/>
衰幹竊冒禁聯徒佩服于嘉音曠裁修于謝幅尚期寛<lb/>
裕未即訶嫌緬惟班政之餘保厥頤神之妙矧才猷之<lb/>
<pb n="KR4d0022_WYG_034-8b"/>
茂著加治績于洽聞佇膺温密之章進踐髙華之任未<lb/>
諧披晤但積頌瞻<lb/>
　　謝知郡少卿<lb/>
暌異風期淹移歳序莫遂晤言之適但馳勤望之勞猥<lb/>
辱撝情見尋雅好遐損八行之翰增銘三復之言承舍<lb/>
味于真腴彌協宣于妙氣未涯良覿尚冀精調系詠之<lb/>
私敷述奚既<lb/>
　　謝知郡學士<lb/>
<pb n="KR4d0022_WYG_034-9a"/>
閒宴違談浚明企徳坐易暄凉之序絶馳問訊之音夙<lb/>
睠匪移函題荐及雅情彌腆榮藻益芬執玩惟勤感藏<lb/>
兼積具承訟筩日簡治目歳凝文史自强神明逾粹道<lb/>
山諸彦久企俊游䇿府羣書適資訂正即奉更書之入<lb/>
别膺渙綍之遷系頌所深願言曷巳<lb/>
　　謝知郡中舍<lb/>
暌奉温標遷流華序方企浚明之徳忽行款密之函飾<lb/>
衮致襃折瑤流問服撝情而斯在慰衷抱以奚忘自順<lb/>
<pb n="KR4d0022_WYG_034-9b"/>
履于時寒惟肆勤于政實無虧道養允協福綏矧惠化<lb/>
之凝成佇寵恩之舉集未諧宴晤徒切願言益冀保頤<lb/>
用寛馳系<lb/>
　　謝知郡秘監<lb/>
涓休日䇿受事堂皇因毫驛以寄通辱書幐之流貺仍<lb/>
加味腴之勝彌臻綏福之宜伏惟某官履徳清純栖神<lb/>
簡素含金球之質性藴韶夏之聲文進秩大蓬峻官儀<lb/>
而伊始宣風列郡賦臺札以方初佇聞政最之襃將大<lb/>
<pb n="KR4d0022_WYG_034-10a"/>
老成之用傾素增積造次罔殫<lb/>
　　謝知府學士<lb/>
祗局匪遑吮毫寖闕猥承謙節曲枉珍題越百舍之脩<lb/>
塗託九文之仙跡奬憐加厚銜刻匪忘屬星火之方中<lb/>
諒風襟之益快伏惟某官温文具體雅尚邁倫久更畫<lb/>
省之曹特厚邃旒之睠約史三長之筆哲聖翕歸宣風<lb/>
萬里之沙治聲藹異行紆襃檢即峻貴塗勉務葆光副<lb/>
兹懷戀<lb/>
<pb n="KR4d0022_WYG_034-10b"/>
　　謝知府大夫<lb/>
自暌温範比辱榮函屬寓直于北門居常襆被思寄聲<lb/>
于南國幾歎栖毫惟寛裕之見存幸疵瑕之未露瞻言<lb/>
靜治彌宅至和外屏宣風暫治别車之任中臺參務佇<lb/>
還起草之司益奉襃華庸躋要劇莫由挹晤但切頌瞻<lb/>
　　謝運使郎中<lb/>
叨奉宸恩進兼秘職以空疎之才品冒蕃疊之寵靈方<lb/>
切愧魂猥承謙眷枉襃華之訊牘敦茂悦之襟情載欽<lb/>
<pb n="KR4d0022_WYG_034-11a"/>
奬借之私彌切感藏之志迫于衰拙局在禁嚴居多寓<lb/>
直之勞闕致報章之問厚意未答愧汗無從敢冀并容<lb/>
莫殫敷叙<lb/>
　　謝提刑郎中<lb/>
積稔暌風繫時懷徳曏承挂冕之老特枉行書之郵髙<lb/>
義服之無窮厚意久而不答每惟逋慢第切兢慙緬思<lb/>
繕性之方舉協治神之理想啟期之三樂無廢援琴願<lb/>
衛武之百年益宜加飯永言馳系莫克敷宣<lb/>
<pb n="KR4d0022_WYG_034-11b"/>
　　謝兩制<lb/>
近者被詔叨榮亞卿外秩首辱謙沖之誨過形襃借之<lb/>
辭展誦忘劬寘藏增耀伏惟某官韞才閎邁履徳端方<lb/>
踐荷槖之近班結藻旒之隆睠竚符士論入奉朝咨尚<lb/>
阻款瞻徒深馳詠<lb/>
　　謝成都鈐轄<lb/>
風猷言阻歳序載華早愆裁削之儀尤積瞻馳之素曏<lb/>
承謙眷屢枉榮函比伸款洽之辭益諗周勤之志感藏<lb/>
<pb n="KR4d0022_WYG_034-12a"/>
無替叙答有乖自順履于寒凝諒舉臻于休祉末由披<lb/>
㑹尚冀節宣傾系之懷造次奚既<lb/>
　　謝解替<lb/>
被詔還都辦裝有日言念當衢之第將諧免胄之趨仰<lb/>
寳練于機神沓祥臻于吉祉依仁匪逺結吝猶多勉奉<lb/>
本朝動遵福履<lb/>
　　謝轉輸<lb/>
近頒明恩適諧莅任引領遐增于素悃順風猥奉于圓<lb/>
<pb n="KR4d0022_WYG_034-12b"/>
封佩翫攸深欣慰彌集恭惟某官清猷輝鑠雅度淵沖<lb/>
流馬之功洽聞于康濟蓼蕭之渥方佇于敷求隆祐用<lb/>
臻䖍祈無巳<lb/>
　　又<lb/>
比者祗䕶睟容恭詣珍館挹瓌姿而匪逺浣牢想以居<lb/>
多仰沐懿憐俯頒華削窺英辭之溢幅辱腆貺之兼常<lb/>
銘悦交懷序言寧悉<lb/>
　　謝諸鎮大僚海用啟<lb/>
<pb n="KR4d0022_WYG_034-13a"/>
謬奉帝綸擢居使繡單車從役適憩于樂郊大幕瞻風<lb/>
迥搖于楚旆未奉赫蹏之紙猥頒方絮之函灑五色之<lb/>
仙毫時紆妙蹟秉一謙之懿徳曲貺華襃荷輝眄之兼<lb/>
常激懦庸而增感瞻言吉履式保太和伏惟某官秀範<lb/>
冠時壯猷迪哲身兼數器挺國棟之偉材牘奏千篇包<lb/>
王臣之大略禁闥之聲名籍甚外朝之表著特髙繇上<lb/>
帝之簡心資良臣之刺部行膺迅召式迓霑恩奉三接<lb/>
之清光參萬機之大政雅承慰藉深頌瞻翹勉保興居<lb/>
<pb n="KR4d0022_WYG_034-13b"/>
用宣靈寵<lb/>
　　謝獲羣賊奬諭海用啟<lb/>
小冦逋誅偶嘯聚于山谷大君有命爰㑹合于甲兵未<lb/>
張一目之羅巳覆緑林之黨如某粗修封管准奉詔條<lb/>
空竭愚駑詎施方略洎投恢網益讋威靈夫何蕞爾之<lb/>
姿忽被發中之命此蓋太保道存激勸言炳丹青露章<lb/>
深達于穆清襃詔下敷于幽仄永言䕃庇惟極肺肝敢<lb/>
不益勵寸心勤修懦節期于盡瘁上答所知<lb/>
<pb n="KR4d0022_WYG_034-14a"/>
　　謝都督諸牧<lb/>
伏以歊溽在辰企韻堂而不接鞅煩嬰思奉心畫以尤<lb/>
疎某仰承謙挹之風繼損珍榮之牘丁寧抒意超十部<lb/>
而並賢婉約成章灑五雲而有爛永懷恩紀併集襟悰<lb/>
某官隆棟偉才宰朝茂器貳宫協化方延擢于正人兩<lb/>
府須賢佇對持于魁柄願言系頌庶越等倫<lb/>
　　謝卿監<lb/>
兹者叨被詔函參聯卿省冒榮過厚揣已知慚敢期沖<lb/>
<pb n="KR4d0022_WYG_034-14b"/>
挹之私先枉襃存之誨珍藏無斁裁叙罔殫<lb/>
　　謝人賀<lb/>
比者叨塵天綍擢正郎曹伏䝉某人命記室以裁書走<lb/>
伉兵而賜教鈞銜荐委慈誨下臨郇國朶雲灑筆精而<lb/>
布體孟公榮牘煥言衮以成章捧戴有初凌兢失次況<lb/>
中台舊相貴絶于等倫而外計庶官禮無于匹敵仰荷<lb/>
謙鳴之徳但增夕惕之懷感篆所深序宣罔逮<lb/>
　　謝人賀冬書<lb/>
<pb n="KR4d0022_WYG_034-15a"/>
某再拜違奉以來可涯馳系曏以牽鞅曠致誠愊比因<lb/>
行李數䝉教函稽于修答期在見寛長至令辰允納新<lb/>
福猥承寄示華緘感悚之懷無以云喻末由瞻覲益冀<lb/>
珍厚<lb/>
　　致仕謝兩府<lb/>
抱疾乞身甘守垂綸之瀨䝉休起廢復彈掛壁之冠洪<lb/>
造何私蒼顔有靦伏念某智迷寡達途逺多窮發䇿收<lb/>
科倚青陽而款轡辭榮就養懼華髮而循陔既銜弗洎<lb/>
<pb n="KR4d0022_WYG_034-15b"/>
之悲仍困益侵之疹固當掃迹非敢為髙松菊陶軒悄<lb/>
無車馬簞瓢顔巷尚有琴書㣲倚樓看鏡之懷習尋壑<lb/>
經丘之陋敢圖淪昧猶辱矜憐此蓋伏遇某官量合四<lb/>
溟事兼九徳闢振淹之公道崇礪俗之宏規拯拔湮沈<lb/>
與繼千帆之後吹嘘朽蠧俾同萬木之春而某瓠落奚<lb/>
堪液樠無用自初聳激猶弗如人向晩衰遲豈能就列<lb/>
逺隨煙霧固非巢父之掉頭近處雲林願效堯民之鼓<lb/>
腹有恩弗報懷徳空慙<lb/>
<pb n="KR4d0022_WYG_034-16a"/>
　　夫人謝賀封啟<lb/>
某啟久違婉範日企芳猷空盈思逺之懷莫致問安之<lb/>
禮緬惟春首聿此陽中無虧沖養之方益協懿和之美<lb/>
今者幸㑹近忝渥恩得疏南郡之封仍進小君之號適<lb/>
塵温綍欲奉謝牋猥沐仁慈特賜函翰形襃華而溢幅<lb/>
積感篆以在襟虚涼未獲于瞻依柔徳更祈于保育<lb/>
　<lb/>
　<lb/>
<pb n="KR4d0022_WYG_034-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文恭集巻三十四<lb/>
</p>
<p>
</p>
  </div>
</body>
</text>
</TEI>
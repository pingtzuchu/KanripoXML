<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文恭集巻十四</head> <lb/>
    <p>
<pb n="KR4d0022_WYG_014-1a"/>
欽定四庫全書<lb/>
　文恭集巻十四<lb/>
　　　　　　　　　　　　宋　胡宿　撰<lb/>
　外制<lb/>
　　王珪可太常丞制<lb/>
敕具官某策府入遊所養器用之識計局參領所以<lb/>
試才敏之能績效既聞朝賞宜懋以爾出文儒之舊用<lb/>
才辭之優奮取甲科服在書殿粹和以應于物沈黙不<lb/>
<pb n="KR4d0022_WYG_014-1b"/>
流其心紬繹典文多證正之益牢籠征算著鉤校之勤<lb/>
財府無朘民之譏天官按攷課之法應書當陟用例稍<lb/>
遷丞諸樂卿贊我邦禮姑率舊職無廢前勞尚當勉之<lb/>
識其逺者<lb/>
　　陳湜可太常丞制<lb/>
敕某選從茂士初有美名進服朝聮分倅州治自罹廷<lb/>
尉之法解去奉常之官屬吾名臣越在憂服以葭莩之<lb/>
聯戚從草土而控誠且云暗昧之愆兼陳隕穫之狀爲<lb/>
<pb n="KR4d0022_WYG_014-2a"/>
乞養親之祿重違舊徳之言特出常均俾還故秩當念<lb/>
推恩之異勉思復缺之難<lb/>
　　王异可太常丞制<lb/>
敇某早躋俊等寖服朝聮長治劇邑之煩介居左蜀之<lb/>
險節㢘既著政敏亦修條上計文覆視官簿勞最甚白<lb/>
褒陟信宜擢丞禮樂之司尚委弦歌之宰益思自效勉<lb/>
續來勤<lb/>
　　董某可光祿寺丞制<lb/>
<pb n="KR4d0022_WYG_014-2b"/>
敇某拾青以經製錦于邑嘗學弊獄能傅爰書因干試<lb/>
于有司俾決平于讞法處文無害麗辭有條廷尉以聞<lb/>
膳丞為陟抑存前比勿替平反<lb/>
　　王泌可光祿寺丞制<lb/>
敕某登造秀之目補察訪之員莅吾寰畿介在西北密<lb/>
邇萑苻之黨竊弄潢池之兵能擒諸偷以清闔境都府<lb/>
言狀有司覆實宜寵京司之陟入丞屯衛之聯益圖來<lb/>
勤用濟前美<lb/>
<pb n="KR4d0022_WYG_014-3a"/>
　　陳安石可光祿寺丞制<lb/>
敕某朕稽合年最褒叙吏勤勞弗外遺恩亦下究以爾<lb/>
策俊造之目班宰字之條撫介山之舊封因陶唐之厚<lb/>
俗嗚弦所化蹊田自黙治有能迹驛上計文擢預内卿<lb/>
之丞尚仍大邑之舊益思自效彌勉來勤<lb/>
　　李擇可衛尉寺丞制<lb/>
敕某仕以經藝敏有材資徃字一同之氓善詰四封之<lb/>
盗施以方略得其主名就巢穴以悉擒致疆亭之增肅<lb/>
<pb n="KR4d0022_WYG_014-3b"/>
覧嘉勤績伸用賞條俾丞宿衞之司具寵追胥之效服<lb/>
茲旌陟益在慎修<lb/>
　　馮安之可衞尉寺丞制<lb/>
敕某曏從勾簿委以算車校嵗課而甚贏應賞條而當<lb/>
陟計司言狀衞府進丞尚敦㢘飭之規取稱褒遷之命<lb/>
　　㑹班可衞尉寺丞制<lb/>
敕某朕惟人材之難必儲備于無事而待用于嵗時使<lb/>
所用出于所養然則才者豈其所自為哉嘉汝好學文<lb/>
<pb n="KR4d0022_WYG_014-4a"/>
而能静匠事之屬以試汝能益勵素守朕將觀焉<lb/>
　　李式可衞尉寺丞制<lb/>
敕某習廷尉之律優而入官典亰府之獄敏于為吏局<lb/>
無留事人用不寃尹以狀聞秩且嵗滿䑓有賞格府援<lb/>
舊規遷任法卿之丞尚寄決曹之劇益思營職勿廢前<lb/>
勞<lb/>
　　劉景可衞尉寺丞制<lb/>
敕某藉名門之資有幹局之用中銓調集經勾簿書外<lb/>
<pb n="KR4d0022_WYG_014-4b"/>
䑓薦延倚辦征算頗聞精力之敏且嘉課最之饒主計<lb/>
條聞大選覆上宜申朝賞之信俾丞門尉之嚴徃服漸<lb/>
階勿隳前操<lb/>
　　陳仲通燕仲舉竝可衛尉寺丞制<lb/>
敕某等竝膺門第之育參列廷尉之平簠簋交修弦歌<lb/>
出宰奉法自守舉最當遷有司以聞褒典惟舊宜即本<lb/>
寺進丞列卿尚敦撫字之力益圖愛利之政<lb/>
　　王詔可衞尉寺丞啇令聞可大理寺丞制<lb/>
<pb n="KR4d0022_WYG_014-5a"/>
敕某等學優而仕服官勤勞㦯登佐于賔筵或近綏于<lb/>
邑政而幹蠱咸力㢘飭有聞章薦嗣升銓格斯應擢丞<lb/>
衞府參讞理官率示寵遷懋于祇恪<lb/>
　　周宗閔可衞尉寺丞王正臣可光祿寺丞寇誦可<lb/>
　　大理寺丞制<lb/>
敕某等憑世胄之資承夙訓之益中參亰局外服官聮<lb/>
政以敏聞課亦羡著□勞自白最狀頗眀光祿號内卿<lb/>
衞尉掌門禁大理平疑法諸丞皆屬官就服茂恩無廢<lb/>
<pb n="KR4d0022_WYG_014-5b"/>
甘節<lb/>
　　毛維藩可大理寺丞制<lb/>
敕某早階科選兼敏吏資曏從尉察之司舉臨筦𣙜之<lb/>
局置無遺力沛有羡緡迨滿嵗而終更及有司之鉤覆<lb/>
審如功令宜信賞條擢任法卿之丞參司刑讞之典徃<lb/>
祇朝渥彌服官箴<lb/>
　　趙謹可大理寺丞制<lb/>
敕某學通法家仕至郡掾曹事能舉履道益修監司之<lb/>
<pb n="KR4d0022_WYG_014-6a"/>
官保任獻狀終更之課鉤校應書擢居讞丞徃傅平典<lb/>
益思潔慎庸對褒嘉<lb/>
　　蘇有可大理寺丞制<lb/>
敕某治經預選習吏有勞掾于都輦之煩通乃刑名之<lb/>
學傅文無害援比當遷閲府奏之條陳擢理官之丞屬<lb/>
尚委侀成之寄益留眀慎之思<lb/>
　　鄭宗勵可大理寺丞制<lb/>
敕某朕用天聖詔書拔舉令宰爾自尉察之任被監司<lb/>
<pb n="KR4d0022_WYG_014-6b"/>
之薦厯典二邑訖無逋事大率可紀小如致疑選部以<lb/>
聞便廷以對合舉將前後之數除法卿丞屬之員勿替<lb/>
官箴徃䖍朕命<lb/>
　　李士昌可大理寺丞制<lb/>
敕某朕慎銅墨之寄惜才錦之傷特用詔書選拔令宰<lb/>
爾以資名應吾舉力局幹厥官治不煩苛居有愛利因<lb/>
加褒寵勿替厥心<lb/>
　　王尹可大理寺丞制<lb/>
<pb n="KR4d0022_WYG_014-7a"/>
敕某習通城旦之書資入州綱之目外釐煩局實賞牢<lb/>
盆力營近盬之饒嵗溢熬波之數終更結課遷陟應條<lb/>
用除棘路之丞徃治竹刑之讞足伸家學益慎官箴<lb/>
　　張太初可大理寺丞制<lb/>
敕某辭中俊科才號能吏早隨選補之牒嘗署尉察之<lb/>
員近在東畿居當孔道剽輕聚類椎埋作姦主名起居<lb/>
莫不究悉根株窟穴盡得剪擒亰府以言䑓格應賞特<lb/>
丞刑讞之屬且旌方略之眀勉服漸階益圖敏用<lb/>
<pb n="KR4d0022_WYG_014-7b"/>
　　丁諷可大理寺丞制<lb/>
敕某爾以膚敏之資被教忠之善曏從卿屬入寘書筵<lb/>
能服校讎之勞亟聞精審之最來援攷法參叙宿勤俾<lb/>
丞治讞之司尚仍刋籍之舊益崇門業徃服朝榮<lb/>
　　史宏可大理寺丞制<lb/>
敕某緒承簮紳敏有局致曏升衞府列在亰司具繄游<lb/>
刃之能俾幹摘山之利宣勤匪懈底績有成通驛奏以<lb/>
自陳按䑓規而當陟遷丞讞寺進屬法卿就服朝恩勿<lb/>
<pb n="KR4d0022_WYG_014-8a"/>
遺公力<lb/>
　　謝景祕可大理寺丞制<lb/>
敕某夫舉最當遷增秩留治西京良宰之故事也以爾<lb/>
烏衣舊族名臣之子志行修潔才章典蔚登科在甲治<lb/>
邑於東風政修眀績伐來上參用有司之覆稍進理官<lb/>
之丞尚懋來勤圖濟光羙<lb/>
　　劉雝可大理寺丞制<lb/>
敕某以學力之精階于進宦以吏資之習服在賓從亦<lb/>
<pb n="KR4d0022_WYG_014-8b"/>
用已知薦臨利局徃幹牢盆之入頗增近盬之饒滿課<lb/>
代還攸司覈實擢預法卿之屬徃操刑讞之平惟服漸<lb/>
階勿更初節<lb/>
　　趙丙可大理寺丞制<lb/>
敕某承列掾之乏居被邉之衝随逺檄以忘勤奉更晝<lb/>
而無缺多有舉將參質攸司悉中保任之科宜膺擢敘<lb/>
之典丞于列寺佐乃法卿徃服褒遷之恩勿渝正素之<lb/>
節<lb/>
<pb n="KR4d0022_WYG_014-9a"/>
　　李孝孫可大理寺丞制<lb/>
敕某早繇俊䓁參列京司倅邉壘之支軍控林胡之絶<lb/>
塞馳郡郵而上計覆官簿以應書稍進讞丞通為法屬<lb/>
益懋終更之課勉思臨履之方<lb/>
　　雷簡夫可大理寺丞制<lb/>
敕某出於名閥資有敏材領護渠防習知水事通谷口<lb/>
之𣲖溉闗内之田省彊堤捍固之煩獲泉源灌浸之利<lb/>
使者言狀有司質成勞實可嘉秩久未進特賞理官之<lb/>
<pb n="KR4d0022_WYG_014-9b"/>
屬尚繄行水之勤用振滯淹亦旌强濟<lb/>
　　魏耆可大理寺丞制<lb/>
敕某宰字嶠南發摘境内敏有方略勇于追胥多錄赭<lb/>
裾之姦大絶鳴枹之警亶無遺力休有厥勞本郡以為<lb/>
言攸司曰當賞丞諸列寺佐我法卿尚勉來勤徃祇顯<lb/>
拔<lb/>
　　楚泰可大埋寺丞依舊直講制<lb/>
敕某朕選通經義誦說有法者勸教胄子爾本學力自<lb/>
<pb n="KR4d0022_WYG_014-10a"/>
致俊等曏因祭酒之薦置在詳講之員通叙外勞亦已<lb/>
久次雖中坐細故而見稱大臣叅閲薦章足騐素行姑<lb/>
寵法卿之屬仍敷學省之經尚圖後行毌倦恵訓<lb/>
　　楊南仲可大理寺丞知國子監書學兼篆石經制<lb/>
敕某朕以首善在學至教本經將逺塞于異端宜圖刻<lb/>
于方礎敷求毫法緒正典文爾曏被薦延入預刋正見<lb/>
稱篆籕之學頗整字書之訛亦既肆勤宜有開勸進丞<lb/>
大理之屬闗知小學之司勿替爾勞徃䖍茲渥<lb/>
<pb n="KR4d0022_WYG_014-10b"/>
　　張初平可大理寺丞充堂後官制<lb/>
敕某法學本精吏資兼敏曏委銅章之任尤著壺飱之<lb/>
清屬宰士之缺員繇銓流而應選按文參試事條多通<lb/>
擢為廷尉之丞寘于相府之掾勉思勤篤徃服寵榮<lb/>
　　馬中民可大理寺丞充堂後官制<lb/>
敕某法學稔通㢘規尤飭早從銓集嘗預賓籌㑹旅士<lb/>
之缺員試案文而習職擢升卿寺祇局常塗徃服茂恩<lb/>
益思慎履<lb/>
<pb n="KR4d0022_WYG_014-11a"/>
　　盧待舉郭宏竝可大理寺丞制<lb/>
敕某等治后蒼之禮習蘇公之律進服官政更試吏資<lb/>
或以郡督郵之名典幹局事或用邑大夫之舉班錄縣<lb/>
條上治目而應書稽賞文而中法對升刑屬胥列亰司<lb/>
徃服茲榮勿更而守<lb/>
　　張誾王熙竝可大理寺丞制<lb/>
敕某等朝家以鹽茗二策籠山海之用置賞格以差殿<lb/>
最舉能吏以謹出納爾等竝以辭科之選兼吏幹之敏<lb/>
<pb n="KR4d0022_WYG_014-11b"/>
更試大幕薦領煩局終更來上羡饒居多有司以聞應<lb/>
書當陟竝丞卿讞胥列京司徃慎爾修以服茲寵<lb/>
　　尹立李惟永竝可大理寺丞制<lb/>
敕某等或治法家之書或階門胄之䕃能謹風訓善畏<lb/>
簡書以至任紀綱于州曹賦弦歌于縣寺職皆修舉政<lb/>
不煩苛監司章言銓審條白胥應攷功之嵗竝遷治讞<lb/>
之丞當䖍吾恩彌慎爾徃<lb/>
　　費子卿李孚佑竝可大理寺丞制<lb/>
<pb n="KR4d0022_WYG_014-12a"/>
敕某等朕計大選之最拔羣吏之能才既畢甄吏則胥<lb/>
勸以爾等或修辭中俊級㦯治經有師法解經賦祿沿<lb/>
牒服官竝在諸侯之筵對書從事之檄薦延累牘遷陟<lb/>
應條擢居列寺之聯悉偹法卿之屬益懐謹畏徃服褒<lb/>
嘉<lb/>
　　束莊王荀龍竝可大理丞制<lb/>
敕某等本用經通悉中科等逮奉官使稔聞節㢘資名<lb/>
且深慰薦亦衆因終更而赴集稽選舉而應書領出納<lb/>
<pb n="KR4d0022_WYG_014-12b"/>
于要藩善經營于劇事自陳勞最參覆計文課吏之法<lb/>
當遷理官之屬為重近于通籍服在攸箴<lb/>
　　陳禹臣李輔竝可大理寺丞制<lb/>
敕某等㦯精法家之學㦯藉門胄之資入補吏員胥奉<lb/>
銓集尉于北部著發姦摘伏之能宰我寰封有撫弱字<lb/>
孤之恵公車交薦京府條聞居多名臣是其舉将足觀<lb/>
率履宜沛陟恩丞于法卿平乃疑讞尚服榮塗之漸勿<lb/>
忘素節之修<lb/>
<pb n="KR4d0022_WYG_014-13a"/>
　　姚偘楊文仲竝可大理寺丞制<lb/>
敕某等周制計治而賞漢法舉最以遷所以勗官成而<lb/>
勸吏力也以爾偘治容䑓之禮中選眀經以爾文仲出<lb/>
奕墅之甥得任官次施字人之縣譜典犇命之軍書力<lb/>
致稔聞章薦交集稽合銓程之格擢居刑讞之丞咸勉<lb/>
爾修以對吾寵<lb/>
　　閻諤劉偃竝可大理寺丞制<lb/>
敕某䓁國家務勸治功思究吏迹取信于保任之法視<lb/>
<pb n="KR4d0022_WYG_014-13b"/>
成于銓審之司申陟乃勞叙進其秩爾䓁本階䕃格亦<lb/>
起法科交蓄敏資叅承幕職逮終更而齎伐咸被薦而<lb/>
應書與對便廷聮丞列寺徃祗茂渥勿替清修<lb/>
　　陳仲舒周昺竝可大理寺丞制<lb/>
敕某等行已則修習吏而敏曏典别京之獄亦班劇縣<lb/>
之條訊刺得情撫綏有恵閲需章之交薦質攷格以竝<lb/>
優宜丞詳讞之司更委平反之任益圖來裕彌勗攸箴<lb/>
　　劉汝言楊自周竝可大理寺丞制<lb/>
<pb n="KR4d0022_WYG_014-14a"/>
敕某等朕聞設張薦格擢叙吏勤勞弗外遺恩亦下究<lb/>
以爾等久從選部之集叅承幕府之籌介特無瑕幹固<lb/>
有力交章保任結課終更質諸有司審若衆奏擢預法<lb/>
卿之屬徃服王官之箴益慎爾修勿忘茲寵<lb/>
　　徐髙丁為寳韓昌竝可大理寺丞制<lb/>
敕某等㦯治博士之經㦯通法家之學早階科選久服<lb/>
仕塗絜矩自將履官無缺睠言按察之吏竝陳保任之<lb/>
章叅服中銓胥應陟典宜進列卿之屬徃居治讞之聮<lb/>
<pb n="KR4d0022_WYG_014-14b"/>
祗服茂恩益圖敏政<lb/>
　　呉彦先劉易簡張庚竝可大理寺丞制<lb/>
敕某等或進繇俊䓁闗掌邸閣或任經宰理歴試按文<lb/>
或積有資名濟以風力叅軍從事之畫居邑大夫之員<lb/>
悉奉更書來集大選閲交章之慰薦視齎伐之著眀咸<lb/>
契陟科叅丞法屬階榮塗而伊始堅素操而勿渝<lb/>
　　孫傑可大理寺丞馬中庸可衞尉寺丞制<lb/>
敕某等㦯以經拾青㦯緣䕃随牒臨長邑室叅列版曹<lb/>
<pb n="KR4d0022_WYG_014-15a"/>
字氓有聞領局且幹監司薦其善狀終更集于選部鉤<lb/>
校弗謬旌陟乃宜理官置丞衞府有屬竝寵京司之列<lb/>
勿忘士矩之修<lb/>
　　孫薰可大理寺丞單鼎可太常寺太祝制<lb/>
敕某等奮繇䕃格服在京聮臨宰右蜀之民典幹别都<lb/>
之帑越從官次列上年勤適敦泛勸之方爰用稍遷之<lb/>
法讞丞進秩祝史陞名尚服箴言交修節素<lb/>
　　杜諮可大理寺丞張文告可著作佐郎制<lb/>
<pb n="KR4d0022_WYG_014-15b"/>
敕某等㦯積資至幕㦯被舉治縣叅畫有補撫字弗苛<lb/>
監司薦聞銓覆應狀祕丘領著讞寺為丞尚勉來課之<lb/>
修以對陟恩之茂<lb/>
　　綦愿劉濟竝可大理寺丞韓標可著作佐郎制<lb/>
敕某等㦯力文升科㦯治經署第習知為吏之敏舉遵<lb/>
行已之方幕有婉籌邑無逋事薦書交于公府滿課集<lb/>
于銓䑓擢佐修書之筵進丞治讞之署益思勉勵用對<lb/>
褒遷<lb/>
<pb n="KR4d0022_WYG_014-16a"/>
　　朱逵楊若冲竝可大理寺丞張安國可衞尉寺丞<lb/>
　　制<lb/>
敕某等夫薦任之開所以拔能吏攷法之舉所以勸庶<lb/>
工以爾䓁㦯治曲䑓之經㦯藉舊門之䕃預籌幕府獲<lb/>
佩縣章亦叅法律之曹竝宣郡邑之力交章以薦終課<lb/>
而還質諸有司應乃褒典用為刑讞之屬寵以宿衞之<lb/>
丞胥曰異恩彌飭㢘矩<lb/>
　　全余白祖彧李秉竝可大理寺丞周復張熙竝可<lb/>
<pb n="KR4d0022_WYG_014-16b"/>
　　著作佐郎制<lb/>
敕某等朕欲選清能拔寒素故保任之法専施監司而<lb/>
課覈之方一歸銓審叅覆不謬褒陟乃行以爾㦯奮由<lb/>
才章㦯進以經藝預籌大幕領治一同亦從尉察之司<lb/>
徃釐筦𣙜之局竝委束修之士宜敷渥茂之恩領著史<lb/>
筵進丞法屬悉近朝閨之陟益宣公路之勤<lb/>
　　李真卿可太常博士制<lb/>
敕某夫賞以叙官治勸吏力有若名秩之美而得才彦<lb/>
<pb n="KR4d0022_WYG_014-17a"/>
之良乃允至公不為妄施以爾少厲風迹叅服文雅班<lb/>
我外著丞于祕丘出算商車入奏計簿校府緡而增益<lb/>
質䑓格以應遷宜擢乃官且申吾信矧惟相蕝之地差<lb/>
近握蘭之資尚當勉之務識逺者<lb/>
　　章峴可太常博士制<lb/>
敕博士典相儀禮贊導乗輿今雖置員溢于舊制猶曰<lb/>
美秩屬之清流以爾某聮郇國之華有閩士之望世用<lb/>
儒雅顯政以風迹聞㑹奉更書還奏成伐叅質不謬序<lb/>
<pb n="KR4d0022_WYG_014-17b"/>
遷有典資淹中之學講野外之蕝徃祇褒寵勿替厥修<lb/>
　　李復奎可太常博士制<lb/>
敕某朕以監牧之繁沿使職之建將協濟于厥務亦叅<lb/>
簡于乃僚屬當滿課之成宜叙懋官之陟以爾奮由名<lb/>
閥綽負敏才更倅州藩頗厲風迹逮預王閑之掌時聞<lb/>
馬政之修校齎伐而弗誣進容䑓而惟允勿懈于素尚<lb/>
勉乃求<lb/>
　　李師中李建中竝可太常博士制<lb/>
<pb n="KR4d0022_WYG_014-18a"/>
敕某等太常典禮樂博士通古今必得美材以相儀蕝<lb/>
雖員品至隘而資望益清儒者所居朝選為貴以爾師<lb/>
中性無外飾器有逺用以爾建中學力强敏吏資肅給<lb/>
竝策俊髦之第咸稱風矩之修㦯典校禁中之書按行<lb/>
寰内之邑㦯董司漕引之舸兼握宰字之條叅叙成功<lb/>
交中攷法率從盾省聮陟容䑓尚當勉之以對我稍遷<lb/>
之典<lb/>
　　丁宗臣可太常博士丁寳臣可太常丞制<lb/>
<pb n="KR4d0022_WYG_014-18b"/>
敕某等國家試功之典叅任以職攷課之法質成于閏<lb/>
用甄羙效亦存至勸以爾宗臣吏資强敏器質莊重以<lb/>
爾寳臣文典而蔚才敏且精是惟天倫竝入吾彀所試<lb/>
有迹厥修弗愆㦯鳴弦以字人㦯剖符而守境竝時上<lb/>
計據法得遷入丞樂卿進掌儀蕝悉號朝閨之美足為<lb/>
家閥之榮就服寵褒益思勉勵<lb/>
　　張師中可太常博士游奎可祕書丞陳知徳可大<lb/>
　　理評事制<lb/>
<pb n="KR4d0022_WYG_014-19a"/>
敕朕用閠成之比計吏治之修雖官有大小之差而法<lb/>
無内外之異所以均朝賞壹䑓制也以爾師中材質粹<lb/>
美風業修舉以爾奎南土之秀以爾知徳舊門之良稔<lb/>
服朝聮升預京局中幹事職外握縣條來上勤庸叅應<lb/>
褒典西京重于博士江左美于王官至于詳讞之聮竝<lb/>
為進陟之美欽祗無忽褒勸在茲<lb/>
　　郭祐侯瑾竝可太常博士陳儼可國子博士侯訢<lb/>
　　可殿中丞制<lb/>
<pb n="KR4d0022_WYG_014-19b"/>
敕某等夫一閏之法天氣小備施于人事故可以較官<lb/>
成懋䑓賞以爾等拱治朝之次有著在廷宣外服之勞<lb/>
弗懈于位竭一官之智效上三最而嵗優胥中陟科差<lb/>
進榮秩寵以博通之士丞諸盾尚之聮就服褒華益思<lb/>
清約<lb/>
　　張絳可太常博士啇體仁可殿中丞臧師顔黄仲<lb/>
　　英竝可國子博士制<lb/>
敕某等昔堯以職而試臣漢用法而課吏咸責實以觀<lb/>
<pb n="KR4d0022_WYG_014-20a"/>
效亦累優而取陟以爾等士矩尤飭吏文滋習謹政修<lb/>
之賦則嚴而不苛事裁局之繁則敏而能力績成所治<lb/>
章下有司較閥閱而信然稽功能而審若差進容䑓之<lb/>
秩叅服上庠之聮乃及盾尚之丞并通表著之籍徃踐<lb/>
厥職彌懋爾勤<lb/>
　　單煦可太常博士焦盛王傅張允竝可國子博士<lb/>
　　馬直方王延慶眀穆歐陽炳張仲宣竝可太子中<lb/>
　　舍人制<lb/>
<pb n="KR4d0022_WYG_014-20b"/>
敕某等㦯修辭干祿㦯治經服官亦籍舊門之資早承<lb/>
食徳之美擢升門序列置京司叅服吏勞協宣公力條<lb/>
陳滿課鉤校陟書亶有積勤訖無逋事稍遷禮閣叙進<lb/>
經庠乃暨奉儲之僚竝預班朝之籍咸思砥節用副遷<lb/>
恩<lb/>
　　寘毌沆可太常博士閭丘孝終張士眀江正倫竝<lb/>
　　可太子中舍人制<hi>案寘毋複姓不經見寘字似誤據制詞以盾局對容䑓又似閭</hi>
　　<hi>丘孝終下有脫文</hi>
<pb n="KR4d0022_WYG_014-21a"/>
敕某等㦯㧞自王國之髦㦯通乃師門之學亦緣䕃格<lb/>
叅服㢘規臨政有聞䖏躬無缺竝上閏成之法咸稱吏<lb/>
治之良覆案信然褒陞允若容䑓相儀典之重盾局掌<lb/>
名物之煩東禁奉儲外廷有位尚屬首公之敏用䖍進<lb/>
秩之榮<lb/>
　　武康可太常博士裴耕馬先張應符申屠㑹竝可<lb/>
　　殿中丞史珍薛端竝可守太子中舍人李巽可大<lb/>
　　理評事制<lb/>
<pb n="KR4d0022_WYG_014-21b"/>
敕某等朕日者右饗合宮咸澤庶位竝甄一等之秩用<lb/>
洽三神之和爾等類偕典恩差進茂級而滿課巳上攷<lb/>
格當遷吏勞不可以外遺王澤當令于下究竝申後寵<lb/>
匪隔前恩徃承朝綍之華勿替王官之守<lb/>
　　潘夙可國子博士制<lb/>
敕某蚤班朝次曏守嶠南蔚有敏才條郡邑之治沛然<lb/>
精力籠山澤之宜銅冶以興泉府攸頼㑹奉終更之計<lb/>
有嘉實至之勞擢任儒林之官叅司胄子之教益圖志<lb/>
<pb n="KR4d0022_WYG_014-22a"/>
用徃服品儀<lb/>
　　武宗元可國子博士制<lb/>
敕某爾藉外婣之資預中朝之籍假以别乗倅于方州<lb/>
自掛刑章黜臨利局因今課之云集援攷法以自言進<lb/>
之成均任以博士宜思既徃之謬當服非常之恩尚勵<lb/>
來勤庶幾補過<lb/>
　　許恢李田尹偕竝可國子博士制<lb/>
敇某等夫賞者國之砥石而官之利器先王所以嘉善磨<lb/>
<pb n="KR4d0022_WYG_014-22b"/>
鈍績用是生法曰攷功謂此物也以爾等清修著聞强<lb/>
濟有力㦯舊徳是食㦯治經甚究叅施吏敏胥服朝聮<lb/>
竝修官下之勤交中閏成之典進遷學省充預教官在<lb/>
儀品以至髙尚箴規之相勉<lb/>
　　何夢昇可國子博士李匄可殿中丞制<lb/>
敕某等進以經術守在㢘隅敏有吏資善索民隠叅領<lb/>
軍和之壘分乗州倅之車悉上最文交中褒典用進經<lb/>
庠之秩亦遷盾省之丞有嘉治優無忘節素<lb/>
<pb n="KR4d0022_WYG_014-23a"/>
　　牛拱辰可國子博士呉穆周諧陳舍竝可太子中<lb/>
　　舍人制<lb/>
敕某等竝逹于從政恪在首公馴致法丞叅服盾署㦯<lb/>
以弦歌之最著厥縣同㦯以征算之饒淹于局次有司<lb/>
獻狀主計為言年庸有成䑓格應賞經庠峻于儀品儲<lb/>
寀籍于班聮竝為茂恩益樹勤績<lb/>
　　李元方可國子博士范衮郝大同竝可守殿中丞<lb/>
　　呂惟和崔象眀竝可殿中丞黄延慶可右贊善大<lb/>
<pb n="KR4d0022_WYG_014-23b"/>
　　夫制<lb/>
敕某等籍通王官名任宰士于規随而尤暁亦幹固之<lb/>
兼資允屬三宮之文追復九房之祀推行制度省閱繁<lb/>
文亦繄敏用之眀不爽先庚之素勤庸屡試泛等宜優<lb/>
入典經庠進丞盾省逮儲坊之僚屬皆朝序之聮華徃<lb/>
服褒遷益思恭慎<lb/>
　　劉淵可試國子四門助教制<lb/>
敕某執方技之學游貴要之門且有薦言乞從補授宜<lb/>
<pb n="KR4d0022_WYG_014-24a"/>
試員于庠序俾脱迹于閭閻匪預銓流尚祗朝渥<lb/>
　　樂永可試國子四門助敎制<lb/>
敕某挾醫砭之術精齊和之宜事吾大臣越在行府章<lb/>
言謹幹之狀參敘勤久之勞就除學員尚執方技且從<lb/>
舊德之請勿廢曏時之勤<lb/>
　　劉可久可試國子四門助教制<lb/>
敕某早挾方書嘗游戚畹在舊勤而可紀屬遺札之為<lb/>
言用優經省之名匪預銓流之集徃䖍次補益在勤修<lb/>
<pb n="KR4d0022_WYG_014-24b"/>
　　曹博文可特授太常寺太祝制<lb/>
敕某姻連椒塗族漸河潤早試理官之屬尚拘選籍之<lb/>
名誕節推恩後宮著令且有祈恩之請特從升秩之遷<lb/>
遂列京司徃祗祝史<lb/>
　　孫琪可太常寺太祝制<lb/>
敕某早沿䕃格嘗補匠員遄遘親喪謝去官次尋外除<lb/>
從吉之始在季秋宗祀之前來援慶條且有比例宜遷<lb/>
榮于祝史尚助志于政經<lb/>
<pb n="KR4d0022_WYG_014-25a"/>
　　姚預可太常寺太祝制<hi>案太祝下當有脫文制詞内有某等爾等字様非一</hi>
　　<hi>人可知又有對升儲寀語非太祝可知</hi>
敕某等惟庶工之陟用三朞之成弗遺外勞略存大勸<lb/>
爾等竝通習吏治底愼官箴宣風力而有聞飾士矩而<lb/>
無缺縣條修舉局課衍盈灼有計文合于賞格對升儲<lb/>
寀之秩差進祝史之聨參服褒嘉交思勉勵<lb/>
　　聶平仲可太常寺太祝制<lb/>
敕某詞臣之後年妙志美食于舊徳綽有敏資曏用正<lb/>
<pb n="KR4d0022_WYG_014-25b"/>
朋之名出從外局之試安和備于諸事出納謹于有司<lb/>
齎伐應書賞勞申信稍遷祝史之秩且旌門子之良勿<lb/>
頺家聲當志于學<lb/>
　　魏纁可太常寺太祝制<lb/>
敕某早資䕃格遄正匠員掌庾大江之潯奏課高閣之<lb/>
下質官成而旣效攷歲比以當遷用升祝史之名稍進<lb/>
京司之秩勉思謹節用對陟恩<lb/>
　　裴士傑可太常寺太祝制<lb/>
<pb n="KR4d0022_WYG_014-26a"/>
敕某勾匠屬之稽當庾氏之掌能精出納之吝頗聞臨<lb/>
履之修臺敘三期之勤朝奬一官之效稍遷祝筴徃服<lb/>
明綸<lb/>
　　陳京可太常寺太祝制<lb/>
敕某佐選外之邑在勾稽之員奉檄外臺採山北境歳<lb/>
有羡數材以敏聞質之有司應于著格在勤可紀雖遠<lb/>
弗遺擢預京司徃尸祝䇿尚承舊貫勉續前勞<lb/>
　　吳瑛方蘋竝可太常寺太祝制<lb/>
<pb n="KR4d0022_WYG_014-26b"/>
敕某等承舊門之資預大臣之薦參試事任善持箴規<lb/>
不蹈悔尤且正閥閱已實有司之覆宜從祝史之遷泛<lb/>
錄小勤勉圖永譽<lb/>
　　張慶隨可中書主事孟可道可中書守闕主事盧<lb/>
　　克用可中書錄事制<lb/>
敕某等敏有吏資服在公府練事經而克暢親几案以<lb/>
為勤行檢竝修功次可紀或稍遷于右局或少待于缺<lb/>
員竝為進陟之恩益務恪恭之守<lb/>
<pb n="KR4d0022_WYG_014-27a"/>
　　陳叔度可大理評事制<lb/>
敕某天水扼羌胡之衝据汧隴之勝盛秋在戍重兵留<lb/>
屯爾鄉承賓籌參委邉糴能宣力政以集糧道穀旣有<lb/>
備羌不敢動計臺舉最帥府言狀參覆不謬襃進是宜<lb/>
升屬列卿平亭疑法<hi>平亭原本訛作平停今據漢書張湯傳改正</hi>往祗恩陟<lb/>
勿廢節修<lb/>
　　程旬可大理評事制<lb/>
敕某家世在南擅呉士之望考服能政稱漢吏之循爾<lb/>
<pb n="KR4d0022_WYG_014-27b"/>
階緣任子之科馴致列卿之屬曏因薄罪之坐適領遠<lb/>
方之征課習有司法得遷秩用進丞于棘路往治讞于<lb/>
竹刑無忘聿修有以自效<lb/>
　　張諷可大理評事制<lb/>
敕某臺屬有薄勾檢稽失近制選任委之丞長爾以材<lb/>
被薦計書代期中司列言居職無缺賞有前比法當得<lb/>
遷姑擢廷尉之平尚仍憲府之舊往圖滿課勿廢前勞<lb/>
　　張希甫可大理評事制<lb/>
<pb n="KR4d0022_WYG_014-28a"/>
敕某廷尉天下之平丞屬所選枉直攸寄爾以華腴之<lb/>
䕃試儲校之員雖不積吏勤而稍渉年序加有外戚之<lb/>
請宜佐法卿之評驟列京司益愼朝檢<lb/>
　　馬琮可大理評事制<lb/>
敕某籍門曹之資預京司之列尸于祝策領我祠官試<lb/>
諸事局之煩聞其吏力之幹年庸當陟刑讞是評不遺<lb/>
爾勤徃服吾渥<lb/>
　　俞祐甫可換大理評事制<lb/>
<pb n="KR4d0022_WYG_014-28b"/>
敕某早籍掖塗之資遂階使級之選頗聞幹局稍最軺<lb/>
車求換職于京師俾評刑于卿局尚敦素履無沗清修<lb/>
　　馬玘扈高王誦竝可大理評事制<lb/>
敕某等承世閥之美號門子之良參列京司分條事職<lb/>
以年勞而自上稽臺格以當遷用擢佐于理官俾評廷<lb/>
于疑法無替爾職尚謹攸箴<lb/>
　　任永德可試大理評事制<lb/>
敕某曏因薦任之牘擢為宰字之官邑在甬東地連越<lb/>
<pb n="KR4d0022_WYG_014-29a"/>
絶政惠且敏節廉而修代還中銓條上初課臺省明格<lb/>
軍有從事幸無草檄之急尚寄鳴絃之舊徃圖後效來<lb/>
䆒前恩<lb/>
　　路諫可試大理評事制<lb/>
敕某爾前以調補尉員督縣之盜賊今以資中都吏任<lb/>
郡之紀綱曏擒宼偷實著閥閱所部上勞攷有司舉賞<lb/>
格功疑惟重賞以申信擢參幕裏之畫脫去府中之趨<lb/>
茲為異恩尚圖來效<lb/>
<pb n="KR4d0022_WYG_014-29b"/>
　　馬知良可司天監丞制<lb/>
敕某傳疇人之業參保章之屬祗勤無懈占候有勞俾<lb/>
攷績于攸司命遷丞于本局尚𨽻陵宮之職徃欽臺檢<lb/>
之恩<lb/>
　　丁濤可司天冬官正制<lb/>
敕某傳疇人之業任冬卿之丞思湛密而寡尤術推歩<lb/>
而多驗有司較最在法得遷宜升和叔之聯且寵石申<lb/>
之學<lb/>
<pb n="KR4d0022_WYG_014-30a"/>
　　周琮李用晦竝可司天中官正于淵舒易簡竝可<lb/>
　　司天監丞王士隆可守少府監主簿充翰林待詔<lb/>
　　制<lb/>
敕某言天之學古有三家粤若渾儀脗合乾體朕緬懐<lb/>
徃範恐失舊傳因命究硏且令制作遹觀成績第用賞<lb/>
勞爾等通甘石之經深梓愼之術能奉吾詔咸竭乃精<lb/>
克正規模弗愆晷度差進清臺之秩并預禁林之聨徃<lb/>
服朝恩無替爾職<lb/>
<pb n="KR4d0022_WYG_014-30b"/>
　　祁咸亨可少府監主簿制<lb/>
敕某習知方技祗服禁庭曏經毖祀之恩猶滯勾稽之<lb/>
秩慶條具在匠簿是升勉思官守之勤姑對朝恩之茂<lb/>
　　王德悅可將作監主簿制<lb/>
敕某以勾稽之名承庀官之乏守在尉察善于追胥多<lb/>
獲椎埋之姦有嘉强幹之力疆亭息警州部列言較臺<lb/>
格而當選用匠員而申信徃䖍吾渥勿廢爾修<lb/>
　　張潮可將作監丞崔公孺可大理評事制<lb/>
<pb n="KR4d0022_WYG_014-31a"/>
敕某等在寰輔之地振津陸之要惟是支局分隸屬邑<lb/>
爾以質幹之敏上等課之成征有羡緡酤多餘息放于<lb/>
末利在道則非恪于首公其勤可錄進升匠屬擢任刑<lb/>
評徃祗甄叙之恩勿忘修飭之素<lb/>
　<lb/>
　<lb/>
　<lb/>
　<lb/>
<pb n="KR4d0022_WYG_014-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文恭集巻十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文恭集巻二十九</head> <lb/>
    <p>
<pb n="KR4d0022_WYG_029-1a"/>
欽定四庫全書<lb/>
　文恭集巻二十九<lb/>
　　　　　　　　　　　　　宋　胡宿　撰<lb/>
　䇿問<lb/>
　　御試賢良王彰夏噩䇿題<lb/>
皇帝若曰朕纘祖宗之洪業撫區夏之重器臨政思治<lb/>
于兹三紀何嘗不中夕惕厲昧旦丕顯延訪茂士詢求<lb/>
讜言冀臻治平以垂永久子大夫裒然充賦咸造在庭<lb/>
<pb n="KR4d0022_WYG_029-1b"/>
得不欲攄發智藴開沃朕心耶方今庶務小康至化猶<lb/>
鬱兵戎雖戢饋餉頗勞學校雖興禮讓殊鮮官冗而浮<lb/>
食者衆民疲而失職者多隂陽爽和眚沴間作經瀆弛<lb/>
于常道淫雨溢于舊防賦調尚繁昏墊靡息豈朕明有<lb/>
未燭徳有未孚致咎之來在予為懼自昔繼體守文之<lb/>
君承前聖之烈藉累世之資致圄空之隆騰頌聲之美<lb/>
惟建武中興亟修文徳貞觀特起驟致太平豈天時之<lb/>
協符將人事之胥濟功業遲疾奚其不同側席永懷望<lb/>
<pb n="KR4d0022_WYG_029-2a"/>
古盈愧夫聖王之制世也必本于仁義之統師道徳之<lb/>
説飭以儒雅頒其教令尋孝宣之治尚于刑名迹顯宗<lb/>
之政本于理法當二后之際信賞必罰刑清國富鳳凰<lb/>
屢下于郡國神雀比集于京師致兹美祥繄何然哉今<lb/>
公卿大夫與朕總方略美風俗而吏治未甚淳民徳未<lb/>
甚厚豪右踰制姦猾冒禁以至守宰之任循良罕劭㕑<lb/>
傳移于使客徭役迫于下貧殆有愁嘆之聲未弭鬱堙<lb/>
之氣豈躬行之弗類而圖治之匪章歟昔晁錯舉于賢<lb/>
<pb n="KR4d0022_WYG_029-2b"/>
良公孫對以文學深陳政道竝先術數仲父治國之器<lb/>
内史詔王之柄咸垂格訓當安設施至于春秋之稱一<lb/>
元洪範之推九類何行而正其本何施而建其極子大<lb/>
夫習先聖之術熟當世之務識古今王事之體究天人<lb/>
精祲之原所以蕩禨致祥革弊興利受䇿應問咸以正<lb/>
對毋諱有司稱朕詳延之指焉<lb/>
　　御試武舉䇿題<lb/>
皇帝若曰夫威武者文徳之輔功也雖復至治疇能去<lb/>
<pb n="KR4d0022_WYG_029-3a"/>
兵比詔有司圖講常武博延方略之士參閲材技之能<lb/>
冀崇善經以馭長轡子大夫曉習兵䇿賁然造庭質于<lb/>
前聞佇乃明辯夫兵本于仁義戰畜于慈愛而曰詭道<lb/>
危事何耶邦國之法雖曰制軍而詰禁帝王之兵曷云<lb/>
以全而取勝司馬之體閎廓謂何霸者之師節制安在<lb/>
昔晉侯之伐秦也誰氏知其有功楚子之救鄭也何人<lb/>
料其必敗兵法貴拙速而譏巧久若然則亞夫失破呉<lb/>
之䇿充國無制羌之功也小堅大敵之禽什圍倍戰之<lb/>
<pb n="KR4d0022_WYG_029-3b"/>
法曹公官渡之克何關于衆寡晉文城濮之戰試言于<lb/>
奇正直入武庫䇿本孰施先趨北山法何以勝朕嘗讀<lb/>
良史之傳疑各將之功以孫武子之才僅能入郢有樂<lb/>
毅之略不即下齊豈乏奇謀諒有深㫖前代車戰其來<lb/>
尚矣後世以武剛而自衛以偏箱而致討或行則載于<lb/>
戈甲止則為于營陣宜條利害若為設施悉心以陳朕<lb/>
將親覽<lb/>
　　試南省進士䇿題<lb/>
<pb n="KR4d0022_WYG_029-4a"/>
問天道隂陽實通政事王者生殺宜循時令自秦任法<lb/>
理漢尚經術太初推歴甫用夏正故事報囚必盡冬月<lb/>
乃著經常之制初無淹繫之煩建武中興率遵舊典元<lb/>
和下詔始改孟冬議者頗贊其然通儒復譏其否執助<lb/>
陽順生之論持議獄緩死之説咸有經據著明言之國<lb/>
家道粹前王刑孚中典炎歴斯握則與漢同丹筆所論<lb/>
尚仍唐舊姑欲順三㣲之用事去四時之行刑凡當大<lb/>
辟之科悉限季冬之斷用遵卦氣以攷天心然而積習<lb/>
<pb n="KR4d0022_WYG_029-4b"/>
生長更張慎始固惟明識雅富多聞幸商㩁于古今願<lb/>
詳陳于義理<lb/>
問國家謹四夷之守飭三邊之備百萬之衆領在將屯<lb/>
什一之租縻于支計居常餉道仰糴富賈凡入粟于塞<lb/>
下例受錢于都内贏息莫計乾没無涯嵗或不登人且<lb/>
勞止道塗有捐瘠之歎郡邑煩振業之方深惟從權規<lb/>
欲濟事攷諸周典甫侯有贖刑之法稽于漢世晁錯有<lb/>
免罪之䇿所以厚民收怒實邊弭患且欲詳按舊制濶<lb/>
<pb n="KR4d0022_WYG_029-5a"/>
略輕科自非犯盜殺人受賕撓法之類理不得捨意在<lb/>
必誅餘竝差次免刑之條申明入穀之贖以實邊境以<lb/>
防災潦雖復失之有罪不猶賢于賦民朂思張敞之言<lb/>
留省望之之議條陳利病開示話言<lb/>
問八卦繇䇿而起九疇以數而興河洛之書相為表裏<lb/>
天人之際莫不該貫固以究性命之韞著禍福之效包<lb/>
括三極隂騭下民者也何則輔嗣解易孔氏釋書六爻<lb/>
文辭止明人事五種性行專推王者迨至上經下經離<lb/>
<pb n="KR4d0022_WYG_029-5b"/>
為二説五福六極合為九類斯文若此其義安適申尋<lb/>
前世博存衆業京氏之術列于學官夏侯之經治于博<lb/>
士咸以儒者明于天道前賢多習舊史具存厥後蔑然<lb/>
其故何也且欲兼崇其學使名其家庶幾精義之弗淪<lb/>
或謂異端之斯害遲聞明辯用釋疑懷<lb/>
問經莫大于易坎之彖曰王公設險以守其國丘明之<lb/>
傳曰恃險與馬無興國焉呉起對魏文侯曰在徳不在<lb/>
險後世拘文之士莫不歎息起言引為鑒照按堯都中<lb/>
<pb n="KR4d0022_WYG_029-6a"/>
冀舜都蒲阪夫豈乏徳耶曷為竝據河山之勝哉豈易<lb/>
之書故不及春秋戰國一時之辯乎䝉竊惑焉願問經<lb/>
傳交戾之説折以至當<lb/>
　頌銘<lb/>
　　烈文即政頌<lb/>
聖文睿武仁明孝徳皇帝御大器之踰年改元乎天聖<lb/>
協華寳歴承光祖統親朝長信用漢家五日之儀委成<lb/>
冢宰修商帝三年之制徳心克廣孝思不匱又明年新<lb/>
<pb n="KR4d0022_WYG_029-6b"/>
火再出祥琴且御皇帝慕孺軫悼明發忘寐顓居靖冥<lb/>
之館眇思恭黙之道于時有位卿弼樂親户牖之坐彼<lb/>
都人士渴聞警蹕之音懷思皇皇若有求而未得于是<lb/>
三府元老諸邸皇屬外廷表著之俊周衛環拱之士相<lb/>
與叩延英之閽奉需頭之奏且曰上天之載無聲樹君<lb/>
而司牧聖人之寳曰位代工而統治先王知駿命之不<lb/>
易也故光裕大徳以席先靈之休知賢業之可久也故<lb/>
卜建冢嗣以系萬世之統所以尊一王之大固九鼎之<lb/>
<pb n="KR4d0022_WYG_029-7a"/>
重三代之君綽有令問善繼志而述事能祈天而永命<lb/>
大横啟兆隆奕世之基緒小心嗣位昭前人之光明用<lb/>
能登格皇穹翕受遐福詩書所嘆簡墨攸在陛下起元<lb/>
嫡握神寳典主震器協星海之輝潤紹休乾圖恢天日<lb/>
之覆照静淵敦敏之性泰定于徳宇緝熙光明之學優<lb/>
入于聖域播憲循于軌物賦政諮于哲艾躬承積累之<lb/>
慶奉持燕翼之謀是以六飛御辨之辰兩宫布度之際<lb/>
表裏悦穆上下妥安五土柔嘉悉保于正色萬物森植<lb/>
<pb n="KR4d0022_WYG_029-7b"/>
咸極于崇丘而陛下天姿粹温聖性謙亮亦既禫除之<lb/>
制彌懷孺慕之愛金册顯號推洪代而弗刻玉牀貴位<lb/>
虚長秋而未建上帝山川百神之祀久俟翠華之來咸<lb/>
池英莖六代之樂未登端冕之聴萬方企竦羣臣迷撓<lb/>
嘖有夏蟲之疑鬱懷旱雲之望是宜推䇿迎日先天奉<lb/>
時攷帝典肆類之儀舉王祭升中之禮按元封刻石之<lb/>
事建明堂受記之歴紹建先憲拱揖羣神因斯而談不<lb/>
亦休歟上乃囘精易慮焕發隆㫖且曰羣公元宰告朕<lb/>
<pb n="KR4d0022_WYG_029-8a"/>
以祖宗錫羨之美郊丘報貺之事敢不親執圭鬯以允<lb/>
天人之意若乃陟仙閭探神䇿薦功魄寳同符先帝此<lb/>
事體大未遑經畫姑俟十五物來徐議其可乃命太史<lb/>
練日儀曹具禮因羲車之南至薦吉土之精享御時龍<lb/>
之乘備法物之駕百靈扈蹕齋于髙廟翼日寳校次于<lb/>
帷宫天光晏温日華明練陳玉帛二精之物建金石九<lb/>
奏之樂聲氣逺條坑谷皆滿薦鬯之夕絳光肅然照乎<lb/>
馨黍之薦奉以委山之瑞神具醉止禮成告罷囘一就<lb/>
<pb n="KR4d0022_WYG_029-8b"/>
之大輅御百常之豐樓大賚多方與物更始命廷尉蠲<lb/>
殊死之罪詔大農削逋租之籍條中藏之繒帛出上林<lb/>
之泉刀第賞六師均渥四極既而按羽林之寳仗即正<lb/>
陽之秘殿華芝對䕃暉幄竝開陛㦸交于百重軒樂周<lb/>
乎四面萬國上計儼貢篚而駢臻諸蕃來朝端寳摯而<lb/>
森列桓桓螭虎之士峩峩鴻鸞之黨鬷假無言相趨動<lb/>
色因毖祀之訖禮譔徽名而紀徳丞相常伯伏而奏曰<lb/>
陛下日靖中邦道躋先軌率循大卞附麗皇極粤若右<lb/>
<pb n="KR4d0022_WYG_029-9a"/>
文稽古者為邦之丕教而陛下陶化染學崇四術六藝<lb/>
之風不曰聖文乎寧武圖功者制世之深略而陛下糺<lb/>
戎綏華得五表五餌之術不曰睿武乎仁者道之極摯<lb/>
而陛下勤恤民隱惠養含生之倫不曰仁明乎孝者行<lb/>
之難能而陛下躬奉天經宗樹錫類之本不曰孝徳乎<lb/>
重以裒對上靈申嚴大祭焕揚盛則丕擁龎休冠徳卓<lb/>
蹤格天光表而乃遵養景鑠逡巡懿號是道大無强名<lb/>
之字而天保失報上之誼也謹疏瀹靈腑侔揣盛徳攷<lb/>
<pb n="KR4d0022_WYG_029-9b"/>
文金匱鏤章玉寳昧死再拜奉徽號上萬年之觴帝曰<lb/>
昔我三后以聖神紀物聰直在天覆䕃本支保右命歴<lb/>
資承長世之善充入舊貫之居尚賴股肱之良同扶樞<lb/>
極之重天正榖旦拜貺于郊休氣薰蒸福物萬舉抑乃<lb/>
長樂寳慈之攸感清廟先徳之所及而近臣庶尹謬相<lb/>
歸美不斷來表俾享鴻名一日萬㡬重增乎兢業也于<lb/>
時掎裳而歌呼望雲而連抃清光照于咫尺佳氣浮乎<lb/>
鬱葱皇儀慶成謁者贊罷上猶懼涉道之未淵基徳之<lb/>
<pb n="KR4d0022_WYG_029-10a"/>
未厚漏泉之未及覆盆之未照退乃訪道宣室程書衡<lb/>
石詳裁治體總攬權綱覩墨家節用之文見老氏寳儉<lb/>
之語將矯華靡之弊獨宗簡樸之化清心以聚政絜矩<lb/>
以固本厎慎財賦勸課農桑存恤鰥寡務休力役減尚<lb/>
方工巧之伎卻外府珍麗之貢明慎庶獄省察偏奏文<lb/>
書調度務從于簡寡號令風采顓尚以寛大水衡舉池<lb/>
籞之地公給細民縣官疏鹽鐵之禁抑從末減譽髦斯<lb/>
士悉取于廉孝賦納以言咸用于經術體貌良弼容受<lb/>
<pb n="KR4d0022_WYG_029-10b"/>
直辭猶謂天下之安忘戰不可閫外之制有備無患更<lb/>
乃講練兵政崇國防衛保大以靖民竭歡而敦族吏懷<lb/>
飭簋之潔家象濯纓之朝斯人有樂和之聲縁邊無晏<lb/>
開之警耕田鑿井飲食充乎四鬴鳴雞吠犬煙火接乎<lb/>
萬里洋洋乎韶盡美矣郁郁哉文之治也足以比榮太<lb/>
上延光方來億萬斯年篤天之祜下臣生長閭巷霑沐<lb/>
恩教欲治之主逢享而甚難盛徳之事詠歌而不足私<lb/>
念嘗以薄技拔于諸生方今採樵之夫俱善談道自古<lb/>
<pb n="KR4d0022_WYG_029-11a"/>
畎畝之士不忘愛君謹因筆墨之文恭宣竹帛之美形<lb/>
容萬一作為頌曰帝宋四葉祖宗重光乃神恭黙右序<lb/>
緜昌承顔長信御辨明堂秉率先軌總括懿綱報本主<lb/>
昊肇禋吉土裒對羣元斂時皇祜瑞品紛盈靈鳳翔舞<lb/>
精意格神孝思光古豐樓霈赦寳册施名龜疇建極鳧<lb/>
鷖守成功熙庶事惠浸羣萌億萬之世永光帝紘<lb/>
　　斛銘<lb/>
勿平其量而平其心心苟無邪斯量之嘉<hi>案攷工記有嘉量之文原</hi>
<pb n="KR4d0022_WYG_029-11b"/>
<hi>本作斯量之家誤今改正</hi>
　論辨<lb/>
　　四皓論<lb/>
善乎子房之能納説也不先事而强聒不後事而失幾<lb/>
不問則不言有言則必當其可故聴之易而用之不難<lb/>
也評者曰漢業存亡在俯仰間而留侯于此每從容焉<lb/>
諸侯失固陵之期始分信越之地複道見沙中之聚始<lb/>
言雍齒之侯善言子房矣至于引致四皓羽翼儲宫方<lb/>
<pb n="KR4d0022_WYG_029-12a"/>
之齊桓公㑹合八國定王世子于首止事簡而力不勞<lb/>
其績尤偉而世之君子乃致疑焉謂審有此是子房為<lb/>
子結黨以拒父也夫髙祖駕馭獨立為帝其才氣雄傑<lb/>
豈四老人所能抗乎漢廷大臣力諫之强豈不賢于四<lb/>
老人之助乎是蓋未知聖人深許首止之盟而稱管仲<lb/>
相齊一匡天下之美也<hi>案匡原本避宋太祖諱改作正今從論語本文</hi>易于坎<lb/>
之九四曰樽酒簋二用缶納約自牖先儒以子房四皓<lb/>
之事明之曰人心有所蔽亦有所明欲立趙王如意者<lb/>
<pb n="KR4d0022_WYG_029-12b"/>
髙帝之所蔽也聞四老人之賢願見而莫能致者其心<lb/>
之所明也子房用其明以去其蔽是自牖納約者宜其<lb/>
從之之速也夫先賢之學非世之君子所能及也今據<lb/>
舊史詳載之以見髙帝免廢嫡之愆漢家有父子之序<lb/>
非子房其誰賴且子房時然後言言必有益而前史謂<lb/>
良與上言前後甚多非天下所以治亂安危者故不載<lb/>
嗚呼良豈有費言哉<lb/>
　　楚王城辨<lb/>
<pb n="KR4d0022_WYG_029-13a"/>
鄣南之西北距邑十五里有古雉堞曰楚王城其形如<lb/>
瓠壺其規千步其髙十尺形勢存焉城南隅有神祠數<lb/>
椽榜曰楚王廟廟有斷碑雖刓尚可尋繹即唐乾符中<lb/>
霅川進士馬昌㝢為記指神為晉司馬休之當桓靈寳<lb/>
之篡休之自㑹稽赴援築壘駐兵以俟四方之集其文<lb/>
穿鑿無所攷實余閲晉書司馬休之雖封楚居漢中安<lb/>
得自㑹稽唱義復按史記呉王壽夢二年楚之亡大夫<lb/>
申公巫臣怨楚將反而奔晉自晉使呉教呉用兵乘車<lb/>
<pb n="KR4d0022_WYG_029-13b"/>
令其子為呉行人呉于是始通中國呉伐楚十六年楚<lb/>
共王伐呉至衡山杜預云呉興烏程縣南是也土人語<lb/>
訛呼曰横山其上猶有城址遺迹則鄣南之墟相去百<lb/>
里猶有説焉城之内外耕者多獲石戈矛箭鏃余亦得<lb/>
其四五禹貢荆州貢砥礪砮丹春秋時隼集陳廷楛貫<lb/>
之石砮長尺有咫時人莫能知而問孔子不近取之荆<lb/>
梁而逺取之肅慎非獨荆梁不貢此矢是知中國兵器<lb/>
不用石而用銅也明矣則楚王安得為休之耶更俟博<lb/>
<pb n="KR4d0022_WYG_029-14a"/>
識者辨之<lb/>
　序贊<lb/>
　　靈芝序<lb/>
噫天壤之甄化有自然之妙物其名曰芝草世不常産<lb/>
根無定系至虚幽贊太和陶蒸託寓而葩表顯有徳豈<lb/>
非靈氣之所囘復神物之所䕶持哉侍郎蔣公性正道<lb/>
全年耆徳茂徃以致官來還宰旅天子崇旅俊乂閔勞<lb/>
以事進拜小宗伯告于呉下樹石三徑溪館在焉癸巳<lb/>
<pb n="KR4d0022_WYG_029-14b"/>
夏六月地中産芝一枝挺然發榮匪荄匪植芬蒀卻邪<lb/>
鮮明眩視一之日得土之正其色惟戊得太𤣥黄圜之<lb/>
象焉三之日受天之和變彩而紫得句曲燕脂之色焉<lb/>
太守李公賞異之率賓僚宴其第奉觴為公之壽復以<lb/>
靈芝榜其坊公酢而賦詩歸美于春秋之地主呉士善<lb/>
詩者隨而頌嘆之李公見授以書託志其事攷之舊史<lb/>
東陽以孝行産于廬次中牟有善政生于便坐書之聳<lb/>
動揭以昭徳公才稱朝廷名為時宗至徳中和表于履<lb/>
<pb n="KR4d0022_WYG_029-15a"/>
道大雅豈弟發為政事不登衮路議者惜焉夫芝仙草<lb/>
也道書載之尚矣其或者以公之徳之劭謀謨弗究欲<lb/>
其謠綺季之曲樂羲皇之化誕錫難老俾冒遐福以明<lb/>
大有上吉无不利也宿視公丈人行也聞之欣抃然不<lb/>
得侍几杖為壽于樽下亦願以芝名公之館焉<lb/>
　　集賢給事俞公送行詩序<lb/>
春秋之際卿大夫出聘鄰國交接用㣲言以相感必稱<lb/>
詩以見志若七子之寵趙武六卿之餞韓起是也風有<lb/>
<pb n="KR4d0022_WYG_029-15b"/>
康公于渭之送雅有顯父出屠之祖瓊琚雜佩之語以<lb/>
將其珍意鞗革淑旂之詠以聳其行光流風之來所尚<lb/>
邈矣集賢夕拜俞公以耆哲之望履中庸之美風徳器<lb/>
幹作時從臣逮事兩朝間餘三紀節任之要則關中京<lb/>
右載籌其筆旂鎮之重則渚宫錢塘迭佩其紱荆呉二<lb/>
域政風相翔寳元初上嘉乃賢特詔以覲法宫延對勞<lb/>
問移刻出從革輦入陪禁幄參麗正刋修之職居東臺<lb/>
論駮之任乃六卿之所履二樞之與鄰蓋將若時而柄<lb/>
<pb n="KR4d0022_WYG_029-16a"/>
用焉公神守獨勝天均黙識不以榮利滑其太和頗勞<lb/>
侍從之班少求偃息之地謂宣城佳山水美園館喬梓<lb/>
在望案牘差稀可以瑩煩襟養妙氣三進得請一麾遂<lb/>
行朝右諸公聳伏夷退自禁庭雋乂之老洎外朝膚敏<lb/>
之彦或賦藻什以謠祖帳敘承明之厭直美嵇山之還<lb/>
守莫不鏗純命奏追琢取成皆韶武之秘音荆藍之絶<lb/>
寳比歌郢之曲相髙于國中興臨滄之篇竝傳于江左<lb/>
足以廣髙齋之逸韻增黄堂之故事宿承貺授本辱命<lb/>
<pb n="KR4d0022_WYG_029-16b"/>
冠篇絶大雅穆如之章慚未學斐然之累寳元已卯季<lb/>
冬二十八日序<lb/>
　　臨海梵才大師真贊<lb/>
梵才大師以實性㑹道以餘力工詩天聖中至自台山<lb/>
館于輦寺朝之名臣勝士莫不欣挹其風日至于室參<lb/>
評雅道間印禪理尋被詔譯館訂正智者慈恩二教及<lb/>
同編釋教總録三十巻七年書成奏御賜紫方袍未㡬<lb/>
歸臨海北山掃浄名庵居之慶歴初予自山出守呉興<lb/>
<pb n="KR4d0022_WYG_029-17a"/>
師適有苕溪之行得尋支許之集自我見將二十年雖<lb/>
正始之音泠然在耳而赤髭之相邈哉難值門人有繪<lb/>
其像持至都下者宛具眉毫若與神對感舊懷逺為之<lb/>
贊云北山大士梵才錫名禪離文字詩陶性情迹安林<lb/>
刹聲動王城學徒傳像繪筆何精秀氣閒逺妙相圓成<lb/>
此身有報本體無生月皎寒水雲栖太清龍華後㑹聊<lb/>
記宿誠<lb/>
　<lb/>
<pb n="KR4d0022_WYG_029-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文恭集巻二十九<lb/>
</p>
<p>
</p>
  </div>
</body>
</text>
</TEI>
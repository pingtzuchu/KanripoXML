<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文恭集巻五</head> <lb/>
    <p>
<pb n="KR4d0022_WYG_005-1a"/>
欽定四庫全書<lb/>
　文恭集巻五<lb/>
　　　　　　　　　　　　　宋　胡宿　撰<lb/>
　七言律詩<lb/>
　　雪後登秘閣<lb/>
消盡層隂上盡梯雪餘官瓦弄晴暉碧簷交照虬爭聳<lb/>
朱闕相聨鳯欲飛日向金溝春溜動風來珠樹暁寒㣲<lb/>
帝家池籞饒芳物白鳥翩翩接翼歸<lb/>
<pb n="KR4d0022_WYG_005-1b"/>
　　謝叔子楊丈惠詩<lb/>
老子詩名久廢閒喜君步驟少陵壇句敲金玉聲名逺<lb/>
韻險車斜心膽寒傾出囊中和月露皎如盤底走珠丸<lb/>
苦藏難沒詩家事㑹㸔塵冠早一彈<lb/>
　　又和前人<lb/>
作者傍邊好見聞速來就汝作比隣詩中活法無多子<lb/>
眼裏知音有幾人爾許精竒花燦筆豈容塵俗海翻銀<lb/>
老夫幸有千機錦尚欠江頭一浣新<lb/>
<pb n="KR4d0022_WYG_005-2a"/>
　　侯家<lb/>
洞户春遲漏箭長短轅初返洛城傍彩雲按曲青岑醴<lb/>
沈水薰衣白璧堂前檻蘭苕依玉樹後園桐葉䕶銀牀<lb/>
宴殘紅燭長庚爛還促朝珂謁未央<lb/>
　　秋風<lb/>
瑟瑟新聲脱緑槐半寒天氣日相催西樓夜色吟偏好<lb/>
南國朝雲夢未回翠影暗牽蘋葉動清香遙獵桂枝來<lb/>
重陽漸近松醪熟白菊如何為放開<lb/>
<pb n="KR4d0022_WYG_005-2b"/>
　　送馬少卿赴襄陽<lb/>
冰操從來畏四知漢江南畔擁藩麾地經謝守開油幕<lb/>
人憶山公倒接䍦風入射堂飄鼔吹雨隨行縣濕旌旗<lb/>
前朝叔子流遺愛拂蘚應看峴首碑<lb/>
　　送寶應李尉<lb/>
曾飛麗藻清堯問猶屈長才尉楚城官是神仙標秀領<lb/>
縣因靈寶紀嘉名西崑已挾凌雲譽外户全消擊柝聲<lb/>
早晩聲名來謁帝㑹㸔雙璧賜虞卿<lb/>
<pb n="KR4d0022_WYG_005-3a"/>
　　竹<lb/>
修篁百箇靜無埃憶共山僧競日栽夭矯翠虬身欲化<lb/>
婆娑青鳯尾全開風含爽籟依朱檻月鏤青隂覆翠苔<lb/>
曾為檀欒衝雪㸔玉枝相亞暁皚皚<lb/>
　　送周學士歸永嘉<lb/>
三最初承予告恩<hi>攷校有校正之最</hi>一雙青翰出都門闗繻舊<lb/>
棄人多識橋柱前題墨未昬南國歸雲聊送目河梁新<lb/>
月暫消魂玉山丹府重來日好拾風謠奏帝閽<lb/>
<pb n="KR4d0022_WYG_005-3b"/>
　　送聶學士赴闕<lb/>
臺召西來二節榮清江浮舸鴨頭平十行受詔龍綸重<lb/>
五兩占風鳥羽輕目送華林春雨色夢隨長樂暁鐘聲<lb/>
竚㸔隻日延英對丸墨宮毫屬長卿<lb/>
　　送張學士赴邵武兼過吳中别墅<lb/>
青藜香灺掩殘書越絶東南駕隼旟紫陌花期經袚禊<lb/>
清淮潮信待蟾蜍鳥聲百囀春芳際蠶候三眠夏葉初<lb/>
吳地吟朋如見問為言江令憶鯷魚<lb/>
<pb n="KR4d0022_WYG_005-4a"/>
　　寄張唐公學士<lb/>
朱航東下忽經春藏室離居作惡頻簡上蠧蟫終日在<lb/>
<hi>唐公受詔同修南北史未訖有請麾之行</hi>樹間靈鵲至今馴<hi>唐公直舍前有鵲棲止庭樹久</hi>
<hi>益馴狎</hi>北宮自有咿嚘客天禄誰同寂寞人昨夜西牕有<lb/>
佳月此心迢遞思冰輪<lb/>
　　千葉瑞荷花<lb/>
絳蘂層層吐翠羅水妃冠重暁峩峩應嫌菖本開花少<lb/>
卻鬭榴房著子多含露自知芳意在偃風無奈落英何<lb/>
<pb n="KR4d0022_WYG_005-4b"/>
更憐玉骨藏深怨暗結千絲在綠波<lb/>
　　題漣漪亭<lb/>
檻底凝漪碧漫天角巾東路主人賢汀花照席供春醉<lb/>
沙鳥窺簾伴晝眠何必馭風追汗漫不妨乗月弄潺湲<lb/>
流杯若倣山隂事兼有蛙聲當管絃<lb/>
　　津亭<lb/>
津亭歌闋戒棠舟五兩風輕不少留西北浮雲來魏闕<lb/>
東南初日背秦樓層城渺渺人傷别芳草萋萋客倦遊<lb/>
<pb n="KR4d0022_WYG_005-5a"/>
平樂舊歡收未得更憑飛夢到瀛洲<lb/>
　　有懷松江<lb/>
多年襥被玉山岑鬢雪欺人忽滿簪駑馬雖然貪短豆<lb/>
野麋終是憶長林鱸魚未得乗歸興鷗鳥惟應信此心<lb/>
見説新橋好風景㑹須乗月濯煩襟<lb/>
　　寄題齊氏山齋<lb/>
有客稽山岸角巾寶書盈笈日怡神雲銜别嶺搘笻久<lb/>
月上前峰隠几頻牕上蘿隂猿警旦塢中茶候鳥啼春<lb/>
<pb n="KR4d0022_WYG_005-5b"/>
一經鄒喭能傳世子舍于今兩綬新<lb/>
　　送崔諫議都運河東<lb/>
行臺西北接參墟仗節重乗駟馬車水是晉君沈璧後<lb/>
地經唐叔賜圭餘蕃酋重足䖍條敎部吏承風畏簡書<lb/>
武帳歲終還奏事康侯三接聽新除<lb/>
　　送益州運使田學士<lb/>
劔棧秋旗拂過鴻行臺西去撫蠶叢民間幼艾餐和氣<lb/>
徼外酋豪偃德風巴漢靜歸籌筆内岷峨閒入畫圖中<lb/>
<pb n="KR4d0022_WYG_005-6a"/>
時平幕府無留事樂職何妨頌聖功<lb/>
　　寄題蘭臯亭<lb/>
亭下春芳接楚波金堤勃窣路相過牕中霽景煙姿逺<lb/>
簾外晨香露氣多紅頰倚牆花竝蒂緑隂翻檻樹交柯<lb/>
朝陽定有浮杯樂醉墨何妨記永和<lb/>
　　採蓮女<lb/>
碧葢緗葩映素秋此中蘭櫂好銷憂相將共挈青絲籠<lb/>
一笑同迴翠羽舟日暮鳴榔隨下瀨夜深歸櫂怯中流<lb/>
<pb n="KR4d0022_WYG_005-6b"/>
東方自有羅敷婿不顧江邊越鄂州<lb/>
　　送栁先輩從事桐廬<lb/>
甘櫻離㑹酒初醒還赴東侯拱璧迎江上桃歌傳樂録<lb/>
坐中鸚鵡占賓榮仙車過洛人偏識繡騎還卭客盡傾<lb/>
後夜嚴陵臺上望紫雲西北是神京<lb/>
　　寄杭州子文屯田兼簡真公上人<lb/>
目㫁江南佳麗城欄干樓角幾長凭越人抱膝吟偏苦<lb/>
吳客觀濤病未能此地旃檀多勝刹一時龍象有高僧<lb/>
<pb n="KR4d0022_WYG_005-7a"/>
知君暇日尋猿鳥閒上靈峰第幾層<lb/>
　　寄題王舍人書齋<lb/>
北第當衢拂斗魁竹林清暑似巖隈將壇緒業傳金版<lb/>
文苑新書集玉杯數篋龍拏藏寶刻一泓蟾滴試烟煤<lb/>
好辭戴鶡飛千牘東武原從禁衛來<lb/>
　　霜野<lb/>
啄兔青骹直下飛霜雲慘慘楚楓披秋林月迥聞樵斧<lb/>
晩市風沈見酒旗江上敗荷無限柄雨中殘菊不盈枝<lb/>
<pb n="KR4d0022_WYG_005-7b"/>
物華怨盡仍傷别塢笛聲中一涕垂<lb/>
　　送陳諫東歸<lb/>
顔詩摛錦有高文席上經年未聘珍鵠板乍停公府詔<lb/>
貂裘還敝洛城塵雪園授簡誰為賦煙渚歸艎不待春<lb/>
何日子虚聞夜誦尚方給札對嚴宸<lb/>
　　送華濤東歸<lb/>
江上丹楓墮夜霜式微愁思豈禁傷壯圖萬里青雲在<lb/>
舊徑三條碧草長匹馬歸來江練白惡氛收盡楚天凉<lb/>
<pb n="KR4d0022_WYG_005-8a"/>
大明繼照光華旦提筆相期翰墨場<lb/>
　五言排律<lb/>
　　郊祀慶成<lb/>
齋輅䖍郊報祠宮就國陽繁雲猶待族霽日忽迎長圭<lb/>
璧紛佳氣粢盛馥異香人情欣眷祐天意益端莊被衮<lb/>
侵寒霧升壇躡早霜左方虚小次午陛卻中黄六樂乾<lb/>
祗格三登海㝢康千官森劔珮萬里走梯航神筴膺符<lb/>
命天壺飲福祥從今瓜瓞慶鼎業熾彌昌<lb/>
<pb n="KR4d0022_WYG_005-8b"/>
　　閣前紫薇花<lb/>
高鬟美人髻妝閣一何鮮迷路來春後開花近日邊居<lb/>
常澆御水動欲絢非烟分潤從仙掌流薰自帝絃雅當<lb/>
翻藥地繁極曝衣天<hi>花至七夕猶盛</hi>色映芝泥熟香交蕙炷燃<lb/>
吟殘秋蘂脫睡起午隂圓應笑憑欄者相看已幾年<lb/>
　　陳生遊金山兼簡世昌師<lb/>
寶勢嵐光秀濃春物景鮮飛峰凌巨浸精構起中天鳥<lb/>
畏雲濤險僧安石室禪貫花應作偈望月定陳篇不為<lb/>
<pb n="KR4d0022_WYG_005-9a"/>
青霄桂同裁白社蓮羨君飄鵠舫獨自號神仙<lb/>
　　狀元張監丞倅陜郊兼之閬中省親<lb/>
藻衮御中楹詳延得世英賓鄉具三物題塔冠千名玉<lb/>
擅崑山價篪兼仲氏聲平淵二龍躍碣石一鴻輕慈宴<lb/>
堯㕑洽宸章禹律鳴入辭瞻翠葆去候過朱櫻贊治崤<lb/>
陵險歸寧蜀棧横都門百壺送宿館五漿迎帝所銜標<lb/>
雋親前戲綵榮勒銘知有作叱馭肯辭行桂色窅窊秀<lb/>
棠隂蔽芾清期年隨詔入脩路接瑶京<lb/>
<pb n="KR4d0022_WYG_005-9b"/>
　　歲晩禁直呈承旨侍郎同院五學士<lb/>
廣内施重闥承明敞直廬上清通帝所方丈擬僊居漢<lb/>
后前釐席淮王重報書時宗登賈馬暮召得嚴徐<hi>諸公</hi>玉<lb/>
至光秦璽<hi>秦璽和氏璧為之</hi>珠來照魏車高文參正始密旨奉<lb/>
權輿王澤宣從綍天香對滿裾論思皆藥石欬唾亦瓊<lb/>
琚弱水滄波在然山老墨餘睿篇朱鴈刻<hi>三朝御什龕載屋壁</hi>宸<lb/>
翰白龍攄<hi>太宗飛白書玉堂之署</hi>寶肆還容礫珍林誤植樗匪躬<lb/>
無謇謇每食有渠渠寒日分宵直繁雲向歲除九門催<lb/>
<pb n="KR4d0022_WYG_005-10a"/>
鑰下三殿警籤初北斗低層掖明河拂太虚求衣欽德<lb/>
盛襆被省才疎多病長思越知非晩學蘧煙霄叨步武<lb/>
江海隔樵漁榆性誠為鈍葵心但欲舒日祈同舍進躋<lb/>
俗到華胥<lb/>
　　次韻曼卿冬直因以勉贈<lb/>
八舍嚴周衛千門肅漢閨金胥催遞宿玉羽伴歸棲禁<lb/>
樹驚寒斂僊雲拂夜低星河紫牆外霜月碧城西汲字<lb/>
紛難整鈞音怳易迷有人歌白雪此曲妙清溪文獻初<lb/>
<pb n="KR4d0022_WYG_005-10b"/>
登亮君王益徇齊因知函鼎器那復久烹雞<lb/>
　　后土觀瓊花<lb/>
楚地五千里揚州獨一株香名從此貴芳格灑然殊國<lb/>
艷何勞粉天姿不掩瑜濃薰霏麝氣細蘂列蜂鬚雲朶<lb/>
垂三素仙衣著六銖吳中休插柰天上枉栽榆神物疑<lb/>
長擁靈根此未枯人間如定價百琲睡龍珠<lb/>
　　石曼卿學士輓詞<lb/>
才出羣英表文推一代雄靈蛇操掌上雲夢納胸中醉<lb/>
<pb n="KR4d0022_WYG_005-11a"/>
墨千峰立吟毫八極空居官疎皎覈處世倦磨礱綠酒<lb/>
常埋照清琴自寄通昌言曾拂治密疏早談戎<hi>曼卿天聖中建</hi>
<hi>言武備宜置土兵寶元初西戎犯邊始行其策</hi>天子知亭伯時人重孟公何言<lb/>
執㦸滯便到闔棺窮鵀鳥巢門止驊騮挶櫪終芝筋留<lb/>
御帳<hi>曼卿受詔書李文靖公神道碑石本奏御之日有司以曼卿不起聞上深嗟惜之</hi>簫賦落<lb/>
王宮<hi>案簫賦原本作簫武義不可解攷漢書王襃傳襃會著洞簫頌元帝為太子時令後宮皆誦之文選</hi>
<hi>載其文則洞簫賦非頌也與傳小異此詩葢兼引二書原本作武者誤今改正</hi>薄葬依莊叟殘<lb/>
書付所忠惟餘身後得凜凜是英風<lb/>
<pb n="KR4d0022_WYG_005-11b"/>
　　謝熊館<lb/>
别館抛雙闕飛除鎮一方黄山縈蹕道青檜遶宮牆緹<lb/>
騎千羣合周阹四面張管絃繁欲沸旌旆鬱相望走馬<lb/>
長楸密更衣别寢涼星飄肅慎矢雪擁羽林槍懽樂何<lb/>
曾極盤遊不可狂吾聞堯舜治垂拱在巖廊<lb/>
　　將家子<lb/>
北地良家子山西舊將兒新從羽林射得赴鴈門期横<lb/>
死人無比㣲行世不知長安偏重俠趙國素多竒照地<lb/>
<pb n="KR4d0022_WYG_005-12a"/>
連錢錦迷春鑿落巵喝盧燕市客顧笑楚臺姬烟樹黄<lb/>
山路霜雲白草時雕弓孤月滿騁馬一塵隨應手雙鵰<lb/>
落回頭赤日移卻歸東第去高宴九燈枝<lb/>
　　詔福聖宮燒香<lb/>
徼道西華内觚稜北斗傍神靈安肯構恩澤賜燔香渤<lb/>
澥通驪窟崑崙拱畫梁清壇浮早景碧瓦霽初霜甲帳<lb/>
嚴如在丹簷迥欲翔隆姿瞻漢后餘烈畏軒皇埋劔橋<lb/>
山逺游冠閣道長白雲迷處所仙掌鎮相望五岳扶封<lb/>
<pb n="KR4d0022_WYG_005-12b"/>
域三辰緯典章升歌留寶鼎刻號在神房盛德尊原廟<lb/>
遺仁睦鬼方聖文名善繼百世溢流光<lb/>
　　歲除<lb/>
暝色凝無際寒雞悄未晨蓂枝將換朔斗柄漸歸寅水<lb/>
火猶分漏龍蛇尚蟄身四時寧有暇萬物又勞春樹喜<lb/>
丹葩秀人憂白髪新明朝趨寶殿誰是奪重茵<lb/>
　　送楊中允宰常熟<lb/>
丹舸傍江潯嘔啞逺艣音新科持片玉能政引孤琴美<lb/>
<pb n="KR4d0022_WYG_005-13a"/>
進宮坊秩榮歸里閈心名參天下雋歌著邑中黔地志<lb/>
連香徑家園帶武林吳山幾屏秀楚水一篙深晩鼓停<lb/>
餘疊秋帆臥半隂平時接方驥後夜望横參陶菊何妨<lb/>
醉江毫且剰吟悠悠河上别千里鬱朋簪<lb/>
　　郡齋招子美<lb/>
月色初藏桂年芳漸有梅人情欣臘破天意許春回隂<lb/>
雪迎風解寒凘向日開午枰宜試著卯甕好嘗醅寓興<lb/>
題紅葉乗閒步紫苔長吟溪上曲偏憶洛中才絶墨凌<lb/>
<pb n="KR4d0022_WYG_005-13b"/>
崖石高文拂斗魁詩鋒無敢犯酒户少能陪綠髮裁方<lb/>
鬒丹心未肯灰琴書聊偃仰魚鳥暫徘徊蔚豹雖藏霧<lb/>
蟠螭已得雷只愁騰踏去相望隔蓬萊<lb/>
　　送晉陵王宰銓調<lb/>
盤錯才無滯弦歌政有聲及瓜青紙詔謁帝紫㣲城節<lb/>
竝霜松峻心同冰玉清十漿行色貴三府辟書榮驛樹<lb/>
紛紅葉江蘋老紫莖秖應中宿路雙節急歸程<lb/>
　　送祁陽黄宰<lb/>
<pb n="KR4d0022_WYG_005-14a"/>
邑控三湘逺帆經百舍遲天文瞻翼軫江色泛漣漪丹<lb/>
闕傾心戀蒼山舉目疑歡杯憑秫米騷思託蘭旗竹律<lb/>
寛無害琴堂靜不欺期年行奉詔虎帳對堯眉<lb/>
　　上客<lb/>
上客何為者平生富義名飛鈐師鬼谷談笑敵神兵然<lb/>
諾千金重交㳺萬户輕平臺置酒召碣館側身迎土缶<lb/>
邀秦擊銅盤劫楚盟縱横三寸舌厭飫五侯鯖龍種騰<lb/>
長坂霜鵰刮太清誰能彈劔鋏北海有長鯨<hi>北海一作夷路</hi>
<pb n="KR4d0022_WYG_005-14b"/>
　　送黄推官<lb/>
秀極武夷峰清才氣所融香名傳日下勝範迪時中大<lb/>
對承三道清篇滯半通新吟池草緑故事幕蓮紅參畫<lb/>
文無害沈英位未充談高起廢疾檄壯愈頭風圭璧嚴<lb/>
書殿房心敞帝宮行頒上方筆客特薦揚雄<lb/>
　　早秋<lb/>
金商纔換暑雲葉早驚秋大火宵中散清光日下浮凉<lb/>
心遺翠簟逺夢繞滄洲蕙圃殘香薄筠溪碧䕃稠小牕<lb/>
<pb n="KR4d0022_WYG_005-15a"/>
聊寄傲虚閣鎮端憂帶眼渾移盡還同沈隠侯<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0022_WYG_005-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文恭集巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文恭集巻三十七</head> <lb/>
    <p>
<pb n="KR4d0022_WYG_037-1a"/>
欽定四庫全書<lb/>
　文恭集巻三十七<lb/>
　　　　　　　　　　　　　宋　胡宿　撰<lb/>
　誌銘<lb/>
　　宋故奉直郎守侍御史王公墓誌銘<lb/>
慶歴乙酉上用太原王公為侍御史數進方幅切劘庶<lb/>
政又明年以天禧故事參領諫職臺中雜細一不復省<lb/>
顓繩違納輔而巳公强學精志多識前載孝武時倪寛<lb/>
<pb n="KR4d0022_WYG_037-1b"/>
以經學進建武中杜林以名徳用公膺時學其殆幾乎<lb/>
九月十三日對延和殿敷敘未究疾作遽退明日卒于<lb/>
家治命葬于潁上聞衋然傷之法賻有加復録其子向<lb/>
為三班借職且曰使有禄以養其母恩從特出例前不<lb/>
著葬有日矣諸孤條官閥世譜託銘于學史者且云友<lb/>
也義不得辭公諱平字保衡五世祖唐末避地自徙居<lb/>
閩之侯官王審知之據郡也曾大父隱晦弗仕常署大<lb/>
父為安逺使巳而謝去考諱居政以行義稱于州里娶<lb/>
<pb n="KR4d0022_WYG_037-2a"/>
姚氏早亡繼室以陳氏及公有位于朝陪祀延漏禰室<lb/>
官至祕書丞以昭徳仁壽二號為繼姚封邑之寵公生<lb/>
而穎特少挺淳至十二嵗丁昭徳之喪號慕焦毁不能<lb/>
自存大父敦譬益更感絶後與從弟甲同研席相友愛<lb/>
久之游學不利春官試還客江淮間所至交其士大夫<lb/>
之賢者好自整飭不妄舉動强于記問有制度之學經<lb/>
史汎達誦説有法好學者日至其館從授大義諸生奉<lb/>
幣為謝初不之卻痛節游費還資養具章聖後元年以<lb/>
<pb n="KR4d0022_WYG_037-2b"/>
同進士出身授許州司理參軍里中女乘驢單行盜殺<lb/>
諸田間禠其衣而去驢逸田旁家收繫之覺吏捕得驢<lb/>
指為殺女子者訊之四旬田旁家認收繫其驢實不殺<lb/>
女子公意疑甚以狀白府州將老吏素强了不之聴趨<lb/>
令具獄公持益堅彼乃怒曰掾懦耶公曰今觸奏坐懦<lb/>
不過一免耳與其阿㫖以殺無辜又陷公于不義較其<lb/>
輕重孰為愈耶州將因不能奪後數日河南移逃卒至<lb/>
許核之乃實殺女子者田旁家得活後因衆見州將謝<lb/>
<pb n="KR4d0022_WYG_037-3a"/>
曰㣲司理曏幾誤殺人再為臨安扶溝二主簿翰林徐<lb/>
公奭治京府薦其材除開封府法曹參軍董希顔為推<lb/>
官持法喜深公處以正與之背戾滿歳當遷故事闔府<lb/>
保任希顔持奏不署或諷公往謝公曰脱遇知我安用<lb/>
謝為如其不知謝適取辱使謝而署奏交有所喪希顔<lb/>
聞之慚索奏亟署尋除秘書省著作佐郎在職如故初<lb/>
府掾任京司者見尹廷謁未幾泛恩諸掾悉遷朝秩公<lb/>
除秘書丞同府掾佞尹拜謁廷下公以朝有定著引他<lb/>
<pb n="KR4d0022_WYG_037-3b"/>
掾羅拜堂上識者謂其有體尹後奏罷諸掾有朝籍者<lb/>
出知洪州分寧縣土多强宗大姓前宰以嫌不之按公<lb/>
無間然雖賓興未預皆以禮迎見至其家負法雖細弗<lb/>
貸用是衆伏焉就遷太常博士入為審刑詳議官操憲<lb/>
甚均持心近厚景祐四年冬地震于晉忻城壞人多壓<lb/>
死公上書推災異之變大抵言隂宜靜而反動今失其<lb/>
性四夷之于中國隂也戎狄將有搖叛乎宜勑邊將豫<lb/>
嚴兵備歳中蠻冦宜桂二州殺守將河西外叛元昊入<lb/>
<pb n="KR4d0022_WYG_037-4a"/>
冦契丹乘間以重兵壓境上求三關故地為言誓外增<lb/>
物僅乃得止如公之疏云除尚書屯田員外郎通判徐<lb/>
州未行丁秘書君憂免喪還臺㑹中執建議諸七十在<lb/>
官一切致仕之法公以謂古者養老所以納民于忠厚<lb/>
今士大夫雖不能據禮引去從而斥辱殆非所以為國<lb/>
養恩之道奏養老頌諷焉不省出通判荆南府遷都官<lb/>
員外郎守臣操政多任便宜公據法不從以嚴見憚朝<lb/>
廷髙選憲屬于是有臺端之召初石元孫延州兵敗傳<lb/>
<pb n="KR4d0022_WYG_037-4b"/>
云巳死縣官舉贈典録諸孤已而西人請成歸元孫于<lb/>
我議者責其不死節請戮以厲後公上言西戎比年犯<lb/>
塞將校覆殁幾何甫歸元孫隨而見戮是堅降者之志<lb/>
而絶内顧之望非計之便元孫卒得不誅監察御史閻<lb/>
詢治王素獄讒者言詢與素姻家匿不自避疑其姦上<lb/>
立黜詢詢惶懼不敢辯獨公奏言詢妻弟娶素從女耳<lb/>
論情則至疎在法不當避業巳黜詢莅河陽酒局然尋<lb/>
起通判隴州公議論務大體略碎煩所彈應法嘗乘間<lb/>
<pb n="KR4d0022_WYG_037-5a"/>
為上言人情不能無過且宜闊略細㣲問諸忠義何如<lb/>
耳上深納之數條白邊關利害及摘財賦之蠧他日宰<lb/>
相擇專對者往迓敵使公不在選中上卻奏曰王某識<lb/>
敵態敏且辯胡為弗遣遂命為接伴使還言河北春月<lb/>
猶習土兵違時妨耕可趨其㑹自是鄉兵閲習以兩月<lb/>
為限斷盡冬須罷除三司户部判官尋充契丹國信使<lb/>
至幽州敵方蒐兵試戰聲言伐夏遣其相蕭忠孝來云<lb/>
元昊侵侮敝邑敢以告諸使唯唯公遽曰南北盟好歡<lb/>
<pb n="KR4d0022_WYG_037-5b"/>
固踰于金石何讒之能間且治兵有國常事脱吾邊鄙<lb/>
討貳庸可間乎忠孝既退公之介曰彼妄誕非其主意<lb/>
公曰不然及見戎王面諭伐夏事略與忠孝語同公拾<lb/>
前對對之戎王喜規中還奏題其所答廣親邸災公坐<lb/>
省曹案領修造有詔營繕令主督作廣親秦悼王邸也<lb/>
年祀浸久支庶彌廣無容室處至為樓居上患其然方<lb/>
議益邸㑹其火因度取邸旁民家地以廣其宫悦勸工<lb/>
徒省約用費有以舊例送錢者公拒而弗納㝷代賈漸<lb/>
<pb n="KR4d0022_WYG_037-6a"/>
知諫事延和之對辭解宫役曰臣曏為修造有司今為<lb/>
諫御史護役于體非是上曰宫役垂訖煩卿旬日事耳<lb/>
公病語不及究猶力疾自退還于牖下以至于啟手足<lb/>
享年六十三公介而敏造次必于儒雅論議依于名節<lb/>
與朋友信于閨門孝從弟甲後登進士第與今資政范<lb/>
公同年生也調澧州司理參軍病卒于京師公哀慕收<lb/>
斂不啻同産范公髙其義往弔之復以同年齒為之拜<lb/>
雅為故集賢殿修撰曽公㑹所器妻之愛女賢善柔閒<lb/>
<pb n="KR4d0022_WYG_037-6b"/>
經是二物以金華為湯沐邑男五人回岡向同問冢子<lb/>
學有家法行為士範諸子咸保家之令志局叵量一女<lb/>
嫁光禄寺丞陳臻古以皇祐巳丑八月十二日葬于汝<lb/>
隂之旌義新安里辱公最舊捨我先逝惜其疏逺孤進<lb/>
晩始得供奉諫諍素所蓄積曾宣濟之未暇一旦奄忽<lb/>
其命也夫銘曰公嘗游兮潁之湄愛潁水兮清且漪壯<lb/>
有氣兮陵虹霓冠岌嶪兮佩陸離挾時策兮步來西思<lb/>
緑髮兮殫所施命與力兮不可支與一御史兮衰且遲<lb/>
<pb n="KR4d0022_WYG_037-7a"/>
驥將騁兮蹶之年不與兮已而望閩樹兮東南涯貧不<lb/>
資兮葬不得歸循故潁兮水依依丹旐舉兮秋風吹匪<lb/>
良友兮我孰思有賢子兮君勿悲尚逝者兮有知寧體<lb/>
魄兮于斯<lb/>
　　故尚書都官員外郎丁公墓誌銘<lb/>
至和甲午六月二十四日尚書都官員外郎濟陽丁公<lb/>
卒于京師之朝集院年五十四位不配徳論者傷之君<lb/>
諱某字元規其先齊公伋之後于姓為著中葉遷播徙<lb/>
<pb n="KR4d0022_WYG_037-7b"/>
貫于晉陵曾大父匿景大父衡泌考諱某與同産兄力<lb/>
學比干試于貢部以不得志先兄而卒平生友愛鄉論<lb/>
佳焉娶清河張氏其外女兄也賢善為族婣所美生二<lb/>
子長即都官其後令終考追贈尚書屯田員外郎以仙<lb/>
游為母湯沐君幼喪父羣穉見之竦然改觀及長與兄<lb/>
某俱有才名學者稱二丁焉母疾刲股肉以進孝行聞<lb/>
于閭里弱冠而孤侍世父尤謹明道中與仲氏比牒充<lb/>
賦明年建元景祐春當試于禮部㑹予為大宗伯所辟<lb/>
<pb n="KR4d0022_WYG_037-8a"/>
預典試事以親嫌移之别屬二惠俱在選中是年同登<lb/>
乙科里門榮之釋褐甘州軍事判官郡通河西城惡且<lb/>
甚獻議州將計功治之凡期年而役巳未幾夏人果叛<lb/>
氓大擾城完而固衆以不恐河出州境歳苦災潦營石<lb/>
堤以捍二者州人賴之鄜城宿兵悍吏獪轉運段公檄<lb/>
使莅劇邑中大治再調楚州團練判官發運使吏部蔣<lb/>
公舉監淮岸局督是漕事秩滿遷祕書省著作佐郎知<lb/>
江寧府句容縣幼艾懷其惠老姦憚其明府檄苛求一<lb/>
<pb n="KR4d0022_WYG_037-8b"/>
不之聴徙知雅州名山以勞免行遷祕書丞三司舉知<lb/>
舒州太湖縣兼𣙜茶禁舊制歳市茶八十萬受上賞前<lb/>
此居邑者淫刑取辦朘民售進積苦甚虐舒人無憀君<lb/>
即歳減三十萬或以為不可歎曰吾寧坐不逮之罰安<lb/>
能邀朘民之賞乎自是無暴征無滯積公私兩便為諸<lb/>
邑之最攷課遷太常寺博士泛恩除尚書屯田員外郎<lb/>
在官五年代還進秩中都通判定州暴中風眩以至含<lb/>
璧君履行修勅性資沖厚犯而不校介而能通行巳本<lb/>
<pb n="KR4d0022_WYG_037-9a"/>
于信誠治民先于愛利未究中壽僅得臺郎報施難原<lb/>
此古人致論于力命也君娶廣平程氏胙脂田于安吉<lb/>
柔閒維則以經二紀夭死遘閔未亡在痛三子曰某曰<lb/>
某曰某世其家學休有鄉譽滋而後大庸或在斯女三<lb/>
人長適進士孫詔餘在室孫男一女一皆幼哀號奉其<lb/>
柩歸攢諸室參議真宅武進縣懷徳鄉薛村原之地命<lb/>
龜曰吉以季冬丙申寧體魄于兹厥初其孤來赴以葬<lb/>
咨予内屬銘其前人惟疇昔之晤言慨頫仰之陳迹且<lb/>
<pb n="KR4d0022_WYG_037-9b"/>
稽遺範以誌幽逵銘曰篤哉斯士履徳恂恂氣沖神茂<lb/>
行安節純忘生徇孝紓患庇民宜餉以福尚永其身曾<lb/>
是短歴殲此良人爰啟新阡四郊之側言駕輤車來寧<lb/>
兆域脩夜弗陽嚴冬將夕寒日無光隂雲寡色永訣千<lb/>
秋齎咨篆徳深谷有遷兹石未泐<lb/>
　　故朝散大夫太常少卿致仕李公墓誌銘<lb/>
宋有清徳美行之君子曰李公至和元年以七兵郎中<lb/>
典呉郡治成辭疾詔以本官分司南京聴家武進呉人<lb/>
<pb n="KR4d0022_WYG_037-10a"/>
飲公和政去有遺戀後四年告老除太常少卿致仕以<lb/>
嘉祐戊戌十月二十二日考終命于牖下斂以時服家<lb/>
無餘帛素絲壹節嗚呼清哉于時搢紳先生相與流涕<lb/>
痛夫若人之不見巳公諱仲偃字晉卿李系隴西曾祖<lb/>
昪祖璟竝為江南國主考從浦右龍武大將軍公第三<lb/>
子也生而警異幼即藐孤伯氏仲儀撫養甚篤及長挾<lb/>
䇿無流志落筆有奇語弱冠厲節游學知名故翰林梁<lb/>
公顥文定趙公尚書咸器其才行召置門下所與游者<lb/>
<pb n="KR4d0022_WYG_037-10b"/>
皆當世知名之士天骨秀爽神情閒逺見之者目為神<lb/>
仙中人祥符中再舉貢部髙等八年得進士丙科調楚<lb/>
州寳應尉邑多無賴少年喜為人害前此吏不能禁公<lb/>
至則痛繩以法惡子相率改行治以大肅郡守黄宗旦<lb/>
薦其材秩滿授常州團練推官未幾丁内艱服除改澧<lb/>
州軍事推官知蘄州蘄春縣兼監洗馬茶場從三司之<lb/>
舉也會議茶變法商賈輟行踰期不得代書任者四期<lb/>
及還攷課復不應書大理寺舉充詳斷官除本寺丞然<lb/>
<pb n="KR4d0022_WYG_037-11a"/>
非其志也先是廷尉丞屬多取經生泥于執文不暢法<lb/>
意惟公儒者常得中典時丞相陳公以綱錯領判尤加<lb/>
賞待凡有疑讞諮以取正稍遷殿中丞范公密遣諭意<lb/>
且欲薦之臺職公以索米為解亟辭不願出知越州㑹<lb/>
稽縣風政修舉為諸邑最秩滿除尚書屯田員外郎通<lb/>
判台州近臣有薦公才堪治劇中御史者初除都官員<lb/>
外郎用知真州未幾召拜侍御史時三院徑路官進者<lb/>
最稱要捷營此職者多稱道地公屢表衰疾乞郡自障<lb/>
<pb n="KR4d0022_WYG_037-11b"/>
遷秩司封除淮南提㸃刑獄司夷退無競議者嘉焉入<lb/>
為三司度支判官尋除兩浙轉運使賜紫章服居部識<lb/>
大體總綱目應書即舉遇事敢行不為細苛靡尚皦覈<lb/>
除工部郎中代還判三司度支勾院假太常少卿直昭<lb/>
文館充契丹國信使還除刑部郎中淮南轉運使翰林<lb/>
金華諸公薦公有經術行義當置在左右不宜外遷上<lb/>
覽奏謂執政曰朕固聞其名有意且召用之丞相以徳<lb/>
行對但年巳七十惟陛下裁擇上黙然章請置第移蘇<lb/>
<pb n="KR4d0022_WYG_037-12a"/>
州以便鄉閈自初筮以至掛冠其間四十年所得俸禄<lb/>
多給族中之貧者嫁娶孤遺凡十許人篤風義重然諾<lb/>
未嘗殖産治第有田裁一二十㕓謝事後税止官舍泊<lb/>
如也平生藏書萬餘巻皆親加校正多手抄者日置齋<lb/>
中閲古今治亂退閒賓客文酒不廢雖晩生候謁恂恂<lb/>
誘接忘徳爵之在巳前後推轂拔取寒畯無慮四百人<lb/>
有至臺省者文集十巻祥符初瑞物仍降時文載郁諸<lb/>
所著撰華實兼映詩筆清婉殊有思致才焉盍貴仕徳<lb/>
<pb n="KR4d0022_WYG_037-12b"/>
焉盍髙爵終殁少列豈命也夫享年七十七公之配曰<lb/>
楊氏文定趙公甥也賢和作合湯沐原武冢子孝嗣秀<lb/>
州崇徳令次子孝直試校書郎女六人長適祕書丞陳<lb/>
操次進士許佺期次大理寺丞黄秉次三班借職靳渭<lb/>
次光禄寺丞周延年次長洲尉富翺孫元規太廟齋郎<lb/>
孫女三人尚幼以嘉祐已亥十一月二十三日葬常州<lb/>
武進縣安善鄉合<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>里<hi>案字書無<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>字疑/<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字之誤音託</hi>初冢子以月<lb/>
日來赴家老以閥閲見屬宿于公義則師友情同州壤<lb/>
<pb n="KR4d0022_WYG_037-13a"/>
銘竁之事所以不敢辭且史官以實紀銘曰李自開寳<lb/>
言朝于京中間踣斃凋落弗榮及公穎特秀世而生仙<lb/>
風逺韻人莫不傾彬彬其章儀我王國榮利匪懷比辭<lb/>
憲職不耀厥文有隱其徳夸者退慚談者歎息金華薦<lb/>
論上稔公聞奈如命何乃以老云逡巡逝水奄忽浮雲<lb/>
天道力命幽逺難分真宅用寧輤車言引治命有詒先<lb/>
慈惟近背髙城之夕隂遡寒郊之悽𦂳些營魄以安之<lb/>
哀風流兮頓盡<lb/>
<pb n="KR4d0022_WYG_037-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文恭集巻三十七<lb/>
</p>
<p>
</p>
  </div>
</body>
</text>
</TEI>
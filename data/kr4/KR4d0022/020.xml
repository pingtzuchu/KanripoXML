<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文恭集巻二十</head> <lb/>
    <p>
<pb n="KR4d0022_WYG_020-1a"/>
欽定四庫全書<lb/>
　文恭集巻二十<lb/>
　　　　　　　　　　　　　宋　胡宿　撰<lb/>
　外制<lb/>
　　蔣堂可禮部侍郎致仕制<lb/>
敕非達人無以蹈止足之美惟賢者乃能潔去就之分<lb/>
睠言舊徳適殿中兵援經禮以露誠抗封章而還政且<lb/>
優哲艾用遂晏安具官某才粹而文道沖且正體風識<lb/>
<pb n="KR4d0022_WYG_020-1b"/>
而盡逺懷資術而本强進直計樞之嚴比歴藩房之重<lb/>
老于政事故吏道之可師式是風華惟名教之為樂績<lb/>
宣中外治盛東南引周任之有言遵祁奚之請老朕方<lb/>
希古忠厚惜時耆明稔聞歸志之堅姑從繕性之適閔<lb/>
勞煩事就成美名周官亞旅之聯春卿宗伯之貳峻是<lb/>
儀等昭我恩章勉爾嗇和以永遐福<lb/>
　　王渙可太子賔客致仕制<lb/>
敕禮耆齒尊舊徳所以尚賢存道體厚仁俗所以弼化<lb/>
<pb n="KR4d0022_WYG_020-2a"/>
矧吾謝事之老夙懷經哲之風前識表㣲髙蹈知止屬<lb/>
兹成饗之慶命以增秩之甄用奬耆明且嘉澹退具官<lb/>
某懿徳攸好雅行是躬起王國之烝髦資名門之濟美<lb/>
被服儒術緣飾吏文申翊宗藩曾恵訓之不倦艾服官<lb/>
政固強力之未衰時用欽于老成世方期于䇿進而能<lb/>
獨拔昬俗褫去華軒率經禮之攸行務名教之為樂固<lb/>
以昭正素之履聳貪偷之風惟朝廷嘉尚之恩下歲時<lb/>
存問之詔而神明克壯志慮彌沖會熙典之涓成貺茂<lb/>
<pb n="KR4d0022_WYG_020-2b"/>
恩而進序升宫朝之調䕶適林岫之晏安姑遂松喬之<lb/>
游亦惟綺季之舊往服休命益御太和<lb/>
　　蔡黄裳可右贊善王稹可太子中舍人苗存可大<lb/>
　　理寺丞劉制可大理評事竝致仕制<lb/>
敕某等壯年遊宦皓首棲遲豈不爾勞尚困于選以年<lb/>
力之疲曳厭王事之驅馳自陳日侵願謝時使京師進<lb/>
秩朝序升聯竝增軒冕之華且慰丘樊之逸<lb/>
　　許上達可太子洗馬謝元振可守國子監丞竝致<lb/>
<pb n="KR4d0022_WYG_020-3a"/>
　　仕制<lb/>
敕某等濩落暮年間闗常選及此疲薾願從歸休意有<lb/>
嘉其自陳禮難強其不及聴還所任之政兼圖既往之<lb/>
勞洗馬進聯上庠丞秩且旌沿牒之久足慰挂冠之歸<lb/>
　　髙牧可太子洗馬徐渥可守祕校竝致仕制<lb/>
敕某等調集中銓㕘承列掾或已及皓首或稍厭折腰<lb/>
竝附郡郵願謝曹事有嘉知止用示寵甄儲禁洗馬之<lb/>
榮祕丘抱槧之美式光歸志宜體優恩<lb/>
<pb n="KR4d0022_WYG_020-3b"/>
　　劉忠信可太子中舍人致仕制<lb/>
敕某本治曲臺之經屢更大選之集衰遲已至疲薾自<lb/>
言願解一同之章允從三徑之適嘉其審分寵乃謝歸<lb/>
進朝秩于奉儲致官勞于娛老<lb/>
　　李備可太子中舍人致仕制<lb/>
敕某久從銓唱㕘預賓籌稍疲管庫之勞且有挂車之<lb/>
請少盡風力老歸丘樊宜錫寵恩以娛晚志擢㕘儲寀<lb/>
進服朝闈足為里閈之華尚從廩稍之急<lb/>
<pb n="KR4d0022_WYG_020-4a"/>
　　艾介石可太子中舍人致仕制<lb/>
敕某早集選部晩至綱曹自陳年疾之餘不堪官使之<lb/>
劇願從謝事當有推恩特升儲宷之華用為家閈之寵<lb/>
姑從所欲勉務自將<lb/>
　　楊令望可太子中舍人致仕制<lb/>
敕某少壯服官衰遲作掾能知經禮之訓願謝紀綱之<lb/>
勞止足可嘉歸休宜寵用寘宫坊之秩往為里閈之榮<lb/>
佚老在兹祇命無忽<lb/>
<pb n="KR4d0022_WYG_020-4b"/>
　　張隨可太子中舍人致仕制<lb/>
敕某本階經術之進歴趨選集之勞比至都綱則已皓<lb/>
首乞身有請謝事為髙用遷儲寀之華以慰里門之式<lb/>
尚思佚老當體推恩<lb/>
　　孫可度可太子中舍人致仕制<lb/>
敕某爾少壯服官久間闗于銓集衰遲仕郡尚黽勉于<lb/>
綱曹居多几案之煩自陳齒髪之邁願還初服且寛至<lb/>
誠<lb/>
<pb n="KR4d0022_WYG_020-5a"/>
　　姜湛可太子中舍人致仕制<lb/>
敕某本由治經早預從政甫備列卿之屬且釐外局之<lb/>
煩引疾自陳謝事為請宜從藥石之便難勉筋力之為<lb/>
寵以儲僚慰其暮齒尚勤輔助當體寛優<lb/>
　　韓松可太子中舍人致仕制<lb/>
敕某爾身為絳簿籍在銓流已過亥人之年頗嗟離耋<lb/>
之日能自言于州郡求歸老于田園宜進奉儲之華以<lb/>
為挂冕之寵足榮故閈且慰頽齡<lb/>
<pb n="KR4d0022_WYG_020-5b"/>
　　趙維可太子中舍人致仕制<lb/>
敕某奮由一經困于久宦逺任州綱之劇自陳年老之<lb/>
衰求解所官且還初服能遵經禮宜有朝恩升儲禁之<lb/>
為僚寵家園之佚老尚勤輔助往體寛優<lb/>
　　孟朝宗可太子中舍人致仕制<lb/>
敕某少超選格晩至州綱展公力而弗遺佩官箴而無<lb/>
缺自陳衰齒求謝劇曹審分可嘉歸休足樂宜進承華<lb/>
之秩用為故閈之榮往服寛優自從頤養<lb/>
<pb n="KR4d0022_WYG_020-6a"/>
　　張正可太子中舍人致仕制<lb/>
敕某治經中科沿牒署令久預銓流之集自陳年力之<lb/>
侵願解縣章求返初服愍輸勞之且久在知止之可嘉<lb/>
宜升寀于宫坊俾增榮于家墅<lb/>
　　鄭崇徳范振竝可太子中舍人致仕制<lb/>
敕某等進升仕塗淹移銓序或為列郡之綱紀或寄大<lb/>
邑之弦歌竝迫暮年自陳老病愍驅馳于職事聴頤養<lb/>
于精神寵僚選于承華服朝榮于故閈用光晩節當體<lb/>
<pb n="KR4d0022_WYG_020-6b"/>
優恩<lb/>
　　李逢可太子中舍人侯允恭可祕校竝致仕制<lb/>
敕某等或治經服官或入資署吏亶無遺力咸有積勤<lb/>
至列郡之紀綱任詞曹之參佐自陳暮齒且白緜痾難<lb/>
強沒階之趨願從挂冕之逸特升僚于東禁用試秩于<lb/>
祕丘以慰歸與且嘉勞止<lb/>
　　趙穆可太子中舍人馬宗諒可監丞竝致仕制<lb/>
敕某等除吏且久秉事亦勞尚滯中銓俱以皓首能量<lb/>
<pb n="KR4d0022_WYG_020-7a"/>
已分自白齒衰願辭印綬之勞得從井臼之逸聴謝官<lb/>
守仍寵朝榮秩以儲僚丞之學省俾兹燕適往服寛優<lb/>
　　蘇維岳王敏竝可太子中舍人李克明可國子監<lb/>
　　丞竝致仕制<lb/>
敕某等早集大選參服外勤仕至右曹長于劇邑或引<lb/>
年知止或援疾自陳願歸休于田廬求謝去于州縣咸<lb/>
從今欲併敘往勞秩以奉儲丞于太學慰兹遲暮便乃<lb/>
養頤<lb/>
<pb n="KR4d0022_WYG_020-7b"/>
　　韋陟可祕書丞致仕加上輕車都尉制<lb/>
敕某朕曏者拜貺于郊覃渥在位爾時謝事法當推恩<lb/>
渙號早行餘澤未究宜遷<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>級用信教條就䖍吾恩且<lb/>
慰而志<lb/>
　　吕佐可衞尉寺丞致仕制<lb/>
敕某粤從版授真勾簿稽以侵西夕之年頗歎東隅之<lb/>
失願還官事歸老家園特優列寺之丞且慰挂車之意<lb/>
　　楊贄可衞尉寺丞致仕制<lb/>
<pb n="KR4d0022_WYG_020-8a"/>
敕某補吏以訾上言稱疾求謝逺方之牒願挂下澤之<lb/>
車用遷衞府之丞俾就家庭之佚聽而輔養體我寛優<lb/>
　　孟元亨可大理寺丞致仕制<lb/>
敕某早趨選集晩滯勾稽自陳衰老之侵且有乞身之<lb/>
請嘉其知止寵乃歸休用升廷尉之平以慰南岡之步<lb/>
　　皇甫采可大理寺丞致仕制<lb/>
敕某早集銓流晩為郡掾不憚斗筲之役頗用簠簋之<lb/>
修自白暮年願返初服宜承棘路之授且寵蓽門之歸<lb/>
<pb n="KR4d0022_WYG_020-8b"/>
當服寛優往從怡適<lb/>
　　吳旦可國子監丞致仕制<lb/>
敕某爾早集都銓纔至諸掾揣薾然之衰幹識知止之<lb/>
大方乞骸以歸税駕良善宜寵上庠之秩以為舊社之<lb/>
榮<lb/>
　　鄭有斐可國子監丞致仕制<lb/>
敕某早從調集晩滯勾稽自陳齒髮之衰願謝簿書之<lb/>
役服勞有自知止足嘉用丞庠學之榮俾遂丘樊之適<lb/>
<pb n="KR4d0022_WYG_020-9a"/>
尚續以廩勉修于家<lb/>
　　張太一可國子監丞致仕制<lb/>
敕某少壯從宦遲暮倦游來辭下澤之勞願從初服之<lb/>
逸進丞學省參列京司俾藥石之善持聴丘樊之自便<lb/>
往究餘齒當體至恩<lb/>
　　石待問可太常博士致仕制<lb/>
敕某早以敏文階于俊選中嬰廢免再用敘收遂班文<lb/>
石之朝已迫虞淵之景進趨良苦疲薾可矜以其早㑹<lb/>
<pb n="KR4d0022_WYG_020-9b"/>
先朝嘗承大對特升司蕝之局用光挂冕之歸往服優<lb/>
恩以究餘齒<lb/>
　　趙真卿可大理評事致仕制<lb/>
敕某嘗任勾稽之員坐受雇更之入自罹廢免尋命敘<lb/>
收掾于嶠南辭以親老來謝官使願從家居尚矜造士<lb/>
之餘特寵法卿之屬勿忘奉養當體寛優<lb/>
　　翁奭可和州司馬致仕制<lb/>
敕某早入銓流適隨掾牒附郵引疾謝事乞身聴解綱<lb/>
<pb n="KR4d0022_WYG_020-10a"/>
曹即授上佐仍優廩給當識臺恩<lb/>
　　吳髙可撫州長史致仕制<lb/>
敕某少隸牙門晩有班籍以年力之疲曳愍王事之驅<lb/>
馳即其本邦授以上介俾從安逸當體寛優<lb/>
　　穆介可華州長史致仕制<lb/>
敕某早直秘寢之聯嘗贊禁閽之謁中因罷黜尋復甄<lb/>
收自陳年力之衰願謝斗筲之役特優上介當體寛恩<lb/>
　　李仲連可左清道副率致仕制<lb/>
<pb n="KR4d0022_WYG_020-10b"/>
敕某前朝近支南國餘胄早有庭臣之籍比乘使者之<lb/>
軺煩局所更敏用無滯自陳年疾之瞀願辭時使之勞<lb/>
副東京二率之聯參屬官四品之列嘉其知止慰乃養<lb/>
痾尚體寛優忽忘輔助<lb/>
　　張保和可右清道率府副率致仕制<lb/>
敕某名存班籍年合禮經能省已以自陳願乞身而待<lb/>
盡嘉其知止率以副員尚為逸老之榮往欽從欲之恵<lb/>
　　姚可久可左監門衞大將軍致仕制<lb/>
<pb n="KR4d0022_WYG_020-11a"/>
敕某執技以進歴稔且長嘗首太醫遄正諸使比閲奏<lb/>
封之上自陳年力之侵願謝見官良合古誼俾升環衞<lb/>
之列仍假折衝之名當體寛恩以從佚老<lb/>
　　宋榮可左屯衞大將軍致仕制<lb/>
敕某早縻勇爵嘗當軍鋒奮士户之積勞用邊闗之勤<lb/>
略寘諸環衞秩以折衝自陳年力之衰不任軍旅之役<lb/>
願謝時使得從家居閔煩㝛衞之勞聴遂燕申之適益<lb/>
升屯衞當體寛優<lb/>
<pb n="KR4d0022_WYG_020-11b"/>
　　錢子穆可左監衞將軍致仕制<lb/>
敕某服在内聯綰于外務薾然疲役迫是暮年因郡邸<lb/>
以為言求家園之佚老聴還時事尚寵衞屯往服寛優<lb/>
自勤納養<lb/>
　　耿從政可左領軍衞將軍分司南京致仕制<lb/>
敕某領使親宅典戎近藩早稱幹能比更委使閲奏封<lb/>
之來上陳老疾之侵衰願解兵防乞分留務愍年力之<lb/>
少盡勉醫藥以自持進升環尹之名闗領別京之衞仍<lb/>
<pb n="KR4d0022_WYG_020-12a"/>
俞子舍之請就即縣齋之安當體至恩以究遐福<lb/>
　　陳允恭可左監門衞將軍致仕制<lb/>
敕某中預禁聯外監屯旅當畨禺之卑濕苦毒霧之薰<lb/>
蒸重膇成痾步趨難力表解近墀之職言求環衞之名<lb/>
願尋疾醫且謝時事竝俞所請勉務自持<lb/>
　　柴貽憲可左驍衞將軍致仕制<lb/>
敕某世承累組之華朝賴敏材之用籍使聯之舊早服<lb/>
禁嚴司邦憲之平屢當審克頗著平反之效稔聞幹裕<lb/>
<pb n="KR4d0022_WYG_020-12b"/>
之聲衰疾自陳歸休為請特優環衞之秩用適燕居之<lb/>
宜尚體曲恩往怡晩節<lb/>
　　劉吉可右領軍衞將軍致仕制<lb/>
敕某少壯驅馳晩暮疲曳尚有最凡之目未經甄陟之<lb/>
科自陳齒衰求謝官使有嘉知止為敘前勤優升拱衞<lb/>
之名寛賜燕申之適悉從爾欲尚服兹榮往遂嘉貞益<lb/>
頤眉嘏<lb/>
　文恭集巻二十<lb/>
</p>
<p>
</p>
  </div>
</body>
</text>
</TEI>
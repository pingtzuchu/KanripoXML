<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文恭集巻六</head> <lb/>
    <p>
<pb n="KR4d0022_WYG_006-1a"/>
欽定四庫全書<lb/>
　文恭集巻六<lb/>
　　　　　　　　　　　　　宋　胡宿　撰<lb/>
　五言排律<lb/>
　　明堂大禮<lb/>
路寢尊嚴配明廷攷舊圖房心通氣象太紫狀規模翊<lb/>
衛多儀縟齋祠至信孚籩羞甘菲薄鼎味卻鮮腴日月<lb/>
垂天象鸞龍奮寳跗樂均諧睿律禮蕝潤宸謨劒珮千<lb/>
<pb n="KR4d0022_WYG_006-1b"/>
官拱梯航四海趨謙恭虛小次登降謹黄衢徳盛三靈<lb/>
格恩流萬物蘓甘泉陪法從千載喜歌虞<lb/>
　　禮畢慶成<lb/>
路寢凝中宇星文直大辰總章裁往範齋駕奉明禋惟<lb/>
聖能嚴父於皇重饗親永懐深肅僾昭事極精純鍾律<lb/>
咸韶古衣冠黼黻新九金徠貢職萬玉儼朝倫夷夏觀<lb/>
殊禮乾祇享至仁參祠七世廟再降六天神萬寳成秋<lb/>
野千祥擁禁宸睿恩覃四海夀域躋斯民<lb/>
<pb n="KR4d0022_WYG_006-2a"/>
　　召赴天章寳文閣觀御集賜御書飛白扇子羣玉<lb/>
　　殿錫宴<lb/>
阿閣藏仙籍英輿侍睟儀珍函開二典聖藻煥重離河<lb/>
洛斯文在盤盂乃訓垂寳跗親許視瑞物徧容窺白鳳<lb/>
随毫舉蒼龍應墨奇好文逢漢后觀象值庖犧溢幅榮<lb/>
分賜班觴曲示慈柏梁晨煦洽仙莢晝隂移和樂韶音<lb/>
美承平鎬酒遲再陪瑶水宴千載慶兹時<lb/>
　　館中錫宴<lb/>
<pb n="KR4d0022_WYG_006-2b"/>
紫殿程書廣鴻都校籍成宸心睠儒學慈宴詔樞衡供<lb/>
帳來金闥臚傳下玉京三山開秘宿七閣敞修楹革履<lb/>
趨朝暇華貂映席明弁繁星錯落佩雜玉鏘鳴爐静飄<lb/>
芳蕙圖開識禁橙<hi>近有恩㫖降瑞橙一本付之秘閣</hi>壺均天所酒鼎薦<lb/>
帝餘羮夏屋彰仁洽衢樽樂治平丹樓晨唱近碧樹曉<lb/>
寒輕㝢内年書有人間月就盈非煙舒渥㫖愛日助皇<lb/>
情鳧藻深歡意魚蒲溢頌聲蕭斯䝉湛湛露彼仰英英<lb/>
故事留東觀崇恩自上卿何言挈瓶陋亦玷舉觴榮已<lb/>
<pb n="KR4d0022_WYG_006-3a"/>
重髙門地還歌食野苹微生徒棗鈍弱植但葵傾就日<lb/>
欣逢旦瞻河喜見清更期紆翠葆千載詫登瀛<lb/>
　　詔祀西太一宫<lb/>
至道希夷内神威造化中行棊延羽駕推䇿敞琳宫秘<lb/>
寢觚稜峻嚴扉坐狄雄天人凝睟表日月在方瞳離坎<lb/>
精神集房心氣象通中黄安戊己遙翠拱轘嵩陪享衣<lb/>
裳盛登羞火棗豐層壇霏顥露甲帳肅靈風波靜流寒<lb/>
瓦霜清入曉銅廊虛鳴尺蠖樓迥倚晴虹行馬依芳樹<lb/>
<pb n="KR4d0022_WYG_006-3b"/>
棲禽占碧叢游光宵自燭雕靄晝常濛大壯親規近甘<lb/>
泉舊典崇平時闢閶闔盡日訪崆峒綵仗交輪奐天香<lb/>
鬭鬱葱野長迷七聖庭闊舞千童祼鬯歆惟徳笙歌恱<lb/>
亶聰蟠螭負金石翔鶴下絲桐法度昭神祖<hi>祀醮科儀悉用雍熈</hi>
<hi>之舊</hi>文章炳鉅公鼎期扶更逺山瑞委無窮用九乾元正<lb/>
生三太極空木龍雖有寓芻狗本無功迎氣陽郊始均<lb/>
禧㝢縣同權衡樞極右號令斗杓東濬哲䖍時祀施生<lb/>
道化工正辭除秘祝承詔謁孤忠仁與春膏動恩随臘<lb/>
<pb n="KR4d0022_WYG_006-4a"/>
霰融天和傍星鳥地恵及昆蟲受記神司職齋居帝飭<lb/>
躬因知耕鑿力誰解識淵衷<lb/>
　　郊丘侍祀<lb/>
太極生真主中原有聖人圜丘尊上帝大旅合羣神行<lb/>
馬帷宫肅乗龍法駕馴禮容光日月文徳動星辰劒履<lb/>
陪祠古咸英作樂新東方虛小次午陛徹華茵吉土繇<lb/>
誠享髙穹以道親燭壇光景集升燎福祥臻寒霽三冬<lb/>
色恩融四海春萬靈今受記長此奉堯仁<lb/>
<pb n="KR4d0022_WYG_006-4b"/>
　　奉貢殿山亭奉詔觀橙<lb/>
弄色金橙熟朝元玉軑襄寳奩登美實齋蹕駐清光髙<lb/>
葉參雲碧繁苞壓樹黄鮮明當早旭採摘有新霜原廟<lb/>
巳云薦大家猶未嘗分頒顔在咫捧拜手盈香凡果深<lb/>
何幸孤根逺見將五行含戊巳二水出瀟湘來植清琳<lb/>
館叨升白璧堂更依仙掌側日夕近芬芳<lb/>
　　西圃櫻桃<lb/>
一春紅日色刻意借鮮姸露葉深成翳風枝猛欲燃黄<lb/>
<pb n="KR4d0022_WYG_006-5a"/>
金為彈重赤水得珠圓甘實行宫薦香名麗賦傳色欺<lb/>
丹魄上味出紫棃前玉果誇珍實何曽入象筵<lb/>
　　和蔡君謨閣前紫柏<lb/>
秀植登中禁靈根記大方纖枝乗十雨勁節誓千霜雲<lb/>
幹仍稠直烟華稍鬱蒼緑隂疎未合翠鬛儼相望育質<lb/>
從新甫標名壓豫章三休依寳構一溉引天潢瑞露通<lb/>
晨浥靈風繞夜翔蠧蟫驚閣爋啼狖憶巖光地惠覃行<lb/>
葦人情樂樹楊保無禽鹿踐知免斧斤傷逺勢興毫末<lb/>
<pb n="KR4d0022_WYG_006-5b"/>
孤標出衆芳寒葭寧可倚幽草固難藏庭鶴宜留側臺<lb/>
烏莫近傍未經鸞隠葉不使麝居香松操同凌雪葵心<lb/>
共向陽故情存澗壑生意屬池隍晝景斜臨石禪機俯<lb/>
映堂頌傳商廟桷材入漢家梁此世隆三代何時構九<lb/>
房瓌姿天所産工度未應㤀<lb/>
　　後苑觀雙竹<lb/>
瑞植昭天産祥枝感帝臨均承元化力同抱嵗寒心異<lb/>
稟笙簫質全包律吕音孤根皆出地勁節約成林䝉潤<lb/>
<pb n="KR4d0022_WYG_006-6a"/>
非煙近含滋御水深風前交吐籟月底互翻隂秋實思<lb/>
威鳳春條宿綺禽留觀停翠葆託賞集華簪蒼震猶乗<lb/>
卦商巖近作霖天支從此茂長覆玉山岑<lb/>
　　昭應宫小桃<lb/>
艷冶如無罪何由謫絳宫不因輕阿姥即是小仙公丹<lb/>
臉飜啼雨飛書卻寄風春溪迷柳曲午影過牆東密葉<lb/>
輕籠翠繁隂半露紅誰驚幽鳥散千片觸簾櫳<lb/>
　　吴興秋晩郡齋長句<lb/>
<pb n="KR4d0022_WYG_006-6b"/>
霽色初休雨寒梅稍欲霜崦嵫驚日晏㟪<graphic n="KR1394" url="https://raw.githubusercontent.com/kanripo/KR-Gaiji/master/images/KR1394.png" mimeType="image/png"/>喜年康菰<lb/>
米迎冬熟萍醅破社嘗霅聲寄檻冷卞色入樓蒼弱援<lb/>
垂榴臉幽叢亞菊芳牛羊馴沃野鴈鶩悦滄浪水市能<lb/>
為楫田家乞有漿溪音挐競去村語醉相將自昔分天<lb/>
塹兹州介水坊貢絲標禹土錯繡接吴疆佳麗南朝後<lb/>
鮮明茂苑旁風華在安石文物有東陽栁客詩名馥顔<lb/>
公筆勢翔山川為吐氣日月欲爭光異代虛墳柏逢辰<lb/>
濫郡章壤歌知自化符守信非良勇爵思長劒髙謨乏<lb/>
<pb n="KR4d0022_WYG_006-7a"/>
智囊葵心拱宸極藿食念巖廊西戍方疲陜中原久患<lb/>
羌邉人思李牧天子問中郎臣僕今三世腥羶彼一荒<lb/>
山西雄占隴河曲斗分潢漢始城張掖秦初地朔方限<lb/>
戎深得䇿遮寇大為防小雅亡于晉中興屬在唐太宗<lb/>
神且武貞觀粹而王都雍三才直安西萬里長聲明冒<lb/>
葱雪亭堠徹甘涼聖術初無敵孫謀本克臧末塗虧繼<lb/>
守駿命亦頽喪上帝歆炎宋真人奮大梁鑿乾分上下<lb/>
操斗運中央殺氣西刑馬妖氛北隕狼三闗收朔漠兩<lb/>
<pb n="KR4d0022_WYG_006-7b"/>
鎮復河隍龍虎其文炳雷霆我武揚商球傳聖弟夏鼎<lb/>
授儲皇託付神規逺彌綸治具詳四維嚴幅正八柄謹<lb/>
低昂地廣蘖芽出海深神怪彰遺雛偷嘯聚雜種學跳<lb/>
梁王者輕分土仁人重納隍猶如棄鱗介不使易衣裳<lb/>
禍亂收凶噐昇平隠上庠蹛林通好固狡穴送誠忙圭<lb/>
瑞修歡聘金行戢怒芒生民去湯火塞土徧耕桑月窟<lb/>
頒正朔雲封刻美祥大璜貽燕翼下武寖明昌區外䝉<lb/>
冠帶天中布典常三雍宣雅頌九譯走梯航仙致昭華<lb/>
<pb n="KR4d0022_WYG_006-8a"/>
玉神來弱水香路車均奕奕朱芾賜煌煌南面存亡國<lb/>
西平拂肯堂虎臣無備禦狼子有包藏竊欲屯蜂蟻私<lb/>
相署犬羊癡言天可上愚謂日無亡傳箭招廬帳推鋒<lb/>
逆頡行<hi>案推鋒二字見漢書吴王濞傳原本誤作椎鋒今改正</hi>三河煩調度六郡<lb/>
苦痍傷旅力雖疲曳游魂尚頡頏寢謀思汲黯禽敵想<lb/>
陳湯多士皆方領孤生特面牆莂官尸禮闥槧職玷文<lb/>
房無䇿均宵旰何階致富强分從髙閣束敢避要途當<lb/>
鈴下居無事樊中脱未遑鱸魚知味美鷗鳥信機忘濩<lb/>
<pb n="KR4d0022_WYG_006-8b"/>
落才何取支離臂自攘雖貪紆紫樂豈免頓纓狂感慨<lb/>
乗軒鶴吁嗟拒轍螳山河賞吴起社稷歎童汪華夏崇<lb/>
基本朝廷總政綱弓偏宜舉抑琴緩在更張陽徳銷羣<lb/>
慝天元秉至剛偃兵誠未易用武亦何妨雪近思王國<lb/>
雲閒憶帝鄉何時聞露布稱薦萬年觴<lb/>
　　題沃洲亭<lb/>
句水聲東轉昭山勢北回三洲環白浪一徑踏青苔牖<lb/>
對遙岑敞門迎别嶼開鷗鷴如舊識蘿桂是新栽野氣<lb/>
<pb n="KR4d0022_WYG_006-9a"/>
霏霏入川華剡剡來老猿偷熟果馴鴿下生臺樵斧鳴<lb/>
岑寂魚扉映曲隈觀濠立莊恵結社坐宗雷格磔歸禽<lb/>
亂嘔啞去櫓哀看雲秋徙倚弄月夜徘徊珠且矜圓折<lb/>
犀休衒辟埃沃洲應秖爾何用憶天台<lb/>
　　荷花<lb/>
露夕僊葩巻風晨寳艷開妖漦夏庭出禍水漢宫來玉<lb/>
冷埋秋骨珠寒斂夜胎河分龍浪灌月借蘂淵栽神襪<lb/>
能凌水僊裙不惹埃文魚纔可戱鴆鳥莫為媒卻死熬<lb/>
<pb n="KR4d0022_WYG_006-9b"/>
香釡延年刻夀杯息媯今不語猶尚怨荆臺<lb/>
　　菁菁在中沚<lb/>
周雅傳遺詠菁莪播淑聲育材方被化在沚自敷榮得<lb/>
地偏䝉潤乗時並擢英託根分曲渚入學隸司成行葦<lb/>
仁同洽山萊詠可并聖恩均雨露挺質愧微生<lb/>
　　釣臺<lb/>
遺魄知何許孤風不可攀星辰歸碧落道徳寄青山堯<lb/>
舜錙銖内巢由爾汝間草萊升御榻韋布楫龍顔圭組<lb/>
<pb n="KR4d0022_WYG_006-10a"/>
無由屈烟蘿卻自還幾峯雲冉冉數里水潺潺孤竹清<lb/>
何隘磻溪老未閒獨留冰雪操千古凛人寰<lb/>
　　送黄孝先<lb/>
日下東京旅才華變世雄髙門真偉噐正始得遺風鳴<lb/>
玉來江表英聲滿洛中銀鉤專墨妙犀柄擅談叢一札<lb/>
公車詔千鈞矍相弓卿才歸樸斲英彀入牢籠佛寺題<lb/>
名塔天家奏試宫鷦<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>有短羽亦恐附鴛鴻<lb/>
　　送校理薛學士<lb/>
<pb n="KR4d0022_WYG_006-10b"/>
帝設英雄彀朝多俊乂官玉羈收汗血珠網獲飛鸞仙<lb/>
籍分丹桂香名藹秀蘭新從平樂試入奉柏梁歡辨色<lb/>
趨霜㦸催班近露盤閣芸開縹帙堤栁據歸鞌詩就雞<lb/>
林買書成太乙觀行聞延體貌坡上有金鑾<lb/>
　　和原甫侍讀從幸後苑觀稻之什<lb/>
稼殿秋香熟煙畦早景鮮玉虬乗暇日銅雀報豐年壓<lb/>
地黄雲重含風寳粒堅三登繄帝力一豫俯天田幸厠<lb/>
標章讀仍陪從蹕宣賜禾知禮厚視草覺恩偏<hi>學士兼侍讀乃</hi>
<pb n="KR4d0022_WYG_006-11a"/>
<hi>預此召</hi>釐席思前問經帷惜外遷<hi>後漢楊秉出為右扶風太尉黄瓊惜其去上言</hi>
<hi>勸講帷幄不宜外遷留拜光禄大夫</hi>妙詩深雅意王政食為先<lb/>
　　送梅堯臣宰建徳<lb/>
縣枕秋江側銅章滯雋旄長安去日逺單父戴星勞秀<lb/>
水遥通楫嵐峰欲妒袍文絃一琴古仙舄兩鳧髙家樹<lb/>
喧朝鵲鄉亭寂夜獒土風清是楚才意苦于騷訟少停<lb/>
黴索吟多費健毫平時洛中社相憶醉含桃<lb/>
　　送劉學士出守衡陽<lb/>
<pb n="KR4d0022_WYG_006-11b"/>
需奏登中掖除書出上臺獸随朝帶結隼映使旌開地<lb/>
接朱陵近人從藏室來蠧蟫侵舊帙浮蟻入離杯嶺勢<lb/>
遙連楚星文卻視魁雲依蒼野住鴈隔楚峯囘夕夢驚<lb/>
湘瑟春心託隴梅南方本寛教東里復多才<hi>新牓試吏多在牓中</hi>
駟馬榮星駕千金慶壽罍未應嗟逺守素志在循陔<lb/>
　　送蘇賢良之任豫章<lb/>
三道膠西䇿詳延俯瑞蓂帝臨宣室坐人拱太微庭捷<lb/>
思誰加㸃危言自據經文成洛紙貴詔下武泥馨<hi>案武泥二</hi>
<pb n="KR4d0022_WYG_006-12a"/>
<hi>字不經見當即是漢時武都紫泥封詔事截用之</hi>起草分宫筆監州駕屏星心<lb/>
存雲氣闕夢繞斧文屏南國標江紀西山占地靈檻泉<lb/>
通水府牕戸接巖扃凉月依滕閣孤風泊孺亭案書休<lb/>
犯慮齋酒且忘形界道宫牆紫規蒲禁地青歸來開院<lb/>
直鼇頂架滄溟<lb/>
　　送刁總赴句容簿<lb/>
佳邑控江湄春來赴牒歸波平雙槳渡日上亂鶯飛狎<lb/>
野晨耕早蹊田晝訟稀縣圖標地肺家巷接烏衣沼静<lb/>
<pb n="KR4d0022_WYG_006-12b"/>
窺珍羽樓閒數翠微山香蒸䭀熟溪蘂摘蓴肥有客懐<lb/>
金社因君拂玉徽嵩雲南去逺猶向栁依依<lb/>
　　送劉閲東遊<lb/>
臯壤乏生涯羇遊越絶賒一區揚子宅四壁長卿家囷<lb/>
粟知誰指囊錢苦自嗟秋林驚脱葉夕枕怨啼鴉海月<lb/>
随孤棹天風曳落霞山城饒露蔓水驛遍霜葭孝子蘭<lb/>
方秀先生菊未華楚轅無久滯把酒待回車<lb/>
　　江城立春<lb/>
<pb n="KR4d0022_WYG_006-13a"/>
天上陽旛舉人間漏箭長稍驚池面緑初覺栁腰黄遲<lb/>
日延三舍條風振百昌酒凝前臘味梅帯故年芳雪意<lb/>
思王囿雲情憶帝鄉青門行樂處漸近好煙光<lb/>
　　賞花釣魚應制<lb/>
平圃囘天仗昆池降帝輿晨葩纔隠蝶新藻復藏魚露<lb/>
重香英濕風長釣線舒乳鶯遷谷近朱鮪躍淵初禹律<lb/>
鏗金奏堯樽徧石渠乗時覃恵宴不是樂觀魚<lb/>
　　辛夷<lb/>
<pb n="KR4d0022_WYG_006-13b"/>
百卉迎韶律辛夷花最先與春宜有舊造物底無偏棠<lb/>
棣先饒韡山櫻未敢燃倚風遥可愛犯雪不勝妍影亂<lb/>
梅花地香迷豆䓻天紅啼昨夜雨紫妬曉來煙上藥能<lb/>
全命靈滋合永年帝家瓊圃在此物未應損<lb/>
　　館中同舍城西小飲<lb/>
信馬斗城西芳郊春漸熈早煙銷禁樹初溜入天池桃<lb/>
作新正臉梅留故臘枝甕香浮蟻日村翳浴蠶時聊把<lb/>
今朝臂同伸即席眉徘徊惜歸馭風晩水生漪<lb/>
<pb n="KR4d0022_WYG_006-14a"/>
　　講畢周禮詔賜御筵<lb/>
典禮惟周舊經文在魯餘西清開縹帙東面授丹書訪<lb/>
道前釐席崇風厚石渠研覃忘日旰圖繪極霞舒<hi>經中禮樂</hi>
<hi>之噐詔圖繪其狀</hi>千載逢亨際三冬罷講初聖懐輕璧馬慈宴<lb/>
樂蒲魚妙技通神細清商按曲徐爐香分漢殿鼎味出<lb/>
堯除諸老恩同醉孤臣藝最疎至仁何以報忠義即瓊<lb/>
琚<lb/>
　　丁巳嵗觀玉皇冊禮<lb/>
<pb n="KR4d0022_WYG_006-14b"/>
寶冊尊徽號香泥潔武都齋心期太乙恭巳答元符玉<lb/>
輅嚴清制琅函秘聖謨竹宫陳帝拜嵩極動神呼彩霧<lb/>
霏三境祥輝燭九區況當精嵗出仍與上辛俱<hi>正旦上辛協吉</hi>
<hi>之符</hi>永接千齡統長膺五老圖清編流景鑠禮自百王無<lb/>
　　溪竹<lb/>
可愛壇東竹更籠清淺流行根侵島嶼脱籜滿汀洲夜<lb/>
迥疑篩月風多欲戰秋紫莖同入畫青石伴垂鉤葉裏<lb/>
藏雌翠隂中下戱鷗秦松無用笑千畝更封侯<lb/>
<pb n="KR4d0022_WYG_006-15a"/>
　五言絶句<lb/>
　　憶東園<lb/>
越鳥戀南柯春來怨别多冷風如可御爭奈簡書何<lb/>
　　横山<lb/>
此地横青嶂當年動紫氛將軍精爽在可解勒遺文<hi>案此</hi>
<hi>詩永樂大典失載今據宋詩選本補入</hi>
　七言絶句<lb/>
　　漫成<lb/>
<pb n="KR4d0022_WYG_006-15b"/>
日醉風酣百卉開錦韉爭躍大隄來城東有客歌盆久<lb/>
不敢將春上老臺<lb/>
　　齋祠小飲資政吳侍郎以真如茶二絶句為寄<lb/>
碧城齋禁放朝元晩飲偷消白日閒天上髙真潛詗得<lb/>
因將瑤藻擲雲間<lb/>
寳刀玉尺裁佳句雪溜雲腴試早芽睡魄頓消清到骨<lb/>
一成僧味似僧家<lb/>
　　劉開府<lb/>
<pb n="KR4d0022_WYG_006-16a"/>
京口劉郎是穆之風雲未作苦棲遲金盤一石檳榔贈<lb/>
可得當年是諱饑<lb/>
　　館娃宫<lb/>
犀甲三千越騎雄平明來襲館娃宫君王不得西施去<lb/>
萬戸那能住甬東<lb/>
　　自嘲<lb/>
雪梅連日礙層隂昨夜銀臺瑞霰深待詔多年無屐齒<lb/>
牕間猶作洛生吟<lb/>
<pb n="KR4d0022_WYG_006-16b"/>
　　弄雲亭<lb/>
自知無業致吾君只向空山弄白雲已共此山私斷定<lb/>
不須轉轍重移文<lb/>
　　函谷闗<lb/>
寂寞函闗鎖未開田文車馬出秦來朱門不養三千客<lb/>
誰謂雞鳴得放回<lb/>
　<lb/>
　文恭集巻六<lb/>
</p>
<p>
</p>
  </div>
</body>
</text>
</TEI>
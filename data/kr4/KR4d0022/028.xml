<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文恭集巻二十八</head> <lb/>
    <p>
<pb n="KR4d0022_WYG_028-1a"/>
欽定四庫全書<lb/>
　文恭集巻二十八<lb/>
　　　　　　　　　　　　　宋　胡宿　撰<lb/>
　帖子詞<lb/>
　　皇帝閤春帖子<hi>案本集諸帖子各有五言體此亦宜有之殆為傳寫缺佚</hi>
三元鳳歴當春始萬壽龍巵進御前綵勝朱旛宜此日<lb/>
金枝玉葉慶新年<lb/>
蒼玉新旂祀木神今朝太皥始司春農躔漸覺星辰正<lb/>
<pb n="KR4d0022_WYG_028-1b"/>
壽歴長隨日月新<lb/>
翦綵房中新勝出披香殿裏早春囘祥雲更傍南山起<lb/>
來對君王萬壽杯<lb/>
苑中芳樹條風細天上黄衢杲日遲仙果定生千歲實<lb/>
祥烟長䕶萬年枝<lb/>
春官青鳥司開啓星舍蒼龍主發生甘雨恵風資帝力<lb/>
杏花蒲葉勸民耕<lb/>
玉殿香絲縈綵縷金盆白雪間紅花子孫千億無疆壽<lb/>
<pb n="KR4d0022_WYG_028-2a"/>
盡逐東風入帝家<lb/>
　　皇后閤春帖子<lb/>
羲仲司暘谷塗山佐夏王六宫師儉徳四海化躬桑<lb/>
中禁千祥集東方萬象新綵幡迎喜氣寳字鏤宜春<lb/>
東陸韶光先四序周南風化被羣芳資生萬物昭坤徳<lb/>
嘉慶千春集紫房<lb/>
東風初入長春殿碧溜新融太液池社逺未當迎燕日<lb/>
川晴先近浴蠶時<lb/>
<pb n="KR4d0022_WYG_028-2b"/>
白緑仙雲雜紫雲長生靈氣䕶元君已膺虎劍司隂教<lb/>
更珮金璫奏寳文<lb/>
　　妃閤春帖子<lb/>
日向隂虬永春隨綵鳳歸玉京多燕喜金殿滿光輝<lb/>
宫中玉漏迎遲日天上珠躔麗次星軒頊聖圖光億載<lb/>
皇英賢範奉千齡<lb/>
音官始奏融風至御水初傳曉凍開寒漏催將仙臘盡<lb/>
春旂飛入貴宫來<lb/>
<pb n="KR4d0022_WYG_028-3a"/>
翦綵平明出藝房長生殿裏百花芳書銜燕子青春早<lb/>
劒拂仙衣白日長<lb/>
　　夫人閤春帖子<lb/>
綵樹春芳滿仙蓂晝景長早花依玉砌初溜漾銀塘<lb/>
浴種宜蠶事修禖盡燕祠資生迎木正蕃衍納春祺<lb/>
釀酒渟神水延年飲露華八風朝聖日三境住仙家<lb/>
雪晴宫樹有新梅來報東郊淑氣囘春令先從天上起<lb/>
年芳初向日邊開<lb/>
<pb n="KR4d0022_WYG_028-3b"/>
迎氣青幡獵曉風九門佳氣鬱葱葱日華初在榑桑上<lb/>
春色先歸御柳中<lb/>
　　皇帝閤端午帖子<lb/>
南極注生氣音官協夏鈞良辰五日永景福四時新<lb/>
曉霽澄天宇離明敞帝閽靈符千福集神印百邪奔<lb/>
剛日逢端始炎辰屬長嬴君王仁且聖慈㫖卻梟羮<lb/>
殿户還颷入宫池御水凉綵舟人競渡化國日偏長<lb/>
四時乘大徳五日敞金扉陽晷移南陸天光盛紫微<lb/>
<pb n="KR4d0022_WYG_028-4a"/>
商管微隂動良辰午正端三光扶聖壽億載奉皇歡<lb/>
三殿兹辰奉御觴薰風梅雨好年光炎天更作奇峯勢<lb/>
來表南山壽歴長<lb/>
後宫<graphic n="KR1800" url="https://raw.githubusercontent.com/kanripo/KR-Gaiji/master/images/KR1800.png" mimeType="image/png"/>鳥將雛樂上苑安榴著子新嘉節已將天合數<lb/>
明離還覩日重輪<lb/>
南方炎帝本乘離長育羣生在此時命縷綵花傳故事<lb/>
風光天上更相宜<lb/>
南方朱鳥司時令東闕蒼龍䕶禁扉萬壽御觴端日舉<lb/>
<pb n="KR4d0022_WYG_028-4b"/>
祥風三殿繞雲旂<lb/>
九霄嘉節重端辰命縷靈符粲寳文虞舜無為心自正<lb/>
五絃琴上奏南薰<lb/>
寳岐麥色黄雲重御苑榴花丹焰深已顯豐年資帝力<lb/>
更憑佳節悦天心<lb/>
　　皇后閤端午帖子<lb/>
川館親蠶後宫房獻繭初香繒爭㸃畫綵縷競垂舒<lb/>
楝葉迎新侯菖花發美祥憂勤宣内則嘉宴助時陽<lb/>
<pb n="KR4d0022_WYG_028-5a"/>
靈艾傳芳逺仙蓂吐葉新配乾資厚徳介祉集嘉辰<lb/>
星火朱光熾繒絲采物華讙謠宜聖日王氣協皇家<lb/>
紫禁端辰晝漏長朱陵生氣盛南方長秋此日司隂教<lb/>
皇極同時納壽皇<lb/>
壽觴百福融甘露寳索千祥鏤彩雲五日永逢佳令節<lb/>
億年長奉睿明君<lb/>
香爐角黍傳三楚丹篆靈符辟五兵更有龜臺仙藥在<lb/>
河洲賢徳保長生<lb/>
<pb n="KR4d0022_WYG_028-5b"/>
靈苗逺採三山藥仙篆髙飛六甲符此日萬神同翼衛<lb/>
長秋洪算與乾俱<lb/>
蕤賓干氣盛炎方坤徳資生茂百昌西域葡萄初蔓衍<lb/>
成周𤓰瓞更綿長<lb/>
楚糉雕盤九子香綵絲朱索更迎祥坤元此日扶皇極<lb/>
偉兆先時協壽房<lb/>
　　夫人閤端午帖子<lb/>
五絲通遺問百草鬬輸贏神印能袪惡靈符解辟兵<lb/>
<pb n="KR4d0022_WYG_028-6a"/>
天家饒物采華節有光輝明月裁歌扇輕霞翦舞衣<lb/>
禁苑年光麗端辰物象華天風結桃實火徳盛榴花<lb/>
蓮葉抽芳際榴房結子初長年鬬百草舊俗祭三閭<lb/>
廣殿囘雕輦滄池漾綵舟堯心順時令不是重嬉遊<lb/>
魚龍曼衍夸宫戲湘虙浮沈衒水嬉齊上聖皇千萬壽<lb/>
飄然仙樂在瑤池<lb/>
故事順時羞角黍舊儀乘節浴蘭湯人間凉麥欣時豫<lb/>
天上薰風愛日長<lb/>
<pb n="KR4d0022_WYG_028-6b"/>
續命由來宜綵縷辟邪相向佩靈符夏鈞調樂長生酒<lb/>
歲歲宫中祝聖圖<lb/>
宫中應節垂金縷天上迎祥捧玉巵更奏開元羽衣曲<lb/>
年年長願侍瑤池<lb/>
彩艾相傳禳故氣香茅競愛結靈芳炎洲正覺仙遊盛<lb/>
化國偏知日景長<lb/>
　上梁文<lb/>
　　醴泉觀涵清殿上梁文<lb/>
<pb n="KR4d0022_WYG_028-7a"/>
兒郎偉國家出神明之後濬發靈源受天人之歸勃興<lb/>
炎歴軼夏商而拓迹介河洛以造邦混并八紘傳序四<lb/>
葉皇帝紹祖功宗徳之烈躬神武聖文之姿大明燭于<lb/>
六幽至仁孚于羣品運陶甄而範俗丕變中和偃戈革<lb/>
以靖民洽臻昭泰大秩百神之祀上躐三靈之休天瑞<lb/>
格思坤珍至止眷言京室粤在巽隅有龜虵合體之精<lb/>
顯水土北方之異蟠居息壤毖湧榮泉色華清以蕩邪<lb/>
味甘飴而蠲疾祥聞神隩恵洽都人有悦宸心爰稽瑞<lb/>
<pb n="KR4d0022_WYG_028-7b"/>
牒即其爽塏峙厥靈祠嚴香火之薰修極規模之壯麗<lb/>
鬱攸弗戒豈冥數之有常建章乃營在舊文而可作集<lb/>
班倕之巧匠飭荆楚之美材攷工程能庶民獻力天老<lb/>
練其日䇿石申候其星經抗華殿以正基架修梁而結<lb/>
宇雄虹晨挂采翟朝飛聳層構以凌雲成新宫于不日<lb/>
道旁盛于輿馬觀者同于堵牆飫賜之豐既覃于微皁<lb/>
驩謠之美敢采于游童且慶落成用陳善祝<lb/>
兒郎偉抛梁東石橋觀日任施功三韓百濟歸封内方<lb/>
<pb n="KR4d0022_WYG_028-8a"/>
丈蓬萊在日中<lb/>
兒郎偉抛梁西青雲可上不須梯雪山葱嶺人無外宛<lb/>
馬蒲桃路不迷<lb/>
兒郎偉抛梁南赫赫王靈海外覃薰風養物深仁被鯷<lb/>
壑無波至徳涵<lb/>
兒郎偉抛梁北天子威靈操斗極單于攪酒奉驩盟潢<lb/>
水占風朝有徳<lb/>
兒郎偉抛梁上路近銀河翻碧浪陽烏戢翼過猶疑金<lb/>
<pb n="KR4d0022_WYG_028-8b"/>
雀栖觚鎮相向<lb/>
兒郎偉抛梁下鬱鬱祥氛徧朝野九龍于此䕶靈泉六<lb/>
甲相將扶大厦<lb/>
伏願抛梁以後帝圖益大天歴彌長區宇嘉靖歲物蕃<lb/>
昌乾剛增九五之吉本支茂千億之祥惟威神之館御<lb/>
佑鼎祚以無疆<lb/>
　　集禧觀大殿上梁文<lb/>
兒郎偉我國家席真祖之慶源受上穹之駿命誕膺炎<lb/>
<pb n="KR4d0022_WYG_028-9a"/>
歴昭啟黄圖設都河洛之間廣朝萬㝢建號房心之次<lb/>
大撫八紘威稜震于鬼方聲文燀于海裔訖惟人面之<lb/>
類達于王土之濱莫不重九譯以來庭執萬珍而入貢<lb/>
奉昭華之玉琯獻弱水之神香如衆星之拱北辰若百<lb/>
川之赴巨海三代土疆之制悉統京師五岳神靈之祠<lb/>
並居封域欽屬先真之聖尊加帝者之居爰就國陽載<lb/>
嚴館御奉真游而惟永歴年祀以彌長皇帝上聖難名<lb/>
至人冠古纂睿圖于三后接遐武于九皇仁厚之風誕<lb/>
<pb n="KR4d0022_WYG_028-9b"/>
孚于億聖齊明之志昭達于萬神謹聖志以奉先穆淵<lb/>
衷而居上欽山岳崇髙之祀勤歲時朝謁之誠徐御乾<lb/>
龍疑瞻睟像爰攷斯干之制載新大壯之模選文梓之<lb/>
偉才即坤靈之寳勢千章工度庶民子來詔郢手而督<lb/>
繩命日官而推䇿駕修梁之百丈引建木之千尋歡聲<lb/>
沸于皇衢喜氣浮于絳闕輒采輿人之頌以廣游童之<lb/>
謠<lb/>
兒郎偉抛梁東三韓鼓舞樂華風扶桑海樹朝暾上方<lb/>
<pb n="KR4d0022_WYG_028-10a"/>
丈仙山瑞霧通<lb/>
兒郎偉抛梁西觚稜迢遞與雲齊海中渤澥還驚淺天<lb/>
外崑崙更覺低<lb/>
兒郎偉抛梁南萬壽山光滴嫩嵐伏波銅柱王靈逺虞<lb/>
舜薰琴帝澤覃<lb/>
兒郎偉抛梁北天子聲明通斗極日南朝貢識天光塞<lb/>
外耕蠶知帝力<lb/>
兒郎偉抛梁上日月星辰近相向雲中僊語近還聞天<lb/>
<pb n="KR4d0022_WYG_028-10b"/>
上銀河明可望<lb/>
兒郎偉抛梁下鬱鬱祥煙浮碧瓦柔桑蔽日徧羣方多<lb/>
稼如雲平九野<lb/>
伏願上梁之後邦基鞏固天業暉昌元元躋于富壽日<lb/>
日擁于休祥少海重潤前星載光惟鼎祚之云逺與嶽<lb/>
鎮而無疆<lb/>
　　修蓋睦親宅吳王院神御堂上梁文<lb/>
兒郎偉我國家真祖開先靈基憑厚太微正氣上稟于<lb/>
<pb n="KR4d0022_WYG_028-11a"/>
列精臨代寳符早恢于王略惟天眷命奕世多神乘火<lb/>
勃興紹乾闡繹祖功宗徳造統葉于億年武略文昭茂<lb/>
本支于百世今皇帝至仁溥博上聖登閎利澤浸于懷<lb/>
生文告柔于異類極三光之均照逮九譯之所通莫不<lb/>
賓從悉䝉覆冒惇叙唐堯之族展睦宗周之親大列宅<lb/>
于京師廣析藩于茅瑞踰郇滕之啓胙厚魯衛之建封<lb/>
時乃維城請營原廟圖奉烝嘗之薦申懷霜露之恩勉<lb/>
從郡邸之章特置諸儒之議曰咨大匠往飭衆材攷北<lb/>
<pb n="KR4d0022_WYG_028-11b"/>
拱之極星順方中之營室裁兹崇址詔厥清臺練日䇿<lb/>
以維良瞻霄衢之云霽大鳴鼛鼓上架脩梁治建木之<lb/>
千尋引長虹之百尺盈車載酒有肉如陵賜上林之錢<lb/>
兹焉山積頒織室之錦爛爾霞鮮工徒悦使以忘勞人<lb/>
士縱觀而竊歎仰天子烝烝之孝美公侯振振之風克<lb/>
成壯棟之規永保緜瓜之祚式揚駿烈用紀聖猷<lb/>
兒郎偉抛梁東秋霽三山氣象通近窺日觀升雲白平<lb/>
瞰天池浴日紅<lb/>
<pb n="KR4d0022_WYG_028-12a"/>
兒郎偉抛梁西葱雪聲文萬國齊昭華玉琯今仍獻洼<lb/>
水龍媒日更嘶<lb/>
兒郎偉抛梁南重譯來朝美化覃越裳獻雉昭無外江<lb/>
鬱捐珠示不貪<lb/>
兒郎偉抛梁北戴斗通驩懷以徳偃兵武庫表王靈躋<lb/>
俗華胥資帝力<lb/>
兒郎偉抛梁上鬱鬱葱葱扶大壯矞雲雕靄互呈鮮合<lb/>
璧連珠近相向<lb/>
<pb n="KR4d0022_WYG_028-12b"/>
兒郎偉抛梁下華黍有秋盈綠野湯罦飛走洽深仁堯<lb/>
壤謳歌被純嘏<lb/>
伏願抛梁以後聖圖日熾宸算天長導迎善氣感育少<lb/>
陽璇源逾逺玉榦彌强天休滋至地寳蕃昌惟奐焉之<lb/>
粗構等巋若之靈光<lb/>
　<lb/>
　<lb/>
　文恭集巻二十八<lb/>
</p>
<p>
</p>
  </div>
</body>
</text>
</TEI>
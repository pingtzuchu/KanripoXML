<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文恭集巻二十六</head> <lb/>
    <p>
<pb n="KR4d0022_WYG_026-1a"/>
欽定四庫全書<lb/>
　文恭集巻二十六<lb/>
　　　　　　　　　　　　　宋　胡宿　撰<lb/>
　内制<lb/>
　　賜福建路轉運使秦玠平江西賊敕書<lb/>
曏者盜興江西勢接閩嶺延入爾部驚騷吾民汝善布<lb/>
教條能設方略協比州將帥厲兵官開募勇夫翦戮姦<lb/>
黨兇渠遂殄生聚以安使指告還章封言狀眷兹勤略<lb/>
<pb n="KR4d0022_WYG_026-1b"/>
良可嘉焉<lb/>
　　賜提㸃刑獄施元長平江西賊敕書<lb/>
汝早稱才名外提憲寄日者他盜侵于本部勢頗屯結<lb/>
衆甚繹騷而能躬履險難星言馳赴奮厲衆力開募短<lb/>
兵翦戮兇渠離散支黨屬城以肅外臺上言協奏勤庸<lb/>
甫知明略有懷謙黙益用歎嘉<lb/>
　　賜知汀州藍丞平江西賊敕書<lb/>
日者逋冦弄兵江西小驚朕師逸入比境汝捍固本土<lb/>
<pb n="KR4d0022_WYG_026-2a"/>
協議外臺開募短兵帥厲衆力休有方略訖致殄平爾<lb/>
勞居多使者言狀有懷忠力良切嘉焉<lb/>
　　賜京東路轉運使董沔殺散河北賊敕書<lb/>
敕董沔省龎籍奏河北過來軍賊兇勢不小齊州兵甲<lb/>
殺敗後若不急行翦除或散入鄉村即復為民患汝尋<lb/>
披帶兵士徑往兖齊二州往來催督諸頭下兵甲接續<lb/>
殺獲事汝强濟有聞廉清自勉夙將漕節受任外臺而<lb/>
齊魯之疆濱接朔土潢池斯在姦盜是依屯結其中冦<lb/>
<pb n="KR4d0022_WYG_026-2b"/>
攘為患擿發隂伏伺知起居親糾合于環兵廣設施于<lb/>
明略翦除支黨清定部封吏息追胥之煩民去驚騷之<lb/>
患慈惠孔碩厥庸為多東藩帥臣剡章言狀有嘉勤藎<lb/>
良深歎矚<lb/>
　　賜判大理寺郭申錫及審刑詳議官等敕書<lb/>
敕郭申錫等省權知審刑院事張揆奏據大理寺日奏<lb/>
司申十月十六日以前送下公案兹已斷奏了畢無見<lb/>
在事外郡請讞繫囚待報況兹寒苦朕甚閔焉汝等法<lb/>
<pb n="KR4d0022_WYG_026-3a"/>
術通深才資開敏平亭疑奏附致比例咸適侀成之慎<lb/>
而無几案之留有副欽矜良增嘉尚故兹奬諭想宜知<lb/>
悉<lb/>
　　又<lb/>
羣氓多辟庶獄滋豐用存疑讞之科以廣平反之施爰<lb/>
書來上累牘實繁汝等持法甚平以文無害究研惟允<lb/>
操決靡留遂停丹筆之書盡釋黄沙之繫適當歊毒良<lb/>
副哀矜爰覽奏陳尤多嘉尚<lb/>
<pb n="KR4d0022_WYG_026-3b"/>
　　又<lb/>
國家刑典用中獄疑許讞決平寄于列寺審克存于禁<lb/>
局相為表裏參適重輕用慎侀成庶無壅濫汝悉心處<lb/>
當持議詳明論報弗留開敏可尚閲兹奏述深于歎嘉<lb/>
　　賜權判大理寺陳太素等敕書<lb/>
朕日見羣臣親覽庶政惟諫官論事法官奏讞雖復旰<lb/>
昃猶為之論決所以者何防壅蔽而慮留獄也汝等竝<lb/>
以一時之選典兹三尺之法能以明慎敏于弊斷鞫書<lb/>
<pb n="KR4d0022_WYG_026-4a"/>
隨傅列牘告殫益彰宿業之勤良副欽刑之寄永言嘉<lb/>
尚弗忘于懷<lb/>
　　賜權大理少卿王惟熙等敕書<lb/>
昔林光斷獄嵗止三四貞觀大辟裁二十九嗚呼何施<lb/>
而臻此乎朕道化未孚刑禁且衆鞫書比上請讞亦繁<lb/>
汝善體哀矜敏于弊斷不使留獄頗副欽刑言念恪勤<lb/>
弗忘嘉歎<lb/>
　　又<lb/>
<pb n="KR4d0022_WYG_026-4b"/>
夫刑罰之于化民末矣然至治之世不能去刑朕燭理<lb/>
未明躬化猶爽鞫書狎至治讞尚繁汝等善體哀矜良<lb/>
勤弊斷丹筆無滯几案為空爰覽削陳弗忘嘉歎<lb/>
　　賜皇兄寧國軍節度使同中書門下平章事同知<lb/>
　　大宗正事北海郡王允弼敕書<lb/>
卿任隆藩翰地處親賢參耀台文董司宗牒克諧公族<lb/>
允穆朝言近以宗説等瀆干人倫陷此邦憲迹惟可醜<lb/>
理莫得容卿首秉宗司乃同官守骨肉薄罪可養于私<lb/>
<pb n="KR4d0022_WYG_026-5a"/>
恩名教大防難隱于公議深惟舉白良合糾䖍屢上奏<lb/>
封具昭謙畏誠防閑之不逮匪訓𨗳之有愆當體眷懷<lb/>
勿煩敷述<lb/>
　　賜平江軍節度使兼侍中知大宗正事允讓敕書<lb/>
卿藩國表儀宗室賢亮體行明潔器範端修資六徳之<lb/>
夙成賴九宗之治正本支以睦譽望孔昭近以公族之<lb/>
中愆于至行弗率乃教自陷匪彝猶以家情屈于邦憲<lb/>
兹固愚鄙之稟所謂不移殆非訓𨗳之方有所未至何<lb/>
<pb n="KR4d0022_WYG_026-5b"/>
用防嫌而上奏章求解大宗之司殊乖尚徳之寄當念<lb/>
燕詒之重姑懷慎敘之仁懋勉居諸益勵來者<lb/>
　　賜起復雲麾將軍濟州防禦使王仁敕書<lb/>
卿制邊部之雄控大鹵之重比因朝慶且拜臺恩逺傾<lb/>
就日之誠來效籋雲之駿有彰勤叩良用歎嘉<lb/>
　　賜新授憲州防禦使劉渙敕書<lb/>
汝以沈敏之才得拊循之術擢升軍禦董治戎昭亦縁<lb/>
端治之辰併有效牽之貢載懷勤叩良用歎嘉<lb/>
<pb n="KR4d0022_WYG_026-6a"/>
　　賜撫州刺史滄州鈐轄董貴敕書<lb/>
汝遙剖左符出鈐尺籍遘兹景至欽乃燎熏能竭寅恭<lb/>
交修貢助彌昭誠恪良用歎嘉<lb/>
　　賜侍衛親軍步軍都虞候王從政敕書<lb/>
汝參司親衛出䕶邊兵遘乃升陽㑹兹報貺修其貢助<lb/>
奉此效牽有加勤恭良深歎矚<lb/>
　　又<lb/>
汝世濟勲勞材推果壯領巖除之禁衛升候奄之榮名<lb/>
<pb n="KR4d0022_WYG_026-6b"/>
尚委强藩實繄忠力爰輸上駟來實外閑載諗款勤良<lb/>
增嘉尚<lb/>
　　賜鳳州團練使髙順等敕書<lb/>
汝出總戎翰内參親衛力于經武志在輸忠爰因端節<lb/>
之良乃選上駟之駿效牽闕下㡳貢閑中載閲勤劬尤<lb/>
增嘉尚<lb/>
　　賜知建昌軍曹觀敕書<lb/>
汝職在劭農土惟宜穀修列郡經常之貢省大官𨗳擇<lb/>
<pb n="KR4d0022_WYG_026-7a"/>
之勞言念效勤良增嘉尚<lb/>
　　賜原州刺史知涇州安俊敕書<lb/>
三朝受籍萬玉在庭汝擁衛邊隅拱懷朝次效名駒于<lb/>
龍友實華廏于橐泉眷兹䖍恭弗忘嘉尚<lb/>
　　賜海州團練使史吉敕書<lb/>
汝肅綰戎團分持軍簿並縁任子來貢維駒慶賞所延<lb/>
勤誠可尚<lb/>
　　賜潭州通判李丕緒等修子城敕書<lb/>
<pb n="KR4d0022_WYG_026-7b"/>
敕李丕緒省知潭州任顓奏汝都大提舉管勾修築子<lb/>
城用甎甃砌並得完備事汝受任湘中服勞官下志存<lb/>
經逺慮及居安能協守官率和旅力增完城壁就濬池<lb/>
隍悦使有宜樂成無射條聞來上嘉歎良多<lb/>
　　賜新除資政殿大學士呉育對衣金帶鞌轡馬口<lb/>
　　宣<lb/>
卿籍起洛臺詔藩陜服偉名增職左右陪卿庸示眷毗<lb/>
就頒錫與<lb/>
<pb n="KR4d0022_WYG_026-8a"/>
　　賜觀文殿學士田況乞致仕不允批答<lb/>
卿素秉忠規早司樞筦經營百物通知四夷曏以愆和<lb/>
久兹移疾交章求解批諭弗從尋亮至誠姑授閒職庶<lb/>
熙神于事外得味道于環中就乃平康副兹眷矚何乃<lb/>
遂求挂冕荐貢奏函卿雖身災所嬰而年塗未艾宜息<lb/>
煩慮更謁善醫及此暄辰早復常膳<lb/>
　　賜參知政事王堯臣生日禮物口宣<lb/>
才具之美髙映時髦識業之明坐陪國論屬此仲商之<lb/>
<pb n="KR4d0022_WYG_026-8b"/>
序協于誕日之良舉是朝恩助兹族宴抑乃匪頒之式<lb/>
體子眷賚之私<lb/>
　　賜新授右諫議大夫皇甫泌口宣<lb/>
卿稔服吏文兼資識致擢升諫列移領藩條爰擇上駟<lb/>
之良來奉内閑之貢有懷勤叩兹用欽嘉<lb/>
　　賜兵部員外郎知制誥呉奎知壽州口宣<lb/>
省所進奉新茶芽事具悉淮土上腴園茗繁植春英所<lb/>
掇時品為良方貢是勤嘉尚無已<lb/>
<pb n="KR4d0022_WYG_026-9a"/>
　　賜鎮潼軍節度觀察留後知鄆州李端懿口宣<lb/>
省所進奉阿膠事藥劑所須膠品斯在區産云記阿井<lb/>
曰佳卿守在藩條述兹方貢謹于熬治協乃精良足諒<lb/>
寅恭誠增嘉尚<lb/>
　　賜新授禮部郎中充天章閣待制陳晹叔口宣<lb/>
卿體業沖劭器宇夷通有意本朝允宜内閤乃眷北道<lb/>
姑委要藩爰貢良蹄用嘉美志<lb/>
　　賜鎮安軍節度使判陳州程林口宣<lb/>
<pb n="KR4d0022_WYG_026-9b"/>
曏以拜貺于郊覃渥在位而我王室之老實殿輔邦之<lb/>
雄賞策所班朝範惟舊俾爰子舍往錫命書卿出于忠<lb/>
純篤為誠節選上駟之騄耳實中廏之承華載閲勤恭<lb/>
彌深歎尚<lb/>
　　賜鎮東軍節度觀察留後知潁州李端愿口宣<lb/>
省所進奉端午馬一匹具悉卿總司留印長治帥藩爰<lb/>
因采艾之辰乃效傾葵之志獻之上駟奉厥内閑有嘉<lb/>
勤恭弗忘歎矚<lb/>
<pb n="KR4d0022_WYG_026-10a"/>
　　賜新授閤門使康徳輿口宣<lb/>
汝歴䕶塞兵見稱武幹適重别都之委用優上閤之遷<lb/>
當勵忠規以䖍恩數<lb/>
　　賜河陽三城節度使檢校太師同中書門下平章<lb/>
　　事王徳用口宣<lb/>
卿地美忠門位聯宰路間于兩社夙兆于祥占乘彼八<lb/>
鸞適敷于惠化爰因誕日用示錫恩俾爰似續之良奉<lb/>
乃匪頒之品抑惟彞禮遽閲奏函選屈産之名駒實承<lb/>
<pb n="KR4d0022_WYG_026-10b"/>
華之内廏載惟款至良切欽嘉<lb/>
　　賜五臺山十寺僧正順綰等敕書<lb/>
省所進新正功徳疏事具悉吉祥刹土名勝伽藍淨衆<lb/>
所棲元正斯屆大營蒲塞之饌廣演貝多之文用集妙<lb/>
因來陳壽祝勤恭彌顯嘉尚良多益在薰修副兹嚴奉<lb/>
　　賜五臺山十寺僧知今等敕書<lb/>
省所進新正功徳疏到闕事具悉汝等宴坐名山安棲<lb/>
淨衆曏遭三朝之吉來祈千福之祥用嘉乃勤且命以<lb/>
<pb n="KR4d0022_WYG_026-11a"/>
賜兹乃前矩厥惟彞恩咨示薫修體予崇奉今賜知今<lb/>
等紫僧衣一對絹二十疋故兹奬諭想宜知悉<lb/>
　　又<lb/>
汝等薰修巖谷宴坐道場因王嵗之紀端奉梵文而歸<lb/>
福有嘉精志用錫顯恩宜服圓乘益勤勝業<lb/>
　　賜回西蕃奬州團練使霞展敕書<lb/>
汝欽奉聲文恪修誠志逺效踰沙之貢載從易地之遷<lb/>
庸示茂恩益圖忠款<lb/>
<pb n="KR4d0022_WYG_026-11b"/>
　　賜西蕃奬州團練使霞展男都君主霞智敕書<lb/>
汝族髙邊部志拱諸華載馳上駟之良來奉内閑之貢<lb/>
有嘉款到特示頒宣<lb/>
　　賜交趾李日尊敕書<lb/>
卿忠存奕世義戴本朝善繼藩稱能靖封守朕博臨庶<lb/>
國普愛羣氓爰覽啟陳用嘉恭順<lb/>
　　賜占城國王敕書<lb/>
卿志慮深純誠節款到邈居溟漲之外馳系闕庭之間<lb/>
<pb n="KR4d0022_WYG_026-12a"/>
嗣守忠規述修世職遣兹使介奉乃表章越沃日之驚<lb/>
波致旅庭之貢物傾輸斯至勤叩可嘉用示眷懷特蕃<lb/>
錫與益思祇順當體寵優<lb/>
　　賜占城國王俱舍利波㣲收羅婆麻提楊卜敕書<lb/>
省所差人進奉生象二頭象牙二百二株藥犀大小一<lb/>
百九十一株下色紫礦一百九十一斤中色煎香五百<lb/>
斤下色煎香五百斤事具悉卿長治國藩聿修王職地<lb/>
雖居于遐外世彌篤于恪忠匪忘存闕之誠來效占風<lb/>
<pb n="KR4d0022_WYG_026-12b"/>
之貢俾爰使指載越溟津亟覽表章深嘉誠節式將乃<lb/>
眷之意特推加惠之恩當體寵優益思欽順今回賜卿<lb/>
銀三千兩錢一百貫文至可領也其差來蒲息陁琶等<lb/>
到闕各支賜對見朝辭衣物銀器衣著等令于殿前都<lb/>
使衙安下及差鴻臚少卿劉舜臣等館伴令御㕑翰林<lb/>
儀鸞司往彼祇應酒食鋪陳其所乞白馬巳支賜二匹<lb/>
訖故兹示諭想宜知悉秋涼卿比平安好否遣書指不<lb/>
多及<lb/>
<pb n="KR4d0022_WYG_026-13a"/>
　　賜夏國主進奉賀正馬駞口宣<lb/>
王嵗肇新人正伊始眷乃世藩之舊主兹邦土之封爰<lb/>
效忠規聿修貢式緬懷款至良用歎嘉<lb/>
　　賜夏國主生日禮物口宣<lb/>
紹復前徽述修貢職素秋建始良日誕彌用示眷恩式<lb/>
將慶賜無忘朝寵益濟世忠<lb/>
　　又<lb/>
奕世資忠承邦濟美三朝開序六射協辰爰𨗳壽祺式<lb/>
<pb n="KR4d0022_WYG_026-13b"/>
將惠賜益思恭徳庸對寵章<lb/>
　　賜回夏國主口宣<lb/>
省所奏母薨訃告事具悉不圖閔凶奄失慈怙忽聞來<lb/>
訃用怛于懷棄背以還哀摧難處惟當抑割無致殞傷<lb/>
撫念所深喻言何既<lb/>
　　贈太師中書令貽永祭文<lb/>
卿體行淑均志慮忠篤久毗内密蔚為老成甫解繁機<lb/>
俾究遐福奄忽不憗傷悼于懷適及攢塗裁致薄酎餘<lb/>
<pb n="KR4d0022_WYG_026-14a"/>
哀所寄明識當知<lb/>
　　贈太尉兼中書令濮王祭文<lb/>
惟靈地居宗戚徳乃令王遘于綿疴奄然長逝兹用恫<lb/>
悼不忘于懷卹典申加攢塗暫閟爰修奠酌其鑒追哀<lb/>
　　又<lb/>
早繇近戚參賴敏材領帥藩房留治都局年塗雖晩志<lb/>
力尚强奄及云殂初不聞疾永言兹悼有歉常懷馳遣<lb/>
信臣裁致薄酎緬想營識儻能歆斯<lb/>
<pb n="KR4d0022_WYG_026-14b"/>
　　又<lb/>
籍在外屬帥兹列藩歴侍近嚴比更煩委適奉朝請奄<lb/>
至喪亡先逺有期永懷無已俾爰伸酎冥識追哀<lb/>
　<lb/>
　<lb/>
　<lb/>
　<lb/>
　文恭集巻二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0384_WYG_000-1a"/>
欽定四庫全書　　　　　集部四<lb/>
　提要<lb/>
　　閬風集十二巻　　　　别集類三<hi>宋</hi>
　　　　<hi>臣</hi>等謹案閬風集十二巻宋舒岳祥撰岳祥<lb/>
　　　　字舜侯寧海人寳祐四年進士官奉化尉終<lb/>
　　　　承直郎宋亡不仕教授鄉里以終兩浙名賢<lb/>
　　　　録載所著有史述漢砭補史家録蓀墅稿避<lb/>
　　　　地稿篆畦稿蝶軒稿梧竹里稿三史纂言談<lb/>
<pb n="KR4d0384_WYG_000-1b"/>
　　　　藂藂續藂殘藂傳藂肄昔逰録深衣圖説凡<lb/>
　　　　二百二十巻今諸書多佚不見焦竑國史經<lb/>
　　　　籍志載岳祥閬風集二十巻世亦無傳檢永<lb/>
　　　　樂大典中所載岳祥詩文間題篆畦蝶軒蓀<lb/>
　　　　墅諸集名而題為閬風集者居十之八九似<lb/>
　　　　當時諸稿本分帙編次而閬風集乃其總名<lb/>
　　　　今原書巻第已為永樂大典所亂無可辨别<lb/>
　　　　謹依類裒緝釐為詩九巻雜文三巻仍其總<lb/>
<pb n="KR4d0384_WYG_000-2a"/>
　　　　名以閬風集名之又集中有百一老詩序蓋<lb/>
　　　　即所賦老漁老獵之類似原本亦别有一集<lb/>
　　　　然所闕已多不成巻帙故亦不分析焉岳祥<lb/>
　　　　少時以文見呉子良即稱其異秉靈識如漢<lb/>
　　　　終賈晩逢鼎革遯跡終身乃益覃思于著作<lb/>
　　　　其詩文類皆稱臆而談不事彫繢集中有詩<lb/>
　　　　訣一首云欲自栁州參靖節將邀東野適盧<lb/>
　　　　仝又云平原駿馬開黄霧下水輕舟遇快風<lb/>
<pb n="KR4d0384_WYG_000-2b"/>
　　　　其宗㫖所在可以想見矣乾隆四十六年九<lb/>
　　　　月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校官<hi>臣</hi>陸　費　墀<lb/>
<pb n="KR4d0384_WYG_000-3a"/>
原序<lb/>
舒先生既捐館舍之十年遺書有夢蝶軒槀篆畦詩已<lb/>
鋟梓行世獨號閬風集者最為大全板本既烖於兵子叔<lb/>
獻將復刋之家窶甚力不能任且以三百年來諸公詩<lb/>
文論之梅聖俞宛陵蘇子美呉中歐陽永叔廬陵蘇明<lb/>
允父子成都建安九江王介甫臨川曽子固旴江陳同<lb/>
父婺郡葉正則海陵豈其家子弟為之哉古儒先生也<lb/>
門人父子傳其書轉相教授及後来摹印簡便之説<hi>原闕</hi>
<pb n="KR4d0384_WYG_000-3b"/>
則鄉黨朋從與異世慕用之士相與出資貨以給費閬<lb/>
風集是三人者盡將刋之先生負竒氣固伯仲諸葛孔<lb/>
明王景略其視齪齷瑣碎雖達官貴人若遺涕唾不肯<lb/>
一回顧少年已擢巍科同時流輩往往涉足要津已獨<lb/>
凝立却行不能以分寸為進其文凌張文潜秦太虛而<lb/>
出其上其詩韓子蒼陸務觀不足髙也至大四年龍集<lb/>
辛亥三月永康胡長孺序之於海上仙源觀<lb/>
讀虞書賡歌可以見詩之雅正讀夏書五子之歌可以<lb/>
<pb n="KR4d0384_WYG_000-4a"/>
見詩之變風變雅世道之隆汙不同而詩之正變亦異<lb/>
然天典民彛之正萬古一心也士生斯世豈不欲以和<lb/>
平之聲鳴國家之盛時不虞氏也遇合不皐陶也於是<lb/>
離騷興焉佹詩作焉曰指九天以為正曰弟子勉學天<lb/>
不忘也不求人知而求天知一心之唐虞豈與世變俱<lb/>
化哉此陶靖節杜少陵所以卓然為詩人冠冕而謝靈<lb/>
運王維之流不足數也論詩者觀其大節而已余少時<lb/>
已聞舒景薛言語妙天下景薛更字舜侯擢丙辰第與<lb/>
<pb n="KR4d0384_WYG_000-4b"/>
余弟仲儀為同年進士然自重難進閲羣飛之刺天而<lb/>
無競心不得弦歌生民清廟之章薦之郊廟又不得紬<lb/>
金匱石室書續左馬班氏之筆晩嵗涉坎險歴蹇難萍<lb/>
流蓬轉有陶杜所未嘗氣益勁思益深胷中之書不燼<lb/>
方寸之廣居浩乎其獨存弄雲月於嵁巖之下友漁樵<lb/>
於寂寞之濵固窮守道皜皜乎白璧之全其文如泉出<lb/>
山達乎大川而放諸海有本者如是何謂本大節之特<lb/>
立也余與舜侯别二十餘年時得見其詩文一日書来<lb/>
<pb n="KR4d0384_WYG_000-5a"/>
以碎地篆畦蝶軒三藁惠教讀之如朱弦䟽越之音一<lb/>
唱三歎年進而學日進學進而文日進述酒之微婉同<lb/>
谷之悲壯友陶杜於千載徳業之進亦未艾也三史纂<lb/>
言考訂精確惜不令作宋一經以垂無窮嘗以晚易名<lb/>
齋探索三陳九卦之藴以處憂患顛沛流離不能詘其<lb/>
志阨窮顦顇不能更其守在賁之初九舍車而徒此賁<lb/>
之所以為文豈槧人墨客所能識哉舜侯贈余詩曰從<lb/>
来明月無今古此坡老所云浮雲世事改孤月此心明<lb/>
<pb n="KR4d0384_WYG_000-5b"/>
余不足以當之而教我之意厚矣凡百君子各敬爾身<lb/>
盖朋友相勉之詩也願相與切磋焉旃䝉協洽嵗圉陽<lb/>
月既望浚儀遺民王應麟序<lb/>
<pb n="KR4d0384_WYG_000-6a"/>
閬風集原序考證<lb/>
第一頁前六行　案建安九江四字上下當有脱文又<lb/>
　下文是三人者句文義亦未明疑有誤<lb/>
</p>
<p>
</p>
  </div>
</body>
</text>
</TEI>
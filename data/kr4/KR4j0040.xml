<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>稼軒詞卷一</head> <lb/>
    <p>
<pb n="KR4j0040_WYG_001-1a"/>
欽定四庫全書<lb/>
　稼軒詞卷一<lb/>
　　　　　　　　　　　　宋　辛棄疾　撰<lb/>
　　哨遍<hi>秋水觀</hi>
蝸角鬬爭左觸右蠻一戰連千里君試思方寸此心微<lb/>
總虚空并包無際喻此理何言泰山毫末從來天地一<lb/>
稊米嗟小大相形鳩鵬自樂之二蟲又何知記跖行仁<lb/>
義孔丘非更殤樂長年老彭悲火鼠論寒氷蠶語熱定<lb/>
<pb n="KR4j0040_WYG_001-1b"/>
誰同異　噫貴賤隨時連城纔換一羊皮誰與齊萬物<lb/>
莊周吾夢見之正商略遺篇翩然顧笑空堂夢覺題秋<lb/>
水有客問洪河百川灌雨涇流不辨涯涘於是焉河伯<lb/>
欣然喜以天下之美盡在已𣺌滄溟望洋東視逡巡向<lb/>
若驚歎謂我非逢子大方達觀之家未免長見悠然笑<lb/>
耳此堂之水幾何其但清溪一曲而已<lb/>
　　又<hi>用前韻</hi>
一壑自專五柳笑人晩乃歸田里問誰知幾者動之微<lb/>
<pb n="KR4j0040_WYG_001-2a"/>
望飛鴻㝠㝠天際論妙理濁醪正堪長醉從今自釀躬<lb/>
耕米嗟美惡難齊盈虛如代天耶何必人知試回頭五<lb/>
十九年非似夢裏歡娯覺來悲䕫乃憐蚿穀亦亡羊算<lb/>
來何異　嘻物諱窮時豐狐文豹罪因皮富貴非吾願<lb/>
遑遑乎欲何之正萬籟都沉月明中夜心彌萬里清如<lb/>
水却自覺神遊歸來坐對依稀淮岸江涘看一時魚鳥<lb/>
忘情喜㑹我已忘機更忘已又何曾物我相視非魚濠<lb/>
上遺意要是吾非子但教河伯休慚海若大小均為水<lb/>
<pb n="KR4j0040_WYG_001-2b"/>
耳世間喜愠更何其笑先生三仕三巳<lb/>
　　又<hi>趙昌父之祖季思學士退居鄭圃有亭名魚計宇文叔通為作古賦今昌父之弟成父於所居</hi>
　　　<hi>鑿池築亭榜以舊名為成父作詩屬余賦哨遍莊周論於蟻棄知於魚得計於羊棄意其義美</hi>
　　　<hi>矣然上文論蝨託於豕而得焚羊肉為蟻所慕而致殘下文將併結二義乃獨置豕蝨不言而</hi>
　　　<hi>遽論魚其義無所從起又間於羊蟻兩句之間使羊蟻之義離不相屬何耶其必有深意存焉</hi>
　　　<hi>顧後人未之曉耳或言蟻得水而死羊得水而病魚得水而活此最穿鑿不成意趣余甞反復</hi>
　　　<hi>尋繹終未能得意世必有能讀此書而了其義者他日倘見之而問焉姑先識余疑於此詞云</hi>
　　　<hi>爾</hi>
<pb n="KR4j0040_WYG_001-3a"/>
池上主人人適忘魚魚適還忘水洋洋乎翠藻青萍裏<lb/>
相魚兮無便於此甞試思莊周曾談兩事一明豕蝨一<lb/>
羊蟻說蟻慕於羶於蟻弃知又說於羊棄意甚蝨焚於<lb/>
豕獨忘之却驟說於魚為得計千古遺文我不知言以<lb/>
我非子　噫子固非魚魚之為計子焉知河水深且廣<lb/>
風濤萬頃堪依有網罟如雲鵜鶘成陣過而留泣計應<lb/>
非其外海茫茫下有龍伯飢時一啖千里更任公五十<lb/>
犗為餌使海上人人厭腥味似鯤鵬變化<hi>闕</hi>㡬東遊入海<lb/>
<pb n="KR4j0040_WYG_001-3b"/>
非計直以命為戯古來謬算狂圖五鼎烹死栢為平地<lb/>
嗟魚欲事逺遊時請三思而行可矣<lb/>
　　六州歌頭<hi>屬得疾暴甚醫者莫曉其狀小愈困臥無聊戯作以自釋</hi>
晨來問疾有鶴止庭隅吾語汝只三事太愁余病難扶<lb/>
手種青松樹碍梅塢妨花逕纔數尺如人立却須鋤<lb/>
秋水堂前曲沼明於鏡可燭眉鬚被山頭急雨耕壟灌<lb/>
泥塗誰使吾廬映汚渠歎青山好簷外竹遮欲盡有還<lb/>
無刪竹去吾乍可食無魚愛扶疎又欲為山計千百慮<lb/>
<pb n="KR4j0040_WYG_001-4a"/>
累吾軀　凡病此吾過矣子奚知口不能言臆對雖盧<lb/>
扁藥石難除有要言妙道往問北山愚庻有瘳乎<lb/>
　　蘭陵王<hi>賦一丘一壑</hi>
一丘壑老子風流占却茅簷上松月桂雲脉脉石泉逗<lb/>
山腳尋思前事錯惱殺晨猿夜鶴終須是鄧禹輩人錦<lb/>
繡麻霞坐黄閣　長歌自深酌看天闊鳶飛淵靜魚躍<lb/>
西風黄菊香噴薄悵日暮雲合佳人何處納蘭結佩帶<lb/>
杜若入江海㑹約　遇合事難托莫擊磬門前荷蕢人<lb/>
<pb n="KR4j0040_WYG_001-4b"/>
過仰天大笑冠簪落待說與窮達不須疑著古來賢者<lb/>
進亦樂退亦樂<lb/>
　　又<hi>巳未八月二十日夜夢有人以石研屏見饟者其色如玉光潤可愛中有一牛磨角作鬬狀云</hi>
　　　<hi>湘潭里中有張其姓者多力善鬬號張難敵一日與人搏偶敗忿赴河而死居三日其家人來</hi>
　　　<hi>視之浮水上則牛耳自後並水之山往往有此石或得之里中輒不利夢中異之為作詩數百</hi>
　　　<hi>言大抵皆取古之怨憤變化異物等事覺而忘其言後三日賦詞以識其異</hi>
恨之極恨極銷磨不得萇𢎞事人道後來其血三年化<lb/>
為碧鄭人緩也泣吾父攻儒助墨十年夢沈痛化余秋<lb/>
<pb n="KR4j0040_WYG_001-5a"/>
柏之間既為實　相思重相憶被怨結中腸潛動精魄<lb/>
望夫江上巖巖立嗟一念中變後期長絶君看啓母憤<lb/>
所激又俄頃為石　難敵最多力甚一忿沉淵精氣為<lb/>
物依然困鬬牛磨角便影入山骨至今雕琢尋思人<lb/>
世只合化夢中蝶<lb/>
　　賀新郎<hi>賦水仙</hi>
雲臥衣裳冷看蕭然風前月下水邊幽影羅襪生塵凌<lb/>
波去湯沐煙波萬頃愛一㸃嬌黄成暈不記相逢曾解<lb/>
<pb n="KR4j0040_WYG_001-5b"/>
佩甚多情為我香成陣待和淚收殘粉　靈均千古懐<lb/>
沙恨記當時悤悤忘把此仙題品煙雨凄迷僝僽損翠<lb/>
袂揺揺誰整謾寫入瑶琴幽憤絃斷招魂無人賦但金<lb/>
杯的皪銀臺潤愁殢酒又獨醒<lb/>
　　又<hi>賦海棠</hi>
莫厭霓裳素染臙脂苧羅山下浣沙溪渡誰與流霞千<lb/>
古醖引得東風相誤從臾入吳宫深處鬢亂釵横渾不<lb/>
醒轉越江剗地迷歸路煙艇小五湖去　當時倩得春<lb/>
<pb n="KR4j0040_WYG_001-6a"/>
留住就錦屏一曲種種斷腸風度纔是清明三月近須<lb/>
要詩人妙句笑援筆慇懃為賦十様蠻牋紋錯綺粲珠<lb/>
璣淵擲驚風雨重喚酒共花語<lb/>
　　又<hi>賦滕王閣</hi>
髙閣臨江渚訪層城空餘舊迹黯然懐古畫棟朱簾當<lb/>
日事不見朝雲暮雨但遺下西山南浦天宇修眉浮新<lb/>
綠映悠悠潭影恨如故空有恨奈何許　王郎健筆誇<lb/>
翹楚到如今落霞孤鶩競傳佳句物換星移知幾度夢<lb/>
<pb n="KR4j0040_WYG_001-6b"/>
想珠歌翠舞為徙倚䦨干凝佇目斷平蕪蒼波晩快江<lb/>
風一瞬澄襟暑誰共飲有詩侣<lb/>
　　又<hi>賦琵琶</hi>
鳳尾龍香撥自開元霓裳曲罷幾畨風月最苦潯陽江<lb/>
頭客畫舸亭亭待發記出塞黄雲堆雪馬上離愁三萬<lb/>
里望昭陽宫殿孤鴻没絃解語恨難說　遼陽驛使音<lb/>
塵絶𤨏窗寒輕攏慢撚淚珠盈睫推手含情還却手一<lb/>
抹梁州哀徹千古事雲飛烟滅賀老定塲無消息想沉<lb/>
<pb n="KR4j0040_WYG_001-7a"/>
香亭北繁華歇彈到此為嗚咽<lb/>
　　又<lb/>
柳暗凌波路送春歸猛風暴雨一畨新綠千里瀟湘葡<lb/>
萄漲人解扁舟欲去又檣燕留人相語艇子飛來生塵<lb/>
步唾花寒唱我新畨句波似箭催鳴櫓　黄陵祠下山<lb/>
無數聽湘娥泠泠曲罷為誰情苦行到東吳春已暮正<lb/>
江濶潮平穩渡望金雀觚稜翔舞前度劉郎今重到問<lb/>
𤣥都千樹花存否愁為倩么絃訴<lb/>
<pb n="KR4j0040_WYG_001-7b"/>
　　又<hi>陳同父自東陽來過余留十日與之同游鵝湖且㑹朱晦菴於紫溪不至飄然東歸既别之明</hi>
　　　<hi>日余意中殊戀戀復欲追路至鷺鷥林則雪深泥滑不得前矣獨飲方村悵然久之頗恨挽留</hi>
　　　<hi>之不遂也夜半投宿吳氏泉湖四望樓聞隣笛悲甚為賦乳燕飛以見意又五日同父書來索</hi>
　　　<hi>詞心所同然者如此可發千里一笑</hi>
把酒長亭說看淵明風流酷似臥龍諸葛何處飛來林<lb/>
間鵲蹙踏松梢殘雪要破帽多添華髮剰水殘山無態<lb/>
度被疎梅料理成風月兩三鴈也瀟瑟　佳人重約還<lb/>
輕别悵清江天寒不渡水深氷合路斷車輪生四角此<lb/>
<pb n="KR4j0040_WYG_001-8a"/>
地行人銷骨問誰使君來愁絶鑄就而今相思錯料當<lb/>
初費盡人間鐵長夜笛莫吹裂<lb/>
　　又<hi>同父見和再用韻答之</hi>
老大那堪說似而今元龍臭味孟公𤓰葛我病君來高<lb/>
歌飲驚散樓頭飛雪笑富貴千鈞如髪硬語盤空誰來<lb/>
聽記當時只有西窗月重進酒換嗚瑟　事無兩様人<lb/>
心别問渠儂神州畢竟幾畨離合汗血鹽車無人顧千<lb/>
里空收駿骨正目斷關河路絶我最憐君中宵舞道男<lb/>
<pb n="KR4j0040_WYG_001-8b"/>
兒到此心如鐵看試手補天裂<lb/>
　　又<hi>用前韻贈金華杜仲髙</hi>
細把君詩說恍餘音鈞天浩蕩洞庭膠葛千丈陰崖塵<lb/>
不到惟有層氷積雪乍一見寒生毛髪自昔佳人多薄<lb/>
命對古來一片傷心月金屋冷夜調瑟　去天尺五君<lb/>
家别看乗空魚龍慘淡風雲開合起望衣冠神州路白<lb/>
日銷殘戰骨歎夷甫諸人清絶夜半狂歌悲風起聽錚<lb/>
錚陣馬簷間鐵南共北正分裂<lb/>
<pb n="KR4j0040_WYG_001-9a"/>
　　又<hi>三山雨中游西湖有懐趙丞相</hi>
翠浪吞平野挽天河誰來照影臥龍山下煙雨偏宜晴<lb/>
更好約略西施未嫁待細把江山圖畫千頃光中堆灧<lb/>
澦似扁舟欲下瞿塘馬中有句浩難寫　詩人例入西<lb/>
湖社記風流重來手種緑成隂也陌上游人誇故國十里<lb/>
水晶臺榭更複道横空清夜粉黛中洲歌妙曲問當年<lb/>
魚鳥無存者堂上燕又長夏<lb/>
　　又<hi>和前韻</hi>
<pb n="KR4j0040_WYG_001-9b"/>
覔句如東野想錢塘風流處士水仙祠下更憶小孤煙<lb/>
浪裏望斷彭郎欲嫁是一色空濛難畫誰解胸中吞雲<lb/>
夢試呼來草賦看司馬須更把上林寫　雞豚舊日漁<lb/>
樵社問先生帶湖春漲幾時歸也為愛瑠璃三萬頃正<lb/>
臥水亭煙榭對玉墖澂瀾深夜鴈鶩如雲休報事被詩<lb/>
逢敵手皆勍者春草夢也宜夏<lb/>
　　又<hi>又和前韻</hi>
碧海成桑野笑人間江翻平陸水雲髙下自是三山顔<lb/>
<pb n="KR4j0040_WYG_001-10a"/>
色好更看雨婚煙嫁料未必龍眠能畫擬向詩人求幼<lb/>
婦倩諸君妙手皆談馬須進酒為陶寫　回頭鷗鷺瓢<lb/>
泉社莫吟詩莫抛酒尊是吾盟也千騎而今遮白髮忘<lb/>
却滄浪亭榭但記得灞陵呵夜我輩從來文字飲怕壯<lb/>
懐激烈須歌者蟬噪也綠陰夏<lb/>
　　又<hi>别茂嘉十二弟鵜鴂杜鵑實兩種見離騷補註</hi>
綠樹聽鵜鴂更那堪鷓鴣聲住杜鵑聲切啼到春歸無<lb/>
尋處苦恨芳菲都歇算未抵人間離别馬上琵琶關塞<lb/>
<pb n="KR4j0040_WYG_001-10b"/>
黑更長門翠輦辭金闕看燕燕送歸妾　將軍百戰身<lb/>
名烈向河梁回頭萬里故人長絶易水蕭蕭西風冷滿<lb/>
座衣冠似雪正壯士悲歌未徹啼鳥還知如許恨料不<lb/>
啼清淚長啼血誰共我醉明月<lb/>
　　又<hi>題趙兼善龍閣東山小魯亭</hi>
下馬東山路恍臨風周情孔思悠然千古寂寞東家丘<lb/>
何在縹緲危亭小魯試重上巖巖髙處更憶公歸西悲<lb/>
日正濛濛陌上多零雨嗟費却幾章句　謝公雅志還<lb/>
<pb n="KR4j0040_WYG_001-11a"/>
成趣記風流中年懐抱長携歌舞政爾良難君臣事晩<lb/>
聽秦箏聲苦快滿眼松篁千畝把似未垂功名淚算何<lb/>
如且作溪山主䨇白鳥又飛去<lb/>
　　又<hi>題傅君用山園</hi>
曾與東山約為鯈魚從容分得清泉一勺堪笑髙人讀<lb/>
書處多少松窗竹閣甚長被遊人占却萬巻何言達時<lb/>
用士方窮早與人同樂新種得幾花藥　山頭怪石蹲<lb/>
秋鶚俯人間塵埃野馬孤撑髙攫拄杖危亭扶未到已<lb/>
<pb n="KR4j0040_WYG_001-11b"/>
覺雲生兩腳更換却朝來毛髮此地千年曾物化莫呼<lb/>
猿且自多招鶴吾亦有一丘壑<lb/>
　　又<hi>用前韻題趙晉臣敷文積翠巖余謂當築陂於其前</hi>
拄杖重來約到東風洞庭張樂滿空簫勺巨海拔犀頭<lb/>
角出束向北山髙閣尚依舊爭前又却老我傷懐登臨<lb/>
際問何方可以平哀樂唯是酒萬金藥　勸君且作横<lb/>
空鶚更休論人間腥腐紛紛烏攫九萬里風斯在下翻<lb/>
覆雲頭雨腳快直上崑崙濯髮好臥長虹陂千里是誰<lb/>
<pb n="KR4j0040_WYG_001-12a"/>
言聽取䨇黄鶴携翠影浸雲壑<lb/>
　　又<hi>韓仲止判院山中見訪席上用前韻</hi>
聽我三章約有談功談名者舞談經深酌作賦相如親<lb/>
滌器識字子雲投閣算枉把精神費却此㑹不如公榮<lb/>
者莫呼來政爾妨人樂醫俗士苦無藥　當年衆鳥看<lb/>
孤鶚意飄然横空直把曹吞劉攫老我山中誰是伴須<lb/>
信窮愁有腳似剪盡還生僧髮自斷此生天休問倩何<lb/>
人說與乗軒鶴吾有志在丘壑<lb/>
<pb n="KR4j0040_WYG_001-12b"/>
　　又<hi>邑中園亭僕皆為賦此詞一日獨坐停雲水聲山色競來相娛意溪山欲援例者遂作數語庻</hi>
　　　<hi>幾彷彿淵明思親友之意云</hi>
甚矣吾衰矣悵平生交游零落只今餘幾白髮空垂三<lb/>
千丈一笑人間萬事問何物能令公喜我見青山多嫵<lb/>
媚料青山見我應如是情與貌略相似　一樽搔首東<lb/>
窗裏想淵明停雲詩就此時風味江左沉酣求明者豈<lb/>
識濁醪妙理回首叫雲飛風起不恨古人吾不見恨古<lb/>
人不見吾狂耳知我者二三子<lb/>
<pb n="KR4j0040_WYG_001-13a"/>
　　又<hi>再用前韻</hi>
鳥倦飛還矣笑淵明缾中儲粟有無能幾蓮社髙人留<lb/>
翁語我醉寧論許事試沽酒重酙翁喜一見蕭然音韻<lb/>
古想東籬醉臥參差是千載下竟誰似　元龍百尺髙<lb/>
樓裏把新詩慇懃問我停雲情味北夏門髙從拉擁何<lb/>
事須人料理翁㑹道繁華朝起塵土人言寧可用顧青<lb/>
山與我何如耳歌且和楚狂子<lb/>
　　又<hi>題傅巖叟悠然閣</hi>
<pb n="KR4j0040_WYG_001-13b"/>
路入門前柳到君家悠然細說淵明重九晚歲凄其無<lb/>
諸葛惟有黄花入手更風雨東籬依舊頻顧南山髙如<lb/>
許是先生拄杖歸來後山不記何年有　是中不減匡<lb/>
廬秀倩西風為吾喚起翁能來否鳥倦飛還平林去雲<lb/>
自無心出岫賸準備新詩幾首欲辨忘言當年意慨遥<lb/>
遥我去羲農久天下事可無酒<lb/>
　　又<hi>用前韻再賦</hi>
肘後俄生柳歎人生不如意事十常八九右手淋浪才<lb/>
<pb n="KR4j0040_WYG_001-14a"/>
有用閒却持螯左手謾贏得傷今感舊投閣先生惟寂<lb/>
寞笑是非不了身前後持此語問烏有　青山幸自重<lb/>
重秀問新來蕭蕭木落頗堪秋否總被西風都瘦損依<lb/>
舊千嵓萬岫把萬事無言搔首翁比渠儂人誰好是我<lb/>
常與我周旋久寧作我一盃酒<lb/>
　　又<hi>嚴和之好古博雅以嚴本莊姓取蒙莊子陵四事曰濮上曰濮梁曰齊澤曰嚴瀬為四圖屬余</hi>
　　　<hi>賦詞余為蜀君平之髙揚子雲所謂雖隋和何以加諸者班孟堅獨取子雲所稱述為王貢諸</hi>
　　　<hi>傳序引不敢以其姓名列諸傳尊之也故余謂和之當併圖君平像置之四圖之間庻幾嚴氏</hi>
<pb n="KR4j0040_WYG_001-14b"/>
　　　<hi>之髙節備焉作乳燕飛詞使歌之</hi>
濮上看垂釣更風流羊裘澤畔精神孤矯楚漢黄金公<lb/>
卿印比看漁竿誰小但過眼纔堪一笑惠子焉知濠梁<lb/>
樂望桐江千丈髙臺好煙雨外幾魚鳥　古來如許髙<lb/>
人少細平章兩翁似與巢由同調已被堯知方洗耳畢<lb/>
竟塵汚人了要名字人間如掃我愛蜀莊沉㝠者解門<lb/>
前不使徵車到君為我盡三老<lb/>
　　又<hi>和徐斯逺下第謝諸公載酒韻</hi>
<pb n="KR4j0040_WYG_001-15a"/>
逸氣軒眉宇似王良輕車熟路驊騮欲舞我覺君非池<lb/>
中物咫尺蛟龍雲雨時與命猶須天付蘭佩芳菲無人<lb/>
問歎靈均欲向重華訴空鬱鬱共誰語　兒曹不料揚<lb/>
雄賦怪當年甘泉誤說青蔥王樹風引船回滄溟闊目<lb/>
斷三山伊阻但笑指吾廬何許門外蒼官三百輩盡堂<lb/>
堂八尺鬚髯古誰載我帶湖去<lb/>
　　念奴嬌<hi>書東流村壁</hi>
野塘花落又匆匆過了清明時節剗地東風欺客夢一<lb/>
<pb n="KR4j0040_WYG_001-15b"/>
枕雲屏寒怯曲岸持觴垂楊繫馬此地曾輕别樓空人<lb/>
去舊遊飛燕能說　聞道綺陌東頭行人曾見簾底纖<lb/>
纖月舊恨春江流不斷新恨雲山千疊料得明朝樽前<lb/>
重見鏡裏花難折也應驚問近來多少華髮<lb/>
　　又<hi>登建康賞心亭呈史留守致道</hi>
我來弔古上危樓贏得閒愁千斛虎踞龍盤何處是只<lb/>
有興亡滿目柳外斜陽水邊歸鳥隴上吹喬木片帆西<lb/>
去一聲誰噴霜竹　却憶安石風流東山歲晩淚落哀<lb/>
<pb n="KR4j0040_WYG_001-16a"/>
箏曲兒輩功名都付與長日惟消碁局寳鏡難尋碧雲<lb/>
將暮誰勸盃中綠江頭風怒朝來波浪翻屋<lb/>
　　又<hi>西湖和人韻</hi>
晩風吹雨戰新荷聲亂明珠蒼璧誰把香奩收寳鏡雲<lb/>
錦周遭紅碧飛鳥翻空遊魚吹浪慣趂笙歌席坐中豪<lb/>
氣看君一飲千石　遥想處士風流鶴隨人去已作飛<lb/>
僊客茆舍疎籬今在否松竹已非疇昔欲說當年望湖<lb/>
樓下水與雲寛窄醉中休問斷腸桃葉消息<lb/>
<pb n="KR4j0040_WYG_001-16b"/>
　　又<hi>和韓南澗載酒見過雲樓觀雪</hi>
兔園舊賞悵遺踪飛鳥千山都絶縞帶銀盃江上路惟<lb/>
有南枝香别萬事新竒青山一夜對我頭先白倚巖千<lb/>
樹玉龍飛上瓊闕　莫惜霧鬢雲鬟試教騎鶴去約尊<lb/>
前月自與詩翁磨凍硯看掃幽蘭新闋便擬明年人間<lb/>
揮汗留斫層氷潔此君何事晩來曾為腰折<lb/>
　　又<hi>賦雨巖傚朱希真體</hi>
近來何處有吾愁何處還知吾樂一㸃凄涼千古意獨<lb/>
<pb n="KR4j0040_WYG_001-17a"/>
倚西風寥濶剪竹尋泉和雲種樹喚做真閒著此心閒<lb/>
處未應長藉丘壑　休說往事皆非而今覺是且把酒<lb/>
尊酌醉裏不知誰是我非月非雲非鶴露冷松梢風髙<lb/>
桂子醉了還醒却北窗髙臥莫教啼鳥驚覺<lb/>
　　又<hi>䨇陸和陳仁和韻</hi>
少年横槊氣憑陵酒聖詩豪餘事袖手傍觀初未識兩<lb/>
兩三三而已變化須臾鷗翻石鏡鵲抵星橋外搗殘秋<lb/>
練玉砧猶想纖指　堪笑千古爭心等閒一勝拚了光<lb/>
<pb n="KR4j0040_WYG_001-17b"/>
陰費老子忘機渾謾與鴻鵠飛來天際武媚宫中韋娘<lb/>
局上休把興亡記布衣百萬看君一笑沉醉<lb/>
　　又<hi>賦白牡丹和范先之韻</hi>
對花何似似吳宫初教翠圍紅陣欲笑還愁羞不語惟<lb/>
有傾城嬌韻翠葢風流牙籤名字舊賞那堪省天香染<lb/>
露曉來衣潤誰整　最愛弄玉團酥就中一朶曾入揚<lb/>
州詠華屋金盤人未醒燕子飛來春盡最憶當年沉香<lb/>
亭北無限春風恨醉中休問夜深花睡香冷<lb/>
<pb n="KR4j0040_WYG_001-18a"/>
　　又<hi>和信守王道夫席上韻</hi>
風狂雨横是邀勒園林幾多桃李待上層樓無氣力塵<lb/>
滿欄干誰倚傍火添衣移香就枕莫捲朱簾起元宵過<lb/>
也春寒猶自如此　為問幾日新晴鳩鳴屋上鵲報簷<lb/>
前喜揩拭老來詩句眼要看拍堤春水月下憑肩花邊<lb/>
繋馬此興今休矣溪南酒賤光陰只在彈指<lb/>
　　又<hi>戲贈善作墨梅者</hi>
江南盡處墮玉京僊子絶塵英秀彩筆風流偏解寫姑<lb/>
<pb n="KR4j0040_WYG_001-18b"/>
射氷姿清瘦笑殺春工細窺天巧妙絶應難有丹青圖<lb/>
畫一時都愧凡陋　還似籬落孤山嫰寒清曉祇欠香<lb/>
沾袖淡竚輕盈誰付與弄粉調朱纖手疑是花神朅來<lb/>
人世占得佳名久松篁佳韻倩君添做三友<lb/>
　　又<hi>題梅</hi>
疎疎淡淡問阿誰堪比太真顔色笑殺東君虚占斷多<lb/>
少朱朱白白雪裏温柔水邊明秀不借春工力骨清香<lb/>
嫰逈然天與竒絶　甞記寶籞寒輕𤨏窗睡起玉纖纖輕<lb/>
<pb n="KR4j0040_WYG_001-19a"/>
摘漂泊天涯空瘦損猶有當年標格萬里風煙一溪霜<lb/>
月未怕欺他得不如歸去閬風有箇人惜<lb/>
　　又<hi>瓢泉酒酣和東坡韻</hi>
倘來軒冕問還是今古人間何物舊日重城愁萬里風<lb/>
月而今堅壁藥籠功名酒壚身世可惜蒙頭雪浩歌一<lb/>
曲坐中人物三傑　休歎黄菊凋零孤標應也有梅花<lb/>
爭發醉裏重揩西望眼惟有孤鴻明滅萬事從教浮雲<lb/>
來去枉了衝冠髪故人何在長庚應伴殘月<lb/>
<pb n="KR4j0040_WYG_001-19b"/>
　　又<hi>再用韻和洪莘之通判丹桂詞</hi>
道人元是道家風來作煙霞中物翠幰裁犀遮不定紅透<lb/>
玲瓏油壁借得春工惹將秋露薰做江梅雪我評花譜<lb/>
便應推此為傑　憔悴何處芳枝十郎手種看明年花<lb/>
發生斷虚空香色界不怕西風起滅别駕風流多情更<lb/>
要簪滿嫦娥髮等閒折盡玉斧重倩修月<lb/>
　　又<lb/>
洞庭春晩舊相傳恐是人間尤物收拾瑶池傾國艷來向<lb/>
<pb n="KR4j0040_WYG_001-20a"/>
朱欄一壁透户龍香隔簾鶯語料得肌如雪月妖真態<lb/>
是誰教避人傑　酒罷歸對寒窗相留昨夜應是梅花<lb/>
發賦了髙唐猶想像不管孤燈明滅半面難期多情易<lb/>
感㡬㸃星星髪繞梁聲在為伊忘味三月<lb/>
　　又<hi>趙晉臣敷文十月望生日自賦詞屬余和韻</hi>
看公風骨似長松磊落多生竒節世上兒曹都蓄縮凍<lb/>
芋旁堆秋瓞結屋溪頭境隨人勝不是江山别紫雲如<lb/>
陣妙歌爭唱新闋　尊酒一笑相逢與公臭味菊花蘭<lb/>
<pb n="KR4j0040_WYG_001-20b"/>
須悅天上四時調玉燭萬事宜詢黄髮看取東歸周家<lb/>
叔父手把元龜說祝公長似十分今夜明月<lb/>
　　又<hi>和趙國興知錄韻</hi>
為沽美酒過溪來誰道幽人難致更覺元龍樓百尺湖<lb/>
海平生豪氣自歎年來看花索句老不如人意東風歸<lb/>
路一川松竹如醉　怎得身似莊周夢中蝴蝶花底人<lb/>
間世記取江頭三月暮風雨不為春計萬斛愁來金貂<lb/>
頭上不抵銀瓶貴無多笑我此篇聊當賔戲<lb/>
<pb n="KR4j0040_WYG_001-21a"/>
　　又<hi>重九席上</hi>
龍山何處記當年髙㑹重陽佳節誰與老兵共一笑落<lb/>
帽參軍華髮莫倚忘懐西風也解㸃檢尊前客凄涼今<lb/>
古眼中三兩飛蝶　須信采菊東籬千載之上只有陶<lb/>
彭澤愛説琴中如得趣絃上何勞聲切試把空林翁還肯道<lb/>
何必盃中物臨風一笑請翁同醉今夕<lb/>
　　又<hi>用韻答傅先之提舉</hi>
君詩好處似鄒魯儒家還有竒節下筆如神彊押韻遺<lb/>
<pb n="KR4j0040_WYG_001-21b"/>
恨都無毫髮炙手炎來掉頭冷去無限長安客丁寧黄<lb/>
菊未消勾引蜂蝶　天上絳闕清都聽君歸去我自癯<lb/>
山澤人道君才剛百錬美玉都成泥切我愛風流醉中<lb/>
傾倒丘壑胸中物一盃相屬莫孤風月今夕<lb/>
　　又<hi>賦傅巖叟香月堂兩梅</hi>
未須草草賦梅花多少騷人詞客總被西湖林處士不<lb/>
肯分留風月疎影横斜暗香浮動把斷春消息試將花<lb/>
品細參今古人物　看取香月堂前歲寒相對楚龔之<lb/>
<pb n="KR4j0040_WYG_001-22a"/>
潔自與詩家成一種不係南昌仙籍怕是當年香山老<lb/>
子姓白名來江國謫人仙字太白還又名白<lb/>
　　又<hi>余既為傅巖叟兩梅賦詞傅君用席上有請云家有四古梅今百年矣未有一品題乞援香月</hi>
　　　<hi>堂例欣然許之且用前篇體製戲賦</hi>
是誰調䕶歲寒枝都把蒼苔封了茆舍疎籬江上路清<lb/>
夜月髙山小摸索應知曹劉沈謝何况霜天曉芬芳一<lb/>
世料君長被花惱　惆悵立馬行人一枝最愛竹外横<lb/>
斜好我向東鄰曾醉裏喚起詩家二老拄杖而今婆娑<lb/>
<pb n="KR4j0040_WYG_001-22b"/>
雪裏又識商山皓請君置酒看渠與我傾倒<lb/>
　　沁園春<hi>帶湖新居將成</hi>
三徑初成鶴怨猿驚稼軒未來甚雲山自許平生意氣<lb/>
衣冠人笑抵死塵埃意倦須還身閒貴早豈為蓴羮鱸<lb/>
鱠哉秋江上看驚絃鴈避駭浪船回　東岡更葺茅齋<lb/>
好都把軒窗臨水開要小舟行釣先應種柳疎籬䕶竹<lb/>
莫礙觀梅秋菊堪餐春蘭可佩留待先生手自栽沉吟<lb/>
久怕君恩未許此意徘徊<lb/>
<pb n="KR4j0040_WYG_001-23a"/>
　　又<hi>送趙景明知縣東歸再用前韻</hi>
佇立瀟湘黄鵠髙飛望君未來快東風吹斷西江對語<lb/>
急呼斗酒旋拂塵埃却怪英姿有如君者猶欠封侯萬<lb/>
里哉空贏得道江南佳句只有方回　錦帆畫舫行齋<lb/>
悵雪浪粘天江景開記我行南浦送君折柳君逢驛使<lb/>
為我攀梅落帽山前呼鷹臺下人道花須滿縣栽都休<lb/>
問看雲霄髙處鵬翼徘徊<lb/>
　　又<hi>戊申歲奏邸忽騰報謂余以病挂冠因賦此</hi>
<pb n="KR4j0040_WYG_001-23b"/>
老子平生笑盡人間兒女怨根况白頭能幾定應獨往<lb/>
青雲得意見說長存抖擻衣冠憐渠無恙合挂當年神<lb/>
武門都如夢算能爭幾許雞曉鐘昏　此心無有新寃<lb/>
況抱甕年來自灌園但凄涼顧影頻悲往事慇勤對佛<lb/>
欲問前因却怕青山也妨賢路休鬬樽前見在身山中<lb/>
友試髙吟楚些重與招魂<lb/>
　　又<hi>期思舊呼竒獅或云碁獅皆非也余考之荀卿書云孫叔敖期思之鄙人也期思屬弋陽郡此</hi>
　　　<hi>地舊屬弋陽縣雖古之弋陽期思見之圖記者不同然有弋陽則有期思也橋壊復成父老請</hi>
<pb n="KR4j0040_WYG_001-24a"/>
　　　<hi>余賦作沁園春以證之</hi>
有美人兮玉佩瓊琚吾夢見之問斜陽猶照漁樵故里<lb/>
長橋誰記今古期思物化蒼茫神遊彷彿春與猿吟秋<lb/>
鶴飛還驚嘯向晴波忽見千丈虹霓　覺來西望崔嵬<lb/>
更上有青楓下有溪待空山自薦寒氷秋菊中流却送<lb/>
桂棹蘭旗萬事長嗟百年䨇鬢吾非斯人誰與歸憑䦨<lb/>
久正清愁未了醉墨休題<lb/>
　　又<hi>答余叔良</hi>
<pb n="KR4j0040_WYG_001-24b"/>
我試評君君定何如玉川似之記李花初發乗雲共語<lb/>
梅花開後對月相思白髮重來畫橋一望秋水長天孤<lb/>
鶩飛同吟處看珮揺明月衣捲青霓　相君髙節崔嵬<lb/>
是此處耕巖與釣溪被西風吹盡村簫社鼓青山留得<lb/>
松葢雲旗弔古愁濃懐人日暮一片心從天外歸新詞<lb/>
好似凄涼楚些字字堪題<lb/>
　　又<hi>答楊世長</hi>
我醉狂吟君作新聲倚歌和之算芬芳定向梅間得意<lb/>
<pb n="KR4j0040_WYG_001-25a"/>
輕清多是雪裏尋思朱雀橋邊何人㑹道野草斜陽春<lb/>
燕飛都休問甚元無霽雨却有晴霓　詩壇千丈崔嵬<lb/>
更有筆如山雲作溪著君才未數曹劉敵手風騷合受<lb/>
屈宋降旗誰識相如平生自許慷慨須乗駟馬歸長安<lb/>
路問垂虹千柱何處曾題<lb/>
　　又<hi>靈山齊菴賦時築偃湖未成</hi>
疊嶂西馳萬馬回旋衆山欲東正驚湍直下跳珠倒濺<lb/>
小橋横截缺月初弓老合投閒天教多事檢校長生十<lb/>
<pb n="KR4j0040_WYG_001-25b"/>
萬松吾廬小在龍蛇影外風雨聲中　爭先見面重重<lb/>
看爽氣朝來三四峰似謝家子弟衣冠磊落相如庭户車騎<lb/>
雍容我覺其間雄深雅健如對文章太史公新堤路問<lb/>
偃湖何日煙水濛濛<lb/>
　　又<hi>弄溪賦</hi>
有酒忘盃有筆忘詩弄溪奈何看從横斗轉龍蛇起陸<lb/>
崩騰决去雪練傾河嫋嫋東風悠悠倒影揺動雲山水<lb/>
又波還知否欠菖蒲攅港綠竹緣坡　長松誰剪嵳峩<lb/>
<pb n="KR4j0040_WYG_001-26a"/>
笑野老來耘山上禾算只因魚鳥天然自樂非關風月<lb/>
閒處偏多芳草春深佳人日暮濯髮滄浪獨浩歌裴回<lb/>
久人間有誰似老子婆娑<lb/>
　　又<hi>期思卜築</hi>
一水西來千丈晴虹十里翠屏喜草堂經歲重來杜老<lb/>
斜川好景不負淵明老鶴髙飛一枝移宿長笑蝸牛戴<lb/>
屋行平章了待十分佳處著箇茅亭　青山意氣崢嶸<lb/>
似為我歸來嫌媚生解頻教花鳥前歌後舞更催雲水<lb/>
<pb n="KR4j0040_WYG_001-26b"/>
暮送朝迎酒聖詩豪可能無勢我乃而今駕馭卿清溪<lb/>
上被山靈却笑白髮歸耕<lb/>
　　又<hi>將止酒戒酒杯使勿近</hi>
盃汝前來老子今朝㸃檢形骸甚長年抱渇咽如焦釡<lb/>
于今喜溢氣似犇雷漫說劉伶古今達者醉後何妨死<lb/>
便埋渾如許歎汝於知已真少恩哉　更憑歌舞為媒<lb/>
算合作人間鴆毒猜况疾無小大生於所愛物無美惡<lb/>
過則為災與汝成言勿留亟退吾力猶能肆汝盃盃再<lb/>
<pb n="KR4j0040_WYG_001-27a"/>
拜道麾之即去有召須來<lb/>
　　又<hi>城中諸公載酒入山余不得以止酒為解遂破戒一醉再用韻</hi>
盃汝知乎酒泉罷侯鴟夷乞骸更髙陽入謁都稱虀臼<lb/>
杜康初筮正得雲雷細數從前不堪餘恨歲月都將麯<lb/>
蘖埋君詩好似提壺却勸沽酒何哉　君言病豈無媒<lb/>
似壁上雕弓蛇暗猜記醉眠陶令終全至樂獨醒屈子<lb/>
未免沈菑欲聽公言慙非勇者司馬家兒解覆盃還堪<lb/>
笑借今宵一醉為故人來<lb/>
<pb n="KR4j0040_WYG_001-27b"/>
　　又<hi>用邴原事壽趙茂嘉郎中時以置兼濟倉賑濟里中除直秘閣</hi>
甲子相髙亥首曾疑絳縣老人看長身玉立鶴般風度<lb/>
方頤<hi>原闕</hi>虎様精神文爛卿雲詩凌鮑謝筆勢駸駸更<lb/>
右軍渾餘事羨僊都夢覺金闕名存　門前父老忻忻<lb/>
煥奎閣新襃詔語温記他年帷幄須依日月只今劍履<lb/>
快上星辰人道陰功天教多壽看到貂蟬七葉孫君家<lb/>
裏是幾枝丹桂幾樹靈椿<lb/>
　　又<hi>和呉子似縣尉</hi>
<pb n="KR4j0040_WYG_001-28a"/>
我見君來頓覺吾廬溪山美哉悵平生肝膽都成楚越<lb/>
只今膠漆誰是陳雷搔首踟蹰愛而不見要得詩來渇<lb/>
望梅還知否怯清風入手日看千回　直須抖擻塵埃<lb/>
人怪我柴門今始開向松間乍可從他喝道庭中切莫<lb/>
踏破蒼苔豈有文章謾勞車馬待喚青芻白飯來君非<lb/>
我任功名意氣莫恁徘徊<lb/>
　　水調歌頭<hi>舟次揚州和楊濟翁周顯先韻</hi>
落日塞塵起邊馬獵清秋漢家組練十萬列艦聳層樓<lb/>
<pb n="KR4j0040_WYG_001-28b"/>
誰道投鞭飛渡憶昔鳴鏑血汚風雨佛貍愁季子正年<lb/>
少匹馬黑貂裘　今老矣搔白首過揚州倦游欲去江<lb/>
上手種橘千頭二客東南名勝萬巻詩書事業甞試與<lb/>
君謀莫射南山虎直覔富平侯<lb/>
　　又<lb/>
落日古城角把酒勸君留長安路逺何事風雪弊貂裘<lb/>
散盡黄金身世不管秦樓人怨歸計狎沙鷗明夜扁舟<lb/>
去和月載離愁　功名事身未老幾時休詩書萬巻致<lb/>
<pb n="KR4j0040_WYG_001-29a"/>
身須到古伊周莫學班超投筆縱得封侯萬里憔悴老<lb/>
邊州何處依劉客寂寞賦登樓<lb/>
　　又<hi>淳熙丁酉自江陵移帥隆興到官之二月被召司馬監趙卿王漕餞别司馬賦水調歌頭席間</hi>
　　　<hi>次韻時王公明樞密薨坐客終夕為興門戸之歎故前章及之</hi>
我飲不須勸正怕酒尊空别離亦復何恨此别恨匆匆<lb/>
頭上貂蟬貴客花外麒麟髙塚人世竟誰雄出門一笑<lb/>
去千里落花風　孫劉輩能使我不為公余髮種種如<lb/>
是此事付渠儂但得平生湖海除了醉吟風月此外百<lb/>
<pb n="KR4j0040_WYG_001-29b"/>
無功毫髪皆帝力更乞鑑湖東<lb/>
　　又<hi>淳熙已亥自湖北漕移湖南周總領王漕趙守置酒南樓席上留别</hi>
折盡武昌柳挂席上瀟湘二年魚鳥江上笑我往來忙<lb/>
富貴何時休問離别中年堪恨憔悴鬢成霜絲竹陶寫<lb/>
耳急羽且飛觴　序蘭亭歌赤壁繡衣香使君千騎鼓<lb/>
吹風采漢侯王莫把離歌頻唱可惜南樓佳處風月已<lb/>
凄涼在家貧亦好此語試平章<lb/>
　　又<hi>盟鷗</hi>
<pb n="KR4j0040_WYG_001-30a"/>
帶湖吾甚愛千丈翠奩開先生杖屨無事一日走千回<lb/>
凡我同盟鷗鷺今日既盟之後來往莫相猜白鶴在何<lb/>
處甞試與偕來　破青萍排翠藻立蒼苔窺魚笑汝癡<lb/>
計不解舉吾盃廢沼荒丘疇昔明月清風此夜人世幾<lb/>
歡哀東岸綠陰少楊柳更須栽<lb/>
　　又<hi>湯朝美司諌見和用韻為謝</hi>
白日射金闕虎豹九關開見君諌疏頻上談笑挽天回<lb/>
千古忠肝義膽萬里蠻煙瘴雨往事莫驚猜政恐不免<lb/>
<pb n="KR4j0040_WYG_001-30b"/>
耳消息日邊來　笑吾廬門掩草徑封苔未應兩手無<lb/>
用要把蟹螯盃說劍論詩余事醉舞狂歌欲倒老子頗<lb/>
堪哀白髮寧有種一一醒時栽<lb/>
　　又<hi>嚴子文同傅安道和前韻因再和謝之</hi>
寄我五雲字恰向酒邊開東風過盡歸鴈不見客星回<lb/>
均道𤨏窗風月更著詩翁杖屨合作雪堂猜<hi>子文作雪齋寄書云</hi>
<hi>近以旱無以延客</hi>歲旱莫留客霖雨要渠來　短燈檠長劍鋏<lb/>
欲生苔雕弓挂壁無用照影落清盃多病關心藥餌小<lb/>
<pb n="KR4j0040_WYG_001-31a"/>
摘親鉏菜甲老子政須哀夜雨北窗竹更倩野人栽<lb/>
　　又<hi>和趙景明知縣韻</hi>
官事未易了且向酒邊來君如無我問君懐抱向誰開<lb/>
但放平生丘壑莫管傍人嘲罵深蟄要驚雷白髮還自<lb/>
嘯何地置衰頹　五車書千石飲百篇才新詞未到瓊<lb/>
瑰先夢滿吾懐已過西風重九且要黄花入手詩興未<lb/>
關梅君要花滿縣桃李趂時栽<lb/>
　　又<hi>壽趙漕介菴</hi>
<pb n="KR4j0040_WYG_001-31b"/>
千里渥洼種名動帝王家金鑾當日奏草落筆萬龍蛇<lb/>
帶得無邊春下等待江山都老教看鬢方鴉莫管錢流<lb/>
地且擬醉黄花　喚䨇成歌弄玉舞麗華一觴為飲千<lb/>
歲江海吸流霞聞道清都帝所要挽銀河仙浪西北洗<lb/>
胡沙回首日邊去雲裏認飛車<lb/>
　　又<hi>和王政之右司呉江觀雪見寄</hi>
造化故豪縱千里玉鸞飛等閒更把萬斛瓊粉葢玻瓈<lb/>
好巻垂虹千丈只放氷壺一色雲海路應迷老子舊游<lb/>
<pb n="KR4j0040_WYG_001-32a"/>
處回首夢耶非　謫仙人鷗鳥伴兩忘機掀髯把酒一<lb/>
笑詩在片帆西寄語煙波舊侣聞道蓴鱸正美休裂芰<lb/>
荷衣上界足官府汗漫與君期<lb/>
　　又<hi>九日遊雲洞和韓南澗尚書韻</hi>
今日復何日黄菊為誰開淵明謾愛重九胷次正崔嵬<lb/>
酒亦關人何事政自不能不爾誰遣白衣來醉把西風<lb/>
扇隨處障塵埃　為公飲須一日三百盃此心髙處東<lb/>
望雲氣見蓬萊翳鳳驂鸞公去落佩倒冠吾事抱病且<lb/>
<pb n="KR4j0040_WYG_001-32b"/>
登臺歸路踏明月人影共徘徊<lb/>
　　又<hi>再用韻呈南澗</hi>
千古老蟾口雲洞揷天開漲痕當日何事洶湧到崔嵬<lb/>
攫土摶沙兒戲翠谷蒼崖幾變風雨化人來萬里須臾<lb/>
耳野馬驟空埃　笑年來蕉鹿夢畫蛇盃黄花憔悴風<lb/>
露野碧漲荒萊此㑹明年誰健後日猶今視昔歌舞只<lb/>
空臺愛酒陶元亮無酒正徘徊<lb/>
　　又<hi>再用韻答李子永提幹</hi>
<pb n="KR4j0040_WYG_001-33a"/>
君莫賦幽憤一語試相開長安車馬道上平地起崔嵬<lb/>
我愧淵明久矣猶借此翁湔洗素壁寫歸來斜日透虚<lb/>
隙一線萬飛埃　斷吾生左持蟹右持盃買山自種雲<lb/>
樹山下斸煙萊百錬都成繞指萬事直須稱好人世幾<lb/>
輿臺劉郎更堪笑剛賦看花回<lb/>
　　又<hi>慶韓南澗尚書七十</hi>
上古八千歲纔是一春秋不應此日剛把七十壽君侯<lb/>
看取垂天雲翼九萬里風在下與造物同游君欲計歲<lb/>
<pb n="KR4j0040_WYG_001-33b"/>
月甞試問莊周　醉淋浪歌窈窕舞温柔從今杖屨南<lb/>
澗白日為君留聞道鈞天帝所頻上玉巵春酒冠葢擁<lb/>
龍樓快上星辰去名姓動金甌<lb/>
　　又<hi>席上用黄徳和推官韻壽南澗</hi>
上界足官府公是地行僊青氊劍履舊物玉立近天顔<lb/>
莫怪新來白髮恐是當年柱下道徳五千言南澗舊活<lb/>
計猿鶴且相安　歌秦缶寳康瓠世皆然不知清廟鐘<lb/>
磬零落有誰編莫問行藏用舍畢竟山林鐘鼎底事有<lb/>
<pb n="KR4j0040_WYG_001-34a"/>
虧全再拜荷公賜䨇鶴一千年<hi>公以䨇鶴見壽</hi>
　　又<hi>和信守鄭舜舉蔗菴韻</hi>
萬事到白髮日月幾西東羊腸九折岐路我老慣經從<lb/>
竹樹前溪風月雞酒東家父老一笑偶相逢此樂竟誰<lb/>
覺天外有㝠鴻　味平生公與我定無同玉堂金馬自<lb/>
有佳處著詩翁好鎻雲烟窗戸怕入丹青圖畫飛去了<lb/>
無蹤此語更癡絶真有虎頭風<lb/>
　　又<hi>送守信王桂發</hi>
<pb n="KR4j0040_WYG_001-34b"/>
酒罷且勿起重挽使君鬚一身都是和氣别去意何如<lb/>
我輩情鍾休問父老田頭說尹淚落獨憐渠秋水見毛<lb/>
髮千尺定無魚　望青闕左黄閣右紫樞東風桃李陌<lb/>
上下馬拜除書屈指吾生餘幾多病妨人痛飲此事正<lb/>
愁余江湖有歸鴈能寄草堂無<lb/>
　　又<hi>送鄭厚卿赴衡州</hi>
寒食不少住千騎擁春衫衡陽石鼓城下記我舊停驂<lb/>
襟以瀟湘桂嶺帶以洞庭青草紫葢屹西南文字起騷<lb/>
<pb n="KR4j0040_WYG_001-35a"/>
雅刀劍化新蠶　看使君於此事定不凡奮髯抵几堂<lb/>
上樽爼自髙談莫信君門萬里但使民歌五袴歸詔鳳<lb/>
凰啣君去我誰飲明月影成三<lb/>
　　又<hi>提朝李君索余賦野秀綠遶二詩余詩尋醫久矣姑合二榜之意賦水調歌頭以遺之然君才</hi>
　　　<hi>氣不減流輩豈求田問舍而獨樂身耶</hi>
文字覷天巧亭榭定風流平生丘壑歲晩也作稻粱謀<lb/>
五畝園中秀野一水田將綠遶䆉稏不勝秋飽飯對花<lb/>
竹可是便忘憂　吾老矣探禹穴欠東遊君家風月幾<lb/>
<pb n="KR4j0040_WYG_001-35b"/>
許白馬去悠悠揷架牙籤萬軸射虎南山一騎容我攬<lb/>
鬚不更欲勸君酒百尺臥髙樓<lb/>
　　又<hi>元日投宿博山寺見者驚歎其老</hi>
頭白牙齒缺君勿笑衰翁無窮天地今古人在四之中<lb/>
臭腐神竒俱盡貴賤賢愚等耳造物也兒童老佛更堪<lb/>
笑談妙說虛空　坐堆豗行答颯立龍鍾有時三盞兩<lb/>
盞淡酒醉濛鴻四十九年前事一百八盤狹路拄杖倚<lb/>
牆東老景竟何似只與少年同<lb/>
<pb n="KR4j0040_WYG_001-36a"/>
　　又<hi>送楊民瞻</hi>
日月如磨蟻萬事且浮休君看簷外江水滚滚自東流<lb/>
風雨瓢泉夜半花草雪樓春到老子己菟裘歲晩問無<lb/>
恙歸計橘千頭　夢連環歌彈鋏賦登樓黄鶴白酒君<lb/>
去村社一畨秋長劍倚天誰問夷甫諸人堪笑西北有<lb/>
神州此事君自了千古一扁舟<lb/>
　　又<hi>送施樞密聖與帥江西信之讖云</hi>
相公倦台鼎要伴赤松遊髙牙千里東夏笳鼓萬貔貅<lb/>
<pb n="KR4j0040_WYG_001-36b"/>
試問東山風月更著中郎絲竹留得謝公不孺子宅邊<lb/>
水雲影自悠悠　占古語方人也正黑頭穹龜突兀千<lb/>
丈石打玉溪流金印沙堤時節畫棟珠簾雲雨一醉早<lb/>
歸休賤子祝再拜西北有神州<lb/>
　　又<hi>壬子三山被召陳端仁給事飲餞席上作</hi>
長恨復長恨裁作短歌行何人為我楚舞聽我楚狂聲<lb/>
余既滋蘭九畹又樹蕙之百畮秋菊更餐英門外滄浪<lb/>
水可以濯吾纓　一盃酒問何似身後名人間萬事毫<lb/>
<pb n="KR4j0040_WYG_001-37a"/>
髮常重泰山輕悲莫悲生離别樂莫樂新相識兒女古<lb/>
今情富貴非吾事歸與白鷗盟<lb/>
　　又<hi>題張晉英提舉玉峰樓</hi>
木末翠樓出詩眼巧安排天公一夜削出四面玉崔嵬<lb/>
疇昔此山安在應為先生見晩萬馬一時來白鳥飛不<lb/>
盡却帶夕陽回　勸君飲左手蟹右手盃人間萬事變<lb/>
滅今古幾池臺君看莊生達者猶對山林臯壤哀樂未<lb/>
忘懐我老尚能賦風月試追陪<lb/>
<pb n="KR4j0040_WYG_001-37b"/>
　　又<hi>三山用趙丞相韻畣帥幕王君且有感於中秋近事併見之末章</hi>
說與西湖客觀水更觀山淡粧濃抹西子喚起一時觀<lb/>
種柳人今天上對酒歌翻水調醉墨捲秋瀾老子興不<lb/>
淺歌舞莫教闌　看尊前輕聚散少悲歡城頭無限今<lb/>
古落日曉霜寒誰唱黄雞白酒猶記紅旗清夜千騎月<lb/>
臨關莫說西州路且盡一盃看<lb/>
　　又<hi>即席和金華杜仲髙韻併壽諸友惟釂乃佳耳</hi>
萬事一盃酒長歎復長歌杜陵有客剛賦雲外築婆娑<lb/>
<pb n="KR4j0040_WYG_001-38a"/>
須信功名兒輩誰識年來心事古井不生波種種看余<lb/>
髮積雪就中多　二三子問丹桂倩素娥平生螢雪男<lb/>
兒無奈五車何看取長安得意莫恨春風看盡花柳自<lb/>
蹉跎今夕且歡笑明月鏡新磨<lb/>
　　又<hi>醉吟</hi>
四坐且勿語聽我醉中吟池塘春草未歇髙樹變鳴禽<lb/>
鴻鴈初飛江上蟋蟀還來牀下時序百年心誰要卿料<lb/>
理山水有清音　歡多少歌長短酒淺深而今已不如<lb/>
<pb n="KR4j0040_WYG_001-38b"/>
昔後定不如今閒處直須行樂良夜更教秉燭髙㑹惜<lb/>
分陰白髮短如許黄菊倩誰簪<lb/>
　　又<hi>題趙晉臣敷文真得歸方是閒</hi>
十里深窈窕萬瓦碧參差青山屋上流水屋下綠横溪<lb/>
真得歸來嘯語方是閒中風月剰費酒邊詩檢㸃笙歌<lb/>
了琴罷更圍碁　王家竹陶家柳謝家池知君勲業未<lb/>
了不是枕流時莫向癡兒說夢且作山人索價頗怪鶴<lb/>
書遲一事定嗔我已辦北山移<lb/>
<pb n="KR4j0040_WYG_001-39a"/>
　　又<hi>賦傅巖叟悠然閣</hi>
歲歲有黄菊千載一東籬悠然政須兩字長笑退之詩<lb/>
自古此山元有何事當時纔見此意有誰知君起更斟<lb/>
酒我醉不須辭　回首處雲正出鳥倦飛重來樓上一<lb/>
句端的與君期都把軒窗寫遍更使兒童誦得歸去來<lb/>
兮辭萬巻有時用植杖且耘耔<lb/>
　　又<hi>題呉子似瑱山堂經徳堂陸象山取名也</hi>
喚起子陸子經徳問何如萬鍾於我何有不負古人書<lb/>
<pb n="KR4j0040_WYG_001-39b"/>
聞道千章松桂剰有四時柯葉霜雪歲寒餘此是瑱山<lb/>
境還似象山無　耕也餒學也祿孔之徒青山畢竟升<lb/>
斗此意頗關渠天地清寧髙下日月東西寒暑何用著<lb/>
工夫兩字君勿惜借我榜吾廬<lb/>
　　又<hi>賦松菊堂</hi>
淵明最愛菊三徑也栽松何人收拾千載風味此山中<lb/>
手把離騷讀遍自掃落英餐罷杖屨曉霜濃皎皎大獨<lb/>
立更揷萬芙蓉　水潺湲雲澒洞石巃嵸素琴濁酒喚<lb/>
<pb n="KR4j0040_WYG_001-40a"/>
客端有古人風却怪青山能巧政爾横看成嶺轉面已<lb/>
成峰詩句得活法日月有新工<lb/>
　　又<hi>將遷新居不成戲作時以病止酒且遣去歌者末章及之</hi>
我亦卜居者歲晩望三閭昂昂千里泛泛不作水中鳬<lb/>
好在書携一束莫問家徒四壁<hi>原闕</hi>
　　　　　　　舞烏有歌亡是飲子虚二三子者愛<lb/>
我此外故人疎幽事欲論誰共白鶴飛來似可忽去復<lb/>
何如衆鳥欣有托吾亦愛吾廬<lb/>
<pb n="KR4j0040_WYG_001-40b"/>
　　又<hi>趙昌父用東坡韻敘太白東坡事見寄過相襃借因用韻為謝兼寄呉子似</hi>
我志在寥濶疇昔夢登天摩娑素用人世俛仰已千年<lb/>
有客驂鸞翳鳳雲遇青山赤壁相約上髙寒酌酒援北<lb/>
斗我亦蝨其間　少歌曰神甚放形則眠鴻鵠一再髙<lb/>
舉天地睹方圓欲重歌兮夢覺推枕惆然獨念人事底<lb/>
虧全有美人可語秋水隔嬋娟<lb/>
　　又<hi>題永豐楊少游提㸃一枝堂</hi>
萬事幾時足日月自西東無窮宇宙人是一粟太倉中<lb/>
<pb n="KR4j0040_WYG_001-41a"/>
一葛一裘經歲一鉢一瓶終日老子舊家風更著一盃<lb/>
酒夢覺大槐宫　記當年嚇腐鼠歎㝠鴻衣冠神武門<lb/>
外驚倒幾兒童休說須彌芥子看取鯤鵬斥鷃小大若<lb/>
為同君欲論齊物須訪一枝翁<lb/>
　　又<hi>席上為葉仲洽賦</hi>
髙馬勿捶面千里事難量長魚變化雲雨無使寸鱗傷<lb/>
一壑一丘吾事一斗一石皆醉風月幾千場鬚作蝟毛<lb/>
磔筆作劍鋒長我憐君癡絶似顧長康綸巾羽扇顛<lb/>
<pb n="KR4j0040_WYG_001-41b"/>
倒又似竹林狂解道長江如練准備停雲堂上千首買<lb/>
秋光怨調為誰賦一斛貯檳榔<lb/>
　　玉蝴蝶<hi>追别杜仲髙</hi>
古道行人來去香滿紅樹風雨殘花望斷青山髙處都<lb/>
被雲遮客重來風流觴詠春巳去光景桑麻苦無多一<lb/>
條垂柳兩箇啼鴉　人家疎疎翠竹陰陰綠樹淺淺寒<lb/>
沙醉兀藍輿夜來豪飲太狂些到如今都齊醒却只依<lb/>
舊無奈愁何試聽呵寒食近也且住為佳<lb/>
<pb n="KR4j0040_WYG_001-42a"/>
　　又<hi>杜仲髙書來戒酒用韻</hi>
貴賤偶然渾似隨風簾幙籬落飛花空使兒曹馬上羞<lb/>
面頻遮向空江誰捐玉珮寄離恨應折疏麻暮雲多佳<lb/>
人何處數盡歸鴉　儂家生涯蠟屐功名破甑交友摶<lb/>
沙往日曾論淵明似勝臥龍些算來從人生行樂休便<lb/>
說日飲亡何快斟呵裁詩未稳得酒良佳<lb/>
　<lb/>
　<lb/>
<pb n="KR4j0040_WYG_001-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　稼軒詞巻一<lb/>
</p>
<p>
</p>
  </div>
<div>
<head>稼軒詞巻二</head> <lb/>
    <p>
<pb n="KR4j0040_WYG_002-1a"/>
欽定四庫全書<lb/>
　稼軒詞巻二<lb/>
　　　　　　　　　　　　宋　辛棄疾　撰<lb/>
　　滿江紅<hi>建康史帥致道席上賦</hi>
鵬翼垂空笑人世蒼然無物又還去九重㴱處玉階山<lb/>
立袖裏珍竒光五色他年要補天西北且歸來談笑護<lb/>
長江波澄碧　佳麗地文章伯金縷唱紅牙拍看樽前<lb/>
飛下日邊消息料想寶香熏閣夢依然畫舫清溪笛待<lb/>
<pb n="KR4j0040_WYG_002-1b"/>
如今端的約鍾山長相識<lb/>
　　又<hi>中秋寄逺</hi>
快上西樓怕天教浮雲遮月但喚取玉纖横管一聲吹<lb/>
裂誰做冰壺涼世界最憐玉斧修時節問嫦娥孤處有<lb/>
愁無應華髮　雲液滿瓊杯滑長袖舞清歌咽歎十常<lb/>
八九欲磨還缺但願長圓如此夜人情未必看承別把<lb/>
從前離恨總包藏歸時說<lb/>
　　又<hi>中秋</hi>
<pb n="KR4j0040_WYG_002-2a"/>
美景良辰算只是可人風月况素節揚輝長是十分清<lb/>
徹著意登樓瞻玉兔何人張幙遮銀闕倩飛㢘特得為<lb/>
吹開憑誰說　弦與朢從圓缺今與昨何區別羡夜來<lb/>
把手桂花堪折安得便登天柱上從容陪伴酬佳節更<lb/>
如今不聽麈談清愁如髮<lb/>
　　又<hi>暮春</hi>
㸃火櫻桃照一架荼䕷如雪春正好見龍孫穿破紫苔<lb/>
蒼壁乳燕引雛飛力弱流鸎喚友嬌聲怯問春歸不肻帯<lb/>
<pb n="KR4j0040_WYG_002-2b"/>
愁歸腸千結　層樓望春山疊家何在煙波隔把古今<lb/>
遺恨向他誰說蝴蝶不傳千里夢子規呌斷三更月聽<lb/>
聲聲枕上勸人歸歸難得<lb/>
　　又<lb/>
家住江南又過了清明寒食花徑裏一番風雨一番狼<lb/>
藉紅粉暗隨流水去園林漸覺清陰密算年年落盡刺<lb/>
桐花寒無力　庭院靜空相憶無說處閒愁極怕流鶯<lb/>
乳燕得知消息尺素如今何處也綠雲依舊無踪跡謾<lb/>
<pb n="KR4j0040_WYG_002-3a"/>
教人羞去上層樓平蕪碧<lb/>
　　又<hi>贑州席上呈太守陳李陵侍郎</hi>
落日蒼茫風纔定片帆無力還記得睂來眼去水光山<lb/>
色倦客不知身逺近佳人已卜歸消息便歸來只是賦<lb/>
行雲襄王客　些箇事如何得知有恨休重憶但楚天<lb/>
特地暮雲凝碧過眼不如人意事十常八九今頭白笑<lb/>
江州司馬太多情青衫溼<lb/>
　　又<hi>賀王帥宣平湖南寇</hi>
<pb n="KR4j0040_WYG_002-3b"/>
笳鼓歸來舉鞭問何如諸葛人道是悤悤五月渡瀘㴱<lb/>
入白羽生風貔虎譟青溪路斷鼪鼯泣早紅塵一騎落<lb/>
平岡捷書急　三萬巻龍頭客渾未得文章力把詩書<lb/>
馬上笑驅鋒鏑金印明年如斗大貂蟬却自兜鍪出待<lb/>
刻公勲業到雲霄浯溪石<lb/>
　　又<lb/>
漢水東流都洗盡蠻兒膏血人盡說君家飛將舊時英<lb/>
烈破敵金城雷過耳談兵玉帳冰生頰想王郎結髮賦<lb/>
<pb n="KR4j0040_WYG_002-4a"/>
從戎傳遺業　腰間劒聊彈鋏尊中酒堪為別況故人<lb/>
新擁漢壇旌節馬革裹屍當自誓蛾眉伐性休重說但<lb/>
從今記取楚臺風庾樓月<lb/>
　　又<hi>江行簡楊濟翁周顯先</hi>
過眼溪山怪都是舊時曾識還記得夢中行遍江南江<lb/>
北佳處徑須擕杖去能消幾兩平生屐笑塵勞三十九<lb/>
年非長為客　吳楚地東南坼英雄事曹劉敵被西風<lb/>
吹盡了無塵跡樓觀甫成人已去旌旗未巻頭先白歎<lb/>
<pb n="KR4j0040_WYG_002-4b"/>
人生哀樂轉相尋今猶昔<lb/>
　　又<lb/>
敲碎離愁紗窗外風揺翠竹人去後吹簫聲斷倚樓人<lb/>
獨滿眼不堪三月暮舉頭已覺千山綠但試把一紙寄<lb/>
來書從頭讀　相思字空盈幅相思意何時足滴羅襟<lb/>
㸃㸃淚珠盈掬芳草不迷行路客垂楊只碍離人目最<lb/>
苦是立盡月黄昏欄干曲<lb/>
　　又<lb/>
<pb n="KR4j0040_WYG_002-5a"/>
倦客新豐貂裘敝征塵滿目彈短鋏青蛇三尺浩歌誰<lb/>
續不念英雄江左老用之可以尊中國歎詩書萬巻致<lb/>
君人翻沉陸　休感慨澆醽醁人易老歡難足有玉人<lb/>
憐我為簪黄菊且置請纓封萬戸竟須賣劒酧黄犢甚<lb/>
當年寂寞賈長沙傷時哭<lb/>
　　又<lb/>
風捲庭梧黄葉墜新涼如洗一笑折秋英同賞弄香挼<lb/>
蘂天逺難竆休乆望樓高欲下還重倚拚一襟寂寞淚<lb/>
<pb n="KR4j0040_WYG_002-5b"/>
彈秋無人會　今古恨沉荒壘悲歡事隨流水想登樓<lb/>
青鬢未堪憔悴極目煙横山數㸃孤舟月淡人千里對<lb/>
嬋姢從此話離愁金樽裏<lb/>
　　又<hi>冷泉亭</hi>
直節堂堂看夾道冠纓拱立漸翠谷羣仙來下珮環聲<lb/>
急誰信天鋒飛墮地傍湖千丈開青壁是當年玉斧削<lb/>
方壺無人識　山水潤琅玕溼秋露下瓊珠滴向危亭<lb/>
横跨玉淵澄碧醉舞且揺鸞鳳影浩歌莫遣魚龍泣恨<lb/>
<pb n="KR4j0040_WYG_002-6a"/>
此中風物本吾家今為客<lb/>
　　又<hi>再用前韻</hi>
照影溪梅悵絶代佳人獨立便小駐雍容千騎羽觴飛<lb/>
急琴裏新聲風響珮筆端醉墨雅棲壁是使君文雅舊<lb/>
知名今方識　高欲卧雲還溼清可漱泉長滴快晚風<lb/>
吹帽滿懐空碧寶馬嘶歸紅斾動龍團試水銅瓶泣怕<lb/>
他年重到路應迷桃源客<lb/>
　　又<hi>席間和洪景盧舍人兼司馬漢章大監</hi>
<pb n="KR4j0040_WYG_002-6b"/>
天與文章看萬斛龍文筆力聞道是一詩曾換千金顔<lb/>
色欲說又休新意思彊啼偷笑真消息算人人合與共<lb/>
乗鸞鑾坡客　傾國豔難再得還可恨還堪憶看書尋<lb/>
舊錦衫裁新碧鶯蝶一春花裏活可堪風雨飄紅白問誰<lb/>
家却有燕歸梁香泥溼<lb/>
　　又<hi>送湯朝美司諫自汴歸金壇</hi>
瘴雨蠻煙十年夢樽前休說春正好故園桃李待君花<lb/>
發兒女燈前和淚拜雞豚社裏歸時節看依然舌在齒<lb/>
<pb n="KR4j0040_WYG_002-7a"/>
牙牢心如鐵　活國手封侯骨騰汗漫排閶闔待十分<lb/>
做了詩書勲業當日念君歸去好而今却恨中年別笑<lb/>
江頭明月更多情今宵缺<lb/>
　　又<hi>送李正之提刑入蜀</hi>
蜀道登天一盃送繡衣行客還自歎中年多病不堪離<lb/>
別東北看謄諸葛表西南更草相如檄把功名收拾付<lb/>
君侯如椽筆　兒女淚君休滴荆楚路吾能識要新詩<lb/>
凖備廬山山色赤壁磯頭千古浪銅鞮陌上三更月正<lb/>
<pb n="KR4j0040_WYG_002-7b"/>
梅花萬里雪㴱時須相憶<lb/>
　　又<hi>送信守鄭舜舉被召</hi>
湖海平生算不負蒼髯如㦸聞道是使君著意太平長<lb/>
策此老自當兵十萬長安正在天西北便鳳凰飛詔下<lb/>
天來催歸急車　馬路兒童泣風雨暗旌旗溼看野梅<lb/>
官柳東風消息莫向蔗菴追笑語只今松竹無顔色問<lb/>
人間誰管別離愁杯中物<lb/>
　　又<hi>和楊民瞻送佑之弟還侍浮梁</hi>
<pb n="KR4j0040_WYG_002-8a"/>
塵土西風便無限凄涼行色還記取明朝應恨今宵輕<lb/>
別珠淚爭垂華燭暗雁行欲斷哀箏切看扁舟幸自澀<lb/>
清溪休催發　白石路長亭側千樹柳千絲結怕行人<lb/>
西去棹歌聲闋黄巻莫教詩酒汚玉階不信仙凡隔但<lb/>
從今伴我又隨君佳哉月<lb/>
　　又<hi>遊南巖和范先之韻</hi>
笑拍洪崖問千丈翠巖誰削依舊是西風白鳥北村南<lb/>
郭似整復斜僧屋亂欲吞還吐林煙薄覺人間萬事到<lb/>
<pb n="KR4j0040_WYG_002-8b"/>
秋來都揺落　呼斗酒同君酌更小隱尋幽約且丁寧<lb/>
休負北山猿鶴有鹿從渠求鹿夢非魚定未知魚樂正<lb/>
仰看飛鳥却應人囘頭錯<lb/>
　　又<hi>和范先之咏雪</hi>
天上飛瓊畢竟向人間情薄還又跨玉龍歸去萬花揺<lb/>
落雲破林梢添逺岫月明屋角分層閣記少年駿馬走<lb/>
韓盧掀東郭　吟凍雁嘲飢鵲人已老歡猶昨對瑶華<lb/>
滿地與君酬酢最愛霏霏迷逺近都收擾擾還空闊待<lb/>
<pb n="KR4j0040_WYG_002-9a"/>
羔兒飲罷又烹茶揚州鶴<lb/>
　　又<hi>病中兪山甫敎授訪別病起寄之</hi>
曲几團蒲記方丈君來問疾更夜雨匆匆別去一杯南<lb/>
北萬事莫侵閒鬢髮百年正要佳眠食最難忘此語重<lb/>
殷勤千金値　西崦路東巖石擕手處今塵迹望東來<lb/>
猶有舊盟如日莫信蓬萊風浪隔垂天自有扶揺力對<lb/>
梅花一夜苦相思無消息<lb/>
　　又<hi>餞鄭衡州厚卿席上再賦</hi>
<pb n="KR4j0040_WYG_002-9b"/>
莫折荼䕷且留取一分春色還待得青梅如豆共伊同<lb/>
摘少日對花渾醉夢而今醒眼看風月恨牡丹笑我倚<lb/>
東風頭如雪　榆莢錢菖蒲葉時節換繁華歇算怎禁<lb/>
風雨怎禁鵜鴂老冉冉兮花共柳是栖栖者蜂和蝶也<lb/>
不因春去有閒愁因離別<lb/>
　　又<hi>送徐行仲撫幹</hi>
絶代佳人曾一笑傾城傾國休更歎舊時青鏡而今華<lb/>
髮明日伏波堂上客老當益壯翁應說恨苦遭鄧禹笑<lb/>
<pb n="KR4j0040_WYG_002-10a"/>
人來長寂寂　詩酒社江山筆松菊徑雲煙屐怕一觴<lb/>
一詠風流絃絶我夢横山孤鶴去覺來却與君相別記<lb/>
功名萬里要吾身佳眠食<lb/>
　　又<lb/>
紫陌飛塵望十里雕鞍繡轂春未老已驚臺榭瘦紅肥<lb/>
綠睡雨海棠猶倚醉舞風楊柳難成曲問流鶯能說故<lb/>
園無曾相熟　巖泉上飛鳬浴巢林下棲禽宿恨荼䕷<lb/>
開晚謾翻紅玉蓮社豈堪談昨夢蘭亭何處尋遺墨但<lb/>
<pb n="KR4j0040_WYG_002-10b"/>
羈懷空自倚鞦韆無心蹴<lb/>
　　又<hi>盧國華由閩憲移漕建安陳端仁給事同諸公餞別余為酒困卧清涂堂上三鼔方醒國華賦</hi>
　　　<hi>詞留別席上和韻</hi>
宿酒醒時算只有清愁而已人正在清涂堂上月華如<lb/>
洗紙帳梅花歸夢覺蓴羮鱸鱠秋風起問人生得意幾<lb/>
何時吾歸矣　君若問相思事料長在歌聲裏這情懷<lb/>
只是中年如此明月何妨千里隔顧君與我如此耳向<lb/>
樽前重約幾時來江山美<lb/>
<pb n="KR4j0040_WYG_002-11a"/>
　　又<hi>和盧國華</hi>
漢節東南看駟馬光華周道須信是七閩還有福星來<lb/>
到庭草自生心意足榕陰不動秋光好問不知何處著<lb/>
君侯蓬萊島　還自笑人今老空有恨縈懷抱記江湖<lb/>
十載厭持旌纛濩落我材無所用易除殆類無根潦但<lb/>
欲搜好語謝新詞羞瓊報<lb/>
　　又<hi>山居即事</hi>
幾箇輕鷗來㸃破一泓澄綠更何處一雙鸂鶒故來爭<lb/>
<pb n="KR4j0040_WYG_002-11b"/>
浴細讀離騷還痛飲飽看脩竹何妨肉有飛泉日日供<lb/>
明珠五千斛　春雨滿秧新穀閒日永眠黄犢看雲連<lb/>
麥隴雪堆蠶簇若要足時今足矣以為未足何時足被<lb/>
野老相扶入東園枇杷熟<lb/>
　　又<hi>和傅巖叟香月韻</hi>
半山佳句最好是吹香隔屋又還怪冰霜側畔蜂兒成<lb/>
簇更把香來薰了月却教影去斜侵竹似神清骨冷住<lb/>
西湖何由俗　根老大穿坤軸枝夭嫋蟠龍斛快酒兵<lb/>
<pb n="KR4j0040_WYG_002-12a"/>
長俊詩壇高築一再人來風味惡兩三杯後花緣熟記<lb/>
五更聨句失彌明龍銜燭<lb/>
　　又<hi>壽趙茂嘉郎中前章記兼濟倉事</hi>
我對君侯怪長見兩眉陰德還夢見玉堂金闕姓名仙<lb/>
籍舊歲炊煙渾欲斷被公扶起千人活算胸中除却五<lb/>
車書都無物　山左右溪南北花逺近雲朝夕看風流<lb/>
杖屨蒼髯如㦸種柳已成陶令宅散花更滿維摩室勸<lb/>
人間且住五千年如金石<lb/>
<pb n="KR4j0040_WYG_002-12b"/>
　　又<hi>呈趙晉臣敷文</hi>
老子平生原自有金盤華屋還又要萬間寒士眼前突<lb/>
兀一舸歸來輕似葉兩翁相對清如鵠到如今吾亦愛<lb/>
吾廬多松菊　人道是荒年穀還又似豐年玉甚等閒<lb/>
却為鱸魚歸速野鶴溪邊留杖屨行人牆外聽絲竹問<lb/>
近來風月幾篇詩三千軸<lb/>
　　又<hi>游清風峽和趙晉臣敷文韻</hi>
兩峽嶄巖問誰占清風舊築滿眼裏雲來鳥去澗紅山綠<lb/>
<pb n="KR4j0040_WYG_002-13a"/>
世上無人供笑傲門前有客休迎肅怕凄涼無物伴君<lb/>
時多栽竹　風采妙凝冰玉詩句好餘膏馥嘆只今人<lb/>
物一䕫應足人似秋鴻無定住事如飛彈須圓熟笑君<lb/>
侯陪酒又陪歌陽春曲<lb/>
　　木蘭花慢<hi>席上送張仲固帥興元</hi>
漢中開漢業問此地是耶非握劒指三秦君王得意一<lb/>
戰東歸興亡事今不見但山川滿目涙沾衣落日邊塵<lb/>
未斷西風塞馬空肥　一篇書是帝王師小試去征西<lb/>
<pb n="KR4j0040_WYG_002-13b"/>
更草草離筵匆匆去路愁滿旌旗君思我囘首處正江<lb/>
涵秋影雁初飛安得車輪四角不堪帶減腰圍<lb/>
　　又<hi>滁州送范倅</hi>
老來情味減對別酒怯流年況屈指中秋十分好月不<lb/>
照人圓無情水都不管共西風只管送歸船秋晚蓴鱸<lb/>
江上夜㴱兒女燈前　征衫便好去朝天玉殿正思賢<lb/>
想夜半承明留教視草却遣籌邊長安故人問我道愁<lb/>
腸殢酒只依然目斷秋霄落雁醉來時響空絃<lb/>
<pb n="KR4j0040_WYG_002-14a"/>
　　又<hi>題上饒州圃翠微樓</hi>
舊時樓上客愛把酒對南山笑白髮如今天教放浪來<lb/>
往其間登樓更誰念我却囘頭西北望層欄雲雨珠簾<lb/>
畫棟笙歌霧鬢風鬟　近來堪入畫圖看父老願公歡<lb/>
甚拄笏悠然朝來爽氣正爾相關難忘使君後日便一<lb/>
花一草報平安與客擕壺且醉雁飛秋影江寒<lb/>
　　又<hi>寄題吳克明廣文菊隱</hi>
路傍人怪問此隱者姓陶不甚黄菊如雲朝吟暮醉喚<lb/>
<pb n="KR4j0040_WYG_002-14b"/>
不囘頭縱無酒成悵望只東籬搔首亦風流與客朝飡<lb/>
一笑落英飽便歸休　古來堯舜有巢由江海去悠悠<lb/>
待說與佳人種成香草莫怨靈脩我無可無不可意先<lb/>
生出處有如丘聞道問津人過殺雞為黍相留<lb/>
　　水龍吟<hi>旅次登樓作</hi>
楚天千里清秋水隨天去秋無際遥岑逺目獻愁供恨<lb/>
玉簪螺髻落日樓頭斷鴻聲裏江南游子把吳鈎看了<lb/>
欄干拍徧無人會登臨意　休說鱸魚堪膾儘西風季<lb/>
<pb n="KR4j0040_WYG_002-15a"/>
鷹歸未求田問舎怕應羞見劉郎才氣可惜流年憂愁<lb/>
風雨樹猶如此倩何人喚取紅巾翠袖搵英雄淚<lb/>
　　又<hi>甲辰歲壽韓南澗尚書</hi>
渡江天馬南來幾人真是經綸手長安父老新亭風景<lb/>
可憐依舊夷甫諸人神州沈陸幾曾囘首算平戎萬里<lb/>
功名本是真儒事公知否　況有文章山斗對桐陰滿<lb/>
庭清晝當年墮地而今試看風雲犇走綠野風煙平泉<lb/>
草木東山歌酒待他年整頓乾坤事了為先生壽<lb/>
<pb n="KR4j0040_WYG_002-15b"/>
　　又<hi>次年南澗用韻為僕與公生日相去一日再和以夀南澗</hi>
玉皇殿閣微涼看公重試薰風手高門畫㦸桐陰聞道<lb/>
青青如舊蘭佩空芳蛾眉誰妒無言搔首甚年年却有<lb/>
呼韓塞上人爭問公安否　金印明年如斗向中州錦<lb/>
衣行晝依然盛事貂蟬前後鳳麟飛走富貴浮雲我評<lb/>
軒冕不如杯酒待從公痛飲八千餘歲伴莊椿壽<lb/>
　　又<hi>盤園任子嚴安撫挂冠得請客以高風名其堂書來索詞為賦</hi>
斷崖千丈孤松挂冠更在松高處平生袖手故應休矣<lb/>
<pb n="KR4j0040_WYG_002-16a"/>
功名良苦笑指兒曹人間醉夢莫嗔驚汝問黄金餘幾<lb/>
旁人欲說田園記君推去　嘆息鄉舊隱對先生竹窗<lb/>
松戸一花一草一觴一詠風流杖屨野馬塵埃扶揺下<lb/>
視蒼然如許恨當年九老圖中忘却花盤園林路<lb/>
　　又<hi>寄題京口范南伯知縣家文官花花白次緋次紫唐會要載學士院有之</hi>
倚欄看碧成朱等閒褪了香苞粉上林高選匆匆又換<lb/>
紫雲衣潤幾許春風朝薰暮染為花忙損笑舊家桃李<lb/>
東塗西抺有多少凄涼恨　擬倩流鸎說與記榮華易<lb/>
<pb n="KR4j0040_WYG_002-16b"/>
消難整人間得意千紅萬紫轉頭春盡白髮憐君儒冠<lb/>
曾悞平生官冷算風流未減年年醉裏把花枝問<lb/>
　　又<hi>題雨巖巖類今所畫觀音普陁巖中有泉飛出如風雨聲</hi>
普陀大士虚空翠巖記取飛來處蜂房萬㸃似穿如碍<lb/>
玲瓏窗戸石髓千年已垂未落嶙峋冰柱有怒濤聲逺<lb/>
落花香在人疑是桃源路　又說春雷鼻息是卧龍彎<lb/>
環如許不然應是洞庭張樂湘靈來去我意長松倒生<lb/>
陰壑細吟風雨竟茫茫未曉只應白髮是開山祖<lb/>
<pb n="KR4j0040_WYG_002-17a"/>
　　又<hi>瓢泉</hi>
稼軒何必長貧放泉簷外瓊珠瀉樂天知命古來誰會<lb/>
行藏用舍人不堪憂一瓢自樂賢哉囘也料當年嘗問<lb/>
飯疏飲水何為是栖栖者　且對浮雲山上莫匆匆<lb/>
去流山下蒼顔照影故應零落輕裘肥馬遶齒冰霜滿<lb/>
懷芳乳先生飲罷笑挂瓢風樹一鳴渠碎問何如啞<lb/>
　　又<hi>用瓢泉韻戯仁和兼諸葛元亮且督和詞</hi>
被公驚倒瓢泉倒流三峽詞源瀉長安紙貴流傳一字<lb/>
<pb n="KR4j0040_WYG_002-17b"/>
千金爭舍割肉懷歸先生自笑又何㢘也但銜杯莫問<lb/>
人間豈有如孺子長貧者　誰識稼軒心事似風乎舞<lb/>
雩之下囘頭落日蒼茫萬里塵埃野馬更想隆中卧龍<lb/>
千尺髙吟纔罷倩何人與間雷鳴瓦釡甚黄鍾啞<lb/>
　　又<hi>用些語再韻瓢泉歌以飲客聲語甚諧客皆為之釂</hi>
聽兮清珮瓊瑶些明兮鏡秋毫些君無去此流昏漲膩<lb/>
生蓬蒿些虎豹甘人渴而汝寧猿猱些大而流江海覆<lb/>
舟如芥君無助狂濤些　路險兮山高些愧余獨處無<lb/>
<pb n="KR4j0040_WYG_002-18a"/>
聊些冬槽春盎歸來為我製松醪些其外芬芳團龍片<lb/>
鳳煮雲膏些古人兮既往嗟余之樂樂簞瓢些<lb/>
　　又<hi>過南澗雙溪樓</hi>
舉頭西北浮雲倚天萬里須長劒人言此地夜㴱長見<lb/>
斗牛光焰我覺山高潭空水冷月明星淡待燃犀下看<lb/>
凭欄却怕風雷怒魚龍慘　峽束蒼江對起過危樓欲<lb/>
飛還歛元龍老矣不妨高卧冰壺涼簟千古興亡百年<lb/>
悲笑一時登覽問何人又缷片帆沙岸繫斜陽纜<lb/>
<pb n="KR4j0040_WYG_002-18b"/>
　　又<hi>愛李延年歌淳于髠語今為詞庶幾高唐神女洛神賦之意云</hi>
昔時曾有佳人翩然絶世而獨立未論一顧傾城再顧<lb/>
又傾人國寧不知傾城傾國佳人難再得看行雲行<lb/>
雨朝朝暮暮陽臺下襄王側　堂上更闌燭滅記主人<lb/>
留髠送客合樽促坐羅襦襟解微聞薌澤當此之時止<lb/>
乎禮義不淫其色但啜其泣矣啜其泣矣又何嗟及<lb/>
　　又<hi>別傅先之提舉時先之有召命</hi>
只愁風雨重陽思君不見令人老行期定否征車幾輛<lb/>
<pb n="KR4j0040_WYG_002-19a"/>
去程多少有客書來長安却早傳聞追詔問歸來何日<lb/>
君家舊事直須待為霖了　從此蘭生蕙長吾誰與玩<lb/>
兹芳草自憐拙者功名相避去如飛鳥只有良朋東阡<lb/>
西陌安排似巧到如今巧處依然又拙把平生笑<lb/>
　　又<lb/>
老來曾識淵明夢中一見參差是覺來幽恨停觴不御<lb/>
欲歌還止白髮西風折腰五斗不應堪此問北窗高卧<lb/>
東籬自醉應別有歸來意須　信此翁未死到如今凜<lb/>
<pb n="KR4j0040_WYG_002-19b"/>
然生氣吾儕心事古今長在高山流水富貴他年直饒<lb/>
來晚也應無味甚東山何事當時也道為蒼生起<lb/>
　　摸魚兒<hi>淳熙己亥自湖北漕移湖南同官王正之置酒小山亭賦</hi>
更能消幾番風雨匆匆春又歸去惜春長怕花開早何<lb/>
況落紅無數春且住見說道天涯芳草無歸路怨春不<lb/>
語算只有殷勤畫簷蛛網盡日惹飛絮　長門事凖擬<lb/>
佳期又誤蛾眉曾有人妒千金曾買相如賦脈脈此情<lb/>
誰訢君莫舞君不見玉環飛燕皆塵土閒愁最苦休去<lb/>
<pb n="KR4j0040_WYG_002-20a"/>
倚危欄斜陽正在煙柳斷腸處<lb/>
　　又<hi>觀潮上葉丞相</hi>
望飛來半空鷗鷺須臾動地鼙鼓截江組練驅山去鏖<lb/>
戰未收貔虎朝又暮悄慣得吳兒不怕蛟龍怒風波平<lb/>
步看紅斾驚飛跳魚直上蹙踏浪花舞　憑誰問萬里<lb/>
長鯨吞吐人間兒戱千弩滔天力倦知何事白馬素車<lb/>
東去堪恨處人道是屬鏤怨憤足千古功名自誤謾教<lb/>
得陶朱五湖西子一舸弄煙雨<lb/>
<pb n="KR4j0040_WYG_002-20b"/>
　　又<hi>雨巖有石狀甚怪取離騷九歌名曰山鬼因賦摸魚兒改名山鬼謡</hi>
問何年此山來此西風落日無語看君似是羲皇上直<lb/>
作太虛名汝溪上住算只有紅塵不到今猶古一杯誰舉<lb/>
笑我醉呼君崔嵬未起山鳥覆杯去　須記取昨夜龍<lb/>
湫風雨門前石浪掀舞四更山鬼吹燈嘯驚倒世間兒<lb/>
女依然處還問我清遊杖屨公良苦神交心許待萬里擕<lb/>
君鞭笞鸞鳳送我逺遊賦<hi>石浪菴外巨石也長三十餘丈</hi>
　　西河<hi>送錢仲畊自江西漕移守婺州</hi>
<pb n="KR4j0040_WYG_002-21a"/>
西江水道是江西人淚無情却解送行人月明千里從<lb/>
今日日倚高樓傷心煙樹如薺會君難別君易草草不<lb/>
如人意十年著破繡衣茸種成桃李問君可是厭承明<lb/>
東方鼔吹千騎　對梅花更消一醉看明年調鼎風味<lb/>
老病自憐憔悴過吾廬定有幽人相問歲晚淵明歸來<lb/>
未<lb/>
　　永遇樂<hi>送陳仁和自汴東歸陳至上饒之一年得子甚喜</hi>
紫陌長安看花年少無限歌舞白髮憐君尋芳較晚捲<lb/>
<pb n="KR4j0040_WYG_002-21b"/>
地驚風雨問君知否鴟夷載酒不似并瓶身誤細思量<lb/>
悲歡夢裏覺來總無尋處　芒鞋竹杖天教還了千古<lb/>
玉樓佳句落魄東歸風流贏得掌上明珠去起看青鏡<lb/>
南冠好在拂了舊時塵土向君道雲霄萬里這囘穩步<lb/>
　　又<hi>梅雪</hi>
怪底寒梅一枝雪裏只恁愁絶問訊無言依稀似妒天<lb/>
上飛英白江上一夜瓊瑶萬頃此段如何妒得細看來<lb/>
風流添得自家越樣標格　晚來樓上對花臨鏡學作<lb/>
<pb n="KR4j0040_WYG_002-22a"/>
半㸃粧額著意爭妍那知却有人妒花顔色無情休問許<lb/>
多般事且自訪梅踏雪待行過溪橋夜半更邀素月<lb/>
　　又<hi>戯賦辛字送茂嘉十二弟赴調</hi>
烈日秋霜忠肝義膽千載家譜得姓何年細參辛字一<lb/>
笑君聽取艱辛做就悲辛滋味總是辛酸辛苦更十分<lb/>
向人辛辣椒桂搗殘堪吐　世間應有芳甘濃美不到<lb/>
吾家門戸比著兒曹纍纍却有金印光垂組付君此事<lb/>
從今直上休憶對牀風雨但贏得鞾絞縐面記余戯語<lb/>
<pb n="KR4j0040_WYG_002-22b"/>
　　又<hi>檢校停雲新種杉松戯作時欲作親舊報書紙筆偶為大風吹去未章因及之</hi>
投老空山萬松手種政爾堪嘆何日成陰吾年有幾似<lb/>
見兒孫晚古來池舘雲煙艸棘長使後人凄斷想當年<lb/>
良辰已恨夜闌酒空人散　停雲高處誰知者予萬事<lb/>
不關心眼夢覺東窗聊復爾爾起欲題書簡霎時風怒<lb/>
倒翻筆硯天也只教吾懶又何事催詩雨急片雲斗暗<lb/>
　　又<hi>京口北固亭懷古</hi>
千古江山英雄無覔孫仲謀處舞榭歌臺風流總被雨<lb/>
<pb n="KR4j0040_WYG_002-23a"/>
打風吹去斜陽草樹尋常巷陌人道宋公曽住想當年<lb/>
金戈鐵馬氣吞萬里如虎　元嘉草草封狼居胥贏得<lb/>
倉皇北顧四十三年望中猶記燈火揚州路可堪囘首<lb/>
佛狸祠下一片神鴉社鼓憑誰問廉頗老矣尚能飯否<lb/>
　　歸朝歡<hi>靈山齊菴菖蒲港皆長松茂林獨野櫻花一株山上盛開照映可愛不數日風雨催</hi>
　　　<hi>敗殆盡意有感因效介菴體為賦且以菖蒲綠名之丙辰歲三月三日也</hi>
山下千林花太俗山上一枝看不足春風正在此花邊<lb/>
菖蒲自蘸清溪綠與花同草木問誰風雨飄零速莫悲<lb/>
<pb n="KR4j0040_WYG_002-23b"/>
歌夜㴱巖下驚動白雲宿　病怯殘年頻自卜老愛遺<lb/>
篇難細讀苦無妙手畫於菟人間雕刻真成鵠夢中人<lb/>
似玉覺來更憶腰如束許多愁問君有酒何不曰絲竹<lb/>
　　又<hi>寄題三山鄭元英巢經樓樓之側有尚友齋欲借書者就齋中取讀書不借出</hi>
萬里康成西走蜀藥市船歸書滿屋有時光彩射星躔<lb/>
何人汗簡讎天祿好之寧有足請看良賈藏金玉記斯<lb/>
文千年未喪四壁聞絲竹　試問辛勤擕一束何以牙<lb/>
籤三萬軸古來不作借人癡有朋只就芸窗讀憶君清<lb/>
<pb n="KR4j0040_WYG_002-24a"/>
夢熟覺來笑我便便腹倚危樓人間誰舞掃地八風曲<lb/>
　　又<hi>題趙晉臣敷文積翠巖</hi>
我笑共工緣底怒觸斷峩峩天一柱補天又笑女媧忙<lb/>
却將此石投閒處野煙荒草路先生拄杖來看汝倚蒼<lb/>
苔摩挲試問千古幾風雨　長被兒童敲火苦時有牛<lb/>
羊磨角去霍然千丈翠巖屏鏘然一滴甘泉乳結亭三<lb/>
四五會相暖熱擕歌舞細思量古來寒士不遇有時遇<lb/>
　　又<hi>丁卯歲寄題眉山李參政石林</hi>
<pb n="KR4j0040_WYG_002-24b"/>
見說岷峨千古雪都作岷峨山上石君家右史老泉公<lb/>
千金未盡勤收拾一堂真古石間庭更與天突兀記當<lb/>
時長編筆硯日日雲煙溼　野老時逢山鬼泣誰夜持<lb/>
山去難覔有人依樣入明光玉堦之下巖巖立琅玕無<lb/>
數碧風流不數平泉物欲重吟青葱玉樹須倩子雲筆<lb/>
　　一枝花<hi>醉中戯作</hi>
千丈擎天手萬卷懸河口黄金腰下印大如斗更千騎<lb/>
弓刀揮霍遮前後百計千方乆似鬬草兒童贏箇他家<lb/>
<pb n="KR4j0040_WYG_002-25a"/>
偏有　算枉了雙眉長皺白髪空囘首那時間說向山中<lb/>
友看丘隴牛羊更辨賢愚否且自栽花柳怕有人來但<lb/>
只道今朝中酒<lb/>
　　喜遷鸎<hi>謝趙晉臣敷文賦芙蓉詞見壽用韻為謝</hi>
暑風涼月愛亭亭無數綠衣持節掩冉如羞參差似妒<lb/>
擁出芙渠花發步襯潘娘堪恨貌比六郎誰潔添白鷺<lb/>
晚晴時公子佳人並列　休說搴木末當日靈均恨與<lb/>
君王別心阻媒勞交疎怨極恩不甚兮輕絶千古離騷<lb/>
<pb n="KR4j0040_WYG_002-25b"/>
文字至今猶未歇都休問但千杯快飲露荷翻葉<lb/>
　　瑞鶴仙<hi>壽上饒倅洪萃之時攝郡事且將赴漕舉</hi>
黄金堆到斗怎得似長年畫堂勸酒蛾眉最明秀向水<lb/>
沈煙裏兩行紅袖笙歌擁就爭說道明年時候被姮娥<lb/>
做了慇懃仙桂一枝入手　知否風流別駕近日人呼<lb/>
文章太守天長地乆歲上迺翁壽記從來人道相門出<lb/>
相金印纍纍儘有但直須周公拜前魯公拜後<lb/>
　　又<hi>賦梅</hi>
<pb n="KR4j0040_WYG_002-26a"/>
雁霜寒透幙正䕶月雲輕嫩冰猶薄溪奩照梳掠想含<lb/>
香弄粉豔粧難學玉肌瘦弱更重重龍銷襯著倚東風<lb/>
一笑嫣然轉盼萬花羞落　寂寞家山何在雪後園林<lb/>
水邊樓閣瑶池舊約鄰翁更仗誰托粉蝶兒只是尋桃<lb/>
覔柳開遍南枝未覺但傷心冷落黄昏數聲畫角<lb/>
　　又<hi>南澗雙溪樓</hi>
片帆何太急望一㸃須臾去天咫尺舟人好看客似三<lb/>
峽風濤嵯峨劒㦸溪南溪北正遐想幽人泉石看漁樵<lb/>
<pb n="KR4j0040_WYG_002-26b"/>
指㸃危樓却羡舞筵歌席　歎息山林鐘鼎意倦情遷<lb/>
本無欣戚轉頭陳迹飛鳥外晚煙碧問誰憐舊日南樓<lb/>
老子最愛月明吹笛到而今撲面黄塵欲歸未得<lb/>
　　聲聲慢<hi>旅次登樓作</hi>
征埃成陣行客相逢都道幻出層樓指㸃簷牙高處浪<lb/>
湧雲浮今年太平萬里罷長淮千騎臨秋凭欄望有東<lb/>
南佳氣西北神州　千古懷嵩人去還笑我身在楚尾<lb/>
吳頭看取弓刀陌上車馬如流從今賞心樂事剩安排<lb/>
<pb n="KR4j0040_WYG_002-27a"/>
酒令詩籌華胥夢願年年人似舊游<lb/>
　　又<hi>嘲紅木犀余兒時嘗入京師禁中凝碧池因書當時所見</hi>
開元盛日天上栽花月殿桂影重重十里芬芳一枝金<lb/>
粟玲瓏管絃凝碧池上記當時風月愁儂翠華逺但江<lb/>
南草木煙鎖㴱宮　只為天姿冷澹被西風醖釀徹骨<lb/>
香濃枉學丹蕉葉底偷染妖紅道人取次裝束是自家<lb/>
香底家風又怕是為凄涼長在醉中<lb/>
　　又<hi>送上饒黄倅職滿赴調</hi>
<pb n="KR4j0040_WYG_002-27b"/>
東南形勝人物風流白頭見君恨晚便覺君家叔度去<lb/>
人未逺長憐士元驥足道直須別駕方展問箇裏待怎<lb/>
生銷殺胸中萬巻　況有星辰劒履是傳家合在玉皇<lb/>
香案零落新詩我欠可人消遣留君再三不住便直饒<lb/>
萬家涙眼怎抵得這睂間黄色一㸃<lb/>
　　又<hi>櫽括淵明停雲詩</hi>
停雲靄靄八表同昏盡日時雨濛濛搔首良朋門前平<lb/>
陸成江春醪湛湛獨撫恨彌襟閒飲東窗空延佇恨舟<lb/>
<pb n="KR4j0040_WYG_002-28a"/>
車南北欲往何從　嘆息東園佳樹列初榮枝葉再競<lb/>
春風日月于征安得促席從容翩翩何處飛鳥息庭柯<lb/>
好語和同當年事問幾人親友似翁<lb/>
　　八聲甘州<hi>壽建康帥胡長文給事時方閲拆紅梅之舞且有錫帶之寵</hi>
把江山好處付公來金陵帝王州想今年燕子依然認<lb/>
得王謝風流只用平時樽爼彈壓萬貔貅依舊鈞天夢<lb/>
玉殿東頭　看取黄金横帶是明年凖擬丞相封侯有<lb/>
紅梅新唱香陣巻温柔且畫堂通宵一醉待從今更數<lb/>
<pb n="KR4j0040_WYG_002-28b"/>
八千秋公知否邦人香火夜半纔收<lb/>
　　又<hi>夜讀李廣傳不能寐因念晁楚老楊民瞻約同居山間戯用李廣事賦以寄之</hi>
故將軍飲罷夜歸來長亭解雕鞍恨灞陵醉尉匆匆未<lb/>
識桃李無言射虎山横一騎裂石響驚弦落魄封侯事<lb/>
歲晚田園　誰向桑麻杜曲要短衣匹馬移住南山看<lb/>
風流慷慨談笑過殘年漢開邊功名萬里甚當時健者<lb/>
也曾閒紗窗外斜風細雨一陣輕寒<lb/>
　　雨中花慢<hi>登新樓有懷趙昌甫徐斯逺韓仲正吳子似楊民瞻</hi>
<pb n="KR4j0040_WYG_002-29a"/>
舊雨常來今雨不來佳人偃蹇誰留幸山中芋栗今歲<lb/>
全收貧賤交情落落古今吾道悠悠怪新來却見文友<lb/>
離騷詩發秦州　功名只道無之不樂那知有更堪憂<lb/>
怎奈向兒曹抵死喚不囘頭石卧山前認虎蟻喧牀下<lb/>
聞牛為誰西望憑欄一餉却下層樓<lb/>
　　又<hi>呉子似見和再用韻為別</hi>
馬上三年醉帽吟鞍錦囊詩巻長留悵溪山舊管風月<lb/>
新收明便關河杳杳去應日月悠悠笑千篇索價未抵<lb/>
<pb n="KR4j0040_WYG_002-29b"/>
蒲桃五斗涼州　停雲老子有酒盈樽琴書端可消憂<lb/>
渾未解傾身一飽淅米矛頭心似傷弓塞雁身如喘月<lb/>
吳牛曉天涼夜月明誰伴吹笛南樓<lb/>
　　漢宮春<hi>立春</hi>
春已歸來看美人頭上裊裊春幡無端風雨未肻收盡<lb/>
餘寒年時燕子料今宵夢到西園渾未辨黄柑薦酒更<lb/>
傳青韮堆盤　却笑東風從此便薰梅染檟更沒些閒<lb/>
閒時又來鏡裏轉變朱顔清愁不斷問何人會解連環<lb/>
<pb n="KR4j0040_WYG_002-30a"/>
生怕見花開花落朝來塞雁先還<lb/>
　　又<hi>即事</hi>
行李溪頭有釣車茶具曲几團蒲兒童認得前度過者<lb/>
籃輿時時照影甚此身徧滿江湖悵野老行歌不住定<lb/>
堪與語難呼　一自東籬揺落問淵明歲晚心賞何如<lb/>
梅花政自不惡曾有詩無知翁止酒待重教蓮社人沽<lb/>
空悵望風流已矣江山特地愁余<lb/>
　　又<hi>會稽蓬萊閣懷古</hi>
<pb n="KR4j0040_WYG_002-30b"/>
秦望山頭看亂雲急雨倒立江湖不知雲者為雨雨者<lb/>
雲乎長空萬里被西風變滅須臾囘首聽月明天籟人<lb/>
間萬竅號呼　誰向若耶溪上倩美人西去麋鹿姑蘇<lb/>
至今故國人望一舸歸歟嵗云暮矣問何不鼓瑟吹竽<lb/>
君不見王亭謝館冷煙寒樹啼烏<lb/>
　　又<hi>會稽秋風亭觀雨</hi>
亭上秋風記去年嫋嫋曾到吾廬山河舉目雖異風景<lb/>
非殊功成者去覺團扇便與人疎吹不斷斜陽依舊茫<lb/>
<pb n="KR4j0040_WYG_002-31a"/>
茫禹跡都無　千古茂林猶在甚風流章句解擬相如<lb/>
只今木落江冷𦕈𦕈愁余故人書報莫因循忘却蓴鱸<lb/>
誰念我新涼燈火一編太史公書<lb/>
　　又<hi>答李兼善提舉和章</hi>
心似孤僧更茂林脩竹山上精廬維摩定自非病誰遣<lb/>
文殊白頭自惜歎相逢語密情疎傾葢處論心一語只<lb/>
今還有公無　最喜陽春妙句被西風吹墮金玉鏗如<lb/>
夜來歸夢江上父老歡余荻花㴱處喚兒童炊火烹鱸<lb/>
<pb n="KR4j0040_WYG_002-31b"/>
歸去也絶交何必更修山巨源書<lb/>
　　又<hi>答吳子似總幹和章</hi>
達則青雲便玉堂金馬窮則芧廬逍遥小大自適鵬鷃<lb/>
何殊君如星斗燦中天密密疎疎荒艸外自憐螢火清<lb/>
光暫有還無　千古季鷹猶在向松江道我問訊何如白<lb/>
頭愛山下去翁定嗔余人生謾爾豈食魚必膾之鱸還<lb/>
自笑君詩頻覺胷中萬巻藏書<lb/>
　　滿庭芳<hi>和丞相景伯韻</hi>
<pb n="KR4j0040_WYG_002-32a"/>
傾國無媒入宮見妒古來顰損蛾眉看公如月光彩衆<lb/>
星稀袖手高山流水聽羣蛙鼔吹荒池文章手直須補<lb/>
衮藻火燦宗彛　癡兒公事了吳蠶纏繞自吐餘絲幸<lb/>
一枝麤穩三徑新治且約湖邊風月功名事欲使誰知<lb/>
都休問英雄千古荒草沒殘碑<lb/>
　　又<hi>和洪丞相景伯韻呈景盧内翰</hi>
急管哀絃長歌慢舞連娟十樣宮睂不堪紅紫風雨曉<lb/>
稀稀惟有楊花飛絮依舊是萍滿芳池酴醿在青虬快<lb/>
<pb n="KR4j0040_WYG_002-32b"/>
剪插遍古銅彛　誰將春色去鸞膠難覔絃斷蛛絲恨<lb/>
牡丹多病也費醫治夢裏尋春不見空腸斷怎得春知<lb/>
休惆悵一觴一詠須刻右軍碑<lb/>
　　又<hi>游豫章東湖再用韻</hi>
柳外尋春花邊得句怪公喜氣軒睂陽春白雪清唱古<lb/>
今稀曾是金鑾舊客記鳳凰獨遶天池揮毫罷天顔有<lb/>
喜催賜尚方彛<hi>公在詞掖嘗拜尚方寶彛之賜</hi>只今江山逺鈞天夢覺<lb/>
清涙如絲算除非痛把酒療花治明日五湖佳興扁舟<lb/>
<pb n="KR4j0040_WYG_002-33a"/>
去一笑誰知溪堂好且拚一醉倚杖讀韓碑<lb/>
　　又<hi>和章泉趙昌父</hi>
西崦斜陽東江流水物華不為人流琤然一葉天下已<lb/>
知秋屈指人間得意問誰是騎鶴揚州君知我從來雅<lb/>
興未老已滄洲　無竆身外事百年能幾一醉都休恨<lb/>
兒曹抵死謂我心憂況有溪山杖屨阮籍輩須我來游<lb/>
還堪笑機心早覺海上有驚鷗<lb/>
　　六么令<hi>用陸氏事送玉山令陸德隆侍親東歸呉中</hi>
<pb n="KR4j0040_WYG_002-33b"/>
酒羣花隊攀得短轅折誰憐故山歸夢千里蓴羮滑便<lb/>
整松江一棹檢㸃能言鴨故人欲接醉懷霜橘墮地金<lb/>
圓醒時覺　長喜劉郎馬上肻聽詩書說誰對叔子風<lb/>
流直把曹劉壓更看君侯事業不負平生學離腸愁怯<lb/>
送君歸後細寫茶經煮香雪<lb/>
　　又<hi>再用前韻</hi>
倒冠一笑華髮玉簪折陽關自來凄斷却怪歌聲滑放<lb/>
浪兒童歸舍莫惱比鄰鴨水連山接看君歸興如醉中<lb/>
<pb n="KR4j0040_WYG_002-34a"/>
醒夢中覺　江上吳儂問我一一煩君說忍使樽酒頻<lb/>
空賸欠珍珠壓手把漁竿未穩長向滄浪學問愁誰怯可<lb/>
堪楊柳先作東風滿城雪<lb/>
　　醉翁操<hi>頃余從范先之求觀家譜見其冠冕蟬聨世載勲德先之甚文而好修意其昌未艾</hi>
　　　<hi>也時覃慶勲臣子孫無見任者命官之先是屢試甄錄元祐黨籍家合是二者先之應仕矣將</hi>
　　　<hi>告諸朝行有日請余作詩以贈屬余避謗持此戒甚力不得如先之之請又念先之與余遊八</hi>
　　　<hi>年日從事詩酒間意相得歡甚於其別也何獨能恝然顧先之長於楚詞而妙於琴輒擬醉翁</hi>
　　　<hi>操為之詞以敘別異時先之綰組東歸僕當為買羊沽酒先之為鼔一再行以為山中盛事云</hi>
<pb n="KR4j0040_WYG_002-34b"/>
長松之風如公肻余從山中人心與吾兮誰同湛湛千<lb/>
里之江上有楓噫送子東<hi>按東字上脫于字</hi>望君之門兮九重<lb/>
女無悦已誰適為容　不龜手藥或一朝<hi>按朝字下脱兮字</hi>取<lb/>
封昔與遊兮皆童我獨窮兮今翁一魚兮一龍勞心兮<lb/>
忡忡噫命與時逢子之所食兮萬鍾<lb/>
　　醜奴兒近<hi>博山道中效李易安體</hi>
千峰雲起驟雨一霎兒價更逺樹斜陽風景怎生圖畫<lb/>
青旗賣酒山那畔別有人家只消山水光中無事過者<lb/>
<pb n="KR4j0040_WYG_002-35a"/>
一霎　午睡醒時松窗竹戸萬千瀟灑野鳥飛來又是<lb/>
一<hi>闕</hi>
　　洞仙歌<lb/>
飛流萬壑共千巖爭秀孤負平生弄泉手歎輕衫帽<hi>按帽</hi>
<hi>字上當脫一字</hi>幾許紅塵還自喜濯髮滄浪依舊　人生行樂<lb/>
耳身後虚名何似生前一杯酒便此地結吾廬待學淵<lb/>
明更手種門前五柳且歸去父老約重來問如此青山<lb/>
定重來否<hi>按又是一以上係不全之醜奴兒近飛流萬壑以下乃全首洞仙歌毛氏誤合為一今改</hi>
<pb n="KR4j0040_WYG_002-35b"/>
<hi>正</hi>
　　又<hi>浮石山莊余友月湖道人何同叔之別墅也山類羅浮故以名同叔嘗作遊山次序榜示余且</hi>
　　　<hi>索詞為賦洞仙歌以遺之同叔頃遊羅浮遇一老人龎眉幅巾語同叔云當有晚年之契葢仙</hi>
　　　<hi>云</hi>
松關桂嶺望菁葱無路費盡銀鉤㮄佳處悵空山歲晚<lb/>
窈窕誰來須著我醉卧石樓風雨　仙人瓊海上握手<lb/>
當年笑許君擕半山去劖疉嶂巻飛泉洞府凄涼又却<lb/>
怕先生多取怕夜半羅浮有時還好長把雲煙再三遮住<lb/>
<pb n="KR4j0040_WYG_002-36a"/>
　　又<hi>開南樓初成賦</hi>
婆娑欲舞怪青山歡喜分得清溪半篙水記平沙鷗鷺<lb/>
落日漁樵湘江上風景依然如此　東籬多種菊待學<lb/>
淵明飲酒詩情不相似十里漲春波一棹歸來只做箇五湖<lb/>
范蠡是則是一般弄扁舟爭知道他家有箇西子<lb/>
　　又<hi>趙晉臣和李能伯韻屬余同和趙以兄弟有職名為寵詞中頗敘其盛故末章有裂土分茅之</hi>
　　　<hi>句</hi>
舊交貧賤大半成新貴冠葢門前幾行李看匆匆哂笑<lb/>
<pb n="KR4j0040_WYG_002-36b"/>
爭出山來憑誰問小草何如逺志　悠悠今古事得喪<lb/>
乘除暮四朝三又何異任掀天事業冠古文章有幾箇<lb/>
笙歌晚歲況滿屋貂蟬未為榮記裂土分茅是公家世<lb/>
　　又<hi>丁卯八月病中作</hi>
賢愚相去算其間能幾差以毫釐繆千里細思量義利舜<lb/>
跖之分孳孳者等是鷄鳴而起　味甘終易壞歲晚還<lb/>
知君子之交淡如水一餉聚飛蚊其響如雷㴱自覺昨<lb/>
非今是羡安樂窩中泰和湯更劇飲無過半醺而已<lb/>
<pb n="KR4j0040_WYG_002-37a"/>
　　驀山溪<hi>停雲竹逕初成</hi>
小橋流水欲下前溪去喚起故人來伴先生風煙杖屨<lb/>
行穿窈窕時厯小﨑嶇斜帶水半遮山翠竹栽成路<lb/>
一尊遐想剩有淵明趣山上有停雲看山下濛濛細雨<lb/>
野花啼鳥不肻入詩來還一似笑翁詩自沒安排處<lb/>
　　又<hi>趙昌父賦一丘一壑格律高古因效其體</hi>
飯疏飲水客莫嘲吾拙高處看浮雲一丘壑中間甚樂<lb/>
功名妙手壯也不如人今老矣尚何堪堪釣前溪月<lb/>
<pb n="KR4j0040_WYG_002-37b"/>
病來止酒辜負鸕鷀杓歲晚念平生待都與鄰翁細說<lb/>
人間萬事先覺者賢乎㴱雪裏一枝開春事梅先覺<lb/>
　　最高樓<hi>醉中有索四時歌為賦</hi>
長安道投老倦遊歸七十古來稀藕花雨溼前湖夜桂<lb/>
枝風澹小山時怎消除須殢酒更吟詩　也莫向竹邊<lb/>
辜負雪也莫向栁邊辜負月閒過了總成癡種花事業<lb/>
無人問惜花情緒只天知笑山中雲出早鳥歸遲<lb/>
　　又<hi>和楊民瞻席上用韻賦牡丹</hi>
<pb n="KR4j0040_WYG_002-38a"/>
西園買誰載萬金歸多病勝遊稀風斜畫燭天香夜涼<lb/>
生翠葢酒酣時待重尋居士譜謫仙詩　看黄底御袍<lb/>
元自貴看紅底狀元新得意如斗大笑花癡漢妃翠被<lb/>
嬌無奈吳姬粉陣恨誰知但紛紛蜂蝶亂笑春遲<lb/>
　　又<hi>送丁懷忠教授入廣渠赴調都下乆不得書或謂從人辟置或謂復歸閩中矣</hi>
相思苦君與我同心魚沒雁沈沉是夢松後追軒冕是<lb/>
化鶴後去山林對西風且悵望到如今　待不飲奈何<lb/>
君有恨待痛飲奈何吾又病君起舞試重斟蒼梧雲外<lb/>
<pb n="KR4j0040_WYG_002-38b"/>
湘妃淚鼻亭山下鷓鴣吟早歸來流水外有知音<lb/>
　　又<hi>慶洪景盧内翰七十</hi>
金閨彦睂壽正如川七十具華筵樂天詩句香山裏杜<lb/>
陵酒債曲江邊問何如歌窈窕舞嬋姢　更十歲太公<lb/>
方出將又十歲武公方入相留盛事看明年直須腰下<lb/>
添金印莫教頭上欠貂蟬向人間長富貴地行仙<lb/>
　　又<hi>聞前岡周氏旌表有期</hi>
君聽取尺布尚堪縫斗粟也堪舂人間朋友猶能合古<lb/>
<pb n="KR4j0040_WYG_002-39a"/>
來兄弟不相容棣華詩悲二叔吊周公　長歎息脊令<lb/>
原上急重歎息豆其煎正泣形則異氣應同周家五世<lb/>
將軍後前岡千載義居風看明朝丹鳳詔紫泥封<lb/>
　　又<hi>客有敗碁者代賦梅</hi>
花知否花一似何郎又似沈東陽瘦稜稜地天然白冷<lb/>
清清地許多香笑東君還又向北枝忙　著一陣霎時<lb/>
間底雪更一箇缺些兒底月山下路水邊牆風流怕有<lb/>
人知處影兒守定竹旁廂且饒他桃李趂少年場<lb/>
<pb n="KR4j0040_WYG_002-39b"/>
　　又<hi>用韻畣趙晉臣敷文</hi>
花好處不趂綠衣郎縞袂立斜陽面皮兒上因誰白骨<lb/>
頭兒裏幾多香儘饒他心似鐵也須忙　甚喚得雪來<lb/>
白倒雪便喚得月來香殺月誰立馬更窺牆將軍止渴<lb/>
山南畔相公調鼎殿東廂忒高才經濟地戰爭場<lb/>
　　又<hi>吾擬乞歸犬子以田産未置止我賦此罵之</hi>
吾衰矣須富貴何時富貴是危機暫忘設醴抽身去未<lb/>
曾得米棄官歸穆先生陶縣令是吾師　待葺箇園兒<lb/>
<pb n="KR4j0040_WYG_002-40a"/>
名佚老更作箇亭兒名亦好閒飲酒醉吟詩千年田換<lb/>
八百主一人口插幾張匙咄豚奴愁産業豈佳兒<lb/>
　　上西平<hi>會稽秋風亭觀雪</hi>
九衢中杯逐馬帶隨車問誰解愛惜瓊華何如竹外靜<lb/>
聴窣窣蠏行沙自憐是海上山頭種玉人家　紛如鬬嬌<lb/>
如舞纔整整又斜斜要圖畫還我漁蓑凍吟應笑羔兒<lb/>
無分謾煎茶起來極目向彌茫數盡歸鴉<lb/>
　　又<hi>送杜叔高</hi>
<pb n="KR4j0040_WYG_002-40b"/>
恨如新新恨了又重新看天上多少浮雲江南好景落<lb/>
花時節又逢君夜來風雨春未歸似欲留人　樽如海人<lb/>
如玉詩如錦筆如神更能幾字盡殷勤江天日暮何時<lb/>
重與細論文綠楊陰裏聽陽關門掩黄昏<lb/>
　<lb/>
　<lb/>
　<lb/>
　稼軒詞巻二<lb/>
</p>
<p>
</p>
  </div>
<div>
<head>稼軒詞巻三</head> <lb/>
    <p>
<pb n="KR4j0040_WYG_003-1a"/>
欽定四庫全書<lb/>
　稼軒詞巻三<lb/>
　　　　　　　　　　　　宋　辛棄疾　撰<lb/>
　　新荷葉<hi>和趙徳莊韻</hi>
人已歸来杜鵑欲勸誰歸緑樹如雲等閒付與鸎飛兔<lb/>
葵燕麥問劉郎㡬度沾衣翠屏幽夢覺来水繞山圍<lb/>
有酒重攜小園隨意芳菲往日繁華而今物是人非春<lb/>
風半面記當年初識崔徽南雲雁少錦書無箇因依<lb/>
<pb n="KR4j0040_WYG_003-1b"/>
　　又<hi>再和前韻</hi>
春色如愁行雲帶雨纔歸春意長閒游絲盡日低飛閒<lb/>
愁幾許更晩風特地吹衣小窓人靜棊聲似解重圍<lb/>
光景難攜任他鶗鴂芳菲細數前愆不應詩酒皆非知<lb/>
音絃㫁笑淵明空撫餘徽停盃對影待邀明月相依<lb/>
　　又<hi>再題傅巖叟悠然閣</hi>
種豆南山零落一頃為萁嵗晩淵明也吟草盛苖稀風<lb/>
流剗地向樽前采菊題詩悠然忽見此山正繞東籬<lb/>
<pb n="KR4j0040_WYG_003-2a"/>
千載襟期髙情想像當時小閣横空朝来翠撲人衣是<lb/>
中真趣問騁懐遊目誰知無心出岫白雲一片孤飛<lb/>
　　又<hi>趙茂嘉趙晉臣和韻見約初秋訪悠然再用韻</hi>
物盛還衰眼看春葉秋萁貴賤交情翟公門外人稀酒<lb/>
酣耳熱又何須幽憤裁詩茂林脩竹小園曲逕疎籬<lb/>
秋以為期西風黄菊開時拄杖敲門任他顛倒裳衣去<lb/>
年堪笑醉題詩醒後方知而今東望心隨去鳥先飛<lb/>
　　又<hi>上巳日呉子似謂古今無此詞索賦</hi>
<pb n="KR4j0040_WYG_003-2b"/>
曲水流觴賞心樂事良辰蘭蕙光風轉頭天氣還新明<lb/>
眸皓齒看江頭有女如雲折花歸去綺羅陌上芳塵<lb/>
能㡬多春試聴啼鳥殷勤對景興懐向來愛樂紛紛且<lb/>
題醉墨似蘭亭别敘時人後之覽者亦將有感斯文<lb/>
　　御街行<hi>無題</hi>
闌干四面山無數供望眼朝與暮好風吹雨過山来吹<lb/>
盡一簾煩暑紗厨如霧簟紋如水别有生凉處　氷肌<lb/>
不受鉛華汚更旎旎真香聚臨風一曲最妖嬈唱得行<lb/>
<pb n="KR4j0040_WYG_003-3a"/>
雲且住藕花都放木犀開後待與乘鸞去<lb/>
　　又<hi>山中問盛復之提幹行期</hi>
山城甲子㝠㝠雨門外青泥路杜䳌只是等閒啼莫被<lb/>
他催歸去垂楊不語行人去後也會風前絮　情知夢<lb/>
裏尋鵷鷺玉殿追班處怕君不飲太愁生不是苦留君<lb/>
住白頭笑我年年送客自歎春江渡<lb/>
　　祝英臺近<hi>晩春</hi>
寳釵分桃葉渡煙栁暗南浦怕上層樓十日九風雨㫁<lb/>
<pb n="KR4j0040_WYG_003-3b"/>
腸㸃㸃飛紅都無人管更誰勸流鸎聲住　鬢邊覷試<lb/>
把花卜歸期才簮又重數羅帳燈昏哽咽夢中語是他<lb/>
春帶愁来春歸何處却不解帶將愁去<lb/>
　　又<hi>與客飲瓢泉客以泉聲喧靜為問余醉未及畣或者以蟬噪林逾靜代對意甚美矣翌日為此</hi>
　　　<hi>賦詞以褒之</hi>
水縱横山逺近拄杖占千頃老眼羞明水底看山影試<lb/>
教水動山揺吾生堪笑似此箇青山無定　一瓢飲人<lb/>
間翁愛飛泉來尋箇中靜遶屋聲喧怎做靜中鏡我<lb/>
<pb n="KR4j0040_WYG_003-4a"/>
眠君且歸休維摩方丈待天女散花時問<lb/>
　　婆羅門引<hi>别杜叔髙叔髙長於楚詞</hi>
落花時節杜䳌聲裏送君歸未消文字湘纍只怕蛟龍<lb/>
雲雨後會𣺌難期更何人念我老大傷悲　已而已而<lb/>
算此意只君知記取岐亭買酒雲洞題詩爭如不見纔<lb/>
相見便有别離時千里月兩地相思<lb/>
　　又<hi>用韻别郭逢道</hi>
緑隂啼鳥陽闗未徹早催歸歌珠悽㫁纍纍囘首海山<lb/>
<pb n="KR4j0040_WYG_003-4b"/>
何處千里共襟期歎髙山流水絃㫁堪悲　中心悵而<lb/>
似風雨落花知更擬停雲君去細和陶詩見君何日待<lb/>
瓊林宴罷醉歸時人爭看寳馬來思<lb/>
　　又<hi>用韻畣傅先之時傅先之宰龍泉歸</hi>
龍泉佳處種花滿縣却東歸腰間玉若金纍須信功名<lb/>
富貴長與少年期恨髙山流水古調今悲　卧龍暫而<lb/>
算天上有人知最好五十學易三百篇詩男兒事業看<lb/>
一日須有致君時端的了休便尋思<lb/>
<pb n="KR4j0040_WYG_003-5a"/>
　　又<hi>用韻畣趙晉臣敷文</hi>
不堪鶗鴂早教百草放春歸江頭愁殺塵纍却覺君侯<lb/>
雅句千載共心期便留春甚樂樂了須悲　瓊而素而<lb/>
被花惱只鸎知正要千鍾角酒五字裁詩江東日暮道<lb/>
繡斧人去未多時還又要玉殿論思<lb/>
　　又<hi>趙晉臣敷文張燈甚盛索賦偶憶舊游末章因及之</hi>
落星萬㸃一天寳焰下層霄人間疊作仙鼇冣愛金蓮<lb/>
側畔紅粉裊花梢更鳴鼉擊鼓噴玉吹簫　曲江畫橋<lb/>
<pb n="KR4j0040_WYG_003-5b"/>
記花月可憐宵想見閒愁未了宿酒纔消東風揺蕩似<lb/>
楊栁十五女兒腰人共栁那箇無聊<lb/>
　　千年調<hi>開山徑得石壁因名曰蒼壁事出望外意天之所賜邪喜而賦</hi>
左手把青霓右手挾明月吾使豐隆前導呌開閶闔周<lb/>
遊上下徑入寥天一覽𤣥圃萬斛泉千丈石　鈞天廣<lb/>
樂燕我瑶之席帝飲予觴甚樂賜汝蒼壁璘珣突兀正<lb/>
在一丘壑余馬懐㒒夫悲下恍惚<lb/>
　　又<hi>蔗菴小閣名曰巵言作此詞以嘲之</hi>
<pb n="KR4j0040_WYG_003-6a"/>
巵酒向人時和氣先傾倒最要然然可可萬事稱好滑<lb/>
稽坐上更對䲭夷笑寒與熱總隨人甘國老　少年使<lb/>
酒出口人嫌抝此箇和合道理近日方曉學人言語未<lb/>
會十分巧看他們得人憐秦吉了<lb/>
　　粉蝶兒<hi>和趙晉臣敷文賦落梅</hi>
昨日春如十三女兒學繡一枝枝不教花瘦甚無情便<lb/>
下得雨僝風僽向園林鋪作地衣紅縐　而今春似輕<lb/>
薄蕩子難久記前時送春歸後把春波都釀作一江醇<lb/>
<pb n="KR4j0040_WYG_003-6b"/>
酎約清愁楊栁岸邊相候<lb/>
　　千秋嵗<hi>金陵夀史帥致道時有版築役</hi>
塞垣秋草又報平安好樽爼上英雄表金湯生氣象珠<lb/>
玉霏譚笑春近也春花得似人難老　莫惜金樽倒鳯<lb/>
詔看看到留不住江東小從容帷幄裏整頓乾坤了千<lb/>
百嵗從今盡是中書考<lb/>
　　江神子<hi>和人韻</hi>
賸雲殘日弄隂晴晚山明小溪横枝上綿蠻休作㫁腸<lb/>
<pb n="KR4j0040_WYG_003-7a"/>
聲但是青山山下路青到處總堪行　當年綵筆賦蕪<lb/>
城憶平生若為情試把靈槎歸路問君平花底夜深寒<lb/>
較甚須拚却玉山傾<lb/>
　　又<lb/>
梨花著雨晚来晴月朧明淚縱横繡閣香濃深鎖鳯簫<lb/>
聲未必人知春意思還獨自遶花行　酒兵昨夜壓愁<lb/>
城太狂生轉闗情寫盡胸中磈磊未全平却與平章珠<lb/>
玉價看醉裏錦囊傾<lb/>
<pb n="KR4j0040_WYG_003-7b"/>
　　又<hi>和陳仁和韻</hi>
玉簫聲逺憶驂鸞㡬悲歡帶羅寛且對花前痛飲莫留<lb/>
殘歸去小窓明月在雲一縷玉千竿　呉霜應㸃鬢雲<lb/>
斑綺窓閒夢連環說與東風歸興有無間芳草姑蘇臺<lb/>
下路和淚看小屏山<lb/>
　　又<lb/>
寳釵飛鳯鬢驚鸞望重歡水雲寛腸㫁新来翠被粉香<lb/>
殘待得来時春盡也梅結子笋成竿　湘筠簾捲淚痕<lb/>
<pb n="KR4j0040_WYG_003-8a"/>
斑珮聲閒玉垂環箇裏溫柔容我老其間却笑平生三<lb/>
羽箭何日去定天山<lb/>
　　又<hi>和人韻</hi>
梅梅栁栁鬬纖穠亂山中為誰容試著春衫依舊怯東<lb/>
風何處踏青人未去呼女伴認驕驄　兒家門戸㡬重<lb/>
重記相逢畫樓東眀日重来風雨暗殘紅可惜行雲春<lb/>
不管裙帶褪鬢雲鬆<lb/>
　　又<hi>博山道中書王氏璧</hi>
<pb n="KR4j0040_WYG_003-8b"/>
一川松竹任横斜有人家被雲遮雪後疎梅時見兩三<lb/>
花比著桃源溪上路風景好不爭些　旗亭有酒徑須<lb/>
賖晩寒咱怎禁他醉裏匆匆歸騎自隨車白髮蒼顏吾<lb/>
老矣只此地是生涯<lb/>
　　又<hi>聞蟬蛙戯作</hi>
簟鋪湘竹帳籠紗醉眠些夢天涯一枕驚囘水底沸鳴<lb/>
蛙借問喧天成鼓吹良自苦為官耶　心空喧靜不爭<lb/>
多病維摩意云何掃地燒香且看散天花斜日緑隂枝<lb/>
<pb n="KR4j0040_WYG_003-9a"/>
上噪還又問是蟬麽<lb/>
　　又<hi>送元濟之歸豫章</hi>
亂雲擾擾水潺潺笑溪山㡬時閒更覺桃源人去隔僊<lb/>
凡<hi>桃源乃王氏酒壚與濟之送别處</hi>萬壑千巖樓外雪瓊作樹玉為欄<lb/>
　倦遊囘首且加餐短篷寒畫圖間見說嬌顰擁髻待<lb/>
君看二月東湖湖上路官栁嫩野梅殘<lb/>
　　又<hi>賦梅寄余叔良</hi>
暗香横路雪垂垂晚風吹曉風吹花意爭春先出嵗寒<lb/>
<pb n="KR4j0040_WYG_003-9b"/>
枝畢竟一年春事了縁太早却成遲　未應全是雪霜<lb/>
姿欲開時未開時粉面朱唇一半㸃胭脂醉裏謗花花<lb/>
莫恨渾冷澹有誰知<lb/>
　　又<hi>别呉子似末寄潘徳久</hi>
看君人物漢西都過吾廬笑談初便說公卿元自要通<lb/>
儒一自梅花開了後長怕說賦歸歟　而今别恨滿江<lb/>
湖怎消除算何如杖屨當時聞早放教疎今代故交新<lb/>
貴後渾不寄數行書<lb/>
<pb n="KR4j0040_WYG_003-10a"/>
　　又<hi>侍者請先生賦詞自夀</hi>
兩輪屋角走如梭大忙些怎禁他擬倩何人天上勸羲<lb/>
娥宛似從容来左右傾美酒聴髙歌　人生今古不消<lb/>
磨積教多似塵沙未必堅牢剗地實堪嗟莫道長生學<lb/>
不得學得後待如何<lb/>
　　又<hi>和李能伯韻呈趙晉臣</hi>
五雲髙處望西清玉階升棣華榮築屋溪頭樓觀畫難<lb/>
成長夜笙歌還起問誰放月又西沉　家傳鴻寳舊知<lb/>
<pb n="KR4j0040_WYG_003-10b"/>
名看長生奉嚴宸且把風流水北畫耆芙咫尺西風詩<lb/>
酒社石鼎句要彌明<lb/>
　　青玉案<hi>元夕</hi>
東風夜放花千樹更吹落星如雨寳馬雕車香滿路鳯<lb/>
簫聲動玉壺光轉一夜魚龍舞　蛾兒雪栁黄金縷笑<lb/>
語盈盈暗香去衆裏尋它千百度驀然迴首那人却在<lb/>
燈火闌珊處<lb/>
　　感皇恩<hi>滁州壽范倅</hi>
<pb n="KR4j0040_WYG_003-11a"/>
春事到清明十分花栁喚得笙歌勸君酒酒如春好春<lb/>
色年年依舊青春元不老君知否　席上看君竹清松<lb/>
瘦待與青春鬬長久三山歸路明日天香襟袖更持金<lb/>
盞起為君夀<lb/>
　　又<lb/>
七十古来稀人人都道不是隂功怎生到松姿雖瘦偏<lb/>
耐雪寒霜曉看君雙鬢底青青好　樓雪初晴庭闈嬉<lb/>
笑一醉何妨玉壺倒從今康健不用靈丹仙草更看一<lb/>
<pb n="KR4j0040_WYG_003-11b"/>
百嵗人難老<lb/>
　　又<hi>慶嬸母王恭人七十</hi>
七十古來稀未為希有須是榮華更長久滿牀靴笏羅<lb/>
列兒孫新婦精神渾似箇西王母　遥想畫堂兩行紅<lb/>
袖妙舞清歌擁前後大男小女逐箇出来為夀一箇一<lb/>
百嵗一盃酒<lb/>
　　又<hi>讀莊子聞朱晦菴即世</hi>
案上數編書非莊即老會說忘言始知道萬言千句不<lb/>
<pb n="KR4j0040_WYG_003-12a"/>
自能忘堪笑今朝梅雨霽青天好　一壑一丘輕衫短<lb/>
㡌白髮多時故人少子雲何在應有𤣥經遺草江河流<lb/>
日夜何時了<lb/>
　　又<hi>夀鉛山陳丞及之</hi>
富貴不須論公應自有且把新詞祝公夀當年僊桂父<lb/>
子同攀希有人言金殿上他年久　冠冕在前周公拜<lb/>
手同日催班魯公後此時人羨緑鬢朱顔依舊親朋來<lb/>
賀喜休辭酒<lb/>
<pb n="KR4j0040_WYG_003-12b"/>
　　行香子<hi>三山作</hi>
好雨當春要趂歸耕況而今已是清明小窓坐地側聴<lb/>
簷聲恨夜来風夜来月夜来雲　花絮飄零鸎燕丁寧<lb/>
怕妨儂湖上閒行天心肯後費甚心情放霎時隂霎時<lb/>
雨霎時晴<lb/>
　　又<hi>山居客至</hi>
白露園蔬碧水溪魚笑先生釣罷還鋤小窓髙卧風展<lb/>
殘書看北山移盤谷序輞川圖　白飯青芻赤脚長鬚<lb/>
<pb n="KR4j0040_WYG_003-13a"/>
客来時酒盡重沽聴風聴雨吾愛吾廬歎苦無心剛自<lb/>
瘦此君疎<lb/>
　　又<hi>博山戲呈趙昌甫韓仲止</hi>
少日甞聞富不如貧貴不如賤者長存由来至樂総屬<lb/>
閒人且飲瓢泉弄秋水看停雲　嵗晚情親老語彌真<lb/>
記前時觀我慇懃都休殢酒也莫論文把相牛經種魚<lb/>
法教兒孫<lb/>
　　又<hi>雲嚴道中</hi>
<pb n="KR4j0040_WYG_003-13b"/>
雲岫如簮野漲挼藍向春闌緑醒紅酣青裙縞袂兩兩<lb/>
三三把麯生禪玉版局一時叅　拄杖彎環過眼嵌巖<lb/>
岸輕烏白髮鬖鬖他年來種萬桂千杉聴小綿蠻新格<lb/>
磔舊呢喃<lb/>
　　一剪梅<hi>游蔣山呈葉丞相</hi>
獨立蒼茫醉不歸日暮天寒歸去來兮探梅踏雪㡬何<lb/>
時今我來思楊楊依依　白石崗頭曲岸西一片閒愁<lb/>
芳草萋萋多情山鳥不須啼桃李無言下自成蹊<lb/>
<pb n="KR4j0040_WYG_003-14a"/>
　　又<hi>中秋無月</hi>
憶對中秋月桂叢花在盃中月在盃中今宵樓上一尊<lb/>
同雲溼紗窓雨濕紗窓　渾欲乘風問化工路也難通<lb/>
信也難通滿堂惟有燭花紅盃且從容歌且從容<lb/>
　　踏莎行<hi>庚戍中秋後二夕帶湖篆岡小酌</hi>
夜月樓臺秋香院宇笑吟吟地人来去是誰秋到便凄<lb/>
凉當年宋玉悲如許　隨分盃盤等閒歌舞問他有甚<lb/>
堪悲處思量却也有悲時重陽節近多風雨<lb/>
<pb n="KR4j0040_WYG_003-14b"/>
　　又<hi>賦木犀</hi>
弄影闌干吹香巖谷枝枝㸃㸃黄金粟未堪收拾付薰<lb/>
爐窓前且把離騷讀　奴僕葵花兒曹金菊一枝風露<lb/>
清涼足傍邊只欠箇姮娥分明身在蟾宫宿<lb/>
　　又<hi>賦稼軒集經句</hi>
進退存亡行藏用舍小人請學樊須稼衡門之下可棲<lb/>
遲日之夕矣牛羊下　去衛靈公遭桓司馬東西南北<lb/>
之人也長沮桀溺耦而耕丘何為是栖栖者<lb/>
<pb n="KR4j0040_WYG_003-15a"/>
　　又<hi>和趙國興知録韻</hi>
吾道悠悠憂心悄悄最無聊處秋光到西風林外有啼<lb/>
鴉斜陽山下多衰草　長憶南山當年四老塵埃也走<lb/>
咸陽道為誰書到便幡然至今此意無人曉<lb/>
　　定風波<hi>暮春漫興</hi>
少日春懐似酒濃挿花走馬醉千鍾老去逢春如病酒<lb/>
唯有茶甌香篆小簾櫳　巻盡殘花風未定休恨花開<lb/>
元自要春風試問春歸誰得見飛燕来時相遇夕陽中<lb/>
<pb n="KR4j0040_WYG_003-15b"/>
　　又<hi>大醉歸自葛園家人有痛飲之戒故書于壁</hi>
昨夜山翁倒載歸兒童應笑醉如泥試與扶頭渾未醒<lb/>
休問夢魂猶在葛家溪　欲覔醉鄉今古路知處溫柔<lb/>
東畔白雲西起向綠窓髙處看題徧劉伶元自有賢妻<lb/>
　　又<hi>用藥名招婺源馬荀仲游雨巖馬善醫</hi>
山路風來草木香雨餘涼意到胡牀泉石膏肓吾已甚<lb/>
多病隄防風月費篇章　孤負尋常山間醉獨自應知<lb/>
揚子草𤣥忙湖海早知身汗漫誰伴只甘松竹共凄凉<lb/>
<pb n="KR4j0040_WYG_003-16a"/>
　　又<hi>藥名</hi>
仄月髙寒水石鄉倚空青碧對禪房白髮自憐心似鐵<lb/>
風月史君仔細與平章　平昔生涯笻竹杖來往却慚<lb/>
沙鳥笑人忙便好賸留黄巻句誰賦銀鈎小草晚天涼<lb/>
　　又<hi>施樞密聖與席上賦</hi>
春到蓬壺特地晴神仙隊裏相公行翠玉相挨呼小字<lb/>
須記笑簮花底是飛瓊　總是傾城来一處誰妒惟攜<lb/>
歌舞到園亭栁妒腰肢花妒艷聴著流鸎直是妒歌聲<lb/>
<pb n="KR4j0040_WYG_003-16b"/>
　　又<hi>席上送范先之游建業</hi>
聴我樽前醉後歌人生無奈别離何但使情親千里近<lb/>
須信無情對面是山河　寄語石頭城下水居士而今<lb/>
渾不怕風波借使未成鷗鷺伴經慣也應學得老漁蓑<lb/>
　　又<hi>三山送盧國華提刑約上元重來</hi>
少日猶堪話别離老來怕作送行詩極目南雲無雁過<lb/>
君看梅花也解寄相思　無限江山行未了父母不須<lb/>
和淚看旌旗後會丁寧何日是須記春風十里放燈時<lb/>
<pb n="KR4j0040_WYG_003-17a"/>
　　又<hi>用韻時國華置酒歌舞甚盛</hi>
莫望中州歎黍離元和盛徳要君詩老去不堪誰似我<lb/>
歸卧青山活計費尋思　誰築詩壇髙十丈直上看君<lb/>
斬將㪅搴旗歌舞正濃還有語記取鬚髯不似少年時<lb/>
　　又<hi>自和</hi>
金印纍纍佩陸離河梁更賦㫁腸詩莫擁旌旗真箇去<lb/>
何處玉堂元自要論思　且約風流三學士同醉春風<lb/>
看試㡬槍旗從此酒酣明月夜耳熱那邊應是說儂時<lb/>
<pb n="KR4j0040_WYG_003-17b"/>
　　又<hi>賦杜鵑花</hi>
百紫千紅過了春杜鵑聲苦不堪聞却解啼教春小住<lb/>
風雨空山招得海棠魂　恰似蜀宫當日女無數猩猩<lb/>
血染赭羅巾畢竟花開誰作主記取大都花屬惜花人<lb/>
　　又<hi>再用韻和趙晉臣敷文</hi>
野草閒花不當春杜鵑却是舊知聞謾道不如歸去住<lb/>
梅雨石榴花又是離魂　前殿羣臣深殿女異數赭袍<lb/>
一㸃萬紅巾莫問興亡今㡬許聴取花前毛羽已羞人<lb/>
<pb n="KR4j0040_WYG_003-18a"/>
　　破陣子<hi>為范南伯夀時南伯為張南軒拜宰盧溪南伯遲遲未行因作此以勉之</hi>
擲地劉郎玉斗挂帆西子扁舟千古風流今在此萬里<lb/>
功名莫放休君王三百州　燕雀豈知鴻鵠貂蟬元出<lb/>
兜鍪却笑盧溪如斗大肯把牛刀試手不夀君雙玉甌<lb/>
　　又<hi>為陳同甫賦壯詩以寄之</hi>
醉裏挑燈看劔夢回吹角連營八百里分麾下䏑五十<lb/>
絃翻塞外聲沙場秋㸃兵　馬作的盧飛快弓如霹靂<lb/>
弦驚了却君王天下事贏得生前身後名可憐白髮生<lb/>
<pb n="KR4j0040_WYG_003-18b"/>
　　又<hi>贈行</hi>
少日春風滿眼而今秋葉辭柯便好消磨心下事也憶<lb/>
尋常醉後歌新来白髮多　明日扶頭顛倒倩誰伴舞<lb/>
婆娑我定思君拚瘦損君不思兮可奈何天寒將息呵<lb/>
　　又<hi>趙晉臣敷文幼女縣主覔詞</hi>
菩薩藂中恵眼碩人詩裏娥眉天上人間真福相畫就<lb/>
描成好靨兒行時嬌更遲　勸酒偏多最劣笑時猶有<lb/>
些痴更著十年君看取兩國夫人更是誰殷勤秋水詞<lb/>
<pb n="KR4j0040_WYG_003-19a"/>
　　又<hi>峽石道中有懷呉子似縣尉</hi>
宿麥畦中雉雊桑葉陌上蠶生騎火須防花月暗玉唾<lb/>
長攜綵筆行隔牆人笑聲　莫說弓刀事業依然詩酒<lb/>
功名千載途中今古事萬石溪頭長短亭小塘風浪平<lb/>
<hi>時修圖經集亭堠途中之途當作圖</hi>
　　臨江仙<hi>探梅</hi>
老去惜花心已嬾愛梅猶遶江村一枝先破玉溪春更<lb/>
無花態度全是雪精神　賸向青山餐秀色為渠著句<lb/>
<pb n="KR4j0040_WYG_003-19b"/>
清新竹根流水帶溪雲醉中渾不記歸路月黄昏<lb/>
　　又<hi>醉宿崇福寺寄祐之弟祐之以僕先歸</hi>
莫向空山吹玉笛壯懐酒醒心驚四更霜月曉寒生被<lb/>
翻紅錦浪酒滿玉壺氷　小陸未須臨水笑山林我軰<lb/>
鍾情今宵依舊醉中行試尋殘菊處中路候淵明<lb/>
　　又<hi>再用韻送祐之弟歸浮梁</hi>
鍾鼎山林都是夢人間寵辱休驚只消閒處過平生酒<lb/>
盃秋吸露詩句夜裁氷　記取小窓風雨夜對牀燈火<lb/>
<pb n="KR4j0040_WYG_003-20a"/>
多情問誰千里伴君行曉山眉様翠秋水鏡般明<lb/>
　　又<lb/>
小靨人憐都惡瘦曲眉天與長顰沉思歡事惜腰身枕<lb/>
添離别淚粉落却深旬　翠袖盈盈渾力薄玉笙嫋嫋<lb/>
愁新夕陽依舊倚窓塵葉紅苔鬱碧深院㫁無人<lb/>
　　又<lb/>
逗曉鸎啼聲昵昵掩闗髙樹㝠㝠小渠春浪細無聲井<lb/>
窓聴夜雨出蘚轆轤青　碧草旋荒金谷路烏絲重記<lb/>
<pb n="KR4j0040_WYG_003-20b"/>
蘭亭彊扶殘醉遶雲屏一枝風露濕花重入疎櫺<lb/>
　　又<hi>即席和韓南澗韻</hi>
風雨催春寒食近平原一片丹青溪頭喚渡栁邊行花<lb/>
飛蝴蝶亂桑嫩野蠶生　綠野先生閒袖手却尋詩酒<lb/>
功名未知明日定隂晴今宵成獨醉却笑衆人醒<lb/>
　　又<hi>為岳母夀</hi>
住世都知菩薩行仙家風骨精神夀如山岳福如雲金<lb/>
花湯沐誥竹馬綺羅裙　更願昇平添喜事大家禱祝<lb/>
<pb n="KR4j0040_WYG_003-21a"/>
殷勤眀年此地慶佳辰一盃千嵗酒重拜太夫人<lb/>
　　又<hi>和信守王道夫韻謝以為夀時僕作閩憲</hi>
記取年年為客夜只今明月相隨莫教絃管便生衣引<lb/>
壺觴自酌須富貴何時　入手清風詞更好細書白蠒<lb/>
烏絲海山問我㡬時歸棗瓜如可啖直欲覔安期<lb/>
　　又<lb/>
春色饒君白髮了不妨倚緑偎紅翠鬟催喚出房櫳垂<lb/>
肩金縷窄醮甲寳杯濃　睡起鴛鴦飛燕子門前沙㬉<lb/>
<pb n="KR4j0040_WYG_003-21b"/>
泥融畫樓人把玉西東舞低花外月唱徹柳邊風<lb/>
　　又<lb/>
金谷無煙宫樹緑嫩寒生怕春風博山微透㬉薰櫳小<lb/>
樓春色裏幽夢雨聲中　别浦鯉魚何日到錦書封恨<lb/>
重重海棠花下去年逢也應隨分瘦忍淚覔殘紅<lb/>
　　又<hi>戲為期思詹老夀</hi>
手種門前烏桕樹而今千尺蒼蒼田園只是舊耕桑盃<lb/>
盤風月夜簫鼓子孫忙　七十五年無事客不妨兩鬢<lb/>
<pb n="KR4j0040_WYG_003-22a"/>
如霜緑窓剗地調紅粧更從今日醉三萬六千場<lb/>
　　又<lb/>
手撚黄花無意緒等閒行盡囘廊捲簾芳桂散餘香枯<lb/>
荷難睡鴨疎雨暗添塘　憶得舊時攜手處如今水逺<lb/>
天長羅巾浥淚别殘粧舊歡新夢裏閒處却思量<lb/>
　　又<hi>和葉仲洽賦羊桃</hi>
憶醉三山芳樹下㡬曾風韻忘懐黄金顔色五花開味<lb/>
如盧橘熟貴似荔枝來　聞道商山餘四老橘中自釀<lb/>
<pb n="KR4j0040_WYG_003-22b"/>
秋醅試呼名品細推排重重香肺腑偏殢聖賢盃<lb/>
　　又<lb/>
冷雁寒雲渠有恨春風自滿余懐更教無日不花開未<lb/>
須愁菊盡相次有梅來<hi>闕</hi>
　醅<hi>闕</hi>　　多要安排不須連日醉且進兩三盃<lb/>
　　又<hi>侍者阿錢將行賦錢字以贈之</hi>
一自酒情詩興嬾舞裙歌扇闌珊好天良夜月團團杜<lb/>
陵真好事留得一錢看　嵗晩人欺程不識怎教阿堵<lb/>
<pb n="KR4j0040_WYG_003-23a"/>
留連楊花榆莢雪漫天從今花影下只看緑苔圓<lb/>
　　又<hi>諸葛元亮席上見和再用韻</hi>
夜雨南堂新瓦響三更急漏珊珊交情莫作碎沙團死<lb/>
生貧富際試向此中看　記取他年耆舊傳與君名字<lb/>
牽連清風一枕晚涼天覺來還自笑此夢倩誰圓<lb/>
　　又<hi>壬戌嵗生日書懐</hi>
六十三年無限事從頭悔恨難追巳知六十二年非只<lb/>
應今日是後日又尋思　少是多非惟有酒何須過後<lb/>
<pb n="KR4j0040_WYG_003-23b"/>
方知從今休似去年時病中留客飲醉裏和人詩<lb/>
　　又<hi>再用圓字韻</hi>
窄様金盃休教了房櫳試聴珊珊莫教秋扇雪團團古<lb/>
今悲笑事長付後人看　記取桔橰春雨後短畦菊艾<lb/>
相連拙於人處巧於天君看流水地難得正方圓<lb/>
　　又<hi>戲為山園蒼壁解嘲</hi>
莫笑吾家蒼壁小稜層勢欲摩空相知惟有主人翁有<lb/>
心雄泰華無意巧玲瓏　天作髙山難得料解嘲試倩<lb/>
<pb n="KR4j0040_WYG_003-24a"/>
揚雄君看當日仲尼窮從人賢子貢自欲學周公<lb/>
　　又<hi>簮花屢墮戲作</hi>
鼓子花開春爛熳荒園無限思量今朝拄杖過西鄉急<lb/>
呼桃葉渡為看牡丹忙　不管昨宵風雨横依然紅紫<lb/>
成行白頭陪奉少年場一枝簮不住推道帽簷長<lb/>
　　又<lb/>
醉帽吟鞭花不住却招花共商量人生何必醉為鄉從<lb/>
教斟酒淺休更和詩忙　一斗百篇風月地饒他老子<lb/>
<pb n="KR4j0040_WYG_003-24b"/>
當行從今三萬六千場青青頭上髮還作柳絲長<lb/>
　　又<hi>昨日得家報牡丹漸開連日少雨多晴當年末有僕留龍安蕭寺諸君亦不果來豈牡丹留不</hi>
　　　<hi>住為恨耶因取来韻為牡丹一語</hi>
秪恐牡丹留不住與君約束分眀未開微雨半開晴要<lb/>
花開定凖又更與花盟　魏紫朝来將進酒玉盤盂様<lb/>
先呈鞓紅似向舞腰横風流人不見錦繡夜間行<lb/>
　　又<lb/>
老去渾身無著處天教只住山林百年光景百年心更<lb/>
<pb n="KR4j0040_WYG_003-25a"/>
歡須歎息無病也呻吟　試向浮𤓰沉李處清風散髪<lb/>
披襟莫嫌淺後更頻斟要他詩句好須是酒盃深<lb/>
　　又<hi>停雲偶作</hi>
偶向停雲堂上坐曉猿夜鶴驚猜主人何事太塵埃低<lb/>
頭還說向被召又重来　多謝北山山下老殷勤一語<lb/>
佳哉借君竹杖與芒鞋徑須從此去深入白雲堆<lb/>
　　蝶戀花<hi>和趙景明知縣韻</hi>
老去怕尋年少伴畫棟朱簾風月無人管公子看花朱<lb/>
<pb n="KR4j0040_WYG_003-25b"/>
碧亂新詞攪斷相思怨　涼夜愁腸千百轉一雁西風<lb/>
錦字何時遣畢竟啼烏才思短喚回曉夢天涯逺<lb/>
　　又<hi>和楊濟翁韻首句用丘宗卿書中語</hi>
檢㸃笙歌多釀酒蝴蝶西園暖日明花栁醉倒東風眠<lb/>
晝錦覺來小院重攜手　可惜春殘風又雨收拾情懐<lb/>
閒把詩僝僽楊柳人兒離别後腰肢近日和他瘦<lb/>
　　又<hi>和楊濟翁韻餞范南伯知縣歸京口</hi>
淚眼送君傾似雨不折垂楊只倩愁隨去有底風光留<lb/>
<pb n="KR4j0040_WYG_003-26a"/>
不住煙波萬頃春江艣　老馬臨流癡不渡應惜障泥<lb/>
忘了尋春路身在稼軒安穏處書來不用多行數<lb/>
　　又<hi>席上贈楊濟翁侍兒</hi>
小小年華才月半羅幕春風幸自無人見剛道羞郎低<lb/>
粉面傍人瞥見回嬌盼　昨夜西池陪女伴柳困花慵<lb/>
見說歸來晚勸客持觴渾未慣未歌先覺花頭顫<lb/>
　　又<hi>用趙文鼎提學送李正之提刑韻送鄭元英</hi>
莫向樓頭聴漏㸃說與行人黙黙情千萬総是離愁無<lb/>
<pb n="KR4j0040_WYG_003-26b"/>
近逺人間兒女空悲怨　錦繡心胸氷雪面舊日詩名<lb/>
曾道空梁燕傾蓋未償平日願一盃早唱陽闗勸<lb/>
　　又<hi>客有燕語鸎啼人乍逺之句用為首句</hi>
燕語鸎啼人乍逺却恨西園依舊鸎和燕笑語十分愁<lb/>
一半翠圍特地春光暖　只道書來無過雁不道柔腸<lb/>
近日無腸斷柄玉莫揺湘淚點怕君喚作秋風扇<lb/>
　　又<hi>送祐之弟</hi>
衰草斜陽三萬頃不算飄零天外孤鴻影㡬許凄凉須<lb/>
<pb n="KR4j0040_WYG_003-27a"/>
痛飲行人自向江頭醒　會少離多看兩鬢萬縷千絲<lb/>
何況新來病不是離愁難整頓被他引惹其他恨<lb/>
　　又<hi>元日立春</hi>
誰向椒盤簮綵勝整整韶華爭上春風鬢往日不堪重<lb/>
記省為花常把新春恨　春未來時先借問晩恨開遲<lb/>
早又飄零近今嵗花期消息定只愁風雨無憑凖<lb/>
　　又<hi>月下醉書雨巖石浪</hi>
九畹芳菲蘭佩好空谷無人自怨蛾眉巧寳瑟泠泠千<lb/>
<pb n="KR4j0040_WYG_003-27b"/>
古調朱絲絃㫁知音少　冉冉年華吾自老水滿汀洲<lb/>
何處尋芳草喚起湘纍歌未了石龍舞罷松風曉<lb/>
　　又<hi>用前韻送人行</hi>
意態憨生元自好學畫鴉兒舊日偏他巧蜂蝶不禁花<lb/>
引調西園人去春風少　春色無情秋又老誰管閒愁<lb/>
千里青青草今夜情簮黄菊了斷腸眀日霜天曉<lb/>
　　又<lb/>
洗盡機心隨法喜看取樽前秋思如春意誰與先生寛<lb/>
<pb n="KR4j0040_WYG_003-28a"/>
髪齒醉時惟有歌而已　嵗月何須溪上記千古黄花<lb/>
自有淵明比髙卧石龍呼不起微風不動天如醉<lb/>
　　又<lb/>
何物能令公怒喜山要人来人要山無意恰似哀箏絃<lb/>
下齒千情萬意無時已　自要溪堂韓作記今代雲梯<lb/>
好語花難比老眼狂花空亂處銀鈎未見心先醉<lb/>
　　小重山<hi>席上和人韻送李子永提幹</hi>
旋製離歌唱未成陽闗先畫出柳邊亭中年懐抱管絃<lb/>
<pb n="KR4j0040_WYG_003-28b"/>
聲難忘處風月此時情　夜雨共誰聴儘教清夢去兩<lb/>
三程商量詩價重連城相如老漢殿舊知名<lb/>
　　又<hi>三山與客泛西湖</hi>
緑漲連雲翠拂空千分風月處著衰翁垂楊影㫁岸西<lb/>
東君恩重教且種芙蓉　十里水晶宫有時騎馬去笑<lb/>
兒童殷勤却謝打頭風船兒住且醉浪花中<lb/>
　　又<hi>茉莉</hi>
倩得薰風染緑衣國香收不起透氷肌畧開些箇未多<lb/>
<pb n="KR4j0040_WYG_003-29a"/>
時窓兒外却早被人知　越惜越嬌癡一枝雲鬢上那<lb/>
人宜莫將他去比荼䕷分明是他更韻些兒<lb/>
　　南鄉子<lb/>
隔戸語春鸎纔掛簾兒歛袂行漸見凌波羅韈步盈盈<lb/>
隨笑隨顰百媚生　著意聴新聲盡是司空自教成今<lb/>
夜酒腸難道窄多情莫放紗籠蠟炬明<lb/>
　　又<hi>舟中記夢</hi>
欹枕艫聲邊貪聴咿啞聒醉眠夢裏笙歌花底去依然<lb/>
<pb n="KR4j0040_WYG_003-29b"/>
翠袖盈盈在眼前　别後兩眉尖欲說還休夢已䦨只<lb/>
記埋寃前夜月相看不管人愁獨自圓<lb/>
　　又<hi>慶前岡周氏旌表</hi>
無處著風光天上飛来詔十行父老歡呼童穉舞前岡<lb/>
千載周家孝義鄉　草木盡芬芳更覺溪頭水也香我<lb/>
道烏頭門側畔諸郎凖備他年晝錦堂<lb/>
　　又<hi>送趙國宜赴髙安戸曹</hi>
日日老莱衣更解風流蠟鳯嬉膝上放教文度去須知<lb/>
<pb n="KR4j0040_WYG_003-30a"/>
要使人看玉樹枝　剩記乃翁詩綠水紅蓮覔舊題歸<lb/>
騎春衫花滿路相期来嵗流觴曲水時<lb/>
　　又<hi>登京口北固亭有懐</hi>
何處望神州滿眼風光北固樓千古興亡多少事悠悠<lb/>
不盡長江滚滚流　年少萬兜鍪坐斷東南戰未休天<lb/>
下英雄誰敵手曹劉生子當如孫仲謀<lb/>
　　鷓鴣天<hi>離豫章别司馬漢章大監</hi>
聚散匆匆不偶然三年厯遍楚山川但將痛飲酬風月<lb/>
<pb n="KR4j0040_WYG_003-30b"/>
莫放離歌入管絃　縈緑帶㸃青錢東湖春水碧連天<lb/>
明朝放我東歸去後夜相思月滿船<lb/>
　　又<hi>和張子志提舉</hi>
别後粧成白髮新空教兒女笑陳人醉尋夜雨旗亭酒<lb/>
夢㫁東風輦路塵　騎騄駬荷青雲看公冠佩玉階春<lb/>
忠言句句唐虞際便是人間要路津<lb/>
　　又<lb/>
樽爼風流有㡬人當年未遇巳心親金陵種柳歡娱地<lb/>
<pb n="KR4j0040_WYG_003-31a"/>
庾嶺逢梅寂寞濵　樽似海筆如神故人南北一般春<lb/>
玉人好把新粧様淡畫眉兒淺注唇<lb/>
　　又<hi>代人賦</hi>
晩日寒鴉一片愁柳塘新緑却溫柔若教眼底無離恨<lb/>
不信人間有白頭　腸已斷淚難收相思重上小紅樓<lb/>
情知已被雲遮斷頻倚闌干不自由<lb/>
　　又<lb/>
陌上柔桑破嫰芽東隣蠶種已生些平岡細草鳴黄犢<lb/>
<pb n="KR4j0040_WYG_003-31b"/>
斜日寒林㸃暮鴉　山逺近路横斜青旗沽酒有人家<lb/>
城中桃李愁風雨春在溪頭薺菜花<lb/>
　　又<lb/>
撲面征塵去路遥香篝漸覺水沉銷山無重數週遭碧<lb/>
花不知名分外嬌　人厯厯馬蕭蕭旌旗又過小紅橋<lb/>
愁邊剩有相思句揺㫁吟鞭碧玉梢<lb/>
　　又<lb/>
唱徹陽闗淚未乾功名餘事且加餐浮天水送無窮樹<lb/>
<pb n="KR4j0040_WYG_003-32a"/>
帶雨雲埋一半山　今古恨㡬千般只今離合是悲歡<lb/>
江頭未是風波惡别有人間行路難<lb/>
　　又<hi>鵝湖道中</hi>
一榻清風殿影涼㳙㳙流水響回廊千章雲木鈎輈呌<lb/>
十里溪風䆉稏香　衝急雨趂斜陽山園細路轉微茫<lb/>
倦途却被行人笑只為林泉有底忙<lb/>
　　又<hi>鵝湖歸病起作</hi>
枕簟溪堂冷欲秋㫁雲依水晚來收紅蓮相倚渾如醉<lb/>
<pb n="KR4j0040_WYG_003-32b"/>
白鳥無言定自愁　書咄咄且休休一丘一壑也風流<lb/>
不知筋力衰多少但覺新來嬾上樓<lb/>
　　又<lb/>
指點芳樽特地開風帆莫引酒船回方驚共折津頭栁<lb/>
却喜重尋嶺上梅　催月上喚風來莫愁瓶罄恥金罍<lb/>
只愁畫角樓頭起急管哀絃次第催<lb/>
　　又<lb/>
著意尋梅嬾便囘何如信步兩三盃山纔好處行還倦<lb/>
<pb n="KR4j0040_WYG_003-33a"/>
詩未成時雨早催　攜竹杖更芒鞋朱朱粉粉野蒿開<lb/>
誰家寒食歸寧女笑語柔桑陌上來<lb/>
　　又<lb/>
翠木千尋上薜蘿東湖經雨又増波只因買得青山好<lb/>
却恨歸來白髪多　明畫燭洗金荷主人起舞客髙歌<lb/>
醉中只恨歡娯少無奈明朝酒醒何<lb/>
　　又<lb/>
困不成眠奈夜何情知歸未轉愁多暗將往事思量遍<lb/>
<pb n="KR4j0040_WYG_003-33b"/>
誰把多情惱亂他　些底事誤人多不成真箇不思家<lb/>
嬌癡却妒香魂睡喚起醒鬆說夢些<lb/>
　　又<hi>鄭守厚卿席上謝余伯山用其韻</hi>
夢斷京華故倦游只今芳草替人愁陽關莫作三疉唱<lb/>
越女應須為我留　看逸韻自名流青衫司馬且江州<lb/>
君家兄弟真堪笑箇箇能修五鳯樓<lb/>
　　又<hi>和人龍有所贈</hi>
趂得西風汗漫游見他歌後怎生愁事如芳草春長在<lb/>
<pb n="KR4j0040_WYG_003-34a"/>
人似浮雲影不留　眉黛歛眼波流十年薄倖說揚州<lb/>
明朝短棹輕衫夢只在溪南罨畫樓<lb/>
　　又<hi>徐衡仲撫幹惠琴不受</hi>
千丈隂崖百丈溪孤桐枝上鳯偏宜玉香落落雖難合<lb/>
横理庚庚定自竒<hi>山谷聴摘阮歌云立壁庚庚有横理</hi>人散後月明時試<lb/>
彈幽憤淚空垂不如却付騷人手留和南風解愠詩<lb/>
　　又<hi>用前韻和趙文鼎提舉賦雪</hi>
莫上扁舟訪剡溪淺斟低唱正相宜從教犬吠千家白<lb/>
<pb n="KR4j0040_WYG_003-34b"/>
且與梅成一段竒　香暖處酒醒時畫簷玉筯已偷垂<lb/>
笑君解釋春風恨倩拂蠻牋只費詩<lb/>
　　又<hi>重九席上</hi>
戲馬臺前秋雁飛管絃歌舞更旌旗要知黄菊清髙處<lb/>
不入當年二謝詩　傾白酒遶東籬只於陶令有心期<lb/>
明朝九日渾瀟灑莫使樽前欠一枝<lb/>
　　又<lb/>
有甚閒愁可皺眉老懐無緒自傷悲百年旋逐花隂轉<lb/>
<pb n="KR4j0040_WYG_003-35a"/>
萬事長看鬢髮知　溪上枕竹間棋怕尋酒伴嬾吟詩<lb/>
十分筋力誇彊健只比年來病起時<lb/>
　　又<hi>送范先之秋試</hi>
白苧新袍入院涼春蠶食葉響迴廊禹門巳凖桃花浪<lb/>
月殿先收桂子香　鵬北海鳯朝陽又攜書劎路茫茫<lb/>
明年此日青雲上却笑人間舉子忙<lb/>
　　又<lb/>
一夜清霜變鬢絲怕愁剛把酒禁持玉人今夜相思不<lb/>
<pb n="KR4j0040_WYG_003-35b"/>
想見頻將翠枕移　真箇恨未多時也應香雪減些兒<lb/>
菱花照面須頻記曾道偏宜淺畫眉<lb/>
　　又<hi>送歐陽國瑞入呉中</hi>
莫避春隂上馬遲春来未有不隂時人情輾轉閒中看<lb/>
客路﨑嶇倦後知　梅似雪栁如絲試聴别語慰相思<lb/>
短蓬炊飯鱸魚熟除却松江枉費詩<lb/>
　　又<lb/>
水落山髙一夜霜北風驅雁又離行無言毎覺情懐好<lb/>
<pb n="KR4j0040_WYG_003-36a"/>
不飲能令興味長　頻聚散試思量為誰春草夢池塘<lb/>
中年長作東山恨莫遣離歌苦㫁腸<lb/>
　　又<hi>席上再用韻</hi>
水㡳明霞十頃光天教鋪錦襯鴛鴦最憐楊栁如張緒<lb/>
却笑蓮花似六郎　方竹簟小胡牀晚来消得許多涼<lb/>
背人白鳥都飛去落日殘鴉更㫁腸<lb/>
　　又<hi>石門道中</hi>
山上飛泉萬斛珠懸崖千丈落鼪鼯已通樵逕行還碍<lb/>
<pb n="KR4j0040_WYG_003-36b"/>
似有人聲聴却無　閒畧彴逺浮屠溪南脩竹有茅廬<lb/>
莫嫌杖屨頻來往此地徧宜著老夫<lb/>
　　又<hi>敗棋罰賦梅雨</hi>
漠漠輕隂撥不開江南細雨熟黄梅有情無道東邊日<lb/>
已怒重驚忽地雷　雲拄礎水侵臺羅衣費盡博山灰<lb/>
當時一識和羮味便道為霖消息來<lb/>
　　又<hi>黄沙道中即事</hi>
句裏春風正剪裁溪山一片畫圖開輕鷗自趂虛船去<lb/>
<pb n="KR4j0040_WYG_003-37a"/>
荒犬還迎野婦囘　松共竹翠成堆要擎殘雪鬬疎梅<lb/>
亂鴉畢竟無才思時把瓊瑶蹴下來<lb/>
　　又<hi>元溪不見梅</hi>
千丈氷溪百步雷柴門都向水邊開亂雲賸帶炊煙去<lb/>
野水閒將日影來　穿窈窕過崔嵬東林試問㡬時栽<lb/>
動搖意態雖多竹㸃綴風流却欠梅<lb/>
　　又<hi>戲題村舍</hi>
鷄鴨成羣晚未收桑麻長過屋山頭有何不可吾方羡<lb/>
<pb n="KR4j0040_WYG_003-37b"/>
要底都無飽便休　新柳樹舊沙洲去年溪打却邊流<lb/>
自言此地生兒女不嫁余家即聘周<lb/>
　　又<hi>春日即事題毛村酒壚</hi>
春日平原蒿菜花新耕雨後落羣鴉多情白髮春無奈<lb/>
晚日青帘酒易賖　閒意態細生涯牛欄西畔有桑麻<lb/>
青裙縞袂誰家女去趂蠶生看外家<lb/>
　　又<hi>睡起即事</hi>
水荇參差動緑波一池虵影噤羣蛙因風野鶴飢猶舞<lb/>
<pb n="KR4j0040_WYG_003-38a"/>
積雨山梔病不花　名利處戰爭多門前蠻觸日干戈<lb/>
不知更有槐安國夢覺南柯日未斜<lb/>
　　又<lb/>
石壁虗雲積漸髙溪聲遶屋㡬週遭自從一雨花零落<lb/>
却愛微風草動揺　呼玉友薦溪毛殷勤野老著相邀<lb/>
杖藜忽避行人去認是翁来却過橋<lb/>
　　又<hi>送元濟之歸豫章</hi>
欹枕婆娑兩鬢霜起聴簷溜碎喧江那邊玉筯銷啼粉<lb/>
<pb n="KR4j0040_WYG_003-38b"/>
這裏車輪轉别腸　詩酒社水雲鄉可看醉墨㡬淋浪<lb/>
畫圖却似歸家夢千里河山寸許長<lb/>
　　又<hi>尋菊花無有戲作</hi>
掩鼻人間臭腐塲古今惟有酒偏香自從来住雲煙畔<lb/>
直到而今歌舞忙　呼老伴共秋光黄花何處避重陽<lb/>
要知爛漫開時節直待西風一夜霜<lb/>
　　又<hi>席上呉子似諸友見和再用韻答之</hi>
翰墨諸公久擅塲胸中書傳許多香都無絲竹銜盃樂<lb/>
<pb n="KR4j0040_WYG_003-39a"/>
却有龍蛇落筆忙　閒意思老風光酒徒今有㡬髙陽<lb/>
黄花不怯西風冷只怕詩人兩鬢霜<lb/>
　　又<lb/>
自古髙人最可嗟只因疎嬾取名多居山一似庚桑楚<lb/>
種樹真成郭槖駞　雲母飯水晶𤓰林間攜客更烹茶<lb/>
君歸休矣吾忙甚要看蜂兒晩趂衙<lb/>
　　又<hi>三山道中</hi>
抛却山中詩酒窠却来官府聴笙歌閒愁做弄天来大<lb/>
<pb n="KR4j0040_WYG_003-39b"/>
白髪栽培日許多　新劎㦸舊風波天生予嬾奈予何<lb/>
此身巳覺渾無事却教兒童莫恁麽<lb/>
　　又<lb/>
㸃盡蒼苔色欲空竹籬茅舍要詩翁花餘歌舞歡娯外<lb/>
詩在經營慘澹中　聴軟語笑衰容一枝斜墜翠鬟鬆<lb/>
淺顰深笑誰看醉看取蕭然林下風<lb/>
　　又<hi>用前韻賦梅三山梅開時猶有青葉予時病齒</hi>
病繞梅花酒不空齒牙牢在莫欺翁恨無飛雪青松畔<lb/>
<pb n="KR4j0040_WYG_003-40a"/>
却放疎花翠葉中　氷作骨玉為容當年宫額鬢雲鬆<lb/>
直須爛漫燒銀燭横笛難看一夜風<lb/>
　　又<lb/>
桃李漫山過眼空也宜惱損杜陵翁若將玉骨氷姿比<lb/>
李蔡為人在下中　尋驛使寄芳容隴頭休放馬蹄鬆<lb/>
吾家籬落黄昏後剩有西湖處士風<lb/>
　　又<hi>有感</hi>
出處從來自不齊後車方載太公歸誰知寂寞空山裏<lb/>
<pb n="KR4j0040_WYG_003-40b"/>
却有髙人賦采薇　黄菊嫩晚香枝一般同是采花時<lb/>
蜂兒辛苦多官府蝴蝶花間自在飛<lb/>
　　又<hi>讀淵明詩不能去手戲作小詞以送之</hi>
晩歲躬耕不怨貧隻雞斗酒聚比隣都無晉宋之間事<lb/>
自是羲皇以上人　千載後百篇存更無一字不清真<lb/>
若教王謝諸郎在未抵柴桑陌上塵<lb/>
　　又<lb/>
髮底青青無限春殘紅飛雪謾紛紛黄花也伴秋光老<lb/>
<pb n="KR4j0040_WYG_003-41a"/>
何似樽前見在身　書萬巻筆如神眼看同輩上青雲<lb/>
箇中不許兒童會只恐功名更過人<lb/>
　　又<hi>戊午拜復職奉祠之命</hi>
老退何曾說著官今朝放罪上恩寛便支香火真祠奉<lb/>
更綴文書舊殿班　扶病脚洗衰顏快從老病借衣冠<lb/>
此身忘世渾容易使世相忘却自難<lb/>
　　又<hi>和趙晉臣敷文韻</hi>
緑鬢都無白髮侵醉時拈筆越精神愛將蕪語追前事<lb/>
<pb n="KR4j0040_WYG_003-41b"/>
更把梅花比那人　囘急雪遏行雲近時歌舞舊時情<lb/>
君侯要識誰輕重看取金盃㡬許深<lb/>
　　又<hi>和傅先之提舉賦</hi>
泉上長吟我獨清喜君未共雪爭明巳驚竝水鷗無色<lb/>
更怪行沙蟹有聲　添爽氣動雄城竒因六出憶陳平<lb/>
却嫌鳥雀投林去觸破當樓雲母屏<lb/>
　　又<hi>博山寺作</hi>
不向長安路上行却教山寺厭逢迎味無味處求吾樂<lb/>
<pb n="KR4j0040_WYG_003-42a"/>
材不材間過此生　寧作我豈其卿人間走遍却歸耕<lb/>
一松一竹真朋友山鳥山花好弟兄<lb/>
　　又<hi>不寐</hi>
老病那堪歳月侵霎時光景值千金一生不負溪山債<lb/>
百藥難醫書史淫　隨巧拙任浮沉人無同處面如心<lb/>
不妨舊事從頭記要寫行藏入笑林<lb/>
　　又<hi>有客慨然談功名因追念少年時事戲作</hi>
壯嵗旌旗擁萬夫錦襜突騎渡江初燕兵夜娖<hi>側角切</hi>銀<lb/>
<pb n="KR4j0040_WYG_003-42b"/>
胡䩮漢箭朝飛金僕姑　追往事歎今吾春風不染白<lb/>
髭鬚却將萬字平戎䇿換得東家種樹書<lb/>
　　又<hi>祝良顯家牡丹一本</hi>
占㫁雕欄只一株春風費盡㡬工夫天香夜染衣猶濕<lb/>
國色朝酣醉未蘇　嬌欲語巧相扶不妨老幹自扶疎<lb/>
恰如翠幙髙堂上來看紅衫百子圖<lb/>
　　又<hi>賦牡丹主人以謗花索賦解嘲</hi>
翠蓋牙籤數百株楊家姊妹夜游初五花結隊香如霧<lb/>
<pb n="KR4j0040_WYG_003-43a"/>
一朶傾城醉未蘇　閒小立困相扶夜来風雨有情無<lb/>
愁紅慘緑今宵看恰似呉宫教陣圖<lb/>
　　又<hi>再賦</hi>
濃紫深黄一畫圖中間更有玉盤盂先裁翡翠裝成蓋<lb/>
更㸃胭脂染透酥　香㶑灔錦糢糊主人長得醉工夫<lb/>
莫攜弄玉欄邊去羞得花枝一朶無<lb/>
　　又<lb/>
去嵗花枝把酒盃雪中曽見牡丹開而今紈扇薰風裏<lb/>
<pb n="KR4j0040_WYG_003-43b"/>
又見疎枝月下梅　歡㡬許醉方回明朝歸路有誰催<lb/>
低聲待向他家道帶得歌聲滿耳來<lb/>
　　又<hi>夀呉子似縣尉時攝事城中</hi>
上已風光好放懐故人猶未看花回茂林映帶誰家竹<lb/>
曲水流傳第㡬盃　摛錦繡寫瓊瑰長年富貴屬多才<lb/>
要知此日生男好曽有周公袚褉來<lb/>
　　又<hi>寄葉仲洽</hi>
是處移花是處開古今興廢㡬池臺背人翠羽偷魚去<lb/>
<pb n="KR4j0040_WYG_003-44a"/>
抱蘂黄鬚趂蝶來　掀老甕撥新醅客來且盡兩三盃<lb/>
日髙盤饌供何晚市逺魚鮭買未回<lb/>
　　又<hi>登一丘一壑偶成</hi>
莫殢春光花下遊便須凖備落花愁百年雨打風吹却<lb/>
萬事三平二滿休　將擾擾付悠悠此生於世百無憂<lb/>
新愁次第相抛舍要伴春歸天盡頭<lb/>
　　又<hi>和呉子似山行韻</hi>
誰共春光管日華朱朱粉粉野蒿花閒愁投老無多子<lb/>
<pb n="KR4j0040_WYG_003-44b"/>
酒病而今較減些　山逺近路横斜正無聊處管絃譁<lb/>
去年醉後猶能記細數溪邊第㡬家<lb/>
　　又<hi>過峽石用韻答呉子似</hi>
歎息頻年廩未髙新詞空賀此丘遭遥知醉帽時時落<lb/>
見說吟鞭步步揺　乾玉唾秃錐毛只今明月費招邀<lb/>
最憐烏鵲南飛句不解風流見二喬<lb/>
　　又<hi>呉子似過秋水</hi>
秋水長廊水石間有誰來共聴潺潺羨君人物東西晉<lb/>
<pb n="KR4j0040_WYG_003-45a"/>
分我詩名大小山　窮自樂晚方閒人間路窄酒盃寛<lb/>
看君不了癡兒事又似風流靖長官<lb/>
　　又<hi>和章泉趙昌父</hi>
萬事紛紛一笑中淵明把菊對秋風細看爽氣今猶在<lb/>
惟有南山一似翁　情味好語言工三賢髙致古来同<lb/>
誰知止酒停雲老獨立斜陽數過鴻<lb/>
　　瑞鷓鴣<hi>京口有懐山中故人</hi>
暮年不賦短長詞和得淵明數首詩君自不歸歸甚易<lb/>
<pb n="KR4j0040_WYG_003-45b"/>
今猶未足足何時　偷閒定向山中老此意須教鶴輩<lb/>
知聞道只今秋水上故人曾榜北山移<lb/>
　　又<hi>京口病中起登連滄觀偶成</hi>
聲名少日畏人知老去行藏與願違山草舊曾呼逺志<lb/>
故人今有寄當歸　何人可覔安心法有客來觀杜徳<lb/>
機却笑使君那得似清江萬頃白鷗飛<lb/>
　　又<lb/>
膠膠擾擾㡬時休一出山來不自由秋水觀中秋月夜<lb/>
<pb n="KR4j0040_WYG_003-46a"/>
停雲堂下菊花秋　隨縁道理應須會過分功名莫彊<lb/>
求先自一身愁不了那堪愁上更添愁<lb/>
　　又<hi>乙丑奉祠歸舟次餘干賦</hi>
江頭日日打頭風憔悴歸来邴曼容鄭賈正應求死䑕<lb/>
葉公豈是好真龍　孰居無事陪犀首未辨求封遇萬<lb/>
松却笑千年曹孟徳夢中相對也龍鍾<lb/>
　　又<lb/>
期思溪上日千囘樟木橋邊酒數盃人影不隨流水去<lb/>
<pb n="KR4j0040_WYG_003-46b"/>
醉顏重帶少年來　疎蟬響澀林逾靜冷蝶飛輕菊半<lb/>
開不是長卿終慢世只縁多病又非才<lb/>
　<lb/>
　<lb/>
　<lb/>
　<lb/>
　<lb/>
　稼軒詞巻三<lb/>
</p>
<p>
</p>
  </div>
<div>
<head>稼軒詞巻四</head> <lb/>
    <p>
<pb n="KR4j0040_WYG_004-1a"/>
欽定四庫全書<lb/>
　稼軒詞巻四<lb/>
　　　　　　　　　　　　宋　辛棄疾　撰<lb/>
　　玉樓春<hi>席上贈别上饒黄倅</hi>
往年巃嵸堂前路路上人誇通判雨去年拄杖過瓢泉<lb/>
縣吏垂頭民歎語　學窺聖處文章古清到窮時風味<lb/>
苦樽前老淚不成行明日送君天上去<lb/>
　　又<hi>效白樂天體</hi>
<pb n="KR4j0040_WYG_004-1b"/>
少年才把笙歌醆夏日非長愁夜短因他老病不相饒<lb/>
把好心情都做嬾　故人别後書來勸乍可停盃彊喫<lb/>
飯云何相見酒邊時却道達人須引滿<lb/>
　　又<hi>用韻畣葉仲洽</hi>
狂歌擊碎村醪醆欲舞還憐衫袖短心如溪上釣磯閒<lb/>
身似道旁官堠嬾　山中有酒提壺勸好語憐君堪鮓<lb/>
飯至今有句落人間渭水秋風黄葉滿<lb/>
　　又<hi>用韻畣呉子似縣尉</hi>
<pb n="KR4j0040_WYG_004-2a"/>
君如九醞臺粘醆我似茅柴風味短㡬時秋水美人來<lb/>
長恐扁舟乘興嬾　髙懐自飲無人勸馬有青芻奴白<lb/>
飯向来珠履玉簮人頗覺斗量車載滿<lb/>
　　又<hi>客有遊山者忘㩦具而以詞來索酒用韻以畣余時以病不往</hi>
山行日日妨風雨風雨晴時君不去牆頭塵滿短轅車<lb/>
門外人行芳草路　城南東野應聫句好記琅玕題字<lb/>
處也應竹裏著行厨巳向甕邊防吏部<lb/>
　　又<hi>再和</hi>
<pb n="KR4j0040_WYG_004-2b"/>
人間反覆成雲雨鳬雁江湖來又去十千一斗飲中仙<lb/>
一百八盤天上路　舊時楓落呉江句今日錦囊無著<lb/>
處看封闗外水雲侯剩按山中詩酒部<lb/>
　　又<hi>戲賦雲山</hi>
何人半夜推山去四面浮雲猜是汝當時相對兩三峰<lb/>
走遍溪頭無覔處　西風瞥起雲横度忽見東南天一<lb/>
柱老僧拍手笑相誇且喜青山依舊住<lb/>
　　又<hi>用韻畣傅巖叟葉仲洽趙國興</hi>
<pb n="KR4j0040_WYG_004-3a"/>
青山不解乘雲去怕有愚公驚著汝人間踏地出租錢<lb/>
借使移將無著處　三星昨夜光移度妙語來題橋上<lb/>
柱黄花不挿滿頭歸定向白雲遮且住<lb/>
　　又<lb/>
無心雲自来還去元共青山相爾汝霎時迎雨障崔嵬<lb/>
雨過却尋歸路處　侵天翠竹何曽度遙見屹然星砥<lb/>
柱今朝不管亂雲深來伴仙翁山下住<lb/>
　　又<lb/>
<pb n="KR4j0040_WYG_004-3b"/>
痩笻倦作登髙去却把黄花相爾汝嶺頭拭目望龍山<lb/>
更在雲煙遮㫁處　思量落㡌人風度休說當年功紀<lb/>
柱謝公直是愛東山畢竟東山留不住<lb/>
　　又<lb/>
風前欲勸春光住春在城南芳草路未隨流落水邊花<lb/>
且作飄零泥上絮　鏡中已有星星誤人不負春春自<lb/>
負夢囘人逺許多愁只在梨花風雨處<lb/>
　　又<lb/>
<pb n="KR4j0040_WYG_004-4a"/>
三三兩兩誰家婦聴取鳴禽枝上語提壺沽酒已多時<lb/>
婆餅焦時須早去　醉中忘却来時路借問行人家住<lb/>
處只尋古廟那邊行更過溪南烏桕樹<lb/>
　　又<hi>寄題文山鄭元英巢□樓</hi>
悠悠莫向文山去要把襟裾牛馬汝遥知書帶草邊行<lb/>
正在雀羅門裏住　平生挿架昌黎句不似拾柴東野<lb/>
苦侵天且擬鳯凰巢掃地從他鸜鵒舞<lb/>
　　又<hi>樂令謂衛玠人未甞夢搗虀餐鐵杵乘車入䑕穴以謂世無是事而有是理樂所謂無猶云有</hi>
<pb n="KR4j0040_WYG_004-4b"/>
　　　<hi>也戲作數語以明之</hi>
有無一理誰差别樂令區區猶未達事言無處未甞無<lb/>
試把所無憑理說　伯夷飢采西山蕨何異搗虀餐杵<lb/>
鐵仲尼去衛又之陳此是乗車穿䑕宂<lb/>
　　又<hi>隠湖戲作</hi>
客來底事逢迎晩竹裏鳴禽尋未見日髙猶苦聖賢心<lb/>
門外誰酣蠻觸戰　多方為渇泉尋徧何日成隂松種<lb/>
滿不辭長向水雲來只怕頻頻魚鳥倦<lb/>
<pb n="KR4j0040_WYG_004-5a"/>
　　又<hi>有自九江以石作觀音像持送者因以詞賦之</hi>
琵琶亭畔多芳草時對香爐峰一笑偶然重傍玉溪行<lb/>
不是白頭誰覺老　普陀大士神通妙影入石頭光了<lb/>
了看來將獻可無言長似慈悲顏色好<lb/>
　　又<hi>乙丑京口奉祠西歸將至仙人磯</hi>
江頭一帶斜陽樹總是六朝人住處悠悠興廢不闗心<lb/>
惟有沙洲雙白鷺　仙人磯下多風雨好卸征帆留不<lb/>
住直須抖擻盡塵埃却趂新涼秋水去<lb/>
<pb n="KR4j0040_WYG_004-5b"/>
　　鵲橋仙<hi>為人慶八十席上戲作</hi>
朱顏暈酒方瞳㸃漆閒傍松邊倚杖不須更展畫圖看<lb/>
是箇夀星的模様　今朝盛事一盃深勸更把新詞齊<lb/>
唱人間八十最風流長貼在兒孫額上<lb/>
　　又<hi>和范先之送祐之弟歸浮梁</hi>
小窓風雨從今便憶中夜笑談清軟啼鴉衰柳自無聊<lb/>
更管得離人腸㫁　詩書事業青氊猶在頭上貂蟬會<lb/>
見莫貪風月臥江湖道日近長安路逺<lb/>
<pb n="KR4j0040_WYG_004-6a"/>
　　又<hi>壽徐伯熙察院</hi>
豸冠風采繡衣聲價曾把經綸少試看看有詔日邊来<lb/>
便入侍明光殿裏　東君未老花明柳媚且引玉觥沉<lb/>
醉好將三萬六千場自今日從頭數起<lb/>
　　又<hi>巳酉山行書所見</hi>
松岡避暑茆簷避雨閒去閒來㡬度醉扶怪石看飛泉<lb/>
又却是前囘醒處　東家娶婦西家歸女燈火門前笑<lb/>
語釀成千頃稻花香夜夜費一天風露<lb/>
<pb n="KR4j0040_WYG_004-6b"/>
　　又<hi>慶岳母八十</hi>
八旬慶會人間盛事齊勸一盃春釀臙脂小字㸃眉間<lb/>
猶記得舊時宫様　綵衣更著功名富貴直過太公以<lb/>
上大家著意記新詞遇著箇十年便唱<lb/>
　　又<hi>贈鷺鷥</hi>
溪邊白鷺來吾告汝溪裏魚兒堪數主憐汝汝又憐魚<lb/>
要物我欣然一處　白沙逺浦青泥别渚剰有鰕跳鰍舞<lb/>
聴君飛去飽時來看頭上風吹一縷<lb/>
<pb n="KR4j0040_WYG_004-7a"/>
　　又<hi>席上和趙晉臣敷文</hi>
少年風月少年歌舞老去方知堪羡歎折腰五斗賦歸<lb/>
來問走了羊腸㡬遍　髙車駟馬金章紫綬傳語渠儂<lb/>
穏便問東湖帶得㡬多春且看凌雲筆健<lb/>
　　西江月<hi>采石岸戲作漁父詞</hi>
千丈懸崖削翠一川落日鎔金白鷗來往本無心選甚<lb/>
風波一任　别浦魚肥堪膾前村酒美重斟千年往事<lb/>
已沉沉閒管興亡則甚<lb/>
<pb n="KR4j0040_WYG_004-7b"/>
　　又<hi>夀范南伯知縣</hi>
秀骨青松不老新詞玉佩相磨靈槎凖擬泛銀河剩摘<lb/>
天星㡬箇<hi>南伯去歲七月生子</hi>　奠枕樓頭風月駐春亭上笙歌留<lb/>
君一醉意如何金印明年斗大<lb/>
　　又<hi>和楊民瞻賦丹桂韻</hi>
宫粉厭塗嬌額濃粧再壓秋花西真人醉憶仙家飛珮<lb/>
丹霞羽化　十里芬芳未足一亭風露先加杏腮桃臉<lb/>
費鉛華終慣秋蟾影下<lb/>
<pb n="KR4j0040_WYG_004-8a"/>
　　又<hi>癸丑正月四日三山被召經從建安席上和陳安行舍人韻</hi>
風月亭危致爽管絃聲脆休催主人只是舊情懐錦瑟<lb/>
傍邊須醉　玉殿何曾儂去沙堤正要公来看看紅藥<lb/>
又翻階趂取西湖春會<lb/>
　　又<hi>用韻和李兼濟提舉</hi>
且對東君痛飲莫教華髮空催瓊瑰千字已盈懐消得<lb/>
津頭一醉　休唱陽闗别去只今鳯詔歸来五雲兩兩<lb/>
望三台巳覺精神聚會<lb/>
<pb n="KR4j0040_WYG_004-8b"/>
　　又<hi>三山作</hi>
貪數明朝重九不知過了中秋人生有得許多愁只有<lb/>
黄花如舊　萬象亭中殢酒九仙閣上扶頭城鴉喚我<lb/>
醉歸休細雨斜風時候<lb/>
　　又<hi>夜行黄沙道中</hi>
明月别枝驚鵲清風半夜鳴蟬稻花香裏說豐年聴取<lb/>
蛙聲一片　七八箇星天外兩三㸃雨山前舊時茆店<lb/>
社林邊路轉溪橋忽見<lb/>
<pb n="KR4j0040_WYG_004-9a"/>
　　又<hi>春晚</hi>
賸欲讀書已嬾只今多病長閒聴風聴雨小窓眠過了<lb/>
春光大半　往事數尋去鳥消愁難解連環流鸎不肯<lb/>
入西園喚起畫梁飛燕<lb/>
　　又<hi>木犀</hi>
金粟如來出世蘂宫仙子乘風清香一袖意無窮洗盡<lb/>
塵緣千種　長為西風作主更居明月光中十分秋意<lb/>
與玲瓏拚却今宵無夢<lb/>
<pb n="KR4j0040_WYG_004-9b"/>
　　又<hi>壽祐之弟時新居落成</hi>
畫棟新垂簾幙華燈未放笙歌一盃㶑灔泛金波先向<lb/>
大夫稱賀　富貴無應自有功名不用渠多只將緑鬢<lb/>
抵羲娥金印須教斗大<lb/>
　　又<hi>遣興</hi>
醉裏且貪歡笑要愁那得工夫近来始覺古人書信著<lb/>
全無是處　昨夜松邊醉倒問松我醉何如只疑松動<lb/>
要来扶以手推松曰去<lb/>
<pb n="KR4j0040_WYG_004-10a"/>
　　又<hi>和趙晉臣敷文賦秋水瀑泉</hi>
八萬四千偈後更誰妙語披襟紉蘭結佩有同心喚取<lb/>
詩翁來飲　鏤玉裁氷著句髙山流水知音胸中不受<lb/>
一塵侵却怕靈均獨醒<lb/>
　　又<hi>悠然閣</hi>
一柱中擎逺碧兩峰旁聳髙寒横陳削盡短長山莫把<lb/>
一分增減　我望雲煙目㫁人言風景天慳被公詩筆<lb/>
盡追還重上層梯一覽<lb/>
<pb n="KR4j0040_WYG_004-10b"/>
　　又<hi>示兒曹以家事付之</hi>
萬事雲煙忽過百年蒲柳先衰而今何事最相宜宜醉<lb/>
宜遊宜睡　早趂催科了納更量出入收支迺翁依舊<lb/>
管些兒管竹管山管水<lb/>
　　又<lb/>
粉面都成醉夢霜髯能㡬春秋来時送我伴牢愁一見<lb/>
樽前似舊　詩在隂何側畔字居羅趙前頭錦囊來往<lb/>
㡬時休巳遣蛾眉等候<lb/>
<pb n="KR4j0040_WYG_004-11a"/>
　　朝中措<hi>醉歸祐之弟</hi>
籃輿嫋嫋破重岡玉笛兩紅粧這裏都愁酒盡那邊正<lb/>
和詩忙　為誰醉倒為誰歸去都莫思量白水東邊籬<lb/>
落斜陽欲下牛羊<lb/>
　　又<lb/>
夜深殘月過山房睡覺北窓涼起遶中庭獨步一天星<lb/>
斗文章　朝來客話山林鍾鼎那處難忘君向沙頭細<lb/>
問白鷗知我行藏<lb/>
<pb n="KR4j0040_WYG_004-11b"/>
　　又<hi>為人夀</hi>
年年黄菊艷秋風更有拒霜紅黄似舊時宫額紅如此<lb/>
日芳容　青青未老樽前要看兒輩平戎試釀西江為<lb/>
夀西江緑水無窮<lb/>
　　又<lb/>
年年金蘂艷西風人與菊花同霜鬢經春重緑仙姿不<lb/>
飲長紅　焚香度日從容笑語儘調兒童一嵗一盃為<lb/>
夀從今更數千鍾<lb/>
<pb n="KR4j0040_WYG_004-12a"/>
　　又<hi>九日小集時楊世長將赴南宫</hi>
年年團扇怨秋風愁絶玉盃空山下卧龍丰度臺前戲<lb/>
馬英雄　而今休也花殘一似人老花同莫怪東籬韻<lb/>
減只今丹桂香濃<lb/>
　　清平樂<hi>博山道中即事</hi>
柳邊飛鞚霧濕征衣重宿鷺窺沙孤影動應有魚鰕入<lb/>
夢　一川明月疎星浣沙人影娉婷笑背行人歸去門<lb/>
前稚子啼聲<lb/>
<pb n="KR4j0040_WYG_004-12b"/>
　　又<lb/>
茅簷低小溪上青青草醉裏呉音相媚好白髮誰家翁<lb/>
媪　大兒鋤豆溪東中兒正織雞籠最喜小兒亡賴溪<lb/>
頭看剝蓮蓬<lb/>
　　又<hi>獨宿博山王氏菴</hi>
遶牀飢䑕蝙蝠翻燈舞屋上松風吹急雨破紙窓間自<lb/>
語　平生塞北江南歸来華髮蒼顏布被秋宵夢覺眼<lb/>
前萬里江山<lb/>
<pb n="KR4j0040_WYG_004-13a"/>
　　又<hi>檢校山園書所見</hi>
連雲松竹萬事從今足拄杖東家分社肉白酒牀頭初<lb/>
熟　西風梨棗山園兒童偷把長竿莫遣旁人驚去老<lb/>
夫靜處閒看<lb/>
　　又<lb/>
斷崖松竹竹裏藏氷玉路轉清溪三百曲香滿黄昏雪<lb/>
屋　行人繫馬疎籬折殘猶有髙枝留得東風數㸃只<lb/>
縁嬌嫩春遲<lb/>
<pb n="KR4j0040_WYG_004-13b"/>
　　又<hi>為兒鐵柱作</hi>
靈皇醮罷福禄都來也試引鵷鶵花樹下斷了驚驚怕<lb/>
怕　從今日日聰明更有潭妹嵩兄看取辛家鐵柱無<lb/>
災無難公卿<lb/>
　　又<hi>木犀</hi>
月明秋曉翠蓋團團好碎剪黄金敷恁小都著葉兒遮<lb/>
了　打來休似年時小窓能有髙低無頓許多香處只<lb/>
消三兩枝兒<lb/>
<pb n="KR4j0040_WYG_004-14a"/>
　　又<hi>再賦</hi>
東園向曉陣陣西風好喚起仙人金小小翠羽玲瓏裝<lb/>
了　一枝枕畔開時羅幃翠幙垂低恁地十分遮䕶打<lb/>
窓早有蜂兒<lb/>
　　又<hi>憶呉江賞木犀</hi>
少年痛飲憶向呉江醒明月團團髙樹影十里水沉煙<lb/>
冷　大都一㸃宫黄人間直恁芬芳怕是秋天風露染<lb/>
教世界都香<lb/>
<pb n="KR4j0040_WYG_004-14b"/>
　　又<hi>夀信守王道夫</hi>
此身長健還却功名願枉讀平生三萬巻滿酌金盃聴<lb/>
勸　男兒玉帶金魚能消㡬許詩書料得今宵醉也兩<lb/>
行紅袖爭扶<lb/>
　　又<hi>壽趙民則提刑時新除且素不喜飲</hi>
詩書萬巻合上明光殿案上文書看未遍眉裏隂功早<lb/>
見　十分竹瘦松堅看君自是長年若解樽前痛飲精<lb/>
神便是神仙<lb/>
<pb n="KR4j0040_WYG_004-15a"/>
　　又<hi>題上盧橋</hi>
清泉犇快不管青山礙十里盤盤平世界更著溪山襟<lb/>
帶　古今陵谷茫茫市朝往往耕桑此地居然形勝似<lb/>
曾小小興亡<lb/>
　　又<lb/>
清詞索笑莫厭銀盃小應是天孫新與巧剪恨裁愁句<lb/>
好　有人夢㫁闗河小窓日飲亡何想見重簾不捲淚<lb/>
痕滴盡湘娥<lb/>
<pb n="KR4j0040_WYG_004-15b"/>
　　又<hi>呈趙昌甫時僕以病止酒昌甫作詩數篇末及之</hi>
雲煙草樹山北山南雨溪上行人相背去惟有啼鴉一<lb/>
處　門前萬斛春寒梅花可煞摧殘使我長忘酒易要<lb/>
君不作詩難<lb/>
　　又<hi>書王徳由主簿扇</hi>
溪囘沙淺紅杏都開遍鸂鶒不知春水煖猶傍垂楊春<lb/>
岸　片帆千里輕船行人想見欹眠誰似先生髙舉一<lb/>
行白鷺青天<lb/>
<pb n="KR4j0040_WYG_004-16a"/>
　　好事近<hi>中秋席上和王路鈴</hi>
明月到今宵長是不如人約想見廣寒宫殿正雲梳風<lb/>
掠　夜深休更喚笙歌簷頭雨聲惡不是小山詞就這<lb/>
一場寥索<lb/>
　　又<hi>送李後州致一席上和韻</hi>
和淚唱陽闗依舊字嬌聲穏囘首長安何處怕行人歸<lb/>
晩　垂楊折盡只啼鴉把離愁勾引却笑逺山無數被<lb/>
行雲低損<lb/>
<pb n="KR4j0040_WYG_004-16b"/>
　　又<hi>席上和王道夫賦元夕立春</hi>
綵勝鬬華燈平把東風吹却喚取雪中明月伴使君行<lb/>
樂　紅旗鐡馬響春氷老去此情薄惟有前村梅在倩<lb/>
一枝隨著<lb/>
　　又<hi>和城中諸友韻</hi>
雲氣上林梢畢竟非空非色風景不隨人去到而今留<lb/>
得　老無情味到篇章詩債怕人索却喜近来林下有<lb/>
許多詞客<lb/>
<pb n="KR4j0040_WYG_004-17a"/>
　　菩薩蠻<hi>金陵賞心亭為葉丞相賦</hi>
青山欲共髙人語聮翩萬馬来無數煙雨却低囘望来<lb/>
終不来　人言頭上髮總向愁中白拍手笑沙鷗一身<lb/>
都是愁<lb/>
　　又<hi>用前韻</hi>
錦書誰寄相思語天邊數徧飛鴻數一夜夢千囘梅花<lb/>
入夢来　漲痕紛樹髮霜落瀟湘白心事莫驚鷗人間<lb/>
千萬愁<lb/>
<pb n="KR4j0040_WYG_004-17b"/>
　　又<lb/>
江山病眼昏如霧送愁直到津頭路歸念樂天詩人生<lb/>
足别離　雲屏深夜語夢到君知否玉筯莫偷垂㫁腸<lb/>
天不知<lb/>
　　又<hi>書江西造口壁</hi>
鬱孤臺下清江水中間多少行人淚西北是長安可憐<lb/>
無數山　青山遮不住畢竟東流去江晚正愁余山深<lb/>
聞鷓鴣<lb/>
<pb n="KR4j0040_WYG_004-18a"/>
　　又<lb/>
西風都是行人恨馬頭漸喜歸期近試上小紅樓飛鴻<lb/>
字字愁　闌干閒倚處一帶山無數不似逺山横秋波<lb/>
相共明<lb/>
　　又<lb/>
功名飽聴兒童說看公兩眼明如月萬里勒燕然老人<lb/>
書一編　玉階方寸地好趂風雲會他日赤松游依然<lb/>
萬戸侯<lb/>
<pb n="KR4j0040_WYG_004-18b"/>
　　又<hi>送祐之弟歸浮梁</hi>
無情最是江頭柳長條折盡還依舊木葉下平湖雁来<lb/>
書有無　雁無書尙可好語憑誰和風雨斷腸時小山<lb/>
生桂枝<lb/>
　　又<hi>送鄭守厚卿赴闕</hi>
送君直上金鑾殿情知不久須相見一日甚三秋愁来<lb/>
不自由　九重天一笑定是留中了白髮少經過此時<lb/>
愁奈何<lb/>
<pb n="KR4j0040_WYG_004-19a"/>
　　又<hi>送曹君之莊所</hi>
人間嵗月堂堂去勸君快上青雲路堅處一燈傳工夫<lb/>
螢雪邊　麯生風味惡辜負西窓約沙岸片帆開寄書<lb/>
無雁来<lb/>
　　又<hi>席上分賦得櫻桃</hi>
香浮乳酩玻璃盌年年醉裏甞新慣何物比春風歌唇<lb/>
一㸃紅　江湖清夢㫁翠籠明光殿萬顆瀉輕勻低頭<lb/>
愧野人<lb/>
<pb n="KR4j0040_WYG_004-19b"/>
　　又<hi>賦摘阮</hi>
阮琴斜挂香羅綬玉纖初試琵琶手桐葉雨聲乾珍珠<lb/>
落玉盤　朱絃調未慣笑倩東風伴莫作别離聲且聴<lb/>
雙鳯鳴<lb/>
　　又<hi>雪樓賞牡丹席上用楊民瞻韻</hi>
紅芽籖上羣仙客翠羅蓋底傾城色和雨淚闌干沉香<lb/>
亭北看　東風休放去怕有流鸎訴試問賞花人曉粧<lb/>
勻未勻<lb/>
<pb n="KR4j0040_WYG_004-20a"/>
　　又<hi>和盧國華提刑</hi>
旌旗依舊長亭路樽前試㸃鸎花數何處捧心顰人間<lb/>
别様春　功名君自許少日聞鷄舞詩句到梅花春風<lb/>
十萬家<lb/>
　　卜算子<hi>尋春作</hi>
脩竹翠蘿寒遲日江山暮幽逕無人獨自芳此恨知無<lb/>
數　只共梅花語嬾逐遊絲去著意尋春不肯香香在<lb/>
無尋處<lb/>
<pb n="KR4j0040_WYG_004-20b"/>
　　又<hi>為人賦荷花</hi>
紅粉靚梳粧翠蓋低風雨占斷人間六月涼明月鴛鴦<lb/>
浦　根底藕絲長花裏蓮心苦只為風流有許愁更襯<lb/>
佳人步<lb/>
　　又<hi>聞李正之茶馬訃音</hi>
欲行且起行欲坐重来坐坐坐行行有倦時更枕閒書<lb/>
卧　病是近来身嬾是從前我淨掃瓢泉竹樹隂且恁<lb/>
隨縁過<lb/>
<pb n="KR4j0040_WYG_004-21a"/>
　　又<hi>飲酒</hi>
盜跖儻名丘孔子如名跖跖聖丘愚直到今美惡元無<lb/>
别　簡䇿寫虛名螻蟻侵枯骨千古光隂一霎時且進<lb/>
盃中物<lb/>
　　又<hi>用莊語</hi>
一以我為牛一以我為馬人與之名受不辭善學莊周<lb/>
者　江海任虛舟風雨從飄瓦醉者乘車墜不傷全得<lb/>
於天也<lb/>
<pb n="KR4j0040_WYG_004-21b"/>
　　又<hi>漫興</hi>
夜雨醉𤓰廬春水行秧馬㸃檢田間快活人未有如翁<lb/>
者　掃秃兔毫錐磨透銅臺瓦誰伴揚雄作解嘲烏有<lb/>
先生也<lb/>
　　又<lb/>
珠玉作泥沙山谷量牛馬試上纍纍丘隴看誰是彊梁<lb/>
者　水浸淺深簷山壓髙低瓦山水朝来笑問人翁早<lb/>
歸来也<lb/>
<pb n="KR4j0040_WYG_004-22a"/>
　　又<lb/>
漢代李將軍奪得匈奴馬李蔡為人在下中却是封侯<lb/>
者　芸草去陳根筧竹添新瓦萬一朝廷舉力田舎我<lb/>
其誰也<lb/>
　　又<hi>用韻畣趙晉臣敷文趙有真得歸方是閒堂句</hi>
百郡怯登車千里輸流馬乞得膠膠擾擾身却笑區區<lb/>
者　野水玉鳴渠急雨珠跳瓦一榻清風方是閒真是<lb/>
歸来也<lb/>
<pb n="KR4j0040_WYG_004-22b"/>
　　又<lb/>
萬里只浮雲一噴空凡馬歎息曹瞞老驥詩伏櫪如公<lb/>
者　山鳥哢窺簷野䑕飢翻瓦我老癡頑合住山此地<lb/>
菟裘也<lb/>
　　又<hi>齒落</hi>
剛者不堅牢乗的難摧挫不信張開口角看舌在牙先<lb/>
墮　已闕兩邊廂又豁中間箇說與兒曹莫笑翁狗竇<lb/>
從君過<lb/>
<pb n="KR4j0040_WYG_004-23a"/>
　　又<hi>飲酒成病</hi>
一箇去學仙一箇去學佛仙飲千盃醉似泥皮骨如金<lb/>
石　不飲便康彊佛夀須千百八十餘年入涅盤且進<lb/>
盃中物<lb/>
　　又<hi>飲酒不寫書</hi>
一飲動連宵一醉長三日廢盡寒温不寫書富貴何由<lb/>
得　請看冢中人冢似當時筆萬札千言只恁休且進<lb/>
盃中物<lb/>
<pb n="KR4j0040_WYG_004-23b"/>
　　醜奴兒<hi>醉中有歌此詩以勸酒者聊櫽括之</hi>
晚來雲淡秋光薄落日晴天落日晴天堂上風斜畫燭<lb/>
煙　從渠去買人間恨字字都圓字字都圓腸斷西風<lb/>
十四絃<lb/>
　　又<lb/>
尋常中酒扶頭後歌舞支持歌舞支持誰把新詞喚住<lb/>
伊　臨岐也有傍人笑笑已爭知笑已爭知明月樓空<lb/>
燕子飛<lb/>
<pb n="KR4j0040_WYG_004-24a"/>
　　又<hi>書博山道中壁</hi>
煙蕪露芰荒池柳洗雨烘晴洗雨烘晴一様春風㡬様<lb/>
青　提壺脫袴催歸去萬恨千情萬恨千情各自無聊<lb/>
各自鳴<lb/>
　　又<lb/>
此生自斷天休問獨倚危樓獨倚危樓不信人間别有<lb/>
愁　君來正是眠時節君且歸休君且歸休說與西風<lb/>
一任秋<lb/>
<pb n="KR4j0040_WYG_004-24b"/>
　　又<lb/>
少年不識愁滋味愛上層樓愛上層樓為賦新詞彊說<lb/>
愁　而今識盡愁滋味欲說還休欲說還休却道天涼<lb/>
好箇秋<lb/>
　　又<lb/>
近来愁似天来大誰解相憐誰解相憐又把愁来做箇<lb/>
天　都將今古無窮事放在愁邊放在愁邊却自移家<lb/>
向酒泉<lb/>
<pb n="KR4j0040_WYG_004-25a"/>
　　又<hi>和鉛山陳簿韻二首</hi>
鵝湖山下長亭路明月臨闗明月臨闗㡬陣西風落葉<lb/>
乾　新詞誰解裁氷雪筆墨生寒筆墨生寒會說離愁<lb/>
千萬般<lb/>
　　又<lb/>
年年索盡梅花笑疎影黄昏疎影黄昏香滿東風月一<lb/>
痕　清詩冷落無人寄雪豔氷魂雪豔氷魂浮玉溪頭<lb/>
煙樹村<lb/>
<pb n="KR4j0040_WYG_004-25b"/>
　　浣溪沙<hi>漫興作</hi>
未到山前騎馬囘風吹雨打已無梅共誰消遣兩三盃<lb/>
　一似舊時春意思百無事處老形骸也曾頭上戴花<lb/>
來<lb/>
　　又<hi>黄沙嶺</hi>
寸歩人間百尺樓孤城春水一沙鷗天風吹樹㡬時休<lb/>
　突兀趂人山石狠䑃朧避路野花羞人家平水廟東<lb/>
頭<lb/>
<pb n="KR4j0040_WYG_004-26a"/>
　　又<hi>壽内子</hi>
夀酒同斟喜有餘朱顔却對白髭鬚兩人百嵗恰乘除<lb/>
　婚嫁剩添兒女拜平安頻拆外家書年年堂上夀星<lb/>
圖<lb/>
　　又<hi>瓢泉偶作</hi>
新葺茒簷次第成青山恰對小窓橫去年曾共燕經營<lb/>
　病却盃盤甘止酒老依香火苦翻經夜來依舊管絃<lb/>
聲<lb/>
<pb n="KR4j0040_WYG_004-26b"/>
　　又<hi>壬子春赴閩别瓢泉</hi>
細聴春山杜宇啼一聲聲是送行詩朝来白鳥背人飛<lb/>
　對鄭子真嵓石臥赴陶元亮菊花期而今堪誦北山<lb/>
移<lb/>
　　又<hi>常山道中即事</hi>
北隴田髙踏水頻西溪禾早巳甞新隔牆沽酒煑纖鱗<lb/>
　忽有微涼何處雨更無留影霎時雲賣𤓰人過竹邊<lb/>
村<lb/>
<pb n="KR4j0040_WYG_004-27a"/>
　　又<hi>偕杜叔髙呉子似宿山寺戲作</hi>
花向今朝粉面勻柳因何事翠眉顰東風吹雨細於塵<lb/>
　自笑好山如好色只今懐樹更懐人閒愁閒恨一翻<lb/>
新<lb/>
　　又<lb/>
歌串如珠箇箇勻被花勾引笑和顰向来驚動畫梁塵<lb/>
　莫倚笙歌多樂事相看紅紫又抛人舊巢還有燕泥<lb/>
新<lb/>
<pb n="KR4j0040_WYG_004-27b"/>
　　又<lb/>
父老爭言雨水勻眉頭不似去年顰殷勤謝却甑中塵<lb/>
　啼鳥有時能勸客小桃無賴已撩人梨花也作白頭<lb/>
新<lb/>
　　又<hi>别杜叔髙</hi>
這裏裁詩話别離那邊應是望歸期人言心急馬行遲<lb/>
　去雁無憑傳錦字春泥抵死汚人衣海棠過了有荼<lb/>
䕷<lb/>
<pb n="KR4j0040_WYG_004-28a"/>
　　又<hi>席上趙景山提幹賦溪臺和韻</hi>
臺倚崩崖玉滅痕青山却作捧心顰逺林煙火㡬家村<lb/>
　引入滄浪魚得計展成寥闊鶴能言㡬時髙處見層<lb/>
軒<lb/>
　　又<lb/>
妙手都無斧鑿痕飽叅佳處却成顰恰如春入浣花村<lb/>
　筆墨今宵光有艷管絃從此悄無言主人席次兩眉<lb/>
軒<lb/>
<pb n="KR4j0040_WYG_004-28b"/>
　　又<hi>種松未成</hi>
草木於人也作疎秋来咫尺異榮枯空山嵗晩孰華余<lb/>
　孤竹君窮猶抱節赤松子嬾巳生鬚主人相愛肯留<lb/>
無<lb/>
　　又<hi>種梅菊</hi>
百世孤芳肯自媒直須詩句與推排不然喚起酒邊來<lb/>
　自有陶濳方有菊若無和靖即無梅秖今何處向人<lb/>
開<lb/>
<pb n="KR4j0040_WYG_004-29a"/>
　　又<hi>别澄上人併送性禪師</hi>
梅子生時到㡬囘桃花開後不須猜重来松竹意徘徊<lb/>
　慣聴禽聲應可譜飽觀魚陣已能排晩風挾雨喚歸<lb/>
來<lb/>
　　山花子<hi>答傅巖叟酬春之約</hi>
艶杏夭桃兩行排莫攜歌舞去相催次第未堪供醉眼<lb/>
去年裁　春意纔從梅裏過人情都向柳邊來咫尺東<lb/>
家還又有海棠開<lb/>
<pb n="KR4j0040_WYG_004-29b"/>
　　又<hi>用韻謝傅巖叟瑞香之恵</hi>
句裏明珠字字排多情應也被春催怪得名花和淚送<lb/>
雨中栽　赤脚未安芳斛穏娥眉早把橘枝來報道錦<lb/>
薫籠底下麝臍開<lb/>
　　又<hi>三山戲作</hi>
記得瓢泉快活時長年耽酒更吟詩驀地捉將來斷送<lb/>
老頭皮　遶屋人扶行不得閒窓學得鷓鴣啼却有杜<lb/>
䳌能勸道不如歸<lb/>
<pb n="KR4j0040_WYG_004-30a"/>
　　又<lb/>
日日閒看燕子飛舊巢新壘畫簾低玉厯今朝推戊已<lb/>
却啣泥　先自春光留不住那看更著子䂓啼一陣晚<lb/>
香吹不㫁落花溪<lb/>
　　又<hi>與客賞山茶一朶忽墮地戲作</hi>
酒面低迷翠被重黄昏院落月朦朧墮髻啼粧孫夀醉<lb/>
泥秦宫　試問花留春㡬日畧無人管雨和風瞥向緑<lb/>
珠樓下見墜殘紅<lb/>
<pb n="KR4j0040_WYG_004-30b"/>
　　又<hi>簡傅嵓叟</hi>
總把平生入醉鄉大都三萬六千塲今古悠悠多少事<lb/>
莫思量　微有些寒春雨好更無尋處野花香年去年<lb/>
來還又笑燕飛忙<lb/>
　　又<hi>用前韻謝傅巖叟餽名花鮮蕈</hi>
楊柳溫柔是故鄉紛紛蜂蝶去年塲大率一春風雨事<lb/>
最難量　滿把攜來紅粉面堆盤更覺紫芝香幸自麯<lb/>
生閒去了又教忙<hi>纔止酒</hi>
<pb n="KR4j0040_WYG_004-31a"/>
　　又<hi>病起獨坐停雲</hi>
彊欲加餐竟未佳只宜長伴病僧齋心似風吹香篆過<lb/>
也無灰　山下朝来雲出岫隨風一去未曾囘次第前<lb/>
村行雨了合歸來<lb/>
　　虞美人<hi>賦荼䕷</hi>
羣花泣盡朝來露爭奈春歸去不知庭下有荼䕷偷得<lb/>
十分春色怕春知　淡中有味清中貴飛絮殘紅避露<lb/>
華微浸玉肌香恰似楊妃初試出蘭湯<lb/>
<pb n="KR4j0040_WYG_004-31b"/>
　　又<hi>夀趙文鼎提舉</hi>
翠屏羅幙遮前後舞袖翻長夀紫髯冠佩御爐香看取<lb/>
明年歸奉萬年觴　今宵池上蟠桃席咫尺長安日寳<lb/>
煙飛焰萬花濃試看中間白鶴駕仙風<lb/>
　　又<hi>用前韻</hi>
一盃莫落他人後富貴功名夀胸中書傳有餘香寫得<lb/>
蘭亭小字記流觴　問誰分我漁樵席江海消閒日看<lb/>
看天上拜恩濃却怕畫樓無處著春風<lb/>
<pb n="KR4j0040_WYG_004-32a"/>
　　又<hi>賦虞美人草</hi>
當年得意如芳草日日春風好㧞山力盡忽悲歌飲罷<lb/>
虞兮從此奈君何　人間不識精誠苦貪看青青舞驀<lb/>
然歛袂却亭亭怕是曲中猶帶楚歌聲<lb/>
　　浪淘沙<hi>山寺夜半聞鐘</hi>
身世酒盃中萬事皆空古来三五箇英雄雨打風吹何<lb/>
處是漢殿秦宫　夢入少年叢歌舞匆匆老僧夜半誤<lb/>
鳴鐘驚起西窓眠不得捲地西風<lb/>
<pb n="KR4j0040_WYG_004-32b"/>
　　又<hi>賦虞美人草</hi>
不肯過江東玉帳匆匆只今草木憶英雄唱著虞兮當<lb/>
日曲便舞春風　兒女此情同往事朦朧湘娥竹上淚<lb/>
痕濃舜目重瞳堪痛恨羽又重瞳<lb/>
　　又<hi>送呉子似縣尉</hi>
金玉舊情懐風月追陪扁舟千里興佳哉不似子猷行<lb/>
半路却棹船回　来嵗菊花開記我清盃西風雁過鎖<lb/>
山臺把似倩他書不到好與同来<lb/>
<pb n="KR4j0040_WYG_004-33a"/>
　　减字木蘭花<hi>宿僧房有作</hi>
僧窓夜雨茶鼎薰爐宜小住却恨春風勾引詩来惱殺<lb/>
翁　狂歌未可且把一樽料理我我到亡何却聴農家<lb/>
陌上歌<lb/>
　　又<lb/>
昨朝官告一百五年村父老更莫驚疑剛道人生七十<lb/>
稀　使君喜見恰遇華堂開夀宴問夀如何百代兒孫<lb/>
擁太婆<lb/>
<pb n="KR4j0040_WYG_004-33b"/>
　　又<hi>長沙道中壁上有婦人題字若有恨者用其意為賦</hi>
盈盈淚眼往日青樓天様逺秋月春花輸與尋常姊妹<lb/>
家　水村山驛日暮行雲無氣力錦字偷裁立盡西風<lb/>
雁不來<lb/>
　　南歌子<hi>山中夜坐</hi>
世事從頭減秋懐徹底清夜深猶送枕邊聲試問清溪<lb/>
底事未能平　月到愁邊白雞先逺處鳴是中無有利<lb/>
和名因甚山前未曉有人行<lb/>
<pb n="KR4j0040_WYG_004-34a"/>
　　又<hi>獨坐蔗菴</hi>
𤣥入參同契禪依不二門細看斜日隙中塵始覺人間<lb/>
何處不紛紛　病笑春先到閒知嬾是真百般啼鳥苦<lb/>
撩人除却提壺此外不堪聞<lb/>
　　又<hi>新開池戲作</hi>
散髪披襟處浮𤓰沉李時涓涓流水細侵階鑿箇池兒<lb/>
喚箇月兒來　画棟頻揺動紅蕖盡倒開鬭勻紅粉照<lb/>
香腮有箇人兒把箇鏡兒猜<lb/>
<pb n="KR4j0040_WYG_004-34b"/>
　　醉太平<hi>春景</hi>
態濃意逺眉顰笑淺薄羅衣窄絮風軟鬢雲欺翠捲<lb/>
南園花樹春光暖香徑裏榆錢滿欲上鞦韆又驚嬾且<lb/>
歸休怕晚<lb/>
　　漁家傲<hi>為余伯熙察院壽信之讖云水打烏龜石三台出此時伯熙舊居城西直龜山之北</hi>
　　　<hi>溪水齧山足矣意伯熙當之耶伯熙學道有新功一日語余云溪上甞得異石有文隠然如記</hi>
　　　<hi>姓名且有長生等字余未之見也因其生朝姑摭二事為詞以壽之</hi>
道徳文章傳㡬世到君合上三台位自是君家門戸事<lb/>
<pb n="KR4j0040_WYG_004-35a"/>
當此際龜山正抱西江水　三萬六千排日醉鬢毛只<lb/>
恁青青地江裏石頭爭獻瑞分明是中間有箇長生字<lb/>
　　錦帳春<hi>杜叔髙席上</hi>
春色難留酒盃常淺更舊恨新愁相間五更風千里夢<lb/>
看飛紅㡬片這般庭院　㡬許風流㡬般嬌嬾問相見<lb/>
何如不見燕飛忙鸎語亂恨重簾不捲翠屏平逺<lb/>
　　太常引<hi>建康中秋夜為吕潜叔賦</hi>
一輪秋影轉金波飛鏡又重磨把酒問姮娥被白髪欺<lb/>
<pb n="KR4j0040_WYG_004-35b"/>
人奈何　乘風好去長空萬里直下看山河斫去桂婆<lb/>
娑人道是清光更多<lb/>
　　又<hi>壽韓南澗尚書</hi>
君王著意履聲間便合押紫宸班今代又尊韓道吏部<lb/>
文章泰山　一盃千嵗問公何事早伴赤松閒功業後<lb/>
来看似江左風流謝安<lb/>
　　又<hi>賦十四絃</hi>
仙機似欲織纖羅髣髴度金梭無奈玉纖何却彈作清<lb/>
<pb n="KR4j0040_WYG_004-36a"/>
商恨多　朱簾影裏如花半面絶勝隔簾歌世路苦風<lb/>
波且痛飲公無渡河<lb/>
　　又<hi>壽趙晉臣敷文</hi>
論公耆徳舊宗英呉季子百餘齡奉使老於行更看舞<lb/>
聴歌最精　須同衛武九十入相菉竹自青青富貴出<lb/>
長生記門外清溪姓彭<hi>彭溪晉臣居也</hi>
　　東坡引<hi>閨怨</hi>
玉纖彈舊怨還敲繡屏面清歌自送西風雁雁行吹字<lb/>
<pb n="KR4j0040_WYG_004-36b"/>
㫁雁行吹字㫁　夜深拜半月鎖窓西畔但桂影空階<lb/>
滿翠帷自掩無人見羅衣寛一半羅衣寛一半<lb/>
　　又<lb/>
君如梁上燕妾如手中扇團團青影雙雙伴秋来腸欲<lb/>
㫁秋来腸欲㫁　黄昏淚眼青山隔岸但咫尺如天逺<lb/>
病来只謝傍人勸龍華三會願龍華三會願<lb/>
　　又<lb/>
花梢紅未足條破驚新緑重簾下徧闌千曲有人春睡<lb/>
<pb n="KR4j0040_WYG_004-37a"/>
熟有人春睡熟　鳴禽破夢雲偏目蹙起来香腮褪紅<lb/>
玉花時愛與愁相續羅裙過半幅羅裙過半幅<lb/>
　　夜遊宫<hi>苦俗客</hi>
㡬箇相知可喜才厮見說山說水顛倒爛熟只這是怎<lb/>
奈何一回說一回美　有箇尖新底說底話非名非利<lb/>
說的口乾罪過你且不罪掩畧起去洗耳<lb/>
　　戀繡衾<hi>無題</hi>
長夜偏冷添被兒枕頭兒移了又移我自是笑别人底<lb/>
<pb n="KR4j0040_WYG_004-37b"/>
却元来當局者迷　如今只恨因縁淺也不曾抵死恨<lb/>
伊合手下安排了那筵席須有散時<lb/>
　　杏花天<hi>無題</hi>
病来自是於春嬾但别院笙歌一片蛛絲網遍玻瓈盞<lb/>
更問舞裙歌扇　有多少鸎愁蝶怨甚夢裏春歸不管<lb/>
楊花也笑人情淺故故沾衣撲面<lb/>
　　又<lb/>
牡丹昨夜方開徧畢竟是今年春晩荼䕷付與薰風管<lb/>
<pb n="KR4j0040_WYG_004-38a"/>
燕子忙時鸎嬾　多病起日長人倦不待得酒闌歌散<lb/>
甫能得見茶甌面却早安排腸㫁<lb/>
　　又<hi>嘲牡丹</hi>
牡丹比得誰顏色似宫中太真第一漁陽鼙鼓邊風急<lb/>
人在沉香亭北　買栽池館多何益莫虚把千金抛擲<lb/>
若教解語應傾國一箇西施也得<lb/>
　　唐河傳<hi>倣花間體</hi>
春水千里孤舟浪起夢攜西子覺来村巷夕陽斜㡬家<lb/>
<pb n="KR4j0040_WYG_004-38b"/>
短牆紅杏花　晚雲做造些兒雨折花去岸上誰家女<lb/>
太狂顛那邊柳線被風吹上天<lb/>
　　醉花隂<hi>為人壽</hi>
黄花謾說年年好也趂秋光老綠鬢不驚秋若鬬樽前<lb/>
人好花堪笑　蟠桃結子知多少家住三山島何日跨<lb/>
飛鸞滄海飛塵人世因緣了<lb/>
　　品令<hi>族姑慶八十来索俳語</hi>
更休說便是箇住世觀音菩薩甚今年容貌八十嵗見<lb/>
<pb n="KR4j0040_WYG_004-39a"/>
底道纔十八　莫獻夀星香燭莫祝靈椿龜鶴只消得<lb/>
把筆輕輕去十字上添一撇<lb/>
　　惜分飛<hi>春思</hi>
翡翠樓前芳草路寳馬墜鞭暫駐最是周郎顧㡬度歌<lb/>
聲誤　望㫁碧雲空日暮流水桃源何處聞道春歸去<lb/>
更無人管飄紅雨<lb/>
　　柳梢青<hi>和范先之席上賦牡丹</hi>
姚魏名流年年攪㫁雨恨風愁解釋春光剩須破費酒<lb/>
<pb n="KR4j0040_WYG_004-39b"/>
令詩籌　玉肌紅粉温柔更染盡天香未休今夜簮花<lb/>
他年第一玉殿東頭<lb/>
　　又<hi>三山歸途代白鷗見嘲</hi>
白鳥無猜相憐相笑滿面塵埃華髮蒼顏去時曽勸聞<lb/>
早歸来　而今豈是髙懐為千里蓴羮計哉好把移文<lb/>
從今日日讀取千回<lb/>
　　又<hi>辛酉生日前兩日夢一道士話長年之術夢中痛以理折之覺而賦八難之辭</hi>
莫鍊丹難黄河可塞金可成難休辟榖難吸風飲露長<lb/>
<pb n="KR4j0040_WYG_004-40a"/>
忍飢難　勸君莫逺遊難何處有西王母難休采藥難<lb/>
人沉下土我上天難<lb/>
　　河瀆神<hi>女城祠效花間體</hi>
芳草緑萋萋㫁腸絕浦相思山頭人望翠雲旗蕙肴桂<lb/>
酒君歸　惆悵畫簷雙燕舞東風吹散靈雨香火冷殘<lb/>
簫鼓斜陽門外今古<lb/>
　　武陵春<hi>春興</hi>
桃李風前多嫵媚楊柳更温柔喚取笙歌爛漫遊且莫<lb/>
<pb n="KR4j0040_WYG_004-40b"/>
管閒愁　好趂晴時連夜賞雨便一春休草草盃盤不<lb/>
要收纔晚又扶頭<lb/>
　　又<lb/>
走去走來三百里五日以為期六日歸時已是疑應是<lb/>
望多時　鞭箇馬兒歸去也心急馬行遲不免相煩喜<lb/>
鵲兒先報那人知<lb/>
　　謁金門<hi>無題</hi>
遮索月雲外金蛇明滅翻樹啼鴉聲未徹雨聲驚落葉<lb/>
<pb n="KR4j0040_WYG_004-41a"/>
　寳炬成行嫌熱玉腕藕絲誰雪流水髙山絃㫁絕怒<lb/>
蛙聲自咽<lb/>
　　又<lb/>
山吐月畫燭從教風滅一曲瑤琴纔聴徹金蕉三兩葉<lb/>
　驟雨微涼還熱似欠舞瓊歌雪近日醉鄉音問絶有<lb/>
時清淚咽<lb/>
　　又<lb/>
歸去未風雨送春行李一枕離愁頭徹尾如何消遣是<lb/>
<pb n="KR4j0040_WYG_004-41b"/>
　遥想歸舟天際緑鬢瓏璁慵理好夢未成鸎喚起粉<lb/>
香猶有殢<lb/>
　　酒泉子<hi>無題</hi>
流水無情潮到空城頭盡白離歌一曲怨殘陽㫁人腸<lb/>
　東風官柳舞雕牆三十六宫花濺淚春聲何處說興<lb/>
亡燕雙雙<lb/>
　　霜天曉角<hi>旅興</hi>
呉頭楚尾一棹人千里休說舊愁新恨長亭樹今如此<lb/>
<pb n="KR4j0040_WYG_004-42a"/>
宦游吾倦矣玉人留我醉明日落花寒食得且住為佳<lb/>
耳<lb/>
　　又<lb/>
暮山層碧掠岸西風急一葉軟紅深處莫不是利名客<lb/>
玉人還佇立綠窓生怨泣萬里衡陽歸恨先倩雁寄消<lb/>
息<lb/>
　　㸃絳唇<hi>留博山寺聞光風主人微恙而歸時春漲斷橋</hi>
隠隠輕雷雨聲不受春囘護落梅如許吹盡牆邊去<lb/>
<pb n="KR4j0040_WYG_004-42b"/>
春水無情礙㫁溪南路憑誰訴寄聲傳語没箇人知處<lb/>
　　又<lb/>
身後虚名古来不換生前醉青鞋自喜不踏長安市<lb/>
竹外僧歸路指霜鐘寺孤鴻起丹青手裏剪破松江水<lb/>
　　生查子<hi>山行寄楊民瞻</hi>
昨宵醉裏行山吐三更月不見可憐人一夜頭如雪<lb/>
今宵醉裏歸明月闗山笛收拾錦囊詩要寄揚雄宅<lb/>
　　又<hi>民瞻見和再用韻</hi>
<pb n="KR4j0040_WYG_004-43a"/>
誰傾滄海珠簸弄千明月喚取酒邊來軟語裁春雪<lb/>
人間無鳯凰空費穿雲笛醉裏却歸來松菊陶潜宅<lb/>
　　又<hi>有覔祠者為賦</hi>
去年燕子來繡戸深深處花徑得泥歸都把琴書汚<lb/>
今年燕子來誰聴呢喃語不見捲簾人一陣黄昏雨<lb/>
　　又<hi>獨逰西巖</hi>
溪邊照影行天在清溪底天上有行雲人在行雲裏<lb/>
髙歌誰和余空谷清音起非鬼亦非仙一曲桃花水<lb/>
<pb n="KR4j0040_WYG_004-43b"/>
　　又<lb/>
青山招不來偃蹇誰憐汝嵗晚太寒生喚我溪邊住<lb/>
山頭明月來本在天髙處夜夜入清溪聴讀離騷去<lb/>
　　又<lb/>
青山非不佳未解留儂住赤脚踏層氷為愛青溪故<lb/>
朝来山鳥啼勸上山髙處裁意不闗渠自在尋詩去<lb/>
　　又<hi>簡呉子似縣尉</hi>
髙人千丈崖太古儲氷雪六月火雲時一見森毛髮<lb/>
<pb n="KR4j0040_WYG_004-44a"/>
俗人如盜泉照影成昏濁髙處掛吾瓢不飲吾寧渇<lb/>
　　又<hi>和趙晉臣敷文春雪</hi>
浸天春雪來纔抵梅花半最愛雪邊人些些裁成亂<lb/>
雪兒偏解歌只要金盃滿誰道雪天寒翠袖闌干暖<lb/>
　　又<lb/>
梅子褪花時直與黄梅接煙雨㡬曽開一春江裏活<lb/>
富貴使人忙也有閒時節莫作路旁花長教人看殺<lb/>
　　又<hi>題京口郡治塵表亭</hi>
<pb n="KR4j0040_WYG_004-44b"/>
悠悠萬世功矻矻當年苦魚自入深淵人自居平土<lb/>
紅日又西沉白浪長東去不是望金山我自思量禹<lb/>
　　㝷芳草<hi>嘲陳莘叟憶内</hi>
有得許多淚更閒却許多鴛被枕頭兒放處都不是舊<lb/>
家時怎生睡　更也没書来那堪被雁兒調戲道無書<lb/>
却有書中意排㡬箇人人字<lb/>
　　阮郎歸<hi>来陽道中為張處父推官賦</hi>
山前燈火欲黄昏山頭来去雲鷓鴣聲裏數家村瀟湘<lb/>
<pb n="KR4j0040_WYG_004-45a"/>
逢故人　揮羽扇整綸巾少年鞍馬塵如今憔悴賦招<lb/>
魂儒冠多誤身<lb/>
　　昭君怨<hi>豫章寄張守定叟</hi>
長記瀟湘秋晩歌舞橘洲人散走馬月明中折芙蓉<lb/>
今日西山南浦畫棟朱簾雲雨風景不爭多奈愁何<lb/>
　　又<hi>送晁楚老逰荆門</hi>
夜雨剪殘春韭明日重斟别酒君去問曹瞞好公安<lb/>
試看如今白髮却為中年離别風雨正崔嵬早歸來<lb/>
<pb n="KR4j0040_WYG_004-45b"/>
　　又<lb/>
人面不如花面花到開時重見獨倚小闌干許多山<lb/>
落葉西風時候人共青山都瘦說到夢陽臺㡬曾來<lb/>
　　烏夜啼<hi>山行約范先之不至</hi>
江頭醉倒山公月明中記得昨宵歸路笑兒童　溪欲<lb/>
轉山已㫁兩三松一段可憐風月欠詩翁<lb/>
　　又<hi>先之見和復用韻</hi>
人言我不如公酒盃中更把平生湖海問兒童　千尺<lb/>
<pb n="KR4j0040_WYG_004-46a"/>
蔓雲葉亂繫長松却笑一身纒繞似衰翁<lb/>
　　又<lb/>
晩花露葉風條燕燕髙行過長廊西畔小紅橋　歌再<lb/>
唱人再舞酒纔消更把一盃重勸摘櫻桃<lb/>
　　一絡索<hi>閨思</hi>
羞見鑑鸞孤却倩人梳掠一春長是為花愁甚夜夜東<lb/>
風惡　行遶翠簾珠箔錦牋誰托玉觴淚滿却停觴怕<lb/>
酒似郎情薄<lb/>
<pb n="KR4j0040_WYG_004-46b"/>
　　又<hi>信守王道夫席上用達夫賦金林擒韻</hi>
錦帳如雲高處不知重數夜深銀燭淚成行算都把心<lb/>
期付　莫待燕飛泥汚問花花訴不知花定有情無似<lb/>
却怕新詞妒<lb/>
　　如夢令<hi>賦梁燕</hi>
燕子㡬曾歸去只在翠巖深處重到畫梁間誰與舊巢<lb/>
為主深許深許聞道鳯凰來住<lb/>
　　憶王孫<hi>秋江送别集古句</hi>
<pb n="KR4j0040_WYG_004-47a"/>
登山流水送將歸悲莫悲兮生别離不用登臨怨落暉<lb/>
昔人非帷有年年秋雁飛<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4j0040_WYG_004-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　稼軒詞巻四<lb/>
</p>
<p>
</p>
  </div></body>
</text>\m</TEI>
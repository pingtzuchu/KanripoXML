<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安雅堂集</head>
    <p>
<pb n="KR4d0516_WYG_000-1a"/>
欽定四庫全書　　　　　　集部五<lb/>
　安雅堂集　　　　　　　　别集類四<hi>元</hi>
　　提要<lb/>
　　　　<hi>臣</hi>等謹案安雅堂集十三卷元陳旅撰旅字<lb/>
　　　　衆仲莆田人以薦為閩海儒學官中丞馬祖<lb/>
　　　　常竒之與逰京師又為虞集所知平章事趙<lb/>
　　　　世延引為國子助教考滿再任後出為浙江<lb/>
　　　　儒學提舉又召入為應奉翰林文字至元元<lb/>
<pb n="KR4d0516_WYG_000-1b"/>
　　　　年遷國子監丞越二年卒於官事跡具元史<lb/>
　　　　儒學傳其集見於本傳者十四卷此本僅十<lb/>
　　　　三卷乃其子籲所編有張翥林思生二序一<lb/>
　　　　作於至正九年一作於十一年目次與焦竑<lb/>
　　　　經籍志相合殆本傳筆誤以三為四歟史稱<lb/>
　　　　其文典雅峻潔必求合於古作者不徒以徇<lb/>
　　　　世好又稱虞集見所作有我志將休付子斯<lb/>
　　　　文之語張翥序亦稱矢厯至順間學士虞公<lb/>
<pb n="KR4d0516_WYG_000-2a"/>
　　　　以文章擅四方其許與君特厚君亦得相與<lb/>
　　　　薰濡而法度加密盖紀實也蘇天爵輯元文<lb/>
　　　　類其時作者林立而不以序屬諸他人獨以<lb/>
　　　　屬旅殆亦知其文之足以傳信矣乾隆四十<lb/>
　　　　六年十二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官<hi>臣</hi>陸　費　墀<lb/>
<pb n="KR4d0516_WYG_000-3a"/>
安雅堂集原序<lb/>
陳君衆仲為國子丞而予助教於學且居官舍相邇也<lb/>
其日從論議者殆踰年求君文者屨常接戸外君雖卧<lb/>
疾猶操筆呻吟不少置其卒也予哭之悲焉風雅寥濶<lb/>
追念故人欲一如疇昔坐談千古以發諸識趣之表既<lb/>
不可得又竊慮其遺編散失無以暴白於後也今年冬<lb/>
出使閩南詢其子籲得家藏全藁曰安雅堂集凡十三<lb/>
卷嗚呼文章至季世其敝甚矣元興以來光嶽之氣既<lb/>
<pb n="KR4d0516_WYG_000-3b"/>
渾變雕琢磔裂之習而反諸醇古故其製作完然一代<lb/>
之雄盛文人學士直視史漢魏晉以下蓋不論也方天<lb/>
厯至順間學士蜀郡虞公以其文擅四方學者仰之其<lb/>
許予君特厚君亦得與相薰濡而法度加密焉故其所<lb/>
鋪張若揖讓壇坫色莊氣肅而辭不汎也其所援據若<lb/>
檢校書府理詳事覈而序不紊也其思緜麗藻拔而杼<lb/>
機内綜也其勢飛鶱盼睞而精神外溢也此君之所自<lb/>
得而予常以是觀之今其已矣詎意夫履君之鄉叙君<lb/>
<pb n="KR4d0516_WYG_000-4a"/>
之文而寓其不已之心乎炳焉其若存的焉其遂傳中<lb/>
山之序栁州白傅之序江夏友義之重古今所同因籲<lb/>
之請乃書而冠諸集首至正九年龍集己丑季冬望日<lb/>
翰林修撰河東張翥序<lb/>
文章與世道升降稽諸往昔則較然矣蓋自帝王之渾<lb/>
灝逮宣尼之刪述萬世不可尚已三代以下唯西漢之<lb/>
治近古故其文雄閎雅奥儒者宗之東都浸漓魏晉以<lb/>
下靡靡無足觀矣中唐至韓栁而復古宋至歐蘇王曾<lb/>
<pb n="KR4d0516_WYG_000-4b"/>
而復古此數子者皆生唐宋盛時也迨其季世非無人<lb/>
焉浮漓磔裂索索不可整則氣運為之也元興以質治<lb/>
天下國初之文之盛不十年而衆仲之文滿天下矣然<lb/>
天下知其文者未必知其人也予嘗謂衆仲學博而通<lb/>
識髙而敏使之裁繁理劇有兼人之能或者處危制變<lb/>
有濟時之智惜夫用弗克究而人所知者衆仲之文也<lb/>
况稱其文者又未原其學歟貫綜該洽人見其富也精<lb/>
采振發人見其麗也天機之敏人以為巧法度之周人<lb/>
<pb n="KR4d0516_WYG_000-5a"/>
以為密乃若衆仲之學則封殖深厚發無不茂有本者<lb/>
如是也君已極雄古皇慶延祐以來益以醇正典雅相<lb/>
尚藹乎治世之音非近代所能及也且諸名家班班繼<lb/>
繼視昔加多又何盛歟故國子監丞陳君衆仲亦以文<lb/>
擅世者也君自弱冠即有志學古嘗讀書南海之上盡<lb/>
屏聲利緝綴之餘習醺經飫史吞吐百氏久則剸𤣥劌<lb/>
賾以為文自成一家超軼古昔石田馬公為御史時按<lb/>
事閩中一見奇之舉諸朝由是通籍館閣諸閣老又推<lb/>
<pb n="KR4d0516_WYG_000-5b"/>
許之子籲裒輯成書吾友張仲舉既序之矣籲復求予<lb/>
言予以衆仲之文不患不傳於後世患知之者未盡其<lb/>
藴因籲之請遂附予言於仲舉序後至正辛夘夏同郡<lb/>
林泉生清源<lb/>
</p>
<p>
</p>
  </div>
</body>
</text>
</TEI>
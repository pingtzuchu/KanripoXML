<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>中庵集卷一</head>
    <p>
<pb n="KR4d0486_WYG_001-1a"/>
欽定四庫全書<lb/>
　中庵集卷一　　　　　　元　劉敏中　撰<lb/>
　　賦<lb/>
　　　勵志賦<lb/>
　　　　余讀書既冠殊拙於生理其於求田問舍之<lb/>
　　　　事遼然不知也然給養之資日以艱窘恐以<lb/>
　　　　貧乏累其志氣乃作勵志賦以自勉其詞曰<lb/>
吁咄哉何天之生我也悟然而有知既不能粹我以超<lb/>
<pb n="KR4d0486_WYG_001-1b"/>
然而智兮又不能愚我以朦然而癡自親生之膝下兮<lb/>
固亦知愛敬之日孜元氣假我以五常兮父母鞠我以<lb/>
恩慈逮總角之嬉戲兮導我以文字為學之規既庭訓<lb/>
之祇受兮亦學禮而興詩信聖之不我欺兮日是誦而<lb/>
是師知仁義之為美兮以忠信而自持紉秋蘭以為佩<lb/>
兮服薜芷與江蘺審先民之行為兮獨憤然而永思既<lb/>
踊躍以欣慕兮亦慷慨而傷悲彼皋陶之在上兮既帝<lb/>
載之克熙釋耒耜以天下自任兮永徽烈乎商伊辭傅<lb/>
<pb n="KR4d0486_WYG_001-2a"/>
巖以即相兮豈時運之或竒也哉夫何三閭之憔悴兮<lb/>
沈溺乎江之湄賈誼倐其軒舉兮忽長沙之棄遺嗟小<lb/>
人之紛擾兮莫不移世以阿時既靡靡以自安兮亦睊<lb/>
睊以相危恃其志之已得兮惟侈縱之日滋苟一時之<lb/>
榮耀兮實萬世之嗤也兹既通塞之異軌兮何清濁之<lb/>
不可力而推也蹇余生之不辰兮抱寸誠以孳孶企古<lb/>
人之悠邈兮喟遑遑其欲追擬修名之屹立兮以聖道<lb/>
而自期春與秋其代序兮日月忽其若馳翔世途以徘<lb/>
<pb n="KR4d0486_WYG_001-2b"/>
徊兮撫斯文以嗟咨時既與我齟齬兮事與我而相違<lb/>
學澶澷而未精兮形瘵弱其神疲顧生資之迫狹兮慮<lb/>
給養之莫支余既不能規規於田舍兮又不能求龍斷<lb/>
而登之望朱門而將進兮無愉色與妍辭願得羽翼如<lb/>
雲之我身兮余將薄六合而逺飛又欲浮靈槎於滄海<lb/>
兮泛崑崙以遊嬉乗天風以越閶闔兮訪王母於瑤池<lb/>
餌金砂以煉質兮潄瓊液以生肥跨鸞鶴以為馭兮襜<lb/>
雲霞以為衣亦知兹懐之不可必兮竟鬱鬱以安歸已<lb/>
<pb n="KR4d0486_WYG_001-3a"/>
焉哉蓋士於世也窮達否泰詎能極兮姑俯仰而隨宜<lb/>
幸孔門之可以倚依兮依顔曾以棲遲從衆人之相易<lb/>
兮保良心而靡移聽天命以升沈兮余終不能若兒女<lb/>
子之所為也<lb/>
　　　東山賦<lb/>
　　　　東山者實長白山也自歴城觀之故言東山<lb/>
　　　　時吾友人智仲敬寓迹於兹山之左故作東<lb/>
　　　　山賦以叙相憶之意云耳<lb/>
<pb n="KR4d0486_WYG_001-3b"/>
歴城之東直望百餘里見雲峰之嶕嶤實曰長白傲然<lb/>
今古横絶於層霄崖崩壁削嵐飛烟薄兮變氣候於昏<lb/>
朝麋鹿遊而猿鶴哀鳴兮木無風而蕭蕭念佳人兮此<lb/>
留度期㑹兮何遥想夫君兮安適抑余懐之罔極或登<lb/>
髙而望逺亦沈吟而太息窮仙臺之勝境訪黌堂之遺<lb/>
迹慨然長歌而悲嘯忽風驚而雲析山泉鳴兮筆雨寒<lb/>
山光動兮酒波碧發壯懐於塵世飛妙墨於石壁仰蒼<lb/>
穹兮何言撫丹心兮誰識頓騏驥之駿足戢鴻鵠之勁<lb/>
<pb n="KR4d0486_WYG_001-4a"/>
翮亦必能掃情而滌思聽其時而自得望夫君兮安至<lb/>
憂紛紛兮心醉知危樓之幾登越河橋兮再四目蒼波<lb/>
之東注恨白日之西墜每當渇君之徳望君之顔兮空<lb/>
徘徊把酒挹夫東山之餘翠<lb/>
　　　奉試俊民甸四方賦<lb/>
運啟明主時多俊民列庻位以咸若甸四方而有因偉<lb/>
兹間出之賢優加委任治爾攸同之域盡入陶鈞書曰<lb/>
民罔胥匡也賴君寵綏君不徧愛也須臣共理然英特<lb/>
<pb n="KR4d0486_WYG_001-4b"/>
之士弗得而用則治化之功曷從而起載惟此故任三<lb/>
俊以為先肇自于今甸四方而有以以爾瑚璉之秀楩<lb/>
楠之良抱經世之才者乃稷乃契明撫字之術者如龔<lb/>
如黄上果純於任使世可拱於平康藹藹盈庭覯爾雲<lb/>
集之士皇皇奠枕安于斗制之方夫何澤周人物之繁<lb/>
教被海隅之四外張國勢之隆盛内格邦風之純粹良<lb/>
由妙於選賢使之在位有文學有徳行以次而升自南<lb/>
北自東西不勞而治惟賢臣乃能𢎞聖主之業而君子<lb/>
<pb n="KR4d0486_WYG_001-5a"/>
所以為邦家之基方國必欲甸也俊民其何舍之以見<lb/>
周任仁人國果聞於昌熾殷獲良弼邦自底於安綏是<lb/>
知民區甚逺也難徧於照臨事幾至微也孰知其紀統<lb/>
必求治效之克即可不人材而與共不然何以疏詳方<lb/>
朔云得士則乃昌傳質班生謂惟賢而是用已而公道<lb/>
無壅俊民必登忠殫兮力竭害除兮利興翕若四方之<lb/>
作乂截然庻績之丕凝如是下彰報國之勞咸伸素願<lb/>
上享得人之逸益介休徴大凡當世之安皆本真賢之<lb/>
<pb n="KR4d0486_WYG_001-5b"/>
進舜帝以是而大闢於仕路唐堯以是而克明於登俊<lb/>
方今網羅天下之賢才而甸夫四方功業逺超於堯舜<lb/>
　　　臘粥賦<hi>原注戯為智仲敬作</hi>
東里先生臘辰入學為諸生設粥以應故事方其為粥<lb/>
也戒竈厨之神潔錡釜之器屏黜異饌掃除邪味意以<lb/>
清而取竒物以多而為貴於是勑老庖役臺輿雞未鳴<lb/>
而先起咸受命而奔趨積薪若山貯水成湖大杓巨盎<lb/>
後列前敷淅長腰之玉粒瀉小豆之紅珠破霜粟之金<lb/>
<pb n="KR4d0486_WYG_001-6a"/>
丸屑山藥之瓊膚紛衆材之畢集俾效用於一區方相<lb/>
接其未久迹難混而猶踈逮夫坎離既濟之後庚癸相<lb/>
合之初翕和氣之囘春<hi>一作雲蒸</hi>破臘寒於須臾乍蚯蚓之<lb/>
一鳴忽秋蟲之滿廬俄而怒風逺來萬竅號呼撼千丈<lb/>
之長松響十里之楸梧少焉則驚湍拍堤急溜鳴渠漸<lb/>
威聲之衰息方訟語之囁嚅復若泣以若叱亦或吹而<lb/>
或欨忽蓬蓬然告熟恍融蠟以凝酥品色香之殊絶賞<lb/>
至味之芳腴笑倉惶於公孫陋咄嗟於齊奴彼黄冠與<lb/>
<pb n="KR4d0486_WYG_001-6b"/>
緇衣方擊鐘以鳴魚雖大同而小異詎可企吾之清虚<lb/>
于時朝日升陽和舒烏丸炯兮映窻獸煤烘兮滿爐則<lb/>
有𤣥齡稚兒青衿小儒若驥之子或鳯之雛咸鞠躬而<lb/>
來思矜步武之襜如揖先生而登堂各齒列乎坐隅比<lb/>
粥令之一行皆攫椀以拏盂俄匕鳴而頰響驚齊譟於<lb/>
千夫類昆陽之戰酣捲百萬以如無先生熟視撫掌助<lb/>
聲勢而奮鬚謂吾黨之能事快雄俊之起予顧童子其<lb/>
何知已皷腹而奔衢矣先生於是餘勇未歇食思方騁<lb/>
<pb n="KR4d0486_WYG_001-7a"/>
取榖氣之精華喜漸入於佳境促孟光之舉案方緩帶<lb/>
而笑領鄙勺飲之孱懦空數杯於俄頃已而玉池之水<lb/>
生甘詩腹之雷不鳴和暢五神驅除三彭杜邪疾於他<lb/>
日養浩氣於平生彼東坡之玉糝與吳下之蓴羮較功<lb/>
用於錙銖蓋未許其同盟况乎周顗之炙孝儀之鯖皆<lb/>
潛伏於酖毒亦何恤乎羶腥將奔避之不暇尚安敢嬰<lb/>
吾鋒而抗吾衡也先生乃曠然心平融然氣和舒然而<lb/>
伸悠然而歌歌曰以不殺而仁兮吾何憂既易得而易<lb/>
<pb n="KR4d0486_WYG_001-7b"/>
足兮吾何求諒此味之天成兮吾何以酬雖然無用山<lb/>
澤之癯兮猶可以為肉食之謀也<lb/>
　　騷<lb/>
　　　思蘭辭二首并序<lb/>
　　　　大易稱同心之言其臭如蘭屈原著離騷以<lb/>
　　　　香草譬君子有滋蘭紉蘭之語則蘭之見重<lb/>
　　　　于世久矣吾黨張君智甫隠居好古取蘭江<lb/>
　　　　南植之家園月養嵗滋九畹可待且命其所<lb/>
<pb n="KR4d0486_WYG_001-8a"/>
　　　　居之室曰楚香食飲起居必與蘭對得君子<lb/>
　　　　同徳之義若是蘭與人偕重矣然余徒知重<lb/>
　　　　其所重而蘭則未見也乃擬楚詞作思蘭吟<lb/>
　　　　二首貽智甫俟他日醉楚香堂歌以為蘭慰<lb/>
　　　　其辭曰<lb/>
蘭生兮猗猗其芳兮菲菲山空兮無人水濺濺兮石纍<lb/>
纍楚魂不歸兮夫誰與期儼髙潔兮自淑諒無待兮奚<lb/>
悲胡寸根逺播弗瘁而且宜兮曰美人禮我而不我疑<lb/>
<pb n="KR4d0486_WYG_001-8b"/>
同臭協徳兮尚庻幾愛之兮不見悵余思兮眷眷<lb/>
蘭生兮修修其芳兮幽幽山空兮無人樹林隂兮猿猱<lb/>
愁楚魂不歸兮夫誰與儔儼髙潔兮自淑諒無待兮奚<lb/>
尤胡寸根逺播弗瘁而且售兮曰美人禮我而我息我<lb/>
遊同臭協徳兮庻久留愛之兮弗得悵余思兮惻惻<lb/>
　　五言古詩<lb/>
　　　送胡學士紫山<lb/>
去古日已逺正路多迷踪衆説撓六經嘖嘖紛異同繁<lb/>
<pb n="KR4d0486_WYG_001-9a"/>
音笑雅頌冶容衒青紅風雲與月露一字誇餘工譬如<lb/>
膏肓疾不受砭劑功自非名世賢反正難為功寥寥幾<lb/>
何時得我中庸公公姿何神秀自是間氣鍾蔚蔚天上<lb/>
麟矯矯人中龍斯文入掌握造化盤心胷吐辭爛星斗<lb/>
落筆驅雷風傳寫聖人意秘奥咸開通竒偉出韓栁正<lb/>
大續軻雄垂紳玉堂上文風變區中賤子生陋壤志學<lb/>
不知宗北騖駕南轅失計為雕蟲居然守迂僻無由去<lb/>
顓蒙公來幸一見談笑及從容快意徒仰羡摳衣遽難<lb/>
<pb n="KR4d0486_WYG_001-9b"/>
從明朝驛亭外凴髙望飛鴻<lb/>
　　　上吏部官<lb/>
潭潭六卿府從事須良能昭昭貢舉法四海拔精英邇<lb/>
來數嵗間羣才鬱崢嶸賤子乃何人鶚章辱再騰勉强<lb/>
從計吏北達天子京始謁髙吏部獻書頗為驚處以禮<lb/>
樂事為言案牘輕俄復移秋官眷顧亦屢承但惟棲宿<lb/>
卑不敢伸吭鳴頃聞更變議去留在權衡讀書三十年<lb/>
區區欲何成<lb/>
<pb n="KR4d0486_WYG_001-10a"/>
　　　題禇真人畫像<lb/>
　　　　董兵部野荘請題至元二十年癸未嵗也<lb/>
神仙真有無恍惚初未知今㸔褚君像信有不復疑森<lb/>
然為起敬清風見須眉世固有甚難乃爾獨優為乾坤<lb/>
運華峰夐絶旁無基壁立三萬仞登陟誰敢希千年神<lb/>
巧在鐵鎻懸烟霏烟霏何冥冥目斷猿猱悲此老縁下<lb/>
上欲趂孤鶴飛窮冬冰雪合偃卧絶新炊三月餓不死<lb/>
出門愈光輝豈知老讀書左氏尤精微山空人響絶時<lb/>
<pb n="KR4d0486_WYG_001-10b"/>
擾虎與羆聖朝重遺賢必欲一致之稽首謝使者不肯<lb/>
踏京師此事世共見可見不可追諒惟飛仙骨有此傑<lb/>
異姿所向雖匪中貪懦足以規何用多變化坐貽聾俗<lb/>
欺<lb/>
　　　張御史周卿雪中送詩以不一相過見責次韵<lb/>
　　　答之二十四年正月<lb/>
君有山水癖一昔落湘浙浩蕩三年遊寒衝風與雪胷<lb/>
中太史筆萬怪入搜閲歸來一笑粲頗訝鬢髪白静夜<lb/>
<pb n="KR4d0486_WYG_001-11a"/>
孤髙吟不覺燭燼滅矍然愈我病慄慄膽内怯雪寒豈<lb/>
相忘適有不速客遂非諒無補媿使面增熱<lb/>
　　　賦田潤之經歴家臘月菊<hi>原注元貞元年濟南</hi>
細菊含幽姿有約在晚秋金商下白露衆卉皆俗流胡<lb/>
復冐嵗寒爛熳方未休居然冰雪間乃與松柏儔清貞<lb/>
入苦節剛介出至柔諒知根性殊越絶獨爾尤念汝實<lb/>
後時蕭蕭亦何求三嗅成短詠因之以消憂<lb/>
　　　野歌<lb/>
<pb n="KR4d0486_WYG_001-11b"/>
平生嵓穴姿憶昔落此間舉杯謝野客浩歌對青山絲<lb/>
竹恊律吕清響雜哀彈焉知有至音無往亦無還<hi>原注大徳</hi>
<hi>二年戊戌歲也</hi>
　　　題鬭槲軒<lb/>
倐然兩虬龍怒戰一庭黒須臾風雨過兀爾蒼槲立吁<lb/>
此耳目觀世事何有極<lb/>
　　　野亭<lb/>
野亭望西山一緑開晴蕪亭下江水流不亟亦不徐照<lb/>
<pb n="KR4d0486_WYG_001-12a"/>
見亭上人巾袂方舒舒勿煩顔成子區區問何居<lb/>
　　　大徳二年戊戌秋再用古風韻答杜彦明成伯<lb/>
　　　謙見和<lb/>
遺音整絶絃墜典㝷破壁頭白未聞道坐費嵗月歴一<lb/>
隨簡書命乃爾南復北鷙鳥乏修翎凡馬蔑餘力較技<lb/>
騏騄後効能鵰鶚側所任非所堪何異火就濕惶回失<lb/>
故步勉强懐媿色偶然兩幽人瀟灑氷雪立欣然肯下<lb/>
榻新釀瀉秋碧傾倒見真賞欵曲多暇日微言洗我心<lb/>
<pb n="KR4d0486_WYG_001-12b"/>
妙理通翔集山田故應在幸不畏乾溢逝將返舊耕脱<lb/>
此外物役國恩無所報囘望空怵惕<lb/>
　　　彦明伯謙再和亦復和之<lb/>
紛紛蟻爭場繞繞蝸附壁十年塵土夢世味亦頗歴憶<lb/>
昨出京時始見征雁北荒陂入野逈春姿淡無力如今<lb/>
留他州坐閲斗柄側寒㕔静愁思暮雨黄葉濕諒微熙<lb/>
奮功顯有勞瘁色侵尋嵗聿晚瑣屑事叵立晨興倚危<lb/>
樓遥望故山碧相期有宿約定復歸幾日人生足離合<lb/>
<pb n="KR4d0486_WYG_001-13a"/>
樂事難并集旁有能詩仙氣若湖海溢揮毫灑玉屑俗<lb/>
累非所役一笑傾酒壺為我洗慚惕<lb/>
　　　貞婦和拉蒙古人寓濵之渤海其夫托果岱殁<lb/>
　　　于軍誓曰夫天也天可背乎由是養姑撫遺息<lb/>
　　　唯謹逮今四十年有司上其行旌其門閭二子<lb/>
　　　長托克托穆爾次托克托皆讀書有立王瓠山有序<lb/>
　　　至大辛亥六月二十七日題<lb/>
婦謂嫁曰歸從一乃天理奈何世降後不恤再醮恥徒<lb/>
<pb n="KR4d0486_WYG_001-13b"/>
觀三綱缺竟逐一波靡豈伊渤海鄉而有和拉氏精誠<lb/>
洞金石誓言感神鬼天其可背乎我惟未亡耳鞠㓜無<lb/>
苦辛奉姑有甘㫖黽勉達朝夕紡緝代完美悠悠四十<lb/>
載曾不異其始旌表固有常榮耀非所企偉哉未嘗聞<lb/>
三歎敬為起竒效尤可賀超卓見二子<lb/>
　　　贈山東轉運使圖克坦伯寕<lb/>
我友安御史好善我不如胷中月旦評予奪入錙銖自<lb/>
言與君雅説君日無虚我時欲識君君在外府居<hi>原注時同</hi>
<pb n="KR4d0486_WYG_001-14a"/>
<hi>知山東轉運事</hi>愛而不得見搔首幾踟蹰前年天降屯還我水<lb/>
上廬君來相慰藉鬱鬱古丈夫所見逾所聞我友不我<lb/>
誣去秋辱新作磊落皆璠璵知君平生學禮義為根株<lb/>
時當九月尾上計朝王都課以天下最才名動鈞樞遂<lb/>
登使節崇復此魚鹽區到家春已深楊花正紛敷樂事<lb/>
吻相合掌中有明珠<hi>原注伯寕五十五始舉子</hi>朅來枉南軒謙光照<lb/>
寒臞舉杯為君夀謝去口不濡但稱聖恩優過荷非所<lb/>
圗國用實浩汗時節要供輸民物喜動摇低昻繫慘舒<lb/>
<pb n="KR4d0486_WYG_001-14b"/>
上欲國用足下欲民力紓上下各得宜此責誠在予所<lb/>
以受命來不敢自怡愉我起再拜賀君豈㝷常徒憂國<lb/>
斯謂忠愛民仁可孚秉忠而行仁奉職固有餘願君保<lb/>
此道終毋替厥初故園有青山嵗晚以為娛<lb/>
　　　佳禽<lb/>
青林衆鳥集旦夕何喧啾倐來非予招忽去胡爾留文<lb/>
采紛莫識宫商自相投大哉天宇間萬化良悠悠<lb/>
　　　送蕭經歴<lb/>
<pb n="KR4d0486_WYG_001-15a"/>
山姿淡朝曦春動濟水道皇皇祖帳設冠蓋何縹緲有<lb/>
來衆如雲壯觀親翁媪洗盞拜道左行語遮復遶吾儕<lb/>
鄙野人公徳寧易曉愛公衣冠偉面澤鬢髪皓時時北<lb/>
湖上僕馬閑且皎但聞吏誇説幙府公甚好温醇金玉<lb/>
資清耿冰雪抱不怒咸足畏不言信可保其重太山輕<lb/>
其容夢澤小居然袖手坐公事一已了却觀獄市中清<lb/>
肅如灑掃寧聞閭里間猶復有狂狡寒者日以温饑者<lb/>
日以飽循循諸子弟孝友相勸導感公有如此向天黙<lb/>
<pb n="KR4d0486_WYG_001-15b"/>
為禱公來既已遲公歸願無早乃今舎我去使我腸腹<lb/>
攪我情顧誠私言語亦擾擾官家事功業求賢甚求寳<lb/>
巖巖中書堂寧可無此老終知不得留行且澤八表惟<lb/>
有願且祝康寧復夀考慇懃書此言以備國史討<lb/>
　　　雲中呉氏嘗為河東宣慰副使壬寅嵗嵗饑出<lb/>
　　　粟賑鄉里李禪詩為徵詩皇慶二年三月二十<lb/>
　　　五日書于大都寓居之西齋<lb/>
晉饑秦輸粟謂是汎舟役秦饑晉可忘乃獨閉之糴千<lb/>
<pb n="KR4d0486_WYG_001-16a"/>
年信史在其咎竟孰執有無等豐凶彼此猶旦夕聖人<lb/>
垂格言博施與周急吳侯何英特恥抱貪吝癖維時嵗<lb/>
艱食斗米凌尺璧毅然倒囷倉奔走傾郡邑人人舉手<lb/>
謝不死今乃得嘗聞活千人後嗣封可必終知天祐善<lb/>
書以為世則<lb/>
　　　趙子昻恵胡椒以詩謝之<lb/>
胡椒生南海愈疾號神速悠悠風土隔所致或恍惚嗟<lb/>
予抱沉寒嘔泄雷殷腹窮愁卧餘濕夢寐惟此物夫何<lb/>
<pb n="KR4d0486_WYG_001-16b"/>
長者賜猥此衰病辱圭撮未可謀磊落忽滿目輕圓蚌<lb/>
珠小𤣥瘦鼠李蹙外辛實英烈中淑乃温郁緬懐君子<lb/>
風畏愛不敢忽既將諧吾藥又以進我餗邇來未幾日<lb/>
頗覺神觀復新湯火始然宿滯冰旋没行當誇健飯庻<lb/>
比雪就沃大哉功用殊信乃銖兩足癡人固可笑安事<lb/>
八百斛我無英瓊瑶負感長愧恧<lb/>
　　　王黄華以横幅畫其父東海散人道巾野服坐<lb/>
　　　長松下嵓石流泉韻致殊絶題其後<lb/>
<pb n="KR4d0486_WYG_001-17a"/>
翁本神仙人冝着嵓石裏髙風邈餘韻益覺世俗鄙寥<lb/>
然如素蟾浄照松下水黄華三絶手辦此一竒偉歎息<lb/>
不可忘是父有是子<lb/>
　　　送何聰山侍御赴河南道提刑按察使<lb/>
才難聖所歎自昔從何知豈無甚盛世千年百年期我<lb/>
公實天生㑹此休明時公姿何犖犖想見皋與伊仰若<lb/>
泰山重莫能測髙卑望若滄海逺孰從得津涯先民有<lb/>
遺書爛熳無不窺所適在有用文章乃娛嬉八年御史<lb/>
<pb n="KR4d0486_WYG_001-17b"/>
府沉沉卧孤羆竟使公議定砥柱存綱維忽持使者斧<lb/>
謂言西南馳翩翩舊驄馬聊以冩我思公去不可留公<lb/>
歸亦無遲蒼生久懸望此責非公誰<lb/>
　　　蓋希顔蜕齋<lb/>
物蜕蜕以迹人蜕蜕以心是心本虚寂欲蜕安所任豈<lb/>
知虚寂内而有利欲侵荏冉初未覺酒酣與淵沉所以<lb/>
為學者惟貴資道深涵養既有素本源詎難㝷鑿石出<lb/>
美玉披沙得良金僊僊蜕殻蟬豁豁遺巢禽超然事物<lb/>
<pb n="KR4d0486_WYG_001-18a"/>
表無愧古與今此為蜕心説請為蜕齋箴<lb/>
　　　尚志堂<lb/>
安宅化隘陋正路成阻幽僕御痛瘏死婦姑勃谿憂惡<lb/>
濕更居下諱疾胡能瘳於此有人焉孤舟劈横流築室<lb/>
方寸地隠若百尺樓下連九軌衢輕車引驊騮出入何<lb/>
坦坦獨坐囂囂遊勢利不得詘貧賤非所羞我起為三<lb/>
歎傑哉真吾儔道果不逺人努力追前修<lb/>
　　　題梁鄒賈氏足樂亭<lb/>
<pb n="KR4d0486_WYG_001-18b"/>
乾坤有真樂在我不在物達者乃得之其樂所寓足賈<lb/>
生信佳士此理久自燭蕭然一茅亭氣壓萬金屋樂哉<lb/>
誠樂矣我本無所欲<lb/>
　　　秋蟬堂并序<lb/>
　　　　選部主事襄垣李謙伯温所居秋蟬堂乃其<lb/>
　　　　大父仲平君金泰和間所築後以兵圮伯温<lb/>
　　　　營而新之仲平君好鼔琴以道自潔武安紫<lb/>
　　　　山胡公記之甚詳内翰潘仲徳來為徴言余<lb/>
<pb n="KR4d0486_WYG_001-19a"/>
　　　　勉書百言于後厥初命堂之意庶或彷彿云<lb/>
白鳥竊膏血青蠅妬芳鮮擾擾蜂趂甘翕翕蛾就然觸<lb/>
眼輒敗意堙鬱安所宣空堂一隠几悠然聽秋蟬蟬聲<lb/>
何窈渺欲和膝上絃物生各異趣理契斯同𤣥蛻形已<lb/>
拔俗不食豈非僊以彼塵外姿廓我胷中天漆園乃可<lb/>
笑妄計小大年豈知彭澤翁獨愛晚菊妍<lb/>
　　　石仲璋廉訪以避暑詩見示次韻答之<lb/>
出城遣歊煩灑若脫久疫平生丘壑尚重愛林野僻憑<lb/>
<pb n="KR4d0486_WYG_001-19b"/>
危時遐曕覽邃復逺適嗒焉忘憂樂跡與心俱寂日入<lb/>
元氣回穹影湛虚碧<lb/>
愛公如清風所至觧民疫髙軒何容與不厭窮巷僻出<lb/>
處真兩忘鵬鷃同一適清詩八音作幽眠破虚寂欲往<lb/>
不能留佇立烟樹碧<lb/>
　　　送范提領<lb/>
北風振林皋蕭蕭吹行客離觴淡無味志士肝膽裂朅<lb/>
来陽丘稅狼籍不盈睫本非蓬蒿人安事此屑屑鴻鵠<lb/>
<pb n="KR4d0486_WYG_001-20a"/>
臂兩翅萬里誰能掣别後讀此詩可洗心内熱<lb/>
　　　比徳泉<lb/>
潔固不可濁浚復能有容鑒物無爾私利人豈予功偉<lb/>
哉泉之徳敢不勉厥躬<lb/>
　　　李御史清甫恵余以研乃端之紫石也肌理潤<lb/>
　　　而形製甚古所惜者偏足耳然余以意度之使<lb/>
　　　平用之無傷也詩以謝之<lb/>
旅食無與娛挂眼止俗物此生來端溪故人薦我屋枵<lb/>
<pb n="KR4d0486_WYG_001-20b"/>
然皤腹偃炯爾秀兩目夫何足不良有口叵自鬻想當<lb/>
適齊時忍垢蒙笑辱豈從獻王後抱石負深屈應慚失<lb/>
所衛憂色未肯復三歎復拭之文雅温可掬終焉不正<lb/>
立臨几久[危*臬][危*瓦]遂令陶泓輩妄意希見録物情固有殊<lb/>
終始豈敢忽殷勤為文辭毛穎尚可秃慎勿泄我墨獲<lb/>
誚同覆餗<lb/>
　　　清甫見和復次韻答之<lb/>
君誠磊落士過眼不留物我亦偃蹇人衡茆等華屋夜<lb/>
<pb n="KR4d0486_WYG_001-21a"/>
寒抱遺編藜火耗兩目枯毫久不濕片瓦孰為鬻阿端<lb/>
畜君家一昔肯見辱誤傷爾非罪有價吾敢屈諒微希<lb/>
世珍兹貺未可復當窻試𤣥雲清泚手自掬登函脱巘<lb/>
嶮藉紙忘[危*臬][危*瓦]豈徒光客居自足供日録緬思忝承乏<lb/>
報效蔑絲忽物用有不如坐愧雙鬢秃新篇誠過望莧<lb/>
腸飫珍餗<lb/>
　　　鬱鬱澗上松為智先生夀<lb/>
鬱鬱澗上松靡靡松下草生平賴餘廕朝夕仰真操霜<lb/>
<pb n="KR4d0486_WYG_001-21b"/>
風脱衆木蒼然立如傲浩蕩涵雨露四時震枯槁所以<lb/>
徑寸莖銘荷不知報工師索梁棟弗逺登廊廟繫我植<lb/>
天墀千載為永好<lb/>
　　　題武仲經平反卷仲經為提刑書史録安慶路<lb/>
　　　囚出獄成寃者一十二人<lb/>
嘗聞雋不疑治獄多平反平反自喜多苐怨獄益繁情<lb/>
偽淵海隔孰能究其源請觀武黄岡所出皆其寃<lb/>
　　　書吕幽谷哀辭後諱慎字誠之絳人也自號幽<lb/>
<pb n="KR4d0486_WYG_001-22a"/>
　　　谷野人博學不仕以道自樂年八十終<lb/>
潔身利安貞盤礴在幽谷執謂幽谷中而有光自燭優<lb/>
游八十嵗全歸無不足含毫想遺風其人美如玉<lb/>
　　　書燕臺陳氏致樂堂卷<lb/>
諸子皆問孝聖人言各殊言殊理可㝷是殆舉一隅孝<lb/>
無賤與貴而亦無終初此心即親心異體實相孚但使<lb/>
誠敬足自致樂有餘<lb/>
　　　讀謝孝子傳<lb/>
<pb n="KR4d0486_WYG_001-22b"/>
太山謝正卿能盡事親孝父殯猶在室隣火遽囘燎<hi>原注左</hi>
<hi>傳音去聲</hi>至孝通神明於此見諄告又嘗吮母疽適遘和扁<lb/>
療再病不可藥刲股得竒效風樹終身悲墓側六年報<lb/>
子職固有常如此豈易到旌異明典制所重在風教衰<lb/>
俗頽波委屹立有孤嶠移忠儻可期事業當逺耀<lb/>
　　　張兵馬美成索幽香亭詩<lb/>
惟兹歴城南山水足佳麗若得髙士眼可作終老計張<lb/>
君誠不凡處心逺塵世誅茅起亭榭開徑樹蘭蕙衆芳<lb/>
<pb n="KR4d0486_WYG_001-23a"/>
亦第進紅緑雜巨細天風一披拂幽香杳無際眷彼幽<lb/>
香中而有君子致毋令俗物來又復敗人意<lb/>
　　　山東有義婦一首<lb/>
山東有義婦夫乃秦之郎婦初適夫時羅襦照新粧夫<lb/>
家徒四壁出門無耕桑婉然安其室紡緝仍薪漿所要<lb/>
在百年黽勉同糟糠豈期官有役夫當戍襄陽襄陽大<lb/>
江表路逺波濤長即為死生别割裂五内傷載顧乳下<lb/>
兒孌孌六嵗强湏史離君懐各在天一方君心非木石<lb/>
<pb n="KR4d0486_WYG_001-23b"/>
胡能勉憂防妾恨不出戶安知君存亡不如隨君往好<lb/>
惡同在傍慷慨束衣起挈兒遂戎行間闗與險阻萬里<lb/>
涉風霜俄過鹿門山推車兒在廂邊雲下寒日林谷都<lb/>
茫茫夜黑道路絶潛息野草荒有虎挾隂風怒激河水<lb/>
揚嗥為震雷聲目作飛電光盤旋視三人意不滿一嘗<lb/>
突前搏其夫齧去如拾芒婦時不暇畏赴救何奔忙翻<lb/>
身曳虎足號兒刀速將拔刀走送母小兒亦非常一刺<lb/>
虎斷膂再刺虎墮腸探手摘虎心虎僨如崩墻妖血雜<lb/>
<pb n="KR4d0486_WYG_001-24a"/>
腥涎淋漓滿衣裳草木為震動天地為低昻社鬼及山<lb/>
靈肅肅來蒼惶脱夫虎口下招魂返營房肉以為夫羮<lb/>
皮以席夫牀氣義動三軍繞㸔皆彷徨勇者失其勇剛<lb/>
者羞其剛大官共嘆息賞賜傾槖囊奈何夫痛劇十日<lb/>
竟不昌快意在目前雖死已足償我始聞此事髪凛鬚<lb/>
髯張由來食牛威有臂誰敢攘怪此婦人手如磔鼠刲<lb/>
羊乃知精誠至萬物不可當世有臣子心能有此婦良<lb/>
長歌序本末尚兾覽者詳<lb/>
<pb n="KR4d0486_WYG_001-24b"/>
　　　題都事于君所藏孫康映雪圗<lb/>
孤蟾掛松枝積雪壓茅屋夜牕不繼火晝食定無肉翛<lb/>
然雪中人把書牕前讀不須問勤學可洗萬古俗<lb/>
　　　失題<lb/>
學際天人明理同聖賢語冨貴貧賤間守謙行所素居<lb/>
易物皆平持盈人免惡千里莫徘徊始終如一步<lb/>
　<lb/>
　中庵集卷一<lb/>
</p>
<p>
</p>
  </div>
<div>
                <head>中庵集卷二</head>
    <p>
<pb n="KR4d0486_WYG_002-1a"/>
欽定四庫全書<lb/>
　中庵集卷二　　　　　　元　劉敏中　撰<lb/>
　　七言古詩<lb/>
　　　送選軍使者<lb/>
至元太平之六年野蠶吐絲米三錢萬方同入富夀域<lb/>
無為殿裏薰風弦百官奉職亦多暇雨露但急恩澤宣<lb/>
精神堂堂折衝萬里外天青日白無烽煙坐令亘古不<lb/>
臣國稽顙入貢争相先蕞爾東南隅固醜不自憐委命<lb/>
<pb n="KR4d0486_WYG_002-1b"/>
一帶水陸梁跨橋邊盡翻四溟波不洗從前愆帝曰可<lb/>
徂征此舉功必全用卒當用勁蒐閲無頗偏使君奉命<lb/>
来電影飛鳴鞭山東少年勇且健心欲報國知無縁一<lb/>
朝被選入行伍感慨踴躍皆忻然山林列戈㦸雲霞蔽<lb/>
旗旜弓刀角彊利鎧胄争華鮮鐵馬屯原頭植立如羣<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>當前視其氣已壓江淮壖咄嗟辦此一能事使君忠<lb/>
幹孰齊肩雍容車騎今言還當有一言聞於天但云士<lb/>
庶樂為用摧枯拉朽之勢已在臣目前長蛇封豕不足<lb/>
<pb n="KR4d0486_WYG_002-2a"/>
慮露布竚見來甘泉車書混一兵亦偃應有辭臣載筆<lb/>
来上平淮篇<hi>原注是年大發兵圍宋㐮陽</hi>
　　　送親衛軍劉副都萬户南征<lb/>
勾陳天仗環紫宫羽林猛士如羆熊将軍超越世無比<lb/>
帝遣督領専其雄腰金佩玉動光彩大冠長劒何穹窿<lb/>
門前列㦸秋水寒馬上錦鼙朝日紅長安少年氣欲盡<lb/>
有如燕雀慚㝠鴻檢身精慤不自足委節報國銘丹衷<lb/>
包茅不入楚不共天意乆欲驚頑聾一夕秋風動江漢<lb/>
<pb n="KR4d0486_WYG_002-2b"/>
殺氣已滿秦淮東王師桓桓順時舉要浮一葦収竒功<lb/>
我君陛辭即戎事宻奉聖㫖餘難同霓旌導前錦帕首<lb/>
攬轡顧盼光生風沈㡬逺畧不可識請纓未足言終童<lb/>
眼中了了見囚虜指揮封守如旋蓬行當一掃氛瘴静<lb/>
南北混一車書通歸来獻凱奏闕下䇿勲定見超羣公<lb/>
圖形麟閣表恩寵平生事業能始終應笑為儒例無用<lb/>
長年螢雪悲途窮<lb/>
　　　送潘景梁之官常州<lb/>
<pb n="KR4d0486_WYG_002-3a"/>
斷虹閣雨山雲濕岸草離離墜濃碧返照猶瞻苑樹秋<lb/>
回頭忽作江南客毗陵山水更清雄季札祠傍泰伯宫<lb/>
髙節已經千載後試從衰俗問遺風<lb/>
　　　送王伯儀之官危山冶<lb/>
迢迢西北風吹起東南客離觴未盡山南歌征鞍已逐歸<lb/>
鴻發人生出處不可度古来聚散多哀樂君将緑鬂犯<lb/>
紅塵我坐滄洲搔白髪搔白髪苦憶君逺樹漠漠危山<lb/>
雲萬金良璞君自重大璧𤣥圭他日用<lb/>
<pb n="KR4d0486_WYG_002-3b"/>
　　　王彦功為鄒平尹以卷索詩<lb/>
君今為梁鄒梁鄒乃是伏生鄉城頭青山號長白上有<lb/>
范公讀書堂伏生誠古儒口以堕典傳虞唐范公為大<lb/>
賢左右文治生輝光想當二公時梁鄒之人感戴興起<lb/>
孰可㤀二公去已逺梁鄒之俗日荒凉問君胡為治化<lb/>
導乃其方柔剛相濟治始平慎勿姑息梗與强芟夷蕰<lb/>
崇之懲一勸百理最長風行草自偃實著聲洋洋願君<lb/>
作邑止如此可與二公之徳千載流餘芳<lb/>
<pb n="KR4d0486_WYG_002-4a"/>
　　　送北人韓飛卿<lb/>
先生昔踏少年塲寳劒三尺書一囊風雲才氣不自揜<lb/>
憑髙望逺心茫茫遨逰四海求知己白日青天誓生死<lb/>
解装呼酒洛城中擊筑長歌燕市裏功名未成嵗月深蕭<lb/>
蕭兩鬢黄塵侵喜君如此益自壮關河迢逓愁人心人<lb/>
生百嵗何處好兒女團圓奉翁媪單衣蹇驢歸務早秋<lb/>
風已滿長安道<lb/>
　　　騘馬行送李徳隆赴行臺監察御史<lb/>
<pb n="KR4d0486_WYG_002-4b"/>
李御史百鳥鶚千人英用如快劍新發硎亦若古鏡無<lb/>
逃形三賔外臺幕河北山東俱有聲一辟烏府掾何公崔<lb/>
公相歎驚朝廷重邊重選賢才力亦著甘凉城今騎騘<lb/>
馬趍金陵慷慨為歌騘馬行<hi>原注時臺事在建康</hi>丈夫出處貴節義<lb/>
義與死生誰重輕君不見張綱埋輪肝膽傾孟博攬轡<lb/>
思澄清朝陽一有孤鳳鳴一鳴足成千載名不然從事<lb/>
故紙末正可解印還農耕李御史鐡石腸冰雪顔平生<lb/>
志願今始得勲業入手知無難過江騘馬人莫測北風<lb/>
<pb n="KR4d0486_WYG_002-5a"/>
霜早狐狸泣<lb/>
　　　三山堂為張子京題<hi>原注張號西泉監郡建昌得三山以歸</hi>
西泉愛山有山癖行盡江南與江北胷中磊落千萬山<lb/>
獨恨眼前留不得最後乃與三山逢平生所厯一洗空<lb/>
三山可買况可載歸帆併借旴江風徑来却掃西泉上<lb/>
忽見三山屹相向一重一掩皆肺腑萬壑千嵓在㝷丈<lb/>
崢嶸太古勢倚天混沌意出太古先崆峒盤礴含衆籟<lb/>
呼吸元氣来其間烟霏不散花如霧寒翠空濛濕冠履<lb/>
<pb n="KR4d0486_WYG_002-5b"/>
更容何物著此間我醉欲眠卿可去竒章東第不復㝷<lb/>
平泉别墅秋草深千年得失存去取可以耳目遺其心<lb/>
願君乆敬如益友不負聖門仁者夀<hi>原注太古崆峒混沌即三山之名</hi>
　　　王澤歌<lb/>
　　　　東平民王澤以米千餘石布五百端賑鄉閭<lb/>
　　　　貧者李野齋學士為作序諸公為作詩蕭仲<lb/>
　　　　禮持是卷徴予言勉為書此<lb/>
　一斗粟積乃倉一尺布盈乃箱箱盈倉積心愈長願春<lb/>
<pb n="KR4d0486_WYG_002-6a"/>
不雨秋早霜細民失所嵗且荒我粟我布價始翔十出<lb/>
百入稱所望深扄宻鐍夜壑蔵下抵四壁上屋梁䑕衘<lb/>
窭籔不自量動以一毫謂不祥一朝大盗窺爾墻渾舎<lb/>
性命懸劒鋩坐視其有瞬息亡前日之積今日殃愚哉<lb/>
若人庸可傷君不見散盡千石與千匹髙枕無憂説王<lb/>
澤王澤王澤豈無取人得汝恩天報汝<lb/>
　　　春晚山行路中見桃花<lb/>
顧山道中春已歸東風作惡黄塵飛長紅短白零落盡<lb/>
<pb n="KR4d0486_WYG_002-6b"/>
雜花狼藉争芳菲山迴路轉頗幽絶兩樹野桃留春輝<lb/>
嫣然一笑荆棘裏便有清香襲客衣恨君何苦輕妍姿<lb/>
惜君不及春風時鶯鶯燕燕時與期西園蜂蝶渾不知<lb/>
明妃逺嫁沙漠外深溪空谷愁西施行人往来不知貴<lb/>
一生芳意終依依我行於此偶相值脉脉似欲道所思<lb/>
碧雲望極青鳥逺獨遶百匝空嗟咨𤣥都觀裏舊時見<lb/>
腸斷去年今日詩徘徊良乆不忍去下馬為君簪一枝<lb/>
歸時携酒重相過祗應片片飛胭脂<lb/>
<pb n="KR4d0486_WYG_002-7a"/>
　　　野亭<lb/>
野夫夲自野乃以累此亭此亭豈有知汝惟未忘形手<lb/>
持一盃酒中有山影青青山亦不言相與起吾酲半晴<lb/>
不晴天氣濕欲落未落日脚赤山容林彩不得藏一杯<lb/>
送我亭中凉<lb/>
　　　醉中聼智仲敬誦詩喜而有作<lb/>
眉龎齒白歡頬紅足盤脅聳肩角隆兩手捉膝氣吐虹<lb/>
目睨屋梁頂摩空<graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>如寒鶻望四野突若驚麕超絶峯<lb/>
<pb n="KR4d0486_WYG_002-7b"/>
湏臾開口水湧風瀾翻欲與長河東誰知乾坤萬古怪特<lb/>
氣泄此方寸飢寒胷初為漢祖大風起次擬荆卿别易<lb/>
水邈然古意動悲壯慘淡風雲酒罇裏忽吟結客少年<lb/>
塲吴鈎錦帶照座光恩讎生死一語頃凛髪直上鬚髯<lb/>
張復為廊廟賡歌曲上有明明下穆穆民無夭札物無<lb/>
疵四海一家均五福歛情却作行路難長鯨翻海虎滿<lb/>
山李白悲歌阮生哭弊車羸馬愁長安酒䦨日落風色<lb/>
黒寒燈耿耿月掛壁㣲吟轉入楚騷經切切門前山鬼<lb/>
<pb n="KR4d0486_WYG_002-8a"/>
泣客飲不醉慘不歡我獨起舞呌且讙文章大是冩心<lb/>
具如君氣象硉矹誰能攀古人已矣不可望一笑逢君<lb/>
千載上<lb/>
　　　送滕嵓甫赴京<lb/>
九重金碧開雙闕日射五雲光曄曄㣲香浮動軟紅塵<lb/>
鳳凰麒麟踵相接丈夫分有七尺軀口亦能言足能趨<lb/>
誰令此地獨不往俛首蓬蓽甘聾愚濟南竒士滕夫子<lb/>
涵茹古今經與史厯艱渉險三十秋長才老氣今如此<lb/>
<pb n="KR4d0486_WYG_002-8b"/>
去年匹馬東南逰凄風短劔隨貂裘山川風土入感激<lb/>
歸来詩句餘清愁乃今别我京師去翩若驚鴻無反顧<lb/>
知君乆欝濟時心滿腹竒言思一吐春風旅亭花滿枝<lb/>
酌酒勸君君勿辭後日春雲隔千里相思無吝寄新詩<lb/>
　　　送杜書史榮季北上<lb/>
憶初識君御史府赤鳳石麟照庭廡賞君英發與君逰<lb/>
不謂緱山乃其父緱山大老文章師平生恨不一見之<lb/>
阿戎風味有如此一昔頓致平生思後来見子齊西邑<lb/>
<pb n="KR4d0486_WYG_002-9a"/>
秋霜正凛分司筆剔姦抉蠧入纎毫狡兎不出妖狐泣<lb/>
去年我居北渚東退食杖屨還相從聽君緩頬論利害<lb/>
濤瀾浩瀉春江風丈夫宦學如琢玉我為子凡三刮目<lb/>
子今去我向京師京師大是賢豪窟一顧千金定有人<lb/>
即㸔勲業到斯文野夫但學西城栁只辦迎君與送君<lb/>
　　　七月七日同潘君美智仲敬劉深甫泛舟飲華<lb/>
　　　峯下醉歸中流遇雷雨大作衣盡濕明日呈三<lb/>
　　　子<lb/>
<pb n="KR4d0486_WYG_002-9b"/>
雲頭黒風飛海沙風邉白雨如懸麻扁舟一葉落中浦<lb/>
眼前不到漁人家禽魚静息洲渚暗寒氣蕭蕭明草花<lb/>
忽乗敗傘展未暇已作横潰無容遮飛湍走浪乍開闔<lb/>
時見電影明金蛇疾雷捲水掠舟過雲暗不整舟横斜<lb/>
舟中狂客醉膽壮引手欲挽阿香車拊舷呌笑助聲勢<lb/>
物外寧有張騫槎天應知我涴塵土為濯葛衣洗烏紗<lb/>
　　　和王詳議處士詩韻<lb/>
古人白骨秋草枯藐然節義猶蘧廬龍淵化作蛇虺窟<lb/>
<pb n="KR4d0486_WYG_002-10a"/>
乳稚童牙皆丈夫姓名聞説處士老口不敢詰心掖虚<lb/>
新詩老筆喜入眼輕財禦冦緩急趍乃知元氣本無間<lb/>
季末何甞殊厥初我期斯人如鳳雛百鳥失避竹與梧<lb/>
我期斯人似初月光熖已射羣星踈<lb/>
　　　趙文甫持洺水儒者李誠甫思忠行卷求詩其<lb/>
　　　事則輕財赴難之類姑掇其大概而賦之<lb/>
男兒結髪事姬孔豈甘沒世無聞終闒茸處心常在衆<lb/>
人先凡馬千與萬焉知渥注别有汗血種今也威州乃<lb/>
<pb n="KR4d0486_WYG_002-10b"/>
有豪傑士不待文王䇿髙踵財空鉅萬敦骨肉身起窮<lb/>
寃解紛冗馮煖甘辭火券名竇郎頓失投䋲勇一身都<lb/>
是仁義氣我始聞之驚且竦衰俗靡靡頽波逺著手誰<lb/>
能為障壅豈期今日有斯人便合巖廊佐垂拱更看盡<lb/>
展濟時具風采一新天下聳不應猶作處士詩大筆勒<lb/>
名有南董<lb/>
　　　雙峯詩并序<lb/>
　　　　吾友韓雲卿得佳石髙廣纔尺許而兩峯崒<lb/>
<pb n="KR4d0486_WYG_002-11a"/>
　　　　然㧞起並秀翠潤可掬几研間尤物也雲卿<lb/>
　　　　題之曰雙峯甚寳之然世有好髙而賤卑誇<lb/>
　　　　大而忽小者皆不得其心不造其理者也作<lb/>
　　　　是詩以遺之以為雙峯他日之辨<lb/>
韓公飲酒不飲客眼中猶見蒼龍角劉子賦詩不賦物<lb/>
為渠鑿破造化窟君不見三峯挿雲海内絶正與崑山<lb/>
作丘垤君家此峯矗矗不盈尺吾謂三峯乃其匹太始<lb/>
而来有此質元氣崔嵬入吾室静畫無人照心碧乃知<lb/>
<pb n="KR4d0486_WYG_002-11b"/>
世間小大短長相勝無窮極何必圖南為得搶榆失萬<lb/>
里要須同一適西来三呌信筆題韓子不言頷其頤雙<lb/>
峯忽與霄漢齊<lb/>
　　　清明後一日西遊諸公見和寒食游繡江韻亦<lb/>
　　　復和云<lb/>
春山隠隠横春浦岸上桃花嬌欲語人家臨水籬落幽<lb/>
門外炊烟出青縷三三五五踏青来恰逢天氣霽風霾<lb/>
一笑使我心顔開落花隨入飛香埃㝷幽覧勝不忍去<lb/>
<pb n="KR4d0486_WYG_002-12a"/>
斷腸十歩九徘徊溪東督郵風味惡擊鼓吹笙竟寂寞<lb/>
溪南有酒濃于春留當金龜與君酌西望太白横峨岷<lb/>
醉膽輪囷半天落丈夫莫忘平生心氣義未幾江海深功<lb/>
名富貴果何物臨風一曲留春吟留春吟為君訴莫使<lb/>
韶華等閒暮歸時應過黄家溪更為繋馬垂楊渡<hi>有酒濃于</hi>
<hi>春一本作從事良於人</hi>
　　　北城泛舟借用昌黎公山石韻<lb/>
北城日長煙景㣲落花蝴蝶作團飛青萍緑浪榜歸渡<lb/>
<pb n="KR4d0486_WYG_002-12b"/>
春深谷口溪魚肥江山佳處豈易得人生但恨行樂稀<lb/>
閑牎空腹五千卷一字不療寒與饑村肆喚酒為君飲<lb/>
正有山翁来啓扉欣然就酌鱠銀鯽水氣入腮雲霧霏<lb/>
鵲華相對兩竒絶南山一帶皆屏圍當檐幽鳥囀新哢<lb/>
何必更須金縷衣門前過我誰氏子青衫騘馬黄金鞿<lb/>
憑君且踏紅塵去滿船明月須吾歸<lb/>
　　　謝趙子昻同知恵梅<hi>原注趙杭人時為濟南同知</hi>
詩仙愛梅愛徹骨夣寐江南煙月窟歴下寒多梅事稀<lb/>
<pb n="KR4d0486_WYG_002-13a"/>
西園兩樹還驚目多情細揀春風枝把翫頓慰江南思<lb/>
數枝還許分送我鄭重要作梅花詩白梅嬌怯黄梅瘦<lb/>
沉水谷瓶春一竇暗香無柰惱殺人小窻酒醒寒蟾透<lb/>
起来琢句句不神問花不語花應嗔詩仙明日當更笑<lb/>
不識江南浩蕩春<lb/>
　　　八年重陽後六日漕司陳知房輔之邀逰龍洞<lb/>
　　　書於祠壁<lb/>
我昔與山未相識朝夕倚門望山碧乃今兩足踏山骨<lb/>
<pb n="KR4d0486_WYG_002-13b"/>
恨山不能言與我論此太初之胷臆但浮嵐積翠杳靄<lb/>
於前兮雲凄凄而風激激忽風回而雲開兮穹林峻嶺<lb/>
甕抱而雲合千尺懸岸削青壁黯黯兮龍潭隂窅窅兮<lb/>
神穴黒若将出光怪而轟霹靂衆賔相顧而無言兮覺<lb/>
森然其動魄主人乃展白雲之天屏掃蒼苔之石席酌<lb/>
以兕觥戒以鯨吸發豪興兮萬丈将一飲而千石俄而<lb/>
紛然解襟頺然岸幘不知酬為主而酢為客而山之與<lb/>
我忽然而為一兮豈有乎或今而或昔雖天地亦不知<lb/>
<pb n="KR4d0486_WYG_002-14a"/>
其何為兮况於世之悲歡與失得俄聨轡而歸来後之<lb/>
逰者尚或發一笑於狂生之醉墨<lb/>
　　　次韻賦田澤卿假山<lb/>
幽人在山花滿庭琴聲度竹風泠泠目送去鳥凌青冥<lb/>
回巒曲岫往而復何處浮花水流出長安之中有盤谷<lb/>
我驚造物如畵工㳺戯長與我軰同故着㓜輿岩石中<lb/>
<hi>原注京師田澤卿賢而不仕家庭為假山有峯巒洞穴之勝瀑流激其中上為六小亭為三橋回互往来竹樹</hi>
<hi>掩映芳菲之間甚自樂也諸公皆有贈篇賈待制彦載曽為徴言于子因用揚損齋學士韻書于後</hi>
<pb n="KR4d0486_WYG_002-14b"/>
　　　損齋詩<hi>附</hi>
　三峯上下五六亭三橋曲折一清泠松竹落落花冥冥<lb/>
　山林長往恨不復朝廷一入嫌不出爭似君居槃澗谷<lb/>
　想像賦詩雖未工山水之樂非苟同樂地在吾名教中<lb/>
　　　觀拾麥行<lb/>
去嵗秋冬時雨雪不濕面今年春夏交二麥不滿眼各<lb/>
家仰饑寒愛重甚蘭畹盼盼秀欲齊蹙額庶可展復遭<lb/>
霜雨作半為風所偃餘者僅能熟狼藉踈穂短缺然田<lb/>
<pb n="KR4d0486_WYG_002-15a"/>
畆間似不忍芟剪老翁行腰䥥暴露背負炎稚兒推車<lb/>
力不足老婦隨行手自撏苟使饑腹饜辛苦未死誰能<lb/>
嫌傳聞縣吏下村去鞭扑但説催征嚴老翁傷心淚先<lb/>
泣稚弱相看空失色舉頭但聞人語喧荷畚負擔俱汲<lb/>
汲東隣有寡妻滯穂爭掇拾袒裼手附刃俛首不得息<lb/>
赫赫日馭亭瀝瀝汗雨滴黄埃滿面無人恤饑渴何曽<lb/>
飲與食近前為問何人家窮困年来如此極我竭我心<lb/>
力嵗嵗勤播植恒産未敢期官租不暇給今年天降饑<lb/>
<pb n="KR4d0486_WYG_002-15b"/>
重我憂戚戚汝亦何因縁受此饑餓厄荅言我本富庶<lb/>
民平生未省艱與辛一從搆得青州禍舉家計業隨煙<lb/>
塵三年流竄無地着斷蓬飄泊風中根憔悴歸来閭井<lb/>
改桑田滿目惟荆榛頽垣敗屋重修緝驚魂稍定尋比<lb/>
隣城中斛粟貴如玉載顧四壁無錢緡朝食南山橡暮<lb/>
探西河芹昨朝里胥急叩門逼促要輸絲與銀踰垣四<lb/>
走不敢出意緒恍惚憂紛紛潜来於此拾遺滯敢以口<lb/>
腹辭辛勤幸圖一飽免溝壑官長豈不哀我貧君不見<lb/>
<pb n="KR4d0486_WYG_002-16a"/>
朱門犬馬餘梁肉萬庾千倉飽童僕窮歡極樂錦綺筵<lb/>
日費千金猶不足何當買牛多種田盡力向天祈有年<lb/>
剰與官中充府庫我亦飽食鼓腹忻忻然<lb/>
　　　𤣥鶴引贈琴客張晉卿樗隠<hi>原注晉卿京兆人</hi>
鍾期知音伯牙鼓琴鍾期既仙伯牙絶弦琴亡人去三<lb/>
千年恍惚逢此子不記伯牙死淋淋元氣在其指正音<lb/>
再見天地始四旁無人孤月明𤣥鶴下来山鬼聴山鬼<lb/>
泣俗耳驚手譜四百操傳心不傳聲千年復一鍾期生<lb/>
<pb n="KR4d0486_WYG_002-16b"/>
始識有無張晉卿<hi>原注晉卿集琴阮譜凡四百餘首皆精妙</hi>
　　　題燕山許文仲餘歡堂<hi>原注取東坡先生治生不求富讀書不求官之</hi>
　　　<hi>詩也</hi>
生不治而餒書不讀而愚此外富與官有命不在吾一<lb/>
堂俯仰吾願足不羡六印歸來全錢撑破屋<lb/>
　<lb/>
　<lb/>
　中庵集卷二<lb/>
<pb n="KR4d0486_WYG_002-17a"/>
中菴集卷二考證<lb/>
第三頁後二行　案漢書濟南郡縣十四二曰鄒平四<lb/>
　曰梁鄒後漢書濟南郡縣十七曰梁鄒八曰鄒平則<lb/>
　梁鄒與鄒平為二縣此詩葢借用<lb/>
</p>
<p>
</p>
  </div>
<div>
                <head>中庵集卷三</head>
    <p>
<pb n="KR4d0486_WYG_003-1a"/>
欽定四庫全書<lb/>
　中庵集卷三　　　　　元　劉敏中　撰<lb/>
　　五言律詩<lb/>
　　　至元十一年清明遊舊都南塘呈黄威卿賈榮<lb/>
　　　甫二知己三首<lb/>
忽到南塘路萋萋草已深鶯花逢晚景樓閣静春隂觸<lb/>
望空多感思歸只獨吟惟應愧知己欵曲百年心<lb/>
蜿蜿紅橋逺森森碧徑深遥山昏野色流水亂城隂燕<lb/>
<pb n="KR4d0486_WYG_003-1b"/>
去抄花舞鶯来隔栁吟如何行樂地獨抱故園心<lb/>
楊栁金絲亂桃花錦洞深偶經流水曲絶似故山隂竟<lb/>
夕窮歡賞歸鞍兀醉吟燕逰償不遂暫慰客中心<lb/>
　　　春困二首<lb/>
長日兀如醉閑愁悄似禪暫来拈筆寫却又枕書眠落<lb/>
絮風餘態飛花舞後妍東樓懶回首雙燕正翩翩<lb/>
畵出愁中様如逃醉裏禪不禁花惱思㡬被鳥驚眠春<lb/>
事渾無頼晴忩强作妍多情雙蛺蝶為我舞翩翩<lb/>
<pb n="KR4d0486_WYG_003-2a"/>
　　　卜平章夀讌<lb/>
早悟程張學遥傳孔孟心披雲捧堯日與嵗作商霖曠<lb/>
歩通賢路清隂滿士林中堂介眉酒浮動北山岑<lb/>
運泰風雲合年豐日月長入朝無滯事退食有清香社<lb/>
稷憂誠重詩書樂不忘所行惟所學夙意在虞唐<lb/>
　　　題采水縣尹劉漢臣詩卷首章乃御史中丞仲<lb/>
　　　公詩也<lb/>
令長承宣寄㡬權輔弼均一言開嵗喜百里作冬春圖<lb/>
<pb n="KR4d0486_WYG_003-2b"/>
治當今日馳聲有此人中臺品題在不負甑生塵<lb/>
　　　饑安思承赴四川提刑副使<lb/>
憲府同班日<hi>原注思承與予昔日同為御史</hi>吾鄉㑹面時殷勤百年意<lb/>
感激寸心知遽爾參商隔居然嵗月馳聞君逺入蜀何<lb/>
用慰相思<lb/>
　　　題張智甫牡丹讌集詩卷<lb/>
好古仍好客愛花尤可人栽全洛陽譜占斷濟南春國<lb/>
色徴吟筆天香襲醉巾相看惟老樹寂莫繡江濵<lb/>
<pb n="KR4d0486_WYG_003-3a"/>
　　　贈鵬舉充鄂囉<lb/>
居簡仍多藝循華却古心律科髙史業詩學振儒林聖主<lb/>
昇堯日蒼生渴傅霖兵曺聊可遣努力在朝簪<lb/>
才鑑人難比文章筆有神㡬年頭角異三語姓名新去<lb/>
去摶風翼洋洋縱壑鱗他時黄閣上不似舊詩人<lb/>
　　　同簽樞宻事張子恵於京師私第構一室扁曰<lb/>
　　　西巖西巖指其鄉欒城西山而言示不忘祖先<lb/>
　　　桑梓也以卷徴言為書四十字十年丙午六月<lb/>
<pb n="KR4d0486_WYG_003-3b"/>
　　　也<lb/>
宻省騫孤鶚知君逈不凡九霄依北闕一室對西巖肺<lb/>
腑紆清賞松楸感至諴門風百年舊氣象日巉巉<lb/>
　　　長蘆李仁甫母趙氏守寡三十年年六十三卒無<lb/>
　　　恙時有為薦聞旌表者趙辭之仁甫兄弟二人<lb/>
　　　求詩<lb/>
惟知所天重敢以此身輕苦節終完節辭名更有名青<lb/>
燈耿虚室白首㑹佳城欲報天無極哀哀二子情<lb/>
<pb n="KR4d0486_WYG_003-4a"/>
　　　送王守道安撫之官威茂<lb/>
投筆風雲動揚鞭羽翼生青山送離别白日照精誠逺<lb/>
俗聞聲喜同逰羡爾榮慇懃一杯酒更為老人傾<lb/>
　　　完顔士慶以安西理問至京師授四川省左右<lb/>
　　　司郎中君請於宰相得覲省来濟南給傳赴官<lb/>
　　　其行也詩以送之<lb/>
官程驚客夢驛騎又駸駸落日旗亭逺髙秋劍閣深天<lb/>
長望雲意嵗暮倚門心早晚歸歟好金杯重細斟<lb/>
<pb n="KR4d0486_WYG_003-4b"/>
　　　寄西野尚書<lb/>
逺吹流遺響淒雲弄薄隂秋隨江樹老寒入草堂深多<lb/>
病頻妨飲孤懐漫廢吟流萍赴滄海何處問浮沉<lb/>
　　　王秋澗哀挽<lb/>
學與天淵博名隨事業新文章早無敵字盡晚逾神㝠<lb/>
躅追前哲遺芳澤後人獨憐秋澗月猶照玉堂春<lb/>
　　　挽王朋益<lb/>
偉器明時出英聲早嵗聞夜絃鳴白雪秋翮入青雲遽<lb/>
<pb n="KR4d0486_WYG_003-5a"/>
失千金璧空存四尺墳流風傳不冺猶足張吾軍<lb/>
　　　送張希孟秀才赴禮部掾<lb/>
𡨕漠文章脉来從太極先欲求寧有得已絶豈無傳廓<lb/>
廓英華表悠悠土苴邉愛君千里馬為贈繞朝鞭<lb/>
禮樂春官府清時重選賢飛翔從此地昻聳㸔他年逺<lb/>
器含餘藴横波下衆川古人忠孝事耿耿要君全<lb/>
　　　題楊朝舜挽章後朝舜先由濟南府判入為集<lb/>
　　　賢待制除知孟州未至而卒<lb/>
<pb n="KR4d0486_WYG_003-5b"/>
玉樹瀛洲望甘棠厯下思千金求絶筆萬口詠新詩洒<lb/>
落何人似詼諧亦我師河陽不肯到空作九原悲<lb/>
　　　送李伯渥監税潭州<lb/>
為别期三嵗征商效一官長沙憶卑濕楚甸入荒寒白<lb/>
雪知音少青雲得意難聲名隨處有努力莫盤桓<lb/>
春晚洞庭麗秋高湘水深感時傷逺客撫事費長吟鴻鵠<lb/>
九霄志驊騮千里心洪鑪百煉後精絶識良金<lb/>
　　　挽尚書簡公詩<hi>原注字敬之大同人</hi>
<pb n="KR4d0486_WYG_003-6a"/>
志學将期用輸忠可憚勞功成沙漠逺名出士林髙清<lb/>
禁承三接華軒映六曺中途欎遺恨不及友虁臯<lb/>
　　　徐伯𢎞御史見過<lb/>
車馬瞻雲表茅茨自水濵繡衣迎漢使白首問堯民萬<lb/>
里風謡得三生臭味親忠勤有公等愧爾太平人<hi>原注以是</hi>
<hi>時伯𢎞廵行山東諸郡</hi>
　　　和鵬舉冬日閑居五首<lb/>
賢哉魏夫子吟詠樂潜居筆有千鈞力胷涵萬卷書已<lb/>
<pb n="KR4d0486_WYG_003-6b"/>
評君若鳳無怪我知魚肯就陳蕃榻時過靖節廬<lb/>
白日無多事清溪静僻居陶情五字句寓目數行書敢<lb/>
望乗軒鶴或如困轍魚豈為兒女態瀟洒愧門廬<lb/>
開簾媚風日清寂若仙居匵有荆山玉家傳孔壁書形<lb/>
骸本麋鹿交友任禽魚回首蜀川道陶然愛舊廬<lb/>
棲迹城中市游心物外居篆煙時作縷蠧葉偶成書仕<lb/>
顯伏轅驥身閑縱壑魚峥嶸卿士宅瀟洒野人廬<lb/>
為病成幽隠如禪學静居心中惟慕道名不係除書林<lb/>
<pb n="KR4d0486_WYG_003-7a"/>
美来幽鳥淵深止巨魚執鞭如可富吾豈戀衡廬<lb/>
　　　題燕處士劉實從義墓銘後<lb/>
一代耆年望千秋處士名眼中聊遣興身外乆忘情有<lb/>
子迪清範無人尋舊盟髙風在寥廓搔首愧平生<hi>原注從義</hi>
<hi>之子彛授亷訪經厯不就</hi>
　　　憶鄭處士<lb/>
隠者俱承詔斯人獨避名文章成汨沒冠蓋絶逢迎食<lb/>
粥家人瘦躭書弟子清經旬不見面相憶每愁生<lb/>
<pb n="KR4d0486_WYG_003-7b"/>
　　　濟南醫學教授王荆玉用内侍薦被召以詩贈<lb/>
　　　之<lb/>
四海思齋老三年厯下城官聮頗閑冷技術自神明推<lb/>
轂當途事徴車此日榮即㸔宣室見端不負平生<hi>原注思齊</hi>
<hi>荆玉自號</hi>
　　　范冰壺者故玉壺先生之子以方技進好學能<lb/>
　　　詩来求言故贈之<lb/>
名學有餘力妙齡無不能貴聫金馬客清出玉壺氷射<lb/>
<pb n="KR4d0486_WYG_003-8a"/>
覆追方朔躭詩慕少陵長風九萬里刮眼看雲鵬<lb/>
　　　聞智仲敬教授歸自曹南<lb/>
念汝三年别聞今千里歸闢堂鋪木榻植杖倚荆扉日<lb/>
夕行人歇天長去鳥微病懐渾欲豁回首轉依依<lb/>
　　　明水張受益掾江淛省蓄古物甚富以博古稱<lb/>
　　　自號古齋頃赴調京師除本省檢校過家其行<lb/>
　　　也以詩贈之<lb/>
博古仍希古如君古亦稀識窮三代逺疑正百年非乆<lb/>
<pb n="KR4d0486_WYG_003-8b"/>
鬱披雲望俄瞻衣錦歸明朝又南北把酒一依依<lb/>
　　　来繡江以麥送仲敬有詩見謝次其韻併簡趙<lb/>
　　　文卿提舉<lb/>
昔擬攀龍客今同食鴈卿素懐寧易託良覿每難并遽<lb/>
枉驪珠重空慚兔首輕衰殘一如此那復問才名<lb/>
未能幽興惬空柰别愁牽悒悒隨耕稼悠悠度嵗年江<lb/>
山回白首煙雨滿青田想見壺中樂相携醉市廛<lb/>
　　　髙唐監郡鄂爾多和托拉系出西域折節下士<lb/>
<pb n="KR4d0486_WYG_003-9a"/>
　　　讀書樂善士夫稱之兄弟六人而君為季其父<lb/>
　　　獨以君襲是職監郡凡三世矣作忠順堂居之<lb/>
　　　因郡人元恒齋正卿来徴言贈以二詩<lb/>
系族来何逺文儒夙所耽白眉班在六皂蓋世傳三政<lb/>
體宜深得民情亦飽諳眼前忠順字元不是虚談<lb/>
順有當行理忠無不盡心一堂非麗搆兩字是良箴事<lb/>
業皆中出名聲豈外尋家門日光大益覺慶源深<lb/>
　　　送石仲璋侍御赴河南肅政亷訪使<hi>原注大徳四年之冬</hi>
<pb n="KR4d0486_WYG_003-9b"/>
　　　<hi>十月</hi>
矯矯秋天鶚蕭蕭憲府騘光聲滿河右良覿憶山東寥<lb/>
落客懐惡留連尊酒空相思有新句休忘北飛鴻<lb/>
　　　次韻荅憲司張文絃經歴及其屬凡五人見寄<lb/>
　　　之什<lb/>
地壓東藩重司分北户隂人材信灑落詩壘更髙深同<lb/>
作孤羆立相和五鳯吟須知正始作不為鄭聲沉<lb/>
出竒如曲逆多辦似淮隂峻削天根敻清連月窟深文<lb/>
<pb n="KR4d0486_WYG_003-10a"/>
章千古貴情性㡬人吟聲色雲霄外何虞古價沉<lb/>
竒貨驚寒目長風破夕隂神交一字重義盡百年深漫<lb/>
愧齊東語難㤀洛下吟不眠搔白首消盡博山沉<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0486_WYG_003-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　中庵集卷三<lb/>
</p>
<p>
</p>
  </div>
<div>
                <head>中庵集卷四</head>
    <p>
<pb n="KR4d0486_WYG_004-1a"/>
欽定四庫全書<lb/>
　中庵集卷四　　　　　　元　劉敏中　撰<lb/>
　　七言律詩<lb/>
　　　代送宋廷秀員外<lb/>
妙年勲策不易得今日省闈君最優兩鬢春風山映秀<lb/>
一襟清氣水涵秋雲烟總屬坡仙筆魚鳥難留李白舟<lb/>
此去應將便民策皂囊封上解宸憂<lb/>
　　　送韓御史彦髙賑恤西域仍用安思承御史韻<lb/>
<pb n="KR4d0486_WYG_004-1b"/>
好語飛傳迓使旌逺人先已動歡聲馬頭白草迷邉雪<lb/>
夢裏丹心繞帝京壯嵗勲勞君自得浮雲富貴世空驚<lb/>
歸期儘擬明年早従此金鑾識姓名<lb/>
　　　至元丙子初赴上都赤城至望雲道中<lb/>
曉日曈曨過赤城<hi>原注地名有驛亭</hi>風烟遙接望雲亭<hi>原注亭名州事</hi>
<hi>在焉亦名云亭</hi>好山解要新詩寫瘦馬能搖宿酒醒髙下野桃<lb/>
紅漫漫縈迴沙水碧泠泠人家剰有昇平象滿地牛羊<lb/>
草色青<lb/>
<pb n="KR4d0486_WYG_004-2a"/>
　　　十三年秋次韻答友人余時掾西曹<lb/>
西曹事罷獨登樓塵慮紛紛更暮愁鄉國别来如昨日<lb/>
京華旅食又今秋簾垂夜雨寒燈細門掩西風落葉稠<lb/>
翠袖金鞭五花馬可能閒伴謫仙逰<lb/>
清風白酒香滿樓我酌與子澆閒愁西風遼海一片雪<lb/>
落日太行千仞秋達人自與衆人異俗事常兼官事稠<lb/>
安得談天漆園叟相期造物與同逰<lb/>
　　　霍主事清甫留宿上都宣徽後亭是夜覔酒不<lb/>
<pb n="KR4d0486_WYG_004-2b"/>
　　　得<lb/>
窈窕軒忩淨客心愛公朝市有山林清風急雨傳秋早<lb/>
淡月微雲覺夜深一榻清歡非宿約百年情話入幽吟<lb/>
㡬時有酒来呼我剰與燈前細細斟<lb/>
　　　為茅屋解嘲<lb/>
昌黎辛苦三十載始見京師有屋廬莫笑偏聫四簷草<lb/>
且圖容盖一牀書寒饕暑虐應無慮坐誦眠吟已有餘<lb/>
明月不知分醜好一般清影照庭除<lb/>
<pb n="KR4d0486_WYG_004-3a"/>
　　　東村寓興<lb/>
野水平坡數㸃鷗逺村髙樹一聲鳩出墻白簇蠶初老<lb/>
滿地黄雲麥已秋文舉自宜官北海淵明只合事西疇<lb/>
行藏了属乾坤管一笑誰能獨倚樓<lb/>
　　　冬至和彦博<hi>原注二十六年京師作</hi>
僻巷無人載酒過小忩燈火自婆娑睡方到眼夢還短<lb/>
事不如心愁更多官栁野梅春欲動長庚殘月夜如何<lb/>
書雲定有豐年兆願學田翁擊壤歌<lb/>
<pb n="KR4d0486_WYG_004-3b"/>
　　　送按察僉事趙國寳分司淄青<lb/>
名髙氷蘖湖南幕人避風霜憲府驄<hi>原注國寳先為湖南道經歴擢監察</hi>
<hi>御史嘗前論事有不畏强禦之風</hi>論列不違天咫尺澄清還到海西東<lb/>
物情可見分休戚吏治難平是異同饑渇疲癃正翹首<lb/>
可能離别惜忽忽<lb/>
　　　樂御史<lb/>
鴈塔題名接泰和聲華此日較誰多鐡冠獨立風霜表<lb/>
竹馬猶傳父母歌自薦英才歸大老肯容濁水亂清波<lb/>
<pb n="KR4d0486_WYG_004-4a"/>
神遊一去尋無迹惟見荒丘蔓薜蘿<lb/>
　　　留别杜醉經侍御<hi>原注公到官不數日而某得請自京還濟南二十七年也</hi>
侍御新班趨北闕野夫行李向南州清談不得一樽共<lb/>
苦雨空為三日留濟水波聲驚客夢太行山色動髙秋<lb/>
他時驛使如相問翠竹籬傍有白鷗<lb/>
　　　呈杜侍御時余為臺掾<lb/>
一入霜臺白髪生且看如此欲何成四知自守神應鑒<lb/>
三語雖賢衆所輕月旦有評甘下客雪霄無路接羣英<lb/>
<pb n="KR4d0486_WYG_004-4b"/>
便須及此春前後歸買山田趂雨耕<lb/>
　　　夀髙提學<lb/>
酒酣落筆寫新詩氣節依然年少時渭水久疎垂釣侣<lb/>
<hi>原注公年八十有六</hi>鏡湖新得放生池<hi>原注時上司始以大明湖為府學贍養地故有是句</hi>
國人矜式尊黄髪後學服膺肅絳帷夀考康寜是天意<lb/>
祗應吾道要扶持<lb/>
　　　吳興卜徳甫自江左平失母求之四方過濟南<lb/>
　　　以詩投余次其韻<lb/>
<pb n="KR4d0486_WYG_004-5a"/>
孝心行李兩艱難風雪長途海岱間一自亂隨青盖出<lb/>
孤飛不見白雲間窮年涙盡三江水旅枕魂驚萬里山<lb/>
早晚春風舊桑梓肩輿重喜夀昌還<lb/>
　　　次韻答鮮于伯㡬見寄<lb/>
舞雩春暖記同逰一逐風塵各異州白髪青燈千里夢<lb/>
楚雲燕樹十年秋淵明寂寞惟栽菊杜甫飄零漫倚樓<lb/>
休為長吟廢沈醉只今懐抱不禁愁<lb/>
　　　次韻答子昂見示三首<lb/>
<pb n="KR4d0486_WYG_004-5b"/>
自許羲皇逺俗情爭教光價重連城一官何異湖中隠<lb/>
三絶休辭海内名墜典遺音知有望明堂巨搆欲誰成<lb/>
不才愧我終無益白髪蕭蕭日夜生<lb/>
肯過窮簷愧素情可堪風雪對寒城東藩自合髙軒駐<lb/>
北渚慚非䖏士名山鬼來聴七絃作邦人傳誦一詩成<lb/>
沙鷗也要公相識只待眀年春水生<lb/>
遺情應未到忘情猶愛幽居僻近城夜夢是因寧有説<lb/>
太初生物果誰名人間白髪何年種世外丹砂㡬日成<lb/>
<pb n="KR4d0486_WYG_004-6a"/>
獨自無言搔首坐篆煙銷盡暮寒生<lb/>
　　　答趙明叔見寄<lb/>
耕有田園織有桑西臯遥接玉輝堂<hi>原注公新作此堂於長清</hi>牙籖<lb/>
濶展藏書架碧甃方開洗硯塘此老誰能測髙趣我曹<lb/>
何幸挹餘光近来聞説多竒釀㡬日容教細細嘗<lb/>
　　　次韻答衛山齋見寄有序<lb/>
　　　　表兄繡江公歸自華亭具言山齋先生之學<lb/>
　　　　之徳之盛為之竦然徐示先生辱貺五詩及<lb/>
<pb n="KR4d0486_WYG_004-6b"/>
　　　　學易管見一編詩則深濶雄麗辭達而情稱<lb/>
　　　　博雅之言也管見則以象數明其體而達乎<lb/>
　　　　理變互伏肖竒正極其用而㑹於一易之藴<lb/>
　　　　盡矣嘻學成而人不知君子不為病𤣥經隠<lb/>
　　　　乎哉謹取五詩首篇韻述答萬一諒不以簡<lb/>
　　　　畧罪<lb/>
故人説子我書空又見詩文有是公地㧞孤峯衆山下<lb/>
源開一水四溟通雄章此日詩聲北古學何年易道東<lb/>
<pb n="KR4d0486_WYG_004-7a"/>
尚友猶須論千載相望何計馬牛風<lb/>
　　　湯泉詩<lb/>
　　　　錦州之治西南百六十里海邉有廢城如塊<lb/>
　　　　今謂之桃花島吏民數十家廵檢司在焉出<lb/>
　　　　北門少東城足再舉武平地湯泉湧出西東<lb/>
　　　　凡三池相去丈餘而西池獨盛石甃八角輪<lb/>
　　　　廣僅三丈泉出如貫珠然流而常盈人云天<lb/>
　　　　下如此泉者蓋多恐不至是烈也常投生臠<lb/>
<pb n="KR4d0486_WYG_004-7b"/>
　　　　試之須臾可食近池西北為屋屋中為木池<lb/>
　　　　連石渠引水以浴非濟以他水則指不可下<lb/>
　　　　屋背即臣河深澗流泉暨浴水泄焉河自北<lb/>
　　　　来至泉所折而東逝亦名湯河因泉也余頃<lb/>
　　　　年為風瘙所苦諸藥莫騐或言得湯泉浴之<lb/>
　　　　當已求之未暇也大徳癸夘春以奉使宣撫<lb/>
　　　　山北遼東道六月至廣寜所苦復作未㡬遇<lb/>
　　　　是泉甚喜㑹百姓訴水害乞食為料理留數<lb/>
<pb n="KR4d0486_WYG_004-8a"/>
　　　　日凡三浴而去比再浴疾已失矣嗚呼誠有<lb/>
　　　　徳哉乃作詩書呈同浴奉使達實公郎中蘇<lb/>
　　　　君彦輝韓従義張禮卿兩外郎以無忘泉徳<lb/>
　　　　且以貽廵檢房中使時脩之不致居人過客<lb/>
　　　　他日有汚廢不治之歎亦無窮之利也房資<lb/>
　　　　幹敏吾言當不負云是月望後五日濟南劉<lb/>
　　　　中庵題<lb/>
地底誰將土鑊然靈源一沸自何年引来餘煖心仍畏<lb/>
<pb n="KR4d0486_WYG_004-8b"/>
滌去沈痾骨欲仙日浴滄溟暗通氣舟焚赤壁悄無烟<lb/>
厥初若得京城出九市蘭湯不值錢<lb/>
　　　奉朝命釋囚東山暨提刑霍君清浦同登登州<lb/>
　　　蓬莱閣<lb/>
半夜潮聲撼客床起瞻紅日上扶桑一天雲景相明滅<lb/>
萬古仙山隔渺茫海市不償詩眼債驛塵空㸃鬢毛蒼<lb/>
且乗萬里長風底捲取滄浪共此觴<lb/>
　　　何右丞夀日<lb/>
<pb n="KR4d0486_WYG_004-9a"/>
兩朝恩禮未應疎四海勲名不自居倚重今方在元老<lb/>
雍容時一到中書黄封敕酒詩成後寳篆凝香客散餘<lb/>
閲盡羣言無可讀却従三畫究盈虚<hi>原注公博極羣書於易尤邃自先朝</hi>
<hi>以右丞商量中書省事</hi>
　　　上都答耶律梅軒左丞見贈<lb/>
㕘戎初識文昌府衣繡重逢海岱邦尚記春波送南浦<lb/>
不忘明月上東牕相門出相人空羨家學承家世可雙<lb/>
遺我新詩慰牢落他時何處話灤江<hi>原注昔與公同事兵曹嘗有明月上</hi>
<pb n="KR4d0486_WYG_004-9b"/>
<hi>東牕十詩頗當公意後每見公輒誦之海岱邦謂公提刑山東治吾州濟南時也公中書湛然之孫左丞相雙</hi>
<hi>溪之子博學多能尤長於詩時行省髙麗至也是來朝會于上都故有是詩灤江上都水名</hi>
　　　送楊彦寛㢘訪致仕歸黎邱<hi>原注君行四方誌其山川風土為書</hi>
　　　<hi>藏於室號四逺堂云</hi>
早年鞍馬事弓刀晚節風霜凜俊髦四逺向来名已重<lb/>
一閒今去跡尤髙老當益壯真吾事存不知亡豈若曹<lb/>
想得鄉鄰候居處黄華白酒滿東臯<hi>原注時大徳丙午秋九月也</hi>
　　　趙方塘挽章<hi>原注方塘諱與栗宋宗室也台州黄巖人江南始平以徴至闕下奏</hi>
<pb n="KR4d0486_WYG_004-10a"/>
　　　<hi>對切直稱㫖授翰林待制遷直學士後為直學士嘉議大夫年六十二卒於官始終凡三十年</hi>
　　　<hi>歸葬黄巖塔山之原</hi>
冠盖當年起隠淪混同南北靜風塵一飛雲路九千里<lb/>
終老玉堂三十春徳比珪璋能取貴言如藥石不醫貧<lb/>
魂兮剰有歸鄉樂夜赴黄巖月色新<lb/>
　　　韓雲卿新居有序<lb/>
　　　　濼水上有樓曰江山勝槩樓下有泉曰無憂雲<lb/>
　　　　卿居有之吾又安得無言乎哉<lb/>
<pb n="KR4d0486_WYG_004-10b"/>
我愛西城韓御史新居樂事總相宜泉中就啜無憂水<lb/>
樓上閒吟勝槩詩紅燭瑣忩秋晚後蒼山老樹雨晴時<lb/>
向来一念無人識説與沙頭白鳥知<lb/>
　　　由湖亭泛舟扺華峰下作<lb/>
南洲未了北洲映東水乍分西水流不盡草花随逺近<lb/>
相忘魚鳥自沈浮儒冠誰識蹉跎意杯酒真成笑傲逰<lb/>
日夕山風吹醉醒雪濤和月撼歸舟<lb/>
　　　次某參議韻<lb/>
<pb n="KR4d0486_WYG_004-11a"/>
小院幽花晚自芳逺簷髙樹弄微凉深盃病後十分淺<lb/>
短髪秋来千丈長㡬日夢魚占嵗稔當時騎馬趂人忙<lb/>
荷香不斷山如畫濼水源頭是我鄉<lb/>
　　　恩州東陽驛廰壁有王黄華詩石刻用其韻<lb/>
悠悠馬首㡬時東坐食官庖底計功失得豈逃當世論<lb/>
行藏終愧古人風十年往事驚秋鬂半夜微吟答候蟲<lb/>
遙憶草堂溪上路綠蓑烟雨正濛濛<lb/>
　　　次郭安道韻二首<lb/>
<pb n="KR4d0486_WYG_004-11b"/>
城中無處避炎蒸雲水招邀别有朋移我繩床近髙竹<lb/>
脱君紗帽掛寒藤心便靜域全消酒齒冷新詩不嚼氷<lb/>
一朶芙蕖如雪白莫教容易㸃青蠅<lb/>
往年朝紱曳宫羅此日江村買釣蓑禪榻鬂絲人事少<lb/>
竹梢蓮葉雨聲多文章豈有潛夫筆嵗月空驚織女梭<lb/>
聞説今秋足豐稔作詩傳與老農歌<lb/>
　　　苟正甫由監察御史出為南道勸農副使乗驛<lb/>
　　　輦母還鄉作詩送之<lb/>
<pb n="KR4d0486_WYG_004-12a"/>
得失窮通豈偶然看君事業識君賢揮鞭蜀險三千里<lb/>
懐節江壖十六年歸路正當新雨後負輿還在使車前<lb/>
官銜未要嗟閒冷忠孝天教此日全<lb/>
　　　溪塘納凉二首<lb/>
晚天凉日澹籠雲髙栁清風便可人蓬蓽略無黄閣夢<lb/>
烟波舊與白鷗鄰松花影落圍棊局桂葉香飄漉酒巾<lb/>
憶著功名仰天笑㡬多裘馬走紅塵<lb/>
平湖微雨落輕雲探做新凉借與人僻地蕙蘭芳自好<lb/>
<pb n="KR4d0486_WYG_004-12b"/>
空山猿鶴淡無鄰草堂甫舎忘言樂蓬髪何妨墊角巾<lb/>
莫便佯狂出門去門前蜀道滿風塵<lb/>
　　五言長律詩<lb/>
　　　大舅魏知事夀<lb/>
畢萬初興晉穰侯復相秦蕃昌知有繼業履見彌新既<lb/>
學方従仕昭先務檢身才猷何藹藹文質更彬彬竭力<lb/>
扶公室推恩及國人典型資潤色政化賴經綸素厲松<lb/>
筠操端為社稷臣江陾識威武天闕達忠純餘慶歸蘭<lb/>
<pb n="KR4d0486_WYG_004-13a"/>
玉髙門踵鳳麟誕辰今日遇和氣一家春赫赫光華盛綿<lb/>
綿福祿臻只應忩下樹従此賀莊椿<lb/>
　　　律詩二十六韻夀智先生<lb/>
積善家傳久違仁利靡貪肯堂真有力行道復無慚美<lb/>
秀人難並清純性雅妉瑶林春照日璧月夜明潭古學<lb/>
期終制前猷每細參多才追屈宋博物儷僑郯魑魅降<lb/>
嘲弄乾坤入討探銀鈎飛草聖玉麈亹清談對客開琴<lb/>
匣揮盃撫劍鐔英聲初外播茂實久中函昔在監司辟<lb/>
<pb n="KR4d0486_WYG_004-13b"/>
名非記室堪壯懐元落落衆目已眈眈情偽何勞識艱<lb/>
難亦備諳勇辭新仕版喜對舊書龕鑿逕疏清泚開軒<lb/>
納翠嵐幽蘭香馥馥脩竹舞毿毿尚志希龍鳳何心顧<lb/>
雀䳺聖朝更化美遐域湛恩覃冠盖詢遺逸山林起負<lb/>
擔鴛行思拱北鵬翼看圖南祿必鍾論萬榮須日接三<lb/>
子方秋介夀我有酒盈甔薄獻庸非敬多言實匪甘川<lb/>
流雖學海青出敢忘藍窮達聊雙遣歌呼共一酣異時<lb/>
能事畢携手訪彭聃<lb/>
<pb n="KR4d0486_WYG_004-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0486_WYG_004-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　中庵集卷四<lb/>
</p>
<p>
</p>
  </div>
<div>
                <head>中庵集卷五</head>
    <p>
<pb n="KR4d0486_WYG_005-1a"/>
欽定四庫全書<lb/>
　中庵集卷五　　　　　　元　劉敏中　撰<lb/>
　　五言絶句詩<lb/>
　　　題盤谷圖<lb/>
何地求真樂歸盤樂未央潮陽應悵望不得共徜徉<lb/>
　　　口號<lb/>
竹外花連屋溪邊栁映門㸔山無俗客邀月有芳樽<lb/>
　　　海棠<lb/>
<pb n="KR4d0486_WYG_005-1b"/>
睡起怪猶懶沉香亭上時還憐玉蝴蝶香夣繞華枝<lb/>
　　　王克紹所藏畵馬四幅書其上四首<lb/>
馳齧爭相先超忽戯兩龍君㸔盈尺紙上有千里風<lb/>
二駿馴一奚乘引不敢怒應欲天池回入備六龍馭<lb/>
一馬蹲欲卧意就一馬𩥇一馬顧且前所適同所願<lb/>
當年馳征戰汗血傷駿骨如今華山陽滿地春草碧<lb/>
　　　題四皓圖<lb/>
上山白雲間下山紅塵裏天意方祚漢寧得辭一起<lb/>
<pb n="KR4d0486_WYG_005-2a"/>
干戈與賔客其用等安劉為問平勃功得似文成優<lb/>
　　　梅<lb/>
蕭然林下姿獨伴山月冷無人踏雪去臨水㸔踈影<lb/>
　　　題招隐亭<lb/>
詩成山花發琴弄𤣥鶴舞昨宵松酒熟一醉醒過午<lb/>
　　　題少陵醉歸圖<lb/>
宗武扶醉眠宗文引羸蹇花栁暗草堂日落江橋逺<lb/>
　　　題牧牛圖<lb/>
<pb n="KR4d0486_WYG_005-2b"/>
悲歌飯牛客歌苦牛亦飢愛此牧䜿兒無愁與牛嬉<lb/>
　　　題畵馬<lb/>
鴻鵠摶霄漢蜩鳩狎草萊今㸔兩騏驥一洗萬駑駘<lb/>
　　　題寒江獨釣圖<lb/>
江寒魚不食雪𦂳天欲暮蓑笠一絲風知音杳何處<lb/>
　　　題陶潛歸來圖扇頭<lb/>
擕來萬里風踏破一輪月見公歸時興滌我千年熱<lb/>
　　　題白雲扇頭<hi>原注為縣尹李公惟肅作</hi>
<pb n="KR4d0486_WYG_005-3a"/>
白雲起山足無意自往還更羨山中人長伴白雲閒<lb/>
雲白山逾青茅屋松桂底幽絶何處境恍墮眀月裏<lb/>
　　　題張生花牋扇頭<lb/>
屋顛樹亭亭屋下石礧礧門外蓑笠翁扁舟弄煙水<lb/>
紙上已有畵扇頭可無詩詩畫皆自然清風豈吾私<lb/>
　　七言絶句詩<lb/>
　　　題杜孝卿所藏金顯宗手書甚哉孝之大也六<lb/>
　　　大字卷<lb/>
<pb n="KR4d0486_WYG_005-3b"/>
孝無終始乃天倫貴在王家必有尊六字真書初率爾<lb/>
豈知遺訓付皇孫<hi>原注顯宗世宗子章宗之父也後以病不得立而章嗣焉</hi>
　　　小兒擊甕圖<lb/>
　　　　司馬公㓜與羣兒戯一兒墜大甕中羣兒驚<lb/>
　　　遽公獨取石破其甕兒得免<lb/>
兒墜何知甕水深驚惶莫救亂青衿嚗然一擊兒無恙<lb/>
已見當朝拯溺心<lb/>
智無長㓜見臨時擊甕成仁一小兒却憶神州陸沉日<lb/>
<pb n="KR4d0486_WYG_005-4a"/>
清談諸老獨何為<lb/>
　　　題孫氏恒齋卷<lb/>
倚伏紛更事已多恒齋柰此不恒何瞿塘怒激三千仭<lb/>
不害平流赴海波<lb/>
　　　韓義和衞人國初為左右司貟外郎有才謀奏<lb/>
　　　對嘗稱㫖俄棄家為道士自號逍遥子集諸驗<lb/>
　　　方傳於世其姪徳旻為作歸隠圖求詩<lb/>
英才已許致時康勇退求仙亦異常猶覬醫方能濟世<lb/>
<pb n="KR4d0486_WYG_005-4b"/>
本來一念果難忘<lb/>
　　　鄄城陳景新賑饑散千石得官不受<lb/>
入粟除官聞自古况於周急活斯民一輸千石辭官去<lb/>
今古如君得㡬人<lb/>
　　　題最樂堂卷後最樂堂李鶴鳴名俊民趙江漢<lb/>
　　　名復各有記元遺山有銘因為之詩<lb/>
鶴鳴江漢遺山筆寫盡筠溪最樂心寂寞髙風百年後<lb/>
令人興感一何深<lb/>
<pb n="KR4d0486_WYG_005-5a"/>
　　　書楊庸齋挽章後四首<lb/>
徳業文章與嵗深郢人斤斧伯牙琴泰山北斗當時望<lb/>
賸馥殘膏此日心<lb/>
都言好客似田文未必田文得似君狗盜雞鳴非我用<lb/>
久將富貴等浮雲<hi>原注先生雅好客時人因為之號曰秀才孟嘗君</hi>
正襟危坐謝塵縁脱去遺骸傳舍然世上誰能了生死<lb/>
㸔公如此豈非仙<hi>原注先生没時坐解故云</hi>
當時膝上王文度才望如今第一流八表神遊老居士<lb/>
<pb n="KR4d0486_WYG_005-5b"/>
應騎白鶴過東州<hi>原注先生之子朝舜名遇字畫詩文皆佳名動一時時為濟南路判官</hi>
　　　書嘉善録後<hi>原注燕人李威卿集刑書四十卷名之曰嘉善錄李時為大都路推</hi>
　　　<hi>官</hi>
細讀李君嘉善録可知虞舜恤刑書千條萬例終歸約<lb/>
一語欽哉用有餘<lb/>
　　　孝婦詩<lb/>
　　　　孝婦布薩氏千夫長安西靖偉節之妻也夫<lb/>
　　　　死塟神禾原先塋其子良襲爵在戍塋垣圮<lb/>
<pb n="KR4d0486_WYG_005-6a"/>
　　　　婦取河壖石為垣周百丈素嵓賈賁為記來<lb/>
　　　　徴言書其後大徳六年壬寅<lb/>
族出華腴慶有源只今淑徳在髙門神禾最愛週遭石<lb/>
千載人傳孝婦垣<lb/>
　　　題柴君正所畫江山春曉圖<lb/>
春曉江烟浩不收參差翠阜接重樓披圖喚起江南興<lb/>
誰具山隂萬里舟<lb/>
　　　江浙釋總統雪嵓名沙喇卜西蕃人讀儒書喜與<lb/>
<pb n="KR4d0486_WYG_005-6b"/>
　　　吾屬㳺嘗以名香㑹王秋澗傳初庵雷苦齋賈<lb/>
　　　頤軒閻靖軒五老號清香㑹四老賦詩秋澗作<lb/>
　　　序大徳辛丑由杭來京師將往秦凉二州葺其<lb/>
　　　師塔臨行㑹諸公於君逵之家予始識焉求詩<lb/>
　　　為書二絶句<lb/>
吴越名山已遍㝷秦凉孤塔動歸心乾坤萬里如來海<lb/>
却向詩人覔賞音<lb/>
飛錫臨將逺入秦囬頭一笑更情親定知許我歸來日<lb/>
<pb n="KR4d0486_WYG_005-7a"/>
也作清香㑹裏人<lb/>
　　　元氏王仲賢先壟在滎澤廣武山之陽壬辰亂<lb/>
　　　其兆域為有力者所有仲賢追訪辨訟盡復其<lb/>
　　　舊諸公作詩美之韓從義為徴言書二詩於石<lb/>
遺老殷勤指舊阡孝心隕絶動高天侵田盡復當時域<lb/>
回首松楸一鬱然<lb/>
故壟還新祖考安中間經畫幾間闗遙知滎澤人能道<lb/>
孝行高於廣武山<lb/>
<pb n="KR4d0486_WYG_005-7b"/>
　　　醴泉寺<lb/>
石溜淙淙出翠微層巒傑閣對巍巍不知寺自何年始<lb/>
老檜參天四十圍<lb/>
　　　故鹽司提舉平陽徐進之妻邢氏事夫教子治<lb/>
　　　家有法邢父亡迎其母養之終身為其弟娶妻<lb/>
　　　生男使之成立詩以紀之<lb/>
盡全婦禮<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>親禮都辦夫家父母家女子獨能到如此<lb/>
千年彤管有光華<lb/>
<pb n="KR4d0486_WYG_005-8a"/>
　　　題商左山所書梁致逺字説後<lb/>
　　　　致逺乃左山同舎友故監察御史唐卿之子<lb/>
　　　　也始唐卿為御史未久以言不行而去人皆<lb/>
　　　　以是重之今左山以友舊之故名其子曰毅<lb/>
　　　　字曰致逺且云取論語士不可以不𢎞毅任<lb/>
　　　　重而道逺之義也嗚呼傳所謂忠焉能勿誨<lb/>
　　　　者其左山之心乎因題數字以勉之<lb/>
御史遺芳百世聞左山老筆萬金珎三言命爾平生了<lb/>
<pb n="KR4d0486_WYG_005-8b"/>
刮眼門風一再新<lb/>
　　　題瘦馬圖<lb/>
俛首隨牽力不任隠然竒骨敵千金春風㑹綠平原草<lb/>
一振雲沙萬里心<lb/>
　　　孝婦二絶<lb/>
　　　　孝婦者北京宋子正女也㓜有才行能詩適<lb/>
　　　　同郡張氏其姑寢疾衣不解帶四十餘日姑<lb/>
　　　　死攀柩長號一慟而絶明日與姑並柩塟焉<lb/>
<pb n="KR4d0486_WYG_005-9a"/>
　　　　時年十九嵗矣北京士人為作孝婦傳云<lb/>
才如蔡琰詩尤雅學若班昭義更深一慟從姑九泉下<lb/>
世間方識向來心<lb/>
私心既起不復公區區節義同一聾朝來忽見孝婦傳<lb/>
洒若執熱濯清風<lb/>
　　　宣撫遼東歸至居庸闗遇雪聞酒禁開喜書<lb/>
暮春時節别長安臨到新春却入闗聞説城中酒如海<lb/>
不妨風雪送人還<hi>原注大徳癸夘十二月下旬</hi>
<pb n="KR4d0486_WYG_005-9b"/>
　　　崇真宫提㸃吳成季自號閑閑扁其居室曰氷<lb/>
　　　雪相㸔以卷徴言為書三絶句<lb/>
閑閑誰道不閑閑身似蒼松耐嵗寒讀罷黄庭静無事<lb/>
一簾氷雪淡相㸔<lb/>
氷清雪白兩竒絶不救夜堂心内熱道人有道人不知<lb/>
暑天踏地皆氷雪<lb/>
氷雪䨇清自一奇洞然唯有此心知㑹經槁木寒灰起<lb/>
却在氷融雪釋時<lb/>
<pb n="KR4d0486_WYG_005-10a"/>
　　　再題<lb/>
清都應不似人間玉草瑶林萬古寒説有飛仙無火食<lb/>
至今氷雪淡相㸔<lb/>
　　　題南窻詩卷皇慶二年春京師作<lb/>
窈窕幽軒手自開百花都得向陽栽古人寄傲吾何敢<lb/>
且放雲山入坐來<lb/>
　<lb/>
　<lb/>
<pb n="KR4d0486_WYG_005-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　中庵集卷五<lb/>
</p>
<p>
</p>
  </div>
<div>
                <head>中庵集卷六</head>
    <p>
<pb n="KR4d0486_WYG_006-1a"/>
欽定四庫全書<lb/>
　中庵集卷六　　　　　　元　劉敏中　撰<lb/>
　　詩餘<lb/>
　　　清平樂<lb/>
　　　　大徳癸夘奉使宣撫山北遼東道五月赴懿<lb/>
　　　　州道中二首<lb/>
茸茸碧草㸃㸃金花小十里青山山下道地錦渾教葢<lb/>
了　天然膩軟平匀馬蹄穏送行人路斷不堪回首南<lb/>
<pb n="KR4d0486_WYG_006-1b"/>
風依舊黄塵<hi>原注平川細草上有黄花可愛</hi>
山寒開晚開也無人管風裏欹紅顔色淺恨與天涯共<lb/>
逺　多時立馬彷徨一枝為挽餘香欲説揚州舊譜怕<lb/>
渠分外淒涼<hi>原注山中五月芍藥始開有感而作</hi>
　　　　九月回至隆興一首<lb/>
雲峯咫尺竹静芭蕉碧鶴繞蒼苔行又立不見髙堂素<lb/>
壁　簿書驛騎匆匆暫時留住衰翁一片歸心難盡野<lb/>
亭繡水秋風<hi>原注隆興聼事壁間作六鶴圖頗竒戲書及之</hi>
<pb n="KR4d0486_WYG_006-2a"/>
　　　　西野内翰奉使寄示佳篇累幅三韓山川風<lb/>
　　　　土之勝了然目中夫能以吟咏之樂而忘其<lb/>
　　　　跋涉之勞固君子之所尚也披賞之餘輒敢<lb/>
　　　　用清平樂韻少答雅貺且以奉旋斾一笑云<lb/>
雲忩月戸水秀山竒處畫裏二三千里路一步哦詩一<lb/>
住　詩中却也思家寄來滿紙烟霞辦了黄華事業做<lb/>
成冷淡生涯<lb/>
　　　　次前韻<lb/>
<pb n="KR4d0486_WYG_006-2b"/>
經春閉戸人不思量處驀地花神通一路留得詩僊肯<lb/>
住　相歡忘却無家對花細引流霞此日詩來腸斷望<lb/>
君東海西涯<hi>原注西野郭要道所寄清平樂専言余寓居賞牡丹之樂故余答云然</hi>
　　　阮郎歸<lb/>
　　　　奉使由平灤之恵州山行<lb/>
青山不盡一重重重重如畫中石根流水玉玲瓏高低<lb/>
處處通　山向北路回東馬前三四峯峯頭更覺翠烟<lb/>
濃烟中無數松<lb/>
<pb n="KR4d0486_WYG_006-3a"/>
　　　眼兒媚<lb/>
　　　　賦秋日海棠分韻得欄字<lb/>
春來應怪洗粧慳故作兩回看風流依舊檀心暈紫翠<lb/>
袖凝丹　玉容寂寞闌干淚細雨豆花寒多情誰管今<lb/>
宵冷落淡月東欄<lb/>
　　　菩薩蠻<lb/>
　　　　月夕對玉簪獨酌<lb/>
遥看疑是梅花雪近前不似梨花月秋入一簪涼滿庭<lb/>
<pb n="KR4d0486_WYG_006-3b"/>
風露香　舉盃香露洗月在盃心裏醉眼月徘徊玉鸞<lb/>
花上飛<lb/>
　　　南鄉子<lb/>
　　　　老病自戲<lb/>
老境日蹉跎無計逃他百病魔强打枝撑相伴住難呵<lb/>
也是先生没奈何　耳重眼花多行則欹危語則訛暗<lb/>
地自憐還自笑休麽智者能調五臟和<lb/>
　　　蝶戀花<lb/>
<pb n="KR4d0486_WYG_006-4a"/>
　　　　雲卿寄長短句徴無名亭記戲用其韻答之<lb/>
忽得新詞深自愧欲記無名未見無名例自古求名今<lb/>
却避不知誰與君同議　旦晝行為昏暮睡我是無心<lb/>
何物能吾累若道無名名可棄無無名處曾留意<lb/>
　　　　曉至野亭<lb/>
臨水衰葵欹欲倒三兩幽花更比初開好何處飛來金<lb/>
鳳小碧筵開徹忘憂草　月桂新栽枝葉少一朶妖紅<lb/>
㸃破江烟曉最愛牽牛隨意繞四欄青錦遮圍了<lb/>
<pb n="KR4d0486_WYG_006-4b"/>
　　　鵲橋仙<lb/>
　　　　觀接牡丹<lb/>
栽時白露開時穀雨培飬工夫良苦閒園消息阿誰傳<lb/>
算只是司花説與　寒梢一拂芳心寸許㸃破凡根宿<lb/>
土不知魏紫是姚黄到來嵗春風看取<lb/>
　　　黒漆奴<lb/>
　　　　村居遣興<lb/>
長巾濶領深村住不識我喚作傖父掩白沙翠竹柴門<lb/>
<pb n="KR4d0486_WYG_006-5a"/>
聽徹秋來夜雨　閒將得失思量往事水流東去便直<lb/>
教畫却凌烟甚是功名了處<lb/>
吾廬恰近江鷗住更幾箇好事農父對青山枕上詩成<lb/>
一陣沙頭風雨　酒旗只隔横塘自過小橋沽去儘疎<lb/>
狂不怕人嫌是我生平喜處<lb/>
　　　木蘭花慢<lb/>
　　　　憶别<lb/>
渺雲閒天淡離别意一銷魂憶金縷珠喉氷絃玉笋明<lb/>
<pb n="KR4d0486_WYG_006-5b"/>
月幽人風流舊家心事指南山松栢托慇懃烟草夕陽<lb/>
别浦梨花暮雨重門　浪憑歸夢覔行雲腸斷幾黄昏<lb/>
甚百種淒涼一般寂寞兩地平分多情料應有語道卿<lb/>
卿不惜鎖窓春為謝晴桃風栁不禁鞍馬紅塵<lb/>
　　　　贈貴㳺摘阮時得名妾故戲及之<lb/>
此聲何所似較琴語更琅然問太古遺音承平舊曲誰<lb/>
為君傳知音素娥好在只向人懐抱照人圓一笑青雲<lb/>
公子不應猶有塵縁　松間𤣥鶴舞翩翩山鬼下蒼烟<lb/>
<pb n="KR4d0486_WYG_006-6a"/>
正閉户焚香捩商泛角非指非絃華堂靜無俗客算風<lb/>
流未减竹林賢何日西窓酒醒聽君細瀉幽泉<lb/>
　　　　適得醉經樂章讀未竟彦博尚書有兵㕑之<lb/>
　　　　餉因用其韻書二本一呈醉經一謝彦博<lb/>
待搘撑暮境道比舊不争多奈白日難留丹心易感緑<lb/>
髪全皤行樂處渾一夢憶黄公壚下幾回過振䇿千峯<lb/>
絶頂濯纓萬里長河　紅塵世事費瑳磨人海駕洪波<lb/>
悵學古無成於今何補漫爾蹉跎閒攬鏡還獨笑甚蒼<lb/>
<pb n="KR4d0486_WYG_006-6b"/>
顔一皺不曽酡忽報鳴鞭送酒開尊自洗空螺<lb/>
　　　水龍吟<lb/>
　　　　王瓠山承㫖以賞牡丹水龍吟見寄且云三<lb/>
　　　　花脉脉似怨中庵無一語者則知瓠山所居<lb/>
　　　　乃余向者所寓居也次韻答之<lb/>
牡丹何可無言廣平曽有梅花賦蹉跎老矣愁多歡少<lb/>
花開人去黄絹飛來分明却見舊家風度是東風喚取<lb/>
玉堂仙伯要長在花間住　慙愧相思千里也看同去<lb/>
<pb n="KR4d0486_WYG_006-7a"/>
年崔護詩朋酒伴吟看醉繞應無重數寂寞江亭青山<lb/>
不斷碧雲將暮對夕陽老樹悠然北望誦天香句<lb/>
　　　　同張大經御史賦牡丹<lb/>
春風一尺紅雲粉蕤金粟重重起天香國色宜教占斷<lb/>
人間富貴最喜風流粧臺夘酒欲醒還醉算年年嵗嵗<lb/>
花開依舊問當日人何似　休説花開花謝怕傷他老<lb/>
來情味依稀病眼故應猶識舊家姚魏無語相看一杯<lb/>
獨酌幽懷如水料多情笑我蒼顔白髪向風塵底<lb/>
<pb n="KR4d0486_WYG_006-7b"/>
　　　　又次韻<lb/>
曉來露濕仙裳盛開更比初開重春風也惜頩然薄怒<lb/>
不堪摇動天上人間我評惟有司花㑹種想年年京洛<lb/>
紅塵紫陌都占斷繁華夢　醉裏依稀有語只清辭可<lb/>
為光寵有香萬斛從今準備公來迎送風雨難憑綵雲<lb/>
回首總成無用喚玉壺留取一枝春在作中庵供<lb/>
　　　沁園春<lb/>
　　　　省右司秋日海棠和諸公韻<lb/>
<pb n="KR4d0486_WYG_006-8a"/>
花有花時何事兹花待開便開看嫣然一笑秋容也媚<lb/>
問之不語春意潛回静想乾坤中間萬有元氣循環共<lb/>
一胎花如許儘風流竒異嘆了還猜　三生月地雲堦<lb/>
料曽被西風照鏡臺悵賞餘人静黄蜂日晚夢回月落<lb/>
白鴈霜催兩度頻煩一畨遲暮争似從他本分來青霄<lb/>
客有留連新句為寫芳埃<lb/>
　　　　韓雲卿右司邀賞牡丹且云芍藥有雙頭者<lb/>
　　　　以病不果赴呈諸公<hi>原注時余方為國子祭酒</hi>
<pb n="KR4d0486_WYG_006-8b"/>
先自空踈幾載蹉跎厯繞湖江甚如今却遣官閒責重<lb/>
茫然自愧學陋言厖鬢雪難消君恩莫報五鬼欺陵不<lb/>
可降如何奈强支撑病骨獨伴寒釭　心如孤斾髙杠<lb/>
但猶想茅齋對石缸笑隨身惟有詩囊藥裹打門誰送<lb/>
酒榼羊羫夢裏笙歌無名亭上滿眼春風四面牕人如<lb/>
玉看牡丹第一芍藥成雙<hi>原注韓家有亭曰無名</hi>
　　　　題戸部郎完顔正甫舒嘯圖仍用盧踈齋韻<lb/>
華屋髙軒富貴之心人皆有之甚伯倫挈榼惟知殢酒<lb/>
<pb n="KR4d0486_WYG_006-9a"/>
浩然踏雪只解吟詩一見令人利名都忘更有髙情元<lb/>
紫芝還知否葢道分彼此事有參差　看君縁髪雄姿<lb/>
況千載風雲正遇時便登臯舒嘯如今太早揚眉吐氣<lb/>
過此還遲愧我衰殘終然無補久矣寒灰枯樹枝雲山<lb/>
夢被畫圖喚起情見乎辭<lb/>
　　　　張君周卿將赴濟南提刑經厯出示樂府因<lb/>
　　　　其韻以餞之<lb/>
簿領埃塵鞍馬風沙逸才未舒但平生豪氣黄金易散<lb/>
<pb n="KR4d0486_WYG_006-9b"/>
髙懷灑落白璧難汙我問行藏掀髯一笑意外功名不<lb/>
用圖南游興愛華峯北渚雲海方壺　故園風景非殊<lb/>
恍六載别來一夢如想踈篁缺處多應得笋新松種後<lb/>
已漸成株歸去來兮東樓南浦爛醉何妨翠袖扶明年<lb/>
必記此時休厭折簡相呼<hi>原注時周卿猶為憲府掾云</hi>
　　　　余既以太初命石且為記客曰雖命之不可<lb/>
　　　　無號號所以貴之也乃以已意號之曰蒼然<lb/>
　　　　余復援稼軒例作樂府沁園春一首改名曰<lb/>
<pb n="KR4d0486_WYG_006-10a"/>
　　　　蒼然吟附於記後<lb/>
石汝來前號汝蒼然名之太初問太初而上還能記否<lb/>
蒼然於此為復何如偃蹇難親昂藏不語無乃於予太<lb/>
簡乎須臾便喚一庭風雨萬竅號呼　依稀似道狂夫<lb/>
在一氣何分我與渠但君纔見我竒形異狀我先知子<lb/>
冷澹清虚撑拄黄壚莊嚴繡水攘斥紅塵力有餘今何<lb/>
夕倚長風三呌對此魁梧<lb/>
　　　古烏夜啼<lb/>
<pb n="KR4d0486_WYG_006-10b"/>
日長誰伴中庵太初巖静掃閒庭獨自看晴嵐　嵐翠<lb/>
滴雲影濕雨聲酣欲借昌黎老筆賦終南<lb/>
　　　最髙樓<lb/>
　　　　寄張古齋受益野芳亭名太初余家怪石巖<lb/>
　　　　也古齋受益所居當繡江之源江北流二十<lb/>
　　　　里其東壖有曰野亭者則余之别墅也頃嵗<lb/>
　　　　余與古齋同在京師而同有歸歟之思逮兹<lb/>
　　　　而同如其志同樂也作詞以道之同一笑云<lb/>
<pb n="KR4d0486_WYG_006-11a"/>
山家好河水浄漣漪茅舍緑隂圍兒童不解針垂釣老<lb/>
翁只㑹甕澆畦我思之君倦矣去來兮　也問甚野芳<lb/>
亭上月也問甚太初巖下雪乗欵段載鴟夷興來便作<lb/>
尋花去醉時不記揷花歸問沙鷗從此後可忘機<lb/>
　　　　既作此詞有懷張秀寔公子幽居復用前韻<lb/>
幽居好烟靄翠生漪水遶更山圍錦幃四面花藏屋緑<lb/>
雲一望稻盈畦問誰歟君子者美人兮　也不看李家<lb/>
堂裏月也不踏班生闗外雪尋寂寞見希夷醉眠長<lb/>
<pb n="KR4d0486_WYG_006-11b"/>
被鶯呼起相看時有燕飛歸我憐君君似我本無機<lb/>
　　　滿江紅<lb/>
　　　　病中次韻答暢泊然純甫<lb/>
北去南來凡幾度風沙行李離又合新歡舊恨古今何<lb/>
已風鑑俄瞻衡宇外月明照見寒江底問朱絲白雪尚<lb/>
依然知音幾　無所作誰成毁非所望何悲喜謂人生<lb/>
失得卷舒天耳病骨支離覉思亂此情正要公料理但<lb/>
無言手捉玉連環東南指<lb/>
<pb n="KR4d0486_WYG_006-12a"/>
　　　　又和前韻<lb/>
我笑前人癡絶甚搔𤓰鑽李天壤内神竒腐朽有何窮<lb/>
已才見凌風霄漢上忽看垂翅蓬蒿底試閒將得失徧<lb/>
思量凡經幾　無汝愧從渠毁非我有吾何喜但物來<lb/>
即應盡心焉耳一榻髙懸人事了一瓢樂飲家縁理也<lb/>
何曽直待馬千蹏童千指<lb/>
　　　六州歌頭<lb/>
　　　　暢純甫與姚牧庵郢城㑹飲唱和樂章六<lb/>
<pb n="KR4d0486_WYG_006-12b"/>
　　　　州歌頭往返凡數首余次其韻二篇答純甫<lb/>
江城會飲東壁照奎星肝膽露乾坤秘盡披零勢分庭<lb/>
筆下風雷發何為爾聊相慰供一笑悠悠者總流萍虎<lb/>
擲龍跳幾過依然對髙壘深扃覩殷盤科斗不説換鵝<lb/>
經老眼塵醒認聲形　中州月旦千載後猶洒落有歆<lb/>
寧人不見搔首立望餘馨海邊亭寂寞鍾期逺髙山曲<lb/>
幾人聴何必要椿與菌校年齡萬事元無定在此心得<lb/>
到處仙靈愛爛遊南北快馬接飛舲萬里丹青<hi>原注純甫自京師入</hi>
<pb n="KR4d0486_WYG_006-13a"/>
<hi>長安厯巴蜀轉江淮入㢘山東皆極顯貴故末章及之</hi>
窺天以管認得幾多星嗟擾擾矜完美校竒零蟻縁庭<lb/>
物化無窮已石生火火生壤壤生濕濕生木木生萍夢<lb/>
裏髙車駟馬蘧然覺甕牖柴扃記達人有語痛飲讀騷<lb/>
經非醉非醒妙難形　曽經灔澦夷險地人上慄此心<lb/>
寧更誰問桃李冶蕙蘭馨水東亭一曲滄浪詠都分付<lb/>
野鷗聴還漸喜鄉社飲近髙齡但愧霜臺舊友平生念<lb/>
鐵石通靈辦林間一笑酒醒便揚舲飯白芻青<hi>原注時純甫将事東</hi>
<pb n="KR4d0486_WYG_006-13b"/>
<hi>州歸欲過余繡江</hi>
　<lb/>
　<lb/>
　<lb/>
　<lb/>
　<lb/>
　<lb/>
　中庵集卷六<lb/>
</p>
<p>
</p>
  </div>
<div>
                <head>中庵集卷七</head>
    <p>
<pb n="KR4d0486_WYG_007-1a"/>
欽定四庫全書<lb/>
　中庵集卷七　　　　　　元　劉敏中　撰<lb/>
　　表<lb/>
　　　天壽節賀表<lb/>
虛宿宵中正八月金行之氣斗樞電繞開萬年天子之<lb/>
祥凡屬生成咸知鼔舞恭惟陛下乘龍飛之景運嗣燕<lb/>
翼之洪圖乃聖乃神乃武乃文上帝有丕釐之命自西<lb/>
自東自南自北逺人無不服之思方且廓舜聰以納羣<lb/>
<pb n="KR4d0486_WYG_007-1b"/>
言敷禹勤而親庶政順宜適變執要御繁明同日月之<lb/>
照臨仁配乾坤之覆載恢制度而備綱紀述四朝列聖<lb/>
之心興禮樂而右詩書新一代太平之業漢室德隆之<lb/>
美適當此時周家刑措之功復見今日萬邦惟慶十載<lb/>
難逢方聖誕之載臨宜天休之滋至臣某等忝分使節<lb/>
出按侯藩觀九奏雲韶阻玉殿瑶觴之獻效三呼嵩岳<lb/>
均黄童白叟之懽<lb/>
　　　又表<lb/>
<pb n="KR4d0486_WYG_007-2a"/>
下同心戴舜屬八方寧謐之時帝立子生商正萬寶収<lb/>
成之候頌聲並作協氣横流恭惟皇帝陛下睿智足臨<lb/>
權綱總攬治無先于戢亂故以武居外而文居中德莫<lb/>
大于好生故以教為本而刑為末穆然垂衣裳于九重<lb/>
之上巍乎収功烈于三代之前誕節載逢多福自至臣<lb/>
某等逢五百歲之昌期慚無少補上億萬年之聖壽庶<lb/>
達㣲誠<lb/>
　　　中書省正旦賀表<lb/>
<pb n="KR4d0486_WYG_007-2b"/>
厯頒夏正大春秋一統之書禮謹漢儀受圖貢四方之<lb/>
賀歡均朝野慶洽天人欽惟皇帝陛下剛健體元寛仁<lb/>
育物董官常而敷聖訓炳照日月之臨恤民隱而降德<lb/>
音翕叶地天之泰至和斯應景福惟新臣某等夙被寵<lb/>
榮忝司端揆無尺寸效仰裨裁成輔相之功願億萬年<lb/>
永享伴奐優游之樂<lb/>
　　奏議<lb/>
　　　星變奏議<lb/>
<pb n="KR4d0486_WYG_007-3a"/>
欽奉聖㫖以恒暘暴風星芒之變同御史臺集賢翰林<lb/>
院會議者切惟事有本末政有先後今摭其本與先者<lb/>
言之其畧有五一曰畏天二曰敬祖三曰清心四曰持<lb/>
體五曰更化具列于後<lb/>
一畏天天育萬物不能自理乃立君以主之故君者所<lb/>
以代天育萬物也惟明君能知天監在上赫赫甚邇凢一<lb/>
語動一政令罔不兢兢業業思合天則期當天心若論<lb/>
官則曰天命有德五服五章不敢乘一時之喜怒而輕<lb/>
<pb n="KR4d0486_WYG_007-3b"/>
予奪之也若論刑則曰天討有罪五刑五用不敢因一<lb/>
時之喜怒而輕出入之也凡事如此謹守勿失於是陰<lb/>
陽和風雨時而萬物育天相之也乃若政令之或爽天<lb/>
必出灾異以儆之而儆之者所以仁愛人君欲其乆安<lb/>
長治而萬物得其育也故明君遇此則必省躬以知懼<lb/>
昭德而塞違誠格政修天意乃得於是灾變弭而和氣<lb/>
復矣故雖堯湯之世不能無水旱而卒以無害者堯湯<lb/>
用此道也<lb/>
<pb n="KR4d0486_WYG_007-4a"/>
一敬祖自古帝王創建國家無不自艱難而得之而傳<lb/>
之子孫猶菑者之望播穫作室者之待堂構也夫固不<lb/>
易哉我太祖皇帝起自朔方身歴百戰収附諸國惡衣<lb/>
菲食櫛風沐雨何如其辛勤也世祖皇帝親歴行陣心<lb/>
籌計畫恭儉敬畏以有天下混一南北何如其辛勤也<lb/>
欽惟陛下以仁明天縱之聖紹膺景命蓋嘗以此存心<lb/>
思祖宗開基建業之不易而遇是儆也因益兢兢業業<lb/>
用一財則必曰此民力也自祖宗艱難而得之也豈可<lb/>
<pb n="KR4d0486_WYG_007-4b"/>
輕用官一人則必曰此國柄也自祖宗艱難而致之也<lb/>
豈可輕與動靜整敕每事如此則百司自然共職庶政<lb/>
自然修舉祖宗在天之靈必皆歡恱而天祐響荅福禄<lb/>
日臻邦基益固矣<lb/>
一清心心者一身之主萬事之本也夫目之於視耳之<lb/>
於聽口之於言手之於執足之於履皆惟心之所使心<lb/>
得其正則接物臨事之際視聽言動皆得其正而無有<lb/>
繆悮乖戻之患况四海之廣萬㡬之㣲皆仰治于一人<lb/>
<pb n="KR4d0486_WYG_007-5a"/>
而一人之所仰者非此心乎蓋水必止乃可以涵物象<lb/>
鏡必明乃可以别妍醜故帝王貴清心清者靜一不遷<lb/>
之謂若聲色之娱宴飲之樂所不能無尤當節適使不<lb/>
至撓吾心之清心清則四海之廣無不燭萬幾之㣲無<lb/>
不察光明洞徹不言而信讒諛不得施邪偽不敢前百<lb/>
官有司皆安其職無有撓格之患則法制流行紀綱振<lb/>
舉灾變息而天下治矣語曰本立而道生故帝王以清<lb/>
心為本實總攬權綱之要道也<lb/>
<pb n="KR4d0486_WYG_007-5b"/>
一持體事莫不有體體者得其要之謂耳人君任宰輔<lb/>
以馭百官守法度以信萬民斯其體也若乃任一小官<lb/>
罰一小過有司之事耳而人君親之則有司懼矣夫上<lb/>
下正政令一賦歛以時用度有節賞罰必信此天下之<lb/>
守也而朝行夕改守無所止則臣下恐懼皆思為已而<lb/>
怠其所職殃害及民怨讟不免而或召灾異故為君之<lb/>
道在乎持大體先有司裁制予奪必信必一則雍熙之<lb/>
治可坐而致何灾異之有哉<lb/>
<pb n="KR4d0486_WYG_007-6a"/>
一更化傳有之琴瑟不調甚者必解而更張之為政不<lb/>
行甚者必變而更化之今有所甚患者曰財用不足曰<lb/>
選法撓亂曰官府不治三者而已改絃更張此其時也<lb/>
盍亦思其所由乎財用不足豈非所入者有限所出者<lb/>
無窮歟選法撓亂豈非賢不肖混淆越格者多而非格<lb/>
者不少歟官府不治豈非賞罰不明而名節素不勵歟<lb/>
宜敕有司詳較一歳錢穀所入幾何若所出皆為當出<lb/>
則財之不足將無法可理若猶有不當出而可以已者<lb/>
<pb n="KR4d0486_WYG_007-6b"/>
如不急之營繕無名之賜予據其名件一皆止之則財<lb/>
用必足矣又詳較銓選除合格外越格與非格者幾何<lb/>
任廻量其根脚功過定奪仍原其所由跡轍一禁絶之<lb/>
則選法必行矣官府之制上下内外相維相資各有條<lb/>
理果皆得人何有不治然人材不齊善惡必有故賞罰<lb/>
立焉若善者當賞而不賞惡者當罰而不罰則善者變<lb/>
而為惡而惡者狃而益甚又如犯至不赦大罪也而或<lb/>
巧圖復用老病謝事常理也或戀而不忍去至有貪欺<lb/>
<pb n="KR4d0486_WYG_007-7a"/>
害民善於自蔽不即敗露上官不以審風憲不以察因<lb/>
習成風不知有耻治何由興宜嚴敕省臺公賞罰勵名<lb/>
節由京朝始則官府自治矣凡此三者更化之畧也三<lb/>
者果更民力必紓人材必多祥瑞必集國勢必隆然非<lb/>
更之之難行之之難也非行之之難守之之難也惟聖<lb/>
天子以畏天敬祖清心之德守而行之又何難哉<lb/>
又二事竊聞今之議者皆曰實惠不能及民欽惟聖天<lb/>
子即位以來詔令頻下未嘗不以崇本抑末興利除害<lb/>
<pb n="KR4d0486_WYG_007-7b"/>
恤孤賑乏為務實惠至矣然且云爾者有司不能奉宣<lb/>
德意而有以格之耳其甚者有二事列于後<lb/>
一察吏治官府之設本以為民然而民弗蒙惠者豈非<lb/>
任職之人廉正者恒少而貪邪者恒多歟恒少者宜培<lb/>
植而反摧抑之歟恒多者宜簡除而反擁䕶之歟何以知<lb/>
其然也夫廉正者仰不能恱上官而復或忤也憾怒蓄<lb/>
矣俯不能媚奸民而又常戢之而怨憎積矣故舉一事<lb/>
則沮於上行一政則謗於下奸人乘釁猾吏授計扇黨<lb/>
<pb n="KR4d0486_WYG_007-8a"/>
搆誣譁然訟之蓄怒者得以折辱求索鍜煉而成其罪<lb/>
夫以搢紳廉正之士一旦屈膝受誣置對於無頼之小<lb/>
民縱萬一得觧而風槩掃地矣彼貪者於上則先意以<lb/>
希合於下則越禮以求媚贓賄狼藉未至敗露憲司上司<lb/>
佯為不知安然秩滿給由而去乃且奔走權要徼取優<lb/>
等擇授美官是廉正者少而益少貪邪者多而益多也<lb/>
嗚呼所謂實惠者將孰從而致之哉夫源清則流清本<lb/>
治則末治宜端本澄源特發嚴令戒敕内外官吏皆當<lb/>
<pb n="KR4d0486_WYG_007-8b"/>
洗心易慮奉公為民所在憲司及上司衙門毋敢抑正<lb/>
容奸務要精詳察舉其治行超衆者増秩賜金如漢世<lb/>
故事貪鄙尤甚者黜竄不齒憲司或失察舉亦行論罪<lb/>
如是良吏日多奸吏日少官府立而政化行惠及民而<lb/>
灾變息矣<lb/>
一除民患公家百須皆民所出取之有法民不知病今<lb/>
夫夏絲秋稅乃其常賦和買和雇官皆給價宜無所病<lb/>
者然和買和雇名件不一駢至疊出責辦須臾故和買<lb/>
<pb n="KR4d0486_WYG_007-9a"/>
必至望户科著貪吏憸人得縁為姦易新鈔為爛鈔者<lb/>
有之給價撙除者有之繆指其物惡賂焉而受者有之<lb/>
預嚇以多買而取賂者有之受賂當買之户而移之下<lb/>
户者有之又有追呼停留費用過當民不勝擾矣其和<lb/>
雇則十車之運而為百車之雇有車之家合境追攝必<lb/>
賂而後免故和買和雇姦民之利而細民之病也今後<lb/>
一切和買和雇憲司必須密為體察仍許諸人首告似<lb/>
前犯者痛行追斷監臨有失防禁罰俸標過甚者降等<lb/>
<pb n="KR4d0486_WYG_007-9b"/>
憲司不察同坐今歳止於大都將年例和買段疋絲絹<lb/>
等物預期張立榜文各開色様幅尺麄細輕重添價収<lb/>
買仍許中買鹽引商旅四集旬月可辦不惟省減脚力<lb/>
防押官兵及免水火盗賊之虞實永絶姦人因公規利<lb/>
害民之弊若慮或有躭悮且可内外分買若大都果便<lb/>
來歳通行斯亦惠民弭灾之切務也<lb/>
　　　皇慶改元歳奏議<lb/>
臣某等言蓋聞人臣以報國為忠効忠以進言為先况<lb/>
<pb n="KR4d0486_WYG_007-10a"/>
臣等以衰暮之年遭逢聖運首膺寵召過荷異恩不有<lb/>
一言將何以報竊惟天育萬物不能自理傳之天子天<lb/>
子理萬物不能獨為傳之中書中書所以行天子之令<lb/>
而裁理萬物者也其事權不可不專猶慮有闕焉於是<lb/>
置御史臺執憲以繩之繩之者所以成之也其紀綱不<lb/>
可不振苟中書之事權不分臺諫之紀綱不沮天下無<lb/>
難事矣故聖王無為無為者得其要也其要奈何省臺<lb/>
是已臣等前陳八事既嘗言之矣欽惟皇帝陛下聰明<lb/>
<pb n="KR4d0486_WYG_007-10b"/>
智睿出于生知寛仁慈愛發乎至性爰自潛邸至踐東<lb/>
闈再翦巨姦一匡宗社其規模注措固己有在矣即位<lb/>
之日尊述世祖皇帝成憲分降明詔播告天下丁寧切<lb/>
至聞者感動其於利民去弊之道至矣盡矣至謂除樞<lb/>
密院御史臺徽政院宣政院各依舊制其餘諸衙門及<lb/>
近侍人等敢有擅自奏啓中書政務者以違制論又至<lb/>
元三十年之後諸衙門改陞剏設并多餘員數非世祖<lb/>
皇帝之制者從省臺分揀減併降罷詳二條聖意之所<lb/>
<pb n="KR4d0486_WYG_007-11a"/>
以假權中書畀重憲臺者昭然可見何者急於圖治耳<lb/>
是以中外拭目欣覩太平然臣等愚繆過計猶有不得<lb/>
不冐罪為陛下言者夫欲得而患失與喜而奪悲人情<lb/>
之所同也今當分揀減降之始其患失而悲奪者為不<lb/>
少矣慮或萋斐之言伺便而入浸潤膚受謗歸省臺儻<lb/>
省臺一摇政本隨易必至上煩聖慮下紊諸司在於逺<lb/>
圖所繫甚大伏願陛下𢎞乾坤之量廓日月之明謹更<lb/>
始之方守已頒之制提綱挈要確然不移使㣲漸之萌<lb/>
<pb n="KR4d0486_WYG_007-11b"/>
宻遏潛弭則事權一而紀綱振庶政萬㡬不勞而理陛<lb/>
下雍容髙拱坐撫至治享無為之樂臣等之願也<lb/>
　　　奉使宣撫囬奏疏<lb/>
近蒙都省遣差欽賫聖㫖奉使宣撫山北遼東道尊依<lb/>
廵歴回至大寧路乃以八月初六日戌時地震土人云<lb/>
本處自至元二十七年八月二十三日地震之後至今<lb/>
時時震動未己當時不以為慮數日訪之旁郡以及上<lb/>
都隆興皆然而太原平陽為甚九月復歴上都隆興等<lb/>
<pb n="KR4d0486_WYG_007-12a"/>
處其震不時復作未見止息欽惟聖上以聰明聖智之<lb/>
姿受天景命嗣守大位以來親擇相臣精選臺官蠲租<lb/>
宥過賑乏恤孤覆燾之恩洋溢中外比又遣使七道分<lb/>
行天下問民所疾苦雖堯舜博施濟衆之心不是過也<lb/>
然而地道愆常尚勤聖慮者靜思其故灼有由來良以<lb/>
有司不能盡體上心擴充至化况更張之始宿弊革而<lb/>
尚存新政欝而弗通積陰凝結陽氣上行不得宣達而<lb/>
為此變也何以言之凡理順為陽理逆為陰則是順理<lb/>
<pb n="KR4d0486_WYG_007-12b"/>
之政少而逆理之政多也君子為陽小人為陰則是君<lb/>
子少而小人多也公則為陽私則為陰則是奉公少而<lb/>
懷私者多也雖然陽進有元陰退有漸養其元需其漸<lb/>
陽進而陰退矣某輒敢不避僭越謹書管見所得凡九<lb/>
事一曰重省臺二曰明相職三曰清省務四曰正六官<lb/>
五曰慎賞罰六曰均榮辱七曰嚴禁衞八曰禁奢僭九<lb/>
曰勵學校固知迂闊無足采錄然皆進陽退陰拳拳之<lb/>
義也合行開坐具呈中書省照詳施行<lb/>
<pb n="KR4d0486_WYG_007-13a"/>
一曰重省臺天育萬物不能自理傳之天子天子理萬<lb/>
物不能獨為責之中書中書所以行天子之令而裁制<lb/>
天下者也其事權不可不專猶慮有闕焉於是置御史<lb/>
臺以法䋲之䋲之者所以成之也其紀綱不可不振苟<lb/>
中書之事權不分憲臺之紀綱不沮天下無難事矣曩<lb/>
者近侍諸衙門往往奏事干預朝政省臺未免沮抑事<lb/>
致紛龎近欽奉聖㫖節該諸衙門不得奏人做官開讀<lb/>
之日人情大恱愚見以為都省宜與御史臺同議聞奏<lb/>
<pb n="KR4d0486_WYG_007-13b"/>
更乞頒降聖㫖戒飭近侍及諸衙門除本管職務外凡<lb/>
關係有司一切合行政事毋得干預陳奏必有事須奏<lb/>
者亦須奏乞宣傳中書省或御史臺照依札撒施行仍<lb/>
許省臺詳事可否回奏不由省臺而輒奏行者有罪如<lb/>
此則事權歸一而紀綱振萬幾之務不勞而理矣<lb/>
二曰明相職凡諸司守職者皆不可私而宰相為甚諸<lb/>
司之私不過敗一事損一民廢一職殃一郡而己宰相<lb/>
之私小則害天下大則誤國家矣相可私乎宰相之私大<lb/>
<pb n="KR4d0486_WYG_007-14a"/>
率有四而貨賄不與焉或恃勢以臨下或固寵以媚上<lb/>
或苟安而不為或畏禍而不言恃勢以臨下則權必歸<lb/>
已請託行而朋黨分矣固寵以媚上則道不由公諛謟<lb/>
進而小人肆矣苟安而不為則百職不舉而庶政隳矣<lb/>
畏禍而不言則忠告不聞人罹其害而國事殆矣凡此<lb/>
四私不可一朝有也爰自至元乙亥之後老姦巨蠧繼<lb/>
踵用事所謂四私者極矣一二十年之間居官為吏者<lb/>
惟知賄賂關節可以進身憸佞薄刻可以得名正直者<lb/>
<pb n="KR4d0486_WYG_007-14b"/>
指以為狂謹守者嗤以為愚不知有禮義廉耻也即今<lb/>
吏弊連根株民病成膏肓實由宰相之私有以使之耳<lb/>
必欲痛懲斯弊莫如昭示無私宜先下令曰凡有傳稱<lb/>
諸相鈞㫖及假倚門下威福脅制諸司屬託公事者該<lb/>
管官吏隨時赴省稟首究治仍許諸人察舉御史糾彈<lb/>
若所管官吏不即稟首與屬託者同罪輒已施行違法<lb/>
者加等蓋身正則令從上行則下效將見百司悚畏善<lb/>
政流行風俗革而相職得矣<lb/>
<pb n="KR4d0486_WYG_007-15a"/>
三曰清省務中書省宰相之府所以臨百司統萬幾定<lb/>
謀畫出政令佐天子以安天下者也其地不為不崇其<lb/>
責不為不重然居崇有容任重有要容宜肅要宜簡蓋<lb/>
肅者衆所嚴而簡者繁之制也能簡而肅則所謂定謀<lb/>
畫出政令佐天子以安天下者可得而言矣至元初年<lb/>
丞相到省諸人無故不敢入外門外門不敢入得入省<lb/>
房者少矣不敢入省房得入都堂者絶少矣是時諸房<lb/>
省掾所掌惟一鈞㫖簿控制六曹而天下之事井井皆<lb/>
<pb n="KR4d0486_WYG_007-15b"/>
辦省中廓然望如神明得簡肅之道也厥後一二十年<lb/>
之間巨姦繼作相踵一途羣小乘時蟻聚蠅附莫不苟<lb/>
縁公事以濟私權如胥吏管庫之免除匹帛斤絲之出<lb/>
内皆須𤨏碎呈稟駁勘往來競以生事為能號稱用心<lb/>
出力文隨事具日積日繁由是撿舉困于兩司判署疲<lb/>
於八府終日倥偬特一繁劇大有司耳雖有䕫稷伊傅<lb/>
之賢其於贊襄調燮之功蓋有所不暇矣兹可謂簡乎<lb/>
又每旦諸相入省例引門下親信數軰諸人混入森立<lb/>
<pb n="KR4d0486_WYG_007-16a"/>
滿堂或僞或眞互不能辨内隱姦慝亦莫可知使郎吏<lb/>
啓覆於喧雜之中執政可否於厮役之後不惟泄漏政<lb/>
事實為虧損尊嚴兹可謂肅乎詳此二事初若甚㣲乆<lb/>
而相仍其弊實大宜令六部各具所掌事務名件及施<lb/>
行禮判委官分間凡有定例及涉細碎重複不必呈禀<lb/>
者悉皆削去一取至元十年以前典故遵依施行仍禁<lb/>
約諸人無故不得入省門每日諸大夫聚會親隨不許<lb/>
入後堂令有職役者一人輪直聽候命令知印通事省<lb/>
<pb n="KR4d0486_WYG_007-16b"/>
掾出入恒不過四五人如議事皆令廻避即有諸投下<lb/>
即諸衙門以事稟說者令客省使分間亦不過一二人<lb/>
得入如此省體肅而愈尊相職清而多暇其所以佐天<lb/>
子安天下者徐爾圖之宜無不辦<lb/>
四曰正六官按周禮六官以配天地四時蓋六官得其<lb/>
職則天地四時之氣可得而正也今之六部是已六部<lb/>
果得其職乎畧舉而言之吏部實為天官掌别淑慝平<lb/>
銓衡使賢者進不肖者退乃其職也今其法惟以日月為<lb/>
<pb n="KR4d0486_WYG_007-17a"/>
功不以能否為斷衙門欲併而不果冗貟方汰而遽停<lb/>
賢者果能進乎不肖者果能退乎則天官未得其職矣<lb/>
刑部實為秋官掌司威罰平獄訟使惡者詘而善者伸<lb/>
乃其職也今律令未見施行所掌分於宗正或乃不分<lb/>
輕重指名脱放罪囚惡者果詘乎善者果伸乎則秋官<lb/>
未得其職矣又如禮部之禮制無所定科舉未能設兵<lb/>
部之軍役不得均驛政不得間則春夏二官未得其職<lb/>
矣詳數事餘可類推天地四時之氣有所未正者或果<lb/>
<pb n="KR4d0486_WYG_007-17b"/>
出於此乎易曰后以裁成天地之道輔相天地之宜以<lb/>
左右民宜令六部條具所掌得失參酌古制定奪聞奏<lb/>
頒定新規刮去舊轍使之各得其職責以必成實裁成<lb/>
輔相左右萬民之大端也<lb/>
五曰慎賞罰古之有國家者凡能使一世之英傑奔走<lb/>
用命四海之人厭服而慕化者無他術焉賞罰而已矣<lb/>
故賞罰者國之大柄人主之所固執而慎施有司之所<lb/>
敬守而奉行者也故賞一善則使天下之人皆曰此宜<lb/>
<pb n="KR4d0486_WYG_007-18a"/>
賞也莫不躍然而喜為善罰一惡則使天下之人皆曰<lb/>
此宜罰也莫不悚然而懼為惡夫能使人懼為惡而喜<lb/>
為善則天下無事矣苟為善者不必得賞雖賞而有所未<lb/>
至為惡者不必得罰雖得罰未必得當及不應賞或以<lb/>
喜而賞之不應罰或以怒而罰之則惡者無所為懼而<lb/>
日益逞善者無所為喜而日益懈為善者懈為惡者逞<lb/>
而天下多事矣由此言之賞罰可不慎歟今後擬乞聞<lb/>
奏上位處分及都省諸司所行關係予奪升黜賞罰事<lb/>
<pb n="KR4d0486_WYG_007-18b"/>
理未行之間當該有司皆須詳審精究必皆當理然後<lb/>
施行即或理有未當得以駁舉辨覆更改不舉者有罪<lb/>
風憲衙門隨事糾彈究治大者聞奏<lb/>
六曰均榮辱近欽奉聖㫖頒降處决官吏取受條格十<lb/>
有二章既示其辱矣其所以榮之者宜亦加焉伏覩歴<lb/>
代盛時内外職官所受制勅皆有勲爵其父祖母妻隨<lb/>
其所受官資例有封贈誥命竊嘗思之蓋人主以恩禮<lb/>
假名爵之重以勵其為臣之忠人臣以忠力取名爵之<lb/>
<pb n="KR4d0486_WYG_007-19a"/>
榮以顯其為子之孝則是恩榮一致上下相資不易之<lb/>
典也且夫勸奬之方無如榮辱之切况人之至親至愛<lb/>
者至於父祖母妻極矣今使勲爵之華封贈之澤奉公<lb/>
守職則從而予之至親至愛者均其榮貪汚敗政則從<lb/>
而奪之至親至愛者均其辱其為勸奬孰切於斯宜令<lb/>
有司檢會前典定擬聞奏頒行不惟臣下深警榮辱之<lb/>
公而競效其忠實表聖朝太平禮文之備而大著其美<lb/>
矣<lb/>
<pb n="KR4d0486_WYG_007-19b"/>
七曰嚴禁衞古者天子之居必通籍乃得出入示尊嚴<lb/>
謹幾㣲也欽惟車駕所幸軒陛宿衞之下宜加嚴密至<lb/>
於作好事僧道各有寺觀亦不宜頻在宫禁諸色近侍<lb/>
及藝術承應人等皆宜定給符驗出入辨認更乞詳酌<lb/>
聞奏<lb/>
八曰禁奢僭風俗必不可使奢奢則僭僭則獄訟興姦<lb/>
邪熾傷財不論也今之風俗可謂奢且僭矣市道之間<lb/>
有一笠直百五十貫者有一靴直二百餘貫者踰常過<lb/>
<pb n="KR4d0486_WYG_007-20a"/>
費聞之駭人夫靴以衛足笠以庇首僅得完潔成禮足<lb/>
矣亦何取百五十貫及二百餘貫之貴哉豈非奢乎又<lb/>
如銷金鍍金之禁婚姻嫁娶之制雖嘗施行未見禁止<lb/>
富者恣欲而無窮貧者破産而不足如此等類蓋非一<lb/>
端古者車服器用皆有等差婚姻䘮葬各有品節宜令<lb/>
有司參酌古今定立各項制度聞奏施行如靴笠銷金<lb/>
鍍金等事一皆禁斷不惟風俗漸厚禮義興行實省財<lb/>
佐民之急務也<lb/>
<pb n="KR4d0486_WYG_007-20b"/>
九曰勵學校學校者風化之源人才之本也其勉勵之<lb/>
道朝廷已有累行條格頃年以來各處牧民之官競以<lb/>
修建文廟為事在於政蹟固為可佳然考其師生敎授<lb/>
之實人才作養之功百無一二是務其外而遺其内也<lb/>
是知其標而不知其本也終亦何益哉即今所歴府州<lb/>
司縣首領官吏往往不識字上司所下文檄有不會句<lb/>
讀㫖意而錯施行者中間實繫利害學校不興之過也<lb/>
今後合令各道亷訪司嚴行督責所屬凡學校之務須<lb/>
<pb n="KR4d0486_WYG_007-21a"/>
要用心整治期於必成所教生員名數及所業次第每<lb/>
季申報廉訪司以備閱試察舉生員入學者與免本身<lb/>
雜役能通一經者免本身差發通二經者及成功課者<lb/>
除免本身差役外本户雜泛全免三年無成者依舊當<lb/>
役其有學業精熟才行超異者廉訪司官體訪是實保<lb/>
舉量材區用其學校成否實跡提調官任滿解由内開<lb/>
寫如此庶望學校興行風俗美而人才衆矣<lb/>
大德七年奉使宣撫山北遼東十月回至宣德奉聖州<lb/>
<pb n="KR4d0486_WYG_007-21b"/>
具呈<lb/>
　<lb/>
　<lb/>
　<lb/>
　<lb/>
　<lb/>
　<lb/>
　中庵集卷七<lb/>
</p>
<p>
</p>
  </div>
<div>
                <head>中庵集卷八</head>
    <p>
<pb n="KR4d0486_WYG_008-1a"/>
欽定四庫全書<lb/>
　中庵集卷八　　　　　　元　劉敏中　撰<lb/>
　　書啟<lb/>
　　　察院與臺呈書<lb/>
承奉中書省劄付將内外官吏俸給住支切惟聖朝自<lb/>
改元以來更制法度審究治端首行選官頒俸之法著<lb/>
為成規内外有差小大有冝是以官不易方民不知擾<lb/>
迄今二十餘年卒成一家太平之功者良以此也今者<lb/>
<pb n="KR4d0486_WYG_008-1b"/>
一旦將官吏俸給遽爾住支若即别有定奪則無不善<lb/>
若遂因而勿與則未見其可蓋與之費易給而官易治<lb/>
勿與則費必重而民必困何者俸祿之法所以使人以<lb/>
責其亷也今天下之俸為數雖多然要必有定限官吏<lb/>
自俸之外一有所取即名為贓苟能亷者固自畏避不<lb/>
敢犯矣至若貪汚不法之人時或有之則有得以覆按<lb/>
而繩之以法盡取其所贓之物歸之於公然後黜罰之<lb/>
戮辱之如此貪汚者足以戒矣所謂費易給而官易治<lb/>
<pb n="KR4d0486_WYG_008-2a"/>
也今誠一切勿與則非徒無以使人將見向之亷者亦<lb/>
必困餓不能以自守而貪汚不法之人幸乗是隙必皆<lb/>
曰無俸矣其何以責我視其民譬若逸虎之得羣羊必<lb/>
且快意而噬之此其所取者寧復有限耶較之俸祿當<lb/>
不啻十百千萬也然則有司冝如何而繩之哉以此言<lb/>
之是去防而縱之貪也是惜目前有限之費而遺百姓<lb/>
無窮之患也是見其所得而不見其所失之多也而可<lb/>
乎哉所謂費必重而民必困也况今幅貟堂堂雄跨千<lb/>
<pb n="KR4d0486_WYG_008-2b"/>
古生財之道不一其源亦何嗇此區區之俸而重斯民<lb/>
之困者哉雖然誠亦有可議者蓋其分職太繁設員太<lb/>
多而仰食者太冗也傳曰省吏不如省官省官不如省<lb/>
事為今之計莫若停冗職削冗員也如此則事一而官<lb/>
不雜官不雜則冗食者去而用度自足矣俸祿不可不<lb/>
復也<lb/>
　　　代上執政呈<lb/>
蓋聞設官務先使能序爵在乎首功功有大小能有優<lb/>
<pb n="KR4d0486_WYG_008-3a"/>
劣而官爵崇卑貴賤之差定矣官爵一定而上下無有<lb/>
覬覦廢隳之心則五帝三王之治又何難致哉伏見國<lb/>
家修飾治具網羅人材將以興太平之功業故天下之<lb/>
士于于峩峩雲集京師莫不願奏一技售一能以效其<lb/>
萬分之一某才力行能無過於人然生遇聖時輒不敢<lb/>
自棄㓜而儒長而吏﨑嶇黽勉垂三十年竊嘗自謂亦<lb/>
可以用於世矣乃猥厠沂郯萬戶府幕今因承乏獲觀<lb/>
光之願輒不揆踈賤據所見聞敢為一言惟大人裁之<lb/>
<pb n="KR4d0486_WYG_008-3b"/>
方今京府州縣上下自有次第其官吏調選之制視此<lb/>
為定不可易也且萬戶府總管府其品敵耳然而總府<lb/>
掌民而萬戶掌兵兵民不同其於為國之功則無異也<lb/>
今掌民之屬無間小大久新率皆廷引薦舉調選入格<lb/>
以為常例而掌兵之屬處則修號令正簿帳董器械戒<lb/>
斥候虞度釁隙以䆒其一切之利害至其有警則舍文<lb/>
墨就矢石擐甲執戈以與士卒共及事稍已則士卒即<lb/>
得休息而此屬方且釋戈甲操文墨第功議罰數馘訊<lb/>
<pb n="KR4d0486_WYG_008-4a"/>
俘雖神乏力竭不敢言苦此其勞不減於掌民者明矣<lb/>
顧乃困頓邊境彌年累月雖勤勞若此而其情不得上<lb/>
達思如掌民間調一官進一爵不可得矣且比來調補<lb/>
兵幕往往皆用掌民之員而此屬盻盻又如故遂使其<lb/>
徒自甘於廢隳無所望之地而朝廷亦遂委之踈逺不<lb/>
收錄之夫掌民者如彼而掌兵者乃如此恐非所以公<lb/>
調選之制也且此屬豈皆固為軍伍之人哉蓋惟遷調<lb/>
官吏之前為本路差遣不敢辭謝以致夤緣滋久而朝<lb/>
<pb n="KR4d0486_WYG_008-4b"/>
廷乃一以視之若此良可悲也伏望開闢公道察其勤<lb/>
勞使内外之任同其恩榮兵民之功無所偏廢則某等<lb/>
幸甚<lb/>
　　　與儲主事天章<lb/>
某頓首主事天章執事向來車從累留歴下辱承盼飲<lb/>
酒晤言盡殷勤之懽蓋古人有一見如舊相識之義顧<lb/>
不肖不足以當之耳感愧感愧嵓甫滕君廼執事收拾<lb/>
舊物今以嵗貢赴召亦何待老夫云云也謹因奉狀申<lb/>
<pb n="KR4d0486_WYG_008-5a"/>
候起居兼謝相好之意秋晚寢餗加慎不宣<lb/>
　　　與吏部劉主事漢卿<lb/>
某頓首主事漢卿伏審擢掌銓衡士大夫所在相慶曰<lb/>
劉君當路天下庻幾無淹滯之才矣而某以老懶廢故<lb/>
不克作尺書申賀左右負罪負罪滕君嵓甫濟南秀異<lb/>
執事所素知今以嵗貢赴召將行請書竊謂奬士之心<lb/>
當有所處故不敢喋喋也秋序尚慎眠食不宣<lb/>
　　　與劉太醫舜臣<lb/>
<pb n="KR4d0486_WYG_008-5b"/>
某頓首太醫舜臣足下别益久思益深故舊之情自應<lb/>
爾也惟進見之暇冲融粹和動止廸吉想皆安樂某山<lb/>
野懶慢之癖君所素知加之衰白颯然無可為者然時<lb/>
有所感思欲如向時欵曲一言不可得也每臨風北望<lb/>
搔首而已嵓甫滕君鄉中老成秀俊今實充嵗貢以行<lb/>
足下推之輓之可也尊丈教授先生不敢作狀煩唾名<lb/>
致懇不宣<lb/>
　　序一<lb/>
<pb n="KR4d0486_WYG_008-6a"/>
　　　送王紹明郎中序<lb/>
涸澤之洿有舟焉水不過半腹膠於泥莫能行也及乎<lb/>
秋水時至瀰谷蔽川而下汪洋汎濫倐焉莫測其舟則<lb/>
飄然即舉汎然而浮浩然而行矣今夫士之生不得其<lb/>
地進不得其道者亦必待大人君子有以感發振起之<lb/>
也夫水大可以載舟然水固非與於舟而舟自利於水<lb/>
也大人君子行為言動亦無與於士而士之興起者自<lb/>
有以得大人君子也燕山京師所在固大人君子之淵<lb/>
<pb n="KR4d0486_WYG_008-6b"/>
藪也而其尤赫赫者惟吾郎中王公焉蓋公之為人其<lb/>
持富以禮其處心以仁其接人遇物以誠故凡一恵一<lb/>
言之出則使屈者伸滯者通弱者强懦者立學者得以<lb/>
成其學仕者得以達其仕是以士無賢不肖翕然皆歸<lb/>
之而公初無與於其間也嗚呼由公而得以顯於世者<lb/>
天下不知其幾何人聞公之風願見而不可得者天下<lb/>
又不知其幾何人如敏中者亦願見而不可得者之一<lb/>
也幸而公自去嵗冬來濟南既就館賔客之造者車馬<lb/>
<pb n="KR4d0486_WYG_008-7a"/>
僮僕日夕滿門是以睥睨而不得進也既少間而欲進<lb/>
則又自以為固陋荒僻之人廼敢率然自薦於大人君<lb/>
子之門耶又復逡巡而不敢進也乃自咎曰汝平日所<lb/>
病者徒以願見而不可得耳今得見而不見是終莫得<lb/>
而見也汝苐往見之見則必有言焉有言則汝之固陋<lb/>
荒僻之疾冝有以去之也於是與嘗為友者四人共往<lb/>
拜之間於客席而坐公嘆而語客曰方今朝廷可謂得<lb/>
人矣我嘗觀其麟遊鳯集頭角之昻然如璋如珪徳器<lb/>
<pb n="KR4d0486_WYG_008-7b"/>
之温然躋躋蹌蹌衣冠之偉然朝廷可謂得人矣然詢<lb/>
其人所自出則曰東魯也曰鎮陽也曰大名也曰某所<lb/>
某處也若濟南則百無一二焉至於區區一隨國猶曰<lb/>
有季梁在今濟南之屬邑若隨國者不啻六七而乃反<lb/>
無人耶豈教育之有所未至耶抑士氣之不能自振耶<lb/>
公之言若是四人退而喜曰凡得於公者有三焉始見<lb/>
公容止之和雅為可觀也次聞朝廷之人材之衆多為<lb/>
可慕也終知濟南之無人為可懼也夫可觀則必有以<lb/>
<pb n="KR4d0486_WYG_008-8a"/>
取法可慕則必有以自脩可懼則必不敢以自惰矣信<lb/>
乎大人君子之足以感發振起人也異時使濟南之人<lb/>
得必出涸澤之洿者繄公之力歟故于其歸也敬叙其<lb/>
始末為謝至元七年正月望日歴下晚進劉敏中再拜<lb/>
　　　送霍巡檢彦深之無棣序<lb/>
梁鄒霍彦深性明敏有智略自其㓜時嶷然巨人年十<lb/>
七襲父為梁鄒簿未幾去官就學養母孝謹家之内外<lb/>
肅整咸理人皆稱之以為興霍氏者必此人也今年春<lb/>
<pb n="KR4d0486_WYG_008-8b"/>
朝廷案視郡縣疏逺之境慮有盜生而為民害乃例置<lb/>
巡檢一人給之印綬祿廪使警督之仍命吏部選名已<lb/>
在籍而未嘗有過者任其職濟南所置凡數處而彦深<lb/>
得無棣焉將行諸君咸賦詩以贈之而命僕為序故因<lb/>
以言而告之曰理有至微而重至小而大者子嘗知之<lb/>
乎苟知其理則大者不以有餘而矜其大小者不以為<lb/>
不足而恥其小微者不以自輕而忽其微也天之形穹<lb/>
窿蒼莽仰之敻然而無極而其機緘之所以斡旋者特<lb/>
<pb n="KR4d0486_WYG_008-9a"/>
以生育長養為事若夫日月辰宿風雨雷霆霜露霰雪<lb/>
焕乎其昭囘翕乎其皷舞沾濡煦燠之恩震厲肅殺之<lb/>
威囘互變化莫測其端倪此天之所以為髙大而不可<lb/>
及也然而生育長養之功不能獨成要必責成於處卑<lb/>
之地雖方寸之壤與有力焉苟以寸壤之微為不足恤<lb/>
一一而遺之則全功有所弗成而造化或幾乎息矣夫<lb/>
寸壤之於天其微固不容較然其相成相與之理即而<lb/>
求之不亦既重矣乎今夫巡檢之任固亦微且小矣而<lb/>
<pb n="KR4d0486_WYG_008-9b"/>
其至重至大者實係焉書曰亶聰明作元后元后作民<lb/>
父母故天子當宁百官奉命奔走不敢暇者蓋亦為民<lb/>
而已矣而其係民之最切者莫如宰相縣令之微固不<lb/>
敢望於宰相今所係而與之一者何哉蓋宰相上之極<lb/>
天子之至密者也縣令下之極民之至密者也故宰相<lb/>
一言一動之際天下或受其利病則所係既已重且大<lb/>
矣而縣令之所係殆有甚於此者凡下之寃苦愁恨纎<lb/>
悉委曲之情有望於上者宰相容有所不知而縣令皆<lb/>
<pb n="KR4d0486_WYG_008-10a"/>
知之然蔽而弗聞則在上者又安能加意而恤之哉凡<lb/>
上之教化恩澤所以逮於下者宰相既行之而縣令或<lb/>
不能承宣則在下者又安知恩澤之及我哉下之情既<lb/>
達於上而上知所恤矣上之澤既宣於下而下受其賜<lb/>
矣然而復害民之尤甚者曰盜則又縣令之所不暇及<lb/>
而巡檢實主之是其官雖微而係愈重任雖小而責愈<lb/>
大矣故孔子稱天子不敢遺小國之臣而栁下恵不辭<lb/>
小官要皆當於理而成其為民之功耳彦深而能守而<lb/>
<pb n="KR4d0486_WYG_008-10b"/>
官慎而任無忽於微無恥於小副朝廷所以為民之意<lb/>
則自下以升髙由近以至逺其孰禦之哉其孰禦之哉<lb/>
至元七年二月二十六日序<lb/>
　　　送蔡知事序<lb/>
玉藴於山治玉者索之珠産於淵求珠者出之俊逸隠<lb/>
遁之士不求於有司而有司求之矣况乎名登十等之<lb/>
列行已聞於人才已效於用名實暴白可以紀錄者有<lb/>
司其寧舍之耶天子坐明堂理萬民而其所以為務者<lb/>
<pb n="KR4d0486_WYG_008-11a"/>
不過得人於有司而責其得人也天子務得人於有司<lb/>
有司務得人於天下是則有司之責亦重矣故凡任是<lb/>
責者必良有司也其必知人材之所當必得又知人材<lb/>
之不可易得故常平允其心思精明其鑒識奬拔銓選<lb/>
無敢有忽汲汲焉惟恐失而負其得人之責也今以已<lb/>
聞之行已效之才以即於政唯恐失之有司是猶治玉<lb/>
求珠者之得玉於坦途而獲珠於平川也其不為喜且<lb/>
慶也寡矣何慮不增重其價乎濟南幕府知事蔡君資<lb/>
<pb n="KR4d0486_WYG_008-11b"/>
明而性敏力善好學古人得失之迹時務利病之原國<lb/>
朝新舊之典皆耿耿著于胷中刀筆案牘特其餘事爾<lb/>
事上接下敬而有禮望之温淳如古良士至其臨事剖<lb/>
煩理劇敏㨗如流然終不失大體由是公議翕然服其<lb/>
能小吏細民亦莫不敬愛曰我蔡君有恩徳于我矣是<lb/>
非行已聞而才已效者乎今其秩滿矣且録其狀以請命<lb/>
於有司斯亦為有司坦途之玉而平川之珠也其必獻<lb/>
之天子以聽其爵賞將見韓思彦之夜加二階主父偃<lb/>
<pb n="KR4d0486_WYG_008-12a"/>
之嵗中四遷不獨専美矣某且竢而為蔡君後日之賀<lb/>
七年六月二十七日序<lb/>
　　　送二舅知事還郯幕序<lb/>
郯古之子國也於列國為諸侯則其地亦已勝矣春秋<lb/>
郯子來朝論官名善孔子之道而學之則其主亦嘗有<lb/>
人矣廼者天子將問罪東南江淮之間由東而西上下<lb/>
數百千里分符列鎮以訓養士卒且以為疆境之固其<lb/>
最東而直其衝者惟郯焉故雄疆整飭常不敢後於他<lb/>
<pb n="KR4d0486_WYG_008-12b"/>
鎮城髙而堅隍浚而深旌旗擾雲電鎧胄輝日月鈜金<lb/>
震鼓虎哮龍怒其強弓勁弩則盡時力擇木之良引而<lb/>
射之往往出六百步之外洞胷達心不論也其劒㦸之<lb/>
利則皆耶谿赤山之精陸剸象犀水截鯨鯢刜車斬甲<lb/>
不論也貔虎之士瞋目叱咤賈勇超乗仡仡焉憤憤焉<lb/>
皆以久生為恥其講事則偏伍行卒坐作進退無不如<lb/>
法超髙山越長澤雲迴風轉不可測也不知郯之為子<lb/>
國也亦嘗有若是耶吾見其地之勝有加於前矣其主帥<lb/>
<pb n="KR4d0486_WYG_008-13a"/>
則天子之所擇任有文武長才頗牧吳白未可為讓而<lb/>
又虚已納士譽望赫然又不知郯子之善論官名而亦<lb/>
使能有若是耶吾見其主之賢有加於前矣地之勝如<lb/>
此主之賢又如此斯固功名竒崛之士注心翹首趨而<lb/>
競赴也而吾舅氏魏公首以幕賔遊其間其亦足以為<lb/>
快矣其亦足以有為矣雖然未足為吾舅氏得也舅氏<lb/>
才傑而學贍事練而慮周竊謂其冝恢張特達登金門<lb/>
上玉堂以為福於天下也久矣顧且從事於一鎮則固<lb/>
<pb n="KR4d0486_WYG_008-13b"/>
亦不足為已然幸因天子之將問罪東南也少加力焉<lb/>
夫事立則名必彰功集則身必榮不以區區累其志則<lb/>
事必立不以洶洶易其節則功必集嘻若此者舅氏固<lb/>
能矣然則所謂恢張特達登金門上玉堂以為福於天<lb/>
下者雖佇立而待可也郯之諸君毋但以幕賔期我舅<lb/>
氏哉此某之平昔素所欲明者今因其來而歸也故以<lb/>
為言至元七年臘月日<lb/>
　　　送曹君幹臣之陽丘序<lb/>
<pb n="KR4d0486_WYG_008-14a"/>
吾鄉陽丘天下之名邑也厥土曠衍原澤相錯有麻麥<lb/>
桑果稻魚之饒薪蔬材木冶石之美而長白女郎荆湖<lb/>
栁雉諸山峭拔峻秀掩互相屬繚其城如環然有水曰<lb/>
繡江出于其境之南山下清泠迅駛宛轉紆絡經其境<lb/>
且百里而東北入于海民往往泝涯為峽峽其流以運<lb/>
舂磑林落映帶山與水相吞吐令人蕭然有武陵桃源<lb/>
之想故其俗朴而不鄙簡而不野剛而友直而義油油<lb/>
熙熙有古之遺風傳所謂民之性剛柔緩急繋乎水土<lb/>
<pb n="KR4d0486_WYG_008-14b"/>
之風氣信矣曹君幹臣乃其邑人也㓜就學濟南敬齋<lb/>
髙先生君植志堅固而才思贍㨗先生愛之曰是子必<lb/>
異乃盡以其學而授之既卒學益復自勵以恣討經籍<lb/>
務為無所不貫其為文章雄深典雅無浮薄矯飾之態<lb/>
蓋其性然也頃者朝廷例置州縣學敬齋曰曹某吾門<lb/>
之髙弟也不可以不達乃書其才行薦之府而聞于朝<lb/>
以為陽丘邑學教官嗚呼以君之才之學正當元朝興<lb/>
建有為之秋翕忽變化固將有逺大者存也區區一邑<lb/>
<pb n="KR4d0486_WYG_008-15a"/>
學人烏足相溷哉雖然君之母且老而其子未壯故且<lb/>
歸其鄉以養其母以將其子以盡其孝慈之道焉耳此<lb/>
蓋君之志也而吾之所以期君之往者又不在於是聞<lb/>
之吾鄉自令長而下在官者皆賢自兩張先生而下為<lb/>
士者皆賢君之往吾知其在官者與夫為士者必欣然<lb/>
相謂曰曹君吾邑之人也㓜而學於府長而範吾邑之<lb/>
人非惟曹君之榮乃惟吾邑之榮也則必倡率其民人<lb/>
敦朂其子弟以從學於君矣而為子弟者亦必相謂曰<lb/>
<pb n="KR4d0486_WYG_008-15b"/>
曹君之㓜也其與我奚異哉今而若是者則亦為學而已<lb/>
耳必皆感激憤悱樂其事而馴其命矣倡率行於上感<lb/>
激興於下上下交孚而君於是焉以宏其道於其間則<lb/>
向之朴簡剛直之俗又一變而為禮樂君子矣吾他日<lb/>
至吾鄉見其揖讓法度之儀聽其文雅義理之言相與<lb/>
飲㑹談詠而答其山水風土之美寧不快哉寧不快哉<lb/>
吾所以期君之往者蓋如此君既行諸先生咸有詩以<lb/>
贈故書于末以遺吾鄉之親識故舊庻幾其不負吾之<lb/>
<pb n="KR4d0486_WYG_008-16a"/>
所期者云耳至元九年春二月朔序壬申嵗也<lb/>
　　　送趙去非序<lb/>
凡能廣交遊使聲聞顯于四方雖不覿其實吾必信其<lb/>
為賢也廣交游有道必其中有足取於人也苟其中無<lb/>
足取於人則雖日為酒食美言詞以求與人交而人亦安<lb/>
所取而與之游乎哉求交且不可得而况能廣乎哉故<lb/>
曰雖不覿其實吾必信其為賢也東原趙君去非以宦<lb/>
遊寓濟南者三年矣其至之始余未之識也然於話談<lb/>
<pb n="KR4d0486_WYG_008-16b"/>
間往往聞有趙其姓去非其字者也甚熟徐而察之則<lb/>
四方之士過濟南者無非與去非善也車馬宴集以相<lb/>
從者無非與去非游也乃嘆曰何其交游之廣而聲聞<lb/>
之顯邪余固私識而賢之矣既與之面聴其言而覿其<lb/>
實和而恭信而通文雅而從容至其慷慨灑落赴人之<lb/>
急則又有俠士之風嗚呼斯固人之所樂取者宜其交<lb/>
游之廣而聲聞之顯也謂之賢其信然哉今將釋此而<lb/>
游京師京師之名公貴人常與去非游而知去非之賢<lb/>
<pb n="KR4d0486_WYG_008-17a"/>
者不可勝數也夫知其賢而不與之立者君子不然也<lb/>
去非之往其果有與立者乎余以是嘉其往也歌以餞<lb/>
之歌曰彷徨送子兮河之梁子行亦何徃兮思與鴻鵠<lb/>
飛翔鴻飛冥冥兮不可望太行西北兮是帝鄉明朝馬<lb/>
首忽千里兮目送孤雲欲斷腸歌既闋而别時至元庚<lb/>
午歳也<lb/>
　　　送髙案牘序<lb/>
古之君子以仕宦論榮辱而貴賤不與焉九錫之寵萬<lb/>
<pb n="KR4d0486_WYG_008-17b"/>
鍾之養貴且榮矣然或處之而非其宜任之而乏其勞<lb/>
則君子以為辱抱闗撃柝之役乗田委吏之事賤且辱<lb/>
矣然或用焉而稱其能考焉而舉其實則君子以為榮<lb/>
由此言之則貴不必榮而賤不必辱惟所行之何如耳<lb/>
故惟君子為能盡榮辱之正而亦當有君子之仕者乎<lb/>
今之官有曰案牘云者祿益薄而責益劇者也魏人髙<lb/>
敬之以既衰之年來濟南實為此官濟南大府也而事<lb/>
益繁矣夫年衰而事益繁祿薄而責益劇冝其有倦勞<lb/>
<pb n="KR4d0486_WYG_008-18a"/>
之傷有饑寒之憂以汨其衷以奪其公以怠其事而曠<lb/>
其責矣髙君則不然利害必明緩急必詳獄訟有辭必<lb/>
審錢榖有計必當期㑹約束有程必允操朱墨臨几案<lb/>
較得失情偽於急遽冗煩之間俋俋不自輟而其發砉<lb/>
如也然則髙君何為而能乎曰君有道君之道以誠蓋<lb/>
誠則一一則静静則神完而志専凡世之所以動心忍<lb/>
性者無所入其中惟吾職而已矣輪扁之斵輪庖丁之<lb/>
解牛用此道也夫烏知其年衰而祿薄事繁而責劇也<lb/>
<pb n="KR4d0486_WYG_008-18b"/>
哉乗一馬從一僮踈衣而糲食如是者三年不移此豈<lb/>
非所謂用焉而稱其能考焉而舉其實古之君子以為<lb/>
榮者乎嗚呼髙君之仕君子之仕也君今既代矣其行<lb/>
事必達於天官賢才之府而人物之龜鑑也必有如古<lb/>
之君子者識君為君子矣夫既以為君子矣其寧復以<lb/>
向之所謂祿薄而責劇者重勞君子耶必不然矣髙君<lb/>
其行矣哉君既行序以為别至元戊子冬至前三日歴<lb/>
下劉某題<lb/>
<pb n="KR4d0486_WYG_008-19a"/>
　　　送張無咎序<lb/>
至元癸未余為兵曹主事一日曹掾劉之文介夏津張<lb/>
君無咎詣余於廨舍余謂之文觀張君不凡殆可以任<lb/>
事之文以為然明年以儒學教授滄州又四年遷濟南<lb/>
㑹余自御史都司謝病歸與無咎游益狎遂得其為人<lb/>
益詳無咎學析而才通其為文辭肆而法資雅重寡言<lb/>
居常從容而事以畢舉其志意超然而無有挾能矜已<lb/>
之色此其器為可見已吾聞選例教授終再任轉職事<lb/>
<pb n="KR4d0486_WYG_008-19b"/>
官無咎既代矣其且去而為職事官乎雖然職有所分<lb/>
而才有所宜詳而處之有司之事也如無咎者宜將安<lb/>
所處耶吾知其楩楠杞梓之用固不及於欂櫨椳臬矣<lb/>
然則曩者任事之言其卒驗也歟<lb/>
　　　解錄事安卿代歸餞行序<lb/>
濟南介齊魯間左窮山海之境而右襲土壤之富時則<lb/>
有宣慰有提刑有轉運有勸農以㕘莅其上而朝廷四<lb/>
方之使日旁午其中出入開闔自為一都㑹雖屬邑數<lb/>
<pb n="KR4d0486_WYG_008-20a"/>
十而吏民繁庻固足以集事至於承早夜之令奉咄嗟<lb/>
之責隨至隨應而勿敢失者則唯一錄司焉故宦遊之<lb/>
士視濟南司錄為劇任伈伈莫敢就而有司亦以是難<lb/>
其人以故或久缺或久任不得以常調節也渤海解君<lb/>
安卿以至元二十二年由近侍屬來為是職逮今凡六<lb/>
閲嵗上下無造次之失無絲毫之嫌大率君之為治以<lb/>
明察果毅抑强梗靖獄市以寛小民之力以嚴厲信必<lb/>
謹期㑹赴事功以遵大府之政以周密勤劬伺幾微審<lb/>
<pb n="KR4d0486_WYG_008-20b"/>
動静以盡其事上之禮嘻解君可謂理劇之能者歟今<lb/>
來言曰某不佞既占仕籍亦思有以自奮然求其所以<lb/>
終免於戾者而不可得今且去夫子能無言乎僕告之<lb/>
曰子知鏡與劒乎夫鏡錬之精則明可以走魑魅然未<lb/>
嘗用其明而人謂之明夫劒淬之至則利可以斷象犀<lb/>
然未嘗用其利而人謂之利今吾子之鏡固已鍊而劒<lb/>
固已淬矣願吾子晦其明使明益增而無用明之名保<lb/>
其利使利益鋭而無用利之累彼司照鑑事剸割者於<lb/>
<pb n="KR4d0486_WYG_008-21a"/>
子其寧舍之耶吾見子之明日以顯子之利日以售無<lb/>
傷缺之患無蠧蝕之虞廓乎有餘矣然則子之勲業如<lb/>
級而升髙其誰禦之哉二十七年庚寅重陽後三日劉<lb/>
某序<lb/>
　　　陽丘尉髙君餞行序<lb/>
蠧生則木不遂螟生則禾不實盜之於民禾之螟木之<lb/>
蠧也故一縣之制令丞簿主賦政以遂民之生尉主禦<lb/>
盜以除民之螟與蠧者也螟蠧之不除如民生何尉之<lb/>
<pb n="KR4d0486_WYG_008-21b"/>
責亦重矣然不幸而非其人則怙威以肆暴飾巧以縱<lb/>
惡曲搆旁延抶痛攖痂資以自利者比比也翼健卒如<lb/>
鷹鸇然所至之鄉攖噬狼籍至雞犬不得寧民之患之<lb/>
蓋有甚於螟蠧者矣除螟蠧而甚焉尉之責奚望哉頃<lb/>
余來陽丘聞髙尉文本賢因與之游而得其詳尉儒者<lb/>
家屢空不憂其奉職静而斷有事則躍馬從數騎褁糧<lb/>
以行其捕繫計治一質諸理吏卒噤立不敢置一語指<lb/>
嗾進退惟尉之聴故民不知擾而事以集以是闔境帖<lb/>
<pb n="KR4d0486_WYG_008-22a"/>
然三年無螟蠧之患嘻髙尉可謂能塞其責者矣今將<lb/>
赴調有司民惜其去則皆咨嗟涕洟願留而不可得乃<lb/>
胥而祝曰夫善者以賞不善者以罰國制之常而有司<lb/>
之責也吾尉之往其果可得賞乎若爾則善者益勉而<lb/>
不善者可以化而改矣吾尉之賞吾人之幸也余於是<lb/>
益知髙尉之賢而士大夫之嘗與游者皆樂為歌詩以<lb/>
美其行使余為之序<lb/>
　　　贈安宣慰詩序<lb/>
<pb n="KR4d0486_WYG_008-22b"/>
至元丙戌某與廣平安君思承同為御史吾二人者仕<lb/>
同道同齒同而志意又同以是交甚欵又因思承得拜<lb/>
其兄今宣慰公于其家公即歡然相接傾倒如舊公時<lb/>
在京領漕運明年為刑曹尚書㑹夏暑以恩例决諸司<lb/>
囚某以御史公以秋官實同其事旦夕相從者彌月凡<lb/>
公之毅敏公恕盡於斯得之而情好益密矣又再嵗思<lb/>
承為四川副按察之成都某為御史都司嵗餘謝病歸<lb/>
濟南已而聞公由刑曹宣慰雲朔又聞思承還京為冬<lb/>
<pb n="KR4d0486_WYG_008-23a"/>
官侍郎今年癸已夏六月公復以宣慰來山東當治益<lb/>
都過濟南顧某於陋巷且致思承之問凡與思承别蓋<lb/>
五年而公則四年矣陳叙契濶甚相樂也明旦公已行<lb/>
矣乃知公近有充閭之慶則又喜焉而獨恨不得為一<lb/>
賀也十月公以行部復過濟南見公於皇華驛退以鄙<lb/>
懐作樂府一篇獻於公以發一笑其亦古人所謂情動<lb/>
於中而形於言言之不足而咏歌之義也<lb/>
　　　賈灤州餞行詩序<lb/>
<pb n="KR4d0486_WYG_008-23b"/>
始予掾秋官燕人賈君允年甫弱冠實同予事異其精<lb/>
詳雅重愛焉訪諸其人謂君生四年而孤鞠於母氏七<lb/>
八嵗知讀書能事其母益嚴予嘆曰是篤於自立者其<lb/>
必達乎後予遷省臺或仕或已而君亦仕于上都于吏<lb/>
部于大農于太原于中書蓋嵗月不相從久矣然其聲<lb/>
之至乎予耳者恒殷殷焉其在太原也實居幕賔有冐<lb/>
以民田獻言宣徽税外可嵗辦米二萬石者宣徽以聞<lb/>
傳㫖政府下太原實其田君曰民既勞弊可動摇乎朝<lb/>
<pb n="KR4d0486_WYG_008-24a"/>
廷惟弗知耳亟覆聞必免官長縮不敢聞君毅然曰即<lb/>
有責允身當之不以及公等也卒不敢君則徑䟽聞之<lb/>
事果不行㝷又以省檄北土民口十有二萬當分置其<lb/>
境官食之且置倉府中君曰若爾民轉輸出入祗益勞<lb/>
耳不若隨其所置之為便又皆弗敢則又徑聞之又從<lb/>
之於是太原之人願頂戴君矣入掾中書奉使諭思播<lb/>
思播從命贐以金幣帛五千餘緍辭之所偕曰聞此應<lb/>
受第受之歸自白之可也君曰吾為名耶竟不受而還<lb/>
<pb n="KR4d0486_WYG_008-24b"/>
予每聞之輒為擊節慨嘆曰此人之所難者渠乃能之<lb/>
耶庸詎非向予所謂達乎大徳已亥冬予自濟南入翰<lb/>
苑遇君于京師喜與語移日曩聞有加焉已而告予曰<lb/>
允頃由提舉寳源出知灤州今當奉老母東矣辱先生<lb/>
舊願得一言而教之可乎予曰嘻子豈予待者然子又<lb/>
去我矣安得無言乎哉姑即子之所有者而告吾子人<lb/>
之得名當世而不朽者無他焉忠與孝而已矣吾子以<lb/>
襁抱之孤卒使慈闈無惟疾之憂而有榮養之樂不既<lb/>
<pb n="KR4d0486_WYG_008-25a"/>
孝矣乎如太原之剛明不囘以一言而脱百姓之患思<lb/>
播之潔白自持使逺人聳然知朝廷之尊不既忠矣乎<lb/>
雖然孝無終始而忠有小大蓋所履益大則事益大事<lb/>
益大故忠益大忠益大則名亦隨之矣灤右挹甸畿左<lb/>
控海隅大州也所履大矣吾聞其土川陸相錯物饒而<lb/>
俗龎蓋恒有水旱冦攘之虞而重以徴發供億之煩事<lb/>
已大矣而皆専於子此豈一幕一使之所可擬哉子能<lb/>
使子之潔白者礪而恒之子之剛明者擴而宏之以施<lb/>
<pb n="KR4d0486_WYG_008-25b"/>
諸其事則為忠當益大而名亦益大矣名益大則他日<lb/>
之所履又將有大者焉然則吾子之忠與名猶自下而<lb/>
升髙未見已也子其勉之哉吾將觀焉以竟吾之所謂<lb/>
達者云君再拜曰謹如教於是搢紳先生聞之皆樂為<lb/>
歌詩以寵其行乃書而為之序<lb/>
　<lb/>
　<lb/>
　中庵集卷八<lb/>
</p>
<p>
</p>
  </div>
<div>
                <head>中庵集卷九</head>
    <p>
<pb n="KR4d0486_WYG_009-1a"/>
欽定四庫全書<lb/>
　中庵集卷九　　　　　　元　劉敏中　撰<lb/>
　　序二<lb/>
　　　知事杜君西歸贈行序<lb/>
凡吏為長難為貳亦難為參佐為尤難中位而處専席<lb/>
而坐諸曹掖書迭進白事巨細之務雜然前陳此可此<lb/>
不可此非此是輕重予奪須面决乃已一言之失當一<lb/>
判之或繆下之人皆得以環視聚聴竊笑而閧議此為<lb/>
<pb n="KR4d0486_WYG_009-1b"/>
長之難也然事専而名正得以肆焉有隨而後行待倡<lb/>
而後和言焉或犄焉黙焉或訾焉前也而或謂之僣後<lb/>
也而或謂之緩勞而不可辭為而無所成此為貳之難<lb/>
也然位近而勢分得以抗焉若夫參佐之難也有官長<lb/>
之尊以蒞乎上有掾吏之衆以待乎下其視上也以位<lb/>
則甚懸以分則甚嚴有過舉焉不敢以不諍諍之而弗<lb/>
從不敢以遽違有當行焉不敢以不言言之而有成不<lb/>
敢以為功凡善上歸之凡過已歸之其視下也以勢則<lb/>
<pb n="KR4d0486_WYG_009-2a"/>
相成以事則相須其威不足以相壓其分不足以相固<lb/>
急之則譁而忿緩之則弛而縱過則衆分之責則已歸<lb/>
之至於案牘之至繁必舉㑹計之至宻必詳期會之至<lb/>
嚴必謹晨而入抵夜而退矻矻焉惴惴焉惟恐其失也<lb/>
所謂肆與抗者咸無焉吁其難也如是乎然由此以進<lb/>
而至於大官者比比而出何哉盖必有盡已之忠而濟<lb/>
之以敬然後可以事上必有過人之才而濟之以容然<lb/>
後可以服下必有辯折之眀而濟之以勤敏然後可以<lb/>
<pb n="KR4d0486_WYG_009-2b"/>
舉案牘詳㑹計謹期會無爽失忠而能敬才而能容眀<lb/>
而勤且敏將無徃而不可則其進而至於大官也宜哉<lb/>
冠氏杜孝卿知事居濟南總府幕三年職業大舉上下<lb/>
無間言其於忠而能敬才而能容眀而勤且敏既效而<lb/>
著矣苟不已其能進而至於大官也盖無疑因其代歸<lb/>
書此以勉之以為君他日所至之候元貞元年臘月日<lb/>
序<lb/>
　　　送吳徳讓赴河南案牘序<hi>原注元貞元年之冬十有二月既望</hi>
<pb n="KR4d0486_WYG_009-3a"/>
務乎外遺乎内衆人也務乎内不滯於外君子也内焉<lb/>
者義在我之善也凡所以合乎義者皆内也外焉者利<lb/>
在彼之欲也凡所以放乎利者皆外也觀其所務則可<lb/>
知其人矣義有不可也雖以三公之貴必去而弗處萬<lb/>
金之餽必却而弗受况其小者乎義之所在也雖役之<lb/>
以管庫之勞而必盡禮之以束脩之畧而必答况其大<lb/>
者乎得志名尊身顯而不驕不得志窮居約處而不憫<lb/>
若是者務乎内者也於其所謂外者為何如哉義有不<lb/>
<pb n="KR4d0486_WYG_009-3b"/>
可也雖斗升之禄弗忍辭毫毛之得弗忍舎况其大者<lb/>
乎利之所在也雖冐險危决死生而必爭觸刑辟犯倫<lb/>
理而必取况其小者乎得志驕淫攖噬肆焉而不恥不<lb/>
得志沮縮乞憐戚焉以悲若是者務乎外者也於其所<lb/>
謂内者為何如哉故曰觀其所務則可以知其人矣東<lb/>
原吳君徳讓始為山東轉運案牘矻矻唯謹而已視不<lb/>
可留乃引身而退偘偘無吝容居厯下五年無甔石儲<lb/>
杜門讀古書怡然不憂今有司以例調河間其職猶轉<lb/>
<pb n="KR4d0486_WYG_009-4a"/>
運也則欣而自足予以是觀之然後知吳君信可謂務<lb/>
乎内不滯乎外者也將行以言為請予告之曰子能保<lb/>
子之所務者而勿失焉斯可已又奚以子言為哉<lb/>
　　　陽丘尹申君餞行序<lb/>
始余宦京師識太常恊律申君仲和甫善鼔琴尤善斲<lb/>
琴聲藉藉也余後歸厯下而廣平霍君清臣提刑山東<lb/>
以枯桐琴材遺余且曰是得之江南其人云三百年矣<lb/>
余謂惜不得申君見也又十年申君來為陽丘過濟南<lb/>
<pb n="KR4d0486_WYG_009-4b"/>
而余適在焉喜曰枯桐乃遇乎即以委君君曰嘻異材<lb/>
也乃離二琴使余誌其一成而畀余余請絃之遂鼓之<lb/>
君竦然曰無木聲矣不三百年不至是余乃知申君於<lb/>
斯技其至者也余因有感焉琴之用一也而舜以理天<lb/>
下宓子賤以理邑伯牙則絶絃孫公和一絃而陶潜無<lb/>
絃胡顯晦不侔若此耶余聞聖人之制琴也以寓道也<lb/>
曰所以修身理性而反乎其真也故其用髙而難遵㣲<lb/>
而難知難遵則求者寡難知則聴者怠茲非所以顯於<lb/>
<pb n="KR4d0486_WYG_009-5a"/>
古而晦於後愈降而愈晦歟嗚呼琴之晦久矣知琴者<lb/>
加少矣而申君終日斵之而不知倦也求之者誰乎終<lb/>
日鼓之而不知止也聴之者誰乎伯牙孫公和陶潜皆<lb/>
不足以取乎亦見申君之勞且費也雖然君之志余固<lb/>
有以得之矣器存則道存器亡則道息子貢欲去告朔<lb/>
之餼羊而孔子非之况於聖人之制以寓道者獨可以<lb/>
去乎故終日斵之而終日鼓之者吾以存道耳求而聴<lb/>
之在其人吾暇知乎哉以此觀之則伯牙孫公和陶潜<lb/>
<pb n="KR4d0486_WYG_009-5b"/>
可為而不為為已者也申君不可為而為之忘已而為<lb/>
道者也忘已而為道者幾人哉君之為邑簡而静平而<lb/>
恕善而不伐忘已而為道也符乎琴矣余懼如琴之晦<lb/>
而不揚也於其歸書所感以送之庶其有知者焉元貞<lb/>
二年八月既望序丙申嵗也<lb/>
　　　送王伯儀之官平江序<lb/>
友人王伯儀赴平江推官余惟古有贈言之義静而思<lb/>
之伯儀向為中書掾平章事卜公聰山何公左轄醉經<lb/>
<pb n="KR4d0486_WYG_009-6a"/>
杜公一見器之皆虚已延接優選要津日月可冀乃力<lb/>
以便親求外補于沂于青聲聞益著士論翕然謂君且<lb/>
必入入必顯裏行曹郎殆未足也而乃有是行且復營<lb/>
貸僦䕶稚弱犯隆寒渉修途凌驚波須再月乃至自常<lb/>
情觀之宜其有逺適之感有遐遺之嗟有後時之慮矣<lb/>
顧乃舒徐怡愉無有幾㣲見於辭色是獨何耶嘻伯儀<lb/>
志古者也余固知之盖行為操守司乎人者也窮達得<lb/>
失司乎天者也君子不以司於天者而易其司於己者<lb/>
<pb n="KR4d0486_WYG_009-6b"/>
故三槐九棘之貴違其道衆人謂之榮而君子謂之辱<lb/>
雖乗田委吏之賤盡其道衆人謂之㣲而君子謂之顯<lb/>
况推之為職獨専刑名古之所重者也舜典曰欽哉欽<lb/>
哉惟刑之恤哉吾知重吾職而已吾得吾職則吾之顯<lb/>
足矣而彼之所謂顯者天則實司之吾何與乎哉斯伯<lb/>
儀之志也無庸言也則獨語之曰平江泰伯之所封也<lb/>
延陵之祠范公之田在焉三江五湖之勝實萃於是君<lb/>
治事之隙擕朋僚登髙望逺永歌弔古以豁其平生英<lb/>
<pb n="KR4d0486_WYG_009-7a"/>
特剛大之氣亦一快也吾老矣恨不能事逺逰如司馬<lb/>
子長與君頡頏争先著鞭一躍伯儀曰壯哉語乃序以<lb/>
為贈至大己酉良月既望中庵劉某序<lb/>
　　　送王學録序<lb/>
聖天子下綸言未始不以興學校為有司之先務學所<lb/>
以眀人倫本風俗作人材也有司之責重矣乎而為有<lb/>
司者乃或以學官吾制也窘束之簡忽之士納履而去<lb/>
矣以生徒民編也控攝之震懼之人匿跡而遁矣興學<lb/>
<pb n="KR4d0486_WYG_009-7b"/>
何如哉盍亦思之曰學官師席也必吾禮之下之而人<lb/>
知敬之矣師之道日以尊生徒鄉秀也必吾撫之優之<lb/>
而人知慕之矣嚮學者日以多夫師之道尊嚮學者多<lb/>
興學何難哉斯有司之責也學官之責奈何載籍之闊<lb/>
深文藝之宏逺天地之變化古今之得失旦夕朂生徒<lb/>
講授肄習鍜鍊而淬礪之必至焉乃已而人倫之極風<lb/>
教之致人材之用舉在其中興學之責塞矣嗚呼學之<lb/>
興有司與學官相須而成者也事甚易而繋甚大位益<lb/>
<pb n="KR4d0486_WYG_009-8a"/>
下而責彌重則凡任是責者可無懼乎東臯王君智甫<lb/>
赴濟南學録别余繡江智甫雅從余㳺能多而才贍學<lb/>
博而文勝舉觴送之曰濟南司憲所蒞大府之治奬士<lb/>
興學一道矜式子徃而任子之責猶川流之赴壑也能<lb/>
與學售矣由是以進而至于逺大也盖無疑雖然尚加<lb/>
勉焉延祐丁巳良月中庵野叟序<lb/>
　　　李中和犀浦遐觀圖序<lb/>
前集賢侍讀學士太原李君士𢎞倜頃由臨江總管還<lb/>
<pb n="KR4d0486_WYG_009-8b"/>
京師持一圖示予題曰犀浦遐觀則泣而言曰此先人<lb/>
中和公像也昔公守成都嘗經犀浦左顧錦官右瞻雪<lb/>
嶺悠然喜之曰此老杜所謂南京犀浦道者也即買田<lb/>
為别墅極沼石葩卉林叢之勝時從賓僚載酒酣暢其<lb/>
中亦時或獨徃徜徉眺覽嘯咏終日而竟卒于蜀意其<lb/>
精爽之耿然者當不忘于犀浦也倜今為是圖將求名<lb/>
卿大夫士一言以賛之所以眀既徃之志申罔極之報<lb/>
而寓無涯之悲也子能為我叙其所以然乎子以士𢎞<lb/>
<pb n="KR4d0486_WYG_009-9a"/>
久要之故竊嘗獲知公之為人英果尚氣節博學尤長<lb/>
於易蚤以貴逰從行省郝公馳秦蜀間當世祖龍飛之<lb/>
初扈從開平辟四川行省員外郎遷東川順慶等路宣<lb/>
課大使改成都防城總管知軍民事以卒其在職有轉<lb/>
輸制勝之勞濟衆干城之功蜀人思之初其疾也遽召<lb/>
親友别衆曰公神眀若此何得爾耶答曰生死常事耳<lb/>
夫何難乃以遺訓付諸子命倜讀大學中庸數過夷然<lb/>
而逝年四十有八矣有里人自太原之成都遇公羅江<lb/>
<pb n="KR4d0486_WYG_009-9b"/>
縣北驅馬甚遽遮拜問所徃公曰赴北且寄蜀家事縷<lb/>
縷既至語其家知遇公乃卒日也凡公之始終大畧如<lb/>
此嘗觀自古英傑磊落之士鮮不以功名自憙及夫中<lb/>
年晚節感慨興焉惜嵗月之不居悼素心之或違徃徃<lb/>
對境遣懐託物遺累方期與造物者逰而寄迹於恒人<lb/>
小子不可窺測之境如羊祜之于峴山庾公之于南樓<lb/>
王右軍之于㑹稽蘭亭其風流可想也而公以邁徃之<lb/>
氣當有為之時觀其所立宜視功名為不足取者然其<lb/>
<pb n="KR4d0486_WYG_009-10a"/>
在犀浦也若將舉一世而忘之况天不假年奄及傾隕<lb/>
委形之際慷慨舒徐如去郵傳無一毫戀惜此其視榮<lb/>
利得失於古人何如也嗚呼公真英傑也哉羅江之遇<lb/>
盖不可誣又安知果不有復遇之犀浦者乎則士𢎞之<lb/>
孝思益足悲矣公在成都所居有中和堂因自號云大<lb/>
徳辛丑二月朔序<lb/>
　　　節婦鄒氏詩序<lb/>
初楊丘李景順之父殁于南征也景順暨其女弟皆幼<lb/>
<pb n="KR4d0486_WYG_009-10b"/>
其曾祖祖父母皆具老而貧窶尤甚母鄒呼天曰吾夫<lb/>
已矣吾無生矣惟是四老親二弱息其焉託天實命我<lb/>
也乃俛然服艱屯甘寒苦勤劬黽勉四十年確焉無始終<lb/>
之異故其事舅姑也生而盡奉養之敬殁而得䘮葬之<lb/>
禮其撫遺孤也女則適良族能婦道男則業詩書為佳<lb/>
士娶婦有三男而孫復二男矣益久里中敬異之則曰<lb/>
此詔條所謂節婦也乃相與眀于官以聞于朝有命優<lb/>
其役旌其門閭所旌凡八字西臯趙公為作大書刻之<lb/>
<pb n="KR4d0486_WYG_009-11a"/>
鄉人榮焉於是士夫之嘗與景順逰者皆樂為歌詩以<lb/>
頌其美且請序於余余亦喜聞而為之一言易之大傳<lb/>
曰乾道成男坤道成女然後有夫婦有夫婦然後有父<lb/>
子有父子然後有君臣有君臣然後有上下有上下然<lb/>
後禮義有所錯則知男女乾坤之配而夫婦人倫之始<lb/>
也然乾剛而主乎健坤柔而利乎貞故男觀百行而女<lb/>
取一節是以易著一終之吉禮無再醮之義始嫁則稱<lb/>
歸夫殁則稱未亡人所以體柔貞而配剛健成天地之<lb/>
<pb n="KR4d0486_WYG_009-11b"/>
化正人倫之始也嘻夫婦之義重矣哉及夫王澤竭而<lb/>
風俗壊至有七子之母猶不能安其室而凱風之詩至<lb/>
今哀之嗚呼世降久矣能不蹈凱風之哀者寡矣而景<lb/>
順之母由其一念之誠使天地之義眀人倫之本立卒<lb/>
之賢子孝孫森列滿前李氏隠然為大家而安榮夀考<lb/>
成其聖善之美可謂頺波之底柱流俗之標凖也然則<lb/>
表異之歌詠之所謂褒顯而揄揚者又可後乎哉大徳<lb/>
戊戌九月既望劉某敬書<lb/>
<pb n="KR4d0486_WYG_009-12a"/>
　　　江湖長短句引<lb/>
聲本於言言本於性情吟詠性情莫若詩是以詩三百<lb/>
皆被之弦歌㳂襲厯久而樂府之製出焉則又詩之遺<lb/>
音餘韻也逮宋而大盛其最擅名者東坡蘇氏辛稼軒<lb/>
次之近世元遺山又次之三家體裁各殊然並傳而不<lb/>
相悖殆猶四時之氣律不同而其元化之所以斡旋未<lb/>
始不同也至於有得惟能者能之禮部侍郎濟南張養<lb/>
浩希孟使江南徃返僅半嵗得樂府百有餘首輯為一<lb/>
<pb n="KR4d0486_WYG_009-12b"/>
編目之曰江湖長短句歸以示余余讀之藻麗葩妍意<lb/>
得神㑹横縱卷舒莫可端倪其三湘五湖晴隂眀晦之<lb/>
態千嵓萬壑競秀争流之狀與夫覊旅之情觀逰之興<lb/>
懐賢弔古之感隠然動人視其風致盖出入於三家之<lb/>
間可謂能也昔太史遷南㳺而文益竒故知宏才博學<lb/>
必待山川之勝有以激於中而後肆於外山川之勝亦<lb/>
必待名章鉅筆有以盡其真而後播于逺然則是編之<lb/>
出固非偶然矣其永於傳盖無疑<lb/>
<pb n="KR4d0486_WYG_009-13a"/>
　　　集驗方序<lb/>
世有通患而不得免者曰過曰疾二者而已唯至於聖<lb/>
乃能無過至於仙乃能無疾然聖人時有而仙人未之<lb/>
見則是過猶可免而疾必不可免也古之聖人知其然<lb/>
也因金石草木蟲魚鳥獸之性皆可以已疾取用之而<lb/>
醫葯生矣後之智者因其藥性之不齊疾狀之各異引<lb/>
類制宜綜為條貫而方書作矣方書作而疾然後可為<lb/>
也然則方書其可忽哉後衛親軍千戶濟南劉侯某告<lb/>
<pb n="KR4d0486_WYG_009-13b"/>
予曰我生多疾然亦有幸得宦京邑京邑人物所集遇<lb/>
名醫異人衆矣遇必告其所苦以叩其所至有良秘法<lb/>
累試驗者必求而録之日増嵗積以成巨編近考其所<lb/>
治釐為十九門目之曰劉氏集驗方今將繕冩鋟木以<lb/>
廣其傳盍為序引嗚呼侯之心仁矣哉因已而利人乃<lb/>
樂為之書至元癸巳秋九月下旬四日郡人某題<lb/>
　　　許商老人九十賀序<lb/>
許商老人今齊東尹孟君仲賢父也大徳間仲賢掾中<lb/>
<pb n="KR4d0486_WYG_009-14a"/>
書余時以集賢學士商議中書省事知仲賢有英才居<lb/>
省旁貧劇妻子弱未眀起躬爨具老人膳乃入省伺事<lb/>
隙亟出復具膳已復入以為常於是老人已八十矣一<lb/>
朝思歸仲賢請補便侍主者執資格云云請益切宰相<lb/>
許焉曰孝子也特署尹長山遷齊東二邑距許商老之<lb/>
居盖里閈耳後余歸繡江知仲賢榮養公宇悉廪稍奉<lb/>
甘㫖有五孫猶蘭芽瑜珥在側共含飴之樂優優然矣<lb/>
余為之嘆曰子路負米養親恨不仕早歐陽詹違親宦<lb/>
<pb n="KR4d0486_WYG_009-14b"/>
京師僅稱養志備矣哉仲賢之孝乎又知仲賢為邑亷<lb/>
恕公能民樂事舉治行出一道右雖他縣民皆就訟辭<lb/>
之訟者曰以公聴㫁如神眀故來願一决仲賢徐以理<lb/>
開諭莫不叩首悔伏感泣讙謝去故聲益大老人日聞<lb/>
知未始一假容有譽子之言顧常以不逮朂勵甚嚴余<lb/>
又歎曰雋不疑母喜多平反陳萬年至教子以謟逺矣<lb/>
哉老人之賢乎今老人行年九十膳飯猶兼人言動視<lb/>
聴不衰仲賢將舉夀觴念無以悦其心冀得諸名人歌<lb/>
<pb n="KR4d0486_WYG_009-15a"/>
詩為獻屬余始其事姑述余知者夫君子樂道人之善<lb/>
若為子有父如老人為父有子如仲賢賢孝夀榮康彊<lb/>
逢吉世豈多有邪世不多有善之善者也然則君子之<lb/>
樂道庸能已乎<lb/>
　　　渤海解先生八十賀詩序<lb/>
大徳丙午春敏中忝恩命承乏集賢而友人解君安卿<lb/>
適居集賢幕則相見歡甚安卿一日言曰大人居渤海<lb/>
行年八十而夀旦在邇私念無有以賀將謁歌詩於諸<lb/>
<pb n="KR4d0486_WYG_009-15b"/>
朝紳歸以為獻願子為序引敏中不可辭應而序之盖<lb/>
先生之可賀有五洪範五福一曰夀謂必夀則他福乃<lb/>
可有故夀為難先生有既耄之年神不少衰有五福矣<lb/>
一可賀先生嗜古書以道自晦居家以勤儉致饒而尤<lb/>
樂施予荒嵗活饑乏倒廪折劵弗顧猶土芥然人以先<lb/>
生為仁而夀者也二可賀禮記有虞氏貴徳而尚齒孟<lb/>
子稱鄉黨莫如齒謂之達尊先生之齒與徳皆當為人所<lb/>
尊且貴者也三可賀先生二子皆教以義方其長為安卿<lb/>
<pb n="KR4d0486_WYG_009-16a"/>
膺起家之任於外次為利卿荷克家之責於内閨門肅<lb/>
雍孫息蕃衍先生得以逍遥無為享耆年素封之樂四<lb/>
可賀安卿佩服嚴訓始出為良吏入朝厯清華為佳士<lb/>
所與交皆一時名流故能得其清章麗句以揄揚親美<lb/>
為閭里羡慕五可賀安卿持是五者以奉戯綵侑觴之歡<lb/>
可乎不可乎噫親夀康而子孝養人道之盛者也安卿<lb/>
又能以養親之孝為報國之忠忠孝交孚福禄方増異<lb/>
時先生登期頤上夀之慶吾知安卿之所以為賀者復不<lb/>
<pb n="KR4d0486_WYG_009-16b"/>
止於五者而已也是嵗四月既望敬叙<lb/>
　　　瑞藥序<lb/>
韓右司雲卿築亭所居後圃前為兩檻實以衆卉而紅<lb/>
藥獨盛去嵗東檻者一蔕作二花重跗累蕚駢然傑出<lb/>
西檻今嵗復然而丰艷尤絶君請余誌之嘻異哉何為<lb/>
而然耶豈造物者私於一物苟為是竒形異狀使之驚<lb/>
世駭俗耶豈善幻者能移奪造化如昔之韓湘殷道人<lb/>
者為之耶豈草木亦自能變化而為是夸耶其皆無所<lb/>
<pb n="KR4d0486_WYG_009-17a"/>
謂直偶然而然也謂偶然耶胡不於他卉而必於是謂<lb/>
草木為自夸耶而草木無知謂其幻耶君正人也而何<lb/>
幻謂造物者之私耶而造物無私然則何為而然哉萬<lb/>
物之生天地之一氣耳而氣有清有濁有沴有淑有餘<lb/>
有不足物之生也適相遭焉故清淑之氣在人則為眀<lb/>
為智為懿徳為多能有餘則為大賢為竒才其於草木<lb/>
也為楩為楠為梓為枌為百榖為異卉有餘則為連理<lb/>
之木為兩岐之麥為同穎之禾今是藥同物也清淑之<lb/>
<pb n="KR4d0486_WYG_009-17b"/>
氣有餘鬱然而發之耳雖然物固有相感者而豈徒哉<lb/>
君方以多能懿徳措之事業其休聲偉烈日新固且與<lb/>
大賢竒才先後頡頏為聖朝承平之瑞其徴在是矣然<lb/>
則天地清淑有餘之氣不獨於草木而已也吾當為君<lb/>
他日别書之大徳四年庚子夏月劉某誌<lb/>
　<lb/>
　<lb/>
　中庵集卷九<lb/>
</p>
<p>
</p>
  </div>
<div>
                <head>中庵集卷十</head>
    <p>
<pb n="KR4d0486_WYG_010-1a"/>
欽定四庫全書<lb/>
　中庵集卷十　　　　　　元　劉敏中　撰<lb/>
　　題跋<lb/>
　　　題趙氏族譜後<lb/>
傳曰萬物本乎天人本乎祖又曰君子以類族辨物於<lb/>
是有氏族之學焉所以明系統表疏戚殊貴賤别同異<lb/>
也故古者士夫之家莫不有譜及其世數之乆而譜之<lb/>
存亡廢興又有幸不幸者存乎其間兵荒水火之不虞<lb/>
<pb n="KR4d0486_WYG_010-1b"/>
子孫賢否之不常或燼墜而莫追或廢絶而弗續至有<lb/>
祖禰而上不可知支屬之别無所考者徃徃而是斯其<lb/>
不幸也可勝嘆哉今觀趙氏之譜自太師衛國公而下<lb/>
克敬中山君而上紀十有三代之逺厯三百餘年之乆<lb/>
既以無虞於兵荒水火之變而其寳藏而嗣修者實有<lb/>
頼於子孫之多賢而世濟也何其幸哉而中山君方特<lb/>
達若是子弟文秀繼出譜之傳蓋未艾也嗚呼去古益<lb/>
逺矣言氏族者益罕矣得見如趙氏者其可敬也夫劉<lb/>
<pb n="KR4d0486_WYG_010-2a"/>
某題<lb/>
　　　題費尹傅巖卿孝感詩卷<lb/>
友人王平江伯儀歸自費言費尹傅君巖卿有孝行大<lb/>
徳丙午為安丘簿以仲春三日具三獻禮祀其先考於<lb/>
寢方設雨大至執事者皆憂惶巖卿獨盛服拱立以竢<lb/>
將事之際雨遽止俄而星漢爛然禮竟以成士夫聞之<lb/>
者咸以為孝感之應播之歌詩乃以歌詩示余且曰吾<lb/>
子可無一言於此乎嗚呼天人之相通乆矣善惡各以<lb/>
<pb n="KR4d0486_WYG_010-2b"/>
類至昭昭也故君子畏天或曰天之道逺善惡之來咸<lb/>
其偶然耳故小人不知畏天畏天者日以善感而善亦<lb/>
恒應之不知畏天者日以惡感而惡亦恒應之是之謂<lb/>
以類至者也然而善亦有時乎不遇善而得惡不善者<lb/>
亦有時乎免於惡而獲善是之謂偶然者也以類至者<lb/>
常也偶然者變也其常可知也其變不可知也不以不<lb/>
可知者誣其可知者惟君子為然是故君子務盡其在<lb/>
已者不計其在天者以是言之則傅君孝感之所在為<lb/>
<pb n="KR4d0486_WYG_010-3a"/>
可知也已播之歌詩宜矣吾且可以無言乎哉乃書以<lb/>
授伯儀以遺傅君焉至大己酉重陽中庵劉某書於繡<lb/>
江野亭<lb/>
　　　書任氏三樂堂記後<lb/>
任君子善示余三樂堂記徴余言惟人子愛親之心一<lb/>
也愛無盡而天不可期故具慶者恒難古人言人生七<lb/>
十者稀洪範以康寧為五福故夀而康寧者亦恒難具<lb/>
慶矣壽而康寧矣而或昆季相戾而且貧賤則養不足<lb/>
<pb n="KR4d0486_WYG_010-3b"/>
故得養者又恒難於此三者或足其二而闕其一或有<lb/>
其一而乏其二盖比比焉吁其難哉今使去其所難而<lb/>
三者脗然皆備樂乎不樂乎君之父母皆年垂九十而<lb/>
神明不少衰昆季四人名宦俱達承顔養志孝友優優<lb/>
然三樂備矣其以命堂也宜哉傳云積善之家必有餘<lb/>
慶夫世之所難者一旦而備焉兹非餘慶乎嘻慶以善<lb/>
得故養慶莫如善任君其以君之昆季孝友傳之君之<lb/>
子姪若孫俾世守之以益其善則所謂慶且樂者當無<lb/>
<pb n="KR4d0486_WYG_010-4a"/>
時而已也<lb/>
　　　書邵知事餞行詩卷後<lb/>
濟南郡治之東百里繡江之湄余别墅在焉大徳甲辰<lb/>
余有西臺之命而病不果行屏居繡江漠然與世隔獨<lb/>
聞郡幕有知事邵君文卿者聲藉藉然乙巳既臘余被<lb/>
召過濟南見邵君坦夷温郁而意甚謹余留一宿而北<lb/>
欵曲未暇也今年邵君赴調京師以其大尹東平瓠山<lb/>
王公僉憲廣平趙子温所贈序引詩什見示徴余言余<lb/>
<pb n="KR4d0486_WYG_010-4b"/>
謂邵君瓠山曩居内翰兼史職史筆無妄書子温簽外<lb/>
臺為執法執法無妄與二公皆謂君練事強力勤恪清<lb/>
慎贊佐有成則余之聞於繡江者為可驗矣二公之言<lb/>
可以信後世况吾人乎况有司乎吾見吾子之通達變<lb/>
化由今而後有不可量者雖然保其既徃而迓其方來<lb/>
礪其已能而謹其未試以無負二公之知者在吾子加<lb/>
力余復奚言哉丙午十一月既望書<lb/>
　　　題金監司餞行卷後<lb/>
<pb n="KR4d0486_WYG_010-5a"/>
大徳丙午之春朝廷更化黜姦登賢於是平陽監郡金<lb/>
公通議入叅議中書時余方承乏集賢預議事之列見<lb/>
公坦然温郁綽有餘裕而其詳密慎静有不可及者其<lb/>
論事該而不繁簡而能周無害畏無名倖援本窮末必<lb/>
歸諸是而已余竊嘆曰偉人也哉集賢司直劉君仲傑<lb/>
其舊識也一日持平陽士民餞公篇什邀余題余得其<lb/>
為政之大者曰獄平而瑞雪降學勸而習俗革安地震<lb/>
之變而民生復完輟歸塟之議而王事是急去之日民<lb/>
<pb n="KR4d0486_WYG_010-5b"/>
無逺近旄倪攀留號呼嗟泣先後不絶如去慈父母余<lb/>
復嘆曰中書之議本乎此哉㑹聖天子龍飛繼極整飭<lb/>
内外乃叅知政事行省江西而江西方以饑告余又嘆<lb/>
曰公之此行其必闡中書之議擴平陽之政而活其人<lb/>
幸矣江西之人哉乃告仲傑曰夫升髙必自下有開必<lb/>
有先吾意天之所以任公者不獨為江西幸將為天下<lb/>
幸也然則清風遄歸之誦慶有日矣遂書於平陽卷末<lb/>
因為公贈丁未十月日題<lb/>
<pb n="KR4d0486_WYG_010-6a"/>
　　　題杜東臯榆次詩卷後<lb/>
去年春余歸自京師居繡江之野屬嵗饑民閭蕭然余<lb/>
甚恐已而聞吾邑陽丘令李君惟肅梁鄒令完顔君澤<lb/>
卿長山令孟君仲賢淄川令田君真卿齊東令杜君濟<lb/>
川凡五縣令境相接相軋而譽相埒也察其為治雖其<lb/>
户庭蹊隧出入之不同而其大歸皆以廉勤勵已以忠<lb/>
利濟衆耳余私喜曰夫若是民有頼矣奚恐其四人者<lb/>
皆余舊知而杜君則未之識也一日杜君介其客張直<lb/>
<pb n="KR4d0486_WYG_010-6b"/>
卿過余容貌嶷然進退鬱然叩之語辭約而意誠殆古<lb/>
之所謂悃愊無華者為加禮焉君去直卿言吾令前為<lb/>
榆次有惠政民愛之不忘形於篇什乃以示余余曰嘻<lb/>
偉哉東臯之譽盖不可誣余足以識杜君矣因以一言<lb/>
告之古者君子之仕也曰吾以行吾志也官資之崇庳<lb/>
禄廩之厚薄吾庸知乎哉吾知吾所職而已是以官修<lb/>
而志行名立而身顯君今為東臯猶榆次也官修而志<lb/>
行矣可以進大官可以自立可以成名後世不朽雖然<lb/>
<pb n="KR4d0486_WYG_010-7a"/>
傳有之病加于小愈官怠于宦成願勉旃以無忘為縣<lb/>
令之日可也至大二年己酉清明後三日書<lb/>
　　　題道者張明徳忍齋<lb/>
江左張明徳早歲失故業著道士服遊中州遇𤣥逸真<lb/>
人於京師𤣥逸方以老氏之法𢎞天下見明徳悦焉乃<lb/>
以忍命其齋明徳欣然受之以求言於諸公諸公固以<lb/>
為老氏之徒也予惟忍之為義有所弗堪而安之云耳<lb/>
老氏之法以虚無為歸自然為宗宜無所事忍然其徒<lb/>
<pb n="KR4d0486_WYG_010-7b"/>
者其習必去父母棄妻子離逖人境剗刮世慮遺形而<lb/>
居丐食以遊甚者入窮山幽谷冒虎狼蹈虺蛇與魑魅<lb/>
魍魉爭勝負齧草木以活凡寒饑恐怖愁苦詬辱人所<lb/>
不堪者皆備嘗而厯試過此然後庶幾可以求其所謂<lb/>
虚無自然者夫如是舍忍奚可𤣥逸之所以命豈以此<lb/>
耶然吾聞明徳本儒者雖其迹若此而於治吾術益專<lb/>
以其能教授以自給凡儒行益修顧獨未暇為老氏法<lb/>
也然則𤣥逸之所命者彼奚而取焉盖其窮達得失彼<lb/>
<pb n="KR4d0486_WYG_010-8a"/>
此異同變而不常者跡也其炳然常存而不可易者吾<lb/>
之道也君子不以跡而病夫道不得已寓之而已耳明<lb/>
徳之跡其亦寓之然乎則其所以忍之為取者晦而有<lb/>
待耳嘻若然者為老氏之徒歟孔氏之徒歟劉某題<lb/>
　　　題法帖<lb/>
或者以章草起於漢章帝晉宋而下帝王徃徃能書至<lb/>
唐文皇與𤣥宗古法猶存其臣下在後漢則崔蔡開其<lb/>
端魏晉則鍾王擅其美李唐則歐虞精其能逮有宋淳<lb/>
<pb n="KR4d0486_WYG_010-8b"/>
化間集為十卷刻之祕閣臣下登二府者賜之間有出<lb/>
鎮者刻於州廟故有汝帖絳帖潭帖大觀間又有閣帖<lb/>
其潭帖係僧希白所模世謂最得其真今於陽煦門前<lb/>
民家發堀出石本十卷上有希模字驗得係與潭帖相<lb/>
同<lb/>
　　　跋山東憲副王成甫所藏歐陽文忠公簡韓持<lb/>
　　　國學士帖<lb/>
六一翁文章事業重于千古今覩字帖猶崑山片玉光<lb/>
<pb n="KR4d0486_WYG_010-9a"/>
價叵測可不謹藏櫝中邪<lb/>
　　　題東坡喻荔支似江瑤柱帖<lb/>
東坡云僕嘗問人荔支何所似或曰荔支似圓眼坐客<lb/>
皆笑其荔支實無所似也僕言荔支似江瑶柱應者皆<lb/>
憮然僕亦不辨也昨日見畢仲游偶問杜甫似何人仲<lb/>
游云似司馬遷僕喜而不言蓋與曩言㑹也物固有類<lb/>
同而異類異而同者在人亦然若知其異同之所在惟<lb/>
識逺意得而達於理者能之東坡荔支江瑤之說子美<lb/>
<pb n="KR4d0486_WYG_010-9b"/>
子長之喻夫何疑公之書傑然自為一家徐校之諸家<lb/>
之善偹所謂識遠意得而達於理者斯又可以見矣<lb/>
　　　題山谷帖<lb/>
凡技必學而能然非有天得之性雖終身學不能觀山<lb/>
谷此書盖率爾所出字僅三十餘縱橫變怪使人眩惑<lb/>
若不可測徐而察之規䋲脉絡皆不失其正而盡其妙<lb/>
非其天得能至於爾耶覽者以是求之可知也<lb/>
　　　題山谷發願帖後<lb/>
<pb n="KR4d0486_WYG_010-10a"/>
伯航子文持山谷所書發願文徴言余謂字書無常體<lb/>
而有常理理者妙之寄也苟得其理而達乎妙則體無<lb/>
不善否則非體矣山谷之書筆勢瑰異卓然自為一家<lb/>
而與大蘓老米並驅爭先誠得其理而達妙者也然其<lb/>
書多贋本如此幅者絶少子文寳惜之子文雅嗜書故<lb/>
云大徳丁未三月既望題<lb/>
　　　題山谷帖後<lb/>
書一藝耳苟學者皆能之然求其得法而盡其變化卓<lb/>
<pb n="KR4d0486_WYG_010-10b"/>
然有成以自立於世者盖百年之間僅不過三數人而<lb/>
已諸帖之行於今者可考也吁書亦難成矣哉今觀山<lb/>
谷此帖浩乎如行雲倐乎如流電如驚蛇如游龍意態<lb/>
橫出不主故常當使人心動目眩而莫知其然也静而<lb/>
察之無一畫之違於理嗚呼可謂能盡草書之變矣雖<lb/>
然非其胷中貫之以天下之書而充之以浩然之氣則<lb/>
亦安能至於是哉世之工書者嘗試以是思之至元乙<lb/>
酉六月朔題<lb/>
<pb n="KR4d0486_WYG_010-11a"/>
　　　題蘭臺宫圖後<lb/>
凡畫宫室既極其雄傑壯觀形似之妙其表裏上下楹<lb/>
宇户堦曲折盈縮之度必皆與凖䋲合所畫雖甚小一<lb/>
一較之與巨構無異故比他畫為尤難昔尹繼昭郭忠<lb/>
恕號稱㝡工爾後罕及焉陽丘閻信道示予楚蘭臺宫<lb/>
圖觀其布置整嚴筆意精緻雖不能必其主名知其為<lb/>
近時佳筆得法者也旁有細字書宋玉風賦凡四百五<lb/>
十餘言方不及寸許尤為妙絶然恐是一手信道宜珍<lb/>
<pb n="KR4d0486_WYG_010-11b"/>
藏之至大己酉四月既望中庵題<lb/>
　　　跋趙子昻畫馬圖<lb/>
凡畫神為本形似其末也本勝而末不足猶不失為畫<lb/>
苟善其末而遺其本非畫矣二者必兼得而後可以盡<lb/>
其妙觀子昻之畫馬信其為兼得者歟<hi>原注延祐丁巳之春三月中旬</hi>
<hi>八日</hi>
　<lb/>
　中庵集卷十<lb/>
</p>
<p>
</p>
  </div>
<div>
                <head>中庵集卷十一</head>
    <p>
<pb n="KR4d0486_WYG_011-1a"/>
欽定四庫全書<lb/>
　中庵集卷十一　　　　　元　劉敏中　撰<lb/>
　　記一<lb/>
　　　濟南府學至大四年大成至聖文宣王加封聖<lb/>
　　　號記<lb/>
國家以神武拯斯民以人文𢎞治道凡戸以儒籍者世<lb/>
復其家民之從學者復其身中統至元以來通儒碩才<lb/>
並進迭出由是罷世侯更制度混一區夏臣服絶域典<lb/>
<pb n="KR4d0486_WYG_011-1b"/>
章禮文之懿罔不備具元貞大徳重熙累洽自京師達<lb/>
於郡邑廟學一新絃誦之聲盈於鄉井皇風煒燁郁郁<lb/>
乎治與古比隆矣大徳十有一年七月制加孔子號大<lb/>
成至聖文宣王播告天下又三年省臺檄令在所勒石<lb/>
紀其事於學今年春三月聖天子即位詔内外學校廢<lb/>
弛者監察御史肅政㢘訪司糾劾凡以崇人文謹成憲<lb/>
也濟南介齊魯間於今為劇郡為總府為東西一都㑹<lb/>
故肅政㢘訪司治於此資善大夫遥授中書左丞㢘訪<lb/>
<pb n="KR4d0486_WYG_011-2a"/>
使阿都古齊朝列大夫副使韓中奉議大夫僉事成格<lb/>
勒奉議大夫僉事董璧徴仕郎知事馮徳相興言曰在<lb/>
今吾屬以興學為職是邦孔子聖號猶未紀不亟圖如<lb/>
學何而總府葢嘗有成議未暇也至是益警懼奔走從<lb/>
事石具府知事耶律行簡學正李克允再抵繡江致亷訪總<lb/>
府命以鄙述見屬某郡人不得以淺陋辭謹按唐𤣥宗<lb/>
開元二十七年追謚孔子文宣王宋真宗大中祥符元<lb/>
年加元聖五年改至聖我朝大行皇帝加大成竊惟孟<lb/>
<pb n="KR4d0486_WYG_011-2b"/>
子集大成之言謂孔子聖徳之大成能兼夫伯夷伊尹<lb/>
栁下恵三子之聖也今即大成而言之抑又有大者焉<lb/>
夫小大之相形固也然小有盡而大無窮大而至於無<lb/>
窮大之大者也天穹窿於上地旁礴於下大矣然猶有<lb/>
覩也若夫截然而四時行蠢然而萬物生無兆眹無聲<lb/>
臭無端倪其所以變化斡旋綱維主張者可得而窮乎<lb/>
哉斯不亦大之大也歟天地生萬物聖人成萬物開闢<lb/>
而下聖人繼作二帝三王之世其道大矣然猶有待也<lb/>
<pb n="KR4d0486_WYG_011-3a"/>
葢堯待舜舜待禹禹待湯湯待文武周公文武周公待<lb/>
孔子周衰大道熄禮義無所措萬物不得其成而孔子<lb/>
生孔子乃獨刪詩定書繋易作春秋當是時也聖徳之<lb/>
藴發而為事業所謂彌髙彌堅瞻前忽後奔逸絶塵者<lb/>
矣孰能知其所以然而然哉逮夫剛定繫作而後人始<lb/>
曉然皆知如是而為天如是而為地如是而為君臣為<lb/>
父子為夫婦昆弟朋友如是而為善惡為吉凶為可為<lb/>
不可為亂為治為亡為存於是堯舜禹湯文武周公之<lb/>
<pb n="KR4d0486_WYG_011-3b"/>
道炳然矣意者天地之運以堯舜禹湯文武周公肇人<lb/>
紀於前以孔子握大中判得失於後而三才之極萬世<lb/>
之凖於是乎一定而無所待葢孔子之道也其曰成焉<lb/>
者可得而窮乎哉斯不亦大之大也歟以是觀之我朝<lb/>
之所以崇奉吾聖人者其可謂至也已矣嘻凡任持憲<lb/>
長人之責皆能惓惓焉昭盛典宣聖化傾至如是則見<lb/>
民從吏畏善俗日興使𤣥髫青衿之子黄髪鮐背之叟<lb/>
長育文明之澤而涵泳升平之樂誠千載一時也傳稱<lb/>
<pb n="KR4d0486_WYG_011-4a"/>
邦其永孚于休者不在兹乎嗚呼盛哉<lb/>
　　　齊東縣學至大四年加封聖號記<lb/>
齊東監縣特黙齊縣尹孟遵道主簿張徳林縣尉王佐<lb/>
教諭馬某即某言曰先皇帝嗣位之三月制加孔子號<lb/>
大成至聖文宣王播告中外今敝邑將勒石廟學庸示<lb/>
永久念嵗月不可不謹願有述敢請竊惟大成之義載<lb/>
於孟子發於聖制者備矣至矣兹不敢贅姑特以吏治<lb/>
之切於得失者言之雨澤之降無間彼此而樹藝有榮<lb/>
<pb n="KR4d0486_WYG_011-4b"/>
悴之異者地或有腴瘠也然而地雖瘠人有以致其力<lb/>
則雨澤入而膏潤作悴可以為榮地雖腴苟其人力之<lb/>
不足則雨澤費而蕪穢熾榮且為悴矣王政之被無限<lb/>
逺近而方邑有治否之殊者俗或有美惡也然而俗雖<lb/>
惡吏有以善其治則王政洽而頑鄙革不治而至於治<lb/>
俗雖美苟其吏治之不足則王政格而巧弊生治且為<lb/>
不治矣故雨澤之降地無腴瘠人力致而樹藝無不榮<lb/>
王政之被俗無美惡吏治善而方邑無不治我國家以<lb/>
<pb n="KR4d0486_WYG_011-5a"/>
神武一海内以人文化天下聲教攸暨罔不咸理而東<lb/>
藩之邑其俗稱美者齊東其一也邑小而民阜貴禮而<lb/>
尚義長老有敦朴儉勤之範子弟有講學絃誦之習俗<lb/>
不既美矣乎而監縣縣尹而下謹於約身公於利民如<lb/>
塤箎之相龢耳目之相資也治不既善矣乎今其聖號<lb/>
之勒盛典之立也以既善之治而臨既美之俗固將究<lb/>
聖人之大道宣朝廷之美意推擴之鼔舞之慫惥之上<lb/>
好下甚渙然交孚若是齊東之治譬則因陵為髙由堂<lb/>
<pb n="KR4d0486_WYG_011-5b"/>
適奥耳夫不易且韙乎嗚呼廣大混融與天地同流為<lb/>
法於萬世者聖人之道也尊聖人之道示教於天下者<lb/>
天子之政令也行天子之令使其民同歸於理者長民<lb/>
吏之責也嗚呼凡任長民之責者可不慎乎哉<lb/>
　　　濟陽文廟加封聖號記<lb/>
先皇帝始嗣位制加孔子號大成至聖文宣王頒示天<lb/>
下濟陽將勒石廟學其屬介邑儒故内翰損齋楊公之<lb/>
子去疾以鄙述見屬竊惟大成之義見於孟子之書孟<lb/>
<pb n="KR4d0486_WYG_011-6a"/>
子謂伯夷聖之清伊尹聖之任栁下恵聖之和孔子聖<lb/>
之時孔子之謂集大成而有金聲玉振條理始終之喻<lb/>
朱子釋曰孔子集三聖之事為一大聖之事如作樂者<lb/>
集衆音之小成而為一大成成者樂之一終書所謂簫<lb/>
韶九成是已斯葢大成之義也嗚呼大成之聖不可得<lb/>
而名矣孔子曰予欲無言天何言哉四時行焉百物生<lb/>
焉是知聖人之為道天道之同然也道與天道同可得<lb/>
而名乎哉雖然其曰小成大成云者推而求之猶有説<lb/>
<pb n="KR4d0486_WYG_011-6b"/>
焉二帝三王之典三綱五常之要載諸書傳諸萬世者<lb/>
則夫子可見之道也夫子可見之道行之一身則一身<lb/>
治由一身而至於一家治小成而大成也行之一邑一<lb/>
郡則一邑一郡治由一邑一郡而至於天下治小成而<lb/>
大成也行之一世則一世治由一世而至於萬世治小<lb/>
成而大成也然則大成之義庸有既乎國家列聖相承<lb/>
武威憺八紘文徳洽六合京師盛辟雍之制闕里崇祠<lb/>
祀之禮登賢翊善黜佞夷慝皇風清謐融融熙熙薄海<lb/>
<pb n="KR4d0486_WYG_011-7a"/>
外内學校林立然猶徳音屢降綸㫖迭出丁寧懇切未<lb/>
始不以興學奬士厲風教是急其聖號之加也天下之<lb/>
人抃舞道路改觀相慶咸知朝廷所以重道為民之意<lb/>
其至如此嘻奉朝廷之義布之政以及於人使其治由<lb/>
小成至於大成是豈非長民者之責歟濟陽邑齊魯間<lb/>
禮義之俗號稱易治繼今以往可以覩武城之弦歌而<lb/>
應夫虞韶之九成也邑大夫惟勉之<lb/>
　　　章丘重修大成殿記<lb/>
<pb n="KR4d0486_WYG_011-7b"/>
孔子之道治人之道也六經載焉而治人者施焉故其<lb/>
事孔子之禮由京師達於天下郡邑之治人者一其紀<lb/>
祀夫治人之道也若其邑則又治人之近者歟治人之<lb/>
近者其祀宜益嚴其道宜益詳葢將使人曉然知其道<lb/>
之所在有以陶冶漸摩而必至於善然後治人之責塞<lb/>
矣苟其祀之或怠是怠其道也怠其道如治人何章丘<lb/>
邑山澤之交土沃而物饒其俗廣而不肆厚而易教治<lb/>
人者可以有為矣而其所以事孔子者顧未至有堂焉<lb/>
<pb n="KR4d0486_WYG_011-8a"/>
儉狹庳陋無以嚴大聖人之祀累政因襲葢莫之省而<lb/>
治人可知矣元貞改元之冬濵人趙君去私寔尹兹邑<lb/>
奠謁之際喟然歎曰是烏足展吾敬而行吾教乃因民<lb/>
力之暇諏工度材易堂以殿䆳其中峻其基崇其垝規<lb/>
制之雄十百其舊葢榱棟始敷而君以代去於是令尹<lb/>
大名尚君某嗣其事逾謹而監邑君濟南和囉海丞廣<lb/>
平張君某簿益都曹君某力相其成焉又以餘材新講<lb/>
堂起齋舍為庫為厨而兩廡七十子之居一葺完之既<lb/>
<pb n="KR4d0486_WYG_011-8b"/>
成尹率僚屬師生奉像設妥其位行三獻之禮以告則<lb/>
陛宇廓然神靈肅然尊洗豆籩秩而燁然葢降登有餘<lb/>
容而盥薦有加䖍焉邑之耆老壯稚則皆瞻聳改觀鼓<lb/>
舞咨嗟相謂曰大哉聖人之徳也其向化遷善之心葢<lb/>
油然於中矣實大徳辛丑春三月之吉鄉秀尚允中以<lb/>
衆議來京師請敏中為之記敏中邑人也而曷辭嗚呼<lb/>
一廟之崇庳在聖人固不足以損益葢禮不備則不敢<lb/>
以祭況於祀神治人之道者又可以後於禮乎雖然既<lb/>
<pb n="KR4d0486_WYG_011-9a"/>
備其禮矣嚴其祀矣而所謂陶冶而漸摩者果復何如<lb/>
哉其亦曰如是而孝如是而悌如是而忠信如是而禮<lb/>
義㢘讓如是而善如是而惡悃悃焉敷宣而告之警懼<lb/>
而導之導其始而要其終為防而待之其弗率者齊之<lb/>
而已耳二三君子尚有以致其力焉其若是吾知其政<lb/>
事日以醇民俗日以新而事吾聖人之效騐見矣異日<lb/>
有司考其能塞治人之責者其敢後吾二三君子哉故<lb/>
備為之書將得而徴焉且以諗夫來者庶其濟美而不<lb/>
<pb n="KR4d0486_WYG_011-9b"/>
已云<lb/>
　　　蓚縣創建廟學記<lb/>
三代而下自天子之都至於國邑黨遂莫不有學所以<lb/>
右人文謹風教也唐始令郡縣廟於學祀孔子而學益<lb/>
重矣我朝以文治致太平故廟學之盛所在鬰然近古<lb/>
未有也蓚治景之郛郭有教官而無學葢以廹州學之<lb/>
故不復設其已久矣大徳十一年趙君徳謙尹蓚既視<lb/>
事嘆曰蓚劇縣也而學不設則教官何施吾治何資焉<lb/>
<pb n="KR4d0486_WYG_011-10a"/>
吾且視吾境學可為也州之東北四十里許有曰孫家<lb/>
鎮者民居阜繁為蓚名鎮古謂之仁風里先是里儒郭<lb/>
淵暨其徒為文㑹講習因營隙地為室位孔子行釋菜<lb/>
之禮趙君一日過之喜曰是可以立吾學矣淵等謝曰<lb/>
野人之力不足大聖人居令尹大之吾屬之願也君乃<lb/>
捐俸庀工蕆事益地度材而好學悦義輟已為助者不<lb/>
約而㑹於是為大成殿為神門為講堂為厨為垣嵗葢<lb/>
未周而丹碧煥然象設儼然矣廟之左為學凡師生講<lb/>
<pb n="KR4d0486_WYG_011-10b"/>
肄寢處之所罔不備具教諭臨邑季仲恭實主之而觀<lb/>
者皆曰乃今見吾蓚縣廟學也莫不駭躍瞻聳相慶今<lb/>
年夏六月仲恭持事狀謁余繡江致蓚人之言曰吾尹<lb/>
之至其創廟學也而吾人知禮義之勸其課農桑也而<lb/>
子弟無惰游之患其修河防也而居者絶墊溺之虞其<lb/>
築驛途也而行者免往來之艱其新公廨也而吏民起<lb/>
威嚴敬畏之誠至若抑豪右懾暴姦使民癘無所作皆<lb/>
尹之恵也而廟學為大願得公之辭紀諸石庸示永久<lb/>
<pb n="KR4d0486_WYG_011-11a"/>
且為我蓚民慰他日甘棠之思敢請余曰嘻斯風化之<lb/>
本良吏之政而輿人之言也可不敬書遂書趙君名思<lb/>
益燕人才傑士也余識之京城云<lb/>
　　　濟南路總管府新署記<lb/>
天子以至公謹職官之制由師保六卿而下至於方伯<lb/>
守長皆所以待天下之賢才而與之共理者也故爵命<lb/>
品秩之數所以正其名禄廪奉養之給所以代其耕章<lb/>
服物采之盛所以示其貴公宇居處之泰所以明其尊<lb/>
<pb n="KR4d0486_WYG_011-11b"/>
凡為此者豈非以我為賢於人也豈非以我為能任斯<lb/>
事而長斯民也於是自重之慮深奉職之道公而忠利<lb/>
之政出矣又將使天下之人觀於彼者亦有以自思曰<lb/>
彼所以獲此者是誠賢於我也是誠能任斯事而長於<lb/>
我也於是覬覦之意消畏服之心誠而和易之俗興矣<lb/>
兹其為制不既公且謹乎而世之仕者徒以更代之數<lb/>
往往視公宇如傳舍乃或闕而弗舉廢而勿修安陋就<lb/>
簡以苟嵗月使下之人視之蔑如無以起敬仰畏服之<lb/>
<pb n="KR4d0486_WYG_011-12a"/>
心䙝慢弛肩而為苟且甚非所以為自重奉公之道也<lb/>
濟南總管府舊治國初郡侯張公因宋金故基所築後<lb/>
政因之至元六年始置監司焉葢曩為提刑今則為㢘<lb/>
訪矣府事則移於儒宫遷於驛館僑寓無寧所者殆十<lb/>
餘年總管楊侯安侯始相繼營隙地為廰事於監司之<lb/>
左復阻以委巷蔽以民閭儉陋湫隘無以稱大邦君之<lb/>
居人情堙鬰公私病焉逮兹又五終更矣三十一年秋<lb/>
中順大夫總管噶克察公始下車覩而傷之獨慨然有更<lb/>
<pb n="KR4d0486_WYG_011-12b"/>
新之志越明年政成嵗豐乃諮乃度得東隅故倉焉倉<lb/>
為二區北區具完出納足矣南區勿用寂寥欹危摧壊<lb/>
朽剥莫或顧者其地則蓬藜生之垢惡歸焉公曰嘻廣<lb/>
哉徒廢耳以更吾府其愈乎又謂厯城治西城之外録<lb/>
司混莊嶽之下因遷而一之可以便事既謀於同僚言<lb/>
於監司以聞於朝廷乃庀徒蕆事撤舊布新大廰門墻<lb/>
賔署吏廡咸位而序以録司居外門之左厯城居外門<lb/>
之右公帑囚廬附於側焉材因其舊而用不加費民役<lb/>
<pb n="KR4d0486_WYG_011-13a"/>
以時而人不知勞其規制無草率之陋無華侈之僭期<lb/>
於宏敞隆壯而已實經始於元貞元年之九月告成於<lb/>
二年之二月自即工迨訖役公旦暮臨視唯謹圬墁斵<lb/>
削之細皆其指授既成吏民拭目瞻竦以慶以躍於是<lb/>
闔府僚佐咸為公請文以記其事方役之興也衆議譁<lb/>
然以謂此庾雖廢成蹟也今署雖陋苟安也乃爾廢置<lb/>
動衆殆不可乎公弗奪為之益堅然監司是之同僚贊<lb/>
毗之廰事甫立而報可之命下故卒能有成如此嘻易<lb/>
<pb n="KR4d0486_WYG_011-13b"/>
廢庾為大府化棄壤為要地由暫勤而獲永逸之利以<lb/>
無用而成有用之功去庳陋而即髙明脱湫隘而登爽<lb/>
塏絶苟簡之習復尊崇之嚴司屬因之以便而吏民由<lb/>
之以悦一舉而數善得焉非賢而自重公而奉職者能<lb/>
之乎繼今以往使忠利之政相承於上而和易之俗相<lb/>
勉於下者當自公始是宜書遂書之同僚著於左云<lb/>
　<lb/>
　中庵集巻十一<lb/>
</p>
<p>
</p>
  </div>
<div>
                <head>中庵集巻十二</head>
    <p>
<pb n="KR4d0486_WYG_012-1a"/>
欽定四庫全書<lb/>
　中庵集巻十二　　　　　元　劉敏中　撰<lb/>
　　記二<lb/>
　　　靈恵祠新田記<lb/>
靈恵祠濟南龍洞山靈祠也濟南當山水勝絶之區民<lb/>
物繁阜甲於海右蓋昔為州治今為路置總府監司在<lb/>
焉城之南連延皆山東南距僅三十里鬱然隆秀者龍<lb/>
祠也山之麓陂陁掩互巻折而入山益深俄而崖壁四<lb/>
<pb n="KR4d0486_WYG_012-1b"/>
豁翠削萬仭仰視天宇如堕壺中東崖半空有巨穴黯<lb/>
黮如側甗父老傳云異時民嘗懸入避兵西南石洞穹<lb/>
邃如連厦可居有潭焉泓澄甘冽不溢不涸嵗旱禱雨<lb/>
雪輒應斯山之所由名而祠之所由立歟凡石刻四其<lb/>
一摧剥不可讀僅辨者大魏天平四年官爵四列亡其<lb/>
名天平東魏也其一宋元豐某年太守韓鐸以禱雪請<lb/>
封順應侯其一金皇統辛酉南陽韓公美禱雨靈恵公<lb/>
祠而不著加封之始其一國初濟南張侯新其祠募僧<lb/>
<pb n="KR4d0486_WYG_012-2a"/>
守之觀此山之靈其來尚矣皇慶癸丑夏旱中奉大夫<lb/>
肅政㢘訪使阿爾斯蘭哈雅暨懐逺大將軍濟南路總管<lb/>
府達嚕噶齊布哷齊率所屬詣祠期七日雨禱焉禮成<lb/>
中奉謂懐逺君可留需而歸懐逺䖍祝無夙夜未及期<lb/>
雨嵗熟明年夏又旱中奉公禱如前屬總管袁太中某<lb/>
俟雨夜未半雨大降嵗以又熟中奉念其祠宇弊圯命<lb/>
葺之煥爾一新又以守僧無所仰給屢荒懈以去有净<lb/>
僧曰洪貴乃召以嗣守為圖其所以自給者適洪貴來以<lb/>
<pb n="KR4d0486_WYG_012-2b"/>
䟽謁中奉欣然割禄廪以先於是由憲屬以及轉運總府<lb/>
皆如之而尚義慕善者多與之焉乃胥議買田若干畆劵<lb/>
於祠下府推李承直狀其事懇余記夫雲行雨施天地之<lb/>
所以育物也事神庇民王者之所以有國也而雲雨之出<lb/>
山川實司之神民之托有司實任之蓋山川必峻深而靈<lb/>
夫然後可以出雲雨以育乎物有司必正直而誠夫然後<lb/>
可以感夫山川之靈而民得以頼其雲雨之庇也乃或掊<lb/>
克以為能猜禍以為才髙下以害於公貪墨以濟其私政<lb/>
<pb n="KR4d0486_WYG_012-3a"/>
窳而不懼民困而弗憫水旱則循故事飾貎敬以從山川<lb/>
之禮若是者神固不荅而災必不息嘻民之庇何望哉今<lb/>
中奉公以持憲之寄袁太中君以承宣之責連嵗致禱神<lb/>
應如響向所謂正直而誠者其素著可知矣矧又新祠<lb/>
宇以妥靈創田疇為久計則於事神庇民之道不既盡<lb/>
且逺乎是宜書故書<lb/>
　　　大聖院記<lb/>
能人之所不可能者人必服焉知人之所不可知者人必<lb/>
<pb n="KR4d0486_WYG_012-3b"/>
希焉一介之夫為絶技竒巧詭聞異辯以自鬻於通逹<lb/>
闤闠之中人之觀之者必皆奔走疊足翹首羨嘆怵心<lb/>
而奪氣何者彼固不可能不可知也而况設不可能之<lb/>
法倡不可知之説以立教於天下者乎夫仰而父母俯<lb/>
而妻子家居而肉食人之至情也而浮圖之法則曰必<lb/>
去父母絶妻子毁形而獨處疏食而不殺若此者彼能<lb/>
之而我亦能之乎生而生死而死善而得賞不善而得罰<lb/>
人之常理也而浮圖之説則曰吾之道可以度生死消罪<lb/>
<pb n="KR4d0486_WYG_012-4a"/>
惡増福而延夀若此者彼知之而我亦知之乎惟其不<lb/>
可能故憚而服焉不可知故異而希焉嗚呼此天下之<lb/>
人所以風從景附輟其所有爭趨競赴也浮圖之法其<lb/>
果盛矣夫况於信能逹空有明戒律由自苦利人之念<lb/>
深入法海者出而輔其教則人之嚮之不益宜哉歴城<lb/>
之東五十里有山曰采石山之巔有曰大聖院者僧智<lb/>
坦實居之坦於經律邃甚為苦行旦夕惟一食羸形敗<lb/>
衲固然已院久弊當葺而其山皆石乏材水土取山下<lb/>
<pb n="KR4d0486_WYG_012-4b"/>
難之聞者欣然輻輳願役輦土挽材荷水而上無㡬何<lb/>
二殿兩廡暨諸像設煥爾一新一日來求文為記且曰<lb/>
自唐貞觀間有僧號真覺者始居此山殁而多靈跡人<lb/>
以為聖院之所由名也乞併記之余獨嘉坦能有實行<lb/>
宜人之歸嚮也勉為之書<lb/>
　　　陽丘琉璃寺興復記<lb/>
陽丘琉璃寺舊矣燬於金季之亂系派碑誌散落具盡<lb/>
莫知所從始嵗丁未邑僧徳越毅然嘆曰是惟古名刹<lb/>
<pb n="KR4d0486_WYG_012-5a"/>
不能復是忘吾教也吾其任之謁於有司許焉乃剪榛<lb/>
莽闢瓦礫堙坎夷阜鳩用庀材信念既孚施者響赴井<lb/>
竈爰啟垣墉聿興嵗未㡬何而佛殿巍然蓋為楹者六<lb/>
為棟者九尋為東西廡如其楹而殺其棟之二帑廪僧<lb/>
室以次而序乃書故號揭之崇門於是琉璃寺煥然復<lb/>
興矣越率其徒日夕持誦講説事佛唯謹既而教大行<lb/>
學者益至故徒衆之盛他寺莫比今越以寺之本末來<lb/>
請曰徳越經營此寺凡五十年其勤至矣同是勤者蓋<lb/>
<pb n="KR4d0486_WYG_012-5b"/>
法姪曰行興法嗣曰行順行滋行印今益老矣念所以<lb/>
付後人示久者非文諸石莫可敢以是託予見之佛書<lb/>
西方有國曰身毒有佛曰釋迦牟尼言曰東方去此過<lb/>
十殑伽沙佛土有世界曰淨琉璃佛號藥師琉璃光如<lb/>
來是佛行菩薩道時嘗作大願念言願我來世得菩薩<lb/>
時身琉璃内外明徹光於日月燭諸有情一切苦厄罪<lb/>
業聞我名號以我福徳威力咸得解脱其說云爾始之<lb/>
名寺者取於此乎嗚呼是說之傳也久矣世之人靡然<lb/>
<pb n="KR4d0486_WYG_012-6a"/>
捨其所有施施衎衎惟佛之為歸者甚矣夫所以然者<lb/>
豈非以佛之法果能救苦厄㧞罪業有所利己而求歟<lb/>
然即而求其所以救㧞之實則寂而不可得雖然佛豈<lb/>
欺我哉予惟佛之說是特誘人向善之一法耳彼方之<lb/>
來也見吾之戒律之嚴願念之大智慧之廣悲捨方便<lb/>
之設施則其向善之心油然生矣故貪者思㢘恪者思<lb/>
捨媢嫉者思正直而強暴者思柔良悲悔開悟日進於<lb/>
善而至於無有不善則所謂苦厄罪業將無自而至不<lb/>
<pb n="KR4d0486_WYG_012-6b"/>
幸而罹焉則亦不足以勝吾善救㧞之實宜莫過此以<lb/>
是求之則佛之法能於利人也果矣而為其徒者宜思<lb/>
其戒律之所以嚴願念之所以大智慧之所以廣悲捨<lb/>
方便之所以設施勇猛精進念念在是以求佛之所以<lb/>
誘人於善者而致其利之之實以嗣其道以行其教斯<lb/>
可矣苟不是圗而習其人之歸已也以為吾法之固然<lb/>
徒以自利而乃無有以利人者豈佛之法哉予既重越<lb/>
請而為之記又以告夫來者使無忘其師之勤不以自利<lb/>
<pb n="KR4d0486_WYG_012-7a"/>
而急於利人也越李姓大名人年十一祝陽丘嘗為縣<lb/>
都綱號淨行大師加號浄惠圓照大師至元丙子秋以<lb/>
千僧召至闕作佛事大殿人知其能云元貞二年秋七<lb/>
月既望記<lb/>
　　　陽丘彌陀院記<lb/>
陽丘古名邑土沃物豐而山水之勝在邑郛田廬間出<lb/>
沒囬互隠若繪畫斯固幽人過客之所顧瞻而徘徊黄<lb/>
冠緇衣之所願留而寄跡也有尼曰崇遇世女真始祝<lb/>
<pb n="KR4d0486_WYG_012-7b"/>
髪於某地號彌陀師屬嵗艱飛錫東邁悅兹邑止焉崇<lb/>
遇功徳内充英華外見一邑之人翕然敬嚮今致仕武<lb/>
徳將軍濟州尹張侯亨先府君某時為監縣獨輟邑艮<lb/>
隅地贏三畆施焉崇遇大書彌陀院三字揭於其陽茨<lb/>
而居之方圖為經營而崇遇逝其嗣曰妙玉謹於師承<lb/>
深入法海一日謂其徒普聰軰曰兹院之始我先師設<lb/>
念輸誠誓成勝刹上以祝釐天朝下以頼及民俗以無<lb/>
負張侯先府君恵顧之徳志勿遂而沒我軰宜何如哉<lb/>
<pb n="KR4d0486_WYG_012-8a"/>
衆皆曰力焉可也由是相與黽勉從事無計嵗月為門<lb/>
墻為法堂為兩廡為釋迦馬鳴菩薩有室蜀將軍有祠<lb/>
厨庫齋舍次第具舉法相既崇戒律益嚴持誦祈祝無<lb/>
懈晨夕梵唄之音洋洋於外信善檀施日集踵來罔不<lb/>
作禮瞻仰美贊歡喜妙玉復語其徒曰今若是苟精進<lb/>
弗已則吾之志庻終有以遂乎無何妙玉卒而普聰嗣<lb/>
普聰念二師之勤介縣教王思哲以院記請嗚呼佛之<lb/>
道大率以斯世為夢幻能知夢幻者莫若心故因心以<lb/>
<pb n="KR4d0486_WYG_012-8b"/>
求道道得而然後可以脫夢幻之域而成佛何以言之<lb/>
心之體靜接於物而動曰情情之所向猶川决駟馳莫可<lb/>
制禦故雖能知夢幻之所在而能不為彼之所汨者㡬<lb/>
希欲棄而弗忍既去而復顧卒落落焉陷於貪妄水火<lb/>
之中而不能相出是可悲已於是思有以制其情以降<lb/>
伏其心而先其難者乃去父母絶室家變形異服疏食<lb/>
而不殺苟可以汨我者皆種種斥去堅持宻拒俾無所<lb/>
漏佚其名曰戒戒故能定定故能慧至於慧始能超正<lb/>
<pb n="KR4d0486_WYG_012-9a"/>
覺一空諸有攝諸法度一切光明變化無適而不可佛<lb/>
之道備矣嗚呼凡稱佛弟子者嘗亦有思乎思而至於<lb/>
斯其弗艱矣乎其弗甚矣乎余聞普聰蛻迹塵累確然<lb/>
以苦行自修而徒益衆二師之道益宏能謹戒者也乃<lb/>
為之書<lb/>
　　　靈泉庵記<lb/>
濟南大縣二曰陽丘曰鄒平鄒平之右陽丘之左有山<lb/>
焉其名長白聨亘南北巉然絶空邃鬱竒秀而中多勝<lb/>
<pb n="KR4d0486_WYG_012-9b"/>
跡若㑹仙有臺讀書有堂醴泉有寺衆仙有觀莫可殫<lb/>
舉山之西偏半腹有庵曰靈泉磴石盤紆嵓岫環合蒼壁<lb/>
削立泉出甚冽清泠潺湲無舍旦夕匯而為池導而為派<lb/>
啜飲浣濯灌溉不勞而足庵之所由名也泉少東曰流<lb/>
飛之亭亭西南曰三清之堂堂之背曰希真之室厨庾<lb/>
齋舍次第之後四旁壠畦千塍木果萬株髙下間錯如<lb/>
綺殆又勝之勝者歟厥初道士鄭志賢有勤行能以醫<lb/>
藥濟人其師曰時政約政約之師曰韓志具號巨陽子<lb/>
<pb n="KR4d0486_WYG_012-10a"/>
受學於玉陽真人志賢殁王徳安嗣徳安弟子曰焦賢<lb/>
止曰陳道綮曰張賢忠其徒僅四三人皆其淳靜虗邈<lb/>
與俗隔日惟㕘禮誦祝躬播穫種植為事休休焉于于<lb/>
焉一無待於外觀其為道蓋古之所謂自食其力者徳<lb/>
安等念先師之勤以其庵之本末請余記嗚呼山之勝<lb/>
天地之所設也然覩而知其勝者鮮矣知其勝樂之而<lb/>
又安之者益鮮矣庸夫野叟窮年山溪間漁採而已動<lb/>
大者可濶三四尺而蠶經十五月即入荷中成蠒形如<lb/>
<pb n="KR4d0486_WYG_012-10b"/>
斗自然五色國人繰之以織神錦故謂靈泉絲<hi>以下原缺</hi>
　　　既濟庵記<lb/>
初陽丘道士有曰石先生者居通真庵女郎山南麓自<lb/>
號堅然子以道術重邑中堅然子殁弟子徳淳嗣徳淳<lb/>
始事堅然子生十有二年性剛介靜一不屑與世俗接<lb/>
一夕歎曰吾師往矣吾聞天下名山大川多異人勝跡<lb/>
吾將觀焉於是由岱宗涉汶泗西陟嵩華瞰終南浮江<lb/>
窺五湖叩衡霍遵海濱而北彷徉燕趙之郊盡太行以<lb/>
<pb n="KR4d0486_WYG_012-11a"/>
歸布襦草屩片影一身其去泠然其來沖然人之重之<lb/>
愈於堅然子矣語其徒曰吾道以勤儉不懈為用頽弛<lb/>
無所事其可乎乃即通真之陽百舉武營隙地為祠宇<lb/>
為門墻為真武像别號靈應觀已乃又即郭西踰再里<lb/>
為石室居天地水三神焉葺庵其側以既濟名之揖余<lb/>
言曰凡興作有紀靈應未敢請願吾子記既濟也余疑<lb/>
而問焉曰在易離下坎上其卦既濟解者以為炊㸑之<lb/>
象隂符言食其時百骸理豈將謹烹餁時飲食以養其<lb/>
<pb n="KR4d0486_WYG_012-11b"/>
體以利其徒以及諸其人若是而為既濟者乎徳淳漠<lb/>
然無言余曰否則豈將事龍虎鉛汞之說潄錬吐納使<lb/>
坎離逆行以久不死若是而為既濟者乎又無言余曰<lb/>
否則豈將化丹砂為黄金煉大藥餌之期飛昇若是而<lb/>
為既濟者乎復無言余曰否則其將以自然為火以不<lb/>
息為水以冥漠為釡鬵綜衆妙混羣有與之皷蕩融液<lb/>
翕忽變化自消自息各成其成廓兮契𤣥同逰無窮若<lb/>
是而為既濟者乎徳淳矍然曰之言也子烏得而知之<lb/>
<pb n="KR4d0486_WYG_012-12a"/>
余曰庶矣乎曰庶矣乃書而為記徳淳姓髙氏字清甫<lb/>
邑之臨清人其弟子曰道安申姓凡靈應既濟之地計<lb/>
共得十畆而既濟為六畆又半靈應可知已皆通真故<lb/>
業受之堅然子云至大二年己酉五月既望邑人劉某<lb/>
記<lb/>
　　　神霄萬夀宫記<lb/>
濟之任城神霄萬夀宫女師所居也舊為神霄觀嵗<lb/>
己未師妙清始以州將蕭君請葺而居之妙清傳之守<lb/>
<pb n="KR4d0486_WYG_012-12b"/>
淨守淨殁傳之慧秀益能謹師承嚴戒律作於衆先苦<lb/>
於自修行髙而人益信凡觀宇之内弊者以更闕者以<lb/>
營嵗未㡬何而殿廡一新儀像交輝道宏而徒益衆於<lb/>
是用長教𤣥逸真人命易觀以宫而加其名焉且假慧<lb/>
秀以提㸃之號使振其宫事實至元庚寅嵗也慧秀謂<lb/>
其徒其為我謀上有以侈先師之報下有以付後人之<lb/>
託者遂以其事走京師因翰林應奉馬君子敬脩撰羅<lb/>
君叔逹請記於予予惟道家者流學為老氏者也老氏<lb/>
<pb n="KR4d0486_WYG_012-13a"/>
之言曰大丈夫處其厚不處其薄居其實而不居其華<lb/>
大約以禮制為薄而以智謀為華也故黜聰明絶巧利寡<lb/>
欲少私抱一守朴其䆒歸於無為而止耳而後之學者遂<lb/>
乃去有生之樂割天倫之愛遺形以求其道竭力以張其<lb/>
門甚者乃嵓棲野處衣草食木與麋鹿虎豹為朋儔百困<lb/>
而不反吁尤難能矣若是者豈其與向之所謂丈夫者<lb/>
又加愈乎雖然既曰丈夫矣能之可也孰謂女子而亦<lb/>
復能之乎易稱坤至柔而剛至靜而方語女道也夫苟<lb/>
<pb n="KR4d0486_WYG_012-13b"/>
能充其剛方之實則丈夫之所能者或亦可以至矣嗚呼<lb/>
凡女子之學為老氏者其皆剛方者乎慧秀之為也果能<lb/>
出於此乎其若是則二君之請與予之從其請者將無<lb/>
不可矣乃為之書慧秀姓劉氏任城人大徳壬寅夏五月<lb/>
記<lb/>
　　　野亭記<lb/>
余既為含暉亭去含暉而北里許繡江之東壖余舊廬<lb/>
之陽十舉武有隙地焉因俯江流穹崖危絶有杏皆巨<lb/>
<pb n="KR4d0486_WYG_012-14a"/>
榦憑其危駢據而立東則桃李襍卉間列南北加之春葩<lb/>
亂發如綺夾江髙栁萬株佳禽異烏往來飛鳴俯見江<lb/>
中㳺魚恒百尾跳躍上下可數江之西皆緑野盡西山<lb/>
而止南山翳長林乍隠乍見如翠屏見簾幃間霜秋木<lb/>
脫則峯騰谷踴千里一目早晏之際烟雲益竒昔嘗立<lb/>
其處顧而愛之曰兹於亭宜蓋志存而未暇也自去嵗<lb/>
由國子司業以病歸歴下今年春來繡江乃始治其地<lb/>
為亭於西偏近江故也既成坐其上而烟雲之狀山水之<lb/>
<pb n="KR4d0486_WYG_012-14b"/>
秀草木之縟繁魚鳥之飛躍則皆増竒益勝坌焉而來<lb/>
集若知有歸者焉余於是果知亭之宜也徐而思其名<lb/>
則曰邑外曰郊郊外曰野今為亭於兹焉斯野矣文勝<lb/>
質則史質勝文則野若余者質之尤乎滋野矣合二野以<lb/>
接乎物則夫向之所謂烟雲山水草木魚鳥坌焉而來<lb/>
集者皆野矣又方與野翁酌野杯為野談醉則縱野歌而<lb/>
和之以肆其真兹又野之野矣然而烟雲山水草木魚<lb/>
鳥與夫野翁皆悠悠焉自得相忘其野而不知野之樂而<lb/>
<pb n="KR4d0486_WYG_012-15a"/>
余知之余能知野之樂而不能集衆野而為一野之樂而<lb/>
亭能之然則野之至莫如亭乃名曰野亭而為之記元貞<lb/>
丙申秋八月朔書於壁<lb/>
　余作二草亭以為村居往來㳺息之所咸以謬作誌<lb/>
　諸其壁頃常與邑宰申君仲和甫諸公吟眺其上仲和<lb/>
　甫絶愛之乃手為此圖軸而見貺且請以二謬作書於<lb/>
　圖左目曰江亭往來圖遂從之為江亭云嵗十一月八<lb/>
　日劉某書<lb/>
<pb n="KR4d0486_WYG_012-15b"/>
　　　太初巖記<lb/>
繡江之源其泉曰百脉去百脉西南七八里皆淺山坡<lb/>
陀不可種藝而其下多石然未有識而取者頃年居人<lb/>
古齋張君受益始發之其尤者蓋取其三焉而人知欲<lb/>
之矣大徳甲辰三月余歸自京師張君秀實為余言頃<lb/>
行百脉南土中有石得其膚竒焉誌而取之未暇也願<lb/>
效諸子余使視之果竒而取之以四月三日引大車十<lb/>
五犗以北凡二十里寘余繡江所居中菴之前隠然竒<lb/>
<pb n="KR4d0486_WYG_012-16a"/>
觀也其色黝如其聲鏗如其崇尋其廣厚半其崇其<lb/>
重以力約之為鈞者㡬三百焉其狀正視之雄古嚴重<lb/>
如異人紳士廣袂大冠端嚴而立背視之昂藏突兀如<lb/>
立鶚驚麕欲去且止矯首而視觀其左則頽簷綻壁掩<lb/>
互呀豁窺其右則熊虎蹲跪怒將搏人腹有大竅如側<lb/>
甗複唇疊暎宛轉如杯出其背衆竅貫之外逹中空側<lb/>
甗而下右偏則所謂膚者有文焉隠隠如龜兆如蛇腹<lb/>
如魚鱗或曰溜穿也其圻堮之亷隅孔坎之渾圓左右<lb/>
<pb n="KR4d0486_WYG_012-16b"/>
上下之顧揖殆若人為然石之出也居土僅尺偃卧<lb/>
而北首其四旁皆大石附而不屬土周隙間宛猶胞胎<lb/>
其屬者纔數寸當其附之左抉其土斵其屬碎其旁石<lb/>
而竒觀出矣嘻石頑物也而其巧周宻如是始之造物<lb/>
者豈誠有意於此耶一受其成形迄於今之出卒無玉<lb/>
焚之厄而有璧完之喜將復有神物䕶持之耶由結繩<lb/>
而後陵谷凡㡬遷世代凡㡬更雖強有力者曽莫之得<lb/>
而必我焉是歸又其數耶皆其偶然而然耶昔唐宰相<lb/>
<pb n="KR4d0486_WYG_012-17a"/>
竒章公嗜石玩之京都求於四方以江南太湖者為第<lb/>
一嗚呼石雖竒而好異勞人甚矣今是石之出不於四<lb/>
方而於家山不以勢私而以天全非逺而竒不求而至<lb/>
無好異之名無勞人之嫌余勝竒章矣復不知竒章之<lb/>
石與彼所謂太湖者果誰為第一哉或曰石不可無名<lb/>
因取稼軒山鬼謡語命之太初又曰峯巒巖岫各名其<lb/>
形於是四者石宜何居審視之宜巖遂定名曰太初巖<lb/>
云相是役者秀實古齋孤雲子三張君暨余族弟仲寛<lb/>
<pb n="KR4d0486_WYG_012-17b"/>
驛長趙君諸人也是月既望主人書<lb/>
　　　浸竹記<lb/>
物之理無窮人之智亦無窮自兩儀之化三辰之運二<lb/>
氣五行之錯下而至於萬生萬物萬彚之别洪纎隠顯<lb/>
有常有變者理之無窮也自大聖之造大賢之為志士<lb/>
通人之作下而至於一夫一婦之見精粗逺近有能有<lb/>
否者智之無窮也惟其智之無窮故所知不齊故其理<lb/>
有得有不得者焉余性喜竹嘗取竹浸之瓶旋視其葉<lb/>
<pb n="KR4d0486_WYG_012-18a"/>
皆卷然而槁始未之恤也他日復為之復然乃異而歎<lb/>
曰凡葩卉至柔皆可浸竹復剛勁乃獨不可乎求其理<lb/>
而不得徒以竹為必不可浸也久矣張西全子京監郡<lb/>
建昌受代而歸也過余繡江子京以王謝故家好事博<lb/>
聞知名觴詠之次以浸竹訪之子京曰易為耳乃起獨<lb/>
以瓶水取竹置諸几前抵暮客散竹如故翌日弗改浹<lb/>
辰森然如生出而察之蓋皆竹之旁枝取一節斷其上<lb/>
下僅留寸餘使横浮瓶中而節間小枝纔數葉而已徐<lb/>
<pb n="KR4d0486_WYG_012-18b"/>
思其理竹性中空而有節根莖皆然筍生節間節所以<lb/>
為根莖所以資節也今其一節之取水滋兩端則節間<lb/>
小枝猶筍之在根葉少而養有餘此其所以森然也歟<lb/>
若夫槩視漫取枝<graphic n="KR1833" url="https://raw.githubusercontent.com/kanripo/KR-Gaiji/master/images/KR1833.png" mimeType="image/png"/>而植浸節格而水不逹葉多而養<lb/>
不足此其所以卷然也歟已而子京至以是審之子京<lb/>
笑曰得之矣嗟乎空洞六合翕忽萬有覿面隔山淵反<lb/>
手殊霄壤者多矣奚獨竹哉理智之果無窮也如此余<lb/>
因有感焉古之人以竹比君子彼君子者挺風霜之操<lb/>
<pb n="KR4d0486_WYG_012-19a"/>
負凌雲之氣而進之不以道接之不以禮則必韜光匿<lb/>
彩雖殺身不辱非竹之向也遇我乎及夫進之以其道<lb/>
接之以其禮則凌雲之氣必舒而為民瞻風霜之操必<lb/>
顯而為時用非竹之今遇子京乎嗚呼竹乎信君子之<lb/>
所取乎余既嗟理智之無窮又感夫竹果有君子之道<lb/>
也書以遺子京為浸竹記<lb/>
　　　二石記<lb/>
小石二其一得之東里尼福辨隆中而員外反復若一<lb/>
<pb n="KR4d0486_WYG_012-19b"/>
若根括渾然徑寸有三分色黲白瑩潤如玉其一得之<lb/>
齊東張友賢初友賢過余見辨石几間驚謂斯吾石奚<lb/>
為在此為言其所從得嘆曰吾之石其斯石之匹歟當<lb/>
以為遺一日友賢之石至並置之色狀圓徑莫能彼此<lb/>
也權其重輕均六兩又半脗然不相踰異哉嗚呼二石<lb/>
在萬有中㣲之㣲者也而其異乃爾由是而觀物之理<lb/>
庸可盡乎延祐戊午季春三日誌於繡江北堂<lb/>
　中菴集巻十二<lb/>
</p>
<p>
</p>
  </div>
<div>
                <head>中庵集卷十三</head>
    <p>
<pb n="KR4d0486_WYG_013-1a"/>
欽定四庫全書<lb/>
　中庵集卷十三　　　　　元　劉敏中　撰<lb/>
　　記三<lb/>
　　　陽丘孟氏希閔堂記<lb/>
人之道由近始近者父母昆弟之謂也於是孝悌生焉<lb/>
而人道畢矣故孝悌者人道之本也人誠孝悌以居家<lb/>
則理以與人則信以任事則立以事君則忠以臨財則<lb/>
廉以見義則勇以之處窮達歴險易顛沛造次無往不<lb/>
<pb n="KR4d0486_WYG_013-1b"/>
得其正者有本故也有子曰君子務本本立而道生孝<lb/>
弟也者其為仁之本與孟子亦曰人人親其親長其長<lb/>
而天下平謂此也夫自聖王之迹息而風俗壊如直躬<lb/>
以證父而取名鄭段以不弟而見克者紛然已於是孝<lb/>
弟衰而人之道不得其正矣孔子以聖徳出於孝弟既<lb/>
衰之後弟子之聞道者盖三千人而獨稱曰孝哉閔子<lb/>
騫人不間於其父母昆弟之言夫聖人所以稱之者稱<lb/>
其無間言耳無間言則孝弟之至也然則孝弟之至者<lb/>
<pb n="KR4d0486_WYG_013-2a"/>
唯閔子騫焉故凡為人子者如閔子則可矣閔子之行<lb/>
萬世之法也陽丘孟君慶样善人也有子四人焉政徽<lb/>
敬敏皆慥焉有孝弟之質而政為山東亷訪掾來言曰<lb/>
近為一堂以奉二親之養乞名於亷訪使河南陳公公<lb/>
辱以希閔命之而未有記先生幸終教焉嗚呼希之言<lb/>
慕也法閔子而慕焉勉之至矣余復奚言哉雖然騖其<lb/>
名而遺其實勤於始而怠於終人之所通患也孟氏子<lb/>
果能因名以效實由始以思終求其所謂無間言者心<lb/>
<pb n="KR4d0486_WYG_013-2b"/>
慕而力行之則孝宜日益隆弟宜日益著吾知其進而<lb/>
至於堂之上則其樂也融融焉退而止於堂之下則其<lb/>
樂也怡怡焉若是則於無間言也譬之適逺愈行而愈<lb/>
近矣異時行成而名立家肥而身榮使邑之人翕然化<lb/>
之曰閔子之行得孔子而稱之萬世以為法孟氏之堂<lb/>
得陳公而名之一邑以為勸兹不偉歟孟氏子勉之哉<lb/>
是為記<lb/>
　　　尚志齋記<lb/>
<pb n="KR4d0486_WYG_013-3a"/>
士之所以異于人者在乎尚其志而已盖嘗論之心為<lb/>
志之體志為心之用故心一而志二光明正大虚静純<lb/>
一廓然無外者此天命人以本然之良心也及耳目之<lb/>
官一接於物則莫不有所慕有所慕則念必起於心念<lb/>
之不已則皆各從其所慕而之矣是謂之志也然後善<lb/>
惡分焉小大别焉故曰心一而志二也然則善者所以<lb/>
全其善惡者所以至於惡大者所以成其大小者所以<lb/>
止於小者莫非志也今夫為技者曰吾所志者技左凖<lb/>
<pb n="KR4d0486_WYG_013-3b"/>
繩右規矩利其器而致其力晝不得休夜不得息慊慊<lb/>
焉以求其巧技精矣猶以為未至乃徧即天下之為技<lb/>
者以折衷焉而天下之為技皆服其巧莫能過也斯其<lb/>
為志也至矣而閭閻之人能賤之曰彼技者也我得而<lb/>
驅役之為利者曰吾所志者利行則操鈎餌止則設機<lb/>
穽汲汲焉以求其富貴髙而至於山深而至于淵近而<lb/>
一國之内逺而四海之外凡可獲其利者無所不至焉<lb/>
利豐矣猶以為未至乃徧即天下之為利者從而較之<lb/>
<pb n="KR4d0486_WYG_013-4a"/>
而天下之為利者皆服其富貴莫能及也斯其為志也<lb/>
亦至矣而褐夫能賤之曰彼貪人也我得而凌慢之有<lb/>
一人焉曰吾所志者道晝而作夜而寐寒而衣飢而食<lb/>
休休焉無能為也責其巧與富曽不及向之為技為利<lb/>
者之萬分一然而宗族稱其孝鄉黨服其弟朋友與其<lb/>
信以之立廟堂臨民人出處進退無不可者與夫受役<lb/>
於閭閻見凌於褐夫者為何如哉嗚呼由一念之間而<lb/>
其善惡小大之相去如此則士之求異于人者其志可<lb/>
<pb n="KR4d0486_WYG_013-4b"/>
不尚乎昔王子墊問於孟子曰士何事曰尚志曰何謂<lb/>
尚志曰仁義而已矣此之謂也友人智仲敬築室而居<lb/>
之揭其名曰尚志盖取孟子之説也而求記於余余曰<lb/>
余與子游二十年矣知子之悉者莫如余子夙敏而有<lb/>
才好學而不倦實孝於親弟於兄信於朋友夫孝弟與<lb/>
信三者既立而曰仁義云者不在兹乎是子之尚其志<lb/>
也乆矣此區區之名焉耳古之人畏有名而無實今子<lb/>
實既修而名自從之矣何更為哉仲敬曰是不然靡不<lb/>
<pb n="KR4d0486_WYG_013-5a"/>
有初鮮克有終者愚智所不免故孔甲有盤盂之誠武<lb/>
王有衣鏡之銘懼弗克終也聖賢尚且如此而况我輩<lb/>
乎我恐吾志之漸弗克終去而不留也庶幾視此而朝<lb/>
夕自省察焉吾非為名也余曰子誠能若是則雖不欲<lb/>
異於人其可得乎故樂為之書<lb/>
　　　審安齋記<lb/>
貴賤貧富進退存亡世之大節也而一人之身備焉以<lb/>
一人之身而處數者之變厥亦難矣哉然則處之有道<lb/>
<pb n="KR4d0486_WYG_013-5b"/>
乎曰安而已矣何為而安乎曰義而已矣義者宜也宜<lb/>
則安矣夏葛而冬裘飢食而渇飲如是而已耳貴而義<lb/>
則吾即安於貴賤而義則吾即安於賤富而義則吾即<lb/>
安於富貧而義則吾即安於貧進退存亡而義則吾即<lb/>
安於進退存亡義之所在安之所在也若此斯能無往而<lb/>
不安矣又何難處哉然而曰貴曰富曰進與存者吾之<lb/>
所欲也曰貧曰賤曰退與亡者吾之所惡也使其所欲<lb/>
者不可得而曰吾必安於是則固無是理矣其所惡者<lb/>
<pb n="KR4d0486_WYG_013-6a"/>
幸可以去而曰吾必安於是亦豈人之情也哉吾故曰<lb/>
宜則安矣衮衣繡裳不以為泰者周公之安也簞瓢陋<lb/>
巷不以為憂者顔氏之安也應三聘之禮起而不疑者<lb/>
伊尹之安也辭萬鍾之禄去而不受者孟子之安也召<lb/>
忽之死難管仲之事讎皆其所安也此其所安者不同<lb/>
而其義則一也友人劉仲澤築一室而自以審安命之<lb/>
日夕居其中雖饑寒切身未嘗不嘯詠自得而無慕乎<lb/>
其外休休然若将終身焉余竊怪之而未敢言也一日<lb/>
<pb n="KR4d0486_WYG_013-6b"/>
求文以為記余曰敢問審安之義曰淵明有言倚南窓<lb/>
以寄傲審容膝之易安子獨不聞乎余聞而愈怪焉曰<lb/>
審安之説在淵明則可在吾子則不可夫淵明之為此<lb/>
言者豈惡富貴而欲貧賤哉盖其不得已而安於義也<lb/>
淵明當晉室波蕩陵夷之際欲行其道而不得故絃歌<lb/>
未終恐為鄉里小人所恥於是拂袖長往賦歸去來以自<lb/>
況故其言云爾使之遇隆平之世則豈寧安於容膝之<lb/>
地而已哉方今朝廷清明天下晏然此誠有為之士以<lb/>
<pb n="KR4d0486_WYG_013-7a"/>
富貴自安之時也顧吾子獨以貧賤自樂安於古人不<lb/>
得已之地吾竊怪子惡其所欲而欲其所惡也豈所謂<lb/>
夏裘而冬葛饑飲水而渴食糜者耶由此觀之則子之<lb/>
安非義之安也雖然世固有名同而實異言在此而義<lb/>
在彼者傳曰君子安其身而後動又曰安安而能遷子<lb/>
能實此言也以往則異時功徳及於人聲名著于世雖<lb/>
居華屋而庇大厦饗膏粱而被文繡必泰然無媿矣兹<lb/>
之安與今日之安為何如也仲澤年方盛而才又甚俊<lb/>
<pb n="KR4d0486_WYG_013-7b"/>
吾懼其安於彼而遂忘于此也故不得不為一言以相<lb/>
告<lb/>
　　　王氏孝敬堂記<lb/>
昔聖人著經示人以至徳要道曰孝曰敬兩言而已耳<lb/>
孟子述之曰人人親其親長其長而天下平盖天倫之<lb/>
愛父母兄弟一也故未有能事其親而不能友其兄弟<lb/>
者也未有不能友其兄弟而能事其親者也嗚呼能盡<lb/>
二者之道其唯孝敬乎商河王氏兄弟三人用遜弼能<lb/>
<pb n="KR4d0486_WYG_013-8a"/>
謹節勤劬相睦如手足左右以奉其父母之養無不如<lb/>
志本立道生家日以理用弼皆隠晦不仕遜受知周定<lb/>
夫先生及先生宣慰江東遂薦遜提舉漂陽課歴龍泉<lb/>
零陵二簿有恵政在零陵聞父喪歸喪除以知事佐道<lb/>
州路遂請老焉初其父無恙時訓用等曰毎見人家兄<lb/>
弟往往因貨財忿争傷其骨肉之義吾甚恥之今為汝<lb/>
曹異其産庶不致傷義也各以劵授之則皆戚不忍異<lb/>
卒不異而共被之情愈篤矣三人者垂白相從日以讀<lb/>
<pb n="KR4d0486_WYG_013-8b"/>
書力穡課子孫言笑怡怡然正家範於上諸子姪娣姒<lb/>
至僮妾幼穉服役共命容止斤斤然循禮節於下闔門<lb/>
盈五百指和樂肅共無有疏暱厚薄彼此之間又且三<lb/>
十年不衰如初君子異之曰去古逺矣其所謂徳色誶<lb/>
語慈子嗜利與夫䦧墻紾臂者草偃波靡耳而乃有王<lb/>
氏哉於是新泉楊祕書聞而嘆曰是可謂能孝敬矣以<lb/>
二字為大書遺之使扁其室焉遜之子繼祖由國子伴<lb/>
讀乞歸養來以記請余惟名實於善惡猶影響然有是<lb/>
<pb n="KR4d0486_WYG_013-9a"/>
實也則必有是名也有是名也則必有是實也王氏之<lb/>
於孝敬名稱實矣而名其室名其名也君子名其名可<lb/>
乎哉雖然古者盤盂几杖有銘座右有銘所以然者欲<lb/>
其朝夕出入恒得而視之以自警戒省察而不敢或怠<lb/>
也則兹室之名也亦若是矣凡曰王氏者固将朝夕警<lb/>
省加勉惟孝敬是崇日新而不窮無有始終則其實當<lb/>
益充其名當益隆可以激鄙頑開聾蒙鍾餘慶而大門<lb/>
風矣噫以是而名其名夫不可乎哉乃樂為之書用通<lb/>
<pb n="KR4d0486_WYG_013-9b"/>
甫遜仲謙弼仲輔其字云至大己酉冬十月既望記<lb/>
　　　田仲珪孝敬堂記<lb/>
孝者人子之常分也有性存焉自親生之膝下以養父<lb/>
母日嚴夫誰使之然哉固有之性也雖然人之性不能<lb/>
無因習惰窳滅裂之害而固有之孝於是為矯名為悖<lb/>
徳淟焉失其所謂性者是以聖人本人性之初而教之<lb/>
曰生事之以禮死葬之以禮祭之以禮可謂孝矣又曰<lb/>
禮者敬而已矣故夫孝而能敬然後可以得其性乎燕<lb/>
<pb n="KR4d0486_WYG_013-10a"/>
山田侯仲珪於其母之墓所為堂名之曰孝敬請記於<lb/>
予予從而詢其故侯涕泗言曰仲珪不幸未成童而孤<lb/>
母常誨之曰方國家肇造汝祖安撫府君以醫得幸太<lb/>
祖聖武皇帝實掌太醫嘗以節行安撫事征西域戰沒<lb/>
汝父倜儻有氣節太祖愛之因賜名庫庫以父官居近<lb/>
幸從征回鶻密以方畧假數人擒其王蘓爾坦以歸詔復<lb/>
其家以旌其功尋授金虎符以提刑轉運使鎮朔方調<lb/>
兵食皇帝經略河南闗右為䕶軍雖在征伐以拯溺為<lb/>
<pb n="KR4d0486_WYG_013-10b"/>
主凡儒服若二教藝術者率招輯之所全活不知幾何<lb/>
人矣復還領太醫而天下諸醫𨽻焉奏請郡國立恵藥<lb/>
局以濟病者盡瘁兩朝徳業盛矣以汝藐諸孤懼弗克<lb/>
知無以致肯構肯穫之勤故以告汝汝其勉之仲珪敬<lb/>
佩於中感泣以思自甘㫖承奉之餘晨昏定省之隙兢<lb/>
兢業業弗敢自怠繄罔承母訓是懼以迄于今吾母為<lb/>
韓氏性尤静烈雅愛都城南家園嘗從容言曰吾觀燕<lb/>
俗尚墓祭而野常多風埃塵滿席鬼且弗享我百嵗後<lb/>
<pb n="KR4d0486_WYG_013-11a"/>
汝處我必於園中而加屋焉使如平居以適吾志也至<lb/>
元甲申春三月五日年六十有五以卒乃卜兆於園之<lb/>
中央塟而不封上為神座庇屋四楹户牖曠麗陛級亷<lb/>
峻繚以周垣表以崇門從治命仲珪旦夕奠哭嵗時薦<lb/>
享盖怳然如在庭闈之内而王鹿庵承㫖俾以孝敬名<lb/>
之張寓軒尚書題之未有記者然名堂之義吾何足知<lb/>
冀因吾子之文使妣之訓之志有所顯白以伸罔極之<lb/>
報耳予竦然曰有是哉上古塟而不祔墓而不墳秦廢<lb/>
<pb n="KR4d0486_WYG_013-11b"/>
家廟之制而漢世公卿乃為祠堂於墓所田侯之塟豈<lb/>
猶古耶嗚呼去古益逺矣固有之性能不為風俗所移<lb/>
者寡矣徳色於父而誶語於母者莫知其非矣能知其<lb/>
非矣有能奉甘㫖時定省兢業弗怠如侯之致養者乎<lb/>
能致其養矣有能致其哀塟不違志如侯之慎終自盡<lb/>
者乎能慎其終矣有能事死如生思其徳訓如侯之不<lb/>
忘而卒能有成者乎由是觀之則所謂孝而能敬者侯<lb/>
果有以庶幾矣名堂之義其稱也於是乎書侯字瑞卿<lb/>
<pb n="KR4d0486_WYG_013-12a"/>
嘗位於朝任事有能績宰相以聞世祖念之曰是田庫<lb/>
庫子也特以楮幣五千貫賜之今以朝請大夫為濟南<lb/>
少尹云元貞元年秋九月日劉敏中記<lb/>
　　　中樂堂記<lb/>
樂其孰所從而樂哉不樂其孰所從而不樂哉知其可<lb/>
樂而樂不可樂而不樂而樂其可樂是必有道焉非望<lb/>
之富儻來之貴苟然之安孰不樂焉而吾獨不以為樂<lb/>
簞瓢陋巷曲肱飲水孰為樂焉而吾獨樂之非夫以義<lb/>
<pb n="KR4d0486_WYG_013-12b"/>
與道為之稱停了然有見於肝膈胷臆者其孰能之燕<lb/>
人蔡君顯卿曩為予鄉陽丘税因嘗際焉察其讀古書<lb/>
洞明古學聰辯有為以操履自勵嘆曰斯佳客也以是<lb/>
交益欵逮余來燕聞其藹然有嘉遯之譽知其自與余<lb/>
間闊之年未嘗復一日仕從而訪之則其氣充然其容<lb/>
粹然休休焉若有餘裕者余喜之曰子胡不仕古之所<lb/>
謂學道而有得者将若是耶君曰嘻余之厠跡斯世猶<lb/>
滄海之一粟余之仕宦猶大倉紅腐之粒米余之百年<lb/>
<pb n="KR4d0486_WYG_013-13a"/>
之光猶駒之過隙以粒米之官一粟之跡泛滄海之世<lb/>
駒陰㡬何乃區區膠轕固結紛拏騰擲於一市征之殿<lb/>
最與奪嘻造物之誑余也久矣余家都城賢豪之藪而<lb/>
貨物充盈從有歸市有得也余但起課僮𨽻作息間作<lb/>
歌詩銜杯鼔琴以自樂其樂凡世之危溢負乘巧倖攫<lb/>
攘憂喜得失之變無與焉吾止此而已又奚暇知夫學<lb/>
道之有得與不得者哉語未既則捧觴前曰適為一堂<lb/>
願吾子以終教我余竦然曰觀子之道可謂知其可樂<lb/>
<pb n="KR4d0486_WYG_013-13b"/>
而樂者聖人樂在其中之言庶乎無愧矣請遂以中樂<lb/>
命之可乎君謝曰非敢望也乃大書二字使扁之且為<lb/>
記云<lb/>
　　　仰髙堂記<lb/>
蔡君季良取詩髙山仰止之義命其堂曰仰髙為之説<lb/>
曰山形之髙也人仰之賢人之髙也人企之然仰山者<lb/>
不能至於山而企人者可以及其人如知其人之賢而<lb/>
不知所以企焉者自下者也故君子因其仰山之髙則<lb/>
<pb n="KR4d0486_WYG_013-14a"/>
思企人之髙能企人之髙則人亦将企吾之髙矣賢而<lb/>
至於賢聖而至於聖用此道也而可以自下乎季良之<lb/>
命堂也其志逺矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0486_WYG_013-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　中菴集巻十三<lb/>
</p>
<p>
</p>
  </div>
<div>
                <head>中庵集卷十四</head>
    <p>
<pb n="KR4d0486_WYG_014-1a"/>
欽定四庫全書<lb/>
　中庵集卷十四　　　　　元　劉敏中　撰<lb/>
　　碑一<lb/>
　　　鄒平縣至大四年加封大成至聖文宣王碑<lb/>
天地生萬物人居其中而物皆役焉故人為萬物之靈<lb/>
人之中有謂之聖謂之賢者而人皆下焉則聖賢又人<lb/>
之靈也彼聖賢者其生也有神明仁哲之用其没也有<lb/>
盛徳大業之著是以歴代盛王莫不取古聖賢徳業之<lb/>
<pb n="KR4d0486_WYG_014-1b"/>
所在祠祀之封崇之使一世之人有所景仰則效遷善<lb/>
逺罪胥化而底於治而聖賢之中其道與造化同混融<lb/>
與天地相始終者獨惟孔子焉故其子孫襲世爵祠祀<lb/>
徧天下而褒崇之典愈加也盖自漢而下曰侯曰公唐<lb/>
開元間始王號文宣宋加至聖我朝加大成焉大成之<lb/>
義盖取諸孟子其所以尊奉聖人者於是至矣鄒平廟<lb/>
學将勒制書於石監縣以其屬請曰願有述惟鄒平古<lb/>
名邑漢有伏勝嘗以尚書授晁錯今名其鄉曰伏生宋<lb/>
<pb n="KR4d0486_WYG_014-2a"/>
有范仲淹讀書長白山中今號其嶺曰黌堂而民皆祀<lb/>
之所謂景仰則效者可以槩見况乎大聖人之號掲至<lb/>
隆平之時民之視聴必為之一新不啻開霽之覩日月<lb/>
當春之聞雷雨也其秉彛之好油然於中感動興起有<lb/>
不期然而然者矣為之師帥者從而布宣朝廷所以尊<lb/>
奉聖人之意開導勸奨休養而培植之則一邑之治朞<lb/>
月之間可不勞而致夫若是當復有大儒如伏生大賢<lb/>
如范公者出而為他日治效之應嗚呼聖人之道帝王<lb/>
<pb n="KR4d0486_WYG_014-2b"/>
之制大矣哉<lb/>
　　　蒲臺縣皇慶二年秋加封大成至聖文宣王碑<lb/>
昔夫子欲無言子貢曰子如不言則小子何述焉子曰<lb/>
天何言哉四時行焉百物生焉嗚呼天無言四時行百<lb/>
物生聖人不能無言言之而綱常定三極立萬世準是<lb/>
知聖人之言與天之無言其道一也聖人即天天之大<lb/>
不可名然猶曰蒼天曰昊天曰旻天曰上天曰皇天斯<lb/>
皆知其不可名從其所見而稱之耳聖人之大亦不可<lb/>
<pb n="KR4d0486_WYG_014-3a"/>
名然自魯曰尼父漢曰褒成曰褒尊曰先聖曰隆道其<lb/>
爵或公或侯至唐始王號文宣宋加元聖改至聖斯亦<lb/>
知其不可名極其所尊而尊之耳天開有元列聖相承<lb/>
以人文化天下武皇踐祚考制諏禮聖人為先取義孟<lb/>
子之書加號大成至聖文宣王致奠闕里誕告中外其<lb/>
所以尊聖人者於是至矣蒲臺古名邑自監邑而下兢<lb/>
兢翼翼議勒制書廟學謂當有述下方庸謹嵗月邑尹<lb/>
張某來以為請嗚呼國家之尊奉聖人者寧可不知其<lb/>
<pb n="KR4d0486_WYG_014-3b"/>
所由而然乎夫道在人心教存六經善政不如善教之<lb/>
得民心也故将範模陶鎔薰涵沾沃使民賢喆踵出屋<lb/>
可比封鬱然致唐虞三代之隆風行四方效觀一邑則<lb/>
凡有縣大夫之責者慎思而加勉焉可也<lb/>
　　　延祐二年夏四月般陽路加封大成至聖文宣<lb/>
　　　王碑<lb/>
般陽路總管谷杲過某繡水言杲之來無他頃月朔暨<lb/>
同列監郡僚佐謁廟學既奠相與顧瞻咨嗟同然言曰<lb/>
<pb n="KR4d0486_WYG_014-4a"/>
吾屬稟天子命榮冠裳飫禄廩以臨是邦而其為政之<lb/>
本盍亦深惟而熟計乎傳不曰觀乎人文以化成天下<lb/>
又曰經緯天地曰文又曰守成曰文於堯則曰欽明文<lb/>
思於舜則曰濬哲文明於禹則曰文命敷於四海又曰<lb/>
周監於二代郁郁乎文哉然則文者固政之本歟周衰<lb/>
大防崩詖亂極而孔子作孔子乃刪詩定書繫易作春<lb/>
秋於是三綱舉而五常立善惡判而取舍定二帝三王<lb/>
文明之教煥乎侔日月矣斯孔子之道也是道也由之<lb/>
<pb n="KR4d0486_WYG_014-4b"/>
則理否則亂然則孔子之道又文之本歟故歴代褒崇<lb/>
尊奉之典未有踰孔子焉盖自漢氏而下有公侯之封<lb/>
至唐始王曰文宣宋加至聖皇元撫有方夏凡所設施<lb/>
一本是道歴中統至元迄於元貞大徳文治蔚興跨越<lb/>
漢唐逮武宗皇帝制加孔子號大成至聖文宣王誕告<lb/>
中外大成云者取孟子集大成之義也尊之至矣今上<lb/>
始嗣位下明詔首以興學為天下勸繼又設科以經術<lb/>
取士其所以酌成憲崇政本昭昭如此若奉而行之勉<lb/>
<pb n="KR4d0486_WYG_014-5a"/>
而成之非吾屬長民者之責乎况聖號又崇文之本誕<lb/>
告之始固當大書深刻以新景仰而今猶闕然不亟圖<lb/>
如吾責何石既具衆欲得吾子辭庸謹嵗月杲敢以請<lb/>
敏中竦然曰聖人之道國家之治長民吏之責君言盡<lb/>
矣乃書而為之贊曰<lb/>
蒼姬之衰澤竭道熄斯文未喪聖人乃出刪定繫作三<lb/>
極以立一言之微萬世之則盛王師之乃以有國皇惟<lb/>
我元是奉是式治成本固榮今邁昔徽號爰加典禮斯<lb/>
<pb n="KR4d0486_WYG_014-5b"/>
赫大邦有般官守惟職刻石宣化來者其蹟<lb/>
　　　鄒平監縣布延君去思碑<lb/>
國朝官制路府州縣皆置逹嚕噶齊一人位長吏上監<lb/>
其治也至大四年六月白霫布顔特穆爾以進義校尉<lb/>
為是官鄒平年二十有一矣其父兄並仕吳王邸為大<lb/>
官戒之曰鄒平號難治汝以弱年監難治之縣殆哉慎<lb/>
之勉之即有悔無相見也始下車有能聲一年民誦之<lb/>
三年代歸民挽之不可得而思之弗能已也於是邑士<lb/>
<pb n="KR4d0486_WYG_014-6a"/>
髙某趙某介國子先生張長白慎與來以耆老輿人之<lb/>
言告余曰吾儕野人生逢太平涵濡天恩服勤力穡以<lb/>
仰事俯畜不勝大幸間嵗宿蠧育縣中繁不可縷舉其<lb/>
甚者如方物和買之資官馬芻豆之直皆嵗給大農朝<lb/>
廷不以病民也而為蠧者乃以利己出入控持捩取無<lb/>
畔岸弗慊又如訟有不免也一朝投牒如墮穽擭兩造<lb/>
兼噬動連嵗時曲直未明而生業以索矣復有飾非遂<lb/>
姦訟非已得墜餌谿壑釀其機闗使善良屈力而莫申<lb/>
<pb n="KR4d0486_WYG_014-6b"/>
單弱飲痛而受敝苟利成風蕩無禁訶又如賦役有貧<lb/>
富下上輕重之差常制也而乃反之變化恍惚如鬼神<lb/>
不可知故富益富貧益貧凡此吾屬之困也久矣吾進<lb/>
義君之至一日盡刮去脱然如沈疴之得良醫而更生<lb/>
焉盖吾進義君始以父兄之約而能亷不可動矣亷能<lb/>
剛無所懼矣剛能公絶偏私矣公能明精視聴矣有是<lb/>
四者又能行之以嚴濟之以寛而成之以勤斷之以决<lb/>
凡所與民接者皆躬親之必當而後已故其僚佐相勗<lb/>
<pb n="KR4d0486_WYG_014-7a"/>
以和吏屬縮不敢毫髪欺疇昔持短長攫攘大嚼而快<lb/>
意者皆疊足斂手慹爾而遁斯吾屬之更生也君之恵<lb/>
厚矣大矣顧無以為報公不惜一言載諸石以傳之天<lb/>
下後世以畢吾野人之愚誠則又公之賜也以是敢請<lb/>
嗚呼民邦本也路府州縣之設皆以為民而親民莫若<lb/>
縣故縣之得人為恒難其得人與不得人而民之利病<lb/>
禍福皆立至如影響然縣之責重矣乎嘗觀古之人任<lb/>
是責以立功於民顯名不朽者無他道焉亷且能而已<lb/>
<pb n="KR4d0486_WYG_014-7b"/>
耳後人不然亷者不必能能者不必亷盖亷非其㢘而<lb/>
能非其能矣能必憙事以厲民謂彼之足欺也亷必不<lb/>
事事縱其吏以厲民謂已之無與也由是政令失而貪暴横<lb/>
寃苦多而謗讟作幸免終更去必曰彼縣難治噫不職<lb/>
而誣其民可乎哉人之不得也如此今進義以監縣治<lb/>
效獨卓卓動人非惟向之所謂亷且能而然與噫自君<lb/>
觀之縣難治乎哉民之不能忘也宜矣乃為之書<lb/>
　　　益都路總管李公去思碑<lb/>
<pb n="KR4d0486_WYG_014-8a"/>
益都禹貢九州青為齊封綿絡海岱民繁物夥代為雄<lb/>
藩聖朝更制以郡為上下路路置總管統攝宇縣而青<lb/>
為東方上路之冠膺是任者非有宏名鉅望之素長才<lb/>
雅徳之實則莫能宜其選亦莫能堪其責也大徳三年<lb/>
嶺北湖南道肅政亷訪使李公諤以選實來三年代歸<lb/>
民攀援涕洟如去慈父母又三年民思之不已耆夀伏<lb/>
珍等相與謀曰與其徒思無益曷若刻石頌徳乃件公<lb/>
之治行因余故人今本路經歴王文羽伯儀徴余文余<lb/>
<pb n="KR4d0486_WYG_014-8b"/>
得公之善政其大者曰去民疾重民本慎民罰謹民教<lb/>
清吏習凡五事焉初司鹽鐵者以青地多潟鹵鹽所易<lb/>
出乃比屋計口配鹽入其直以防民私謂之食鹽久則<lb/>
吏縁為姦口嵗至五十斤鹽賸而食弗盡誣之以私鬻<lb/>
直多而償不足罪之以欠課敲榜禁繫求索百端往往破<lb/>
産而後已或乃先責其直而竟掩其鹽民騷然無所控<lb/>
訴嵗已久矣公下車訪知其然歎曰斯弊不去吾何以<lb/>
為政適詔使問民所疾苦至青復有宣慰司公即抗言<lb/>
<pb n="KR4d0486_WYG_014-9a"/>
乞罷食鹽聴民買食便詔使宣慰是之聞諸朝俄而命<lb/>
下選官與公審定可否以聞遂議居實瀕海者食鹽如<lb/>
舊而遏其吏弊其益都臨朐莒臨沂四縣及青之録司<lb/>
益都縣之顔神凡六處可官局發鬻滕嶧二州鄒滕嶧<lb/>
三縣及沂水之新寨凡六處聴商販往來議上從之民<lb/>
喜如更生焉又兵籍之民强弱相懸有不堪彼者朝議<lb/>
将為更張遣使與公閲實之公家至户到口詢目視無<lb/>
風雨晨夜吏不得私而人服其平所謂去民疾者此也<lb/>
<pb n="KR4d0486_WYG_014-9b"/>
公曰民少紓矣民未知本於是勵勤勞禁游惰謹天時<lb/>
因地利牛羊無方苞之踐原隰有如坻之獲粒米狼戾<lb/>
溢于他州所謂重民本者此也公曰民務本矣民未知<lb/>
禁於是舉條章申好惡悉民辭詳公牘小大之獄必以<lb/>
情髙下之手無所容已而人人知懼而訟益簡所謂慎<lb/>
民罰者此也公曰民知禁矣民未知教於是飭學校明<lb/>
人倫子弟就學者復其役秀選可用者達乎上考比磨<lb/>
勵躬為倡率期月之間俗盖彬彬矣所謂謹民教者此<lb/>
<pb n="KR4d0486_WYG_014-10a"/>
也公曰民知教矣吏習未清欲吏習之清莫如身喻故<lb/>
公田嵗入必以分恵寒士及細民之飢乏者佃有不給<lb/>
即免其輸以是家恒無餘貲自奉蕭然晏如也吏屬化<lb/>
之有亷隅之風所謂清吏習者此也夫能去民之疾重<lb/>
民之本慎罰而謹其教終之以正已而正人牧民之能<lb/>
事畢矣嗚呼此民之所以為不忘也歟漢世良吏史稱<lb/>
所居民富所去民思然其所載僅不過數人余固知良<lb/>
吏之少也何以言之為吏欲果而果者多失之猛猛則<lb/>
<pb n="KR4d0486_WYG_014-10b"/>
刑必失中而無辜者多民罹其害矣若是者十有三欲<lb/>
恵而恵者多失之緩緩則號令有所不行而豪猾者肆<lb/>
民罹其害矣若是者十有三欲亷而亷者多失之苛苛<lb/>
則纎芥不容而猜釁作私忿交攻而公道廢民罹其害<lb/>
矣若是者十有三若夫果而不猛恵而不緩㢘而不苛<lb/>
使民蒙其利而無所害乃所謂良吏者已若是者十有<lb/>
一焉然則民之害十恒有九而良吏纔一焉耳嗟乎良吏<lb/>
之少也如此夫幸一遇之人又安得而忘之哉余既偉<lb/>
<pb n="KR4d0486_WYG_014-11a"/>
公能為良吏得民不忘之思又嘉青之人能不忘公徳<lb/>
知遇公之為幸也為本其實而系之以詩公字徳貞恩<lb/>
州人自號榖山風儀朗然意度沉雅博學能文而政事<lb/>
為尤長今翰林學士承㫖野齋先生其兄也人門徳望<lb/>
景仰一世云詩曰<lb/>
天生我民付之大君大君有命曰吏汝親吏得其職我<lb/>
卵我翼職有不獲吾螟吾螣幸生盛時吏職孔修殿此<lb/>
大邦莫如李侯李侯鉅公淵静亮直匪亟匪徐允猷允<lb/>
<pb n="KR4d0486_WYG_014-11b"/>
則吾疾膏肓侯能愈之吾厄餒寒侯能禦之厲禁慎罰<lb/>
人以訟恥勸學明倫俗從是靡正已正人侯恵不訾侯<lb/>
恵不訾吾人之思思莫我宣曷維其已伐石刻辭傳之<lb/>
孫子<lb/>
　　　大智全寺碑<lb/>
大智全寺儀天興聖慈仁昭懿夀元皇太后作也初皇<lb/>
太后命工畫觀世音菩薩像于都城西髙良河東南之<lb/>
亭設長明燈供報佛恩也厥後薦香曰我昔歸依佛䕃<lb/>
<pb n="KR4d0486_WYG_014-12a"/>
崇奉九子之母資福𦙍嗣有願未酬乃命即其地廣而<lb/>
為寺寺成皇帝詔翰林文諸石臣等竊惟佛之教由戒<lb/>
而定定而慧則佛矣語其究竟則法相皆空語其神通<lb/>
則功徳罔極凡知歸嚮靡不如願其道盖一本乎濟衆<lb/>
利物而已故歴代尊信之然必有聖人者出乃能取其<lb/>
濟衆利物之道推而及於世而佛以此時顯大威徳厚<lb/>
聖人之福而成其志佛與聖人一也主上以天縱之聖<lb/>
纘承丕緒夙夜孜孜慮徳化為未周民生為未遂是以<lb/>
<pb n="KR4d0486_WYG_014-12b"/>
湛恩汪濊涵煦無外期於動植之倫咸歸太和上之所<lb/>
以資其道於佛佛之所以厚其福於上者於此可見本<lb/>
而言之實我皇太后夙昔擁佑啟廸之功也惓惓焉翼<lb/>
翼焉光大佛宇思裕後昆其濟衆利物之念深矣寺之<lb/>
制正殿位三世佛前殿位觀世音菩薩右為九子母之<lb/>
殿左為大蔵經之殿北有别殿以備臨幸前為三門設<lb/>
四天像而僧房齋堂庫廩庖湢甍連棟接絡繹周匝三<lb/>
門之外二亭西曰寳華東曰瑞慶中為池池有梁蓮花<lb/>
<pb n="KR4d0486_WYG_014-13a"/>
芬馥净供天出金碧丹雘焜煌交輝賜名大智全以慧<lb/>
言也命開府儀同三司圓明廣照三藏大師沙津愛䕶<lb/>
持天蔵主之髙僧雲集法像荘嚴鐘皷幢盖晻藹宏亮<lb/>
梵唄之音洋洋朝夕觀者不覺企躍興善如入祗陁園<lb/>
升兠率天也貲費皆出興聖宫官民無與焉命銀青榮<lb/>
禄大夫徽政院使章慶使殊祥院使甄用監卿大同親<lb/>
軍指揮使領羣牧監臣錫哩瑪勒銀青榮禄大夫平章政<lb/>
事同知徽政院事左都威衛使臣王恒董其事經始於<lb/>
<pb n="KR4d0486_WYG_014-13b"/>
皇慶元年三月一日落成於是年八月皇太后親視賞<lb/>
賚周悉嗚呼因果報施感應昭然皇太后敬祖裕後之<lb/>
誠聖天子承顔順志之孝佛如來知慧方便之教故當<lb/>
如響隨聲潛孚黙應璿源日益浚金枝日益茂福禄千<lb/>
億頼及元元以篤我國家億萬載景命無疆之休皇乎<lb/>
盛哉乃作頌曰<lb/>
佛之道真實而奥佛之門虚寂而尊匪空匪有為智為<lb/>
慧神妙變化不可思議有求必獲有願不違三界無大<lb/>
<pb n="KR4d0486_WYG_014-14a"/>
一塵靡微於皇聖元是景是式八表從化萬彚懐徳帝<lb/>
道昭融惟佛圓通國勢穹窿惟佛髙崇時之至和莫是<lb/>
為盛蠢動含靈咸遂而性愉愉聖母體仁以慈穆穆天<lb/>
子孝養日祗聖母有念有念惟大宗社惟重子孫是賴<lb/>
曰有福田即佛所居廼闢新宫新宫渠渠繄師圓明挈<lb/>
佛心印新宫爰處大法以振祝釐儲祥其來穰穰孚錫<lb/>
羣方邦家之光載揚佛輝勒此篆籕聖母天子嘉樂萬<lb/>
夀<lb/>
<pb n="KR4d0486_WYG_014-14b"/>
　　　勅賜應昌府罔極寺碑<lb/>
皇慶改元冬十一月詔翰林應昌罔極寺碑識未建其<lb/>
以本末撰文俾刻之從皇姊大長公主之請也臣敏中<lb/>
既承命按聖元有國以來勲閥之家女為后妃男繼尚<lb/>
主世威之重寵絶常品者惟鴻吉哩氏而已始由昂吉<lb/>
諾延以佐命功顯於太祖之世成宗元貞元年追封濟<lb/>
寧王諡忠武子駙馬納沁尚主色徹罕太祖女孫生子<lb/>
駙馬特穆爾有功北征賜號曰阿勒逹爾圖尚主世皇<lb/>
<pb n="KR4d0486_WYG_014-15a"/>
第三女囊嘉特戩封皇姑魯國大長公主魯國三子長為<lb/>
烏敦巴拉駙馬大徳十一年封魯王尚順皇女僧格喇實<lb/>
上初即位封皇姊大長公主子阿哩雅實哩襲爵魯王<lb/>
初至元辛未之嵗魯國自以内壼鍾愛出嬪于逺慨然<lb/>
永思圖所以致孝者乃相忠武營牧故地天都撫其坤<lb/>
維金山拱乎艮方大澤二泓渟浩瀚相距左右號東西<lb/>
海二海之間原膴膴宏爽乃乞綸命為城郭為宫室為<lb/>
府署為佛寺府賜名曰應昌寺曰罔極寺為正殿為周<lb/>
<pb n="KR4d0486_WYG_014-15b"/>
廡廡四維為樓為碑樓為垣為門為齋廬庖庫金碧上<lb/>
下輝映絢爛諸佛像設妙極荘嚴又為浮屠府城之西<lb/>
聘梵僧有徳業者誦持祝釐祈年其間盖當欲勒石而<lb/>
輙不果今四十年矣故皇姊因有是請臣竊惟佛法有<lb/>
四恩之説而父母居其首義與蓼莪詩合詩曰父兮生<lb/>
我母兮鞠我欲報之徳昊天罔極寺之名出於此乎故<lb/>
知人之所以為人國之所以為國百行之所出萬化之<lb/>
所生小大終始必本於孝而後可故曰君子務本本立<lb/>
<pb n="KR4d0486_WYG_014-16a"/>
而道生孝之用大矣哉嗚呼世皇以孝治天下故九族<lb/>
以親四海以寧雍熙之和洽於其時魯國以是歸誠梵<lb/>
教滋殖福利申顧復之報而孝既隆於前聖上嗣服遵<lb/>
酌成憲故美化以行善俗以興孝治之懿復於今日皇<lb/>
姊以是繼志述事廣發願念濟前人之美而孝復宏於<lb/>
後其為功徳詎可量哉且使忠武之勲烈家世輝赫蕃<lb/>
衍永庇國家景福無疆之休伊兹寺是始嗚呼孝果大<lb/>
矣乎罔極之義斯可以見矣銘曰<lb/>
<pb n="KR4d0486_WYG_014-16b"/>
佛以空傳儒以有教空有不同同者惟孝孝之為用萬<lb/>
善所根本根或遺善奚於存為孝無方惟心是屬一誠<lb/>
所及孝無不足魯國之孝顧復孔懐圖報梵宫介福允<lb/>
諧世皇喜之名以啟之皇姊述志稟命紀之帝命赫赫<lb/>
玉刻煥發魯國之舉忠武之烈忠武子孫生為帝姻遵<lb/>
是法門世以孝聞永報國恩<lb/>
　<lb/>
　中菴集卷十四<lb/>
</p>
<p>
</p>
  </div>
<div>
                <head>中庵集卷十五</head>
    <p>
<pb n="KR4d0486_WYG_015-1a"/>
欽定四庫全書<lb/>
　中庵集卷十五　　　　　元　劉敏中　撰<lb/>
　　碑二<lb/>
　　　忠武王廟碑<lb/>
天開聖人福斯世必有任重傑異宏偉之器出於其間<lb/>
聖人得之然後莫大之計可勿疑而舉非常之功可不<lb/>
勞而成堯得禹洚水行地中其利為萬世頼湯得阿衡<lb/>
武王得師尚父皆拯民於水火屹然成長治之業聖賢<lb/>
<pb n="KR4d0486_WYG_015-1b"/>
之合果非偶然矣世祖聖徳神功文武皇帝以唐虞湯<lb/>
武之聖紹膺景命恢崇丕緒一時腹心爪牙之寄宣勞<lb/>
戮力皆極其選至於出入將相動恊聖謨趠長江掇全<lb/>
宋致有元之盛跨越百代焜燿萬祀者曰惟忠武王耳<lb/>
上之居儲闈也韙王功烈賜幣行中書省俾廟于杭始<lb/>
嗣位勑濟以公帑十萬緡成之且勒碑焉而其辭以命<lb/>
臣敏中謹按王諱巴延朔方人其族為巴琳氏曽祖黙<lb/>
爾根圖太祖起兵為巴琳部左千户祖阿拉克襲父官平<lb/>
<pb n="KR4d0486_WYG_015-2a"/>
呼展有功從憲宗西巡卒于軍父尼固爾岱以世爵從宗<lb/>
王實喇開西域以卒王長於西域至元初年甫三十以<lb/>
宗王命入奏世皇一與語異之輙留置左右弗遣未幾<lb/>
拜光祿大夫中書左丞相姿凝峻整諸曹白事尤難决<lb/>
者辭徃復稠疊王夷然如無聞白已舉目一語而破其<lb/>
歸要事以決省中始帖帖讋服識其為真宰輔也七年<lb/>
同知樞密院事十一年再為左丞相廷議以宋恃險拘<lb/>
我信使資我叛臣以汨我東土矧威福下移人且罹害<lb/>
<pb n="KR4d0486_WYG_015-2b"/>
興師問罪茲惟其時皇帝詔王昔曹彬以不殺平江南<lb/>
今以六師畀汝汝為吾曹彬可也王拜命起行不至其<lb/>
家是年十二月渡江眀年五月被召入見且陳始終規<lb/>
畫七月拜中書右丞相八月還南眀年正月宋降五月<lb/>
以宋主與其母后致闕下而聖綂一矣嗚呼天生王以<lb/>
助國家而世皇能識之世皇以大任付王而王亦自任<lb/>
之混一之隆人皆見於王之凱旋之日而不知世皇獨<lb/>
見於王之始至之時宋平之期人皆見於大兵渡江之<lb/>
<pb n="KR4d0486_WYG_015-3a"/>
後而不知王獨見於拜命啓行之始也盖世皇以至誠<lb/>
奉天以至仁濟天下王以盡忠報國以盡力效所職上<lb/>
下交孚天人恊應故能収此駿功若是其速也夫大江<lb/>
之險昔人有天限南北之嘆有土囊欲塞之哂險固足<lb/>
恃也然而我師一臨南北不得限土囊不必塞何邪彼<lb/>
之君臣其道不足故也彼不足而我有餘險復何有哉<lb/>
傳曰在徳不在險信矣盖王之勲蹟大者有四初我師<lb/>
及郢王欲勿攻諸將以為郢據上流過弗取必有腹背<lb/>
<pb n="KR4d0486_WYG_015-3b"/>
患皆力請王曰我奉命伐罪不擊一城且兵行有機得<lb/>
失在吾非汝曹所憂也卒舎郢由别港濟舟順流而下<lb/>
廓如無人陽邏控大江北壖宋人堡以自蔽攻之堅不<lb/>
可拔王密謂副將左丞相阿珠彼所恃惟此耳可用擣<lb/>
虚之計掩其不意南岸可得也得即報我阿珠夜以勁<lb/>
卒三千人背陽邏飛艘突據南岸黎眀報至王即以大<lb/>
兵徑渡宋人褫氣而武昌金陵沿江諸州盡為我有及<lb/>
赴召而還也乃分三道掎角以進王以中軍直抵餘杭<lb/>
<pb n="KR4d0486_WYG_015-4a"/>
布宣聖天子問罪弔民之意宋乃出降其取敵有如此<lb/>
左丞相阿珠才勇善戰而士頗不附王患之乃獨禮敬<lb/>
加異由是衆視王益敬以和諸文武將佐皆密悉其才<lb/>
用臨事遣授各盡其當故能所向無前動必有成其駕<lb/>
馭有如此王用兵紀律外嚴而中寛以聖訓不殺為主<lb/>
威憺徳懷欵附日至或請入視降城府藏簿帳以知金<lb/>
榖户口多寡王笑曰是欲夤縁噬吾民耳乃下令諸將<lb/>
士敢有肆暴掠及入城者以軍法論故所至犬雞不驚<lb/>
<pb n="KR4d0486_WYG_015-4b"/>
四民晏然獲來蘇之望其注措有如此江左地繁阜滋<lb/>
久金玉錦綺珎異竒古之玩在所充溢王一不挂目宋<lb/>
降將有以趙氏二宗女獻者立叱去之逮宋降幼主與<lb/>
母后請見辭曰但俟拜天子卒弗與面既歸帝慰諭嘉<lb/>
其功再拜謝曰惟陛下神聖阿珠勤勞所致臣何功其<lb/>
禮節有如此嗚呼非天之所命能至爾邪是後拜金紫<lb/>
光禄大夫知樞密院事進開府儀同三司太傅録軍國<lb/>
重事乃若靖東藩之亂勤北征之役世皇升遐成宗未<lb/>
<pb n="KR4d0486_WYG_015-5a"/>
立伊霍之重朝廷賴焉其詳有太史在茲不復著春秋<lb/>
五十有九以疾薨于京師甘棠里第實三十一年十二<lb/>
月也大徳八年正月制贈宣忠佐命開濟功臣太師開<lb/>
府儀同三司追封淮安王謚曰忠武王云銘曰<lb/>
天惟徳輔眷我有元聖祖勃興植本浚源世皇大之道<lb/>
濟無外孰有宋迷獨險是頼皇赫斯怒命我相臣徃致<lb/>
而罰以蘇爾人相臣維何惟王忠武王之始隮邈自西<lb/>
土夢卜之遇千載一時大任在身逮茲見之王既奉命<lb/>
<pb n="KR4d0486_WYG_015-5b"/>
弗矜弗惕匪徐匪亟而行吾職謀士落落惟王之承虎<lb/>
旅嘽嘽惟王之令大江凌空航以一葦雄城峻壁不戰<lb/>
而靡法去彼苛政樂我寛我樂我迎漿壷食簞青盖爰<lb/>
出北闕以貢地闢天通遂大一統彬之不殺王則為優<lb/>
渾濬之訟惟王所羞杭廟崔嵬像設儼若英風萬古雲<lb/>
臺麟閣<lb/>
　　　丞相順徳忠獻王碑<lb/>
故太傅右丞相贈推誠履正佐運功臣太師開府儀同<lb/>
<pb n="KR4d0486_WYG_015-6a"/>
三司上柱國順徳忠獻王達爾罕既薨之五年皇慶改<lb/>
元之秋上詔中書故丞相達爾罕弼亮三朝功多不可<lb/>
以不顯其相地盧溝通逵旁勒碑焉且詔臣敏中撰文<lb/>
臣竊惟有國致治難得賢為尤難是以古之聖王得一<lb/>
賢則信任之尊顯之使得以盡其能又必褒崇之表異<lb/>
之示不可忘其勞若太常之紀盟府之蔵鼎彛之勒麟<lb/>
閣雲臺之像不一而足重得賢之難也我元聖聖相承<lb/>
天祐生賢相臣將臣炳烈相望人才之得於斯為盛若<lb/>
<pb n="KR4d0486_WYG_015-6b"/>
夫懷逺圖而畧近功先大綱而後小數藴江海之量負<lb/>
山嶽之重不威而令行不言而人服處難而無所惑履<lb/>
變而不可奪端委雍容而朝廷尊安天下受其賜則忠<lb/>
獻王其人乎上之所以眷眷焉不忘而王之所以荷此<lb/>
表異之渥也宜矣嗚呼聖人言君使臣以禮臣事君以<lb/>
忠于兹焉見之臣謹按王諱哈喇哈斯朔方人其族為<lb/>
威喇諾爾氏襲號達爾罕曾祖考諱竒爾實勒贈推忠佐命<lb/>
宣力功臣太師開府儀同三司上柱國追封順徳王謚<lb/>
<pb n="KR4d0486_WYG_015-7a"/>
忠武祖考諱巴哩察贈恊忠翊亮定逺功臣太師開府<lb/>
儀同三司上柱國追封順徳王謚忠毅考諱嚢嘉特贈<lb/>
宣忠効節保大功臣太師開府儀同三司上柱國追封<lb/>
順徳王諡忠愍曾祖妣哈喇沁氏祖妣諤勒哲依氏妣多爾<lb/>
噶納氏並封順徳王夫人忠武重厚有英才遇太祖皇<lb/>
帝於飛龍見躍之際知汗將欲襲之趣告帝為備果至<lb/>
我兵縱擊大破之尋并其衆以功擢千户錫號達爾罕<lb/>
時官制惟左右萬户次千户非勲戚不與達爾罕譯言<lb/>
<pb n="KR4d0486_WYG_015-7b"/>
一國之長帝謂侍臣彼家不識天意故來相害是人告<lb/>
我殆天所使我許為自在達爾罕矣因賜御帳什器及<lb/>
宴飲樂節如宗王儀是後所下郡國由奉聖大同至陜<lb/>
西西域土畨雲南遼東未嘗不從摧堅蹂強以死力自<lb/>
効壬辰太宗皇帝畧地河南忠武間出太行反擊燕有<lb/>
功㑹病薨子十二人其三忠毅也以勇銳服衆從睿宗<lb/>
皇帝取汴蔡滅金丙申錫分邑順徳病薨二子次為忠<lb/>
愍果毅有謀以近侍時從憲皇帝伐蜀多勞績戊午薨<lb/>
<pb n="KR4d0486_WYG_015-8a"/>
于軍於是王甫及歳而識悟異凢兒目不視戯稍長善<lb/>
騎射尤習國書聞儒者談輙喜至元壬申世祖皇帝録<lb/>
勲臣後一見異之命襲號達爾罕長宿衛百人夙夜共<lb/>
職惟謹嘗從獵馬躓傷面上直如常帝命醫視眷益重<lb/>
眀年秋九月帝御萬壽山王侍賜金縀諭曰汝先世勲<lb/>
大朕且大用汝又眀年春丁母夫人憂哀毁踰禮是冬<lb/>
十月帝獵賽音布拉歸語皇太子曰達爾罕非常人比可<lb/>
善遇之乙亥江左平賜廉欽二州益其邑乙酉拜大宗<lb/>
<pb n="KR4d0486_WYG_015-8b"/>
正賜珠衣一襲時郡縣囚盗詐者上宗正决屬當遣使<lb/>
决死囚諸道王重按獄詞小不具悉令覆勘奏决者僅<lb/>
六十人耳尋赦下所活數百人大同民羣鬭毆鷹房三<lb/>
人死近臣以變聞帝怒亟遣王治止坐其首鬬者京師<lb/>
有以偽造楮幣連富民百餘家王盡釋之保定諸郡旱<lb/>
民當輸米京師多以輕資就糴有司摭為姦欲没其産<lb/>
賞告者王得其情皆縱去曰舎貴就賤民便事集又何<lb/>
罪為柄臣擅威福益横知惡已忌之數曲為邀致竟不一<lb/>
<pb n="KR4d0486_WYG_015-9a"/>
徃其家僮冐禁殺牛有司莫敢詰王致以法益忌謀撓<lb/>
王以多事奏請江南囚亦𨽻大宗正蒞决王曰彼問民<lb/>
教令未孚若一切繩之恐生亂帝是之而止辛卯帝念<lb/>
湖廣失治欲遣近臣徃莫宜王臺奏達爾罕在宗正决<lb/>
獄平即去恐難其人帝曰彼地朕嘗駐蹕治非斯人不<lb/>
可王遂行隨賜以玊帶授榮禄大夫湖廣省平章政事<lb/>
湖廣南瞰交趾占城西掖蜀西南接南詔東連吳㑹境<lb/>
壤且萬里而八畨兩江蠻獠布溪峒間虺蛇起伏跳踉<lb/>
<pb n="KR4d0486_WYG_015-9b"/>
小戾則相讎殺攻剽無時故治視他省劇甚王至審利<lb/>
病度先後簡僚佐撫兵民威行徳流善遂頑革錢粟刑<lb/>
獄井井有條自宋時有巨盗嘯黨出没湖湘殆二十年<lb/>
不可制王選士付以方畧悉擒誅之江州𨽻江西省有<lb/>
猾民餌官府恣雪凡剽船江中羣盗皆與為根穴交通<lb/>
王知狀徑縛以來百救莫施卒寘於死逺近震悚俄置<lb/>
行樞密院兵民政分勢不相容姦宼伺發溪峒以閧壬<lb/>
辰王入覲列其不便罷之帝問王人言廉訪官反撓吏<lb/>
<pb n="KR4d0486_WYG_015-10a"/>
治朕已令視之卿謂若何王曰憲司職紏姦弊貪吏所<lb/>
疾妄為謗耳帝以為然及還邉將征交趾出其境王戒<lb/>
曰無擾吾民有奪民魚菜者杖其千夫長一軍肅然乃<lb/>
上奏曰徃年逺征無功民瘡痏未蘇乃復有事非國善<lb/>
謀也又發湖南湘之富民屯田廣西為圖交趾計王以<lb/>
徙民瘴鄉事固難成易致怨叛遣使密奏吏抱券請署<lb/>
不答俄使還報罷民大悅已而廣西元帥府請券南丹<lb/>
户五千屯田襟要謂士不死瘴癘餽餉有餘蓄實空荒<lb/>
<pb n="KR4d0486_WYG_015-10b"/>
之地為邕管之蔽制諸蠻控交趾其利有六王喜與之<lb/>
牛種農器置長統焉聞諸朝到于今便之湖廣舊無夏<lb/>
稅柄臣援唐宋末世為徴王曰衰弊之政聖朝可行邪<lb/>
竟奏罷常澧辰等州大水漂民廬多死者王亟發廩為<lb/>
之賑慰凡災皆如之甲午春正月世皇登遐王謹斥候<lb/>
戒不虞境内寧肅大徳戊戌九月朝成宗皇帝于上都<lb/>
帝嘉其績授光禄大夫左丞相行省江浙視政凡七日<lb/>
綱舉七十餘事民風吏習翕然為變入為中書左丞相<lb/>
<pb n="KR4d0486_WYG_015-11a"/>
加銀青榮禄大夫杭之耆庶伏地攀泣馬不得前王既<lb/>
當鈞軸益以天下自任每退食延見四方賔使訪以物<lb/>
情得失吏治否臧人材顯晦年穀豐歉采可行行之凡<lb/>
論議先以國典叅以古制揆以時宜必當而後已其可<lb/>
否事猶元化之運順無留滯惟不言利不喜變更一以<lb/>
節用愛民重名爵為務京師先未有孔子廟而國學寓<lb/>
他署王喟曰首善之地風化攸出不可怠乃奏營廟學<lb/>
嘗躬為臨視既成朝野瞻聳選名儒為學官奏遣近臣<lb/>
<pb n="KR4d0486_WYG_015-11b"/>
子弟入學而四方來學者益衆又郊禮久未遑王總羣<lb/>
議奏行之辛丑同列以或者議倡言世祖皇帝以神武<lb/>
開一統功蓋萬世陛下未有伐國拓地之舉以彰休烈<lb/>
西南夷八百婦國弗率可命將徃征王謂山嶠小夷去<lb/>
中國遼絶第可善諭向化苟將非其人未見所利弗聽<lb/>
竟奏發湖廣兵二萬人丁壯役餽輓數十萬將失紀律<lb/>
果無功而還諸蠻要擊飢疫相仍比至將士存者纔十<lb/>
一二㑹赦有司議釋將罪王曰徼名而首釁陷失士馬<lb/>
<pb n="KR4d0486_WYG_015-12a"/>
非常罪比不誅無以謝天下奏誅之癸卯秋拜中書右<lb/>
丞相加金紫光禄大夫王甞言治道先守令至是選掄<lb/>
益詳時號得人定官吏贓罪十二章及丁憂婚聘盗賊<lb/>
等制禁獻户及山澤之利毎歳春大駕幸上都王必留<lb/>
守其重可知已時帝疾連歲權移中闈羣邪交扇勢焰<lb/>
翕忽王以身維之姦不得逞事以無撓丙午加開府儀<lb/>
同三司監修國史置僚屬奏脩三朝皇后及宗室功臣<lb/>
傳冬十有一月帝弗豫王入侍醫藥出總宿衛且理幾<lb/>
<pb n="KR4d0486_WYG_015-12b"/>
務諸藩王欲入侍疾王拒之丁未春正月宸御晚駕時<lb/>
武宗皇帝撫兵居北王封府庫稱疾卧闕下理幾務如<lb/>
故中闈以姦臣謀絶北道驛欲行祔廟禮王格其事密<lb/>
記授使間走踰兩驛始得傳馳報武宗諸懐詐者數欲<lb/>
害王王不為動内外懔懔視王以安㑹今上皇帝皇太<lb/>
后至自懐姦臣希中㫖謀為不軌三月王賛今上皇太<lb/>
后擒滅其黨發使迎武宗四月今上皇太后如上都王<lb/>
繼徃五月武宗即大位加太保開府儀同三司録軍國<lb/>
<pb n="KR4d0486_WYG_015-13a"/>
重事中書右丞相監修國史賜以憲廟所御白貂裘寳<lb/>
帶未幾加太傅賜第令其子托歡近侍和林控北邉始<lb/>
置宣慰時諸部落降者百餘萬口乃罷宣慰詔王以太<lb/>
傳為左丞相行省事賜楮幣十五萬緡黄金贏十二鎰<lb/>
白金二千五百兩帛四百端乳馬六十匹皇太后賜楮<lb/>
幣五萬緡帛二百端至和林獲盗米商衣者即斬以徇<lb/>
攘竊屏息行旅為便分遣使發廩賑降口復奏請錢七<lb/>
千三百萬緡帛稱是易牛羊給之又給網數千令取魚<lb/>
<pb n="KR4d0486_WYG_015-13b"/>
食逺者厄大雪金山命諸部置傳車相去各三百里凡<lb/>
十傳餽米數萬石牛羊稱之又度地立兩倉積米以待<lb/>
來者全活不可勝紀有飢乏不能達和林徃徃以其男<lb/>
女弟侄易米以活皆贖歸之和林歲糴軍餉恒數十萬<lb/>
主吏視利繆出納囊橐滋弊久矣王立法以遏其源沿<lb/>
海屯田廢弛重為經理歲得米二十餘萬斛益購工治<lb/>
器擇軍中曉耕稼者雜敎部落又浚古渠溉田數千頃<lb/>
穀以恒賤邉政大治至大改元戊申帝賜大帳如親王<lb/>
<pb n="KR4d0486_WYG_015-14a"/>
制諸藩禀命戎事則以宴之仍賜酒米百斛皇太后今<lb/>
上咸有賜焉天下傾耳以俟復召是冬十一月遘疾召<lb/>
其屬曰吾不起矣不得報國矣汝曹各自勉此問金穀<lb/>
勿貽朝廷慮其屬以聞帝驚愕命醫偕其子托歡行以<lb/>
閏月某日薨于和林所居之正寢春秋五十又二天雨<lb/>
木氷連日帝大傷悼遣近臣慰諭其子賜賻錢五萬緡<lb/>
今上賻錢二萬五千緡勑大興尹買𦵏地昌平陽山之<lb/>
南原曰使天下後世知吾賢相耳乃胥議為石塜柩至<lb/>
<pb n="KR4d0486_WYG_015-14b"/>
以是月二十有九日葬近而朝著逺而士民以及四方<lb/>
慟哭流涕嗟悼懐慕及奠于冡者無有已也明年乙酉<lb/>
八月有封諡之命先配遜都氏繼室札拉爾氏卓哩雅氏<lb/>
札拉爾氏奇<graphic n="KR1685" url="https://raw.githubusercontent.com/kanripo/KR-Gaiji/master/images/KR1685.png" mimeType="image/png"/>氏並追封順徳王夫人一子即托歡由<lb/>
近侍為太子賔客今上御極遷御史中丞進大夫官榮<lb/>
禄大夫襲號達爾罕博貫經史特立正言得風憲體皇<lb/>
慶改元壬子制加王曽祖考而下三世爵謚大夫之母<lb/>
諤勒哲依氏封順徳太夫人王為人神宇靖偉簡重寡言不見<lb/>
<pb n="KR4d0486_WYG_015-15a"/>
喜愠望之儼然知其為公輔器其在宗正也從世皇北<lb/>
巡平宗王亂初入叛境王率三百騎猝與敵遇徐整騎<lb/>
突出敵背連彀矢殪數人敵披靡遁帝壯之其在中書<lb/>
也引儒生討論文典至堯舜禹湯文武之為君臯䕫稷<lb/>
契伊傅周召之為臣歎曰人生不知書可乎乃館士教<lb/>
其子學由是而觀王之文武志略本乎天性奮身逢時<lb/>
發於至誠故其事業之見於世剛眀正大巋巍煒燿如<lb/>
此嗚呼古所謂大臣者王為無愧矣臣既述其事乃繫<lb/>
<pb n="KR4d0486_WYG_015-15b"/>
之以詩曰<lb/>
漢有文成難制將變元有忠武患去未見掖聖承天偉<lb/>
績共貫忠武有孫維王忠獻維嶽降靈維王以生雲風<lb/>
類從近列以升穆穆世皇羣材權衡孰大予任王于是<lb/>
稱利器所施宗正焉始挺然鶚立獄平政理朝有巨姦<lb/>
王不以齒有媚不答姦氣為褫帝念湖廣控馭匪宜陟<lb/>
之鼎司曰汝徃釐霜肅露濡化行若馳島蠻海夷悅服<lb/>
熈熈移杭未旬入總大政民有怙恃事有龜鏡惡者自<lb/>
<pb n="KR4d0486_WYG_015-16a"/>
懲善者相慶百度亹亹咸綂于正成宗上仙囬邪譸張<lb/>
勢挾中闈搆謀非常王翊潜龍寘彼斧斨伊霍之重賴<lb/>
其胥匡武皇嘉之康錫三接朔方徃撫有聞赫赫一夕<lb/>
隕星山圮棟折遄歸之望竟莫爾愜天子曰嘻斯何人<lb/>
斯何紓予思其碑而辭大書深刻九逵是向尚千萬年<lb/>
監此良相<lb/>
　　　勑贈益都行省伊克札爾固齊贈推忠宣力功<lb/>
　　　臣諡忠襄薩木丹公神道碑銘<lb/>
<pb n="KR4d0486_WYG_015-16b"/>
皇慶初元歲壬子冬十有二月大司農卿臣穆爾托噶<lb/>
王某參議布哈奏吏部郎中雅克特穆爾洎姪章佩太監<lb/>
圖卜特穆爾言由臣父而上大父曽大父皆以服勞矢<lb/>
石制贈官勲爵謚恩寵優渥願得勒之堅珉庸示不朽<lb/>
上可詔臣敏中撰文臣謹按太尉忠襄公朔方人族薩<lb/>
木丹氏小字沙札該吏部大父章佩曾大父也資恢特便<lb/>
騎射驍勇罔儔太祖龍飛備宿衞從征不庭芟迪延蹂<lb/>
回鶻拔唐古著勞嵗庚寅太宗稔公英果令督阿穆爾<lb/>
<pb n="KR4d0486_WYG_015-17a"/>
攻信安下之明年為監戰萬户同萬户阿爾鴻和爾破<lb/>
汴癸巳賜金符授益都行省都達嚕噶齊勑諸部兵百<lb/>
取卒二卒具馬三牛二以從又益領通事户沙克嘉巴圖爾<lb/>
等軍尋偕達春諾延統二萬騎收國用安于徐丁酉遷京<lb/>
兆省至懷屬大疫士不利行有㫖就鎮懐孟又代察罕<lb/>
總軍河南復官于懐時草創庶事擾攘公以撫養為專<lb/>
務戢姦禁暴民翕然安生已亥同官王榮韜禍心專恣<lb/>
不法一日執公將寘于死其黨請于榮曰公未嘗毒吾<lb/>
<pb n="KR4d0486_WYG_015-17b"/>
人願勿殺榮言是善驛騎不殺必遽聞復力請榮乃閉<lb/>
公佛室中刼衆保大行煖帳砦以叛夫人實里巴氏聞<lb/>
亂手擊皷召兵至榮宅窺牖破户得公則面縛帛抹口<lb/>
兩足跟斷矣公不勝忿翼以二子褁創馳旁郡請兵彰<lb/>
徳郡將蒙古博爾濟兵破其砦獲榮戮之上聞遣詔使以<lb/>
榮妻孥資産畀公黨惡者皆誅於是出民萬餘于郊哭<lb/>
聲沸天公言諸使者王榮已戮惟是脅從皆吾民若誅<lb/>
顧空城奚為儻朝廷罪不殺我執其咎盡釋之又言榮<lb/>
<pb n="KR4d0486_WYG_015-18a"/>
妻孥不幸至是可哀悉檄遣歸民籍其第舎為驛館一<lb/>
無所取創平入覲上憫其勞寵賚優渥踰年薨和林勑<lb/>
葬山陵之旁聖天子御極贈推忠宣力功臣金紫光禄<lb/>
大夫太尉上柱國温國公諡忠襄夫人哈屯和斯哈喇<lb/>
沁實巴爾哈喇沁實喇巴爾並温國夫人子男八人達<lb/>
吉達春濟嚕海阿拉楚勒罕丹達里埒里圖嚕齊達春<lb/>
總管丹達里宣尉使萬户贈榮禄大夫平章柱國温國<lb/>
公圖嚕齊宣差孫男十八人曾孫二十二人𤣥孫六人女<lb/>
<pb n="KR4d0486_WYG_015-18b"/>
三人塔倫奇塔特章巴喇衮皆適名族其諸孫輩行名官<lb/>
刻之宗派圖竊惟兵㐫器能戕人殺人而善用者能活<lb/>
人何哉盖其為心休休焉必有以本其不殺而後能濟<lb/>
人之厄若公之力請王榮脅從之衆踰萬人是豈不本<lb/>
諸其素無殺人之心而能乎矧又能愍其仇人妻孥不<lb/>
納諸已仁矣哉語曰活千人者子孫必封公贈太尉上<lb/>
公子若孫皆平章三世爵温國議者以侔漢之耿鄧有<lb/>
以矣夫銘曰<lb/>
<pb n="KR4d0486_WYG_015-19a"/>
為將之畧芟亂翦兇以殺止殺仁存厥中顯允太尉才<lb/>
雄氣鋭依乗風雲成勲不世始之朔漠繼而炎荒莅閫<lb/>
中夏營丘太行逆榮懐毒變生肘腋彼雖吾戕此不汝<lb/>
逸能戕我足靡戕我心顧未旋踵汝為我擒脅從萬命<lb/>
一語以貸懐民百年莫報永賴榮妻榮孥惟所當有而<lb/>
不有之徳孰與厚桓桓上公以貴以榮太尉兵柄柱國<lb/>
顯封祖孫相望三世大國曽仍衆多益昌以熾分圭華<lb/>
衮惟公之勲侯重將累繇公之仁大刻穹碑俾永是式<lb/>
<pb n="KR4d0486_WYG_015-19b"/>
於昭令名天壤罔極<lb/>
　　　勅賜鎮國上將軍福建道宣慰使兼鎮守建徳<lb/>
　　　萬户贈榮禄大夫平章柱國温國公諡恭惠薩<lb/>
　　　木丹公神道碑銘<lb/>
為將之道有三曰智曰勇曰仁盖事變之來知足以達<lb/>
其機勇足以應其㑹仁足以濟其成非夫髙明愽暢冥<lb/>
乎神運大有以過人者不能也觀榮祿公之在襄漢請<lb/>
命入城勇也諭大義以褫敵之魄智也省百萬之師而活<lb/>
<pb n="KR4d0486_WYG_015-20a"/>
其生靈仁也濟江而後百戰百克一以是道噫古所謂<lb/>
良將者公其是歟公諱丹達里朔方人姓薩木丹益都<lb/>
行省推忠宣力功臣金紫光禄大夫太尉上柱國温國<lb/>
公諡忠襄沙札該第六子生穎慧不羣儀觀峻整太尉<lb/>
公異而愛之少長從太尉諸道征進多謀畫之助中綂<lb/>
初兄達春以管軍總管卒母夫人實喇巴爾攜達春子歡<lb/>
塔暨公入見有㫖令公襲職公言姪歡塔俊邁練兵世<lb/>
官莫侄若上喜其讓别任公管懐孟軍鄂囉三年青冦<lb/>
<pb n="KR4d0486_WYG_015-20b"/>
平第功有白金之賜至元六祀大軍攻樊襄亘鹿門萬<lb/>
山築長壘闔圍之公以上千户佩金符晝督夜徼一軍<lb/>
倚重九年襄人乗夜隂晦以樓舫五百艘飛檝突出冀<lb/>
接援兵比出我先偵知密積薪水滸伺其過爇之其燭<lb/>
如晝公率所部以火攻先燔灼狼籍大軍縱擊無一兵<lb/>
一舫逸者公生致都統副將四人獲樓舫二十首將右<lb/>
丞相巴延左丞相阿珠遣公驛聞授密㫖而還偕先鋒<lb/>
黙圖徇荆南斬首級千安陽灘之㨗丞相録公前後戰<lb/>
<pb n="KR4d0486_WYG_015-21a"/>
功代奏之上大恱謂公世名閥朕所素知異日當大用<lb/>
賜之錦衣白金曰以是為識十一年樊既下料兵攻襄<lb/>
陽公言可遣辨士入諭當降否則攻未晚丞相謂公孰<lb/>
能棄生為吾行公言以聖天子洪福何患不行當達里<lb/>
願求偕行人翼日公與阿里譯史王貟外請行遣之及<lb/>
城守臣吕安撫出迓宴于詔樓公陳禍福諭曰天眷吾<lb/>
有元海外内罔非臣屬獨爾一隅漏王澤今天兵雲集<lb/>
帶甲百萬以中國之大供億無窮築長圍扼鹿門横亘<lb/>
<pb n="KR4d0486_WYG_015-21b"/>
江路攻具之竒有西域機石飛三百餘步以是樊破無<lb/>
噍類爾嬰城固守六載為人臣義無不足如生民何聖<lb/>
朝上應天時下徇地利中察時變平宋必矣其審思之<lb/>
吕泣下曰容吾納欵盟而出後三日襄城降十一月有<lb/>
㫖議過江之舉公言當由漢水進然聞郢踞北岸城堅<lb/>
地隘師至此慮難丞相謂公爾知兵其再思以對公乃<lb/>
率千騎前視之至黄家原有渠盈溢闊數丈而下流渙<lb/>
散益淺不可舟逹漢江約十里歸言可以越郢衆謂無<lb/>
<pb n="KR4d0486_WYG_015-22a"/>
水舟萬艘何為公言破竹為席藉淖曳之可也衆又謂<lb/>
郢不攻如後患何公忿曰大兵規摹安事一城丞相如<lb/>
公言水陸並進郢人果絶隘為拒而我師入漢矣丞相<lb/>
喜謂公過郢爾力也當上聞郢將趙都統率萬兵躡吾<lb/>
後公為殿敗之取首級扺沙洋新城藴崇如京觀示城<lb/>
中人令俘髙呼不降者視此逮夜兵民徃徃踰城降獨<lb/>
二城不下攻破之近漢口公言敵皆巨艦吾舟十不當<lb/>
一且江勢大可徑過淪口速圍漢陽取漢口急分兵眀<lb/>
<pb n="KR4d0486_WYG_015-22b"/>
攻陽邏堡夜以勁卒疾船泝流擣虚南岸可得也從之<lb/>
詰旦果得南岸宋將夏貴孫虎臣悉衆來禦艨艟萬艘<lb/>
旌幟彌望丞相俾公諭諸軍我既有大江効忠滅宋在<lb/>
此一舉士皆奮交戰辰至申大敗之追北十餘里浮尸<lb/>
滿江水為之赤是後鄂漢壽昌黄蘄皆平范文虎以舟<lb/>
師絶江迎敵公戰走之留公暨萬户鄭伊克守蘄丞相<lb/>
喜曰以鄭之勇丹達里之智守是足矣㑹宋將髙安撫<lb/>
引兵攻蘄公謂可堅守勿戰鄭不然戰殁公徐平定之<lb/>
<pb n="KR4d0486_WYG_015-23a"/>
十二年丞相召公詣建康議征進下浙諸城降宋主公<lb/>
皆在十三年五月守建徳禁兵毋下鄉保諭民懇廢田<lb/>
衆安其政十二月衢婺徽信處皆叛其守將孟總管等<lb/>
皆捐城來歸公言各奉命城守來何為拒不得入密布<lb/>
諸兵杭省於是宣撫索多萬户張𢎞範分道討賊又報<lb/>
婺賊唐太尉金曽三擁兵萬餘至三河白沙聲言先攻<lb/>
建徳次取餘杭公時宴索多射圃擊毬為樂如不聞夜<lb/>
遣驍將引鋭兵鳴鉦樹幟奄出賊背賊驚潰勦戮殆盡<lb/>
<pb n="KR4d0486_WYG_015-23b"/>
郡人無聞知耆宿徳公立生祠祝之公所家覃懐亦祠<lb/>
焉有活佛之目以其能濟衆也十七年賜金虎符授鎮<lb/>
國上將軍福建道宣慰使兼鎮守萬户是歲十月十九<lb/>
日以疾薨于建徳歸葬于懐之某原夀年若干聖天子<lb/>
即位錄舊賞功贈榮禄大夫平章柱國温國公謚恭惠<lb/>
夫人瑪納多羅干並温國夫人四子和卓總管妻錫琳<lb/>
耀珠伊克札爾古齊贈榮禄大夫平章政事温國公諡<lb/>
懿靖妻實里巴封温國夫人雅克特穆爾朝列大夫吏部<lb/>
<pb n="KR4d0486_WYG_015-24a"/>
郎中資廉正持銓平允先為監察御史河南副廉訪使<lb/>
以敢言知名配夫人通通和拉眀威將軍萬户政尚嚴<lb/>
恕兵畏民懐配夫人舒屯哈濟至大四年八月召將大<lb/>
用道卒詔賜楮幣千緡遣侄圖卜特穆爾驛送喪葬于<lb/>
懐三女長扎拉倫壻千户綽爾齊次珠温智壻覃國公<lb/>
阿里封覃國夫人次托克托倫壻仲嘉努男孫八多爾濟世皇<lb/>
近侍有功北征察罕懐逺大將軍萬户圖卜特穆爾中憲<lb/>
大夫章佩太監托里察罕穆遜華善薩里未仕女孫七<lb/>
<pb n="KR4d0486_WYG_015-24b"/>
曽孫四皇慶改元冬十有二月詔臣敏中以公洎其父<lb/>
忠襄公子懿靖公耀珠之行皆銘于石從其子雅克特<lb/>
穆爾孫圖卜特穆爾之請也臣既叙公乃銘銘曰<lb/>
制勝有智吹生有仁仁以勇濟勇以智神偉哉柱國斯<lb/>
道其遵入襄過郢厥績日新龍韜豹畧感㑹風雲揮斥<lb/>
敓漢鄂之渡咄嗟摧孫夏之軍大師帷幄公多對陳盖<lb/>
無媿乎古先良將之倫折衝猘㓂笑談尊爼按堵遺氓<lb/>
道路鼓舞生而有祠惟民之期殁而有謚匪公之私三<lb/>
<pb n="KR4d0486_WYG_015-25a"/>
世胙温大邦賜履子能叶父孫亦襲子曠古幾人恩榮<lb/>
若此太行之陽黄河之湄大書穹珉趺龜首螭過者式<lb/>
之兹惟平章柱國恭惠公之碑<lb/>
　　　勅賜輔國上將軍大宗正府伊克札爾古齊贈<lb/>
　　　榮禄大夫平章政事温國公謚懿靖薩木丹公<lb/>
　　　神道碑<lb/>
皇慶初元嵗壬子冬十有二月大司農卿臣穆爾托噶<lb/>
王某參議布哈等奏章佩大監臣圖卜特穆爾洎叔吏<lb/>
<pb n="KR4d0486_WYG_015-25b"/>
部郎中雅克特穆爾言臣故曽大父大父父三世躬矢<lb/>
石服勞樹功制贈官勲爵謚卹典崇飾備至竊惟太常<lb/>
景鍾旌紀之義當勒石垂示永乆上可詔臣敏中製銘<lb/>
自上二世敏中既摭寔濡翰謹按大宗正平章公事狀<lb/>
公諱耀珠薩木丹氏益郡行省贈推忠宣力功臣金紫<lb/>
光禄大夫太尉上柱國沙札該之孫福建宣尉使贈榮<lb/>
禄大夫平章柱國丹達里之子資朗慧沉毅有志畧蚤<lb/>
侍宫闈至元戊辰考柱國經武大將軍拓疆南土母温國<lb/>
<pb n="KR4d0486_WYG_015-26a"/>
夫人啓請公侍柱國以行凡築長圍破樊舉襄踰郢出<lb/>
漢水攻陽邏大江之捷蕩蘄冦蹂常拔浙諸城柱國所<lb/>
至公亦必至柱國策勲公亦有勲十七年大頒爵酬功<lb/>
公膺武畧將軍上千户之命柱國薨以昭勇大將軍虎<lb/>
符萬户襲官本軍尋荷玊音慰諭爾祖沙札該事太祖<lb/>
征迪延回鶻唐古以及山東覃懷勤勞我家爾父丹達<lb/>
里佐巴延阿珠克襄舉宋功出人右爾惟胄嗣任父官<lb/>
為宜即授鎮國上將軍福建道宣尉使管軍萬户時江<lb/>
<pb n="KR4d0486_WYG_015-26b"/>
表初附多反側公率兵弭亂靖民卓有令聞更制改懷<lb/>
孟萬户府達嚕噶齊鎮國虎符仍前移守建徳白馬洞<lb/>
冦擁萬衆以亂公討平戮其首惡脅從悉縱歸明歲婺<lb/>
陽振龍刼掠鄉邑横甚公慮冦滋不可遏即出兵擒捕<lb/>
民賴以安㑹杭省責以擅征公直之以理弗屈竟不能<lb/>
罪二十七年處婺盗作偕平章史公平之原釋自新者<lb/>
以萬計二十九年髙參省入覲奏勞績有㫖耀珠朕所<lb/>
知即授輔國上將軍征行左軍元帥擢右軍在建徳<lb/>
<pb n="KR4d0486_WYG_015-27a"/>
十年律下嚴無一卒横恣民懷其惠天德二年匄老長<lb/>
子察罕襲職家食覃懷葺圃舍作菟裘計展優㳺之樂<lb/>
七年召授大宗正府伊克札爾古齊抑邪植正宗親化<lb/>
之至大戊申十月七日以疾薨于官壽年五十有八上<lb/>
命其子圖卜特穆爾驛送喪于懷以禮𦵏焉辛亥上功<lb/>
贈榮禄大夫平章政事温國公謚懿靖夫人實里巴封<lb/>
温國夫人次室徹辰五男長察罕懷逺大將軍襲職<lb/>
萬户在官多異政使憲累聞于朝妻夫人素格次即圖<lb/>
<pb n="KR4d0486_WYG_015-27b"/>
卜特穆爾中憲大夫章佩大監以謹厚明敏夙被知遇<lb/>
妻賈氏某官之女次托里察罕次穆遜次華善皆未仕<lb/>
五女托和朗壻安定千户徹徹爾罕壻沙喇亷訪使托克<lb/>
托鼐壻巴延布哈觀壽托摩掄未行銘曰<lb/>
將不三世孰云其然猗薩木丹氏益大以綿太尉金紫柱<lb/>
國榮禄洎大宗正上公維續是知以殺止殺有開必先<lb/>
太尉戕足且懷民之活柱國忘身竟襄城之全宗正勦<lb/>
擾攘之浙冦亦嘗宥脅從之億千當操戈援枹擁衆之<lb/>
<pb n="KR4d0486_WYG_015-28a"/>
際實存亡生殺司命之權陳師鞠旅惟仁為賢盛徳百<lb/>
世薩木丹氏有焉世徳謂何啓後迪前旌忠表勲豐碑<lb/>
是鐫重光流裕奚千萬年<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0486_WYG_015-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　中菴集卷十五<lb/>
</p>
<p>
</p>
  </div>
<div>
                <head>中庵集卷十六</head>
    <p>
<pb n="KR4d0486_WYG_016-1a"/>
欽定四庫全書<lb/>
　中庵集卷十六　　　　　元　劉敏中　撰<lb/>
　　碑三<lb/>
　　　敇賜資徳大夫中書右丞商議福建等處行中<lb/>
　　　書省事贈榮禄大夫司空景義公布哈爾神道<lb/>
　　　碑銘<lb/>
有元大德三年冬十月某日資德大夫中書右丞商議<lb/>
福建等處行中書省事布哈爾薨于京師詔賜中統寳<lb/>
<pb n="KR4d0486_WYG_016-1b"/>
鈔二萬餘千緡以驛傳負其櫬歸𦵏泉州命有司議贈<lb/>
謚撰墓碑而其文以命臣敏中臣謹按禮部事狀公本<lb/>
名薩題世西域人西域有城曰哈喇哈逹其先世所居<lb/>
也逺祖徙西洋西洋地負海饒貨因世為賈販以居父<lb/>
布哈爾得幸西洋主使與諸弟齒弟有五人布哈爾稱<lb/>
六弟俄總領諸部益貴富侍妾至三百人象床黄金飾<lb/>
稱是布哈爾殁公克紹其業王益寵凡召命惟以父名<lb/>
故其名不行而但以父名稱焉聖朝之平宋也公聞之<lb/>
<pb n="KR4d0486_WYG_016-2a"/>
喜曰中國大聖人混一區宇天下太平矣盍徃歸之獨<lb/>
遣使以方物入貢極諸瓌異自是終嵗不絶復通好親<lb/>
王阿布哈斯二邸凡朝廷二邸之使涉海道恒預為<lb/>
具舟栰必濟乃已世祖熟其誠欵至元二十八年賜璽<lb/>
書命某部尚書阿爾班侍郎拜特穆爾列名往諭且召<lb/>
之公益感激乃盡捐其妻孥宗戚故業獨以百人自隨<lb/>
偕使入覲既見世祖加慰諭賜以錦衣及妻廪之公館<lb/>
所以恩遇良渥聖上嗣位特授資德大夫中書右丞商<lb/>
<pb n="KR4d0486_WYG_016-2b"/>
議福建等處行中書省事累賜以鉅萬計而寵數益隆<lb/>
矣至是年來朝遂以病薨享年四十有九賜妻蔡氏先<lb/>
公卒再配某氏子男一人女二人公薨之始上未知問<lb/>
左右布哈爾疾愈否左右以對上惻然久之曰彼逺人<lb/>
今若是良可嗟悼於是有𦵏贈謚碑之命有司議贈榮<lb/>
禄大夫司空謚景義公其賜妻曰靖恵夫人制可勑江<lb/>
浙等處行中書省給其所賜寳鈔且董其𦵏事仍别降<lb/>
綸㫖護其家無敢陵犯上且曰使彼俗聞之寧亦喜耶<lb/>
<pb n="KR4d0486_WYG_016-3a"/>
盖上之所以重逺人而公之所以獲上意者如此臣竊<lb/>
欽惟我國家列聖相承以至仁遇九有以至誠待羣下<lb/>
自甸服要荒至矜寡孤獨無所遺自大材殊勲至寸長<lb/>
微勞無不錄龎乎如天地之成萬物而其發育斡旋之<lb/>
妙莫知所以然浩乎如江海之下衆流而其渟蓄涵泳<lb/>
之大莫究其所極人生於其間油油熙熙無有小大外<lb/>
内罔不得其所欲故智者罄其慮勇者畢其力能者竭<lb/>
其才而賢者成其功是以治效之盛巋巍煒煥直與三<lb/>
<pb n="KR4d0486_WYG_016-3b"/>
五比隆而版圖之區聲教所暨者過於漢唐逺甚仁之<lb/>
洽誠之格也嗚呼山海遼絶之俗木石﨑嶇之人得一<lb/>
觀國光霑聖化以識夫乾坤日月之大全誠千載一時<lb/>
也而公輙能慨然感固陋之習審去就之義抗剛忠之<lb/>
節㑹休明之期用能荷恩兩朝登庸貳相没則有謚塟<lb/>
則有碑生有餘榮死為不朽矣彼有取舍不明以險自<lb/>
欺甘于僻左幽昧泯泯待盡者視公為何如哉臣既述<lb/>
其行乃作銘曰<lb/>
<pb n="KR4d0486_WYG_016-4a"/>
皇元聖德叶卑髙風霆作威雨露膏善良子恵惡苗薅<lb/>
分此薰蕕辨松蒿四門廓達登䕫臯暨百執事皆英髦<lb/>
干戈載戢弓矢櫜氛祲不作絶兵鏖龎恩汪濊逮不毛<lb/>
丈夫犂鋤婦蠶繅王風熙熙物囂囂異方詭俗多繹騷<lb/>
睚眦戈㦸聲哮謈天狹地窘不可逃安得大化歸甄陶<lb/>
偉景義公乃人豪起望白日心滔滔先一介貢連飛艘<lb/>
越裳之雉西旅獒珠具象犀雜金刀九重使者旋麾旄<lb/>
從以百夫躡風濤忠心陛見聖所褒萬里慕化卿其勞<lb/>
<pb n="KR4d0486_WYG_016-4b"/>
賜以女妻宫錦袍又為築館加餼牢貳相繼命恩非叨<lb/>
千載一時公實遭隙隂不駐難持操一昔朝宿聞號咷<lb/>
豐碑顯謚示爾曹慕此何畏鯤鯨鼇大德四年二月日<lb/>
撰<lb/>
　　　勑賜推忠保德佐運功臣太傅開府儀同三司<lb/>
　　　上柱國韓國公謚忠獻李公神道碑銘<lb/>
皇慶元年十一月二十九日集賢大學士榮禄大夫臣<lb/>
陳顥奉聖㫖李道復父母既塟碑石未立其令翰林承<lb/>
<pb n="KR4d0486_WYG_016-5a"/>
㫖劉敏中撰文集賢大學士劉賡書翰林侍講學士郭<lb/>
貫篆額臣敏巾承詔謹摭鮑思義所為狀序而銘之嘗<lb/>
謂物惟藴則大陽藴於闔大於化隂藴於闢大於成山<lb/>
林藴而雲雨草木藴而華實大矣人之藴其大為事業<lb/>
大不究藴將必有待而所謂待者非惟其子孫耶公既<lb/>
沒之五年其子孟益貴於是公之藴始大以顯古人有<lb/>
言仁者必有後公足以徵之公諱唐字仲卿姓李氏後<lb/>
唐雁門之裔世為潞著姓仕終略陽縣尹贈榮禄大夫<lb/>
<pb n="KR4d0486_WYG_016-5b"/>
上柱國潞國公加贈推忠保德佐運功臣太傅開府儀<lb/>
同三司上柱國韓國公謚忠獻曽祖考諱禋金進義校<lb/>
尉曽祖妣夫人門氏祖考諱執字長卿以貲雄嘗事科<lb/>
第弗利輙棄去獨以節義名其急人之急若火券若代<lb/>
租若助婚聘給䘮塟嵗必滿三百六十人以為常贈上<lb/>
黨侯加贈濟美功臣光禄大夫平章政事柱國公謚康<lb/>
恵祖妣郭氏劉氏並封韓國太夫人三子皆劉出昌遇<lb/>
昌期失于兵亂昌祚公之父也字天錫七嵗能詩十嵗<lb/>
<pb n="KR4d0486_WYG_016-6a"/>
舉經童長同監潞州税國初佩銀符潞州招撫使有恵<lb/>
政及人贈上黨郡公加贈保順守正功臣金紫光禄大<lb/>
夫司徒上柱國韓國公謚文靖母夫人鄭氏封韓國太<lb/>
夫人公資端重寡言笑平居未始以聲色加人至其義<lb/>
之所在則毅然弗顧博學多藝能於國朝語尤習未冠<lb/>
從軍秦隴間嵗戊申𤓰爾佳沔國公行興元西川省事以<lb/>
能補部吏未幾辟行省掾興元境與宋交動尋干戈兵<lb/>
機密務悉掌於公時沔國暨利帥圖爾哈皆英才宋人<lb/>
<pb n="KR4d0486_WYG_016-6b"/>
病之邏騎或得宋制司遺檄以獻云圖爾哈先令納欵<lb/>
莽哈岱後遣申情公曰斯儳言行間耳遽焚之莽哈岱<lb/>
沔國小字也辛亥四月宋四川帥余玠瀆我南鄙據中<lb/>
梁山衆號十萬雉堞樓櫓一夕皆具我城中兵不滿五<lb/>
千皆愕睨以為神公獨曰是特以竹木障席箔而塗之<lb/>
堊耳逮夜火舉中梁旋視四山皆然沔國登樓色動顧<lb/>
左右曰果大敵也公乂言是特添竈之比人執數炬如<lb/>
約而舉耳且大兵逺來當乘鋭速戰顧乃棲薄髙險鋭<lb/>
<pb n="KR4d0486_WYG_016-7a"/>
於何有其計不過虚為聲勢猥利驅掠而已可堅壁以老<lb/>
之伺其退遣驍騎控于阨剪之必矣有悍卒數十號巴<lb/>
圖者願出斫營自効沔國將遣之公聞馳告曰此輩無<lb/>
賴苟知徼倖萬一脱有不利則我之虚實即為彼知誨<lb/>
盜之道也沔國矍然曰微子言幾殆數日宋人果宵遁<lb/>
追及松樹平大敗之盡棄其俘獲而去沔國使覆其跡<lb/>
一如公言由是器重之擢刑部主事有詔沔國得以軍<lb/>
法便宜從事公全宥者甚衆壬子沔國改軍民萬戸公<lb/>
<pb n="KR4d0486_WYG_016-7b"/>
為知事甲寅太傅邁珠行省興元公復入掾仍領前職<lb/>
戊午用採訪薦授興元轉運司知事中統二年改安撫<lb/>
司知事四年陞轉運經厯官至元二年遷軍儲所經厯<lb/>
六年以職官選補四川行中書省掾聲譽益出八年復<lb/>
還軍儲幕不就雅愛漢中山水乃結廬教子孫樹藝以<lb/>
居里有訟乆弗决者往往就質於公徐以理開諭皆愧<lb/>
服罷去有及門自平而退者夫有以信于人也二十三<lb/>
年授從仕郎䕫州路總管府經厯辭不允乃就間攝府<lb/>
<pb n="KR4d0486_WYG_016-8a"/>
事凡六年始䕫無蠶織公教以樹桑民知利焉作廟學<lb/>
築墻植杏率師生奠祀講習土俗為變聞人疾輙割俸<lb/>
金濟醫藥常若不及所居衡茅蕭然邦人請葺之則曰<lb/>
無為勞爾也竟弗葺及去民攀留不可競遮道鳴簫鼓<lb/>
書綵旗為餞有六載恩波䕫國滿一船明月漢川歸之<lb/>
句元貞二年以徵事郎除略陽不就嗣子孟游京師以<lb/>
徽仁裕聖皇后命侍講今上潛邸乆之請歸侍不許公<lb/>
聞遣書戒勿請而孟請益切大德四年有命迎致就養<lb/>
<pb n="KR4d0486_WYG_016-8b"/>
公至廪遇優異嵗時賜謁上夀成禮而退日杜門端居<lb/>
獨以經史自遣遇所得輙細字書之因輯而成編命之<lb/>
曰客窓敗衲其髙曠有如此九年孟有扈從覃懷之行<lb/>
公及家人長幼皆從明年丙午從幸搕簝山道賜藥餌<lb/>
費錢三千緡次冀寧五月十二日以疾終于𤣥都觀之<lb/>
松風堂春秋八十有一是冬南下旅殯覃懷皇慶改元<lb/>
三月十一日𦵏于潞城東十里上黨慶雲山集家原之<lb/>
新塋嗚呼以公平生觀之所藴可知已夫人王氏静淑<lb/>
<pb n="KR4d0486_WYG_016-9a"/>
慈正克相厥家婦道母儀中表以為法卒殯興元夀年<lb/>
五十有五至是祔焉贈潞國夫人加贈韓國太夫人四<lb/>
子長即孟次槃次森次添孟字道復業儒器宏偉有經<lb/>
世略至大三年庚戍以佐命功授榮禄大夫集賢大學<lb/>
士同知徽政院事逾年聖天子龍飛拜光禄大夫中書<lb/>
平章政事特封秦國公兼翰林院學士承㫖知制誥兼<lb/>
修國史娶劉氏卒贈韓國夫人繼賜宫人納哈塔氏封潞<lb/>
國夫人改封韓國夫人槃承直郎興元路洋州知州娶<lb/>
<pb n="KR4d0486_WYG_016-9b"/>
孫氏森奉訓大夫晉寧路潞州知州娶劉氏添幼庶出<lb/>
女四人長適馬忠次適王德明次適陳天錫次適馮<hi>闕</hi>孫<lb/>
五人曽孫四人公之塟也奉命遣其姪朝列大夫祕書<lb/>
少監信馳驛于覃懷于興元奉公之柩與韓國太夫人<lb/>
之柩㑹于路長子孟賜告賻有加特勑中奉大夫昭文<lb/>
館大學士祕書監卿温德榮偕傳以往實相之也承武<lb/>
郎中書舎人曹由張遵義輔行既至賓親畢集襄事如<lb/>
禮觀者榮之嗚呼生不足而沒有餘其亦可以慰矣銘<lb/>
<pb n="KR4d0486_WYG_016-10a"/>
曰<lb/>
萬斛之航底于濫觴九霄之翮止乎榆枋天道茫茫識<lb/>
者嘅傷盖嘗致其用于百中之一固已脱穎而殊常有<lb/>
子以大其家晚節乃昌榮養優游既夀且康松風夢長<lb/>
邈仙游兮歸故鄉眷兹雲山之原𤣥宅允藏伐石勒銘<lb/>
載是寵章孰知夫生平客窓之敗衲而易此身後大國<lb/>
之衮裳是之謂固有必有雖亡不亡以一時之遜抑為<lb/>
萬世之耿光也耶<lb/>
<pb n="KR4d0486_WYG_016-10b"/>
　　　贈奉政大夫驍騎尉大同縣子蕭公神道碑銘<lb/>
中順大夫叅議徽政院事蕭君塔布台持趙元溥所狀<lb/>
先大夫行實請曰不肖孤生遇明時濫階通顯洪惟聖<lb/>
天子道隆孝治禮遇臣下先考妣與霑大恩光荷封爵<lb/>
思所以侈寵榮慰窀穸宜有旌紀傳信不朽余嘉其誠<lb/>
為次第之蕭本契丹貴族舒穆嚕氏公諱君弼復改蒙古<lb/>
岱贈奉政大夫驍騎尉大同縣子先世西京桓州人後<lb/>
徙應州大父而上譜牒不存考阿拉克巴圖爾當金籙<lb/>
<pb n="KR4d0486_WYG_016-11a"/>
之訖太祖皇帝奮起朔方疆理中夏在邉諸郡桓當其<lb/>
衝帝駐驆近郊遣兵圍之守者懼以君素勇畧服人且<lb/>
習䝉古語遂署為倅以自輔時旁郡皆降桓獨拒守有<lb/>
詔城破當屠之諜者以告君私謂食盡援絶不可復支<lb/>
吾徒死自其分如生靈無辜何遂效國俗翦髪為鬌著<lb/>
巾夜縋而出邏騎以見帝責爾曷敢拒我君即脱巾露<lb/>
其髮自明辭色無變帝壯之輙遣入城開諭乃降民死<lb/>
而再生君之力也自是日承眷遇凡天戈所指君皆為<lb/>
<pb n="KR4d0486_WYG_016-11b"/>
前導若取雲中收鳳翔至撫有西域其勞居多嵗庚寅<lb/>
太宗皇帝大舉伐汴選才堪近侍者君為選首汴平凱<lb/>
旋君所俘戸幾四百抵相州時兵荒之餘所至艱食復<lb/>
慮北方地寒衆必難保獨取壯健者五十戶以北至應<lb/>
州擇沃土居之今名蕭家寨云是徙居應者乙未詔呼<lb/>
圖克籍在所户口君遂以俘户獻呼圖克命君收及百户<lb/>
方入籍有方士布濟克號神人勑賜戶奉其廪稍乃以是<lb/>
戸畀焉仍錫君璽書金符世為宣差以長之今三世矣<lb/>
<pb n="KR4d0486_WYG_016-12a"/>
君以丁酉春秋六十卒君為人剛正尚義凡攻下城邑<lb/>
取其有藝術者出之所全活甚衆桓之降也太祖特以<lb/>
城中所獻金手推與之俾袺以衣裾滿乃已其眷愛如<lb/>
此配許氏郭氏欽察氏許有操行君沒十餘年間攝官<lb/>
事綜家務井井有緒郭即大同公之母出許昌著姓資<lb/>
温性慧嘗翦髮易香火祝慶夫子内助可知已後君十<lb/>
五年卒三子長仲嘉努次蒙古岱大同公也次多揚二<lb/>
女翠哥蘭哥適名族仲嘉努襲職宣差配王氏生子三<lb/>
<pb n="KR4d0486_WYG_016-12b"/>
女二男孫七女孫三多揚早卒配劉氏子一女一男孫<lb/>
二大同公天性孝友生六年而孤哀毁如成人既長有<lb/>
立志事諸母接昆季備愛敬之實初襲父官讓其兄去<lb/>
而就學大同治當諸王朝㑹往來之衝有司以供億被<lb/>
譴責是患乃辟公為館伴公素練國典且閑譯語而又<lb/>
應對辯敏故譴責弗及而公私賴之後從事宣撫司補<lb/>
克哷穆爾齊譯云通事尋以是職遷河東山西道提刑按<lb/>
察司以其能也至元丁亥中書平章政事札實御史中<lb/>
<pb n="KR4d0486_WYG_016-13a"/>
丞色埓黙使甘肅還經大同見公一與語大加賞異歸<lb/>
薦於御史大夫太師伊嚕公擢内臺克哷穆爾齊謹宻諳<lb/>
大體風憲屬望太師甚重之庚寅奏拜行臺監察御史<lb/>
命且下感疾而卒搢紳惜焉實大德元年正月五日春<lb/>
秋六十又五某月某日𦵏于應州蕭家寨之先塋公再<lb/>
娶子男六人女一人孫男女二十有七人先夫人王氏<lb/>
内範純備生四子長曰珠爾噶岱攝宣差卒娶安氏子<lb/>
一女五男孫二曰宣堅州酒税使娶韓氏子三女二男<lb/>
<pb n="KR4d0486_WYG_016-13b"/>
孫二曰阿雅噶齊應州副酒税使今為管領大同等路民<lb/>
匠克埓口提領娶石氏子一曰特穆爾早世娶李氏子<lb/>
一女<hi>缺</hi>繼夫人察罕塔塔爾氏封大同縣君仁恕恭儉撫先<lb/>
夫人之子如已子母儀家法中表為式生二子一女女<lb/>
曰香童適同郡李氏子曰與章管領宣德隆興等處諸色<lb/>
民匠齊哩克昆副長官英爽工騎射好獵每獲鮮肥必進上興<lb/>
聖宫用錫寳書護其家娶常氏子四女一女孫一曰塔<lb/>
布台即中順也娶張氏封大同縣君子三刷格爾伊埓女<lb/>
<pb n="KR4d0486_WYG_016-14a"/>
一精吉木皆幼中順君始宿衛懷寧邸用大官薦給事興<lb/>
聖宫大徳丁未扈從今上皇太后歸自覃懷與平内難<lb/>
奉命馳和林勸進武宗繼統録功授奉訓大夫平江路<lb/>
財賦提舉司達嚕噶齊未赴以皇太后㫖改甄用監丞<lb/>
至大巳酉陞奉政大夫叅議徽政院事皇慶改元進階<lb/>
中順於是有追封之命嗚呼天人之相與昭昭也舒穆嚕<lb/>
氏自宣差君遘時經綸奮身戎行間釋難濟危計所全<lb/>
活不啻千萬宜其享有為善之福而位不及通貴年僅<lb/>
<pb n="KR4d0486_WYG_016-14b"/>
登下夀夫以公負倜儻有用之才使得遭逢盡展所能<lb/>
必有大過人者竟以數奇邅廽弗遂而沒天道其難知<lb/>
耶夫窒乆者達必逺積厚者發必大故未幾何而賢嗣<lb/>
以翌戴之勤攀龍附鳳立登華要優恩渥命光昭前美<lb/>
太君年踰八秩安享榮養子孫滿前蘭玉輝暎一門福<lb/>
慶罕見倫比由此觀之天道何難知耶銘曰<lb/>
天髙聽卑福生有基善惡之應影響其隨惟公奕葉素<lb/>
勤積累諸慶流芳貽厥孫子侃侃中順策名熙朝翔扶<lb/>
<pb n="KR4d0486_WYG_016-15a"/>
跋涉盡瘁孔昭班賞第功疊承恩奬鵬程九萬扶摇直<lb/>
上皇慶孝治隆養璇宫從容徽府幕畫生風茅土疏榮<lb/>
追念先志龍篆鳳書松楸增賁過庭之訓燾後之仁昔<lb/>
晦今顯忠孝一門載辭貞珉美匪我溢以諗其嗣人繼<lb/>
繼母替<lb/>
　　　勑賜贈榮禄大夫司徒柱國梁國文恵公王公神<lb/>
　　　道碑銘<lb/>
公既殁之十又五年其子約仕益貴聖天子眷益重公<lb/>
<pb n="KR4d0486_WYG_016-15b"/>
以三代恩典贈榮禄大夫司徒柱國追封梁國公謚文<lb/>
恵夫人成氏追封梁國夫人詔臣敏中撰文碑其墓道<lb/>
且詔臣賡書臣貫篆額臣謹按事狀公諱松年字堅甫<lb/>
姓王氏上世汴梁人大父諱因贈翰林侍讀學士中奉大<lb/>
夫護軍追封汴梁郡公謚敬懿祖妣張氏追封梁郡夫<lb/>
人父諱通字慶祥贈資善大夫中書右丞上護軍追封<lb/>
汴梁郡公謚莊穆毋陳氏追封汴梁郡夫人勤儉多内<lb/>
助莊穆卒蔬食終身叔父諱顒志大命奇竟弗遂終叔<lb/>
<pb n="KR4d0486_WYG_016-16a"/>
妣閭氏莊穆公為人温謹博愛好施天兵圍汴民饑日<lb/>
持糗糒食孤弱全活者衆遇婦人詬其夫於途問之泣<lb/>
曰家貧里胥責夫爾賦已代輸爾亟貸子錢為償夫往<lb/>
遲至使妾迓夫則悞遺所貸子錢為將柰何乃大哭莊<lb/>
穆曰勿哭其償幾何曰若干探囊畀之不問其姓名夜<lb/>
有盜家人弗知旦緝得其迹將捕之莊穆曰所䘮能幾<lb/>
忍彼一家終被惡名竟寢里中稱為長者三子公其仲<lb/>
也甫三嵗汴潰父母挈以北徙寓真定未冠父卒兄夭<lb/>
<pb n="KR4d0486_WYG_016-16b"/>
弟幼能力貧養其母中統癸亥輦母家京師數嵗遣子<lb/>
約如真定舉其父之櫬殯于燕至元丙子十二月二十<lb/>
二日母卒合葬京師南之烽臺鄉公嘗職金榖户曺侍郎乃<lb/>
其同學生往謁弗見公怒出謂其所偕曰衒貴勢而忘<lb/>
故舊淺矣吾惟一子教之學安知他日不若彼之所至<lb/>
邪歸語約曰奮汝志無忘吾辱乃不復仕叔父有髙識<lb/>
約垂髫時每指示公曰是兒風格不凡異日必興吾宗<lb/>
至是公益勉之壬午約由國史編修官辟掾中書知差<lb/>
<pb n="KR4d0486_WYG_016-17a"/>
除選人欲預知所得密以屬公公謝曰選事嚴掾奚敢<lb/>
泄是後約洊厯華要公未嘗恃子顯以自矜常以小心<lb/>
謙抑朂其子之不逮大德三年己亥得疾尋稍瘳辛丑<lb/>
約以翰林直學士奉㫖賑饑畿縣公疾復作衆議將召<lb/>
約公聞之曰饑民待哺使者兒來如彼何竟弗召其所<lb/>
以期其子者逺矣眀年壬寅六月疾革十三日卒扵正<lb/>
寢享年七十有三以是年八月二十三日𦵏扵京西岡<lb/>
之原之新塋梁國夫人成氏祔而考妣暨其叔考妣之<lb/>
<pb n="KR4d0486_WYG_016-17b"/>
𦵏胥遷焉以烽臺湫隘故也公天質孝友慈祥篤實世<lb/>
之囊槖機穽不知有之人百欺不一校絶口不訾人之<lb/>
短無一毫負人嘗謂約曰凡家奴有子勿復奴彼亦人<lb/>
耳可奴及再世乎約嘗欲市一僮劵曰假子公曰名子<lb/>
而實奴之若何乃止家無餘産課諸僮貿遷以仰給而<lb/>
尤樂施予喜賓客時乘小車與里社耆舊游裕如也其<lb/>
平生可知已梁國夫人秦中望族父旭為國尚監家真<lb/>
定以生資聰悟儼恪御内治寛而法接姻戚和而誠婦<lb/>
<pb n="KR4d0486_WYG_016-18a"/>
道母儀中表矜式約始學至仕資給進誘循循焉惟以<lb/>
輔成文恵公之志也及疾謂約曰我疾非藥能起醫來<lb/>
竟不餌其藥夷然而逝至元三十一年八月十九日也<lb/>
春秋五十有九子約以文行器略官厯禮刑二曹尚書<lb/>
太子詹事河南河北行中書省右丞徵拜集賢大學士<lb/>
官榮禄大夫婦某氏梁國夫人孫男一思誠女二在室<lb/>
易曰積善之家必有餘慶又曰謙尊而光卑而不可踰<lb/>
言天道也公始襁抱罹播蕩之厄結髪振厲舎危圖寧<lb/>
<pb n="KR4d0486_WYG_016-18b"/>
以孝弟勤恕理家而家以立以恭慎遜抑教子而子以<lb/>
顯卒之門閥地望鬱然為一時名臣其于向也戸曹郎<lb/>
為何如耶惟公志明德壹故其取應如響本乎天道也<lb/>
所以封大國加顯號錫銘載美流耀于無窮豈非天乎<lb/>
嗚呼公其可以慰矣銘曰<lb/>
行有萬殊善莫與競變有萬幾謙不可勝得是二者惟<lb/>
公其人以天合天靡屈非伸身為世賢子為國器端委<lb/>
立朝輔弼之貴其原有歸曰惟公休褒恤是崇命秩孔<lb/>
<pb n="KR4d0486_WYG_016-19a"/>
優寵銘茲石萬世餘侈識者所嗟是父是子<lb/>
　　　故昭文館大學士大司農郭公神道碑銘<lb/>
中統至元之治人材坌出大率儒以通達任吏事而不<lb/>
以冗劇病吏以廉正資儒術而不以迂濶害濟濟乎盛<lb/>
矣若夫備儒吏之用盡才猷之美淳忱雅曠襟度叵測<lb/>
夐然為一時標凖則昭文公其人也公諱筠字伯川姓<lb/>
郭氏曾大父諱謙配陳氏大父諱祐金尚書省令史配夏<lb/>
氏父諱義字信之金懷州同知始配劉氏早卒生女適<lb/>
<pb n="KR4d0486_WYG_016-19b"/>
張氏再娶靳氏公初生懷州君以金季亂自汴徙邳又<lb/>
徙青今遂為青州人公生九年失母十一年失父輙能<lb/>
警省自持從師讀書嶷嶷有起家之志踰冠推擇為吏<lb/>
凡五轉至中書掾能譽益出秩滿乞外補相臣以見上<lb/>
顧問優渥授承直郎彰德路總管府判官實至元八年<lb/>
辛未嵗也始視事更民所不便者民大悦未幾以樞密<lb/>
院都事召俄陞經厯加奉訓大夫儀矩言論朝著瞻聳<lb/>
丙子以中順大夫同知泰州路總管府事時江淮甫定<lb/>
<pb n="KR4d0486_WYG_016-20a"/>
有謀不軌者獲之辭連富民何姓兄弟皆掠服具獄公<lb/>
至當覆按二人號泣自明知其寃乃更開誘窮詰首惡<lb/>
者窘始言嘗有貸於彼弗得故誣之彼實不與也二人<lb/>
以得釋不死而乃恤孤賑乏揭條約通逵示以好惡於<lb/>
是闔境肅然大治改同知嘉興路法制清明庭無留訟<lb/>
日以興學勵生徒為事民俗為變夏旱甚民困公潔齋<lb/>
與衆致禱雨隨降嵗以有成士民誦之知其于政治精<lb/>
誠素積也用憲府薦除江南浙西道提刑按察副使常<lb/>
<pb n="KR4d0486_WYG_016-20b"/>
以正已正人<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>其屬咸畏憚之呉郡有兄弟以財訟乆<lb/>
弗解公諭之曰兄弟同氣財外物柰何以外物之嗇而<lb/>
忘同氣之愛乎若是天倫䘮矣今以三日假汝往歸與<lb/>
汝所親耆德者共議以來吾為汝决及期二人與所親<lb/>
拜堂下泣涕慚悔言曰小人不識義理為貪墨吏所悞<lb/>
微公教幾墮禽獸願自新由今日始公慰遣之二人旦<lb/>
夕炷香祝公于庭卒相睦為賢昆仲裕皇在儲闈聞公<lb/>
名命以遽召擢樞密院判官時征伐乆息而軍職頗冗<lb/>
<pb n="KR4d0486_WYG_016-21a"/>
公奏為更定一皆稱㫖乙酉遷兵部侍郎盖公官泰州<lb/>
至是凡五遷而階猶其舊同列者皆更超顯未始幾微<lb/>
見于辭色逾年授太中大夫浙東海右道提刑按察使<lb/>
㑹權姦擅政奏遣使諸道理逋負覆欺隱實假威福以<lb/>
鉗制天下所遣多清流欲幸其不職中之而公在遣中<lb/>
諸道往往畏威希㫖網羅無清濁虚實曲搜旁延掠治<lb/>
百至有弗堪赴水火鴆縊以死公獨不然凡訟劾無迹<lb/>
者皆置勿省虐不及衆而事亦無殆改按察江東建康<lb/>
<pb n="KR4d0486_WYG_016-21b"/>
道盜發績溪横甚公親督兵下之戮其渠魁辛卯權姦<lb/>
敗誅希㫖者皆相繼殄黜而人益賢公矣朝廷更化以<lb/>
嘉議大夫僉江淮行尚書省事尋改行中書十二月僉<lb/>
江浙中書省事江浙金榖嵗入倍于他省公為已任井<lb/>
井皆辦大農以最聞而有賜帛之命癸巳以年請屏居<lb/>
錢塘念其先府君嘗搆堂于邳名愛菊乃植菊舎下復<lb/>
扁是名曰先志不敢忘也幅巾野服相羊山水間盖十<lb/>
年大德癸卯成宗思任舊人召至闕授昭文館大學士<lb/>
<pb n="KR4d0486_WYG_016-22a"/>
中奉大夫商議中書省事而河南陳緱山天祥東平張<lb/>
寓軒孔孫實偕召共事時望顒然有三大老之目首言<lb/>
左丞相逹爾罕清忠正大有經世具必専任俾無沮格<lb/>
患天下可大治俄而逹爾罕拜中書右丞相眷倚日重<lb/>
中外䝉澤公之力也先是河東地大震詔羣臣議公以<lb/>
為隂逼陽伏鬱不得發天地中和之理失故有是變具<lb/>
陳所以致中和者凡八事得失了然奏聞詔中書議施<lb/>
行焉一日嘆曰吾年八十尚可戀榮寵邪即請歸屢奏<lb/>
<pb n="KR4d0486_WYG_016-22b"/>
乃允省寺皆輟務具酒饌都門為餞觀者榮之尋以昭<lb/>
文館大學士加資善大夫大司農其見優禮如此還錢<lb/>
塘候者日滿門語未嘗及他時獨引觴嘯詠自若其興<lb/>
寄有在焉也俄遘疾以至大己酉十二月四日薨于正<lb/>
寢春秋八十四子友直奉其柩塟于青之臨朐仁夀鄉<lb/>
瀰河西源先人之兆次娶凌氏早世無子繼耿氏淑徳<lb/>
令儀克相厥家年七十有六以大德元年丁酉三月二<lb/>
十六日卒子男一友直也女三適李氏喬氏張氏男孫<lb/>
<pb n="KR4d0486_WYG_016-23a"/>
二友直博學有通才累官奉訓大夫紹興路總管府判<lb/>
官以公行實請銘嗚呼公早以邁倫之姿厄于孤弱卒<lb/>
能鯤化豹變奮揚明時貴冠五等年躋上夀完璧無璺<lb/>
類之指作室有堂構之託始始終終可謂無遺憾者矣<lb/>
敬為之銘銘曰<lb/>
世有善人乃國之紀百年自昔如公者幾在童㷀㷀四<lb/>
顧無倚心格神㑹孰興孰啟寸木百圍勺水千里磅礴<lb/>
功名出入赫煒蒲車晚節雍容園綺儀鳳景星有目所<lb/>
<pb n="KR4d0486_WYG_016-23b"/>
企忠言剴切人猶在耳康寧夀考嘯詠燕喜公生匪天<lb/>
奚具斯美爰念公徳九原莫起載之貞珉其永曷已綿<lb/>
綿餘慶貽爾孫子皇慶二年癸丑正月日撰<lb/>
　　　故肅政亷訪司經厯趙君神道碑銘<lb/>
漢儒董仲舒兒寛公孫𢎞之徒皆能以儒術緣飾吏事<lb/>
號通才竊嘗偉之盖儒以經術専而吏以文法行言之<lb/>
於學則經術本也文法其末也専其本而遺其末則其<lb/>
弊也或失於牽泥而不通迂濶而難用行其末而遺其<lb/>
<pb n="KR4d0486_WYG_016-24a"/>
本則其弊也或失於削刻而少仁巧倖而不貞二者之<lb/>
弊不同而其失一也故必儒焉而達乎吏吏焉而又進<lb/>
乎儒則本末相資而後可以無二者之弊自予官京師<lb/>
殆三十年凢以儒獲顯名踐清途者可識而數焉若君<lb/>
者吏而進乎儒者也君諱昌字夀卿世為濱之渤海人<lb/>
君幼慧敏不好戯弄稍長從吏學始為濱司候吏乃更<lb/>
折節讀儒書求義理以自淑尋補州吏轉濟南總府掾<lb/>
至元戊寅用監察御史薦入臺為察院吏㑹御史奏雲朔等<lb/>
<pb n="KR4d0486_WYG_016-24b"/>
州吏職不䖍錢粟盜匿狼藉詔近侍與御史就治而君<lb/>
以推擇從君知其弊乆為之悉心力窮晝夜掩簿劵以<lb/>
控其根穴資耳目以抉其脉縷如燭照龜卜無所逃遁<lb/>
為姦者具服詔使以為能還言之臺遂以將仕佐郎除<lb/>
江東建康道提刑按察使知事實壬午三月也已而以<lb/>
贊畫稱明年選充行御史臺掾又再嵗入為内臺掾方<lb/>
大姦據相位假威福横甚奏遣使諸道覆覈姦贓撿括<lb/>
逋懸敲搒徧於郡縣實示脅制拑天下之口所遣使有<lb/>
<pb n="KR4d0486_WYG_016-25a"/>
異已者因中傷之治書侍御史河南陳公剛正敢言大<lb/>
姦忌故亦在遣中得湖南道河南知其意擇臺掾可與<lb/>
偕者獨以君行湖南行省有位平章者根柢連大姦肆<lb/>
虐熖熖河南至首劾其顯惡數十以聞其人懼則架空<lb/>
媒孽數事誣河南馳移大姦大姦奏遣使先知之於是<lb/>
君與河南并繫湖南省河南雖困辱自直不挫而君力<lb/>
助之時大姦風指所在莫不股栗草靡以附君於是時<lb/>
苟一語之異則榮利立可得而河南危矣卒確然不渝<lb/>
<pb n="KR4d0486_WYG_016-25b"/>
以死生與河南同憂苦至大姦敗誅相扶而還議者謂<lb/>
河南有知人之明而得其所舉謂君有國士之義而不<lb/>
負所知也尋以承事郎除西蜀四川道提刑按察司經<lb/>
厯居再嵗本道例改肅政廉訪司官職更授如故而衆<lb/>
譽藉藉謂其才謀得風憲之體癸巳四月自以病歸明<lb/>
年六月一日終於家得年五十有七𦵏於州南二十五<lb/>
里天王堂之原先塋之兆次禮也後十一年其子去私<lb/>
以君之善狀請予文碑其墓道以申罔極之報君父子<lb/>
<pb n="KR4d0486_WYG_016-26a"/>
曩與予游皆甚欵故不可辭君為人温醇壹言笑無所<lb/>
苟平居衎衎儼然一儒者及其接政事履繁劇則厲然<lb/>
如鷙鳥之作而其守凛然如氷霜不可干以私要其為<lb/>
心一主於誠期必至於是焉而後已得儒教時中剛克<lb/>
之義故凢識君者無有貴賤疎密皆曰趙君無吏氣其<lb/>
為人所敬信如此嗚呼君之才量氣節見于行事者僅<lb/>
百之一耳使盡得肆其所藴則其所到盖未可量而遂<lb/>
止於是其命矣夫父諱善方慈祥樂施予好釋氏書家<lb/>
<pb n="KR4d0486_WYG_016-26b"/>
素饒諸所稱貸嵗遇不登則焚其劵不責鄉里德之卒<lb/>
年八十二母孫氏諱守信夀六十三先卒二姊長贅張<lb/>
氏次適齊氏君配夫人李氏諱守榮備諸婦道無恙子<lb/>
男一人去私也女四人長適呉氏次郭氏次薛氏次劉<lb/>
氏去私業儒好學有文由中書掾出為章丘尹轉饒州<lb/>
路總管府判官皆有恵政今以奉訓大夫知嵩州觀去<lb/>
私則可以知君故併及之銘曰<lb/>
儒而偽惟吏之弊吏而誠惟儒之能儒有不能子能服<lb/>
<pb n="KR4d0486_WYG_016-27a"/>
膺衎衎接物之和蹇蹇幹事之貞衆騖以名子獨安行<lb/>
衆以利爭子獨廉稱出入風霜肅殺之地亦厥有聲胡<lb/>
位不滿德而禄不永齡惟肯構肯穫之有託尚永慰夫爽<lb/>
靈松楸㝠㝠豐碑我銘彼猜祻矯䖍者過而拜之庶幾<lb/>
可徵<lb/>
　　　故少中大夫同知南京路總管府事趙公神道<lb/>
　　　碑銘<lb/>
公諱珪字君寳世家𢎞州後徙燕遂為燕人焉公資開<lb/>
<pb n="KR4d0486_WYG_016-27b"/>
敏剛正未冠失父與兄璧侍母避亂遷魏又遷長安益<lb/>
長辭母東遊過真定寓神霄宫掌教識其先世憐之留<lb/>
使從學遂至于有立始以真定課税所辟翰靖海塲鹽<lb/>
官市帛當送輸京衆憚之公獨請行既輸從領省温都爾<lb/>
哈爾滿覲和林一日太宗方宴縛領省出錮直廬中莫<lb/>
測所以罪從者皆散匿獨公在側領省勉使去竟弗動<lb/>
翌日内出酒一器敇領省飲酒墨色知賜死領省伏飲公<lb/>
從旁亦取飲既移晷静無所覺<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>使視之問曰嚮酒汝<lb/>
<pb n="KR4d0486_WYG_016-28a"/>
所進果何酒也領省悟對曰臣所進白金新製藥淬未<lb/>
乆涉逺故酒敗色渝斯誠臣罪當死帝悉其誠釋之領<lb/>
省義公異常人奏授領中書郎中以歸中統建元改上<lb/>
都開平路總管府經厯官有捍難安衆之策世皇韙之<lb/>
賜名實喇薩哈勒圖賜金符授開平路課税使三年擢領<lb/>
中書左右部參議規畫日聞愈為上知嘗入見賜食如<lb/>
忘上問之對曰臣母老寄長安方食而感故然詔有司<lb/>
致其母于京以便養時姦臣擅柄傾内外以公獨不附<lb/>
<pb n="KR4d0486_WYG_016-28b"/>
忌之公輒去至元七年駕幸上都道雲州州織局廢敕<lb/>
中書擇人姦臣以公應詔除雲州織局提舉雖以能選<lb/>
而官左責難實擠之也公勉力就職未幾匠亡而復課<lb/>
失而倍又積棼絲織錦衾以進能譽益彰秩滿奉命佩<lb/>
金符城興松二州安輯其人姦臣復嫉公雲州之能以<lb/>
洺磁鐵冶都提舉治效如雲州姦臣卒不能害而公亦<lb/>
終不一下也十四年楮幣法滯以中順大夫行戶部侍<lb/>
郎大名分治之十六年詔撿覈金穀山東尋除少中大<lb/>
<pb n="KR4d0486_WYG_016-29a"/>
夫同知益都路總管府事以未復命不赴明年改同知<lb/>
南京路總管府事遘疾卒于官實十八年辛巳八月十<lb/>
日也夀年六十有三權厝汴之隆德宫逺祖仕遼有以<lb/>
國戚官節者曾祖諱昭祖諱雄飛父諱儒金河平軍節<lb/>
度使治汲郡金亡以節死母夫人傅氏公先配夫人舒穆<lb/>
嚕氏二女長適定襄李從益今嘉議大夫治書侍御史<lb/>
銓其甥也次適李天祥再配夫人李氏一子曰思益二<lb/>
女適李氏馮氏思益為人英毅貞峻嶷嶷有父風以廕<lb/>
<pb n="KR4d0486_WYG_016-29b"/>
授冠州判官改大司農照磨遷承務郎河間蓚縣尹在<lb/>
官六年多異政民勒石頌徳進奉訓大夫覇州尹婦李氏男<lb/>
孫二永章存章曽孫一奉訓君以翰林修撰王士熙所<lb/>
為公善狀謁於繡江言思益卜以年月日舉先人之柩<lb/>
歸塟燕之先塋墓道當有銘欲得公之辭以信不朽敢<lb/>
再拜以請奉訓與余舊無以拒序而銘之嘗觀古記節<lb/>
義之士精誠所發蹈死生弗顧窮達弗論也使人嘆息<lb/>
景慕以為不可復得嗚呼今以公言之獨非古人歟銘<lb/>
<pb n="KR4d0486_WYG_016-30a"/>
曰<lb/>
軼倫之才見於有為曲不直容莫究所期吾盡吾職憂<lb/>
懼非我而沉而浮往無不可禍當叵測國士與歸洪流<lb/>
方增底柱靡移衆人固不識惟天子知我銘于阡尚慰<lb/>
九泉凛然其風奚千萬年<lb/>
　　　故趙千戶神道碑銘<lb/>
公諱信姓趙氏濟南厯城人世居章丘之固均鄉曽祖<lb/>
諱保義祖諱元祖妣王氏父諱忠母孫氏四子公其長<lb/>
<pb n="KR4d0486_WYG_016-30b"/>
也次儼次儀公為人静敏亮直而剛毅有氣早嵗代其<lb/>
父為濟南張侯麾下彈壓至元六年天戈南指駐襄陽<lb/>
募兵公在選中使者識其可用俾長百夫以行既至給<lb/>
禄同上百戶總兵千人于安陽于方臺于曲阿于滚河<lb/>
于青塚築保障通轉運以才略聞厥後攻房方造舟公<lb/>
力戰盡焚其材而還圍樊奮擊先登爇其浮梁尋破之<lb/>
襄陽䧟以功益髙唐兵四百行總把事十一年大將右<lb/>
丞相忠武王擁兵卧郢了當上流堅壁以拒王舎郢盪<lb/>
<pb n="KR4d0486_WYG_016-31a"/>
西港入漢水順流而下取沙陽秋城二堡下涪州公皆<lb/>
有功陽邏枕江北壖直南北之衝宋人堡以自安王與<lb/>
副將左丞相阿珠擣虚據南岸大兵徑渡公舟與宋將<lb/>
夏貴遇大戰敵手礮犯公背公弗痛翼健卒呼躍蹴其<lb/>
舟殺數十人衆潰貴走過江分命四討若鄂若漢陽若<lb/>
蘄黄若江池若安慶若泰興攻擊降取一以死力自效<lb/>
迄宋平其勞為多尋奉勑以總把授忠顯校尉戍通擒<lb/>
戢反側嘯兇草間者前後以十數賜金符制擢授千戶<lb/>
<pb n="KR4d0486_WYG_016-31b"/>
官武畧將軍在戍又十年請老有司以聞俄降制以其<lb/>
子世德嗣職公授其金符歸鄉里出則與宗戚故舊相<lb/>
羊言笑盡平生之歡入則以孝悌謹生理敎諸子侃侃<lb/>
忘倦又十餘年一日思其子世德復之通居踰年卒延<lb/>
祐三年丙辰九月一日也春秋八十有六明年某月某<lb/>
日歸塟於所居北原先塋兆次子男六人女七人先配<lb/>
夫人李氏生女五三皆適王氏二適時氏崔氏再配夫<lb/>
人髙氏生男一世德也字從政又谷氏生女一適崔氏<lb/>
<pb n="KR4d0486_WYG_016-32a"/>
又潘氏生女一適張氏又金氏生男二曰世懋世傑又<lb/>
陳氏生男一曰世昌又張氏生男二曰世英世强孫男<lb/>
四人初公之應募也父母戒之曰人生莫大為善汝從<lb/>
役非戰勿妄殺人公拜受銘心無忘嘗遇行伍執一宋<lb/>
遺卒將殺之遽起遮曰殺此何益盍丐我負裝其愈乎<lb/>
許焉既得問卒言家揚州王姓公謂卒汝惟吾從無逋<lb/>
逃可全否則汝死矣維揚下縱之再嵗公入維揚有男<lb/>
子迎拜馬前言公所活奴王也至館與其父母妻子宗<lb/>
<pb n="KR4d0486_WYG_016-32b"/>
黨羅酒脯謝戀戀不能去平江隂叛俘一婦人言夫死<lb/>
兵二幼子不可知公曰吾家有老母汝能承侍無怠後<lb/>
當歸汝婦至果適母意俄母以八十終公使訪求婦家<lb/>
而二子在其長至公所公益哀之乃給婦劵悉以母遺<lb/>
物貲裝畀之從其子歸又大帥總兵討叛寇文梅其帳<lb/>
下兵命公統之他師遇敵戰不利沒其衆百夫長三人<lb/>
得不死大帥怒下令戮三人狥左右無敢言公徐前以<lb/>
數語釋其怒三人以免其素行類如此嗚呼忠武王以<lb/>
<pb n="KR4d0486_WYG_016-33a"/>
間世大賢逢時禀命平江左壹聖統功冠萬古而其一<lb/>
時驅馳後先虎貔熊羆之士誠與有力也然紛拏之際<lb/>
取舎不同悍者以多殺逞貪者以攫利進由是以崩裂<lb/>
泯滅無聞者曷可勝紀獨公挺然以一甲抗萬險致死<lb/>
而功益倍力善而行益著卒之身榮親顯貽貴子孫耄<lb/>
期之年完璧以逝可謂决起特立忠孝兩全始終無憾<lb/>
者矣世德以公善狀懇余銘墓道余里人雅知公又知<lb/>
世德世德平居讀書好禮温然一儒者至其有事則激<lb/>
<pb n="KR4d0486_WYG_016-33b"/>
昻奮厲雄武傑出始嗣職聞虎害躍馬彀弓馳殺猛虎<lb/>
三勇震江淮有射虎將軍之聲噫是父有子而可辭銘<lb/>
曰<lb/>
士生懸弧志在四方伸屈有時變化靡常始以荷戈勉<lb/>
勉卒行雷震風馳劃然軒昻氣以義盈勇孰與亢混一<lb/>
之隆厥績孔揚錫恩酬勞金紫煒煌攸好惟德終此夀<lb/>
康付託有子既構既堂載辭貞珉萬世耿光<lb/>
　　　贈奉議大夫驍騎尉聊城縣子陳公神道碑銘<lb/>
<pb n="KR4d0486_WYG_016-34a"/>
公諱旺字天禄上世睢陽人譜逸莫詳後徙東平居汶<lb/>
上遂占籍焉父諱興幼孤母張嘆曰陳氏之託惟此兒<lb/>
以苦節自誓鞠育教誨之既益長讀書有立志天兵平<lb/>
汴負其母北渡始居汶闡小學為甘㫖奉以孝聞嘗為<lb/>
征商官配母王氏三子公其仲也兄曰伸蚤世弟曰用<lb/>
字天祐里中稱善人婦吕氏姪男一德新頴悟通星厯<lb/>
學姪孫男四公潛德不試以子用晦貴贈奉議大夫驍<lb/>
騎尉追封聊城縣子為人淳壹恭恕力儉勤養親出入<lb/>
<pb n="KR4d0486_WYG_016-34b"/>
懋遷馴致殷阜凢富室無與亢然未嘗一非義取亦未<lb/>
嘗一見義弗勇也若濟厄窮活餓饑赴急難日常與家<lb/>
事並諸子錢或䧟乏莫償輙燬其劵不復言至於洽宗<lb/>
黨接賓友侃然一本於誠東平人物都㑹髙其行咸敬<lb/>
重之里有閧公為一言皆慚悔謝去其德義可知矣及<lb/>
寢疾戒其諸子曰謹身承家人所當然貴義賤利人所<lb/>
希有汝曹第視吾平日所能行弗違逺大可期也生於<lb/>
丁未十二月某日卒於丁未十一月某日塟於汶之孝<lb/>
<pb n="KR4d0486_WYG_016-35a"/>
義鄉之原配商氏靜謹多内助追封聊城縣君子男三<lb/>
長曰用晦次君諒授侍儀司通事舎人次用中女一適<lb/>
張誠女孫二用晦字子明既冠遊京師達官貴人見者<lb/>
無不賞異謂當為偉器由是交遊日廣皆信厚知名之<lb/>
士始從事省闥厯官甄用利用二監轉通事舎人陞奉<lb/>
議大夫崇祥院規運提㸃所在以才廉稱婦張氏封聊<lb/>
城縣君用晦以翰林撿閲官張深集賢修撰狀元張起巖為<lb/>
聊城公善狀因余子壻今利用監經厯官魏誼請曰先<lb/>
<pb n="KR4d0486_WYG_016-35b"/>
人棄養奄忽踰十閲嵗而墓道寂寥未有旌紀不孝孰<lb/>
甚先生辱恵以文載諸石則先人為不朽用晦亦可以<lb/>
瞑目矣余昔在京聞用晦之名已乆頃嵗再赴召始識<lb/>
用晦壻誼家通擴詳敏信其為偉器也知用晦自銘於<lb/>
心貲産嵗入施散必十之七遇冬出紵絮給賜窮者以<lb/>
為常凡才傑之在困婚𦵏之弗供與夫水火之不幸苟<lb/>
見聞必周之可謂克廸先訓志于逺大者也嗚呼聊城<lb/>
公始以孝勤致富而富不有家益盛終以貴義教子而<lb/>
<pb n="KR4d0486_WYG_016-36a"/>
子有立親益顯傳稱積善必餘慶茲非效歟漢樊重以<lb/>
君子之富昌子孫名後世以公觀之重不得専美矣為<lb/>
之銘曰<lb/>
人有貧富匪人乃天正以處之天乃可全惟聊城公善<lb/>
富不有動必天合確爾其守彼富不仁鷙忍且驕厚積<lb/>
深閉其心滔滔窶<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>弗容柙櫝自圮傑哉聊城比屋萬<lb/>
里身為尚德子述義方堂構益崇列爵有光孝思惟永<lb/>
樹此銘刻一門之榮萬世之則<lb/>
<pb n="KR4d0486_WYG_016-36b"/>
　　　奉訓大夫淮東淮西都轉運副使潘公神道碑<lb/>
　　　銘<lb/>
公諱琚字君玉姓潘氏其先本姬姓畢公髙之子季孫<lb/>
食采於潘子孫以邑氏在唐有制策高第者嘗為宿遷<lb/>
令卒葬宿遷遂家焉七世從伯祖竒由宿遷縣教授徙<lb/>
邳逮髙祖世居邳為大姓繼有潛德而祖尤重厚長者<lb/>
兄弟割産獨不分一錢曰吾不忍有是已而致産復益<lb/>
饒將終聚諸負劵盡焚之而歿二子曰撫同監邳州醋<lb/>
<pb n="KR4d0486_WYG_016-37a"/>
以卒曰擇公之父也循直有儉德年甫十四而孤當金<lb/>
季戈兵擾攘之際輙能自立持其家無削弱之患嵗癸<lb/>
巳天兵收河南奉其母呉氏挈家北渡翔集濟南遂定<lb/>
居焉於是為濟南人其配郭氏公之母太夫人也克謹<lb/>
内治慈訓有法生公及其弟息州同知瑾公始就學警<lb/>
穎異凡兒識者知其有起家之慶十八推選為吏會轉<lb/>
運使田侯闢府山東喜收延人物聞人宿士多萃幕下<lb/>
公時以秀發居羣公間侯獨嗜公才論親倚尤密自始<lb/>
<pb n="KR4d0486_WYG_016-37b"/>
辟轉運知事歴濵萊兩鹽司判副至轉運經歴在山東<lb/>
凡八轉至元九年遷河間轉運經歴十一年以最陞承<lb/>
事郎同知寧海州事俄改河南宣慰司都事尋加承務<lb/>
郎時江南始平河南直南北襟喉之衝文檄叢擾出入<lb/>
利害公隨宜裁剸肯綮盤錯以次而辦同僚賴其能十<lb/>
七年以勞得五品服轉奉訓大夫淮東淮西都轉運副<lb/>
使始公在山東在河間轉運之政稔其利病故始下車<lb/>
力以興除為已任前政因習窳敗之弊一切剗去人以<lb/>
<pb n="KR4d0486_WYG_016-38a"/>
不擾而課入大增兩淮安之及代歸更折節里巷以閑<lb/>
適自樂不復仕二十九年二月二十八日春秋六十有<lb/>
五以疾終于興仁里第之正寢以其年五月六日𦵏于<lb/>
新塋先人之兆次公配夫人李氏同郡盛族慈孝婉淑<lb/>
周於婦道次富察氏東明總帥之女先公卒子男六人<lb/>
長曰麟趾行中書省宣慰使次曰昻霄承務郎行御史<lb/>
臺監察御史曰思敬淮東宣慰司譯史曰思義淮安崔<lb/>
鎮巡檢皆夫人李氏出也思明思順皆幼富察氏出也<lb/>
<pb n="KR4d0486_WYG_016-38b"/>
女三人長適劉瑜戶部尚書兩淮轉運使中子餘未行<lb/>
孫男三人女一人公識度超逺才力夐出不滯一能故<lb/>
所厯無難事而能小心廉恪不以所長自足故動必有<lb/>
立而名亦隨之至於敦睦孝友又其天性初父以其父<lb/>
侯之殯在邳謀遷之濟南未果而卒乃與弟瑾營卜厯<lb/>
城天陽山之原為新塋卒遷其祖櫬及奉其伯父撫以<lb/>
衣冠之禮胥其父𦵏焉成先志也至四方有珍異雖千<lb/>
里必致其母如在膝下有姑寡無以自存有姨及其夫<lb/>
<pb n="KR4d0486_WYG_016-39a"/>
流離他邦皆遞養以老其諸子訓以義皆讀書有成達<lb/>
于進取自餘族姻里閈困乏者必委曲周恤之公於生<lb/>
也始終之道庶幾無少媿矣故其殁也聞者無不驚悼<lb/>
嗟惜而弔者與赴者無不盡其哀焉嗚呼使公當大任<lb/>
操大柄得以盡展其才則其成就又未可量也位不滿<lb/>
德而止於是惜哉將𦵏其諸孤纍然衰絰持廣平陳錫<lb/>
所為公行狀泣血再拜請曰先人之𦵏金華王龍澤誌<lb/>
其墓矣麗石未有銘敢請某於其次君昻霄為同學友而<lb/>
<pb n="KR4d0486_WYG_016-39b"/>
公則父執也其何辭遂銘之銘曰<lb/>
潘實姬姓其厯惟逺在邳始基有德弗顯惟其弗顯日<lb/>
積日崇奕世之慶啓而生公公始就學識者所嘆三語<lb/>
辟掾玉雪未冠翺翔山東八遷其官鶚薦既勝乃佐河<lb/>
間河南之幕南北攸控事則孔多予處于中爰陟兩淮<lb/>
漕政允釐悉其利病淮人之思公才有餘德則誠美進<lb/>
不貪位君子之履公既逝矣悲孰可忘有子嗣之公乃<lb/>
不亡有隆者封載碑其石曰惟公之藏俾永是式<lb/>
<pb n="KR4d0486_WYG_016-40a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0486_WYG_016-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　中庵集卷十六<lb/>
</p>
<p>
</p>
  </div>
<div>
                <head>中庵集卷十七</head>
    <p>
<pb n="KR4d0486_WYG_017-1a"/>
欽定四庫全書<lb/>
　中庵集卷十七　　　　元　劉敏中　撰<lb/>
　　碑四<lb/>
　　　濟南王氏先徳碑銘<lb/>
千歲之木其柯葉摩穹蒼蔽巖壑人知其本根之深萬<lb/>
里之流其波濤驅雷風沃天日人知其源泉之浚百年<lb/>
之家其子孫大門閥昭聲名人知其世徳之盛也以今<lb/>
言之其吾黨王氏乎按王氏本髙唐人七世祖徙濟南<lb/>
<pb n="KR4d0486_WYG_017-1b"/>
之章丘支蕃派衍蔚為鉅族髙祖考諱京為人真淳孝<lb/>
友重義輕貨家園多橘鬻者預入其直率三之一屬隕<lb/>
霜遽以所入歸其人田家徃徃以農器質錢廹東作知<lb/>
無以為贖即召付之金泰和末歲饑民病發私廪以賑<lb/>
所全活甚衆以年髙普恩一官并賜杖嘗手植槐於庭<lb/>
迄今鬱然根盤幄偃人知為瑞云年垂九十無疾而逝<lb/>
妣封氏卒年九十二曽大父諱亨讀書通大義動循禮<lb/>
則充其所知妣鄭氏大父諱廷字君用博學善京垓術<lb/>
<pb n="KR4d0486_WYG_017-2a"/>
生罹兵荒幼孤比長瀕於死者非一而坦然無憂容居<lb/>
常寡言或犯非義弗校以信謹為縣主書聞警潛走避<lb/>
黌堂遇羣暴禦將食之識者曰斯善人害之不祥乃得<lb/>
釋且䕶送避所濟南張侯雅知其賢既歸國署敦武校<lb/>
尉行元帥府知事經始之際賛畫為多逮以老引年而<lb/>
侯亦謝事日燕逰相從盡平生之歡親族之殁於亂者<lb/>
皆收祔先塋其齒諱行第宻記不忘手為五服圖以譜<lb/>
之每一感及則流涕不已知其孝義最隆也壽八十有<lb/>
<pb n="KR4d0486_WYG_017-2b"/>
五終妣安氏秉内治慈而法先二年卒春秋七十九一<lb/>
子是為父諱忱字信卿用子桂貴贈中義大夫上騎都<lb/>
尉太原郡伯二女長適李秀次適劉宸都尉公資慧敏<lb/>
無不讀之書辯博而有容裕和而能幹城府機械不知<lb/>
有之張侯子襲爵署為其屬嘗從述職和林或計事省<lb/>
廷辭令旣優尤善應變儕軰無及焉陞幕府提領青州<lb/>
逆臣璮有不軌之志時戍漣海得兼制濟南兵數千時<lb/>
世皇居潛總兵六盤侯遣赴愬兵不可以益晝夜馳未<lb/>
<pb n="KR4d0486_WYG_017-3a"/>
旬入見奏對稱㫖給傳而還撤其兵侯益器重焉中統<lb/>
壬戌逆璮冦濟南宗王擁兵南下侯命前迓遂陳擒縛<lb/>
之策冦平擢大都督府知事至元乙丑調官制行侯徙<lb/>
尹真定辟知事偕徃以親老辭俄二親皆棄飬䘮五年<lb/>
未嘗與人接庚午調東平提領案牘遷淄莱己卯授將<lb/>
仕郎主朝城縣簿改順徳録事判官以疾去職甲申除<lb/>
河間臨邑主簿兼尉卒于官實丁亥四月十有八日也<lb/>
壽年六十公莅官尤詳治獄所至以遺愛聞苟事隙輙<lb/>
<pb n="KR4d0486_WYG_017-3b"/>
以詩酒自娛人莫能窺其際嘗戒子孫專儒術刀筆吏<lb/>
不可為論者皆以為公有軼倫之才屈於小官未始幾<lb/>
㣲見於色浮沉優㳺而職揚政舉其髙懐曠度固與古<lb/>
人為徒較之脅肩病畦折足覆餗而不耻者穹壤矣為<lb/>
時推重如此先配夫人張氏濟南權府之女清儉備婦<lb/>
道年三十一卒再配夫人馬氏翰林侍讀學士之女有<lb/>
懿行撫育前夫人之子如已子教子婦治家咸為矜式<lb/>
歲戊寅卒年四十九並贈太原郡太君子男五人女五<lb/>
<pb n="KR4d0486_WYG_017-4a"/>
人張出男曰杞曰鋭杞仕晚終監安丘酒税鋭倜儻不<lb/>
凡始官歴江隂餘杭案牘官建言更楮幣法世皇召對<lb/>
特授尚書省左司都事陞員外郎除諸路寳鈔提舉出<lb/>
知滑博興寜海三州皆有能聲皇慶癸丑十一月十八<lb/>
日以疾卒女三長適劉彦清次適張珙次適觧義馬出<lb/>
男曰桂曰椿曰桓椿桓皆早世女二長幼卒次適馬説<lb/>
桂六歲知讀書日誦千言旣冠以儒貢歴府寺掾除承<lb/>
事郎揚州路興化縣尹憲司薦能入掾中書滿以奉訓<lb/>
<pb n="KR4d0486_WYG_017-4b"/>
大夫拜監察御史劾擊權要内外震悚乃請加封孔子<lb/>
遂有大成頒示之號遷吏部員外郎官奉直大夫大徳<lb/>
丁未奉命賑旱飢浙間從宜設施民甚頼焉及還武宗<lb/>
躬享太廟以與享進階中義大夫至大三年庚戌有追<lb/>
贈考妣之命是年分曹上都適留守官得譴選授上都<lb/>
副留守明年聖天子嗣服幸上都進嘉議大夫同知上<lb/>
都留守司事面奉玉音慰勉且賜貂裘旌其亷能皇慶<lb/>
改元之明年大駕再幸上都以大興尹缺詔除大都路<lb/>
<pb n="KR4d0486_WYG_017-5a"/>
總管兼大興府尹陛辭命進酒且命進階訓以毋怠於<lb/>
事賜幣五千緡趣其行留守賀開府奏乞留數四竟不<lb/>
允到官寛猛並施京輔大治再踰歲御史臺奏除山南<lb/>
道肅政亷訪使上以京尹難其人弗許孫男五人女六<lb/>
人杞娶房氏生男二曰愻兵部奏差曰惠未仕女二人<lb/>
適某氏某氏鋭先娶冐氏生男曰能次娶宋氏生男課<lb/>
兒女二幼桂娶李氏河南儒學提舉舟軒先生之女封<lb/>
太原郡君生男曰志國子生女二長適張思義次適兵<lb/>
<pb n="KR4d0486_WYG_017-5b"/>
部尚書張古男國子生重戡曽孫男二遵遂女一愻之<lb/>
息也京尹君命其姪能及子志持善狀抵繡江再拜請<lb/>
曰桂等以妄庸叨歴顯榮恩眷隆渥念非祖徳庇庥先<lb/>
訓陶鎔其何能此顧松楸寂寥前美弗彰乃心如焚先<lb/>
生辱惠以文載諸石桂願畢矣某旣嘉京尹之孝重感<lb/>
都尉府君與先人文靖公疇昔從㳺之雅不可辭謹述<lb/>
而銘之銘曰<lb/>
善必裕後學必顯親顯孰孝充裕罕善聞王氏奕世種<lb/>
<pb n="KR4d0486_WYG_017-6a"/>
徳惟邁槐瑞孔昭宜顯且大仕莫匪榮天府奏功恩莫<lb/>
匪霑玉音監衷惕非所堪官守是敬方來未艾必有之<lb/>
慶昊天永懐欲報罔期刻辭貞珉不朽庶幾<lb/>
　　　牛氏先徳碑銘<lb/>
頃余自都下歸陽丘邑長者奉順大夫知濠州事牛公<lb/>
潤之持善狀請曰益不佞頼祖宗庇廕幸免罪戾致官<lb/>
五品嘗痛譜牒散逸無以周知先世之美惟是先大父<lb/>
曁先人濟陽君之餘澤遺行欲吾子文諸石為不朽之<lb/>
<pb n="KR4d0486_WYG_017-6b"/>
傳為松楸之榮為昊天罔極之報敢再拜以請予惟所<lb/>
請孝之大者也孝不可違勉為論次之而系以銘按牛<lb/>
氏世為濟南章丘人大父諱豫以毉術鳴資敏厚喜為<lb/>
善嵗饑民疫出入恒乗黒騾以囊米自附遇貧病者輙<lb/>
視而藥之且遺以米使得食以是所全活甚衆鄉人徳<lb/>
焉配劉氏三子長曰山次泉次傑山傑皆早世泉濟陽<lb/>
君也為人魁傑有膽力金季之亂張濟南公擁衆保長<lb/>
白之黌堂嶺君以敢勇善騎射選置麾下濟南公旣歸<lb/>
<pb n="KR4d0486_WYG_017-7a"/>
國以侯伯行省事得専除拜從親王略地河南署君百<lb/>
夫長實以爪牙任之河南平以勞授濟陽尉猶𨽻麾下也<lb/>
蓋君自弱冠起身事濟南公出入兵間始終殆三十年<lb/>
而未嘗有絲毫之失幾㣲之嫌濟南公亦愛之不使一<lb/>
日去左右故濟南公之麾下言質直篤厚無間者唯君<lb/>
為稱首其處己尤勤儉以故家益饒歲已酉大饑散窖<lb/>
粟五百餘石遠近頼焉行遇暴骼必收而掩之見遺物<lb/>
必訪而與之此義而能惠又其天性也君挽弓至一石<lb/>
<pb n="KR4d0486_WYG_017-7b"/>
五斗矢大異常射命中逾里在亂中嘗與弟傑輦母有<lb/>
所徃遇羣賊廹至君曰賊敢怖吾母乎謂母萬無恐使<lb/>
傑守之獨束衣握弓矢前山立不動以伺賊意賊望見<lb/>
君識其勇者不敢近遥激衆矢嘗君君皆避之徐引滿<lb/>
發一矢落賊後數十歩入地半笴賊㧞取視之遽相驚<lb/>
而去中統壬戌李璮叛青州襲濟南濟南張侯度不可<lb/>
禦走京師時君已六十餘歎曰兒子輩旣從張侯矣吾<lb/>
雖老寜能守此坐受賊汙即以私帑并其幼稚行將避<lb/>
<pb n="KR4d0486_WYG_017-8a"/>
之湖山剽者六七輩遮君于道君遽呼躍引五尺梃法<lb/>
擊之連擊連中仆其三人賊散走以免觀此其平生志<lb/>
趣才量可知已至元庚辰十二月十三日無疾而卒享<lb/>
年八十有四葬于邑東南十五里康氏莊之西原從祖<lb/>
塋也先是歲辛未十月君久疾有不起之憂夢神仙若<lb/>
丘真人者謂君汝是吾弟子汝壽當八十四覺而言之<lb/>
翌日疾果愈及卒人始驚異疑公亦仙去矣配張氏淑<lb/>
婉備婦道以甲申四月十七日終壽年如其夫及合葬<lb/>
<pb n="KR4d0486_WYG_017-8b"/>
濟陽君之容體衣衾皆不腐奄若卧寐見者益異之生<lb/>
男四人長曰廣潛徳不仕次曰益濠州公也次<graphic n="KR2123" url="https://raw.githubusercontent.com/kanripo/KR-Gaiji/master/images/KR2123.png" mimeType="image/png"/>危山<lb/>
廵檢蘄州路税使多藝有幹局次璘蘄州雜造局使壽<lb/>
春税副以通敏稱濠州少有俊才文采奕奕動人早以<lb/>
從事辟濟南張侯幕㑹丞相瑪爾美平章趙公右丞張公<lb/>
奉㫖檢括前省乙夘至己未凡五歲内外金糓出入之<lb/>
數仍選諸王府屬各二人共其事而濟南為親王哈坦<lb/>
分邑王以公應選禄秩視左右司郎中公旣明辨又素<lb/>
<pb n="KR4d0486_WYG_017-9a"/>
練逹於是諸大人屬目一切仰之事不勞而辦省府旣<lb/>
熟公才用凡事關難劇者必以遺公而名聲藉甚青冦<lb/>
之據濟南天兵討之平章趙公實董其師公從行一日<lb/>
遣公詣大帥計事猝遇冦圍公欲降之不屈以刀砍公<lb/>
首復不屈凡三砍竟不死亦不屈乃執公去㑹晚冦有<lb/>
追襲之恐公伺釁潛褁傷而還大帥躬加勞問給白金<lb/>
五十兩旌其忠且記其名尋為王府郎中歴事三王歲<lb/>
丙子用王府薦授承事郎知濟陽縣轉同知雄州事遷<lb/>
<pb n="KR4d0486_WYG_017-9b"/>
承直郎蘄州路總管府判官進知濠州其治以亷勤公<lb/>
恕去弊因利為主故所至多美政民皆思之濠政之代<lb/>
以年及有菟裘之思遂浩然歸鄉里而有是舉嗚呼人<lb/>
皆知積貨財廣田宅為子孫之計而不知清白篤厚之<lb/>
可以為垂裕之慶而無驕佚墜失之患也人皆知囬邪<lb/>
曲屈徼取富貴為家門之榮而不知公忠亮直之可以<lb/>
為顯親之實而無憂辱顛覆之虞也故余旣述牛氏先<lb/>
徳之懿復著濠州公之出處大畧欲知所謂垂裕之慶<lb/>
<pb n="KR4d0486_WYG_017-10a"/>
與夫顯親之實者果不在於彼而在於此云銘曰<lb/>
長白蟬聯繡水所環康莊有原是為牛氏之阡繄牛氏<lb/>
之世莫知其年顯允惟祖植本濬源漑方寸之田得同<lb/>
然之天以粒飢藥疾之端知見義勇為之賢顯考繼之<lb/>
遭世迍邅委命為知已用何蹇蹇兮桓桓至若掩暴骨<lb/>
而遺物必歸閔凶歲而積粟以捐一矢慰母心於畏途<lb/>
挺身鑠逆吻之垂涎天報罔愆鳯驥聯翩矯矯濠州逈<lb/>
擢孤騫發軔侯藩曳裾王門應青選於天庭動紫㣲之<lb/>
<pb n="KR4d0486_WYG_017-10b"/>
星躔實著聲馳乃處承宣隱然良吏之蹟渤海潁川五<lb/>
馬來歸皂蓋朱轓松楸之華賁于九泉蓋播之旣精而<lb/>
穫也則然以創繼言之是謂兩全我作銘詩為牛氏永<lb/>
永之傳<lb/>
　　　商氏世徳碑銘<lb/>
余族弟宥介其戚商氏者見余繡江草堂再拜致其兄<lb/>
忠顯君之辭曰進戍江左兵校也始以眇焉之軀委置<lb/>
矢石之場出萬死一生食息自若重忝國家爵禄皆出<lb/>
<pb n="KR4d0486_WYG_017-11a"/>
望外非由祖先積徳廕佑曷能致此言念丘壠旌紀寂<lb/>
寥報本之義大懼隕闕謹使弟慶以世次行寔獻先生<lb/>
辱銘諸石存殁惟幸余感其請且以弟戚之故乃為之<lb/>
銘按商氏之先濟南鄒平人其後有徙居陽丘之錦川<lb/>
者故今為陽丘人焉世業農以勤儉嗣守髙曽而上失<lb/>
其字諱曽大父三子大父其季也諱清為人疏豁樂施<lb/>
予意懇懇常恐負人而人之負已弗校也春秋六十四<lb/>
以丙辰歲三月十有六日病卒配祖妣王氏以至元三<lb/>
<pb n="KR4d0486_WYG_017-11b"/>
十年九月十六日卒享年九十有四子男二人長即君<lb/>
之父也次曰友女二人長適开氏次蘇氏父諱顯和夙<lb/>
成有父風而毅敏尚氣識者謂有起家之望旣冠二歲<lb/>
而卒鄉里惜之實庚子歲十一月十有一日也配母吳<lb/>
氏二子長曰進忠顯君也次曰慶叔父天資信厚持家<lb/>
有法事親孝視其兄之子如己子嚴而愛配母王氏子<lb/>
男二人曰璿曰瑄女二人長適馬氏次趙氏忠顯君自<lb/>
其幼時嶷嶷如成人年十七𨽻名兵間時濟南孟公統<lb/>
<pb n="KR4d0486_WYG_017-12a"/>
本道兵見其魁傑喜之俾長五十人立麾下及從沂郯<lb/>
統軍逹春城正陽復入善射之選至元十一年天兵南<lb/>
渡江從攻常州先登尋略地福州賊阻髙王砦破之第<lb/>
功咸獲優賞十五年以行省檄署百夫長領汴兵從戍<lb/>
台州俄改戍漳州至衢賊有金姓者擁衆圍衢衢帥以<lb/>
請君先以所部擊賊於小南門始接戰手殪數十人賊<lb/>
自觧去君以賊未逞旦且復來乃潛識賊出入所經要<lb/>
害白帥設伏待之明日賊果至城中兵拒戰賊却遇伏<lb/>
<pb n="KR4d0486_WYG_017-12b"/>
君呼躍奮擊與内兵應賊遂大潰尋追降其衆用是以<lb/>
謀勇聞是後破福建賊黄華於古田剗張治囝於湖頭<lb/>
翦詹福三於尤溪皆以致死力取竒效為諸將之最省<lb/>
府上其功朝廷嘉之元貞二年二月奉勑百夫長授忠<lb/>
顯校尉給之銅印緋服䘵廪以本兵戍松江君天性孝<lb/>
友質直而亷凡居家仕宦未始有毫髮私獨以武事自<lb/>
憙尤精槍法人罕及者蓋商氏之門君以節槩勇敢立<lb/>
聲名於外其叔父曁其諸弟以慈和敬讓厚基本於内<lb/>
<pb n="KR4d0486_WYG_017-13a"/>
由其大父至於諸孫凡五世上下數百指門風雍肅無<lb/>
有異食私蓄閲墻反目之隙故鄉人言孝義而能顯榮<lb/>
祖宗者必曰商氏焉易稱積善之家必有餘慶以今觀<lb/>
商氏之慶詎可量也哉君四娶子男三人女三人始娶<lb/>
王氏卒有子二人曰讓曰信早卒女一人適吳氏再娶<lb/>
翟氏有子一人曰説女二人一適开氏一幼又王氏李<lb/>
氏男孫一女孫二弟慶娶崔氏又丁氏卒子男三人曰<lb/>
諒曰誠曰諮女二人長適李氏次幼皆崔出也女孫一<lb/>
<pb n="KR4d0486_WYG_017-13b"/>
人從弟璿娶孫氏二子曰詢曰譓瑄娶蘇氏子男一人<lb/>
曰詡女一人銘曰<lb/>
惟古得氏氏有商統疏派衍遠莫詳陽丘之商藴世芳<lb/>
敦樸不漓孝義彰根本旣固枝葉昌忠顯乃是白眉良<lb/>
早年寘身卒與行一葦要濟浮海航鈆惟一割己自戕<lb/>
金至百鍊始益剛出入瀾濤踐榛荒鯨鯢盡戮蛟蛇藏<lb/>
薦書上列聲洋洋酬功以爵制有常甲胄一朝化簪裳<lb/>
坐覺桑梓生輝光祖考慰兮樂且康錦川平衍繡水長<lb/>
<pb n="KR4d0486_WYG_017-14a"/>
商氏之慶未可量伐石刻名先美揚朂哉後人毋或忘<lb/>
　　　姚氏昭先碑銘<lb/>
姚氏始為濟南齊河人其上世屬金季兵亂失其譜系<lb/>
考諱成避地陽丘之南羅因而家焉成資厚重而志意<lb/>
宏濶以膽氣自任喜擊刺騎射勇力絶人濟南張侯部<lb/>
將馬公雄傑人也時有妹未嫁欲得壯士配一旦得公<lb/>
喜甚遂妻之且薦之張侯從侯征河南以驍勇聞俄以<lb/>
病免歸因慨然念曰吾祖宗惟力農敦樸勤儉家以殷<lb/>
<pb n="KR4d0486_WYG_017-14b"/>
厚一經䘮亂蕩滅無幾然隂徳之所以垂裕子孫者宜<lb/>
不可泯遂戒其子今忠顯君曰汝長矣庶可以試汝遂<lb/>
代吾役吾其教汝兄與汝弟務立基本以無替祖宗之<lb/>
緒于是敦率諸子以孝弟力作為事數歲益富饒而子<lb/>
孫循循有禮讓之節中統初青州李璮叛奄據濟南民<lb/>
竄避無所得食公自以窖粟五百斛出而賑之頼以全<lb/>
活者甚衆時田野蕭然無一夫把犁者公獨為栅自䕶<lb/>
潛種粟為他日計㑹親王督兵収璮適過其所公從數<lb/>
<pb n="KR4d0486_WYG_017-15a"/>
人舁酒脯迎拜馬前曰野人不知忌諱聞王來敢以巵酒<lb/>
獻王大喜為下馬坐見其所種禾謂公曰向所經未嘗<lb/>
見寸苗是安得有此無乃爾所種而懼為吾兵所殘乎<lb/>
公叩首謝曰惟王憐之王故為久憇令兵盡度乃去禾<lb/>
以不損冦甫平而熟田僅數十畝而所入粟二百餘斛<lb/>
鄉隣復業者皆仰食于公如取已物迨春民耕復無種<lb/>
公又分給之鄉人徳焉廣愽尊重遂為里中長者以某<lb/>
年某月日春秋八十有九終于家五子長曰珍次曰玉<lb/>
<pb n="KR4d0486_WYG_017-15b"/>
早卒曰興即忠顯君曰珪曰信馬氏周于婦道先公卒<lb/>
年七十有九初忠顯君以未冠之年代其父荷戈行伍<lb/>
間已自奮㧞不凡始戍下邳大帥一見識其可用輙以<lb/>
自隨㑹宋人入冦帥引兵赴之戰于淮安之巴泥蕩君<lb/>
呼躍奮擊立斃十餘人賊衆潰走因追殺其主將大㨗<lb/>
而還帥壯君勇鋭假以弓矢勉之歲己未天兵臨鄂渚<lb/>
君以力戰獲賜白金錦綵異等及大軍再舉從擊潭州<lb/>
取江寜戰于沙市畧廣西皆有殊績屢獲銀盂繒帛之<lb/>
<pb n="KR4d0486_WYG_017-16a"/>
賞江南平遂入為禁旅嘗遣戍和林益蘭以勞授敦武<lb/>
校尉親軍百夫長尋賜銀符加授忠顯校尉仍洊賜金<lb/>
帛楮幣之數甚渥君沉毅寡言自信無委曲意平居斷<lb/>
斷如常人至臨陣對敵躍馬顧盼勇若神人凡重危必死<lb/>
之地衆所憚者君常請行以故多竒功及受職益恪謹<lb/>
自勵士卒咸畏慕焉今年春以告省冡奠掃之際泫然<lb/>
流涕曰吾以一卒出萬死一生叨蒙恩遇分符佩印得<lb/>
備宿衛之末為榮甚矣是皆祖先蔭佑所致念所以揄<lb/>
<pb n="KR4d0486_WYG_017-16b"/>
揚前美者非文諸石莫可遂懇其鄉丈都君持善狀再<lb/>
拜乞銘於余義不得辭乃摭其實而論次之嗚呼古人<lb/>
謂仁者必有後今以姚氏觀之信矣蓋農為生人之本<lb/>
而其為道專固勤動非有巧射倖得窳薄之弊矧能輟<lb/>
已利衆拯其阽危斯誠仁者矣故姚君經百戰之險無<lb/>
一撓之失卒能致身顯逹忠孝並著為祖先光榮夫豈<lb/>
偶然哉銘曰<lb/>
姚氏之先起於齊河亂離是遭爰徙南羅世業以農自<lb/>
<pb n="KR4d0486_WYG_017-17a"/>
食其力輟已濟衆徳惟純一天有顯道曰與善人與善<lb/>
者何在忠顯君赳赳忠顯勇以為孝挺身百戰有進無<lb/>
撓羽林森嚴貔虎所環駢驅角立君超其間賜予旣多<lb/>
恩命凡再奮激厥中矢死罔愛佩符來南松梓有輝言<lb/>
念先徳泫然沾衣琢石勒銘匪侈匪報以念其嗣人惟<lb/>
永是效至元二十九年十月日<lb/>
　　　賈馴昭先碑銘<lb/>
積善埀統以裕後立身行道以顯親古今所重人之所<lb/>
<pb n="KR4d0486_WYG_017-17b"/>
同欲也雖然善不欲有心為有心則偷偷則薄後不可<lb/>
裕矣名不欲以倖得倖則辟辟則辱親不可顯矣故無<lb/>
心之善裕後之本也自得之名顯親之實也世亦有無<lb/>
心之善自得之名乎吾於賈氏見之矣賈氏世為濟南<lb/>
鄒平人祖諱福以敦儉自尚二子長諱珎次諱友尚書<lb/>
君父也為人淵淳慎静不知秤量貿易不知飲酒不知<lb/>
入官府見鄉鄰闘者輙閉户避里寡婦孫老矣以白金<lb/>
一罌見託而他適踰十年歸未有請遽付其所託罌封<lb/>
<pb n="KR4d0486_WYG_017-18a"/>
識宛然婦見之驚泣再拜曰此非敢望也願分其半為<lb/>
謝勉而去之竟弗受嘗遇醉人遺絲純道上去無同見<lb/>
者獨追及與之又嘗以生組若干絇送染人旣染染人<lb/>
以歸他日視之則絇多以十數亟持徃還其人愕然悟<lb/>
曰此某氏組也偶不知誤忘矣㣲子吾惟償之耳嗚呼<lb/>
為善而若此夫豈有心哉裕後之本也至元辛巳六月<lb/>
十日念其子馴久以非辜繫詔獄不觧感焉一夕卒年<lb/>
六十四配王氏勤儉静順克完婦道癸巳三月二十日<lb/>
<pb n="KR4d0486_WYG_017-18b"/>
年七十卒二子曰馴字致道尚書君也曰騏字顯道監<lb/>
濱州税孝友有為四女長適王氏次李氏次叚氏次王<lb/>
氏皆濟南盛族尚書君始由提刑吏陞察院轉户部歴<lb/>
臺省掾為户曹主事進中書檢校官剖繁折劇能状表<lb/>
表以是擢右司都事聲望益著遷兵部員外郎時附京<lb/>
諸驛煩弊狼藉君為一一設法使得輕重均壹諸驛便<lb/>
之而君以歲秩當更驛夫數百户遮宰相號曰若賈員<lb/>
外去兵部吾屬困苦死矣㑹成宗獵城南宰相以君見<lb/>
<pb n="KR4d0486_WYG_017-19a"/>
即日進授郎中官奉直大夫旌其能也踰年改工部加<lb/>
奉政大夫君益精敏自勵毅然以一部失得為已任不<lb/>
以次列介意凡百工五材之用審曲面勢之宜多寡之<lb/>
殊乆速之程皆心規目度靡不曲當吏弊無所措同僚<lb/>
仰成而已故太保右丞相深器重之京師始未有孔子<lb/>
廟至是詔有司建立并置國學丞相獨以委君君曰嘻<lb/>
此政化之本敢不敬成入理曹務出營廟事旦夕勤劬<lb/>
無風雨寒暑自其規模位置以及圬墁斵削皆躬為指<lb/>
<pb n="KR4d0486_WYG_017-19b"/>
授已而搆締宏麗廟學俱興首善之觀朝野瞻聳莫不<lb/>
咨嗟羨贊咸謂賈君為有功於斯文矣以朝請大夫進<lb/>
授侍郎聖天子嗣位拜工部尚書加少中大夫初至元<lb/>
間巨姦專政竊生殺柄脅制外内視臺憲善良如仇敵<lb/>
山東提刑副使李唐卿正人也巨姦奏請省臺雜治欲<lb/>
置李與數十人者於死君時為小吏以連證逮繫者視其<lb/>
風㫖一與所誣合而君獨以實對困辱百至不易姦臣<lb/>
使㗖以利誘以官不易脅以死亦不易繫凡三歲執如<lb/>
<pb n="KR4d0486_WYG_017-20a"/>
前李竟以得免大獄以觧時論翕然以古人期君矣迄<lb/>
今事業方赫赫日新本基之植實此焉始嗚呼有名而<lb/>
若君夫豈倖得哉顯親之實也君今曁其弟騏來再拜<lb/>
請曰馴等不佞徒頼先徳庥蔭過荷國恩罔極之報悼<lb/>
恨無所茲欲刻一石為松楸光華惟得吾子銘可以卒<lb/>
志余雅知君者乃為備言之欲知裕後顯親之不可苟<lb/>
得也銘曰<lb/>
九淵之流源乎濫觴百圍之木萌於毫芒其蓄者深其<lb/>
<pb n="KR4d0486_WYG_017-20b"/>
發也長賈氏之善世藴弗彰積久彌著乃合天常孰綱<lb/>
孰維隂極而陽猗歟工部實膺餘慶巨浸稽天一葦所<lb/>
杭大本既立旁礴翺翔躋貴紫㣲協吉黄裳臣子之職<lb/>
曷不孔揚繹繹孝思先德不忘刻辭貞珉有永其光<lb/>
　　　河南谷氏昭先碑銘<lb/>
武宗繼統之四年考制旌賢頒錫封爵今般陽路總管<lb/>
谷君果之祖贈中順大夫上騎都尉追封長安郡伯祖<lb/>
妣追封長安郡太君父贈少中大夫輕車都尉追封長<lb/>
<pb n="KR4d0486_WYG_017-21a"/>
安郡侯母封長安郡太夫人君來言曰果以踈繆之質<lb/>
遭逢聖時叨沐榮幸恩隆二代念非先徳所庇其曷能<lb/>
此得先生之辭文諸石以彰不朽敢再拜以請按谷氏<lb/>
世為汴之鈞州宻縣人髙祖而上譜逸不可詳嘗有官<lb/>
縣令者祖郡伯府君實其支系諱秀未冠值金季亂徙<lb/>
平陽河南平乃歸資剛果英邁不覊而善於治産以是<lb/>
富饒雄一邑乃更折節樂賑施以禮義自居里中右之<lb/>
有谷半川之號屬有事襄樊兵檄驛使絡繹駢接所過<lb/>
<pb n="KR4d0486_WYG_017-21b"/>
艱於供億大府知其才選署驛官以幹逹稱晚節治家<lb/>
教子益嚴以法一日以貲産析諸子命之曰汝輩長矣<lb/>
其各立而家所以然者庶他日免䦧牆之忿而全其同<lb/>
體之愛也毋惰窳易吾言春秋七十又四以至元三十<lb/>
一年甲午六月二十有五日終於正寢先配司氏太君<lb/>
也壽六十二前卒越三日合祔於邑東南移山隂之原<lb/>
先塋兆次再配李氏三子長曰徳即郡侯曰青曰欽皆<lb/>
司出一女李出適王氏郡侯府君為人温讓侃侃有古<lb/>
<pb n="KR4d0486_WYG_017-22a"/>
君子之風世之囊槖鈎距機穽巧利無關於心至大已<lb/>
酉九月四日年七十二卒配呂氏太夫人也淑婉恭慎<lb/>
本諸天性其事舅姑接夫子洽宗戚一與禮合内外無<lb/>
間言康壽享禄飬宜己一子為總尹君字明之識遠器<lb/>
宏風裁峻整幼頴悟異常祖郡伯喜之曰是兒必興吾<lb/>
宗始入小學禮制節文目擊心㑹旣長貫通羣籍學博<lb/>
而智益明志存濟物屈於施用喟曰古人以良醫比良<lb/>
相吾其為醫乎乃悉取方書讀之凡醫之技術皆精故<lb/>
<pb n="KR4d0486_WYG_017-22b"/>
其已疾若神名馳京師大徳初近臣以醫薦入侍成宗<lb/>
大見知遇詳勤忠恪行在無舍旦夕賜金錢珍貝玉帯<lb/>
第宅以及衣服鞍馬歲月相踵累官朝列大夫同簽太<lb/>
醫院事至大改元授朝散大夫廣平路總管下車以亷<lb/>
正惠和悉民利病噢咻戢遏得寛猛之宜又以儒學祀<lb/>
大成風化之源醫學祀三皇死生所繫其崇飾奨勵尤<lb/>
所致力也民歌詠之滿加中議大夫遷般陽其治如廣<lb/>
平而聲益大妻張氏安千户之女封長安郡夫人二子<lb/>
<pb n="KR4d0486_WYG_017-23a"/>
曰麟駒早卒次幼二女長適崔氏次在室夫善積則後<lb/>
必裕名立則親必顯天理之常人事之難者也谷氏上<lb/>
世雖不槪見以郡伯郡侯觀之其堂構播穫之懿繼述<lb/>
遠矣故總尹君之生旣學未施遽躋貴近出膺重寄再<lb/>
殿大邦前美殊榮焜輝金石郡伯興宗之言為有見矣<lb/>
天理人事之合如此乎吾知其門閥之盛方隆而未己<lb/>
也銘曰<lb/>
書載降祥易述餘慶天道𡨕𡨕厥顯龜鏡龜鏡者何谷<lb/>
<pb n="KR4d0486_WYG_017-23b"/>
氏可徴郡伯攸系邑宰是承善富不有好禮樂施才與<lb/>
用違訓子見志雍雍郡侯所履日新以天合天猗此吉<lb/>
人靈淑挺生起家之子懐寳不售醫以相擬鯤化鵬摶<lb/>
一昔九重有莘割烹亦惟其逢侯藩西東聲烈益大榮<lb/>
及祖禰忠孝斯在松楸鬱然穹碑屹然流澤騰芳以永<lb/>
斯年<lb/>
　<lb/>
　中菴集卷十七<lb/>
</p>
<p>
</p>
  </div>
<div>
                <head>中庵集卷十八</head>
    <p>
<pb n="KR4d0486_WYG_018-1a"/>
欽定四庫全書<lb/>
　中庵集卷十八　　　　元　劉敏中　撰<lb/>
　　碑五<lb/>
　　　勅賜保定郭氏先塋碑銘<lb/>
聖天子撫文明至隆之治旌德顯能康錫封爵集賢大<lb/>
學士郭貫光恩三代賜碑其塋詔臣某撰文臣劉賡書<lb/>
臣貫就篆額臣謹按國子助教于欽事状郭氏世為保<lb/>
定清苑人髙祖而上譜逸莫詳曾大父諱翼有氣尚義<lb/>
<pb n="KR4d0486_WYG_018-1b"/>
以力穡為鉅族贈通奉大夫司農少卿䕶軍追封趙郡<lb/>
公金季天兵南下在所震裂冦盜横潰公宻為窟室庇<lb/>
親黨間出以金帛易食竟遇害配王氏追封趙郡夫人<lb/>
大父諱實累贈集賢學士資善大夫上䕶軍追封趙郡<lb/>
公為人剛介嘗堕兵難逃歸依蔡國武康公於滿城從<lb/>
徙保定官至管人匠總管以卒戊辰七月十二日葬于<lb/>
清苑小激里之北原祔樊氏梁氏並追封趙郡夫人二<lb/>
子父其長也諱希㤗次希奕質直不仕一女適少府監<lb/>
<pb n="KR4d0486_WYG_018-2a"/>
局使劉振父字仲偉累贈翰林學士承㫖榮禄大夫柱<lb/>
國追封趙國公夙頴悟嶷嶷不凡受學於靜直處士郝<lb/>
先生之門經史百家靡不洞貫與處士子國信使贈大<lb/>
司徒昭文館大學士潞國文忠公陵川先生伯常諸友<lb/>
軰結文會日相從講習以為樂視俗塵邈如也中統初<lb/>
元陵川貴力薦之除大都行用庫使尋以病歸至元十<lb/>
三年丙子復起為淮東清河軍儲倉使改杭州平凖行<lb/>
用庫提領庚辰二月三日以疾終於杭春秋五十有八<lb/>
<pb n="KR4d0486_WYG_018-2b"/>
貫迎喪歸是嵗六月吉日葬於先塋兆次公生十有六<lb/>
年而孤輙能以起家自任養母盡孝遇弟盡愛嘗營樓<lb/>
居或謂君有弟樓可二楹異日易分也公謝曰兄弟天<lb/>
倫兄有即弟有也弟有亦然奚謂分苟如子言已則私<lb/>
矣天倫可容私乎或者慚焉愛其子貫教之學購書擇<lb/>
師恒若不及訓之曰士之生世當為有用之儒無讀無<lb/>
益之書當使人求已無已求人其所以期焉者逺矣至<lb/>
其洽賓友赴急難樂施予殆嗜欲然保直四逹之衝人<lb/>
<pb n="KR4d0486_WYG_018-3a"/>
物所集屬河南平衣冠北渡多寓焉公無不欵曲延接<lb/>
或資以僕馬若監察御史岳䕫舜咨状元王鶚百一遺<lb/>
山先生元好問裕之諸名公尤其宻者也故陵川為作<lb/>
樓記有曰許與結納皆天下豪右魏青崖為其子作字<lb/>
説有曰仲偉尚氣好賢交㳺半天下蓋實録云中統前<lb/>
青冦璮馳書幣招陵川陵川謀於公公曰世所重名與<lb/>
利耳若利先生學術道德傾一世奚利為若名名在朝<lb/>
廷山東奚取也陵川遂辭之嵗未㡬璮叛其逺識如此<lb/>
<pb n="KR4d0486_WYG_018-3b"/>
公雅無宦情中年好善彌篤以明德命其齋當赴調而<lb/>
南也則曰吾聞江淮文物縟盛多異人竒書吾将觀焉<lb/>
在杭有詩云明年咫尺歸期近便買扁舟飽載書後沒<lb/>
囊篋枵然所遺惟圖書數萬卷觀此其平生可知已夫<lb/>
人何氏淑懿勤儉婦道母儀中表矜式以元貞元年八<lb/>
月二十五日卒享年七十有二如祔禮葬焉累贈趙國<lb/>
夫人子男二長即貫也次中女二長適劉某次㓜亡孫<lb/>
男四文鼒文鬲文鬵文甗曾孫男一貫字安道博學能<lb/>
<pb n="KR4d0486_WYG_018-4a"/>
文善篆𨽻累官由叅知政事進左丞登集賢階榮禄大<lb/>
夫上眷益重才猷德範歆仰一時嗚呼趙國之所以特<lb/>
立亢宗集賢之所以廸訓顯親夫豈偶然邪古有言仁<lb/>
者必有後信矣銘曰<lb/>
天道孔昭慶必善積王政至公顯惟在德趙國之世有<lb/>
源有基日峻日崇聲至響隨是生趙國前美克濟髙識<lb/>
邁倫至行厲世希古簡俗夐然清風氣義暢洽鳯麟朋<lb/>
從教子義方逺大是朂賢良噐異有售匪鬻謀謨廟堂<lb/>
<pb n="KR4d0486_WYG_018-4b"/>
搢紳儀刑玉音曰咨無忝爾所生九原寵封五爵斯冠<lb/>
錫銘示渥幽顯並煥人事天理孰曰不然諗爾後之人<lb/>
尚其監旃<lb/>
　　　濟南李氏先塋碑銘<lb/>
李氏其先遼海人歴遼金世為宦族譜亡不可詳父諱<lb/>
英登金進士第仕為穆昆千户守濰州令肅兵厲盜不<lb/>
敢闖其境官民頼之天兵平汴北徙尚書田侯行轉運<lb/>
山東治濟南収羅人材得公甚竒之即署公轉運經歴<lb/>
<pb n="KR4d0486_WYG_018-5a"/>
官遂占籍為歴城人焉公氣量宏邁言動不凡人望而<lb/>
畏之謂其有公輔噐一幕之任辦於咄嗟衆胥傍觀縮<lb/>
手褫氣時楮幣未行凡貿易皆白金公傾囊槖延賓友<lb/>
相樂無虚日已而始有子年既踰耳順矣其夫人言公<lb/>
日揮金恣燕樂誠得獨不念為㓜子地乎公喟然曰人<lb/>
生各有分使子賢固當自有不賢雖鉅萬積祗益禍耳<lb/>
我縱不逮人胡能契契作老饕事癡計種禍子孫耶俄<lb/>
遘疾卒春秋六十有五才與命違時論惜之用子璋貴<lb/>
<pb n="KR4d0486_WYG_018-5b"/>
贈奉政大夫同知安豐路總管事驍騎尉封鄒平縣子<lb/>
夫人曹氏慈謹恭儉克相厥家後公卒追封鄒平縣君<lb/>
一子即璋至大二年己酉璋始卜地郡城南郛所居之<lb/>
城隅八里七星山之陽築塋合祔葬焉璋甫三嵗而孤<lb/>
稍長以問學自立由轉運使累授将仕郎新附軍萬户<lb/>
府知事滿除平江路總管府知事調主江都簿入為京<lb/>
官左司同提舉遷同知泗州改㤗州鹽倉監支納進奉<lb/>
訓大夫廣平鐵冶同提舉陞知六安州官奉政大夫於<lb/>
<pb n="KR4d0486_WYG_018-6a"/>
是有恩贈之命延祐四年也以中順大夫同知嘉興路<lb/>
總管府事致仕妻傅氏封鄒平縣君三子曰六十八曰<lb/>
六安曰中兒皆襁抱中順君與余同里閈余知君早以<lb/>
才幹勝人故其歴仕所至有惠政有能聲有成績名馳<lb/>
搢紳間余頃欵繡水璋泣涕言以孤弱之迹繆渉宦途<lb/>
至忝國恩榮及考妣三息聨慶見於暮年念非先德庇<lb/>
廕其何能此昊天之報茫乎罔極惟得勒石松楸使前<lb/>
美永聞寵光日新其殆庶㡬然非先生之辭莫可敢再<lb/>
<pb n="KR4d0486_WYG_018-6b"/>
拜以請余惟人之家世有善不善之殊而殃慶亦䫫至<lb/>
天理在焉譬諸木其本根固則其支幹必茂譬諸水其<lb/>
源泉浚則其流派必逺否則反是李氏上世雖不概見<lb/>
信其善家也觀騎尉公可知已騎尉公有大用之才弗<lb/>
展以沒詳其胡能事癡計種禍子孫之言所藴可知已<lb/>
而所藴之發觀中順君可知已嗚呼兹非天理歟騎尉<lb/>
公既為賢父中順君足為賢嗣矣繼世以徃所謂枝幹<lb/>
之茂流派之逺吾見其愈加而未已也銘曰<lb/>
<pb n="KR4d0486_WYG_018-7a"/>
天道𡨕𡨕若不可知揆彼人事白黒罔欺李氏之世其<lb/>
始莫悉觀騎尉公信惟善積鬰欝騎尉才傑之竒晚節<lb/>
末途跼不得施放逺遣懐清白遺後堂構以大鴛鷺是<lb/>
簉五爵顯親洽爾百祥天人不殊理則孔彰伐石勒辭<lb/>
載是徽美綿綿餘慶繼盛曷已<lb/>
　　　宋氏先塋之記<lb/>
陽丘之南其鄉為錦川鄉之東南皆山山之下皆良疇<lb/>
林落逺近相屬有泉二發於田間相去僅里許清泠瀰<lb/>
<pb n="KR4d0486_WYG_018-7b"/>
漫流皆北逝在西曰西平流在東曰東平流在東平流<lb/>
之北涯其墻宇巋然因髙而居者宋氏也宋氏名珍善<lb/>
余族弟宥因來言曰珍之先世以貲雄為漕挽居清先<lb/>
祖父亡其諱金末佩金虎符官萬户領漕卒船伍十綱<lb/>
從遷河南兵亂不知所終時先父獨與先叔祖留燕會<lb/>
聖朝親王領兵下叔祖歸之王喜賜之銀符署千夫長<lb/>
擊花㡌賊於燕之水谷以戰死王以銀符授先父嗣其<lb/>
職花㡌平從収青州王分邑在淄以父忠勤有勞績乃<lb/>
<pb n="KR4d0486_WYG_018-8a"/>
委以分邑之政官於淄嘗經濟南愛其山川風土有卜<lb/>
居之志既老占籍梁鄒居未定而殁後十年珍與先兄<lb/>
友來此鄉見其所謂東平流者與其田買而居焉成先<lb/>
志也居之西北百舉武得平原為新塋乃舉祖考妣之<lb/>
衣冠遷叔祖考先考妣先兄之柩咸以禮葬焉實至元<lb/>
二十八年辛卯十二月二十七日也然未有紀述前美<lb/>
不得耀願得先生之辭刻諸石庶託不朽乃為論次之<lb/>
而系以銘公諱德福春秋七十四以中統元年庚申十<lb/>
<pb n="KR4d0486_WYG_018-8b"/>
二月十日病卒四娶子男四人女三人始娶耿氏有女<lb/>
一人適李氏再娶李氏有男三人曰友曰謀俱早卒曰<lb/>
珍女二人一適張氏一竇氏陳氏有男一人曰貴珍之<lb/>
仲兄也蓋氏無子珍兄友以方直服人至元甲申二月<lb/>
七日卒享年六十有六娶李氏子男二人曰成曰咸女<lb/>
二人男孫三女孫五貴娶馬氏子男四人曰茂曰威曰<lb/>
儀曰戡女五人男孫六女孫八珍性坦白喜為善嘗給<lb/>
事梁鄒以幹敏稱初築都城營太廟皆以推擇監役有<lb/>
<pb n="KR4d0486_WYG_018-9a"/>
功然不樂仕其買田而居也泉之左有阜隆然而瘠始<lb/>
以為芻牧之所有攻石者過之識其下有石可砥礪春<lb/>
磑厚直将購之宋氏弗許斸而視之果然乃使其子孫<lb/>
自為攻石倍工而薄售其子孫皆能馴其教命勤劬質<lb/>
厚循循焉有孝悌之懿以是家益饒先民有言隂德者<lb/>
必有陽報今觀宋氏子孫繩繩而石出為資豈所謂陽<lb/>
報者歟則其祖宗而來隂德之所在可以見矣珍娶李<lb/>
氏子男二人曰斌曰義女四人男孫五女孫二其系派<lb/>
<pb n="KR4d0486_WYG_018-9b"/>
圖之石隂云銘曰<lb/>
宋惟顯侯始昌于清居室既完仕亦有聲徙汴留燕生<lb/>
死世隔各當其忠為節則一逮官于淄聿來錦川是經<lb/>
是營先志靡愆子孫衆多石乃發端隂德攸符天報孔<lb/>
敦平流之泉淵淵其源昭先有銘諗爾後昆<hi>案原本下接梁鄒黄</hi>
<hi>氏先塋之記八字顯係錯誤今刪去</hi>
　　　陽丘崔氏先塋之記<lb/>
崔氏本姜姓太公之孫叔乙讓國居崔邑因以為氏其<lb/>
<pb n="KR4d0486_WYG_018-10a"/>
上世冀之棗強人當靖康中七世祖以水害徙陽丘遂<lb/>
占籍焉世賈販致饒名于鄉里髙曾祖忘其諱曾祖妣<lb/>
鄧氏子五人其第五子祖考也諱泉祖妣王氏子四人<lb/>
父為長諱聚天質博厚有才術在童㓜遇金季亂生業<lb/>
蕩裂無遺既益壮挺然以承家幹蠱獨任其用本之以<lb/>
信義行之以權宜而終之以勤儉孜孜焉矻矻焉䂓無<lb/>
濟有寒暑晨夜弗懈屬江左平徃來貿易湘湖間以是<lb/>
致貲累鉅萬言富室無居其右家既成矣乃更詳謹和<lb/>
<pb n="KR4d0486_WYG_018-10b"/>
裕以謙德自牧凡子錢知而賢者弗劵貧無以償者折<lb/>
劵不責其饑乏者恤之如不及人知德焉有子五人且<lb/>
老一夕感焉旦以貲産均析而畀之曰無墮而事乃從<lb/>
容杖屨洽親友耆舊盡東阡西陌之樂春秋八十終配<lb/>
趙氏耿氏五子皆趙出長名成字國遂卒嵗年七十娶<lb/>
李氏二子曰寜字安卿早世曰泰字祥卿<hi>原缺</hi>州務使第<lb/>
三子名榮字夀甫娶張氏施氏三子曰公綽曰公忠曰<lb/>
義第四子名顯字通甫娶郄氏唐氏二子曰公溥曰公<lb/>
<pb n="KR4d0486_WYG_018-11a"/>
逹第五子名璋字潤甫娶鄭氏房氏泥氏三子曰公勉<lb/>
曰公勤曰公歴榮雅與余善來以善状請曰榮等頼祖<lb/>
先餘澤無所於報先生辱惠以文載諸石為楸松光華<lb/>
俾前美有聞後人有所循持榮等之願也為述而銘之<lb/>
余謂人之家世不同若其善則必隆不善則必替未始<lb/>
不同也洪範五福言富不言貴故家之隆莫如富而富<lb/>
之所止必於善焉傳稱富而無驕未若好禮滿而不溢<lb/>
富以長守衛公子荆於其始有曰苟合少有曰苟完富<lb/>
<pb n="KR4d0486_WYG_018-11b"/>
有曰苟美謂之善居室不眩於物也不膠於富也漢樊<lb/>
重子孫公侯奕世其原出於君子之富以是觀之富可<lb/>
以不善有乎崔氏扼於干戈擾攘之際曾不㡬何而其<lb/>
先人逈㧞孤起復其隆盛非夫以善繼善則豈能至於<lb/>
爾耶嗚呼矧其昆季孝友相維克廸先猷户庭華腴角<lb/>
立雄峙其孫息楚楚焉皆以問學克家繼踵樹立内外<lb/>
贏二千指鬰為大族名門乃復擴報本之誠盡追逺之<lb/>
孝斯又善之善也歟吾見其家慶之來繩繩無已也銘<lb/>
<pb n="KR4d0486_WYG_018-12a"/>
曰<lb/>
崔姓之得實惟姜出支衍𣲖分厥系莫述冀以溺遷止<lb/>
於陽丘勤力致饒世德孔優厄丁六葉玉石具燬剥極<lb/>
慶鍾起家有子其子維何信篤義專陶朱之能用莫我<lb/>
賢家既隆矣樹德逾懋優㳺以終八十其夀五桂並榮<lb/>
孫息繩繩堂構益崇乃惟善徴伐石勒辭泉壤是賁恪<lb/>
矣後人繼善毋替<lb/>
　　　黄氏先塋記<lb/>
<pb n="KR4d0486_WYG_018-12b"/>
黄氏之先世為泰安人髙曾而上譜系不可考祖諱寳<lb/>
以丹青自業娶左氏遇金季兵亂俱失所在考諱定夙<lb/>
頴悟善書而大書尤勝諸為扁署者多從求之後因避<lb/>
兵濟南水柵壻鄒平胡氏遂遷鄒平為賈販以居且占<lb/>
籍焉凡貿易必損已而益人有遺忘財物者雖逺必追<lb/>
與之餓者乞食必致鮮整賸餘不以也慕道教朔望必<lb/>
齋戒修香火瞻禮上下里中以長者稱以故聞人善士<lb/>
徃徃造焉至則欣然為餽具盡其所有而後已嵗壬寅<lb/>
<pb n="KR4d0486_WYG_018-13a"/>
二月十五日春秋五十有九以疾終于家公再娶胡氏<lb/>
徐氏胡氏癸卯四月二十七日卒享年四十有八子男<lb/>
二人女二人皆胡氏出也其子長曰安字安卿至元十<lb/>
二年九月二十五日夀四十九病卒安再娶張氏田氏<lb/>
皆卒其仲子曰晏字齊卿晏三娶曰張氏趙氏皆卒曰<lb/>
杜氏其女長適益都毛氏孫男五人女一人牛驢當住<lb/>
宜哥女玉兒安之子也始余弱冠時識其仲子晏倜儻<lb/>
尚氣節好讀書喜文辭且嫺吏事常為縣吏非其好也<lb/>
<pb n="KR4d0486_WYG_018-13b"/>
會東郡有巨盜出沒滋亂逺近患之朝廷命大官臨境<lb/>
積賞徴捕久不見獲晏宻以方畧誘其首惡二人手擒<lb/>
之以獻餘衆以次而敗大官以聞朝命嘉之特授山東<lb/>
樂鹽司吏目遷磁州都吏目官又三轉至濟南危山廵<lb/>
檢所歴皆有成績今状其世次行實本末踵門再拜請<lb/>
曰晏無所以肖猥以薄官逺逰而蹭蹬不前獨念先壠<lb/>
寂寞大葬弗舉人子之職深懼隕缺頃卜兆鄒平黄山<lb/>
之南原為新塋奉祖考妣衣冠遷考妣兄嫂之柩以二<lb/>
<pb n="KR4d0486_WYG_018-14a"/>
十八年九月二十有七日咸以禮祔葬矣今誠得吾子<lb/>
文諸石庶㡬不朽幸垂憫焉且出奠告之文五百餘言<lb/>
反復悲愴有足感人者嗚呼君誠孝矣哉乃樂為書之<lb/>
而系以銘銘曰<lb/>
不抑不揚不弛不張而福善禍滛者亦天道之常新塋<lb/>
孔臧祖考樂康曖曖先德逮兹而彰孝哉何人危山之<lb/>
光吾見其子孫益蕃而門閥益昌辭以表之是為梁鄒<lb/>
之黄<lb/>
<pb n="KR4d0486_WYG_018-14b"/>
　　　東臯鄭氏新塋之記<lb/>
東臯邑小而民阜其俗以好義謹禮節相尚徃徃多懿<lb/>
族名門其來久矣有鄭氏汝文者介其鄉秀王思哲見<lb/>
余繡江之野言曰先兄汝霖宦京師既歸泫然流涕謂<lb/>
兄汝德等曰父母尚藁殯未祔盍亟圖之於是卜其所<lb/>
購東臯郭西少南里許聶氏原闢塋域請命禮部逮祔<lb/>
刻石記焉且曰刻文當得濟南劉君辭欲就緒而先兄<lb/>
奄逝今汝德等敬卜先考妣之殯暨先兄之喪以今年<lb/>
<pb n="KR4d0486_WYG_018-15a"/>
十一月十七日襄事于新塋而礲石已具先生辱銘之<lb/>
非惟二親之幸而先兄之志可以慰九泉矣敢再拜以<lb/>
請按鄭氏先世南陽鳴臯人自周厲王少子友封於鄭<lb/>
始以國氏春秋末子孫散處陳宋之間而居鳴臯者不<lb/>
知其㡬昭穆矣祖源娶改氏卒葬鳴臯父和㓜失怙恃<lb/>
遇金季亂播于永壬辰河南初下獨以一身冐百險轉<lb/>
徙而北己而有東臯之寓因贅馬氏遂占籍為東臯人<lb/>
焉和自未冠跅弛尚氣既渉艱危乃更折節謹詳異平<lb/>
<pb n="KR4d0486_WYG_018-15b"/>
時與人接意廓然懇欵明白人無不喜愛加敬性尤慧<lb/>
敏好問學于國語甚習由是志益以逹家益以饒旦夕<lb/>
以孝悌忠信勤儉教諸子無倦知所本矣嘗遇大暑皆<lb/>
疫窮簷為尤乃特設氷暨粥逺近競趣之逮秋始輟頼<lb/>
以全活者甚衆其周急樂施類如此年七十有九以疾<lb/>
終實至元二十八年辛卯二月十八日也配馬氏靜淑<lb/>
黽勉克勤内治大德改元丁酉八月十有三日卒年七<lb/>
十四子男六人長即汝霖蚤成有父風始為拱衛吏後<lb/>
<pb n="KR4d0486_WYG_018-16a"/>
以軍籍從軍江南有功用帥府薦署揚州行中書省斷<lb/>
事官知事滿除将仕佐郎提領真州平凖庫既至同僚<lb/>
隂移易囊橐為姦知不可止乃約割數分掌未㡬為姦<lb/>
者敗皆逮繫獨汝霖無毫髪累以選進将仕郎泉府富<lb/>
藏庫使秩京七品所掌盡内幣出入澣瀾有不謹易於<lb/>
獲罪汝霖獨耿耿洗手就職時近臣領泉府知其能給<lb/>
傳理逋負浙間得楮幣十萬緡以歸公私瑩然無一錢<lb/>
入身近臣喜出其廐馬好鞍畀之曰以是勞汝府中榮<lb/>
<pb n="KR4d0486_WYG_018-16b"/>
之㑹受代語人曰吾自結髪私念終必踔厲成功名效<lb/>
當世然命止此耳聞古人有四十挂冠者况年迫七十<lb/>
吾可以止矣遂歸西有先壠之議竟弗遂而殁至大元<lb/>
年後十一月十一日也年六十五配夫人張氏山東宣<lb/>
慰副使諱綱之女三男孫兒蚤卒六十胖兒皆㓜二女<lb/>
次汝詳娶李氏皆先卒至是葬焉一子㓜二女次汝德<lb/>
汝文汝信汝恭並以才行克家稱於鄉黨女二人皆適<lb/>
張氏孫男女三十人余觀鄭氏伯仲承完美之業無改<lb/>
<pb n="KR4d0486_WYG_018-17a"/>
前訓聿致殷盛而能内外整飭動與禮合以始終言之<lb/>
可謂父父子子兄兄弟弟者矣銘曰<lb/>
抑也必揚弛也必張圯彼南陽東臯以昌作之述之既<lb/>
構既堂子孫蟄蟄宜爾百祥卜兆允臧樹此刻章曰惟<lb/>
鄭氏之阡俾永不忘<lb/>
　　　東臯田氏新塋記<lb/>
東臯田淑子儀謁余繡水再拜言曰淑上世本冀之棗<lb/>
強人後遷濟南居鄒平之齊東鄉遂占籍鄒平自始遷<lb/>
<pb n="KR4d0486_WYG_018-17b"/>
至曾祖考凡六世丘壠在焉皇慶二年癸丑淑卜地齊<lb/>
東邑郛西南僅一里别為塋兆以是冬十二月五日舉<lb/>
祖考妣之殯暨考妣之喪葬于新塋念不有旌紀其何<lb/>
以示逺先生儻見憫惠以文惟幸為述而銘之按王思<lb/>
哲所録事状田氏春秋齊田敬仲之裔更金宋亂譜亡<lb/>
自曾祖考而上行實莫究祖考失其諱性真淳以力穡<lb/>
自業喜讀老荘昆弟三人公為季兄殁諸姪求異産凡<lb/>
田廬皆聼其所欲得獨取其下者宗黨賢之夀年六十<lb/>
<pb n="KR4d0486_WYG_018-18a"/>
三終至元乙酉五月七日也祖妣王氏大德壬寅十月五<lb/>
日卒年八十又一子二人長諱義字清甫淑之父也次<lb/>
諱信字誠甫信配某氏一子曰溶義資雅重夙有成人<lb/>
風東臯崔守玉以其女贅焉俄守玉卒其子元生甫晬<lb/>
義力為擁衛以家事任于己出入營理雖渉險艱冐寒<lb/>
暑弗懈不數嵗崔氏益饒元及冠悉以貲産付之歸與<lb/>
弟信相友睦奉其親孝行彌著已而家道大盛雄一邑<lb/>
益以慈恕恭遜自持而不一易其度是年十一月二日<lb/>
<pb n="KR4d0486_WYG_018-18b"/>
年五十九以疾終于家妣崔氏備諸婦道多内助前三<lb/>
年卒實至大庚戌八月十三日也夀四十九二子長即<lb/>
淑子儀其字也次曰津字子方嘗讀漢史載樊重由善<lb/>
農稼貲至巨萬以折契止訟推美鄉邑子孫奕世相踵<lb/>
述益顯以大其斯為君子之富余徐而思之洪範五福<lb/>
富居其一是知富固人所分有然必處之以德則其福<lb/>
乃厚厚必至於顯且大否則反是故餘慶餘殃之説見<lb/>
諸易繄其理然歟今觀田氏之世殆亦重比至若厚諸<lb/>
<pb n="KR4d0486_WYG_018-19a"/>
姪之産濟崔氏之孤其淳誠至慮初無外假豈特折契<lb/>
止訟而已乎矧淑與津也克廸世範任其堂構而皆妙<lb/>
齡英爽雅以好義樂施予服人質諸理其至顯且大蓋<lb/>
無疑銘曰<lb/>
有分靡齊天命則然君子攸處以天合天繄田氏之世<lb/>
完美以厚其作其述德焉是懋如泉斯逹惟川之洪如<lb/>
木斯榮惟棟之隆新阡爰闢樹此銘刻先美孔昭孝思<lb/>
罔極<lb/>
<pb n="KR4d0486_WYG_018-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　中菴集卷十八<lb/>
</p>
<p>
</p>
  </div>
<div>
                <head>中菴集卷十九</head>
    <p>
<pb n="KR4d0486_WYG_019-1a"/>
欽定四庫全書<lb/>
　中菴集卷十九　　　　　元　劉敏中　撰<lb/>
　　雜著<lb/>
　　　劉彦輝字說<lb/>
東臯劉氏之子介邑儒生智甫見余繡水其容斤斤焉<lb/>
其辭氣侃侃焉問學曰讀書矣問年曰既冠矣已乃進<lb/>
而言曰小子未名且未字願公終教之敢再拜以請余<lb/>
異其秀俊而必其有立也名之以徳懋字之以彦輝懋<lb/>
<pb n="KR4d0486_WYG_019-1b"/>
勉也謂勉於徳則可以有輝也從而告之曰子知輝乎<lb/>
珪璧以琱琢之工而瑞軒冕玉之輝也鑑鐩以鍊冶之<lb/>
精而射日月金之輝也士君子以學行之修而昭事業<lb/>
人之輝也輝其苟然乎於傳有之曰宗族稱孝焉鄉黨<lb/>
稱弟焉非輝歟又曰一國之善士斯友一國之善士天<lb/>
下之善士斯友天下之善士非輝歟又曰立身行道揚<lb/>
名於後世以顯父母非輝歟其徳大者其輝逺其徳小<lb/>
者其輝近君子耻近而期逺謹小而務大嗚呼惟懼不<lb/>
<pb n="KR4d0486_WYG_019-2a"/>
能為鍊冶之金琱琢之玉也誠能之輝其隐乎勉之哉<lb/>
延祐二年重陽前三日中菴野叟書<lb/>
　　　荅寓齋問<lb/>
寓齋主人問萬于中菴子中菴曰莫非寓也然惟君子<lb/>
可以言寓而衆人不知焉今吾子止一室琴瑟居左圖<lb/>
書在右古昔器物雜然前陳於以思古人考古道牖户<lb/>
之外無闗于心吾子之寓也吾子亦嘗端居宻坐周覧<lb/>
而泛觀乎天寓於運地寓于處其道以發生寓諸春以<lb/>
<pb n="KR4d0486_WYG_019-2b"/>
長養寓諸夏以揫歛閉藏寓諸秋冬日月之明寓諸晝<lb/>
夜風霆雨露霜雪隂陽晦明之氣寓諸變化惟物亦然<lb/>
山寓乎止水寓乎下草木寓于植羽鱗之屬寓諸飛潜<lb/>
人之道五帝寓諸無為三王寓諸仁臯䕫稷契伊傅周召<lb/>
寓諸得志兼善孔孟之道不行寓諸言為萬世法顔氏<lb/>
子寓諸簞瓢夷齊寓諸蕨薇其下阮藉陶潜劉伯倫之<lb/>
徒寓諸酒孫公和寓諸佯狂李白杜甫寓諸歌詩而皆<lb/>
終身焉故曰莫非寓也吾子徐而思之是其所寓與吾<lb/>
<pb n="KR4d0486_WYG_019-3a"/>
之所寓者為皆同乎不同乎不同而同乎其亦曰不同<lb/>
而同耳方其寓也偶然耶强為之耶不得不然而然耶<lb/>
其亦曰不得不然而然耳知其不得不然而然則其不<lb/>
同而同也審矣知其同也則特立兩間洞視千古而旁<lb/>
睨四海無羡無怵無怍無愧無餘無不足而吾子之樂<lb/>
有不可勝言者矣亦何止一室之内而已彼衆人者方<lb/>
倀倀焉眊眊焉顛酗于失得利害之塗求其心而不得<lb/>
庸暇知吾子之所為乎故曰惟君子可以言寓主人欣<lb/>
<pb n="KR4d0486_WYG_019-3b"/>
然曰大哉寓也微夫子言不聞請書之遂書以為答寓<lb/>
齋問主人姓張氏燕人諱綱文季其字云<lb/>
　　　真止生士良傳<lb/>
　　　　敏中讀書困於暑虐因以已意取退筆管施<lb/>
　　　　竹其上以為扇用紙幎之既而取凉果勝他<lb/>
　　　　扇且又簡古輕便於閒中有甚宜者故戯為<lb/>
　　　　之傳實至元六年己巳嵗也<lb/>
觀虚子逰于黌山之下文水之陽見管城子卧于塗中<lb/>
<pb n="KR4d0486_WYG_019-4a"/>
蓬髪垢體變易形迹若耻于放棄者却顧有此君其形<lb/>
支離然倚户而立楮先生在側單獨虚薄無有處所乗<lb/>
風泠然如将仙舉者觀虚子環而相之聚而戯之曰吾<lb/>
觀子三人見棄于世離羣而索處者困亦乆矣今吾欲<lb/>
㸃化子等相附為一而為器使可乎三子忻然曰謹惟<lb/>
命於是使管城子去髪聳肩下立以主把握運動以此<lb/>
君鞠躬於上兩臂輪曲相接下麗其足以屬於管城子<lb/>
之肩若将為禮有所招徠者楮先生自後横以身掩蔽<lb/>
<pb n="KR4d0486_WYG_019-4b"/>
之為之承當容納以成就其事三子既為㸃化相附為<lb/>
一則輕𦂳圓健上下互用而天然一人莫知其為向之<lb/>
三者也觀虚子孰視而笑曰是足為吾軀處矣因携之<lb/>
以行俯仰動静惟觀虚子是聴微為指使則折腰再揖<lb/>
而清風凛然逼人世之飛蚊蒼蝇擾擾之徒皆潜而避<lb/>
去莫敢相近觀虚子大喜謂之曰爾可謂天下之最良<lb/>
者矣又以其相合而成也得止之義焉因號為真止生<lb/>
而名曰士良云士良惟惡寒且不喜見雨非是則觀虚<lb/>
<pb n="KR4d0486_WYG_019-5a"/>
子出必從以往士大夫之熱於中者見輙愛玩之惟貴<lb/>
家富兒弗顧也其後與東人齊紈西人白羽卿相遇二<lb/>
人素以紈綺自尚見士良竒古不常而賤辱之士良耻<lb/>
告觀虚子曰我以三人胥變而為他所不辭者亦庶幾<lb/>
因子以暢吾之風也今乃見辱於紈綺白靣小兒心甚<lb/>
悔焉願各陳其所懐去真止士良之目而復其初觀虚<lb/>
子許諾危坐而聴之管城子曰我之上世實為中書君<lb/>
厥功茂矣吾自毛髪時日記萬文其才鋒甚利竊嘗自<lb/>
<pb n="KR4d0486_WYG_019-5b"/>
謂凡今朝廷紀綱法度之典軍國號令符檄之言史氏<lb/>
紀録之策兵賦出入之籍其所摹畫者吾皆能為之惟<lb/>
其失勲伐故落泥塗中子不能洗濯以援我反易我於<lb/>
動摇之問而致我於非用之辱吾竊怨子矣此君曰吾<lb/>
禀性剛直不變寒暑雖足根在地而氣常凌雲然毎虚<lb/>
心待人人弗感其自有所存者期於風霜嵗寒摇落之<lb/>
後以致吾節耳今而零丁離析亦可嘆矣吾子顧無有<lb/>
平安曩昔之問乃更曲為矯揉唯吾子小器是利甚非<lb/>
<pb n="KR4d0486_WYG_019-6a"/>
所以待君子之道也楮先生曰吾性喜方而尚白自㓜<lb/>
下簾受書至於成章其行已未嘗有虧缺㸃染之失天<lb/>
下之載言紀事以播揚四方而傳言後世者莫我若也<lb/>
世不我用為兒輩所薄故翻覆無寧居偶遇子召故含<lb/>
糊而從子豈吾本心哉觀虚子聞之仰而笑俯而嘆扣<lb/>
管城子而言曰三子之所陳是矣雖然未聞道也子不<lb/>
見夫大塊之播物乎動者植者走者飛者小者大者愚<lb/>
者智者一受其成形而莫或易人見其若是也謂之固<lb/>
<pb n="KR4d0486_WYG_019-6b"/>
爾然而植者或徙之以行動者有不能以寸進飛者或<lb/>
失羽而走者忽假物以髙飛小者化而或大大者削而<lb/>
忽微愚者反有所成而智者或無為以終身是孰使之<lb/>
然哉亦其混淪於一氣之中忽變忽化自消自息而有<lb/>
以適然者矣夫松生於千仞之阿息之百年其大十圍<lb/>
人知其棟梁矣有為巨室者使梓人求大木梓人操斧<lb/>
斤以入山林則大木莫得有樗焉立於塗而其大適中<lb/>
梓人伐而取之山藻而文之歸以為巨室人莫知其樗<lb/>
<pb n="KR4d0486_WYG_019-7a"/>
也而松竟以逺見遺若然者果可以必其有用無用乎<lb/>
故凡求之而不獲為之而不成與不求而獲不為而成<lb/>
者皆時適然耳今以三子之才觀之則夫世之所謂髙<lb/>
爵厚禄者宜取之乆矣然其遇我於文水之陽也則流<lb/>
離覉孤孑孑中途顔色可憐而人無與為謀當是時也<lb/>
其亦已矣又豈知遇我之㸃化為一而且有真止之號<lb/>
與士良之名耶故三子之生而有才才而不用與今之<lb/>
遇我者皆時適然也又誰咎如悔其變已而為他則古<lb/>
<pb n="KR4d0486_WYG_019-7b"/>
人有為之者盖范蠡為鴟夷樗里子為囊傅說為舟楫<lb/>
為麯蘖為鹽梅而南郭子綦至於為死灰槁木盖委化<lb/>
而居乗變而行偶所以寓留者君子不恤也况今湯火<lb/>
炎酷之時衆人熬熬散處逃避子等方聚而為一飄飄<lb/>
然發豪爽於襟袖之間使夫汗顔而發赤者仰慕其清<lb/>
風斯亦足矣若夫見辱於紈綺小兒則亦寒士之常無<lb/>
足怪者適以見彼無良而我良矣何為媿耻憤怨而自<lb/>
悔耶三子於是瘖不復語退而為真止生如故云賛曰<lb/>
<pb n="KR4d0486_WYG_019-8a"/>
真止生士良之事得之於或人其怪已甚矣然觀虚子<lb/>
之言契乎理故傳而藏之觀虚子姓氏未詳亦不知何<lb/>
許人盖其有幻術知道者歟<lb/>
　　　陽丘教諭張君贐行疏<lb/>
學者必有師師有束脩之報行者必以贐贐無百鎰之<lb/>
辭在禮則然從古如此張伯山才優命蹇道富身貧牢<lb/>
落儒冠半生螢雪蕭條學館三載虀鹽但弟子有進脩<lb/>
之功而邑人獲矜式之益今也及𤓰而代治任将歸探<lb/>
<pb n="KR4d0486_WYG_019-8b"/>
杜甫之嚢一錢何有睠昌黎之室五鬼仍随辦将數口<lb/>
饑寒往抗窮途嵗月困斯甚矣此時争得不傷心何以<lb/>
慰之我輩惟須大開手崇儒樂施一舉兩全此而不為<lb/>
所謂無勇<lb/>
　　　明水長春觀重修三清殿募縁䟽<lb/>
物無不弊弊則新是名大道義有當為為必勇斯謂仁<lb/>
人居明水鄉長春觀曰孤雲子天逰寥廓既登衆妙之<lb/>
門嵗乆荒凉忍視三清之宇誓将完葺須藉扶持大凡<lb/>
<pb n="KR4d0486_WYG_019-9a"/>
羙服安居誰匪資於道廕不至傾囷倒廪何惜荅於神<lb/>
休聞必欣從來毋少後謹疏<lb/>
　　　釋奠祝文<lb/>
宣聖　惟王徳𢎞乾坤道昭日月闡百聖而無爽師萬<lb/>
世而有餘常祀之尊莫能以尚敬申遺典式薦微誠尚<lb/>
饗<lb/>
顔子　惟公禀上智之資造聖人之域隐居求志知命<lb/>
不憂配食先師有光祀典仰希懿徳祗薦庶羞尚饗<lb/>
<pb n="KR4d0486_WYG_019-9b"/>
孟子　惟公導王化之源救一時之弊開聖人之道破<lb/>
百世之疑業雖受子思之門功不在大禹之下宜配享<lb/>
禮丕播休風尚饗<lb/>
　　　又釋奠祝文<lb/>
宣聖　惟王道猶天之髙不可階而升也徳猶天之大<lb/>
不可指而名也百世萬世斯民頼以生也惟是菲薄所<lb/>
以展其敬而薦其誠也尚饗<lb/>
顔子　惟公終日不言孰知其非愚簞瓢自樂孰知其<lb/>
<pb n="KR4d0486_WYG_019-10a"/>
弗癯惟聖人以為其殆庶哉而孟子謂之道同禹稷此<lb/>
其所以于今而配食也尚饗<lb/>
孟子　惟公楊墨横流之際三綱五常幾于息矣公以<lb/>
浩然之氣卒闢而反諸正自聖人之道統言之公實為<lb/>
中興焉宜其配饗也尚饗<lb/>
　　　至元恩澤頌并序<lb/>
　　　　傳曰惟天惠民惟辟奉天言王者當奉天以<lb/>
　　　　愛養其民也又曰宜民宜人受禄于天言為<lb/>
<pb n="KR4d0486_WYG_019-10b"/>
　　　　政而宜於民者天必佑之也故聖人有天下<lb/>
　　　　必以愛民為先務惻怛畏敬大明厥徳是以<lb/>
　　　　民人和於下天瑞應於上而天下治矣然而<lb/>
　　　　乾溢凶歉之變亦或不免而時有之何哉盖<lb/>
　　　　隂陽冥黙之運自有定數雖天亦有所不能<lb/>
　　　　已也茍為不然則堯之水湯之旱何從而至<lb/>
　　　　乎雖然聖人固知定數之不可違而憫斯民<lb/>
　　　　之實受其害更為畏懼形於思慮約已以禳<lb/>
<pb n="KR4d0486_WYG_019-11a"/>
　　　　之多方以救之未嘗以為當然而坐視也故<lb/>
　　　　堯咨訪於四岳湯自責以六事而周禮以大<lb/>
　　　　荒大札則令邦國移民通財舍禁弛力薄征<lb/>
　　　　緩刑是以民不失其所而灾害息天下之治<lb/>
　　　　固自若也主上以聖神文武天縱之徳嗣膺<lb/>
　　　　丕緒以為凡有此民天實付任在予予其祇<lb/>
　　　　承天意勿使失性周濟厥理故自即位専以<lb/>
　　　　徳教為治建官位事惟賢惟良民以不擾為<lb/>
<pb n="KR4d0486_WYG_019-11b"/>
　　　　靖賦役簡省禁網疏濶民以不蹙而裕是以<lb/>
　　　　風俗大和内外無患至於禮樂文物法度典<lb/>
　　　　章凡所設施粲然大備數年之間三光順軌<lb/>
　　　　風雨寒燠各以其叙而自古疏絶不臣之域<lb/>
　　　　皆鑿山駕海執其土物重譯而來朝咨嗟舞<lb/>
　　　　蹈願覩上國之風迓太平之光盖周之成康<lb/>
　　　　漢之文景唐之貞觀開元不足比其隆也自<lb/>
　　　　至元六年夏在所雨水滛溢秋大蝗旱冬煖<lb/>
<pb n="KR4d0486_WYG_019-12a"/>
　　　　無雪民騷然有凍餒流移之患其七月詔遣<lb/>
　　　　使决天下囚降其罪仍命户部視郡縣民灾<lb/>
　　　　之輕重减其租稅十二月復遣使發諸道轉<lb/>
　　　　運所蓄大賑貧乏至春始畢而雨天下之人<lb/>
　　　　同然一辭而交相謂曰我皇以奉天愛民既<lb/>
　　　　致太平矣今兹灾異特數之一定者天亦不<lb/>
　　　　得已而我皇能已之然則我皇之恩澤所以<lb/>
　　　　及我者吾庸知其淺深厚薄哉我生何幸適<lb/>
<pb n="KR4d0486_WYG_019-12b"/>
　　　　遘今日莫不感動交喜抃舞歡慶某以草茅<lb/>
　　　　鄙人猥占儒籍荷國厚恩報答無所覩此盛<lb/>
　　　　事不能黙黙竊述輿情作為至元恩澤頌一<lb/>
　　　　首雖不能盡揚洪休勒之金石而其所以歌<lb/>
　　　　詠聖時或可取也辭曰<lb/>
惟民之初孰鞠孰育既息而繁蠢爾有欲莫好匪逸莫<lb/>
惡匪危居得則喜在失則悲既無羽毛孰禦寒暑誰有<lb/>
爪牙物汝孰取腹爾必榖身爾必裳艱哉爾生罔攸胥<lb/>
<pb n="KR4d0486_WYG_019-13a"/>
匡天生聖人俾之司牧是噢是咻爾欲以足欲初弗獲<lb/>
厥惟不寧既獲其欲和樂且平赫赫我朝受天景命武<lb/>
威徳柔四方底定皇帝嗣服齊聖廣淵大徳大業復命<lb/>
於天天有顯道民爾時保皇惟靈承於赫有造我制我<lb/>
度我規我摹周旋萬幾惟天是符官惟予能爵罔及惡<lb/>
將臣相臣赳赳諤諤曰守曰牧暨羣有司恪恭朝夕莫<lb/>
或敢私惟是百官責同事異其同伊何惟民之為皇有<lb/>
公器曰賞與刑賞疑惟重刑疑惟輕亂蘖姦芽不威而<lb/>
<pb n="KR4d0486_WYG_019-13b"/>
息民心孔洽好生之徳皇咨爾民未厚厥生抑末崇本<lb/>
載薄其征皇咨爾民未寛其力省役休作優而不逼浩<lb/>
浩其澤優優其仁涵之如海煦之如春如天斯覆如地<lb/>
斯載民游于中莫究其大父子熈熈相寧以嬉我生固<lb/>
然其又何知至和薰融應感于上庶政無愆氣類交暢<lb/>
禮制樂作國儀是新聲教旁通聿來逺人大理雲南髙<lb/>
麗交趾珍怪萬殊薦我廟祀民于是觀皆曰太平誰其<lb/>
致之天子聖明皇曰匪予惟天之相匪予之相爾民是<lb/>
<pb n="KR4d0486_WYG_019-14a"/>
亮孰云此時乃有㐫災旱溢螟蝗三時不開民實困乏<lb/>
無有怨色云此有數我又何蹙皇惟哀矜以救以禳星馳<lb/>
鳥飛冠盖相望既决而獄水退于陸逮除而租蝗自竄<lb/>
伏民猶爾難旱猶爾常乃發我帑爰啟我倉大惠一出<lb/>
民忘其困膏雨繼之萬有随振惟時爾民有喜弗勝皷<lb/>
舞笑歡感泣以并民有頌言我饑既病今而飲食甘㫖<lb/>
斯盛民有頌言我寒莫支今而衣服單複具宜曩之我<lb/>
田燥不可治今則膏濡既耕既蒔民生不獲皇則佑之<lb/>
<pb n="KR4d0486_WYG_019-14b"/>
天災民罹皇復救之皇之恩澤浹民骨髓翼戴依歸何<lb/>
維其已邦以此固政以此成鯫儒作歌為民頌聲<lb/>
　　　制心箴<lb/>
天有元氣萬物以生人之有心庶事以成是心之靈則<lb/>
天之經持之不回一利于貞强而不息是戒是懲廼致<lb/>
其一湛然而明施于五常五常以𢎞統彼衆務衆務以<lb/>
亨燭照臧否曰濁曰清始兹以終立身揚名茍墮于正<lb/>
遂汨其性天理既失百欲紛競乗釁而入莫之能勝罔<lb/>
<pb n="KR4d0486_WYG_019-15a"/>
然如矇眩厥視聴何仁何義棄賢與聖惟利是圖則害<lb/>
其命緬惟三才攸寧不病於惟君子克念克敬<lb/>
　　　章甫冠銘<hi>并序</hi>
　　　　盖嘗觀哀公問孔子儒服之說輙廢卷而嘆<lb/>
　　　　曰甚哉禮服之不可忽而徳業之不可不充<lb/>
　　　　也古者聖人制禮而寓諸器器所以藏禮也<lb/>
　　　　車服冠冕是已故器以明禮禮以象徳徳以守<lb/>
　　　　器有是徳也然後有是器也有是器也則必<lb/>
<pb n="KR4d0486_WYG_019-15b"/>
　　　　有是徳也是故君子無其徳不敢服其器服<lb/>
　　　　其器必思充其徳使徳與器交相養而不相<lb/>
　　　　悖則禮明而道尊然後可以立於世而免於<lb/>
　　　　咎矣哀公之問儒服也盖孔子服章甫焉曰<lb/>
　　　　夫子之服其儒服歟殆戯之也孔子對之曰<lb/>
　　　　丘少居魯衣逄掖之衣長居宋冠章甫之冠<lb/>
　　　　丘聞之也君子之學也博其服也鄉丘不知<lb/>
　　　　儒服乃特以儒行告焉按章甫冠文儒之服也<lb/>
<pb n="KR4d0486_WYG_019-16a"/>
　　　　公西赤曰宗廟之事如㑹同端章甫願為小<lb/>
　　　　相焉言欲冠章甫以相其宗廟㑹同之禮也<lb/>
　　　　郊特牲云委貎周道也章甫殷道也毋追夏<lb/>
　　　　后氏之道也而東漢志亦有委貎冠具文曰<lb/>
　　　　所謂夏之毋追殷之章甫也行大射於辟雍<lb/>
　　　　公卿大夫行禮者冠之則知章甫之用與委<lb/>
　　　　貎同也夫賛宗廟之事相㑹同之儀與行辟<lb/>
　　　　雍大射之禮非儒者之事乎故章甫得為文<lb/>
<pb n="KR4d0486_WYG_019-16b"/>
　　　　儒之服也而孔子之對云爾者當是之時大<lb/>
　　　　道潰裂聖人制禮之意不可復明而世之小<lb/>
　　　　人皆争竊君子之器而服之矣以下埒上以<lb/>
　　　　愚加賢以侈相尚以貴相髙顛倒混亂恬不<lb/>
　　　　知怪然其辱及于身而殃及于家者盖踵相<lb/>
　　　　接也於是不稱其服之譏見於詩而車澤人<lb/>
　　　　瘁之戒著於傳禮亡徳散至此而極矣雖有<lb/>
　　　　徳稱其服而服當其禮者孰能知之哉此孔<lb/>
<pb n="KR4d0486_WYG_019-17a"/>
　　　　子所以見戲於哀公也孔子之意以為問儒<lb/>
　　　　服而必以儒服對之則吾儒之道彼終莫能<lb/>
　　　　知也其心必且曰儒者之道如是乎則其辱<lb/>
　　　　又將不止於戱而已矣故慷慨激厲丁寧反<lb/>
　　　　復告以儒者之行聳動其心俾其悔悟知敬<lb/>
　　　　以明吾儒之道不徒在於服也故哀公聞之<lb/>
　　　　言加信行加義沒世不敢以儒為戲嗚呼以<lb/>
　　　　孔子而服儒者之服猶不免于不知者之戲<lb/>
<pb n="KR4d0486_WYG_019-17b"/>
　　　　然其聖徳在躬辭色之際有足以禦之矣後<lb/>
　　　　世為儒服者徳固不足於聖人而其不知而<lb/>
　　　　戲者復或甚於哀公然則所以禦之之道宜<lb/>
　　　　如何哉於是作章甫冠銘以諗吾同志庶幾<lb/>
　　　　知禮服之不可忽而徳業之不可不充也銘<lb/>
　　　　曰<lb/>
惟是章甫肇于殷兮名以義形章其身兮有光峩峩衆<lb/>
所觀兮世人不知或賈訕兮在我而服居然安兮厥徳<lb/>
<pb n="KR4d0486_WYG_019-18a"/>
弗充吾末如其冠兮<lb/>
　　　寓齋銘<hi>并序</hi>
　　　　人之好有甚異者察其意之所在而好可知<lb/>
　　　　矣陶潜愛琴不施徽絃曰但識琴中趣何勞<lb/>
　　　　絃上聲潜之意在乎識趣不在乎琴而寓之<lb/>
　　　　琴也支道林喜畜名馬人問其故曰吾自愛<lb/>
　　　　其神俊道林之意在乎神俊不在乎馬而寓<lb/>
　　　　之馬也燕人張文季有髙識晦迹自娯而惟<lb/>
<pb n="KR4d0486_WYG_019-18b"/>
　　　　古器古物是好真收偽黜日得日竒客至觀<lb/>
　　　　焉指示之曰此為夏為商為周此作于某代<lb/>
　　　　某嵗某氏則其喜躍然如生其時覩其人親<lb/>
　　　　炙其風烈而忘其千載之下也嘻文季之意<lb/>
　　　　在乎古矣器物云乎哉則亦陶之琴道林之<lb/>
　　　　馬耳秋澗翁以寓命其齋宜矣文季徴余言<lb/>
　　　　喜為之銘銘曰<lb/>
百年之寓形之役兮千古之寓心之適兮誰能以千古<lb/>
<pb n="KR4d0486_WYG_019-19a"/>
之適而忘其百年之役者吾與之匹兮<lb/>
　　　退思亭銘為恩師作<lb/>
惟聖於道不思而得吾儕何人弗慮胡獲我亭以居將<lb/>
安我身此身甚微三才是均鞅與物處倐焉萬變酬酢<lb/>
應對詎能皆善善或弗充身何安為我休我亭静言以<lb/>
思向也所言若謀若事為得為失其非其是是邪得耶<lb/>
當復勉之失耶非耶必遽改之勉之所至滔滔莫禦改<lb/>
之所發挺挺斯舉善日以富身日以優以富以優職思<lb/>
<pb n="KR4d0486_WYG_019-19b"/>
之由行身有機思焉是繫能則為福否則為戾出而公<lb/>
家入而里閭拳拳爾思其曷忽諸<lb/>
　　　竹糊扇銘二首<lb/>
抱節而鞠躬括外而虚中以質素為之彌縫噫當矯揉<lb/>
而不失其正此所以及我者凛然惟君子之風<lb/>
含糊匪子願屈曲随所遭請君挹清風乃始知其髙<lb/>
　　　紙扇銘<lb/>
曲其握兮木之天圓其製兮竹之堅潔其面兮紙之瑩<lb/>
<pb n="KR4d0486_WYG_019-20a"/>
言其用兮物之賢得其天者吾知其不遷守其堅者亦<lb/>
能於自全終乎瑩者無由而可汚噫此其所以有清風<lb/>
之邈然也耶<lb/>
　　　樗亭銘<hi>原注為回紇人作</hi>
木材則伐而不才者全人賢而用而不賢者捐彼木無<lb/>
知材與非材者斯可與樗亭而同歸<lb/>
　　　孝子贊<lb/>
　　　　元貞丙申冬之季月濟南經歴郭君澤民為<lb/>
<pb n="KR4d0486_WYG_019-20b"/>
　　　　余言此郡有唐宰相郭令公之後曰惟賔字<lb/>
　　　　敬輔者性篤孝其為志由身以外凡有為二<lb/>
　　　　親益者將無不為無不至也初其母疾百療<lb/>
　　　　無所效惟賔宻割肌和餌食之母食之良愈<lb/>
　　　　後數歳母疾復作劇甚醫視之皆拱揖而退<lb/>
　　　　于時惟賔知割肌已疾非典教所與乃獨齋<lb/>
　　　　戒泣涕致禱天地鬼神俄復獲勿藥之喜由<lb/>
　　　　是約以嵗之終始起十二月一日盡于正月<lb/>
<pb n="KR4d0486_WYG_019-21a"/>
　　　　之晦夜於庭中潔衣冠炷香仰天再拜以二<lb/>
　　　　親康寧夀考為禱嵗以為常如是者餘三十<lb/>
　　　　年而二親皆年踰八袠神明不少衰盖孝感<lb/>
　　　　之驗如此然其家素貧惟賔又能黽勉經理<lb/>
　　　　使無匱乏凡甘㫖之奉承事之節必皆適二<lb/>
　　　　親嗜好愛惡無不如意至元甲午有司以詔<lb/>
　　　　格状其行于朝已而命下復其役旌其門閭<lb/>
　　　　逺近翕然慕而化之明年其父卒盖八十又<lb/>
<pb n="KR4d0486_WYG_019-21b"/>
　　　　六矣惟賔痛絶哀毁幾至滅性以母故不得<lb/>
　　　　居墓側旦往哭諸墓返而慰其母羸疾不恤<lb/>
　　　　也於是惟賔之孝益著以聞顧所示後者非<lb/>
　　　　言莫可吾子能無意乎乃為賛云<lb/>
大哉孝乎萬化所根地紐天樞括乎人倫盖能不必學<lb/>
而致不待教而馴内不言於其利外不期於有聞乃當<lb/>
然固有之至理均一氣之絪緼蚩蚩者氓或亡或存聖<lb/>
人以是因嚴以教敬因親以教愛使不至於散朴而醨<lb/>
<pb n="KR4d0486_WYG_019-22a"/>
醇亦何憚夫表異之懇懇牽導之勤勤偉乎惟賔其孝<lb/>
惟純出入動静燠寒晨昏百為一念而惟吾親定省清<lb/>
温甘㫖日新苐致其樂孰知其貧二親愉愉偕軼八旬<lb/>
忻忻畢應惟孝感神擴兮天恩爾訪爾詢旌于而門復<lb/>
于而身俾觀者為之載躍載忻與夫潁考叔之錫類伊<lb/>
不狹而孔殷豈期天隕慟徹九原返以母慰里閭悲辛<lb/>
偉乎惟賔汝南之裔汾陽之孫遥遥世芬不乏其人咄<lb/>
君誠為孝子矣遺澤餘烈之所發後當復有名節凛凛<lb/>
<pb n="KR4d0486_WYG_019-22b"/>
忠義報國之臣乎<lb/>
　　　慵齋贊<lb/>
　　　　至元甲申閏月余以事乗傳至林棠謁教授<lb/>
　　　　朱景文先生因詢其士大夫之賢者先生曰<lb/>
　　　　此邦之賢者衆矣文章某徳行某文而才者<lb/>
　　　　某有和君者所居曰慵齋自號曰懶翁是益<lb/>
　　　　賢矣余竊疑焉曰由聖人至於衆人雖其事<lb/>
　　　　業大小之不同而其所有不得不同者盖亦<lb/>
<pb n="KR4d0486_WYG_019-23a"/>
　　　　曰勤而已矣今獨曰慵豈理也哉是必自棄<lb/>
　　　　人也何賢乎翌日先生與諸君偕來指而謂<lb/>
　　　　余曰此某也此某也揖與之坐徐叩而觀之<lb/>
　　　　則儀状嶷嶷然辭氣蔚蔚然凛凛乎有不可<lb/>
　　　　近者嗚呼信乎其皆賢矣其所謂慵齋者盖<lb/>
　　　　亦不敢疑已居數日始盡得慵齋之為人乃<lb/>
　　　　嘆曰是誠賢者歟然則慵而疑之者名也非<lb/>
　　　　實也其自誣也賢而稱之者實也非名也其<lb/>
<pb n="KR4d0486_WYG_019-23b"/>
　　　　自晦也夫不求其實而疑其名可乎哉於是<lb/>
　　　　表其實而為之賛曰<lb/>
謂子非慵歟則名之屋廬稱其里閭不耕不蠶而匪陶<lb/>
匪漁偃蹇骯髒與世濶踈或捫蝨負暄而膚垢滿爪或<lb/>
脱巾對客而醉髪不梳䄂手而處蓬藋塞户而不理展<lb/>
足而卧水火及身而弗趨漠焉而倦鳥歸雲兀然而槁<lb/>
木朽株盖未嘗致一念於衣食之計况富貴與名譽此<lb/>
雖有天下之至懶吾知其子之不如謂子為慵歟則躭<lb/>
<pb n="KR4d0486_WYG_019-24a"/>
詩悦書憎俗好儒外若不足而内實有餘乍辯乍訥若<lb/>
智若愚徒見其家人嗃嗃弟子渠渠雖鄙夫與儇子薫<lb/>
其徳而善良者不知其幾人莫不致敬愛以交孚故知<lb/>
夫分别義理無遺錙銖作為文章優于楷模若是而子<lb/>
謂慵者吾恐子誣雖然吾亦知子者是不以天下之所<lb/>
利者而以易吾之性不以天下之所患者而以毒吾之<lb/>
軀知珍異難售故寧懐珠於布𥜗知薫沐之非榮故寧<lb/>
曵尾於泥塗是將潜聲匿耀以自逃夫一世之外而以<lb/>
<pb n="KR4d0486_WYG_019-24b"/>
全其天者乎吁亦賢矣夫<lb/>
　　　㕘政張公先世行状<lb/>
大徳改元之春今㕘知政事張公由僉江浙行省入中<lb/>
書既五閱嵗告其邑人劉某曰某以一介之微猥緣遭<lb/>
際荷國厚恩禄寵之來皆出望外緬惟祖先之所以劬<lb/>
躬燾後者無所顯明用戚于厥心今將求大人先生文<lb/>
之貞珉為松楸九泉之慰吾子吾鄉曲也宜為我状其<lb/>
所以然乎乃取公之所紀暨敏中之所見聞者偹書之<lb/>
<pb n="KR4d0486_WYG_019-25a"/>
立言者可以考焉張氏世為濟南章丘人去邑郛東南<lb/>
十里而近長白之麓繡之東壖喬林間錯廣原如繪其<lb/>
鄉曰錦川者乃其居也逺祖諱汝礪有子曰義通而譜<lb/>
逸世次莫詳五世祖諱九思性朴實不事紛華用是家<lb/>
道寖隆以今朝普恩官進義校尉髙祖諱安上有孝友<lb/>
之行配喬氏四子鐸鑑鉉銳鐸之子曰瑾鑑鉉皆再世<lb/>
弗嗣銳即公之曽祖也為人謙謹操行如前人配孫氏<lb/>
三子長曰侁次曰伸季曰仲季則公之大父也皆嘗入<lb/>
<pb n="KR4d0486_WYG_019-25b"/>
粟佐軍興授進義校尉屬金末之亂所在惡少羣起為<lb/>
盜以張之饒於財且易其不武也屢剽刼之伯祖侁竟<lb/>
遇害次伯祖伸獨以得所依附而免大父盖幾不免虎<lb/>
口者數矣至首體無完膚由是避地遷徙無常處國初<lb/>
東州甫平亟挈家還故墟而丘壠宛然乃率諸子力穡<lb/>
為乆逺計張氏之興實始于此嘗指其所傷痕示諸子<lb/>
曰始吾家以謹厚勤儉致饒而且猶召此况不義之積<lb/>
乎財固不必多而謹厚勤儉不可一日輟也汝輩宜誌<lb/>
<pb n="KR4d0486_WYG_019-26a"/>
之㑹子琛從軍平河南凡所招來役屬之人即送之家<lb/>
大父憐之悉為之區處存撫俾各得其所而後已其俘<lb/>
獲男女皆配為良人使自便其治家尚嚴内外肅然方<lb/>
生理未就緒即置黌舍廪師儒于家踰二十年不廢里<lb/>
中子弟亦知相率就學土俗由之一變故質而有為仁<lb/>
而有量皆性之所自出鄉人敬焉享年七十有一而殁<lb/>
配喬氏早卒再娶李氏五子長曰琮仲曰玘喬出也次<lb/>
寳次珍次瑞李出也其仲為公之父生長亂離間盖嘗<lb/>
<pb n="KR4d0486_WYG_019-26b"/>
嬰多難而濟屯執賤役以幹蠱矧兄亡弟㓜百責是萃<lb/>
攻苦食淡以循所天其志行之卓異槩可見矣既素履<lb/>
艱辛尤尚節儉獨為子收書不厭雖甚貴不計其直至<lb/>
或輟用以酬見其子好學從文士游喜曰吾生不遇時<lb/>
常以不得讀書為恨爾今若是吾無恨矣毎炷香書厨<lb/>
前拜曰聖賢在此敢不敬乎其樂善又如此至元乙亥<lb/>
八月四日以疾終于家年六十有六妣齊氏内行純偹<lb/>
戚踈無間言卒年七十有九實元貞丙申十一月十有<lb/>
<pb n="KR4d0486_WYG_019-27a"/>
二日也三子長曰澄次曰斯和皆不仕季曰斯立叅政<lb/>
公也公之顯自行臺監察御史歴行省員外郎郎中户<lb/>
部侍郎叅議中書省事户部尚書僉江浙行省事官稱<lb/>
望隆遂叅大政而且夙夜祗畏先徳是思得立身揚名<lb/>
之義可謂孝矣初其㓜也頴悟絶人日記數千言不忘<lb/>
及為山東憲司掾益力學務為無所不窺而氣與義集<lb/>
志以學廣積于中形于外而人或未知知之或未盡也<lb/>
時我先人隠居濟南一日見公與之言驚謂公曰我常<lb/>
<pb n="KR4d0486_WYG_019-27b"/>
往來吾鄉覧其山川秀異謂宜有通博俊偉任重之才<lb/>
為盛時大用者生于其間求之盖二十年未見其人以<lb/>
今觀子子其是乎願子勉之聞者皆知敬公矣距今又<lb/>
三十年而竟如其言某獨悲先人之不得見也竊嘗思<lb/>
之傳稱積善之家必有餘慶夫所謂慶者豈非其有子<lb/>
孫而才且賢歟而才賢之生又非偶然其必待夫山川<lb/>
靈異之氣藴蓄融液而後為之歟山川靈異之氣藴蓄<lb/>
融液而生夫才與賢也又恒必在於積善之家也歟嗚<lb/>
<pb n="KR4d0486_WYG_019-28a"/>
呼今以張氏之始終觀之尤信謹状<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0486_WYG_019-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　中菴集卷十九<lb/>
</p>
<p>
</p>
  </div>
<div>
                <head>中庵集卷二十</head>
    <p>
<pb n="KR4d0486_WYG_020-1a"/>
欽定四庫全書<lb/>
　中庵集卷二十　　　　　元　劉敏中　撰<lb/>
　　墓銘<lb/>
　　　贈奉訓大夫飛騎尉渤海縣男賀公墓道碑銘<lb/>
先皇帝至大三年庚戌封爵制行公以子復貴贈奉訓<lb/>
大夫飛騎尉渤海男又六年復来以公善狀泣涕言曰<lb/>
先府君之卒以忌弗克葬今敬卜以是年七月二十有<lb/>
七日癸酉舉其殯暨先太君之柩合祔於新塋兆次念<lb/>
<pb n="KR4d0486_WYG_020-1b"/>
墓道有銘公誠以鄉曲之故見恵惟幸敢再拜以請按<lb/>
公諱延夀姓賀氏濟南陽丘人其逺祖家恩州後遷濟<lb/>
陽縣北十五里立塋其旁髙祖之殁别葬於塋之南十<lb/>
里為新塋自始遷逮公盖九世矣遇金季亂譜亡自髙<lb/>
祖而上字諱無所得五世祖登金進士第一子即髙祖<lb/>
有子五人其長為曾祖諱廣三子祖其季也諱寛一子<lb/>
是為父諱成母霍氏子男二女四男公為長次未名娶<lb/>
妻李氏早卒女適李氏杜氏馬氏呂氏公為人誠慤敦<lb/>
<pb n="KR4d0486_WYG_020-2a"/>
敏讀書通大義而於禮節獨謹故孝弟之懿稱扵宗黨<lb/>
信義之實洽於友朋凡以智數為機術以侈靡相誇詡<lb/>
者公視之蔑如也逮晚嵗其子仕益達猶日諄諄焉以<lb/>
亷勤忠貞戒之如未仕時其務逺大盖如此春秋八十<lb/>
有三以大徳十年丙午十二月九日卒於家配崔氏賢<lb/>
淑惠慈克諧内治夀年七十六先卒實四年庚子四月<lb/>
七日也贈渤海縣太君子男三人女四人女長適劉氏<lb/>
次李氏次吳氏次髙氏男長曰祥頴悟好學尤工書補<lb/>
<pb n="KR4d0486_WYG_020-2b"/>
縣軍鄂囉吏卒年二十有三矣娶冀氏先卒無子次即<lb/>
復字亨甫沉毅有俊才其學以儒吏並濟南總府掾歴<lb/>
宣閫秋官宥府至中書左曹除承務郎禮部主事陞奉訓<lb/>
大夫京畿都漕運判官時則有渤海恩贈之命滿轉徽<lb/>
政院都事加奉政大夫先娶侯氏卒再娶劉氏封渤海<lb/>
縣君次曰徳髙安縣主簿娶張氏男孫四人長曰元泰<lb/>
復之子從仕郎果木市大使娶王氏次庫爾烏瑪喇圖古<lb/>
勒岱之子皆㓜女孫四人長適王氏元泰母弟次適崔<lb/>
<pb n="KR4d0486_WYG_020-3a"/>
氏次稱心次金鞍皆未行科爾同出曽孫男餘慶女玧<lb/>
璄元泰子也夫力穡則有秋積善則餘慶事之正理之<lb/>
常也穡力矣而秋弗穫善積矣而慶弗至事之正理之<lb/>
變也君子不以變而易其正而其所謂常焉者固在也<lb/>
公生當九世而下屬多難之餘其所以持身接物奉先<lb/>
廸後者勤劬黽勉無適而非其當既其老也年躋上夀<lb/>
及其子之顯其沒也恩爵五等彰其祖之徳孫息繩繩<lb/>
而門閥益髙理之常不在於此乎嗚呼公可謂不易其<lb/>
<pb n="KR4d0486_WYG_020-3b"/>
正矣銘曰<lb/>
賀本姜姓慶父之裔源逺派分顯晦罔世偉惟渤海身<lb/>
以善成義著徳揚家用以興子訓克遵鴛鷺是簉榮養<lb/>
衎衎既康而夀恤典之華實賁九泉載銘䴡石奚千萬<lb/>
年<lb/>
　　　東臯王氏新塋碣銘<lb/>
王氏始居河南永州為大姓曽髙而上譜逸無所考祖<lb/>
諱存娶陳氏孟氏子男三人女二人男皆孟出曰瑋曰<lb/>
<pb n="KR4d0486_WYG_020-4a"/>
璋曰瓊存與陳氏繼以疾殁而葬於永嵗壬辰天兵下<lb/>
河南瑋兄弟三人奉孟氏踰河而北彷徉濟岱之間因<lb/>
止東臯而占籍焉孟氏内外夷險偹諸婦道年五十三<lb/>
卒瑋為人倜儻有幹局嘗為永城吏屬河南甫定分兵<lb/>
戍永主帥知瑋能權署永城丞行縣事既北遷用山東<lb/>
行省命為案牘官領東臯青城稅尋筦濟南六處稅以<lb/>
卒夀五十有一初既居東臯而來集者益衆皆患乏𦵏<lb/>
地乃與二弟謀買南郭田從之葬逮今凡七十年葬無<lb/>
<pb n="KR4d0486_WYG_020-4b"/>
慮數百丘而地猶有餘其為氣義槩可見娶丁氏李氏<lb/>
四子長曰國用東臯稅使次國才鄂囉百夫長次國寜<lb/>
以純徳自晦次國安東臯稅使女一人適李氏璋尤孝<lb/>
友既遭䘮亂人剥齧草木以活璋左右奉其母百計未<lb/>
始乏粒食嘗他適聞兄瑋當從軍遽還謁軍帥曰我兄<lb/>
懦不堪役請以身代帥竒而許之從征淮西㑹粮絶士<lb/>
相顧欲亡璋謂衆曰今亡亦死矣姑待之乃獨仗刃向<lb/>
山中俄俘一人同負米而還衆賴以輯帥嘉其能署以<lb/>
<pb n="KR4d0486_WYG_020-5a"/>
帳下之職師還居數歳家益富饒及疾革召其諸子曰<lb/>
凡諸負劵盡焚之僮六人悉縱之言訖而逝不瞑衆曰<lb/>
豈以劵乎取而焚之乃瞑年六十有六娶樂氏曹氏李<lb/>
氏四子曰師立師獻師真師友女四人適孫氏張氏劉<lb/>
氏髙氏瓊善居室以恭儉自處在昆弟無間言性髙潔<lb/>
不屑豪貴其就義樂施予猶饑渇然宗黨賢之卒年八<lb/>
十有三先贅劉氏郷先生解元君之子也有女三人適<lb/>
陳氏張氏孫氏再娶鄭氏有男一人曰思哲生十有三<lb/>
<pb n="KR4d0486_WYG_020-5b"/>
年而孤今甫冠矣能表表自見好學有文章甞從余逰<lb/>
來以先世狀見余京師請曰思哲家世永人祖先之葬<lb/>
扵永者既不可遷矣頃與兄國寜軰協謀共力購地東<lb/>
臯之東南六里廣平之原為新塋敬舉祖考暨祖妣陳<lb/>
氏之衣冠及自祖妣孟氏伯考妣而下殁扵東臯而未<lb/>
葬者咸以禮遷祔焉實大徳甲辰夏五月九日也然而<lb/>
未有旌紀念無以昭先示後先生辱銘之石王氏存殁<lb/>
惟幸嗚呼創始者期可繼奉先者思不忘人倫之懿名<lb/>
<pb n="KR4d0486_WYG_020-6a"/>
教之大者也觀王氏伯叔雖未大顯皆能以才氣行義<lb/>
濟艱難成聲名為可繼者矣國寧思哲軰皆朂志立身<lb/>
修葬祭之禮擴追述之孝為不忘者矣是宜銘銘曰<lb/>
永巢既危三雛嗷嗷聨翩北征母氏劬勞載翔載集爰<lb/>
集東臯拮据卒瘏于茅于綯我室既完我廪既膏或塤<lb/>
或箎有美是韜開爾嗣人惟士之髦新阡乃闢慰彼焄<lb/>
蒿琢石刻辭過者所褒慶由善積門閥其髙<lb/>
　　　故東陽陳公墓道銘<lb/>
<pb n="KR4d0486_WYG_020-6b"/>
公諱仲文字輔之姓陳氏其先滎澤人曽大父諱臯宋<lb/>
宰相堯叟六世孫大父諱徳皆以善行重於郷里父諱<lb/>
樞壬辰天兵取汴失所徃公北徙至恩樂其風土遂占<lb/>
籍為恩人焉資博敏有為善於治産數歲家益饒雖巨<lb/>
室無出其右而常欿然不以富自有毎一念及其父輒<lb/>
痛泣不已其事叔考一起居一飲食唯謹曰吾不得事<lb/>
吾父而可以怠吾叔嘗言人之有族屬猶木之有枝葉<lb/>
也其枝則異其本則同骨肉之愛而忍忘乎凡同宗窮<lb/>
<pb n="KR4d0486_WYG_020-7a"/>
乏無踈宻必周之困甚者館於家若郷閭若羈旅寒者<lb/>
必燠之衣餒者必飫之食至若引義推財援患難又所<lb/>
樂為者屬歲艱民饑發積廪以賑其子錢無以償皆燬<lb/>
其劵不責士有厄於進取必厚資之頼以成名者甚衆<lb/>
家儲書萬巻闢館延師儒教諸子學聞子孫有過輒對<lb/>
案不食需其悔懼自謝始假辭色喻以臣子忠孝之義<lb/>
朂其所立孫守諒除僉湖南按察事謁行戒之曰風憲<lb/>
之責在扵别黒白振紀綱正已而正人者也而或私愛<lb/>
<pb n="KR4d0486_WYG_020-7b"/>
憎害公道咎必及身殃必及家如報國何勉之哉里中<lb/>
化之咸知敬畏以為矜式至元戊辰逰京師止春臺坊<lb/>
為寧夀堂以居所接皆天下士車騎日夕滿門若翰林<lb/>
承㫖王鹿菴學士李野齋閻静軒諸名公尤其宻者也<lb/>
髙徳令聞一時人翕然傾之逾十年歸年八十一以疾<lb/>
終於正寢實二十七年庚寅六月六日也是嵗九月十<lb/>
五日葬於州西髙唐武城徳化郷之原配梁氏前卒至<lb/>
是祔焉梁氏汴之中牟宦族淑婉備婦道秉内政嚴而<lb/>
<pb n="KR4d0486_WYG_020-8a"/>
有法闔門幾二千指無敢違志生子五人履謙制授承<lb/>
務郎景監使好學亷扵官守曰讓蚤世曰議從仕郎上<lb/>
都永盈倉監篤於孝悌以親老歸養不復仕曰天祥承<lb/>
務郎夀春府判官喜讀書以氣節頡頏公卿間名聲藉<lb/>
甚曰諶累官奉議大夫陜西諸道行御史臺監察御史<lb/>
所歴以政績聞男孫十七人曰守政守信守敬守諒僉<lb/>
憲也今為茶陵知州守忠守禮守榮守智守約守誠守<lb/>
道守恭守理守中由得平尉擢河西隴北道肅政亷訪<lb/>
<pb n="KR4d0486_WYG_020-8b"/>
司照磨官守能守善守静女孫八人長適馬氏次吳氏<lb/>
次趙氏次韓氏皆盛族餘未行曽孫男女三十七人守<lb/>
中階其友員子嘉来言曩歲先人御史諶將勒石先祖<lb/>
墓道既謁翰林編修陳觀狀其行實乃曰其文須得濟<lb/>
南劉先生辭㑹按事雲南不幸以殁守中痛心疾首無<lb/>
置寢食先生不惜一援筆勞見惠則先祖為不朽而先<lb/>
人之遺恨為可以釋矣予嘗以朝命至恩時御史君為<lb/>
州判官悉其亷正因與交甚欵故請不可辭銘曰<lb/>
<pb n="KR4d0486_WYG_020-9a"/>
蚩蚩者氓生則罕遂猗歟徳人五福乃備其徳維何孝<lb/>
敬是基所怙不天慘孰此遺叔兮我哀致樂則一我宗<lb/>
孔邇胡忍勿恤教子事君善富若雲傾我槖嚢急爾溺<lb/>
焚見餒而食遇寒而衣折劵發廪歲沴以濟才傑不伸<lb/>
假其翼飛名勝遝來中情與依英華外煥非玉為寳無<lb/>
愧無怍康樂夀考子孫承承餘慶有光載銘麗石百世<lb/>
不忘<lb/>
　　　　東臯超然子張君墓道銘<lb/>
<pb n="KR4d0486_WYG_020-9b"/>
延祐二年秋八月十有九日東臯張超然直卿將葬其<lb/>
子仲以君善狀属邑士王思哲夏克已來以壙銘請辭<lb/>
曰知先人者莫若公孤仲等敢泣血俟命余既哭嘆曰<lb/>
古人有言白頭如新傾盖如故道賞音之難也始者直<lb/>
卿與余邂逅於濟南氣一語合是後於京師扵繡江㑹<lb/>
益數交益宻逮兹幾三十年矣或以其宻也曰是殆有<lb/>
以相資耳嗚呼余之心直卿知之直卿之心余知之吾<lb/>
兩人之交天知之或者之謂為知乎為不知乎君已矣<lb/>
<pb n="KR4d0486_WYG_020-10a"/>
可以不銘乎嗚呼余非斯人之銘而誰銘君諱真直卿<lb/>
其字也姓張氏自號超然子其先宻人逮先考府君徙<lb/>
齊東家焉髙祖考諱善曽祖考諱青皆力穡自晦考諱<lb/>
志端以克嗣先業致饒金季亂能保衆攘難鄉曲賴之<lb/>
後嘗以燕臺行省辟為濟南濵棣益都東平等路諸色<lb/>
人匠總管一日正衣冠危坐召君戒曰我張氏世以勤<lb/>
儉聞汝毋驕吝隳爾家言已而逝妣王氏兄諱正字正<lb/>
卿早世君為人神宇明偉識度淵曠居常寡言若訥而<lb/>
<pb n="KR4d0486_WYG_020-10b"/>
黒白之辨於中銖髪不遺讀書取實用不溺章句尤習<lb/>
司馬氏通鑑皆手録成帙闢館延師儒教諸子學雅嗜<lb/>
鼓琴時獨以古意自娛今東臯弦誦之風形於里閭君<lb/>
實倡之也其居産一以先訓從事雖益完美未始有滿<lb/>
溢色至其樂施予猶嗜欲然邑中營孔子廟君躍然起<lb/>
敬輟資為多兼喜繕修凡䂓制皆已出故其居第峻整<lb/>
麗雅而初無夸詡意有樓焉扁曰超然因自號之其趣<lb/>
向可知已及疾諸子以醫藥進皆却之曰人生修短有<lb/>
<pb n="KR4d0486_WYG_020-11a"/>
命吾之命己矣醫奚能為竟卒春秋六十以是嵗九月<lb/>
二十有五日葬於城東二十里伊氏荘之原先塋兆次<lb/>
配王氏李氏子五人皆學問有立長即仲次陞尚服院<lb/>
宣使次俊次倜次儼孫男二皆㓜女三在室余唯君平<lb/>
生正不茍合義不茍得挺然而特立無吝嗇侵凌之悔<lb/>
無佞䛕汙敗之辱死生之際弗懼弗惑噫斯亦難能矣<lb/>
古之所謂富而好禮篤於信道其無所愧焉銘曰<lb/>
毅正剛明其得也天樂天不憂其歸也全世所羡怵胡<lb/>
<pb n="KR4d0486_WYG_020-11b"/>
不永年跖夀顔夭於誰取焉麗牲有石我銘是鐫匪我<lb/>
辭溢惟君之賢<lb/>
　　　儒醫衛君墓道銘<lb/>
吾郷章丘有良醫焉曰衛君諱瓊字唐卿唐卿之父曰<lb/>
真字顯道顯道之父曰琛琛之父曰安安之父曰大用<lb/>
由大用而上又再世皆以醫相承有聲梁宋間在宋世<lb/>
嘗為翰林醫官大用於君為髙祖屬宋靖康南遷避地<lb/>
來濟南居章丘之延安鎮曽祖樂周急金明昌間大疫<lb/>
<pb n="KR4d0486_WYG_020-12a"/>
煮藥以濟危篤褁飯以哺貧餓賴以生全者甚衆祖為<lb/>
人寛厚長者以儒醫稱父顯道資淳雅識慮通明尤䆳<lb/>
於針刺且兼長諸家不專一能患家有以金銀首裝至<lb/>
者却而藥之著為後法四世皆享年耆耋髙祖妣裴氏<lb/>
曽祖妣李氏祖妣王氏妣髙氏皆附葬延安君孝友尚<lb/>
氣義警悟軼倫自未冠醫經儒籍徃徃成誦謹交游如<lb/>
故國子助教智納齊淳安縣尹潘君美軰皆一時才傑<lb/>
日與之徃返故其識益明而其學益富也章丘為濟南<lb/>
<pb n="KR4d0486_WYG_020-12b"/>
王分邑君之兄瑨仕王邸以醫幸至元丙子瑨携君入<lb/>
見王悅之俾侍側貳其兄醫君精壹恭慎藥及疾已以<lb/>
是眷遇日隆王之戚屬傅相而下尤所加重既久悵然<lb/>
自咎曰我兄弟二人誠荷王徳如母養何兄固不可辭<lb/>
責在我矣遂謝歸而母氏明慧嚴内治先意承㫖一無<lb/>
或違闢居第理園墅收羣書課諸子講肄慈愛熈熈然<lb/>
家道益盛俄遘疾卒實大徳癸夘閏五月十有九日越<lb/>
三日殯於新塋之原夀年五十九先配馬氏次陳氏皆<lb/>
<pb n="KR4d0486_WYG_020-13a"/>
前卒後配吳氏子五人克柔克敬克直克剛克簡克柔<lb/>
克剛前卒餘並以儒世其業女二適同郷盛族孫氏翟<lb/>
氏男孫十三女孫四君殁之十有二年克敬持里儒傅<lb/>
澄所為狀泣謂余曰今將舉先人及二母之殯合附塋<lb/>
域墓道當有銘敢再拜請惟衛氏以醫傳家逮君及其<lb/>
子盖八世矣君之視疾切脉必詳投劑必審不求立㨗<lb/>
駭俗苐務輔其氣俟其自復視不可為雖酬以厚利無<lb/>
妄發也平居接賔親懇毅䟽達杯酒拳拳忘倦薦寵下<lb/>
<pb n="KR4d0486_WYG_020-13b"/>
軰開發學者無不殫其誠嗚呼異時潘智兩君皆余之<lb/>
信友而君於其間尤所致愛也盖嘗謂君才氣之禀諸<lb/>
天者其所恢展輝赫不止於醫而竟不遂惜哉銘曰<lb/>
惟醫之能與相並傳茍曰活人其理一焉觀彼良相功<lb/>
利孔碩簮貂繩䋲為羡為惜猗君之世世於業醫奕葉<lb/>
相承盖惟善基善之孔昭繄後之俟逮兹八傳百世可<lb/>
至儲休侈美鍾美於君君不其顯天道奚云源之不遏<lb/>
顯不可必朂爾來者視此銘刻<lb/>
<pb n="KR4d0486_WYG_020-14a"/>
　　　厭次郭氏碣銘<lb/>
郭氏之先世為淄川人後徙於棣州之厭次諱徳禄者<lb/>
第金進士甲科更顯宦徳禄生繼祖今朝列大夫濟南<lb/>
莱蕪等處鐡冶提舉田君用之之外祖也性冲澹䆳扵<lb/>
問學屬金季䘮亂嘆曰我祖宗以来世以孝義安分為<lb/>
傳家之法矧罹茲艱難吾又何求耶乃韜戢聲耀以道<lb/>
自隠且老無子惟一女謂其妻賈氏曰吾世顧如此已<lb/>
矣吾誰託乃去而為浮屠居其邑之三學寺春秋七十<lb/>
<pb n="KR4d0486_WYG_020-14b"/>
有三卒葬寺塋實中統元年十二月十八日賈氏自始<lb/>
嫁至於終身甘苦緩急無失婦道以至元十四年三月<lb/>
一日終年九十九葬於厭次東四里守信鄉之原初繼<lb/>
祖與賈氏以其女賢淑欲為得佳婿故用之之父贅焉有<lb/>
甥五男子曰可實可徳可宜可道可久皆有禄仕六女<lb/>
可宜朝列君也曩在省臺與余有一日之雅今來請曰<lb/>
吾母召可宜泣涕言曰毎當歲時薦享獨我祖禰無有<lb/>
郭姓一男子執杯水奠者吾痛之欲無生今汝曹被青紫<lb/>
<pb n="KR4d0486_WYG_020-15a"/>
食禄蕃衍若是固汝田宗之慶實惟我郭氏出也而無<lb/>
寧思所報耶苐可刻一石置我母墓前使世知有郭氏<lb/>
者且使汝曹子孫得以不忘吾志願畢矣可宜恐懼奔<lb/>
走今礱石已具念所以大慰母心者吾子銘之實宜以<lb/>
是敢請余惟古人有言天道與善人仁者必有後不易<lb/>
之理也然四海之内百年之間察其家世陵替𦙍嗣泯<lb/>
絶者殆不可勝紀矣必以善惡論之有如蔡中郎揚雄<lb/>
鄧伯道之徒夫果不善歟由是言之盖其有幸有不幸<lb/>
<pb n="KR4d0486_WYG_020-15b"/>
與夫理之不可盡者數存乎其間耳嗚呼郭氏之世其<lb/>
亦不幸者與余既悲郭氏之不幸又感用之之母之孝<lb/>
而用之克成其志也於是乎銘銘曰<lb/>
善人之世顧乃息耶天道悠悠於誰質耶孝女孔悲惟<lb/>
疾其首婉兮甥兮何以慰母我銘於石偕美無窮孰謂<lb/>
女子而不亢宗<lb/>
　　　故山東轉運詳議魏公墓誌銘<lb/>
公諱信字誠之姓魏氏世為章丘人父諱祥仕為山東<lb/>
<pb n="KR4d0486_WYG_020-16a"/>
行省員外郎六子公其長也少端慤有志略年未冠卓<lb/>
然以家事自任員外郎君一不顧問既長通羣書尤精<lb/>
吏事嵗癸丑濟南張侯聞其賢辟為濼鹽司判官尋改<lb/>
諸軍鄂囉府知事中統改元轉濟南路總管府知事三<lb/>
年李璮叛青州兵逼濟南張侯度不可禦率左右出迎<lb/>
王師有持兩端者止公勿行公叱之曰汝等將棄順從<lb/>
賊乎吾不忍為也獨舍其親族五百指不顧而去賊果<lb/>
據濟南三月天兵圍之時軍中廹須大帥盡倚張侯公<lb/>
<pb n="KR4d0486_WYG_020-16b"/>
為悉力營辦無一闕乏賊平遷濵濼兩鹽司提舉至元<lb/>
元年以才望為山東東路亷訪府詳議官明年八月十<lb/>
三日以疾終於家享年五十子男六人皆有文行女五<lb/>
人始娶夫人張氏貞静婉淑婦道克周先公卒實壬子<lb/>
嵗八月三日也春秋三十有六有男五人長曰璧次曰<lb/>
珪曰璋曰雲翼曰有翼女二人再娶夫人王氏有男一<lb/>
人曰伯翼女三人伯翼生八日而公逝夫人鞠養幼孤<lb/>
勵節自守逮今垂三十年雖困苦益堅公平生持身有<lb/>
<pb n="KR4d0486_WYG_020-17a"/>
方治家以嚴接昆弟親友敦而能愛居官莅事公而能<lb/>
忠扵子道尤盡青冦之據濟南也近郊丘塜多所殘毁<lb/>
公泣謂張侯曰我父母殯實邇東郊得一速徃視之公<lb/>
之賜也侯遣兵䕶公以徃至則二殯果已發矣公號慟<lb/>
殞絶拾遺骸土中裹負徒跣夜走百餘里歸厝於祖塋<lb/>
而還初母夫人王氏瘍發乳間潰苦劇甚公毎吮而䑛<lb/>
之晝夜侍側衣不解帯者數月母竟以是終公哀毁幾<lb/>
至滅性父先卒皆終䘮三年其篤孝如此一日其仲子<lb/>
<pb n="KR4d0486_WYG_020-17b"/>
珪告其外弟劉敏中曰吾父母尚異殯今倍直購地以<lb/>
廣祖塋為石室塋之左方卜以今年十二月癸酉合葬<lb/>
吾聞葬必有銘子扵吾父甥也子盍銘而舅乃泣而銘<lb/>
之銘曰<lb/>
昭乎其公龎乎其容移孝而忠無間始終何年之不遐<lb/>
而禄之不豐唯昌其子孫天理乃通有石斯穹有封斯<lb/>
崇兹唯公之宫祀以不窮<lb/>
　　　齊河縣尹李公墓銘<lb/>
<pb n="KR4d0486_WYG_020-18a"/>
公諱忠姓李氏字直卿先世泰安長清人譜逸無所攷<lb/>
公生警悟儀觀雄偉既長渉經史善騎射以義氣自尚<lb/>
屬金季板蕩挺身操戈佐東平侯嚴武恵公壁青崖以<lb/>
活遺民天兵下河朔從武恵率所部謁大帥軍門帥承<lb/>
制加拜武恵行尚書省事僚屬從所辟署公署百夫長<lb/>
攝千夫長事武惠四出攻取公必從所向有功壬辰以<lb/>
勞授武節將軍齊河縣尹時兵後民極困弊公撫摩教<lb/>
育咸盡規制己而境内富安大治縣有小十四鄉亂中<lb/>
<pb n="KR4d0486_WYG_020-18b"/>
陷於歴城公辨諸濟南遽歸之丁酉妖人李佛見扇黨<lb/>
來攻禦諸月河之西公一矢斃其號都統范姓者賊潰<lb/>
奔長清追及大敗之妖人以縛丙午改尹茌平尋又改<lb/>
武城治皆有聲他縣民有訟扵行省者必檄公决之才<lb/>
用可知已武惠薨其子襲爵録舊人以公宜齊河民俾<lb/>
再尹之至元七年庚午六月十有一日卒於齊河私第<lb/>
之正寢享年八十有一比歛蠅不敢近咸謂公威嚴遏<lb/>
惡之應秋八月二十日葬於南一保和平郷之新塋夫<lb/>
<pb n="KR4d0486_WYG_020-19a"/>
人張氏次王氏皆先卒至是祔焉一子曰智王出也孫<lb/>
男二人女一人曽孫男二人女二人公之疾革也召家<lb/>
人謂之曰始吾未有子養子信實襲百夫長今異産當<lb/>
與智均母俾我有私子之嫌又曰僮張輸力久其即民<lb/>
之言竟而逝子智才勇過人尤習國朝語中統二年代<lb/>
信為百夫長戍开明年平青冦第功居右尋攝千夫長<lb/>
從攻宋樊城渡江戰吕城焦山取常州所至先登凡擒<lb/>
將三人獲戰艦一宋平最功授忠顯校尉管軍總把戍<lb/>
<pb n="KR4d0486_WYG_020-19b"/>
平江至元十三年五月一日卒於軍春秋三十有九其<lb/>
年十二月十有二日歸葬於先公兆次娶周氏生男二<lb/>
曰榮祖顯祖女一以適劉洎榮祖有英概襲父官既而<lb/>
以養母遜其位於弟之子實娶朱氏一子曰秀二女顯<lb/>
祖娶胡氏一子實也周氏既寡雖免䘮如初䘮以為常<lb/>
鞠二子慈而嚴事其姑至九十承順無一日怠䘮祭亦<lb/>
如之有司聞上命下以節婦旌其門一日戒二子曰吾<lb/>
益老獨念汝祖勲徳日逺日忘亟宜勒石墓道汝父固<lb/>
<pb n="KR4d0486_WYG_020-20a"/>
當得附書使子孫繼繼有所依循我暝目無憾矣榮祖<lb/>
恐懼持濟南智文朂所為狀來謁文余觀齊河公以孤特<lb/>
乗時起家其事業既表表可紀其子復能以忠烈繼之<lb/>
矧婦以貞節顯而孫以孝讓稱嗚呼公之所以貽後者<lb/>
逺矣乃備書而為之銘銘曰<lb/>
行制於義義蓄其氣全性之天桓桓其武奮彼戎旅從<lb/>
時之權禍亂既息務惟寧謐百里是専鄙化頑革民樂<lb/>
公徳載歌載弦爰及於嗣克繼其志聲烈蔚然惟節惟<lb/>
<pb n="KR4d0486_WYG_020-20b"/>
讓邑里之望源浚乃川刻辭表墓以永芳譽識者監旃<lb/>
　<lb/>
　<lb/>
　<lb/>
　<lb/>
　<lb/>
　<lb/>
　中菴集巻二十<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>定齋集巻十五</head>
    <p>
<pb n="KR4d0258_WYG_015-1a"/>
欽定四庫全書<lb/>
　定齋集巻十五　　　　　　宋　蔡戡　撰<lb/>
　　墓誌銘<lb/>
　　　故朝議大夫直寶文閣學士胡公墓誌銘<lb/>
公諱堅常字秉彞姓胡氏其先家豫章今為常之晉陵<lb/>
人曾大父諱宿觀文殿學士太子少師贈太師秦國公<lb/>
諡文恭大父諱宗堯都官員外郎贈金紫光禄大夫父<lb/>
諱越修朝請大夫贈通議大夫自文恭公以文學徳行<lb/>
<pb n="KR4d0258_WYG_015-1b"/>
為嘉祐名臣逮修簡公宗愈敏節公某定愍公某繼踵<lb/>
貴顯俱有風烈益昌其傳由是胡氏為天下甲族公生<lb/>
長徳門父兄之教不習而成少以蔭補官初尉建昌之<lb/>
南城有㫖調禁卒行在所卒憚逺役留剽近郊譁且變<lb/>
公挺身赴之譬以禍福卒悔沮願益資糧公亟以郡守<lb/>
命捐所職營田錢賦之卒喜請行公曰夕毋往旦將送<lb/>
汝於境因寢卒所黎明乃去是日微公建昌幾亂縣多<lb/>
盜每發輙得尸應賞格公曰求盜職也豈為巳利哉竟<lb/>
<pb n="KR4d0258_WYG_015-2a"/>
不自言徙丹徒丞用薦者改秩知臨安之鹽官縣畿甸<lb/>
號阜劇訟牒日以千數異時官據案列箠械民鉗口一<lb/>
語不得吐公削去牙枿前民致詰情偽立見吏不得一<lb/>
摇手畏之如神民相與目為佛奸豪重足訟以衰息日<lb/>
晝下簾未晡即休吏以為常府嵗賦税諸邑而取其直<lb/>
公謂捐民所有而揠其所無非是争不得欲投劾去後<lb/>
帥卒從公請縣故比民財力相習為欺㑹比公乃豫畫<lb/>
井邑疆域一日盡召胥長閉他室令各疏户之髙下吏<lb/>
<pb n="KR4d0258_WYG_015-2b"/>
奸一無所售具以實對户長督租吏並縁差法為奸利<lb/>
而責償逃亡有破産者公悉罷之出片紙示期於民賦<lb/>
以先辦帥趙公子潚嘉歎不已曰此古循吏未為也下<lb/>
諸邑使為法太上更化詔舉縣令部使者以公應詔璽<lb/>
書褒勵增其秩通判臨安府帥雅相器重事悉關决能<lb/>
聲益白擢直秘閣知盱眙軍盱眙扼南北之衝時講信<lb/>
初定連易三守莫當上意益命精其選大臣以公對公<lb/>
夷翦荆棘規創官守招徠流亡經理財賦不數月稱治<lb/>
<pb n="KR4d0258_WYG_015-3a"/>
北人嘗遊騎境上覘者以聞下公詗實否公言敵情易<lb/>
測不過外張聲勢敢以合門保無他已而果然前是北<lb/>
人戍在泗毎夕必鳴鼓角以相震至是悉徹警有乗風<lb/>
絶淮為北人候得致諸泗守守怙敵威素暴及是悉歸<lb/>
之曰毋啓釁也二守益歡至需酒藥不疑徙滁州值增<lb/>
築維揚古城調瓴甋傍郡騷然獨滁賦不加民先期而<lb/>
集有請調夫真滁和築六合瓦梁堰以備敵朝廷下其<lb/>
議公抗論以為非策且作未必即成成未必能久久未<lb/>
<pb n="KR4d0258_WYG_015-3b"/>
必可用而何以勞民殫財為事寢不行提舉江西常平<lb/>
核義廩虚籍得米為石九十萬曰是將有大饑公既去<lb/>
果旱飢民仰活甚衆知秀衢二州不赴提舉浙江常平<lb/>
嵗適歉公力講荒政捐官粟以濟不足則勸分富民人<lb/>
皆樂輸價不翔踴遷兩浙轉運判官陞副使有㫖下轉<lb/>
運常平司議濬運河由永樂以南抵長安閘提舉官恡<lb/>
費摇以未可公曰一役不勞二司請獨徃亟徃調夫以<lb/>
身督役未再旬訖事役簡功倍至今賴之知揚州再除<lb/>
<pb n="KR4d0258_WYG_015-4a"/>
兩浙轉運副使未幾章罷除江東轉運判官陞副使淳<lb/>
熈四年冬召還為户部郎中明年遷將作監太府少卿<lb/>
丐外直寶文閣浙西提㸃刑獄未赴以疾免尋得祠八<lb/>
月四日戊午終於里第享年六十有四官朝議大夫公<lb/>
姿稟嚴重動有典刑赴義若渇惟恐居後在建昌守倅<lb/>
不相能倅已受代有訟者守檄尉留之將以逞憾公宻<lb/>
導其行而復以無及在臨安有制置沿海者辟公以屬<lb/>
公策其必敗力辭不獲後果被黜左右攘袂莫顧公極<lb/>
<pb n="KR4d0258_WYG_015-4b"/>
力調䕶返諸故里涖官奉法不可干以私雖達官要人<lb/>
亦莫能屈將詣行部從者僅十數計日給廩郡邑無毫<lb/>
髪擾軺車所届訟者雲集假以色詞延問反覆人人得<lb/>
盡其情雅意人物嘗謂薦削寧不在我既徐觀深察以<lb/>
拔其所知又因其所知以拔其所未知有未嘗識面者<lb/>
推賢揚善自其天性所汲引多寒畯後皆知名折獄務<lb/>
寛通判臨安有不逞千輩謬言不敬府吏希㫖將抵重<lb/>
辟公曰酒誤安至是竟以輕論盱眙有坐越境羣繫者<lb/>
<pb n="KR4d0258_WYG_015-5a"/>
公閲其容止病悴非真有他計原情奏貸之江右嵗歉<lb/>
居民曹伍攘粟逮繫充斥將論以强盜㑹攝憲觸熱行<lb/>
郡慮從末减所平反非一其臨民率風厲以教化而縁<lb/>
飾以儒雅利興害除弱扶强抑毅然以身任責及其遇<lb/>
事隨見隨决破奸發伏吏不敢欺在淛右兼攝姑蘓嘉<lb/>
禾在江左兼當塗臺府之事交至並酬恢恢益有餘地<lb/>
尤長於治賦知取予慎出納視官物如其家視公費如<lb/>
其私不事苞苴不飾厨傳以譁世干譽所至府庫充衍<lb/>
<pb n="KR4d0258_WYG_015-5b"/>
後人利之在官市物厚酬其值公堂供張去輒按舊籍<lb/>
還之俸外增給嵗時互餽却而不受有不可却者歸之<lb/>
公帑其亷潔盖公餘事覲辭凡八對便廷所言皆剴切<lb/>
時病如論宣司當復發運可罷計臣宜久任尤深達國<lb/>
體召自淮東上且將用公未至而不樂者遂相排抵公<lb/>
閲其章則皆浮言喜曰如是吾無大過矣遲次家居言<lb/>
者復疏其疾公曰吾丐閒已决及期且露章得免吾志<lb/>
也初通議以勤儉累貲公克承先志自奉甚約又以戒<lb/>
<pb n="KR4d0258_WYG_015-6a"/>
子弟而化其家人不知者直以為嗇至人有急推財赴<lb/>
之無一分顧惜意友愛同産二妹靳擇所適厚為資送<lb/>
歸焉外親之貧若病者悉力振起使不乏絶如廣義莊<lb/>
發私積施及宗族生養死𦵏賴公以濟者不可勝紀前<lb/>
配賈氏顯謨閣直學士諲之孫女再配榮氏敷文閣待<lb/>
制薿之女子男五人大成宣教郎知金壇縣大任迪功<lb/>
郎主袁萬載簿大年安豐縣尉大椿大鈞早卒一女尚<lb/>
幼孫男五人游將仕郎餘未就傅以某年某月某日歸<lb/>
<pb n="KR4d0258_WYG_015-6b"/>
窆於平江府某縣某鄉某山先塋之右方祔二夫人其<lb/>
孤大成以公之甥曾㬇之狀來請銘惟某與公世姻且<lb/>
辱知最厚其敢以固陋辭乃銘曰<lb/>
胡遷晉陵大自文恭其後孔昌有卿有公維時名卿克<lb/>
肖乃祖出入踐揚蔚有譽處我剸我乂孰錯孰盤我廪<lb/>
我衣孰飢孰寒胡不髙位以稱厥徳胡豐於才而夀則<lb/>
嗇其發涓滴其儲淵泉愈積益蕃百世之傳<lb/>
　　　朝奉郎提㸃江南東路刑獄趙公墓誌銘<lb/>
<pb n="KR4d0258_WYG_015-7a"/>
乾道二年孝宗皇帝龍飛親策多士於廷臚傳第三三<lb/>
山趙公某徐步而出氣貌粹然進止詳雅在廷之士莫<lb/>
不傾矚或以公輔期之一日之間聲譽暴白天下之人<lb/>
始聞公名已而入幕府仕王朝據義守正不為權勢屈<lb/>
天下之人乃服公氣節出擁州麾將使指所治可紀風<lb/>
采凛然天下之人又知公才可大用惟恐用之不早而<lb/>
不盡其才也及其駸駸嚮進中道而殞莫不咨嗟太息<lb/>
為公痛惜又為朝廷惜之公字景明其先開封太原人<lb/>
<pb n="KR4d0258_WYG_015-7b"/>
曾王父懐王父信皆隠徳弗耀父格始以儒學逰上庠<lb/>
籍籍有聲建炎間避地於閩因家焉遂不求仕以公恩<lb/>
贈朝奉郎公天資岐嶷不類常兒少孤自立勵志力學<lb/>
問為文章不肯碌碌慨然有四方志束書走二浙親良<lb/>
師益友磨礱漸漬沉浸融液益昌其文挾所有與天下<lb/>
之士争衡一舉而登上第授左承事郎僉書奉國軍節<lb/>
度判官㕔公事郡將為苛政人情不堪屬吏無敢白事<lb/>
公平氣直辭與之争可否將初亦竦受久而怒其咈已<lb/>
<pb n="KR4d0258_WYG_015-8a"/>
也輒攟摭之公即日投檄去兩易寧國軍未赴改差監<lb/>
潭州南嶽廟尋差充詳定一司勅令所刪定官時復置<lb/>
勅局遴選名士為之首以畀公朝士皆以得人為慶公<lb/>
雖在下位朝政有大闕失必危言極論時當國者以恢<lb/>
復為己任功利之説蠭起如造甲葉蒐土兵團民保招<lb/>
良家檢括蘆場增税廢畝新政異令紛然不一公因輪<lb/>
對條陳三事大要以寛民力結人心治軍旅理財賦為<lb/>
急又嘗面詰時相辭氣憤激無所畏忌相雖不樂而矯<lb/>
<pb n="KR4d0258_WYG_015-8b"/>
情謝之㑹西府除拜非才物論沸騰公帥同列貽書言<lb/>
路以激怒之繼而䑓諌接踵斥逐又貽書廟堂以譏切<lb/>
之竟不一登其門力丐外補出知撫州撫俗獷險公明<lb/>
教條嚴約束破姦發伏豪民猾吏消縮推沮屬邑有大<lb/>
姓武斷鄉閭恣為暴横㑹有告者具得其姦狀捕而寘<lb/>
之法闔郡稱快湖南狂冦衝突旁郡官吏並縁為擾民<lb/>
不奠居至有奔竄者公乃移文屬邑嚴保伍之法重科<lb/>
配之禁民恃以不恐而吏亦不敢侵漁既而調禁卒輦<lb/>
<pb n="KR4d0258_WYG_015-9a"/>
餽餉訖事無譁一方按堵如故以致損租耗以利民捐<lb/>
公田以養士約郡費以葺浮梁凡可以裕民而媺俗者<lb/>
莫不具舉治行為天下守之最部使者以聞方且召用<lb/>
適江西新罹冦攘人心易摇朝廷擇良吏以安之謂無<lb/>
以易公就除本路提㸃刑獄江鄉素號健訟有珥筆之<lb/>
風鐀吭貫足者無日無之公曰天下詎有㝠頑之俗哉<lb/>
顧教化不明耳於是訓飭告戒丁寧懇到揭之通衢有<lb/>
不悛者然後繩以法俗為少變公留意庶獄所在先造<lb/>
<pb n="KR4d0258_WYG_015-9b"/>
囹圄呼繫囚親詰之積牘盈几一矚無遁情凡所平决<lb/>
悉當於罪靡有異詞久之移節江東平反讞議如在江<lb/>
右時嵗饑番陽流殍盈野公乃檄郡發倉實以與民或<lb/>
曰此常平職也盍以聞君曰若爾則吾民填壑矣亟命<lb/>
發之且自劾尋有㫖諉公經度公具為區處整整有叙<lb/>
闢浮屠之宫候置之館公私之邸舎分處之凡釡錡薪<lb/>
蒸之具衣衾醫藥之費纎悉畢備計日給廪大小有差<lb/>
在官之山林藪澤縱其樵漁陵隰原野聽其種植流人<lb/>
<pb n="KR4d0258_WYG_015-10a"/>
至者如歸自冬徂春所全活數萬人饒民賴以更生總<lb/>
餉者方以宿逋責償諸郡覈其數皆名存實亡無一可<lb/>
償者公請於朝蠲其逋以鉅萬計秩滿知寧國府未行<lb/>
改湖北轉運副使以親嫌自列又改江東提㸃刑獄公<lb/>
遺愛在民去思方切聞公復來懽忭交慶既至興利除<lb/>
弊不煩設施郡邑相安吏民信服獄訟衰息盜賊消弭<lb/>
坐以無事期年卒於官時淳熙十二年二月三日也享<lb/>
年四十有八公端靖簡黙内剛而外和與人交淡而久<lb/>
<pb n="KR4d0258_WYG_015-10b"/>
見義必為介然有守不可以勢力回奪其政知寛猛開<lb/>
闔弛張以時出之必使吏畏而民愛尤以教化為先至<lb/>
臨川日未遑他務首葺顔魯公祠使人知所敬嚮待寮<lb/>
吏以禮不責其全有一善必誘掖而薦進之唯恐不及<lb/>
貪冐苟得與夫罷軟不任事者亦劾之不貸謹畏清約<lb/>
不妄取予罷鄰道之交賄却屬郡之例餽於勢利之際<lb/>
人所競逐公方隤然迹與衆逺徊翔逺外十有餘年識<lb/>
者莫不歎其滯留公處之宴如也公之兄焯登乾道壬<lb/>
<pb n="KR4d0258_WYG_015-11a"/>
辰進士第仕至國子監主簿兄弟皆以文學知名公事<lb/>
之如父家務悉咨稟而後行所之官必迎侍以俱終始<lb/>
無間言監簿先公二年卒公哀毁過甚自是怏怏不樂<lb/>
因以得疾其友愛如此平生淡泊無他嗜常以書自娛<lb/>
手不釋巻其為文辭約而理豐長於序事有文集藏於<lb/>
家積官至朝奉郎娶鄭氏封安人二子宣伯迪功郎湖<lb/>
州歸安縣主簿慈仲應進士舉女二人長適文林郎嘉<lb/>
興府嘉興縣丞蔡康次適迪功郎潭州益陽縣主簿韓<lb/>
<pb n="KR4d0258_WYG_015-11b"/>
同諸孤奉公䘮以次年二月二十四日𦵏於平江府吳<lb/>
縣穹窿山長連塢之原嗚呼公之才識足以經逺氣節<lb/>
足以立事謂宜不次而用然年不踰五十而用止於此<lb/>
非命也夫所以死之日士君子識與不識莫不咨嗟而<lb/>
痛惜之况余與公同年進士又嘗同寮且有姻連此情<lb/>
如何哉諸孤以銘屬余余將奚辭銘曰<lb/>
天之生才疑非虚嗇不使年寧若無公志萬里方權輿<lb/>
如馭良馬駕輕車振策發軔康莊衢衆人皆驟我弗驅<lb/>
<pb n="KR4d0258_WYG_015-12a"/>
鳴鑾按轡行徐徐一朝變故非所圗軸折輪柅馬卒瘏<lb/>
胡不逺到廢半塗止或尼之其天乎用雖不究慶有餘<lb/>
造物或者相乗除<lb/>
　　　中大夫致仕朱公墓誌銘<lb/>
某莆人先大父始寓毗陵某自弱冠宦遊四方後十年<lb/>
由三館出守暨陽歸待戍期至則訪士大夫之賢者時<lb/>
三山朱公朝宗亦居是邦一見傾蓋如平生歡某少公<lb/>
二十四嵗公不鄙夷遂為忘年交自是日從公游稔其<lb/>
<pb n="KR4d0258_WYG_015-12b"/>
為人胷中灑落如光風霽月無一㸃凝滯承上接下一<lb/>
以誠意與人交耐久終始如一不以齒爵加人無少長<lb/>
貴賤皆得其讙心薫然君子長者也某使嶠南公守潮<lb/>
潮與循梅汀贑壤地相接彌望千里蔚為盗區有沈師<lb/>
者聚衆山谷間稍侵郡境郡人震恐公謂盜賊依山負<lb/>
險時出為害發兵深入正墮其計中乃召募山砦土豪<lb/>
嚴稹丘浩等授以方畧阨其衝要以坐困之已而計窮<lb/>
出鬭勦戮六十餘人生擒三十餘輩唯沈師捧頭鼠竄<lb/>
<pb n="KR4d0258_WYG_015-13a"/>
官軍無遺鏃之費餘黨悉平於是又知公為能吏諸司<lb/>
以公治最第一合辭交薦未及剡上而公遭誣論罷廣<lb/>
帥周公自彊猶以公捕盜功聞於朝竟不報士論惜之<lb/>
公諱某朝宗其字也曾王父義王父中皆不仕父信有<lb/>
潛徳以公恩贈中奉大夫公幼失怙恃王母林氏撫養<lb/>
之自力學問親師友少長慨然有四方志鼓篋游上庠<lb/>
登紹興十八年進士第授左迪功郎台州臨海縣尉公<lb/>
不以小官而苟於其職盡力求盜盜發輒得州上其功<lb/>
<pb n="KR4d0258_WYG_015-13b"/>
改左迪功郎知臨安府於潛縣為政精明遇事能斷鈎<lb/>
深索隠發姦摘伏吏不敢欺舊用户長催科多以代輸<lb/>
破産公分三十人為一甲以甲内最髙者一人催理本<lb/>
户先足即以甲帖授其次由是不勞程督人人樂輸公<lb/>
私俱便行之至今鄉豪徐衡父子以貲得官武斷一邑<lb/>
為良民害官吏畏其凶焰莫敢誰何且曲意奉承之否<lb/>
則獲禍公按治其罪不䘏也京尹趙公子潚韙之特為<lb/>
奏褫徐所居官徐又訴于朝詆公甚力尹方欲窮治尋<lb/>
<pb n="KR4d0258_WYG_015-14a"/>
以内降移大理獄尹即堂白訟言徐之誣㒺徐乃伏辜<lb/>
卒以法逺徙一邑稱快治聲徹聞三十二年擢主管城<lb/>
北右廂公事隆興元年除監都進奏院未赴改除幹辦<lb/>
諸軍審計司乾道二年除司農寺丞四年改除宗正寺<lb/>
丞奏乞選文臣宗室知外宗正事以革南班驕恣之弊<lb/>
孝宗稱賞自此宗室不用南班從公請也五年權金部<lb/>
郎官未幾移考功因奏對上備邊六策又乞以州兵分<lb/>
番更戍於帥府以時簡閲上皆嘉納㑹有更迭之制是<lb/>
<pb n="KR4d0258_WYG_015-14b"/>
嵗差知台州台素匱乏官兵衣廪皆不時給削煩去弊<lb/>
儉出薄入用度自足郡無貢院每大比則闢寺宇為之<lb/>
科需煩擾士民皆不便公乃以官田易佛寺之蔬圃四<lb/>
十畆捐公帑募匠石凡瓦木工役之費悉給其直約令<lb/>
自辦閲月落成民不知役士子咸賴其庇先是陛辭之<lb/>
日上有他日召用之意甫及七月召命果下新制必候<lb/>
代者合符故公復留乃坐論免八年差主管台州崇道<lb/>
觀明年差知潮州淳熙四年到郡溪南一鄉鬻鹽為生<lb/>
<pb n="KR4d0258_WYG_015-15a"/>
禁之則為盜一日禁卒蘓寶者率其徒百餘人張旗幟<lb/>
羅兵刃拏舟鼓噪順流而下聲言捕盜一郡皆駭謂必<lb/>
生變公不為動徐以檄召之治其首惡餘悉罷遣公臨<lb/>
事有謀類此公去之明年沈師復出為惡其勢張甚騷<lb/>
動閩廣至勞朝廷興師重費僅而平定乃知公前日曲<lb/>
突徙薪之功多也公自潮陽歸即有倦遊之意奉祠家<lb/>
食於寓舎之東偏闢地治圃窪者為池髙者為山松軒<lb/>
竹徑蔬畦花塢皆手自葺創屋數楹名曰安鄉角巾藜<lb/>
<pb n="KR4d0258_WYG_015-15b"/>
杖徜徉其中若將終身焉公初尉臨海丞相王公居其<lb/>
前繼宰於潛丞相葉公踵其後二公當國左推右挽不<lb/>
遺餘力終亦不偶公自念晚節蹭蹬慨然有掛冠之請<lb/>
親故以年未耄諸子多白丁力諫止之公誦山谷之語<lb/>
曰子孫墮地自有分齊豈能為百草憂春雨乎竟納禄<lb/>
謝事時年方六十七公於書無所不覽口誦手抄至老<lb/>
不倦為文若不經意睥睨立成粲然可觀嘗因陛辭進<lb/>
國朝名相龜鑑大略叙述名相言行事實斷以已見玉<lb/>
<pb n="KR4d0258_WYG_015-16a"/>
音稱奬又嘗掇拾前人野史雜説之訛舛者以正史他<lb/>
書折衷之名曰遮眼録丞相周益公歎服以為竒書公<lb/>
好善樂施周人之急嵗寒以衣衾薪米散給貧者行之<lb/>
累年人受實惠有二從弟淵津幼孤無所歸撫鞠訓導<lb/>
過於已子淵中淳熙年進士科公娶毗陵姚氏因家焉<lb/>
子孫蕃衍婚姻蔓延勢不容歸乃命津復還祖居畀以<lb/>
舊業使之掃墳墓奉蒸嘗嵗時又捐金帛資給之其孝<lb/>
友如此自得謝之後絶口不及時事家事不問有無又<lb/>
<pb n="KR4d0258_WYG_015-16b"/>
創小廬於後圃之東牓曰見菴焚香誦書或燕坐終日<lb/>
尤喜賓客客至則具杯酒笑語從容唯恐其去里社燕<lb/>
集必先至後歸强之飲必釂未嘗臧否人物評議是非<lb/>
每曰今夕可止談風月耳晚年氣體清健精神悦澤食<lb/>
生飲冷不减壯者屬纊之日猶取佛書誦之合掌而逝<lb/>
時慶元四年四月二十九日也享年八十有二積官至<lb/>
中大夫爵侯官縣開國男賜三品服妻封令人先公卒<lb/>
一年令人賢而明治家有法米鹽瑣屑必躬親之祭享<lb/>
<pb n="KR4d0258_WYG_015-17a"/>
賓客服食器用務極精潔公得内助為多男五人室<hi>案此</hi>
<hi>下原本缺二字</hi>郎提領犒賞酒庫所幹辦公事堂文林郎知慶<lb/>
元府慈溪縣皆讀書應舉嘗與計偕壁垕基俱業進士<lb/>
室先公卒女二人故從事郎台州軍事判官魯可舉鄉<lb/>
貢進士王楷其壻也孫男女六人曾孫男一人公官五<lb/>
品夀八秩夫婦偕老子孫滿前自起家至告休四十年<lb/>
無期功之戚仕雖齟齬亦至二千石笑傲林泉享有清<lb/>
閒之福者十五年如公亦鮮儷矣洪範所謂五福公兼<lb/>
<pb n="KR4d0258_WYG_015-17b"/>
有焉諸孤以是年八月七日合𦵏於晉陵縣安定西鄉<lb/>
丘墅村令人姚氏之塋將𦵏以陳昭州昕所撰行實來<lb/>
請銘某念從公遊最久知之尤詳不當以蕪纇辭銘曰<lb/>
公以孤童感慨奮厲來游賢關遂收名第踐揚中外垂<lb/>
四十年所至底績治聲翕然周旋險夷雍容出處未老<lb/>
抗章掛冠神武貪榮冐寵所得幾何康寧夀考所享孰<lb/>
多寧此有餘而彼不足造物乘除詎知非福積善餘慶<lb/>
未艾方興百世蟬聨子嗣孫承丘墅之原公所卜室於<lb/>
<pb n="KR4d0258_WYG_015-18a"/>
兹歸藏其固其密<lb/>
</p>
<p>
</p>
  </div>
</body>
</text>
</TEI>
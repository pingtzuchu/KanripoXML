<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>定齋集卷八</head>
    <p>
<pb n="KR4d0258_WYG_008-1a"/>
欽定四庫全書<lb/>
　定齋集卷八　　　　　　　宋　蔡戡　撰<lb/>
　　書<lb/>
　　　上汪制置書<lb/>
某不佞結髪學問留閲前史見古之名世鉅公與夫忠<lb/>
義豪傑之士莫不斂袂正色遐想而景慕之及觀蘇東<lb/>
坡論司馬温公之徳至於感人心動天地巍巍如此而<lb/>
蔽以二言曰誠曰一某廢卷太息恨不與公同時端拜<lb/>
<pb n="KR4d0258_WYG_008-1b"/>
而師之晚從儒林文人逰因論誠一之學皆曰得温公<lb/>
之傳者丞相趙公而已趙公以是傳之閣下某方在齠<lb/>
齓而趙公亡矣不可復見矣吾道所寄者閣下也某願<lb/>
見閣下垂二十年閣下道徳日彰名聞日流又為天子<lb/>
侍從之臣一介之士仰之如神人某也自度愚魯無用<lb/>
之軀不足以進於大君子之門退而學焉幸其有成以<lb/>
求一言之質不謂閣下出典方面自閩而蜀某為貧所<lb/>
驅隨牒遷徙願見閣下又不可得夫以二十年欽慕願<lb/>
<pb n="KR4d0258_WYG_008-2a"/>
見之切一旦償所志焉事有不可遇而卒遇殆天有以<lb/>
啟之也恭惟閣下挾天人之資躡聖賢之躅少時雋聲<lb/>
洋溢老師先生無與對衡者射䇿宸廷一筆萬言敷陳<lb/>
治道天子擢為第一天下之士比閣下以賈誼方持權<lb/>
者用事屈伸肘足以榮辱人稍稍附㑹立登青雲閣下<lb/>
未嘗目逆而心動閉門却掃澹然無營視鐘鼎富貴屑<lb/>
焉而唾去唯恐不速心如山嶽積金至斗莫能移之天<lb/>
下之士比閣下以黄憲逮閣下受知兩宫㳺壁水登瀛<lb/>
<pb n="KR4d0258_WYG_008-2b"/>
洲厯天官貳卿文昌八座為君藥石為國蓍龜為學者<lb/>
宗師天下之士比閣下以韓愈殊不知閣下之道得於<lb/>
二公之傳惟誠惟一窮天地亘古今而不渝天下之士<lb/>
因其所見而言之閲三十年而變其説是未知閣下者<lb/>
也方今聖天子勵精圖治寤寐仄席以待閣下行將柄<lb/>
用矣二公相於元祐紹興之初經綸之業用而未既傳<lb/>
之閣下閣下涵養滋乆隠而未施當朝廷艱難豈容釋<lb/>
然於斯時哉不有施於今日萬世惜之伏念某莆陽人<lb/>
<pb n="KR4d0258_WYG_008-3a"/>
齒少且賤無他技能惟知讀古聖賢之書以筆舌鳴其<lb/>
窮雅尚風節不肯與世浮沉嵗丁丙戌隨諸生試有司<lb/>
偶在選中天子親䇿於廷問以當今之弊某縱口所言<lb/>
抵冐忌諱罪在不赦天子哀其狂愚置之異等某感慨<lb/>
奮發誓有以報萬一中夜屢起輟食興歎鰓鰓然憂在<lb/>
宗社每念材智駑下議論淺短無以自効兹幸閣下召<lb/>
節東來某負弩道傍仰瞻儀刑側聆謦欬厭快夙昔欽<lb/>
慕之志私竊自省某所願學者二公也閣下之道二公<lb/>
<pb n="KR4d0258_WYG_008-3b"/>
之道也今某親見大君子而師之其可自暴自棄嘿嘿<lb/>
而無所言哉某秉牘為贄以勤館人者非敢私也如蒙<lb/>
閣下呼置坐隅設問以觀所存儻或可教憐其區區之<lb/>
誠告以一二某當與學者共之固某所願也非所敢望<lb/>
也冐犯威嚴震慴俟命<lb/>
　　　上虞樞宻書<lb/>
某嘗聞言有切于事衆人以為迂而君子以為必然不<lb/>
可不察也世之言治者不過曰富國也強兵也言之則<lb/>
<pb n="KR4d0258_WYG_008-4a"/>
羙而可聽聽之則樂而忘倦為是説者追時好取世資<lb/>
而已求以富國國未必富而民且貧求以強兵兵未必<lb/>
強而國愈弱利不一二害將十百不知究其本而從事<lb/>
于其末去治逾逺矣有人焉以仁義之説而告其君非<lb/>
唯君之不信衆必相聚而笑之曰是書生之常談也是<lb/>
迂儒之髙論也幸其君之不信而得以申巳之説此言<lb/>
之所以不行而王政之所以不可復見也漢之文景五<lb/>
六十載之間移風易俗黎民醇厚唐之貞觀之治外户<lb/>
<pb n="KR4d0258_WYG_008-4b"/>
不閉行旅不齎糧非仁義之效而何是三君者固未純<lb/>
于王道而其治已彰彰如此孰謂仁義不可以致治乎<lb/>
議者必曰漢唐之時海内為一天下無事日引月長庶<lb/>
㡬有成今日之勢似非昔比疆土未復也陵寢未修也<lb/>
九重之上禹菲舜癯皇皇焉思中興之治旦暮而冀之<lb/>
今欲責成效于數十年之後是猶指來嵗之粟以療飢<lb/>
亦已晚矣夫國之强弱不在于地之廣狹而在于民之<lb/>
安危湯以七十里興文王以百里起徐偃王不足道也<lb/>
<pb n="KR4d0258_WYG_008-5a"/>
一行仁義而歸之者三十六國而况今日乎今日之地<lb/>
方數千里中原之土皆吾境也中原之民皆吾赤子也<lb/>
其思宋之心未艾也苟行王政則將于于然襁負其子<lb/>
而至矣不此之務必欲持富國强兵之説曰如是而國<lb/>
可富如是而兵可強如是而中原可復如是而敵人可<lb/>
賔此説一行未見其效而民已告斃矣借如其説是欲<lb/>
舉天下之大而决于一戰以僥倖萬一豈不殆哉今人<lb/>
有千金之産為有力者攘其半必將奮袂而與之争争<lb/>
<pb n="KR4d0258_WYG_008-5b"/>
必不勝而力愈困矣曷若保其所有日積月累貲用既<lb/>
饒坐待敵人之弱而取之不唯已失復得敵人之貲庸<lb/>
詎知其不為我有乎噫此萬全之䇿也昧者不知而汲<lb/>
汲于目前之利此某所痛惜者也為今日之計莫若節<lb/>
浮費省冗官減無名之征以結民心汰無用之卒而練<lb/>
軍實勸農桑而抑末作示敦樸以振頽風凡立政用人<lb/>
發號施令一本于仁義廟堂之上勤勤而行之守之以<lb/>
專持之以乆不數年間當有成效雖不求以富國而天<lb/>
<pb n="KR4d0258_WYG_008-6a"/>
下有餘不求以強兵而天下無敵矣此必然之理必至<lb/>
之勢也恭惟閣下以王佐之才為聖人之學所以輔相<lb/>
吾君者皆仁義之道尚何待於言哉某也莆陽一鄙夫<lb/>
曏者天子親䇿于廷蓋嘗以是説而獻之天子矣今復<lb/>
以告閣下雖其言近迂而區區之心實欲以禹湯文武<lb/>
望吾君以伊傅周召而期于閣下閣下不以為迂而忽<lb/>
之某將有深于此者次第而進之<lb/>
　　　乞更運京西樁管米書<lb/>
<pb n="KR4d0258_WYG_008-6b"/>
某近具奏聞乞於和糴米内移運十萬石前去襄陽府<lb/>
軍前樁積以為邉備已蒙睿㫖行下某除節次差官運<lb/>
米十五萬一百餘石起發去訖照得淳熈元年襄陽府<lb/>
樁積米二十五萬七十餘石自後每嵗朘削至七年尚<lb/>
餘八萬石八年九年終止有四萬石餘借支過二萬石<lb/>
及撥五千石付襄陽府賑糶外實存米一萬八百餘石<lb/>
通計今來所運米止及十六萬九百餘石若是平居無<lb/>
事以備水旱則為有餘萬一緩急為城守之計則不足<lb/>
<pb n="KR4d0258_WYG_008-7a"/>
某所運米十五萬一百餘石已費水脚縻費等錢五萬<lb/>
九百餘貫夫米一千九百餘石係某於出納之際拒絶<lb/>
人情收簇到上件錢數即不敢侵用經常錢物及不曽<lb/>
分科另項樁管外某深慮一旦罷斥之後來者見此儲<lb/>
蓄不復加意財賦每遇闕乏循例支借以苟免目前之<lb/>
急不為永逺之計其於一路利害甚重謹具申尚書省<lb/>
伏乞鈞慈特賜劄下本府令其樁管不得輒擅妄用遇<lb/>
有緩急具申朝廷方許支撥仍令帥臣到彼分明交割<lb/>
<pb n="KR4d0258_WYG_008-7b"/>
庶㡬不致失陷可以永逺為水旱盜賊之備伏候鈞㫖<lb/>
　　　辭免乞宫觀書<lb/>
某至愚極陋猥蒙朝廷使令南北東西惟其所命不敢<lb/>
辭難七年之間奔走萬里誤恩董餉近在陪都方幸便<lb/>
家遽有易地之命即日就塗不敢以親老道逺為觧到<lb/>
此數月財計粗足不至急闕可以偷安養拙無何舎弟<lb/>
道中感寒一病荏苒遂至喪亡某同産只此一弟老母<lb/>
最為鍾愛母子三人相依為命一旦夭折老母觸緒傷<lb/>
<pb n="KR4d0258_WYG_008-8a"/>
感頓覺衰悴重念某去嵗盛夏觸熱登程隆冬冲寒渉<lb/>
險良賤死亡五人舉室憂疑凛凛然人不自保絶無生<lb/>
意㡬不可一日居此今聚指五百去家二千餘里水陸<lb/>
艱危若更貪戀禄仕而不知止深慮災患之來有甚於<lb/>
此者愈更狼狽欲望鈞慈察其危迫之悃憐其奔走之<lb/>
勞特賜敷奏改畀祠禄庶㡬稍便親養少弭災咎異時<lb/>
朝廷有煩難任使死且不辭伏候鈞㫖<lb/>
　　　辭免除檢正書<lb/>
<pb n="KR4d0258_WYG_008-8b"/>
某伏準尚書省劄子三省同奉聖㫖蔡某除中書門下<lb/>
省檢正諸房公事某聞命震懼無地措躬某一介妄庸<lb/>
誤蒙朝廷器使出入中外踰二十年雖殫竭疲駑勉圖<lb/>
報效然終無絲髮之補徒積罪戾上貽譴訶昨者奉祠<lb/>
還家方便親養曽無滿嵗畀節近畿今兹到官甫及三<lb/>
月又蒙誤恩召還宰屬顧某何人乃辱朝廷紀録如此<lb/>
伏念某受材至陋賦分數竒叨竊既多滿盈是懼丁年<lb/>
以後災患頻仍積憂薫心老形悉具去夏為寒濕所薄<lb/>
<pb n="KR4d0258_WYG_008-9a"/>
右臂不仁手指拘攣執筆顫掉書判大字固已欹斜兩<lb/>
省細務浩繁必難書擬矧惟省闥絲綸之任其選不輕<lb/>
某已試㒺功豈宜冐處自揣不稱公議謂何若不控辭<lb/>
必致顛踣欲望鈞慈特賜敷奏且令在外以備驅䇿某<lb/>
敢不勉行所學仰答上恩所有省劄不敢祇受見寄紹<lb/>
興府軍資庫伏乞處分<lb/>
　　　再辭免除檢正書<lb/>
某伏準尚書省劄子三省同奉聖㫖蔡某除中書門下<lb/>
<pb n="KR4d0258_WYG_008-9b"/>
省檢正諸房公事尋具辭免某官卑人㣲不應控避冐<lb/>
犯法禁輕凟朝廷罪當萬死某情實迫切勢不容已反<lb/>
覆思念槩之私計則非便揆之愚分則未安不免再有<lb/>
陳請伏念某一介么麽自幼叨竊一命讀書應舉力取<lb/>
科第豈無功名富貴之心長從師友獲聞緒論粗知命<lb/>
義大戒不敢僥倖以求進阿附以取容比年以來多難<lb/>
早衰分甘退屏唯恐禍患不測每以滿盈為懼去嵗宰<lb/>
掾之命從天而下恭值聖主龍飛萬物爭睹臣子之義<lb/>
<pb n="KR4d0258_WYG_008-10a"/>
所不當辭黽勉供職甫及八旬將母就養僅四十日未<lb/>
遑弛擔匆匆去國老母適以感冐力疾登舟㡬至委頓<lb/>
還家旬日調理方安母子是時指天為誓自此躬耕緜<lb/>
上以畢餘生不復作仕進之念但年未及老不敢納禄<lb/>
以取矯亷之譏近者蒙恩畀以一節又出意表朝廷在<lb/>
外任使亦難力辭冐昧此來方三閲月老幼幸粗安居<lb/>
忽叨召還舉室驚悸夢寐不安某自揣菲才不應復玷<lb/>
朝列必招物議上貽親憂若乃不知止足貪戀寵榮自<lb/>
<pb n="KR4d0258_WYG_008-10b"/>
取顛危累及老母為子如此朝廷何所用之况老母年<lb/>
垂八十稽之禮經八十者一子不從政某兄弟終鮮旁<lb/>
無兼侍自合謝事歸養田里朝廷或未忍捐棄且令在<lb/>
外以供煩使某亦可以展布四體少報國恩兼某以臂<lb/>
指拘急運筆甚艱委實有妨書擬不敢冐居要職欲望<lb/>
鈞慈察其本心初非虛偽力賜敷奏追寢前命俾仍外<lb/>
任庶於私計稍便愚分少安某已將本司職事牒提舉<lb/>
常平官鄭湜兼管某現居家聽候勅㫖伏乞早賜處分<lb/>
<pb n="KR4d0258_WYG_008-11a"/>
　　　辭免應辦孝宗皇帝梓宫渡江轉官書<lb/>
照對某準尚書省劄子孝宗皇帝梓宫渡江掩攅了畢<lb/>
應辦事務官知臨安府蔡某特與轉行一官某么麽書<lb/>
生遭際孝宗皇帝龍飛擢登上第入為卿士出持使節<lb/>
全家飽暖盡出隆天厚地之施自念孱庸無以効涓埃<lb/>
之報孝宗皇帝梓宫發引某適待罪天府盡瘁畢力職<lb/>
分之所當然何敢因此倖覬賞典所有轉官恩命義難<lb/>
祇受欲望朝廷特為敷奏寢罷前項指揮謹具申尚書<lb/>
<pb n="KR4d0258_WYG_008-11b"/>
省伏候指揮<lb/>
　　　修福寧殿了畢轉官辭免書<lb/>
某伏準尚書省劄子三省同奉聖㫖為修葢大内福寧<lb/>
殿應限了畢特與轉行一官仍減三年磨勘某不才待<lb/>
罪京邑繕治宫室職所當為某以府事浩繁不得朝夕<lb/>
董役不過旬日一再省視即與其他專一監造官司事<lb/>
體不同自揣無功不敢輒當懋賞冐昧祇受清議不容<lb/>
欲望朝廷特賜敷奏將某轉官減磨勘指揮寢罷庶㡬<lb/>
<pb n="KR4d0258_WYG_008-12a"/>
少安愚分所有省劄見寄臨安府軍資庫未敢拜命伏<lb/>
候指揮<lb/>
　　　辭免召赴行在書<lb/>
某伏準尚書省劄子奉聖㫖令赴行在奏事某聞命震<lb/>
驚措躬無地伏念某艱棘餘生分甘填委溝壑豈復有<lb/>
榮進之望甫遵吉制未敢輒控祠請忽叨奏事之命雖<lb/>
天地父母生成之恩不忍遐棄然某一介孤逺何以辱<lb/>
此異數某禄不逮親唯有移孝為忠盡瘁報國少盡臣<lb/>
<pb n="KR4d0258_WYG_008-12b"/>
子之義君父之命所不當辭重念某多難早衰心志凋<lb/>
耗精力疲憊尤素苦足疾間或發動自揣孱陋不堪朝<lb/>
廷任使竊慮鞭䇿不前自速罪戾欲望鈞慈特賜敷奏<lb/>
收還成渙改畀祠禄庶安微分獲保餘齡伏候指揮<lb/>
　　　上論邉事書<lb/>
某入境之初咨訪民間休戚邉防利害莫不首以安平<lb/>
州李宻為言到官詢究詣實檢㸃案牘見得李宻在溪<lb/>
洞中最為傑黠平時侵犯鄰洞刼掠省民外通交趾内<lb/>
<pb n="KR4d0258_WYG_008-13a"/>
結官吏凡有所欲無不遂意慶元四年知古甑洞趙迪<lb/>
簡事故别無子弟承襲李宻乃偽作趙迪簡生前文字<lb/>
以李宻第三子過房改姓名作趙民懐出繼趙迪簡之<lb/>
後重賂邕州溪洞司及太平寨官吏出給文帖以趙民<lb/>
懐知古甑洞李宻兼權知古甑洞事李宻乗機强奪殺<lb/>
死趙濟擄掠洞民盗開化外交趾山路意在吞併鄰洞<lb/>
包藏叵測本司累據古甑洞官典及籠州等州洞官典<lb/>
陳訴前政不過行下邕州及差官委曲戒諭追到官吏<lb/>
<pb n="KR4d0258_WYG_008-13b"/>
送獄根勘贓證甚明止從杖罪繼放其溪洞司幾宜韓<lb/>
榘押下邕州照勘某到官即行檢舉已將經略司副吏<lb/>
徐熈効用李昇從條决配及坐條下邕州將見勘人員<lb/>
結照得韓榘見係溪洞司屬官輒敢取受李宻金銀出<lb/>
給文帖以成李宻吞併之計情理重害不敢隠蔽除已<lb/>
具申朝省外伏望鈞慈特賜詳酌施行庶使溪洞姦黠<lb/>
知所畏憚不至强横侵犯鄰洞害及邊民<lb/>
　　　又書<lb/>
<pb n="KR4d0258_WYG_008-14a"/>
某猥以菲材濫膺委寄所部二十五郡三靣並邉蠻猺<lb/>
黎蜑紛錯雜處跳梁負固無時無之責重憂深日有淵<lb/>
氷之懼向者冐昧奏辟本路鈐轄耿明伏蒙朝廷不以<lb/>
人廢言曲從所請耿明拜命之次日適聞昌化軍士人<lb/>
李彬等糾率壯丁抗拒官軍殺傷將校竄入黎洞某亟<lb/>
遣耿明前去招諭耿明到軍即撤去寨柵罷遣戍兵示<lb/>
以不疑然後委部將宋執忠深入巢穴多方招諭李彬<lb/>
等相繼出參前後招到一千七百餘人不勞兵力撫定<lb/>
<pb n="KR4d0258_WYG_008-14b"/>
一方觧到李彬李噩二人送獄根勘未㡬又聞瓊州黥<lb/>
卒呉四弟等嘯聚兇徒結納黎洞出没作過侵犯省地<lb/>
剽掠居民前後累年為害非一近者迫近郡城公肆焚<lb/>
刼破文昌縣無復畏憚官兵不敢誰何適值知瓊州陳<lb/>
顯公報罷某就差耿明暫攝州事措置收捕耿明到州<lb/>
即招集七十二洞主出參與之㰱血為盟厚加賞犒示<lb/>
以恩信勉以忠義使之歸順朝廷不為賊援唯西浮洞<lb/>
主王安政叛盟居停賊黨為之囊槖故吳四弟等不服<lb/>
<pb n="KR4d0258_WYG_008-15a"/>
招降勢不容已耿明親率士卒夜造賊營掩其不備搗<lb/>
其巢穴盡擒渠魁居民獲安黎洞知畏舊有王居伶者<lb/>
侵占官地誘掠省民其徒實繁其勢滋熾屢與官軍抵<lb/>
敵官軍失利殺傷非一前後守臣唯務姑息以苟延嵗<lb/>
月耿明壓以兵威諭令出參王居伶俛首聽命退還鹽<lb/>
竈十三所海外並已安帖竊詳耿明膽略過人識慮精<lb/>
審所向輙克又能仰體朝廷好生之徳不務殺戮以全<lb/>
取勝一舉而三事俱辦不為無功兼宋執中首尾隨逐<lb/>
<pb n="KR4d0258_WYG_008-15b"/>
耿明出軍㡬年奮不顧身最為宣力功在諸將校之右<lb/>
兼一行士卒當此炎暑暴露日乆皆一時立功之人若<lb/>
不優加旌賞無以激勸後人今據耿明等第開具立功<lb/>
人數三司審實並無泛濫同銜具奏伏望鈞慈特賜敷<lb/>
陳詳酌施行<lb/>
　　　　小貼<lb/>
　照得今來招諭李彬李噩及收捕吳四弟等皆頼朝<lb/>
　廷威靈及耿明與士卒之力某獲蒙成教僅逃誅責<lb/>
<pb n="KR4d0258_WYG_008-16a"/>
　已為萬幸况比叨進律濫厠近列無功受賞深懼滿<lb/>
　盈衰病之軀惟恐顛踣不得生還故廬天實臨之絶<lb/>
　無一毫覬望區區之愚特為將士冐昧有請伏祈鈞<lb/>
　照<lb/>
　　　　僭易申禀<lb/>
　李彬李噩及吳四弟等招集徒黨動以千數而又結<lb/>
　納黎洞抗拒官軍亦非小盜若不乗時掃蕩必致猖<lb/>
　獗為害非細某身任憂責不敢張皇事勢驚動朝廷<lb/>
<pb n="KR4d0258_WYG_008-16b"/>
　故略具申禀今既為將士奏功不容不以實告非是<lb/>
　前後異同伏乞鈞察<lb/>
　　　代人上宰執書<lb/>
某聞自古君相之用人有所謂一定之法有所謂一時<lb/>
之權受一命者當為此官歴再任者當授此職先後小<lb/>
大因其資格而不容毫髮之私此法也才足以辦此事<lb/>
則與以是官功足以當此賞則加以是秩進退予奪因<lb/>
其能否而初無繩墨之拘此權也蓋法者所以處常才<lb/>
<pb n="KR4d0258_WYG_008-17a"/>
而權者所以待非常之才一於任法則賢愚同滯真才<lb/>
實能之人或有遐遺一於從權則能否雜遝僥倖奔競<lb/>
之徒得以濫進是故聖君賢相兼此二柄以網羅天下<lb/>
之士立一定之法付之有司操一時之權歸之宰相進<lb/>
退百官惟人才是用豈若有司規規然循守三尺為哉<lb/>
况君相所行即為一代之法若曰甲也不當為此官未<lb/>
可以驟進乙也未嘗為此職不可以躐等較其考任循<lb/>
其流品次第而用之亦不過一大有司耳宰相進退百<lb/>
<pb n="KR4d0258_WYG_008-17b"/>
官之權不已輕乎唐之常衮懲元載之弊杜絶請謁一<lb/>
切格以公議故無賢不肖之辨當時以為濌伯而不以<lb/>
為能崔祐甫懲常衮之弊薦舉惟人不自疑畏未踰年<lb/>
除吏八百多其親舊當時以為諧允而不以為私蓋宰<lb/>
相以至公取士為天子得人苟避嫌畏譏不敢一毫輕<lb/>
重於其間而曰有法存焉豈不失天下士乎恭惟某官<lb/>
致君澤民存伊尹之心禮賢下士行周公之道朝則服<lb/>
台衮坐廟堂以圖謀天下之治暮則歸私第開東閤以<lb/>
<pb n="KR4d0258_WYG_008-18a"/>
招延天下之士士有髙才絶識或沉於下相公必越次<lb/>
而進用之寸長片善或適於用相公必兼收而並蓄之<lb/>
故天下之士莫不激昂奮勵奔走讙呼争赴功名之㑹<lb/>
顧如某者椎魯無用之軀亦且踴躍自喜願歸造物之<lb/>
鑪伏念某宗室子也先人南渡以來僑寓江浙家徒四<lb/>
壁立某自弱嵗誦詩讀書為進取計螢窗雪牖朝虀暮<lb/>
鹽蓋飽歴而備嘗之膏梁之習夢寐所無也嵗在辛未<lb/>
兄弟同登儒科叨竊一官垂二十年矣向來改秩得邑<lb/>
<pb n="KR4d0258_WYG_008-18b"/>
江之徳化仰惟吾君吾相愛養元元為縣令者固當宣<lb/>
上意而承休徳三年之間疲精竭力於簿書獄訟之際<lb/>
不敢怠忽以至催科常入之賦應辦不時之需亦無廢<lb/>
事當路者誤以為能薦之於朝廷某敢自以為能哉相<lb/>
公之心如止水明鏡某之能否固不逃知人之鑒也某<lb/>
雖無髙才絶識仰禆山海亦豈無寸長片善備竹頭木<lb/>
屑之用乎相公方以權用人故持是説以進若曰某之<lb/>
才能不及於中賢格又拘於定制不足以膺非常之選<lb/>
<pb n="KR4d0258_WYG_008-19a"/>
俾退而從有司之法某尚何言哉進之退之惟相公命<lb/>
</p>
<p>
</p>
  </div>
</body>
</text>
</TEI>
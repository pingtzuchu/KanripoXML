<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>定齋集卷九</head>
    <p>
<pb n="KR4d0258_WYG_009-1a"/>
欽定四庫全書<lb/>
　定齋集卷九　　　　　　宋　蔡戡　撰<lb/>
　　啓<lb/>
　　　迎汪制置啓<lb/>
召還萬里入覲九重蜀道誠難昔有登天之喻長安不<lb/>
逺今興見日之嗟一劄流傳萬口交慶恭惟某官朝廷<lb/>
舊徳宇宙真儒學探㳺夏之淵源文擅卿雲之黼黻千<lb/>
年間氣獨開龍虎之祥七日超羣大過駃騠之勇蚤擢<lb/>
<pb n="KR4d0258_WYG_009-1b"/>
平津之第適當賈傅之年一人深簡於忠嘉四海必期<lb/>
於公輔由璧水師儒之選列甘泉侍從之班獻納中宸<lb/>
乆識尚書之履藩宣外屏屢分刺史之符常衮一變於<lb/>
閩風文翁大化於蜀郡累年去國何日興邦乆虛巖石<lb/>
之瞻果趣介圭之覲歌吉父蒸民之什式喜遄歸作髙<lb/>
宗説命之書佇期爰立某依歸有日瞻望無階披雲霧<lb/>
而覩青天方幸旌麾之屆同燕雀而賀大厦敢先竿牘<lb/>
之修<lb/>
<pb n="KR4d0258_WYG_009-2a"/>
　　　賀梁樞宻啓<lb/>
寵陞端殿擢貳樞廷朝夕論思既乆承於睿眷夙夜宥<lb/>
宻正有賴於謨明廟社尊榮人民震慴恭惟某官道直<lb/>
方大徳純粹精學有以見天地之心識足以明國家之<lb/>
體文章爾雅諧黄鍾大吕之音器用難名抱璞玉渾金<lb/>
之質早冠在廷之士親承當宁之知周旋清切之班宻<lb/>
邇邃嚴之地螭坳載筆視君舉而必書鳳閣演綸代王<lb/>
言而作命䟽榮東掖寓直北門乆厯禁塗身不離於漢<lb/>
<pb n="KR4d0258_WYG_009-2b"/>
闕直司文柄士咸仰於韓門果妙簡於淵𠂻俄躐登於<lb/>
樞筦方天下嚮無事然智者防未形雖甲兵之問不至<lb/>
廟堂豈容苟且一時之計而柱石之臣宜居輔弼必能<lb/>
維持萬世之基佇膺爰立之求以慰具瞻之望某幸逢<lb/>
盛際喜聽除音屬拘綴於守符阻進趨於賔館大厦成<lb/>
而燕雀賀方賴帡幪仙鼎就而鷄犬升願終覆育<lb/>
　　　賀王叅政啓<lb/>
光奉廷揚進叅國秉運籌而合上意有嘉底績之言共<lb/>
<pb n="KR4d0258_WYG_009-3a"/>
政而圖舊人果拜為真之命傳聞四達讙抃一詞恭惟<lb/>
某官簡重裕和䟽通博達氣有所養而剛大學無不通<lb/>
而髙明貫穿百家初不專於紙上酬酢萬變了無碍於<lb/>
胷中抱縱横適用之才負慷慨敢為之志洊更中外備<lb/>
厯險夷天府浩穰懋著尹釐之效禁塗清切允殫獻納<lb/>
之忠出守邉藩入司武部所居之名赫赫具瞻之節巖<lb/>
巖以此結兩宫之知卓然在羣公之右樞廷獨歩方承<lb/>
晝日三接之榮政路同寅巳動泰階六符之色豈止折<lb/>
<pb n="KR4d0258_WYG_009-3b"/>
衝於萬里更資夾輔於一人尹湯一徳享天心式契千<lb/>
齡之運蕭曹同心安海内共成萬世之功爰立之期可<lb/>
徯而俟某幸逢盛世喜聽除音屬拘綴於守符阻進趨<lb/>
於賔館大厦成而燕雀賀方賴帲幪仙鼎就而鷄犬升<lb/>
願終覆育<lb/>
　　　賀王叅政啓<lb/>
受命兩宫視師萬里人主之論將相意兼注於安危大<lb/>
臣之慮國家任何分於中外社稷之衞遐邇所瞻恭惟<lb/>
<pb n="KR4d0258_WYG_009-4a"/>
某官間世偉人為時雋老智浹萬物猶晦其光氣凌三<lb/>
軍莫名其勇際㑹千齡之運協同一徳之謀親結聖人<lb/>
之知顧得君如彼其專也自任天下之重謂非予覺民<lb/>
而誰哉乆貳樞廷進叅宰路已見精神折衝於千里更<lb/>
資股肱宣力於四方乃睠坤維是為天險宿師百萬衆<lb/>
下臨闗陜之衝列郡五十餘内控荆揚之勢盡䕶諸將<lb/>
總統六師自非左右之元臣曷任西南之重寄欲壯劍<lb/>
門之險不辭蜀道之難叱馭請行頓釋冕旒之顧賜環<lb/>
<pb n="KR4d0258_WYG_009-4b"/>
伊邇竚迎衮繡之歸某正託洪鈞欣聞渙號幸揚旌而<lb/>
在望當負弩以前趨仲山甫之徂齊方咏蒸民之什裴<lb/>
晉公之平蔡願賡皇武之詩<lb/>
　　　賀虞樞使啓<lb/>
鋒車入覲制冊疇庸領使樞廷増重五兵之寄視儀宰<lb/>
路聿新四海之瞻一劄流傳萬口交慶恭惟某官廟堂<lb/>
舊徳社稷元勲識造㡬先豈常情耳目之可到才周事<lb/>
變顧他人智力之已窮親結九重之知夐出羣公之右<lb/>
<pb n="KR4d0258_WYG_009-5a"/>
表裏忠亮險夷踐更任兼中外之隆身係安危之重破<lb/>
强金百萬衆夙髙淝水之功鎮全蜀五十城益壯劔門<lb/>
之險號令明肅紀律設張講求宏逺之謨盡革因仍之<lb/>
弊士氣百倍軍容一新坐凝禦侮之勲足見用儒之效<lb/>
提封萬里釋冕旒西顧之憂去國三年積衮繡東歸之<lb/>
望果被賜環之寵旋膺出綍之恩就正使名獨專兵柄<lb/>
絶搢紳之體貌聳簮笏之聽聞眷注非常用累朝之曠<lb/>
典精神及逺知吾國之有人某乆托洪鈞欣聞盛事用<lb/>
<pb n="KR4d0258_WYG_009-5b"/>
作霖雨行見相髙宗而中興穆如清風尚能繼吉甫而<lb/>
作頌<lb/>
　　　賀虞樞使啓<lb/>
孚號中宸正位西府惟樞廷置使任專總於五兵與相<lb/>
國等尊禮獨超於百辟傳聞四達懽抃一詞恭惟某官<lb/>
徳純粹精道直方大學窮今古豈徒誦説之云乎身係<lb/>
安危可謂社稷之臣矣出處一致勤勞百為乆陪帷幄<lb/>
之謀未正鈞衡之位肅將帝命出鎮坤維不辭蜀道之<lb/>
<pb n="KR4d0258_WYG_009-6a"/>
難欲固劔門之險隱若敵國賢於長城泰山巖巖益隆<lb/>
師尹之望赤舄几几咸徯我公之歸方勤宸扆之思果<lb/>
趣介圭之覲肆頒顯冊進長鴻樞由於歴試之詳正此<lb/>
乆虛之選用昭異數以表元勲天子之守在四夷暫倚<lb/>
樞機之重人主之職論一相佇膺鼎鼐之調某仰托洪<lb/>
鈞喜聞成命屬守符之拘綴阻賔閣之進趨鷦鷯之巢<lb/>
一枝粗安愚分燕雀之賀大厦敢效㣲誠<lb/>
　　　賀史發運啓<lb/>
<pb n="KR4d0258_WYG_009-6b"/>
寵錫宸綸擢居民部掌九貢而制財用允資兼足之謀<lb/>
總諸道而正使名式副乆虛之選音郵四達風采一新<lb/>
恭惟某官奥學造㣲懿猷經逺才裕糾紛之際蓋他人<lb/>
智力之已窮識該胎兆之先豈常情耳目之可到謀畧<lb/>
輻輳功名鼎夾忠嘉深結于凝旒訪問曲加于前席所<lb/>
居之名赫赫具瞻之節巖巖持槖懐鉛通金馬承明之<lb/>
直建牙植纛分玉麟居守之權上方茂建中興時則莫<lb/>
如自治爰念兵民之所急要當食貨之為先有餘力有<lb/>
<pb n="KR4d0258_WYG_009-7a"/>
餘財貴公私之並濟知所予知所取宜斂散之有方乃<lb/>
命寳臣俾膺重任内則總司于邦計外焉増畀于使華<lb/>
權九貨之低昻專百城之刺舉不特轉闗中之粟蓋將<lb/>
流地上之錢操贏貨以佐軍暫勞鞭算圖舊人而共政<lb/>
行見廷揚某正托餘輝欽聞成命揚旌在望將有幸于<lb/>
登龍秉牘寓誠敢自同于賀燕<lb/>
　　　賀史發運啓<lb/>
擢司邦計就畀使名以三十年之通坐制經常之費雖<lb/>
<pb n="KR4d0258_WYG_009-7b"/>
數千里之逺盡持飛輓之權竊以周建六卿首命司徒<lb/>
之職唐置諸使或兼宰相之官惟食貨之重自古如兹<lb/>
而兵民所須于今尤急又况主大農之調度總諸道之<lb/>
轉輸必有非常之人乃副乆虛之選如蕭何諸葛亮獨<lb/>
髙轉漕之功若劉晏第五琦深究理財之術蓋得心計<lb/>
之妙故知利源之歸人不加賦而國用饒民有餘力而<lb/>
頌聲作幸追前哲允屬真材恭惟某官四海儒宗一時<lb/>
人傑縱横應變了事理于胷中慷慨論兵運經綸於掌<lb/>
<pb n="KR4d0258_WYG_009-8a"/>
上親承睿眷徧厯亨塗握蘭獨望于郎曹持橐浸儀于<lb/>
禁路守别都之筦鑰擁制閫之旌麾表裏江淮允籍籌<lb/>
邉之畧牢籠山澤素韜富貴之謀上方茂建于宏規公<lb/>
乃進膺于大任自非蠲制而改令何以阜財而裕民深<lb/>
惟衆弊之原亦非一日之積其本自朝廷之上其流及<lb/>
郡縣之間兵籍乆刓况吹竽之濫進吏員浸廣㡬毁瓦<lb/>
以空餐度緇黄而利少害多崇工商而本輕末重生者<lb/>
寡而食者衆取之盡而用之煩剜肉補瘡每憂于不給<lb/>
<pb n="KR4d0258_WYG_009-8b"/>
剥膚槌髓或出于無名不聞上下之相通安得軍民之<lb/>
兼足甚者楮弊流行于中國銅錢轉徙于他方片紙而<lb/>
直千金故不難于偽造一物而立二價宜必致于交争<lb/>
農末俱傷公私兩病蓋本權宜之制豈為經乆之圖不<lb/>
有更張坐見困敝莫重計臣之任正需王佐之才方將<lb/>
日運千艘給餽餉不絶糧道風行萬里奉教令如在目<lb/>
前必權母權子而制得其宜可足食足兵而事無不濟<lb/>
既盡行于儒術斯大慰于民心豈特貫朽粟陳頓還文<lb/>
<pb n="KR4d0258_WYG_009-9a"/>
景之治將見家給人足當如成康之時竚收萬世之功<lb/>
必正三公之位某効官屬部𨽻迹使封披雲霧而覩青<lb/>
天方幸揚䑤之屆如燕雀之賀大厦敢忘秉牘之誠<lb/>
　　　改官後謝福州陳丞相啓<lb/>
考績銓曹幸脱身於選調修書勅局復簉迹於名流雖<lb/>
錫命之自天蓋歸恩之有地竊以築層臺者必基於累<lb/>
土為浮屠者尤重於合尖或資經始之功或藉成終之<lb/>
力物固有遇事非偶然亦猶冗瑣之蹤屢費埏鎔之賜<lb/>
<pb n="KR4d0258_WYG_009-9b"/>
左提右挈前挽後推再三論而不忘千百中而未見伏<lb/>
念某門墻下士閭里晚生素乏鄉評雖平平而無取居<lb/>
懐祖烈顧挺挺之未忘竊嘗妄意於古人思少立功於<lb/>
當世固欲學焉而後仕蓋亦時乎而為貧十年讀書恨<lb/>
未酬於素志一行作吏嗟已負於初心頃由試尉之卑<lb/>
遂得托身之所偶䇿名於桂籍獲備數於蓮池自憐碌<lb/>
碌以隨羣何敢錚錚而示異方真宰持衡而在上故諸<lb/>
公推轂以争先皆由門下之知安得幕中之辯文章甚<lb/>
<pb n="KR4d0258_WYG_009-10a"/>
寵誤形一字之褒終更亟還預下十行之詔逮已書於<lb/>
六考奈尚闕於一章深慙末俗之倖求已分前功之俱<lb/>
廢豈期特達不憚提携曲軫念於遺簮俾増光於敝帚<lb/>
昔年定價一經韓子之品題此日垂成再辱狄公之論<lb/>
薦既叨塵於京秩因濫綴於朝行始終受賜而不貲反<lb/>
覆捫心而何事遭逢若此報稱闕然兹蓋恭遇某官道<lb/>
大難名功成不處用汝作霖雨見彌綸輔相之神於我<lb/>
如浮雲尚消息盈虛之理或出或處朝廷之輕重一語<lb/>
<pb n="KR4d0258_WYG_009-10b"/>
一言人物之依歸雖云釋位以偃藩猶欲得賢而報國<lb/>
何物小子亦玷大鈞顧忝冐之實多知夤縁之有自某<lb/>
敢不力行㓜學勉企前修臣所知者鄉人乃洊䝉於公<lb/>
舉我必報以國士當益誓於私心<lb/>
　　　賀龔運使啓<lb/>
對揚睿藻寵畀使華欽奉聖謨峻内閣邃嚴之直肅將<lb/>
王命總外臺飛輓之權一札流聞百城交慶恭惟某官<lb/>
氣塞宇宙學窮天人道誠意而正心徳庇民而尊主深<lb/>
<pb n="KR4d0258_WYG_009-11a"/>
謀逺慮禀蓍龜先見之明特立獨行挺松栢後彫之操<lb/>
蚤翺翔于言路深啓沃於宸𠂻忠義本於至誠文章蓋<lb/>
其餘事引裾切諫嬰神龍而批其鱗執筆直繩詘虓虎<lb/>
而奪之氣蹇蹇匪躬之節拳拳造膝之言圓鑿方枘勢<lb/>
不容於一時曲突徙薪效乃見於他日方快陽城之極<lb/>
論何期蕭傅之左遷擢居卿寺之聨出領憲臺之寄漢<lb/>
遣八使威名先肅於京師唐有四人清徳獨傳於廣府<lb/>
俄頒召節入對嚴旒再勤攬轡之行姑重乗軺之任公<lb/>
<pb n="KR4d0258_WYG_009-11b"/>
豈乆商於財利上方詳試於施為操贏貨而佐軍暫勞<lb/>
鞭算圖舊人而共政即見廷揚某自憐樗櫟之資獲藉<lb/>
枌榆之䕃及𤓰而代勞徒三載之間全璧以歸幸有二<lb/>
天之託<lb/>
　　　賀任運使啓<lb/>
膺受宸綸就更使節常衮觀風閩粤坐令習俗之移劉<lb/>
晏轉漕江淮行見贏資之入先聲所暨輿頌交馳恭惟<lb/>
某官簡重而裕和髙明而博達淵源有自本東魯之名<lb/>
<pb n="KR4d0258_WYG_009-12a"/>
儒悃愊無華近西京之循吏親逢熈運坦陟亨塗乆從<lb/>
省户之逰彌積朝廷之譽御史肅紀綱之地奉常專禮<lb/>
樂之司卿月有光望夙髙於九寺使星所舎徳兼被於<lb/>
百城陞華内閣之班借重外臺之寄治最獨優於他路<lb/>
政聲上徹於行都特増畀於使華俾改臨於鄰部益著<lb/>
冕旒之眷一新斧繡之威上將詳試於施為公豈乆商<lb/>
於財利飛芻輓粟方有賴於斡旋持橐懐鉛當即還於<lb/>
禁近<lb/>
<pb n="KR4d0258_WYG_009-12b"/>
　　　賀王樞宻啓<lb/>
賜第奉常本兵宥府文事有武備威聲坐慴於四方聖<lb/>
主得賢臣嘉㑹適逢於千載光生帷幄喜動搢紳竊以<lb/>
君之取人材也必以數塗士之應科目者止於小技韓<lb/>
愈無成於吏部亦號儒宗衛公不試於有司終為名相<lb/>
蓋非常之才豈拘於程度而不次之舉以待於賢能亘<lb/>
古如兹得人為盛恭惟某官學開百聖智雄萬夫名山<lb/>
大川盡攬英靈之氣凝霜烈日揭為忠義之心挾縱横<lb/>
<pb n="KR4d0258_WYG_009-13a"/>
應變之才負慷慨敢為之志議論允符於上意誠忱深<lb/>
結於主知身備厯於險夷任每當於煩劇尹釐天府實<lb/>
資彈壓之功控禦邉陲乆藉綏懐之畧輟於武部賜以<lb/>
賢科躐登秘殿之華擢貳樞廷之貴蓋近代絶無而僅<lb/>
有耳豈諸生嘗試而幸得之君為元首臣作股肱克盡<lb/>
相須之義内修天徳外行王道莫先自治之方蓋將上<lb/>
格君心堅持國論廣攬英才而列庶位遴選良將而振<lb/>
六軍明賞罰以為立武之基蓄財用以待趨時之舉皆<lb/>
<pb n="KR4d0258_WYG_009-13b"/>
平居之素定宜今日之力行自然廊廟之尊坐致蠻夷<lb/>
之服俾吾聖主可並駕於三皇疇是元勲必奮庸於百<lb/>
揆某効官有守趨慶無階大厦帡幪既不虞於風雨頑<lb/>
金踴躍幸勿棄於鑪錘<lb/>
　　　除正字謝宰執啓<lb/>
給札尚方何補治安之䇿讐書秘府濫從英俊之㳺錫<lb/>
命過優撫躬増悸國家列四庫以藏典籍開三館以育<lb/>
人才非惟誇文物之盛于一時將欲廣將相之儲于異<lb/>
<pb n="KR4d0258_WYG_009-14a"/>
日旣寵遇之甚至故選掄之必艱爰命執政大臣各舉<lb/>
所知雖曰名世鉅儒亦試而任自端拱以來寖成典故<lb/>
而治平之後始罷詞章竊觀發䇿之由深有求言之意<lb/>
蓋必資于實用豈徒取于空文宜得其人乃稱兹舉顧<lb/>
如不肖自揣甚明為文僅習于雕蟲讀書不過于渉獵<lb/>
䇿名偶爾望道茫然忠義激昻妄意古人之事塵埃鞅<lb/>
掌甘心俗吏之為學將落而思已枯志有餘而力不逮<lb/>
况此北門之奉對寧容東郭之濫吹欲辭避以無文徒<lb/>
<pb n="KR4d0258_WYG_009-14b"/>
省循而有愧屬詞骯骳尚餘舉子之陳言持論濶疏不<lb/>
改狂奴之故態分從罷黜望絶清華奏篇甫逹於嚴宸<lb/>
詔墨已頒于中禁例䝉試可誤玷恩榮豈獨見未見之<lb/>
書仍抱槧懐鉛之習又將正不正之字逃畫墁毁瓦之<lb/>
譏兹蓋恭遇某官吾道主盟斯文宗匠轉鴻鈞之一氣<lb/>
坱圠無垠闢廣厦之萬間帡幪罔外略春秋責備之法<lb/>
推菁莪樂育之心至若妄庸亦蒙料理某敢不夙夜益<lb/>
思立身之難庶㡬始終不為知己之辱<lb/>
<pb n="KR4d0258_WYG_009-15a"/>
　　　除刪定官謝宰執啓<lb/>
招俊乂而列庶位敢玷明揚審法度而修廢官誤塵公<lb/>
選仰大鈞之所播知小器之易盈錫命自天歸恩有地<lb/>
竊以國家自有制度法令必本人情以聖斷聖以明斷<lb/>
明雖百世可知也可因則因可革則革顧三尺安出哉<lb/>
况嵗月之屢遷致科條之寖冗人或循習而玩法吏有<lb/>
因縁而為姦自非立為一定之規何以盡削兩端之弊<lb/>
是用㑹集累朝之丕式編摩一代之新書爰命宗工大<lb/>
<pb n="KR4d0258_WYG_009-15b"/>
臣以提其綱必得通才敏識而為之屬不圖推擇猥及<lb/>
凡庸伏念某鈆槧晚生衣冠墜緒蚤習弓冶箕裘之業<lb/>
不知干戈未耜之勤幸脱身丁事因成於碌碌偶叨科<lb/>
甲䇿不過於平平竊嘗妄意於古人思有少立於當世<lb/>
固欲學焉而後仕蓋亦時乎而為貧十年讀書恨未酬<lb/>
於素願一行作吏嗟已負於初心縱苟得於後生終有<lb/>
慙於前輩累累隨羣役役逐隊漫何補於事功洋洋動<lb/>
心峩峩纓冠輒妄干於造化方覲修門而竢命適逢勅<lb/>
<pb n="KR4d0258_WYG_009-16a"/>
局之建官豈期特達之知俾預選掄之數濫簉簮紳之<lb/>
末為幸固多宻親衮繡之光其榮益甚遭逢若此報稱<lb/>
謂何兹蓋恭遇平章僕射相公社稷元勲廟堂雋老重<lb/>
華協帝已致主於唐虞衆美効君欲收功於房杜廣開<lb/>
至公之路盡窒羣枉之門小成小以無遺才不才而兼<lb/>
取介七尺干將之利焉用鉛刀求驊騮千里之姿或先<lb/>
駿骨遂令頑礦冐處甄陶某敢不増益所未能敬修其<lb/>
可願誓永堅於素守兾仰答於深知吮墨濡毫願少加<lb/>
<pb n="KR4d0258_WYG_009-16b"/>
於筆削畫墁毁瓦庶或免於曠瘝過此以還未知所措<lb/>
　　　賀龔叅政啓<lb/>
寵颺宸綍叅秉國鈞天地交而萬物通道迭為於消長<lb/>
股肱喜而元首起運適契於明良凡有識知舉深欣忭<lb/>
竊以汲黯在漢淮南寢謀裴度相唐河北聽命蓋直臣<lb/>
進則姦邪為之屏息本朝彊則精神可以折衝如石韜<lb/>
玉而草木自輝若山有虎而藜藿不採廊廟増重邦家<lb/>
有光恭惟某官心契乾坤名垂日月才足以開物成務<lb/>
<pb n="KR4d0258_WYG_009-17a"/>
學足以尊主庇民剛大之氣浩然威武不屈中庸之徳<lb/>
至矣爵禄可辭徧厯要津擢居言路公心直道深結主<lb/>
知讜論嘉謀屢回天意引裾切諫嬰神龍而批其鱗執<lb/>
筆直繩詘虓虎而奪之氣周旋無失進退可觀以慷慨<lb/>
憂時之心行豈弟宜民之政左饘右粥惠㡬徧於百城<lb/>
今袴昔襦歌自騰於千里大舉陟明之典峻躋次對之<lb/>
聨雖爰絲數諌不得居中而蕭傅名儒豈宜乆外十年<lb/>
去國望彌積於搢紳一言興邦眷益隆於旒扆擢在六<lb/>
<pb n="KR4d0258_WYG_009-17b"/>
卿之要列躐登二府之崇班遷除不出於累旬藴蓄蓋<lb/>
非於一日姦人落膽失匕箸而自驚善類歸心引壺觴<lb/>
而相慶夫名盛者責備爵髙者憂深上方委任而不疑<lb/>
下亦具瞻而甚切願以陳善閉邪之説推為救焚拯溺<lb/>
之方先上格於君心次堅明於國論廣開衆正之路盡<lb/>
窒羣枉之門力振頽綱愛䕶元氣勵亷隅以抑奔競之<lb/>
俗重名器以塞僥倖之塗無偏無黨而皇極是遵不愆<lb/>
不忘而舊章是式幸斯文之未喪也則吾國其庶㡬乎<lb/>
<pb n="KR4d0258_WYG_009-18a"/>
方將盡行平日之言有以大慰蒼生之望某禀資捐介<lb/>
賦分嶔﨑一為瀛館之逰已落滄洲之上直鈎雖拙曲<lb/>
突何功把江海之一麾誠為過分去庭闈之千里徒切<lb/>
私情幸依桑梓之餘猥託葭莩之末欽聞登用倍切懽<lb/>
愉阻修斂板之恭竊效彈冠之喜大厦成而燕雀賀既<lb/>
叨庇覆之私仙鼎就而雞犬升不覺飛鳴之勇<lb/>
　　　賀建康留守陳少保啓<lb/>
敷告昕朝顯揚褒冊屬大事當一面允推復古之功立<lb/>
<pb n="KR4d0258_WYG_009-18b"/>
少保曰三孤峻陟貳公之位麟符増重龜鼎永安恭惟<lb/>
某官社稷元臣廟堂舊徳表儀鎮物瞻泰山之巖巖襟<lb/>
度包荒吞雲夢之小小早登端揆卓冠羣公精神宻運<lb/>
于一堂風采聳聞于四海彌縫輔賛藏諸用而世莫知<lb/>
拱揖指麾無所為而人自服召和氣于陶鈞之上納羣<lb/>
生于仁夀之中厭機務之乆煩委功名而不處髙牙大<lb/>
纛再均逸于鄉邦燠館凉䑓方燕居于里閈爰念陪都<lb/>
之寄暫勤分陜之行樽爼可以折衝鋤耰為之罷警雖<lb/>
<pb n="KR4d0258_WYG_009-19a"/>
告歸之彌切顧尊賢之愈勤誕布制麻特升孤棘舉名<lb/>
位之異數示體貌之宗臣民所具瞻人宜求舊上方注<lb/>
想以待元老公豈偃息而乆外藩即再正於首台遂峻<lb/>
躋于極品願扶皇祚永作公師晉公之徳業威名用舎<lb/>
常闗乎輕重郭令之富貴夀考始終備極于光榮某將<lb/>
命遐陬馳誠崇仭逖聞渙號慶皇家柱石之不衰大啓<lb/>
懽顔喜廣厦帡幪之有賴<lb/>
　　　賀周知院啓<lb/>
<pb n="KR4d0258_WYG_009-19b"/>
疏恩宸陛擢長樞廷賛一日萬㡬之繁有嘉偉績總三<lb/>
軍五兵之要盡屬真儒朝廷益尊遐邇交慶恭惟某官<lb/>
神清玉粹器重海涵所學不為空言其文蓋出餘力繼<lb/>
孟軻氏而作獨得洙泗之淵源自歐陽公以來再見東<lb/>
南之人物以忠言嘉謀屢囬天意以公心直道深結主<lb/>
知徧儀簮橐之班乆積鈞衡之望翰林之逼華蓋傑出<lb/>
詞臣左轄之得舊儒寖聞國政盡輔賛彌縫之效展經<lb/>
綸康濟之才朝無頽綱國有元氣君子喜得時而相慶<lb/>
<pb n="KR4d0258_WYG_009-20a"/>
斯民隂受賜而不知允殫夾輔之勤峻陟本兵之地方<lb/>
天下嚮無事然智者防未形雖甲兵之問不至廟堂豈<lb/>
容苟且一時之計而柱石之臣宜居輔弼必能維持萬<lb/>
世之基治道不在多言上䇿莫如自治黙運精神之妙<lb/>
坐收道徳之威此非潞公可見遐方之仰徳已相司馬<lb/>
方知中國之有人某將母窮邉棲蹤大厦千秋奉明主<lb/>
欣逢有道之朝一氣轉洪鈞願遂便親之請<lb/>
</p>
<p>
</p>
  </div>
</body>
</text>
</TEI>
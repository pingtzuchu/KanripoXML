<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>定齋集卷十三</head>
    <p>
<pb n="KR4d0258_WYG_013-1a"/>
欽定四庫全書<lb/>
　定齋集卷十三　　　　　宋　蔡戡　撰<lb/>
　　序<lb/>
　　　送陳侍郎序<lb/>
古之君子以道自任其出處大節卓然不類于常特立<lb/>
獨行有我而已道行于時雖抱闗擊柝不以為辱非其<lb/>
道禄之以萬鍾若將凂焉不一日留也生死禍福貧富<lb/>
貴賤無以動其心况其餘哉天官貳卿陳公信道篤而<lb/>
<pb n="KR4d0258_WYG_013-1b"/>
自知明古君子也出入禁掖有年矣為君藥石為國蓍<lb/>
龜為善類所依為小人所憚天下翕然尊仰之冀公大<lb/>
用一旦引疾丐外上可其奏乃詔公入内閣出刺大藩<lb/>
朝之賢大夫與夫四方有識之士咸以為不當去或有<lb/>
請于上强公少留公歸志浩然挽之不可得一辭而退<lb/>
行之日車轂相擊祖于都門之外道路悚觀咨嗟嘆息<lb/>
共言公之賢而惜其去門下士蔡某獨嘻笑而長歌客<lb/>
怪而問曰公行矣吾曹將疇依衆皆戚戚敢問何樂豈<lb/>
<pb n="KR4d0258_WYG_013-2a"/>
非嘻笑之怒甚于裂眦長歌之哀過于慟哭者歟某曰<lb/>
不然衆皆戚戚惜朝廷真賢之去某之樂樂公出處大<lb/>
節合于道也非真樂耶方今聖天子在上皇皇焉思中<lb/>
興之治寸長片善悉羅而用之如公之賢在朝能幾人<lb/>
天子豈棄賢也哉㑹公請甚力姑勉從之他日納君唐<lb/>
虞收地河隍當在公也行有詔矣衆客更懽忻舉酒囑<lb/>
公曰蔡子之言然公當為蒼生而起<lb/>
　　　送岳大用序<lb/>
<pb n="KR4d0258_WYG_013-2b"/>
士有挾負才氣而反為累者非才氣之過也用其才養<lb/>
其氣之為難也學以養其氣氣以用其才有是三者然<lb/>
後可以謂之成人嗟乎搢紳士大夫恃才使氣傲上凌<lb/>
下衝口逆突動輒忤物自謂天下莫已若世俗無知之<lb/>
人方且指以為介為直為賢及其臨事而敗蹈禍患而<lb/>
不悟又以為不幸而痛惜之吁亦惑之甚矣有人焉韜<lb/>
光晦迹自處於無用之地循循然似不能言莫不相聚<lb/>
竊笑以為無能一旦遇事奮發處之以倉卒擾攘而不<lb/>
<pb n="KR4d0258_WYG_013-3a"/>
亂臨之以利害禍福而不移立大事業收大功名者往<lb/>
往多異時無能之人於是驚愕震竦畏慕之不暇又以<lb/>
為出於不意是皆求其才而不知論其氣也論其氣而<lb/>
不知觀其所學也世嘗悼禰正平之不幸而危杜子美<lb/>
之僅免正平既傲曹公又傲劉表終不免於黄祖死公<lb/>
云等道此何語耶子美乗醉踞牀斥人父名嚴挺之乃<lb/>
有此兒此何語耶敵已以下受之不能堪况其上者乎<lb/>
正平之死蓋自取之非不幸也子美僅脱虎口岌岌乎<lb/>
<pb n="KR4d0258_WYG_013-3b"/>
殆哉噫有才而不能用負氣而無所養反不若庸人儒<lb/>
夫碌碌以保其身之為愈也岳君大用挺超卓之才禀<lb/>
剛鋭之氣患難窮困愈挫而愈不衰發而為文清逸曠<lb/>
快亦如其人士類翕然稱之今將官于湖南索余言以<lb/>
别余謂有是才也有是氣也必待學而後成所學既至<lb/>
所養益深進而愈退髙而愈下不以已長矜於人不以<lb/>
所有暴於外權輕重而後發不發則已發之必驚世駭<lb/>
俗萬鍾之禄不能加當如吾孟子威信敵國當如藺相<lb/>
<pb n="KR4d0258_WYG_013-4a"/>
如臨大節而不可奪當如顔真卿庶幾不負所學無愧<lb/>
於古人矣下視禰正平杜子美以此較彼孰得孰失雖<lb/>
然大用天資髙明積學深至其自處固不倫矣何待余<lb/>
言哉切磋琢磨朋友之義軟言以相悅又非大用之所<lb/>
望於余也故序以告之<lb/>
　　　蘆川居士詞序<lb/>
少監張公早嵗問道於了齋先生學詩於東湖居士凡<lb/>
所游從皆名公勝流年未强仕掛神武冠徜徉泉石浮<lb/>
<pb n="KR4d0258_WYG_013-4b"/>
湛詩酒又喜作長短句其憂國愛君之心憤世嫉邪之<lb/>
氣間寓於歌詩紹興議和今端明胡公銓志在復仇上<lb/>
書請劔欲斬議者得罪權臣竄謫嶺海平生親黨避嫌<lb/>
畏禍唯恐去之不速公作長短句送之微而顯哀而不<lb/>
傷深得三百篇諷刺之義非若後世靡麗之詞狎邪之<lb/>
語適足勸淫不可以訓公博覽羣書尤好韓集杜詩手<lb/>
之不釋故文詞雅健氣格豪邁有唐人風公之子靖裒<lb/>
公長短句篇屬余為序某晚出恨不及見前輩然誦公<lb/>
<pb n="KR4d0258_WYG_013-5a"/>
詩文久矣竊喜載名于右因請以送别之詞冠諸篇首<lb/>
庶幾後之人嘗鼎一臠知公此詞不為無補於世又豈<lb/>
與柳晏輩争衡哉公諱元幹字仲宗自號蘆川居士云<lb/>
　　跋<lb/>
　　　跋張大資政奏議<lb/>
右故大資政張公全真奏議二十五卷公仁人也其言<lb/>
仁而不肆切而不迫當於事情達於國體而不離於道<lb/>
徳賈誼陸贄之學未能逺過聞之當時公在人主前論<lb/>
<pb n="KR4d0258_WYG_013-5b"/>
議反復曲折著明心平氣定期以寤移上聽而後已故<lb/>
其知無不言言無不從嗚呼盛哉吾以是知光堯之興<lb/>
也方是時披榛莽立朝廷而庶尹允諧百工維時以躋<lb/>
登再造之業左右調一繄公之力焉紹興間諸老相繼<lb/>
困踣嶺海公優游里居身名俱泰了無敢睨公者吾益<lb/>
以信公之仁天且相之矣夫急言竭論犯言未信之前<lb/>
以幸必不可成之功掠名釣位而去國於何有哉故願<lb/>
出公之書以與世之憂時愛君之士共之而非以私於<lb/>
<pb n="KR4d0258_WYG_013-6a"/>
已知也<lb/>
　　　跋東坡先生墨蹟帖<lb/>
鍾王無文稱韓柳無書名惟東坡先生詞翰俱妙卓冠<lb/>
今古岳大用家藏此帖蓋先生夢中所為詩文而醉後<lb/>
所書也常人醉夢時顛倒錯亂何所不有先生乃超絶<lb/>
如此真天人耶乾道己丑八月二十有一日觀于二樂<lb/>
堂<lb/>
　　　跋尚丈鄰祖與知已書<lb/>
<pb n="KR4d0258_WYG_013-6b"/>
古人重知已之義以死報曷若以言哉尚公忠於知已<lb/>
如此使其立朝事君决非持禄固位者某將漕嶺表公<lb/>
之曾孫中庸適在幕中遇事不肯詭隨今觀此帖乃知<lb/>
家學之有自也<lb/>
　　　跋周昉雙陸圖<lb/>
凡書畫以氣韻為先形似備具而氣韻索然不得為名<lb/>
筆唐徐彦逺畫記云周長史畫人物初年太肥晚乃稍<lb/>
减此疑初年筆也然眉目生動意態閒逺當於形似之<lb/>
<pb n="KR4d0258_WYG_013-7a"/>
外求之<lb/>
　　贊<lb/>
　　　定齋自贊<lb/>
其才疎其學迂其形拘其貌愚既無富貴食肉之相又<lb/>
非山澤列仙之癯若人者横陳鼎鍾而志不泰流落山<lb/>
澤而容不枯<lb/>
　　　孟光贊<lb/>
猗歟孟光古之賢婦屏棄綺縞布衣麻履閨門之中事<lb/>
<pb n="KR4d0258_WYG_013-7b"/>
夫有禮舉案齊眉不敢仰視凡今之人多乘厥夫以陰<lb/>
制陽甘心傭奴誰謂伯鸞彼凡人耳能使其妻致敬如<lb/>
此女徳無極養之固難反躬自責當無愧於伯鸞<hi>余得齊眉</hi>
<hi>圖或傳李龍眠筆按本傳孟光肥黒而醜力舉石臼不應娬媚如此豈伯時失于考據耶或非伯時筆而傳者</hi>
<hi>過也然伯鸞徳耀之賢今亡矣故余三嘆息而為之贊</hi>
　　祝文<lb/>
　　　謁廟祝文<lb/>
喬嶽配天在東作鎮廟像之所乃徧四方某以誤恩來<lb/>
<pb n="KR4d0258_WYG_013-8a"/>
守此土謹遵舊典祇謁靈宫惟帝仁民導和却沴吏苟<lb/>
逃責亦帝之休<lb/>
　　　告城隍祝文<lb/>
某恭承嘉惠假守此邦與神分職幽明共庇千里莅事<lb/>
之始敢以䖍告宣布徳意勤恤民隠惟吏之責雨暘時<lb/>
若疾癘不作亦神之休<lb/>
　　　勾芒神祝文<lb/>
盛徳在木獻嵗發春爰出土牛以戒農事為酒為醴敢<lb/>
<pb n="KR4d0258_WYG_013-8b"/>
敬請于有神如茨如梁庶終期于無害<lb/>
　　　諸廟祈晴祝文<lb/>
舊榖已殫新榖未穟望此夏田引日為嵗芃芃其麥淫<lb/>
雨害之穡夫告病刈穫失時民既怨咨吏忍坐視用瀝<lb/>
丹誠徧走羣祀惟神善應曰暘則暘呼吸之間反災為<lb/>
祥民免阻飢吏逃罪戾神食此方庶亦無愧<lb/>
　　　謝諸廟祝文<lb/>
多稼如雲秋成在望失時不雨穡夫告窮惟暨乃僚並<lb/>
<pb n="KR4d0258_WYG_013-9a"/>
走羣祀神不緩聽膏澤應祈百榖用成千里胥慶敬陳<lb/>
薄薦少答神休神其鑒兹以永靈賜<lb/>
　　　春祭祝文<lb/>
春祈秋報從古已然東作惟時民用舉趾率遵舊典咸<lb/>
秩百神祇謁靈祠恭陳菲薦惟神降鑒佑我穡夫曰雨<lb/>
曰暘三時不害庶臻景貺以格有年惟吏與民敢忘報<lb/>
答<lb/>
　　雜著<lb/>
<pb n="KR4d0258_WYG_013-9b"/>
　　　永嘉勸農文<lb/>
國家聖聖相繼政在養民故於稼穡之間尤急先務仲<lb/>
春之月申命守令躬即田疇勉以農事遵舊典也聖天<lb/>
子猶慮空言不足以示勸迺者詔减今年租税之半以<lb/>
寛民力所以愛民之心養民之實過漢文景爾等何修<lb/>
何營以答上賜是宜更相率勸樂善就功無失天時無<lb/>
違地利無游手以趨末無惰農以自安人力既至則稼<lb/>
穡必豐租入既輕則輸納必易廩有餘粟家有餘財鬭<lb/>
<pb n="KR4d0258_WYG_013-10a"/>
訟寖稀盜賊不足駸駸乎趨禮義之間庶幾助成文景<lb/>
之治豈不美哉爾等其以是言歸而告諸子弟使人知<lb/>
聖天子愛養之意不為虚文爾等所以報効之誠可不<lb/>
自勉故兹勸諭各宜知悉<lb/>
　　　又<lb/>
太守來莅是邦于今年餘矣雖無善政殊績為他日邦<lb/>
人去思然而明天子徳意志慮敢不奉承而宣布之固<lb/>
未嘗横賦斂以傷農力興工役以妨農時縱姦慝而害<lb/>
<pb n="KR4d0258_WYG_013-10b"/>
及良民峻刑罰而濫及無罪凡太守孜孜汲汲以爾百<lb/>
姓為念者蓋亦仰體聖天子愛養爾等之意唯恐不至<lb/>
也去年二月太守躬即田疇延爾父老勉以農事爾父<lb/>
老惟吾言是聽胥訓告胥勸誘謹乃時力乃事故天報<lb/>
以豐年爾等今日衣食粗足輸納無欠安居樂業吏不<lb/>
及門者皆前日勤勞之效也今年太守復來舉酒相慶<lb/>
惟爾等雅知天子之意稔聞太守之言又見勤勞稼穡<lb/>
其效如此固無待於勸太守二年終更行且去矣太守<lb/>
<pb n="KR4d0258_WYG_013-11a"/>
雖數遷易而天子愛養爾等旦旦不忘爾等服田力穡<lb/>
所以答聖天子之賜者故當嵗嵗如一爾等其勉諸故<lb/>
兹勸諭各宜知悉<lb/>
　　　隆興府勸農文<lb/>
太守奉詔來牧是邦幾一年矣仲春之月躬即近郊延<lb/>
見父老勉以農事遵舊典也爾等其聽吾言豫章之田<lb/>
瀕江依山髙下相半常有旱乾水溢之憂土瘠民貧故<lb/>
雖豐年僅能卒嵗一遇小歉民以乏食告矣蓋地利不<lb/>
<pb n="KR4d0258_WYG_013-11b"/>
可兼天時不可必所可恃者人事耳今兹土膏脉起農<lb/>
事方興出入田疇浚治溝洫盡力耕耘相與勉人事順<lb/>
地利以應天時此吾民之責也吾聞病農者非一莫甚<lb/>
於為盜每閲訟牒未嘗不惻然念爾民之拙於謀身而<lb/>
輕於犯法也夫田各有禾争者已非義况豪奪他人之<lb/>
禾乎耕必用牛屠者且有禁况盜殺他人之牛乎是皆<lb/>
游手偷惰之徒不事農業肆其强暴縱其口腹冒觸憲<lb/>
網禍及乃身恬不知悔良可悲夫爾等誨而子弟勸而<lb/>
<pb n="KR4d0258_WYG_013-12a"/>
鄉閭彼此相安各食其力無失天時無遺地利無游手<lb/>
以廢本業人力至而田野闢田野闢而衣食足衣食足<lb/>
而盜賊消盜賊消而訟獄息訟獄息而風俗歸於醇厚<lb/>
迨至秋成禾黍登場雞豚社酒以歌豐年飽食煖衣以<lb/>
適終嵗爾乃自享其樂雖若無預於太守太守亦將坐<lb/>
嘯黄堂以樂爾民之樂也爾等其勉之<lb/>
　　　青奴傳<lb/>
青奴姓竹氏其先封於孤竹君後以為氏父干渭川人<lb/>
<pb n="KR4d0258_WYG_013-12b"/>
有直節義不仕秦二世聞之怒徵至咸陽二世曰此君<lb/>
欲為孤竹二子耶吾聞賢人之心有七竅剖而視之遂<lb/>
夷三族兩女輸織室長曰桃笙次即青奴也秦亂為人<lb/>
所畧賣漢寢中郎夏侯嬰得之以獻漢王有詔納後宫<lb/>
乆不得幸一日上避暑未央殿愠甚顧謂左右曰何以<lb/>
解吾愠左右進桃笙上一見灑然桃笙曰妾無寸長蒙<lb/>
陛下慰藉光輝如此妾敢不展布四體以奉陛下妾女<lb/>
弟青奴頗有節操妾所不及陛下誠得此内助付以股<lb/>
<pb n="KR4d0258_WYG_013-13a"/>
肱之寄可安枕卧矣上亟召之翹足以待既至曰昨夕<lb/>
夢龍據妾胷妾不才得備枕席之末豈非天耶上拊之<lb/>
曰吾聞姑射神人肌膚若冰雪世乃有此人乎昔秦始<lb/>
皇求白雲鄉朕得此清凉鄉足矣於是寵傾後宫封凉<lb/>
國夫人追封父干為渭川侯食邑千户以族孫筠為嗣<lb/>
改𦵏淇園置園邑二百家上每燕寢二人必俱侍他姬<lb/>
莫得進戚夫人之屬相與譖於上上始不信曰朕非姬<lb/>
氏寢不安若等不復言㑹淮陰侯韓信亦間之諸幸姬<lb/>
<pb n="KR4d0258_WYG_013-13b"/>
因言曰青奴有刺骨之暴將不利於陛下上乃疑卒召<lb/>
二人至青奴若芒刺在背畏避不前曰妾有寒疾不可<lb/>
以風上見之毛髮為灑淅怒以足抵於地自是不復進<lb/>
御青奴既失愛鬱鬱無聊塵垢滿體乃作團扇詩以自<lb/>
况上以觖望幽之永巷以憂毁卒青奴貌雖不揚而肌理<lb/>
玉雪爽氣逼人性巧慧多口中無他腸以是寵幸然淡<lb/>
泊無嗜嘗勸上清静寡慾上曰吳姬越女伐性之斧愛<lb/>
我者青奴也桃笙月餘亦卒筠傳子至孫篠不肖以罪<lb/>
<pb n="KR4d0258_WYG_013-14a"/>
廢國除其族散在天下東南尤盛世有隠徳幽人逸士<lb/>
多從之遊<lb/>
贊曰夫人之賢近古淑女豈非有夷齊之遺風耶士無<lb/>
賢不肖入朝見嫉女無美惡入宫見妬夫人淡然無慾<lb/>
蓋非争妍而取憐者不幸為諸姬所讒竟以幽死悲夫<lb/>
　　祭文<lb/>
　　　祭胡端約文<lb/>
惟公祖風烜赫族望髙華典刑具存袁揚世家揮麈清<lb/>
<pb n="KR4d0258_WYG_013-14b"/>
談柱笏遥睇風流自命王謝子弟公方燕居杖履幅巾<lb/>
寄傲南牕羲皇上人公方宦遊政先愷悌撫字勞心召<lb/>
杜循吏戲弄翰墨一時珍藏温潤秀美規摹鍾張欬唾<lb/>
成珠萬口膾炙清新閒逺睥睨陶謝㝠搜怪石環列坐<lb/>
傍嗜此成癖竒章贊皇胸中丘壑萬里咫尺以此自娛<lb/>
志和摩詰如公令徳謂當百年豈其微疾遽隔九泉如<lb/>
公美才宜在髙位如何不達任止半刺天理難詰人事<lb/>
好乖善人已矣云胡不哀惟我與公辱親且契交游忘<lb/>
<pb n="KR4d0258_WYG_013-15a"/>
年姻婭奕世把酒對菊哦詩詠風有唱必和無言不同<lb/>
人生幾何聚散兒戲追惟疇昔恍如夢寐河梁之别嵗<lb/>
辰一周哀我先君逝川莫留况復與公同生辛丑淪謝<lb/>
相繼禍變希有初聞公訃闔門震驚悼親念舊涕泗交<lb/>
零昔登公門公必倒屣握手話言式燕且喜今登公堂<lb/>
徒聞哭聲入拜公像不見其人片文寫哀斗酒為酹想<lb/>
公如生尚能一醉<lb/>
　　　祭丁待制文<lb/>
<pb n="KR4d0258_WYG_013-15b"/>
惟公孝友之行與古追配英特之材於今鮮儷頭角嶄<lb/>
然見於弱嵗揮翰如飛老生退避雋譽四馳俯拾上第<lb/>
賈生少年志大氣銳一書萬言三表五餌天子前席仇<lb/>
方褫氣自此結知中外歴試擁麾乗軺所至輒最蜀道<lb/>
來歸入儀卿寺輦轂彈壓豪强斂畏禁路政塗跬步可<lb/>
致性直多忤才髙見忌不容何傷奉身而退東陽調守<lb/>
合淝謀帥詔特起公再膺劇寄謂當政成趣歸近侍云<lb/>
胡不淑中道而逝九重興嗟寵以次對聞者䀌傷况于<lb/>
<pb n="KR4d0258_WYG_013-16a"/>
朋類惟我與公總角事契同門友生同升進士相期功<lb/>
名相勉道義夫何小嫌間言三至公雖髙明未免疑貳<lb/>
我心炯炯質諸天地公亦晚悟昨非今是握手傾心不<lb/>
我終棄共保嵗寒没齒毋替忽聞訃音駭愕隕涕職守<lb/>
拘縻𦵏不臨隧千里緘詞寓此誠意幽明之間了無所<lb/>
愧尚饗<lb/>
　　　祭亡弟允夫文<lb/>
嗚呼哀哉吾弟允夫生稟令資言不妄發行無小疵種<lb/>
<pb n="KR4d0258_WYG_013-16b"/>
學良苦緝文甚工一命不霑萬事已空嗚呼哀哉死生<lb/>
常理人孰不然惟子不夀遽棄盛年修短有數古今不<lb/>
齊惟子無後誰其嗣之老母哭子少婦哭夫何所歸咎<lb/>
天乎人乎况我同産惟子二人子從我學我為子婚我<lb/>
仕我已莫不我隨踰嶺以南泝江而西水浮陸走雪虐<lb/>
風饕如子羸瘠豈堪其勞我不知止乃以累人子之屬<lb/>
疾得非我因病不我告懼貽親憂養成此疾百藥弗瘳<lb/>
棄我而死嗟我之屯奪我賢弟天胡不仁臨絶語我以<lb/>
<pb n="KR4d0258_WYG_013-17a"/>
柩東還居官有守欲去孔艱我亦何心忍為此留露章<lb/>
丐祠行矣歸休先護子喪權厝毘陵他日改卜必求佳<lb/>
城顧我終鮮影隻形單念子長往魂孤骨寒安流以濟<lb/>
忽恐忽驚瀝酒吿哀有淚如傾嗚呼哀哉尚饗<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>定齋集巻二</head>
    <p>
<pb n="KR4d0258_WYG_002-1a"/>
欽定四庫全書<lb/>
　定齋集巻二　　　　　　　宋　蔡戡　撰<lb/>
　　奏議<lb/>
　　　臧否守臣奏狀<lb/>
臣前任本路提舉常平茶鹽公事自淳熙五年十二月<lb/>
二十八日于南雄州界首交割職事入境以來詢究民<lb/>
間利害與夫守令臧否迄今二年粗知一二伏凖今降<lb/>
指揮臣猶恐其間所聞未實不敢輕信臣于九月内躬<lb/>
<pb n="KR4d0258_WYG_002-1b"/>
親巡歴至肇慶徳慶府封州等處訪問民士參酌向來<lb/>
所聞具列如後所有諸州府見任官請給臣即行下從<lb/>
實開具已未支數目除廣惠潮梅循韶南雄等州肇慶<lb/>
府從來按月支給外徳慶府封新英州已據報到積下<lb/>
錢數不等臣亦已將合解本司錢那撥凑數並已支至<lb/>
六月自後措置逐月帶支其餘諸州續據報到依此施<lb/>
行謹具本路臧否守臣下項須至奏聞者本路一十四<lb/>
州除廣州係帥臣英連新封見闕守臣外見任知州府<lb/>
<pb n="KR4d0258_WYG_002-2a"/>
九人<lb/>
知潮州奉議郎黄定所學不為空言諳練民情通達世<lb/>
務施之政事皆有可觀而又勞心撫字務欲實惠其民<lb/>
如减丁産錢罷竹木税禁止公人下鄉放免元夕敷錢<lb/>
嵗捐公帑二千緡支揭陽弓兵請給撥官田五百斛充<lb/>
郡庠養士學糧獄無停囚庭無留訟潮陽瀕海盜賊出<lb/>
没不常民旅被害今春水軍赴教明示賞格訓諭激勵<lb/>
遣統轄黄徳淮備將林神烈深入海洋擒獲賊首陳聰<lb/>
<pb n="KR4d0258_WYG_002-2b"/>
林益等五十八名斬首四級自是盜賊逺遁海道肅清<lb/>
其人早中髙科留任館職已經朝廷擢用不待監司薦<lb/>
論然循良之政為一路最臣不敢避嫌隠善不以實聞<lb/>
知惠州承議郎吳褒性識疎通吏能詳敏亦有愛民之<lb/>
心前任寧國府宣城知縣魏玉保奏治狀遂蒙朝廷擢<lb/>
知惠州到官以來究心職事百廢具舉近者撙節公使<lb/>
等錢一萬七千餘貫為百姓代納上供銀為永逺之利<lb/>
臣自入境詢究本路利害莫不以上供銀為擾而惠英<lb/>
<pb n="KR4d0258_WYG_002-3a"/>
韶連南雄五州偏重尤為民害褒乃能節用度捐公帑<lb/>
以代其輸只此一事已居臧最其他治迹不敢縷陳<lb/>
　　　右二人臧之最<lb/>
知肇慶府朝散郎朱自求禀資疎豁用心慈祥接物以<lb/>
誠傾倒無隠臣近巡厯至本府據士民鄺沛然等列狀<lb/>
稱本府髙要縣舊造甲簿分差户長催科鄉民被擾自<lb/>
求即行罷去出榜立限勸誘輸納又撥備宅物充貢院<lb/>
使用輟公庫錢支外縣供給唯恐科擾于民兼㸃檢本<lb/>
<pb n="KR4d0258_WYG_002-3b"/>
府倉庫簿厯收支分明財賦僅足不求贏餘官兵俸料<lb/>
按月支給但其人舉措稍輕然亦無過<lb/>
　　　右一人臧之次<lb/>
知韶州朝散大夫吳彦䕫到官年餘郡無廢事財賦不<lb/>
闕去年郴冦侵擾彦䕫保䕶一方安静無虞但决事多<lb/>
出胷臆不甚詳審<lb/>
知南恩州奉議郎趙伯逷居官頗謹為政不苛稍罷無<lb/>
名之斂邦人稱之秋試士子喧鬨伯逷捕治一二終場<lb/>
<pb n="KR4d0258_WYG_002-4a"/>
帖然但到官未久治效未著<lb/>
知南雄州朝散大夫韋能千所至有㢘稱郡事亦理但<lb/>
賦性狷急不能容物以故毁譽不齊<lb/>
知梅州朝請郎孟鎛素號能吏所至輒辦梅本潮之一<lb/>
邑户口稀少民訟簡省財賦自足鎛無施設以見其才<lb/>
知循州朝請郎廖過粗有吏能但用刑太深理財稍急<lb/>
才雖足以集事恐無愷悌愛民之心<lb/>
　　　右五人趙伯逷孟鎛廖過到官未及書考吳彦<lb/>
<pb n="KR4d0258_WYG_002-4b"/>
　　　䕫韋能千為政平平無卓然治行可書亦無顯<lb/>
　　　然過惡可錄未敢輕加臧否謹摭其實一二奏<lb/>
　　　聞<lb/>
知徳慶府承議郎陳燾所為疎謬郡事不理内不能教<lb/>
子外不能戢吏縱令子弟通衢躍馬出入無度人吏譚<lb/>
頴盜用官錢三千餘貫財賦虧陷用度窘急官兵俸給<lb/>
累月不支傳聞籍籍臣不敢盡信兼無百姓詞訴未敢<lb/>
輕發臣遂親往巡厯採之寮屬與夫士民委有上項疎<lb/>
<pb n="KR4d0258_WYG_002-5a"/>
謬不職事件難以存留在任欲望朝廷特賜詳酌施行<lb/>
　　　右一人否之最<lb/>
　　　論臧否守令劄子<lb/>
臣嘗讀西漢循吏傳竊怪漢二百年間班固所載循吏<lb/>
六人而止耳孝宣之吏居其五焉何天之降才獨盛於<lb/>
此時也及觀班固贊孝宣曰信賞必罰綜核名實然後<lb/>
知孝宣馭得其道宜其循吏之多也蓋賞罰者治天下<lb/>
之具名實者行賞罰之要人有為善之名必迹其為善<lb/>
<pb n="KR4d0258_WYG_002-5b"/>
之實從而賞之人有為惡之名必窮其為惡之實從而<lb/>
罰之人知為善而賞不踰時賞一人而千萬人勸人知<lb/>
為惡而罰不旋踵罰一人而千萬人沮所以勵世磨鈍<lb/>
作其好善之心絶其稔惡之路率天下為君子之歸自<lb/>
古堯舜之治天下不過如此孝宣之時吏稱其職民安<lb/>
其業蓋其由也恭惟陛下勵精為治逺邁漢宣於賞罰<lb/>
名實之際尤所加意天下之吏固當澡心滌慮殫智竭<lb/>
力以承休徳然未聞一人治行卓然可書如龔黄者以<lb/>
<pb n="KR4d0258_WYG_002-6a"/>
臣觀之名實未盡綜核賞罰未盡信必故百吏未盡稱<lb/>
職也今朝廷欲知守令優劣俾監司第其臧否以聞於<lb/>
朝甚盛典也夫臧者天下之善名也律身以㢘莅事以<lb/>
公與夫勤謹無過者皆謂之善也否者天下之不善名<lb/>
也貪而徇利暴而虐民與夫弛慢不職者皆謂之不善<lb/>
也彼善與不善在天下不啻如氷炭黑白之殊朝廷惟<lb/>
不知其實故賞罰無自而加焉監司既已第其優劣而<lb/>
為臧否朝廷是宜核其名實而為賞罰臧否之令行之<lb/>
<pb n="KR4d0258_WYG_002-6b"/>
十六年矣以臧之最而超擢者誰歟以否之最而黜責<lb/>
者誰歟二者皆臣所未聞也朝廷不過為虚文監司不<lb/>
過應故事而已謂之臧者無所勸謂之否者無所沮臣<lb/>
所謂名實未盡綜核賞罰未盡信必者此也何以起勸<lb/>
慕之心振媮惰之氣乎臣愚欲望陛下每嵗申勅監司<lb/>
按所部守令第其臧否以聞臧之最者命大臣審察核<lb/>
其臧之實誠如所舉隨其才而用之否之最者委他路<lb/>
監司體究核其否之實誠如所言則因其罪而罰之如<lb/>
<pb n="KR4d0258_WYG_002-7a"/>
是則君子有所激而勇為善小人有所憚而不為惡昔<lb/>
之貪殘者變而為㢘平昔之弛慢者變而為勤謹人人<lb/>
奮勵以趨事功孝宣之治將復見於今日取進止<lb/>
　　　臧否守臣奏狀<lb/>
近凖行在尚書吏部符淳熙八年閏三月五日三省同<lb/>
奉聖㫖今後諸路帥臣監司每嵗各以所部郡守分為<lb/>
三等治效顯著者為臧貪刻庸繆者為否無功無過者<lb/>
為平詳加考察具名來上<hi>内臧否仍各著事實</hi>如考察不公令御<lb/>
<pb n="KR4d0258_WYG_002-7b"/>
史臺彈劾付本司施行今來已係淳熙八年嵗終臣照<lb/>
得本路管九州軍内潭州係帥臣外知衡州趙彦恂知<lb/>
道州趙善言已蒙朝廷罷黜新任守臣未到其餘六州<lb/>
軍守臣謹具下項須至奏聞者<lb/>
全州朝請大夫管鑑淳熙八年十二月到任前官朝奉<lb/>
大夫趙公晰平易近民無毁無譽已遂善罷鑑綿厯州<lb/>
縣頗以才稱全亦小郡易于治辦遲以嵗月必有可觀<lb/>
桂陽軍奉議郎趙俁夫天資粹明飾以儒雅曾知潭州<lb/>
<pb n="KR4d0258_WYG_002-8a"/>
衡山縣邑人至今稱之淳熙八年六月到任財賦粗足<lb/>
民獠俱安事無過舉人無異論<lb/>
武岡軍朝奉郎盧䆳淳熙八年八月到任本軍介于溪<lb/>
峒之間難以調御前守承議郎鄭汝諧畏愛兼著頗得<lb/>
民猺之心䆳循其政跡加之以寛今境内安靜亦䆳撫<lb/>
綏之力<lb/>
　　　右四人近方到官未有治績可紀亦無顯過可<lb/>
　　　錄不敢輕議臧否<lb/>
<pb n="KR4d0258_WYG_002-8b"/>
知興國軍曾㬇存心忠厚臨事精詳明而不苛寛而有<lb/>
制愛民惻怛出于至誠到官之初適值嵗歉穀價騰踴<lb/>
田里艱食㬇晨夕疚心勸分廣糶以濟乏絶經畫有方<lb/>
纎悉備具家至户到人受實惠去夏霖潦居民被浸㬇<lb/>
日給錢米擇髙燥之地以安集之繼而亢旱人情嗷嗷<lb/>
㬇不避隆暑徧走羣望精意祈禱遂獲感通本軍財計<lb/>
素匱㬇撙節浮費疏剔弊源上供綱運以時起發官兵<lb/>
請給按月支散不致闕乏本軍簡中團結三百人㬇留<lb/>
<pb n="KR4d0258_WYG_002-9a"/>
意教閲部伍整肅軍器齊備郡政皆有條理其人乃名<lb/>
臣肇之曾孫文學政事皆有家法永興小壘不足以展<lb/>
盡其才<lb/>
知撫州陳研禀姿愷悌莅事詳明到官年餘人無異論<lb/>
臨川為劇郡研儒者之政平易近民不事表暴凡有民<lb/>
訟躬自剖决皆得其平不聞横斂而財計自足不事嚴<lb/>
刑而郡事具舉雖無赫赫之名而民皆安之<lb/>
　　　右二人皆起書生以儒雅飾吏事頗有循良之<lb/>
<pb n="KR4d0258_WYG_002-9b"/>
　　　譽兼其人修謹可保無過<lb/>
知贑州趙彦繩受材膚敏為政精明所至皆有能聲前<lb/>
知撫州治績頗佳以此擢知贑州贑為江西大都户口<lb/>
繁夥獄訟浩穰彦繩應時剖决庭無留滯本州連接閩<lb/>
廣盜賊出没之地彦繩静以鎮之境内安帖<lb/>
知筠州湯濤其政尚嚴每事整肅郡政修舉境内晏然<lb/>
但臨民乏愷悌之稱接物無和易之象<lb/>
　　　右二人皆有能稱必無不及之患若求全責備<lb/>
<pb n="KR4d0258_WYG_002-10a"/>
　　　未免疵纇<lb/>
知吉州楊芳律已以㢘莅事以公用心雖善或失之偏<lb/>
凡所設施不無少咈人情故毁譽不一<lb/>
知南安軍趙伯鉞去年七月方到任其人老成練達必<lb/>
無過舉南安小壘治辦有餘到官未久治行未聞<lb/>
　　　右二人近方到任假以嵗月或有成效<lb/>
知江州王寅年踰七十筋力弗彊事多廢忘子弟預政<lb/>
吏乘間作弊郡事不理<lb/>
<pb n="KR4d0258_WYG_002-10b"/>
知袁州江自任前知建昌頗有政績今年老抱病治事<lb/>
接客用人扶掖郡事不無廢弛<lb/>
　　　右二人實年皆及七十難以治郡欲望朝廷照<lb/>
　　　近降指揮特令自陳與宫觀差遣<lb/>
　　　薦衡州通判宗嗣良狀<lb/>
照對諸州通判亦號按察官郡守或闕必以次攝事如<lb/>
得其人則郡政賴以修舉所補不細臣等近遵聖㫖考<lb/>
察一路郡守臧否具名聞奏去訖惟是通判攝行郡事<lb/>
<pb n="KR4d0258_WYG_002-11a"/>
顯有勞效者臣等職在㢘察其敢蔽而不言竊見通直<lb/>
郎權通判衡州軍州事宗嗣良故觀文殿學士京城留<lb/>
守澤之孫澤以忠義著聞而嗣良天資敏明濟以勤恪<lb/>
自到官之初適值知州趙彦恂因言章放罷嗣良實權<lb/>
州事衡為湖南劇郡嗣良不以時暫權攝而懐苟且之<lb/>
心决遣滯訟曉夕不懈蠲除苛斂務寛民力稽察欺隠<lb/>
財賦自足首尾半年之間起發上供錢物應副官兵請<lb/>
給並無違闕而不聞秋毫之擾安撫轉運兩司委嗣良<lb/>
<pb n="KR4d0258_WYG_002-11b"/>
和糴米二萬餘石未嘗遏糴而應期了辦其他處事多<lb/>
合人情一郡士民翕然稱之近已得守臣張緯到任交<lb/>
割訖緯嘗知南康軍嗣良為建昌知縣累政皆以罪去<lb/>
而嗣良獨以治辦稱緯亦素知其能到郡之初賴以協<lb/>
濟兼詢訪得嗣良初任汀州長汀縣主簿郡守以廉吏<lb/>
薦嘗䝉中書省籍記姓名次任靜江府靈川縣令亦為<lb/>
漕臣所薦今觀其人稟資强敏足以辦事存心忠厚不<lb/>
肯擾民如䝉朝廷付以劇任必有可觀欲望聖慈特賜<lb/>
<pb n="KR4d0258_WYG_002-12a"/>
旌擢使之展盡其才亦為能吏之勸不勝幸甚<lb/>
　　　論備盜劄子<lb/>
臣於去年十一月二十六日至郴州宜章縣界首交割<lb/>
本司職事自到任以來凡一路刑獄寃濫禁繫淹延事<lb/>
在目前可以决遣者敢不盡心畢力仰稱陛下欽恤之<lb/>
意惟是事雖未形而慮不可不早者盜賊是也臣聞盜<lb/>
賊之端未有不起於微方其微則易以討捕及其多則<lb/>
難於翦撲今州縣之間所恃以制盜賊者土軍弓手耳<lb/>
<pb n="KR4d0258_WYG_002-12b"/>
所謂土軍弓手往往名存實亡其初招填也未必擇强<lb/>
壯之人其已應募也未必知教閲之事鄉閭之間小小<lb/>
盜竊猶有遷延嵗月不盡獲者况於劇賊巨冦嘯聚山<lb/>
谷動以千百計而責土軍弓手以擒滅之效亦已難矣<lb/>
提刑素以督捕盜賊為職近降指揮今後如有盜賊竊<lb/>
發稍甚去處提刑躬親起發前去措置收捕毋致滋長<lb/>
則督捕之責自此愈重然所督者不過于土軍弓手又<lb/>
不足恃以破賊以甚重之責而用不足恃之人緩急豈<lb/>
<pb n="KR4d0258_WYG_002-13a"/>
不悞事臣自到本路刷具一路弓手見管二千六百五<lb/>
十人土軍見管二千四百二十九人總其大數不為不<lb/>
多然散在九郡三十八縣其間又有連接溪峒去處如<lb/>
有緩急不可盡發兼照本路向來李金陳峒作過當時<lb/>
調發止是比近數縣弓手土軍人數不多又皆烏合未<lb/>
必可用故招募土豪義丁峒丁等人又不能制必待起<lb/>
發鄂州大軍然後擒滅則弓手土軍不足恃以破賊明<lb/>
甚臣竊見廣西提刑徐詡奏請乞撥本路摧鋒軍效用<lb/>
<pb n="KR4d0258_WYG_002-13b"/>
等兵五百人𨽻提刑司及帥司選差不係將兵只令本<lb/>
將部轄亦𨽻提刑司督捕朝廷悉從其請併劄付廣東<lb/>
帥司遵守兼訪聞廣東提刑司當李金賴文政陳峒侵<lb/>
犯之時亦循例於諸州差撥禁軍各五十人十四州軍<lb/>
共七百人隨行督捕惟本路提刑司既無舊例差撥禁<lb/>
軍兼前任提刑詹儀之於去年八月内奏請乞將帥司<lb/>
調發到將兵在軍前者權令提刑制其進退亦未䝉朝<lb/>
廷施行臣竊謂廣西妖賊蓋不常有廣東本無盜乃湖<lb/>
<pb n="KR4d0258_WYG_002-14a"/>
南之盜侵擾之唯本路郴州之宜章桂陽之臨武兩縣<lb/>
莽山烏峒之間地險而民悍素為盜賊淵藪嵗有小歉<lb/>
則百十為羣出没剽掠大則千數侵犯州縣自建炎以<lb/>
來有李冬至李夀有鄧莊有李鬼七有唐廣六有駱科<lb/>
有曹雄有歐二十五有李十五近年則有李金有陳峒<lb/>
皆猖獗之甚者本路利害尤非二廣之比臣職思其憂<lb/>
不容隠嘿必待事至然後有請預計往復之程坐待可<lb/>
否之命勢須兩月豈不有失事機臣今不敢如廣西提<lb/>
<pb n="KR4d0258_WYG_002-14b"/>
刑司撥兵自𨽻但乞遇有盜賊警急非弓手土軍所能<lb/>
制禦者許令於潭邵全永武岡軍將兵内量行分撥五<lb/>
百人與弓手土軍併力討捕或乞如詹儀之請帥臣未<lb/>
親臨之間帥司調發將兵許令提刑制其進退如帥臣<lb/>
親出則専聽帥司節制庶幾盜賊易於擒滅不至猖獗<lb/>
重煩朝廷區處臣亦免虚負督捕之責所有廣西提刑<lb/>
徐詡及本路前提刑詹儀之奏劄除已備錄申三省樞<lb/>
宻院欲望睿斷特賜詳酌施行<lb/>
<pb n="KR4d0258_WYG_002-15a"/>
　　　論和戰疏<lb/>
臣聞國之大事和與戰而已好媮者必曰和可安也而<lb/>
不知和不可久恃好進者必曰戰可勝也而不知戰不<lb/>
可輕舉是故人無一定之謀國無至當之策以和則苟<lb/>
安以戰則幸勝二者國之大事而漫浪如此宜其陛下<lb/>
宵衣旰食羣臣朝思夕惟而不置也且以前事言之若<lb/>
和可久安耶既盟之後自宜息兵偃革講信修睦為中<lb/>
外無疆之休雖卑辭厚幣有所不惜然而金亮之來侵<lb/>
<pb n="KR4d0258_WYG_002-15b"/>
擾淮甸睥睨長江人心憂惶國勢危蹙幸而上天垂祐<lb/>
金亮中殞不然安危之機未可知也若戰可必勝耶王<lb/>
師所指自當長驅中原恢復土宇以舒祖宗在天之憤<lb/>
雖勞師費財在所不顧然而符離之役大臣不審事機<lb/>
諸將多違節制成師以出棄甲而來幸而敵勢自弱師<lb/>
徒亦潰不然成敗之勢亦未可知也戰也和也率漫浪<lb/>
而為之自非九廟之威靈兩宫之神聖徳動天地恩結<lb/>
人心寧有今日乎臣竊為今日之計當以戰為實務以<lb/>
<pb n="KR4d0258_WYG_002-16a"/>
和為權宜和非誠和也必陰為可戰之備戰不徒戰也<lb/>
宜先為必勝之資戰固不可速亦不可緩以中原人心<lb/>
觀之太緩則恐失可乗之機以今日事勢言之欲速則<lb/>
未有必勝之道臣區區管見如此不得不為陛下盡言<lb/>
也臣在輩流中最䝉陛下親擢臣感慨發憤思有以報<lb/>
萬一伏自分閫荆南號為重寄然事權則歸宣司兵馬<lb/>
則𨽻諸將雖有二千里方面之責實不得有為于其間<lb/>
臣聽理民事之餘亦不敢仰辜陛下使令之意唯是多<lb/>
<pb n="KR4d0258_WYG_002-16b"/>
捐金帛宻詢敵情凡能言敵人之虚實中原之向背與<lb/>
夫曩日出師之得失者莫不委曲誘之使言博采審聽<lb/>
頗得其要臣所謂以中原人心觀之戰不可緩者蓋女<lb/>
真本一小國并有契丹中原之地類多契丹中原之人<lb/>
契丹之人怨女真至骨則契丹非我敵矣而况中原赤<lb/>
子苦于苛政上下睽離日懐聖化至云朝廷豈不念我<lb/>
輩國家二百年之民而使之久陷至於此極也凡有此<lb/>
中間探往往相與隠蔽通情告之每恨王師之不出雖<lb/>
<pb n="KR4d0258_WYG_002-17a"/>
前此出師失律干紀無所不至亦未嘗怨及朝廷唯俟<lb/>
王師再舉人自為戰誓報仇讎言之及此人心可知矣<lb/>
若不因中原愛戴之誠乘機制勝萬一草間豪傑崛起<lb/>
恐不復為我有臣所謂戰不可緩者此也臣前所謂以<lb/>
今日事勢言之戰不可速者盖戰之所恃者將也將之<lb/>
所恃者兵也將之能否三軍之存亡係焉兵之强弱一<lb/>
國之利害係焉故將帥不可不擇而軍士不可不精也<lb/>
今之所謂將者或拔於伍行而驟用或取其家世而因<lb/>
<pb n="KR4d0258_WYG_002-17b"/>
任或以積日累月次第而遷或以片言一長偶合而得<lb/>
未聞有尺寸之效積素之威可以服人心而協衆論甚<lb/>
者懵不曉兵機漫不治軍政惟知刻剥軍人聚斂財賄<lb/>
内以供庖傳之費外以充苞苴之資凡可以久兵權便<lb/>
私計者無不為也尺籍伍符虚實相半老弱居其一俳<lb/>
優居其一輿𨽻胥吏居其一詭名冒籍者無所不有則<lb/>
是朝廷養兵萬人所可用者數千人而止耳至於軍籍<lb/>
刓缺往往掠市人而刺之非其本心唯去是計其間不<lb/>
<pb n="KR4d0258_WYG_002-18a"/>
逞無賴之徒利于所得朝應募而夕逃遁為主將者無<lb/>
以誰何姑任其去來而已治兵如此將何所用之他日<lb/>
豈不悞陛下大事臣所謂戰不可速者此也臣願陛下<lb/>
甘言厚禮外示和親選將厲兵内修武備凡自治之道<lb/>
汲汲而為之唯恐其不速出師之期徐徐而計之不嫌<lb/>
其少緩分遣二三大臣盡䕶諸將擇久經事任洞逹兵機<lb/>
者付之閫外之寄綜核軍實無使老弱無用之人竄名<lb/>
其間將帥既擇軍士既精紀律既明教閲既熟度可用<lb/>
<pb n="KR4d0258_WYG_002-18b"/>
而用之更宜宻遣間諜諭中原之民以朝廷未嘗一日<lb/>
忘之之意攜貳其心分散其衆使内外相疑上下相咎<lb/>
許之城邑以堅其志察其好惡以順其心彼勢既暌我<lb/>
衆可用王師一舉固當所向無前譬之破竹之勢數節<lb/>
之後迎刄自解若更如前日輕付之閫外之寄不謀而<lb/>
用之不知事機漫浪之人臣未見其可也兵法曰先為<lb/>
不可勝以待敵之可勝今敵人有可勝之機而我未有<lb/>
必勝之理日月難得機㑹易失惟陛下亟圖之<lb/>
<pb n="KR4d0258_WYG_002-19a"/>
　　　乞選擇監司奏狀<lb/>
臣聞范仲淹執政患諸路監司不才取班簿視之每見<lb/>
一人姓名以筆勾去以次更易富弼曰公是一筆焉知<lb/>
一家哭仲淹曰一家哭何如一路哭耶遂悉罷之韓琦<lb/>
當國用監司或非其人者崔公儒曰公居陶鎔之地宜<lb/>
以造化為心造化以蛇虎者害人之物故置蛇於藪澤<lb/>
置虎於山林今公乃置之通衢使為民害可乎夫監司<lb/>
者號為外臺耳目之寄其權任亦重矣苟得其人百姓<lb/>
<pb n="KR4d0258_WYG_002-19b"/>
知所畏苟非其人一路受其害可不遴選耶國初始置<lb/>
轉運使淳化中遣官提㸃諸路刑獄天聖中置轉運判<lb/>
官煕寧中置提㸃常平其後又有坑冶茶馬市舶俱號<lb/>
監司一路之間多至五六人使有風節才力者為之一<lb/>
二人足矣何以多為如其不然重為民害凡除一監司<lb/>
槩以中數嵗費三萬緡公幣萬緡迎送萬緡俸給五千<lb/>
緡賢者居之所費止此不才者抑又甚焉多取頭子錢<lb/>
者有之抑賣公庫酒者有之科買土産物者有之巡厯<lb/>
<pb n="KR4d0258_WYG_002-20a"/>
之饋遺宴設吏卒之取乞批支蓋非一端州縣之擾可<lb/>
知也而又遷易不常費用不貲且以湖北漕言之淳熙<lb/>
三年迨今五六年間凡送迎三十餘次如此漕計安得<lb/>
不匱民力安得不困乎以臣愚見不若省其員而擇其<lb/>
人夫畿甸之内最為浩穰向來獨員亦未有不辦之事<lb/>
今江東西湖南北福建並置兩漕其一似可省矣淮浙<lb/>
閩廣産鹽之地置提舉可也湖南北江東西似可併矣<lb/>
茶馬坑冶職兼數路遣使可也閩廣舶市職務至簡似<lb/>
<pb n="KR4d0258_WYG_002-20b"/>
亦可併矣員省則可以减費員少則易於擇人費减則<lb/>
用度足人擇則職務舉此必至之效也臣愚欲望聖慈<lb/>
明詔大臣應諸路漕臣止除一員江湖提舉茶鹽閩廣<lb/>
提舉市舶並議所以省併之然後遴選有風力資望者<lb/>
分使諸路監司得其人必能激濁揚清而守令稱職守<lb/>
令得其人必能奉法循理而田里安業為治之要莫先<lb/>
於此取進止<lb/>
</p>
<p>
</p>
  </div>
</body>
</text>
</TEI>
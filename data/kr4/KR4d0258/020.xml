<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>定齋集巻二十</head>
    <p>
<pb n="KR4d0258_WYG_020-1a"/>
欽定四庫全書<lb/>
　定齋集巻二十　　　　　　宋　蔡戡　撰<lb/>
　　七言絶句<lb/>
　　　和胡秉彛敷文巖桂四首<lb/>
翠葆金英天與竒清香十里已先知春光不似秋光好<lb/>
桃李紛紛何所施<lb/>
移根月窟最珍竒料得姮娥誰不知挽住西風拚一醉<lb/>
玉杯從此不徒施<lb/>
<pb n="KR4d0258_WYG_020-1b"/>
獨占秋光自一竒深藏巖壑少人知招還茉莉同為伴<lb/>
欺壓黄花不得施<lb/>
秋入東山景物竒花開亦遣野人知二難佳句真連璧<lb/>
顧我深慙嫫與施<lb/>
　　　王侍中智興武略英竒敕授徐州節制雄才磊<lb/>
　　　落幕府既開所辟皆儒者一旦從事于使院㑹<lb/>
　　　宴從容賦詩曰前某以韜略發迹未曽留心章<lb/>
　　　句遂乃引紙援毫頃刻而就余因作此以記其<lb/>
<pb n="KR4d0258_WYG_020-2a"/>
　　　事云<lb/>
平生弓劒自相隨剛被郎官遣作詩江南花柳從君詠<lb/>
塞北烟塵我自知<lb/>
　　　端約遺墨梅以詩謝之<lb/>
先生出語已驚人戯作梅花又逼真眼底江山詩有助<lb/>
胸中丘壑畫稱神<lb/>
清香素質惱詩情更倩揮毫為冩真共挽東風拚一醉<lb/>
不須摹倣費精神<lb/>
<pb n="KR4d0258_WYG_020-2b"/>
　　　龔彦則送水梔小盆口占為謝<lb/>
動人春色不須多一㸃幽香叵奈何薝蔔林中誰折得<lb/>
故令相惱病維摩<lb/>
　　　王東卿恵墨戯副之以詩因次韻謝之<lb/>
戯拈秃筆聊復爾一翦呉淞半江水歸心已逐水東流<lb/>
夢到家山四千里<lb/>
枯槎怪石出天然筆力挽回三百年但見毫端侔造化<lb/>
不知胸次藴天淵<lb/>
<pb n="KR4d0258_WYG_020-3a"/>
揮翰等閒遊戯爾誰能十日畫一水煙雲杳靄咫尺間<lb/>
逺勢應須論萬里<lb/>
玉篸羅帶故依然吏部文章二百年畫筆詩篇兩竒絶<lb/>
正須妙手冩龍淵<lb/>
軒冕儻來真漫爾稳泛瀟湘弄煙水憑君收入畫圗中<lb/>
一抺雲山數千里<hi>東卿已有行色</hi>
近時畫手説超然小景仍推趙大年誰識當家老摩詰<lb/>
有如珠玉韞深淵<lb/>
<pb n="KR4d0258_WYG_020-3b"/>
　　　和胡端約巖桂六首<lb/>
萬妃蕊珮影珊珊沉水薫肌栗玉顔曽記廣寒宫裏見<lb/>
誰移仙種下人間<lb/>
薔薇清露染衣裳綽約仙姿淡淡粧碧玉參差張翠幄<lb/>
黄金錯落綴珠璫<lb/>
羞澁東籬九日黄拒霜麤俗不宜霜此花底事小如許<lb/>
無那惱人風味長<lb/>
幽香拂拂影珊珊宜在江梅伯仲間懶對春風争嫵媚<lb/>
<pb n="KR4d0258_WYG_020-4a"/>
從他桃李自漫山<lb/>
勿愁金蕋墮秋風自是靈犀一㸃通醉魄薫成寳篝細<lb/>
香脂勻就玉肌豐<lb/>
一枝小摘間簮冠酌酒酬花莫作難唯有詩情被花惱<lb/>
𡨕搜應作孟郊寒<lb/>
　　　題墨梅<lb/>
誰作横枝太逼真枝頭的皪眼俱眀也知筆力窺天巧<lb/>
無奈清香畫不成<lb/>
<pb n="KR4d0258_WYG_020-4b"/>
　　　道中見梅<lb/>
籃輿兀兀夢初回怪底幽香觸鼻來日暮天寒正愁絶<lb/>
誰家籬落數枝開<lb/>
　　　二孤山<lb/>
小孤相去大孤山一望烟波百里間風日晴和江似鏡<lb/>
兩峰對峙擁青鬟<lb/>
　　　剡溪<lb/>
六月衝炎出問囚歸途因泛剡溪舟短篷塊坐如深甑<lb/>
<pb n="KR4d0258_WYG_020-5a"/>
却羡清寒王子猷<lb/>
　　　春郊即事<lb/>
一犂春雨欲平塍預卜今年穡事成天意却愁人意懶<lb/>
故令布榖苦催耕<lb/>
　　　提壺<lb/>
斗酒千金未易沽聲聲何事勸提壺山禽豈解知人意<lb/>
不道思家飯也無<lb/>
　　　鷓鴣<lb/>
<pb n="KR4d0258_WYG_020-5b"/>
年來隨牒走駸駸險阻誰知客子心盡日只憂行不得<lb/>
愛人猶頼有斯禽<lb/>
　　　竹鷄<lb/>
積雨霖淫四月寒春泥一尺未曽乾勃姑猶自相呼喚<lb/>
不念征人行路難<lb/>
　　　天柱峯<lb/>
壁立千峯紫翠浮一峯直上更孤遒世間有此擎天柱<lb/>
何用人懐把國憂<lb/>
<pb n="KR4d0258_WYG_020-6a"/>
　　　日者鄭生謂余晚遇至人享上壽其詞多誕以<lb/>
　　　詩簡之<lb/>
鐘鼎山林不兩全未聞富貴出神仙萬釘寳帶何須此<lb/>
九轉金丹未可憐<lb/>
　　　黄陵廟<lb/>
千載追崇古帝祠不知世代㡬推移未須回首叫虞舜<lb/>
今日親逢虞舜時<lb/>
蒼梧杳靄暮雲隂尚記南巡嵗月深不但邦人嚴祀事<lb/>
<pb n="KR4d0258_WYG_020-6b"/>
至今千古想韶音<lb/>
　　　九宫壇齋居<lb/>
齋居獨卧小禪房暫得心閒氣味長一炷爐熏春睡足<lb/>
此身疑是在家鄉<lb/>
　　　六十<lb/>
六十不歸何日歸人生七十古來稀憂愁疾病常相半<lb/>
十載光隂轉瞩非<lb/>
　　　登三髙亭<lb/>
<pb n="KR4d0258_WYG_020-7a"/>
我為蓴鱸得得來三髙亭上且徘徊老來心事無機械<lb/>
寄語羣鷗勿浪猜<lb/>
　　　平山堂<lb/>
平山堂上略從容笑拍欄干萬事空因念醉翁行樂地<lb/>
不知還又㡬春風<lb/>
　　　于公叅政舊居<lb/>
勇退方名大丈夫中興人物更誰如傳家不獨青氊在<lb/>
况有南陽舊隐廬<lb/>
<pb n="KR4d0258_WYG_020-7b"/>
　　　次張伯信韻題呉園畫軸<lb/>
誰把呉園較輞川畫圖猶復想當年要知故國非喬木<lb/>
文采風流尚宛然<lb/>
　　　紅菊<lb/>
為愛東籬九日黄孤標正色占秋光如何却被臙脂汚<lb/>
也學人間時世妝<lb/>
　　　送葛謙問<lb/>
風流人物曹劉上俊逸詩章鮑謝間好似騎鯨天上去<lb/>
<pb n="KR4d0258_WYG_020-8a"/>
不應著脚向塵寰<lb/>
禪心久已絶貪嗔劇飲狂歌總是真世態紛紛翻覆手<lb/>
不圖復見葛天民<lb/>
有酒盈尊客滿門陳卿百謫不須聞癡兒官事何時了<lb/>
我本無心出岫雲<lb/>
杯酒從容相勸酬須臾墮幘自搔頭玉山傾倒從人笑<lb/>
我醉欲眠君罷休<lb/>
功名固有更何疑平歩青雲不用梯他日玉堂風雨夜<lb/>
<pb n="KR4d0258_WYG_020-8b"/>
略移清夢到荆溪<lb/>
江上霜楓葉葉紅不堪摇落又西風只愁疊鼓催船去<lb/>
千里相思月滿空<lb/>
從來鐘鼎不闗心此去溪山更可人儻有新詩摹勝槩<lb/>
好憑尺素寄雙鱗<lb/>
垂虹亭上少遲留卧看冰輪萬里秋正是蓴絲鱸鱠美<lb/>
不妨乗興五湖舟<lb/>
莫唱陽闗墮淚聲一杯相屬已酸辛丈夫感慨猶如此<lb/>
<pb n="KR4d0258_WYG_020-9a"/>
應有偷弹玉筯人<lb/>
顧我窮途醉未醒年來不復歎飄零道山朋舊如相問<lb/>
為説生涯一草亭<lb/>
　　　乍寒<lb/>
秀色芳心曉露叢翩翩凉葉舞西風虚簷四面摇翬扇<lb/>
更遣清隂滿座中<lb/>
　　詩餘<lb/>
　　　㸃綘唇<hi>百索</hi>
<pb n="KR4d0258_WYG_020-9b"/>
纎手工夫綵絲五色交相映同心端正上有雙鴛並<lb/>
皓腕輕纒結就相思病憑誰信玉肌寛盡却繫心兒𦂳<lb/>
　　　水調歌頭<hi>南徐秋閲宴諸将代老人作</hi>
肅霜靡衰草涼雨洗寒空刀弓斗力増勁萬馬驟西風<lb/>
細看外圍合陣忽變横斜曲直妙在指麾中號令肅諸<lb/>
将談笑聴元戎　坐中客休笑我已衰翁十年重到今<lb/>
日此㑹與誰同差把龍鍾鶴髪來對虎頭燕額年少總<lb/>
英雄飛鏃落金盌酣醉吸長虹<lb/>
<pb n="KR4d0258_WYG_020-10a"/>
　　　前調<hi>送趙帥鎮成都</hi>
擁節出閩嶠易鎮上岷山東西嶮岨分陜初不在榮觀<lb/>
痛念兩河未復獨作中流砥柱屹若障狂瀾極目神京<lb/>
逺百萬虎貔閒　趁良時攄豹略勇聲讙風飛雷厲威<lb/>
令敵國膽生寒漢寢周原如舊一掃邊城烽火談笑定<lb/>
三闗識取投機㑹莫作等閒看<lb/>
</p>
<p>
</p>
  </div>
</body>
</text>
</TEI>
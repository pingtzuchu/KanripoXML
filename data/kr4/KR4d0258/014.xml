<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>定齋集巻十四</head>
    <p>
<pb n="KR4d0258_WYG_014-1a"/>
欽定四庫全書<lb/>
　定齋集巻十四　　　　　　宋　蔡戡　撰<lb/>
　　行狀<lb/>
　　　故端明殿學士王公行狀<lb/>
公之先華州人唐末巢冦挻亂避地慶州家焉公生於<lb/>
涇州姿禀粹美丰度凝逺少師嘗曰此吾家黄叔度也<lb/>
蚤嘗從和靖先生尹焞學探窮理盡性之妙講貫經㫖<lb/>
周知物情尹深器之紹興元年以少師任補京秩八年<lb/>
<pb n="KR4d0258_WYG_014-1b"/>
奉祠以便親養明年丁瑯瑘夫人憂又明年丁少師憂<lb/>
少師盖以不主和議忤時相出知潭州再貶道州以卒<lb/>
公兄弟䕶䘮居南康之都昌乃相謂曰家難至此睚眦<lb/>
猶未已懼不免禍盍謀逺徙以避之巫山吾先少師之<lb/>
所舍也因居焉二十年九月果中飛語逮捕峻迫人為<lb/>
公危之公平生學力臨難不苟舒徐區處居者行者之<lb/>
計意甚暇豫比至大獄告者自相抵訐不辯而直迎附<lb/>
者猶欲傅致深文公以家世忠孝寧死不當受誣衊語<lb/>
<pb n="KR4d0258_WYG_014-2a"/>
侵時相竟坐謗訕謫梅州築樊圃藝蔬茹暇日從諸生<lb/>
講學相娛悦了不見遷態以南方無醫手劑數藥求者<lb/>
輙予之所活不可計道逺不能以書隨乃次録所記命<lb/>
曰羣兒故事以誨飭諸子聞者競傳州人家有其書二<lb/>
十五年十二月拜自便之命尋甄叙元官時三兄皆已<lb/>
物故公自廣之蜀間關萬里訪求孤惸有流落不振者<lb/>
各經紀其生業遂返巫山故廬杖屨林泉有終焉之志<lb/>
會朝廷盡復少師故官公亟展墓都昌感上恩之湔雪<lb/>
<pb n="KR4d0258_WYG_014-2b"/>
幡然改曰君臣之義不可廢也調瀘南鈐司幹官時年<lb/>
踰四十矣實初試吏而政事諳練憲章明習若素宦然<lb/>
婉畫之當出人意表剛毅有守不為勢力摇沮瀘川闕<lb/>
令帥難其選檄公攝事公即日請徃戴星出入省斷寃<lb/>
菑抉剔荒蠧瀘邊夷獠民風愿樸多西游民占數岡利<lb/>
根株蟠結自為長雄専事武斷官吏不敢誰何民無所<lb/>
訴及是懾公嚴明迭相規飭一事不至公庭善類吐氣<lb/>
真令及境皆願借留譽處甚休在瀘三載凡三易帥俱<lb/>
<pb n="KR4d0258_WYG_014-3a"/>
薦公以四科隆興改元十一月虞公允文以尚書制荆<lb/>
襄尺書造公廬辭㫖鄭重邀公以鄧倅且貽書䕫帥暨<lb/>
諸司委曲敦遣既至則倒屣迎勞恨相見之晚語寮屬<lb/>
曰王公當今第一等人半刺豈足以觀設施檄守光化<lb/>
軍光化經劉萼蹂躪之後民力刓敝加於他州重以異<lb/>
時守土率行一切之政號令不常民聽滋惑公既盡力<lb/>
以摩撫瘡痍又悉意以奉行法令倡率其下剛柔緩急<lb/>
因事制宜百姓皆以為便已有陂湖𨽻公帑前是嵗一<lb/>
<pb n="KR4d0258_WYG_014-3b"/>
竭澤以為常公謂曷若廣上好生之徳施為生池刻石<lb/>
以識居數月郡計既充則葺城池飭邊備百廢具舉虞<lb/>
公允文聞之遺公以書曰真得良二千石為之喜而不<lb/>
寐未幾制司罷局公以辟命亦解綬去時新割唐鄧大<lb/>
江以北唯光化與襄陽相為脣齒公涖事踰半載敵無<lb/>
飛塵之警及行百姓遮道乞留諸司交章欲挽終任公<lb/>
曰辟官從所辟罷法也况宸翰丁寧切至豈有身為長<lb/>
吏而自為違君命耶士大夫進退惟義竟歸巫山二年<lb/>
<pb n="KR4d0258_WYG_014-4a"/>
汪公應辰制置四川辟守永康沈公介制置荆襄辟置<lb/>
幕府沈檄備朝㫖不許辭公遂東下乾道元年二月到<lb/>
官四月赴都堂禀議結局引見内殿極論名實之辨乞<lb/>
精選部使者賢守令考别實效以赴事功用激偷惰上<lb/>
深然之且曰卿名父之子行將大用盡行所言不數日<lb/>
除大府寺誥詞畧云來對便殿儼有遺風行乎患難而<lb/>
志不渝客於諸侯而名愈立有㫖㕘政虞公允文宣諭<lb/>
令條具京西湖北民間疾苦事公八事應詔皆人情所<lb/>
<pb n="KR4d0258_WYG_014-4b"/>
願行無矯拂語上尤器重之居亡幾何兼權户部左曹<lb/>
郎官公以初官中都嫌於驟進力辭旋將㫖措置兩淮<lb/>
官莊公按行所至開諭重本之意州縣樂於趨赴增種<lb/>
宿麥一倍其冬復請重力田之科詳定賞格以信率天<lb/>
下上嘉其請是年公陳乞給還少師恩數子姪補官者<lb/>
五人二年力丐外補差權閬州續除淮南轉運判官三<lb/>
年虞允文以同知宻院宣撫四川陛辭乞公偕行曰王<lb/>
某深知西邊利害改利路漕兼四川宣撫司㕘議官蜀<lb/>
<pb n="KR4d0258_WYG_014-5a"/>
承積弊之後百度廢弛人情偷惰一旦虞公以本兵臨<lb/>
之逺民拭目以觀新政公從容開説條畫事宜如覈軍<lb/>
籍團義士量總計以裁費不嗇不耗舉歸於中規摹經<lb/>
畫先後次第井井有逺圗公之力居多四年春以直秘<lb/>
閣安撫利州兩路兼知興元府興元少師舊治威望猶<lb/>
存且公任宣幕日嚴著聞蜀士以是似美之洎之鎮耄<lb/>
倪夾道聳觀嗟異之聲相屬既至嚴義士保伍之令勉<lb/>
其農時訓於暇隙有皇甫倜善御衆拔自偏禆中奏為<lb/>
<pb n="KR4d0258_WYG_014-5b"/>
利州總管以激厲其徒軍聲大振是時疆場多事往者<lb/>
死事之家其子若弟多流落邊州雖抱負材畧無以自<lb/>
展白丁者不免飢寒有官者或未得禄公乃廣募良家<lb/>
子弟朘浮費以廩之嵗餘願從者幾二百人齊之紀律<lb/>
給之器仗使之各習其所能而訓其未至知書者則授<lb/>
之百將傳以導其智識又拔其尤者二人為長貳以總<lb/>
之由是皆知自愛公每語人曰若於此中養得三四軰<lb/>
人物異時堪為將帥乃區區報國之微願也漢中控扼<lb/>
<pb n="KR4d0258_WYG_014-6a"/>
西邊形勝險固往少師寨米倉山不但阻絶要害且置<lb/>
阱於腹中殱侵軼之騎敵覘知之不敢南盼其後寢以<lb/>
曠弛公毅然欲城之議役於宣司將丐度牒於朝廷以<lb/>
給工費屬召還不竟其役公居官庶務截日整辦既被<lb/>
命代者吳拱即趣之交龜帑庾錢糓簿書文厯信宿畢<lb/>
具人服公之素治去之日軍民父老依依不忍别有涕<lb/>
泣者用私直僦舟東下槖無蜀裝惟俸給緡二千所過<lb/>
鎮務畢輸税無慮費三百緡在道促命再至除樞宻院<lb/>
<pb n="KR4d0258_WYG_014-6b"/>
檢詳有大臣出判荆南語人曰舟楫經從不可勝數唯<lb/>
王檢詳乃清白之舟公到闕首陳正心誠意之學儻能<lb/>
力行其效日致非虚文也上嘉納之及進陜西河北地<lb/>
圗尋除左司員外郎有㫖遣使北界公以先臣不主和<lb/>
議固辭不行優詔褒允有志節可尚之語權兵部侍郎<lb/>
尋兼侍講講筵故事舊講官開端然後新講官繼之盖<lb/>
聖朝優儒恐未習進止前講一日曹吏白故事公遽問<lb/>
大畧曰若止此何必舊講官耶首講需卦至九五爻言<lb/>
<pb n="KR4d0258_WYG_014-7a"/>
人君歴險以立國詎容存意於飲食間必於日昃不遑<lb/>
之際興民情難保之思或疑非先儒舊説公笑而已既<lb/>
講上歎賞之次訟卦言是卦諸爻不永所事不克訟復<lb/>
即命渝之類由九五體中正之道為聽訟之主故能已<lb/>
訟若此皆語含規諷意出訓詁他皆類是權吏部侍郎<lb/>
封安化縣開國男兼權吏部尚書未幾試吏部侍郎兼<lb/>
權尚書如故銓曹積弊已久綱紀頽廢法令紛糾官不<lb/>
知所守吏因縁為姦公命創置官簿取前後著令及申<lb/>
<pb n="KR4d0258_WYG_014-7b"/>
明續降以類相從而編次之吏毫髪不得隠由是宿弊<lb/>
頓革綱目既定流品肅清無能欺者人服其智七年江<lb/>
西湖北告饑義廩不能以賙公提舉左藏南庫具知儲<lb/>
蓄之數勸上盍捐此以活民有民則有財從之兩路之<lb/>
民戴上恩施脱於溝中之瘠一日上覽貞觀政要慕太<lb/>
宗之治得㫖與二三大臣入對選徳殿上親灑宸翰問<lb/>
徳仁功利之説公對畢退復以其意奏疏大畧謂道有<lb/>
體用治有本末徳仁體也本也功利用也末也徳修而<lb/>
<pb n="KR4d0258_WYG_014-8a"/>
功自立仁施而利自周又謂功有未成者將帥未得其<lb/>
人也利有未至者監司郡守未盡得人也願精擇而久<lb/>
任八年二月賜進士第除端明殿學士簽書樞宻院事<lb/>
進封開國伯與張説並命公上章懇辭且謂臣去年嘗<lb/>
論張説不協人望為承㫖為知閣尚且朝論不一今一<lb/>
旦在政路與之同列若或緘黙苟容是臣前日迫於公<lb/>
論今日利於榮進始終自叛其説凡三上章至拜於榻<lb/>
前數四皆慰諭不允是時諸軍連年揀汰人心不安公<lb/>
<pb n="KR4d0258_WYG_014-8b"/>
言老弱不勝兵者誠難在軍然齒壯力勝之時披堅執<lb/>
鋭常効微勞一旦揀汰遂有溝壑之憂雖陛下憐之使<lb/>
就食州縣而財賦逼迫無所從出不免取之齊民因以<lb/>
不安况諸軍之少壯者無不動念乞行下諸路檢照一<lb/>
郡之内揀汰幾人添差養老所費之數窠名來歴足以<lb/>
支撑如有闕數必朝廷别行措置俟可盡給然後立為<lb/>
定制按閲差撥議者韙之公初入朝實丞相虞公薦一<lb/>
進對遂結主知公自謂再世受恩誓以孤忠報國且天<lb/>
<pb n="KR4d0258_WYG_014-9a"/>
資峭直不肯折節權貴公繼室李氏文定之曾孫有要<lb/>
人自謂李氏出子首叙姻好公峻詞以拒之為屬右府<lb/>
時都承㫖用事久勢傾中外莫不影附公視之藐然一<lb/>
日抵掌論兵公曰談何容易如是者三坐客皆失色而<lb/>
罷由是銜公張説並命公深鄙之力辭不獲對客每以<lb/>
為言張雖與公面交而心實惡公虞公既出撫蜀道公<lb/>
自知孤危不能自立淮南謀帥公固請行諸要人亦陰<lb/>
排之得㫖令條具備邊之策奏十有七事九年正月遂<lb/>
<pb n="KR4d0258_WYG_014-9b"/>
解機政除資政殿學士安撫淮南印從中錫合兩路為<lb/>
一道且命公以嚮所奏力田之議併推行之公陛辭從<lb/>
容奏言臣曩嵗承乏監司奔走淮壖誠見列城守令人<lb/>
自為政勸耕備禦舉無一定之規亦嘗畧有奏陳至於<lb/>
施行有待今日聞諸古人一日不朝其間容刀如臣此<lb/>
行怯懦者未必不謂臣識闇慮淺導陛下以開邊雖陛<lb/>
下洞照本末豈無三至之疑惟聖志先定確然不移則<lb/>
衆譖自銷功業可就上皆聽納慰勉之至曰卿肯為朕<lb/>
<pb n="KR4d0258_WYG_014-10a"/>
出撫淮南社稷之福也公恃以無恐開府之日首揭榜<lb/>
於通衢及移檄邊州毋得徼功生事時兩淮監司守臣<lb/>
皆權貴姻黨苞苴公行賄賂成市公至首劾盱眙守元<lb/>
居實淮陰守趙磻老淮西漕馮忠嘉皆不報趙尋除太<lb/>
府丞於是盡忤諸要人内外協謀擠公甚力在鎮未閲<lb/>
三月臺評遂及之上深知公不欲拒言者乃詔公以外<lb/>
祠舊職罷即日理舟西歸或勸少留九江公曰罪大責<lb/>
輕豈敢處此然故山三徑未葺亦欲息陰休影省諐念<lb/>
<pb n="KR4d0258_WYG_014-10b"/>
咎以畢餘生慨然指巫峽而西過都昌先塋燎黄道遇<lb/>
大雨得脚弱之疾尋復痊愈而心氣頓耗飲膳不復如<lb/>
初舟次黄岡薨於臨臯亭先啓手足一日驟呼家人輩<lb/>
席户外令酌酒語諸子似生平且戒之力學訓以忠孝<lb/>
人人隨其才分而啓迪之聞者固已驚疑果以是夕逝<lb/>
公平日未嘗學佛而洞見死生之理得䘮休戚視若一<lb/>
致盖淵源有所自來在梅州大慧禪師宗杲以佛學重<lb/>
天下亦以罪至雅聞公名知公之來亟治館以須逮至<lb/>
<pb n="KR4d0258_WYG_014-11a"/>
惟深相勞苦初無一語酬酢杲以是益加尊敬平生宦<lb/>
達不過十年餘皆憂患之日雖功業不竟而道學日進<lb/>
履忠蹈信必於躬行不為空言以眩俗取譽望之凛然<lb/>
有不可犯之色道同志合則開心見誠傾豁底藴了無<lb/>
畦町在朝知無不言言無不盡事有當為盡心力而赴<lb/>
之不顧讒毁不計劇易大抵欲力行其志不負所學性<lb/>
尤惇睦始官瀘南亡兄通判嫠婦弱子義不忍委之而<lb/>
去挈與之偕廪薄口衆痛自節約有無同之閨門之内<lb/>
<pb n="KR4d0258_WYG_014-11b"/>
雝如也雅喜賔客至則設醴在譴籍或質衣治具在官<lb/>
如俸外增給諸司互送悉儲之公帑以須過客義不為<lb/>
已私故薨之日家無餘貲所居猶蓬門茅屋卒不能易<lb/>
也又分遣俸給致數千里外親舊之貧乏者所娶彭原<lb/>
君家門户益衰落公鼎貴乃以其子妻其姪而歸其女<lb/>
姪為之子婦鎮維揚搢紳孤女為人妾者公亟令歸之<lb/>
割俸百緡以資嫁送其勇於義類若此自少師遭世多<lb/>
故又嘗位樞近不敢忘武公復遇異人指授韜鈐洞曉<lb/>
<pb n="KR4d0258_WYG_014-12a"/>
諸葛孔明八陣遺法在興元日鄉兵數萬既以時訓習<lb/>
將罷遣公語皇甫倜且將教以五大陣乃散之倜謝不<lb/>
能且疑費重公曰吾撙節公帑費已先具爾其訓之射<lb/>
御擊刺若陣法吾自臨之一日涖教場徧閲士卒擇其<lb/>
勍者數百人以為隊長公親按法以授曰如是坐作進<lb/>
退如是疾徐疏數未數四禆校禀從已而隊伍亦樂從<lb/>
事舉旂一麾節以金鼓鳥散雲合觀者駭服第見其整<lb/>
而不知其自也大閲日興元駐劄都統有世將家者欲<lb/>
<pb n="KR4d0258_WYG_014-12b"/>
往覘焉公已登壇下漏戒誓將畢軍門呵止不容入欲<lb/>
覘者怒閽人曰觀此公平日所為斬我不為怪為稟而<lb/>
后入其嚴若此公於六經無不究心而尤䆳於易有易<lb/>
傳若干巻奏議若干巻先娶孫氏封彭原郡夫人節度<lb/>
使某之女再娶李氏封隴西郡夫人男六人曰復文林<lb/>
郎四川茶馬司幹官曰中孚承務郎曰觀曰臨曰大過<lb/>
用公身後恩澤並承務郎曰渙未命女三人長適承信<lb/>
郎孫成次適登仕郎任渙季尚㓜公既薨諸子䕶䘮入峽<lb/>
<pb n="KR4d0258_WYG_014-13a"/>
因公所卜某所某鄉隴西夫人之兆合𦵏兼祔彭原夫<lb/>
人大過今監平江府糧料院乃迹公之實將請銘於天<lb/>
下之能文者而揜諸幽大過曰狀先君請以諉子某既<lb/>
辱公知且知公行事為詳因次其顛末敬竢采擇<lb/>
　　　大父行狀<lb/>
公諱伸字申道興化軍仙遊人曾祖琇贈刑部侍郎隱<lb/>
徳不耀祖襄端明殿學士贈吏部侍郎諡忠惠端明以<lb/>
忠言直道受知仁宗與歐陽公修等同知諫院時號四<lb/>
<pb n="KR4d0258_WYG_014-13b"/>
諫遷修起居注掌内外制歴省府出為福建路轉運使<lb/>
知泉福杭州其惠政在民其遺事在國史皇考旻終宣<lb/>
義郎開封府工曹累贈少傅先娶吳國夫人賈氏御史<lb/>
中丞黯之女生直龍圗閣佃徽猷閣侍制伷繼室越國<lb/>
夫人文氏太師潞國公彦博之女生公少傅早世公三<lb/>
嵗鞠於外氏少長與待制俱受業於龍圗及從元祐諸<lb/>
公游議論文章有家法不肯追逐時好兄弟相繼蜚聲<lb/>
太學多中異等時號三蔡族相京初用事恥於附麗未<lb/>
<pb n="KR4d0258_WYG_014-14a"/>
嘗一踵其門龍圖中崇寧二年進士第一族相故抑之<lb/>
降第二人待制以上舍中大觀三年丙科政和五年公<lb/>
復以上舍及第其後族相鼎盛氣燄傾一時士游其門<lb/>
者無疏戚立致通顯公兄弟少負雋名族相雅愛重百<lb/>
計羅絡竟莫能屈㑹星異龍圗上疏極論宰相非其人<lb/>
宜舉漢故事黜之以應天變責監温州酒税公自釋褐<lb/>
為辟雍正改太學遷兩學博士凡四任皆以例授用舉<lb/>
者改秩復不堂白徑就吏銓知濰州北海縣移京東學<lb/>
<pb n="KR4d0258_WYG_014-14b"/>
司屬官秩滿通判徐州時郡守不治事多取决於公裁<lb/>
剖無留㑹營卒謀以中夜舉火為變或告公公宻遣諭<lb/>
他營仍戒緩擊三鼓至五鼓則趣之營卒舉火無應者<lb/>
聞五鼓急計窮奔竄公勒諸部軍校親徃追捕盡獲之<lb/>
一郡賴以無虞未幾金人大入京城失守太上皇帝以<lb/>
康王開大元帥幕府公間道謁軍門王一見留幕下同<lb/>
議軍事王即皇帝位車駕南渡方倉皇中道路艱梗公<lb/>
為頓遞官所至無闕需上每稱其能尋為神武右軍㕘<lb/>
<pb n="KR4d0258_WYG_014-15a"/>
贊官戚方張守忠跳梁江浙間公以尺書招之二人素<lb/>
服公威名即解甲就降知楚州趙立本徐州軍校公舊<lb/>
部曲也自以武夫不嫻民事乞公為守而已専總戎朝<lb/>
廷以立有守禦之功重於易置乃命公貳之力辭不就<lb/>
除通判真州嵗大寒郡火延千餘家民方露處而繼以<lb/>
雪老㓜號呼滿道公乃闢寺宇官廨分處之發常平帑<lb/>
廩賑給之守不可公曰此國家所以備非常也必得咎<lb/>
請獨當事已自劾朝廷賢而釋之移知滁州去之日郡<lb/>
<pb n="KR4d0258_WYG_014-15b"/>
人擁遏不得前有横卧道上以當車轍者曰公吾父也<lb/>
微公吾死久矣在滁幾年秦丞相當國公與趙丞相鼎<lb/>
王副樞庶有舊疑以為黨乃罷郡得祠紹興己未金人<lb/>
歸我河南地其情叵測即以公直秘閣知徐州兼管内<lb/>
安撫公受命遽行及淮聞金人再陷中原有詔止公改<lb/>
知徳安府又改知和州初公與秦丞相在上庠同舍甚<lb/>
厚又同年登進士第公一時聲名出秦右秦頗忌之且<lb/>
以細故忤秦意繼又指為趙黨公不自安因丐祠去久<lb/>
<pb n="KR4d0258_WYG_014-16a"/>
之秦丞相訪公出處於同舎生慨然有念舊語同舍以<lb/>
告公但一通問不及其他秦竟不樂及除浙東安撫㕘<lb/>
謀官秩滿又奉祠秦薨公亦屬疾侍郎榮公薿尹應天<lb/>
府陛對從容上歴數潛邸舊人問公安在榮以疾對上<lb/>
歎息良久是嵗卒於毗陵時紹興丙子十月二十二日<lb/>
也享年六十有九公倜儻有大志少以文名壯嵗從軍<lb/>
洞貫韜畧長於騎射力挽二石弓武夫悍將自以為莫<lb/>
及屢撫劇賊親造其壘示以恩信出竒應變智畧縱横<lb/>
<pb n="KR4d0258_WYG_014-16b"/>
張循王俊所立戰功多公籌畫為政嚴明吏憚而民親<lb/>
所去見思晚嵗四奉祠浮湛里社幾二十年不以窮通<lb/>
介意胷次豁達開心見誠無少長貴賤盡得其驩心尤<lb/>
重信義不汲汲於財利隨有輙散親舊之貧者悉力賙<lb/>
給久閒益落莫居之晏如捐舍之日囊無餘貲鬻田以<lb/>
𦵏字畫遒正得端明用筆意喜為詩詞通音律遇酒慷<lb/>
慷浩歌長嘯時以自娛議者以公抱負文武才有經世<lb/>
志使入掌樞機出典方面折衝禦侮於樽爼固其宜也<lb/>
<pb n="KR4d0258_WYG_014-17a"/>
乃不得志於當路用不盡其才每寓意於歌酒不知公<lb/>
所藴蓄與世殊調自政和以來至紹興末四五十年之<lb/>
間士大夫朝辭窮閻暮登禁地非蔡黨即秦客公前以<lb/>
通譜之親後以同舎之舊少貶以濟道其誰不然公獨<lb/>
抱節窮而益堅老而彌壯卒以不偶自今視之其一時<lb/>
附麗之徒煙滅灰冷視公何如也官至左中大夫賜三<lb/>
品服爵建寧縣開國男食邑三百戸以仲子貴累贈特<lb/>
進娶商氏刑部侍郎守拙之女贈濟南郡夫人四子長<lb/>
<pb n="KR4d0258_WYG_014-17b"/>
曰湍承事郎通判鎮江府後公二十年卒次曰洸中法<lb/>
科歴户部侍郎户部吏部尚書出為徽猷閣學士中大<lb/>
夫提舉隆興府玉隆萬夀宫又後四年薨次曰流從事<lb/>
郎監潭州南嶽廟㓜子潩通仕郎長孫戡登進士甲科<lb/>
歴館職今為朝奉郎荆湖南路提㸃刑獄公事曰戩宣<lb/>
教郎知婺州浦江縣曰幾從事郎嚴州桐廬縣主簿曰<lb/>
武未命曰蕆將仕郎早卒曰蒧曰戢皆承務郎曰□曰<lb/>
戎尚幼女六人長適武翼郎知楚州辛堅之次適通直<lb/>
<pb n="KR4d0258_WYG_014-18a"/>
郎知明州奉化縣向士邁次適朝奉大夫知潮州潘淵<lb/>
明次適文林郎筠州推官張克成次適劉澂曾孫五人<lb/>
公自正郎七經郊恩及致仕遺澤任子孫七人又官龍<lb/>
圗二孫載咸以報兒時教育之徳其篤於友愛如此公<lb/>
以丁丑正月二十日𦵏於常州武進縣懐徳南鄉譚墅<lb/>
距今二十五年矣銘誌未立何以昭先功詔後裔公勲<lb/>
名事業見於蚤嵗一時輩行凋零殆盡門生故吏亦無<lb/>
一存者公之行事莫得其詳某大懼嵗久湮没無以傳<lb/>
<pb n="KR4d0258_WYG_014-18b"/>
逺謹摭所聞一二以告名世之士求為之銘<lb/>
</p>
<p>
</p>
  </div>
</body>
</text>
</TEI>
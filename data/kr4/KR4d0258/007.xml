<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>定齋集巻七</head>
    <p>
<pb n="KR4d0258_WYG_007-1a"/>
欽定四庫全書<lb/>
　定齋集巻七　　　　　　　宋　蔡戡　撰<lb/>
　　表<lb/>
　　　太上皇后壽七十賀太上皇帝表<lb/>
皇矣上帝克開有永之年至哉坤元允合無疆之徳甲<lb/>
子並踰於四百春秋逺過於八千盛典迭興歡聲遐暨<lb/>
恭惟尊號太上皇帝陛下功成不宰道體自然周之興<lb/>
有姜嫄以賢妃而開國堯以是傳虞舜為天下而得人永<lb/>
<pb n="KR4d0258_WYG_007-1b"/>
膺至養之隆俱享長生之樂天立厥配同壽考於萬年<lb/>
邦孚于休祚本支於百世臣濫將使指阻簉班行北闕<lb/>
馳誠徒想鈞天之奏殊宫入賀莫陪嵩岳之呼<lb/>
　　　太上皇后壽七十賀皇帝表<lb/>
光履至尊兼父母俱存之樂迭行慶典實古今創見之<lb/>
儀事殊長樂之朝禮盛未央之舉孝先宫壼歡動寰區<lb/>
㳟惟皇帝陛下嗣守丕圖欽承慈訓髙揖堯舜於千古<lb/>
躬行曾閔於九重聖徳冠乎羣倫廣愛刑於四海玉巵<lb/>
<pb n="KR4d0258_WYG_007-2a"/>
親奉想傳萬嵗之聲金筴同膺何假九齡之夢臣久陶<lb/>
孝治誤玷使華去國三千莫預觀光之盛有親七十普<lb/>
霑錫類之恩<lb/>
　　　賀正表<lb/>
上下志交慶三陽之開泰朔南聲暨見四海之㑹同儼<lb/>
睟穆以天臨藹讙呼而雷動中賀恭惟皇帝陛下循堯<lb/>
之道行夏之時運獨化於鴻鈞惟皇作極躋八荒於壽<lb/>
域與物為春肇迎六氣之和永迪一人之慶臣肅將明<lb/>
<pb n="KR4d0258_WYG_007-2b"/>
命逖在遐陬鳴玉千官夢想雍容之鵷鷺稱觴萬壽心<lb/>
馳飛動之龍鸞<lb/>
　　　明堂大禮賀表<lb/>
合宫蕆事聿新一代之儀宣室受釐彌介兩宫之壽三<lb/>
靈同慶萬國交歡恭惟皇帝陛下徳發馨香誠參化育<lb/>
舜業業以致孝益𢡟重華文翼翼而小心克勤昭事考<lb/>
成周之備禮舉皇祐之彞章天清地寜既取合禋之義<lb/>
祖功宗徳式昭並侑之文熈事告成景貺交至臣濫叨<lb/>
<pb n="KR4d0258_WYG_007-3a"/>
持節莫預奉璋仰覿天文光動房心之宿共祈國祚壽<lb/>
齊箕翼之躔<lb/>
　　　賀明堂大禮慶成表<lb/>
天地並禋特講九筵之制祖宗合侑肇新一代之儀萬<lb/>
國均讙三靈共慶伏以諸儒異同之論莫甚於明堂累<lb/>
朝因革之宜浸乖於古制惟皇祐舉行於大慶而紹興<lb/>
遵奉於前規蔚為今日之彞章是謂我宋之家法恭惟<lb/>
皇帝陛下心潜精粹徳發馨香念屢即於郊祠獨未躬<lb/>
<pb n="KR4d0258_WYG_007-3b"/>
於秋饗稽月令之典豈惟正位而朝諸侯誦我將之詩<lb/>
蓋欲宗祀以配上帝曠儀具舉釐事告成臣幸際昌期<lb/>
欣聞嘉薦落南將命莫窺路寢之餘光拱北馳誠第覺<lb/>
房星之改色<lb/>
　　　謝復職表<lb/>
合宫大饗方誕布於湛恩延閣清班乃盡還於舊職竊<lb/>
省循而非據迫辭避之無文愧溢心顔感深肌骨中謝<lb/>
伏以爵禄所以厲世名器不可假人苟無其功奪伯氏<lb/>
<pb n="KR4d0258_WYG_007-4a"/>
駢邑三百而不怨或踰其分與晏子邶殿六十而必辭<lb/>
上焉示賞罰之至公下焉守義命之大戒官無濫及受<lb/>
必有名臣雖戅愚粗識廉恥㓗已以進於出處本末之<lb/>
甚明直道而行故毁譽是非之相半但知一心而體國<lb/>
不能曲意以徇人積有罪諐上辜任使單車奏計徒馳<lb/>
魏闕之心便道趣行忽作揚州之夢知煩言之必至頼<lb/>
皇度之曲全俾從珍館之遊仍寓寶儲之直王言出綍<lb/>
顧董餉以何勞衆口鑠金由叨榮之已甚帯果從於三<lb/>
<pb n="KR4d0258_WYG_007-4b"/>
褫珠何意於再還忽傳丹詔之新遽復青氊之舊顧始<lb/>
望之不及念前痛而未忘得失若驚進退惟谷茲蓋恭<lb/>
遇皇帝陛下明堂布政衢室訪言天日委臨罔間覆盆<lb/>
之隱雷雨作解頓囘寒谷之春察其非辜賁以舊職臣<lb/>
多難憂傷之後數竒流落之餘槁形灰心已過寵榮之<lb/>
望碎身粉骨敢忘報効之圖<lb/>
　　　謝頒降御筆手詔碑表<lb/>
天語温淳蓋重農桑之本雲章燦發益增嶺海之華祗<lb/>
<pb n="KR4d0258_WYG_007-5a"/>
賜為榮奉行惟謹中謝竊聞精祲之感隂陽以和致兹<lb/>
蠶榖之屢登悉出天人之協應上以彰神化之效下以<lb/>
厚烝民之生惟什一之征是謂立經常之法苟倍蓰其<lb/>
直豈為知取予之宜恭惟皇帝陛下嚴責吏姦深求民<lb/>
瘼戒漁蠧之害廣衣食之塗軫淵慮以彌勤灑宸毫而<lb/>
徧及臣繆將使指預拜寵光敢不仰體訓辭推大成繭<lb/>
旅生之治精加督察庶臻附枝兩岐之祥<lb/>
　　　廣東轉運判官謝表<lb/>
<pb n="KR4d0258_WYG_007-5b"/>
觀風遐嶠方懼空餐改命漕臺復膺重寄戴恩隆厚撫<lb/>
已凌兢中謝伏念臣猥以庸才適遭盛旦念煌煌之祖<lb/>
烈忍墜厥聲慕蹇蹇之王臣欲行其義中罹憂患自分<lb/>
沉冥誤䝉神聖特逹之知恭被禮樂光華之選黄茅瘴<lb/>
嶺仗漢節以驅馳白髮慈親乗潘輿而喜懼粗究民情<lb/>
之休戚無禆國用之盈虚正期私計以言歸敢謂恩思<lb/>
之洊及事權雖重憂責愈深眷兹廣莫之區尤甚凋殘<lb/>
之俗民貧地瘠賦重役繁供輸已困於諸州調度不支<lb/>
<pb n="KR4d0258_WYG_007-6a"/>
於一嵗雲屯萬旅皆張頥待哺之人日費千金無束手<lb/>
旁觀之理欲足用則未免加斂務恤民則深慮乏興矧惟<lb/>
上下之相須要在公私之兼濟必有碩徳以民為心知<lb/>
臣粗識廉隅或可律貪殘之吏俾臣就將使指庶少蘇<lb/>
疲瘵之氓不忍棄捐特加任使臣敢不俯殫駑鈍仰稱<lb/>
鴻慈激濁揚清願廣酌泉之志剥下益上忍萌竭澤之<lb/>
心<lb/>
　　　廣東提舉到任謝表<lb/>
<pb n="KR4d0258_WYG_007-6b"/>
久從家食自安流落之蹤分畀使權忽玷光華之選逺<lb/>
去闕庭之下深行嶺海之濵初見吏民具頒詔令中謝<lb/>
伏念臣仕知行已智昧適時蚤竊儒科不過平平之䇿<lb/>
居懐祖烈敢忘挺挺之風暫從三館之遊遽忝一麾之<lb/>
寄頃罹艱棘偶獲生全憂患之餘志氣衰落饑寒所迫<lb/>
學業荒蕪自知無補於明時已分退蔵於先壟念主恩<lb/>
未報何敢愛身母老無依不能忘禄七年去國每馳魏<lb/>
闕之心一旦臨軒猶憶鈞天之夢望威顔於咫尺被聖<lb/>
<pb n="KR4d0258_WYG_007-7a"/>
訓之丁寜私自省循若為稱塞兹蓋恭遇皇帝陛下焦<lb/>
勞求治惻怛愛民謂臣嘗厠班聨自可布宣於徳意知<lb/>
臣少更州縣庶幾練逹於人情不忍棄遺亦加任使臣<lb/>
敢不力求民瘼痛戢吏姦廣倉廪之儲務熟籌其出納<lb/>
籠山澤之利當深究於源流願竭丹誠少酬洪造<lb/>
　　　湖南提刑到任謝表<lb/>
將漕嶠南曽微善最按刑湖右復冐恩除拜命馳驅撫<lb/>
躬踧踖中謝伏念臣賦資樸直際運休明一去闕庭洊<lb/>
<pb n="KR4d0258_WYG_007-7b"/>
更嵗律兩持使節不出炎荒敢擇地以求安念将母而<lb/>
來諗未控由衷之悃已䝉從欲之仁方天下無寃之時<lb/>
寜分逺邇處君子盡心之職所貴平反昔人即是以悦<lb/>
親今臣殆逾於素望兹蓋伏遇皇帝陛下乾坤覆載日<lb/>
月照臨矜庶獄之不辜尤重詳刑之寄謂小人之有母<lb/>
廣推錫類之恩使之居澤國而遂甘㫖之求脱瘴鄉而<lb/>
適清温之奉在私計無便於此雖自謀何以過之退自<lb/>
省循若為報塞臣敢不審觀師聽明啟刑章罪疑惟輕<lb/>
<pb n="KR4d0258_WYG_007-8a"/>
仰體天地好生之徳民用不犯助成帝王極致之功誓<lb/>
畢微生力酬洪造<lb/>
　　　京西運判到任謝表<lb/>
熊湘陳臬曷禆欽恤之仁江漢將輸尚玷光華之選戴<lb/>
宸恩而祗懼迫威命以疾驅徑造屬城具頒温詔中謝<lb/>
伏念臣禀資固陋逢世休明偶竊儒科勉追祖烈分甘<lb/>
州縣簿書之冗濫陪館閣英俊之遊仕雖為貧志不止<lb/>
於温飽學未見道心竊慕於功名嘗自勵以治民終無<lb/>
<pb n="KR4d0258_WYG_007-8b"/>
因而奏課忽冐臨軒之遣敢辭叱馭之勤二年深犯於<lb/>
烟嵐再命不踰於瘴嶺荷皇慈之錫類易内地以便親<lb/>
幸脱炎荒復分英簜為委吏㑹計而已矣當服官箴問<lb/>
斷獄錢榖之幾何敢為文具一遵法守僅免愆尤第惟<lb/>
將母之行每切懐鄉之意所願投閒於故里不圖改畀<lb/>
於上游况地重責深要當思職雖民淳事簡其敢偷安<lb/>
私自省循未知報稱兹蓋伏遇皇帝陛下皇靈逺憺聖<lb/>
徳兼容謂臣粗逹吏方故每加於煩使俾臣稍習邊事<lb/>
<pb n="KR4d0258_WYG_007-9a"/>
或有用於明時不忍棄捐益隆委寄臣敢不問民疾苦<lb/>
察吏貪殘乗軺傳以載馳姑承人乏奉板輿而歸養終<lb/>
覬天從<lb/>
　　　淮西總領到任謝表<lb/>
為郎何自方有愧於時流給餉非才復驟升於卿列戴<lb/>
異恩之不次懼隆委之難勝將命疾驅㳙辰祗役中謝<lb/>
臣惟總領分督諸道之賦而淮西獨任兩軍之儲千舟<lb/>
銜尾而來猶慮餱糧之不繼萬旅張頥以待寜容廪稍<lb/>
<pb n="KR4d0258_WYG_007-9b"/>
之少愆自搉酤壊於撥并而害日深况鹽法誘於入納<lb/>
而課益削寖損經常之數仍當供億之繁類非戅書生<lb/>
所能為豈曰見大夫無可使如臣固陋為學荒踈心竊<lb/>
慕於祖風才不周於世用抗塵容而走俗狀素所甘心<lb/>
踐華轍而揚清塗初非始望濫厠圖書之府獲陪英雋<lb/>
之游三剖守符無由奏課四持使節幸免曠官二年瘴<lb/>
癘之鄉偶存餘息萬里舟車之跡幾徧遐方竊愧愚頑<lb/>
尚䝉收召奉清閒之對敢殚千慮之愚條守禦之宜偶<lb/>
<pb n="KR4d0258_WYG_007-10a"/>
動九重之聽方服勤於省戸曽何補於朝家未容坐席<lb/>
之温已拜出綸之渥峻棘班而疏寵董糧道以飽師矧<lb/>
是江淮在今日兵多而地重令當儲峙如異時貫朽而<lb/>
粟陳苟足食之乖方即乏興之立見不圖簡記猥及妄<lb/>
庸兹蓋恭遇皇帝陛下視逺惟明知人則哲察臣材力<lb/>
緜薄實駑駘欵段之資念臣蹤跡孤危無蟻子蚍蜉之<lb/>
援試之劇任許以曲全臣敢不上體眷知勉思報稱問<lb/>
錢榖之入究源流本末之歸辨毁譽之真冀終始生成<lb/>
<pb n="KR4d0258_WYG_007-10b"/>
之賜<lb/>
　　　湖北總領到任謝表<lb/>
給江淮之餉曽未踰時總湖廣之儲遽叨易地雖道里<lb/>
有逺近之異而任事無輕重之殊祗拜恩綸惟深感涕<lb/>
中謝伏念臣謬傳家學偶玷世科並館閣英雋之遊自<lb/>
慚固陋窮州縣簿書之冗僅免曠瘝首尾六年間關萬<lb/>
里俄趨召節濫綴郎闈一言誤簡於上心再命遂躋於<lb/>
卿列適承人乏俾董軍儲學道愛人乃平日之素志計<lb/>
<pb n="KR4d0258_WYG_007-11a"/>
功謀利非書生之所長但知畢力以奉公不敢辭難而<lb/>
避事心勞效寡方拱俟於譴訶任重人㣲已不勝於憂<lb/>
責况今官次實在武昌當川峽之上流控荆襄之重鎮<lb/>
舳艫相望轉輸直抵於漢江符檄交馳供億逺踰於嶺<lb/>
嶠竭六路百城之力餉三軍萬幕之屯既無促辦之才<lb/>
曷逭乏興之罪兹蓋恭遇皇帝陛下篤近而舉逺居安<lb/>
而慮危謂臣嘗在日邊竊聞廟算知臣頃臨漢上粗識<lb/>
邊防略其已試而罔功將以益觀其後效雖親年適當<lb/>
<pb n="KR4d0258_WYG_007-11b"/>
於喜懼而王事敢惮於驅馳孰云湖海之遥如處闕廷<lb/>
之下臣敢不仰承睿意俯罄愚𠂻詭辭以白大人庶扶<lb/>
輿而就養焦心以報明主當荷鍤以先趨<lb/>
　　　廣西經略到任表<lb/>
抱病投閒久竊祠庭之禄䝉恩起廢遽分帥閫之權寵<lb/>
陞論譔之班増壯蕃維之寄地雄責重天大命輕中謝<lb/>
伏念臣學術荒疎性資迂拙莅官行已勉追挺挺之風<lb/>
憂國愛君期盡惓惓之義蚤承門䕃濫竊世科偹嘗州<lb/>
<pb n="KR4d0258_WYG_007-12a"/>
縣之勞迭更中外之任四汚朝蹟五玷使華再總軍儲<lb/>
洊膺閫寄惟遭逄之最早故忝冐之滋多福過災生年<lb/>
侵衰至久抱負薪之疾每懐填壑之憂身雖卧於漳濵<lb/>
心不忘於魏闕自㫁此生之永已不圖成命之忽頒擢<lb/>
於病廢之餘畀以承宣之任惟桂林之重鎮實嶺海之<lb/>
奥區外控諸蠻内兼五筦馬政不無於欺弊猺人正頼<lb/>
於撫綏欲令士民之舉安要在官吏之不擾必得廉平<lb/>
之士一新貪鄙之風如其衰陋之資曷稱循良之選預<lb/>
<pb n="KR4d0258_WYG_007-12b"/>
憂曠敗自速譴訶兹蓋恭遇皇帝陛下子育羣生天臨<lb/>
萬宇不泄邇而忘逺在知人而安民以臣少習吏方粗<lb/>
能奉法而循理謂臣老諳世故不敢生事以邀功未忍<lb/>
棄捐復加任使臣惟當廣求民瘼深戢吏饕不求赫赫<lb/>
之名妄希榮進第守平平之策仰答洪恩<lb/>
　　　除寶謨閣待制謝表<lb/>
桂海承流蔑著蕃宣之效松階次對遽聨禁近之班顧<lb/>
如待盡之軀冐此殊常之渥感深而泣慚甚於榮中謝<lb/>
<pb n="KR4d0258_WYG_007-13a"/>
竊以御府圖書莫邃西清之直先朝謨訓實參東壁之<lb/>
輝偉寶閣之鼎新揭鴻名而昭示必以處一時碩學之<lb/>
彦或以優四方宣力之臣苟非其人曷稱兹選伏念臣<lb/>
禀質固陋逄辰休明學僅續於家傳才不周於世用㓜<lb/>
霑一命歴事四朝筮仕於紹興之季年擢第於乾道之<lb/>
初載蚤陪羣彦猥厠周行敕局書林濫塵清選郎曹宰<lb/>
掾寖歴亨塗由卿寺而領神京兼民部而總軍餉凡七<lb/>
叨於使節亦再典於帥藩積此倖邀蔑然稱塞年侵氣<lb/>
<pb n="KR4d0258_WYG_007-13b"/>
索嗟壯志之莫酬疾至身衰念大恩之未報甘與草木<lb/>
以俱腐敢冀桑榆之或収屬謀帥於藩垣乃起家於田<lb/>
里控辭不獲冐昧而來扶持衰殘鞭䇿駑鈍考已書於<lb/>
下下䇿第守於平平龔遂本心固欲安於渤海汲黯多<lb/>
病非敢薄於淮陽仰賴朝廷之威靈坐致邊鄙之寜謐僅<lb/>
逃曠敗少逭誅刑而臣已迫衰年久留瘴嶺舊疾轉加<lb/>
於沉痼孱軀難保於生全深懐填壑之憂彌切首丘之<lb/>
念嘗投誠於魏闕期歸卧於漳濵位已極於庶僚敢萌<lb/>
<pb n="KR4d0258_WYG_007-14a"/>
他覬班遽參於法從誤玷明恩撫初心而若驚顧始望<lb/>
之不及兹蓋恭遇皇帝陛下天地覆載日月照臨念慶<lb/>
厯之故家今其餘幾數正元之朝士蓋亦無多特軫記<lb/>
於陳人俾光華於晚節何其遲暮有此遭逢臣敢不仰<lb/>
體恩憐益謹侯度久抱負薪之疾所願投閒尚懐結草<lb/>
之忠庶幾圖報<lb/>
　　　謝賜衣帯表<lb/>
伏準省劄勘㑹蔡某已降指揮除寶謨閣直學士所有<lb/>
<pb n="KR4d0258_WYG_007-14b"/>
依格合賜衣帶十二月二十三日奉聖㫖特與依格給<lb/>
賜臣伏以西清寓直濫叨進律之褒内府分珍更冐章<lb/>
身之寵恩光狎至佩服為榮伏念臣久掛冠裳退安田<lb/>
里幅巾藜杖姑盡殘年安車蒲輪敢汚嚴召荷皇慈之<lb/>
下逮辱異數之洊加病骨支離幾不勝於寶帶衰容枯<lb/>
瘁殊弗稱於華衣豈期既老之餘乃獲非常之賜兹蓋<lb/>
恭遇皇帝陛下鼎新百度賁飾羣工特捐在笥之珍<lb/>
庸示觧衣之恵華其晚景服以終身臣敢忘衣被之仁<lb/>
<pb n="KR4d0258_WYG_007-15a"/>
深負曳婁之愧束帶而對賔客已絶望於清朝懸車以<lb/>
傳子孫庶誇榮於故里<lb/>
　　　賀正表<lb/>
珠躔迭運驗一氣以囘生玉律更新慶三陽之開泰瑞<lb/>
陳圖牒喜動幅員中賀恭惟皇帝陛下統繼離明道符<lb/>
乾健正析因夷隩之序盡裁成輔相之宜與萬物以為<lb/>
春奄八荒而開域臣養疴田里竊廩祠庭漢殿懽呼莫<lb/>
預稱觴之烈堯天廣覆願為擊壤之民<lb/>
<pb n="KR4d0258_WYG_007-15b"/>
　　　瑞慶節賀表<lb/>
十月為良應繞電流虹之瑞四方來賀傾就雲望日之<lb/>
心慶溢層霄懽騰率土中賀恭惟皇帝陛下慈儉為寶<lb/>
安樂延年誕揚清静之風益廣和平之福雖天人交感<lb/>
之際無俟於禱祠而臣子歸美之誠自形於歌詠必得<lb/>
其壽無疆惟休臣簉迹從班祝釐真館卜年卜世逺踰<lb/>
郟鄏之期多壽多男更效華封之祝<lb/>
　　　又<lb/>
<pb n="KR4d0258_WYG_007-16a"/>
月受瑶光實啟明昌之運日臨析木載逢震夙之辰慶<lb/>
溢九重懽均四海恭惟皇帝陛下法禹勤儉體湯寛仁<lb/>
耀神武以折衝坐致蠻夷之格修文徳以來逺行觀土<lb/>
宇之歸當天開地闢之期應電繞虹流之瑞茂建中興<lb/>
之業永保太平之基無疆惟休必得其壽臣猥叅禁路<lb/>
寅奉真祠望北極以馳誠不忘星拱指南山而獻祝敢<lb/>
效嵩呼<lb/>
　　　代辭免簽書樞密院表<lb/>
<pb n="KR4d0258_WYG_007-16b"/>
宸恩下逮遽叨不次之除愚悃上陳莫動蓋髙之聽重<lb/>
煩奬勵彌切凌兢敢干再瀆之誅願獲終辭之志中謝<lb/>
竊以事關國體任重樞廷欲建立於治功必延登於哲<lb/>
輔豈容虛授以玷明揚伏念臣朴學傳家孤忠許國沒<lb/>
而不朽徒藉先臣之資壯也無聞莫預有司之選誤䝉<lb/>
睿眷擢寘從班選部典銓曷振人才之淹滯經筵勸講<lb/>
何禆聖學之髙明方慙無補於絲毫豈意復頒於綸綍<lb/>
不由科第特越等倫雖寵遇之有加顧滿盈之可懼伏<lb/>
<pb n="KR4d0258_WYG_007-17a"/>
願皇帝陛下俯從危悃曲保㣲蹤収還已誤之恩俾仍<lb/>
舊職博選非常之彦共濟休功<lb/>
　　　代淮東安撫使謝表<lb/>
忝貳機衡每慙非據出臨藩屏自揣何堪恩重命輕憂<lb/>
深責備中謝伏念臣謬傳家學偶踐世官荷聖神特逹<lb/>
之知無左右游談之助昨從省闥進陟禁塗日月緝熈<lb/>
光明莫窺聖學夙夜基命宥宻無補訏謨屬謀帥於邊<lb/>
陲乃掄材於廊廟班超建䇿亦不過於平平毛遂請行<lb/>
<pb n="KR4d0258_WYG_007-17b"/>
蓋自慚於碌碌念再世䝉恩而未報故一身任責而不<lb/>
辭惟昔廣陵蓋今巨屏控長江數千里下臨襟帶之衝<lb/>
鎮全淮十六城内固藩維之勢歸附之人莫先於安集<lb/>
疲瘵之俗正賴於撫綏曠土游民未盡勸懲之術崇墉<lb/>
浚洫尤資保障之功以至閲練師鈐繕治戎器要在聿<lb/>
修於軍政豈宜暫弛於邊防當得真才允膺重寄兹蓋<lb/>
恭遇皇帝陛下循名責實任賢使能察臣公爾忘私必<lb/>
能報國謂臣老而更事可使守邊私自省循若為稱塞<lb/>
<pb n="KR4d0258_WYG_007-18a"/>
臣敢不廣宣徳意少釋顧憂當盡行於前言期不負於<lb/>
聖主擊祖生之楫雖嘗有志於四方請終軍之纓何敢<lb/>
徼功於一日<lb/>
　　　代淮東安撫使謝太上皇帝表<lb/>
寵陞祕殿誤玷清華出鎮邊藩遽膺要劇恩深莫報責<lb/>
重何堪中謝伏念臣學術空疎材能譾薄一經教子徒<lb/>
得先臣之緒餘再世䝉恩實出兩朝之眷遇昨從外服<lb/>
擢寘周行濫登禁近之班驟陟樞機之地愛君憂國雖<lb/>
<pb n="KR4d0258_WYG_007-18b"/>
殫千一之愚固圉安邊敢獻二三之䇿屬當謀帥因遂<lb/>
請行睠此全淮夙稱要地控長江之襟帶為今日之藩<lb/>
籬係國安危以人輕重深究綏懐之術莫先經理之方<lb/>
是宜勤課農桑繕修城壁撫摩彫瘵之俗安集歸附之<lb/>
民雖鄰好之交修豈邊防之可弛允膺是任必得其人<lb/>
兹蓋恭遇尊號太上皇帝陛下親授聖謨聿修武備謂<lb/>
臣愚且戅雖無尺寸之長而父教以忠當有㳙埃之報<lb/>
臣敢不力行初志勉企前修拊循士民要當生聚十年<lb/>
<pb n="KR4d0258_WYG_007-19a"/>
之久申固封域何敢僥倖一旦之功<lb/>
　　牋<lb/>
　　　賀太上皇后牋<lb/>
式逢榖旦再舉盛儀慶人生七十之稀卜壽考萬年之<lb/>
永况堯齡獨髙五帝克諧偕老之祥而舜孝卓冠百王<lb/>
兼有俱存之樂於斯為盛亘古未聞恭惟太上皇后殿<lb/>
下位正母儀徳符坤載儷尊慈極夙隆逮下之風稱壽<lb/>
殊宫同享歸尊之奉臣生逢聖世濫綴卿聨如日月相<lb/>
<pb n="KR4d0258_WYG_007-19b"/>
須而成幸出照臨之下惟天地能長且久永依覆載之<lb/>
仁<lb/>
　　　太后慶壽賀皇后牋<lb/>
思齊太任方享從心之樂爰及姜女聿修稱壽之儀喜<lb/>
溢六宫歡均四海恭惟皇后殿下憂勤在念警戒相成<lb/>
惟子職資婦道之明故坤徳配乾元之大堯父舜子茂<lb/>
昭孝養之誠文母姒妃允篤徽音之嗣臣偶將外指阻<lb/>
覿盛儀遥想帝尊共上玉巵之壽助成孝治益彰彤管<lb/>
<pb n="KR4d0258_WYG_007-20a"/>
之華<lb/>
　　　賀太皇太后牋<lb/>
恭承慈訓茂建天支施帝祉於子孫慶源有自受介福<lb/>
於王母景命無疆喜溢殊宫歡均率土中賀恭惟尊號<lb/>
太皇太后殿下坤載萬物母儀三朝助成文祖之功克<lb/>
篤曾孫之慶本支百世實由風化之基壽考萬年坐享<lb/>
雲礽之養臣生逢聖旦叨預從班屬寅奉於真祠阻趨<lb/>
陪於在列出綸丹禁欣聞盛典之頒戯綵重闈想見慈<lb/>
<pb n="KR4d0258_WYG_007-20b"/>
顔之喜<lb/>
　　　賀皇后牋<lb/>
儷尊宸極有光彤管之華毓秀天支庸示青車之寵慶<lb/>
綿宫閫喜動寰區中賀恭惟皇后殿下警戒相成憂勤<lb/>
在念乃睠神明之胄以開孫子之祥曲盡母慈心每勤<lb/>
於拊育益隆邦本祚永保於延長臣叨預近班莫陪在<lb/>
列華封獻祝敢陳多子之辭太姒嗣音當有百男之報<lb/>
<pb n="KR4d0258_WYG_007-21a"/>
定齋集巻七考證<lb/>
第九頁前四行　案戡奏塲務虧額状云臣于七月二<lb/>
　十日到所蓋在淳熙十年此表當即其時所上<lb/>
十一頁後四行　案戡詩題有淳熙戊戌將命廣東後<lb/>
　二十三年分閫桂林云云此表當是嘉泰元年所上<lb/>
　謹識于此<lb/>
十六頁前八行　案此表以下共三篇俱係代王之竒<lb/>
　作今彚録于後又案宋史宰輔表乾道八年二月王<lb/>
<pb n="KR4d0258_WYG_007-21b"/>
　之竒自吏部侍郎權尚書賜同進士出身除端明殿<lb/>
　大學士簽書樞密院事孝宗本紀並同<lb/>
十七頁前三行　案宋史宰輔表乾道九年正月王之<lb/>
　竒罷簽書以資政殿學士知揚州淮南安撫使孝宗<lb/>
　本紀並同此云淮東者蓋正月尚合兩路為一道有<lb/>
　戡作之竒行状可證考地理志淮南舊為一路熙寧<lb/>
　五年分為東西兩路元祐元年西路東路並為淮南<lb/>
　路孝宗本紀乾道九年三月復分淮南路安撫司為<lb/>
<pb n="KR4d0258_WYG_007-22a"/>
　東西路之竒到任應在三月以後故題作淮東也<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>定齋集巻十七</head>
    <p>
<pb n="KR4d0258_WYG_017-1a"/>
欽定四庫全書<lb/>
　定齋集巻十七　　　　　　宋　蔡戡　撰<lb/>
　　五言律詩<lb/>
　　　晚泊江臯<lb/>
日暮西江逺停橈傍水村葉舟横野渡茅店掩柴門牧<lb/>
笛隨風逺漁燈帶雨昏一枝梅照水行客總消魂<lb/>
　　　送介卿之官金臺<lb/>
四海皆兄弟情親能幾人相看青眼舊摠作白頭新直<lb/>
<pb n="KR4d0258_WYG_017-1b"/>
道何妨拙㣲官秪為貧老来仍惜別把酒話酸辛<lb/>
淵眀去彭澤斯立佐藍田家近真良便官閒任左遷相<lb/>
望雖百里此別又三年擬辦登山屐從君訪洞天<lb/>
　　　夢介卿感而有作<lb/>
湖海三年別闗山萬里程故人頻入夢游子若為情家<lb/>
近吴王苑身居義帝城平生雞黍約何日更尋盟<lb/>
憶昔兒童日光陰急鳥飛舊遊渾似夢倦客只思歸青<lb/>
眼還如昨朱顔漸覺非郴陽縱無雁音問未應稀<lb/>
<pb n="KR4d0258_WYG_017-2a"/>
　　　孝宗皇帝靈駕發引詩<lb/>
厯數承堯禪謳歌戴舜仁規模自宏逺法度謹持循儉<lb/>
約身先下憂勤志在民萬方無以報雨泣但霑巾<lb/>
舜禹相傳日元非倦萬幾慈闈躬至養別殿奉遺衣易<lb/>
月心何忍通䘮禮不違煌煌新廟號萬古播音徽<lb/>
　　　嵓仲八兄有苕溪之行草酌話別而次何叔養<lb/>
　　　正十二兄爽約不至坐客唯三人因以詩紀之<lb/>
自古推同姓相從弟與兄已占東井聚誰謂泰階平龍<lb/>
<pb n="KR4d0258_WYG_017-2b"/>
友當為首鵷行近有聲同堅嵗寒操終始勿渝盟<lb/>
　　　即席和端約韻<lb/>
竹溪追勝槩得侣最為多自覺功名懶空嗟嵗月磨夢<lb/>
驚風落葉心破雨鳴荷無此杯中物其如良夜何<lb/>
　　　舟行有感<lb/>
仕路多艱棘人生更轉篷浮雲偏蔽日駭浪不因風世<lb/>
事愁眉外人情醉眼中老来齊得䘮方寸等虚空<lb/>
　　　予頃嵗持節湖湘今二十四年白首重来親舊<lb/>
<pb n="KR4d0258_WYG_017-3a"/>
　　　十無二三感而有作<lb/>
落日放扁舟瀟湘生暮愁故人疑不見離思𣺌難收鼓<lb/>
瑟空遺恨吹簫憶舊游劉郎今老矣霜鬢不禁秋<lb/>
　　　秋日書懐<lb/>
逰宦輕千里閒愁度一秋衰顔慵攬鏡病足怯登樓事<lb/>
業因循廢功名取次休人生聊復爾一飽更何求<lb/>
刻意搜詩句清心玩易爻几塵留鼠迹窻影印梅梢泉<lb/>
石頻招隠壺觴已絶交横挑一楖栗在處寄僧包<lb/>
<pb n="KR4d0258_WYG_017-3b"/>
　　　送九兄僉書歸二首<lb/>
離別一何久漂流不記年昔君猶壮嵗今我亦華鬋隔<lb/>
濶疑如夢從容喜欲顛弟兄能有㡬及此對床眠<lb/>
中年仍再別歸意苦難留風雨傷心夜江山滿目秋西<lb/>
堂詩入夢東閣酒添愁他日荆溪上無違具一舟<hi>西堂東閣</hi>
<hi>二謝二蘓事</hi>
　　　先人嘗宰貴池今二十五年矣舟行經此不勝<lb/>
　　　黯然<lb/>
<pb n="KR4d0258_WYG_017-4a"/>
夜泊貴池口此情殊黯然思親空有泪感舊不成眠棠<lb/>
舍清陰在桐鄉舊政傳終天成永感忍聽蓼莪篇<lb/>
　　　至日書懐<lb/>
病起逢佳節羇懐只自傷老来衰自至身與世相忘髪<lb/>
引千絲亂愁添一綫長功名真已矣此意付滄浪<lb/>
　　　乙夘春病中書<lb/>
老去那堪病春来總自愁闗心惟藥物寄命向醫流世<lb/>
事多翻覆吾生任去留一㕓真可老此外更何求<lb/>
<pb n="KR4d0258_WYG_017-4b"/>
　　　遣興<lb/>
世味只如許人情亦可憐禪心甘寂寞病體覺輕便夢<lb/>
裡身非我閒中日似年還家真復樂此去若登仙<lb/>
醉裏乾坤大閒中日月長静觀佛理妙頓與世縁忘晚<lb/>
景無多日浮生有底忙漁翁真得趣一葉寄滄浪<lb/>
江海倦逰客乾坤老病身儻来皆外物自在作閒人睡<lb/>
足從吾懶歡来任我真治生且耕鑿無愧葛天民<lb/>
衰病人應棄窮愁孰與親同行木上座並卧竹夫人習<lb/>
<pb n="KR4d0258_WYG_017-5a"/>
定調千息談空外一身轍環天下半送老楚江濵<lb/>
　　　獨立<lb/>
獨立寒江上蕭然一秃翁夢魂驚雪浪病骨怯霜風逺<lb/>
樹斜陽外荒村暮靄中閒身無一事樽酒與誰同<lb/>
　　　丐祠得請喜而有作示介卿<lb/>
多病身先懶閒居樂有餘山林真可老故事未應䟱性<lb/>
與禽魚適身便水竹居非無軒冕志吾亦愛吾廬<lb/>
人心輕萬仭吾志在兼山知止今真止求閒復得閒天<lb/>
<pb n="KR4d0258_WYG_017-5b"/>
應念衰病人免笑癡頑二老風流在何妨日往還<lb/>
　　　丙辰罷郡得祠<lb/>
世論可憐哉無心任去来狙公徒自喜鷗鳥浪相猜塞<lb/>
馬寜非福池魚枉見災扁舟從此去回首謝氛埃<lb/>
　　　水閣偶成二首<lb/>
小閣枕横塘荷花渡晚香月華秋更白水氣夜偏凉地<lb/>
僻人稀到心閒夢亦長北窻聊寄傲身世兩相忘<lb/>
徙倚危樓久無言對夕暉野花隨處發水鳥傍人飛自<lb/>
<pb n="KR4d0258_WYG_017-6a"/>
覺身無累那知世有機何勞戰蝸角萬事轉頭非<lb/>
　　　書懐<lb/>
消息觀天道炎凉閲世情禪心了生死病骨識陰晴杜<lb/>
宇傷心切梅花照眼清焚香讀周易頓覺此身輕<lb/>
　　　淳熈戊戌将命廣東侍親携帑十一月至安仁<lb/>
　　　留雲錦驛一宿而去時晉卿姪偕行後二十三<lb/>
　　　年分閫桂林晉卿主餘干簿復以是月来㑹于<lb/>
　　　此把琖道舊為之愴然因成一詩示晉卿<lb/>
<pb n="KR4d0258_WYG_017-6b"/>
憶昨南遊日今餘二十年扶輿潘母健舉桉孟光賢逺<lb/>
宦徒勞耳重来倍愴然若非吾小阮隻影更誰憐<lb/>
　　　胡端約挽詩<lb/>
一代風流盡如公能幾人病来猶筆健老去更詩新握<lb/>
手言無間傷心迹已陳墨君時一玩感慨淚霑巾<lb/>
長卿多酒病子美太詩癯談笑隨時樂風標絶代無遺<lb/>
編應百巻怪石漫千株頼此青氊物傳家有鳯雛<lb/>
　　　顔魯子挽詩<lb/>
<pb n="KR4d0258_WYG_017-7a"/>
耆舊三朝望亷平百吏師愛民先節用直道靡容私自<lb/>
視一無愧真成三不欺遺民應罷市淚墮峴山碑<lb/>
昔年顔氏子當代魯公孫徳行端能繼典刑今尚存平<lb/>
生窺聖閫晚嵗踏空門歸即歸兠率雲堂第幾尊<lb/>
　　　代趙儀可挽劉叔丙<lb/>
此士不可得鄉人今始思迎賔多事日教子廢科時望<lb/>
屋訟自止弄丸争者誰京華携手處憶著最傷悲<lb/>
　　　王季立安撫挽詩<lb/>
<pb n="KR4d0258_WYG_017-7b"/>
世襲樞庭貴仍専帥府權公忠由性禀清白自家傳剖<lb/>
决神眀速安懐畏愛全功名方迫逐天不假長年<lb/>
相門叨下客帥幕得佳賔玉樹連堦砌芙渠泛水濵通<lb/>
家仍有契論世豈無人埋玉空遺恨澘然淚滿襟<lb/>
　　　康素居士邵君挽詩<lb/>
當代求遺逸斯人尚典刑雲愁富春渚月掩少㣲星易<lb/>
簀無多語空籯但一經遺休宜有後蘭玉滿階庭<lb/>
世儒多戸牖家學自淵源處士名兼美先王道益尊黄<lb/>
<pb n="KR4d0258_WYG_017-8a"/>
金散閭里白玉揜丘原猿鶴空凄怨清江遶故園<lb/>
　　　提舉中奉程公挽詩<lb/>
典午源流逺安鄉世胄隆亷平儒者政樸素古人風五<lb/>
福身兼備三尊徳最崇善人無復見忍㸔一旌紅<lb/>
静退身無累安閒意有餘一麾真漫爾三徑盍歸與肯<lb/>
酌貪泉水<hi>公以嫌不赴閩舶</hi>甘乗下澤車後生知敬慕遺行藹<lb/>
鄉閭<lb/>
　　　張有年提舉挽詩<lb/>
<pb n="KR4d0258_WYG_017-8b"/>
天上張公子家聲四海知晚方持使節聊復擁州麾嶺<lb/>
嶠多遺愛蕃人亦去思逺民應罷市泪壓峴山碑<lb/>
挺出英雄後居多長者稱祖風知未冺世徳自相承口<lb/>
不談臧否人應寡怨憎善人宜有後衮衮㸔鶱騰<lb/>
　　　丁收仲寺丞挽詩<lb/>
元祐名卿後甘盤舊學臣肯堂真有子論世豈無人仕<lb/>
至二千石年垂八十春哀榮子母憾全福更誰倫<lb/>
耆舊凋零盡吾猶及此公典刑前輩近氣概古人同抵<lb/>
<pb n="KR4d0258_WYG_017-9a"/>
掌談如在掀髯笑已空堂堂寧復見蕭瑟九原中<lb/>
華屋平生處傷心事已非綵衣方共樂寶劍忽雙飛漫<lb/>
說乗鸞去終期化鶴歸長年知有淚感慨一沾衣<lb/>
　　　沈朝儀之淵挽詩<lb/>
早擅雲間譽唯公伯仲賢諫篇餘祖烈經學自家傳出<lb/>
處無餘恨哀榮得兩全善人今已矣埋玉向新阡<lb/>
仕至二千石年餘七十秋長生應有訣勇退復何求耆<lb/>
舊凋零盡功名取次休莫陪蒿里餞東望隴雲愁<lb/>
<pb n="KR4d0258_WYG_017-9b"/>
　　　故廬陵府君葛公挽詩<lb/>
家風惟孝友世系本神僊丹藥能延夀衣冠不乏賢享<lb/>
齡餘七十積行滿三千存歿無遺恨青氊有子傳<lb/>
耆舊如公少眀時豈棄材一麾聊出守三徑即歸来白<lb/>
璧人何在黄梁夢已回秋風正摇落楚挽不勝哀<lb/>
　　　張晉英侍郎挽詩<lb/>
當代推耆舊如公能幾人典刑唐閣老風采漢廷臣直<lb/>
筆書青史巍冠侍紫宸壺公非不遇猶未究經綸<lb/>
<pb n="KR4d0258_WYG_017-10a"/>
賈傳年方少詞場屢策勲賢闗馳雋譽仕路藹清芬徳<lb/>
望三朝重聲名四海聞僊遊向何許地下亦修文<lb/>
　　　韓子温母秦國太夫人挽詩<lb/>
際㑹中興日来歸異姓王艱危從戰陳淑謹自閨房眼<lb/>
看兒孫盛身膺福夀長平生修净業一念即西方<lb/>
八座太夫人疏封大國秦鄼侯仍有子陶母不憂貧四<lb/>
紀恩光渥三朝錫賚頻哀榮極終始當代更誰倫<lb/>
　　　齊子餘母太夫人王氏挽詩<lb/>
<pb n="KR4d0258_WYG_017-10b"/>
江左推門地華陽接洞天嬪夫成宅相教子作時賢富<lb/>
貴三從備衰榮五福全平生勤事佛兠率是良縁<lb/>
向来小宗伯日侍太夫人地占梁溪勝風流峴首春版<lb/>
輿隨處樂綵服逐時新歘斷萱堂夢居然迹已陳<lb/>
石窌恩雖渥蘭陔事已非升堂人不見執紼淚頻揮樹<lb/>
競晚風急草眀朝露晞他年黄閤宴不及奉慈闈<lb/>
　　　趙從善母吉國夫人劉氏挽詩<lb/>
鍾英推后族擇配得王孫兩大夫仍貴三從母益尊版<lb/>
<pb n="KR4d0258_WYG_017-11a"/>
輿欣就養鈿軸屢承恩尚想平反日慈顔一笑温<lb/>
令子方通顯神京更浩穰珍羞供鼎食綵服賁金章大<lb/>
國初封吉佳城忽𦵏防貳卿哀慕切老淚浥千行<lb/>
　　　劉公實母夫人董氏挽詩<lb/>
杏圃僊遊逺桃源往事虧名髙孝婦傳詞掞外孫碑孟<lb/>
鼎方知貴莱衣不復嬉生男有如此天道豈無知<lb/>
列寺名卿重慈闈壽母尊眼中㸔五世膝下擁重孫九<lb/>
九登遐算三三達妙門哀榮極終始全福更何言<lb/>
<pb n="KR4d0258_WYG_017-11b"/>
　　五言排律<lb/>
　　　感事<lb/>
親舊頻凋䘮于今能幾人光陰雙轉轂富貴一㣲塵自<lb/>
歎癡頑老人憐衰病身直饒心似鐡未免鬢如銀安樂<lb/>
能延夀憂勞漫損神平生齊得䘮六十六年春<lb/>
<pb n="KR4d0258_WYG_017-12a"/>
定齋集巻十七考證<lb/>
第七頁前五行　案宋末趙儀可名文著有青山集與<lb/>
　戡時代不相及疑别一人同姓名者或他人詩誤入<lb/>
　戡集今無别本可校姑仍其舊録之<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>定齋集巻五</head>
    <p>
<pb n="KR4d0258_WYG_005-1a"/>
欽定四庫全書<lb/>
　定齋集巻五　　　　　　　宋　蔡戡　撰<lb/>
　　奏議<lb/>
　　　論州縣科擾之弊劄子<lb/>
臣聞民為邦本本固邦寜自古為國者欲固邦本先結<lb/>
人心欲結人心先寛民力欲寛民力先擇守令守令非<lb/>
其人則主澤不能下流人情無由上逹民力困則人心<lb/>
離人心離則邦本危矣臣少歴州縣洊䝉朝廷任使六<lb/>
<pb n="KR4d0258_WYG_005-1b"/>
持使節再總軍儲足跡所歴幾遍東南求守令之循良<lb/>
者不可多得能者以一切之政趣辦目前賢者不得行<lb/>
其志救過逃戾而已推原厥自蓋由版曹督責漕司漕<lb/>
司督責州郡州郡不恤縣道縣道不恤百姓上下相迫<lb/>
前後相仍習以為常恬不為怪民力之困至此極矣可<lb/>
不改弦易轍而拯救之耶臣請詳言其故且二稅古也<lb/>
今二稅之内有所謂暗耗有所謂漕計有所謂州用有<lb/>
所謂斛面二稅之外有所謂和買有所謂折帛有所謂<lb/>
<pb n="KR4d0258_WYG_005-2a"/>
義倉有所謂役錢有所謂身丁布子錢此上下之通知<lb/>
也於二者之中又有折變又有水脚又有糜費有隔年<lb/>
而預借者有重價而折錢者其賦斂煩重可謂數倍於<lb/>
古矣然猶未也有所謂月樁有所謂鹽産有所謂茶租<lb/>
有所謂上供銀有所謂乾酒錢有所謂醋息錢又有所<lb/>
謂科罰錢其色不一其名不同各隨所在有之不能盡<lb/>
舉為保正者科買土産科買竹木巡尉下鄉則預備酒食<lb/>
若居民被盜則先納賞錢應期限則有繳引錢違期限<lb/>
<pb n="KR4d0258_WYG_005-2b"/>
則有罰醋錢以至修造公廨巡捕橋梁驛舍一切取辦<lb/>
故中人之家無不剔屋破産以充役為稅長者逃絶稅<lb/>
則令代納坍江稅則令代納産去稅存無所從出者又<lb/>
令代納異縣他鄉不能追逮者又令代納已納在官者<lb/>
不可復得見欠人戸則不為理還故單産之民無不典<lb/>
妻賣子以免罪如此民力安得不重困乎又有催科之<lb/>
擾州差典級下縣甚則差州官縣差縣尉下鄉甚則知<lb/>
縣親往吏卒所至需索百出鞭笞纍繫動輙數十人所<lb/>
<pb n="KR4d0258_WYG_005-3a"/>
欠多係升合尺寸之餘未納者不免於倍輸已納者又<lb/>
從而再納往往無有獲免為守令者但知以催科為急<lb/>
無復有一分愛民之心所以堯舜在上而恩澤不得以<lb/>
下流者正以此爾恭惟陛下嗣守大寶遵奉慈訓凡發<lb/>
政施仁無非以愛民為先真堯舜之用心也陛下裁損<lb/>
經總制錢而所損者無額耳每嵗常數則未嘗虧少陛<lb/>
下蠲放身丁錢而所放者見欠耳先納在官者無由理<lb/>
折陛下裁減和買恩至渥也而鄉胥作弊減免不均陛<lb/>
<pb n="KR4d0258_WYG_005-3b"/>
下倚閣逋負徳至普也而豪戸恃强催索自若陛下愛<lb/>
民之心不能盡布陛下䘏民之政不得盡行此無他守<lb/>
令非其人耳縣令既不可盡擇當擇郡守郡守不能盡<lb/>
得人每路當擇一賢監司而委任之陛下臨遣諭以德意<lb/>
使之徧行郡邑親見守令講求民間休戚可罷者罷之<lb/>
可行者行之計州縣一嵗之出入可蠲者蠲之可減者<lb/>
減之使上下相通内外相應無為文具以復命庻幾實<lb/>
恵可以及民民力可以少蘇矣民力既蘇邦本自固天<lb/>
<pb n="KR4d0258_WYG_005-4a"/>
下幸甚取進止<lb/>
　　　繳進貞觀諫録劄子<lb/>
臣聞人臣之進言有一言之得而屢告其君者有摭古<lb/>
人之言復以告其君者司馬光言人君修身之要曰仁<lb/>
曰明曰武治國之道曰任官曰信賞曰必罰且云昔嘗<lb/>
以獻仁宗英宗今以獻陛下平生所學所得盡於此矣<lb/>
蘇軾進陸贄奏議云竊謂人臣之納忠正猶醫者之用<lb/>
藥藥雖進於醫手方多傳於古人若已經效於世間不<lb/>
<pb n="KR4d0258_WYG_005-4b"/>
必皆從於己出蓋天下有至言萬世不可易初無古今<lb/>
新舊之間左人君力行之耳淳熈改元臣䝉恩假守漢<lb/>
東陛辭之日恭進貞觀諫録二巻面奉至尊壽皇聖帝<lb/>
玉音謂當置之座隅永為規鑒臣不勝榮懼臣屏居田<lb/>
里因取此書深惟其義輒以管見臆說附於每事之後<lb/>
事以類從義以槩舉合六十篇伏念臣學識膚淺詞語<lb/>
蕪纇何足以仰希前哲然惓惓愛君之誠其心一也謹<lb/>
用繕冩進呈伏望聖慈置諸左右朝夕省覽庻幾少助<lb/>
<pb n="KR4d0258_WYG_005-5a"/>
聖學之萬一取進止<lb/>
　　　乞以壽皇聖帝為法劄子<lb/>
臣聞堯傳之舜舜傳之禹皆曰允執厥中書賛舜曰重<lb/>
華協於帝賛禹亦曰祗承於帝堯舜之所傳舜禹之所<lb/>
承莫非一道故堯舜為五帝之盛帝大禹為三王之顯<lb/>
王後聖有作不可企及恭惟髙宗皇帝茂建中興勤勞<lb/>
三紀親以天下授之壽皇聖帝壽皇嗣守丕基勵精二<lb/>
十有七年親以天下傳之陛下陛下父子相繼揖遜相<lb/>
<pb n="KR4d0258_WYG_005-5b"/>
承又非堯舜禹所能比擬亘古未有可謂盛矣三聖授<lb/>
受之際心傳之妙愚臣不可得而聞竊讀隆興詔書有<lb/>
曰凡今日發政施仁之目皆得之問安視膳之餘乃知<lb/>
壽皇動以髙宗為法然則壽皇之治又陛下之所當取<lb/>
法也壽皇誠心愛民出於懇惻凡有水旱尤軫聖懐如<lb/>
捄焚極溺惟恐或後不吝倉廪府庫以賑濟之勤恤民<lb/>
隱視之如傷此壽皇之仁也壽皇奉事北宫孝敬曲盡<lb/>
朝以五日嵗時躬率百僚親奉玉巵上千萬壽以侈大<lb/>
<pb n="KR4d0258_WYG_005-6a"/>
慶自奉甚薄極天下以為養猶懼不至此壽皇之孝也<lb/>
壽皇勵精為治每日視朝未嘗暫廢親覽章牘朝奏夕<lb/>
報不時宣召儒臣講論經理詢訪治道此壽皇之勤也<lb/>
壽皇以儉約先天下在位日久宫室苑囿無所增益飲<lb/>
膳服御悉從裁損知天下之賦租乃生民之膏血未嘗<lb/>
妄費濫予此壽皇之儉也壽皇遴選將帥分任邊閫講<lb/>
明軍政簡練師徒蜀道地最重去朝廷最逺尤切西顧<lb/>
曩嘗闕帥亟命大臣鎮撫之責以近期星馳而徃所以<lb/>
<pb n="KR4d0258_WYG_005-6b"/>
修武備重邊寄者如此壽皇侍遇臣鄰黜陟有序進退<lb/>
有禮縱有顯惡必待人言洊至然後譴斥與衆共之示<lb/>
天下以至公所以勸臣下勵風節者如此壽皇奨借言<lb/>
者導之使諫其人未必皆賢所言未必皆是壽皇不憚<lb/>
舍己而從之所以廣言路振紀綱者如此壽皇愛惜名<lb/>
器不以假人凡有除授未合公論給舍繳駮無不聽從<lb/>
所以吝爵賞抑僥倖者如此壽皇聖政載之簡牘播之<lb/>
天下不可具舉此數者其大要也臣願陛下深念壽皇<lb/>
<pb n="KR4d0258_WYG_005-7a"/>
付託之重凡事親修身立政用人一以壽皇為法則三<lb/>
聖之治如出一轍傳之無窮施之罔極於舜禹有光矣<lb/>
實惟宗社無疆之休天下幸甚<lb/>
　　　論治道劄子<lb/>
臣竊見後唐明宗時康澄上書言事史臣載其略曰為<lb/>
國家者有不足懼者五深可畏者六三辰失行不足懼<lb/>
天象變見不足懼山摧川竭不足懼水旱蟲蝗不足懼<lb/>
小人訛言不足懼賢士藏匿深可畏四民遷業深可畏<lb/>
<pb n="KR4d0258_WYG_005-7b"/>
上下相徇深可畏廉耻道消深可畏毁譽亂真深可畏<lb/>
直言不聞深可畏史臣歐陽修謂澄之言非止中一時<lb/>
之病凡為君者可不深戒臣嘗疑之夫深可畏者固所<lb/>
當畏不足懼者豈真不足懼耶信斯言也是使人君不<lb/>
畏天戒不恤人言又烏為至論已而細繹其故乃得其<lb/>
說蓋人君唯恐政事之不修不患天人之不相應政事<lb/>
修矣雖九年之水七年之旱不害於治政事不修雖西<lb/>
狩獲麟越裳獻雉無補於亂而况祁寒暑雨小人寜免<lb/>
<pb n="KR4d0258_WYG_005-8a"/>
於怨咨在我者既至在彼者有所不必懼也故任用憸<lb/>
人則賢士藏匿而朝廷空崇尚末作則四民遷業而農<lb/>
務廢容恱者進則上下相徇而治道乖僥倖者多則廉<lb/>
耻道消而風俗壊偏聽左右則毁譽亂真而賞罰僣差<lb/>
疎斥忠良則直言不聞而耳目壅蔽有一於此皆足以<lb/>
召亂宜其人君所以深畏人臣所以極言而後世史臣<lb/>
所以嘉歎也臣智識淺闇雖殫千慮之㣲無以仰禆聖<lb/>
徳之萬一因讀古人之書誦古人之言竊有所取敢為<lb/>
<pb n="KR4d0258_WYG_005-8b"/>
陛下獻臣願陛下清閒之燕深思黙慮味澄之言究澄<lb/>
之意去其所以害治者求其所以致治者則聖政日新<lb/>
天下幸甚臣不勝拳拳之誠取進止<lb/>
　　　乞以兵法賜諸將劄子<lb/>
臣聞有大將有禆將走及奔馬射中飛鳥敵敢前攻壘<lb/>
敢先乗禆將也戰必勝攻必取無窮如天地不竭如江<lb/>
河大將也蓋禆將以勇力為先大將以智謀為主世之<lb/>
論將者必曰勇力不知勇力者禆將之所長為大將役<lb/>
<pb n="KR4d0258_WYG_005-9a"/>
者也今之所謂大將㧞於行伍之中加諸士卒之上其<lb/>
才智碌碌無以異於偏禆蓋有懵不曉兵機漫不治軍<lb/>
政者一旦邊鄙有急以數萬之衆付一庸人悍夫之手<lb/>
不知竒正之術攻守之䇿或可乗而不乗或當斷而不<lb/>
斷勇者輕敵而進怯者望風而奔豈不失機㑹而誤大<lb/>
事其不敗者蓋天幸也夫孫吳之書竒權要機密謀秘<lb/>
計出入神鬼自古用兵者舉以為師雖臨機應變出竒<lb/>
制勝存乎其人然未有不祖其遺法者也凡今之將問<lb/>
<pb n="KR4d0258_WYG_005-9b"/>
之以孫呉則不知為何人叩之以孫呉之書則不知為<lb/>
何書如此者十人而九夫用兵詭道也智往神來一日<lb/>
萬變差之毫釐失之千里而吾欲専以勇力勝之勇有<lb/>
時而怯力有時而殫自非運無窮之智何以應無窮之<lb/>
變乎此孫呉之書不可廢也雖按譜而奕非善奕據方<lb/>
而醫非神醫然亦未聞舍譜而學奕棄方而學醫者是<lb/>
則學用兵者非兵法何以哉孫呉逺矣時君世主有志<lb/>
於四夷者莫不拊髀而思恨不與之同時今其餘智故<lb/>
<pb n="KR4d0258_WYG_005-10a"/>
論載之方冊者尚有可用也冠帯之儒慷慨談兵纚纚<lb/>
可聽然不習行陣未必能將介胄之士勇力絶人赳赳<lb/>
可喜然不知兵法未必能勝是孫呉之書終不見於世<lb/>
或者又曰霍去病不學古兵法顧方略如何夫去病用<lb/>
兵與孫呉合者多矣豈真不學兵法耶其言大而夸特<lb/>
以激武帝耳後之為將者往往以此藉口曰我善為戰<lb/>
我善為陣孫呉之法紙上空言不足觀也然則儒者必<lb/>
曰吾能正心修身詩書禮樂可束之髙閣也詩書禮樂<lb/>
<pb n="KR4d0258_WYG_005-10b"/>
正心修身之具自非聖人未有不學而得者也况大將<lb/>
者三軍之司命一國之存亡係焉可不重哉不教而戰<lb/>
聖人以為棄民不學而將其害將如何臣愚欲望聖慈<lb/>
命武學官知兵法者直觧七書不必過為文言使人人<lb/>
可曉仍取古名將用兵出師馭衆行已大略著為一書<lb/>
徧賜諸將他日或因奏對或至廟堂設問以觀其言議<lb/>
論可采則旌異之如此則人知兵法之可學名將之可<lb/>
師心志益明識慮益精馭衆當有法行已當有方自然<lb/>
<pb n="KR4d0258_WYG_005-11a"/>
名將軰出而國勢無敵矣豈曰小補之哉取進止<lb/>
　　　論苟且之弊劄子<lb/>
臣竊見漢宣帝為西漢中興之主侔徳商周求其所以<lb/>
致治之迹不過信賞必罰綜核名實樞機周宻品式備<lb/>
具上下相安無有苟且之意而已考其成效至於威信<lb/>
夷狄功光祖宗業垂後裔何其盛哉恭惟陛下其仁如<lb/>
堯其孝如舜如禹之勤儉如湯之勇智又有文王之容<lb/>
徳武王之義徳兼二帝三王之美可謂盛徳之君孝宣<lb/>
<pb n="KR4d0258_WYG_005-11b"/>
雜霸不足陳於前然今日之治未底孝宣之盛者臣竊<lb/>
惑之豈賞罰未盡信必名實未盡綜核耶樞機未盡周<lb/>
宻品式未盡備具耶何其上下未免有苟且之意也凡<lb/>
今之仕者無非苟且内而百執事志在爵位多方以圖<lb/>
進計日以待遷不復以職業介意循常守故因陋就簡<lb/>
避嫌畏譏之不暇何暇為國家逺大之圖外而監司令<lb/>
守志在利禄唯恐所入之不豐所求之不廣至於職業<lb/>
能者不過趣辦目前規求近效以逭責免戾而已何暇<lb/>
<pb n="KR4d0258_WYG_005-12a"/>
為國家經久之計又况任之不久責之不専人知其任<lb/>
之不久也唯脫去是期幸其責之不専也唯退避是務<lb/>
間有志事功者經營規畫未及就緒不以遷去即以罪<lb/>
罷矣烏能取效於旬月之間此所以苟且之俗尚熾而<lb/>
中興之功未立也今縱未能一一久任而責成至如主<lb/>
計之臣掌兵之官與夫監司帥守似不可以屢遷數易<lb/>
使之尸素而逃責也要當以三年為任凡朝廷所欲為<lb/>
者如屯田牧馬修城壁備噐械課農桑興水利之類除<lb/>
<pb n="KR4d0258_WYG_005-12b"/>
授之初臨遣而面命之責成效於三年三年之中有過<lb/>
則削爵奪俸有功則增秩賜金無易其任三年之後然<lb/>
後核實之不愆於素則進用之因任之不如所言罪之<lb/>
可也竄之可也如此任之既久責之既専既不容苟且<lb/>
偷安以幸免亦不敢苟且欲速以應命三年之間何事<lb/>
不立何功不成孝宣之治亦不足道惟陛下留神省察<lb/>
取進止<lb/>
　　　論時事劄子<lb/>
<pb n="KR4d0258_WYG_005-13a"/>
臣聞人主以天下為憂樂天下以人主為休戚天下無<lb/>
事則人主享其樂人主萬壽則天下同其休上下相闗<lb/>
理之必然今日邊鄙無虞盜賊不作亦可謂寜謐矣無<lb/>
强臣擅權無奸邪亂政朝廷亦可謂清明矣然而廟堂<lb/>
之上惴惴然常若有不測之憂百執事之間皇皇然不<lb/>
安厥職下而士民亦無和平之象陛下貴為天子富有<lb/>
天下當享天下之至樂臣竊料陛下亦未知所以為萬<lb/>
乗之樂此中外休戚之關也宰執之敷陳侍從之獻納<lb/>
<pb n="KR4d0258_WYG_005-13b"/>
給舍之封駮臺諫之論列不無煩瀆聖聽皆其職分之<lb/>
所當然不能自已以臣觀之今日之事不過數端而已<lb/>
非有甚難特陛下一頥指之勞耳陛下何惜不於談笑<lb/>
之間畢此數事使中外之人皆知陛下之心頌陛下之<lb/>
徳以釋天下之疑以召天下之和上恬下熈共臻康㤗<lb/>
陛下端拱巖廊之上優游無為享天下之樂天下頼陛<lb/>
下一人之慶豈不韙歟臣不勝大願取進止<lb/>
　　　論選用宗室劄子<lb/>
<pb n="KR4d0258_WYG_005-14a"/>
臣聞周有天下封國七十而同姓之國五十有三文昭<lb/>
武穆皆為顯諸侯周召毛原皆為名卿才大夫大者制<lb/>
禮作樂躋時太平小者勲在王室藏之盟府周之卜年<lb/>
八百卜世三十良有以也在漢則有朱虛之忠河間之<lb/>
賢沛獻之謹節東平之好善在唐則有孝恭却敵之功<lb/>
道宗方靣之略勉石之事業白賀之文章顯顯為世豪<lb/>
英者不可悉數由周以來漢唐㝡為長久豈非得周家<lb/>
强本支之道而然歟暨我國家源深流長子孫蕃衍盛<lb/>
<pb n="KR4d0258_WYG_005-14b"/>
大乃建睦親廣親二宅聚之京師其惇叙之道教育之<lb/>
法莫不備至然而不過髙爵重禄以養其身而已雖有<lb/>
懐才抱藝卓爾不羣者不得施用終亦汨沒而無聞熈<lb/>
寜二年始詔易以外官許之應舉故人人自奮爭效所<lb/>
長百年之間外而為監司守臣内而為侍從卿監蓋不<lb/>
乏人然亦未聞傑然立事建功垂於不朽追配古人者<lb/>
其故何也夫宗室之進身有三曰進士曰任子曰特恩<lb/>
特恩補官授以右選之職處以員外之任已置之不用之<lb/>
<pb n="KR4d0258_WYG_005-15a"/>
域矣任子之法既與庻姓同進士之科特與庻姓異蓋<lb/>
由進士而進者取之太優用之有限故也取之太優則<lb/>
無能者或濫進用之有限則有才者或見遺雖朝廷所<lb/>
以優異宗室亦所當然而於搜羅人才有所未盡也今<lb/>
之宗室與祖宗之時異當熈寜法行之初宗室子弟去<lb/>
宫掖而親州縣之勞舍膏梁而為文墨之習蓋有非所<lb/>
願者欲誘而進之則取之不得不優取之既優則用之<lb/>
不得不限其所到之地亦其宜也自衣冠南渡以來流<lb/>
<pb n="KR4d0258_WYG_005-15b"/>
落異方攻苦食淡與寒士角其間種學績文砥節礪行<lb/>
者不為無人然而人情易怠曰如是而可以應舉得官<lb/>
蓋亦足矣故所學者不過如是雖有文章足以代王言<lb/>
終不得一登詞掖雖有才學足以斷國論終不能一履<lb/>
政塗不惟人懐自棄之心蓋有必棄之理存焉臣竊謂<lb/>
祖宗之成法宗室之異恩固不可革不若設為兩科而<lb/>
並行之願與庻姓混考者許其自陳試賦於漕司則遵<lb/>
任子之例春試於禮闈則用庻姓之法在選中者以師<lb/>
<pb n="KR4d0258_WYG_005-16a"/>
儒之職優之取之既與庻姓同用之不可與進士異有<lb/>
華國之文則使居臺閣之職有經世之才則使膺廟堂<lb/>
之選不必限其所到之地庻幾真賢實能不致棄遺中<lb/>
人常材不失仕進豈特親親用賢之道一舉而兩得抑<lb/>
亦成周强本支崇屏翰之意也<lb/>
　　　乞皇帝過宫劄子<lb/>
臣聞孝者百行冠冕孝行一虧他美莫贖夫孝出於人<lb/>
心之所同然可以動天地感鬼神閭里無知之人莫不<lb/>
<pb n="KR4d0258_WYG_005-16b"/>
知有父母孝誠所格天為之降甘露地為之産芝草人<lb/>
君為之旌表門閭里巷相傳咨嗟歎息以為美事儻不<lb/>
順於父母天地之所不佑震之以雷霆王法之所不赦<lb/>
加之以誅殛人倫之所不齒幾無所容於覆載之間蓋<lb/>
父母子之天地父母生育之天地覆載之父母之恩天<lb/>
地等耳中人之家父母遺之以百金之産猶且飲食不<lb/>
忘窶人之子父母無一金之遺亦思此身之所從來身<lb/>
體髪膚皆父母所授其敢一日忘乎矧貴為天子富有<lb/>
<pb n="KR4d0258_WYG_005-17a"/>
天下所得何啻百金人主一嚬一笑九州四海之所觀<lb/>
瞻一言一動天地鬼神之所降鑒治亂之分禍福之應<lb/>
有不期然而然者又况徳莫大於孝罪莫大於不孝其<lb/>
所感召疾於影響吁可不畏哉去嵗災異屢見人情詾<lb/>
詾朝不謀夕陛下一枉法駕親朝北宫天意頓囘瑞雪<lb/>
隨降人心遂定舊觀復還自春以來不躬定省又復四<lb/>
閱月矣所在闕雨種不入土早禾無及旱勢已成至若<lb/>
芒種雨澤愆期必有赤地千里之憂萬姓惶惶口語籍<lb/>
<pb n="KR4d0258_WYG_005-17b"/>
籍咸謂陛下孝行有虧所以致此孝經曰事父孝故事<lb/>
天明事母孝故事地察傳曰仁人事親如事天事天如<lb/>
事親未有不能事親而能事天者也今郊祀不逺陛下<lb/>
事親如此何以望上天之感格乎陛下臨御初載郊禋<lb/>
之夕風雨暴至不能成禮聖心震驚因而違豫累月方<lb/>
愈是時陛下未有失徳竊料父子之間疑貳之心已萌<lb/>
上天所以不享今孝行既虧大非昔比人心已失天意<lb/>
可知萬一有風雨之變千乗萬騎百司六軍倉皇俶擾<lb/>
<pb n="KR4d0258_WYG_005-18a"/>
呼吸之間何所不有人無愚智私竊寒心臣區區之愚<lb/>
欲望陛下囘心易慮思念壽皇鞠育聖躬傳受之重莫<lb/>
重於天位付與之大莫大於天下此恩此徳比隆天地<lb/>
雖盡萬物不足以為毫髪之報陛下當推孝敬之誠心<lb/>
釋疑似之小憾幡然而改趣駕過宫二聖重懽融融洩<lb/>
洩少盡人子事親之道積此誠意以之事天必獲自天<lb/>
之祐以之示人必得百姓之歡上以弭災異下以銷禍<lb/>
變在陛下一頥指一舉足之勞耳陛下少屈於壽皇一<lb/>
<pb n="KR4d0258_WYG_005-18b"/>
人而天下億兆之人盡屈於陛下此非特為陛下計為<lb/>
宗廟社稷無窮之計臣位卑言髙觸犯忌諱罪在不赦<lb/>
惟陛下裁幸<lb/>
　　　論時事劄子<lb/>
臣聞天人之勢雖若遼邈而休咎之徴如符節之合君<lb/>
民之分雖若隔絶而交感之理如影響之隨天至髙而<lb/>
卑民至愚而神人君一嚬一笑一言一話皆足以動天<lb/>
聽感人心故一念之善則為祥風慶雲一念之差則為<lb/>
<pb n="KR4d0258_WYG_005-19a"/>
迅雷激電一政令之美則民在春風和氣之中一政令<lb/>
之失則民立烈焰層氷之上上下相應脉絡相貫有不<lb/>
期然而然者為天之子為民之父母其可忽諸粤自今<lb/>
夏以來災異屢見星變地震山摧川竭黒子貫日赤氛<lb/>
亘天上天之所示戒者不一而足近則都邑逺則畿甸<lb/>
閭閻無知之人興訛造訕公肆謗讟幸災樂禍倡言變<lb/>
亂無所忌憚人情詾詾朝不謀夕其勢甚危乃十一月<lb/>
十有五日車駕過宫親講問安視膳之禮都人忻快天<lb/>
<pb n="KR4d0258_WYG_005-19b"/>
意頓囘和氣致祥瑞雪時降徧及淮浙罔不霑濡是月<lb/>
二十日皇太后冊寶禮成流傳四方舉同慶抃化悍戾<lb/>
為柔順變愁嘆為懽謡氣象霍然盡還舊觀天下耄艾<lb/>
萬口一詞歌詠聖徳易危而安反災為祥在陛下一頥<lb/>
指一舉足之易孰謂天道之難感乎臣濫將王命迓客<lb/>
淮壖得之見聞歸美報上臣之職也臣所歴淮浙八郡<lb/>
蘇秀中熟常潤所収僅六七分自江而北截長補短大<lb/>
率不減六分斗米不過二百五六十錢錢㑹流通民旅<lb/>
<pb n="KR4d0258_WYG_005-20a"/>
安便盜賊不興邊鄙帖然此正陛下垂衣拱手優游無<lb/>
為兩宫交懽朝野多娯之日臣復何言臣區區愚衷竊<lb/>
謂陛下既鑒徃事之明驗必思將來之永圖無以天幸<lb/>
為可常無以愚民為可忽曲盡事親之道示儀刑於有<lb/>
衆深究保邦本之術消變亂于未萌戒諭執政大臣條舉<lb/>
天下滯務重地之闕帥者以時除授逺方之待報者以<lb/>
次施行聽任臺諫以振紀綱保全臣下以勵名節朝廷<lb/>
既正天下自化逺人自賔中外廓然無事兩宫萬壽備<lb/>
<pb n="KR4d0258_WYG_005-20b"/>
天下之養享天下之樂足以夸當年而髙後世書之史<lb/>
冊傳之無窮豈不韙歟臣不勝大願取進止<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>定齋集巻十八</head>
    <p>
<pb n="KR4d0258_WYG_018-1a"/>
欽定四庫全書<lb/>
　定齋集巻十八　　　　　　宋　蔡戡　撰<lb/>
　　七言律詩<lb/>
　　　送張子儀尚書起鎮東陽<lb/>
自古雙溪山水鄉風流仍繼沈東陽禁庭久曵尚書履<lb/>
輔郡方懐太守章再世甘棠留勿翦百年喬木鬱相望<lb/>
公家况有青氊在㑹見登庸坐廟堂<lb/>
　　　送蒋子立赴河南試<lb/>
<pb n="KR4d0258_WYG_018-1b"/>
槐花拂拂弄輕黄白紵雲趨翰墨場魯國儒冠能有幾<lb/>
長沙舞袖頗相妨英材自是千人敵小試猶爭一日長<lb/>
来嵗皇都春色好馬蹄應帶百花香<lb/>
平生天上張公子一旦翻從地下游不特文章傳籍湜<lb/>
定知禮樂付程仇髙山流水無真賞白璧眀珠勿暗投<lb/>
他日大廷承顧問好将忠讜薦宸旒<lb/>
　　　觀雪<lb/>
天公一笑喜生春坐見丘原物物新素色連空迷俯仰<lb/>
<pb n="KR4d0258_WYG_018-2a"/>
寒光借月作精神千金子宴無虚日萬玉妃来不動塵<lb/>
斗米如珠薪比桂可憐擾擾雪中人<lb/>
乾坤浩蕩𣺌無涯龍鳯縱横落萬家似與宓妃矜態度<lb/>
未應姑射並容華排簷巧綴纎纎玉著樹齊開種種花<lb/>
料得瓊瑶天不惜等閒狼籍委泥沙<lb/>
　　　用前韻<lb/>
裁霜翦水戲成春瓊蘂瑶華巧鬬新驢㡌清寒詩得助<lb/>
漁蓑幽絶畫通神峯巒幻出千尋玉宇宙空無一㸃塵<lb/>
<pb n="KR4d0258_WYG_018-2b"/>
我欲乗風入閶闔不知飛珮更何人<lb/>
江梅欺壓任横斜愁殺西湖處士家頼有凍醪供熟醉<lb/>
斷無傑句寫芳華玉樓不夜家家月瓊樹先春處處花<lb/>
想見寒江最竒絶扁舟蓑笠釣雲沙<lb/>
　　　再用前韻<lb/>
東君作意欲先春故放千林火速新風急亂飄初眩眼<lb/>
地空逺望忽迷神簷楹不動垂氷柱庭戸無聲糝玉塵<lb/>
留取寒光待元夕一時燈月付遊人<lb/>
<pb n="KR4d0258_WYG_018-3a"/>
不用扁舟尋故友但穿敗履訪鄰家雪堂歸去東坡老<lb/>
雲馭飛来萼緑華稚子歡呼驚栁絮佳人疑悮認梅花<lb/>
出門天地俱無礙却意江空月在沙<lb/>
　　　雪中端約相招因以詩簡之<lb/>
纎纎暮雨變飛霙夜聴敲窓㵼竹聲栁絮因風誠可擬<lb/>
梅花帶月有餘清梁園公子方開宴姑射神人最賦情<lb/>
可笑寒儒無秀句一詩聊欲問前盟<lb/>
　　　易地湖外喜而有作<lb/>
<pb n="KR4d0258_WYG_018-3b"/>
平生何意作南遊直為飢驅不自由天外飛鳶驚昨夢<lb/>
峯前回雁喚離愁再賡漢節君恩重一笑潘輿喜氣浮<lb/>
慚愧向来三百指團欒歸去更何求<lb/>
　　　為趙氏題三桂堂<lb/>
千佛聨名未足多書生榮遇已如何鍾英况出神眀胄<lb/>
接武仍登甲乙科郗氏一枝猶可貴燕山五桂未能過<lb/>
矧君四世推良吏信史垂芳永不磨<lb/>
　　　觀雪<lb/>
<pb n="KR4d0258_WYG_018-4a"/>
卧聽跳珠落瓦溝曉来飛雪凍雲稠晃觀佛國三千界<lb/>
幻出僊家十二樓公子休誇梁苑宴髙人空泛剡溪舟<lb/>
何如縛取吳元濟夜半銜枚入蔡州<lb/>
　　　再用觀雪韻<lb/>
幽居窮僻傍䢴溝晚嵗天寒雪意稠髙卧但知深閉戸<lb/>
縱觀何敢共登樓寒驚逺塞孤飛雁重壓清江獨釣舟<lb/>
遥想千官馳入賀葱葱和氣滿皇州<lb/>
　　　憶故園梅花<lb/>
<pb n="KR4d0258_WYG_018-4b"/>
遥憶家山千樹梅幾年心力費栽培雪中最喜登樓望<lb/>
月下偏宜傍水開東閣自憐詩興懶平泉不見信音来<lb/>
庄人行矣休官去怨鶴驚猿勿浪猜<lb/>
　　　鴈蕩<lb/>
又持一節向東州自怪平生欠此逰勝地百年開鴈蕩<lb/>
漏天千古瀉龍湫雲生半岫輕隨足泉落空巖急打頭<lb/>
却恨昔賢無轍迹謝公嶺上更遲留<lb/>
　　　道中述懐<lb/>
<pb n="KR4d0258_WYG_018-5a"/>
分閫南来兩見秋不才多病合歸休奔馳水陸三千里<lb/>
經厯江湖十四洲鱸鱠蓴絲懐古里梅花雪片送行舟<lb/>
自慚尸素終無補只為憂邉白盡頭<lb/>
　　　送胡季玉還毗陵<lb/>
瘴雨蠻烟晝不開問君底事亦南来外臺總計慙無術<lb/>
内府輸珍信有才我去鴈峯同北鄉子行梅嶺帶春回<lb/>
故園花竹平安否何日從容共一杯<lb/>
　　　元夕出遊<lb/>
<pb n="KR4d0258_WYG_018-5b"/>
九衢燈火萬家春嶺外風光自可人剰喜豐登好時節<lb/>
㑹湏打撲困精神嬉逰要屬風流帥衰懶何堪老病身<lb/>
勉意追陪非得已由来憂樂本吾民<lb/>
　　　思歸<lb/>
世事端如一局碁光陰還若擲梭飛亡弓休問人得失<lb/>
佩劍那知孰是非毎對西山看不厭何當南浦送将歸<lb/>
不如從此扁舟去江上秋髙蟹正肥<lb/>
久留瘴嶺苦思歸安得身如越鳥飛老去宦情真是薄<lb/>
<pb n="KR4d0258_WYG_018-6a"/>
年来樂事覺全稀衰顔得酒還如少病骨添衣却似肥<lb/>
只為蓴鱸動歸思非闗勇退早知幾<lb/>
　　　登榕溪閣<lb/>
公餘贏得暫時休歸騎匆匆更少留古木千章環美蔭<lb/>
危亭百尺枕清流詩翁僊去留遺跡病守重来訪昔逰<lb/>
坐久西山銜落照一行鷗鷺起汀洲<lb/>
　　　陪憲使登榕溪閣<lb/>
歸途重約使軺臨為愛榕溪十畝陰俯瞰江流青一帶<lb/>
<pb n="KR4d0258_WYG_018-6b"/>
坐看山色碧千㝷共拚沉醉酬佳節暫駐斜暉縱賞心<lb/>
因念玉闗人已老不堪摇落又秋深<lb/>
　　　用前韻成二首一以謝憲使和章一以述懐<lb/>
五嶺何煩漢節臨暫来南國種棠陰詩親老杜真無敵<lb/>
迹訪涪翁尚可尋登覽漫窮千里目衰遲唯有五湖心<lb/>
江山彈壓歸詩伯詩賦梅花雪片深<hi>榕溪有涪翁留題</hi>
老去重陽又再臨等閒駒隙度光陰虛名何苦勞方寸<lb/>
直道焉能枉尺尋夜雨梧桐驚客夢秋風鱸鱠動歸心<lb/>
<pb n="KR4d0258_WYG_018-7a"/>
詔恩若許休官去笑指山林逺更深<lb/>
　　　再用前韻<lb/>
當代名流共一臨勝游應不減山陰寸莛詎可撞千石<lb/>
短綆徒勞汲百尋松竹要堅三友操金蘭黙契二人心<lb/>
時平嵗稔文書省緩引清觴莫厭深<lb/>
　　　丁未立春日讀白樂天浩歌行不覺身年四十<lb/>
　　　七之句時方悼亡有感而作<lb/>
不覺身年四十七此身雖在鬢如霜平生意氣空摧索<lb/>
<pb n="KR4d0258_WYG_018-7b"/>
老去功名付渺茫愁裏不知佳節至尊前那復少年狂<lb/>
梅花紙帳焚香坐感舊傷懐淚兩行<lb/>
　　　芍藥<lb/>
自古維揚厥草夭露紅煙紫不勝嬌鄭風已久名溱洧<lb/>
洛品猶堪壓魏姚痛飲莫辭金鑿落清標偏愛玉逍遥<lb/>
楚狂小子嗟多病坐對珍叢不自聊<lb/>
　　　過鄱陽湖適遇便風喜而有作<lb/>
多謝江神不世情為憐逐客送歸程一帆風力如飛疾<lb/>
<pb n="KR4d0258_WYG_018-8a"/>
千里湖光似掌平要自吾生仗忠信自然此意格神眀<lb/>
反思宦路風波惡屢觸危機夢亦驚<lb/>
　　　十月十六日發南昌下半月過建康便風順流<lb/>
　　　日行二百里舟人云未有如此速者<lb/>
鍾陵一水下金陵輕舸何勞半月程千里快風衝雪浪<lb/>
一天寒日弄霜晴天公有意如相念川后安流自不驚<lb/>
料得還家時節近買羊沽酒互逢迎<lb/>
　　　南昌大閲<lb/>
<pb n="KR4d0258_WYG_018-8b"/>
自昔洪都地望雄劔光直與斗牛通角聲悲壮秋風裏<lb/>
旗影横斜晚照中簾幕萬家觀小隊弓刀千騎擁元戎<lb/>
此身雖老心猶壮自笑憑鞍矍鑠翁<lb/>
　　　滕王閣<lb/>
傑閣峥嶸枕古城公餘扶病一登臨西山拄笏増詩興<lb/>
南浦飛帆動客心白鳥去邉迎落日青林斷處認遥岑<lb/>
摩挲石刻空三嘆吏部文章絶古今<lb/>
　　　至日書懐<lb/>
<pb n="KR4d0258_WYG_018-9a"/>
自笑癡兒得許忙閉門便覺日舒長作詩擬學江西𣲖<lb/>
起疾多求海上方老去光陰空嘆息病逢時節轉凄凉<lb/>
可憐隻影無聊頼兒女三人各一方<lb/>
　　　詠雪和介卿韻<lb/>
詩翁咳唾自成珠畵筆新傳粉墨圖大白賡酬金㶑灔<lb/>
小紅團坐錦糢糊縱觀佛界成銀色疑入僊家醉玉壺<lb/>
應笑陰何用心苦愁吟終夜撥寒爐<lb/>
　　　再和前韻<lb/>
<pb n="KR4d0258_WYG_018-9b"/>
郢客清歌若貫珠迴風妙舞巧難圖漫空片片勻如翦<lb/>
投隙紛紛密似糊溪月一鈎窺玉鏡江梅千樹挿氷壺<lb/>
何人乞我僊家帽共傲禪床與藥爐<lb/>
　　　浙東憲司㑹同年八人以詩記之<lb/>
乾道龍飛二紀前一時再㑹八同年諸公誰念廣文冷<lb/>
三已方知令尹賢別乗逹尊人共敬軺車並駕我叨先<lb/>
蘭亭又見羣賢集盛事宜将琬琰鐫<hi>二教二令二倅二使者</hi>
　　　重九日陪諸公逰花田<lb/>
<pb n="KR4d0258_WYG_018-10a"/>
天遣竒花擇地生為憐體素更輕盈一天秋色風光好<lb/>
十頃寒香露氣清不特爐熏資賸馥最宜寶髻綴繁英<lb/>
慿誰移向瓊林去乞與江梅作弟兄<lb/>
此花亦是可憐生刻玉融酥萬數盈素質更兼秋色静<lb/>
幽香暗逐曉風清不湏籬菊浮纎蘂好學官梅綴落英<lb/>
来嵗龍山髙㑹在又呼張丈喚殷兄<hi>白樂天内宴詩呈張侍御二十三丈</hi>
<hi>殷判官二十八兄猶有誇張少年處笑呼張丈喚殷兄</hi>
作意登臨快此生愛花莫惜酒杯盈水沉風味香仍逺<lb/>
<pb n="KR4d0258_WYG_018-10b"/>
冰雪肌膚韻更清名字不湏聨十友<hi>曽端伯十友不及素馨茉莉</hi>品<lb/>
題猶頼有三英<hi>謂三丈</hi>定知茉莉真瓜葛連璧誰家弟與<lb/>
兄<lb/>
瑞叶嘉禾亦旅生瓊田十頃足豐盈<hi>土人賣花所得不减力耕</hi>色侵<lb/>
粉面人争羡香入竒熏心自清寶盖緝成雙縞帶筠籠<lb/>
采盡萬瓊英<hi>皆一時事</hi>若逢靖節為佳妃<hi>去聲</hi>肯讓黄花作女<lb/>
兄<hi>坐間趙文舉韓叔夏菊詩云願為靖節妃故有女兄之稱</hi>
　　　再成二詩錄呈諸公<lb/>
<pb n="KR4d0258_WYG_018-11a"/>
漸老尋花學後生瓊玫折得我懐盈<hi>左氏瓊瑰盈懐</hi>纎枝瘦葉<lb/>
還相稱道骨僊風得許清懶共山樊對春色攙先籬菊<lb/>
薦秋英由来玉樹堦庭秀不减風流謝氏兄<lb/>
為嫌桃李太麤生晚殿羣芳不自盈冷艶坐消三伏暑<lb/>
<hi>此花四五月已開</hi>髙標獨占九秋清簮花擬欲酬佳節落帽從<lb/>
教笑衆英最有詩翁被花惱從今喚作友于兄<hi>老杜詩山鳥山</hi>
<hi>花吾友于注與之同處若兄弟也</hi>
　　　再用韻呈薛士昭提舉<lb/>
<pb n="KR4d0258_WYG_018-11b"/>
天公作戲為誰生不數芳蘭九畹盈<hi>韓詩樹蘭盈九畹</hi>美景良<lb/>
辰無限好竒花妙句有餘清一枝瀟洒閨中秀百卉紛<lb/>
華糞上英聞道河東有三鳯詩名還是屬難兄<hi>士隆文學名世</hi>
<hi>某獲從之逰今又竊窺佳作</hi>
　　　撥置吏牘再作一詩以酬相惱之什<lb/>
朝来衙集事還生不覺文書几上盈頋我塵埃敗佳思<lb/>
羡君心迹得雙清也知静色撩詩興無奈蕪辭愧俊英<lb/>
得句已推三昧手論交當拜十年兄<lb/>
<pb n="KR4d0258_WYG_018-12a"/>
　　　偶得兄字再成一詩<lb/>
年来習氣尚書生喜得珠璣箧笥盈不羡竒葩争嫵媚<lb/>
且看麗藻鬬新清禪心欲向花前定佳句難酬座上英<lb/>
知是詩人故相惱只愁無處問家兄<lb/>
　　　再用前韻<lb/>
秋著寒花取次生千叢向曉露珠盈根靈不止芝房秀<lb/>
香逺仍分桂子清弄雪飄颻疑玉女<hi>唐昌玉蘂花事見劉禹錫詩</hi>迎<lb/>
風綽約認瑶英<hi>元載寵姬薛瑶英啗香故肌香見蘓氏演義</hi>品題自是推詞<lb/>
<pb n="KR4d0258_WYG_018-12b"/>
伯誰道詩中只庶兄<hi>湯恵休謂吴邁云吾詩可為汝詩父謝光禄云只可為庶兄見詩品</hi>
梅花料得是前生楚些招䰟魄已盈却笑横枝太消瘦<lb/>
不堪淡月助凄清風流有客傳花譜火速無人集韻英<lb/>
<hi>唐陳友元有韻英十巻</hi>江左詩僧渾壓倒毎慚得句犯師兄<hi>恵崇詩多</hi>
<hi>犯古或譏之曰不道師兄多犯古古人詩句犯師兄見温公詩話</hi>
　　　用前韻簡趙薛二丈<lb/>
誰遣閒愁百種生消除惟有酒尊盈自知老去風流盡<lb/>
暫得官閒氣味清香閣寂寥謾隣女<hi>杜秘書竊鄰女酥香後作永遇樂訣</hi>
<pb n="KR4d0258_WYG_018-13a"/>
<hi>別今所傳香閣寂寥是也見麗情集</hi>羅幃調䕶想宗英<hi>山谷戲馬中王詩羅幃綉幕深調䕶</hi>
二君此舉宜先罰大白先浮伯雅兄<hi>劉表子弟好飲為三爵如兄弟曰伯</hi>
<hi>雅仲雅季雅出廣人物志</hi>
滿目凄凉秋思生寒香萬本綠疇盈風回蘭蕙由来逺<lb/>
露浥薔薇分外清取次梳妝呈素面等閒流落惜芳英<lb/>
鳯樓大手須公等好把蠻箋寄老兄<hi>韓浦以蠻箋遺弟泊詩老兄得此全</hi>
<hi>無用助爾添修五鳯樓</hi>
𤓰時正值一陽生已見眉間喜氣盈詔下鰲頭恩數寵<lb/>
<pb n="KR4d0258_WYG_018-13b"/>
香含雞舌省曹清西湖好去窮清賞南國無從戀蕣英<lb/>
自此達尊兼徳爵不唯年事合推兄<lb/>
</p>
<p>
</p>
  </div>
</body>
</text>
</TEI>
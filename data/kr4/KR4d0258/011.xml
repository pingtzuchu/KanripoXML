<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>定齋集巻十一</head>
    <p>
<pb n="KR4d0258_WYG_011-1a"/>
欽定四庫全書<lb/>
　定齋集巻十一　　　　　　宋　蔡戡　撰<lb/>
　　策<lb/>
　　　廷對策<lb/>
臣對臣聞有為之君汲汲而求治敢言之臣拳拳而納<lb/>
忠古之人君有求治之心必有求治之實古之人臣有<lb/>
納忠之志必有納忠之誠慕其名無其實雖政令百變<lb/>
何益於治有其言無其誠雖奏牘萬紙何有於忠君而<lb/>
<pb n="KR4d0258_WYG_011-1b"/>
有求治之實臣而有納忠之誠言聽計從志同道合此<lb/>
堯舜所以為聖帝稷契所以為忠臣也恭惟陛下以有<lb/>
為之資居得致之位臨御之初勵精求治召用耆舊斥<lb/>
去宦官出宫人節浮費凡此數事聳動觀聽海隅蒼生<lb/>
相與議而言曰聖天子出矣中興太平日月可冀數年<lb/>
于今治效未著無以大慰天下願治之望亦有由矣臣<lb/>
一介書生幸遇陛下龍飛親策多士盖欲求讜言直論<lb/>
上禆日月之光豈惟應故事而已臣竊謂餙固陋之説<lb/>
<pb n="KR4d0258_WYG_011-2a"/>
獻佞諛之辭形容聖徳鋪張太平非特臣有所不能恐<lb/>
亦非陛下之所樂聞也臣狂愚不識忌諱獨有區區之<lb/>
誠以獻陛下惟陛下留神臣伏讀聖策上慕唐虞之盛<lb/>
治下及周漢之中興條舉當今八者之弊俯詢草茅臣<lb/>
有以見陛下求治之切也夫有求治之心者必有求治<lb/>
之實有求治之實者必有致治之效陛下求治之心如<lb/>
此其切致治之效寂然無聞故臣得以妄議陛下求治<lb/>
之實有所未至也盖天下之事有本有末其本既正其<lb/>
<pb n="KR4d0258_WYG_011-2b"/>
末不足治矣陛下欲知所以求治之實先求所以為治<lb/>
之本其本無他正心而已臣請推其本而言之然後答<lb/>
聖策所問陛下能正其本則唐虞不難致周漢不足為<lb/>
八者之弊可以類舉矣夫天下之本在國國之本在家<lb/>
家之本在身心者又一身之本也大學曰古之欲明明<lb/>
徳於天下者先治其國欲治其國先齊其家欲齊其家<lb/>
先修其身欲修其身先正其心故漢董仲舒以此告武<lb/>
帝曰正心以正朝廷正朝廷以正百官正百官以正萬<lb/>
<pb n="KR4d0258_WYG_011-3a"/>
民正萬民以正四方唐劉蕡亦以此告文宗曰人君所<lb/>
發必正言所履必正道所居必正位所近必正人蓋人<lb/>
君惟有一心而攻之者衆或以勇力或以巧侫或以貨<lb/>
利或以聲色各求自售以取寵禄人君心不正則乗間<lb/>
而入故心志眊亂耳目壅蔽是非溷殽黒白紛錯靡所<lb/>
不有小足以害其身大足以壞天下惟人君者當宅心<lb/>
於正道之中非正勿視非正勿聽非正勿言非正勿動<lb/>
吾不好馳逐則孟賁烏獲無所施其勇吾不樂謟諛雖<lb/>
<pb n="KR4d0258_WYG_011-3b"/>
宏恭石顯無所用其巧不殖貨利也桑羊孔僅不能亂<lb/>
其志不邇聲色也鄭聲越女不能動其心夫如是所視<lb/>
無非正以視則明所聽無非正以聽則聰所言無非正<lb/>
言而為天下法所動無非正動而為天下則以之齊家<lb/>
則宗族化之以之治國則國人化之以之平天下則天<lb/>
下化之無所施而不可側聞太宗皇帝嘗有言曰人君<lb/>
當淡然無欲不使嗜慾形見於外則姦侫無所自入朕<lb/>
年長無他欲但喜讀書用監古今成敗爾大哉聖人之<lb/>
<pb n="KR4d0258_WYG_011-4a"/>
言誠萬世子孫之謨訓也又聞仁宗皇帝嘗有言曰朕<lb/>
於聲伎之間未嘗留意常於禁中閲奏之暇恬然黙坐<lb/>
不以外物動心也大哉聖人之徳誠萬世子孫之標凖<lb/>
也陛下不居其聖動法祖宗正心之道所素行者固不<lb/>
待臣喋喋之言然愛君之誠不能自已也臣不敢逺引<lb/>
前代姑以祖宗近事為對伏讀聖策曰朕以不敏嗣承<lb/>
大寳循堯之道于兹五載寤寐俊秀始得親策于廷子<lb/>
大夫褎然待問必有崇謀逺慮副朕詳延此有以見陛<lb/>
<pb n="KR4d0258_WYG_011-4b"/>
下求言之切也臣草茅之士智慮短淺不知朝廷之大<lb/>
體陛下策之於廷者豈以其言為真足聽歟且廟堂之<lb/>
上至于百執事之臣有大臣以陳善閉邪有侍臣以獻<lb/>
可替否有臺官所以繩愆糾繆有諫官所以補闕拾遺<lb/>
在内又有輪對之制在外間有召對之命凡可以言者<lb/>
非一人也天下之事豈無可言者耶豈内外之臣黙黙<lb/>
而無所言耶抑亦言之而陛下不能行之耶何八者之<lb/>
弊如聖策所問者尚勞宵旰之憂乎盖人君其大如天<lb/>
<pb n="KR4d0258_WYG_011-5a"/>
其尊如神其威如雷霆君巍然而在上臣渺然而在下<lb/>
温顔以接之軟言以慰之猶且畏而不言又况臨之以<lb/>
勢厲之以威自非忠義之士奮不顧身者孰肯抗天觸<lb/>
神忤雷霆哉不言固然也縱有所言非搜摘微纇則指<lb/>
陳細務天下有大弊人君有過舉櫻逆鱗者誰歟在廷<lb/>
之臣畏而未必言言而未必聽聽而未必行孰謂草茅<lb/>
之言為真足聽歟昔太宗嘗謂大臣曰在昔帝王多以<lb/>
尊極自髙顔色嚴毅左右無敢言者朕與卿等周旋欵<lb/>
<pb n="KR4d0258_WYG_011-5b"/>
曲商𣙜時事蓋欲通上下之情無有壅蔽臣願陛下以<lb/>
太宗為法先正其心容受直言然後審其是非邪正擇<lb/>
其善者而從之如是則天下之人樂告以善崇論逺慮<lb/>
日陳於前矣聖策曰蓋聞唐虞之世法度彰禮樂著不<lb/>
賞而民勸畫象而刑措都俞賡歌不下堂而天下治朕<lb/>
甚慕之此有以見陛下求治之切而逺慕唐虞也臣聞<lb/>
堯之所以傳舜舜之所以受堯者不過曰正心而已當<lb/>
時都俞之言曰人心惟危道心惟㣲惟精惟一允執厥<lb/>
<pb n="KR4d0258_WYG_011-6a"/>
中惟其正心於一堂之上故天下化之法度彰禮樂著<lb/>
賞刑不用一正心而天下定也昔漢武帝上嘉唐虞汲<lb/>
黯面數之曰陛下内多慾而外行仁義奈何欲效堯舜<lb/>
之舉蓋堯舜之道自正心始不能正其心而欲效堯舜<lb/>
是猶立曲木而求其影之正也臣願陛下仰稽堯舜之<lb/>
道正其心以治天下國家則前聖後聖異世同符不然<lb/>
徒慕其名無益也聖策曰今朕夙興昃食兢兢業業懼<lb/>
無以恊帝華而繩祖武若渉淵冰未知攸濟此有以見<lb/>
<pb n="KR4d0258_WYG_011-6b"/>
陛下求治之切念祖宗太上皇帝畀付之重也臣謂祖<lb/>
宗所以貽厥孫謀太上皇帝所以傳之陛下者亦不過<lb/>
曰正心而已昔仁宗御書三十五事以為儆戒其大要<lb/>
則曰戒喜怒防滿盈懼貴驕求中正斥謟侫守信義此<lb/>
祖宗正心之要也太上皇帝正心之道得於祖宗之傳<lb/>
雖非愚臣所得而知然而三紀之間上無失徳下無廢<lb/>
事天下庻幾於治非正心之功疇克臻此臣願陛下仰<lb/>
稽祖宗之道次守太上皇帝之訓先正其心以治天下<lb/>
<pb n="KR4d0258_WYG_011-7a"/>
國家則可以増帝華光祖武不然求之於他無益也聖<lb/>
策曰設薦舉之科下聘召之命而實材猶未出此陛下<lb/>
委任羣臣而羣臣挾私之過也臣聞堂上逺於百里君<lb/>
門逺於千里人君以一身處於九重之内聰明智慮有<lb/>
所不周賢否並進忠侫雜遝豈一人所能盡知况外而<lb/>
州縣逺而山林非羣臣薦舉人君何自而知之乎陛下<lb/>
以公道而付羣臣羣臣徇私情而負陛下所薦之人皆<lb/>
有所挾或以權勢而薦或以賄賂而薦或以親舊而薦<lb/>
<pb n="KR4d0258_WYG_011-7b"/>
甚者身為大臣移書而求薦其親屬侍從臺諌監司郡<lb/>
守更相薦其親屬有不知其人者有不識其靣者其能<lb/>
與否固不暇問也陛下因其所薦而用之又無可否於<lb/>
其間薦舉之事收為私恩聘召之命及於不才寒畯之<lb/>
士何因而前如此欲實才之得難矣天聖間有漕臣任<lb/>
臯薦縣令向昱者仁宗謂輔臣曰昱之薦者才一人未<lb/>
可遽進又有帥臣陳升之薦衛尉司丞丘濬者仁宗曰<lb/>
濬雅無能稱惟以口舌動人今升之薦其才無乃長薄<lb/>
<pb n="KR4d0258_WYG_011-8a"/>
否臣願陛下以仁宗為法先正其心以察其薦者與其<lb/>
所薦之人其人賢耶則所薦之人可知矣果賢焉用之<lb/>
又從而賞之其人非賢耶則所薦之人亦可知矣果不<lb/>
肖焉去之又從而責之其間挾私以為黨者罪之而不<lb/>
赦無信於一人之言無惑於左右之譽實才庻㡬可得<lb/>
也聖策曰塞僥倖之門申奔競之禁而公道猶未行此<lb/>
陛下寵嬖近臣而近臣招權之過也臣聞天無私覆地<lb/>
無私載日月無私照王者奉三無私以勞天下其爵賞<lb/>
<pb n="KR4d0258_WYG_011-8b"/>
刑罰廢置予奪一歸至公與天下共之未聞有親疎逺<lb/>
近之間也陛下即位以來藩邸舊臣寵任太過初無竒<lb/>
才異識殊勲茂烈躐次而驟用之庸人腐夫何所知識<lb/>
怙勢矜寵招權納賄有所不免鮮亷寡恥之徒倖求躁<lb/>
進宰相執政出其門侍從臺諫出其門監司郡守出其<lb/>
門四方之士奔走輻凑舉袂成雲揮汗成雨其勢炎炎<lb/>
炙手可熱陛下塞僥倖之門而僥倖之徒日多申奔競<lb/>
之禁而奔競之風日長如此而欲公道之行難矣昔真<lb/>
<pb n="KR4d0258_WYG_011-9a"/>
宗時藩邸之人頗怨留滯真宗曰此等苟求僥倖本以<lb/>
因緣際㑹儻加陞擢何以塞輿議盖國家爵位不可輕<lb/>
也仁宗時以王舉正為參知政事謂之曰卿恬於進取<lb/>
故不次用卿又以彭乗修起居注指之曰此老儒也雅<lb/>
有恬退名無以易之臣願陛下以二祖為法先正其心<lb/>
以察羣臣勁正而亷退者則用之邪侫而浮躁者則屏<lb/>
之其間招權以亂政者又斥之而不疑威福生殺之柄<lb/>
攬之一已進賢退不肖之任責之宰相無以爵賞任私<lb/>
<pb n="KR4d0258_WYG_011-9b"/>
意無以名器假小人如此則公道庶幾可行也聖策曰<lb/>
廣言路恢治具而紀綱不立者未之聞也方今臺諫雖<lb/>
號數人位卑而在下者又有言事之禁言事之官一二<lb/>
人而止耳或有累月而虚席或以庸才而備位間得慷<lb/>
慨敢言之士往往朝奏暮斥非特不能用其言併其人<lb/>
而去之是故委靡闒冗之流碌碌以苟延嵗月日復一<lb/>
日浸以成風忠言至計陛下何自而聞之陛下恢治具<lb/>
以立紀綱而言路如此無怪乎紀綱之未立也昔仁宗<lb/>
<pb n="KR4d0258_WYG_011-10a"/>
時増置諌官四員以歐陽修等為之所以遇之甚寵嘗<lb/>
曰自歐陽修等為諫官皆言事直亮無所顧忌其第賜<lb/>
章服以寵之此祖宗賞諌者也英宗時侍御史龔鼎臣<lb/>
居職少所建白英宗曰近嵗諫官多不職如鼎臣未嘗<lb/>
言事因命出之此祖宗罪不諫者也臣願陛下取法二<lb/>
祖正心以正臺諫導之使言言之必聽則言路漸廣而<lb/>
紀綱立矣聖策曰擇守令務寛恤而民俗猶未裕臣聞<lb/>
擇守令欲以裕民俗守令既賢而民俗未裕者未之聞<lb/>
<pb n="KR4d0258_WYG_011-10b"/>
也方今郡守不啻百數縣令又數倍之陛下豈能人人<lb/>
而親擇又豈能盡得賢者而用之乎在陛下馭之如何<lb/>
耳凡今之人聚斂以獻羡餘者謂之善生財拷掠以督<lb/>
租賦者謂之能辦事吹毛之察人以為明刺骨之暴人<lb/>
以為健或飾厨傳待過客以要名譽或置苞苴賂權貴<lb/>
以求薦逹如此等人朝廷方且増秩改命以為之寵不<lb/>
可干以私者謂之僻律已以亷者謂之矯撫字心勞催<lb/>
科政拙者又以為無能相率成風恬不為怪守令既無<lb/>
<pb n="KR4d0258_WYG_011-11a"/>
愛民之心斯民也有賦斂之不均有獄訟之不平間有<lb/>
水旱盜賊之變流離困躓之苦將何所赴訴乎陛下務<lb/>
寛恤以裕民俗守令如此無惑乎民俗之未裕也昔太<lb/>
宗親書厯予以賜守令曰惠愛臨民可書為勞績此太<lb/>
宗以惠民為先也仁宗嘗詔監司曰凡有牧宰貪殘自<lb/>
恣不務恤民者悉以名聞此仁宗以愛民為本也臣願<lb/>
陛下取法二祖正心以正守令推愛民之心行䘏民之<lb/>
政則守令皆化而民俗裕矣聖䇿曰贓墨之刑非不嚴<lb/>
<pb n="KR4d0258_WYG_011-11b"/>
未能使人皆君子之行臣以為刑以齊小人徳以化君<lb/>
子秦人尚刑名而風俗愈薄陛下嚴刑罰而欲人皆君<lb/>
子不可得也士之仕也所以為貧使其稍廪少優可以<lb/>
事父母育妻子自非性貪而好利者誰肯自䧟於刑辟<lb/>
今也奪其圭田削其資給為吏者何以養亷吏責甚至<lb/>
俸入甚微有田可耕孰願從仕貧悴之人不得已而仕<lb/>
者禄既不足以餬口則不憚於受賂不幸者敗幸而可<lb/>
以逃戾又况化逺自近始朝廷逹官享禄千鍾或且受<lb/>
<pb n="KR4d0258_WYG_011-12a"/>
金有司不敢問刑責不能加而欲嚴刑以禁州縣之小<lb/>
吏難矣昔仁宗時有議减百官俸賜者仁宗曰朕所欲<lb/>
去乗輿服御宫掖奢侈竒巧之費國家擇人以任職至<lb/>
於俸賜自有定例何用紛紛裁减以駭中外乎又有議<lb/>
廢職田者仁宗曰執事之吏禄薄不足以自養不肖者<lb/>
卒以賄敗朕甚愍焉其命三司裒公田之數而均給之<lb/>
祖宗所以厚官吏如此臣願陛下正心以馭吏歸其圭<lb/>
租復其資給使之有餘則人皆修飾矣如此而尚有贓<lb/>
<pb n="KR4d0258_WYG_011-12b"/>
墨之吏嚴刑以治之不為過也聖䇿曰錢榖之問非不<lb/>
勤而國無積年之儲臣以為生財無術節財為先漢武<lb/>
好聚斂而海内虚耗陛下問錢榖而欲國有儲蓄不可<lb/>
得也人君之於天下仰人以援已則難為功俯已以就<lb/>
人則易為力廣取以給用不如節用以亷取以天下而<lb/>
奉一人不如以一人而化天下今朝廷之間宫掖之内<lb/>
無名之費不急之務可省者未盡省可罷者未盡罷陛<lb/>
下不此之務而與司㑹之臣朝講夕論求所以生財之<lb/>
<pb n="KR4d0258_WYG_011-13a"/>
計難矣昔仁宗謂輔臣曰朕惟先王不寳逺物身先以<lb/>
儉故天下化之今府藏珠玉犀象皆長物藏之何益其<lb/>
悉付之有司貿易以佐財用又嘗出内帑金帛計直數<lb/>
百萬緡以佐三司支費且曰朕以為藏之内府不若付<lb/>
之有司以寛財賦也祖宗之制財用如此臣願陛下正<lb/>
心以節用無名之費不急之務日求而去之則國用足<lb/>
矣如此而尚有匱乏之憂臣不信也聖策曰屯田以實<lb/>
塞下或謂兵不如農臣以為屯田古之良法也不可遽<lb/>
<pb n="KR4d0258_WYG_011-13b"/>
行於今今未可遽行不若行力田之制庶幾無遺利之<lb/>
患矣仁宗嘗曰唐鄧汝等州曠野甚多其募民耕之且<lb/>
寛為賦税之期庶使民樂於趨業此祖宗重農之意也<lb/>
為當今之計兩淮荆湖之間沃壤千里募民以耕之立<lb/>
爵以誘之假其種糧略其租賦及其隙也教以武事行<lb/>
之嵗月可以獲利聖策曰改幣以贍邦用或謂鐵不如<lb/>
楮臣以為楮幣今之權宜不可行之於久久而可行不<lb/>
若蜀交子之制庶幾無偽造之弊矣仁宗時益州冦瑊<lb/>
<pb n="KR4d0258_WYG_011-14a"/>
欲禁民為交子仁宗曰蜀民貿易有無用交子久矣一<lb/>
旦罷之可乎下使者議以為官置務可以利民而止其<lb/>
爭欺此祖宗用幣之意也為當今之計用蜀之制必治<lb/>
其欺偽之罪使猾吏不能欺而姦人不敢偽又以今之<lb/>
錢幣兼而用之申冶人銷毁之禁嚴邊鄙遺棄之制行<lb/>
之於久可以無弊聖策曰豈為之未得其要歟抑文勝<lb/>
而弊難革歟何視古之弗及也夫天下未嘗無弊亦未<lb/>
嘗有不可革之弊得其要則弊日革無其要則弊日滋<lb/>
<pb n="KR4d0258_WYG_011-14b"/>
今日之弊文勝也陛下知其文勝何不求其實陛下知<lb/>
求治之實天下之事不勞而治何弊之有聖策曰内修<lb/>
政事宣王所以興周綜覈名實中宗所以隆漢考之方<lb/>
冊其施行之迹何如陛下始䇿臣以唐虞之治終問臣<lb/>
以周漢之興此有以見陛下求治之切無所不用其至<lb/>
也臣聞堯舜之徳冠絶百王唐虞之治超越萬代豈二<lb/>
宣可同年而語哉陛下既有志於堯舜二宣不足道也<lb/>
宣王之所以興周者其要曰謹㣲接下側身修行而已<lb/>
<pb n="KR4d0258_WYG_011-15a"/>
故詩人稱之宣帝之所以隆漢者承昭帝因循之後用<lb/>
嚴以救弊而已其他無取焉史臣美其信賞必罰綜覈<lb/>
名實樞機周宻以臣觀之宣帝無是也王成之賞趙蓋<lb/>
楊韓之誅賞罰為如何有偽増戸口者有妄指鶡雀者<lb/>
名實為如何甚者恭顯小人職典樞機樞機果周宻乎<lb/>
後世謂元帝優游不斷漢家之業衰焉臣謂漢業之衰<lb/>
兆於宣帝元帝之用恭顯以亂天下宣帝有以啓之也<lb/>
又况宣帝專以刑名繩下雖能起一時委靡之俗無仁<lb/>
<pb n="KR4d0258_WYG_011-15b"/>
恩以結之人心亦自此去矣臣故曰漢業之衰兆於宣<lb/>
帝聖䇿曰子大夫通逹古今明於當世之務凢可以移<lb/>
風易俗富國强兵者悉陳毋隠此有以見陛下求言之<lb/>
切慮臣隱而不言誘之使言也陛下誘之使言而臣不<lb/>
言臣則有罪矣是以畢其猖狂之説惟陛下赦之臣謂<lb/>
移風易俗在陛下正心修身先天下為風俗天下之人<lb/>
視陛下為風俗陛下之所好惡下必有甚焉者矣至於<lb/>
富國强兵之術此戰國之君切切以咨其臣戰國之臣<lb/>
<pb n="KR4d0258_WYG_011-16a"/>
嘵嘵而告其君者也臣未之學焉陛下能先正其心以<lb/>
治天下國家雖不求以富國而天下有餘不求以强兵<lb/>
而天下無敵矣臣又聞之居安慮危者人君保治之道<lb/>
私憂過計者人臣愛君之心古之君臣思患而預防之<lb/>
未嘗一日自安也方今故疆之侵未歸敵人之患未釋<lb/>
盜賊竊發饑饉薦臻生民苟安而非誠安百度粗舉而<lb/>
未盡舉是皆今日大計陛下於蠖濩之中燕閒之際以<lb/>
為可憂乎可無憂乎陛下當枕戈嘗膽烏能忘憂㣲臣<lb/>
<pb n="KR4d0258_WYG_011-16b"/>
當瀝血披肝烏能忘言哉臣謂今日罷兵講和少蘇彫<lb/>
瘵之民不可恃以為安也且反覆變詐之敵其情未易<lb/>
測陛下謂已安已治敵人不足畏故疆不必復雖可為<lb/>
旬月計為患將來可勝道哉仁宗時元昊請和范仲淹<lb/>
韓琦言曰元昊屢勝而求通順實圗休息國家以生靈<lb/>
為念不可不納陛下當隆禮敦信以盟好為權宜選將<lb/>
練兵以攻守為實務彼不背盟我則撫賜無倦彼有負<lb/>
徳我則攻守有宜此策之得也若夫今日之舉復讎之<lb/>
<pb n="KR4d0258_WYG_011-17a"/>
師也與仁宗之時大異矣仁宗猶不忘於備敵况於陛<lb/>
下其可一日自安乎萬一邊場有警陛下所與運籌策<lb/>
者誰歟給餽餉者誰歟凡所以備敵者臣皆未之聞焉<lb/>
如此而陛下自以為安臣所以寒心也臣聞之道路曰<lb/>
陛下自近嵗以來倦於萬幾日以馳逐為樂臣始未之<lb/>
信及久客輦下一日見武夫數輩躍騎而馳將命者傳<lb/>
呼絡繹於道臣問之行路之人皆曰此侍陛下擊毬者<lb/>
也臣雖未之盡信亦不能無疑夫千金之子坐不垂堂<lb/>
<pb n="KR4d0258_WYG_011-17b"/>
百金之子立不倚衡何則彼知所以自愛也貴為天子<lb/>
富有天下其所愛者當有重於此昔張建封好擊毬其<lb/>
門下士昌黎韓愈上書極言毬之為害以為五臓之繫<lb/>
絡甚㣲垂於胸臆之間而顛沛馳騁似非所以養壽命<lb/>
其言懇切極至夫士之憂其主也如此况臣之愛君乎<lb/>
雖然道路之言未可盡信也陛下生知之性洞逹禍福<lb/>
之機固不應有此萬一有之改過不吝從諫如流亦帝<lb/>
王之盛徳也深有望於陛下焉臣既辱大問不敢有隱<lb/>
<pb n="KR4d0258_WYG_011-18a"/>
終始以正心為陛下獻於其末也又及於此臣非不知<lb/>
狂妄之言上凟天威下犯衆怒罪在不赦然區區之誠<lb/>
深慮在廷之士志於取甲科得美仕而已不復為陛下<lb/>
盡言者臣既言之退膏鈇鉞其甘如薺陛下矜其愚而<lb/>
赦之幸甚臣昧死臣謹對<lb/>
　　　館職策<hi>辛夘九月十四日</hi>
問自古進言之臣竭誠畢議莫不欲其言之行也求言<lb/>
之君廣覧兼聽莫不願其言之可行也如漢之賈誼號<lb/>
<pb n="KR4d0258_WYG_011-18b"/>
通逹國體者其上疏陳政事可為痛哭流涕長太息者<lb/>
凢九條史略其三前人謂古之伊管未能逺過蓋其言<lb/>
固可行也唐之姚崇知明皇鋭意於治欲命之相乃設<lb/>
為目要説天子者凢十事至曰陛下度不能行臣敢辭<lb/>
而其言固亦可行者也然史之言誼也則曰追觀孝文<lb/>
元黙躬行以移風俗誼之所陳略施行矣言崇也則曰<lb/>
舊史所傳開元初皆已施行信不誣矣今以二臣之所<lb/>
言參二帝之所行於一代中可考者多矣願悉舉以告<lb/>
<pb n="KR4d0258_WYG_011-19a"/>
可乎於誼言略施行豈當時偶行之之略耶抑其果不<lb/>
可盡行耶於崇言皆已施行不誣豈行之者盡而無遺<lb/>
耶抑真不可遺耶又豈崇之説尤中時病實有優於誼<lb/>
耶抑豈誼自信直道而崇要君或有術耶夫行於古而<lb/>
有騐亦必可施於今試於𣙜略二子之際摭其在今可<lb/>
行者果何事乎有司承詔策館閣之彦於斯其易知矣<lb/>
願敷陳之以聞于上<lb/>
對愚聞人臣之進言正猶醫者之用藥醫於未病之前<lb/>
<pb n="KR4d0258_WYG_011-19b"/>
易於取效而常患於不聽醫於已危之後易於見信而<lb/>
常患於不及有人焉言語飲食起居動作無以異於平<lb/>
時善醫者察其形色案其脉理而告之曰子有膏肓之<lb/>
疾人必唾罵以為不祥雖扁鵲倉公之術亦無所施及<lb/>
一旦疾作遑遽窮迫無醫不求靡藥不試以僥倖於或<lb/>
中雖一妄男子授以不騐之方投以無名之劑且喜且<lb/>
謝以為得之之晚夫事未然而言雖有識之士亦必躊<lb/>
躇已然而言雖無知之人莫不懲創非言有淺深事有<lb/>
<pb n="KR4d0258_WYG_011-20a"/>
驗否勢使之然也蓋天下安閒無事之時不有近憂必<lb/>
有逺慮人之常情畏近而忽逺畏之則急於改焉惟恐<lb/>
其不逮忽之則樂於因循不足以有為是故覆車在前<lb/>
來者必戒猛虎在後智者不憂人之所忽大言以懼之<lb/>
彼且不信故其聽之也為甚難人之所畏乗間以投之<lb/>
彼必易動故其聽之也為甚易齊威之於管仲苻堅之<lb/>
於王猛君臣相得之歡不啻魚水及其將死垂别握手<lb/>
丁寜不遑他事仲以為䜿刁開方易牙不可親猛以為<lb/>
<pb n="KR4d0258_WYG_011-20b"/>
慕容垂姚萇宜漸除之夫䜿刁開方易牙刑徒耳慕容<lb/>
垂姚萇降臣耳似不足為齊秦大患而二臣首以為言<lb/>
君不之聽終以三人專權五公子爭立而齊亂垂萇繼<lb/>
叛苻堅囚死而秦亡夫二臣者先見逺慮察禍變於將<lb/>
來未然而言宜其二君忽而不信也代宗之於程元振<lb/>
徳宗之於盧杞其信任之篤可謂膠漆及其吐蕃冦武<lb/>
功李光弼等忌元振而調兵不至代宗用小臣之言不<lb/>
終朝而元振竄朱泚圍奉天李懷光憤盧杞而頓兵不<lb/>
<pb n="KR4d0258_WYG_011-21a"/>
進徳宗聽羣臣之諫不旋踵而盧杞貶夫代宗之庸懦<lb/>
徳宗之剛愎非樂於從諫者時方艱難勢甚危迫已然<lb/>
而言宜其二君畏之而不敢不聽也自古人臣所遇之<lb/>
主所遭之時或有不同故其言有聽否行有詳略不可<lb/>
一概而論也漢文帝承髙惠之後天下尚安洛陽少年<lb/>
上書言事痛哭流涕當是時匈奴嘗侵邊矣固未若平<lb/>
城之危諸侯蓋踰制矣固未有七國之變而生以為寢<lb/>
積薪之上而火其下惴然常若有不測之憂近在朝夕<lb/>
<pb n="KR4d0258_WYG_011-21b"/>
此固帝之所難信也又况帝以寛仁之資務在涵養斯<lb/>
民稽古禮文之事且有所不遑生欲制匈奴之命分諸<lb/>
侯之地此又帝之所難行也夫生之所陳者九史遺其<lb/>
三而帝所行者四耳生欲尚禮義而帝以徳化民生欲<lb/>
厚風俗而帝以敦朴示天下生欲教太子而帝訓太子<lb/>
以恭儉生欲敬大臣而帝養臣下以禮節生力言之帝<lb/>
躬行之史臣所謂略施行者此也唐明皇懲武后中宗<lb/>
之亂思欲痛革之廣成獵師乗時投合乃先設事以堅<lb/>
<pb n="KR4d0258_WYG_011-22a"/>
帝意當是時獄吏深文邊臣倖功閹人與政事戚屬任<lb/>
臺省䙝狎大臣摧沮諫者以至貢獻無度營造無節壬<lb/>
侫冐憲而不誅后家擅權而不抑此數者帝之所親見<lb/>
也而况帝以英敏之資鋭於圗治掃除積習之弊興起<lb/>
太平之功此又帝之所樂行也夫崇之所陳者十事而<lb/>
帝皆行之帝鍳女禍逺后族放周利正之酷吏抑郝靈<lb/>
荃之邊功長孫昕犯法則誅之張廷珪善諫則賞之宋<lb/>
廣平之正則敬之楊思勉之訴則沮之焚珠玉錦繡示<lb/>
<pb n="KR4d0258_WYG_011-22b"/>
却内外貢獻也汰天下僧尼示罷寺觀營造也崇歴歴<lb/>
而言帝一一而行史臣所謂皆施行者此也蓋其所以<lb/>
行者鍳已然之失𤣥宗之所欲行也其所不行者皆未<lb/>
然之患文帝所不能行也是豈言者之過哉雖然已然<lb/>
之事有所據而言言之者易聽之者亦易未然之事因所<lb/>
見而言聽之者難言之者亦難甚矣言之難也行之尤<lb/>
難也言於今而驗於將來非空言也行於暫而怠於悠<lb/>
久非能行也誼之言雖不盡行於文帝之時而行於武<lb/>
<pb n="KR4d0258_WYG_011-23a"/>
帝之世崇之言雖能行之於開元之初而不能行於天<lb/>
寳之末武帝攘却夷狄則誼所以制諸侯之術也當時<lb/>
雖畧施行而後世盡行之不足以為深恨明皇天寳以<lb/>
後惑女寵任宦官相楊國忠殺周子諒好大喜功窮奢<lb/>
極侈與崇之所陳前後相反始雖行而不能終行之不<lb/>
足以為深喜或曰賈生非有公卿之位一旦慨然言天<lb/>
下事為人痛哭流涕豈不失之輕售乎是不然蓋詞不<lb/>
切志不激則不能動萬乗之主而回九重之聽生之言<lb/>
<pb n="KR4d0258_WYG_011-23b"/>
自有所見而深言之者將以感文帝耳嗚呼生固天下<lb/>
之竒才所言亦萬世之長策帝略行之其效已如此使<lb/>
天假之年帝盡用其説則帝之治不止於成康生之功<lb/>
亦不下於伊管百未一施不幸早世可為痛惜後之人<lb/>
疵而議之亦已甚矣若夫崇之所言與其所行則有可<lb/>
議者崇之始見帝也帝獵渭濱因以獵進知帝之欲相<lb/>
已又以十事要之其始進固不正矣及居相位挾智任<lb/>
術而不由正道天下大蝗崇請捕之羣臣以為不可崇<lb/>
<pb n="KR4d0258_WYG_011-24a"/>
行之愈力不勸帝修政以弭災乃專以捕除為事帝將<lb/>
幸東都太廟屋壞他相以為不可行崇居之不疑不勸<lb/>
帝修徳以答譴乃謂木蠧而折適與行㑹從崇之議是<lb/>
使人君不畏天戒不敬宗廟不恤人言明皇晚年之失<lb/>
類崇有以啟之議者謂開元之治雖出於崇而天寳之<lb/>
亂亦崇之所自致以是推之則其所施行者用崇之言<lb/>
而其所以相反者職崇之由也崇以不正進而又以不<lb/>
正繼之烏能正君乎若崇者豈得逃後世之議噫賈生<lb/>
<pb n="KR4d0258_WYG_011-24b"/>
先見逺識言人之所難言宜其落落不合文帝略行之<lb/>
幸也姚崇挾智任術乗人主之所欲為明皇盡行之者<lb/>
固宜也故善觀人者不觀其人而觀其言不觀其言而<lb/>
觀其時自古君明臣良言聽計從謂之千載一時者誠<lb/>
不可以多得也愚不肖幸得遭遇明時聖天子詔執事<lb/>
者策之玉堂遵故事也夫祖宗之制必試之以言者非<lb/>
為程其無用之文盖欲訪天下之大計諏當世之要務<lb/>
而已今日之事豈無可言者耶廟堂之上豈無可行者<lb/>
<pb n="KR4d0258_WYG_011-25a"/>
耶亦内外之臣未嘗言之耶抑言之而不行耶皆非愚<lb/>
所知也方今外患未除内憂未弭孰與文帝之時使賈<lb/>
誼復生亦必為之痛哭流涕顧愚何人萬萬不及賈誼<lb/>
而人臣愛君其心一也詎能隱黙於此乎且故疆之侵<lb/>
未歸陵寢之祀未修二帝在天之憤未雪主上未明求<lb/>
衣日昃不食遑遑焉思中興之治于今十年矣主上之<lb/>
心未嘗一日不在中原也然而主上有恢復之心而無<lb/>
恢復之實羣臣有恢復之言而無恢復之志羣臣之心<lb/>
<pb n="KR4d0258_WYG_011-25b"/>
觀望迎合入對便殿慷慨敷陳莫不有萬全之䇿出見<lb/>
儕輩從容議論莫不持兩端之言乗機抵巇以要權利<lb/>
聽其説則侈大而可樂要其歸則汗漫而無成主上欲<lb/>
豐財而羣臣無心計聚斂者剥下益上以為長䇿誕謾<lb/>
者移東就西以為羡餘徒失人心無補國計故財終不<lb/>
豐主上欲彊兵而諸將無逺略貪者掊克以事苞苴懦<lb/>
者姑息而廢紀律兵籍虚實之相半士卒老弱之相并<lb/>
故兵終不彊主上欲裕民而郡守縣令專尚刻剥略無<lb/>
<pb n="KR4d0258_WYG_011-26a"/>
恤民之心民生益以無聊主上欲求才而卿士大夫習<lb/>
成苟且殊無體國之意人才益以不振主上用心如此<lb/>
羣臣用心如彼故愚得以妄議無恢復之實也恢復之<lb/>
實寂然無聞恢復之期邈乎無日務為美談而不究成<lb/>
效徒張虚聲而或招實禍此愚所謂外患者是也且連<lb/>
年災旱饑饉薦臻江湖十數州赤地千里米價騰踴日<lb/>
甚一日列肆為之晝閉行旅至於絶糧茹草食葛流離<lb/>
顛仆相屬於塗縣官方且急於催科必欲足其常數饑<lb/>
<pb n="KR4d0258_WYG_011-26b"/>
民饘粥不給租税何從出乎甚者度所惡聞不以實奏<lb/>
或恐支費常平米斛或恐减放上供租税俗吏所見至<lb/>
㣲不知所失甚大流離不已盜賊必興饑殍既多疾疫<lb/>
將作徐為之計不亦晚乎又况江湖之間地多藪澤境<lb/>
接溪洞其民剽悍好亂喜爭天下無事之時法禁嚴宻<lb/>
猶且十百為羣椎牛發冡縱火殺人白晝顯行吏不能<lb/>
制因之以饑饉勢必縁間而起略而不治恐不止於相<lb/>
率剽奪而已豪俠巨冦未必不出於此此愚所謂内憂<lb/>
<pb n="KR4d0258_WYG_011-27a"/>
者是也夫欲除外患莫若盡自治之策欲弭内憂莫若<lb/>
行救災之政自治之策曰選將帥練軍實節財用裕民<lb/>
俗廣求竒才崇尚名節救災之政曰遣使者擇守臣蠲<lb/>
田租發官廪嚴治盗賊安集流亡其大要則孜孜而求<lb/>
之勤勤而行之謀之以審守之以堅持之以久無鋭進<lb/>
而易退無速成而輒毁磨以歳月何事不立何功不成<lb/>
哉凡此數者是皆已然之事今日之所當行故愚言其<lb/>
略執事復于上而行之可乎若夫二臣已試之言二帝<lb/>
<pb n="KR4d0258_WYG_011-27b"/>
已陳之迹雖有可施於今者要非今日急務愚不敢以<lb/>
告謹對<lb/>
</p>
<p>
</p>
  </div>
</body>
</text>
</TEI>
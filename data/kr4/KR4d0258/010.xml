<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>定齋集巻十</head>
    <p>
<pb n="KR4d0258_WYG_010-1a"/>
欽定四庫全書<lb/>
　定齋集巻十　　　　　　　宋　蔡戡　撰<lb/>
　　啓<lb/>
　　　賀李叅政啓<lb/>
寵揚新渥圗任舊人自上臨御以来更用輔臣無慮數<lb/>
十如公釋位而去再執政柄不過二三盖上焉帝眷之<lb/>
方隆而下亦民瞻之甚切屬當勇退國人望其来歸及<lb/>
今召還天子倚以為相盡攄經綸之業益隆久大之基<lb/>
<pb n="KR4d0258_WYG_010-1b"/>
時即可為事故有待恭惟某官才優王佐學造儒先誠<lb/>
其意先致其知所操至約正其義不謀其利厥效彌彰<lb/>
偏儀禁路之華峻陟政途之重雍容議論非堯舜之道<lb/>
不敢陳究觀規模雖蕭曹之勛不足進憫煩機務均逸<lb/>
輔藩方䝉福於京師俄奉祠於真館受釐宣室帝久不<lb/>
見賈生賜對延英人知復用裴度心腹具殫於猷告股<lb/>
肱允賴於弼諧竊惟饑饉薦臻災異屢見觀天人甚可<lb/>
畏也深思董生之言為國家不足懼焉再味康澄之說<lb/>
<pb n="KR4d0258_WYG_010-2a"/>
上方候雲漢而銷天變感霖雨以思賢臣惟有徳進則<lb/>
朝廷尊故人心悦而天意解善人引類力追慶厯元祐<lb/>
之風和氣致祥坐格淳化雍熈之治爰立之拜可倚以<lb/>
須某素沐鴻慈輒修燕賀屬乗軺於邉徼阻望履於堦<lb/>
庭遄山甫之歸久詠蒸民之什美武公之徳碩𢋫淇澳<lb/>
之詩<lb/>
　　　除湖廣總領謝宰執啓<lb/>
襆被即行方有供軍之役坐席未煖又叨易地之除幸<lb/>
<pb n="KR4d0258_WYG_010-2b"/>
少寛湯火之煎熬何敢憚山川之跋渉曲全至此圗報<lb/>
若何伏念某外雖甚愚中粗有守罔覬容容之福每懐<lb/>
挺挺之風以狗續貂濫簉英游之末問牛知馬遂為俗<lb/>
吏之歸首尾六年間關萬里入虵蠱無人之境冐魚龍<lb/>
不測之淵心屢折于波濤身已疲于道路濕蒸熱爍僅<lb/>
存不肖之軀雪虐風饕不堪垂白之老召從絶塞入覲<lb/>
脩門暫為華省之游恍若鈞天之夢偶承人乏出縂軍<lb/>
儲雖躐陞惟月之班然漸覺去天之逺寖失邯鄲之步<lb/>
<pb n="KR4d0258_WYG_010-3a"/>
又回弱水之舟嗟舊學之就荒撫初心而若失乗下澤<lb/>
車御欵叚馬豈不懷歸飲建業水食武昌魚靡遑寜處<lb/>
况親年適當于喜懼而王事碩効于馳驅欲辭避以無<lb/>
由幾進退之不可捧檄而動喜色雖曰至情詭辭以白<lb/>
大人盖非始碩厯三千里江湖之險携四百指老㓜而<lb/>
行率以盛寒為此逺役凡五載而七徙甫一歳以重經<lb/>
親舊憐其往来之頻吏卒困于將迎之苦浮家單舸真<lb/>
同幕燕之巢寄命驚濤幾葬江魚之腹雖不顧室人之<lb/>
<pb n="KR4d0258_WYG_010-3b"/>
謫奈何貽老母之憂悔涉險以俱来屢合辭而相咎及<lb/>
今入境乃幸息肩不意自全有如痛定稍收召于魂魄<lb/>
輒布露于腹心自惟驚憂之餘何堪繁劇之寄深虞曠<lb/>
敗仰玷使令兹盖恭遇某官茂業格天精忠許國謂上<lb/>
策莫如自治期逺邇之舉安惟大賢何所不容兼短長<lb/>
而並用俯憐流落倍費生成某敢不思稱所䝉勉修厥<lb/>
職米鹽細故或小補于公家母子私情碩復還于故里<lb/>
　　　知隆興府到任謝宰執啓<lb/>
<pb n="KR4d0258_WYG_010-4a"/>
引疾丐閒幸脱浩穰之寄䝉恩分閫復陞論選之華荷<lb/>
大造之曲成凛孤蹤而幾殆叨榮已甚揣已何堪伏念<lb/>
某賦分數竒謀身甚拙多以直情而忤物不能枉道以<lb/>
徇時登瀛州者十八人嘆舊游之鼎貴隔弱水之三萬<lb/>
里嗟故歩之久忘念壯志之莫酬撫初心而若失一為<lb/>
俗吏見謂通才驅馳殆遍於東南出入迭更於中外五<lb/>
持使節再總軍儲四入修門恍若夢游之所重来卿寺<lb/>
依然著定之班㑹上聖之英圗偶神臯之謀帥豈期推<lb/>
<pb n="KR4d0258_WYG_010-4b"/>
擇猥及凡庸適丁多事之時不敢一毫之擾合宫之禮<lb/>
甫畢福寜之役洊興屬邑饑饉莫急於勸分阜陵發引<lb/>
尤資於趣辦僅無乏事少逭嚴誅然精力盡於應酬而<lb/>
心志熏於憂厲一身屢殆百疾交侵輒披真切之情仰<lb/>
叩髙明之聽適議臣有重外之請而當揆欲嘗試其言<lb/>
贅以虚名驅之逺役據于蒺藜而困株木自嗟卼臲之<lb/>
蹤收之桑榆以救東隅倍費生成之力俯憐劬瘁終賜<lb/>
存全寵升書殿之清班改畀潜藩之重寄盖欲力扶於<lb/>
<pb n="KR4d0258_WYG_010-5a"/>
公道不惟曲遂於私情懼小器之易盈感大恩而莫報<lb/>
自違離於魏闕即卧病於漳濱念已及於戍期難久稽<lb/>
於朝命扶羸就道力疾臨民兹盖伏遇某官盛徳格天<lb/>
至公宰物守文應變道皆合於時宜較短論長人悉歸<lb/>
於器使豈謂鈞陶之末不遺簮履之微自顧衰殘未知<lb/>
稱塞某敢不力鞭疲懦仰答恩憐小需報政之期尚存<lb/>
殘喘即上投閒之請庶保餘齡<lb/>
　　　知靜江府到任謝宰執啓<lb/>
<pb n="KR4d0258_WYG_010-5b"/>
引疾奉祠久遂便安之適起家分閫遽陞論選之班顧<lb/>
責任之非輕冐寵榮而已甚大恩莫報小器曷勝伏念<lb/>
某濫中世科勉追祖烈至愚極陋初無尺寸之長直情<lb/>
徑行蔑有毫釐之偽出入迭更於中外馳驅㡬徧於東<lb/>
南勅局書林宻塵清選郎曹卿寺寖歴亨塗七玷使華<lb/>
再膺閫寄惟叨逾之非據故疾疢之交侵蒲栁之質易<lb/>
衰老形悉具桑榆之景已迫来日無多抱病累年脱身<lb/>
九死豈杜門之得已欲報國以無從不圗公朝靡遺舊<lb/>
<pb n="KR4d0258_WYG_010-6a"/>
物特畀帥垣之重復陞書殿之華擢於病廢之餘假以<lb/>
便蕃之寵睠惟八桂實控諸蠻提封二十五州去闕三<lb/>
千餘里地稱廣莫俗苦凋殘来者懷為利之心仕者持<lb/>
守公之節身自罹於五瘴心不畏於四知法禁濶疎官<lb/>
曹紊亂况為政莫先於修舉徭人尤賴於撫綏因所利<lb/>
而利之則安不可擾而擾之則怨必得亷平端重之士<lb/>
一新頽靡貪鄙之風有如庸愚亦䝉推擇既不敢因疾<lb/>
而避事又不當憚逺以辭難傴僂拜恩扶持就道風饕<lb/>
<pb n="KR4d0258_WYG_010-6b"/>
雪虐何堪癯悴之軀露宿水居不勝跋渉之恐一身幾<lb/>
殆百病轉増仰藉洪鈞尚存餘息竊顧衰羸之質預懷<lb/>
瘝曠之憂兹盖恭遇特進大丞相華國公一代貞儒三<lb/>
朝元老謀能决勝世期淝水之功名坐以鎮浮人服東<lb/>
山之度量主盟公道愛惜人材俯憐濩落之蹤倍費生<lb/>
成之賜某敢不力鞭衰鈍上答恩私少需報政之期或<lb/>
收成效斷上投閒之請庶保餘齡感戴之私敷陳罔既<lb/>
　　　賀林少卿啓<lb/>
<pb n="KR4d0258_WYG_010-7a"/>
疏恩中闕議禮曲臺適當堯舜之朝必先稽古兼掌夷<lb/>
䕫之任尤在得人除音布聞士論歆艶恭惟某官英才<lb/>
邁性奥學造微議論正平不屈浩然之氣文章典雅聿<lb/>
追作者之風親承神聖之知徧歴清華之選横經泮水<lb/>
校籍道山珥筆三臺上應郎官之宿分符千里宏開刺<lb/>
史之天久為省闥之遊遄易樞庭之屬况此奉常之職<lb/>
獨髙列寺之聯雖籩豆存于有司而禮樂俟乎君子講<lb/>
求制作尚淹卿月之班輔賛彌縫行正公台之位某屬<lb/>
<pb n="KR4d0258_WYG_010-7b"/>
拘郡紱阻造賔閎逖聞成命之頒倍切常情之喜<lb/>
　　　賀刑部汪侍郎啓<lb/>
寵颺睿藻擢寘從班聖人之徳洽民心務先欽恤司冦<lb/>
之職掌邦禁有賴平反除目初傳僉言允屬某官氣頥<lb/>
剛大學造精㣲鄞水鄮山攬千古英靈之氣黄鍾大吕<lb/>
諧一時雅頌之音簡在上心踐揚華貫望久儀於省戸<lb/>
名夙重於朝廷秘府校讎為儒流之倡率露門勸講増<lb/>
帝學之光明進貳秋官獨持天憲期底無刑之治助成<lb/>
<pb n="KR4d0258_WYG_010-8a"/>
幾措之風貫索騰輝用表帝王之盛泰堦動色竚登公<lb/>
輔之崇某逺托餘庥欣聞新命屬守符之拘綴阻賔閣<lb/>
之進趨彌切葵傾曷勝雀躍<lb/>
　　　賀汪舎人啓<lb/>
顯膺帝命擢代王言持槖近班陪甘泉之侍從演綸詞<lb/>
禁司内史之賛書除音布聞士論歆艶竊以北門視草<lb/>
西掖判花號為文章翰墨之官分掌制詔誥命之事妙<lb/>
極詞臣之選允惟儒者之榮况如兄弟之並居盖亦古<lb/>
<pb n="KR4d0258_WYG_010-8b"/>
今之罕見萃一門之盛事貽千載之美談恭惟某官學<lb/>
造精微氣頥剛大履忠蹈信而躬行君子抗志厲行而<lb/>
尚友古人掇取儒科踐揚華貫蚤冠七人之列出分八<lb/>
使之權輟自計臺召還禁路左史記言右史記動秉直<lb/>
筆而必書伯氏吹壎仲氏吹箎合至音而罔間韡韡棣<lb/>
華之秀煌煌花蕚之輝對掌命書豈特並榮于二趙繼<lb/>
登相位又將儷美于八蕭某肅仰髙風欣聞異數承流<lb/>
封域悵趨慶之無階引領門墻喜依歸之有地<lb/>
<pb n="KR4d0258_WYG_010-9a"/>
　　　賀徐殿院啓<lb/>
顯膺中制榮踐副端旒扆傾心有正臣之在列搢紳動<lb/>
色喜君子之得時恭惟某官學備中庸器涵方大執徳<lb/>
洪而信道篤見善明而用心剛出際聖時首躋要路自<lb/>
翺翔於六察已聳動於百僚徧揚耳目之官益注腹心<lb/>
之眷有功受職逺近為之欣然孔緯入朝中外聞而肅<lb/>
若暫兹彈擊行即登庸某假守偏城棲蹤大厦欲行且<lb/>
止阻瞻馳道之乗驄極論不回喜聽朝陽之鳴鳳<lb/>
<pb n="KR4d0258_WYG_010-9b"/>
　　　賀范右史啓<lb/>
鼇頭頒詔螭首記言宻綴從班朝夕論思而獻納親承<lb/>
帝學日月緝熈而光明綸綍流傳搢紳歆艶恭惟某官<lb/>
斗間瑞氣天上謫仙虎卧龍跳王右軍之字畫蛟翔鳳<lb/>
躍韓吏部之文章掇取巍科踐揚要路校圗書于東觀<lb/>
掌章奏于南宫輟自省郎擢升柱史編摩紬繹豈惟比<lb/>
遷董之良勸講雍容盖將論唐虞之盛兼近侍進言之<lb/>
責極儒生稽古之榮陪甘泉禁宻之游奉便坐清閒之<lb/>
<pb n="KR4d0258_WYG_010-10a"/>
燕受釐宣室方寵膺前席之咨視草鑾坡當嗣有出綸<lb/>
之命某欽聞成命實慰鄙悰大厦告成喜自同于燕賀<lb/>
偏城假守恨莫遂於鳬趨<lb/>
　　　答樂教授啓<lb/>
輟自國庠改臨侯泮漢出博士於外欲召置於生徒唐<lb/>
増廣文之官盖特居於賢者儒流爭慕吾道有光恭惟<lb/>
某官經明而行修年髙而徳邵風月三千首競傳黄絹<lb/>
之詞才名四十年屢中青錢之選蚤聯華於桂籍暫分<lb/>
<pb n="KR4d0258_WYG_010-10b"/>
教於芹宫擢從賢士之關増重諸侯之學無氊獨冷儒<lb/>
術於我何哉坐席未温先生自此升矣某夙塵末契久<lb/>
服英猷喜聞畫鷁之來敬拜䨇魚之貺兹焉聯事幸承<lb/>
珠玉之姿率爾占辭愧乏瓊瑶之報<lb/>
　　　答朱省幹啓<lb/>
鄰邑相望未諧既見之心同官為寮獲遂焉依之幸夤<lb/>
緣有自欣忭何多恭惟某官經明而行修年髙而徳邵<lb/>
雞窓苦學不堪燈火之勞雁塔退飛久詘雲霄之歩豈<lb/>
<pb n="KR4d0258_WYG_010-11a"/>
謂髙才而小試須知大器之晚成舉筦庫之士七十家<lb/>
佇聞簡㧞摶扶摇而上九萬里行見騰驤某未果馳書<lb/>
先䝉枉問髙軒在望宻承珠玉之姿尺牘寓誠殊乏瓊<lb/>
瑶之報<lb/>
　　　代賀汪尚書啓<lb/>
親承主眷擢冠從班綸綍一頒搢紳交慶竊以周建太<lb/>
宰之職實長六官漢重尚書之權號為八座望獨隆於<lb/>
常伯位正次於疑丞况今極治之朝膺此久虚之選宜<lb/>
<pb n="KR4d0258_WYG_010-11b"/>
得人望允叶士心恭惟某官學博而器周文髙而行粹<lb/>
千年間氣獨開龍虎之祥七日超羣大過駃騠之勇蚤<lb/>
冠平津之第適當賈傅之年一人深簡於忠嘉四海必<lb/>
期於公輔久厭承明之直屢分方靣之憂常衮一變於<lb/>
閩風文翁大化於蜀郡趣介圭之覲聳觀一節之趨聞<lb/>
革履之聲想動九重之喜惟時喉舌之任宻邇股肱之<lb/>
聯晝三接以方勤嵗九遷而未巳某辱知有素聞命尤<lb/>
欣假守逺方莫遂登龍之便棲蹤大厦徒深燕賀之私<lb/>
<pb n="KR4d0258_WYG_010-12a"/>
　　　代賀黄尚書啓<lb/>
位冠臣僚躬膺帝簡文昌之聯八座夙號清通武部之<lb/>
掌五兵尤為要劇傳聞四逹風采一新恭惟某官徳履<lb/>
粹明道心冲漠才推江夏譽獨擅於無雙治若潁川課<lb/>
每聞於第一蚤有公輔之望卓為帝王之師際㑹潜藩<lb/>
翺翔要路望久儀於省户名雅重於朝廷持槖甘泉謀<lb/>
猷則告于后掛冠神武明哲以保其身雖出處進退雍<lb/>
容而可觀然富貴功名迫逐而不舎果趣鋒車之召俄<lb/>
<pb n="KR4d0258_WYG_010-12b"/>
聞革履之聲於我如浮雲顧儻來之何有用汝作霖雨<lb/>
知爰立之可期某幸托餘庥欣聞異數偏城假守恨莫<lb/>
遂於登龍大厦告成喜自同於賀燕其如懽抃罔罄敷<lb/>
宣<lb/>
　　　代上安撫啓<lb/>
謬尸劇邑初無一日之長仰𨽻崇麾正托二天之庇敢<lb/>
拜記曹之問以修屬吏之恭事上為榮拊躬増悸伏念<lb/>
某受材甚陋賦分多竒幼藉門資僅續箕裘之業長從<lb/>
<pb n="KR4d0258_WYG_010-13a"/>
吏役姑為升斗之謀久不徙於初官偶濫霑於懋賞雖<lb/>
幸脱七階之厄乃猥當百里之憂惟親民之選自古不<lb/>
輕而作邑之難於今尤甚豈特期㑹簿書之為冗要先<lb/>
催科撫字之兼長刻剥奉上則怨必有歸姑息愛人則<lb/>
事愈不辦抑强扶弱而强者怒於色發奸摘伏而奸民<lb/>
忿於心動多掣肘之虞顧豈庇身之地獲免於戾幸矣<lb/>
欲行所學難哉况若庸才曷勝繁使儻或少寛於轡策<lb/>
庶㡬可效於涓埃兹盖恭遇某官奥學造微懿猷經逺<lb/>
<pb n="KR4d0258_WYG_010-13b"/>
才裕糾紛之際盖他人智力之已窮識參胎兆之先豈<lb/>
常情耳目之可到謀畧輻輳功名鼎來忠嘉深結於凝<lb/>
旒議論曲加於前席厭金馬承明之直分玉麟居守之<lb/>
權帥藩坐擁於旌旄制閫獨專夫鈇鉞吾知冦子翼可<lb/>
任上方切於倚毗向見管夷吾何憂士每勤於嚮慕已<lb/>
壮長城之勢益隆巖石之瞻爰立之期可徯而待不圗<lb/>
孱陋尚在使令某敢不竭力從公悉心秉職塵埃鞅掌<lb/>
誓殫夙夜之勞風雨帡幪更賴始終之賜<lb/>
<pb n="KR4d0258_WYG_010-14a"/>
　　　代賀吳安撫啓<lb/>
疏恩中陛易鎮巨藩寵以隆名進直西清之邃畀之重<lb/>
寄出分南國之憂田里交歡山河改觀恭惟某官髙明<lb/>
而博逹簡重而裕和正色立朝柔不茹而剛不吐清規<lb/>
勵世直無前而運無旁親結眷知寖更華要周旋庻務<lb/>
之紛委出入四方之險夷紅藥翻堦望夙隆於兩禁甘棠<lb/>
蔽舍徳幾徧於百城惟古洪都盖今潜邸姑借淮陽之<lb/>
重欲令渤海之安大纛髙牙已壯長城之勢洪鈞元鼎<lb/>
<pb n="KR4d0258_WYG_010-14b"/>
益隆巖石之瞻某猥以餘生竊依巨庇一麾出守已深<lb/>
愧於承宣十國為連行遂趨於約束<lb/>
　　　代賀吳安撫啓<lb/>
疏恩殿陛易鎮㑹藩十國為連當東南一靣之寄八命<lb/>
作牧分宵旰九重之憂喜動旌旗歡騰𥜗袴恭惟某官<lb/>
學窮道妙識造幾先其氣浩然柔亦不茹剛亦不吐所<lb/>
立卓爾仰之彌髙鑚之彌堅出入兩朝險夷一致親結<lb/>
腹心之眷徧更耳目之官列甘泉侍從之聯躋𤨏闥夕<lb/>
<pb n="KR4d0258_WYG_010-15a"/>
郎之拜制三十年之國用式殫經畫之勞方一千里曰<lb/>
王畿備著尹釐之效所居之名赫赫具瞻之節巖巖幾<lb/>
年留臺閣之班四海鬰鈞衡之望久厭承明之直出分<lb/>
方靣之權内閣陞華荷槖獨髙於兩禁大邦作屏棠陰<lb/>
㡬徧於百城惟古洪都盖今潜邸王氣夙符於上聖禎<lb/>
祥允屬於中興必圗耆舊之臣以重藩宣之任清風滿<lb/>
榻延孺子之髙談暮雨一簾動滕王之逸興坐對江山<lb/>
之壯麗卧聽鼓角之清閒新耡耰萬里之民坐令休息<lb/>
<pb n="KR4d0258_WYG_010-15b"/>
極黼冕三公之服行聽褒庸某黄卷晚生青衫下吏方<lb/>
効官於屬郡幸𨽻迹於价藩鷦鷯之巢一枝粗安微分燕<lb/>
雀之賀大厦敢布寸誠<lb/>
　　　代賀陳大諫啓<lb/>
祗荷宸恩擢司言責方聖天子在上大開衆正之門而<lb/>
諌大夫得人獨立敢言之地髙風所激公論攸歸恭惟<lb/>
某官學窮天人氣塞宇宙執徳宏而信道篤見善明而<lb/>
用心剛願為良臣適際亨嘉之會是用大諫無非仁義之<lb/>
<pb n="KR4d0258_WYG_010-16a"/>
言出入兩朝險夷一節終始腹心之眷踐揚耳目之官<lb/>
乗使者之車不負澄清之志持從臣之槖尤多獻納之<lb/>
忠久儀兩禁之班卓冠七人之列仰惟主聖而臣直是<lb/>
宜言聽而計從風采聳聞共想陽城之極論謀謨契合<lb/>
行觀貢禹之屢遷爰立之期可徯而俟某欽聞成命實<lb/>
慰鄙悰大厦告成喜自同於燕賀偏城假守恨莫遂於<lb/>
鳬趨<lb/>
　　　代賀施司諫啓<lb/>
<pb n="KR4d0258_WYG_010-16b"/>
對揚宸綍進陟諫垣旒纊虚心竚太平之基立搢紳動<lb/>
色喜衆正之路開恭惟某官博厚有容直方不倚文章<lb/>
典雅聿追作者之風議論和平不屈浩然之氣晝宻承<lb/>
於三接嵗幾至於九遷自列屬於樞廷即讐書於秘府<lb/>
身為國史方嚴載筆之誅職在諫曹宜罄伏蒲之益惟<lb/>
主聖而臣直當志合而議從觀瞻聳動於朝端風采想<lb/>
聞於天下韋挺之用獨朕意深簡眷知魏徴之言當帝<lb/>
心行膺進用某欽聞成命倍激懦衷大厦告成喜自同<lb/>
<pb n="KR4d0258_WYG_010-17a"/>
於賀燕偏城假守恨莫遂於登龍<lb/>
　　　代賀侍御啓<lb/>
寵錫明綸進躋顯秩執法為一臺之長位既久虚端公<lb/>
冠三院之班任為甚重不特觸邪而指佞盖將糾繆以<lb/>
繩愆遇事不辨其是非用人實闗於理亂言苟獲用國<lb/>
其庶㡬恭惟某官學造精微氣頥剛大公心直道凛然<lb/>
松柏之後凋逺慮深謀炳若蓍龜之先見親結腹心之<lb/>
眷徧更耳目之官紀綱肅正於臺端風采想聞於天下<lb/>
<pb n="KR4d0258_WYG_010-17b"/>
匪躬蹇蹇有愛君憂國之誠造膝拳拳皆尊主庇民之<lb/>
要晝且三接嵗當九遷肆頒北闕之恩果正南床之選<lb/>
聲名自此而愈峻禮貌於焉而一新豺狼當道而安問<lb/>
狐貍固已聳百僚之聽虎豹在山而不採藜藿自然折<lb/>
千里之衝上方鋭於恢圗公豈淹於彈擊佇觀顯拜光<lb/>
輔中興某正托餘庥側聞休命偏城假守恨莫避於乗<lb/>
驄大厦告成喜自同於賀燕<lb/>
</p>
<p>
</p>
  </div>
</body>
</text>
</TEI>
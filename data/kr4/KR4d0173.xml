<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>陵陽集巻一</head> <lb/>
    <p>
<pb n="KR4d0173_WYG_001-1a"/>
欽定四庫全書<lb/>
　陵陽集巻一<lb/>
　　　　　　　　　　　　宋　韓駒　撰<lb/>
　　古詩<lb/>
　　　上陳瑩中右司生日詩<lb/>
悠悠大塊間萬類紛相敵偉哉㧞俗人眞宰豈無力六<lb/>
經陷邪說諸儒用一律天未䘮斯文公生抱絶識著書<lb/>
羅古今射策開胷臆前輩幾欲盡後來昧所適天將激<lb/>
<pb n="KR4d0173_WYG_001-1b"/>
頹波公生秉孤直數諫難居中三已無愠色海宇屬無<lb/>
虞天工或曠職天實佑皇帝公生蘊竒徳培成棟梁資<lb/>
一旦壯王國禁網雖小寛疲俗未全逸天惟念我民公<lb/>
生冨才術簸揚雲雨勢諸方待膏澤天既責公深眉壽<lb/>
天何惜行看佩相印不羨登仙籍南山雅望重北斗威<lb/>
聲赫禀生固難朽吐納自不息惟昔軒冕徒浪喜山林<lb/>
迹留侯追赤松志就亦何益傅說為列星但已脫寰域<lb/>
孰知我公貴與國長無極<lb/>
<pb n="KR4d0173_WYG_001-2a"/>
　　　孫朝散母封彭城郡君賜霞帔以詩賀之<lb/>
孟母壯日家三遷歘見季子聫朝班因逢吾君鼓舜絃<lb/>
不惜一邑榮曽閔里門初接金花牋争賀羊酒相摩肩<lb/>
不疑平反奉慈歡壽逾九十留朱顔又逢吾君禮髙年<lb/>
太息加賜彭城田霞冠彩帔麗且閑復賀羊酒歡如前<lb/>
四時觴客客滿筵緋衣侍立不笑言飲及二斗已醉眠<lb/>
起作兒啼衆欣然人間樂事到底偏夫人此樂人人傳<lb/>
忠臣孝子希兩全近代只數先生賢從予乞詩費雕鐫<lb/>
<pb n="KR4d0173_WYG_001-2b"/>
借君詩囊為君編那知又有南陔篇<lb/>
　　　利濟橋亭詩<lb/>
　朝奉郎張公得其先父遺碑以附家集從諸公索詩<lb/>
　予為作此<lb/>
大夫官業世所驚老覺軒冕非眞榮斯文自屬吾黨事<lb/>
正恐無路逃虚名生猶不見皇甫謐死豈肯投劉禹錫<lb/>
茂陵一幅入漢宫世間共怪無遺帙哀哉若人用意深<lb/>
自言身作鶴鳴隂著書遺子千萬軸人初笑我籯無金<lb/>
<pb n="KR4d0173_WYG_001-3a"/>
萬仭磨崖刋好語那知百年蒼蘚汙爾來夜夜虹貫天<lb/>
山下居民未知處周詩不列石鼓歌後世恐歎遺羲娥<lb/>
於今購市完家集野老何知亦摩挲川流可平石可腐<lb/>
只此殺青垂萬古五百驪珠固已竒挿架不知猶幾許<lb/>
公今未暇歸田廬且當驅童曬蠧魚不辭借取車連軫<lb/>
要讀人間未見書<lb/>
　　　善相陳君持介甫子瞻手字示予戲贈短謌<lb/>
古來相馬失之瘦仲尼亦作䘮家狗唇紅齒白癡小兒<lb/>
<pb n="KR4d0173_WYG_001-3b"/>
不羞障面欺羣醜鶴冲居士術如神東走梁宋西峨岷<lb/>
諸公蹭蹬未遇日坐中知是非常人只今白髪無餘産<lb/>
短褐逡巡列侯館世人胷中無黒白不知居士明雙眼<lb/>
嗟予塵貎天所付不須强覔封侯處書生只倚一片心<lb/>
他日相逢記裴度<lb/>
　　　送葛亞卿欲行不一過僕<lb/>
吾廬偪仄門三尺慚愧春風巧相覔叩闗惟許謁王孫<lb/>
有時藉草傾餘瀝汝不如南池主人車載客紅旗皂盖<lb/>
<pb n="KR4d0173_WYG_001-4a"/>
行逺陌又不如東郭公子柳藏門青娥緑髪坐開樽是<lb/>
身牢落終何為人不汝嫌汝自嗤伸眉一笑能幾時忽<lb/>
聞春盡王孫歸春風欲盡猶有情飄英堕絮俱傷神王<lb/>
孫未歸迹已埽秣馬膏車何太早明日一盃愁送春後<lb/>
日一盃愁送君君應萬里隨春去若到桃源記歸路<lb/>
　　　術者呉毅乞詩欲至塞上<lb/>
少年呉君抱竒識四海一身求异術逢時更得𤣥安文<lb/>
西方諸侯正須君髙賢未遇世亦有相見為陳休與咎<lb/>
<pb n="KR4d0173_WYG_001-4b"/>
我自與世如參辰從來無心怨牛斗<lb/>
　　　陽羨葛亞卿為海陵尉作葺春軒余為賦之<lb/>
昔聞先生隠呉儂當忩十里横烟峯今見先生為楚吏<lb/>
繞墻四面縈烟水從來楚俗帶呉風曲折徑路深房櫳<lb/>
舍前繫船柳千丈舍後參天竹萬叢牙籖挿架似蓬館<lb/>
白拂掛壁如僧宫掃地焚香欣客至羮魚飯稻愁罇空<lb/>
不溷不清惟寂寞大笑先生致身錯青衫猶作布衣心<lb/>
朱門却有田居樂筆囘造化天工怒胷包今古時人愕<lb/>
<pb n="KR4d0173_WYG_001-5a"/>
甘窮自許元次山蹈海還尋魯仲連吾曹一歡豈易得<lb/>
世間百嵗俱可憐何用北窓翻朽策且向東亭㺯春色<lb/>
我當酌酒壽主人灘前飛下雙鸂鶒<lb/>
　　　謝錢珣仲惠髙麗墨<lb/>
王卿贈我三韓紙白若截肪光照几錢侯繼贈朝鮮墨<lb/>
黒如㸃漆光浮水舊傳績溪多老松奚超既死松亦空<lb/>
易水良工近名世眞材始不歸潘翁蕭然南堂一居士<lb/>
赤管隃糜無月賜借問𤣥圭何自來去年海中持節使<lb/>
<pb n="KR4d0173_WYG_001-5b"/>
明窓晏坐不怱怱引紙磨墨寒生風自笑平生綰蛇蚓<lb/>
更慚爾雅注魚蟲殷勤二物從來逺禆海環瀛眼中見<lb/>
若欲揮冩藏名山不如却作談天衍<lb/>
　　　行次汝墳次韻惇夫天慶觀檜<lb/>
紛紛物態逞檜獨不自竒雨露長鶴骨風霜痩龍皮要<lb/>
經摧暴力豈顧合抱遲雖無艾納香不著寄生枝結根<lb/>
已千丈凛凛誰寒之其下羽客居同睨嵗月移君行叩<lb/>
𤣥闗豈但息馬疲髙材笑小草異質憐孤姿思古而嗟<lb/>
<pb n="KR4d0173_WYG_001-6a"/>
今皇皇不磷緇微言怨不亂似為賤子施<lb/>
　　　京口同蘇景謨游招隠寺<lb/>
居閒從散吏尋幽詣精廬城隂徑緑野谷口橋清渠稍<lb/>
稍叢竹合依依昔人居輕雲起釋嶠細水鳴循除聞鵶<lb/>
問長老豎拂談真如振衣念新浴曲肱欣飯蔬兹游尚<lb/>
倥偬再至期躊躇獨行豈辭逺徐步當乘車<lb/>
　　　送松陵老農<lb/>
呼舟越洪濤笑識江南山此行為子來正擬一笑歡相<lb/>
<pb n="KR4d0173_WYG_001-6b"/>
逢不忍别丘壑同躋攀如何舍我去使我心悁悁子實<lb/>
名家後翰墨素所便老農雖自謂念子安知田世故亦<lb/>
已足擾擾徒自憐天寒嵗且盡趣駕扁舟還<lb/>
　　　贈俞清老<lb/>
偃卧一茆屋給事長鬛奴日喫脫粟飯時乘下澤車人<lb/>
生但如此其實足自娯過此誠更樂不及復何如<lb/>
　　　謝人寄梅花瑞香花二首<lb/>
殷勤江南客折花良慰予炯晝孤光冷曜夜清影疎連<lb/>
<pb n="KR4d0173_WYG_001-7a"/>
林玩不足一枝清有餘諒無和羮用飄落将何如<lb/>
道人不愛色而愛聞清香方春謝凡卉凌晨玩孤芳以<lb/>
兹蘭蕙質種彼葵藿塲常恐亂微馥采采歸幽房<lb/>
　　　淮上書事<lb/>
平楚盡積水長淮多竒峯蕭條月曜夜浩蕩風鳴冬客<lb/>
行未可歸敝裘那得重寒氣搜病骨清潭貌衰容逺游<lb/>
有滯念將老無歡悰故國𣺌萬里去此嗟誰從<lb/>
　　　至國門聞蘇文饒將出都戲贈長句兼簡其兄<lb/>
<pb n="KR4d0173_WYG_001-7b"/>
　　　世美<lb/>
去年夷門十月雪九衢日昃行人絶騎驢兀兀無所之<lb/>
破袖迎風手龜裂度橋並塹得君家入門脫帽猶凛冽<lb/>
急燃濕束煖我寒徐出清酤寧我渴君家自無儋石儲<lb/>
蟹黄熊白能俱設平生見酒唇不濡是夕連觥耳方熱<lb/>
羣奴夜僵喚不聞我亦鼾鼻眠東閤明朝起過城南翁<lb/>
尚記新聲一笑發東歸每嘆懐抱真西來又喜顔色接<lb/>
方將慷慨豁心胷未用峥嶸驚歳月城南詩翁况逺來<lb/>
<pb n="KR4d0173_WYG_001-8a"/>
門前雪泥又活活豈知萬事不可期却樹呉檣背城闕<lb/>
人生動若參與商咫尺無論限秦粤君聞吾語雖少留<lb/>
但恐一歡成電掣念昔相見無他娯誦詩徵事相誇捷<lb/>
氣凌俗子旁若無偶坐時聞竊嚅囁扵今落落誰汝憐<lb/>
老屋陳編自怡恱寄言詩翁倘留滯嵗晚勤迂故人轍<lb/>
　　　題中寂堂<lb/>
虎卧文公廬鳥巢道林室本自無俗喧何由辨真寂逃<lb/>
溺必登山避燔必趨澤君看好静人萬慮固未息是心<lb/>
<pb n="KR4d0173_WYG_001-8b"/>
倘已刳對境起亦得上人早聞道晚順世間迹振衣下<lb/>
靈巖飛錫來上國髙堂亦何有萬巻繞四壁客來倚風<lb/>
廊晤語終日夕莫言門如市中有忘機客吾曹詩酒汙<lb/>
此道誰目擊唯應寂時趣獨有清士識<lb/>
　　　題李伯時畫昭君圖<hi>并叙</hi>
　漢書竟寧元年呼韓邪來朝言願壻漢氏元帝以後宫<lb/>
　良家子王昭君字嬙配之生一子株累立復妻之生二<lb/>
　女至范曄書始言入宫久不見御積怨掖庭因請行單<lb/>
<pb n="KR4d0173_WYG_001-9a"/>
　于臨辭大㑹昭君豐容靚飾顧影徘徊竦動左右帝驚<lb/>
　悔欲復留而重失信夷狄然曄不言呼韓邪願壻而言<lb/>
　賜五宫女又言字昭君生二子與前書皆不合其言不<lb/>
　願妻其子而詔使從其俗此自烏孫公主非昭君也西<lb/>
　京雜記又言元帝使畫工圖宫人宫人皆賂畫工而昭<lb/>
　君獨不賂乃惡圖之既行遂按誅毛延壽琴操又言本<lb/>
　齊國王穰女端正閑麗未嘗窺㸔門戶穰以其有異人<lb/>
　求之不與年十七進之帝以地逺不幸欲賜單于美人<lb/>
<pb n="KR4d0173_WYG_001-9b"/>
　嬙對使者越席請往後不願妻其子吞藥而卒盖其事<lb/>
　雜出無所考正自信史尚不同况傳記乎要之琴操最<lb/>
　牴牾矣按昭君南郡人今秭歸縣有昭君村村人生女<lb/>
　必灼艾炙其靣慮以色選故也昭君卒塟匈奴謂之青<lb/>
　塜晉以文王諱昭號明妃云<lb/>
昭君十七進御時舉歩弄影颺蛾眉自憐窈窕出絶域<lb/>
八年未許承丹墀在家不省闚門户豈知萬里從胡虜<lb/>
豐容靚飾亦何心尚欲君王一囘<hi>一作留</hi>顧君不見班姬<lb/>
<pb n="KR4d0173_WYG_001-10a"/>
奉養長信宫又不見昭儀舉袂前當熊盛時寵幸只如<lb/>
此分甘委弃匈奴中春風漢殿彈絲手持鞭却趂奚鞍<lb/>
走莫道單于無復情一見纎腰為囬首含悲逺嫁來天<lb/>
涯不知䕫州處女髽寄語雙鬟負薪女炙面慎勿輕離<lb/>
家<lb/>
　　　送子飛弟歸荆南<lb/>
往在東堂時唯汝年尚少木槍鬭羣兒竹弓射飛鳥今<lb/>
來跨鞍馬昻然丈夫表入門恍莫識與語意方了脫汝<lb/>
<pb n="KR4d0173_WYG_001-10b"/>
來時装夜䦨酌清醥當謌喜未定感舊色已悄念我三<lb/>
年官自裹衣中麨東去盡勾呉北行薄全趙汝亦上岷<lb/>
峨大江窮浩𣺌一年兩附書皮筒到家少那知此相遇<lb/>
乾鵲果前兆我性本齊緩汝資誠楚慓相逢各相規一<lb/>
月語連曉憶汝初結髪讀書先尉繚謂須壮執殳單于<lb/>
壘時挑豈期尚羇旅但存雙目瞭我恨緣詩窮賃屋隘<lb/>
而湫尚容三尺牀使汝眠奥穾二升糴祿粟醜婢羮荼<lb/>
蓼時時得鶉兎傍竈親燔燎纔為十日歡鄰里厭煩擾<lb/>
<pb n="KR4d0173_WYG_001-11a"/>
朝來著戎服數匝絲絛繞辭我出門去歸袖風矯矯還<lb/>
家對寒食諸宫聞雉鷕想見阿頌君把巻倚叢篠弟妹<lb/>
乘羊車堂前走相嬲何當總見之緩我歸思杳汝歸與<lb/>
俱來繁臺及秋杪<lb/>
　　　贈鄒醫<lb/>
華陀一巻世不留玉函三十龍宫收竒方异訣上帝求<lb/>
稚川肘後真悠悠東京仲景儒家流韻疎思宻豈自由<lb/>
妙技乃與俞跗侔後來繼之有髯鄒二子天授非人謀<lb/>
<pb n="KR4d0173_WYG_001-11b"/>
内經歳乆誤弗讐髯獨覃思窮披搜草木寒温脉沉浮<lb/>
如磁取鐵無虚投朅來游梁自髙郵翰林雜試推君優<lb/>
天廷錫帶塗精鏐我窮羇旅古汴溝有婦抱病柴門幽<lb/>
巫醫百請不頷頭卒然邀君為停輈决去沉痾如决疣<lb/>
自言不取千金酬只求一詩當琳璆髙風絶藝兩罕儔<lb/>
我才不迨前人羞祝君尚壮勉勿休自致名譽傾公侯<lb/>
　　　津上人蝸舍<lb/>
昔在焦居士<hi>焦先字孝然</hi>野宿蝸牛廬今津又繼之結草王<lb/>
<pb n="KR4d0173_WYG_001-12a"/>
城居容膝審易安盖頭無復餘心澄動境寂意逺陋室<lb/>
虚我家數畝田荒薈自墾除茆簷正如此日入歸荷鋤<lb/>
一朝寓華屋慨然念村墟疵物倘有激投老同歸歟<lb/>
　　　夏日過中寂堂<lb/>
苦熱倦中夜黎明與雞興匪云事干謁庶以逃炎蒸駕<lb/>
言城東廬停軌日未升白簟帷薄縠青盆水寒氷凉飇<lb/>
從天來一掃槃中蠅聊除咂膚厄諒豈棕拂能攬衣念<lb/>
歸去謂是天候澄超視尚午景世故何相仍<lb/>
<pb n="KR4d0173_WYG_001-12b"/>
　　　送蜀僧潮音歸鄉<lb/>
野水有善溉山雲忽為霖古來出世士亦有利物心上<lb/>
人成都來袈裟塵土侵兩屨踏京國一鉢提叢林諸公<lb/>
握手舊孰不低垂簮尚陋湯休詩肯鼓庭蘭琴獨説衆<lb/>
妙行聽者開煩襟我作五字偈彌天識潮音<lb/>
　　　贈蔡伯世<lb/>
君家夫人林下風長齋繡佛鳴金鐘侍兒百指亦清浄<lb/>
凌晨梵唄聲摩空潭潭大第依喬木日午捲簾按絲竹<lb/>
<pb n="KR4d0173_WYG_001-13a"/>
古調猶謌于蒍于麗詞不唱新翻曲有美一子天麒麟<lb/>
孟嘉外孫見淵明掃地焚香坐絃誦不聞梵唄連歌聲<lb/>
俗子何由共杯酒容我叩門呼小友欲求百萬錢買鄰<lb/>
倒囊只有詩千首安得一把茆盖頭榆林從君父子游<lb/>
敢期絲竹娯下客但喜白業同精修秃襟短帽紛紛是<lb/>
眼明見此裦衣士和詩論道有餘閒為語故家遺俗事<lb/>
　　　贈趙伯魚<lb/>
昔君叩門如啄木深衣青純帽方屋謂是諸生延入門<lb/>
<pb n="KR4d0173_WYG_001-13b"/>
坐定徐言出公族爾曹氣味那有此要是胷中期不俗<lb/>
荆州早識髙與黄誦二子句聲琅琅後生好學果可畏<lb/>
僕常倦談殊未詳學詩當如初學禪未悟且遍參諸方<lb/>
一朝悟罷正法眼信手拈出皆成章<lb/>
　　　答蔡伯世食筍<lb/>
蓴絲化鹽䜴槐葉資新麵豈知苦竹萌風味常獨擅昔<lb/>
我居錦城屢喫田家飯扶杖自入箐煨此犢角蠒後參<lb/>
鶴林禪餽我桑門饌烝烝沸鼎中亂下白玉片惟無他<lb/>
<pb n="KR4d0173_WYG_001-14a"/>
物乘始覺真味現三年客東都錦籜寜復見千金洛陽<lb/>
來惟充大官饍前時過君食欣逢故人面那知列仙臞<lb/>
已雜蒯通雋吾寜飽甘肥憤吒那忍嚥請歸謂主孟厨<lb/>
人後當諫苦苣雜嘉蔬沉香和甲煎柯亭既誤椽畫障<lb/>
或遭練古來可歎事千載寄明辨作詩弔籜龍助子當<lb/>
食歎<lb/>
　　　食煮菜簡吕居仁<lb/>
曉謁吕公子解帶浮屠宫留我具朝飡喚奴求晚菘洗<lb/>
<pb n="KR4d0173_WYG_001-14b"/>
箸㸃鹽䜴鳴刀芼薑葱俄頃香馥坐雨聲傳鼎中方觀<lb/>
翠浪涌忽變黄雲濃争貪歙鉢暖不覺定盌空憶登金<lb/>
山頂僧飯與此同還家不能學永費烹調功硬恐動牙<lb/>
頰冷愁傷肺胸君獨得其妙堪持餉衰翁異時聞豪氣<lb/>
愛客行庖豐殷勤故煮菜知我林下風人生各有道㫖<lb/>
蓄用禦冬今我無所營枵腹何由充豈惟臺無餽菜把<lb/>
尚不䝉念當勤致此亦足慰途窮<lb/>
　　　送倪巨濟將仕<lb/>
<pb n="KR4d0173_WYG_001-15a"/>
汴流六月翻黄沙小舟兀浪如乘槎赤日下照烘朝霞<lb/>
腹鳴肩舉氣喘呀亂眠僕夫股相加柁樓晨飯羮黄茄<lb/>
時時矯首望土岸木末殷轉江州車渴逢石泉不得汲<lb/>
椎鼓催發無停檛問君何為趣還家答云五載居京華<lb/>
夜窓讀書眼生花每食不飽潛咨嗟母髪半白弟髻丫<lb/>
有妹乆闕躬絲麻寄書細字如昏鴉問胡眷戀歸期賒<lb/>
來時書笈手自拏今歸上堂兩脚靴壽觴要及開霜𤓰<lb/>
子志如此良可嘉勸子博學如横罝麋麟兎鹿盡所遮<lb/>
<pb n="KR4d0173_WYG_001-15b"/>
或典而法浮而葩要歸於正謹去邪行如種植慎萌芽<lb/>
念當務實勿求誇我行買犢耕三巴佇子佳譽來天涯<lb/>
　　　莆城即事<lb/>
鄙夫世長物未老宜幽棲一朝起蓬屋著籍通金閨遇<lb/>
合始僥倖非才終見擠尚想歐陽公罪棄荆山西步行<lb/>
意方盛庭趨顔遂低行趨豈云異喜愠自不齊微官何<lb/>
足論等求飽糠粞三徑如可卜嵗晚歸扶犂<lb/>
　　　題分秀堂<lb/>
<pb n="KR4d0173_WYG_001-16a"/>
南山有佳色偃蹇誰能分如何公子堂卧看南山雲公<lb/>
子秀公族髙標出塵氛總戎亦何事晏坐參罏薫晴空<lb/>
萬劍㦸衛此明將軍鄙夫在莆城簿書劇絲棼青山不<lb/>
到眼終日無一欣寄聲幸分我與子同清芬<lb/>
　　　題黙軒<lb/>
李君誦兵法辨若懸河流時平棄不用胷中欝竒謀三<lb/>
年蓮勺鹵一室藏深幽黙翁笑自謂晏坐無餘求不言<lb/>
非真黙但與木石儔說黙黙時說吾聞諸前修君看古<lb/>
<pb n="KR4d0173_WYG_001-16b"/>
宗宻妙義難為酬及談不二門則巻機鋒收我以辨自<lb/>
喜窮思戒摩兠君宜尚勉旃負杖從吾游<lb/>
　　　題王内翰家李伯時畫太一姑射圖二首<lb/>
太一真人蓮葉舟脫巾露髪寒颼飀輕風為㠶浪為檝<lb/>
卧看玉宇浮中流中流蕩漾翠綃舞穏如龍驤萬斛舉<lb/>
不是峯頭十丈花世間那得蓮如許龍眠畫手老入神<lb/>
尺素幻出真天人恍然坐我水仙府蒼烟萬頃波粼粼<lb/>
玉堂學士今劉向禁直岧嶤九天上不須對此融心神<lb/>
<pb n="KR4d0173_WYG_001-17a"/>
㑹植青藜夜相訪<lb/>
海上仙山邈雲水神居縹緲凌虚起風餐露宿不知年<lb/>
八極浮游一彈指何人紙筆作此圖細看尚恐氷為膚<lb/>
便欲憑軒問連叔却愁掛壁驚肩吾雖有此圖傳自古<lb/>
矯矯真容那得覩萬里中州不少留曉發咸池暮𤣥圃<lb/>
而今玉殿開珠宫鸞旗鶴馭紛長空神兮早御飛龍下<lb/>
願賜千秋年穀豐<lb/>
　　　出宰分寧别舊同舍五首<lb/>
<pb n="KR4d0173_WYG_001-17b"/>
公車八千言自獻十二旒落筆中書罷石渠並英游方<lb/>
欣洛陽遇已慨周南留明堂多楩柟詎須汝薪槱三年<lb/>
望龍斷艱難身百憂鬢髪五分白更落天南陬<lb/>
念我行老矣才拙世所捐青綾未頻直黄紬且安眠飽<lb/>
聞縣西寺修椽壓山巓中谷五百衆上堂鼓闐闐王程<lb/>
倘餘暇玆焉著幽禪自擷雙井茶與僧酌雲泉<lb/>
昔慚芸閣姿斥守莆城市五占天雞星未抆逐臣淚歸<lb/>
聞長樂鐘疲馬思一試挈挈今又東敝邑臨無地人生<lb/>
<pb n="KR4d0173_WYG_001-18a"/>
縛微官大似侏儒戲升沉各幾時怨欣兩當置<lb/>
益昌剗移文道州拙催科我愚象二子將奈分寜何吾<lb/>
君放勛姿於今萬邦和縣令但拱手排衙鼓鳴鼉故人<lb/>
怒挽船勸勿凌江波君其謝故人我亦聊絃歌<lb/>
陽山昔御史夷陵前校書坐法竄未久遇赦罪已除故<lb/>
時同舍郎半直承明廬獨奔江西縣道里三千餘皇明<lb/>
燭幽隠倘復哀臣愚念當脫江瘴與子聫朝裾<lb/>
　　　西山梅花二首<lb/>
<pb n="KR4d0173_WYG_001-18b"/>
空山有佳人寒林弄孤芳晚分天女白夜奪嫦娥光亭<lb/>
亭照清淺欲渡横無梁微風起復滅為我傳幽香<lb/>
紛紛月彩動炯炯霜容開不覩散清影寜知花底來平<lb/>
明忽天風磵谷空蒼苔惆悵有餘馥繁英安在哉<lb/>
　　　入鳴水洞循源至山上<lb/>
崇山蓄靈泉萬古去不息瀦為百斛深散入千渠溢其<lb/>
東滙民田又北尋山腋斷崖如破𤓰飛瀑中蕩激大聲<lb/>
或雷霆細者亦竽瑟末流垂半山十里見沸白得非拖<lb/>
<pb n="KR4d0173_WYG_001-19a"/>
天紳常恐浮地脉吕梁丈人老尚與汨偕出我欲蹋驚<lb/>
湍下窮齦齶石惜哉意徒然屬此嵗凛慄安得汝南周<lb/>
斷取白蛟脊歸之龍泉峯山門夜喧席<lb/>
　　　黄龍山中<lb/>
未雨萬木翳既雨羣山開山神若眷予一掃風中埃摩<lb/>
雲夾路松禪伯手自栽我來植拄杖聼度松風哀幽賞<lb/>
未云足暮色蒼然來何當白玉輪碾上西南垓<lb/>
　　　分寧大竹取為酒罇短頸寛大腹可容二升而<lb/>
<pb n="KR4d0173_WYG_001-19b"/>
　　　漆其外戲為短謌<lb/>
此君少日青而癯爾來黒肥如瓠壺縮肩短帽壓兩耳<lb/>
無乃戲學騶侏儒人言腹大中何有不獨容君更容酒<lb/>
未須常要託後車滑稽且作先生友少陵匏罇安在哉<lb/>
次山石臼空飛埃茆簷對客夜驚笑麴生叩門何自來<lb/>
老向人間不稱意但覺淵明酒多味乞取田家老瓦盆<lb/>
伴我年年竹根醉<lb/>
　　　湖南有大竹世號貓頭取以作枕仍為賦詩<lb/>
<pb n="KR4d0173_WYG_001-20a"/>
湖南人家養貍奴夜出相乳肥其膚買魚穿柳不蒙聘<lb/>
深蹲地底老欲枯誰將作枕置榻上擁腫似慣眠氍毹<lb/>
慵便玉枕分已無孫生洗耳非良圖茆齋紙帳施團蒲<lb/>
與我同歸夜相娯更長月黒試附卧䑕目尚爾驚睢盱<lb/>
坐令先生春睡美夣魂直繞赤沙湖更煩黄妳好看取<lb/>
走入旁舍無人呼<lb/>
　　　竹爐<lb/>
蘇州平生淡無欲長物從來博山足斵石燒磁俱碌碌<lb/>
<pb n="KR4d0173_WYG_001-20b"/>
削筒為之方絶俗净名居士眠胡牀夢餘竹齋春晝長<lb/>
不知柏子起烟縷但覺細細風吹香<lb/>
　<lb/>
　<lb/>
　<lb/>
　<lb/>
　<lb/>
　陵陽集巻一<lb/>
</p>
<p>
</p>
  </div>
<div>
<head>陵陽集巻二</head> <lb/>
    <p>
<pb n="KR4d0173_WYG_002-1a"/>
欽定四庫全書<lb/>
　陵陽集巻二<lb/>
　　　　　　　　　　　　宋　韓駒　撰<lb/>
　　古詩<lb/>
　　　題梅蘭圖二首<lb/>
寒梅在空谷本自凌氷霜託根傲衆木開花陋羣芳遥<lb/>
風遞清氣迥水涵孤光美實初可口採掇升巖廊念爾<lb/>
如傅說和羮初見嘗不須羨幽蘭深林自吹香<lb/>
<pb n="KR4d0173_WYG_002-1b"/>
幽蘭不可見羅生雜榛菅微風一披拂餘香被空山凢<lb/>
卉與春競念爾意獨閒弱質雖自保孤芳諒難攀髙標<lb/>
如湘纍嵗晚投澄灣不須羨寒梅粉骨鼎鼐間<lb/>
　　　題湖南清絶圖<lb/>
故人來從天柱峯手提石廪與祝融兩山坡陀幾百里<lb/>
安得置之行李中下有瀟湘水清㵼平沙側岸揺丹楓<lb/>
漁舟已入浦溆宿客㠶日暮猶争風我方騎馬大梁下<lb/>
怪此物象不與常時同故人謂我乃絹素粉墨妙手煩<lb/>
<pb n="KR4d0173_WYG_002-2a"/>
良工都將湖南萬古愁與我頃刻開心胸詩成畫徃黙<lb/>
惆悵老眼復厭京塵紅<lb/>
　　　送鄉人李元景歸蜀<lb/>
問君游梁今幾嵗歸去聊為羨于<hi>一作羮芋</hi>計入門四壁妻<lb/>
子空恍若游仙墮塵世令兄文價如相如世人但知千<lb/>
里駒不知更有八百里看取蹴蹋辭鹽車<lb/>
　　　蜀張氏賜書詩<hi>并叙</hi>
　故國子直講臣無競嘉祐中召入集英殿仁宗皇帝<lb/>
<pb n="KR4d0173_WYG_002-2b"/>
　賜以御書宣和三年無競孫臣興嗣屬著作郎臣某<lb/>
　為詩以紀之<lb/>
張公昔蹋中朝班夜隨仙官上九闗再拜天皇少却立<lb/>
手掣雲漢歸人間鈎陳熟視不呵責坐令光耀驚塵寰<lb/>
至今公家蜀江上紫氣夜屬岷峨山昭回斷缺乆未補<lb/>
女媧錬石亦已艱似聞天上列星怒下問雲漢何時還<lb/>
丁寜賢孫善拂拭不用構閣深防閑為公作詩刻堅石<lb/>
可使萬古驅神奸<lb/>
<pb n="KR4d0173_WYG_002-3a"/>
　　　送嘉申父佐岷州<lb/>
大梁初見公萬巻不離目五年再見之萬巻已在腹字<lb/>
體畫沙新詩篇翻水速閉門誰與娯翛然數椽屋白頭<lb/>
揚子雲久合居天祿誰令佐山州路逺車脫輻近聞皇<lb/>
華使漕米出深谷有能推挽公可敵千章木<lb/>
　　　次韻程致道館中桃花<lb/>
桃花如昭君服飾靚以豐徘徊顧清影似為恱已容數<lb/>
枝有餘妍窈窕禁省中何如武陵岸繽紛落天風我夢<lb/>
<pb n="KR4d0173_WYG_002-3b"/>
泛舟去春流濯鳬翁豈知限重門風揺鋪首銅憶汝初<lb/>
破萼時當樓雪融亭亭怯餘寒賴此赤日烘蓬山十載<lb/>
夢翬飛左昇龍重來迹已換一掃凢花空髪有今嵗白<lb/>
顔無故時紅三嗅三歎息繁英為誰穠<lb/>
　　　次韻黒氊歌<lb/>
黝奴生長西南夷朅來中國蒙公知提擕十年行萬里<lb/>
寵愛肯為新人移但願結髪為𤣥妻不願能歌名雪兒<lb/>
夜寒僮僕盡僵縮我獨嫵媚呈餘姿只慚家世不可考<lb/>
<pb n="KR4d0173_WYG_002-4a"/>
辯舌推源煩惠施苦言瀘水異京水生女那復白如脂<lb/>
或疑烏几定乃祖又言黒貂為姆師託身似與青女約<lb/>
薦枕常須黄妳隨長伸兩脚得安卧莫作杜老憐腰支<lb/>
他年老朽幸勿棄從來弱質不自持賢哉翁詩善名我<lb/>
不須更換崑崙詩<lb/>
　　　送許少卿出守邠州<lb/>
長安北走彭原路白葦黄茆列亭戍山形漸險溪水流<lb/>
行人可肯囘車去豈知中有古邠州十里沙平水漫流<lb/>
<pb n="KR4d0173_WYG_002-4b"/>
鴈飛蔽野葡萄曉馬放連雲苜蓿秋次卿卧聴朝雞久<lb/>
請試從來撥煩手未許相如喻蜀歸且㸔魏尚臨邊守<lb/>
雜花撩亂草鮮明二月春風巻斾旌燕寝凝香無一事<lb/>
樂哉飲酒莫論兵<lb/>
　　　送趙承之秘監出守南陽<lb/>
繁臺十月寒颼飀置酒共祖南陽侯九士一客相獻酬<lb/>
皆言南陽山水幽菊泉醸酒不論石土酥醍醐出肥牛<lb/>
使君樓前橘柚古丞相堂下蒲蓮稠夜燃蠟炬賔醉舞<lb/>
<pb n="KR4d0173_WYG_002-5a"/>
春風欹眠百花洲各持一觴勸公飲此行樂矣公何求<lb/>
我獨倚杖商聲謳此公人間第一流方今羣賢從法駕<lb/>
金狨塞路嘶驊騮獨令此公守一州臨分慷慨淚莫收<lb/>
南陽南陽樂復樂歸來歸來無久留<lb/>
　　　次韻館中諸公游慈雲寺<lb/>
嘉蔬隨客庖香飯出僧甑聊為一飽謀未暇談禪病二<lb/>
公當代豪詞林氣方盛五言謹詩律百罰嚴酒令樂與<lb/>
同舍郎共此給園浄想像斜川游何如舞雩詠甘𤓰自<lb/>
<pb n="KR4d0173_WYG_002-5b"/>
雍丘肥芡來新鄭肴果各有擕笑我室懸磬陋質謝不<lb/>
徃實愧瓊瑶映人生一車足那須富千乘有興驅短轅<lb/>
寧辭沮洳徑及時速行樂莫待苦脚脛炎暑忽已䦨當<lb/>
念時難更<lb/>
　　　飲酒次人韻<lb/>
淺瀨見魚游澄潭知鶴没疑乘青霞珮徑墮白銀闕平<lb/>
生探學海中年悟禪恱應須臨𣺌瀰庻以稱超越囘塘<lb/>
大圓鏡新蒲細于髪緑扇互低昻玉顔争秀發良辰宴<lb/>
<pb n="KR4d0173_WYG_002-6a"/>
觴豆炎曦脫巾韈荷聲過急雨竹影敷凉月緩行躡芳<lb/>
草移坐䕃深樾何當酒拍浮恣聽舟揺兀而我方抱鉛<lb/>
上馬自腰笏叩門不聞呼造席無乃咄詎敢陵崆屼幸<lb/>
許窺剞劂願公開迷雲令我入理窟雄篇出月脇妙思<lb/>
露天骨蹇步那由追眢井媿先竭<lb/>
　　　榮事堂詩<lb/>
安陽太守韓公子曉帶魚符出卿寺一朝帝語傳人間<lb/>
轉覺公家有榮事公家請從忠獻論髙牙大冊來疏恩<lb/>
<pb n="KR4d0173_WYG_002-6b"/>
徃時醉白堂中醉手自列㦸留諸孫諸孫盡是璠璵噐<lb/>
悃愊無華漢循吏大錢方送使君歸竹馬争迎細侯至<lb/>
公不見大小二鄭公五十年間風化同豈如五馬來接<lb/>
武作堂崔嵬刋帝語又不見韋家兩世侯父出傳舍子<lb/>
入州豈如世作本郡守坐令卓異驚千秋安陽遺民識<lb/>
忠獻眼見王孫四封傳請公静夜占此堂定有榮光屬<lb/>
天半<lb/>
　　　題采菊圖<lb/>
<pb n="KR4d0173_WYG_002-7a"/>
　往在京口為曽公巻題采菊圖九日東籬采落英白<lb/>
　衣遥見眼能明向令自有杯中物一段風流可得成<lb/>
　蔡天啟屢哦此詩以為善然余嘗謂古人寄懐于物<lb/>
　而無所好然後為達况淵明之真其於黄花直寓意<lb/>
　耳至言飲酒適意亦非淵明極致向使無酒但悠然<lb/>
　見南山其樂多矣遇酒輙醉醉醒之後豈知有江州<lb/>
　太守哉當以此論淵明復作二首<lb/>
黄菊有何好且寄平生懐遇酒興不淺無酒意亦佳此<lb/>
<pb n="KR4d0173_WYG_002-7b"/>
理誰復明自昔寡所諧空餘采菊圖寂寞懸髙齋<lb/>
今日菊始華叢雁鳴相和若無一觴酒如此重九何悠<lb/>
然數酌盡㑹心豈在多醒來不復記散髪東山阿<lb/>
　　　次韻胡元茂館中直宿<lb/>
我老百念冷飢餐困來眠寄聲同學兒莫作舊眼看春<lb/>
風石渠水小雨生微瀾知君直宿夜夣憶朐山泉起裁<lb/>
五字詩意如溟渤寛白頭和髙唱囘光覺酸寒<lb/>
　　　靖康元年自南都移黄州八月十六日華藏民<lb/>
<pb n="KR4d0173_WYG_002-8a"/>
　　　老渡江見訪於定山下院一夕别去以詩送之<lb/>
大師遊華藏法席雄諸方而我因夙緣數入憂患塲道<lb/>
眼宜見絶交情未相忘呼舟渡宣化訪我山之陽夜榻<lb/>
蒲蒻穏秋山蕙蘭香問我當何之笑指郡守章莫言千<lb/>
里殊共此圓寂光脫有雲水客附書及滄浪<lb/>
　　　去冬除守歴陽未上召還西掖今夏自應天尹<lb/>
　　　移知齊安道由歴陽珪老相訪奉柬一首<lb/>
嘗聞歴陽郡寺有褒禪山及我分竹符欲往窮躋攀驅<lb/>
<pb n="KR4d0173_WYG_002-8b"/>
車發半道尺一喚我還歎息巗下水何時照衰顔復持<lb/>
齊安節稅駕臨通闤屬有行役累無由叩僧闗珪公岷<lb/>
峨秀逸韻超人寰擕詩逺過我殷勤請加刪少年意氣<lb/>
盛笑我毛髪斑夜語不知寢起看江月彎浮生浪擾擾<lb/>
萬法本自閒為吏何足論逝將老榛菅買田未及議我<lb/>
實貧非慳奉乞一菴地往來泉石間<lb/>
　　　二十九日戎服按軍城外向儀曹亦至戲贈一<lb/>
　　　首<lb/>
<pb n="KR4d0173_WYG_002-9a"/>
旌旗雜㳫鐃鼓鳴使君小隊來郊坰舊時視草判花手<lb/>
今學操劍驅民丁邊圉未靖壮士耻子雖年少有典型<lb/>
短衣匹馬肯從我與子北涉單于庭<lb/>
　　　陶氏一經堂詩<hi>并叙</hi>
　古之學者其志將以明道豈與籝金計輕重哉遺子<lb/>
　金滿籝不如教子經此鄒魯鄙諺也鄙人何知但見<lb/>
　韋𤣥成世取宰相故羨慕之耳𤣥成在位媕娿盖非<lb/>
　真知經者夏侯勝曰學經不明不如歸畊使經明而<lb/>
<pb n="KR4d0173_WYG_002-9b"/>
　歸畊亦何不樂之有觀勝之意但欲射䇿取卿大夫<lb/>
　而已陋哉不足道也戲為詩云<lb/>
古來儒術士豈為勝籝金更求紫與青陋哉徒苦心有<lb/>
兒如少翁但可汙儒林我歌勸學詩以為鄒魯鍼<lb/>
　　　遜子生日<lb/>
閒居識時令愛此重九名况我長頭兒正用兹辰生汝<lb/>
性既已剛汝氣又已清應須萬巻讀勉力為家榮俗物<lb/>
非汝喜壺罇鑄新成壽汝白玉腴可服黄金英<lb/>
<pb n="KR4d0173_WYG_002-10a"/>
　　　次韻趙徳夫龍圖送李諌議<lb/>
嘗聞中興日補衮用老儒亂離嵗月駛如隙過白駒慷<lb/>
慨請擊賊艱難論遷都百謀未一試去國秋云初歸來<lb/>
視青鏡老色上鬢鬚新亭對茂𢎞建鄴懐伯符古來興<lb/>
廢地俯仰再嗚呼使君亦偉人獨我慚非夫邂逅得參<lb/>
語僧坊飯伊蒲誰云異鄉縣契合連簮裾我有一葉舟<lb/>
可釣宣溪魚如君醫國手寧當墮江湖燕雀尚紛拏志<lb/>
士極欷歔時哉更搏擊飢鷹思草枯<lb/>
<pb n="KR4d0173_WYG_002-10b"/>
　　　題大姑山<lb/>
小姑已嫁彭郎去大姑長隨女兒住寂寞荒山春復秋<lb/>
但見空濛結愁霧行商再拜祈神休挿花買粉姑應羞<lb/>
不如一酹盃中物與爾閒消萬古愁<lb/>
　　　送僧歸蜀<lb/>
巴江之中有尺鯉揚波鼓浪三千里早知辛苦上龍門<lb/>
不如歸戲巴江水<lb/>
　　　武寧道中<lb/>
<pb n="KR4d0173_WYG_002-11a"/>
小灘嘈嘈大灘惡朝行羊膓暮鹿角盡日拖舟不得前<lb/>
忽然笪斷千尋落上梁左側石子多兩舷與石鳴相摩<lb/>
卧聴溪師倚篙哭將如四十二灘何<lb/>
　　　送深老住芭蕉寺<lb/>
中嵗厭凢子結交惟道人况此䘮亂中益信空門真老<lb/>
深龍岫來意恐非常鱗與語果英特掣電翻機輪巖頭<lb/>
路乆絶賴爾拈提新莫言兹山小是間無一塵生逢世<lb/>
道難無地置此身何當架茆竹永託芭蕉鄰<lb/>
<pb n="KR4d0173_WYG_002-11b"/>
　　　再用前韻簡圓通止老妙慧光老一首<lb/>
蜀光在京國說法驚天人曽屈多口鍳得非㸃胷真深<lb/>
林鎩逺翮巨壑藏修鱗蕭然幽䆳菴伎倆付老輪諸君<lb/>
五字偈亦各呈尖新世界夢幻爾豈特為微塵更營露<lb/>
電軀庇此泡影身尚喜圓通師教我吞儀鄰<lb/>
　　　次韻髙大中侍郎罷郡書懐<lb/>
公詩如秋聲蕭蕭薄炎熾我窮卧荒山無復文墨事兹<lb/>
焉和髙唱出語愧蕪累五馬一花驄得非天廐駟㑹當<lb/>
<pb n="KR4d0173_WYG_002-12a"/>
親戎行一快平生志雖云鬻千金此計恐非遂人生行<lb/>
樂耳屢空何用愧况今紛紜時一笑豈云易求船真戲<lb/>
言<hi>退之賣馬求船</hi>換妾乃深意梅堂極虚明壺漿有新餽<hi>昨日郡守</hi>
<hi>送酒</hi>何時具杯杓洗我色憔悴李侯飲中仙亦有塵外思<lb/>
藜杖方叩門君歸與徐議<lb/>
　　　次韻曽通判登擬峴臺<lb/>
朝擕笻杖來瞑倚胡牀坐循墻讀遺碑嵗久苔蘚涴烈<lb/>
風無時休于兹騐真箇曽郎吐佳句勢突黄初過交游<lb/>
<pb n="KR4d0173_WYG_002-12b"/>
得詩流吾儕可相賀念昔逢大梁一别九鑽火再見疑<lb/>
前身居然客愁破世乆無若人子豈伯休那<hi>曽時丁憂</hi>千山<lb/>
厭露宿一壑期雲卧子少方鵬騫吾衰作鳶墮篇成不<lb/>
敢出畏子詩眼大惟當事深禪諸方參作麽文章真綺<lb/>
語季緒徒𤨏𤨏安得京口歸秋江細扶柁<lb/>
　　　戲作冷語三首<lb/>
北風刮地寒隂凝鐵馬夜蹋黄河氷凍鳶瑟縮烏凌兢<lb/>
破廬卧雪僵不興嚴霜透屋衣生稜未若冷語銷炎蒸<lb/>
<pb n="KR4d0173_WYG_002-13a"/>
五更和霜蹋積雪氷堅滑道行人絶邊城十月地凍裂<lb/>
兩崖雨氷萬木折琉璃為家白銀闕未若冷語祛炎熱<lb/>
石崖蔽天雪塞空萬仞隂壑號悲風纎絺不御當𤣥冬<lb/>
霜寒墮落氷溪中斵氷直侵河伯宫未若冷語清心胸<lb/>
　　　送鄂州劉使君<lb/>
昔在史館中地禁無經過唯君直廬近退食同委蛇至<lb/>
今夢催班九門鬰嵳峩傷心望金馬極目悲銅駞脫身<lb/>
來此郡見公擁琱戈猛士三千人旌旜相蕩摩男兒晚<lb/>
<pb n="KR4d0173_WYG_002-13b"/>
有此世儒安足多少來謬秉筆報國終無他聞當向夏<lb/>
口秋風水増波願子静荆峽送我歸江沱<lb/>
　　　題蕃騎圖<lb/>
塞上<hi>一作沙場</hi>漠漠黄雲秋黄鬚健兒騎紫騮一<hi>一作白</hi>馬攙<lb/>
前弄風走健兒掣轡空驤首廻鞭慎莫向南馳漢家將<lb/>
軍方打圍奪弓射汝猶可脫奪汝善馬何由歸<lb/>
　　　題韓晃畫瀛洲學士圖<lb/>
咸陽中天開帝居羣公下直承明廬長鞦短轡裦衣裾<lb/>
<pb n="KR4d0173_WYG_002-14a"/>
蒼頭廬兒争走趨韓侯畫此時無虞瀛洲仙人樂有餘<lb/>
我生不及貞觀初忽思十年身校書吟詩天街騎蹇驢<lb/>
爾來戎馬方馳驅眼厭繡䘿䝉諸于把巻未展先欷歔<lb/>
　　　送韓將仕自撫之衢<lb/>
故人有令子髙義摩雲天邂逅亦未久航湖背臨川謂<lb/>
我老世故數數求言詮豈知愚闇姿一生憂患纒讀書<lb/>
千萬言不若摩兠鞬願子善自愛無忘說車篇<lb/>
　　　次韻吕居仁贈一上座兼簡居仁昆仲<lb/>
<pb n="KR4d0173_WYG_002-14b"/>
上人出山時稻穫雲水白囷倉未云滿已有稅租廹﨑<lb/>
嶇走檀施不畏道里隔坐令衆浮圖聴法無餒色爾來<lb/>
閉幽戸此道深自索佛法本無多未悟常自責孤雲忽<lb/>
南飛過我江上宅信知道人心不斷思想百邂逅逢故<lb/>
人涕淚說艱厄驅車更何之悵望王土窄應須屏塵累<lb/>
問此忘機客憂來莫飲酒酒薄空住鬲何時營一丘伐<lb/>
竹開新陌待子田舍成吾當理輕䇿<lb/>
　　　順老寄菜花乾戲作長句<lb/>
<pb n="KR4d0173_WYG_002-15a"/>
道人禪餘自鉏菜小摘黄花日中曬峨嵋㮕脯久不來<lb/>
麴糝薑絲典型在封題寄我紙作囊中有巴蜀齋厨香<lb/>
起炊曉甑八月白配此春盤一掬黄<hi>㮕軟木耳八月白稻名也</hi>
　　　戲留圓首座元上人<lb/>
老夫晏坐菩提坊二士接迹來升堂踈眉哆口辯舌張<lb/>
問胡至此皆同鄉少年發足參諸方爾來馬解髙掛墻<lb/>
資雖東川近陵陽左綿稍逺亦相望不辭煼飯䜴作湯<lb/>
肯更十日留山房<lb/>
<pb n="KR4d0173_WYG_002-15b"/>
　　　李氏娯書齋<lb/>
欲樂誑凢夫須㬰皆變壊惟書有真樂意味久猶在李<lb/>
君名家流事業窺前輩澹然無他娯開巻與心㑹憶吾<lb/>
童稚時書亦甚所愛傳抄春復秋諷誦晝連晦飲食忘<lb/>
辛鹽汙垢失盥頮爾來歡喜處乃在文字外巻藏二萬<lb/>
籖棐几静相對此樂君未知狂言勿吾怪<lb/>
　　　送王秘閣二首<lb/>
烏衣諸王吾早聞晚塗獨識和州孫風流沓拖欲垂盡<lb/>
<pb n="KR4d0173_WYG_002-16a"/>
文采陸離今尚存奉祠乃是衰翁事如君胡為亦為此<lb/>
僕夫在門君疾驅往獻天子平邊書<lb/>
右軍池頭鶬鴰呼康樂臺下杉檉疎碧山學士此築室<lb/>
白髪散人來卜居身隨沙鷗卧烟雨十年無書上公府<lb/>
枉作西班老從臣看君才華不能舉<lb/>
　　　送里人陳㑹往見江西漕使<lb/>
勸君少留持一觴與君鄉里皆陵陽兒童共戯苦鹽岸<lb/>
老大相逢烏石岡拾遺平生丈人行拊我謂我能文章<lb/>
<pb n="KR4d0173_WYG_002-16b"/>
豈知今無一絲長但餘顛華面顔蒼君行往見玉節郎<lb/>
感時憂國歌慨慷餉師十萬西平羌笑我挾筴山中藏<lb/>
　　　夜與疎山清公對語因設果供戲成長句<lb/>
落葉屑窣鳴風廊四無人聲夜未央道人過我談真常<lb/>
客舍有底相迎將竹爐篝火曲木牀烏桕為燭楓脂香<lb/>
青棃纍纍飣坐光黄甘十子近著霜醯梅蜜杏經年藏<lb/>
紅糝綴枝加柘漿蓴藕藷芋蘘荷薑堆盤滿桉次第嘗<lb/>
憶初見翁修水旁轉頭八十鬚眉蒼爾時尊宿略䘮亡<lb/>
<pb n="KR4d0173_WYG_002-17a"/>
屹如樅檜老不僵而我昔漫參朝行十年投閒坐老狂<lb/>
人生一夣炊黄粱諸法本閒人自忙况今世故甚擾攘<lb/>
與翁幸憩菩提坊夜䦨一酌餘甘湯他年此樂不可忘<lb/>
　　　昔與道顔智俱二僧居武寜明心寺未幾與俱<lb/>
　　　避賊山中顔幾不免紹興三年復㑹於廣壽寺<lb/>
　　　偶作一首<lb/>
昔與二子居明心避賊夜走南山隂天寒更蹋沮洳徑<lb/>
月黒錯墮楊梅林歴險登危四三里少復前行過溪水<lb/>
<pb n="KR4d0173_WYG_002-17b"/>
平明乞火野人家十日身藏巖窟裏閩俱歎我装齎空<lb/>
蜀顔轉䧟妖氛中誰言性命脫鍼孔沉憂傷人衰疾同<lb/>
春風酣酣柳邊寺相對夢中論夢事莫嫌薄飯一莖虀<lb/>
郡國而今無鼓鼙<lb/>
　　　送賢上人歸雲門菴<lb/>
雲門秀色連雲居石林參天冬不枯溪廻髣髴菜葉下<lb/>
路轉崔嵬茒屋孤上人一口盡諸佛肯顧世上羣兒愚<lb/>
獨尋龎老不憚逺此事古有今人無我窮活計依精廬<lb/>
<pb n="KR4d0173_WYG_002-18a"/>
千年香火勤朝晡逺來無物可祗待苦筍淡粥同齋盂<lb/>
翻然别我出門去春雨趂耕薑芋區不須領衆强自苦<lb/>
一庵髙卧真良圖<lb/>
　　　送秀老住南嶽上封寺<lb/>
人生孰不營世事復見羈獨有山居佳古語不我欺君<lb/>
今視霄漢已與諸佛期而我在泥滓未免髙人嗤勸君<lb/>
安此山老大將何之底處不相見勿言長别離<lb/>
　　　久雨溪漲壽朋恵示長句次韻一首<lb/>
<pb n="KR4d0173_WYG_002-18b"/>
縁雲細路投僧坊路邊松柟森自行初來紫竹半含籜<lb/>
白花忽已吹垂楊念昔聫翩背京洛於時初登君子堂<lb/>
還朝我執太史筆侍宴君持光祿觴由來用舍判殊路<lb/>
玉堂絳闕遥相望<hi>壽朋入翰林時某宫祠居揚州</hi>公車推輪下庾嶺我<lb/>
舟捩柁辭黄岡艱難晚厄汝溪上天雨屬聞頽院墻不<lb/>
憂漏濕有新句醉墨在紙猶淋浪桃花水漲鳥不渡安<lb/>
得奮飛來我旁夜來顛風起天末起占初日照屋梁明<lb/>
牕洗硯午隂寂前榮觀碁春晝長百年未滿且挈挈萬<lb/>
<pb n="KR4d0173_WYG_002-19a"/>
縁頓息寧皇皇更能伴我千鍾飲徑欲因公倒槖装<lb/>
　　　送溈山顯化士往印經<lb/>
石路天新雨問僧何日來云求法舍利庻用鎮崔嵬我<lb/>
有一句子不從黄巻開相逢未可舉佇子卞山囬<lb/>
　　　謝彰上人逺自雲門見訪<lb/>
君參雲門禪不逺為君說千里訪衰翁草鞋三寸雪此<lb/>
間禪亦無一味有衰拙乞君煮菜方歸與雲門啜<lb/>
　<lb/>
<pb n="KR4d0173_WYG_002-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陵陽集巻二<lb/>
</p>
<p>
</p>
  </div>
<div>
<head>陵陽集巻三</head> <lb/>
    <p>
<pb n="KR4d0173_WYG_003-1a"/>
欽定四庫全書<lb/>
　陵陽集巻三<lb/>
　　　　　　　　　　　　宋　韓駒　撰<lb/>
　　近體詩<lb/>
　　　上泰州使君陳瑩中<lb/>
當年賢路雜薫蕕歎息諸公善自謀今日在前皆鼎鑊<lb/>
後來知我獨春秋海邊已擊師襄磬湖上新逢范蠡舟<lb/>
惟有書生最無事不妨挾册更西游<lb/>
<pb n="KR4d0173_WYG_003-1b"/>
　　　聞富鄭公少時隨侍至此讀書景徳寺後人為<lb/>
　　　作祠堂因䟦余舊詩後以自嘲<lb/>
藤牀瓦枕快清風破悶文書亦漫供鄉信未傳霜後雁<lb/>
羇懐生怯晚來鐘淹留已辦三年計流落應無萬戸封<lb/>
猶有壁間詩句在他時誰肯冩塵容<lb/>
海氣昏昏又嘯風一杯扶病要時供三年閉户兒童怪<lb/>
千古閒情我輩鍾若得黄甘應手種更求青李莫函封<lb/>
疎頑自笑將安適寄謝江山好見容<lb/>
<pb n="KR4d0173_WYG_003-2a"/>
　　　食蟹<lb/>
海上竒烹不計錢枉教陋質上金槃饞涎不避呉儂笑<lb/>
香稻兼償楚客餐寄逺定須宜酒債嘗新猶喜及霜寒<lb/>
先生便腹唯思睡不用殷勤破小團<lb/>
　　　次韻師白中秋㑹飲且餞予行<lb/>
樓髙應在月明邊目斷西山萬里天擬喚謫仙歸貝闕<lb/>
翻愁快馬蹋瓊田詞鋒易破孤虛陣酒令難欺賞罰權<lb/>
放盞成空君莫歎明年千里共嬋娟<lb/>
<pb n="KR4d0173_WYG_003-2b"/>
　　　次韻留别南公<lb/>
天遣吾曺與世疎那將窮技學黔驢只今年少身多病<lb/>
是處愁深淚濺裾此去不須論塞馬向來猶有𦵏江魚<lb/>
虚名只用驚兒輩要作生涯墓誌書<hi>一作莫著書</hi>
　　　至襄城家君有詩命某屬和<lb/>
日月驅車及莽蒼今朝一眼楚山長共看社燕將鶵急<lb/>
誰見秋鴻刷羽光晚渡河流皆倒影夜題馹壁作斜行<lb/>
道邊草木應相笑解笑年來為底忙<lb/>
<pb n="KR4d0173_WYG_003-3a"/>
　　　次韻雙蓮花云得之城東<lb/>
對鏡佳人艷質同微風更許暗香通凌波鬬作拖裠緑<lb/>
行雨翻愁裛臉紅欲冩新圖過淮右從今勝地自城東<lb/>
有情邢尹空争寵豈悟榮枯一瞬中<lb/>
　　　和者既多花已成實矣復作一首<lb/>
人間異物費元功水與銀河一綫通誰擲兩杯浮淺緑<lb/>
忽逢丫髻挿殘紅澷誇造物偏江北疑有遺民聚海東<lb/>
天子不收祥瑞奏坐憂芳質朽泥中<lb/>
<pb n="KR4d0173_WYG_003-3b"/>
　　　次韻陳師白<lb/>
居士年來浄目塵空花豈復問陳新北游豈識無為子<lb/>
東第常叨不速賔憶昔扁舟輕白帝何年一室老青神<lb/>
飄然又指淮山去儻更山中得異人<lb/>
　　　次韻薛孟二君唱和<lb/>
河東有句不空傳但寄襄陽孟浩然多慮皆能成白髪<lb/>
一塵莫遣到丹田此身彭澤杯中老浮世邯鄲枕上眠<lb/>
常恨今時無大雅看君發憤補亡篇<lb/>
<pb n="KR4d0173_WYG_003-4a"/>
　　　十絶為亞卿作<lb/>
離歌三疊最闗情不省從來此地聞早是春殘心事惡<lb/>
落花隂裏更辭君<lb/>
君去東山踏亂雲後車何不載紅裙羅衣浥盡傷春淚<lb/>
只有無言持送君<lb/>
更欲罇前抵死留為君徐唱木蘭舟臨行翻恨君恩雜<lb/>
十二金釵淚總流<lb/>
世上無情似有情俱將苦淚㸃離罇人心真處君須㑹<lb/>
<pb n="KR4d0173_WYG_003-4b"/>
認取儂家暗斷魂<lb/>
君住江濵起畫樓妾居海角送潮頭潮中有妾相思淚<lb/>
流到樓前更不流<lb/>
憶汎郎舟共採蓮今來揮淚送郎船回書倘寄新翻曲<lb/>
湖上何人為扣舷<lb/>
一夢巫陽樂巳窮三年猶復怨匆匆倐雲驟雨成何事<lb/>
未必三年抵夢中<lb/>
妾願為雲逐畫檣君言十日看歸航恐君囘首髙城隔<lb/>
<pb n="KR4d0173_WYG_003-5a"/>
直倚江樓過夕陽<lb/>
初合雙鬟觸事羞離筵酌酒强囬頭縱言眼軟偏饒淚<lb/>
莫道心癡不解愁<lb/>
强整雙鬟說後期相盟不在已相知來時休落春風後<lb/>
却漫嘲儂子滿枝<lb/>
　　　徐師川跋<lb/>
夏木隂隂欲放船黄鸝啼了落花天十詩說盡人間事<lb/>
付與風流葛稚川<lb/>
<pb n="KR4d0173_WYG_003-5b"/>
　　　送俞仲寛赴宿倅<lb/>
年少塲中晚節寒去年揮手下天闗何人肯蹋風波路<lb/>
自古難言骨肉間十里即應歸漢闕一㠶從此别淮山<lb/>
艤舟如得僧伽印未用將身付等閒<lb/>
　　　便衣訪徐師川坐定陳瑩中太守亦至余避入<lb/>
　　　室已而同語良久戲呈師川<lb/>
兩都賔主盡雄名我獨何人共宴榮微服豈宜從刺史<lb/>
瓦巾端為訪先生山隂甚愧羣賢集蜀客初無一坐傾<lb/>
<pb n="KR4d0173_WYG_003-6a"/>
庾亮興來殊不淺臨風數語逼人清<lb/>
　　　次韻師川見和<lb/>
使君直氣舊凌空帳下森森已八龍倒屣休迎王節信<lb/>
同舟未許郭林宗我無草舍容朱轂君有詩聲抵素封<lb/>
危坐正衿殊不慣歸從短褐醉千鍾<lb/>
　　　五月八日游北禪師川登塔盡七級僕能三級<lb/>
　　　而已晚過公晦偶作二首<lb/>
徐郎胷次已氷清北寺清游更絶塵不欲茹葷縁道友<lb/>
<pb n="KR4d0173_WYG_003-6b"/>
肯來出郭是詩人憐君逺客情能爾看我題名墨尚新<lb/>
誰有好方扶脚力故鄉歸去蹋峨岷<lb/>
鐵鏁銅鐶一一開肩輿不問主人來已登白塔吾休矣<lb/>
更上紅亭子壮哉世外清歡須邂逅城頭落日共徘徊<lb/>
雲樓五月滄洲趣羞殺初無八斗才<lb/>
　　　曽大父有詩云三春拂榻花黏袖午夜淘丹月<lb/>
　　　在池舍弟子飛歸蜀與語及此因取為韻<lb/>
去蜀初游楚吾方十二三無成今長大送汝不勝慚<lb/>
<pb n="KR4d0173_WYG_003-7a"/>
還家倘無事莫負故園春衣錦兒嬉爾從來笑買臣<lb/>
艤舟不能前已復日西没贈子以幽蘭秋風正披拂<lb/>
野宿月團欒風餐氣蕭颯從來對牀地只今懸一榻<lb/>
入蜀尋幽迹應先到浣花誠知錦城樂亦記早還家<lb/>
魚游因餌得鳥困坐黐黏顧我今如此空懐石井鹽<lb/>
逢年要力耕善舞須長袖北山休移文南山歸種豆<lb/>
一棹送君歸酒醒秋江午正是蓴鱸時思君在何許<lb/>
明月落㠶時荒山孤夜夜囬首白雲飛吾親在其下<lb/>
<pb n="KR4d0173_WYG_003-7b"/>
客行宜努力時亦近醇醪一盞熏人醉雲安米正淘<lb/>
爾去逢諸父髯霜貎渥丹貧窮宜此報冨貴却難安<lb/>
揚州十里春峨嵋半輪月兹游真不凢詩成想清絶<lb/>
吾祖屯田公遺書悉安在為我謝諸兄蠧魚時一曬<lb/>
故山不可到歸夢到天池想見山中叟磨崖待我詩<lb/>
　　　次韻參寥<lb/>
此身不擬墮塵縁長恐驚鴻落響弦蹋盡世間千澗壑<lb/>
歸來胸次一山川深宫木末猶秋色故國天涯只暮烟<lb/>
<pb n="KR4d0173_WYG_003-8a"/>
憑仗道人分石甃要看庭下玉龍旋<lb/>
且向家山一笑懽從來烈士直如弦君今振錫歸千頃<lb/>
我亦收身入兩川短世驚人如掣電浮雲過眼亦飛烟<lb/>
何當與子超塵域下視紛紛蟻磨旋<lb/>
　　　游定林寺<lb/>
定林何有惟脩竹急喚清樽趂午隂曲檻以南青嶂合<lb/>
髙堂其上白雲深人猶未識官曹意風自能披我輩襟<lb/>
是夜琴彈醉翁操笑呼明月作知音<lb/>
<pb n="KR4d0173_WYG_003-8b"/>
　　　題鶺鴒圖<lb/>
有弟留南楚經年不寄書天涯數行淚獨對鶺鴒圖<lb/>
　　　題絳帳圖<lb/>
豈有青雲士而居絳帳間諸生獨何事不上㑹稽山<lb/>
　　　泰興道中<lb/>
縣郭連青竹人家蔽緑蘿地偏春事少山迥夕陽多暗<lb/>
水批崖出輕舠掠岸過傳呼細扶柁吾老怯風波<lb/>
　　　偶書<lb/>
<pb n="KR4d0173_WYG_003-9a"/>
雪如羞明夜方宻風似擺花春更多竟日吟詩安用許<lb/>
今朝上酒奈寒何<lb/>
　　　題畫雪雀<lb/>
寂寂黄山處士居空林急雪鳥相呼不知此子何由見<lb/>
歸與先生作畫圖<lb/>
只畫山禽依雪竹斯人用意復誰知肯來禁籞圖神爵<lb/>
應已傳呼作畫師<lb/>
　　　題王充道清芬亭亭前瑞香花數百本<lb/>
<pb n="KR4d0173_WYG_003-9b"/>
著葉團青盖開花炷寳熏遥知三徑馥尚隔數家聞但<lb/>
取芳菲襲無勞灌溉勤藉令揺落盡子自有清芬<lb/>
　　　智勇師歸永嘉自言所居在萬竹間乞詩送行<lb/>
上人歸去家何許萬竹深圍一把茆蹋盡叢林參白足<lb/>
却來江檻俯青郊夜階蔌蔌風翻籜春路冥冥雨放梢<lb/>
肯拚清隂分百十暮年思與子論交<lb/>
　　　題修師陽闗圖<lb/>
風烟錯漠路﨑崯倦客羈臣淚滿襟何事道人常把玩<lb/>
<pb n="KR4d0173_WYG_003-10a"/>
只應無復去來心<lb/>
　　　題趙君發牧牛圖<lb/>
王孫豈識田家趣妙畫聊因好古收惟有野人開巻笑<lb/>
憶騎牛背下西疇<lb/>
　　　李少愚母輓詩<lb/>
石<graphic n="KR1038" url="https://raw.githubusercontent.com/kanripo/KR-Gaiji/master/images/KR1038.png" mimeType="image/png"/>恩雖渥潘輿恨已遥南天丹旐濕朔吹繐帷飄不<lb/>
復迎船筍驚聞引𦵏簫九原封若斧淚溢冶城潮<lb/>
　　　贈張景方<lb/>
<pb n="KR4d0173_WYG_003-10b"/>
斯文萬古照乾坤削簡沉碑僅免燔在處自應神物䕶<lb/>
從來難為俗人言仙官下取餘無幾夾壁深藏尚半存<lb/>
異日亡書購三篋吾知漢相有賢孫<lb/>
　　　題花光長老畫<lb/>
曉出花光寺雲沙照眼新歸來看圖畫借問若為真<lb/>
昨欲浮湘去褰裳望九疑清湘今入手一棹更何之<lb/>
　　　送黄若虚下第歸湖南<lb/>
時人㑹傍髙門走獨肯來游翰墨塲已有哲兄如叔度<lb/>
<pb n="KR4d0173_WYG_003-11a"/>
定知吾子勝文强長淮白浪揺春枕故國青山接夜航<lb/>
乞得功名歸遺母未應深羨緑衣郎<lb/>
　　　館中直宿書事<lb/>
十載名山慣杖藜清都直宿夢魂疑卧聞長樂鐘聲近<lb/>
尚憶寒山半夜時<lb/>
北風吹馬襲貂裘薄雪連雲凍未收銀闕晝開禽鳥白<lb/>
信知三館是瀛洲<lb/>
　　　走筆謝人送酒<lb/>
<pb n="KR4d0173_WYG_003-11b"/>
此身投老倦黄埃傍水柴扉晚自開百萬愁城攻不破<lb/>
正須從事斬闗來<lb/>
　　　留别館中諸公<lb/>
暫謫人間去羣仙莫浪猜塵緣吾未斷不是薄蓬萊<lb/>
　　　行至華隂呈舊同舍<lb/>
落日同騎欵段游倦依松石弄清流蓬萊漢殿春分手<lb/>
一笑相逢太華秋<lb/>
　　　金粟堆<lb/>
<pb n="KR4d0173_WYG_003-12a"/>
少陵金粟堆前淚歎息開元萬事空今日我來愁又絶<lb/>
更無松竹鳥呼風<lb/>
　　　謝人寄小胡孫<lb/>
致爾自何處初來猶索騰真宜少陵覔未解柳州憎婢<lb/>
喜常儲果奴嗔屢掣繩報君無一物試為斸寒藤<lb/>
　　　醉中走筆留别楊將軍<lb/>
山西老將尚童顔曽臂紅旗到賀蘭今日樽前惆悵别<lb/>
梨花風雨一枝寒<lb/>
<pb n="KR4d0173_WYG_003-12b"/>
　　　賦曲江禁柳<lb/>
照水纎柯拂地明東風初試舞腰輕人間豈識長門恨<lb/>
霧鬢烟鬟綰不成<lb/>
　　　次韻思聰<lb/>
欲問琴聰水鏡篇朅來端為著幽禪五更下馬呼殘夢<lb/>
數面成親似宿縁伏腦憐君有犀骨騰身笑我不鳶肩<lb/>
白頭奔走襄陽道空誦新詩憶浩然<lb/>
　　　和李上舍冬日書事<lb/>
<pb n="KR4d0173_WYG_003-13a"/>
北風吹日晝多隂日暮擁堦黄葉深倦鵲繞枝翻凍影<lb/>
飛鴻摩月墮孤音推愁不去如相覔與老無期稍見侵<lb/>
顧藉㣲官少年事病來那復一分心<lb/>
　　　謝人寄茶筅子<lb/>
立玉干雲百尺髙晚年何事困鉛刀看君眉宇真龍種<lb/>
猶解横身戰雪濤<lb/>
　　　偶書二絶呈館中舊同舍<lb/>
去年看曝石渠書内酒均頒白玉腴今日醉登延閣望<lb/>
<pb n="KR4d0173_WYG_003-13b"/>
幾人囘首憶窮途<lb/>
御本曽㸔錦帕舒醉驚飛閣上凌虛而今卧病衡門底<lb/>
自曬茒簷幾巻書<lb/>
　　　題明皇上馬圖<lb/>
翠華欲幸長生殿立馬樓前待貴妃尚覔君王一囬顧<lb/>
金鞍欲上故遲遲<lb/>
　　　次韻倪巨濟夏夜二首<lb/>
慵便紗帽滑病起葛衣輕白露含花動黄流帶月清思<lb/>
<pb n="KR4d0173_WYG_003-14a"/>
君開酒陣是夕破愁城但恐何平叔常談笑老生<lb/>
卧病京華客塵縁種種輕共誰傾盖舊之子逼人清筆<lb/>
倒三江水詩専五字城白頭聴諷誦渾覺黒絲生<lb/>
　　　送蘇世美東歸<lb/>
東游兩見鶴林春晚愧先生作並鄰罇爼每留倉猝客<lb/>
典型猶識老成人繫舟一笑都門外賣劍歸耕潁水濵<lb/>
意氣年來類兒女别離不覺淚横巾<lb/>
京口尋山毎見携鶴林問法更追隨本無物累那成癖<lb/>
<pb n="KR4d0173_WYG_003-14b"/>
肯借人書未必癡食粥往年容乞米一罇今日細論詩<lb/>
邗溝好去春風暖莫忘椎氷共載時<lb/>
　　　次韻蘇文饒待舟書事<lb/>
公才豈止劇曹郎肯向明時氏庾倉㑹有綾衾趨漢署<lb/>
不須錦䌫繫吴檣青箱教子書千巻白髪思親天一方<lb/>
㸔我飄然五湖去棧羊篩酒送歸艎<lb/>
　　　次韻蘇彦師見寄<lb/>
長年眼力怯㸔書每見先生愧腹虚猶覺是身多净業<lb/>
<pb n="KR4d0173_WYG_003-15a"/>
欲投禪客問真如向來水馹分襟罷常記河梁握手初<lb/>
從此論交同畢杜巷南巷北莫相疎<lb/>
　　　題萬松亭<lb/>
北窓欹枕雨濛濛夢破青山落眼中喚取隠居來此住<lb/>
人間却有萬松風<lb/>
老夫愛此摩雲幹欲下黄岡尚據鞍一疋猶無好東絹<lb/>
憑誰貎出萬松㸔<lb/>
　　　道中絶句<lb/>
<pb n="KR4d0173_WYG_003-15b"/>
淺黛依依臨水笑挼藍脉脉抱山流他年定作寒溪夢<lb/>
夢載支郎雪滿舟<lb/>
野岸黄榆三萬栽枯根斷處水容開隋堤二月春如許<lb/>
㸔取柔條拂面來<lb/>
青羅帶上玉花飛不用天山一尺圍欲上釣船沙際宿<lb/>
前旌何苦喚人歸<lb/>
　　　梅花八首<lb/>
山居有幽事小雪破梅心的皪明隂壑玲瓏挂晚林吹<lb/>
<pb n="KR4d0173_WYG_003-16a"/>
香撩逺興㺯影慰孤斟剰欲留長在霜枝半不禁<lb/>
蔕是團青蠟花非刻素紈直言南雪少猶自北枝寒白<lb/>
髪遲明折清香帶暝看有情亭午日慎莫苦摧殘<lb/>
的皪林間白風霜莫浪催江南春不雪似是一枝梅<lb/>
雪裏尋梅蕋多應傍水開那知是花處但覔暗香來<lb/>
江南嵗晚雪漫漫磵谷梅花巧耐寒幸有幽香當供給<lb/>
不辭三載滯西安<lb/>
雲根細路繞溪斜日出烟銷水見沙只度闗山魂已斷<lb/>
<pb n="KR4d0173_WYG_003-16b"/>
何須疎雨濕梅花<lb/>
籃輿曉入闗山路玉節珠旛次第開白髪微官何用許<lb/>
似憐身出道山來<lb/>
漢宫鉛粉浄無痕蠟㸃寒梢水畔村忍犯雪霜凌竹栢<lb/>
尚憑風月弔蘭蓀騷人折去清詩健驛使持歸舊典存<lb/>
病眼渾驚春思早一枝聊洗畫圖昏<lb/>
　　　夜泊寜陵<lb/>
汴水日馳三百里扁舟東下便開㠶旦辭杞國風微北<lb/>
<pb n="KR4d0173_WYG_003-17a"/>
夜泊寧陵月正南老樹挾霜鳴窣窣寒花垂露落毶毶<lb/>
茫然不悟身何處水色天光共蔚藍<lb/>
　　　題申居士霅溪圖<lb/>
霅溪居士買山圖碧玉峯前碧玉湖中有一丘容我老<lb/>
暮年居士肯分無<lb/>
　　　同趙發運游甘露寺<lb/>
皇華使者下滄洲十載題輿記舊游欲信隨車翻雨脚<lb/>
請看轉漕跋船頭飛騰已入西清殿徙倚猶尋北固樓<lb/>
<pb n="KR4d0173_WYG_003-17b"/>
肯與故人躋石徑松風聲裏度鳴騶<lb/>
　　　庚子年還朝飲酒六絶句<lb/>
三年逐客卧江臯自與田翁酌小槽飲慣茆柴諳苦硬<lb/>
不知如蜜有香膠<lb/>
徃時㸔曝石渠書内酒均頒白玉腴落魄十年無復醉<lb/>
因公今日識官壺<lb/>
漢閣重來鬢已蒼故交强半上鵷行鳴鞭送與黄封酒<lb/>
似喚幽人入醉鄉<lb/>
<pb n="KR4d0173_WYG_003-18a"/>
愛酒淵明愛也無無人為我著錢沽起呼老瓦甞官醖<lb/>
一炷寒燈夜自娱<lb/>
舊聞西國蒲萄酒走送柴門不待求飲罷愁城無處立<lb/>
故應一斗直凉州<lb/>
五侯池沼巻東風釀作真珠滴小紅但怪外邊春色曉<lb/>
濃華都在沁園中<lb/>
　　　題韓幹畫馬<lb/>
古畫仍藏古錦囊故人擕得自瞿塘僰僮莋馬應羞見<lb/>
<pb n="KR4d0173_WYG_003-18b"/>
羌户方調兩驌驦<lb/>
　　　送海常化士<lb/>
好去凌空錫杖飛鳳林闗外道場稀莫言衲子籃無底<lb/>
盛取江南骨董歸<lb/>
鉢囊空去莫言貧㑹見吹毛本分人乞得金多未為貴<lb/>
歸來著眼㸔家珍<lb/>
　　　次韻何文縝種竹<lb/>
杜陵窮老覔榿栽不似何郎種笛材三徑莫憂荒草合<lb/>
<pb n="KR4d0173_WYG_003-19a"/>
一樽如與故人開未堪急雨枝枝打便有幽禽日日來<lb/>
坐誦東坡食無肉詩腸日午轉飢雷<lb/>
　　　虞童子七嵗能誦書部使者聞諸朝既至京師<lb/>
　　　㑹更制不果試其歸也以二小詩送之<lb/>
七嵗瀾翻數萬言飢鷹引子望騰鶱時平不用甘羅輩<lb/>
寂寞提書歸故園<lb/>
不作西京童子郎時人已自識黄香還家更誦五千巻<lb/>
十八重來詣太常<lb/>
<pb n="KR4d0173_WYG_003-19b"/>
　　　次韻李希聲館中上元直宿<lb/>
海上飛來百尺山三呼萬嵗亦迎鑾春連禁籞常年早<lb/>
夜近清都特地寒不見星橋開鐵鎖似聞雷鼓落銅丸<lb/>
起呵凍筆哦詩罷月傍蓬萊漢閣殘<lb/>
　　　次韻王給事觀殿試唱名<lb/>
已對丹墀眼尚生金莖曉露逼人清非闗董相三篇切<lb/>
自是重華四目明勇似風摧山嶽勢罷如雷巻海波聲<lb/>
曽叨應奉宫門外老去空驚嵗籥更<lb/>
<pb n="KR4d0173_WYG_003-20a"/>
馬革包尸誓此生豈知今日塞塵清强隨舉子論兵要<lb/>
直為君王下詔明老將猶能賈餘勇少年未分怯先聲<lb/>
元戎十乘他時事莫厭邊亭夜報更<lb/>
漠漠春雲晚自生廣寒宫裏未為清花深曲水潺湲出<lb/>
柳暗長廊朧<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>音㺯送</hi>明月近頻移鳷鵲影庭空自樂鳥<lb/>
烏聲此時欲寄王摩詰字字煩君子細更<lb/>
集英春殿唱諸生日轉觚稜曉色清近侍皆分金帶赤<lb/>
内人争看雪衣明<hi>内人多自昇平樓上下觀</hi>罷朝詔賜羣公坐合殿<lb/>
<pb n="KR4d0173_WYG_003-20b"/>
歡傳萬嵗聲我老倦隨宫漏永江南歸去聴鼉更<lb/>
　　　先大夫元豐間及進士第榮州伯父喜而賦詩<lb/>
　　　宣和四年信道兄登科某時為著作郎侍立集<lb/>
　　　英殿與觀唱名未幾信道兄調而歸某謹次伯<lb/>
　　　父韻以送之<lb/>
坐看連名䇿太常青雲穏上不須忙盡收騏驥無中駟<lb/>
别揀楩柟有豫章玉殿桂留今日影瓊林花記昔年香<lb/>
聞君補吏成都去更與重尋舊草堂<lb/>
<pb n="KR4d0173_WYG_003-21a"/>
　　　送王左丞宣撫河北<lb/>
百<hi>一作千</hi>里烟<hi>一作燕</hi>雲墮目中天戈直擣大槐宫已煩寵<lb/>
數褒申伯更遣羌戎識晉公玉帳旌旗皆喜色鐵林鼓<lb/>
吹自春風應磨萬丈燕山石獨攬宣和第一功<lb/>
　　　次韻翁監再來館中<lb/>
歸老江湖乆自盟睡餘且復對空枰重來内閣人初健<lb/>
慣蹋天街馬不驚已喜劉歆分七畧尚傳韓愈誨諸生<lb/>
太平潤色須公等應許吾兼吏隠名<lb/>
<pb n="KR4d0173_WYG_003-21b"/>
　　　臣㮚以御畫鵲示臣某謹再拜稽首賦詩<lb/>
君王妙畫出神機弱翅<hi>一作羽</hi>争巢並語時想見春風鳷<lb/>
鵲觀一雙飛占萬年枝<lb/>
舎人簮筆上蓬山輦路春風從駕還天上飛來兩烏鵲<lb/>
為傳喜色到人間<lb/>
　　　送權師謁蒋山華藏二長老<lb/>
祇園寺裏長連榻衲被蒙頭坐五年忽憶山中有尊宿<lb/>
欲來言下覔真詮蕭蕭野店雲生鉢𣺌𣺌江津月入船<lb/>
<pb n="KR4d0173_WYG_003-22a"/>
一段孤湖千里去不知何事苦參禪<lb/>
　　　送聰師徃蜀中乞錢<lb/>
早學湯休句中參魯祖禪舉花曽有省持鉢尚隨縁雪<lb/>
滿商山屨風號灞水船誰憐功行苦乞與一囊錢<hi>乞音棄</hi>
　　　次韻館中上元游葆真宫觀燈<lb/>
百千燈射水精簾尚覺游人意未厭多病只思田舍樂<lb/>
夜歸烟火望茆簷<lb/>
玉作芙蕖院院明博山香度小峥嶸直言水北人稀到<lb/>
<pb n="KR4d0173_WYG_003-22b"/>
也有槃姍勃窣行<lb/>
鴨綠未全生曲沼鵞黄先已上柔柯故應春物撩詩思<lb/>
白髪明朝一倍多<lb/>
開巻愛公如李益解言明月逐人來多情如共春流轉<lb/>
刻燭題詩又一囘<lb/>
澹澹新粧帶淺啼催車只待日平西驊騮也自知人意<lb/>
散入千花了不嘶<lb/>
　　　過左掖門馬上口占<lb/>
<pb n="KR4d0173_WYG_003-23a"/>
十載扁舟自在閒帝城春物不相闗却因久住蓬萊閣<lb/>
贏得年年㸔綠山<lb/>
　　　蜀僧法聰率然叩門乞詩送行<lb/>
去蜀且萬里尋師踰十年初猶學捜句老漸欲参禪晏<lb/>
坐蒲團破游方草屨穿還家何所得笑上峽中船<lb/>
　　　申應時卜居京口名之曰雲棲又曰小築乞詩<lb/>
　　　送行<lb/>
客舍秋來憶舊居一㠶歸去落東呉他年寄我新詩句<lb/>
<pb n="KR4d0173_WYG_003-23b"/>
即是雲棲小築圖<lb/>
不分西津亭下石二年輸與白鷗眠而今更恨申居士<lb/>
占斷旁邊著釣船<lb/>
　　　故樞宻鄭公輓詞<lb/>
舊徳凋零盡惟公尚典型遂無宣室對徒有景鐘銘志<lb/>
欲兼三代文皆刺六經何由瞻傅說但覔泰階星<lb/>
義苑曽深入詞源更力探經綸黄閣再宥宻紫樞三盛<lb/>
徳今誰似髙名古所慚傷心舊賔客望哭府潭潭<lb/>
<pb n="KR4d0173_WYG_003-24a"/>
憶昔平原客曽叨十九人懐沙正愁苦負土更悲辛冊<lb/>
府三年滯樞庭一見新今來揮涕淚為國惜良臣<lb/>
　　　次韻何文縝舍人後省致齋<lb/>
夜直沉沉浴殿南春風想對百花潭藤牀轉枕尋餘夢<lb/>
粉壁題詩倚半酣追記舊游時一笑勸參真理莫多談<lb/>
白頭粗試絲綸手歸去扶犂意亦甘<lb/>
　　　故正議李公輓詞<lb/>
内閣論思宻西班步武清誰無子隆貴獨被主恩榮帶<lb/>
<pb n="KR4d0173_WYG_003-24b"/>
曳黄金重鞍飛白玉輕舊時行樂地簫鼓入佳城<lb/>
昔在昭文館從公侍赭袍笑談傾盖舊風采照人髙便<lb/>
欲參藜杖那知奠濁醪不堪西北望松栢暮風號<lb/>
　　　次韻石塔睡菴<lb/>
寺南寺北竹隂濃背日茒茨雪未融為厭呢喃說禪病<lb/>
故將齁䶎現神通殷勤問話非龎藴邂逅論交得賛公<lb/>
借我蒲團睡今夜五湖春夢雨聲中<lb/>
　　　送僧化寜呉中行脚<lb/>
<pb n="KR4d0173_WYG_003-25a"/>
我欲游京口浮家未有船羨君無一物篷底曲肱眠<lb/>
渡水穿雲去神光觸處開隔江如有得飛錫早歸來<lb/>
　　　示龜山平老<lb/>
二年三飲龜山井道上菰蒲亦笑人猶覺是身多世累<lb/>
一菴何日與翁隣<lb/>
水横絶浦曽争渡浪打船頭又少留安得一舟淮上釣<lb/>
水生水落任沉浮<lb/>
　　　次韻侯思孺將至黄州見簡<lb/>
<pb n="KR4d0173_WYG_003-25b"/>
未用船頭報水程為君持酒打愁城青山乆負當年約<lb/>
白髪多從客路生㸃檢轉工新句法揩磨難减舊風情<lb/>
小留莫道無供給一味東籬有落英<lb/>
　　　故資政忠惠韓公輓詞<lb/>
籍甚中山守風流世有人獵圍邊月曉筵蹋塞花春金<lb/>
絮盟猶在灰釘事已新使公長卧䕶何地起胡塵<lb/>
憶在昭文館垂紳㸔立朝敢論同自出但喜識髙標有<lb/>
子仍持橐如公合珥貂傷心鄴城路宰樹結寒飇<lb/>
<pb n="KR4d0173_WYG_003-26a"/>
　　　以正賜庫蒲萄醅送何斯舉復次其韻<lb/>
歎息蘇公無恙日坡頭自築小山房五年不識官壺味<lb/>
只以春江當酒觴<lb/>
老臣政術不堪論尚得君王賜酒罇異日黄州成故事<lb/>
蒲萄醅熟記初元<lb/>
蒲萄酒用春江水壓倒雲安麴米春未解敲門問竒字<lb/>
一杯聊醉草𤣥人<lb/>
　　　登赤壁磯<lb/>
<pb n="KR4d0173_WYG_003-26b"/>
緩尋翠竹白沙游更挽藤梢上上頭豈有危巢與棲鶻<lb/>
亦無陳迹但飛鷗經營二頃將歸老眷戀羣山為少留<lb/>
百日使君何足道空餘詩句在江樓<lb/>
　<lb/>
　<lb/>
　<lb/>
　<lb/>
　陵陽集巻三<lb/>
</p>
<p>
</p>
  </div>
<div>
<head>陵陽集巻四</head> <lb/>
    <p>
<pb n="KR4d0173_WYG_004-1a"/>
欽定四庫全書<lb/>
　陵陽集巻四<lb/>
　　　　　　　　　　　　宋　韓駒　撰<lb/>
　　近體詩<lb/>
　　　次范元長韻兼簡鄭有功博士<lb/>
少年饒舌類豐干老似鳴蟬不耐寒無復酒杯同設席<lb/>
幾思齋鉢共開單便從此去真差易未有生涯良獨難<lb/>
樗散鄭公官益冷雪中何以繼朝餐<lb/>
<pb n="KR4d0173_WYG_004-1b"/>
　　　次韻耿龍圖稜陵書事<lb/>
十月舟藏<hi>一作横</hi>蘆荻林客衣頓覺夜寒侵亂離祗有窮<lb/>
途淚勲業都無過去心敢恨青鞋蹋江浦近傳黄屋渡<lb/>
淮隂中興氣象須公等是日頻聞正始音<lb/>
　　　送蜀僧希肇往雲居<lb/>
邂逅他鄉識艱難此地逢扁舟逆春水一鉢趂晨鐘便<lb/>
欲依風穴寧辭上雪峯老禪行履處著眼㸔機鋒<lb/>
　　　次韻金陵趙徳夫使君上元三絶<lb/>
<pb n="KR4d0173_WYG_004-2a"/>
小風吹水漲平湖屋角殘氷亦已無投老只圖春睡足<lb/>
可須山鳥强招呼<lb/>
卧聴秦淮嗚咽聲起㸔江月暮潮平舊時憶在延真觀<lb/>
玉作芙蕖院院明<lb/>
憶昨宣和從武皇春風省識御袍香自從翠盖巡沙漠<lb/>
無復徵歌出洞房<lb/>
　　　蕪湖戲趙徳夫<lb/>
西來有客共征途不恨維舟日日孤愛子清明似秋月<lb/>
<pb n="KR4d0173_WYG_004-2b"/>
當塗見了又蕪湖<lb/>
　　　送顯上人歸蜀<lb/>
楚雨冥冥催入峽巴雲漠漠伴歸鄉只應袖有歐峯録<lb/>
萬里神珠照地光<lb/>
未可西歸白帝城半天亭下即胡塵他年若悟居山好<lb/>
一束茒茨老此身<lb/>
　　　為超然道人作雲卧菴<lb/>
窣堵西頭屋數楹知君卧占一溪雲老夫亦有緣雲興<lb/>
<pb n="KR4d0173_WYG_004-3a"/>
應為情親肯見分<lb/>
一溪清駛到天宫上有千株偃盖松未肯分流下山去<lb/>
為君純浸紫霄峰<lb/>
　　　次韻南溪觀魚<lb/>
城西鼓檝又城東不待溪分上下風碧樹垂柑間黄綠<lb/>
氷盤行鱠簇青紅横塘日暮林巒合斷岸秋來浦溆通<lb/>
安得此身無世累便隨漁艇入空濛<lb/>
　　　避賊嚴陽山次蜀僧清雅韻<lb/>
<pb n="KR4d0173_WYG_004-3b"/>
苦菜敷新葉髙槐偃舊枝三生草菴主故與此山期<lb/>
亂離多探報荒僻少知聞白髪如荒草秋來不可耘<lb/>
　　　用遜子游嚴陽庵韻<lb/>
路轉岡頭松柏深百年唯我獨追尋不知尊者真歸處<lb/>
嶺上浮雲自古今<lb/>
石根路轉白雲深壊壁遺椽可細尋只道來時無一物<lb/>
尚留陳迹到如今<lb/>
　　　次撫州髙使君韻<lb/>
<pb n="KR4d0173_WYG_004-4a"/>
直道居中少長才舉最頻初聞輓紅粟又徃破黄巾代<lb/>
北猶屯戍山東有未臣㸔公為世用容我任天真<lb/>
　　　再次韻兼簡李道夫<lb/>
麥秋宜晚起况復雨頻頻桃竹猶能杖柴車未可巾閒<lb/>
分酒賢聖静記藥君臣㑹有騎鯨李來陪賀季真<lb/>
李侯梨飣坐風味勝仁頻投老須鳴玉相㸔尚秃巾便<lb/>
應尋木客何必問波臣不復來城市從人笑我真<lb/>
猶記一麾出敢論三顧頻餘生過飛鳥幻事揑空巾學<lb/>
<pb n="KR4d0173_WYG_004-4b"/>
道無疑怖憂時有主臣買舟苕霅去我亦號𤣥真<hi>漢書主臣</hi>
<hi>惶恐之貌</hi>
　　　次韻錢遜叔侍郎見簡<lb/>
白頭逢世難無地可推愁曉日瞻天闕春風憶御溝他<lb/>
年余老蜀萬户子封留尚記臨川郡谿山爛漫游<lb/>
　　　往嵗自京口與曽公永宏父同行至下蜀因次<lb/>
　　　前韻簡之<lb/>
下蜀追隨日歡言一散愁籃輿轉陂路小檝渡潮溝萬<lb/>
<pb n="KR4d0173_WYG_004-5a"/>
里家何在三年淹此留猶欣遲暮眼見子並英㳺<lb/>
　　　錢遜叔見示小詩次韻<lb/>
邂逅邗溝記昔年知君跋馬自湘川欲持斗酒洗泥滓<lb/>
未辦青銅三百錢<lb/>
卜築相依約暮年向來深駐汨羅川叩門忽送銅山句<lb/>
知是賦詩人姓錢<lb/>
墮絮飛花又一年黄梅小雨暗平川莫言晚起家何事<lb/>
日傍南池數綠錢<lb/>
<pb n="KR4d0173_WYG_004-5b"/>
且復江西度嵗年㑹須投老劍南川日長一局枯棋罷<lb/>
卧㸔兒童學意錢<lb/>
　　　撫州邂逅彦正提刑道舊感歎輙書長句奉呈<lb/>
憶在昭文並直廬與君三嵗侍皇居花開輦路春迎駕<lb/>
日轉蓬山曉曝書學士南來尚巖穴神州北望已丘墟<lb/>
愁逢漢節滄江上握手秋風淚滿裾<lb/>
　　　題伯時所畫宫女<lb/>
只道春風閉掖廷朝來綰結髻鬟新蛾眉不是専君寵<lb/>
<pb n="KR4d0173_WYG_004-6a"/>
試觸君衣鸚鵡嗔<lb/>
睡起昭陽暗淡<hi>一作墮馬</hi>粧不知緣底背斜陽若教轉盼一<lb/>
囘首三十六宫無粉光<hi>轉盼一作靚飾</hi>
　　　次韻游橘陂<lb/>
水邊盧舍寺朱實繞霜榮棘刺防來宻筠籠贈豈輕誰<lb/>
為嘉橘誦自擬渼陂行莫訝歸時黒吾兼吏隠名<lb/>
緩尋隨父老偷折飫僮奴的皪連僧舍馨香到客厨題<lb/>
詩郡丞至問俗使華俱只道千縑易良田豈易圖<lb/>
<pb n="KR4d0173_WYG_004-6b"/>
　　　送曽宏父<lb/>
見子京江尚少<hi>一作小</hi>年大梁重見已翩翩頃來更覺文<lb/>
章進他日寧容老病先梅谷舊題幽谷引橘陂新和渼<lb/>
陂篇常慚散吏空稱賞不敢吹嘘上九天<lb/>
乃翁名見豫章詩學術傳家有大兒四海共推文賦早<lb/>
三年應訝省郎遲生逢側席求賢日即是摩霄聳壑時<lb/>
若到朝廷問衰朽為言藏縮畏人知<lb/>
　　　題雙牛圖<lb/>
<pb n="KR4d0173_WYG_004-7a"/>
騃牛蹢躅知何事定自春山細雨來漫漫平沙相逐去<lb/>
可無人掣鼻頭囘<lb/>
好事誰如公子賢千金買盡亦欣然老夫若有沉牛二<lb/>
春<hi>一作帶</hi>雨歸耕負郭田<lb/>
　　　次韻錢遜叔侍郎見簡<lb/>
掃地焚香元自喜傍門騎馬向來慵田園此去須安枕<lb/>
海岱今年不舉烽已分痩藤扶病骨生憎明鏡寫衰容<lb/>
兩公故是經綸手只問腰金早晚重<lb/>
<pb n="KR4d0173_WYG_004-7b"/>
排悶徑須沽酒飲貯愁端為作詩慵連聲倦聴城頭角<lb/>
落㸃驚飛塞上烽聞道久閒金騕褭有時髙卧繡芙容<lb/>
年來自說無尤物已結維摩按兩重<lb/>
開心未用飲門冬老去何妨萬事慵北騎近聞歸絶漠<lb/>
洛陽無復化為烽休官昔愧陶彭澤受祿今慚邴曼容<lb/>
誰似侍郎春思亂解言花影日髙重<lb/>
　　　信州連使君惠酒戲書二絶謝之<lb/>
上饒籍甚文章守曽共紫薇花下杯鈴閣晝閒思老病<lb/>
<pb n="KR4d0173_WYG_004-8a"/>
故教從事送春來<lb/>
憶傾南庫官供酒共賞西京勅賜花白髪逢春醒復醉<lb/>
豈知流落在天涯<hi>故事毎歳洛陽貢花賜館職百朶并賜南庫法酒</hi>
　　　次韻錢遜叔謝曽使君送酒<lb/>
誰憐定武故将軍<hi>侍郎嘗除定帥</hi>醉舞狂謌老更真好事時分<lb/>
小槽酒殘樽也到白頭人<lb/>
　　　次韻曽寺丞觀早朝上徐諫議<lb/>
憶昨飄然下葉闉十年江海望嚴宸遥知駐蹕艱危地<lb/>
<pb n="KR4d0173_WYG_004-8b"/>
尚有憂時老大臣已起陽城司諫諍又傳陸贄掌絲綸<lb/>
為公細數能文士幾箇麒麟閣上人<lb/>
　　　次韻徐翰林<lb/>
逺聞仙伯上神山始覺升平氣象還一夢休論玉堂事<lb/>
<hi>某嘗兼權直學士院</hi>兩行曽綴紫宸班<hi>故事兩省分蛾眉班</hi>想燒椽燭書天<lb/>
詔看剪花騣出帝閑<hi>學士五馬花騣</hi>尚憶平生故人否夜驅黄<lb/>
犢在田間<lb/>
　　　送僧住梅山<lb/>
<pb n="KR4d0173_WYG_004-9a"/>
寺門岑寂知何許想對千巖萬壑開待得梅山梅子熟<lb/>
不辭先寄一枝來<lb/>
近聞僧說宜黄寺一道松門夜不闗投老有禾三百把<lb/>
亦隨君去住梅山<lb/>
　　　某頃知黄州墨卿為州司錄今八年矣邂逅臨<lb/>
　　　川送别二首<lb/>
自罷黄州守殊方任轉流<hi>一作十山漫浪游</hi>寜論九年謫已判<lb/>
一生休此士真材傑諸公定挽留倘歸存老病車騎擁<lb/>
<pb n="KR4d0173_WYG_004-9b"/>
西疇<lb/>
盜賊猶如此蒼生困未蘇今年起安石<hi>一作稍安枕</hi>不用哭<lb/>
包胥<hi>一作兩府並真儒</hi>子去朝行在人應問老夫髭鬚衰白盡<lb/>
痩地日擕鉏<lb/>
　　　送雲門妙喜游雪峯<lb/>
憶宰分寜日逢師溪水頭裁書訪彭澤倚杖話荆州<hi>時得</hi>
<hi>天覺瑩中書師與二公善</hi>幻世吾方夢迷津子作洲<hi>一作舟</hi>禪心如宻<lb/>
付更為小淹留<lb/>
<pb n="KR4d0173_WYG_004-10a"/>
不謂英靈漢猶憐老病翁囬舟殘破<hi>一作雷煥</hi>岸駐錫湼槃<lb/>
<hi>一作梵王</hi>宫復作千山去真成一段空直愁林下樂從此更<lb/>
誰同<lb/>
老子幽棲地勞君久見存夜氊從栗爆午盌㸔茶翻舊<lb/>
事時追憶深禪得細論還應雪峯老領衆待雲門<lb/>
　　　送東林珪老游閩五絶句<lb/>
平時訪我烏江上亂後逢君汝水濵欲問龍門真在否<lb/>
大千沙界邈全身<lb/>
<pb n="KR4d0173_WYG_004-10b"/>
少年髙掇老龎科未必龍門衆角多幕府三招三不去<lb/>
唯將一鉢渡娑婆<lb/>
北風捲地雪漫天慙愧君來住過年日與鄰翁同展鉢<lb/>
老夫時復聴談禪<lb/>
直自三湘到七閩無人不道竹菴名詩如雪竇加竒峭<lb/>
禪似雲居更妙明<lb/>
竹庵端為故人留尚許衰翁預勝流寄語叢林好清客<lb/>
未宜輕輥雪峯毬<lb/>
<pb n="KR4d0173_WYG_004-11a"/>
　　　示珪上人<lb/>
自識雲門老經時水石間尚嫌聞法少隨度七閩山<lb/>
　　　即席送吕居仁<lb/>
一樽相屬兩華顛落日臨分更泫然蹀躞鳴珂君得路<lb/>
伶俜散䇿我歸田近聞南國生涯盡厭見西江殺氣纒<lb/>
欲買扁舟呉越去㸔山㸔水樂餘年<lb/>
　　　余往嵗與遜叔侍郎同寓廣陵靖康元年遜叔<lb/>
　　　守符離余被召過焉未幾余守南都遜叔移真<lb/>
<pb n="KR4d0173_WYG_004-11b"/>
　　　定過留數日紹興二年復同寓臨川感念疇昔<lb/>
　　　奉送一首<lb/>
廣陵三嵗共祠宫二月㠶開上水風北渚蕩舟公醉我<lb/>
南湖張樂我留公豈知去國千山外又得連墻一笑同<lb/>
䘮亂難堪重離别可無書札問衰翁<lb/>
　　　送李獻可奉使湖南<lb/>
客居蓬藋繞門深兩嵗頻聞車馬音子壮飛騰日無那<lb/>
吾衰瘴癘久相侵舊知文力雄青土想有詩聲動綠林<lb/>
<pb n="KR4d0173_WYG_004-12a"/>
<hi>獻可比行招諭盜賊故用李涉事</hi>歸傍玉皇香案立莫忘江閣共登臨<lb/>
　　　余為著作郎如瑩為司令官皆在左掖門外髙<lb/>
　　　頭坊紹興四年如瑩持節江西道撫相訪輙成<lb/>
　　　長句<lb/>
邂逅都城接下風官居總在日華東門瞻曲角趨朝近<lb/>
路轉髙頭出局同今日繡衣新使者晚塗霜鬢舊鄰翁<lb/>
一杯無復當時樂赤縣黄圖淚眼中<lb/>
　　　次韻曽吉父見簡<lb/>
<pb n="KR4d0173_WYG_004-12b"/>
往嵗滄波轉地流是身如沫信沉浮初聞盜賊奔他境<lb/>
漸見衣冠集此州病欲深耕歸谷口禪須末句問巗頭<lb/>
膺門也自知人喜有客清真似子不<lb/>
　　　六月二十一日子文待制見訪熱甚追記館中<lb/>
　　　納凉故事漫成一首<lb/>
漢閣西頭千步廊與君長夏對胡牀隂隂檜色連宫草<lb/>
寂寂棊聲度苑墻細乳分茶紋簟冷明珠擘芡小荷香<lb/>
身今老病投炎瘴最憶氷盤貯蔗漿<lb/>
<pb n="KR4d0173_WYG_004-13a"/>
　　　送子文待制歸蜀<lb/>
家近錦江歸未得見人之蜀便凄然聞君細說開州好<lb/>
勸我來依刺史賢當路尚多屯虎兕逺湖曽否息戈鋋<lb/>
何時萬里雲沙静穏上沙頭上水船<lb/>
　　　世謂七夕後雨為洗車雨又七夕後鵲頂毛落<lb/>
　　　俗謂架橋致然戲作二絶<lb/>
雲堦月地一相過未抵經年别恨多最恨明朝洗車雨<lb/>
不令囬脚渡天河<lb/>
<pb n="KR4d0173_WYG_004-13b"/>
上界鸞驂鳯駕多不消野翮彊填河可憐無數顛毛落<lb/>
只得雲軿一再過<lb/>
　　　夏夜廣壽寺偶書<lb/>
水濁山昏暑未清風枝不動月微明忽驚零露先秋戒<lb/>
更放蟭蟟一月鳴<lb/>
城郭初鳴定夜鐘苾芻過盡法堂空移牀獨向西南角<lb/>
卧㸔琅璫動晚風<lb/>
　　　送范叔噐次路公弼韻<lb/>
<pb n="KR4d0173_WYG_004-14a"/>
晚塗淹泊向誰論白髪名卿肯見存雒邑風流餘此老<lb/>
故家文獻有諸孫寺連狹徑曽傾盖船擁清谿尚一罇<lb/>
<hi>叔噐臨行置酒</hi>小駐鄱陽未宜逺欲憑書尺問寒温<lb/>
　　　送范生<lb/>
萬里投殊俗餘生老一丘尚憐之子秀能慰此翁愁只<lb/>
欲連墻住胡為下邑留黄塵詩思盡乞與四山秋<lb/>
　　　夏日謝人送酒<lb/>
木末炎風晩更無火雲低傍古城隅正嫌酒作鷄冠赤<lb/>
<pb n="KR4d0173_WYG_004-14b"/>
洗琖驚㸔白玉腴<lb/>
　　　又謝送鳯團及建茶<lb/>
白髪前朝舊史官風爐煮茗暮江寒蒼龍不復從天下<lb/>
拭淚㸔君小鳯團<lb/>
山瓶慣識露芽香細蒻勻排訝許方猶喜晚塗官様在<lb/>
宻羅深碾㸔飛霜<lb/>
　　　嘲蚊<lb/>
物㣲深可憫畏雨復兼風適見傳呼寵俄成撲地空<lb/>
<pb n="KR4d0173_WYG_004-15a"/>
　　　嘲蟬<lb/>
資身惟朽壤得意只繁隂浪自聲凄急人誰聽汝音<lb/>
　　　嘲螢<lb/>
孤光辭腐草强擬帖天飛中<hi>去聲</hi>路霜風急還尋腐草歸<lb/>
　　　嘲蠅<lb/>
憶昔趨閶闔朝雞促曉聲何闗蠅輩事也復强飛鳴<lb/>
　　　頃年侍立集英殿見周表卿唱名第二客居臨<lb/>
　　　川表卿為宜黄丞嵗滿訪别以詩送之<lb/>
<pb n="KR4d0173_WYG_004-15b"/>
往時束帶侍明光曾㸔揮毫㸃御牀只道驊騮已騰蹋<lb/>
不知鵰鶚尚摧藏官居四合峯巒雨驛路千林橘柚霜<lb/>
莫為艱難歸故里漢庭今重甲科郎<lb/>
　　　問江西漕使乞酒及牛乳<lb/>
中郎玉節駐江西飲慣黄封厭赤泥寄與衰翁時一醉<lb/>
四山揺落雨凄凄<lb/>
近聞酥酪出中厨想肯分留寄病<hi>一作老</hi>夫不為長齋飯<lb/>
麄糲暮年消渴亦時須<lb/>
<pb n="KR4d0173_WYG_004-16a"/>
　　　冬青<lb/>
離宫見爾近天墀雨露常私養種時寂寞一株嵐霧裏<lb/>
無人識是萬年枝<lb/>
　　　謝江州陸簽判寄糖蟹<lb/>
故人書札訪林泉郭索相隨到酒邉未擘團臍先一笑<lb/>
二螯能覆兩觥船<lb/>
只訝平原驛使稀<hi>舊說平原嵗貢糖蠏</hi>不嗔彭澤寄來遲勸君莫<lb/>
以無腸故<hi>蠏為無腸公子</hi>忍見紛紛躁擾時<hi>鍾𡵻曰蟹之將糖躁擾彌甚</hi>
<pb n="KR4d0173_WYG_004-16b"/>
　　　次韻吉父曾園梅花<lb/>
路入君家百步香隔簾初識漢宫粧只疑夢到昭陽殿<lb/>
一簇輕紅繞淡黄<lb/>
春風併力著寒梅淺白輕黄一道開竹屋西頭如有路<lb/>
扶藜不問主人來<lb/>
　　　奉酬泉使君寄荔枝子魚<lb/>
爛紅初擘使君盤走送柴門色未乾著意裁詩終不近<lb/>
遥憐醉眼若為㸔<lb/>
<pb n="KR4d0173_WYG_004-17a"/>
驛騎持書自海旁開籃剩喜子魚香紅螺紫蛤俱羞避<lb/>
獨許渠儂近酒觴<lb/>
　　　送李大夫移宰新喻<lb/>
治聲臨潁復臨川籍甚臨江已預傳但怪驊騮在泥滓<lb/>
㑹㸔鴻鴈撇雲天<hi>大夫之兄今守吉州</hi>杯翻竹葉深留客浦漲桃<lb/>
花小<hi>一作穏</hi>繫船别後更誰從此老頻將書尺問沉綿<lb/>
　　　送翁縣丞赴部<lb/>
不謂張羅地時能問字過欲為衰朽託將奈别離何比<lb/>
<pb n="KR4d0173_WYG_004-17b"/>
歳開三館君才中十科待平澶衛了加思頌元和<lb/>
昔坐甘陵黨頻年墮<hi>一作冒</hi>嶮巇斯文今烜赫隠吏已<hi>一作</hi>
<hi>下走自</hi>衰遲俊茂推之子<hi>一作吾子</hi>飛騰值聖時諸公宜改觀<lb/>
相國舊深知<hi>一作是新知</hi>
　　　似矩尚書帥桂道由臨川賦詩三首貽彦章内<lb/>
　　　翰謹次元韻送行<lb/>
䘮亂乖離數衰慵問訊䟱新霜上鬚鬢老淚濕襟裾忽<lb/>
報迎車騎遙知奉璽書豈惟謀郤縠文亦似相如<lb/>
<pb n="KR4d0173_WYG_004-18a"/>
有人談五嶺崷崒象<hi>一作清絶勝</hi>衡廬地長十尋竹波跳三<lb/>
尺魚㸔公羅鈇鉞笑我老耕鉏敢望頻書札相望萬里<lb/>
餘<lb/>
郡㦸<hi>一作列</hi>蒼山上平分二水流四時無癘氣五管有賢<lb/>
侯静契羅公逺禪參帛道猷人生一麾樂不必向中州<lb/>
　　　次韻吉父食筍乳長句<lb/>
酪乳抨來自釋宫流膏散液竹萌中我方厭苦飢虚病<lb/>
公已深知識界空<hi>楞嚴經云舌識界三處都無</hi>只漫轑羮送鄰舍豈<lb/>
<pb n="KR4d0173_WYG_004-18b"/>
能捜句攪詩翁山城異味寧長有却傍春畦擷芥菘<lb/>
　　　次韻程待制見簡<lb/>
病鶴羞垂翅疲駑困絡頭空懸彭澤印㸔上汝南州<hi>余嘗</hi>
<hi>除江蔡皆不到官後公實守二郡</hi>好去營茒棟相依老荻洲忘憂得佳<lb/>
句不敢比扶留<lb/>
　　　曹山老送筍蕨與諸禪客同食戲成<lb/>
野寺瓶甖至吾廬水竹幽開緘喜風韻喚客少淹留蕨<lb/>
帶寒山醤筍兼頭子油誰能知許味一飽併無憂<lb/>
<pb n="KR4d0173_WYG_004-19a"/>
　　　送宜黄宰任滿赴調<lb/>
故老凋零盡君猶識了翁深知名節似不但里閭同<hi>君與</hi>
<hi>了翁同縣自言慕其為人</hi>政府方交辟髙賢豈久窮他年汝溪上伴<lb/>
我釣秋風<lb/>
聴說宜黄政他邦總不如里門喧誦讀村落罷追胥<hi>君修</hi>
<hi>縣學及拒賊有聲績</hi>縱未分侯印猶當擁使車此詩無麗句聊代<lb/>
薦賢書<lb/>
　　　送張右司赴召<lb/>
<pb n="KR4d0173_WYG_004-19b"/>
老夫晏坐臨川寺五見君為萬里行病馬不辭遭掣頓<lb/>
雲鵬那復計期程遥知此去常乖隔莫惜書來訪死生<lb/>
早與朝廷定巴蜀故山遲暮欲歸耕<lb/>
　　　令人生日以畫十六大阿羅漢為壽仍作三頌<lb/>
　　　以祝長年<lb/>
悟得𤣥機已數年曽䝉老宿印明禪定知凡物難為壽<lb/>
故仗髙人結勝緣<lb/>
數枝西國芬陁利一瓣南天波律香持作誕辰羅漢供<lb/>
<pb n="KR4d0173_WYG_004-20a"/>
願如羅漢壽無央<lb/>
生朝欲作祈年供長壽玉圭天上來定是從今有家慶<lb/>
世人傳作畫圖開<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0173_WYG_004-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陵陽集巻四<lb/>
</p>
<p>
</p>
  </div></body>
</text>\m</TEI>
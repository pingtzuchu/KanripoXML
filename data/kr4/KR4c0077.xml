<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR4c0077_SBCK_002-1a"/>
温庭筠詩集卷第二<lb/>
　　　　　蘭塘詞<lb/>
塘水汪汪鳬唼喋憶上江南木蘭檝繡頸金鬚蕩倒光<lb/>
團團緑皺雞頭葉露凝荷卷珠浄圎紫菱刺短浮根<lb/>
小姑歸晚紅粧淺鏡裏芙蓉照水鮮東溝潏潏勞囘首<lb/>
欲寄一杯瓊液酒知道無郎却有情長敎月照相思桞<lb/>
　　　　　晚㱕曲<lb/>
格格水禽飛帯波孤光斜起夕陽多湖西山淺似相笑<lb/>
菱刺惹衣攅黛蛾青絲繫船向江木蘭芽出土呉江曲<lb/>
水極晴揺泛灔紅草平春染烟綿緑玉鞭騎馬楊叛兒<lb/>
刻金作鳯光参差丁丁暖漏滴花影催入景陽人不知<lb/>
彎隄弱桞遥相瞩雀扇圎圎掩香玉蓮塘艇子歸不歸<lb/>
<pb n="KR4c0077_SBCK_002-1b"/>
桞暗桑穠聞布榖<lb/>
　　　　　故城曲<lb/>
漠漠沙隄煙隄西雉子斑雉聲何角角麥秀桑隂閑遊<lb/>
絲蕩平緑明滅時相續白馬金絡頭東風故城曲故城<lb/>
殷貴嬪曾占未來春自從香骨化飛作馬蹄塵<lb/>
　　　　　昆明治水戰詞<lb/>
汪汪積水光連空重疊細紋晴滶紅赤帝龍孫鱗甲怒<lb/>
臨流一時生隂風鼉鼓三聲報天子雕旌獸艦凌波起<lb/>
雷吼濤驚白若山石鯨眼裂蟠蛟死溟池海浦俱喧豗<lb/>
青幟白旌相次來箭羽槍纓三百萬踏翻西海生塵埃<lb/>
茂陵仙去菱花老唼唼遊魚近煙島渺莽殘陽釣艇㱕<lb/>
緑頭江鴨眠沙草<lb/>
<pb n="KR4c0077_SBCK_002-2a"/>
　　　　　謝公墅歌<lb/>
朱雀航南繞香陌謝郎東墅連春碧鳩眠髙桞日方融<lb/>
綺榭飄颻紫庭客文楸方罫花參差心陣未成星滿池<lb/>
四座無喧梧竹静金蟬玉柄俱持頥對局含嚬見千里<lb/>
都城已得長蛇尾江南王氣繫踈襟未許苻堅過淮水<lb/>
　　　　　罩魚歌<hi>雜言</hi>
朝罩罩城南暮罩罩城西兩槳鳴幽幽蓮子相髙低持<lb/>
罩入深水金鱗大如手魚尾迸圓波千珠落緗藕風颸<lb/>
颸雨離離菱尖刺鸂䳵飛水連網眼白如影淅瀝蓬聲<lb/>
寒點微楚㟁有花花蓋屋金塘桞色前溪曲悠溶杳若<lb/>
去無窮五色澄潭鴨頭緑<lb/>
　　　　　春洲曲<lb/>
<pb n="KR4c0077_SBCK_002-2b"/>
韶光染色如蛾翠緑濕紅鮮水容媚蘇小慵多蘭渚閑<lb/>
融融浦日鵁鶄寐紫騮蹀躞金銜嘶岸<hi>一作隄</hi>上揚鞭烟<lb/>
草迷門外平橋連桞隄㱕來晚樹黄鶯啼<lb/>
　　　　　臺城曉朝曲<lb/>
司馬門前火千炬闌干星斗天将曙朱網龕鬖丞相車<lb/>
曉隨疊鼓朝天去愽山鏡樹香䒠茸褭褭浮航金畫龍<lb/>
大江歛勢避辰極兩闕深嚴烟翠濃<lb/>
　　　　　走馬樓三更曲<lb/>
春姿暖氣昏神沼李樹拳枝紫芽小玉皇夜入未央宫<lb/>
長火千條照棲鳥馬過平橋通畫堂虎幡龍㦸風飄揚<lb/>
簾間清唱報寒點丙舎無人遺燼香<lb/>
　　　　　逹摩支曲<lb/>
<pb n="KR4c0077_SBCK_002-3a"/>
擣麝成塵香不㓕抝蓮作寸絲難絶紅淚文君洛水春<lb/>
白頭蘇武天山雪君不見無愁髙緯花漫漫漳浦晏餘<lb/>
清露寒一旦臣僚共囚虜欲吹羌管先汍瀾舊臣頭鬢<lb/>
霜華早可惜雄心醉中老萬古春㱕夢不㱕鄴城風雨<lb/>
連天草<lb/>
　　　　　陽春曲<lb/>
雲母空牕曉煙薄香昏龍氣凝暉閣霏霏霧雨杏花天<lb/>
簾外春威著羅幕曲欄伏檻金麒麟沙苑芳郊連翠茵<lb/>
廐馬何能嚙芳草路人不敢隨流塵<lb/>
　　　　　湘東宴曲<lb/>
湘東夜宴金貂人楚女含情嬌翠嚬玉管将吹挿鈿帶<lb/>
錦囊斜拂䨇麒麟重城漏斷孤帆去唯恐瓊籖報天曙<lb/>
<pb n="KR4c0077_SBCK_002-3b"/>
萬戸沉沉碧樹圎雲飛雨散知何處欲上香車俱脉脉<lb/>
清歌響斷銀屏隔隄外紅塵蠟<hi>一作蜜</hi>炬歸樓前澹月連<lb/>
江白<lb/>
　　　　　東郊行<lb/>
闘雞臺下東西道桞覆斑騅蝶縈草坱靄韶容鏁澹愁<lb/>
青筐葉盡𧖟應老緑渚幽香生白蘋差差小浪吹魚鱗<lb/>
王孫騎馬有㱕意林彩着空如細塵安得人生各相守<lb/>
燒船破棧休馳走世上方應無別離路旁更長千枝柳<lb/>
　　　　　水仙謡<lb/>
水客夜騎紅鯉魚赤鸞雙鶴蓬瀛書輕塵不起雨新霽<lb/>
萬里孤光含碧虗露魄冠輕見雲髮寒絲七炷香泉咽<lb/>
夜深天碧亂山姿光碎平波滿船月<lb/>
<pb n="KR4c0077_SBCK_002-4a"/>
　　　　　東峯歌<lb/>
錦礫潺湲玉溪水曉來㣲雨藤花紫冉冉山雞紅尾長<lb/>
一聲樵斧驚飛起松刺流空石差齒煙香風軟人參蘂<lb/>
陽崖一夢伴雲根仙菌靈芝夢魂裏<lb/>
　　　　　㑹昌丙寅豐歲歌<hi>雜言</hi>
丙寅歲休牛馬風如吹烟日如渥赭九重天子調天下<lb/>
春緑将年到西野西野翁生兒童門前好樹青䒠茸䒠<lb/>
茸單衣麥田路村南娶婦桃花紅新姑車右及門柱粉<lb/>
項韓慿雙扇中喜氣自能成歲豐農祥爾物來争功<lb/>
　　　　　碌碌古詞<lb/>
左亦不碌碌右亦不碌碌野草自根肥羸牛生徤犢融<lb/>
蠟作杏蔕男兒不戀家春風破紅意女頰如桃花忠言<lb/>
<pb n="KR4c0077_SBCK_002-4b"/>
未見信巧語翻咨嗟一鞘無<hi>一作没</hi>兩刃<hi>一作刀</hi>徒勞油壁<lb/>
車<lb/>
　　　　　春野行<hi>雜言</hi>
草淺淺春如剪花壓李孃愁飢蠶欲成蠒東城少年氣<lb/>
堂堂金丸驚起雙鴛鴦含羞更問衛公子月到枕前春<lb/>
夢長<lb/>
　　　　　醉歌<lb/>
<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>桞初黄燕新乳曉碧芊緜過㣲雨樹色深含臺榭情<lb/>
鶯聲巧作煙花主錦𫀆公子陳盃觴撥醅百甕春酒香<lb/>
入門下馬問誰在降堦握手登華堂臨卭美人連山眉<lb/>
低抱琵琶含怨思朔風繞指我先笑明月入懐君自知<lb/>
勸君莫惜金<hi>一作芳</hi>罇酒年少須臾如覆手辛勤到老慕<lb/>
<pb n="KR4c0077_SBCK_002-5a"/>
簞瓢於我悠悠竟何有洛陽盧仝<hi>一作生</hi>稱文房妻子脚<lb/>
秃舂黄糧阿耋光顔不識字指麾豪儁如驅羊天犀壓<lb/>
斷朱鼹䑕瑞錦驚飛金鳯皇其餘豈足霑牙齒欲用何<lb/>
能報天子駑馬垂頭槍瞑塵驊騮一日行千里但有沉<lb/>
冥醉客家支頥瞪目持流霞唯恐南園風雨作碧蕪狼<lb/>
籍棠梨花<lb/>
　　　　　江南曲<hi>五言</hi>
妾家白蘋浦日上芙蓉檝軋軋揺槳聲移舟入茭葉溪<lb/>
長茭葉深作底難相㝷避郎郎不見鸂䳵自浮沉拾萍<lb/>
萍無根採蓮蓮有子不作浮萍生寧為藕花死岸傍騎<lb/>
馬郎烏㡌紫游韁含愁復含笑廻首問横塘妾住金陵<lb/>
浦門前朱雀航流蘇持作帳芙蓉持作梁出入金犢<graphic n="KR0955" url="https://raw.githubusercontent.com/kanripo/KR-Gaiji/master/images/KR0955.png" mimeType="image/png"/>
<pb n="KR4c0077_SBCK_002-5b"/>
兄弟侍中郎前年學歌舞定得郎相許連姢眉繞山依<lb/>
約腰如杵鳯管悲若咽鸞絃嬌欲語扇薄露紅鉛羅輕<lb/>
壓金縷明月西南樓珠簾玳瑁鈎横波巧能笑彎蛾不<lb/>
識愁花開子留樹草長根依土早聞金溝遠底事㱕郎<lb/>
許不學楊白花朝朝淚如雨<lb/>
　　　　　堂堂曲<lb/>
錢塘岸上春如織淼淼寒潮帶晴色淮南遊客馬連嘶<lb/>
碧草迷人歸不得風飄客意如吹煙纎指殷勤傷雁絃<lb/>
一曲堂堂紅燭筵金鯨㵼酒如飛泉<lb/>
　　　　　惜春詞<lb/>
百舌問花花不語低廻似恨横塘雨蜂争粉蘂蝶分香<lb/>
不似垂楊惜金縷願君留得長妖韶莫逐東風還蕩揺<lb/>
<pb n="KR4c0077_SBCK_002-6a"/>
秦女含嚬向煙月愁紅帶露空迢迢<lb/>
　　　　　春愁曲<lb/>
紅絲穿露珠簾冷百尺啞啞下纎綆遠翠愁山入卧屏<lb/>
兩重雲母空烘影凉簮墜髮春眠重玉兔煴氤桞如夢<lb/>
錦疊空床委墜紅颸颸掃尾雙金鳯蜂喧蝶駐俱<hi>一作戲</hi>
悠揚桞拂赤欄纎草長覺後梨花委平緑春風和雨吹<lb/>
池塘<lb/>
　　　　　蘇小小歌<lb/>
買蓮莫破劵買酒莫觧金酒裏春容抱離恨水中蓮子<lb/>
懐芳心呉宫女兒腰似束家在錢塘小江曲一自檀郎<lb/>
逐便風門前春水年年緑<lb/>
　　　　　春江花月夜詞<lb/>
<pb n="KR4c0077_SBCK_002-6b"/>
玉樹歌䦨海雲黒花庭忽作青蕪國秦淮有水水無情<lb/>
還向金陵漾春色楊家二世安九重不御華芝嫌六龍<lb/>
百幅錦帆風力滿連天展盡金芙蓉珠翠丁星復明㓕<lb/>
龍頭劈浪哀笳發千里涵空澄水魂萬枝破鼻團香雪<lb/>
漏轉霞髙滄海西玻璃枕上聞天雞蠻絃代寫曲如語<lb/>
一醉昏昏天下迷四方傾動烟塵起猶在濃香夢魂裏<lb/>
後主荒宫有曉鶯飛來只隔西江水<lb/>
　　　　　懊惱曲<lb/>
藕絲作線難勝針蘂粉染黄那得深玉白蘭芳不相顧<lb/>
青<hi>一作倡</hi>楼一笑輕千金莫言自古皆如此健劍刜鐘鉛<lb/>
繞指三秋庭緑盡迎霜唯有荷花守紅死廬<hi>一作西</hi>江小<lb/>
吏朱斑輪桞縷吐芽香玉春兩股金釵已相許不令獨<lb/>
<pb n="KR4c0077_SBCK_002-7a"/>
作空成塵悠悠楚水流如馬恨紫愁紅滿平野野土千<lb/>
年怨不平至今燒作鴛鴦瓦<lb/>
　　　　　三洲詞<lb/>
團圓莫作波中月㓗白莫為枝上雪月隨波動碎潾潾<lb/>
雪似梅花不堪折李孃十六青絲髮畫帶䨇花為君結<lb/>
門前有路輕别離唯恐歸來舊香㓕<lb/>
溫庭筠詩集卷第二<lb/>
<pb n="KR4c0077_SBCK_002-7b"/>
</p>
<p>
</p>
  </div>
<div> <lb/>
    <p>
<pb n="KR4c0077_SBCK_003-1a"/>
温庭筠詩集卷第三<lb/>
　　　　　春曉曲<lb/>
家臨長信徃來道乳燕雙雙拂烟草油壁車輕金犢肥<lb/>
流蘇帳曉春雞早籠中嬌鳥暖猶睡簾外落花閑不掃<lb/>
衰桃一樹近前池似惜紅顔鏡中老<lb/>
　　　　　獵騎<lb/>
早辭平扆殿夕奉湘南宴香兎抱微烟重鱗疊輕扇蠶<lb/>
飢使君馬雁避将軍箭寳柱惜離絃流黄悲赤縣理釵<lb/>
低舞髩換䄂廻歌面晚桞未如絲春花己如霰所嗟故<lb/>
里曲不及青楼宴<lb/>
　　　　　西州詞<lb/>
悠悠復悠悠昨日下西州西州風色好遥見武昌楼武<lb/>
<pb n="KR4c0077_SBCK_003-1b"/>
昌何鬱鬱儂家定無匹小婦被流黄登楼撫瑶瑟朱絃<lb/>
繁復輕素手直凄清一彈三四觧掩抑似含情南楼登<lb/>
且望西江廣復平艇子揺兩槳催過石頭城門前烏臼<lb/>
樹慘澹天将曙鸂䳵飛復還郎隨早帆去囘頭語同伴<lb/>
定復負情儂去帆不安幅作抵使西風他日相㝷索莫<lb/>
作西州客西州人不歸春草年年碧<lb/>
　　　　　燒歌<lb/>
起來望南山山火燒山田㣲紅乆如㓕短熖復相連差<lb/>
差向巖石冉冉凌青壁低隨廻風盡遠照<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>茅赤隣翁<lb/>
能楚言倚鍤欲澘然自言楚越俗燒畬為早田豆苗蟲<lb/>
促促籬上花當屋廢棧豕歸欄廣埸雞啄粟新年春雨<lb/>
晴處處賽神聲持錢就人卜𫾣瓦隔林鳴卜得山上<hi>一作上山</hi>
<pb n="KR4c0077_SBCK_003-2a"/>
卦歸來桑棗下吹火向白茅<hi>一作葦</hi>腰䥥暎頳蔗風驅槲<lb/>
葉烟槲樹連平山迸星拂霞外飛燼落階前仰面呻復<lb/>
嚏鴉娘呪豐歲誰知蒼翠容盡作官家稅<lb/>
　　　　　長安寺<lb/>
仁祠寫露宫長安佳氣濃烟樹含葱蒨金刹映䒠茸繡<lb/>
戸香焚象珠網玉盤龍寳題斜翡翠天井到芙蓉幡長<lb/>
廻遠吹窓虚含曉風遊騎迷青鎻歸鳥思華鐘雲栱承<lb/>
跗邐羽葆背花重所嗟蓮社客輕蕩不相從<lb/>
　　　　　和沈參軍招友生觀芙蓉池<lb/>
桂棟坐清曉瑶琴商鳯絲况聞楚澤香適與秋風期遂<lb/>
從棹萍客静嘯煙草湄倒影廻澹蕩愁紅媚漣漪湘莖<lb/>
乆鮮澁宿雨増離披而我江海意楚遊動夢思北渚水<lb/>
<pb n="KR4c0077_SBCK_003-2b"/>
雲蔓南塘煙露枝豈亡臺榭芳獨與鷗鳥知珠墜魚迸<lb/>
淺影多鳬泛遲落英不可攀返照昏澄陂<lb/>
　　　　　寓懐<lb/>
誠足不顧得妄矜徒有言語斯諒未盡隠顯何悠然洵<lb/>
彼都邑盛眷惟車馬喧自期尊客卿非意干王孫銜知<lb/>
有真爵處實非厚顔茍無海岱氣奚取壺漿恩唯絲南<lb/>
山楊適我松菊香鵬鵾誠未憶誰謂凌風翔<lb/>
　　　　　觀蘭作<hi>并序</hi>
余自昔西濵得蘭數本移藝於庭亦既逾歲而芃然蕃<lb/>
殖自余遊者未始以芳草為遇矣因悲夫物有壓常而<lb/>
返不若混然者有之焉遂寄情於此<lb/>
寓賞本殊致意幽非我情吾常有流淺外物無重輕各<lb/>
<pb n="KR4c0077_SBCK_003-3a"/>
言藝幽深彼美香素莖豈為賞者設自保孤根生易地<lb/>
無赤株麗土亦同榮賞際林壑近泛餘煙露清余懐既<lb/>
鬱陶爾類徒縱横妍媸茍不信寵辱何為驚真隠諒無<lb/>
迹激時猶揀名幽叢靄緑畹豈必懐歸耕<lb/>
　　　　　秋日<lb/>
爽氣變昏旦神臯遍原隰煙華乆蕩揺石澗仍清急桞<lb/>
闇山犬吠蒲流<hi>一作䟽</hi>水禽立菊花明欲迷棗葉光如濕<lb/>
天籟思林嶺車塵倦都邑譸張夙所違悔恡何由入芳<lb/>
草秋可藉幽泉曉堪汲牧羊燒外鳴林果雨中拾復此<lb/>
遂閑曠翛然脫羈縶田收鳥雀喧氣肅龍蛇蟄佳節足<lb/>
豐穰良朋阻遊集沉機日寂寥葆素常呼吸投迹倦攸<lb/>
徃放懐志所執良時有東菑吾将事簑笠<lb/>
<pb n="KR4c0077_SBCK_003-3b"/>
　　　　　七夕歌<lb/>
鳴機札札停金梭芙蓉澹蕩生池波神軒紅粉陳香羅<lb/>
鳯低蟬薄愁雙蛾㣲光弈弈凌天河鸞咽鶴唳飄颻歌<lb/>
彎橋銷盡愁奈何天氣駘蕩雲陂陁平明花木有秋意<lb/>
露濕綵盤珠網多<lb/>
　　　　　酧友人<lb/>
辭榮亦素尚倦遊非夙心寜復思金籍獨此卧烟林閑<lb/>
雲無定皃佳樹有餘隂坐乆芰荷發釣䦨茭葦深游魚<lb/>
自揺漾浴鳥故浮沉唯君清露夕一為灑煩襟<lb/>
　　　　　觀舞妓<lb/>
朔音悲嘒管瑶踏動芳塵緫袖時增怨聴破復含嚬凝<lb/>
腰倚風軟花題照錦春朱絃固凄緊瓊樹亦迷人<lb/>
<pb n="KR4c0077_SBCK_003-4a"/>
　　　　　邊笳曲<lb/>
朔管迎秋動雕音雁來早上郡隠黄雲天山吹白草嘶<lb/>
馬悲寒磧朝陽照霜堡江南戍客心門外芙蓉老<lb/>
　　　　　經西塢偶題<lb/>
揺揺弱桞黄鸝啼芳草無情人自迷日影明㓕金色鯉<lb/>
杏花唼喋青頭雞㣲紅捺蔕惹蜂粉㓗白芹芽入燕泥<lb/>
借問含嚬向何事昔年曾到武陵溪<lb/>
　　　　　金虎臺<lb/>
碧草連金虎青苔蔽石麟皓齒芳塵起纎腰玉樹春倚<lb/>
瑟紅鈆濕分香翠黛嚬誰言奉陵寢相顧復沾巾<lb/>
　　　　　俠客行<lb/>
欲出鴻都門隂雲蔽城闕寳劍黯如水㣲紅濕餘血白<lb/>
<pb n="KR4c0077_SBCK_003-4b"/>
馬夜頻驚三更㶚陵雪<lb/>
　　　　　詠曉<lb/>
蟲歇紗牕静鴉散碧梧寒稍驚朝珮動猶傳清漏殘亂<lb/>
珠凝燭淚㣲紅上露盤搴衣復理鬢餘潤拂芝蘭<lb/>
　　　　　芙蓉<lb/>
刺莖澹蕩緑花片參差紅呉歌秋水冷湘廟夜雲空濃<lb/>
艶香露裏美人清鏡中南樓未㱕客一夕練塘東<lb/>
　　　　　勑勒歌塞北<lb/>
勑勒金幘壁隂山無歲華帳外風飄雪營前月照沙羌<lb/>
兒吹玉管胡姬踏錦花却笑江南客梅落不㱕家<lb/>
　　　　　邯鄲郭公祠<lb/>
金笳悲故曲玉座積深塵言是邯鄲伎不見鄴城人青<lb/>
<pb n="KR4c0077_SBCK_003-5a"/>
苔竟埋骨紅粉自傷神唯有淬河桞還向舊營春<lb/>
　　　　　古意<lb/>
莫莫復莫莫絲蘿縁澗壑散木無斧斤纎莖得依託枝<lb/>
低浴鳥歇根静懸泉落不慮見春遲空傷致身錯<lb/>
　　　　　齊宫<lb/>
白馬雜金飾言從雕輦廻粉香隨笑度髩態伴愁來遠<lb/>
水斜如剪青莎緑似裁所恨章華日冉冉下層臺<lb/>
　　　　　春日<lb/>
桞暗杏花稀梅梁乳燕飛美人鸞鏡笑嘶馬鴈門歸楚<lb/>
宫雲影薄臺城心賞違從來千里恨邊色滿戎衣<lb/>
　　　　　詠春幡<lb/>
閑庭見早梅花影為誰裁碧烟隨刃落蟬髩覺春來代<lb/>
<pb n="KR4c0077_SBCK_003-5b"/>
郡嘶金勒河陽悲鏡臺玉釵風不定香歩獨徘徊<lb/>
　　　　　陳宫詞<lb/>
雞鳴人草草香輦出宫花妓語細腰轉馬嘶金靣斜早<lb/>
鶯隨綵仗驚雉避凝笳淅瀝湘風外紅輪映曙霞<lb/>
　　　　　春日野行<lb/>
騎馬踏烟莎青春柰怨何蝶翎朝<hi>一作胡</hi>粉盡鴉背夕陽<lb/>
多桞艶欺芳帶山愁縈翠蛾別情無處說方寸是星河<lb/>
　　　　　詠嚬<lb/>
毛羽歛愁翠黛嬌攅艶春恨容偏落淚低態定思人枕<lb/>
上夢隨月扇邊歌繞塵玉鈎鸞不住波淺石磷磷<lb/>
　　　　　中書令裴公挽歌詞二首<lb/>
王儉風華首蕭何社稷臣丹陽布衣客蓮渚白頭人銘<lb/>
<pb n="KR4c0077_SBCK_003-6a"/>
勒燕山暮碑沉漢水春從今虗醉飽無復汚車茵<lb/>
箭下妖星落風前　氣廻國香荀令去樓月庾公來玉<lb/>
璽終無慮金縢竟不開空嗟薦賢路荒草滿燕臺<lb/>
　　　　　唐荘恪太子挽歌詞二首<lb/>
疊鼓辭宫殿悲笳降杳冥影離雲外日光㓕火前星鄴<lb/>
客瞻秦苑商公下漢庭依依陵樹色空繞古原青<lb/>
東府虗容衛西園寄夢思鳯懸吹曲夜雞斷問安時塵<lb/>
陌都人恨霜郊賵馬悲唯餘埋璧地烟草近丹墀<lb/>
　　　　　秘書劉尚書挽歌詞二首<lb/>
王筆活鸞鳯謝詩生芙蓉學筵開絳帳談柄發洪鍾粉<lb/>
署見飛鵩玉山猜卧龍遺風麗清韻蕭散九原松<lb/>
麈尾近良玉鶴裘吹素絲壊陵殷浩謫春墅謝安棋京<lb/>
<pb n="KR4c0077_SBCK_003-6b"/>
口貴公子襄陽諸女兒折花兼踏月多唱桞郎詞<lb/>
　　　　　太子池二首<lb/>
棃花雪壓枝鶯囀桞如絲懶逐粧成曉春融夢覺遲鬢<lb/>
輕全作影嚬淺未成眉莫信張公子牕間㫁暗期<lb/>
花紅蘭紫莖愁草雨新晴桞占三春色鶯偷百鳥聲日<lb/>
長嫌輦重風暖覺衣輕薄暮香塵起長楊落照明<lb/>
　　　　　西嶺道士茶歌<lb/>
乳竇濺濺通石脉緑塵愁草春江色澗花入井水味香<lb/>
山月當人松影直仙翁白扇霜鳥翎拂壇夜讀黄庭經<lb/>
踈香皓齒有餘味更覺鶴心通杳冥<lb/>
　　　　　過西堡塞北<lb/>
淺草乾河闊叢棘廢城髙白馬犀匙首黒裘金佩刀霜<lb/>
<pb n="KR4c0077_SBCK_003-7a"/>
清徹兔目風急吹鵰毛一經何用厄日暮涕沾袍<lb/>
温庭筠詩集卷第三<lb/>
<pb n="KR4c0077_SBCK_003-7b"/>
</p>
<p>
</p>
  </div>
<div> <lb/>
    <p>
<pb n="KR4c0077_SBCK_004-1a"/>
温庭筠詩集卷第四<lb/>
　　　　　送李億東歸<hi>六言</hi>
黄山遠隔秦樹紫禁斜通渭城别路青青桞弱前溪漠<lb/>
漠苔生和風澹蕩歸客落月殷勤早鶯灞上金罇未飲<lb/>
讌歌已有餘聲<lb/>
　　　　　開聖寺<lb/>
路分磎石夾煙叢十里蕭蕭古樹風出寺馬嘶秋色裏<lb/>
向陵鴉亂夕陽中竹間泉落山厨静塔下僧歸影殿空<lb/>
猶有南朝舊碑在耻将興廢問休公<lb/>
　　　　　贈蜀将<hi>蠻人成都頗著功勞</hi>
十年分散劍關秋萬事皆隨錦水流心氣已曾明漢節<lb/>
功名猶自滯呉鈎鵰邊認箭寒雲重馬上聽笳塞草愁<lb/>
<pb n="KR4c0077_SBCK_004-1b"/>
今日逢君倍惆悵灌嬰韓信盡封侯<lb/>
　　　　　西江貽釣叟騫生<lb/>
晴江如鏡月如鈎泛灔蒼茫送客愁夜淚潜生竹枝曲<lb/>
春朝<hi>一作灘</hi>遥上木蘭舟事隨雲去身難到夢逐烟銷水<lb/>
自流昨日歡娯竟何在一枝梅謝楚江頭<lb/>
　　　　　寄清源寺僧<lb/>
石路無塵竹徑開昔年曾伴戴顒來牕間半偈聞鐘後<lb/>
松下殘棋送客迴簾向玉峯蔵夜雪砌因藍水長秋苔<lb/>
白蓮社裏如相問為說遊人是姓雷<lb/>
　　　　　重遊圭峯宗宻禪師精廬<hi>一作哭盧處士</hi>
百尺青崖三尺墳㣲言已絶杳難聞戴顒今日稱居士<lb/>
支遁他年識領軍暫對杉松如結社偶同麋鹿自成群<lb/>
<pb n="KR4c0077_SBCK_004-2a"/>
故山弟子空囘首葱嶺唯應見宋雲<lb/>
　　　　　題李處士幽居<lb/>
水玉簮頭白角巾瑶琴寂歷拂輕塵濃隂似帳紅薇晚<lb/>
細雨如烟碧草春隔竹見籠疑有鶴捲簾㸔畫静無人<lb/>
南山自是忘年友谷口徒稱鄭子眞<lb/>
　　　　　利州南渡<lb/>
澹然空水帯斜暉曲㠀蒼茫接翠㣲波上馬嘶㸔棹去<lb/>
桞邊人歇待船歸数叢沙草群鷗散萬頃江田一鷺飛<lb/>
誰解乗舟㝷范蠡五湖烟水獨忘機<lb/>
　　　　　贈李将軍<lb/>
誰言荀羡愛功勲年少登壇衆所聞曾以能書稱内史<lb/>
又因明易號将軍金溝故事春長在玉軸遺圗火半焚<lb/>
<pb n="KR4c0077_SBCK_004-2b"/>
不學龍驤畫山水<hi>一作色</hi>醉郷無跡似閑雲<lb/>
　　　　　寒食日作<lb/>
紅深緑暗逕相交抱暖含春披紫𫀆綵索平時牆婉娩<lb/>
輕毬落處花寥梢窓中草色妬雞卵盤上芹泥憎燕巢<lb/>
自有玉樓芳意在不能騎馬度烟郊<lb/>
　　　　　李羽處士寄新醖走筆戯酬<lb/>
髙談有伴還成藪沉醉無期即是郷己恨流鶯欺謝客<lb/>
更将浮蟻與劉郎<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>前桞色分張緑窓外花枝借助香<lb/>
所恨玳筵紅燭夜草玄寥落近廻塘<lb/>
　　　　　郊居秋日有懐一二知己<lb/>
稻田鳬雁滿晴沙釣渚㱕來一徑斜門帯果林招邑吏<lb/>
井分𬞞圃属鄰家臯原寂歷垂禾穗桑竹參差映豆花<lb/>
<pb n="KR4c0077_SBCK_004-3a"/>
自笑謾懐經濟䇿不将心事許烟霞<lb/>
　　　　　題友人池亭<lb/>
月榭風亭繞曲池粉垣廻㸦瓦參差侵簾片白揺翻影<lb/>
落鏡愁紅寫倒枝鸂䳵刷毛花蕩漾鷺鶿拳足雪離披<lb/>
山翁醉後如相憶羽扇清罇我自知<lb/>
　　　　　南湖<lb/>
湖上㣲風入檻凉翻翻菱荇滿廻塘野船著岸偎春草<lb/>
水鳥帯波飛夕陽蘆葉有聲疑霧雨浪花無際似瀟湘<lb/>
飄然蓬艇東㱕客盡日相㸔憶楚郷<lb/>
　　　　　贈袁司録<hi>即丞相淮陽公之猶子與庭筠有舊</hi>
一朝辭滿有心期花發楊園雪壓枝劉尹故人諳徃事<lb/>
謝郎諸弟得新知金釵醉就胡姬畫玉管閑留洛客吹<lb/>
<pb n="KR4c0077_SBCK_004-3b"/>
記得襄陽耆舊語不堪風景峴山碑<lb/>
　　　　　題西明寺僧院<lb/>
曾識匡山遠法師低松片石對前墀為尋名畫來過院<lb/>
因訪閑人得㸔棋新鴈參差雲碧處寒鴉遼亂葉紅時<lb/>
自知終有張華識不向滄洲理釣絲<lb/>
　　　　　偶題<lb/>
㣲風和暖日鮮明草色迷人向渭城蜀客捲簾閑不語<lb/>
楚娥攀樹獨含情紅垂果蔕櫻桃重黄染花叢蝶粉輕<lb/>
自恨青樓無近信不将心事許卿卿<lb/>
　　　　　寄湘隂閻少府乞釣輪子<lb/>
釣輪形與月輪同獨繭和烟影似空若向三湘逄㕍信<lb/>
莫辭千里寄漁翁<graphic n="KR0963" url="https://raw.githubusercontent.com/kanripo/KR-Gaiji/master/images/KR0963.png" mimeType="image/png"/>聲夜滴松江雨菱葉秋傳鏡水風<lb/>
<pb n="KR4c0077_SBCK_004-4a"/>
終日垂鈎還有意尺書多在錦鱗中<lb/>
　　　　　哭王元𥙿<lb/>
聞說蕭郎逐逝川伯牙因此絶清絃桞邊猶憶紅<hi>一作青</hi>
騘影墳上俄生碧草烟篋裏詩書疑謝後夢中風皃似<lb/>
潘前他時若到相㝷處碧樹紅楼自宛然<lb/>
　　　　　法雲雙檜<lb/>
晉朝名軰此離群想對濃隂去住分題處尚㝷王内史<lb/>
畫時應是顧将軍長廊夜静聲疑雨古殿秋深影勝雲<lb/>
一下南臺到人世曉泉清籟更難聞<lb/>
　　　　　送陳嘏之候官兼簡李常侍<lb/>
縱得歩兵無緑蟻不縁勾漏有丹砂殷勤為報同袍友<lb/>
我亦無心似海查春服照塵連草色夜船聞雨滴蘆花<lb/>
<pb n="KR4c0077_SBCK_004-4b"/>
梅仙自是青雲客莫羡相如却到家<lb/>
　　　　　春日野行<lb/>
雨漲西塘金堤斜碧草芊芊晴吐芽野岸明媚山芍藥<lb/>
水田呌噪官蝦蟆鏡中有浪動菱蔓陌上無風飄桞花<lb/>
何事輕橈句溪客緑萍方好不㱕家<lb/>
　　　　　溪上行<lb/>
緑塘漾漾烟濛𪷟張翰此來情不窮雪羽䙰褷立倒影<lb/>
金鱗撥刺跳晴空風翻荷葉一向白雨濕蓼花千穗紅<lb/>
心羡夕陽波上客片時㱕夢釣船中<lb/>
　　　　　上翰林蕭舎人<lb/>
人間鵷鷺杳難從獨恨金扉直九重萬象晚歸仁夀鏡<lb/>
百花春隔景陽鐘紫微<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>動詞𥘉出紅蠟<hi>一作燭</hi>香殘誥<lb/>
<pb n="KR4c0077_SBCK_004-5a"/>
未封每過朱門愛庭樹一枝何日許相容<lb/>
　　　　　春日偶作<lb/>
西園一曲艶陽歌擾擾車塵負薜蘿自欲放懐猶未得<lb/>
不知經世竟如何夜聞猛雨判花盡寒戀重裘覺夢多<lb/>
釣渚別來應更好春風還為起㣲波<lb/>
　　　　　春夢宴罷寄宋夀先軰<lb/>
斜掩朱門花外鐘暁鶯時節好相逢窓間桃蘂宿粧在<lb/>
雨後牡丹春睡濃蘇小風姿迷下蔡馬卿才調似臨卭<lb/>
誰憐芳草生三徑參佐橋西陸士龍<lb/>
　　　　　馬嵬驛<lb/>
穆滿曾為物外遊六龍經此暫淹留返魂無驗青烟㓕<lb/>
埋血空生碧草愁香輦却㱕長樂橋曉鐘還下景陽樓<lb/>
<pb n="KR4c0077_SBCK_004-5b"/>
甘泉不復重相見誰道文成是故侯<lb/>
　　　　　知道溪君別業<lb/>
積潤初銷碧草新鳯陽晴日帶雕輪絲<hi>一作風</hi>飄弱桞平<lb/>
橋晚雪點寒梅小院春屏上樓臺陳後主鏡中金翠李<lb/>
夫人花房透露紅珠落蛺蝶雙飛護粉塵<lb/>
　　　　　奉天西佛寺<lb/>
憶昔狂童犯順年玊虬閑暇出甘泉宗臣欲舞千鈞劍<lb/>
追騎猶觀七寳鞭星背紫垣終掃地日歸黄道却當天<lb/>
至今南頓諸耆舊猶指榛蕪作弄田<lb/>
　　　　　題望苑驛<hi>東馬嵬西端正樹</hi>
弱桞千條杏一枝半含春雨半垂絲景陽寒井人難到<lb/>
長樂晨鐘鳥自知花影至今通博望樹名從此號相思<lb/>
<pb n="KR4c0077_SBCK_004-6a"/>
分明十二樓前月不向西陵照盛姬<lb/>
　　　　　寄分司元庻子兼呈元處士<lb/>
閉門髙卧莫長嗟水木凝暉属謝家緱嶺參差殘曉雪<lb/>
洛波清淺露晴沙劉公春盡蕪菁色華廐愁多苜蓿花<lb/>
月榭知君還悵望碧霄烟闊鴈行斜<lb/>
　　　　　題桞<lb/>
楊桞千條拂靣絲緑烟金穗不勝吹香隨静婉歌塵起<lb/>
影伴嬌饒舞䄂垂羌管一聲何處曲流鶯百囀最髙枝<lb/>
千門九陌花如雪飛過宫墻兩自知<lb/>
　　　　　和友人悼亡<lb/>
玉皃潘郎淚滿衣畫羅輕髩雨霏㣲紅蘭委露愁難盡<lb/>
白馬朝天望不㱕寳鏡塵昏鸞影在鈿筝絃㫁雁行稀<lb/>
<pb n="KR4c0077_SBCK_004-6b"/>
春風幾許傷情事碧草侵階粉蝶飛<lb/>
　　　　　李羽處士故里<lb/>
柳不成絲草帯烟海槎東去鶴㱕天愁腸㫁處春何限<lb/>
病眼開時月正圎花若有情還悵望水應無事莫潺湲<lb/>
終知此恨銷難盡辜負南華第一篇<lb/>
　　　　　却經商山寄昔同行友人<lb/>
曾讀逍遥第一篇爾來無處不恬然便同南郭能忘象<lb/>
兼笑東林學坐禪人事轉新花爛熳客程依舊水潺湲<lb/>
若敎猶作當時意應有垂絲在鬢邊<lb/>
　　　　　池塘七夕<lb/>
月出西南露氣秋綺羅河漢在斜溝楊家繍作鴛鴦幔<lb/>
張氏金為翡翠鈎香燭有花妨宿燕畫屏無睡待牽牛<lb/>
<pb n="KR4c0077_SBCK_004-7a"/>
萬家砧杵三篙水一夕横塘似舊遊<lb/>
　　　　　偶遊<lb/>
曲巷斜臨一水間小門終日不開關紅珠斗帳櫻桃熟<lb/>
金尾屏風孔雀閑雲髻㡬迷芳草蝶額黄無限夕陽山<lb/>
與君便是鴛鴦侣休向人間覔徃還<lb/>
　　　　　寄河南杜少尹<lb/>
十載㱕來髩未凋玳簮珠履見常僚豈関名利分榮路<lb/>
自有才華作慶霄鳥影參差經上苑騎聲相續過中橋<lb/>
夕陽亭畔山如畫應念田歌正寂寥<lb/>
　　　　　贈知音<lb/>
翠羽花冠碧樹雞未明先向短墻啼窓間謝女青蛾歛<lb/>
門外蕭郎白馬嘶星漢漸移庭竹影露珠猶綴野花迷<lb/>
<pb n="KR4c0077_SBCK_004-7b"/>
景陽宫裏鐘𥘉動不語垂鞭上桞隄<lb/>
　　　　　過陳琳墓<lb/>
曾於青史見遺文今日飄蓬過古墳詞客有靈應識我<lb/>
覇才無主始憐君石麟埋没蔵春草銅雀荒<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>對暮雲<lb/>
莫怪臨風倍惆悵欲将書劍學從軍<lb/>
　　　　　題崔公池亭舊遊<lb/>
皎鏡芳塘<graphic n="KR1341" url="https://raw.githubusercontent.com/kanripo/KR-Gaiji/master/images/KR1341.png" mimeType="image/png"/>蓞秋此來重見採蓮舟誰能不逐當年樂<lb/>
還恐添成異日愁紅艶影多風嫋嫋碧空雲㫁水悠悠<lb/>
<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>前依舊青山色盡日無人獨上樓<lb/>
　　　　　囘中作<lb/>
蒼莽寒空遠色愁嗚嗚戍角上髙樓呉姬怨思吹雙管<lb/>
燕客悲歌別<hi>一作動</hi>五侯千里關山邊草暮一星烽火朔<lb/>
<pb n="KR4c0077_SBCK_004-8a"/>
雲秋夜來霜重西風起隴水無聲凍不流<lb/>
　　　　　西江上送漁父<lb/>
却逐嚴光向若耶釣輪菱棹寄年華三秋梅雨愁楓葉<lb/>
一夜<graphic n="KR0963" url="https://raw.githubusercontent.com/kanripo/KR-Gaiji/master/images/KR0963.png" mimeType="image/png"/>舟宿葦花不見水雲應有夢偶隨鷗鳥<hi>一作鷺</hi>便<lb/>
成家白蘋風起楼船暮江燕雙雙五兩斜<lb/>
　　　　　經故秘書崔監揚州南塘舊居<lb/>
昔年曾識范安成松竹風姿鶴性情西掖曙河横漏響<lb/>
北山秋月照江聲乗舟覓吏經輿縣為酒求官得歩兵<lb/>
千頃水流通故墅至今留得謝公名<lb/>
　　　　　七夕<lb/>
鵲歸燕去兩悠悠青瑣西南月似鈎天上歲時星右轉<lb/>
世間離别水東流金風入樹千門夜銀漢横空萬象秋<lb/>
<pb n="KR4c0077_SBCK_004-8b"/>
蘇小廻塘通桂檝未應清淺隔牽牛<lb/>
　　　　　題韋籌愽士草堂<lb/>
玄晏先生己白頭不隨鴛鷺狎群鷗元卿謝免開三徑<lb/>
平仲朝歸卧一裘醉後獨知殷甲子病來猶作晉春秋<lb/>
滄浪未濯塵纓在野水無情處處流<lb/>
　　　　　和友人題壁<lb/>
冲尚猶來出範圍肯将經<hi>一作輕</hi>世作風徽三台位缺嚴<lb/>
陵卧百戰功髙范蠡㱕自欲一鳴驚鶴寢不應孤憤學<lb/>
牛衣西州未有㸔棋暇澗戸何由得掩扉<lb/>
　　　　　春日将欲東㱕寄新及第苗紳先軰<lb/>
㡬年辛苦與君同得䘮悲歡盡是空猶喜故人先折桂<lb/>
自憐覊客尚飄蓬三春月照千山道十日花開一夜風<lb/>
<pb n="KR4c0077_SBCK_004-9a"/>
知有杏園無路入馬前惆悵滿枝紅<lb/>
　　　　　經李徴君故居<lb/>
露濃烟重草萋萋樹映䦨杆桞拂隄一院落花無客醉<lb/>
五更殘月有鶯啼芳筵想像情難盡故榭荒凉路己迷<lb/>
惆悵羸驂徃來慣每經門巷亦長嘶<lb/>
　　　　　送崔郎中赴幕<lb/>
一別黔巫似㫁絃故交東去更悽然心遊目送三千里<lb/>
雨散雲飛二十年發跡豈勞天上桂属詞還得幕中蓮<lb/>
相思休話長安遠江月隨人處處圎<lb/>
　　　　　經舊遊<lb/>
珠箔金鈎對綵橋昔年於此見嬌饒香燈悵望飛瓊鬢<lb/>
凉月慇懃碧玉簫屏倚故窓山六扇桞垂寒砌露千條<lb/>
<pb n="KR4c0077_SBCK_004-9b"/>
壊墻經雨蒼苔遍拾得當時舊翠翹<lb/>
　　　　　老君廟<lb/>
紫氣氤氲捧半巖蓮峯仙掌共巉巉廟前晚色連寒水<lb/>
天外斜陽帶遠帆百二關山扶玉座五千文字閟瑶緘<lb/>
自憐金骨無人識知有飛龜在石凾<lb/>
　　　　　過五丈原<lb/>
鐵馬雲鵰乆絶塵桞隂髙壓漢營春天晴殺氣屯關右<lb/>
夜半妖星照渭濵下國卧龍空寤主中原逐鹿不因<hi>一作由</hi>
人象床錦<hi>一作寳</hi>帳無言語從此譙周是老臣<lb/>
　　　　　和友人傷歌姬<lb/>
月缺花殘莫愴然花須終發月終圎更能何事銷芳念<lb/>
亦有濃華委逝川一曲艶歌留婉轉九原春草妬嬋娟<lb/>
<pb n="KR4c0077_SBCK_004-10a"/>
王孫莫學多情客自古多情損少年<lb/>
　　　　　山中與諸道友夜坐聞邊防不寜因示同<lb/>
　　　　　志<lb/>
龍<graphic n="KR3602" url="https://raw.githubusercontent.com/kanripo/KR-Gaiji/master/images/KR3602.png" mimeType="image/png"/>鐵馬犯烟塵跡近群鷗意倍親風卷蓬根屯戊己<lb/>
月移松影守庚申韜鈐豈足為經濟巖壑何嘗是隠淪<lb/>
心許故人知此意古來知者竟誰人<lb/>
　　　　　祕書省有賀監知章草題詩筆力遒健風<lb/>
　　　　　尚髙遠拂塵㝷玩因有此作<lb/>
越溪漁客賀知章任逹憐才愛酒狂鸂䳵葦花隨釣艇<lb/>
蛤蜊菰菜夢橫塘幾年凉月拘華省一宿秋風憶故郷<lb/>
榮路脫身終自得福庭廻首莫相忘出籠鸞鶴㱕遼海<lb/>
落筆龍蛇滿壊墻李白死來無醉客可憐神彩弔殘陽<lb/>
<pb n="KR4c0077_SBCK_004-10b"/>
　　　　　題裴晉公林亭<lb/>
謝傅林亭暑氣㣲山丘零落閟音徽東山終為蒼生起<lb/>
南浦虗言白首㱕池鳯己傳春水浴渚禽猶帶夕陽飛<lb/>
悠然到此忘情處一日何妨有萬機<lb/>
温庭筠詩集卷第四<lb/>
</p>
<p>
</p>
  </div>
<div> <lb/>
    <p>
<pb n="KR4c0077_SBCK_005-1a"/>
温庭筠詩集卷第五<lb/>
　　　　　車駕西遊因而有作<lb/>
宣曲長楊瑞氣凝上林狐兔待秋鷹誰将詞賦陪雕輦<lb/>
寂寞相如卧茂陵<lb/>
　　　　　傷温徳彛<lb/>
昔年戎虜犯榆関一敗龍城疋馬還侯印不聞封李廣<lb/>
他人丘壟似天山<lb/>
　　　　　贈少年<lb/>
江海相逢客恨多秋風葉下洞庭波酒酣夜別淮隂市<lb/>
月照髙楼一曲歌<lb/>
　　　　　夏中病痁作<lb/>
山鬼揚威正氣愁便辭珍簟襲狐裘西牕一夕悲人事<lb/>
<pb n="KR4c0077_SBCK_005-1b"/>
團扇無情不待秋<lb/>
　　　　　贈鄭徴君家匡山首春與丞相賛皇公遊<lb/>
一抛蘭棹逐燕鴻曾向江湖識謝公每到朱門還悵望<lb/>
故山多在畫屏中<lb/>
　　　　　題友人居<lb/>
盡日松堂㸔畫圖綺䟽岑寂似清都若敎烟水無鷗鳥<lb/>
張翰何由到五湖<lb/>
　　　　　題李相公　勑賜錦屏風<lb/>
豐沛曾為社稷臣賜書名畫墨猶新幾人同保山河誓<lb/>
獨自栖栖九陌塵<lb/>
　　　　　蔡中郎墳<lb/>
古墳零落野花春聞說中郎有後身今日愛才非昔日<lb/>
<pb n="KR4c0077_SBCK_005-2a"/>
莫抛心力作詞人<lb/>
　　　　　元處士池上<lb/>
蓼穂茭叢思蟪蛄水螢江鳥滿烟蒲愁紅一片風前落<lb/>
池上秋波似五湖<lb/>
　　　　　華隂韋氏林亭<lb/>
自有林亭不得閑陌塵官樹是非間終南長<hi>一作祇</hi>在茅<lb/>
<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>外別向人間㸔華山<lb/>
　　　　　寄裴生乞釣鈎<lb/>
一隨菱棹謁王侯深愧移文負釣舟今日太湖風色好<lb/>
却将詩句乞魚鈎<lb/>
　　　　　長安春晚二首<lb/>
曲江春半日遲遲正是王孫悵望時杏花落盡不歸去<lb/>
<pb n="KR4c0077_SBCK_005-2b"/>
江上東風吹桞絲<lb/>
四方無事太平年萬象鮮明禁火前九重細雨惹春色<lb/>
輕染龍池楊桞烟<lb/>
　　　　　三月十八日雪中作<lb/>
芍藥薔薇語早梅不知誰是艶陽才今朝領得東<hi>一作春</hi>
風意不復饒君雪裏開<lb/>
　　　　　咸陽值雨<lb/>
咸陽橋上雨如懸萬點空𪷟隔釣船還似洞庭春水色<lb/>
晚雲将入岳陽天<lb/>
　　　　　贈彈筝人<lb/>
天寳年中事玉皇曾将新曲敎寜王鈿蟬金鴈皆<hi>一作今</hi>
零落一曲伊州淚萬行<lb/>
<pb n="KR4c0077_SBCK_005-3a"/>
　　　　　瑶瑟怨<lb/>
冰簟銀床夢不成碧天如水夜雲輕雁聲遠過<hi>一作向</hi>瀟<lb/>
湘去十二樓中月自明<lb/>
　　　　　題端正樹<lb/>
路傍佳樹碧雲愁曽侍金輿幸驛樓草木榮枯似人事<lb/>
緑隂寂寞漢陵秋<lb/>
　　　　　渭上題三首<lb/>
吕公榮逹子陵㱕萬古烟波繞釣磯橋上一通名利迹<lb/>
至今江鳥背人飛<lb/>
目極雲霄思浩然風帆一片水連天輕橈便是東㱕路<lb/>
不肯忘機作釣船<lb/>
烟水何曾息世機暫時相向亦依依所嗟白首磻磎叟<lb/>
<pb n="KR4c0077_SBCK_005-3b"/>
一下漁舟更不歸<lb/>
　　　　　經故翰林袁學士居<lb/>
劔逐驚波玉委塵謝安門下更何人西州城外花千樹<lb/>
盡是羊曇醉後春<lb/>
　　　　　題城南杜邠公林亭<hi>時公鎭淮南自西蜀移節</hi>
卓氏壚前金線桞隨家隄畔錦帆風貪爲兩地分霖雨<lb/>
不見池蓮照水紅<lb/>
　　　　　夜㸔牡丹<lb/>
髙低深淺一欄紅把火殷勤遶露叢希逸近來成懶病<lb/>
不能容易向春風<lb/>
　　　　　宿城南亡友別墅<lb/>
水流花落歎浮生又伴遊人宿杜城還似昔年殘夢裏<lb/>
<pb n="KR4c0077_SBCK_005-4a"/>
透簾斜月獨聞鶯<lb/>
　　　　　過分水嶺<lb/>
溪水無情似有情入山三日得同行嶺頭便是分頭處<lb/>
惜別潺湲一夜聲<lb/>
　　　　　鄠杜郊居<lb/>
槿籬芳援近樵家壠麥青青一逕斜寂寞遊人寒食後<lb/>
夜來風雨送梨花<lb/>
　　　　　題河中紫極宫<lb/>
昔年曾伴玉眞遊每到仙宫即是秋曼倩不埽花落盡<lb/>
滿叢烟露月當楼<lb/>
　　　　　四皓<lb/>
商於六里便成功一寸沉機萬古同但得戚姬甘定分<lb/>
<pb n="KR4c0077_SBCK_005-4b"/>
不應眞有紫芝翁<lb/>
　　　　　贈張鍊師<lb/>
丹溪藥盡變金骨清洛月寒吹玉笙他日隠居無訪處<lb/>
碧桃花發水縱横<lb/>
温庭筠詩集卷第五<lb/>
</p>
<p>
</p>
  </div>
<div> <lb/>
    <p>
<pb n="KR4c0077_SBCK_006-1a"/>
温庭筠詩集卷第六<lb/>
　　　　　開成五年秋以抱疾郊野不得與郷計偕<lb/>
　　　　　至王府将議遐適隆冬自傷因書懐奉寄<lb/>
　　　　　殿院徐侍御察院陳李二侍御囘中蘇端<lb/>
　　　　　公鄠縣韋少府兼呈袁郊苗紳李逸四友<lb/>
　　　　　人一百韻<lb/>
逸足皆先路窮郊獨向隅頑童逃廣桞羸馬卧平蕪黄<lb/>
卷嗟誰問朱絃偶自娯鹿鳴皆綴士雌伏竟非夫菜地<lb/>
荒遺野爰田失故都<hi>予先祖國朝公相晉陽佐命食采于并汾也</hi>亡羊猶愽<lb/>
簺牧馬倦呼盧奕世參周禄承家學魯儒功庸留劒舄<lb/>
銘戒在槃盂經濟懐良畫行蔵識遠圖未能鳴楚玉空<lb/>
欲握隋珠定爲魚縁木曾因兔守株五車堆縹帙三逕<lb/>
<pb n="KR4c0077_SBCK_006-1b"/>
闔繩樞適與群英集将期善賈沽葉龍圖夭矯燕䑕笑<lb/>
盧胡賦分知前定寒心畏厚誣躡塵追慶忌操劍學班<lb/>
輸文囿陪多士神州試大巫對雖希鼓瑟名亦濫吁竽<lb/>
<hi>予去秋試京兆薦名居其副</hi>正使猜奔競何嘗計有無鎦惔虗訪覔<lb/>
王覇竟揶揄市義虗焚劵關譏謾弃繻至言今信矣㣲<lb/>
尚亦悲夫白雪調歌響清風樂舞雩脅肩難黽勉搔首<lb/>
易嗟吁角勝非能者推賢見射乎兕觥増恐悚杯水失<lb/>
錙銖粉垜收丹采金髇隠僕姑垂櫜羞盡爵揚觶辱彎<lb/>
弧虎拙休言畫龍希莫學屠轉蓬隨欵叚耘草闢墁<hi>莫干反</hi>
壚受業郷名鄭蔵機谷號愚質文精等貫琴筑韻相須<lb/>
築室連中野誅茅接上腴葦花綸虎落松癭闘欒櫨静<lb/>
語鶯相對閑眠鶴浪俱蘂多勞蝶翅香酷墜蜂鬚芳草<lb/>
<pb n="KR4c0077_SBCK_006-2a"/>
迷三島澄波似五湖躍魚翻藻荇愁鷺睡葭蘆暝渚蔵<lb/>
鸂䳵幽屏卧鷓鴣苦辛隨藝<hi>一作勤</hi>殖甘㫖仰樵蘇笑語<lb/>
空懐橘窮愁亦據梧尚能甘半菽非敢薄生芻釣石封<lb/>
蒼蘚芳蹊艶<hi>一作絶</hi>絳跗樹蘭畦繚繞穿竹路縈紆機杼<lb/>
非桑女林園異木奴横竿窺赤鯉持翳望青鸕泮水思<lb/>
芹味瑯瑘得稲租杖輕藜擁腫衣破芰披敷芳意憂鶗<lb/>
鴂愁聲覺蟪蛄短<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>喧語燕髙木墮飢鼯事迫離幽墅<lb/>
貧牽犯畏途愛憎防杜摯悲歎似楊朱旅食常過衛羇<lb/>
遊欲渡瀘塞歌傷督䕶邊角思單于堡戍標槍槊關河<lb/>
鏁舳艫威容尊大樹刑法避秋荼遠目窮千里㱕心寄<lb/>
九衢寝甘誠繫滯漿饋貴睢盱懐刺名先遠干時道自<lb/>
孤齒牙頻激發簦笈尚﨑嶇蓮府侯門貴霜臺帝命俞<lb/>
<pb n="KR4c0077_SBCK_006-2b"/>
驥蹄初躡景鵬翅欲搏扶寓直廻驄馬分曹對暝烏百<lb/>
神歆髣髴孤竹韻含糊鳯闕分班立鴛行竦劍趨觸邪<lb/>
承宻勿持法奉訏謨鳴玉鏘登降衝牙響曳婁<hi>一作裾</hi>祀<lb/>
親和氏璧香近博山罏瑞景森瓊樹輕氷瑩玉壺豸冠<lb/>
簮鐡柱螭首對金鋪内史書千卷将軍畫一厨眼明驚<lb/>
氣象心死伏規模豈意觀文物何勞琢碔玞草肥牧騕<lb/>
褭苔澁淬昆吾郷思巢枝鳥年華過隙駒銜恩空抱影<lb/>
酬徳未捐軀時軰推良友家聲繼令圖致身傷短翮<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>
首顧疲駑班馬方齊騖陳雷亦並驅昔皆言爾志今亦<lb/>
畏吾徒有氣干牛斗無人辨轆轤客來斟緑蟻妻試踏<lb/>
青蚨積毁方銷骨㣲瑕懼掩瑜蛇矛猶轉戰魚服自囚<lb/>
拘欲就欺人事何能逭鬼誅是非迷覺夢行役議秦呉<lb/>
<pb n="KR4c0077_SBCK_006-3a"/>
凛冽風埃惨蕭條草木枯低徊傷志氣䝉犯變肌膚旅<lb/>
鴈唯聞呌飢鷹不待呼夢梭抛促織心繭學蜘蛛寜復<lb/>
機難料庸非信未孚激揚銜箭虎疑懼聴冰狐處己将<lb/>
營窟論心若合符浪言輝棣蕚何所託葭莩喬木能求<lb/>
友危巢莫嚇雛風華飄領䄂詩禮拜衾襦欹枕情何苦<lb/>
同舟道豈殊放懐親蕙芷收迹異桑榆贈遠聊攀桞裁<lb/>
書欲截蒲瞻風無限淚廻首更踟蹰<lb/>
　　　　　感舊陳情五十韻獻淮南李僕射<lb/>
嵇紹垂髫日山濤筮仕年琴罇陳座上紈綺拜床前鄰<lb/>
里纔三徙雲霄已九遷感深情戃怳言發淚潺湲憶昔<lb/>
龍圗盛方今鶴羽全桂枝香可襲楊葉舊頻穿玉籍標<lb/>
人瑞金丹化地仙賦成攅筆寫歌出滿城傳既矯排虗<lb/>
<pb n="KR4c0077_SBCK_006-3b"/>
翅将持造物權萬靈思鼓鑄群品待陶甄視草絲綸出<lb/>
持綱雨露懸法行黄道内居近翠華邊書跡臨湯鼎吟<lb/>
聲接舜絃白麻紅燭夜清漏紫㣲天雷電隨神筆魚龍<lb/>
落彩牋閑宵陪雍畤清暑在甘泉耿介非持禄優游是<lb/>
養賢冰清臨百粤風靡化三川委寄崇推轂威儀壓控<lb/>
弦梁園提彀騎淮水換戎旃照日青油濕迎風錦帳鮮<lb/>
黛蛾陳二八珠履列三千舞轉廻紅袖歌愁歛翠鈿滿<lb/>
堂開照耀分座儼嬋娟油額芙蓉帳香塵玳瑁筵繡旗<lb/>
隨影合金陣似波旋緹幕深廻㸦<hi>一作訝</hi>朱門暗接連彩<lb/>
虬蟠畫㦸花馬立金鞭有客将誰託無媒竊自憐抑揚<lb/>
中散曲漂泊孝亷船未展干時䇿徒抛負郭田轉蓬猶<lb/>
邈爾懐橘更澘然投足乖蹊徑冥心向簡編未知魚躍<lb/>
<pb n="KR4c0077_SBCK_006-4a"/>
地空媿鹿鳴篇<hi>予嘗忝京兆薦名居其副</hi>稷下期方至漳濵病未痊<lb/>
<hi>二年抱疾不赴郷薦試有司</hi>定非籠外鳥眞是殻中蟬蕙逕鄰幽澹<lb/>
荆扉興静便草堂苔點點𬞞囿水濺濺釣罷溪雲重樵<lb/>
歸澗月圎懶多成宿疢愁甚似春眠木直終難怨膏明<lb/>
只自煎鄭郷空徤羡陳榻未招延旅食逄春盡覊遊為<lb/>
事穿宦無毛義檄婚乏阮脩錢冉弱營中桞披敷幕下<lb/>
蓮儻能容委質非敢望差肩澁劍猶堪淬餘朱㦯可研<lb/>
從師當鼔篋窮理乆忘筌折簡能榮瘁遺簮莫弃捐韶<lb/>
光如見借寒谷變風煙<lb/>
　　　　　題翠㣲寺二十二韻<hi>太宗升遐之所</hi>
邠土初成邑虞賔竟讓王乾符春得位天弩夜收鋩偃<lb/>
息齊三代優游念四方萬靈扶正寢千嶂抱重崗幽石<lb/>
<pb n="KR4c0077_SBCK_006-4b"/>
歸階陛喬柯入棟梁火雲如沃雪湯殿似含霜澗籟添<lb/>
仙曲巖花借御香野麋陪獸舞林鳥逐鴛行鏡寫三秦<lb/>
色窓揺八水光問雲徴楚女疑粉試何郎蘭芷承雕輦<lb/>
杉蘿入畫堂受朝松露曉頒朔桂烟凉嵐濕金鋪外溪<lb/>
鳴錦幄傍倚絲憂漢祖持璧告秦皇短景催風馭長星<lb/>
属羽觴儲君猶問䜿元老己登床鶴盖趨平樂雞人下<lb/>
建章龍髯悲滿眼螭首淚沾裳疊鼓嚴靈仗吹笙送夕<lb/>
陽㫁泉辭劍珮昏日伴旗常遺廟青蓮在頺垣碧草芳<lb/>
無因奏韶濩流涕對幽篁<lb/>
　　　　　過孔北海墓二十韻<lb/>
撫事如神遇臨風獨涕零墓平春草緑碑折古苔青珪<lb/>
玉埋英氣山河孕炳靈發言驚辯囿撝翰動文星藴䇿<lb/>
<pb n="KR4c0077_SBCK_006-5a"/>
期干世持權欲反經激揚思壮志流落歎頽齡惡木人<lb/>
皆息貪泉我獨醒輪轅無匠石刀几有庖丁碌碌迷藏<lb/>
器規規守挈瓶憤容凌鼎鑊公議動朝廷故國将辭寵<lb/>
危邦竟緩刑鈍工磨白璧凡石礪青萍掲日昭東夏搏<lb/>
風滯北溟後塵遵軌轍前席詠儀形木秀當憂悴弦傷<lb/>
不底寜矜誇遭尺鷃光彩困飛螢白羽留談柄清風襲<lb/>
徳馨鸞凰嬰雪刃狼虎犯雲屏蘭蕙荒遺址榛蕪蔽舊<lb/>
坰轘轅近<hi>一作遠</hi>沂水何事戀明廷<lb/>
　　　　　過華清宫二十二韻<lb/>
憶昔開元日承平事勝遊貴妃專寵幸天子富春秋月<lb/>
白霓裳殿風乾羯鼓楼闘雞花蔽膝騎馬玉搔頭繍轂<lb/>
千門妓金鞍萬戸侯薄雲欹雀扇輕雪犯貂裘過客聞<lb/>
<pb n="KR4c0077_SBCK_006-5b"/>
韶濩居人識冕旒氣和春不覺煙暖霽難收細<hi>一作澁</hi>浪<lb/>
㴠瑶甃晴陽上綵斿卷衣輕鬂懶窺鏡淡蛾羞屏掩芙<lb/>
蓉帳簾褰玳瑁鈎重瞳分渭曲纎手指神州御案迷萱<lb/>
草天𫀆妬石榴深巖蔵浴鳯鮮隰媚潜虬不料邯鄲蝨<lb/>
俄成即墨牛劍鋒揮太皥旗熖拂蚩尤内嬖陪行在孤<lb/>
臣預坐籌瑶簮遺翡翠霜仗駐驊騮艶笑雙飛㫁香魂<lb/>
一哭休早梅悲蜀道髙樹隔昭丘朱閣重霄近蒼厓萬<lb/>
古愁至今湯殿水嗚咽縣前流<lb/>
　　　　　洞户二十二韻<lb/>
洞戸連珠網方䟽隠碧潯燭盤烟墜燼簾壓月通隂粉<lb/>
白仙郎署霜清玉女砧醉郷髙窈窈棋陣静愔愔素手<lb/>
琉璃扇玄髫玳瑁簮昔邪㸔寄迹梔子詠同心樹列千<lb/>
<pb n="KR4c0077_SBCK_006-6a"/>
秋勝楼懸七夕針舊詞翻白紵新賦換黄金唳鶴調蠻<lb/>
鼓驚蟬應寳琴舞疑繁易度歌轉㫁難尋露委花相妬<lb/>
風欹桞不禁橋彎雙表逈池漲一篙深清蹕傳恢囿黄<lb/>
旗幸上林神鷹參翰苑天馬破蹄涔武庫方題品文園<lb/>
有<hi>一作自</hi>好音朱莖殊菌蠢丹桂欲蕭森黼帳廻瑶席華<lb/>
燈對錦衾畫圗驚走<hi>一作畏</hi>獸書帖得來禽河曙秦楼映<lb/>
山晴魏闕臨緑<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>逄趙后青鏁見王沉任逹嫌孤憤踈<lb/>
慵倦九箴若為南遁客猶作卧龍吟<lb/>
温庭筠詩集卷第六<lb/>
<pb n="KR4c0077_SBCK_006-6b"/>
</p>
<p>
</p>
  </div>
<div> <lb/>
    <p>
<pb n="KR4c0077_SBCK_007-1a"/>
温庭筠詩集卷第七<lb/>
　　　　　送洛南李主簿<lb/>
想君秦塞外應見楚山青槲葉曉迷路枳花春滿庭禄<lb/>
優仍侍膳官散得專經子敬懐愚谷㱕心在翠屏<lb/>
　　　　　巫山神女廟<lb/>
黯黯閉宫殿霏霏䕃薛蘿曉峰眉上色春水臉前波古<lb/>
樹芳菲盡扁舟離恨多一叢斑竹夜環珮響如何<lb/>
　　　　　地肺山春日<lb/>
苒苒花明岸涓㳙水遶山幾時抛俗事來共白雲閑<lb/>
　　　　　題陳處士幽居<lb/>
松軒塵外客髙枕自蕭踈雨後苔侵井霜來葉滿渠閑<lb/>
㸔鏡湖畫時得越僧書若待前溪月誰人伴釣魚<lb/>
<pb n="KR4c0077_SBCK_007-1b"/>
　　　　　握柘詞<lb/>
楊桞縈橋緑玫瑰拂地紅繡衫金騕褭花髻玉瓏璁宿<lb/>
雨香潜潤春流水暗通畫楼𥘉夢㫁曉日照湘風<lb/>
　　　　　題盧處士山居<lb/>
西溪問樵客遥識<hi>一作指</hi>楚人家古樹老連石急泉清露<lb/>
沙千峰隨雨暗一逕入雲斜日暮雀飛散滿庭<graphic n="KR1593" url="https://raw.githubusercontent.com/kanripo/KR-Gaiji/master/images/KR1593.png" mimeType="image/png"/>麥花<lb/>
　　　　　初秋寄友人<lb/>
閑夢正悠悠凉風生竹樓夜琴如欲雨曉簟覺新秋獨<lb/>
鳥楚山逺一蟬関樹愁慿将離别恨江外問同遊<lb/>
　　　　　題豐安里王相林亭二首<hi>公明太玄經</hi>
花竹有薄埃嘉遊集上才白蘋安石渚紅葉子雲臺朱<lb/>
户雀羅設黄門馭騎來不知淮水濁丹藕為誰開<lb/>
<pb n="KR4c0077_SBCK_007-2a"/>
偶到烏衣巷含情更惘然西州曲堤桞東府舊池蓮星<lb/>
坼悲元老雲㱕送墨仙誰知濟川檝今作野人船<lb/>
　　　　　早秋山居<lb/>
山近覺寒早草堂霜氣晴樹凋窓有日池滿水無聲果<lb/>
落見猿過葉乾聞鹿行素琴機慮静空伴夜泉清<lb/>
　　　　　和友人盤石寺逢舊友<lb/>
楚寺上方宿滿堂皆舊遊月溪逄遠客姻浪有㱕舟江<lb/>
館白蘋夜水關紅葉秋西風吹暮雨汀草更堪愁<lb/>
　　　　　送人南遊<lb/>
送君遊楚國江浦樹蒼然沙浄有波跡岸平多草姻角<lb/>
悲臨海郡月到渡淮船唯以一盃酒相思髙楚天<lb/>
　　　　　贈鄭處士<lb/>
<pb n="KR4c0077_SBCK_007-2b"/>
飄然隨釣艇雲水是生涯紅葉下荒井碧梧侵古槎醉<lb/>
收陶令菊貧賣邵平瓜更有相期處南籬一樹花<lb/>
　　　　　江岸即事<lb/>
水容侵古岸峰影度青蘋廟竹唯聞鳥江帆不見人雀<lb/>
聲花外暝客思桞邊春別恨轉難盡行行汀草新<lb/>
　　　　　贈隠者<lb/>
茅堂對薇蕨爐暖一裘輕醉後楚山夢覺來春鳥聲採<lb/>
茶溪樹緑煑藥石泉清不問人間事忘機過此生<lb/>
　　　　　渚宫晚春寄秦地友人<lb/>
風華己眇然獨立思江天鳬雁野塘水牛羊春草烟秦<lb/>
原曉重叠灞浪夜潺湲今日思㱕客愁容在鏡懸<lb/>
　　　　　碧澗驛曉思<lb/>
<pb n="KR4c0077_SBCK_007-3a"/>
香燈伴殘夢楚國在天涯月落子規歇滿庭山杏花<lb/>
　　　　　送并州郭書記<lb/>
賔筵得嘉客侯印有光輝候騎不傳箭廻文空上機塞<lb/>
塵<hi>一作城</hi>收馬去烽火射騅㱕惟有嚴家瀬冋環逕草㣲<lb/>
　　　　　贈越僧二首<lb/>
世機銷已盡巾屨亦飄然一室故山月滿缾秋澗泉禪<lb/>
庵過㣲雪郷寺隔寒姻應共白蓮客相期松桂前<lb/>
蘭亭舊都講今日意如何有樹関深院無塵到淺莎僧<lb/>
居隨處好人事出門多不及新春雁年年鏡水波<lb/>
　　　　　詠山雞<lb/>
萬壑動晴景山禽凌翠㣲繡翎翻草去紅觜啄花歸巢<lb/>
暖碧雲色影孤清鏡輝不知春樹伴何處又分飛<lb/>
<pb n="KR4c0077_SBCK_007-3b"/>
　　　　　清旦題採藥翁草堂<lb/>
幽人㝷藥徑來自曉雲邊衣濕术花雨語成松嶺烟觧<lb/>
藤開澗戸踏石過溪泉林外晨光動山昏鳥滿天<lb/>
　　　　　商山早行<lb/>
晨起動征鐸客行悲故郷雞聲茅店月人跡板橋霜槲<lb/>
葉落山路枳花明驛墻因思杜陵夢鳬雁滿廻塘<lb/>
　　　　　題竹谷神祠<lb/>
蒼蒼松竹晚一徑入荒祠古樹風吹馬虗廊日照旗烟<lb/>
煤朝奠處風雨夜㱕時寂寞湖東客空㸔蔣帝碑<lb/>
　　　　　途中有懐<lb/>
驅車何日閑擾擾路岐間歲暮自多感客程殊未還亭<lb/>
臯汝陽道風雪穆陵関臘後寒梅發誰人在故山<lb/>
<pb n="KR4c0077_SBCK_007-4a"/>
　　　　　經李處士杜城別業<lb/>
憶昔㡬遊集今來倍歎傷百花情易老一笑事難忘白<lb/>
社已蕭索青楼空艶陽不閑雲雨夢猶欲過髙唐<lb/>
　　　　　登李羽士東楼<lb/>
經客有餘音他年終故林髙楼本危睇凉月更傷心此<lb/>
意竟難拆伊人成古今流塵其可欲非復嬾鳴琴<lb/>
　　　　　題僧㤗恭院二首<lb/>
昔歲東林下深公識姓名爾來辭半偈空復歎勞生憂<lb/>
患慕禪味寂寥遺世情所㱕心自得何事倦塵纓<lb/>
㣲生竟勞止晤言猶是非出門還有淚㸔竹暫忘機爽<lb/>
氣三秋近浮生一笑稀故山松菊在終欲掩荆扉<lb/>
　　　　　西遊書懐<lb/>
<pb n="KR4c0077_SBCK_007-4b"/>
渭川通野戍有路上桑乾獨鳥青天暮驚麏赤燒殘髙<lb/>
秋辭故國昨日夢長安客意自如此非關行路難<lb/>
　　　　　送人東遊<lb/>
荒戍落黄葉浩然離故關髙風漢陽渡初日郢門山江<lb/>
上幾人在天涯孤棹還何當重相見罇酒慰離顔<lb/>
　　　　　寄山中友人<lb/>
惟昔有㱕趣今兹固願言嘯歌成徃事風雨坐凉軒時<lb/>
物信佳節歲華非故園固知春草色何意為王孫<lb/>
　　　　　偶題<lb/>
孔雀眠髙閣櫻桃拂短<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>畫明金冉冉筝語玉纎纎細<lb/>
雨無妨燭輕寒不隔簾欲将紅錦叚因夢寄江淹<lb/>
　　　　　贈考功盧郎中<lb/>
<pb n="KR4c0077_SBCK_007-5a"/>
白首方辭滿荆扉對渚田雪中無陋巷醉後似當年一<lb/>
笈負山藥兩缾携澗泉夜來風浪起何處認漁船<lb/>
　　　　　題蕭山廟<lb/>
故道木隂濃荒祠山影東杉松一庭雨幡盖滿堂風客<lb/>
奠曉莎濕馬嘶秋廟空夜深　歇龍入古潭中<lb/>
　　　　　春日寄岳州李貟外二首<lb/>
苒弱楼前桞輕空花外忩蝶髙飛有伴鶯早語無雙剪<lb/>
勝裁春字開屏見暁江從來共情戰今日欲㱕降<lb/>
從小識賔卿恩深若弟兄相逢在何日此别不勝情紅<lb/>
粉座中客綵斿江上城尚平婚嫁累無路逐雙旌<lb/>
　　　　　和叚少常柯古<lb/>
稱觴慙座客懐刺即門人素尚寜知貴清談不厭貧野<lb/>
<pb n="KR4c0077_SBCK_007-5b"/>
梅江上晚隄桞雨中春未報淮南詔何勞問白蘋<lb/>
　　　　　海榴<lb/>
海榴開似火先解報春風葉亂裁牋緑花冝挿髻紅蠟<lb/>
珠攅作蔕緗綵剪成叢鄭驛多㱕思相期一笑同<lb/>
　　　　　李先生別墅望僧舎寳刹因作雙韻聲<lb/>
棲息消心象<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>楹溢艶陽簾櫳蘭露落鄰里桞林凉髙<lb/>
閣過空谷孤竿隔古岡潭廬同淡蕩髣髴復芬芳<lb/>
　　　　　敷水小桃盛開因作<lb/>
敷水小橋東姢姢照露叢所嗟非勝地堪恨是春風二<lb/>
月艶陽節一枝惆悵紅定知留不住吹落路塵中<lb/>
温庭筠詩集卷第七<lb/>
</p>
<p>
</p>
  </div>
        </body>
</text>\m</TEI>
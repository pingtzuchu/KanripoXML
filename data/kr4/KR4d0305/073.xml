<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_073-1a"/>
重校鶴山先生大全文集卷之七十四<lb/>
墓誌碑銘<lb/>
　　　觀文殿學士左通奉大夫贈特進謚文靖朱<lb/>
　　　公神道碑<lb/>
共惟髙宗皇帝聦睿神武格知天心自大難甫平<lb/>
深惟國本之未建乃紹興元年四月戊申以至和故<lb/>
事面諭宰臣宗尹等厥旣得人是爲孝宗皇帝由<lb/>
是詔書數下聖意益白紹興末詔御史中丞朱公倬<lb/>
知貢舉舉人劉朔論賈誼通逹國體在於豫建太子<lb/>
公擢爲第一公平時造膝未嘗不反覆及此至是以<lb/>
典舉復命又論奏乆之上再三稱善由是𬒳遇迨建<lb/>
<pb n="KR4d0305_SBCK_073-1b"/>
王正名從幸時惟陳文㳟公與公實左右髙皇事<lb/>
無小大必以諮問矧揖遜大事葢孰聞之三十二年春<lb/>
二月髙皇還自金陵公以季及七十引禮律求謝<lb/>
手書不允請至三四　髙皇諭之曰卿風采誠未復<lb/>
舊然遽欲引去何也知不可奪乃六月巳巳詔以觀<lb/>
文殿學士提舉江州太平興國宫會孝皇升儲中<lb/>
外流傳疑信參半諫大夫故與公有怨乃以風聞上<lb/>
䟽　孝皇知公無他比再上降資政殿學士詞臣承<lb/>
望至謂元良天下之本乃覬疇庸不知君臣之間未<lb/>
甞有異論也授受之意屢形詔諭誰不知之矧公自<lb/>
典<graphic n="KR1551" url="https://raw.githubusercontent.com/kanripo/KR-Gaiji/master/images/KR1551.png" mimeType="image/png"/>甞白發其端繼以臣隣陪扈出入與聞政幾脫<lb/>
<pb n="KR4d0305_SBCK_073-2a"/>
有欲言當不待臨事而發也公之所啓不過曰靖康<lb/>
之事正以傳位太遽盍姑徐之揆諸人情此亦愛君<lb/>
之至者　髙皇决不以爲忤而孝廟仁孝篤誠未<lb/>
嘗志於趣得則亦必不以爲疑陛辤之日　髙皇諭<lb/>
云所論於卿何與朕欲過德壽宫卿且歸俟年歳當<lb/>
召卿明年公以致仕聞孝宗謂輔臣曰朱某有性<lb/>
氣如何便欲致仕輔臣以赴聞上曰可憐可憐恤典<lb/>
一如前宰相遂詔復元職自通奉大夫贈特進致仕<lb/>
遺表恩澤凡十人然後人知兩宫果不以爲忤也迨<lb/>
淳熈𥘉公之子端厚端學侍魏國太夫人于行都六<lb/>
季以憂去端厚自左藏東庫除將作監主簿易太府<lb/>
<pb n="KR4d0305_SBCK_073-2b"/>
寺簿端學自左藏南庫除大理寺主簿皆出自宸斷<lb/>
服除端厚又起家大理丞端學太府簿尋迁丞至是<lb/>
人益疑傳聞之謬淳熈十四年公之孫著舉進士唱<lb/>
第之日上顧謂二相王淮周必大曰此義方之訓二<lb/>
相出以語人人又知　孝皇於公歷二十有六秊柬<lb/>
記未甞忘也某每惟帝者之盛猶曰惟口出好興戎<lb/>
葢授受之間古人所甚畏以范文冨諸臣定䇿之功<lb/>
人知勿敢言微王同老自陳寜没身不見録王歧公<lb/>
與予之議未甞有異論也猶曰指社稷爲他家而譴<lb/>
之微其子仲脩一言亦將無以自白雖然是尚有可<lb/>
諉者曰出好自口興戎自口故言之而不自爲德也<lb/>
<pb n="KR4d0305_SBCK_073-3a"/>
不見知而不敢辯也今髙皇之蔽志踰三十秊而<lb/>
孝皇以繼志爲恱不以位爲樂凡皆中外所共知是<lb/>
豈較此遲速之間者今如言者之說則淺淺議聖德<lb/>
也公之知不知庸何恤而揖遜古今之盛觀此不可<lb/>
以不辯後此者四十秊著爲左帑某始獲託交每訝<lb/>
公前誣旣白而銘謚未請又二十秊獲侍同朝始知<lb/>
以文靖易名著嘗從容以語某曰先文靖即丗旣六<lb/>
十秊昔者任公文薦甞狀其行治尋厄於火王公普<lb/>
甞銘其年閥它未有紀子於前言徃行槩嘗有聞盍<lb/>
爲我誌而銘之某弗敢辤公字漢章朱氏自曹姓其<lb/>
後顓帝之後曰陸終終之子曰安安之裔孫曰俠周<lb/>
<pb n="KR4d0305_SBCK_073-3b"/>
武王封之于邾至儀父十二丗矣後八丗爲楚所併<lb/>
子孫去邑爲朱氏丗居沛國相縣至漢大司馬長史<lb/>
詡生大司空浮浮生下邳太守永永九世孫吏部尚<lb/>
書尚生司徒質二子禹卓禹坐黨錮之難子孫避地<lb/>
丹陽卓之後爲唐宰相敬則唐末公之七丗祖又避<lb/>
地于閩遂爲閩縣人其丹陽之别乎曾祖考翼累贈<lb/>
至太師追封衞國公祖敏修皇朝奉郎廣東路提舉<lb/>
常平贈少師考庭佐皇從政郎太學博士累贈太保<lb/>
取黄氏贈呉國夫人故宣奉大夫稹之女生四子男<lb/>
公爲適長生而秀異曾祖妣周國疾亟猶撫之曰是<lb/>
必興我家恨不及見之少長誦書日萬言少師愛之<lb/>
<pb n="KR4d0305_SBCK_073-4a"/>
寢食必俱朱氏丗傳易公尤極精邃未冠以郷舉至<lb/>
京𥙷太學内舎生丁呉國憂哀羸不勝衣服除又居<lb/>
太保憂宣和三年復郷舉法公以選登五年進士第<lb/>
調常州宜興縣主簿虜將入㓂居民求辟地公爲具<lb/>
舟給食全活甚衆亡何民告澇于郡郡委公閱實公<lb/>
爲蠲田租至九分若全免守怒將攟治之旣知公秉<lb/>
志堅確乃俾攝属張忠獻公薦公召對除廣東路茶<lb/>
鹽司幹官再用薦改除撿察福建廣東西經費財用<lb/>
所属官明橐爲宣諭使至廣人憚其風聲獨於公慰<lb/>
薦甚異謂之曰冝興㓂至脫民於死者非公邪民至<lb/>
今思之遂表于上時方以劉豫爲憂因賜對䇿其必<lb/>
<pb n="KR4d0305_SBCK_073-4b"/>
敗髙皇大喜詔改合入官與相秦檜忤出教授越<lb/>
州參知政事張守帥淅東又以表于上除教授諸王<lb/>
宫<graphic n="KR1912" url="https://raw.githubusercontent.com/kanripo/KR-Gaiji/master/images/KR1912.png" mimeType="image/png"/>惡言兵公所論掩骼又忤會有邊警淅東制置<lb/>
使梁汝嘉以公詳練表攝參謀有捕獲羣㓂梁属公<lb/>
與吕稽中鞠實公獨得二人黥竄之餘釋不問曰吾<lb/>
大父尉崇安日有獲㓂二百坐死者七十餘大父謂<lb/>
此饑民剽食耳未可盡以三尺繩之也悉緩其罪耳<lb/>
不以徼賞今吾其無愧大父乎滿秩還里辟秦禍食<lb/>
祠官之禄十餘年家藏書數萬卷皆手自校讎除通<lb/>
判南劒州凡四年乃上建㓂阿魏聚徒數千建壌接<lb/>
而卒愞不可用公以信賞擒獲一境賴之差知惠州<lb/>
<pb n="KR4d0305_SBCK_073-5a"/>
陛辭因言嘗䇿劉豫必敗　髙皇曰記得記得卿乆<lb/>
淹何所公曰厄於檜上愀然慰諭曰惠陽去朝廷逺<lb/>
頼卿撫百姓如朕親撫之目送公去旬日忽問大臣<lb/>
曰前日之對誰爲薦之曰守臣陛辤常典也上令亟<lb/>
召對政府有未知公者曰巳去矣遂除國子監丞公<lb/>
聞命還眎事凡八閱月以職事轉對建請勤恤民隱<lb/>
未幾除提舉浙西路常平二三大臣亦罔知上意忽<lb/>
特命自今在内除提舉官令朝辤上殿葢爲公設也<lb/>
公首登對上曰近來内重外輕今卿以朕親擢之人<lb/>
出爲部使人皆知内外之任均又曰人不知卿惟朕<lb/>
獨知卿乃除右正言二十七年秌也二十九年春二<lb/>
<pb n="KR4d0305_SBCK_073-5b"/>
月進侍御史秋八月差國子監發解所監試官冬十<lb/>
二月進中丞公自爲臺諫眷滋厚而心益畏常言人<lb/>
主任我以耳目託我以腹心非報怨任氣之地必湏<lb/>
上荅天心不爲子孫植荆棘也每上䟽必夙興露告<lb/>
赫然如上帝之我臨朝論方畏言邊備公悉力開陳<lb/>
言詳氣定雖<graphic n="KR1134" url="https://raw.githubusercontent.com/kanripo/KR-Gaiji/master/images/KR1134.png" mimeType="image/png"/>盛怒不懾在言路乆薦人論事以至<lb/>
發倉廪蠲米價减私鹽覈軍籍抑配禁州縣科借凢<lb/>
以興利除敝無慮數十條率焚藁不傳公經學醇深<lb/>
經筵侍上多所稱善自典舉還迁參知政事明年拜<lb/>
尚書右僕射公控免之詞謂一言窹主詎縁左右之<lb/>
容人以爲榮月餘詔提舉三朝國史詳定一司敕令<lb/>
<pb n="KR4d0305_SBCK_073-6a"/>
明堂加恩進封開國公金亮㓂江公陳戰備應三䇿<lb/>
且謂兵應者勝上曰卿所言三䇿甚當朕書於坐右<lb/>
朝夕思之虜勢䆮迫公又䇿虜三事上焉者爲耕築<lb/>
計中焉守備下則妄意絶江然臣謂多從下䇿可無<lb/>
患焉旣皆如公所料史忠定張忠簡虞忠肅劉忠肅<lb/>
之進用公皆有力焉王魯公陳福公及王公之望芮<lb/>
公燁亦公所薦也有議敷編民助軍者公力止之有<lb/>
求迁進者公曰此朝廷之名器豈容以市私恩扈從<lb/>
親征憂邊思職寢食俱廢得鼻衂之疾上方和藥以<lb/>
賜詔同知樞宻院黄祖舜拊問而公去意不可囬矣<lb/>
公事親誠孝遇族黨州閭以厚未嘗言人過無聲色<lb/>
<pb n="KR4d0305_SBCK_073-6b"/>
之奉毎飲食衣服必曰吾父母恭儉積德以遺子孫<lb/>
吾德不逮何敢享此昆弟姊妹凡八人昏嫁衣食咸<lb/>
取給焉最嗜書捜訪古今圗史不遺博見而強志天<lb/>
文曆數之學尤所究心元配劉氏僅兩月而卒贈相<lb/>
國夫人繼室李氏右宣教郎陔之女生膺九封至<lb/>
國夫人年七十有八二子即端厚端學端厚終中散<lb/>
大夫知汀州贈中大夫端學終中奉大夫直秘閣三<lb/>
歴郡四持節贈光禄大夫女四人長適某官劉浚早<lb/>
卒次適某官張　次某官李璹某官陳宋衡孫男<lb/>
二人曾某官著今爲　大夫吏部尚書兼侍讀孫<lb/>
女二人適某官某官曽孫男人某官　曽孫女<lb/>
<pb n="KR4d0305_SBCK_073-7a"/>
人公薨以隆興元年六月甲戍葬以二年五月辛卯<lb/>
墓在懷安縣靈山郷飛山之原銘曰<lb/>
維文靖公器逺識冲勱相中興而閟其能敬保元子<lb/>
而泯其功彼不我知謂我覬庸赫赫兩宫照知臣忠<lb/>
有子有孫簡在帝衷明明上天亦臨爾躬有孫有曾<lb/>
式亢厥宗觀湜知渭觀火知風我銘有徴匪私乎公<lb/>
　　　中大夫祕閣修㯢致仕楊公墓誌銘<lb/>
上踐祚之元年楊公子謨與蜀士五人咸𬒳特招公<lb/>
自嘉定八年累䟽乞身書祠官之考考滿不復以請<lb/>
閒二三歳朝廷必時其滿而申命焉於是卧家十有<lb/>
一年矣聞詔辤不就士爲公出處謀者不一今屯田<lb/>
<pb n="KR4d0305_SBCK_073-7b"/>
郎度君正移書強起公公於屈伸之分察之巳審固<lb/>
謝焉二年九月寢疾遂致其仕巳卯属纊年七十有<lb/>
四先是公於縣之南山築室聚友號雲山書院嘗曰<lb/>
我死則葬于是山至是孤仁舉卜日維四年十二月<lb/>
庚申食則今紹定元年也乃以書諗某曰維我先君<lb/>
子經德履道克純厥終海内知心冝莫子若幽宫之<lb/>
銘敢以煩執事某執書泣曰今復有楊公邪士不幸<lb/>
而不生於三代之前師異指殊無所統壹其亦幸而<lb/>
生於國朝諸儒之後理明義精有所據依雖然抑又<lb/>
有甚不幸者焉隂陽鬼神之賾性命道德之奥與夫<lb/>
爲人爲巳成巳成物之理先儒之講析旣精後學之<lb/>
<pb n="KR4d0305_SBCK_073-8a"/>
誦説滋廣士習其讀玩爲常談甚者託之以飾詞辯<lb/>
假之以獵聲利反以爲學術之累有如明辯而篤行<lb/>
純德表裏令名始終人無知愚皆曰浩齋先生者則<lb/>
走也雖藐焉罪疚寕敢以他爲辤謹爲叙而銘之楊<lb/>
氏丗居華隂僊谷至唐太保漢公之曾孫庭輝入蜀<lb/>
爲普安令後居潼川五季時有爲銀青光禄大夫潼<lb/>
川討擊使者徙飛烏生魯珣魯珣生延秀延秀生惟<lb/>
廣惟廣生士逹士逹生南重南重生𥙿𥙿生四子男<lb/>
其仲曰知章該累舉恩不復仕自號雲山老人累贈<lb/>
至通議大夫妣同郡何氏以淳熈　慶壽恩封太孺<lb/>
人累贈至令人公字伯昌自㓜孝友端慤能誦書属<lb/>
<pb n="KR4d0305_SBCK_073-8b"/>
文通泉王晉卿教授諸生爲第五等公時年十六受<lb/>
學旬歳巳輩行髙等旣冠有大慮周程子諸書雖傳<lb/>
於蜀於時未廣通議遊廣漢得張宣公之學以授公<lb/>
且誨之曰欲造聖門先從此入若造深養熟内外合<lb/>
一治巳治人之道備矣公朝夕究圗凝然一室徃徃<lb/>
踰月不出户自是黙識聖賢下學上逹之序動靜語<lb/>
嘿不違乎誠淳熈四年以詞賦<graphic n="KR1551" url="https://raw.githubusercontent.com/kanripo/KR-Gaiji/master/images/KR1551.png" mimeType="image/png"/>于轉運司㑹父卒<lb/>
七年就外省試文靖胡公得其文以爲有格君氣象<lb/>
置諸優等入對大問方阜陵銳意於治發䇿數十條<lb/>
公對畧曰帝王躬行之實莫大於學學者政事之本<lb/>
也雖然欲極乎學之用不可不求其要何謂要行之<lb/>
<pb n="KR4d0305_SBCK_073-9a"/>
以至誠要之以不息是也大學之道自正心誠意以<lb/>
至乎平天下中庸之道自尊賢以至於來逺人皆不<lb/>
外乎至誠之一言臣不知　陛下之躬行果誠歟抑<lb/>
未歟臣試以天人之應而卜　陛下之誠則知容有<lb/>
未至也又曰臣聞之道路謂　陛下左右近習之人<lb/>
雖無顯然害治之迹而謟䛕欺矯實繁有徒故凡求<lb/>
於速害者率造䆠寺之門珠玉錦繡以充苞苴絡繹<lb/>
于道而陛下有所不知此非細患也　孝宗嘉其<lb/>
直擢寘甲科葢自郷舉至是三試皆第八人歴綿州<lb/>
廣安軍教授調崇慶府録事參軍茶馬司改辟幹辦<lb/>
公事未報堂差成都府教授以舉主改通直郎知隆<lb/>
<pb n="KR4d0305_SBCK_073-9b"/>
慶府普城縣通判成都府權發遣黎州兼管内安撫<lb/>
司公事　勑差四川類省試院考試官召赴行在除<lb/>
尚書吏部郎中迁軍器監仍兼郎宣差御試詳定官<lb/>
迁大禮少卿主管右治獄累請𥙷外除直華文閣成<lb/>
都府路提點刑獄公事兼提舉常平等事凡再兼知<lb/>
嘉定府又累請歸田進直徽猷閣凡再任主管建寕<lb/>
府武夷山沖佑觀差知隆州辝不就直顯謨閣主管<lb/>
紹興府千秋鴻禧觀提舉毫州明道宫召赴行在控<lb/>
辤未報乞守中大夫飛烏縣男致仕詔除祕閣修撰<lb/>
公始職教二郡皆以義理訓迪諸生成都學官蓋四<lb/>
蜀之士咸在公之餘論漸𬒳滋廣在普成純用詩書<lb/>
<pb n="KR4d0305_SBCK_073-10a"/>
不雜他術爲諸邑最歳旱捐縣帑之贏爲民代輸者<lb/>
幾萬緡李公壁除兵部侍郎舉公自代公未甞有書<lb/>
尺之素也成都帥守謝公源明繩下苛急莫府憚之<lb/>
公於事無巨細劈析是非雖逢盛怒率爲公屈後嘗<lb/>
語人曰吾幾失楊公碉門蕃部㓂邊宣撫司辟公之<lb/>
黎務以恩信覊縻且樽節浮費與邊民代輸二年又<lb/>
請于朝降緡錢厚儲峙廣土丁省戍卒増義勇患士<lb/>
子聞見寡陋休沐即學官誨之士咸知趨郷逆曦僣<lb/>
叛諸蠻將伺釁而動邊民皇皇公誓以死守飾家人<lb/>
母輕去以爲民望移書方伯監司起義討賊願調禁<lb/>
軍義勇爲先驅戍將張燧將所部五百欲爲亂士不<lb/>
<pb n="KR4d0305_SBCK_073-10b"/>
從號呼詣郡燧䇿馬隨至公麾郡卒縛燧歸于制置<lb/>
司以張曇次𥙷士俯伏聽命未幾逆黨董鎭至成都<lb/>
陵逼蜀師分遣禆將雷珂徑至郡交曇所領軍禍且<lb/>
不測會安靜寨諜羌出没公即遣珂軍二百乗邊以<lb/>
攜其黨而令義勇軍還郡以張聲勢賊氣頓索曦尋<lb/>
遣校王安國犒軍安國持郡吏欲以留令誅之公義<lb/>
形於色安國不敢動文移遷延以厎賊平人以是服<lb/>
公應變之略云主四川類省試事兼監試事公以取<lb/>
文之要五校士之目七示同事者大要先義理而後<lb/>
文采虚心從衆而不斷以巳見且專以論䇿定去取<lb/>
公故爲點撿官及是典領咸謂得人蜀帥楊公輔遂<lb/>
<pb n="KR4d0305_SBCK_073-11a"/>
以五要七目聞上且刻諸試院尋即院拜召命控辭<lb/>
不獲秩滿去郡郡人象而祠之申詔趣發入對便殿<lb/>
首論權臣誤國叛將干紀　陛下不動聲色誅此二<lb/>
孽如戮狐兎而臣愚猶有憂者鍳遄徃之巳事開惟<lb/>
新之令啚在陛下審處而已其二論皇太子旣<lb/>
正儲宫之位冝使親正人授正學王者之學果何學<lb/>
也大學之所謂正心中庸之所謂謹獨是也惟輔導<lb/>
得人而後有所受三乞招填黎州土軍分畨上寨歳<lb/>
循舊比給緡糴粟以備緩急典銓二年不徒例之拘<lb/>
必權其資望而予奪之吏道無壅因轉對請於淮上<lb/>
荆襄關表漢中空閒之地招募軍民雜耕以省餉運<lb/>
<pb n="KR4d0305_SBCK_073-11b"/>
節濫賜捐内帑以充糴緡以収末楮嚴責州郡實常<lb/>
平之儲歸廣惠倉元蓄以備凶歉罷軍興一切科歛<lb/>
之法復師旅饑荒之地以紓民力又曰民之困苦極<lb/>
矣不可以其屢經兵荒而不離夫易失者人心難諶<lb/>
者天意修人事以符天意其要在養民除軍器監尋<lb/>
復兼侍左郎官輪對申言權臣叛將之弊如𥘉對次<lb/>
論學術乃國家之壽脉公論迺天下之元氣所以扶<lb/>
持皇極主張國是者必歸諸此更化以來衆正之路<lb/>
方啓而羣枉之門漸開善類雖進而忠鯁之士有相<lb/>
繼引去者矣姦黨雖斥而寅縁勢要有抆拭叙用者<lb/>
矣夫君子小人如薫蕕之不可同器今顧欲調停參<lb/>
<pb n="KR4d0305_SBCK_073-12a"/>
用之幾何不爲君子之仇而基國家之禍歟始公奏<lb/>
陳先帝蹙頞頷首者乆之權倖側目公謂同列縱<lb/>
以此得罪其甘如薺乃力請𥙷外朝廷不欲以言罪<lb/>
人進介卿以留之棘寺有坐僞告者株逮甚衆公酌<lb/>
情爲三等奏聞决遣事連鉅閹鄭氏兄弟乃移文内<lb/>
侍省索粥告之贓小人由是益怨在寺僅半年而去<lb/>
公自念非逹賢無以報國會免朝辤遂薦蜀士四十<lb/>
餘人于當路公之規摹識量葢若此丗論方隘不足<lb/>
以知公也過家上冡歷所部郡邑屏厨傳廣諮訪獎<lb/>
靜退抑躁競旣抵所治絕請託卻饋賂審彰癉一道<lb/>
肅然嚮風嘉爲並邊郡公爲築堡寨結土丁歳給衣<lb/>
<pb n="KR4d0305_SBCK_073-12b"/>
裝春秋閱習焉刑獄司舊有備邊庫自比歳利店之<lb/>
擾儲蓄幾盡公節縮冗費𥙷還其半又上諸朝乞給<lb/>
緡錢爲新丁衣廪之儲撥還常平免役寛剰等錢爲<lb/>
水旱不測之備恩收耄疾之人母得注獄官縣尉𬒳<lb/>
命兼權嘉定府嘉之中鎭寨控扼虚恨之境自北二<lb/>
旣誅之後虚恨疑不受犒十餘年公遣吏徃沉黎玄<lb/>
市所說諭虚恨酋領如約詣寨寨將馬槱利其犒賞<lb/>
擅殺數人公怒縳槱下吏竄徙之廵按属部剖决滯<lb/>
訟惟成都以制閫所治典<graphic n="KR2116" url="https://raw.githubusercontent.com/kanripo/KR-Gaiji/master/images/KR2116.png" mimeType="image/png"/>者例不敢孰何公曰是<lb/>
之不究何以厲餘乃隨事平决新繁民曲防蕰利歳<lb/>
與新都相讎訟公臨視度其地多寡聚石爲象鼻堰<lb/>
<pb n="KR4d0305_SBCK_073-13a"/>
口以均水利兩邑便之嘉定守洪偲報罷公再兼府<lb/>
事偲竊用府緡公督還其半黥竄其嬖史以其狀上<lb/>
之一郡稱快然自是得請以去不復出矣即雲山書<lb/>
院講授後進吉月月半誦論孟中庸大學語或至旰<lb/>
聽之者各充然有得嗚呼自井田封建壞君師之職<lb/>
分不明六經之道千數百年幾爲未試之書國朝<lb/>
自周程張氏及近丗朱張呂氏相與扶持綿延斯道<lb/>
復明於是百數十年間徃徃有聞見而作者然而依<lb/>
丗則廢道違俗則危殆使浮湛州縣出入里閭以其<lb/>
所獨得私淑黨類則國人化之而仁遜子弟從之而<lb/>
忠孝乃猶有以行其志况如公之寛和質實發於精<lb/>
<pb n="KR4d0305_SBCK_073-13b"/>
神動於氣㒵能使人鄙吝銷釋至其閱事乆而燭理<lb/>
明視精粗表裏眞知其爲一公私義利實見其爲異<lb/>
故雖即温愛氿而撿履金石儀觀山河世所謂可悅<lb/>
可慕者一無以動其心焉又不知觀而善聞而興者<lb/>
復幾人也未嘗有所著述惟欲使人精體實踐以造<lb/>
於得故其遺文僅有浩齋退藁若干卷尢篤於倫類<lb/>
塾居必属其親族子弟聘士而教之從弟子諤自㓜<lb/>
受學登慶元五年進士第甫調官而卒終身念之以<lb/>
上宗祀恩官其子仁任登仕郎族之孤孽不能自立<lb/>
者爲辦喪葬婚聘郷邑甞有旱勸分賑糶不遺餘力<lb/>
取勾龍氏封㳟人先四年卒加贈令人子八人四男<lb/>
<pb n="KR4d0305_SBCK_073-14a"/>
傳孫綿孫蚤天仁端甞與賔貢終儒林郎小溪縣丞<lb/>
先一年卒仁舉再舉干郷今從事郎順慶府團練判<lb/>
官四女長適從事郎新井縣令何叔丁次適奉議郎<lb/>
知平泉縣費灋先十年卒以適儒林郎簽書普州軍<lb/>
事判官馮仲燁季女有癎疾未嫁孫男義質以致仕<lb/>
恩當𥙷官外孫男女各二人銘曰<lb/>
血氣之知譁丗取妍歳月慆邁志隨氣迁卓哉楊公<lb/>
植基盛年騑騑翼翼陟巘自原知行互發華皓益堅<lb/>
雖撓弗奪雖誘弗挻雲山之顛巽後丙前有鬱者仟<lb/>
公歸其全<lb/>
　　　朝奉郎新知卭州何君墓誌銘<lb/>
<pb n="KR4d0305_SBCK_073-14b"/>
嘉定八年十一月庚午新知卭州何君卒其二子充<lb/>
褎營德陽縣之義合郷元池里鸖壟命于蔡祔先君<lb/>
食卜葬厥九秊十一月甲寅食其季弟德固以朝請<lb/>
郎老干家狀君行來謁銘某于仕于役乆負然諾其<lb/>
後待罪太史氏充以書來趣銘竊迹其狀爲之誌曰<lb/>
何氏系出蜀郡世居漢之綿竹曽大父延世大父革<lb/>
贈朝請大夫出贅于德陽史氏因徙名數父耕爲四<lb/>
川類省試第一自朝請大夫祕書監出守潼川以卒<lb/>
贈正議大夫妣李氏累贈碩人生三子君爲長諱悳<lb/>
方字元方一字伯直自㓜至冠未甞去侍側資分旣<lb/>
髙漑以家學二弟悳彦悳固胥視以勸淳熈元年祕<lb/>
<pb n="KR4d0305_SBCK_073-15a"/>
監守漢嘉公年二十餘以詞賦試轉運司與選祕監<lb/>
毎念仲季氏貧欲盡推田廬卑之君力賛其决祕監<lb/>
即丗至無以奉賔祭乃卜築東山之麓四壁蕭條以<lb/>
書自娱怡如也𥘉祕監當任子首以命從子之孤者<lb/>
至是君又以遺澤遜于仲弼人謂禮律先冡嫡君固<lb/>
辤會二弟同舉淳熈十五年進士徑白宗長奏任焉<lb/>
君不及知也嗚呼天下俗薄豈惟隣里郷黨不相賙<lb/>
賔對有宗挨兄弟甲冨乙貧相視如路人者祕監推<lb/>
産于同氣䝯恩于從子君能聳善扶誼以成考志可<lb/>
不謂賢矣乎君從外銓擬華陽尉未上擢紹熈元年<lb/>
進士階迪功郎改調閬州司户參軍楊恭恵公時緫<lb/>
<pb n="KR4d0305_SBCK_073-15b"/>
蜀賦以君監興元府户部大軍倉用舉將陞從事郎<lb/>
教授龍州永康軍永康未上改隆州又以舉將改宣<lb/>
教郎知飛烏縣制置使辟通判簡州堂授通判成都<lb/>
府擢知懷安軍卭州卭未及上君爲吏嚴明人不敢<lb/>
干以私其在興元平槩量以市糴謹簿書以出納吏<lb/>
重足立未滿歳所蓄𥙿如爲前官償宿負更用善粟<lb/>
餉軍去之日斗食以上祖帳横道十餘里不絕龍爲<lb/>
州地僻士鮮君孜孜教飬不遺餘力士習競勸自南<lb/>
渡後無舉進士者至是趙楙以詞賦冠蜀隆雖士郷<lb/>
會校官不修且歳入薄不足以飬士徒恃粥井之利<lb/>
又爲轉運司所榷不以時給君白漕使者趙君善宣<lb/>
<pb n="KR4d0305_SBCK_073-16a"/>
即郡截撥廩粟用繼知飛烏有姦民比而撓法君䟽<lb/>
其尤者聞諸方伯監司而竄徙之餘則掲櫫于宅里<lb/>
咸相母犯覈歳之出入凡浮於用者節之朞歳戒眎<lb/>
始至倍蓰於是條其賦役之病民者代之輸爲錢以<lb/>
鉅萬計又以十之八籍爲水旱之備又以修學官市<lb/>
養士田成都爲西南劇而府公率崇位皃胥吏倚爲<lb/>
姦吏眎貳蔑如也君䋲以法人始知有貳成都學官<lb/>
凡四蜀之士咸在自比歳挑逹不撿孰何之則皷衆<lb/>
詬詈羣去以持其長君曰苟避怨謗將何事可爲慨<lb/>
然以身任之汰冗濫嚴課試謹出入學校肅然通判<lb/>
分東西㕔君之父子兄弟前後爲西㕔劉文節公爲<lb/>
<pb n="KR4d0305_SBCK_073-16b"/>
記其事其爲懐安也隣邦以幣交則以其幣報焉約<lb/>
巳嗇用得餘財數萬緡籍爲備荒若干義濟若干贍<lb/>
學若干餘以代民賦視飛烏倍之又爲浮梁以濟大<lb/>
江且積歳修之費居不知役渉不告病嗚呼自貪刻<lb/>
成風視民如讎與吏爲市而君所居官約已以𥙿民<lb/>
力束吏以清政本葢皆今人之所難能者可不謂之賢<lb/>
矣乎無何仲弼以都官郎卒叔堅以知崇慶府致其<lb/>
事君歸意逾切聞臨卭之命自矢弗岀矣卒之年六<lb/>
十有五君爲人果毅多識閑家有儀則蒞宫整嚴歷<lb/>
任幾三十年累階至朝奉郎娶穆氏贈安人先十二<lb/>
年卒二子長充今爲從政郎嘉定府司理參軍次襃<lb/>
<pb n="KR4d0305_SBCK_073-17a"/>
一女適迪功郎監眉州在城酒務髙允績孫男女各<lb/>
四人銘曰<lb/>
推産辤官匪以自㓗也恤隱賙囏非以苟恱也擿伏<lb/>
薅姦匪私之訐也趨勞弃安匪名之掠也行吾分之<lb/>
當然人謂我揭揭也勒銘幽仟光先監之烮也<lb/>
　　朝散郎主管華州雲臺觀彭侯墓誌銘<lb/>
共惟乾淳之盛封殖士氣積而至于紹熈之季異材<lb/>
輩出時惟吏部侍郎忠肅彭公以正學直道羽儀禁<lb/>
列孽韓柄國趨和者立致通顕公見上辯遏堅懇旣<lb/>
又拜䟽極言其姦雖繇是挫揠不復信而風烈言言<lb/>
垂芳簡冊清江彭氏遂爲江右名家忠肅之祖愈不<lb/>
<pb n="KR4d0305_SBCK_073-17b"/>
仕父文通贈朝奉大夫忠肅之元配敖氏贈信安郡<lb/>
夫人繼趙氏贈新安生三子男其冡子即侯也名欽<lb/>
字仲恭一字仲敬以父任爲承務郎監興化軍莆田<lb/>
縣涵頭鹽倉忠肅作𥘉筮箴勉之其目曰處事必公<lb/>
舉職必勤御吏以正撫民以仁誠以事大和以接人<lb/>
唯儉與廉治家及身公受命如將弗勝凡職所當問<lb/>
如覈登耗時出納撿姦盗戢讕辭訪求宿敝敬恭夙<lb/>
夜先是以稅户運鹽歳十三運運獻白金十二兩凡<lb/>
鹽丁出入謾不敢孰何侯立罷之而憲禁于衢又移<lb/>
書轉運司極陳收耗鹽减脚費及上官敷配亭户強<lb/>
市海物之弊使者皆行其言且以廉謹是褒前執政<lb/>
<pb n="KR4d0305_SBCK_073-18a"/>
鄚公僑亦聞而舉之知武陵縣以新制改差僉書荆門<lb/>
軍判官未上而忠肅薨嘉定元年四月翰林學士樓公<lb/>
鑰上忠肅奏藳乞加命禭録用子孫詔與侯陞擢差遣<lb/>
十一月差主管湖北安撫司機冝文字十二月詔與寺<lb/>
監簿差遣尋除太府寺主簿改大理寺以新安卒皆不<lb/>
及拜四年三月除軍器監主簿五年八月輪對其略曰<lb/>
人才者治功之本學術者人才之本今貪冒奔競欺罔<lb/>
苟且爲害極矣古人㓜學壯行本諸仁義忠信後丗專<lb/>
以科目取士所學非所行所行非所學冝明示好惡風<lb/>
厲四方時於科舉之外表顯實行以激昻之其次論兵<lb/>
器不中度冝程工時材勒年名以詔賞罰遂上忠肅事<lb/>
<pb n="KR4d0305_SBCK_073-18b"/>
濳邸事𥘉政日所得上語參以事實名聖德記詔付史<lb/>
館𥘉忠肅輯祖宗家法爲書名内治聖監紹熈四年上<lb/>
之至是東宫官欲得之疑有觸忌諱摘數條謂公削之<lb/>
公持不可而歸諸䇿府請外添差通判嘉㒷府滿二歳<lb/>
移通判潭州所至方伯監司表其廉平歳孟夏上降祝<lb/>
冊遣吏祠衡岳侯爲定祭式勒右齋廬今用之十三年<lb/>
京西制置使趙公方白時宰謂侯有實才十月差知峽<lb/>
州節縮浮費廣糴豐儲爲緩急備又以州控上㳺練軍<lb/>
實葺寨柵閱郷卒寨置甲乙曆徃來因以譏伺間諜戮<lb/>
強盗五人境内肅清社稷壇乆圯寓祝亭驛侯命樹<lb/>
封如儀且謂社不冝僅視小祀建乞下禮官議崇祀<lb/>
<pb n="KR4d0305_SBCK_073-19a"/>
典州臨大江使客上下賈人馮依避征侯曰是郡計<lb/>
所頼吐剛茹柔非吾志也繇是有以飛語中傷者長<lb/>
陽令乆闕前後辟置者不旬月輙以計去侯嘗言上<lb/>
請善去者得命秩或减舉貟以勸願仕會又有挾<lb/>
印出境者公白諸臺正其罪而帥閫劾侯罷去侯居<lb/>
郡秌毫無妄費去之日視始至增緡錢萬廩給未入<lb/>
者干帑人白郡貳以廪給歸公公以爲校官飬才與<lb/>
貢士續食之助侯旣去部使者冤之乃與劾郡僚以<lb/>
直前謾侯亦未甞幾微見詞色也十七年差主管華<lb/>
州雲臺觀紹定元年再任五月巳卯以疾卒年六十<lb/>
有五嗚呼祖宗豐芭之積山川神氣之㑹是生忠肅<lb/>
<pb n="KR4d0305_SBCK_073-19b"/>
而權𦦨所㧖弗盡用以遺侯侯以生長見聞修身刑<lb/>
家使推其所挾得施於時必有以異乎人而僅行於<lb/>
職業之間又不合以退上不遇則亦巳矣所惜者非<lb/>
才也時也侯甞采前言徃行目曰澹齋自鏡又取切<lb/>
於䆠學者曰愛蓮堂官箴又書坐右曰懲忿如摧山<lb/>
窒慾如塡壑迂善如風之速改過如雷之烮其自律<lb/>
之嚴如此至於忠肅遺文奏藁家訓聖德記訓蒙裒<lb/>
稡刋鋟靡所失<graphic n="KR2297" url="https://raw.githubusercontent.com/kanripo/KR-Gaiji/master/images/KR2297.png" mimeType="image/png"/>友愛二弟官其從子之孤者字而<lb/>
教之凡皆人道之當然而侯油然發衷華皓不渝元<lb/>
配同郡強氏先十八年卒繼室豐城孫氏先一年卒<lb/>
贈封皆安人男子　人滋以祖任爲將仕郎女子二<lb/>
<pb n="KR4d0305_SBCK_073-20a"/>
人長適文林郎黄州軍事判官趙括夫次適從事郎<lb/>
新威武軍節度推官李義山先是孫安人葬郡之西<lb/>
山前直三橋襟抱平衍公甞有樂哉斯丘之嘆卒後<lb/>
數月得之滋乃卜十二月庚申奉侯之喪窆焉以義<lb/>
山之狀求銘銘曰<lb/>
烮烮名卿蹈義秉方責名揭日帝用不臧謂帝不臧<lb/>
而丗其良于何其臧亦罔克長皓皓易汚物理之常<lb/>
莫榮無愧不遇奚傷<lb/>
<pb n="KR4d0305_SBCK_073-20b"/>
重校鶴山先生大全文集卷之七十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_100-1a"/>
重校鶴山先生大全文集卷之一百一<lb/>
　舉文<lb/>
　　　韓愈不及孟子論<lb/>
凡天下欲爲而不能者其辭厲衛道之君子視天下<lb/>
之小不正孰不欲大其門以受之哉然去聖贒愈逺<lb/>
私智曲學方視古爲有加而巳之才力氣量乃非古<lb/>
聖贒之比則心聲之發徃徃有峻厲而恨其不能者<lb/>
矣嘗觀韓昌黎荅孟簡一書始終憤世嫉邪類非平<lb/>
時雍容徐緩等語說者以其不及孟子之辭爲愈之<lb/>
過乎謙吁以愈之身而慨然自謂韓愈不及之語愈<lb/>
之辭氣亦厲矣彼其意蓋以爲邪說之移人今巳甚<lb/>
<pb n="KR4d0305_SBCK_100-1b"/>
於孟子之時以堂堂韓愈之賢乃不能如孟子之息<lb/>
邪說號呼大呌於語人之際愈誠有不足之恨哉其<lb/>
曰韓愈不及孟子恨之也今夫喜怒哀樂之情未有<lb/>
不自夫辭氣之發者見之然其意亦各有所向也成<lb/>
瞷謂彼丈夫也我丈夫也吾何畏彼哉則是耻其不<lb/>
若人也顔淵謂舜何人也予何人也有爲者亦若是<lb/>
則是必爲而後巳也韓愈謂彼能是我乃不能是則<lb/>
是欲爲而不能也夫惟欲爲而不能者其憤必深天<lb/>
下未有懷不能爲之恨而㤗然帖息於辭氣之表也<lb/>
而况愈當觝排異端之日又非若異時慕舜周公之<lb/>
心比也何則自昔異端之病天下莫烈於戰國然孟<lb/>
<pb n="KR4d0305_SBCK_100-2a"/>
子以亞聖大才力閑先聖之道貉白圭夷許子直夷<lb/>
之妾婦儀衍羞比管晏又非止禽獸楊墨然當時邪<lb/>
說者不得作雖以楊墨之害牢不可破且能康色以<lb/>
受其歸而侏離左袵之未有後世猶賴之非軻之力<lb/>
於排擊也人心正而邪說自息公道明而私見不作<lb/>
軻之道蓋有以受之也今也降漢魏而唐緇黄之徒<lb/>
風天下而惟巳之從其爲害又慘於孟子之時而愈<lb/>
乃以一世山斗顧乃不能如孟子之所以受正人心<lb/>
之責則以愈視軻愈當少降哉愈也學術所宗惟孟<lb/>
氏一人而其言亦曰愈嘗推尊孟子平時推尊者乃<lb/>
使異端小道屏息而不敢肆今非惟不能息而又甚<lb/>
<pb n="KR4d0305_SBCK_100-2b"/>
焉含憤扼腕冝其託諸孟簡慨嘆其遺恨也異時杏壇<lb/>
之語人循循然應對進退紆徐和緩宛然有温厚之意<lb/>
而今也愈之一書峻厲激發一則曰韓愈二則曰韓愈<lb/>
且凛然於辭氣之表而不及孟子等語所以致其不若<lb/>
人之恨者亦深矣雖然愈恨其不及孟子其意不爲不<lb/>
切而夷攷其論議則愈與孟子固自有不容及者孟子<lb/>
謂性本善也愈則品而爲三孟子謂墨亂孔也愈則合<lb/>
而爲一孟子謂堯舜不徧愛而愈則有同仁之說孟子<lb/>
言必稱堯舜而愈則有易伯之論異時趑趄光範之門<lb/>
又<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>顔於孟子之藐大人辭萬鍾者甞使愈充其觝排<lb/>
攘斥之功以進於孟子純全之地則軻得其傳矣<lb/>
<pb n="KR4d0305_SBCK_100-3a"/>
　　　　唐文爲一王法論<lb/>
任斯道之託以統天下之異則不可無以尊其權天<lb/>
下惟一王之法最足以一天下之趨向彼其慶賞刑<lb/>
威之用於天下而天下莫與之抗者以其法之所存<lb/>
故也君子任斯道於一身以正天下之不正裁節矯<lb/>
揉而不使之差跌於吾規矩準繩之所不能制則一<lb/>
王之法豈獨有天下者司之而斯文獨無之哉聖人<lb/>
不作學者無歸往之地重之以八代之衰而道䘮文<lb/>
敝後生曲學之於文僅如偏方小伯各主一隅而不<lb/>
覩王者之大全或主於王楊或主於燕許非無其主<lb/>
也然特宗於伯爾有韓子者作大開其門以受天下<lb/>
<pb n="KR4d0305_SBCK_100-3b"/>
之歸反刓剗僞堂堂然特立一王之法則雖天下之<lb/>
小不正者不於王將誰歸史臣以唐文爲一王法而<lb/>
歸之韓愈之倡是法也惟韓愈足以當之天下莫不<lb/>
有所主江海能爲百谷主也而後百川歸之太山能<lb/>
爲羣嶽主也而後羣目仰之天下之分自敵巳以上<lb/>
毫髮不可妄踰而况於道之所統其去取予奪可無<lb/>
王法以裁正之乎孔孟一窶人爾魯史記一書孔子<lb/>
何爲傲然立一王之法以刑賞天下之諸侯而當時<lb/>
謂之素王七篇之書孟子胡爲司距放之權而天<lb/>
下亦謂爲亞聖孔子豈不知華衮鈇鉞施之列國<lb/>
則爲僭而禹周公執天下之勢孟子亦豈不知與巳<lb/>
<pb n="KR4d0305_SBCK_100-4a"/>
大相遼絶乎書以載道文以經世以言語代賞罰筆<lb/>
舌代鞭朴其所立之法雖儼然南靣之尊有不能與<lb/>
之争衡者然後知一王之法吾孔孟立之以垂世乆<lb/>
矣非用空言而徒爲記載也不幸聖人没而王法絶<lb/>
火於秦黃老於漢佛於晉宋齊梁之間間有文人才<lb/>
士以主持斯文攘臂鼓吻以自立其說然目離騷爲<lb/>
奴婢指屈宋爲衙官罵宋玉爲罪人呼阮籍爲俗吏<lb/>
其摽立氣勢則有之矣而王法則吾不知也有唐之<lb/>
興絺章繪句尚存江左之失未宗燕許如翠微宫之<lb/>
頌啓母碣之銘洛寶書之頌周受命之頌皆迎合揣<lb/>
摩之文也未得王楊則韓休之薄滋味張九齡之窘<lb/>
<pb n="KR4d0305_SBCK_100-4b"/>
邊幅王勃之多玷缺許景先之乏風骨皆未能粹然<lb/>
一岀於正也是何也主王楊之伯主燕許之宗則蕞<lb/>
爾之國不足以一天下之異也有昌黎韓愈者出刋<lb/>
落陳言執六經之文以䋲削天下之不吾合者原道<lb/>
一書汪洋大肆佛骨一表生意凜凜正聲勁氣巍然<lb/>
三代令王之法且遜之其始也王楊爲之伯天下安<lb/>
其伯而不敢辤以爲文章之法出於王楊也及其乆<lb/>
也燕許爲之宗則天下宗其文而不敢異以爲文章<lb/>
之法出於燕許也最后愈之爲文法度勁正迫近盤<lb/>
誥宛然有王者之法下視燕許諸人直猶淺陋之曹<graphic n="KR1912" url="https://raw.githubusercontent.com/kanripo/KR-Gaiji/master/images/KR1912.png" mimeType="image/png"/>
皆大國之一方爾則凢天下之爲文者誰敢不北靣<lb/>
<pb n="KR4d0305_SBCK_100-5a"/>
厥角以聽王法之于奪哉雖然天下之習沉涵浸漬<lb/>
之乆則其弊非一朝之可革變齊僅可以至魯變魯<lb/>
僅可以至道以聖人之才量豈不能直變一齊而且<lb/>
革之以漸焉况唐之文敝漸靡晉宋之餘習自正觀<lb/>
后王師旦黜張昌齡裴盧駱賔王等輩雖太宗髙宗<lb/>
主之而斯文之弊且不能盡革使文章之變非燕許<lb/>
諸人爲之先則一韓愈豈能以一髪挽千鈞哉雖然<lb/>
立一王之法以裁大下之異習此上之人爲之愈何<lb/>
與焉大暦正元徒事姑息而元和長慶戾吾道尤甚<lb/>
焉立唐文章之王法不出於時君而出於愈愈亦甚<lb/>
不得巳也雖然史臣之說雖論愈也亦規唐也<lb/>
<pb n="KR4d0305_SBCK_100-5b"/>
</p>
<p>
重校鶴山先生大全集一百一<lb/>
</p>
<p>
</p>
  </div>
</body>
</text>
</TEI>
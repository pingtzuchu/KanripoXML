<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_015-1a"/>
重校鶴山先生大全文集十五<lb/>
奏議<lb/>
　　　奏乞爲周濂溪賜謚<lb/>
臣猥以晚學誤𬒳柬注擢司祥刑旣服攸司㑹漕輓<lb/>
空官復令共二顧職分所係其於教學立師崇化善<lb/>
俗所不當後因惟國朝盛時先正鉅公多仕於蜀其<lb/>
生有顯秩没有卹章載在史冊者臣既不復贅陳然<lb/>
其間有道德隆重爲世師表而爵位弗稱未舉易名<lb/>
之典則臣職在勸學所當敷陳臣切見故虞部郎中<lb/>
周頥嘗爲合州僉書判官州事不經其手吏不敢决<lb/>
茍下之民不　傳謂蜀之賢人君子莫不喜稱之<lb/>
<pb n="KR4d0305_SBCK_015-1b"/>
其流風所漸汔今未泯士競講學民知嚮方春秋奉<lb/>
嘗有永無替臣始到官嘗遣吏即其祠而用幣焉退<lb/>
復惟念是特頥所以施諸一方見諸行事之一二焉<lb/>
耳蓋自周衰孔孟氏没更秦漢魏晉隋唐學者無所<lb/>
宗主䔪離判渙莫適與歸醇質者滯於佔畢訓故雋<lb/>
爽者溺於記覽詞章言理則清虚寂滅之歸論事則<lb/>
功利智術之尚誣民惑世至於淪浹肌髓不可救藥<lb/>
斯民也堯舜三代之所以治也渉秦而後千數百年<lb/>
治之日少亂之日多寧不以此而頥獨奮乎百世之<lb/>
下乃始探造化之至賾建圖著書闡發幽祕而示人<lb/>
以日用常行之要使誦其遺文者始得以曉然於洙<lb/>
<pb n="KR4d0305_SBCK_015-2a"/>
泗之正傳而知世之所謂學者非滯於俗師則淪於<lb/>
異端有不足學者矣又有河南程顥程頥親得其傳<lb/>
其學益以大振雖三人者皆不及大用於時而其嗣<lb/>
往聖開來哲發天理正人心其於一代之理亂萬世<lb/>
之明闇所關繫蓋甚不淺特以命秩弗崇其於節恵<lb/>
之文未有能發明之者紹興之𥘉侍講胡安國嘗有<lb/>
請于朝乞爵程顥兄弟使得從食于先聖先師之廟<lb/>
其後乾道間太學録魏掞之又嘗白宰相請祠程顥<lb/>
兄弟于學㑹不果行如周頥則又程顥兄弟親炙而<lb/>
師事之者安國掞之亦未及以爲言誠爲闕典臣愚<lb/>
欲望聖慈詳臣所陳如以爲可采乞下之禮官如先<lb/>
<pb n="KR4d0305_SBCK_015-2b"/>
朝邵雍徐積等故事將周頥特賜美謚使海内人士<lb/>
咸知正學之宗其於表章風厲誠非小㭪如程頥兄<lb/>
弟併得在易名之典則尤足以章明時崇儒重道之<lb/>
意臣本爲蜀人致甘棠之思而儳言及此越職踰分<lb/>
臣知罪矣惟陛下財幸<lb/>
　　　小貼子<lb/>
　臣又照得周頥及程顥兄弟倡明絶學俱有功於<lb/>
　斯道今不惟未舉易名之典而爵列未加亦不得<lb/>
　從食于先聖先師之廟誠爲未稱欲乞併下禮官<lb/>
　撿㑹胡安國等嘗所建請討論施行<lb/>
　　　又小貼子<lb/>
<pb n="KR4d0305_SBCK_015-3a"/>
　臣切見朝廷近歳嘗因中外臣僚奏請如朱熹張<lb/>
　栻並蒙賜謚然熹拭之學寔宗周程録其後而遺<lb/>
　其先恐於褒崇美意猶有未盡併乞　睿照<lb/>
　　　奏論故軍器監主簿游仲鴻紹熙末年建明<lb/>
　　　　宗社大計<lb/>
照㑹臣猥以空踈誤蒙簡拔洊領使軺早夜以思莫<lb/>
遑寧息凡耳目所聞見吏治之臧否民生之戚休已<lb/>
嘗累其奏陳冀圖報効雖悉荷嘉納而孤忠直節韜<lb/>
晦未彰尚有適隷臣所部而臣熟知其事者儻避再<lb/>
三之瀆嘿不以陳臣爲有負昔者文彦博冨弼定䇿<lb/>
之功因王同老而後明王珪立子之議迨其子仲脩<lb/>
<pb n="KR4d0305_SBCK_015-3b"/>
而獲顯以大臣定大議猶爲忌者所掩不得暴白於<lb/>
時矧以小臣藐然朝著之後與身當事任者蓋大相<lb/>
遼絶乃能長慮却顧白發　宗社至計於簾闈猶豫<lb/>
未决之𥘉時宰燕居深念之日幸而成事不惟不見<lb/>
知於時乃遭誣罔以䧟於譴至肯絶勿敢言齎恨以<lb/>
殁臣職在諏度敢憚敷陳臣切見故中奉大夫游仲<lb/>
鴻果州南充縣人稟姿粹夷操行剛正臨節見義凛<lb/>
不可奪故相趙汝愚帥蜀之日嘗招寘幕下多所正<lb/>
捄後以薦居朝列雖歷落百寮之底而忠精憤激莫<lb/>
非愛　君憂國之誠汝愚旣秉政機凡事無鉅細率<lb/>
以諮問迨紹熈末年國有大故中外震怖莫知所出<lb/>
<pb n="KR4d0305_SBCK_015-4a"/>
仲鴻由料院上書其詞至謂與其死於亂兵之手寧<lb/>
先一鳴以身膏鈇鑕於是涕筆俱下又數勸汝愚冝<lb/>
速定大計汝愚焚去其帋而心有感於其言越二日<lb/>
再見則汝愚責之曰君所言何事而書之帋邪仲鴻<lb/>
又爲言公爲大臣茍利社稷死生以之可也㑹相臣<lb/>
倉皇去國仲鴻在祀事誓戒中又移書諗汝愚曰禫<lb/>
日不决禍必起矣七月甲子禫陛下龍飛其定䇿<lb/>
固皆汝愚之功而白發其端勉効惓惓之忠者仲鴻<lb/>
也俄遷軍器監主簿汝愚旣岀仲鴻乃力請補外差<lb/>
知洋州及汝愚遭變韓侂胄之黨相與岀力誣以大<lb/>
惡之名罔以不赦之罪而文致之辭波及仲鴻至謂<lb/>
<pb n="KR4d0305_SBCK_015-4b"/>
其隂知汝愚覬所非望乃迎合以干進此慶元二年<lb/>
章䟽也賴　陛下聖明止罷知洋州而巳其後臺臣<lb/>
再論極其醜詆皆臣子之所不忍聞乃慶元四年章<lb/>
䟽也復賴陛下聖明但降詔戒諭而巳且慶元之<lb/>
臺官與仲鴻不知有何仇怨而一再論列直欲加以<lb/>
竄謫之罪蓋不溢仲鴻之惡則無以厚汝愚之誣姦<lb/>
言滅公邪論醜正一至於此天理不泯事乆自明六<lb/>
七年之後朝廷収録仲鴻卑以藩府擢以利路漕節<lb/>
仲鴻亦勉自激厲以圖報効旣以事連拄統戎呉䂀<lb/>
憚之走書侂胄俾之代去曦旣僣竊仲鴻誓以必死<lb/>
前知潼川府劉光祖嘗舉以自代其詞謂仲鴻甲寅<lb/>
<pb n="KR4d0305_SBCK_015-5a"/>
在朝建大議於簾闈未决䇿之前乙夘去國進讜言<lb/>
於權臣欲用事之際是數語皆仲鴻平生行巳之大<lb/>
節其後又有以告于宰執者事旣轉聞蒙恩遷秩訓<lb/>
詞有曰載嘉静退見重郷評何愛一官以旌耆德仲<lb/>
鴻得此亶謂榮遇然褒遷之詞乃以嘉其静退之節<lb/>
至若紹熈末年陳宗社至計而慶元𥘉載翻以是<lb/>
幾䧟大僇仲鴻終不肯自明以訖於死則其事未經<lb/>
褒録是於勸忠賞善猶謂闕典臣愚欲望聖慈特<lb/>
垂睿覽下本路監司於本家取索當年事蹟及所上<lb/>
書䟽與劉光祖所作銘誌宣付史館仍下有司别議<lb/>
褒録俾其讜言深識後世有傳則豈惟足以慰仲鴻<lb/>
<pb n="KR4d0305_SBCK_015-5b"/>
九京之忠魂其爲臣子匪躬陳誼之勸誠非小𥙷<lb/>
　　　小貼子<lb/>
　臣照得仲鴻之子宣教郎前知遂寧府小溪縣游<lb/>
　佀好學篤行克世厥家如蒙朝廷以仲鴻未蒙<lb/>
　顯賞將佀特加録用尤足以爲臣子匪躬陳誼之<lb/>
　勸併乞睿照<lb/>
　　　奏乞早定周程三先生謚議<lb/>
臣聞謚者行之迹昔人所以旌善而懲惡節惠而尊<lb/>
名也爰自後世限以品秩濟以請託於是嘗位大官<lb/>
者雖惡猶將飾之品秩之所不逮則有碩德茂行而<lb/>
不見稱於世者矣夏竦髙若訥而謚文莊蔡下鄭居<lb/>
<pb n="KR4d0305_SBCK_015-6a"/>
中而謚文正鄧洵武蔡絛而謚文簡吕惠卿而謚文<lb/>
敏張啇英而謚文忠强淵明而謚文獻林希而謚文<lb/>
節温益而謚定簡汪伯彦而謚忠定秦檜而謚忠獻<lb/>
此皆名浮於行而章章在人耳目者自餘此類又何<lb/>
可勝數而舉世視爲當然未嘗以爲訝也至於倡明<lb/>
正學於千有餘載之後上嗣去聖下開來哲如周頥<lb/>
程顥程頥張載及一時大儒髙弟其有功於生民之<lb/>
類亦不爲小矣世之相後不爲近矣而卒未有表而<lb/>
出之者人亦不以爲闕也臣切爲之不平乆矣廼自<lb/>
前歳誤𬒳柬擢攝承漕寄遂因職分所關輙爲周頥<lb/>
冒陳易名之請又於貼黄有云近歳如朱熹張栻皆<lb/>
<pb n="KR4d0305_SBCK_015-6b"/>
巳賜謚而熹栻之學寔宗周頥及程顥今録其後而<lb/>
遺其先似於褒崇美意猶有未盡巳荷皇明亟垂<lb/>
俞允遂以所奏下之有司維時春官亦專以程顥兄<lb/>
弟爲請申命所届承學之士聞風興起蓋學術之標<lb/>
準風俗之樞機所關甚不小也而二年于兹猶未有<lb/>
以易其名者豈事大體重未容以輕議邪抑自邇年<lb/>
以來謚之美者曰文曰宣曰成旣首以用諸周程之<lb/>
苗裔故思所以加諸此者而未能也然稽諸謚法亦<lb/>
豈無可以加此者舎曰如文如宣如成者旣不可得<lb/>
而易則師承之閒亦不嫌於同謚也臣愚欲望聖<lb/>
慈申飭有司速加考訂俾隆名美謚早有以風厲四<lb/>
<pb n="KR4d0305_SBCK_015-7a"/>
方示學士大夫趨嚮之的則其於崇化善俗之道無<lb/>
以急於此者臣出位犯分洊瀆聖聦伏俟斧鑕之<lb/>
誅<lb/>
　　貼黃<lb/>
　臣曩者本爲周頥嘗仕本部故冒致易名之請因<lb/>
　併及程顥程頥則巳有僭越之嫌矣旣荷聖慈<lb/>
　悉加采納然同時如崇文殿校書同知太常禮院<lb/>
　張載講道關中世所傳西銘正蒙理窟禮說諸書<lb/>
　所以開警後學有功亦不在周頥及程頥兄弟下<lb/>
　而易名之議亦未有以爲言者門人嘗欲謚爲明<lb/>
　誠中子司馬光以爲弟子誄師不合於禮今若自<lb/>
<pb n="KR4d0305_SBCK_015-7b"/>
公朝舉行闕典使之徧及諸儒無復遺餘之憾則<lb/>
　正學益闡善類胥奮不勝斯道之幸欲乞　聖慈<lb/>
併下有司討論施行<lb/>
　　論人心不能與天地相似者五<lb/>
臣䟽逖之蹤自請郡西還十有七載兩蒙聘召三<lb/>
授郡寄以至按刑將漕分閫守藩忝竊殆遍以書生<lb/>
分量寡欲易足日有滿盈之懼乃今月正元日陛<lb/>
下親御正牙誕受寳鎮㑹朝之盛觀聽攸屬而臣顧<lb/>
以是日首𬒳特招之命傳曰敬其事則命以始今<lb/>
陛下旣施其敬於一介外小臣而臣不以仁義言不<lb/>
以堯舜陳是謂不敬有臣而不敬陛下安用省記<lb/>
<pb n="KR4d0305_SBCK_015-8a"/>
於積年之餘収召於萬里之逺也臣聞人與天地一<lb/>
夲也天統元氣以覆萬物地統元形以載萬物天地<lb/>
之廣大蓋無以加也而人以一心兼天地之能備萬<lb/>
物之體以成位兩間以主天地以命萬物闢闔隂陽<lb/>
範圍造化進退古今莫不由之其至重至貴蓋若是<lb/>
易於坎離互明心體者也而先天居東西則隂陽之<lb/>
正中也後天居南北則天地之正中也於日爲戊巳<lb/>
則土之正中也於辰爲子午則時之正中也乾坤中<lb/>
交而生坎離則氣之中也爲卦承上經而接下經則<lb/>
卦之中也離體則虚中而文明故應物而不窮伏坎<lb/>
則剛中而孚實故處險而常亨其至平至正又若是<lb/>
<pb n="KR4d0305_SBCK_015-8b"/>
人能以其至貴至重也而不以小用之以其至平至<lb/>
正也而不以偏用之則其主天地而命萬物也豈不<lb/>
綽綽乎有餘𥙿哉堯舜以心相傳堯典一篇惟克明<lb/>
俊德乃命羲和疇咨四岳等事堯無所爲也舜之継<lb/>
堯亦不過取諸人以爲善以天下之民謂之八元八<lb/>
凱也舉之以天下之民謂之四㐫也去之是天下之<lb/>
民舉之去之人心之所同則天也舜無所私於此也<lb/>
九宫之命彼皆何等才分而自宅揆以下敷教者不<lb/>
以制刑典禮者不以掌樂選衆而舉僅得其人分職<lb/>
而理僅無曠事爰曁三代曰籲俊尊上帝曰陟丕釐<lb/>
帝命曰以敬事上帝凡皆推是心以荅天意耳乃自<lb/>
<pb n="KR4d0305_SBCK_015-9a"/>
秦漢而後千數百年此意或寡當事任者豈樂於獨<lb/>
勞而常患乎莫與分其責居有位者豈樂於喑黙而<lb/>
常患乎莫與行其言夫人之有伎人之彦聖秦臣知<lb/>
好之以保子孫黎民則秦臣之利也人之智慮人之<lb/>
聞識樂克知好之以優於天下則樂克之善也豈必<lb/>
皆自已出而况屈信消長之運乃天道之所當有非<lb/>
人力之能制不是之思而憧憧徃來者皆徒思也此<lb/>
不能與天地相似者一也孔子論天地之神昭昭然<lb/>
示人於覆載間者無非至教而繼之曰清明在躬氣<lb/>
志如神又舉詩以證之曰維嶽降神生甫及申終之<lb/>
曰此文武之德也是篇凡四言而意實相貫蓋人與<lb/>
<pb n="KR4d0305_SBCK_015-9b"/>
天地一夲而分使夲心湛然清明純粹與天地通則<lb/>
志之所至氣亦至焉動乎體而爲夢見乎龜而爲卜<lb/>
雖逺在巖渭夫孰非此心之感况山澤之氣亦我同<lb/>
體者也毓靈産異以詒數世之仁亦理之當然耳而<lb/>
後世之君臣所居者旣狹故所感者亦然豈惟所感<lb/>
然哉下之從上後之視前更相承式而才氣愈隘沈<lb/>
黙拘攣以爲謹也纎微煩蹙以爲能也以濟時須且<lb/>
弗暇給况遺後乎夫天地山川之神氣亘千古猶一<lb/>
日而人才絶無僅有乃至是則以所感所傚然耳此<lb/>
其不能與天地相似二也夫人憂樂慘舒之度本諸<lb/>
一心之微而流行於隂陽見於祲煇未嘗有毫髮之<lb/>
<pb n="KR4d0305_SBCK_015-10a"/>
欺是以昔之聖人有舒㤗而無拘迫有寛易而無狹<lb/>
隘以天命自度而不敢以私意小知行乎其間勞逸<lb/>
以時喜怒以類凡以節宣血氣專固精神順天地而<lb/>
理情性也爰自後世或人主獨運萬幾而乏羣臣之<lb/>
助或大臣兼揔細務而行有司之職其規模運量旣<lb/>
日不暇給則於長筭逺馭寜無所遺光武賢君也視<lb/>
朝至昊夜分乃寐太子憂其失養性之福諸葛亮賢<lb/>
相也所噉食不至數升而罰二十以上皆親覽焉食<lb/>
少事煩人以爲憂夫自一命以上大小相承積而至<lb/>
於君相然後勢重而形佚使人主每旦視朝而不得<lb/>
大臣之助大臣鞅掌獨賢而不資百工之助分曹列<lb/>
<pb n="KR4d0305_SBCK_015-10b"/>
局隂拱黙視事無鉅細必經省覽下至衆而上至寡<lb/>
也夫如是則下逸而上勞豈所以理性情之正養壽<lb/>
命之源哉此不能與天地相似者三也書曰兢兢業<lb/>
業一日二日萬幾無曠庶官天工人其代之又曰敕<lb/>
天之命惟時惟幾天内而宫庭屋漏外而天下國家<lb/>
莫非天命之流行使幾微之不敕是謂曠天工而<lb/>
違時幾爰自後世或自謂智足徧察或例曰人多可<lb/>
疑或言儒生皆是古非今或咎直臣多取名歸過是<lb/>
心旣勝賢路益狹班固贊漢之得人惟稱武宣而武<lb/>
帝中年巳謂名臣文武欲盡詔求趼弛之士宣帝之<lb/>
後僅一再傳徃往見大夫無可使者至外召盩厔令<lb/>
<pb n="KR4d0305_SBCK_015-11a"/>
拜諫議大夫以遣東京以後朝會無宿儒大人可備<lb/>
顧問人才固不易得而亦非果無好臣所教苟用可<lb/>
制故無以盡得天下之才耳唐中丗以降或至東省<lb/>
閉閤南臺闕貟正牙罷奏庶官不對此豈真無才邪<lb/>
其曠天工而違時幾也多矣此不能與天地相似四<lb/>
也士修於家非積歳累月不成而壞之於天子之庭<lb/>
則一語一事間爾昔之人念其成材之不易也故必<lb/>
扶植而容養之相融於善意以圖惟國事之濟而不<lb/>
敢逆疑於意嚮之間所以兼収並蓄擬緩急而遺子<lb/>
孫也漢之髙文去古未逺猶有濟時詒後之慮而中<lb/>
世以後則有不盡然者矣遼西告警而李廣起䍐开<lb/>
<pb n="KR4d0305_SBCK_015-11b"/>
略塞而趙充國用五溪䘮師而馬援奮冉肇迫䕫李<lb/>
靖出范陽煽兇真卿識河東寇結子儀封廷湊肆毒<lb/>
裴度見伐蔡屢衂李愬顯使非倉卒需才則廣厄霸<lb/>
陵充國援以老棄李顔郭裴諸人將没身不見矣此<lb/>
其不能與天地相似五也臣旣歷觀前世毎見秦漢<lb/>
以後君臣大抵相尋於一轍爲之廢書而嘆曰大哉<lb/>
心乎所以主天地而命萬物也必休休焉與天地相<lb/>
似乃可以無曠於天位千數百年莫有以是告其君<lb/>
者母惑乎治之時常多於亂之日而危之意常浮於<lb/>
安之形也今人才雖未易有而亦非果無也風俗雖<lb/>
不如古而猶可以有爲也拓而大之則在人焉耳於<lb/>
<pb n="KR4d0305_SBCK_015-12a"/>
是的然自信以告于陛下且念更迭旣乆分絶榮<lb/>
進今重觀上國之光誠出望表用敢及時展盡以冀<lb/>
君相之一動心焉儻蒙陛下留神省㩜而或有取<lb/>
於其言君臣之閒共推此心以一掃千數百年之弊<lb/>
則規模旣拓人才將爲時輩出矣宗社幸甚善類<lb/>
幸甚臣不勝區區<lb/>
　　　論州郡削弱之弊<lb/>
臣聞三代而下經制不立故天下之弊常伏於救弊<lb/>
之𥘉漢自呉楚之變分封以弱侯國而末年之弊乃<lb/>
起於同姓弱而外戚彊唐自安史之亂裂地以授諸<lb/>
將而末年之弊乃起於藩鎮强而王室弱故善治者<lb/>
<pb n="KR4d0305_SBCK_015-12b"/>
能先時而制其弊其次則因時而救弊其下則弊巳<lb/>
著而後徐爲之救如此則亦何及矣臣恭惟藝祖<lb/>
皇帝自大難未平首創唐末五季之弊外召藩鎮以<lb/>
還京師臨遣廷紳以爲牧守天下莫不仰服威斷之<lb/>
明然而守邊之臣則乆其考任假以事權固不與内<lb/>
郡同也未幾而𥘉意漸失并汾閩越之僅平江淮諸<lb/>
郡巳令毀城隍銷兵甲矣淳化咸平距建隆不過四<lb/>
十年耳盗發兩川惟陵梓眉遂有城可守濮盗作於<lb/>
近輔如入無人之境王禹偁自黃岡上䟽極陳江淮<lb/>
空虚之害至謂名曰長吏實同旅人名爲郡城蕩若<lb/>
平地冨弼論江淛荆淮湖廣諸道亦謂處處無兵城<lb/>
<pb n="KR4d0305_SBCK_015-13a"/>
壘不修或數十夫持鉏耰白挺便可盡殺守令開府<lb/>
庫誰復禦者至寶元康定以後空内以事西邊則武<lb/>
備之削滋甚五年間盗殺廵尉至六十貟入城剽刼<lb/>
者四十州王倫起沂並淮渡江歷數千里無一人禦<lb/>
之張海等輩剽吏禦人於京淮湖陜間州郡莫敢孰<lb/>
何金州盗作速召州兵僅有二十四人以承平之乆<lb/>
郡國猶有不㑹之財猶有留州之緡可以爲招兵繕城<lb/>
之費可以爲一方緩急之備然猶廪廪若此矧熈寧<lb/>
而降括財利以弱州郡則益不暇爲國逺慮籍禁卒<lb/>
罷招填併軍額摏窽籍分係將不係將則尺籍雖闕<lb/>
亦不暇𥙷矣方時晏安猶未見其爲大害也崇寧以<lb/>
<pb n="KR4d0305_SBCK_015-13b"/>
後賦歛日増軍政日壊郡益以削一旦盜起東南連<lb/>
跨州郡震揺汴都乆而後殄况當新造之金非拱手<lb/>
死難則望風棄城蓋自建炎四年以前惟知歛兵避<lb/>
狄未嘗敢與之抗者逮渡江航海迫我不巳然後兵<lb/>
刃稍接不數年而議和之使遣矣紹興之末虜闖淮<lb/>
薄江旣迫而後應之士氣稍伸然猶不敢盡用其勝<lb/>
極於比歳承平日乆呉曦盈尺之𥿄足以驚奔列雉<lb/>
李元勵烏合之衆足以震擾三道張福千人之衆足<lb/>
以披靡羣辟虜闖梁洋三泉如履平地虜闚蘄黃五<lb/>
關如升虚邑嗟夫强榦弱枝之弊乃至此極是焉得<lb/>
無以變通之乎臣嘗歷觀中興諸臣如李綱嘗欲分<lb/>
<pb n="KR4d0305_SBCK_015-14a"/>
長安襄陽建康爲三都胡舜陟嘗欲拆三京關陜爲<lb/>
四巨鎮張守嘗欲以大河州郡倣唐藩鎮付之帥守<lb/>
范宗尹嘗欲分畫諸鎮更不除代李彌遜嘗欲假帥<lb/>
守事權以銷姦宄雖多事之時與今日平丗事體稍<lb/>
異然郡國削弱之弊則百年間如一日也况今所恃<lb/>
以爲捍蔽者莫重於四鎮曰江南曰兩淮曰荆襄曰<lb/>
四川使三邊不警則尚可以紓歳月之安而金夏蒙<lb/>
韃局勢浸異殘冦未殄又生他㓂四鎮之寄益非昔<lb/>
比自比年來朝廷垂意乎此責之專而任之乆若<lb/>
知所以重其事矣然而其要又在於擇人苟匪其人<lb/>
則責之專返以益其過任之乆返以厚其毒旣得人<lb/>
<pb n="KR4d0305_SBCK_015-14b"/>
矣則當假以遂事之權聽其所爲勿從中制本道官<lb/>
吏惟其所辟置要害之地守令可以委任責成則乆<lb/>
其考任而就加爵秩焉省部皆母拘以文法也財賦<lb/>
得以專其出入他司不得尚循舊比以掣其肘也軍<lb/>
籍得以覈其虚實戎司不得掩虚額以自豐也屯田<lb/>
當復民兵當核忠義當招皆可以隨冝經理也規摹<lb/>
旣立則如國𥘉守邊之臣或十七八年或十四五年<lb/>
或八九年無所改易可也稽其勞效而即鎮遷拜自<lb/>
從臣以上雖貴極公師可也其旁近諸鎮又當豫蓄<lb/>
資望之人以擬其乏如是則受任之臣事權專一得<lb/>
以展布四體責其成功而人亦改視易聽不爲朝不<lb/>
<pb n="KR4d0305_SBCK_015-15a"/>
謀夕之計可以慮終而知敝三邊隱然爲國長城緩<lb/>
急有恃矣此藝祖皇帝乆任邊臣之成規而中興<lb/>
諸臣因時損益之遺意儻蒙陛下不以臣言爲非<lb/>
即乞與大臣審議而速圖之臣冒黷聖聦拱俟<lb/>
蕭斧之誅<lb/>
重校鶴山先生奏議卷之十五<lb/>
<pb n="KR4d0305_SBCK_015-15b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_097-1a"/>
重校鶴山先生大全文集卷之九十八<lb/>
　祝文<lb/>
　　　導善觀人日祈雨<lb/>
踰時不雨深憂宿麥之傷靡神弗宗尚觖祈年之望<lb/>
循愆陽之示異繄謬政之爽中新年換故年渉春巳<lb/>
乆元日至人日常燠有加方兹領事之𥘉惕若求芻<lb/>
之託亟修圭薦仰叩穹崇伏望興雨其濛大慰來麰<lb/>
之望多稼且碩用資終歳之勤<lb/>
　　　焚黄告先墓文<lb/>
嗚乎子不夫不逮事厥父母亦惟衣厥父事以無敢<lb/>
失隊歳巳未猥以薄技濫齒峻甲該龍飛恩視進士<lb/>
<pb n="KR4d0305_SBCK_097-1b"/>
第一人躐卑京秩越四年癸亥以國子正造朝明年<lb/>
爲武學愽士又明年召試賔館六月以實歷湊前學<lb/>
官减年遂得陞朝又明年九月上祀明堂同休諸<lb/>
臣某時由校書郎出守漢嘉旣陛辭猶以宫簿得贈<lb/>
考承事郎妣孺人今年始克還墓下以命書之副告<lb/>
吁何及矣弗可贖也矣不學不令豈其自致實緊我<lb/>
先丗克績我家遺我後人休其不肖嗣特蒙積行之<lb/>
成以不隕其世以奉而致之於我考妣焉耳矣雖然<lb/>
亦尚有可勉者體受敬身以期無忝以庻幾顯揚萬<lb/>
一以對揚天子之寵靈則今其未死兢斯惕斯圖惟<lb/>
酬斯惟神之鑒斯<lb/>
<pb n="KR4d0305_SBCK_097-2a"/>
　　　焚黄告楊孺人墓文<lb/>
嗚呼君棄予而死今五年矣而墓之木樅樅其隂君<lb/>
死之年之冬余造朝明年甲子九月二十六日女璧<lb/>
海亦不幸以病死于臨安之官舎矣恍昔懽之猶夢<lb/>
慨響像之滋邈弗可追也矣又明年六月余始以實<lb/>
歷湊學官减年得陞朝又明年九月上祀明堂敷祭<lb/>
澤余時校書郎出守漢嘉巳陛辭猶以官簿得贈考<lb/>
妣君亦得婦人𥘉品封今年始克還墓下爇命書之<lb/>
副以告吁榖不受禄死而飾壤何嗟及矣尚其有知<lb/>
以服天子之休命<lb/>
　　　祭先墓文<lb/>
<pb n="KR4d0305_SBCK_097-2b"/>
某治郡亡狀誤叨恩除司臬東梓嘗申審朝廷待報<lb/>
解郡㑹憲漕空官制司速令上事遂於前月之晦上<lb/>
眉山印綬㳙十月之望祗服司存敢具所以忝竊告<lb/>
謝于祠下静惟庸虚荐更中外蔑然報效亦旣茍免<lb/>
今委寄日劇倀倀乎未知所以將厚望稱隆指者惟<lb/>
神尚隂相之母俾瘝敗而作神羞<lb/>
　　　代郷人祭周孔祝文<lb/>
古之士未嘗無求也而求其有益於得未嘗不欲仕<lb/>
也而仕惡不由其道於鑠皇家尚倣周制三歳大比<lb/>
興其賢能承學之士服先聖之訓有年矣于求于仕<lb/>
未之能忘而無益於得不由其道則所不敢用修明<lb/>
<pb n="KR4d0305_SBCK_097-3a"/>
薦以自歸於斯文之宗惟王尚終相之汔用有濟<lb/>
　　　梓潼廟祝文<lb/>
某卭之鄙人也早縁末技濫齒峻甲佐西川節度府<lb/>
召官學省賜對禁林愚戅淺中輕沮邊議以取忤時<lb/>
好蓬山未幾力陳詭郡冀便將親一逺闕廷八移歳<lb/>
琯三辭聘召再玷便麾推夲所天巳不待養尚冀有<lb/>
以慰母心也而繆政致異郡人遊觀死傷横道遂使<lb/>
素嘗愠嫉者得以甘心焉尚頼寛恩僅從鐫免曽未<lb/>
半載即察前誣亟頒祠廪繼還舊秩復卑左符成命<lb/>
𥘉頒申詔趣上厥惟㤗冒寔惟我有神是嘏是祐敢<lb/>
不知自而郡大人微未知所以稱隆指者惟神聦明<lb/>
<pb n="KR4d0305_SBCK_097-3b"/>
正直永奠西土祝釐禳沴咸克顧享是用圭薦以希<lb/>
靈右匪釐敢祝惟沴寔禳神鑒之哉<lb/>
　　　先聖祝文<lb/>
某巳試罔功固分乆棄敢圖誤柬卑守江郷成命𥘉<lb/>
頒申詔趣上以未信之學冒承劇寄敗車傷錦廪乎<lb/>
未知攸免獨惟敬信節愛聖有明訓敢不夙夜究圖<lb/>
以期無負惟聖寔鑒之<hi>三蘇云獨惟一翁二季流風未泯高山景行敢不夙夜敬</hi>
<hi>共以期無愧神尚鑒之</hi>
　　　載英堂釋菜文<lb/>
維士大夫郡逺有自來爰蔇國朝風烈彌邵奠祀于<lb/>
學厥存彛章而象設渙然頋瞻罔一廼稽史牒郡乗<lb/>
<pb n="KR4d0305_SBCK_097-4a"/>
家言室于東廂列繪惟肖翼翼其序後先以時兹考<lb/>
厥成敬用舎菜告于先聖先師神保如在是饗是皇<lb/>
啓佑後知其永無斁<lb/>
　　　謁蘇文公祠祝文<lb/>
眉號士大夫郡　聖天子不以某不肖奠守兹土其<lb/>
在境内凡百辟卿士有益於民者夙夜承祀無忒矧<lb/>
惟山川炳靈世載蘇氏一翁二季先後相望文章事<lb/>
業在太史氏之典䇿今居郡滿歳顧歳時奉嘗闕然<lb/>
弗講殆非所以厲賢崇化律我有民也用修圭薦展<lb/>
于宰下以内翰太師文忠公黄門文定公從祀旣齊<lb/>
旣稷神保攸歆敢不永與多士承繹斯文以母忘德<lb/>
<pb n="KR4d0305_SBCK_097-4b"/>
　　　祈晴<lb/>
積隂爲沴每深害稼之憂下民其咨尚觖祈年之願<lb/>
原乖氣之致異繄繆政之爽中方兹領事之𥘉惕若<lb/>
求芻之託亟修圭薦仰致宗祈伏望帝靈居歆神聽<lb/>
來假杲杲出日式蠲常雨之愆厭厭其苗俯慰大田<lb/>
之望<lb/>
　　　謝晴<hi>十月六日</hi>
曀曀其隂乆觖大田之望杲杲出日爲蠲常雨之愆<lb/>
旣皂旣堅是刈是穫錫之多稼旣荷神釐貽我來麰<lb/>
敢徼終惠<lb/>
　　　祈雨<hi>二月二十八日</hi>
<pb n="KR4d0305_SBCK_097-5a"/>
春膏動陸期首種之向榮常燠爽中尚貽麰之觖望<lb/>
旣非下民之罪亦豈上帝之心惟守吏之弗䖍乃愆<lb/>
陽之示譴敢修圭薦仰冀惠寜伏望興雨其濛悉慰<lb/>
大田之望多稼且碩用資終歳之勤<lb/>
　　　社稷及諸廟祈雨<lb/>
維莫之春常暘爲沴時雨乆曠土膏弗滋若吏之弗<lb/>
䖍政有闕繆以干隂陽之和則罰止厥躬元元何辜<lb/>
罹此菑暵敢修明薦以冀惠寜黨賴神休孚霈嘉澤<lb/>
俾物無疵癘麰麥以登則由吏若民咸永有嘉頼<lb/>
　　　謝雨<lb/>
厥罰常暘懍農疇之告瘁以祈甘雨冀雲漢之惠寜<lb/>
<pb n="KR4d0305_SBCK_097-5b"/>
果蒙顧諟之仁亟霈涵濡之澤錫之多稼貽我來麰<lb/>
物無疵癘之憂民有豐穰之望用伸報謝仍露懇祈<lb/>
惟靈造之鑒觀悼民生之不易念一人耕而百人食<lb/>
振古如兹使十日雨而五日風自今以始終承嘉惠<lb/>
汔用康年<lb/>
　　　寺觀祈雨<lb/>
南訛紀候斯穡事之向榮旱魃爲菑懍農疇之告瘁<lb/>
旣非下民之罪亦豈上帝之心惟吏守之弗䖍乃常<lb/>
暘之示譴敢修圭薦仰冀惠寜伏望興雨其濛悉慰<lb/>
大田之槁多稼且碩用資終歳之勤<lb/>
　　　祭先墓文<lb/>
<pb n="KR4d0305_SBCK_097-6a"/>
某不學不令徒賴世積之休猥繇薄技濫齒儒科自<lb/>
癸亥造朝遂不獲躬汛埽于松檟夙夜廩廩惟祭祀<lb/>
之之供是懼最後遷校書郎丐守漢嘉以歸清朝柬<lb/>
遵惟欲爾從中遭叛亂遡㳂徃復逮今年六月始獲<lb/>
善還舎里越三月始展墓下之拜而致壤奠焉明日<lb/>
則爇黄於父母妻之瑩自顧么麽繄誰云致實惟我<lb/>
先世克績我家遺我後人休其不肖嗣特蒙積行之<lb/>
成以不隊厥世焉耳矣雖然尚有可勉者體受敬身<lb/>
以期無忝以庻幾顯揚萬一則今其未死兢斯惕斯<lb/>
惟神實保祐之<lb/>
　　　謁趙衞公雄祝文<lb/>
<pb n="KR4d0305_SBCK_097-6b"/>
於皇阜陵游精太平首撰大吏言授國成英英衞公<lb/>
命世篤生立談寤主迪簡在廷典司百工身修庻明<lb/>
邦采去亮王心亶寜淳熈之治于今耿光爰考敭歷<lb/>
昉于涪濵迨還宰韍復杭守旌流風善政蔚其猶存<lb/>
我生孔後雖忝戚姻不及於公前授後承今以王命<lb/>
恪共明刑維棠有苃維公所營是用徃拜睇言風聲<lb/>
神其來娭監于克誠<lb/>
　　　寺觀祈雪<lb/>
朋陽起陸正宿麥之方興常燠爽中顧祈年之敢後<lb/>
矧惟蜀左介在山丘土雖廣而民稀地旣磽而功倍<lb/>
方冬不雪嗣歳之憂且隂陽之乆愆將疾癘之弗戒<lb/>
<pb n="KR4d0305_SBCK_097-7a"/>
用修圭薦庻底惠寜惟冀上天同雲式霈雰雰之澤<lb/>
大田多稼少寛閔閔之憂<lb/>
　　　告射洪廟文<lb/>
惟王嘉師厥有常性道逺民散刑章以滋得情則矜<lb/>
閱實其審矧惟貨惟反惟内惟來罔黜乃心將有不<lb/>
辜于戮惟王吉士則又異于民無待而興無産而固<lb/>
今利禄之誘胡亦不然干澤要爵巳喪所貴甚至詭<lb/>
遇貪獲謂人不知其將誰欺帝實臨汝某猥陳時泉<lb/>
受王嘉師郵罰麗事旣罔攸忽㑹攝將漕爲王吉士<lb/>
謬職選舉有邦攸謹曰教與刑兹惟何人敢共二事<lb/>
若曰使民以不冤士罔佚遺則單見謏聞所不敢必<lb/>
<pb n="KR4d0305_SBCK_097-7b"/>
惟自靖自獻謹所不睹懼所不聞則昊天旦臨實鑒<lb/>
猷念神亦左右照知厥心尚以是自勉惟神汔保右<lb/>
之<lb/>
　　　改除潼川運判辤廟祝文<lb/>
某頃𬒳誤旨嘗以司臬兼攝漕引才謭能薄不堪共<lb/>
二乃叨申命即俾爲眞廩乎未知攸濟旣即憲治亟<lb/>
祗成命將以詰朝徃庀厥司惟神照知罔有遐邇尚<lb/>
終相之<lb/>
　　　社稷壇謝晴文<lb/>
間者常隂爲沴害我粢盛于社于方祈求孔力惟神<lb/>
鑒諟克庥于人劈析重隂顯行麗日旣諧多稼爰啓<lb/>
<pb n="KR4d0305_SBCK_097-8a"/>
來牟織婦耕男居民行商忻忻衎衎咸荷神况吏實<lb/>
亡狀神罔恫怨不惠之罰而俾蒙成敢率厥僚肅恭<lb/>
以謝惟神實保右之<lb/>
　　　射洪縣截江告射洪神文<lb/>
射洪瀕江爲縣比歳水失故道岸屢崩官寺民廬壓<lb/>
覆是懼徙避無所某自春徂秋三過其上躬爲相攸<lb/>
念非䟽鑿故道以順水性遏截新流以除永患則歳<lb/>
一興築抗民之精而患固自若也民懼昏墊莫有固<lb/>
志殆猶行邁靡所止戾今不知援而止之是巳溺之<lb/>
也於是物土慮材屬役賦丈遴敬事之吏以督工作<lb/>
合一府之斥幣以給丁庸隨山濬川使故道旣通然<lb/>
<pb n="KR4d0305_SBCK_097-8b"/>
後架筠揵石以捍新流或誚其迂或哂其愚亦惟拯<lb/>
民是問消功殫賄不遑恤也吉日丁亥庀事云始惟<lb/>
我有神奠祀兹土敢用圭薦以告事期惟神右之俾<lb/>
勿壞<lb/>
　　　春祈祝文<lb/>
載芟載柞首重春祈敢迪彛章式陳明薦儻頼神况<lb/>
五風十雨靡有愆戾使物無疵癘年榖順成則嘉與<lb/>
千里之民敢忘昭報惟神汔保右之<lb/>
　　　社禝壇祈雨<lb/>
自冬徂春雨䁑燠寒咸罔不時土膏用滋首種旣入<lb/>
乃旬有四日陽驕肆梗以害于垂成人情皇皇靡所<lb/>
<pb n="KR4d0305_SBCK_097-9a"/>
馮依職吏之愆民則何罪惟邦有社寶司我民是用<lb/>
敬共以祈甘澤沛然來下咸俾昭蘇儻穡事濟登物<lb/>
無疵癘則若民若吏祗荷休德其永永無斁<lb/>
　　　社禝壇謝雨<lb/>
頃以常暘爲沴穡事告傷于社于方以祈甘雨滂沱<lb/>
來下物意昭蘇吏貴以寛人情胥恱敢帥寮吏敬謝<lb/>
神貺惟神尚終相之<lb/>
　　　祭江神文<lb/>
維郡瀕江地居下濕常隂未解江水横流民墜塗泥<lb/>
罔知攸舎吏則有罪民其何辜維我有神實宅兹土<lb/>
遏絶汎濫劃劙重隂使民猶奠居吏逃曠責則荷神<lb/>
<pb n="KR4d0305_SBCK_097-9b"/>
之賜寜有弭忘<lb/>
　　　又<lb/>
間以水沴禬于明神神保居歆江流遄返降丘宅土<lb/>
甫奠厥居乃甲申之夕漲潦暴至厥明乙酉<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>雲如<lb/>
屯白日霾曀雨亘晨夜江溢常流民情皇皇宵寤晝<lb/>
訛惟懼墊溺之復不免也吏實亡狀神惠之罰則止<lb/>
厥躬元元何辜大命近止敢以柔毛剛鬣制幣量齊<lb/>
申寓禱祈儻水平其壑民得平土而居則所不與邦<lb/>
人德神之惠者有如大江<lb/>
　　　祭周孔文<lb/>
竊惟成周令典造士以詩書禮樂興賢以德行道藝<lb/>
<pb n="KR4d0305_SBCK_097-10a"/>
而吾先聖先師之訓亦以温良恭儉爲求以見聞言<lb/>
行爲禄以仁義忠信爲爵諸生服是明訓亦旣有年<lb/>
應聘云𥘉敢述所聞以自歸於斯文之宗惟神尚終<lb/>
相之<lb/>
　　　代郷人告靈應神文<lb/>
昔先王肅恭明神教民昭事祈報以無忘本始雖坊<lb/>
農表畷之蜡門行户竈之享伯侯祖纛之靈有德于<lb/>
民則無不宗也矧惟大神令德孝恭奠祀坤倪士之<lb/>
德爵神實司之應聘云𥘉敢用祗遹舊典毖祀于我<lb/>
有神尚無忘本始之薦庻綏靈顧襲于休祥<lb/>
　　　代郷人祭靈應廟文<lb/>
<pb n="KR4d0305_SBCK_097-10b"/>
維我有神世篤忠孝承寜帝命隂騭斯文維我有士<lb/>
追遹本始寅念于祀罔或不䖍矧茲靈辰揆度云始<lb/>
敢修祀物祗薦精純尚其來娭崇降多福<lb/>
　　　靈惠廟祈雨<lb/>
維莫之春嘉生動陸雖時雨之數下尚土膏之弗滋<lb/>
人情嗷嗷靡所底告敢用牲醴以告于我有神庻幾<lb/>
顧歆大霈嘉澤終惠多稼汔成康年則荷神之休曷<lb/>
維其巳<lb/>
　　　天慶觀祈雨<lb/>
三陽動陸正宿麥之方興一雨愆期懼土膏之未奮<lb/>
矧惟蜀左介在山椒地廣而民稀田磽而功倍冬深<lb/>
<pb n="KR4d0305_SBCK_097-11a"/>
未雪歳首尚暘又念隂陽之或乖亦將疾癘之不免<lb/>
用修圭薦亟控宗祈惟冀霈潤澤於羣生散之霡霂<lb/>
變札瘥爲和氣襲于休祥<lb/>
　　　社稷壇祈雨<lb/>
某自祗厥官荷神之休雨澤洊至首種旣入乃浹辰<lb/>
之間陽驕弗戢以害于垂成人情皇皇易喜爲憂靡<lb/>
所馮依職吏之愆民則何罪惟邦有社實司我民是<lb/>
用敬共以祈終惠儻沛然下雨咸俾昭蘇穡事濟登<lb/>
物無疵癘則若民若吏祗荷神保其永永無斁謹以<lb/>
制幣清酌脯醢明薦于社神稷神社神以后士勾龍<lb/>
氏稷神以后稷氏配神作主<lb/>
<pb n="KR4d0305_SBCK_097-11b"/>
　　　靈惠廟生辰祝文<lb/>
我有民人我神祐之我有田疇我神雨之時禋歳祀<lb/>
我儀主之誕彌厥旦我民赴之享有舊典我儀舉之<lb/>
無腆具脩神母吐之<lb/>
　　　靈應廟神父生日祭文<lb/>
維我有神世篤忠孝是生哲嗣隂騭斯文惟我有士<lb/>
追遹本始寅念于祀罔或不䖍維仲之春揆度云始<lb/>
敢修祀物祗薦精禋尚其來娭芘我有士時厥純嘏<lb/>
襲于休祥<lb/>
　　　祭靈應神文<lb/>
惟王生爲正人没爲明神生則令德純孝垂世範俗<lb/>
<pb n="KR4d0305_SBCK_097-12a"/>
没而備物之享貤于其親二月中吉維聖考揆度之<lb/>
辰郡有彛典酌醴薦純惟正其歆之芘我有士福我<lb/>
有民<lb/>
　　　再祈雨<lb/>
農有三時而東作實爲首種凡資糧錢鏄實取具焉<lb/>
而方春愆陽害我穡事于方于社若旣應祈乃旬日<lb/>
以來復有暵瘼之慮惟我神保奠祀兹土岀雲爲雨<lb/>
以惠我民則於神是望敢敬共以告尚克顧享<lb/>
　　　社禝壇再禱雨<lb/>
春日愆陽農疇告瘁吏則有罪民其何辜惟我有神<lb/>
憫兹下地敷遺甘雨以綏來麰則民業用安吏<graphic n="KR1539" url="https://raw.githubusercontent.com/kanripo/KR-Gaiji/master/images/KR1539.png" mimeType="image/png"/>少<lb/>
<pb n="KR4d0305_SBCK_097-12b"/>
逭神亦永有依嗚乎尚鑒之哉<lb/>
　　　詈湫文<lb/>
某自祗厥官旣四閱月天乆不雨以害我穡事雖然<lb/>
豈誠不雨者殆杯水車薪不足以勝爾今浸迫南譌<lb/>
秀麥𬒳野又五日不雨蒔麥且槁死穜稑之種蒔不<lb/>
入土饑饉將至疾癘乗之嗚乎神之空我師乃至此<lb/>
也守之庸虚自底不類則自菑于厥躬不于其躬于<lb/>
其無辜之氓神之降罔是爲爽忒且神之馮依而人<lb/>
所輸向也亦惟侯禳禱神人交頼焉耳守率僚吏若<lb/>
士民有事于神亦旣累日而神如不聞立而視民之<lb/>
死而不恤也然則民安所復望也謹以元湫投之江<lb/>
<pb n="KR4d0305_SBCK_097-13a"/>
流神其有知奮張馮怒速出雲爲風雨則尚有以章<lb/>
神之心惠終我師守雖無狀寜忘報塞<lb/>
　　　撓湫文<lb/>
守遣僚吏有事于神神卧而不我聽也然則民安所<lb/>
復望也挾比躬詣湫潭樅金伐皷以請神庻幾改之<lb/>
　　　東嶽生辰祝文<lb/>
清寜奠位五嶽方峙維東曰岱帝實主之𥘉度嘉名<lb/>
相傳自昔舊儀肅穆罔敢不䖍惟今春暘過亢膏澤<lb/>
未洽麥不堅好稻種不入帝閔下地儻出雲爲雨以<lb/>
澤四境使百榖登阜民用委安則吏<graphic n="KR1539" url="https://raw.githubusercontent.com/kanripo/KR-Gaiji/master/images/KR1539.png" mimeType="image/png"/>其少逭敢併<lb/>
以請<lb/>
<pb n="KR4d0305_SBCK_097-13b"/>
　　　進士題名大成殿舎菜文<lb/>
某學未能信冒承民社之託圖所以崇化善俗者惟<lb/>
教學明倫簡修旌淑所不敢後昔歳大比邑士王辰<lb/>
應等八人以經明行修爲天子使入治其民今將服<lb/>
厥采敢遹舊典用舎萌之禮于我先聖退而書名于<lb/>
泮示不忘德且俾承學之士有觀焉<lb/>
　　　明堂後祀百神文<lb/>
於鑠皇家裒祀廟室旣竣釐事爰濡惠術眷我有神<lb/>
輔天福民申嚴報祀命吏薦陳吏敢不共王之休命<lb/>
重惟愆陽奪我冬令凍閉不宻雷出非時敢併以告<lb/>
神其來娭導迎時和推廣德意雨我大田以開嗣歳<lb/>
<pb n="KR4d0305_SBCK_097-14a"/>
　　　社禝諸廟禱雨<lb/>
自冬愆陽雨雪未應于方于社靡神不舉神不我荅<lb/>
而屯其膏神其聦明則降罰于吏躬母使我民飢而<lb/>
死也敢率僚吏蹐躬俟命神鑒之哉<lb/>
　　　周程三先生賜謚舎菜祝文<lb/>
嗚呼大道湮阨千五百年人安於時君之化士習於<lb/>
丗儒之言清虚即明理之極詞華即間代之賢冨貴<lb/>
即稽古之力功利即用丗之權大哉人乎成位兩間<lb/>
蓋鬼神之㑹而五行之端天命我作天明我先人之<lb/>
大也氣命於德則日星山川事感於證則雨暘燠寒<lb/>
天且不違而遏其躬者乃若是之顓顓㣲吾周子首<lb/>
<pb n="KR4d0305_SBCK_097-14b"/>
發其祕二程張子親得其傳知幾於屈信動靜之感<lb/>
觀生於性命理氣之源明一本以示人則亦惡睹夫<lb/>
我生之全奉常易三子之名曰純曰正而首以元雖<lb/>
出於一介外臣之請而人不咎其僣且專信道之將<lb/>
行而文之未䘮在天非人力之能爾乃是心之同然<lb/>
敢繪德容于與東偏併以命書之三勒于牲石之前<lb/>
無腆幣醴告神掲䖍明中子之謚則嗣有請焉嗚呼<lb/>
凡我受學之士疇敢不祗治理所關<lb/>
　　　告先墓文<hi>紹定五年</hi>
某猥由愚戇自速罪辜偶𬒳誤恩放歸田里盡還職<lb/>
秩申卑眞祠脫命䜛波挺身寇𦦨十年于外一日生<lb/>
<pb n="KR4d0305_SBCK_097-15a"/>
還職是僥踰繄神之芘敢共酒幣悉帥妻孥展墓告<lb/>
衷神其歆止<lb/>
　　　告楊宜人墓文<lb/>
嘉泰三年夏君以疾卒是年秋卜何村之癸山以葬<lb/>
今三十年矣而隂陽者家流多言其不利幽冥雖異<lb/>
情則一致竊計九原有知亦不能即安于此土也用<lb/>
改卜茅林先墓之側得乾山之原爰以今辰啓壙舉<lb/>
柩徙於新兆之廬越七日甲申即窆謹以清酌庻羞<lb/>
陳于墓前<lb/>
　　　社禝壇祈雨<lb/>
劒之南東土<graphic n="KR2294" url="https://raw.githubusercontent.com/kanripo/KR-Gaiji/master/images/KR2294.png" mimeType="image/png"/>田下十日不雨四民嗸嗸矧時朱煒<lb/>
<pb n="KR4d0305_SBCK_097-15b"/>
陽沴弗戢職吏爲孽繄民何辜民生所資于社于稷<lb/>
謹率僚吏敢共幣辤神其來娭雨我多稼瞻仰以俟<lb/>
降假是期<lb/>
　　　諸廟禱雨<lb/>
劒之南東士<graphic n="KR2294" url="https://raw.githubusercontent.com/kanripo/KR-Gaiji/master/images/KR2294.png" mimeType="image/png"/>田下十日不雨四民嗸嗸矧時朱明<lb/>
陽沴弗戢職吏爲孽繄民何辜惟我有神廟食兹土<lb/>
匪逭吏譴亦爲神羞神其來娭雨我多稼永與民吏<lb/>
荷神之休<lb/>
　　　再祈雨社稷壇<lb/>
比以亢旱謁于神保神弗我顧驕陽如惔耕耨失時<lb/>
大命攸繫敢再用幣以祈以禳神其哀恫益之霡霂<lb/>
<pb n="KR4d0305_SBCK_097-16a"/>
雨我多稼神不民恤將率具僚敬共夙宵得請乃巳<lb/>
　　　社稷諸廟祈晴<lb/>
比以積潦霖圯于水龍見戒事兹維其時乃以常陽<lb/>
害我後事神尚隂相剨劙重隂俾克勸功迄底成績<lb/>
荷神之賜寜有弭忘<lb/>
　　　春祀祝文<lb/>
維莫之春農功載新厥有彛章祈于有神神聽來娭<lb/>
顧享苾芬庻幾旟魚夢我牧人<lb/>
　　　過資州展外舅提刑楊大夫墓祝文<lb/>
龍集閹茂造公之居其在涒灘别公之祛公不愸留<lb/>
荆江之墟欲逆公喪乗使者車欲視公窆攝郡守符<lb/>
<pb n="KR4d0305_SBCK_097-16b"/>
厥三十年𬒳命守瀘上印趨召道公郷閭始以漬絮<lb/>
傳于生芻偕我婦子見吾舅姑嗚呼公乎其有知夫<lb/>
尚輔吾志如平生與<lb/>
　　　赴召辤先墓及諸廟祝文<lb/>
上親攬萬機凡爲權臣所嫉者以次召還某誤在選<lb/>
中辤不獲命神靈隂相職是僥踰將簡元辰徃趨嚴<lb/>
詔不負所學是報神庥<lb/>
　　　焚黄告先墓文<lb/>
上踐阼之歳某自柱下吏外事官之貳未幾以言事<lb/>
得罪贈禭之命凡十餘年不敢以請比歳生還起家<lb/>
爲吏㑹宗祀明堂先考妣以恩外四品官明年改元<lb/>
<pb n="KR4d0305_SBCK_097-17a"/>
親政𬒳命造朝將簡元辰徃趨嚴詔始得以命書𬒳<lb/>
諸樂石以其貳焚于墓神其有知歆此休命尚幾終<lb/>
相母爲神羞<lb/>
　　　禡祭祝文<lb/>
古者師行必有禡祭鄭氏謂是祭也禱氣勢之増倍<lb/>
蠢兹犬羊敢犯王略天子震怒爱命仗鉞專征董師<lb/>
七路謹用牲以告于神惟神典司五兵具在載籍其<lb/>
佑我王國相我戎昭黨頼神休肅清天歩匪惟受任<lb/>
之臣得以復命于夫子將社稷生靈實嘉頼之<lb/>
　　　池州祭文孝廟文<lb/>
惟神以禦菑捍患秩在祀典蠢彼狂猘自干天誅受<lb/>
<pb n="KR4d0305_SBCK_097-17b"/>
我亂民整居王略天子震怒以一介臣爲八州督恪<lb/>
共武服師次池陽神其相我戎昭殄彼羣醜肅清天<lb/>
歩以赫神之靈<lb/>
　　　祭富池廟祝文<lb/>
惟神以捍患禦灾秩在祀典蠢彼狂猘自干天誅受<lb/>
我亂民䖍劉疆圉天子震怒以一介臣爲八州督東<lb/>
至于海西接固陵北盡漢淮南曁湘淦<hi>古南切又古暗切縣名也</hi>
力小任重未知攸濟神其相我武服殄彼羣醜妥安<lb/>
天歩以赫神之靈<lb/>
重校鶴山先生大全文集卷之九十八<lb/>
</p>
<p>
</p>
  </div>
</body>
</text>
</TEI>
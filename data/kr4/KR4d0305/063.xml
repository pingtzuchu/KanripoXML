<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_063-1a"/>
重校鶴山先生大全文集卷六十四<lb/>
　跋<lb/>
　　　跋静春先生劉子澄帖<lb/>
静春先生劉公淳熈五年八月十九日所與張宣公<lb/>
帖也宣公時爲祕閣修撰荆湖轉運副使過其弟端<lb/>
明公于冝春劉公之兄靖之字子和卒於贑州教官<lb/>
將葬而屬銘焉劉氏世載令德爲國朝文章家逮公<lb/>
尢孜孜以人才爲巳任朱文公稱其収恤宗黨接引<lb/>
後來樂人之善矜人之惡蓋得之親見宣公雖不及<lb/>
識公而書問徃來間氣味之同亦爾此可以強致乎<lb/>
是歳石林李公年二十恱齋李公年十有八而静春<lb/>
<pb n="KR4d0305_SBCK_063-1b"/>
以二公屬宣公巳曰異日與川中作師表非小𥙷也<lb/>
而數十年後悉如其言人固不昜知然而心者神明<lb/>
之舎所以範圍天地出入古今苟志平氣定不遷於<lb/>
私好惡不奪於小利害徃徃可以十得八九況稟氣<lb/>
之清明者固亦可以望而知之某生晚不及與觀一<lb/>
時師友之盛猶幸與輔漢卿趙昌父張元德諸公逰<lb/>
知静春事爲悉因恱齋李公刻此帖見寄附姓名其<lb/>
末嗚呼師友道廢利禄相挻上慢其下下䛕其上以<lb/>
講學儲才相規益者鮮矣張德衡其寶此帖亦以覘<lb/>
世道之變云<lb/>
　　　跋牟少眞發蒙中庸大學俗解<lb/>
<pb n="KR4d0305_SBCK_063-2a"/>
吾儒之書自諸老先生語録外未有方言俚字爲文<lb/>
者葢弟子之於師唯恐稍失其指故聦聽之謹書之<lb/>
莫之敢昜也近世乃勦入科舉之文以惑凡近以欺<lb/>
庸有司諉曰姑以紿取利禄耳是固可陋今牟君之<lb/>
爲中庸大學發蒙將以信今詒後而爲是俚俗之語<lb/>
五方之言語不相通而可強同乎又若謂世人不可<lb/>
與莊語姑俯而就之者然則不淺之待人乎言之不<lb/>
文行而不逺牟君歸爲我精思而文言之亦有當商<lb/>
畧者兹未暇及也<lb/>
　　　跋牛寶章大年記楊少卿事<lb/>
牛聘君所記辨誣蓋寶慶三年趙敏若爲鄭損所誣<lb/>
<pb n="KR4d0305_SBCK_063-2b"/>
幾成大獄楊权正時爲軍器監帥蜀人之在朝者白<lb/>
于有位而有不謂然則自爲書争辯益切前誣卒以<lb/>
盡白嗚呼此豈有爲爲之哉髙閭植槐等事則近乎<lb/>
有爲者矣書其末而歸之叔正之子埴其尚勿替先<lb/>
志云<lb/>
　　　題蘇叔明公誠陶然堂賦後<lb/>
南麾退翁蘇文公之兄也持正不撓終於利州路提<lb/>
點刑獄子孫多賢且繼踵科級其五葉曰叔平者自<lb/>
號松菊老圃有子曰公誠字叔明以禮自牧爲族黨<lb/>
歸重嘗賦陶然堂以自述非明平義利之際者不及<lb/>
此余歸自靖叔明訪余山居言論風指歛浮歸實進<lb/>
<pb n="KR4d0305_SBCK_063-3a"/>
進未巳嗚呼世家揺落不振邦國之恥也叔明尚懋<lb/>
敬之哉玄黙執徐同壯月糓旦<lb/>
　　　跋東坡趙德麟字說眞蹟<lb/>
趙德麟始以僚属受知于蘇公今蘇集有倡醻字說<lb/>
與秌陽春色二賦世之賢德麟者以此雖然嘉祐元<lb/>
祐之蘇公孰不知趨而和之迨蘇公度嶺諸賢皆坐<lb/>
廢錮德麟與焉而猶卷卷於片文遺墨之是寶於是<lb/>
有以知德麟之所存者逺矣予歸自謫所今安德節<lb/>
度趙公之子與洸武叔攜字說眞蹟相眎安德以儒<lb/>
科發身器周才𥙿而局不得施而有子是紹兹其爲<lb/>
麟不巳多乎嗚呼武叔其尚勉之哉<lb/>
<pb n="KR4d0305_SBCK_063-3b"/>
　　　題孟莘事狀<lb/>
昔歳衘命拜昭慈于攅宫器皿裳衣獲窺于奩中今<lb/>
觀心畫於孟氏之宗大抵德而度温而恭吾雖不識<lb/>
公進意其恂恂守正有昭慈之遺風<lb/>
　　　跋張宣公帖<lb/>
張子論著惟論語說乃晚歳更定而朱子四書於中<lb/>
庸尤所盡心今師君遇所藏宣公筆蹟二者咸在是<lb/>
誠可寶矣當乾道淳熈間朱張吕三子以學問爲羣<lb/>
儒倡雖其才分天成功力純至然亦不可非師友切<lb/>
磋之益朱子序張子文集以其間有講焉未定之論<lb/>
爲恨序吕子讀詩記亦曰其間所謂朱氏者皆某少<lb/>
<pb n="KR4d0305_SBCK_063-4a"/>
時講焉而未定之說以此知先儒進學朝益而暮習<lb/>
月異而歳殊蓋有所謂勉焉維日孳孳斃而後巳者<lb/>
彼世之粗涉梗槩而哆然自足者殆亦不知愧懼耳<lb/>
　　　又<lb/>
公以淳熈五年守荆七年二月七日昜簀今其十四<lb/>
日書云詰朝陽至蓋六年長至正在月半則此帖距<lb/>
公之亡才八十四日耳其二十日帖云氣體未復不<lb/>
免灼艾想公之疾自此日侵嗚呼所謂任重而道逺<lb/>
於此亦可略見拊卷太息書其末以歸諸范文叔甫之<lb/>
壻師氏<lb/>
　　　跋朱文公帖<lb/>
<pb n="KR4d0305_SBCK_063-4b"/>
右朱文公與月舟范公文叔帖凡五皆寜考𥘉元也<lb/>
是時孽韓枋國黨禍方張此何時也而以予所見於<lb/>
蜀士大夫如劉文節公李良仲宗丞季章叅政君亮<lb/>
侍郎與今范公之家所藏朱公報帖則一時善類應<lb/>
與固自若也權臣威𦦨徒能怖赫庸貪而終不能以<lb/>
閒人心之同剥之三曰剥之无咎失上下也復之四<lb/>
曰中行獨復以從道也夫居羣隂之間而獨能失其<lb/>
同類惟道是從矧兹聲氣之合胡可刼而禦之予雖<lb/>
生晚而身履乎慶元㤗禧盛衰之變周旋乎范劉諸<lb/>
李與二熈羣贒之間嗚呼我眎謀猶伊于胡底亦足<lb/>
以悲夫<lb/>
<pb n="KR4d0305_SBCK_063-5a"/>
　　　題蘄州儀曹范塤元帥府牒後<lb/>
靖康之禍薦紳大夫士未嘗不憤惋於大官貴人無<lb/>
足倚賴而冗曹稗官猶可與有爲也趙哲一使臣能<lb/>
以百騎束虜馬向拱一尉掾能以培䋲批逰騎傅亮<lb/>
一文學能以義旅造青城陳淬一小校能先諸將以<lb/>
敗虜于南華韓世忠一制將能引部將以却虜于南<lb/>
京至於據神稷破鶻眼者乃安邑之士人日中碎虜<lb/>
五十壁者乃石濠之小吏首渡河以復新興者乃招<lb/>
撫司之属將以千八百騎夜刺孛堇者乃經畧司之<lb/>
都監曰孟迪曰种潜曰張勉曰張漸曰白保曰李進<lb/>
皆翹關超距雷動風從於王庶之檄異時中興諸將<lb/>
<pb n="KR4d0305_SBCK_063-5b"/>
繇此其選使當時得將相大臣有以用之俾各竭所長<lb/>
經營河朔則虜當逺伏涼澱之北而祖宗境土遄歸職<lb/>
方矣蘄州儀曹范公其一也予歸自靖道雙流公之孫<lb/>
子郯誦公自蘄趍濟顛末咸歎世弊俗偷方時晏然位<lb/>
驕禄侈者偃然物上盗弄人爵蠱壞士氣胚胎禍機一<lb/>
朝潰裂幸而有懷忠藴義之士起濟濡首之厲然猶扼<lb/>
塞不得亨嗚呼其車旣載乃棄爾輔自古禍亂相㝷於<lb/>
無窮者類若此曹器逺辨帋尾三人乃汪黄耿非宗忠<lb/>
簡此說甚善使忠簡而在此位也吾所謂某某者必有<lb/>
以用之范公當不至流落秦陜待張忠獻之薦而後<lb/>
受知于思陵也後百餘年臨卭魏某歛涕書于下方<lb/>
<pb n="KR4d0305_SBCK_063-6a"/>
　　　書瀘士周挺讀歷代書<lb/>
古之學者習乎禮樂射御書數内以養德性之知外<lb/>
以固筋骸之束進乎大學則格物致知以徃皆爲巳<lb/>
之事也是皆失其傳惟有挾冊讀書以求之前言徃<lb/>
行而讀之者亦罕讀之而有得焉又罕有也周文叔<lb/>
挺乃能取歷代帝王以來之書窮搜力索廣記詳說<lb/>
嗚呼其用力亦勞矣文叔求予一言方以王事未暇<lb/>
與之精講也姑識其末以俟他日<lb/>
　　　題朱文公帖<lb/>
王氏之盛也江南學者争稱門生其黜也諱焉蘇氏<lb/>
之學争尚於元祐而諱稱於紹聖以後又大顯於阜<lb/>
<pb n="KR4d0305_SBCK_063-6b"/>
陵褒崇之日至程子諸儒亦莫不隨時之抑揚而爲<lb/>
輕重迨近世則朱張子諸儒一話一言散落人閒者<lb/>
無一不顯予之精力弊於題識雖然予甚懼焉李君<lb/>
盍爲我語諸同志其相與用力於不睹不聞以庶幾<lb/>
無負於諸老先生之訓<lb/>
　　　題孫教授誌銘<lb/>
吾同年友孫次龍之葬張義立誌之劉文節公銘之<lb/>
可以無憾矣然帖所謂歳寒山之兆乃其考君手卜<lb/>
史巫紛言不可於是廟殯垂三十年厥子應龍彊善<lb/>
克家乃改卜得負郭田惟兊食竭訾以庚之又爲豪<lb/>
右所奪刑獄使者歸其田始克葬卜九月之甲子先<lb/>
<pb n="KR4d0305_SBCK_063-7a"/>
事過予言曰劉銘張誌得之孔艱而兆異時改乞<lb/>
公一言以識諸碑隂嗚呼次龍之才之懿之行之修而<lb/>
止於是而死於是也人孰無死而殞於竒禍人孰不<lb/>
葬而揺於異論夫丗以作善離殃疑天之夢夢者信<lb/>
乎其陋矣終於不可詰則曰將在其子孫抑猶未免<lb/>
責償於天道也雖然應龍尚勉之哉<lb/>
　　　　陳猷春龍岀穴圖<lb/>
天基節前一月獲觀于白鶴山是日邸吏以友人陳<lb/>
和仲塤奏劄録夲見寄其間有云陛下居飛龍<lb/>
在天之位而晦之以潜龍勿用之德讀之慨然識其<lb/>
說于此<lb/>
<pb n="KR4d0305_SBCK_063-7b"/>
　　　　王荆公真翰<lb/>
按集所載與此小異蓋爲江寕守陳和仲作也介<lb/>
甫旣爲相而庳屋寒𬞞不改其素所以見信於當時<lb/>
而得以肆行其志也<lb/>
　　　　跋充齋游吏部所書孟子一章<lb/>
孟子之告宋句踐亦猶游之告尹也是時三遊之風巳勝<lb/>
孟子之說殆與貨色之對相似然尹君其知此則知<lb/>
景仁所以儆我者深矣若見同遊之士併出以告<lb/>
之某書于三瀘州宅<lb/>
　　　　跋趙安慶所藏東坡帖<lb/>
予昔遷靖與廣西爲鄰廣郡牧守多故舊時以方物<lb/>
<pb n="KR4d0305_SBCK_063-8a"/>
問予如蘇公遺墨及海魚黎洞沈椰子酒吉具黎莫<lb/>
之等率中州所罕見黎莫如青棊布暑夕可以覆<lb/>
體雖然飲食之物則非靖比也靖之米斗百泉羊豕<lb/>
爲斤十减米之二𬞞笋又不論也予常閱蘇公帖自謂<lb/>
衣食之奉視蘇子卿啖氊食䑕爲大靡麗以予居靖<lb/>
言之視文忠公之靡麗又加一等詩曰君子于役苟無飢<lb/>
渇吾儕勉諸上親政之歳魏某書于瀘州官舎<lb/>
　　　　跋趙安慶先丗詩<lb/>
舒守趙侯以其先君子所書黔婁詩六十言見寄<lb/>
又自爲九十言識其末凡皆表廉訓儉以示子孫是<lb/>
時改元端平上手書戒貪吏草茅賤臣某布宣德音<lb/>
<pb n="KR4d0305_SBCK_063-8b"/>
退而識于百五十言之末嗚呼以義利言則清心約<lb/>
巳士之常分也姑以利害言則丗之黷貨徇利者祗<lb/>
見其害未暏其利公孫瓉以䥫爲門鐡非不固也<lb/>
董卓以金爲塢金非不多也徒以敗家亡身爲他人守耳<lb/>
　　　書魏少申謩仲碑隂<lb/>
少伸予所厚也今其没十有七年始克葬先事之月<lb/>
伯衡以一編書視予而言曰昔歳將葬吾父前禮部<lb/>
侍郎曹公噐逺爲誌其竁㝷以史巫拘忌誌所書<lb/>
歳月丘封與今不合且始卜日于嘉定十七年五月甲子<lb/>
今卜紹定六年十二月乙酉始卜地于盤石縣髙榮<lb/>
山震岡與先母裴氏合葬今卜瀘州縣天柴山巽<lb/>
<pb n="KR4d0305_SBCK_063-9a"/>
岡以繼母張氏祔夫子爲我書之以輔前誌且母裴<lb/>
之卒慶元二年五月庚子母張之卒紹定二年二月<lb/>
乙酉誌亦未之書也爲我併識之嗚呼墓之有碑<lb/>
雖漢魏之末造而人子報親之心必誠必信於此亦可<lb/>
槩見乃爲勒其語于碑隂以備來者之參攷云<lb/>
　　　通典跋<lb/>
杜氏通典之書包括古今涵貫精粗人習焉不察例<lb/>
以類書目之予自成都嘗倣其書爲國朝通典因得<lb/>
以熟復終帙今起家守瀘帑有刋本而文字漫漶半<lb/>
不可識將盡昜之而先是有巳經修者棄之亦可惜<lb/>
乃命工昜十之四凢二千葉爲文五十七萬有竒端<lb/>
<pb n="KR4d0305_SBCK_063-9b"/>
平元年九月甲子臨卭魏某書<lb/>
重校鶴山先生大全文集卷之六十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_084-1a"/>
重校鶴山先生大全文集卷之八十五<lb/>
　　顯謨閣學士特贈光禄大夫倪公墓誌銘<lb/>
開禧二年秌了翁以館職論事忤韓侂胄補外呉<lb/>
興倪公召爲禮部侍郎兼直學士院公上疏辭曰<lb/>
臣乃者嘗爲御史徐柟所劾柟言而是臣不當召<lb/>
臣而可用柟不當留廷論偉之於是申詔趣發以<lb/>
九月入見首言今宗祀孔邇乞用皇祐故事以<lb/>
光宗叅侑盡尊祖嚴父之禮次言修君德求直言用<lb/>
正人行公道明賞罰三言近歳士大夫寡廉鮮恥<lb/>
列拜於勢要之門甚者匍匐門屏穿竇而入門生<lb/>
弟子施於執經受業者今無徃而不稱且加以恩府<lb/>
<pb n="KR4d0305_SBCK_084-1b"/>
恩使恩父之目䛕文豐賂又在所不論也上雖優容<lb/>
而侂胄得之大怒其間所謂恩父者乃指毛自知之<lb/>
於蘇師旦也時謁侂胄者率鞠躬歛容公視之亡如<lb/>
且曰人言公有騎虎之勢非也此李林甫楊國忠晚<lb/>
節耳若進退𥙿如必以諸葛武侯先忠獻主爲法侂<lb/>
胄愕然明日謂參知政事李壁曰子嘗言倪正父之<lb/>
爲人今始至即立異李曰配帝之議謂前之禮官者<lb/>
不知及此則亦以僕爲不然矣遂上䟽争辯了翁時<lb/>
自館職請外謂李曰執政與從官争辯未問理之曲<lb/>
直從官必不勝是執政逐之也李三䟽而止自知之<lb/>
父憲爲監察御史劾公罷予與公偕至國門外數𣢾<lb/>
<pb n="KR4d0305_SBCK_084-2a"/>
語氣勁而詞直心竊壯之至金陵與永嘉葉正則從<lb/>
容道前事因諗葉曰頗聞倪公不見知于周益公又<lb/>
忤趙丞相今又大忤於韓且韓與周趙諸賢人品不<lb/>
相侔也今日之忤是則前日之忤非葉曰善哉子之<lb/>
問也雖然皆是也方周公爲相公無所附麗事趙公<lb/>
又不合朱公入朝士傾心歸之公見之如他日人始<lb/>
謂其不然逮周公罷相趙公爲執政朱公說書崇政<lb/>
殿公當制詔稱獎優厚人巳異之迨慶元元年五月<lb/>
公自温陵召歸侂胄方排拫異巳意圗節鉞以公非<lb/>
趙黨且嘗與陳君舉章茂獻不咸將使再掌内命先<lb/>
遣弟仰胄從容伺公意公赩然曰上𥘉即位當惟賢<lb/>
<pb n="KR4d0305_SBCK_084-2b"/>
是用以消朋黨之禍不當問其何學也旣而劉德秀<lb/>
又訹公公正色叱之曰從趙公者皆一時之傑吾猶<lb/>
不肯輕附尚爾之從邪侂胄知公意郷不囬乃以節<lb/>
度使制屬傳伯壽俟荅詔旣畢然後公直學士院至<lb/>
是人始知公之心蓋不苟於隨者予聞葉公之言瞿<lb/>
然興敬厥明年十一月侂胄既殛公復進用以連拄<lb/>
史彌逺不得乆居中出公知鎭江府改福州治事踰<lb/>
月見彌逺拜右相制嘆曰昔董賢爲大司馬冊文有<lb/>
允執其中一言蕭咸以爲堯禪舜之文長老見之莫<lb/>
不心懼今制詞所引昆命元龜此舜禹揖遜語也天<lb/>
下有如蕭咸者讀之不大駭乎乃上　書請貼改麻<lb/>
<pb n="KR4d0305_SBCK_084-3a"/>
制上付詞臣陳晦條具彌逺懼擬晦殿中侍御史於<lb/>
是劾公輕侮朝廷落職鐫二秩罷子時以君命召辤<lb/>
不行聞公之風而竊髙之人之稱蘇文忠者謂其在<lb/>
熈豐不容於熈豐在元祐不容於元祐在紹聖見黜<lb/>
於紹聖嗚呼如吾倪公其無媿於此矣聖人明隨之<lb/>
義如六二係小子失丈夫其象曰弗兼與也蓋旣陪<lb/>
小人必失君子其是非至易决也六三係丈夫失小<lb/>
子可謂得所隨矣而聖人猶戒之曰利居正則雖親<lb/>
附君子亦不可以苟隨也此較之六二其失巳難知<lb/>
矣若九五之孚于嘉則所信者皆嘉善矣而聖人曰<lb/>
孚子嘉吉位正中也而先儒程子曰隨以得中爲善<lb/>
<pb n="KR4d0305_SBCK_084-3b"/>
乃知隨小人者固不足論而隨君子者亦貴乎居正<lb/>
得中如倪公者其真有得於隨之三五乎端平三年<lb/>
予召爲春官公之子祖常過予言曰我先公以<lb/>
　年　月　日葬于某縣　郷　山今十有<lb/>
　年矣而墓道之銘未立子也吾先公所畏也敢以<lb/>
請于子予與之道前事祖常慨然曰蔣起居重珍嘗<lb/>
狀吾先公之行亦猶是矣明日再拜以徵前諾乃為<lb/>
約良貴之文而叙之曰公諱思正甫字也湖州歸安<lb/>
縣人湖今爲安吉曽祖豫祖湜贈承事郎父<hi>犯秀安僖正諱</hi>
任承議郎行太常寺主簿後贈少師從撗浦先生張<lb/>
公九成游舉某年進士公少師第三子也噐質凝重<lb/>
<pb n="KR4d0305_SBCK_084-4a"/>
少師深愛之擢乾道二年進士第授遂安軍節度掌<lb/>
書記丁少師憂再調筠州軍事判官明謹据正不爲<lb/>
苟從辯廬陵冤獄爲刑獄使者辛棄疾所知自後旁<lb/>
郡疑獄率從公决淳熈五年中博學宏詞科七年除<lb/>
國子正八年閠月遷太學博士六月丁王夫人憂服<lb/>
闋再入太學閱七月遷太常愽士尋召試館職除校<lb/>
書郎兼魏惠憲王府小學教授進祕書郎十三年秋<lb/>
大旱公封事累數千言主於罷苛歛察冤獄且請别<lb/>
詔中外士大夫皆得有言避殿减膳明示畏天之實<lb/>
且請時召大臣講論治道拱黙充位者斥之次言臺<lb/>
臣職事官以言𥙷外所冝昭示好言之實以釋人心<lb/>
<pb n="KR4d0305_SBCK_084-4b"/>
之疑邏者嘗以倉庫事上聞雖頗得實然百吏各有<lb/>
統察監司臺諌皆耳目也焉用此輩為上皆是公言<lb/>
立見施行𥘉孝宗銳意規恢迎合者往往至大官言<lb/>
多不驗乆亦厭之更用謹嘿之士公對延和殿言往<lb/>
時虚誕今者軟美胥失之上顧謂公曰卿竒才論事<lb/>
詳當可行翌日諭左相王淮曰倪思敷奏可嘉朕欲<lb/>
擢爲二史宰相以未有闕對乃超遷著作郎公之自<lb/>
結主知始此十六年正月上問丞相曰學士院闕人<lb/>
誰可者周文忠公進擬數人公與其一然意主陸游<lb/>
上特以命公公以内制不可兼名表因盡辤兼官嘗<lb/>
内直召見公言旌廉吏以律貪廣集議以審令光宗即<lb/>
<pb n="KR4d0305_SBCK_084-5a"/>
位公言光堯揖遜父子無間言今陛下承迎尤當<lb/>
過之又請日引職事官輪對如壽皇𥘉政除權侍立<lb/>
修注官直前言事以虜雛新立爲憂且請増置諌貟<lb/>
又請召將帥訪問以知其才否皆見納用五月遷將作<lb/>
少監兼權直學士院公言速進壽皇聖政按爲成規<lb/>
又言覃恩賞格之濫七月除將作監兼權中書舎人<lb/>
公言皇太子府翊善宜用老儒上以命黄裳八月論<lb/>
呉瑊不可爲兵部詔瑊改知廣德軍未幾上侍重華<lb/>
宫瑊入辤孝宗問上倪思今何官上曰權中書舎人<lb/>
孝宗曰猶爲權邪十月除中書舎人仍兼直學士院<lb/>
兼實録同修撰時㑹計録成几錫賚皆三分减一適<lb/>
<pb n="KR4d0305_SBCK_084-5b"/>
重明節特詔伶人依舊公言不可吳琰知衢州公又<lb/>
言之紹熈二年兼侍講其春以大雪震電求言公謂<lb/>
大臣苟且給諌緘黙講讀官闕貟節鉞遥刺輕濫内<lb/>
廷好賜無節燕飲䙝溺版曹州縣迫急啇農愁嘆會<lb/>
計録條具鐫减未十一而羣言未巳無名之賦乆議<lb/>
而未蠲疆埸之備不修緩急必誤事𥘉孝宗以户部<lb/>
經費之餘財於三省置封摏庫以待軍用至紹熈移<lb/>
用始頻㑹有詔發緡十五萬入内帑以備犒軍公謂實<lb/>
給他費請母發且曰往歳所入約四百六十四萬緡<lb/>
而所出之餘不及二萬非痛加撙節則封摏自此無<lb/>
儲遂定議犒軍歳以四十萬緡爲額由是費用稍有<lb/>
<pb n="KR4d0305_SBCK_084-6a"/>
節矣上嘗語公邊事公曰若史院亂華編載海上之<lb/>
盟與北狩等事陛下豈容不觀上命經筵取索韋<lb/>
璞以后姪孫爲煥章閣待制公引馬季良孟忠厚故<lb/>
事及建炎詔書后族勿任侍從以争之璞坐改觀察<lb/>
使諌臣論具端不當除帶御器械給事中繳孫璫觀<lb/>
察使上遣使諭給諌侍御史劉文節公光祖争之<lb/>
上怒左遷劉太府少卿中外沸騰上謂外府之除<lb/>
乃以省闈拆号差訛不因論事公言遷除之命不在<lb/>
自劾之時而在論事之日終無以釋天下之疑劉公<lb/>
請外端亦報罷祖宗舊法凡遥郡至觀察使迺落階<lb/>
官轉正任防禦譙熈載以潜邸舊恩自遥郡觀察使<lb/>
<pb n="KR4d0305_SBCK_084-6b"/>
徑除正任中書舎人莫叔光三䟽不報㑹熈載辤免<lb/>
上令學士院降詔公封還詞頭卒如舊法左司諌鄧<lb/>
馹以論潘景珪結近倖袁佐李蔚宗迁將作監公力<lb/>
陳不可　上批匠監之長乃是超擢公争之益力又<lb/>
言姜特立諸人恃恩干請　上爲出特立浙東副緫<lb/>
管明年景珪知湖州卒繳罷之王士廉以皇后之姊<lb/>
之夫請佃平江府官田以内小臣楊愛卿袁佐宣諭<lb/>
漕臣公言此自　陛下出批中宫邪是乃斜封墨敕<lb/>
之漸祕書監楊萬里求去以直龍圖閣轉運江東公<lb/>
留行不報六月除禮部侍郎先是黄貴妃薨上忽<lb/>
忽不樂乗輿過重華宫巳駕復輟冬至日晏不視<lb/>
<pb n="KR4d0305_SBCK_084-7a"/>
朝中外莫敢諌公四䟽開陳會上召嘉王公言壽<lb/>
皇之欲見陛下亦猶　陛下之於嘉王也上爲<lb/>
動容時宮闈頗與外事公因進講姜氏㑹齊侯于濼<lb/>
極論家之不齊至於隂陽易位甚則離間父子漢吕<lb/>
氏唐武韋幾至亂亡不特一魯莊公也胡晉臣尤袤<lb/>
夏執中卒上不以爲信公因魯僖公十六年二大夫<lb/>
卒懇懇言之且曰　陛下大抵因疑致疾疑愈深疾<lb/>
愈甚遂使父子之間中外之事有不能合理者　上<lb/>
竦然四年正月兼權吏部侍郎公以飲酒過度爲諌<lb/>
上喜曰卿能盡言如此是時留丞相請罷政待放于<lb/>
范村乆不獲命廷臣謂上欲專相葛公邲陳起居<lb/>
<pb n="KR4d0305_SBCK_084-7b"/>
賛章司諌擊之公於葛雖同郡人實未嘗附麗而陳<lb/>
疑之謀于執政命公爲金國賀正使以間之明日待<lb/>
次重華宫語與陳忤公請納敕更選他使㑹報金虜<lb/>
鄭王允蹈叛于河南謀刼使者公嫌於辤難遂行因<lb/>
言陛下屢愆問安之期中國猶知有疾也脫虜酋<lb/>
以爲問臣將何辭上悟曰旦夕便當過宫公甞援<lb/>
仁宗故事請書孝經四章與無逸並寘左右至是章<lb/>
司諌劾公以虜事脅君以孝經譏訕不報公出關待命<lb/>
上不得巳卑以近郡差知紹興府主管浙東路安撫<lb/>
令朝辤之任未行六月孝宗升遐寜考受内䄠改婺<lb/>
州辤不行七月提舉江州太平興國宫會求言公條<lb/>
<pb n="KR4d0305_SBCK_084-8a"/>
十二事曰兢畏曰敬天曰法祖宗曰奉先曰安親曰<lb/>
正心曰勤政曰任外庭曰親君子曰納諌曰節用曰<lb/>
謹終起知泉州未上慶元元年五月召爲吏部侍右<lb/>
侍郎二年同知貢舉監察御史姚愈承侂胄風指文<lb/>
致試闈事劾公出知太平州新學校修社稷坯城郭<lb/>
繕器械練卒伍浚河渠造橋梁葺候館立養濟院百<lb/>
廢具修民不知役邦交之餽以掩骼埋胔嫁貧女之失<lb/>
時者劉德秀劾公嘉㤗元年復提舉興國宫俄差知<lb/>
泉州以所治當塗者治之留丞相始知公有政以用<lb/>
公不盡爲嘆同郡李澄與德清令朱欽則俱求薦於<lb/>
公公不從後澄以韓壻驟用欽則爲監察御史朱遂<lb/>
<pb n="KR4d0305_SBCK_084-8b"/>
劾公罷郡侂胄乆執國柄稍棄前怨以収士望於是<lb/>
彭子壽曽無逸復官林和叔宫觀徐子冝放自便吕<lb/>
子約量移公提舉玉隆萬壽宫皆三年七月也四年<lb/>
知建寜府察官徐柟劾免公數月柟進殿中又言公<lb/>
縱巳害民再削一秩開禧二年又奉興國宮祠其秋<lb/>
入春官直禁林僅十餘日復食興國之禄蓋至是巳<lb/>
五奉宫祠矣明年十一月侂胄誅召爲兵部尚書兼<lb/>
侍讀入見便殿請遵用故事命東宮叅决政事以杜<lb/>
權臣之專不時宣引宰執及别創直廬令詞臣候對<lb/>
以備批㫖諭大臣以容受直言飭朝列以砥厲名節<lb/>
嘉定元年兼修國史兼實録院修撰同知貢舉三月<lb/>
<pb n="KR4d0305_SBCK_084-9a"/>
給事中許奕使虜公暫攝其事内侍李樞符澄李益<lb/>
徐考叔乆竄得歸公執不行蓋是時斥官寺之黨韓<lb/>
者甘昺再圗知省而懼不獲使其子宗茂首以四璫<lb/>
嘗外庭聞公之風而寑公又言辛棄疾迎合開邊請<lb/>
追削爵秩奪從官䘏典陳自強罪侔侂胄不可異罰<lb/>
乞用丁謂王黼故事逺竄簿録其家皇子薨贈太師<lb/>
尚書令公言子爲父師名不正冝改贈極品史彌逺<lb/>
在樞庭將以兄彌寜爲春坊公持不可婁機代公爲<lb/>
給事卒予之公嘗曰陽城脫不遇裴延齡爲相終無<lb/>
以自白故在瑣闥一百六日雖小事必言五月進禮<lb/>
部尚書許奕使還中書議表賀二府將以和戎遷秩<lb/>
<pb n="KR4d0305_SBCK_084-9b"/>
公曰澶淵之役捷而班師天子下詔辠已中書宻院<lb/>
待罪今屈巳盟戎奚以賀爲乃止飛蝗蔽天公言不<lb/>
可諉之用兵遺孽宜修君德懲權臣弭盗賊察姦貪<lb/>
以求弭災之實彌逺以樞廷造命除從官宰相錢公<lb/>
象祖數請去公請勿偏委任尋又言咨訪宰執不可<lb/>
獨召一人　上曰前日趙彦逾亦如卿說彌逺衘之<lb/>
章良能將除御史中丞公進臺諌論三篇上以付中<lb/>
書章見之滋不悅七月公請禁絶苞苴又請察小人<lb/>
之交締遂力請外𥙷上諭留再三公曰侂胄以臺<lb/>
諌爲私人今章良能未除中司前一日亦以小輿見<lb/>
彌逺矣侂胄盗權擅國專行執奏所稱聖㫖類雜巳<lb/>
<pb n="KR4d0305_SBCK_084-10a"/>
意今彌逺亦獨班奏事矣侂胄未敗猶望舊人今<lb/>
舊人出矣而拯救無術臣恐宗社之不堪再壞也越<lb/>
二日除寳謨閣學士知鎭江府未上改福州治事踰<lb/>
月又以貼麻䥴免二年陳晦黜復公元官奉玉隆祠<lb/>
五年瑞慶節虜亂不能遣使公陳備邊十事謂虜士<lb/>
則韃靼之強我獨當之執政不樂曰倪公尚云云以<lb/>
階太中大夫耳未幾御史石宗萬論公降二官永置<lb/>
閒散八年復元官奉祀於是公年七十矣連䟽請老<lb/>
不聽十一年除華文閣學士提舉嵩山崇福宮又請<lb/>
老不聽公嘗言從臣自休致外皆不可陳乞故自玉<lb/>
隆祠满不復請十年間亦未嘗乞磨勘至是吏部檢<lb/>
<pb n="KR4d0305_SBCK_084-10b"/>
舉轉通議大夫十二年宗祀明堂進爵國伯又請老<lb/>
不聽十三年十月以病乞骸骨不允再請未報屏醫<lb/>
却藥自誌其墓命諸孤䘮事從簡詔特轉一官進職<lb/>
四等以通奉大夫顯謨閣學士歸安縣開國伯食邑<lb/>
八百户致仕是月丙子卒享年七十有四其孤上公<lb/>
所定遺奏猶乞収爵禄賞罰之八柄張禮義廉耻之<lb/>
四維聞者感涕特贈光禄大夫後諸子陛朝該累恩<lb/>
進少保上親政之明年詔有司謚公文節妻淑人<lb/>
沈氏吏部尚書虚中之女贈福國夫人先十一年卒<lb/>
男六人祖仁朝奉大夫前通判南劒州祖義朝奉大<lb/>
夫前充江南西路安撫司主管機冝文字祖禮宣教<lb/>
<pb n="KR4d0305_SBCK_084-11a"/>
郎知撫州金谿縣事祖智承直郎前監行在贍軍激<lb/>
賞西酒庫祖信承議郎新通判袁州公薨後相繼卒<lb/>
祖常通直郎監行在都進奏院祖禮以後兄知建平<lb/>
縣愿祖智以後弟承務郎惠女子子二人適宣教郎<lb/>
沈鐸免解進士周侗孫男四人興公承公皆將仕郎<lb/>
餘二人尚㓜孫女壹人許適將仕郎徐椿年公少孤<lb/>
事繼母以孝聞仕五十年官二品而奉身清約如一<lb/>
日先丗田宅以推諸兄弟卜室城東之月河歸自當<lb/>
塗始闢小圃以逍遥名亭作屋三間扁曰齊齋左圖<lb/>
右史朝吟夕諷嘗語諸子吾生平素慕樂天蓋樂天<lb/>
直道屢黜而於牛李之黨終無所附居數郡有實德<lb/>
<pb n="KR4d0305_SBCK_084-11b"/>
在民晚歳委命無求與公出處相似然樂天未七十<lb/>
已苦風痺公晚而益强善乎良貴之言曰方柄臣𥘉<lb/>
相震赫中外公獨折其角而奪之氣末流之弊至於<lb/>
避柄臣名諱以詔爲誥以照爲證以逺爲邈登之朝<lb/>
廷文書無所忌憚綱常倒植所不忍聞而在廷莫敢<lb/>
言其非至此而後知爲曲突徙薪之功也又曰國朝<lb/>
最重臺諌所以徹壅蔽而强主威也彌逺把握言路<lb/>
輸欵而後除納藳而後奏目諭意嗾翦伐忠良濁亂<lb/>
海内者二十有六年觀公臺諌論之作可謂知禍本<lb/>
矣又曰淳熈之士不變於慶元黨禍者鮮矣再壞之<lb/>
開禧三壞之嘉定公剛方質直不尚苟同以周趙之<lb/>
<pb n="KR4d0305_SBCK_084-12a"/>
賢猶不肯微受爾汝則其奴視權孽固宜嗚呼予早<lb/>
聞葉公之言今又獲觀良貴之狀公之純忠表裏全<lb/>
節始終爛乎簡䇿予無所措詞矣所著齊齋甲藳二<lb/>
十卷乙藳十五卷兼山小集三十卷兼山四六集十<lb/>
卷詞科舊藳五卷翰林前藳二十卷後藳二卷翰<lb/>
林奏章一卷掖垣詞章二十卷繳論四卷銀臺章奏<lb/>
五卷南宫集一卷奏議二十六卷歴官表奏十卷承<lb/>
明集四十卷丙寅録一卷更化奏對録一卷臺諌論<lb/>
二卷昆命元龜說一卷北征録七卷合宫嚴父書五<lb/>
卷南征南轅詩二卷論著三十卷近體樂府二卷些<lb/>
章二卷易章三十卷易說二卷中庸集義大學解辯<lb/>
<pb n="KR4d0305_SBCK_084-12b"/>
顔子子思子續曽子各一卷論語義證二十卷孟子<lb/>
問荅十二卷老子原㫖遺事六卷刀筆集十五卷家<lb/>
傳六卷經鉏雜誌十卷馬班異辭三十五卷馬史刪<lb/>
改古書異辭十二卷藏於家銘曰士　於利不有厥<lb/>
躬視人作輟隨俗介通維文節公懷誠秉忠相維周<lb/>
趙且不苟同况於韓史尚肯爾從嶷立孤聳如千丈<lb/>
松無依而立無託而容雖隮臺省而不乆中八爲郡<lb/>
守八領祠宫位旣弗稱用亦罔終彼濫貴者浮雲飄<lb/>
風公之大節呉嵩比崇史官博士䇿名誄功我銘申<lb/>
之勒榮丘封<lb/>
　　　宣義郎致仕別公墓誌銘<lb/>
<pb n="KR4d0305_SBCK_084-13a"/>
端平改元之年予𬒳命還朝明年别侯之傑授使者<lb/>
狀以其父母墓隧之銘爲請予謝不敏侯申以書曰<lb/>
親䘮所自盡也雖然人處其常吾處其變始守德安<lb/>
僅竊豆區禄以爲養無禄先君即世跣護輿輤以返<lb/>
葬于上泉伏<graphic n="KR1176" url="https://raw.githubusercontent.com/kanripo/KR-Gaiji/master/images/KR1176.png" mimeType="image/png"/>闇廬將伸顧復之報㑹四郊多壘起<lb/>
守安陸衘哀籲天屢請弗俞不肖孤懼以方命貽譴<lb/>
重爲吾母憂强起視事厥十年再鎭荆州先夫人又<lb/>
舎去方煢煢在疚公朝未忍棄捐申命守荆尋改儀<lb/>
真追惟異時壓於時宰有慙𥘉志乃上䟽固辭然大<lb/>
懼不孝之誅終無以自贖也匪公發潛即死將不暝<lb/>
予惟三年之䘮自天子逹于庶人堯舜至孔孟無改也記禮<lb/>
<pb n="KR4d0305_SBCK_084-13b"/>
者奚據乃有金革無辟之說以徐戎作難之年攷之<lb/>
周公固無恙也或曰是爲母䘮然不可攷矣獨惟伯<lb/>
禽治魯方以䘮三年然後除之爲變禮易俗之先務<lb/>
故遲遲而後報政安有以此化民而身自畔之其决<lb/>
不然也本朝宰執起復如冦冨陳蔣諸賢終不可奪<lb/>
雖有强起者亦未有不持餘䘮乃自比歳怙權固位<lb/>
之臣昉以伯禽藉口雖一時賢牧守亦例𬒳迫蹙至<lb/>
端平以後士大夫始克秉禮奉法以各如其志於儀<lb/>
眞之得請而侯之本心始見則可哀巳按狀宣義公<lb/>
諱湜字景甫其先謂以大別山得氏歲乆無可攷證<lb/>
南渡後散居荆郢曾祖震祖宗考中孚妣王氏公㓜<lb/>
<pb n="KR4d0305_SBCK_084-14a"/>
而孤依兄澄以立甫入黨庠習射于圃升降揖遜發<lb/>
必中鵠年二十發憤力學夙夜不懈專以河洛諸儒<lb/>
及近世朱張二先生經說爲宗郡侯陸公九淵見而<lb/>
異之後徙名數于襄三舉於禮部而連黜於春官晚<lb/>
該特恩對䇿大庭語直多忤弟居末等會天子試士<lb/>
以射公六發五中獨冠在列外卑上州文學文遇郊<lb/>
賞授迪功郎監卭州合同茶場時之傑亦舉進士第<lb/>
主應山簿以歸父子並命郷黨榮之家食未上引避<lb/>
茶馬使親俾代者徃自是不復再調挂其衣冠隱約<lb/>
阡陌聞族姻有不給者稱家有無以賙之鰥寡孤獨<lb/>
廢疾者絕甘分少以扶持之凡十有八年僅一就養<lb/>
<pb n="KR4d0305_SBCK_084-14b"/>
于安陸每慿高望逺中原在目感槩歔欷言言教思<lb/>
人始知公非果無意於世者以寶璽恩循修職郎主<lb/>
上登極以子陞朝恩授承事郎再遇郊恩進宣義郎<lb/>
寶慶元年十二月　以疾終于府治之中和堂享<lb/>
年七十有五葬于明年三月壬午取同郡田氏累封<lb/>
太㳟人壷儀肅穆嫓德于公有女士風烈後公十年<lb/>
當端平元年　月卒于江陵府治之正寢年八十有<lb/>
三子男二人之英業進士次即之傑朝散大夫直敷<lb/>
文閣前知江陵府女一人適齊可乆孫三人模桷栩<lb/>
將以今年十一月庚申祔葬上泉予嘗觀春秋之世<lb/>
楚最多材流風所漸至有恱周公仲尼之道北學於<lb/>
<pb n="KR4d0305_SBCK_084-15a"/>
中國者如公氣弘而毅逮聞先獻亦所謂楚産之豪<lb/>
傑矣矧又有子承家是冝銘銘曰允毅別公維德之<lb/>
臧維卒不施匪天則爽有赫其昌遺後人以慶我銘<lb/>
不亡以旌其藏<lb/>
重校鶴山先生大全文集卷之八十五<lb/>
<pb n="KR4d0305_SBCK_084-15b"/>
</p>
<p>
</p>
  </div>
</body>
</text>
</TEI>
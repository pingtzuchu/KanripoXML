<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_098-1a"/>
重校鶴山先生大全文集卷之九十九<lb/>
　醮詞<lb/>
　　　遷居設浄宅醮詞文<lb/>
降原陟巘抉江山千古之藏慮材鴻庸營風雨一枝<lb/>
之託自景岡而庀役逮旬歳而考成苟美茍完爰居<lb/>
爰處肆熏修於净供將布露於䖍祈伏念某人徴地<lb/>
寒質薄材朽不揆繩樞之子謾營環堵之宫非徒更<lb/>
爽塏而惡囂蓋謂存室神之無所然畚築不時而禁<lb/>
忌多觸土木大盛而凉薄弗勝伏望赦爾積愆錫之<lb/>
多福敢謂美哉而其誰有此庻幾奐然而聚族於斯<lb/>
子孫衆多叶斯干之占夢親明輯睦希伐木之求仁<lb/>
<pb n="KR4d0305_SBCK_098-1b"/>
　　　文昌醮啓壇詞<lb/>
順詩書禮樂以造士嘗粗知四術之崇攷德行道藝<lb/>
而興賢今復際三年之比兹惟多士各迪乃心思皇<lb/>
盛旦之逢期就季春之聘然念道之將行有命文之<lb/>
未䘮在天用穆卜於靈辰將恊陳於圭薦仙科考式<lb/>
具繙寳櫝之文秘館延真恭挹飈斿之馭庻蒙鑒諟<lb/>
嗣致宗祈<lb/>
　　　青詞<lb/>
天爵修而人爵從固無逃於義命人道邇而天道逺<lb/>
尚有瀆於髙明<hi>中謝</hi>伏念■某等生長寒郷迂踈未<lb/>
學少承父師之訓勉服聖賢之書念食求飽居求安<lb/>
<pb n="KR4d0305_SBCK_098-2a"/>
學將不固而言寡尤行寡悔禄在其中故惟藏器以<lb/>
待時不肯枉道而從彼或託情於文賦或肆力於聖<lb/>
經人欲㓜而學壯而行之辰何來之遟去之速也撫<lb/>
歳隂之遒邁恍科詔之郵傳重念邑雖介於窮陬士<lb/>
荐登於畯甲文風浸廣儒習用修益惟根夲之趨咸<lb/>
恥浮華之尚油油然日改而月化駸駸乎家詩而户<lb/>
書曷濟登兹惟卑矜爾用啓無厭之欲敢<graphic n="KR1522" url="https://raw.githubusercontent.com/kanripo/KR-Gaiji/master/images/KR1522.png" mimeType="image/png"/>終惠之<lb/>
私伏願帝靈居歆神聽來假因彼嚮趍之正示之勸<lb/>
慕之方棫樸芃芃共赴作人之治榛楛濟濟無慙干<lb/>
禄之詩<lb/>
　　　散壇<lb/>
<pb n="KR4d0305_SBCK_098-2b"/>
企清虚之鴻覆旣幸博臨陳固陋之蕪辭不嫌屢瀆<lb/>
載惟爲巳之學𥘉豈求人之知惟窮則獨善其身而<lb/>
仕將以行其義兹因大比庸激懦衷咸造在廷願終<lb/>
有請伏冀作興多士式榖斯文郷禮禮賔秀者造者<lb/>
俊者功懋懋賞官之爵之禄之疇報洪恩誓堅素守<lb/>
　　　祈雨醮詞<lb/>
春膏動陸期首種之向榮常燠爽中尚貽麰之觖望<lb/>
旣非下民之罪亦豈上帝之心惟守吏之弗䖍乃愆<lb/>
陽之示譴敢修圭薦仰冀惠臨伏望興雨其濛悉慰<lb/>
大田之望多稼且碩用資終歳之勤<lb/>
　　　祈雨醮詞<lb/>
<pb n="KR4d0305_SBCK_098-3a"/>
厥罰常暘已迫晏隂之候靡神不舉未蒙嘉澤之滋<lb/>
繄粃政之積愆頋烝民之何罪瞻卬以請怵惕靡皇<lb/>
伏願靈監愽臨純忱孚徹念國無六年之蓄曰急矧<lb/>
惟捄死於須臾使雨自三日以徃爲霖尚可更生於<lb/>
田里望霓待命以刻爲年<lb/>
　　　再設九龍醮詞<lb/>
時澤昭蘇僅徧畇畇之原隰陽驕賜梗又驚滌滌之<lb/>
山川民易喜而爲憂物向榮而俄悴寔繄政事之謬<lb/>
以戾隂陽之和斯民何辜大命近止敢復慿於馨薦<lb/>
以荐控於宗祈黨頼帝臨不崇朝而徧雨尚令田畯<lb/>
乃力穡以有秋震懼庻寜瞻卬以俟<lb/>
<pb n="KR4d0305_SBCK_098-3b"/>
　　　設太一碧玉醮啓壇詞<lb/>
浹辰不雨烈日如惔莫髙匪天洋洋乎在其上何爲<lb/>
使我皇皇然憫其苗匪帝意之云憎顧民生其何罪<lb/>
厥惟粃政寔召常暘用穆卜於靈辰將控祈於甘澤<lb/>
發蘂笈琅凾之袐㳙祓靜壇望紫㣲碧玉之宫肅延<lb/>
列馭庻蒙鑒諟嗣致宗祈<lb/>
　　　青詞<lb/>
閔閔農夫暵其瘼矣皇皇后帝欲必從之敢瀆髙明<lb/>
荐念懇欵<hi>中謝</hi>伏願臣所領偏郡雖名江郷然灌漑<lb/>
之利不及二三而磽<graphic n="KR2294" url="https://raw.githubusercontent.com/kanripo/KR-Gaiji/master/images/KR2294.png" mimeType="image/png"/>之田蓋幾八九地磽功倍土<lb/>
狹民稠使十日雨而五日風截然有序則一人耕<hi>而百</hi>
<pb n="KR4d0305_SBCK_098-4a"/>
人食僅可無飢脫不幸而稍愆將莫知於攸届矧日<lb/>
在北至時惟南訛方驚滌滌之山川莫惠畇畇之原<lb/>
隰雖滂沱之數下猶霑足之未聞豈時政之爽中有<lb/>
以召灾抑字民之失職至於無告孽由自作寧止吏<lb/>
躬民寔何辜俾罹旱暵惟天心之隂騭悼民力之長<lb/>
勤敢冀惠寜以銷大戾且國無六年之蓄日急矧惟<lb/>
捄死於須臾使雨自三日以徃爲霖猶可更生於田<lb/>
里情之所迫言莫能憚<lb/>
　　　　元設安寜軍府醮詞<lb/>
斗正孟陽方萬寶嚮榮之始月盈三五爲羣靈祚善<lb/>
之辰敢捈毣毣之愚仰瀆髙髙之聽<hi>中謝</hi>伏念臣誤<lb/>
<pb n="KR4d0305_SBCK_098-4b"/>
將使指寔治寜川屬守吏之空官揆彛章而攝事垂<lb/>
榮三組懼綿薄之弗任祗謁九關肆齋明而有禱伏<lb/>
幾靈娭來假神監博臨三光全而寒暑平長無菑害<lb/>
五榖熟而民人育汔用康平<lb/>
　　　叔母有疾報恩觀設醮<lb/>
小人有母正喜懼之交懷大夏積陽俄晦明之干𥙿<lb/>
浸迫晏隂之候未遄勿藥之功匪天降灾繄人召禍<lb/>
使不臧之惟子則自戾于厥躬何辜于親乃并是咎<lb/>
用謹齊明之薦亟伸請禱之私仰惟皇上帝之有仁<lb/>
閔今此下民之無告迓續乃命庻圖効報於母慈寛<lb/>
綽厥心罔俾興嗟於季役由衷之悃得請是期<lb/>
<pb n="KR4d0305_SBCK_098-5a"/>
　　再爲叔母有禱<lb/>
七十之親今不幸而有疾再三之瀆寜自灾于厥躬<lb/>
乃至累旬未有起色日月逾邁而不任瞑眩之藥血<lb/>
氣旣衰而莫敵晦明之淫豈上帝之云憎致下民之<lb/>
孔痗是用申述醮陳之事洊希鑒諟之仁使攻之逵<lb/>
之即奏良毉之伎則老者少者誓酬鴻覆之私黨不<lb/>
踐於斯言將有詞于再罰<lb/>
　　　爲叔母設追薦醮<hi>靈泉兄名</hi>
靡依匪母未醻顧復之恩何辜于天倐啓膏肓之夢<lb/>
未旋臯復汔棄餘齡藐然諸孤尚忍一死蓋以未說<lb/>
喪車之輤莫褰殯肂之帷旣跣護以來歸若充窮而<lb/>
<pb n="KR4d0305_SBCK_098-5b"/>
無措每思其居處而思其笑語如聞乎歎息而聞乎<lb/>
容聲儼精爽之猶存徒攀號而何及爰謹醮陳之事<lb/>
仰希鑒諟之仁棘心夭夭旣莫効劬勞之報長夜漫<lb/>
漫冀速超冥漠之魂<lb/>
　　　又<hi>九隴兄名</hi>
無父何恃無母何怙悵未報於劬勞謂地蓋厚謂天<lb/>
蓋髙曾靡容於跼蹐敢循道式恪薦忱辭伏念姓某<lb/>
等自斬焉衰絰以來巳十閱星霜之變尚以北諼之<lb/>
奉少酬南棘之恩夫何纏陟屺之悲又弗竟循陔之<lb/>
養嘆綵服綉衣之如夢奉蒲裳葦屋以來歸居處之<lb/>
思攀號欲絶而長兄某自聞喪於它邑亦從母於九<lb/>
<pb n="KR4d0305_SBCK_098-6a"/>
原嘆凶㑹之若斯雖幸生而何益惟秘洞啓超昇之<lb/>
式而列眞惟誠意之孚是用醮陳爲慈闈而有請庻<lb/>
蒙右饗脫罪籙以紀生誓畢餘齡勉酬洪造<lb/>
　　　先叔母卒哭醮詞<lb/>
三月皇皇忘母之不見中心養養過時而未忘雖云<lb/>
禮制之中當卒旦晡之哭然而集遐憂其未憗感知<lb/>
氣之如新用陳醮祭之儀少寓劬勞之報曼曼長夜<lb/>
深嗟體魄之何之明明上天尚冀超昇之有所<lb/>
　　　叔母葬事設醮啓壇詞<lb/>
日月有時方纏哀於陟屺須臾無死尚綴息以號旻<lb/>
言念諸孤自罹大故亦旣痛深而創鉅然猶禍愽而<lb/>
<pb n="KR4d0305_SBCK_098-6b"/>
舋仍冡嗣承宗僅及黄泉之見季蘭尸祭不勝繆姪<lb/>
之喪蓋在子若孫各喪其親雖扣地號天無詞于罰<lb/>
縱圗生而何益欲即没而未能旣得卜於嘉平將致<lb/>
嚴於厚夜粤稽道式夙開濟度之門敢即殊庭恪具<lb/>
齊明之薦醮陳伊始昭假是期<lb/>
　　　青詞<lb/>
棘心夭夭未罄劬勞之報喪事縱縱勉趍窀穸之期<lb/>
尚於枕<graphic n="KR1176" url="https://raw.githubusercontent.com/kanripo/KR-Gaiji/master/images/KR1176.png" mimeType="image/png"/>之餘敢控籲天之請<hi>中謝</hi>伏念臣某等無<lb/>
父何怙有母尸饔夙夜敬共粗竭循陔之養晦明襲<lb/>
逆遽罹嗟耋之凶謂酷罰之云深奚餘殃之未殄㓜<lb/>
婦卒於護喪之日冡子殂於聞赴之餘豈但一歳之<lb/>
<pb n="KR4d0305_SBCK_098-7a"/>
間而有喪者二焉所謂鮮民之生不如死之乆矣姑<lb/>
延眎息以奉葬虞旣習卜於靈辰將啓帷於殯阼維<lb/>
皇上帝繄誰云憎今此下民亦孔之痗敬循道範冒<lb/>
貢忱辭伏冀悔禍之延于誠克饗母前子後俱承超<lb/>
度之恩婦婉姑慈咸遂逍遥之樂更推餘澤溥及含<lb/>
情<lb/>
　　　散壇<lb/>
掩再世之喪忍見纍纍之冡室望九關之䆳不勝繭<lb/>
繭之言容旣景馭之博臨鑒精衷之昭事敢徼終惠<lb/>
汔濟逝魂黨未先朝露之睎姑逃不孝脫遂及黄泉<lb/>
之見亦永有詞<lb/>
<pb n="KR4d0305_SBCK_098-7b"/>
　　　代郷人設文昌醮啓壇詞<hi>立春前三日</hi>
時正孟陬於四時而首序日臨上浹屬三日之先春<lb/>
亶惟㤗長之初光啓彚征之兆思皇多士咸造在庭<lb/>
仰瞻九則之崇各厲四方之志文昌六宫之次儼司<lb/>
禄之騰輝太微五帝之庭烔進賢之在望醮陳伊始<lb/>
降假是期<lb/>
　　　青詞<lb/>
進有道得有命雖古訓之莫踰㓜而學壯而行乃人<lb/>
情之甚欲兹因大比咸激懦衷敢輸毣毣之愚仰瀆<lb/>
髙髙之聽竊念臣等或青氊之冷裔或白屋之寒儒<lb/>
刳心於經術之閎深游思於詞章之麗則憮歳時之<lb/>
<pb n="KR4d0305_SBCK_098-8a"/>
慆邁尚衡泌之棲遲寜敢怨尤但知循省謂天之予<lb/>
人有出於語言之外士之爲學豈矜乎口耳之間故<lb/>
爵從於仁義忠信之修而禄在於疑殆悔尤之謹郷<lb/>
老三年之比攷德行道藝以興賢樂正四術之崇順<lb/>
詩書禮樂以造士是匪浮詞之尚允惟實踐之稽况<lb/>
禀五行之秀而命曰人習先聖之術而謂之士將以<lb/>
紀天彛而扶民極康時否而濟世屯重任若兹匪才<lb/>
罔卑一念及此中夜以興莫知啓處之遑寜但冀恢<lb/>
踈之垂宥儻棄瑕而録善獲効明時誓改徃以修來<lb/>
終酬大道<lb/>
　　　散壇<lb/>
<pb n="KR4d0305_SBCK_098-8b"/>
天威咫尺庻或享誠童瀆再三尚兹瀝懇念世道晦<lb/>
明之靡定實人才消長之相關維今戎索尚騷師干<lb/>
弗戢賦輿無藝農扈告窮兹惟時事之多艱未省天<lb/>
心之欲治鬰遐憂其如結欲終嘿而不能惟冀有赫<lb/>
監觀無疆申錫惠綏黎獻長開泰内之祥隂隲下民<lb/>
永覿乾明之化斯文未泯善類有依<lb/>
　　　三台山禱雨醮啓壇詞<lb/>
浹辰不雨烈日如熏莫髙匪天洋洋乎在其上何爲<lb/>
使我皇皇然憫其苗匪帝意之云憎顧民生而何罪<lb/>
厥惟粃政寔召常暘用穆卜於靈辰將禱求於甘澤<lb/>
衣冠戒旦陳三洞之仙科樓殿切雲企九關之列馭<lb/>
<pb n="KR4d0305_SBCK_098-9a"/>
庻蒙鑒諟嗣致宗祈<lb/>
　　　青詞<lb/>
閔閔農夫嘆其瘼矣皇皇后帝欲必從之敢瀆髙明<lb/>
荐伸懇欵<hi>中謝</hi>伏念臣所領郡古稱要藩然土狹而<lb/>
民貧地磽而功倍矧自比歳疲於餉邊姦民嚚訟以<lb/>
受賕汙吏並縁而爲市方當事變還來之日巳有本<lb/>
根先撥之虞使十日雨而五日風誠無灾害則一人<lb/>
耕而千人食猶慮飢寒設不幸而稍愆將未知於攸<lb/>
届用修精禱亟冀惠寜儻荷帝臨大沛雨雲之施庻<lb/>
幾民免少紓旦夕之憂<lb/>
　　　散壇<lb/>
<pb n="KR4d0305_SBCK_098-9b"/>
山崈宇逈仰瞻咫尺之天威事迫詞危敢冒再三之<lb/>
童瀆惟今師干弗戢戎索尚騷農扈旣窮賦輿無藝<lb/>
厥十有一月東啓融風之異迨一百五日北垂大星<lb/>
之妖惕兹灾變之薦臻邈矣穹蒼之難問鬰遐憂其<lb/>
未憗欲終嘿而不能惟幾垂有赫之監觀申無疆之<lb/>
容保自今後日三光全而寒暑平俾我周邦五榖熟<lb/>
而民人育庻存常産永殄兵端<lb/>
　　　保和觀禳火祈雨醮詞<lb/>
舊榆旣改正出火於當辰新榖將升尤作雲之在望<lb/>
雖夙祈之數應然沴氣之未銷敢慿醮祭之儀併露<lb/>
禳祈之悃伏冀融風戢燎奠民業於妥安膏雨澤枯<lb/>
<pb n="KR4d0305_SBCK_098-10a"/>
濟田苗於秀實人心以固吏責少寛<lb/>
　　　設五雷醮啓壇詞<lb/>
旱氣藴隆芒芒然閔苗之不長憂心隕穫倀倀乎終<lb/>
夜之有求維皇上帝繄誰云憎今此下民亦孔之痗<lb/>
尚冀感通之萬一復殫祈請之再三雖以隂召隂以<lb/>
陽召陽實人心之所感然曰暘而暘曰雨而雨惟天<lb/>
意之宻移戴日望霓以刻爲歳<lb/>
　　　青詞<lb/>
民亦勞止矧堪一榖之不登天維顯思忍使餘黎之<lb/>
俱燼莫遑寜息敢用瀆陳<hi>中謝</hi>伏念臣自服攸司克<lb/>
恭乃事當鴻鴈劬勞之粗定受牛羊芻牧之交求力<lb/>
<pb n="KR4d0305_SBCK_098-10b"/>
所得爲心焉旣竭然而閱冬時而不雪迨春日之愆<lb/>
賜肅共明神奔奏羣望亦粗殫於厥慮曾莫惠於我<lb/>
師使刑政之爽中孽由巳作則穹蒼之降罔罰止吏<lb/>
躬斯民何辜大命近止寜冒頻煩之譴以希鑒諟之<lb/>
仁敢幾皷以雷霆散札瘥爲和氣奮之風雨轉饑饉<lb/>
而豐年旣少固於民心抑共扶於國歩<lb/>
　　　散壇<lb/>
豈無膏雨殆十暴而一寒亦有來年徒寸進而尺退<lb/>
炎炎未殄罔罔可憐雖飢食渴飲之易爲僅濡亦濟<lb/>
然杯水輿薪之相敵不救柰何敢紓危迫之情終冀<lb/>
燾臨之况念國無六年之蓄曰急矧惟捄死於須臾<lb/>
<pb n="KR4d0305_SBCK_098-11a"/>
使雨自三日以徃爲霖始可更生於田里傾心以俟<lb/>
得請爲期<lb/>
　　　冠山保福寺設碧玉醮詞<lb/>
出雲爲雨旣畜極則有孚終風且霾乃屯膏而不下<lb/>
吏敢自赦天惟民矜尚圖萬一之鑒臨輙冒再三之<lb/>
塵瀆<hi>中謝</hi>伏念臣冒分地守介在山椒傷哉土确而<lb/>
民貧重以錢荒而物貴張弓未弛煽燎方揚脫一榖<lb/>
之不登紛百憂而未憗社稷風雷之祀山林川澤之<lb/>
宗旣瀝懇以誠求亦隨時而姑應或霹靂奮張而湍<lb/>
沮或蜚廉壞散於垂成或出日而無光或瞻星而有<lb/>
嘒豈政教錯繆以戾隂陽之和抑獄訟煩冤以傷天<lb/>
<pb n="KR4d0305_SBCK_098-11b"/>
地之德有一于此自葘厥躬忍鴻鴈之哀鳴眎牛羊<lb/>
之立死幸有醮禱之式敢希保右之仁伏幾貸慢吏<lb/>
之積尤閔遺黎之供燼縱飢饉難逃於定數而轉移<lb/>
實自於洪鈞風馬雲車戒列神而受職雷鞭電幟沛<lb/>
三日以爲霖豈惟収東作之功將以捄夏畦之病使<lb/>
其即没于地亦永有詞於民<lb/>
　　　冠山再設碧玉醮詞<hi>四月十日</hi>
其雨其雨乃有杲然出日之光蒼天蒼天豈無矜此<lb/>
勞人之意雖瀆陳而莫遂欲終嘿而不能<hi>中謝</hi>伏念<lb/>
臣繆政旣足以奸隂陽之和凉德不能以回天地之<lb/>
造十同所隷一視維鈞云胡廵屬之封或𬒳滂沱之<lb/>
<pb n="KR4d0305_SBCK_098-12a"/>
澤獨耳目之所接慨山川其如惔瞑隂四垂涷雨交<lb/>
集忽飛廉之馮怒即屏翳之遄開雲尚徃而無功雷<lb/>
滿盈而不發豈政令未平於郊關之内豈煩冤無告<lb/>
於邦域之中不然天癘之流行奚獨地封之孔邇省<lb/>
循及此譴異曉然而違孽於臾躬以移灾於農畝吏<lb/>
則幸免農其何辜用伸太一之儀靡憚再三之禱尚<lb/>
冀盪除陽沴蠲滌風霾三日爲霖無閒乎逺近郊之<lb/>
境百神受職不難於飜覆手之閒得請是期蹐躬以<lb/>
俟<lb/>
　　　南山祈雪青詞<hi>十二月𥘉八日</hi>
凍閉不宻雷出非時未霑雨雪之雰乆缺來年之望<lb/>
<pb n="KR4d0305_SBCK_098-12b"/>
使政令之謬孽自巳作則灾異之來罰止吏躬何辜<lb/>
元元爲此廪廩恭蕆醮陳之式仰希保右之仁幽則<lb/>
有鬼神鑒臨在上益之以霡霂霑足爲期誓改徃以<lb/>
修來冀善終之如始<lb/>
　　　天慶觀祈雨醮詞<lb/>
時雨乆愆懍懍常暘之罰首種不入皇皇嗣歳之憂<lb/>
敢瀆髙明洊伸祈懇<hi>中謝</hi>伏念臣所承郡寄介在山<lb/>
椒土狹而民稠地磽而功倍五日不雨即抱甕而灌<lb/>
畦一榖弗登則操瓢而捐壑矧今錢荒物貴賦重歛<lb/>
煩獨仰歳以爲生將救民於垂死當微陽之未復乃<lb/>
冷氣之先乗豈惟疫癘之是虞殆恐飢荒之不免皆<lb/>
<pb n="KR4d0305_SBCK_098-13a"/>
由政事之謬以戻隂陽之和而違孽於吏躬以挻灾<lb/>
於農畒敢修醮告仰冀哀矜伏願上天同雲式霈雰<lb/>
雰之澤大田多稼少寛閔閔之情<lb/>
　　　祈晴醮詞<lb/>
肅霜戒律幸三務之成功積雨彌旬傷羣隂之蔽日<lb/>
豈但稼穡之納圃抑虞麰麥之違時况江沱汎溢之<lb/>
餘有井邑蕭條之慮剥廬未葺壞堞弗支旣妨土木<lb/>
之功且病舟車之役有皇上帝伊誰云憎今此下民<lb/>
亦孔之痗于方于社不克不臨敢度越於彛章冀哀<lb/>
矜於洪造伏願雲霾解駁天日熈明三光全寒暑平<lb/>
田里咸銷於愁恨五榖熟民人育工商亦保於阜康<lb/>
<pb n="KR4d0305_SBCK_098-13b"/>
　䟽文<lb/>
　　　紫極觀化蓋三殿䟽<lb/>
紫極爲縣之主山古殿頽垣師徒解少十數年來道<lb/>
士羅天啓慨然更新之髙其閈閎蕃其徒視昔亦云<lb/>
葺矣又念三殿椽瓦簡陋相承不足以館御天神方<lb/>
議繕完㑹有欲捐金以相其役者緝蓋之議乃决慮<lb/>
材計庸或愆于素不免以告諸大姓相與叶成其事<lb/>
而屬邑人魏某爲書䟽端某因記八九年間嘗有鶴<lb/>
六西來翔舞于殿之前筞其後聞歳復至歳在庚午<lb/>
又有見焉其來輙兆人物之祥以知江山興旺有時<lb/>
理之先見章章如此宅于茲土者盍有以導迎之至<lb/>
<pb n="KR4d0305_SBCK_098-14a"/>
于勉所當事以無負江山之靈則䟽弗及也<lb/>
　　　德陽縣鹿堂觀化鐘䟽<lb/>
德陽之鹿堂道士公孫如海將爲鐘於其宫以警晨<lb/>
夕而謁余求一言以信諸人余應之曰奚以余言爲<lb/>
也爾之師有南華眞人者爾獨不見其記北宫奢爲<lb/>
鐘之說乎三月而成或曰子何術之設奢曰一之間<lb/>
無敢設也旣彫琢復歸於朴來者勿禁徃者勿止今<lb/>
爾盍持是以歸余不復贅云也道士曰唯因書以贈<lb/>
之<lb/>
　　　四川文昌醮䟽文<lb/>
成都進士宋一鶚黄仲振等過前進士魏某言明年<lb/>
<pb n="KR4d0305_SBCK_098-14b"/>
當科舉之前一年其日秋分循舊比同四蜀之士以<lb/>
道家者流有事于府北五里梓潼大神之别祠願<lb/>
得一言以勵衆志某曰易繫言天地鬼神隂陽之道<lb/>
而卒之以嘿而成之不言而信存乎德行中庸論鬼<lb/>
神之德之盛而卒之以微之顯誠之不可揜如此夫<lb/>
夫神之與人隱顯異致而聖人乃合言之終歸諸德<lb/>
行與誠云者非夫至嘿與微之地德行而誠之所自<lb/>
是則神人之所以一者乎夫孰爲嘿乎其諸不言而<lb/>
信者乎德行之不修非信也夫孰爲微乎其諸誠之<lb/>
不可揜者乎不暏不聞之不謹非誠也嘿與微德行<lb/>
而誠一道也人神之際於是乎在旣進此矣雖安行<lb/>
<pb n="KR4d0305_SBCK_098-15a"/>
吾嘗何有於計功謀利而人神已契福禄攸係有不<lb/>
占者焉詩曰各敬爾儀天命不又諸君其勉所當事<lb/>
以思對越<lb/>
　　　潼川提刑司　瑞慶聖節功德䟽<lb/>
惟天生德與日並明屬陽月之維良慶休符之載夙<lb/>
顧縻乗傳阻預稱觴用敷繹於靈文冀祝延於宸算<lb/>
皇帝陛下伏願御圖有永錫羡無疆布春日之寛條<lb/>
延洪景命掃秋荼之宻綱綏靖嘉師<lb/>
　　　潼川轉運司　瑞慶聖節功德䟽<lb/>
堯舜同符方域民而躋壽瞿𥅆異道亦度世以延年<lb/>
肆繙二氏之靈文仰祝一人之寳祚　皇帝陛下伏<lb/>
<pb n="KR4d0305_SBCK_098-15b"/>
願善積而名顯道乆而化成天地長根保谷神之元<lb/>
牝山河並筭邁佛力之威雄<lb/>
　　　潼川提舉司瑞慶聖節功德䟽<lb/>
寶緒當陽月旅純坤之吉虹流紀瑞時聞載震之祥<lb/>
式嚴净笈之陳逺効脩齡之祝皇帝陛下伏願誕<lb/>
膺多福式辟四方運神武不殺之機掃清氛祲保清<lb/>
浄無爲之治綏靖邦家<lb/>
　　　廣利寺謝晴䟽文<lb/>
曀曀其隂正爾滌埸之候杲杲出日頓紓害稼之憂<lb/>
顧庀職之云𥘉愧祈年之不夙敢圖昭假亟啓時陽<lb/>
無害無菑旣愜大田之望有祈有報用殫小巳之誠<lb/>
<pb n="KR4d0305_SBCK_098-16a"/>
仰荅洪私併徼終佑<lb/>
　　　陳來叟率葬費䟽<lb/>
古者吊恤之禮珠玉衣服車馬貨財以爲含禭贈<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>
之禮問其所乏而給之其有弗能助也則爲之執紼<lb/>
負土聽事聽役苟可以將敬者不敢不盡而亦不家<lb/>
於喪也世道日薄徃徃以報施爲稱以下里諸僞物<lb/>
爲禮無從之涕無實之敬甚非古人捄喪墐死之義<lb/>
然亦有親死以爲利者故亦使吊恤之家競相懲創<lb/>
然則捄之柰何彼喪家固所自盡也若親䣊朋友亦<lb/>
惟盡吾分焉耳吾郷陳來叟釡有親未葬來叟學禮<lb/>
者也寜忍以親爲利今日月有時余旣<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>之矣敢復<lb/>
<pb n="KR4d0305_SBCK_098-16b"/>
爲告諸吾䣊之士相與問其所乏而助成之<lb/>
　　　廣利寺謝雨䟽語<lb/>
常燠爽中浹辰不雨即净坊而有請祈甘澍之及時<lb/>
豈期肹蠁之潜孚亟致滂沱之來下錫之多稼貽我<lb/>
來牟敢伸報謝之私仍露忱誠之懇今一人耕而百<lb/>
人食振古如茲使十日雨而五日風自今以始終承<lb/>
嘉惠汔用康年<lb/>
　　　陳圭度其弟爲道士化䟽<lb/>
韓退之送文暢師謂浮屠之說何故謁吾徒而請也<lb/>
曽子固記仙都觀曰老子之教其宫視予或過焉旣<lb/>
知異端之惑人猶若曲筆以從衆始余閱此竊謂不<lb/>
<pb n="KR4d0305_SBCK_098-17a"/>
然今天台陳君圭與其弟踵門而告余將由是逃儒<lb/>
而歸老願得一語以信諸人夫聖賢之所必膺律令<lb/>
之所不許况我心之所怫敢世好之強從然而屢郤<lb/>
而請不休累月而意逾厲乃知習俗之弊皆以襲訛<lb/>
而受舛儒先之文未嘗以私而廢公用述前言爲書<lb/>
䟽首雖有求於其類寜無發於斯言<lb/>
重校鶴山先生大全文集卷之九十九<lb/>
<pb n="KR4d0305_SBCK_098-17b"/>
</p>
<p>
</p>
  </div>
</body>
</text>
</TEI>
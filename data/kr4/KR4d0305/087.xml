<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_087-1a"/>
重校鶴山先生大全文集卷之八十八<lb/>
　行狀<lb/>
　　　祖妣孺人髙氏行狀<lb/>
祖妣孺人姓髙氏諱　卭蒲江人曾祖<hi>晈</hi>祖<hi>惟譁</hi>
父<hi>永堅</hi>迪功郎致仕妣廖氏封孺人生二男子一女<lb/>
祖妣長也温任綢直有儀法迪功憐之以歸我王考<lb/>
事尊章無違志於内外屬亡戚䟽皆盡恩意以及於<lb/>
僮妾家故居邑外田家卬市亡明日儲脫緩急扣門<lb/>
則貣者訾之耕者種食之疾病死喪者處業振贍之<lb/>
予取予求用勱相我王考爲郷里善人王考即世於<lb/>
是祖妣年五十有一矣杜門寡居釐身治家延師教<lb/>
<pb n="KR4d0305_SBCK_087-1b"/>
子翕翕有理用不隊先志乾道七年春饑米爲石萬<lb/>
二千浮莩相枕藉死吏亡政民至弄兵祖妣慨然召<lb/>
諸子謂曰民流移至此吾幸有衣食業可延旦夕而<lb/>
忍坐視弗恤乎乃發廩出榖民取給者襁負相望旣<lb/>
得無死又免於從亂爲田里患民德之至今先是數<lb/>
喪婦孫後徙邑中小大畢慶子孫具冝歳丙午貢士<lb/>
季子在選明年以　慶壽恩得𥘉品封康寜壽考閭<lb/>
里榮之年七十八而卒淳熈十四年十二月二十八<lb/>
日也七子男長敏孫次即余考<hi>上行</hi>皆先卒次和孫<lb/>
以後叔祖郷貢進士邦逹次南壽次直行次<hi>孝璹</hi>以<lb/>
後祖妣之兄<hi>黄中</hi>季　二女子適同里髙大成樊<lb/>
<pb n="KR4d0305_SBCK_087-2a"/>
居義皆卒孫男七人丙孫淳了翁灝淞漸洪丙孫洪<lb/>
巳卒了翁旣忝巳未進士今典校中書兄弟皆能以<lb/>
詩書持門戸而後髙氏者預紹熈四年郷舉復有子<lb/>
聮取科第士咸謂積善好施之應云嗚呼始祖妣葬<lb/>
我王考於善何郷辛岡之原建壽冢其旁謂當同穴<lb/>
他日謀葬祖妣即隂陽家問月日則競持拘忌之說<lb/>
使人疑而多畏亦嘗欲置隂陽拘忌不問惟治命之<lb/>
承而或又謂得卜至今多歷年所澤郷易圯動或有<lb/>
悔凢二十年莫敢决至是諸父日就零替了翁與兄<lb/>
弟大懼臯緩獲愆幽明謀於髙氏叔父去昔之壽冡<lb/>
百歩地名文池改卜焉山川鬰蟠顧揖先壤域雖異<lb/>
<pb n="KR4d0305_SBCK_087-2b"/>
而岡相連遂决意翦除以四叔父其配趙七叔父其<lb/>
配髙咸從葬焉用明年某月　即窆敢先事狀平<lb/>
生以求銘於當世顯人冀託不朽黨可贖緩葬之譴云<lb/>
　　　知靈泉縣奉議郎致仕髙君<hi>載</hi>行狀<lb/>
君諱載字東叔世爲卭之蒲江人自爲兒時頴異越<lb/>
常八歳能屬文甞爲犬所噬作賦以詈之其間有云<lb/>
逐利不顧則從跖而吠堯爲飬所移則事齊而背漢<lb/>
父師得其文大驚由是不敢以凡兒蓄之少長通六<lb/>
學尤精於毛氏詩旁及子史百氏異端小說率數行<lb/>
下遇有扣質則事詞顚末姓名月日語端駱驛無窮<lb/>
以詞賦冠郷舉登嘉泰二年第調嘉定府峨眉縣尉<lb/>
<pb n="KR4d0305_SBCK_087-3a"/>
前官以廨圯僦民居君至拓而新之未半歳百廢具<lb/>
舉太守果山㳺君仲鴻廣都費君士戣聞其才<graphic n="KR3767" url="https://raw.githubusercontent.com/kanripo/KR-Gaiji/master/images/KR3767.png" mimeType="image/png"/>攝<lb/>
嘉定法曹永康陳君謙爲詳刑使者亦甚噐之取置<lb/>
幕下且除舘授粲遣子從㳺建人劉君崇之伐陳君<lb/>
固請還邑弗聽事無細大異席諮之轉丞丹稜邑號<lb/>
難治㑹闕令君以次攝以公勤重吏足以文雅服士<lb/>
心聽訟本諸義理嘗有兄弟交愬而父直其弟者且<lb/>
曰季能食我君語之曰孔子爲魯司㓂釋父子之訟<lb/>
漢韓延壽不肯决兄弟之争議天倫所在麗於法則<lb/>
害於教今爲之兄者旣不能飬其父黨繩以令甲則<lb/>
寜翅不祥之離姑令百拜以謝幸其幡然以返于彞<lb/>
<pb n="KR4d0305_SBCK_087-3b"/>
也而猶不悛以干于僇則縣令風之未至將無詞于<lb/>
責敢緩閉閤之思乎於是兄弟感泣拜唯而退遂爲<lb/>
父子兄弟如𥘉訟缿因以浸稀俄丁父憂喪塟盡禮<lb/>
甞於讀禮之餘覽前朝史牒嘆熈豐祐聖符靖崇觀<lb/>
政宣汔于建紹乾淳熈元黨論屢變國勢僨起不常<lb/>
慨然有感於來今乃取制詞之褒貶廷論之是非<lb/>
稡成巨編而自以巳意識其後大抵雖以國史實録<lb/>
長編會要爲之據依而一時詔旨訓詞封章奏䟽則<lb/>
必於先賢文集私史簡稽參質以潰于成凡百數十<lb/>
年間一治一亂開卷瞭然亦庶幾爲時事之𥙷非今<lb/>
世類書比也服闋調瀘州録事參軍前給事侍郎許<lb/>
<pb n="KR4d0305_SBCK_087-4a"/>
公奕爲州州事悉經其手裁處明雋許公旣上其績<lb/>
去之日又以所知薦焉吏部范公繼至則君治任將<lb/>
歸乃曲留之俾攝帥属主賔從容惟孜孜講學之務<lb/>
或語及前言往行誦荅如響范公即郡齋修地理書<lb/>
語寮吏曰無踰於髙君者矣首以委付又參以劉君<lb/>
湜史君尭輔君夙夜究心不日而成又取佗人之未<lb/>
竟者爲稡成之世所謂寰宇九域堪輿輿地諸書亦<lb/>
略備矣君復以國史郡乗私志野録參繹貫通凡郡<lb/>
縣之升降諸道之分合職官之沿改風俗之媺惡人<lb/>
物之盛衰與夫宣畒丘乗封國江河乆逺難明之事<lb/>
鳥獸草木選蠕細瑣殊尤詭異之物皆親爲筆削靡<lb/>
<pb n="KR4d0305_SBCK_087-4b"/>
微不周往往前之爲丘乗者莫加焉嘉定九年正月<lb/>
改宣教郎居數月制置司辟知靈泉縣君至則曰縣<lb/>
令民社之寄徒自近世視爲冗惡數日待滿况此邦<lb/>
民貧地瘠夏賦雖輕秋輸㝡重脫又恣吏侵牟民何<lb/>
從出於是取先民格言凡有渉於爲宰者輯爲書寘<lb/>
諸坐隅視事窮晨夜受輸者立得劵劑以歸無復它<lb/>
日所謂寄廊攬納之弊又曰今爲令者率以簿書不<lb/>
報期會爲大故漫不省訟且拘以定日民有緩急將<lb/>
焉愬乃立爲剖决立未容决則貯之紫囊俟公退反<lb/>
復籌惟厥明即以書判示兩詞之人莫不厭服愧謝<lb/>
嘗𬒳制置司檄差充類省別院點撿官㑹本路詳刑<lb/>
<pb n="KR4d0305_SBCK_087-5a"/>
使者護試事始下令曰異時考官往往不深惟　朝<lb/>
廷取士之意背公首私吾儕尚懋敬之母枉有司衆<lb/>
皆曰諾無何與同舎大會堂皇上作而曰今有某所<lb/>
某士以某經應選所當籠取衆復唯唯君獨徐而前<lb/>
曰夫　朝廷以糊名取士可焉取之不可黜之不知<lb/>
其佗也今以公之𥘉公明若此而以是終之無乃不<lb/>
可乎使者爲改容君夷易踈暢洞無城府雖居官亦<lb/>
敝衣羸馬不改其度請謁者或以情告則厚加顧予<lb/>
不則善辤焉親族之貧者歳以俸廩周之戚䟽厚薄<lb/>
各足其分自掃一室繙閱舊書每語人曰人斯須廢<lb/>
學則無所措其身以故孜孜兀兀如不能終日下至<lb/>
<pb n="KR4d0305_SBCK_087-5b"/>
詞章小枝亦積累成編與賔朋語毋問經史有觸其<lb/>
機則絲貫䋲聮娓娓不絶或講論至夜分無勌意所<lb/>
予雖晚出後進亦折輩行與語所不與雖大官䝿人<lb/>
視之亡如也然亦以是狡險者欺之巳所不予者謗<lb/>
焉至其自信則凛不可奪今年春忽覺氣血不仁迨<lb/>
夏四月又聞母病于寕川憂厲熏心遂感忪怔淫熱<lb/>
之疾迺即白府乞身以便省侍諸弟尋以母喪赴君<lb/>
執書慟泣曰吾何以生爲也於是柴瘠加等疾不可<lb/>
爲矣遂以七月之九日屬纊嗚呼痛哉痛哉君取同<lb/>
郡安仁計氏生三子男斯立斯和斯羙一女巽早卒<lb/>
斯立兄弟將以今年十二月庚申葬君于眉州丹稜<lb/>
<pb n="KR4d0305_SBCK_087-6a"/>
縣長寜郷仙水里乾山之原與計夫人同兆重惟君<lb/>
自㓜力學考質經傳上下數千年如指諸掌爲文不<lb/>
事鈎棘和平贍逸自成一家當世之儒生聞人咸共<lb/>
期以逺到而未見有所施設賫恨以殁冝有立言君<lb/>
子爲識其竁以詒世信後顧事嚴日薄其孤有志未<lb/>
就姑爲撰次其爵里行義年刻諸墓石以竢<lb/>
　　　知黎州兼管内安撫髙公<hi>崇</hi>行狀<lb/>
髙公諱崇字西叔世家卭之蒲江維髙氏以學業行<lb/>
誼聞于州閭至大夫而家益昌生六男子冡子載故<lb/>
奉議郎知靈泉縣次稼今爲朝散郎前知榮州公在<lb/>
第三㓜英悟受學于郷先生杜德稱希仲爲文宏以<lb/>
<pb n="KR4d0305_SBCK_087-6b"/>
肆聲律所不能束大夫與譙夫人持家矩度嚴程督<lb/>
諸子窮晨夜弗懈公勤禮篤學大夫愛之遣從李中<lb/>
父惟正學周禮未冠巳馳聲士林尋著録于成都之<lb/>
學官李子周崟何叔堅德固以國士期之春秋試事<lb/>
必㞐第一紹熈三年大夫以詞賦舉于郷由是十年<lb/>
間師友兄弟接踵科級公每試輙㞐首選而實大聲<lb/>
宏人所<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>忌率降待𥙷生第一葢嘗因周官慢朝援<lb/>
陳靈公與孔寜儀父戯眤事有司黜之又嘗論紹興<lb/>
狄難因及劉豫入㓂有司謬謂劉𥙿嘗篡晉紹興間<lb/>
安得此人又黜之若此類者三公不以芥蔕益大肆<lb/>
于學與仲兄二季弟處某時以館職𥙷外得與聞講<lb/>
<pb n="KR4d0305_SBCK_087-7a"/>
肄之餘寒燈破窗泊如也大夫即世公哀不自勝盡<lb/>
瘁䘮葬母心以寜嘉定六年與仲兄各舉于成都潼<lb/>
川路轉運司同赴類省試公以周官擬首選知漢州<lb/>
許子然沆私其客羅傳之與主文何叔堅論議激觸<lb/>
移公爲第四入對大問海内人士望二髙風采恨不<lb/>
先睹眞希元德秀爲人言使二髙不爲舉首是盲有<lb/>
司也時任伯起希夷嘗爲廟堂言政事與議論自爲<lb/>
兩途不必徇人言以搖國是於是任爲詳定官而蜀<lb/>
士皆不在前列故公與仲兄各以進士出身得官李<lb/>
思行鳴鳯時以館職校試殿廬出爲人言髙西叔嘗<lb/>
擬甲科爲它人所沮録其對以示人至今戸有此文<lb/>
<pb n="KR4d0305_SBCK_087-7b"/>
筮仕爲眉山尉八年春視事郡有老嫗獨㞐夜死穿<lb/>
穴具在莫知殺者主名公以厚賞重罰敗賊于成都<lb/>
又白縣宰得三郷顧役錢月給部曲不愆于期士爲<lb/>
公盡力盗賊用稀尉廨在南門外屋穨階圯公作而<lb/>
新之前堂後室東窗西圃教閱有地眺瞻有所眉易<lb/>
治而難服公涖以清嚴一辭起敬故參知政事李公<lb/>
壁家居於士少所容接而卷卷於公春秋　月戚友<lb/>
之會公未嘗不得與太守宋正仲德之引入莫府張<lb/>
義立方繼至尤所敬禮校試于簡號得士監司牧守<lb/>
薦舉交集陞從事郎堂差教授眉州以母䘮去官旣<lb/>
除語不及仕工部尚書楊叔禹汝明白丞相請以教<lb/>
<pb n="KR4d0305_SBCK_087-8a"/>
授成都南海崔正子與之來帥成都一見竒公未幾<lb/>
攝制置使移治利州公往餞之請罷舎選法復養士<lb/>
田葢先是懲養士泛濫之弊以舎法限弟子貟舎選<lb/>
之名雖美而教飬之數十減其六七教官往往以學<lb/>
粮之羡爲媚上之資故公首及之朔月月半講授公<lb/>
辯析精微音吐洪暢聽者屬心士之就公飬者倍於<lb/>
昔土人謂三十年所未見公歴控于臺梱得緡錢萬<lb/>
餘以益之増齋廬以贏之轉運判官范君仲武由漢<lb/>
嘉守將漕成都頗眷故封俾公校士于嘉同事無小<lb/>
大於公取决未旣厥事以疾引去使者以所得之士<lb/>
率出於公乃上諸朝張義立時爲刑獄使者楊无悔<lb/>
<pb n="KR4d0305_SBCK_087-8b"/>
師復爲緫領財賦汪茂明果爲提舉茶馬皆願公出<lb/>
其門公未嘗自請也崔公抵益昌薦書從置郵以來<lb/>
又薦公請加召用制司薦士舊以四人爲限公官簿<lb/>
居五僅得陞擢之命實慶元年改宣教郎堂差知什邡<lb/>
縣縣爲廣漢劇積弛旣乆帑人告匱公爲更催科之<lb/>
令分額刻期書之于冊俾民自視其條目以上諸縣<lb/>
官人情勸趨不兩月間庫筦充羡未幾入外省充點<lb/>
撿官首謂士之渉獵淺浮者掇拾關洛方言竄入舉<lb/>
文以阿時好最後學膏肓之疾宜痛除之以救文弊<lb/>
茶馬使者應文叔懋之時爲主文嘉納其說揭之棘<lb/>
門凡所拔擢皆視其言而進退之時論浩然歸重二<lb/>
<pb n="KR4d0305_SBCK_087-9a"/>
年旱明年春饑公發常平米爲食以食之移書張義<lb/>
立請飯飢一月散之日又給一月使者是之所活不<lb/>
下千人又立爲社倉規約俾邑士遵行之至今不廢<lb/>
决嚚訟懲鬪狠質明而視事日未中而退綱條旣立<lb/>
百廢具脩以其餘力尋繹經史容接人士外至橋梁<lb/>
舎館闤闠術徑罔不新美衛元包之宫舊在縣旁歳<lb/>
乆榛圯公讀其書而異其人爲葺祠宇俾學者知所<lb/>
矜式縣有滑胥持吏短長弟兄盤結乆不能去公至<lb/>
白諸刑獄使者迸之逺方人謂非㓗巳者不能縣爲<lb/>
防以漑田貳令者往往取徒長之金而私其利雖旱<lb/>
乾水溢不恤也公悉更其　法第賦役之髙下式竹<lb/>
<pb n="KR4d0305_SBCK_087-9b"/>
楗之大小俾民自修官吏不得以並緑爲姦役簡而<lb/>
隄固至今爲便用登極恩轉奉議郎在邑三年餘無<lb/>
絲髮擾民紹定元年至利州謁制置使冨川桂公如<lb/>
淵一見留寘莫府先是利東西路分置安撫一治興<lb/>
元一治新沔自鄭損以制置使移司新沔虜嘗入㓂<lb/>
損倉皇囬利州人情震懼公謂爲今日計冝循舊比<lb/>
以二帥分治梁沔守衛邊場制置使還利端㞐堂奥<lb/>
委任責成庶幾緩急不致貽輕納侮譬諸象奕大將<lb/>
不出宫不臨河也又嘗謂川秦茶馬可分利東西路<lb/>
戎帥可分而不可合時論以爲識時務之要後皆如<lb/>
其言公才資爽亢遇事可否不少囬屈時有餉所属<lb/>
<pb n="KR4d0305_SBCK_087-10a"/>
官呉震乙依慿王人陵籍州郡公移書諸司數其害<lb/>
民蠧政斷不可舉且誦言于衆謂今視蜀餉爲何等<lb/>
事乃付之此輩聞者快其言而<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>疾者衆矣公自度<lb/>
不可留辤至七八桂公姑聽其去二年通判黎州尋<lb/>
磨勘承議郎黎爲西川屏翰而備邊市馬關係重大<lb/>
自奴兒結構難以來率以馬直爲兵端事隸郡丞而<lb/>
錢帛制于茶馬司毎歳三千爲額前人常頼其賞然<lb/>
歳入輙半之公綏御有法夷落四集一歳之馬當前<lb/>
官一任之數茶馬司本錢未到乃以他錢代支不足<lb/>
又以私帑繼之餘直未充蕃部流言公日夜調護關<lb/>
白茶馬司先是茶馬司移書朝士馬直之當發而不<lb/>
<pb n="KR4d0305_SBCK_087-10b"/>
發者爲寛剰錢丞相聞之將以充蜀中科降之數蔽<lb/>
蒙牽掣相持益堅及事轉急遣属按視始究其實即<lb/>
發緡以償之是役也㣲公盡言無隱幾啓夷釁事定<lb/>
邊寜不以及格爲賞反以要脅爲罪公一毫不較涖<lb/>
職滋㳟近山有蒙秦化相傳爲古爛柯地符溪薛仲<lb/>
章紱嘗仕于彼建玉淵書院以來學者講習乆廢不<lb/>
治公修其墻屋軒户將與邦之秀彦肄業其間㑹闕<lb/>
守以公攝郡該慶壽恩轉朝奉郎四秊六月𬒳命即<lb/>
眞未幾韃虜盗邊羽書絡驛盡發牌丁以備戰守褁<lb/>
糧積倉夥費醲賞去輒不返又召雄邊子弟多至千<lb/>
數百人邊地空虚夷輙伺隙或報白蠻踰河而來數<lb/>
<pb n="KR4d0305_SBCK_087-11a"/>
幾七百公厚募勇士一日而千餘人鳴皷楊旌布列<lb/>
髙阜畨落望見奪氣屏息甲仗軍需積乆刓敝公命<lb/>
工改爲之凡弓矢弩鏃刀戈甲胄數皆五百軍容一<lb/>
新鄰州資其用焉移屯戍卒歳以千人自邊釁開益<lb/>
部内守乆留不遣公慮夷人<graphic n="KR1486" url="https://raw.githubusercontent.com/kanripo/KR-Gaiji/master/images/KR1486.png" mimeType="image/png"/>知力請于制置副使<lb/>
僅得其半俾與州卒共守賞罰信核士氣懽踊虜知<lb/>
有備乆不敢窺置籌邊庫凡圖囬貿易之利皆貯其<lb/>
中煑備邊鹽俾土人日用飲食無艱而官頼其用始<lb/>
至帑緡五百去之日鹽米雜物多至十餘萬而它藏<lb/>
名色不與自夏徂秋疾日以亟視事如昔秋末始得<lb/>
報罷之命即忦然曰吾欲退間乆矣苟以是生還爲<lb/>
<pb n="KR4d0305_SBCK_087-11b"/>
幸曷甚吾奉法潔身恃以無恐黄公辟書謂官箴士<lb/>
撿雅尚端潔人所共知不識坐我何罪曁堂帖以臺<lb/>
䟽至讀半徐曰吾不欲乆居幕府者葢以是如抑求<lb/>
郡之僥倖塞覔舉之姦貪結憾同列取惡餉所今之<lb/>
得罪固其所矣而吾嘗移書數潘福之不可用帥不<lb/>
我聽報書具存今謂朝廷用人大閫命將皆我之由<lb/>
是誣天也敗蜀殄民責有在矣然而不足復計後九<lb/>
月癸酉忽索𥿄處分家事命魏良貴書之而自題其<lb/>
末十月癸未乃卒語不及私辯不及謗第言無負君<lb/>
親吾奚憾公積思力學抱負竒偉自爲布衣識逺才<lb/>
邁刑部侍郎呉德夫獵諭蜀公謂今蜀道始平士修<lb/>
<pb n="KR4d0305_SBCK_087-12a"/>
不率冝推明正學以厲人心呉公爲建三先生祠人<lb/>
謂知本公窮經折理明暢精詣遇事感槩奮髯抵掌<lb/>
視王公貴人亡如也逮爲吏益以直道自信遇所譏<lb/>
評皆推見肺肝故善者與居喜其交警玄發而不善<lb/>
者並㳺則常病其盡言以招過然善者少不善者衆<lb/>
是故雖見知於善類亦受侮于羣小天分過人自經<lb/>
史傳注下逮騷曲記聞博洽名章俊語層見錯出絶<lb/>
去畦畛自成一家雖弄翰戯詞亦殫極精妙以科目<lb/>
舉者楊叔禹與吏部侍郎胡仲方榘兵部侍郎杜忠<lb/>
可孝嚴以召用請者前崔後桂今上嗣位以賢能才<lb/>
識舉士今工部侍郎黄德常伯固與一時監司皆列<lb/>
<pb n="KR4d0305_SBCK_087-12b"/>
上之平生著述有周官解十二卷有經史雜議<lb/>
卷歌詩　篇　卷其言論風指可爲後法者又<lb/>
莫之勝載生於乾道九年卒于紹定五秊娶同邑樊<lb/>
氏卒于開禧二秊年三十有四再娶新津扈氏卒于<lb/>
嘉定十二年秊四十有二皆贈安人子四人斯猷斯<lb/>
仁斯和銀莬次斯仁以後季弟茂叔女二人長適前<lb/>
綿州敎授唐季乙先卒次適譙似曽内外孫男女九<lb/>
人斯猷兄弟將以六年正月壬申舉公之喪葬于縣<lb/>
之普慈郷仁惠里坎山事嚴未及謁銘於立言之君<lb/>
子敢爲次其閥閱行治卒葬如右謹狀<lb/>
</p>
<p>
</p>
  </div>
</body>
</text>
</TEI>
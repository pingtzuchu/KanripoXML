<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_054-1a"/>
重校鶴山先生大全文集卷之五十五<lb/>
　序<lb/>
　　　止止先生宇文公集序<lb/>
予昔觀書太史氏有𥙿陵實録始成書于元祐紹聖<lb/>
中命曾布諸人重脩厥後進書舊本以墨増入以朱<lb/>
刪去以黃所書曲水令宇文某上書不報與致其事<lb/>
而歸且記司馬公之言曰志不行顧禄位如錙銖道<lb/>
不同視冨貴如土芥今於某見之凡二千二百餘言<lb/>
悉覆以黃無復有存曾布諸人亦謂是書必不復傳<lb/>
斯人亦遂泯泯矣而宣咊間前史復出中興以後正<lb/>
論益著蓋世之爲欺者不畏天命不恤人言獨於簡<lb/>
<pb n="KR4d0305_SBCK_054-1b"/>
䇿猶知憚之然而終有不可得而掩者予嘗讀春<lb/>
秋傳載周定王事爲之喟然且王私賄鞏伯而使相告<lb/>
之曰非禮也勿籍蓋自知其非而不欲登之載籍冝<lb/>
天下後世不及知之矣而傳記所書至于今未泯且<lb/>
併與王之私語皆識之夫諸侯之事德刑禮義無國<lb/>
不記况王室乎人心之動隱微潛伏未有不形况史<lb/>
冊乎中允之位不過百里中允之年不逮六十其居<lb/>
則逺於中州也其仕則鄰於羌夷也而慨然以斯世<lb/>
爲巳任言一不醻以強仕易嘉遯歸而父師閭里十<lb/>
有五年名震京師事光史䇿鉅人元夫莫不嘉稱而<lb/>
樂道之然則彼紹聖史官亦起穢以自臭於中允無<lb/>
<pb n="KR4d0305_SBCK_054-2a"/>
毫髮加損也中允之五世孫夬午嘗編輯遺文屬子<lb/>
叙所以作旣隊言而卒後二十年夬午之從弟公諧<lb/>
又增益之凡得詩八百二十餘首合雜著簡啓凡爲<lb/>
二十有二卷以申前請嗚呼程大夫父子范忠文司<lb/>
馬文正楊宣獻張宣公旣言之矣予敢復措詞姑以<lb/>
得諸舊聞授公諧是亦遏人欲扶天理之一助云<lb/>
　　　論語通釋序<lb/>
勉齋黃直卿合朱文公三書爲論語通釋吾友復齋<lb/>
陳師宓叙所以作張敏則刻之潭之湘郷之漣谿予<lb/>
首從蕭定夫得善本以歸里人趙心傳請刻諸梓以<lb/>
幸惠學士而屬予申其義嗚呼是書之有傳士得之<lb/>
<pb n="KR4d0305_SBCK_054-2b"/>
以増益知慮而益邵所學士之幸也論說之益廣士<lb/>
竊之以紿取利禄而罔聞于行予之憂也嗚呼學者<lb/>
其亦知所擇哉<lb/>
　　　伊洛淵原録序<lb/>
里人張寅臣旣刋伊洛淵原録求予一言予方自靖<lb/>
還卭未皇也㑹邵陽守李侯大謙以予昔歳爲周程<lb/>
諸儒請易謚及前後祠堂記稡爲一編刻成見寄予<lb/>
舉而付之曰予所欲言者盡於是矣寅臣請其說予<lb/>
慨然曰難言也士患書之不廣也祠之不多也不知<lb/>
書益廣而廢學者深湛之思祠益緐而非古人萃渙<lb/>
之義然則是録也無乃非學士之幸與易之象曰天<lb/>
<pb n="KR4d0305_SBCK_054-3a"/>
在山中大畜君子以多識前言往行以畜其德學者<lb/>
誠能玩天在山中之象而知多識言行者將以反觀<lb/>
内省藴實含羙爲輝光日新之本非以資四寸之口<lb/>
耳也則是録之行庶幾其有益乎<lb/>
　　　裴及卿史漢四紀序<lb/>
予昔放靖臨川裴及卿寓武岡以所注歐陽子詩屬<lb/>
予序篇旣及卿泝江入蜀予亦㑹恩還里一日過予視<lb/>
史漢四紀進楚隱尊義帝去逆呂紀二少帝而列孺<lb/>
子嬰於孝平光武之間予語之曰夫紀所以目一年<lb/>
之事猶十二次之有歳二十八辰之有斗牛也秦未<lb/>
訖祚天下猶爲趙氏楚隱安得爲紀漢髙帝親受軓<lb/>
<pb n="KR4d0305_SBCK_054-3b"/>
道之降其年項籍改宰侯王諸侯皆以是年紀元則<lb/>
漢王元年之稱不得而易矣若待義帝之終而後爲<lb/>
漢則漢不得以正其始及卿曰子之言善矣雖然秦<lb/>
之亡也陳渉倡之魯仲連不肯帝秦百世之下聞者<lb/>
興起而况渉乎髙帝用董公一言項籍弑君之罪始暴<lb/>
白於天下此漢得天下之張本也進楚尊義不亦可<lb/>
乎乃若紀少帝孺子亦使后卋知母后權臣之顓制<lb/>
不可以刼天命之正雖以文帝之賢而寡恩於少帝<lb/>
君子不與也是書之作其不庶幾於扶天理正人心<lb/>
乎予以其言之有益於世也識一時問荅爲四紀序<lb/>
　　　裴及卿漢註拾遺序<lb/>
<pb n="KR4d0305_SBCK_054-4a"/>
隋唐學士爲班氏史者不一人今其可見惟顔注所<lb/>
集三十五家如姚察沈遵李善顔游諸書皆泯滅無<lb/>
傳世儒未嘗不是之恨臨川裴及卿作漢注抬遺凡<lb/>
史官紀載先後之失次字義衍闕之異文大而母右<lb/>
立紀外戚封王必明辨詳說以正人心至於人物表九<lb/>
等之叙有不當律暦志黍鈞之數有不恊靡不搜索<lb/>
以歸于是邕䖍康瓉諸人與先儒宋劉所註旣爲之<lb/>
繩愆糾失下至一物之微如蛭蟣蜩蟬蛫龜之辨弗<lb/>
敢忽也及卿之於班氏可謂有勞矣及卿博覽強識<lb/>
善著書嘗爲歐陽子詩𥙷史漢四紀皆屬予叙其<lb/>
端今又以見屬嗚呼嬴政率意變古而漢興昧於有攸<lb/>
<pb n="KR4d0305_SBCK_054-4b"/>
徃夙吉之訓凢三代文獻無所證於後世予嘗讀其<lb/>
書而憤嘆乃考之六經訂之王法以識古今之變爲一<lb/>
書使後人泝流尋原尚有以見古人大經大法之所<lb/>
自然規摹博大非歳月所能辦於及卿之註也重有<lb/>
感焉旣書其篇首併識此以自儆厲云<lb/>
　　　計子眞訓蒙正謬序<lb/>
自師友道缺士忕<hi>時制切習也</hi>於卑陋勦先民之遺言襲進世<lb/>
之俚說苟以綴緝詞章譁世攫榮則曰學如是可矣同<lb/>
郡計子眞應孫乃能勤學好問隨事訂正不肯浮沈<lb/>
俗耆歳乆纂輯命其書曰訓蒙正謬將以傳之子孫<lb/>
厥子衮臣衣言惟恪暇日常以示予且屬叙所以作<lb/>
<pb n="KR4d0305_SBCK_054-5a"/>
嗚呼書始亡於秦季不遽復於漢𥘉而又汨於中世<lb/>
以降師異指殊存者僅十四五魏晉以後俗流士散<lb/>
極於五胡之亂禮樂衣冠盡非先王之舊書之存者<lb/>
十而二三矣然則讀書於後世其亦難乎爲讀哉使<lb/>
子眞取友四方又以其所得與鉅人元夫反覆商較<lb/>
其所正之謬當不止此拊卷太息爲識其首<lb/>
　　　楊少逸不欺集序<lb/>
人之言曰尚辭章者乏風骨尚氣節者窘辭令某謂<lb/>
不然辭雖未伎然根於性命於氣發於情止於道非<lb/>
無本者能之且孔明之忠忱元亮之静退不以文辭<lb/>
自命也若　表若辭肆筆脫口無復雕繢之工人謂<lb/>
<pb n="KR4d0305_SBCK_054-5b"/>
可配訓誥雅頌此可強而能哉唐之辭章稱韓栁元<lb/>
白而栁不如韓元不如白則皆於大節焉觀之蘇文忠<lb/>
論近世辭章之浮靡無如楊大秊而大秊以文名<lb/>
則以其忠清鯁亮大節可考不以末伎爲文也眉山<lb/>
自長蘇公以辭章自成一家歐尹諸公賴之以變文<lb/>
體後來作者相望人知蘇氏爲辭章之宗也孰知其<lb/>
忠清鯁亮臨死生利害而不易其守此蘇氏之所以<lb/>
爲文也老圃楊公自盛年射䇿甲科直聲勁氣響撼<lb/>
當世有文忠之遺風迨其觀風作牧風裁清峻屢詔<lb/>
不入老不待年相羊泉石㡬二十載蜀人髙其風某<lb/>
之生也後猶及拜公又辱與公之季子大理少卿叔<lb/>
<pb n="KR4d0305_SBCK_054-6a"/>
正爲友叔正甚似其先人諤諤朝端言人所不敢叔<lb/>
正旣卒公之諸孫裒老圃遺文若干卷鋟諸梓謂子<lb/>
序所以作嗚呼丗衰俗隘矜利眩才言語以爲華富<lb/>
貴以爲事求其脫然聲利之表如公者旣不可得今<lb/>
觀公退休以後之文尤多雍容自得之趣葢辭心聲<lb/>
也易曰脩辭立其誠辭非易能所以立誠也公所居<lb/>
官以不欺名堂自號不欺子則其爲辭之本旣在此<lb/>
是冝發越著見非浮夸纎麗者可同秊語也後之覽<lb/>
者當於是攷德焉公名虞仲字少逸眉青神人晚號<lb/>
老圃出處顚末見諸不欺子自誌<lb/>
　　　侯氏少陵詩注序<lb/>
<pb n="KR4d0305_SBCK_054-6b"/>
黃公魯直嘗謂子美詩妙處乃在無意之意夫無意<lb/>
而意巳至非廣之以國風雅頌深之以離騷九歌安<lb/>
能咀嚼其意味闖然入其門邪故使後生輩自求之<lb/>
則得之深矣予每謂知子美詩莫如魯直葢子美負<lb/>
抱瑰特而生不逢世僅以詩文陶冩情性非若詞人<lb/>
才士嫓青配白以爲工者往往辨方域書土實而居<lb/>
者有不盡知譏時政品人物而主人習其讀不能察<lb/>
蓋魯直所謂闖乎騷雅者爲得之而詩史不足以言<lb/>
之也眉山侯伯修予嘗與之爲寮聞其雅善子美詩<lb/>
爲之箋釋而未之見其子伯升始求予叙所以作閱<lb/>
其書蓋出乎諸家箋釋之後而兼善并能蔽以巳見<lb/>
<pb n="KR4d0305_SBCK_054-7a"/>
子美至是若庶㡬無遺憾矣雖然讀是詩者滯於箋<lb/>
釋而不知所以自求之自得之則魯直恥之予亦恥<lb/>
之侯名仲震紹熈元季進士仕至緜州太守云<lb/>
　　　朱文公五書問荅序<lb/>
某之生也後不及從遊於朱文公先生之門而獲交<lb/>
其髙弟盡得其書以詒同志凢今蜀本所傳是也丹<lb/>
稜史孟博守文比歳東遊識趙季仁師恕于夔館之<lb/>
累月得未見之書乃易本義與論孟集注中庸大學<lb/>
章句或問之外又裒當時答問之語爲一編孟博將<lb/>
刻諸梓乞言以識篇首予爲先生序書多矣而大抵<lb/>
不以喜而以憂予非固異於人也嘗觀蘇文忠記李<lb/>
<pb n="KR4d0305_SBCK_054-7b"/>
氏山房謂秦漢以來書益多學者益以苟簡又云書<lb/>
日傳萬𥿄而士皆束書不觀游談無根夫非書之罪<lb/>
也書日多而說日明儁慧者勦說浮道可以欺世不<lb/>
必深體篤踐也多貲者廣採兼畜可以緝文不必窮<lb/>
搜博攷也今先生之書滿天下而其道無傳焉吾之<lb/>
憂詎不信夫雖然未可以槩斯世也請書諸卷首與<lb/>
同志者交儆焉<lb/>
　　　止堂訓蒙序<lb/>
天所以命於人人所以受於天帝王所以立極聖賢<lb/>
所以相傳畫於易書於書詠於三百篇筆削於春秋<lb/>
節文於三禮難疑答問於孔孟之遺編如風雨霜露<lb/>
<pb n="KR4d0305_SBCK_054-8a"/>
日星山川精義至教無隱乎人而秦漢以來世斁民<lb/>
散指失言湮至我國朝鉅人元夫迭相後先究極仁義<lb/>
之奥發揮隂陽之賾而日用飲食之近宫庭屋漏之<lb/>
實反觀約取則不岀乎家人父子之近日用飲食之<lb/>
質若逺而至近若殊而實一非若異端小道空言而<lb/>
無實也朱張氏作師傳友習講貫加宻然而散在方<lb/>
册浩乎溟瀆至彭公爲訓蒙之書諏經攷傳韻聮辭<lb/>
屬以便於學士之習讀子始得於公之子欽蓋六學<lb/>
之㑹百行之畜其季鉉也以校本來耆之益篤玩之<lb/>
益孰起家守瀘念扶世而善俗取諸此書殆不翅足<lb/>
廼刻梓干州府以俟世之知言知德者焉嗚呼是乃<lb/>
<pb n="KR4d0305_SBCK_054-8b"/>
作聖之功母徒以訓蒙目之也龍集執徐之歳辰㑹<lb/>
大火之宿臨卭魏某書于州庠之塾<lb/>
　　　致堂先生胡公斐然集序<lb/>
長沙呉德夫閒爲子言胡仲明氏學業行誼爲世楷<lb/>
則出一編書名斐然集以授予曰其爲我廣諸蜀<lb/>
予識之弗忘後守廣漢將以刻諸梓或疑其議服一亊<lb/>
乆未能决厥二十又七年予歸自南遷起家渡瀘叙<lb/>
州守溤侯邦佐巳栞之州府求一言冠篇予又取而<lb/>
孰復之蓋公自游庠序巳深詆王氏專尚關洛諸儒<lb/>
之學舉宣和三年進士教授西京國子監與忠獻張<lb/>
公同𬒳薦召入校中書靖康改元金狄入冦與張公<lb/>
<pb n="KR4d0305_SBCK_054-9a"/>
爲當路䇿守禦甚悉京師圍解始得省親荆潭建炎<lb/>
再造首以記注召還極陳半年三詔之不同次論七<lb/>
事六條之利害娓娓數萬言如必罷和議必用君子<lb/>
必退小人必明賞罰必固本支必建藩輔必擇守令<lb/>
必討盗賊大抵監耿李汪黃誤國之不可再引誼<lb/>
劘上往往有敵巳以下所不能堪者髙皇帝雖<lb/>
聽奉祠而簡注不忘旣狩錢唐申命記注首論四<lb/>
維不張惟利是從利在粘罕則欲釋怨以恱其心<lb/>
利在劉豫則欲友邦以通其好文定亟稱其得敷<lb/>
奏體張公以右相視師嘗議遣使公辯遏堅<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>至<lb/>
謂堂堂天朝相率而爲夷虜之陪臣蓋視胡公邦<lb/>
<pb n="KR4d0305_SBCK_054-9b"/>
衡後日之䟽有過之貳春卿兼掌書命如追廢王<lb/>
安石配食孔廟追謫章蔡誣謗宣仁后及褒表<lb/>
諌臣等事髙文大筆大抵皆公發之曁趙張去<lb/>
而檜再相則公逺徙炎荒幾䧟五十三家羅織<lb/>
之獄至檜死後得復官還里迹其平生任重道<lb/>
逺之死不渝實由文定爲之父仁仲爲之弟講<lb/>
之家庭者固如此至其𫐠崇正辨以闢異端纂<lb/>
伊洛緒言以闡正學著論語說以明孔門傳授之<lb/>
心稡讀史管見以抉資治通鑑數千百年褒貶之<lb/>
實最後傳諸葛武侯以寓其討賊興漢之𥘉心<lb/>
蓋公自宣靖炎興四十年間雖顚沛百罹而始終<lb/>
<pb n="KR4d0305_SBCK_054-10a"/>
一說所以扶持三綱者其不謂大有功於斯世矣乎<lb/>
因公輔之請摘其關於世教者著于篇<lb/>
　　　楊伯昌浩齋集序<lb/>
主上𥘉政詔近臣舉賢能才識之士子時待罪柱<lb/>
下史荅敡明命凢得五人焉曰楊伯昌子謨陳師<lb/>
伏宓徐崇甫僑李敬子燔劉平國宰皆經德守道<lb/>
行爲世師權臣擯而不得伸者尋皆召用五人堅<lb/>
卧不起然而人謂是舉也極一時之選於是楊公<lb/>
隱居幾十年矣講學黨庠刑善表俗予繼以言事<lb/>
遷靖尚冀髙廟神靈相予西還儻得從公遊也其<lb/>
孤仁舉不逺數千里忽以竁銘爲請予驚悼累日<lb/>
<pb n="KR4d0305_SBCK_054-10b"/>
後數年起家守瀘仁舉又裒公論著請一言以叙篇端<lb/>
予嘗觀衡山胡子所以告張宣公者謂顔子有不善<lb/>
未嘗不知至明也非格物者不能知之未當復行至<lb/>
勇也非居仁者不能張子得之服行以終身今楊公<lb/>
雖不及登張子之門而師友淵源實自之故知行互<lb/>
發之論常常諷道出處進退卓然不移視世之冨<lb/>
貴利逹一無足以動其心者嗚呼公乎其庶㡬明且勇<lb/>
乎學者稱之曰浩齋先生而不名今其文集曰浩齋<lb/>
退藳凢四十卷<lb/>
　　　注黃詩外集序<lb/>
鄧公立注釋黄公詩前劉後李旣爲識所以作厥<lb/>
<pb n="KR4d0305_SBCK_054-11a"/>
子震龍又求予申其義予無所措辭矣予嘗讀三<lb/>
禮於生子曰詩負於祝嘏曰詩懷乃知詩之爲言<lb/>
承也情動於中而言以承之故曰詩非有一豪造作<lb/>
之工也而後世顧以纂言比事爲能毎字必謹所<lb/>
出此詩注之所以不可巳姑識其說以明世道之<lb/>
升降云<lb/>
重校鶴山先生大全文集卷之五十五<lb/>
<pb n="KR4d0305_SBCK_054-11b"/>
</p>
<p>
</p>
  </div>
</body>
</text>
</TEI>
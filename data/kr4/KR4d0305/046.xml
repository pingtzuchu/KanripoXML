<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_046-1a"/>
重校鶴山先生大全文集二十七附二十八卷<lb/>
督府奏陳<lb/>
　　　奏兩府所辟官屬截日供職<hi>十二月三日</hi>
臣於𥘉二日夜半伏準省劄恭奉御筆令臣督視<lb/>
江淮軍馬臣雖具辤免竊慮待報有妨治事除巳一<lb/>
面具申朝廷抽那江淮元辟官屬及江淮督府人<lb/>
吏及巳行過文移案牘等抵日未見發到及催殿前<lb/>
司差撥制領將佐軍兵及合用旌旗衣甲等其臨安<lb/>
府與兩浙轉運司所合應副事件並未見整齊又聞<lb/>
江淮官屬有辭行者亦已一面不候朝廷囬報從<lb/>
行府徑自嚴限催督趂期起發外欲望聖慈特降<lb/>
<pb n="KR4d0305_SBCK_046-1b"/>
睿旨應兩府所辟官屬内見任人截日住行本職日<lb/>
赴行府議事廳供職或有託疾辭行者乞自朝廷<lb/>
重作施行其餘殿前司臨安府轉運司等處併自<lb/>
朝廷嚴限催督庶幾不致有妨行色以誤國事<lb/>
　　奏隨冝區處十事<hi>十二月九日</hi>
臣自𬒳命以來雖聞議論不一然合行事件竊恐有<lb/>
失機㑹已一面隨冝區處今畧以有關事體者謹條<lb/>
具下項<lb/>
　一作私書與趙范同公文榜劄等前去付王旻孟<lb/>
　　珙招安常進尚全等并劄江陵府差官撫諭<lb/>
　一劄何元壽令一面措置扞禦劄黄伯固充參贊<lb/>
<pb n="KR4d0305_SBCK_046-2a"/>
　　軍事一面以督府議事㕔幇衘行事䇿應上流<lb/>
　一給榜付四川制置司及江陵府又散印榜二百<lb/>
　　道於七路州郡勸諭大家豪民結集民丁保<lb/>
　　護上流以官資厚賞<lb/>
　一劄李虎王鑑楊福興趙勝劉虎照元行星夜提<lb/>
　　兵應援荆襄<lb/>
　一劄楊義充督府帳前都統制就令任責鄂州江面<lb/>
　一遣屬官萬一薦同宫觀人秦良謀前去劉溥處<lb/>
　　商議遣人至郭勝處仍帶錢銀前去<lb/>
　一劄㳂江州郡聚集漁舡以助水軍防托<lb/>
　一劄㑹㳂江州郡自鎭江而上直至荆鄂凡幾處<lb/>
<pb n="KR4d0305_SBCK_046-2b"/>
　　隘口兵若干船若干制領將佐是誰任責令<lb/>
　　具夾宻帳狀申以慿點視<lb/>
　一差官先期起發賫㑹子於所經過州兊換見錢<lb/>
　　庶幾舡到不留滯<lb/>
　一聞常進擒獲巳一面從逓囑何大監元壽如發<lb/>
　　到鄂州且與存全以爲招徠之地見一面分<lb/>
　　付萬一薦等陸續前去招諭<lb/>
　一其餘隨冝區處事件更不一一詳具伏乞睿照<lb/>
　　奏别擇日朝辤<hi>十二月九日</hi>
臣六日嘗具奏欲以十一日朝辤十二日出關昨蒙<lb/>
玉音面諭退又謀之二相則知十二日未可行臣除<lb/>
<pb n="KR4d0305_SBCK_046-3a"/>
巳遵依　聖訓欲別行擇日朝辤起發謹具奏聞更<lb/>
合取自　聖裁<lb/>
　　　除端明殿學士同簽書樞宻院事督視江淮<lb/>
　　　　京湖軍馬謝表<lb/>
備數禁涂方祈閒廪聮班宥府遽卑上游循牆莫託<lb/>
其控辤負乗終慙於忝竊恩深責重才短心寒臣歷<lb/>
觀今古理亂之閒孰無夷狄盗賊之事然而撤桑於<lb/>
未雨者常治寢薪於厝火者必危實存乎人難委諸<lb/>
數頃者三京之兆釁置不復言若夫數路之冦邊傳<lb/>
之巳乆儻此際得人而奬率俾並邊渴日以經綸亦<lb/>
須氣勢之稍強何至藩籬之盡壞乃漏舟飄忽之頃<lb/>
<pb n="KR4d0305_SBCK_046-3b"/>
易置榜人而敗局支離之餘驟更弈手帑藏不敷於<lb/>
調度軍屯極費於分張只論經常巳云竭矣使其歷<lb/>
乆奚以繼之矧如臣者賦分數竒謀身百拙遭際<lb/>
兩朝之眷遇僥覦三紀之踐揚方當安危存亡之秋<lb/>
固知進退去就之義雖多掣肘寜敢辭難趨事赴功<lb/>
旣自鞭於庸懦出車遣戍亦具見於條陳將十乗之<lb/>
啓行乃羣言之交至若何受任惟有乞歸豈期明<lb/>
主之保全猶備公朝之任使旣來旬於荆楚復盡護<lb/>
於江淮人皆笑其甚愚巳未知其攸届此蓋恭遇<lb/>
皇帝陛下受天明命濟丗中興憤小虜之狓猖命大<lb/>
師而爕伐拔臣於見大夫之外授臣以視執政之恩<lb/>
<pb n="KR4d0305_SBCK_046-4a"/>
致使孤蹤驟當重寄臣敢不忠以衛上奮不顧身罪<lb/>
當誅兮天王聖明雖不憂於衆毀侯誰在矣張仲孝<lb/>
友更有賴於邇言<lb/>
　　奏乞宣諭大臣趣辦行期<hi>十二月十一日</hi>
臣自𬒳命督師今旣踰月體承憂顧不敢固辭然而<lb/>
人情玩於苟安収之甚難而散之甚易臣始聞師命<lb/>
辟置幕屬猶有從者繼凖御筆别議行期則人情<lb/>
觀望旋即渙散臣恐一旦又𬒳趣行之命則必倉卒<lb/>
誤事故自朝至昊九先期施行之事皆不遺餘力旣<lb/>
嘗條具奏知矣忽又聞兼領江淮之命臣於是申嚴<lb/>
約束収拾官吏庶幾指日可行而數日以來有司調<lb/>
<pb n="KR4d0305_SBCK_046-4b"/>
度倍覺艱澀臣不敢見之奏篇㝷行訪問乃是惑於<lb/>
傳聞不一之言未肯支發如臣之不敢避事固見之<lb/>
累牘無用贅陳然而目前所甚憂者遲遲不行則諸<lb/>
閫藉口以逃責諸軍張頥以望犒諸郡舉首以俟援<lb/>
此皆必然之理又其次則監司州縣恐有不識事體<lb/>
者以督府經過旁縁科擾或拘籍人船或樁留夫運<lb/>
則動是旬月寕無怨嗟更稍遼緩必有飢寒顛踣之<lb/>
慮殿歩司所差制領將佐各巳到行府供職屢請先<lb/>
期整齪人馬支俵居行錢物亦無辭以應之凡此皆<lb/>
當汲汲區處不可復緩者臣前一日雖又蒙玉音<lb/>
面諭退又請于二相皆謂少緩行期其在臣子豈不<lb/>
<pb n="KR4d0305_SBCK_046-5a"/>
仰體國力寜敢再三趣迫以取方命之譴實以行期<lb/>
不决則進退無據中外皇皇欲望　聖慈宣諭大臣<lb/>
如廟論一定𥘉無更易即乞速下有司照畫一申請<lb/>
事理嚴限兩日盡數應辦庶可即日起發毋使進退<lb/>
周章以貽物議危迫之情惟　陛下速賜果斷干冒<lb/>
天威下情無任惶懼俯伏俟　命之至<lb/>
　　　貼黄奏科撥錢物<lb/>
臣照得朝廷輟遣近臣督師于外豈不欲其夘<lb/>
受命辰出師然旣速而復徐之旣分而後合焉朝<lb/>
令夕改甲可乙否中外皇惑不曉所謂臣竊思之<lb/>
只縁當來應辦兩督府除金銀告牒等外各許緡<lb/>
<pb n="KR4d0305_SBCK_046-5b"/>
　錢五百萬京湖一司今恐僅得三百萬江淮一司<lb/>
　全未科撥契勘江淮官軍民兵約二十五萬京湖<lb/>
　稱是若只以犒軍一事言之今所賫之錢一犒即<lb/>
　盡此外如給官吏招新軍遣援卒處流移受降附<lb/>
　發閒探収潰叛造器械募舟師防江面等又不在<lb/>
　此數皆立時支遣不容貰貸者掣肘如此臣安得<lb/>
　不一言臣雖至愚豈不仰體國力契勘到左帑除<lb/>
　巳交百十六萬外見在楮劵盡以零㑹湊之或可<lb/>
　得五百萬而江淮一府終未有可以那移或謂淮<lb/>
　鹽毎歳六十五萬袋内撥借十萬袋臣自行區處<lb/>
　津載變兊亦可以對折今來支降或又謂豈無諸<lb/>
<pb n="KR4d0305_SBCK_046-6a"/>
　司寄摏錢諸郡交頭錢之類可以便冝取撥然只<lb/>
　以江東一路言之自兊換㑹子後未與出豁巳是<lb/>
　虚掛文曆恐至前途有誤指凖今來只候朝廷<lb/>
　處分旣定先將左帑零㑹湊五百萬外更増一二<lb/>
　百萬金錢等物縱不及兩府元請之數若姑可以<lb/>
　備𥘉到之費則臣且一面起發㳂途便冝措置徐<lb/>
　俟諸司諸州有可那移者接續應用猶是一說更<lb/>
　自　陛下裁度如以爲可行即乞速賜處分<lb/>
　　　貼黄奏江陵從督府乞兵<lb/>
　臣得江陵尤爚十一月二十九日書云在城守禦<lb/>
　適臣行府榜劄招捕叛寇郵置到後旁縁聲勢與<lb/>
<pb n="KR4d0305_SBCK_046-6b"/>
將士喝轉三官資韃虜聞之上馬東去疑大兵之<lb/>
將至以此見得外閫所望於督府者甚厚又得公<lb/>
　狀欲從督府乞兵二萬人此等事正費區處併具<lb/>
奏知伏乞　睿照<lb/>
　　　奏乞増支督府錢物<lb/>
臣數犯天威洊伸愚<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>照得京湖元撥官㑹五百萬<lb/>
貫今旣兼督江淮更合用五百萬貫共計壹阡萬貫<lb/>
然不敢盡如元數支請若得七百萬貫臣亦且前去<lb/>
今庫中附以零㑹僅可得五百萬貫其閒軟爛糖心<lb/>
前途决不可用尚費㨂擇若筭計𥘉到支犒如人支<lb/>
十七千巳當四百五十萬貫而制領將佐在外或邇<lb/>
<pb n="KR4d0305_SBCK_046-7a"/>
來制司支犒之例稍多則又當向上增支其數不止<lb/>
此所餘者僅五十萬貫耳又金二千兩約計官㑹十<lb/>
六萬銀十五萬兩約計官㑹一百五萬貫凡此三項<lb/>
通計一百七十一萬貫度牒鹽袋雖在橐中卒難交<lb/>
易而目前如激犒岀戰士卒賞賜戰勝士卒經理殘<lb/>
破州郡<hi>如戰退之後江陵三海八櫃合別措置德安城合別造守具之類</hi>存䘏陣亡<lb/>
重傷之家贍給隨行官吏招収新軍調遣援卒區處<lb/>
流移招納降附發遣閒諜懐來潰叛置造器械召募<lb/>
舟師皆必不可闕之費此豈一百七十一萬貫所能<lb/>
辦者事理曉然臣累日嘗以奏陳雖蒙允可而有司<lb/>
元未見趣辦應副臣今陛辤近在來日期程甚迫而<lb/>
<pb n="KR4d0305_SBCK_046-7b"/>
期㑹不應費用多端而錢數欠少伏望　睿旨照臣<lb/>
累請於五百萬之外更賜增支若使錢不應手使臣<lb/>
滯留關外以俟應辦數足而後可行則人益得以覘<lb/>
我之虚實其於事體關繫匪輕臣不勝籲天請命<lb/>
之至<lb/>
　　貼黄奏淮西緫領所等處乞錢糧等事<lb/>
臣今來未起發閒巳據淮西緫領所乞錢二百萬<lb/>
米五十萬石淮西制司申乞將歸附一年借𥙷人<lb/>
董堅等換授真命江陵府申乞調精銳二萬人䇿<lb/>
應江州申江西團結等軍在本州扞禦乞明賜科<lb/>
撥錢糧未行而所請日至恐一出之後求者紛然<lb/>
<pb n="KR4d0305_SBCK_046-8a"/>
定費區畫當是時呌閽不聞實關利害伏乞睿照<lb/>
　　陛辤奏定國論别人才回天怒圗民怨<hi>十二月十四日</hi>
臣以書生起家未閑軍旅之事適丁多故驟當事任<lb/>
度時量力負荷惟囏竊自惟念　先帝拔臣於踈逺<lb/>
之餘陛下起臣於廢棄之乆受恩深厚圖報無所<lb/>
是用祗承師命敢有他辭而旬浹之閒歘𬒳宸翰<lb/>
别議行期臣進退彷徨是用再辤上還恩數豈謂<lb/>
皇明委照未肯終棄而臣亦念主憂臣辱義不得終<lb/>
辭則拜䟽請行刻日就道而廟謨靡定復緩行期夫<lb/>
趙充國自金城請事戊申奏聞甲寅報可數千里之<lb/>
置郵而奏報於七日之近髙崇文奉詔討蜀夘漏受<lb/>
<pb n="KR4d0305_SBCK_046-8b"/>
命辰巳出師五千人之器械而畢陳於一時之頃今<lb/>
服在邇僚受命踰月而一行一却乃若乆而未定所<lb/>
幸臣規模布置𥘉不敢以議論可否爲之作輟見之<lb/>
施行粗有端緒今陛下力排羣議仍聽臣行幸得<lb/>
豫戒不愆于期今臣義所當爲不敢不勉雖然事有<lb/>
本末治有内外臣之所任於外者末也　陛下之所<lb/>
運於内者本也且國論所當定也甲和而乙戰朝是<lb/>
而暮非彼或以馬燧之盟而行渾瑊之刼我又以酈<lb/>
生之辯而濟韓信之師則彼是相㝷而在内之本揺<lb/>
矣臣於此時縱知其不可信然動則沮壞和好不動<lb/>
則興受其敗牽制抵捂將何所稟承乎人才所當别<lb/>
<pb n="KR4d0305_SBCK_046-9a"/>
也用一君子而問之以小人進一忠良而參之以姦<lb/>
佞患失者引類以自助怙權者託公以濟私日徃月<lb/>
來智藏瘝在則在内之本撥矣臣於此時建一謀焉<lb/>
將恐讒間媢忌以危其身請一事焉又恐拘攣文法<lb/>
而掣其肘動輙齟齬將何以展布乎夫在内者旣不<lb/>
可慿藉如此則臣雖欲集思廣益致命盡分以報<lb/>
陛下之恩决知其難矣臣願　陛下堅凝國論而無<lb/>
和戰之錯陳甄别人才而無邪正之並用持之以堅<lb/>
斷之以果毋爲人言所怵嗜欲所移則臣秉鉞於外<lb/>
庶乎有恃無恐抑臣區區所陳關係固重然猶渉於<lb/>
事物若本之則有在矣臣愚更望陛下恐懼修省<lb/>
<pb n="KR4d0305_SBCK_046-9b"/>
以囬天怒恭儉篤實以圗民怨盖天之怒非田况所<lb/>
謂數祝板一爐香所可禳除也民之怨非息夫躬所<lb/>
謂遣一大將軍行邊兵敕武備可以厭應也陛下<lb/>
不是之思而謂遣一樞臣足以上囬天心下慰民志<lb/>
自今朝廷之上遂委其責無復恫瘝<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>怛之意以<lb/>
行乎其間則内外夲末不相貫通而　陛下之事去<lb/>
矣臣雖鞠躬盡力亦將奚爲此臣所以勤勤懇懇爲<lb/>
陛下告爲社稷緜長慮非爲一身孤危憂也惟陛<lb/>
下審思之力行之臣違逺清光不勝瞻天戀聖激<lb/>
切屏營之至<lb/>
　　　奏乞降便冝詔書<lb/>
<pb n="KR4d0305_SBCK_046-10a"/>
臣誤蒙聖恩驟陞宥府專征閫外假以便冝黜陟<lb/>
之典非臣所克負荷辤不獲命冒昧祗承重念四郊<lb/>
多壘全仗皇威遐暢震竦羣聽伏見張浚曩以樞<lb/>
臣出使髙皇帝親御翰墨賜以詔書趙鼎繼行援<lb/>
以爲請臣愚欲望陛下仰遵烈祖英武之規俯<lb/>
察微臣責任之重發揮温詔付臣宣布所部庶幾軍<lb/>
民知聖天子不泄邇忘逺感激用命殄冦安邊易曰<lb/>
在師中吉承天寵也惟冀睿慈曲垂賜可臣不勝<lb/>
激切之至<lb/>
　　賜便冝詔書謝表<lb/>
臣伏以圗上方略敢專閫外之權詔許便冝爰重軍<lb/>
<pb n="KR4d0305_SBCK_046-10b"/>
中之令絲綸播告旗壘精明竊惟機㑹之來間不容<lb/>
髪人臣之義知無不爲况推轂臨遣之榮任賜鉞專<lb/>
征之責故不從中覆李牧所以破胡惟汝予同裴度<lb/>
所以擒蔡允稱重寄可授非才而臣曾蔑寸長遽膺<lb/>
剸屬軍務固難於隃度敵情未易以測知若非因變<lb/>
而制冝將恐違幾而誤事不圗睿照特假皇靈<lb/>
兹蓋恭遇皇帝陛下英武濟時聦明察物四郊多<lb/>
壘政當事㑹之殷一札十行特借威權之重春温絶<lb/>
塞風動列營臣敢不竭乃心誠忠其職分兵以付卿<lb/>
吾不中御仰蒙特異之知賊未授首臣無還期敢效<lb/>
糜捐之報<lb/>
<pb n="KR4d0305_SBCK_046-11a"/>
　　奏將帥漕餽送添犒諸軍<hi>十六日</hi>
臣昨自陛辭出關伏蒙聖慈特許宰執飲餞以光<lb/>
其行備仭假寵微臣之意不任感激但二府所餽及<lb/>
臨安府漕按例遣贐共四千餘貫縁臣條具内不欲<lb/>
受㳂涂餽遺今來重拂致贐之意又念隨行軍將冬<lb/>
寒暴露即將上件錢添犒諸軍去訖自後應有餽送<lb/>
並不収受如有故舊至再三不可郤者即准此施行<lb/>
合具奏知伏乞　睿照<lb/>
　　奏抵平江府<hi>二十二日</hi>
臣二十日抵嘉興巳嘗具人馬平安狀奏聞二十一<lb/>
日起離風日熈和人情懽恱將士所過秋毫無犯市<lb/>
<pb n="KR4d0305_SBCK_046-11b"/>
井田里皆薌花夾道以候官軍巳於二十二日午未<lb/>
間抵平江府休息人馬翌日進發合具奏知伏乞<lb/>
睿照<lb/>
　　奏德安叛卒姦詐及備韃聲東擊西<hi>十二月二十六日</hi>
臣行至常州復有奏陳臣於今月二十日得孟珙申<lb/>
狀說十一月十一日韃賊於灌子灘蓮子洪踏淺渡<lb/>
漢江至二十三日重兵方突襄陽西門趙范掩殺韃<lb/>
賊江溪屍首皆滿又於二十四日在無錫縣見尤焴<lb/>
與其弟家信大抵與珙之說略同兼云德安之賊聞<lb/>
淮西兵到欲空城而遁又據孟珙所申探事人於十<lb/>
二月八日親見尚全在德安府爲韃人所執縛韃人<lb/>
<pb n="KR4d0305_SBCK_046-12a"/>
皆有遁意叛兵亦皆悔附韃賊臣始聞之謂可仰寛<lb/>
顧憂深爲喜躍同日得建康節制司等處備興國軍<lb/>
探事人所申十二月十六日尚全賊黨在黄州管下<lb/>
刼寨相去兩日而諸處報狀差舛如此不知孰爲可<lb/>
信臣又契勘自十一月二十三日至今三十餘日趙<lb/>
范旣大破虜賊則道路必通不應全無捷奏况近來<lb/>
或傳巳獲倴盞或謂已獲常進或謂巳殺盡德安城<lb/>
中賊兵然此數項皆是人所樂聞並不曾陸續申到<lb/>
竊疑或有姦詐多端誤我此不可以不察抑臣又有<lb/>
過慮者韃自侵犯以來變計百出多是避實擊虚前<lb/>
來併力在蜀則荆襄未警及蜀道少緩則襄陽隨棗<lb/>
<pb n="KR4d0305_SBCK_046-12b"/>
荆門古郢江陵諸郡相繼𬒳兵今來若果是德安賊<lb/>
騎焚掠而去又恐是虜賊知我調遣人馬應援荆襄<lb/>
今兩淮人馬不多則未必不併力來闚淮東臣除巳<lb/>
劄下京湖審訂虚實仍劄淮東西制臣申嚴警備以<lb/>
伐賊謀外謹馳驛奏聞欲乞陛下申飭大臣未可便<lb/>
以黄州廬州諸處傳聞爲喜更切行下諸路制司嚴<lb/>
督諸將益加隄備免𬒳賊虜聲東擊西出我不意臣<lb/>
不勝拳拳取進止<lb/>
　　榜諭㳂邊將帥軍民勦賊推賞<hi>十二月二十六日</hi>
當使恭奉聖㫖督視江淮京湖軍馬奬勵諸軍奉<lb/>
行天討今已統率精銳水陸並進宣暢皇威指期掃<lb/>
<pb n="KR4d0305_SBCK_046-13a"/>
蕩并先次調遣諸路軍馬歩帥王鑑及湖北副緫管<lb/>
楊福興前去䇿應上流其所在帥守將佐必能奮發<lb/>
忠義同心戮力内嚴捍禦外務勦除外照得督府見<lb/>
有御前降到節度承宣觀察防禦團練使左武右武<lb/>
大夫以下告勑及金銀錢帛等專待立功之人凡有<lb/>
登埤出戰將士當次第定功便冝行賞内土豪民兵<lb/>
有能建立竒功白身人亦宜當一體優𥙷官資有官<lb/>
人不次超轉昭示大信断毋食言<lb/>
　　榜諭北軍<hi>十二月二十六日</hi>
恭惟我宋德澤深厚際天所覆莫匪王民不奉中原<lb/>
淪於金賊百有餘年遂使衣冠禮義之區乆隔王化<lb/>
<pb n="KR4d0305_SBCK_046-13b"/>
頃自金賊㓕亡方幸遺黎再覩天日又不幸戎狄蠭<lb/>
起羣盗相挻致使生靈洊遭塗炭其爲酷虐返甚於<lb/>
殘金我主上一視同仁惻然興念有能赤心歸順便<lb/>
加撫恤待以吾民或使管軍或使守城稍著忠勞必<lb/>
加旌賞以至贍給撫存靡不周盡獨有一種不識事<lb/>
體之人毎見自比來歸者輙稱北人自分彼我不思<lb/>
南北雖異其實同是祖宗遺民疑閒一形人多猜阻<lb/>
遂使叛服去來容身無所當使今來面奉聖訓督視<lb/>
全師布昭大信凢英雄毫傑冝及時奮勵爲我國家<lb/>
建功立業髙爵厚禄傳子及孫其或執心不堅已歸<lb/>
本朝又無固志使南北兩地皆指爲反覆之人信行<lb/>
<pb n="KR4d0305_SBCK_046-14a"/>
旣虧自取禍敗况戎賊專以財物爲重其視屠戮人<lb/>
類有同草芥爾雖一時私忿輕附戎虜然旣附之後<lb/>
决是湏索無厭一且不遂所求首𬒳誅戮則曷若盡<lb/>
忠本朝永爲中國臣子共沐寛仁忠厚之澤比之前<lb/>
日寄命湯火利害灼然其有巳受官資見當任使者<lb/>
乃冝純一乃心勿萌疑慮推誠恊力報荅國家忠孝<lb/>
之節始終不渝自然神天鍳佑長保冨貴若又能乗<lb/>
閒伺便結集豪傑執縛賊酋勦蕩羣冦當使即遵照<lb/>
便冝指揮第功行賞申奏朝廷願將當使一家百口<lb/>
保明汝等之心庶自今以徃彼此相安永無疑貳儻<lb/>
更執迷不悛身旣危亡家亦不保各仰速入思慮毋<lb/>
<pb n="KR4d0305_SBCK_046-14b"/>
貽後悔<lb/>
　　畫一榜諭將士<hi>十二月二十七日</hi>
照㑹當使面奉聖㫖督視江淮京湖軍馬開府云𥘉<lb/>
今與將士開誠布公共圗恊濟上報國恩合開具<lb/>
下項<lb/>
　一北年以來軍伍之間紀律稍廢將士上下不務<lb/>
　　輯睦毎舉一事輙生怨尤士旣不和何以取<lb/>
　　勝勘㑹軍士以恭順爲主士卒當聽命于部<lb/>
　　隊將其部隊將當聽命于正副將其正副將<lb/>
　　當聽命于統領統制其統領統制又當聽命<lb/>
　　大將大將却當恭事朝廷非但語言顔色要<lb/>
<pb n="KR4d0305_SBCK_046-15a"/>
　　當恭順直湏中心誠慤上下恊力共濟國事<lb/>
　　凢有一毫私忿宿怨各相弃捐目然人人同<lb/>
　　心以攻則克以守則固大功大名由此而立<lb/>
　　况是其閒或有不逞之人變亂是非以惑衆<lb/>
　　聽致令兵將不和互相猜忌事屬不便今岀<lb/>
　　榜曉諭如有自此鬪亂間諜之人即當體究<lb/>
　　重作施行<lb/>
■一勘㑹軍民一體軍兵戰戍雖甚勞苦然大軍粮<lb/>
　　食盡係百姓供輸若耕桑失時軍須不継便<lb/>
　　致狼狽所冝互相愛惜母得恃強凌弱恃衆<lb/>
　　欺寡互相争閙激出事端如違邦有常刑<lb/>
<pb n="KR4d0305_SBCK_046-15b"/>
■一大軍家糧及行軍劵食錢米多是勘請曹司循<lb/>
　　　習舊弊妄有除尅或収留劵旁百端遷延以<lb/>
　　　致軍士怨嗟並仰諸軍収領覺察申舉如有<lb/>
　　犯者照軍法施行<lb/>
■一契勘近年以來立功將士雖曽經軍將戎司次<lb/>
　　第保明申奏行賞多𬒳承受人侵用縻費不<lb/>
　　　與整㑹因此省部乆無施行是致虚占恩命<lb/>
　　　不受實惠及於私下積累債負以至貧乏當<lb/>
　　使今後將立功士卒定爲賞格其有擒獲大<lb/>
　　酋及以次頭目人凢有関當陣利害者或生<lb/>
　　擒或斬首申上行府自節察防團以下牙牌<lb/>
<pb n="KR4d0305_SBCK_046-16a"/>
　　誥命立與書填訖聞奏金銀錢帛在外其次<lb/>
　　如當陣殺退虜人獲到首級器械等並與隨<lb/>
　　功大小書填官資行府見有誥命綾𥿄文帖<lb/>
　　即遵照御筆便冝指揮施行庶免省部吏人<lb/>
　　旁縁乞取遷延歳月竟成文具惟是不許妄<lb/>
　　殺平人詐作首級如覺察得知亦不輕恕<lb/>
　一軍前將士如遇追勦虜兵及討捕叛冦其所獲<lb/>
　　金銀財物便聽本人収留使用官司更不抽<lb/>
　　取仍照立功大小别有賞犒<lb/>
　一其有殁於王事者便當録用子孫請給如舊如<lb/>
　　或子孫㓜弱未能受命者先給公據候長大<lb/>
<pb n="KR4d0305_SBCK_046-16b"/>
　　日換授付身<lb/>
　奏與趙葵私覿禮物<hi>十二月二十九日</hi>
臣行至鎮江趙葵過江相見臣爲具一飯并約呉淵<lb/>
同席翌日葵犒督府軍一萬貫官屬將佐各有差臣<lb/>
以事體該衆不欲郤之巳即等第支俵外又與臣送<lb/>
鞍馬三副角弓四矢二百束刀四鐵甲兠鍪一臣止<lb/>
郤其鞍馬二以其逺來之意甚美餘悉収受臣竊惟<lb/>
一行官吏將士所受上項餽遺無非仰拜陛下之賜<lb/>
矯首闕庭同一感激臣即以三千貫囬犒揚州吏卒<lb/>
又以私帑雜色五十匹虎帳錦叚等物報之合具奏<lb/>
聞伏乞睿照<lb/>
<pb n="KR4d0305_SBCK_046-17a"/>
　　奏至鎮江犒軍<hi>十二月二十九日</hi>
臣自離都門以至鎮江始疑巖除將士不循紀律臣<lb/>
以信賞必罸令之所過州縣秋毫無犯田里市井間<lb/>
競出飲食隨軍貿易㑹連日晴色人情熈然惟臨安<lb/>
帥漕司有局兵不循紀律先後行者黥配一二人自<lb/>
此軍律尤更整肅至鎮江宣布德意大犒將士莫不<lb/>
歸戴聖朝撫䘏之恩老穉有至感泣惟是諸處申到<lb/>
軍數有民兵一項見與官軍方同戰戍合一體支犒<lb/>
若増此一項則未有以給之正費區處續具奏聞伏<lb/>
乞睿照<lb/>
　　奏至建康犒軍不敢以捷報緩行色<lb/>
<pb n="KR4d0305_SBCK_046-17b"/>
臣自元日發京口𥘉四日晚至建康𥘉五日就寺觀<lb/>
禱散天基聖節道埸陪預建康府錫燕至𥘉六日𥘉<lb/>
七兩日布宣德意並依淮東體例大犒諸軍仍就此<lb/>
發錢付淮西緫領所支給西路戰戍將士𥘉八日本<lb/>
可進發縁陳韡蔡範等載酒過行府禀議邊事臣再<lb/>
三辤之乃援丘崈開督府日葉適啇飛卿亦曽有此<lb/>
體例臣遂勉從其請因與之講論今歳防秋規摹自<lb/>
此遂陸行至采石點眎防江備禦因取道太平州前<lb/>
去江池雖㳂路所得探報稱淮西境内巳無賊騎而<lb/>
德安叛兵並巳北去江陵事勢亦似稍寛然終是未<lb/>
得襄陽的報此爲可慮目不敢以數得捷報稍緩行<lb/>
<pb n="KR4d0305_SBCK_046-18a"/>
色巳專人前路審探續具奏聞伏乞睿照<lb/>
　　奏併力援襄及令叅謀官呉潜留幕府<hi>正月十一日</hi>
臣起離建康之前一日嘗以所歷期程聞奏十一日<lb/>
行至太平州采石鎮謹再有條具下項<lb/>
一臣自聞孟珙報襄陽之捷雖幸其有此然終以不<lb/>
得趙范的報及諸司諸郡皆無嗣音爲疑固嘗略<lb/>
具奏聞今得何元壽書以爲珙所報𥘉無之蓋有<lb/>
衡州綱卒劉寶自襄陽城中逃出具言其事至十<lb/>
　二月三日以前皆其所目擊使其有之則劉寶固<lb/>
　見之矣臣自疑此報累次行下諸司母得輕信及<lb/>
　劄别之傑作督府議事㕔文移催督李虎王鑑諸<lb/>
<pb n="KR4d0305_SBCK_046-18b"/>
將前去襄陽䇿應近又劄趙勝楊福興劉虎等以<lb/>
江陵事勢少寛合併力援襄陽前後督促非不嚴<lb/>
切今得李虎囬申雖已遵稟但猶以蘄水橋斷囬<lb/>
蘄州住程以待修橋又以江北無夫無糧無船無<lb/>
橋取道鄂州以至漢陽未免迂囬而王鑑直以淮<lb/>
西賊退爲詞駐兵六安更不前進臣除以明諭賞<lb/>
罰嚴切詰責外謹具奏知伏乞睿照<lb/>
一臣在建康日陳韡欲以參賛軍事從臣至㳂江恊<lb/>
助經理頗有孜孜體國之心然臣以陪都留鑰事<lb/>
任非輕不敢輙從其請至采石呉潜謁臣則知巳<lb/>
𬒳受參謀之命潜雖領郡而行府尚缺元僚兼照<lb/>
<pb n="KR4d0305_SBCK_046-19a"/>
　得目前江面偶幸平安臣欲選官暫攝太平州事<lb/>
　挈潜與俱若自此江淮清晏則潜遂可少留幕府<lb/>
　如淮甸未寜即令速囬夲州措置防江庶幾上不<lb/>
　失朝廷委付之實意下亦不失督府求助之𥘉心<lb/>
　合具奏知伏乞睿旨更賜處分<lb/>
　　　貼黄<lb/>
　臣巳具條奏續得别之傑公狀以臣行府遵照便<lb/>
　冝指揮權令節制諸頭項軍馬數内淮西強勇軍<lb/>
　王福副都統所部三千人一面改撥令援襄陽就<lb/>
　於郢州駐劄以便糧草并日下催李虎王鑑兩頭<lb/>
　項兵㑹合捄援襄陽不許逗留務在勦逐襄陽境<lb/>
<pb n="KR4d0305_SBCK_046-19b"/>
内賊兵因以蔽遮江陵所行切中事機今録白元<lb/>
狀在前併乞睿照<lb/>
　　奏和不可信常爲冦至之備<hi>正月十一日</hi>
臣今月二日得淮西制置尤焴書聞虜酋已斃賊勢<lb/>
漸退臣雖未敢深信且幸其有此急具奏聞以寛顧<lb/>
憂今十三日得焴公狀私書則又聞韃騎再犯隨信<lb/>
亦有哨馬復至黄陂管下舊關一帶抄掠而息州又<lb/>
有哨馬再來近城呉潜示臣以孟珙所報則僞太子<lb/>
雖不曾見然倴盞尚在臣竊慮賊以淮西兵勢單弱<lb/>
乗機馳突于光黃舒蘄之間委係利害巳即劄下淮<lb/>
西制置司并諸將嚴作隄備外縁臣先得知池州王<lb/>
<pb n="KR4d0305_SBCK_046-20a"/>
伯大及知蘄州徐㮚申狀皆備黄州幹事人孫俊魏<lb/>
信等探報則謂知隨州張龜壽於十二月八日將金<lb/>
瓶一隻金盤一十隻銀盤一百隻銷金鞍一十副銀<lb/>
鞍二副疋帛茶貨八䭾信掩二十四隻令統制張子<lb/>
良伴送韃使安通事劉通事押前項物色從隨州西<lb/>
門郷北前去倴盞處求和竊詳韃賊姦計雖非一端<lb/>
然前後遣人至彼其詞大抵謂講和者自講和厮殺<lb/>
者自厮殺又常言王檝出來遲我國不信和觀其語<lb/>
意固亦自謂和不可信近者尤焴得孟珙書亦言常<lb/>
進自襄陽囬遇虜之在隨者遂合兵欲攻隨蓋因信<lb/>
陽孟璟知隨州張龜壽與虜講和夫使和而可恃則<lb/>
<pb n="KR4d0305_SBCK_046-20b"/>
隨信不復𬒳兵矣今此兩郡乃正當冦來之衝孟珙<lb/>
亦素主和好者今虜退復還趨黃之意甚切臣疑虜<lb/>
意必謂此數州旣來講和則無縁嚴備再爲擣虚之<lb/>
謀故今之所憂乃正在講和三郡前來朝廷䟎那江<lb/>
上軍兵應援荆襄今臣又慮前不及援荆襄之急而<lb/>
後巳中隨信之冦况叛賊郭勝等素知虚實爲賊郷<lb/>
導萬一徑自淮西衝突江面則江之上下必致震動<lb/>
且孟璟張龜壽之意夲欲以𣢾賊不知賊反以和誤<lb/>
我旣和復攻旣去復來其爲所誤固巳曉然此在朝<lb/>
廷所當深察臣始者雖嘗數詆和議然或者謂黨可<lb/>
以稍紓目前姑爲一二年休養之計今乃和戰並行<lb/>
<pb n="KR4d0305_SBCK_046-21a"/>
臣知决無此理旣離太平州後得此警報即劄諸路<lb/>
將帥日下速去相度事勢隨處應援如李虎託故遲<lb/>
行則速令趨援襄陽王鑑多端避事亦巳累劄令自<lb/>
隨信以往向西前去伺冦所在勦逐直至襄陽爲地<lb/>
頭蓋斷然以和議爲不可信故督厲將士常如冦至<lb/>
不敢恃黄隨信陽一時之私見自爲懈㢮然尚恐中<lb/>
外不相照應致有抵捂今併録白行府劄子繳進庻<lb/>
知前後施行粗中事幾臣今巳一面前去江池聞審<lb/>
度緩急申飭諸將合具奏知更乞睿㫖施行<lb/>
　　奏虜犯隨信光黄等處事宜<hi>正月十二日</hi>
臣比至采石蕪湖又嘗恭修奏牘伏計巳塵乙覧臣<lb/>
<pb n="KR4d0305_SBCK_046-21b"/>
自離國門幸遇天日熈和出陸後日行六十里雖以<lb/>
殿司罷輭之卒亦能跂渉山川履危如平今巳善逹<lb/>
池州𥘉謂殘韃叛軍及此春暖水生漸向北去旣乃<lb/>
日聞警報事勢益迫隨州見𬒳攻圍未知存亡信陽<lb/>
光州境内賊馬往來巳乆虜掠人畜焚蕩屋廬毀傷<lb/>
薪木赤地千里今再至黃陂巴河以來驅呵習水之<lb/>
民結筏攘舟爲渡江計臣竊窺賊意先則空蜀口次<lb/>
則孤荆襄使此上流要害之地彫殘零落不可復出<lb/>
則又時通和好之使以𣢾隨黄諸郡今遂自隨信光<lb/>
舒蘄黄一帶謀擣江面若虜可濟江則何往不至不<lb/>
然則且向淮東江北肆其抄掠時暫北去使吾竟内<lb/>
<pb n="KR4d0305_SBCK_046-22a"/>
盡空國貧民寡則秋冬大舉深入勢必難支臣言及<lb/>
此憂心如焚臣嘗有陳于　陛下謂今日事勢當論<lb/>
存亡更不論安危臣至江上尤信前言未爲過慮臣<lb/>
愚竊願陛下勿易動於小捷勿誤喜於浮言申命<lb/>
大臣汲汲然常爲冦至之備衆建實才同心恊慮凡<lb/>
私意小知側言旁啓以相傾軋之事一切屏除朝思<lb/>
夕惟以與百萬生靈紓旦夕之命臣不勝引領東望<lb/>
祈哀俟譴之至詩曰侯誰在矣張仲孝友孝友之臣<lb/>
其心純實不貳故孝者必忠於君父友者必信乎同<lb/>
列夫使秉心不純日夜以相傾相軋爲事則朝廷之<lb/>
上亂本巳見而受任於外者將何以自立更乞陛<lb/>
<pb n="KR4d0305_SBCK_046-22b"/>
下以是加申儆焉此匪惟受任者之幸實宗社存亡<lb/>
所関也臣不勝卷卷取進止<lb/>
　　奏措置江陵府三海八櫃<lb/>
照得江陵府一面阻江餘三面皆是平陸無險可恃<lb/>
是以虜騎自平地衝突略無阻隔直抵城下開禧前<lb/>
劉閣學甲訪㝷三海八櫃舊規未及施功改除以去<lb/>
呉待制獵繼之遂竟其役蓋自晉以來陸抗嘗築大<lb/>
堰於江陵之北以禦叛冦後來髙氏有國引沮漳之<lb/>
水注爲三海歷年雖深基址猶在呉待制築金鑾内<lb/>
湖通濟保安四櫃以逹于上海而注之中海拱辰長<lb/>
林藥山棗林四櫃以逹于下海分髙沙東漿之流由<lb/>
<pb n="KR4d0305_SBCK_046-23a"/>
寸金隄展南紀楚望諸門東匯于沙市爲南海又於<lb/>
赤湖城西南過走馬熨斗陂之水西北寘李公櫃水<lb/>
勢四合髙可注而下卑可限戎馬深可容舟淺不可<lb/>
掲隄上有路路端有隘而穴隄以相灌注其後虜騎<lb/>
東至竟陵北窺荆門而不敢睨江陵者以此嘉定中<lb/>
年金虜再冦襄而人情不揺尚恃此以爲固自制置<lb/>
司增廣屯田以資軍食海變爲田又有留司僉㕔受<lb/>
賂聽豪民占奪制撫司不以爲意遂至今來虜冦直<lb/>
由田閒深入其害至攻城屠市焚室掠財死者枕藉<lb/>
今幸而援兵四集事勢漸紓然虜情叵測當爲今秋<lb/>
再來之防復三海八櫃使浸漬沮洳虜人雖有武騎<lb/>
<pb n="KR4d0305_SBCK_046-23b"/>
千羣寸不得進然後可施備禦之力今朝廷科撥八<lb/>
十萬京㑹十萬湖㑹下江陵府於虜騎旣退之後施<lb/>
經畫葺理之方督府實發京㑹十萬貫緫領又助京<lb/>
㑹三十七萬有竒米在外皆是當先用於三海八櫃<lb/>
次及其他費用欲劄下江陵府趂今來農功未興虜<lb/>
騎旣退於朝廷督府緫所所撥到錢内掯支一項錢<lb/>
㑹專一差清強官分定界至視舊規摹盡以復海櫃<lb/>
之舊須管分役軍民於二月以前開浚舊基修復寨<lb/>
栅取四月以前興復備辦毋爲遷延以緩其成兼又<lb/>
照得制置司𥘉廢三海爲田之後不惟官耕以爲田<lb/>
又有從民户所請佃之以爲田𥘉佃之時租數少而<lb/>
<pb n="KR4d0305_SBCK_046-24a"/>
田畒多人情競於得田於是厚賂在官者旣佃之後<lb/>
田畒多歳租少人情又競於得田於是復以賂在官<lb/>
者今官民户遂占護此田以爲巳有旣是興復三海<lb/>
或官民户稱耕墾歳乆土夲已多或稱農務將興懼<lb/>
於失業或稱甲轉於乙田叚交加或稱諸軍扞禦當<lb/>
爲休息設爲多說求緩一年冀圗迤邐占吝永爲巳<lb/>
業似此等詞訟官司並不必問只視開禧疆界凡隷<lb/>
三海八櫃之内悉渰爲海且廢海以失險而年年不<lb/>
免冦至之防屋廬之不保家産之不守此身逃遁奔<lb/>
避不暇孰若捐此田以爲海而有室家保聚之安失<lb/>
田之民𬒳役之兵並須通曉此意况今逃歸之民未<lb/>
<pb n="KR4d0305_SBCK_046-24b"/>
暇求業朝營暮作未知所向又孰若因官司興復此<lb/>
海以賴口食之給亦無異於古人荒政以興役聚民<lb/>
也此事用工頗大務在敏速健决其所分畫必精擇<lb/>
清強官惟不可付之貪吏受賄徇私退縮舊界併自<lb/>
本府備今來劄命出榜曉示先具巳施行事冝具申<lb/>
自後毎十日一具次第工役申謹録奏聞<lb/>
重校鶴山先生大全文集二十七附二十八<lb/>
</p>
<p>
</p>
  </div>
</body>
</text>
</TEI>
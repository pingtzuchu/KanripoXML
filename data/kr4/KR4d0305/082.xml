<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_082-1a"/>
重校鶴山先生大全文集卷之八十三<lb/>
墓誌銘<lb/>
　　　知南平軍朝請江君<hi>塤</hi>墓誌銘<lb/>
寶慶𥘉元予以言事遷靖建士江叔文爲永平宰叔<lb/>
文從吾友眞希元游最乆聞見熏蒸貌肅而氣和孳<lb/>
孳然惟講學是崇不恥問於予逮予還蜀之明年起<lb/>
家帥東川而叔文亦守南平壤地相錯聞其綏御夷<lb/>
漢一境清晏益信希元不苟求友也予方遣人問無<lb/>
恙忽以訃告予驚悼失聲爲經理其喪輤以歸厥明<lb/>
年其孤燧等以汀州李侯華所狀言行走介乞銘于<lb/>
行都嗚呼饕吏朘民豐巳天或壽之如吾叔文之乗<lb/>
<pb n="KR4d0305_SBCK_082-1b"/>
一鄣廉而靜明而不苛則速奪之是可悲也巳叔文<lb/>
諱塤世家建寜之崇安縣曽祖灝朝散大夫知南康<lb/>
軍祖<graphic n="KR1643" url="https://raw.githubusercontent.com/kanripo/KR-Gaiji/master/images/KR1643.png" mimeType="image/png"/>迪功郎藤州岑令累承議郎父燾累贈朝請<lb/>
郎妣安人梁氏朝請君嘗以餘財剙義莊闢塾延師<lb/>
聚族教養叔文肄業其間絶出流輩游庠序踔厲有<lb/>
聲两舉于郷一舉于太學嘉定元年希元以博士校<lb/>
禮部試得其文視知貢舉倪尚書思嘉其有憂世志<lb/>
櫂第授迪功郎福州古田縣東尉縣有海㓂岀没帥<lb/>
守檄叔文檢視戰艦道與賊遇宻授弓卒擒其黠者<lb/>
餘黨悉遁任滿關陞從政郎調武岡軍司法參軍郡<lb/>
守問以綏御之要對曰吏廉則邊安再三竒之命攝<lb/>
<pb n="KR4d0305_SBCK_082-2a"/>
僉書判官事有滛祠號剗平王丞祝慿附至用人于<lb/>
廟叔文請焚祠毀像籍巫祝之資以犒軍循文林郎<lb/>
爲江南東路提點刑獄司撿法官平反死獄執憲明<lb/>
允刑獄使者葛公洪刑部尚書徐公應龍競舉之改<lb/>
通直郎知永平縣事以　上登極恩轉奉議郎賜緋<lb/>
衣銀魚縣故傜地其俗有如甲殺乙則乙家執丙以<lb/>
償而書于牘以識其事蓋洞徭無所赴訴而籍丙之<lb/>
詞以聲甲之罪其事曰準<graphic n="KR2062" url="https://raw.githubusercontent.com/kanripo/KR-Gaiji/master/images/KR2062.png" mimeType="image/png"/>
                    <hi>口弔切旁擊曰<graphic n="KR2062" url="https://raw.githubusercontent.com/kanripo/KR-Gaiji/master/images/KR2062.png" mimeType="image/png"/>
                    </hi>其牘曰木契<lb/>
甲雖不得免丙則冤矣叔文疆以王法因告部刺史<lb/>
憲其禁永平當满予惜其去請于京湖制置使辟差<lb/>
通判本州吏民習其教而予又得與之處者二年差<lb/>
<pb n="KR4d0305_SBCK_082-2b"/>
知南平軍過家首問政於希元希元爲序諗之大略<lb/>
謂叔文之先象州以吏治名當世叔文以世學踵世<lb/>
科推所以治靖之廉白清簡者而治南平斯可矣若<lb/>
錫光任延漢守將耳於交趾能興其禮義之俗於九<lb/>
真能迪以父子之性是變戎而華也今之吏細者爲<lb/>
蝱爲蜹以噆人之膚大者爲䝟貐爲鑿齒以血人之<lb/>
顱以牣其家以封其孥於是民始　然喪其樂生之<lb/>
志而自棄於盗賊之徒矣是馳民而狄也以中國之<lb/>
士大夫爲天子之命吏而其所爲亡異於狄亦何恠<lb/>
其民之狄哉叔文聞其說旣躬蹈之又以風屬城之<lb/>
爲吏者公嘗條五事以聞　上極陳邊障空乏不宜<lb/>
<pb n="KR4d0305_SBCK_082-3a"/>
視内郡枓調而於支移之虚名論建尤悉大抵如軍<lb/>
裝布帛取之成都不以時至而梁山軍衣紬忠州博<lb/>
馬鹽給賞荼㳟涪諸郡𫀆襖之類皆不報期會惟大<lb/>
寜監歳計鹽租可救目前之急然視舊纔十之一惟<lb/>
有徑令輸緫領所而對折南平當輸之錢亦可乎自<lb/>
餘所陳皆居郡日熟察民隱可爲永利者蜀帥上其<lb/>
政最將以叔文知開州未及報可疾不可爲矣實紹<lb/>
定六年八月二十有六日享年六十有五娶張氏封<lb/>
冝人子男六人燧寶慶二年進士爲從事郎汀州軍<lb/>
事判官鍈受公遺澤𥙷將仕郎鎔紹定五年進士鉌<lb/>
貢于郷錝錡未仕女三人諸孤卜以端平二年十有<lb/>
<pb n="KR4d0305_SBCK_082-3b"/>
一月甲子奉䘮窆于建陽縣西臺山之原嗚呼以身<lb/>
發財以財發身反覆之間而仁不仁自貪競成俗驅<lb/>
龍蛇以賊吾民如吾叔文以清白足以信乎屬境行<lb/>
乎殊隣蓋叔文所謂吏廉則邊安者服之終其身是<lb/>
心昭昭吾知江氏之世有人也是爲銘<lb/>
　　朝奉大夫知巴州常君<hi>有開</hi>墓誌銘<lb/>
始予守潼川常君子先有開宰涪城頗有惠愛心實<lb/>
嘉之列諸朝曰剗除苛政撫字疲甿曾未期年巳見<lb/>
成效蓋承貪虐之餘而能撫摩燠休之也又十有餘<lb/>
年君再轉而丞吾州予返自南遷君辱臨焉里之父<lb/>
兄子弟又能道其調護火井夷青予益知子先之行<lb/>
<pb n="KR4d0305_SBCK_082-4a"/>
浮於詞也言于制置使李季允<graphic n="KR1033" url="https://raw.githubusercontent.com/kanripo/KR-Gaiji/master/images/KR1033.png" mimeType="image/png"/>辟知巴州予守瀘<lb/>
而君寓是邦又得亟會於是端平改元年七十有七<lb/>
精神爽伉髮目烱炯漆黒如五六十也八月庚午忽<lb/>
以疾終于家其孤南强兄弟十二年八月丙申葬巽<lb/>
山之原予承詔入覲道瀘而南強南金乞銘謝未皇<lb/>
也行李追至京請益恪予閱其狀系出唐宰相衮之<lb/>
後六世祖惟簡銀青光禄大夫監察御史兼散騎常<lb/>
侍寓居于蜀曾祖拱忠翊郎祖揚修武郎徙名數于<lb/>
冨義父仁紹熈五年以慶壽恩授迪功郎及君陞朝<lb/>
累贈朝奉大夫妣蒲氏贈冝人君㓜而就傳授書過<lb/>
目成誦修武謂是子也大吾門者两與賔貢舉慶元<lb/>
<pb n="KR4d0305_SBCK_082-4b"/>
二年進士調宜賔縣主簿嘗攝令究心職業刑獄使<lb/>
者王勲廉知之會寜囚斃于圉者多檄君換理曹臨<lb/>
鞠得實使者交舉之調榮德縣令名室廉勤朝夕服<lb/>
念公井鹽爲吏裒减行旅不通則抑配齊民君檢抳<lb/>
吏姦而除其害嵗餘丁父憂免䘮授潼川府録事參<lb/>
軍居民失火有疑縱燎者凡𬒳執詣府立斬以徇人<lb/>
利賞相誣君白府請俟訊爰得實乃辟民用弗冤復<lb/>
調渠江縣令安沂公丙宣撫全蜀有[婺-矛+牙]婦梜公書以<lb/>
求直而婦之辭妄君一折諸理两造咨異沂公亦不<lb/>
以爲忤也　改宣教郎知涪城縣事勸分以救饑編<lb/>
竹以楗水民用奠居通判重慶府先是黔以鹽糴米乆<lb/>
<pb n="KR4d0305_SBCK_082-5a"/>
之而弗給鹽更以免錢役之半米旣入而役錢之歛<lb/>
如故君受臺檄覆視請併以夏秋役錢對給且减蠲<lb/>
糴十之三著爲定式再通判卭州會雅邊有警帥閫<lb/>
遣君閱關隘招土丁君條陳防守之要在牛口且乞<lb/>
官備噐械縣儲廩糗尉差右選以任訓練之責悉見<lb/>
聽用夷不敢犯君前後四十年書十五考積官至朝<lb/>
散大夫巴州之辟報可而君不及拜矣嗚呼理道不<lb/>
競士罷愞不才與吏爲市視民如仇者此無以議爲<lb/>
號健決有能徃徃敖狠貪黷以私喜怒肆于民上其<lb/>
害其於不才若君之謹飾和平終始弗渝而不得乗<lb/>
一障以没是可悲也娶楊氏勾龍氏先氏皆贈冝人<lb/>
<pb n="KR4d0305_SBCK_082-5b"/>
子男三人南強以明堂恩𥙷將仕郎南金將以君致<lb/>
仕恩𥙷官㓜子申女一人適眉山進士孫嗣勛銘曰<lb/>
秉德兮静淵居官兮飭䖍恂恂兮呐呐兮如不能言<lb/>
所居而稱焉巳矣乎常子先<lb/>
　　　姪女端意墓誌銘<lb/>
導江黄不巳以書來曰之純昔歳客臨安辱先生之<lb/>
知許以弟之子妻之其後先生南遷之純西還乃紹<lb/>
定元年十月外姑李夫人醴子而遣叔舅敘州史君<lb/>
賔遠以歸于我名端意小字廣今年秊二十有七有<lb/>
娠㝷感疾以殁實端平元年十二月戊辰也烏乎痛<lb/>
哉大人哭之慟曰爾之柔順端靜不妄言笑自爲我<lb/>
<pb n="KR4d0305_SBCK_082-6a"/>
家婦七季之間以爾庶姑與爾母之䘮綵衣佐餕曽<lb/>
不再歳爾乃疾病乃不字乃罔克壽以重爲我哀越<lb/>
五日壬申先生亦以辤弔之曰爾夙䘮而父前歳又<lb/>
䘮而母爾遭閔凶亦云極矣旣極而通汝之舅前誣<lb/>
盡白方以郡紱起家夫子有聲士林亦將簿正成都<lb/>
爾乃殞棄盛年爾之諸父唯吾獨存遇此不淑其何<lb/>
以爲懷也之純痛惟婦忝而生於鶴山先生之家又<lb/>
忝而能馴諸父之訓而其不忝乃有如祝辭者今命<lb/>
日于蓍龜將以端平二年　月甲子葬于　郷<lb/>
　里　山伯舅蚕賜之銘㫺柳氏之小姪尚託柳<lb/>
州以不朽柳州伯舅之所不爲婦之年又不爲小不<lb/>
<pb n="KR4d0305_SBCK_082-6b"/>
冝使視柳氏小姪弗如也某執書哭不自勝爲之銘<lb/>
曰䘮父景翁䘮母李氏叙守文翁亦復爾棄僅存唯<lb/>
吾與兄尚志吾以君召窆不爾視爾舅伯㳟爾夫不<lb/>
巳求我銘竁予尚忍識緘淚矢詞以納諸隧<lb/>
　　　知巴州郭君<hi>叔誼</hi>墓誌銘<lb/>
慶元末予試吏西川莫府與郭君㓜才爲僚曁守眉<lb/>
㓜才爲青神宰戢姦弭訟崇學厲俗有治理聲予嘗<lb/>
以陞陟論薦其後南海崔正子與之制置四川辟君<lb/>
巴州則巳迫致事之年權相持不可予爲言君之才<lb/>
開明彊濟徃徃精練少年所不及况西山爲西南劇<lb/>
惟才是擇何可限以常制相不能難後果以治理聞<lb/>
<pb n="KR4d0305_SBCK_082-7a"/>
後九年予論事南還君固無恙也又二年歸自瀘其<lb/>
孤允文墨絰過予眎以郭方叔黃中之狀爲艴然以<lb/>
駭其略曰公諱叔誼㓜才其字也郭氏系出唐汾陽<lb/>
王後有諱及者爲廣都令因家于縣及兄甫爲御史<lb/>
中丞葬縣之靈谿郷墓至今存曾王考簡修妣宇文<lb/>
氏王考之邵妣楊氏張氏考澤以公貴贈朝散大夫<lb/>
妣楊氏贈冝人伯父汾號冲寂居士以孝友文學聞<lb/>
于郷娶宇文氏生四子君爲仲庶母史宜人出也大<lb/>
夫無子取君爲後氣稟凝重七歳强記過人十二能<lb/>
屬文㓜失庶母至䘮冲寂執䘮哀甚巳而所後父母<lb/>
即世公煢然自立與羣從刻若自勵有聲在庠亭間<lb/>
<pb n="KR4d0305_SBCK_082-7b"/>
淳熈十六年以詞賦舉于成都路轉運司紹熈三年<lb/>
再舉中類省試宇文夫人卒服心䘮慶元元年始賜<lb/>
同進士出身授迪功郎監成都錢引務至六年始領<lb/>
事篕君三十八而第第九年而禄處之晏如始仕如<lb/>
素官吏無敢易一日使者猝至問歳出内㡬何同列<lb/>
噤無敢對公引牘敷陳指畫口喻㑹稽立就使者竒<lb/>
之後有欲減新引之料而以鑿過舊引對抄吏雖知<lb/>
有鍥薄銷蝕之弊畏上官屏氣不吐公曰不言爲愧<lb/>
言爲罪寜罪無愧力陳其事退又白之餉所令下果<lb/>
詰所從部使者始不能容以郷嫌去两易漢州綿竹<lb/>
主簿朝廷復紹興舊制命試教授公中其選參知<lb/>
<pb n="KR4d0305_SBCK_082-8a"/>
政事李公壁爲守檄攝理椽事有盤錯輙引與謀議<lb/>
讞議稱允改眉州教授改辟東川簽書判官用舉者<lb/>
改宣教郎知眉州青神縣首推搉酤以逺利攷覆薄<lb/>
書分涖銷注以杜重催䂊借之弊两造在庭促席咨<lb/>
訪立爲剖决獄無滯囚邑無冤民通判簡州一再攝<lb/>
郡事節費助邊爲緡錢三十萬通判瀘州攝安撫司<lb/>
機冝文字修城埤積倉斛復養濟院皆與有勞會巴<lb/>
有劇盗大爲一方患始至大明賞罰盗賊屏息潰卒<lb/>
過境執拘以歸制置司巴境用寜廩人以其羡二百<lb/>
石獻于州公即以實常乎之虚數絶饋獻希宴遊不<lb/>
飾厨傳考試類省崇雅黜浮四年不伐有懷歸意㑹<lb/>
<pb n="KR4d0305_SBCK_082-8b"/>
得怔忡之疾遂致其仕以慈明慶壽恩封朝奉大夫<lb/>
尚羊林下者八年以壽終實紹定六年六月　也<lb/>
年七十有九自號肖舟老人築室藏萬卷書皆手所<lb/>
校讎遺文有雜著八十卷肖舟詩藁二十卷理學語<lb/>
類三十卷續通鑑長編増添綱目二十卷温公通鑑<lb/>
評三卷藏于家元妃費氏贈冝人先三十一年卒繼<lb/>
室費氏封冝人亦先三年而卒子四人允成允行皆<lb/>
將仕郎允文允乆皆業進士允文以後叔氏女二人<lb/>
長適貢士費伯午次適儒林郎監懷安軍珍多鎮酒<lb/>
稅費伯英内外孫十五人端平二年三月甲子葬于<lb/>
縣之靈溪郷震山以費冝人袝君氣雖勁而心則厚<lb/>
<pb n="KR4d0305_SBCK_082-9a"/>
事親居䘮郷黨有聞推田廬以卑同産弟所至與俱<lb/>
易娉田以周外黨之乏不尚苟同雖壓以逵官貴人<lb/>
遇所不可慷慨論辯不爲勢屈人或以執拗目之不<lb/>
知其惟是之從也而嘗以謂二氣五行流行於天地<lb/>
間雖曰厚薄殊稟剛柔異劑然陽勝者多勁直隂柔者<lb/>
多委靡世衰俗壊士大夫依阿苟容氣使莫敢異辭<lb/>
雖梁丘據之可否滔滔皆是<graphic n="KR0862" url="https://raw.githubusercontent.com/kanripo/KR-Gaiji/master/images/KR0862.png" mimeType="image/png"/>於君之事有感焉<lb/>
銘曰德而度其守維固執而求靡迹之留其行若流<lb/>
其止若休靈谿之幽我銘孔昭<lb/>
　　　杜隱君<hi>希仲</hi>墓誌銘<lb/>
予自㓜與内外羣從兄弟皆從杜德稱先生遊蟲飛<lb/>
<pb n="KR4d0305_SBCK_082-9b"/>
而興日三啇而罷夜䆫率漏下二十刻受館十餘年<lb/>
猶一日也厥後弟兄連年舉進士第析圭持節者相<lb/>
望余亦沗禁近而公卒不偶命也端平二年今　天<lb/>
子親攬萬機凡權相所擯抑者以次収召余玷選中<lb/>
將朝公之子衍狀公之行謁銘余方抱空而前志慮<lb/>
紛棼引筆遄閣則又念末俗凉菲師道浸微於德稱<lb/>
先生之葬能不慨然廼次其行而銘之公名希仲系<lb/>
出唐工部郎中子美之後曾祖隆祖該父師望皆濳<lb/>
德弗耀師望壻于故驛之樊家焉生五男子公其四<lb/>
也未丱卓犖不凡母疾方革公能盡孝以起其疾父<lb/>
年彌高公能竭力以致其養凡生事死葬惟禮之遵<lb/>
<pb n="KR4d0305_SBCK_082-10a"/>
有人所難能安貧力學窮晝夜暑寒不間早有聲庠<lb/>
序間郡愽士禮延之以爲多士式平生斥攘釋老之<lb/>
書崇尚禮義之學士有嘆老嗟貧者公曰窮則獨善<lb/>
其身逹則兼善天下今窮不得志則修身以見于世<lb/>
可也奚其憂其受産則辤腴取瘠其約巳則賙貧折<lb/>
劵斥淫祠之方熾䇿曦變之必亡是豈無見而能爾<lb/>
者所爲文早歳冨贍晚造清遒試有司弗合浮湛閭<lb/>
里節衣縮食以經理其生家日以饒授諸子學躬自<lb/>
程督年六十三得疾謝毉却藥遺令母奉佛老嗚呼<lb/>
師友道䘮士不知學古人自㓜儀簡諒方甲書名禮<lb/>
樂射御書數朝省莫習序分彪列循序而進如農之<lb/>
<pb n="KR4d0305_SBCK_082-10b"/>
有畔所以習德輔性爲大學止善之本基也自科舉<lb/>
用人無復有入學之次而况士苟於得渉獵經傳以<lb/>
佔畢訓故名物度數爲不足學襲浮踵陋架虚鑿空<lb/>
苟能纂爲詞章以欺凡有司給取聲利以駭庸夫孺<lb/>
子則舉世譁然師之於是小學之師廢而大學之基<lb/>
不立吾於德稱先生之教而重有慨嘆云德稱取王<lb/>
氏以慈明慶壽恩封孺人男子三人女子子二人<lb/>
適張某髙某男子十三人孫女子五人曾孫男女子<lb/>
六人將以端平二年三月甲子窆於縣之正本里兊<lb/>
山之原銘曰釋老之患幾於無儒科舉之學幾於無<lb/>
書舉世由之德稱病諸我銘昭之以警世愚<lb/>
<pb n="KR4d0305_SBCK_082-11a"/>
　　程叔運<hi>掌</hi>墓誌銘<lb/>
眉丹稜程叔運豪雋明辯有志斯世嘉泰元年子校<lb/>
士眉山得其文紹定元年始䇿名類省試明年射䇿<lb/>
廷中占第乙科以恩升甲授文林郎洋州觀察推官<lb/>
徒歩杖䇿過予渠陽山中問所從來曰掌不佞訪洪<lb/>
公咨夔于於濳謁眞公德秀於浦城聿求當今名教<lb/>
宗主觀善而歸今見先生志願畢矣䄂出一編書大<lb/>
廷敷對之文也内而乗輿宫壼近而政府臺諌三衙<lb/>
宦寺外而山東邊防和戰利害鑿鑿牙頰間舜俞爲<lb/>
序以送之希元識其後又爲記孝友堂以旌其世德<lb/>
予爲書之且賦詩以遣之予歸自靖之明年叔運再<lb/>
<pb n="KR4d0305_SBCK_082-11b"/>
調巴州教授予方期之以遠則聞死于寓廨矣實紹<lb/>
定六年七月　也享年五十其孤恪共治命以端平<lb/>
二年三月　葬于雲歸山故居之北泣而前曰吾<lb/>
父易簀之言曰吾覊而窮惟鶴山是知吾葬而銘惟<lb/>
鶴山是祈汝不吾從吾死不瞑走也敢以父之請請<lb/>
其哀矜而賜之予不忍辤也叔運諱掌程氏系出武<lb/>
昌世家丹稜曾王考誥王考炎以孝友聞今以名堂<lb/>
考士龍郷貢進士予甞銘其墓妣褒忠史氏叔運蚤<lb/>
歳能屬文年十八貢于鄉家貧自丁父憂千里負米<lb/>
爲孀母養破䆫敗壁紬繹編摩亹亹亡倦以是聲名<lb/>
籍甚繼丁母史憂自䘮至葬禮而度有姑歸二江之<lb/>
<pb n="KR4d0305_SBCK_082-12a"/>
膺氏貧不能窆求予言一舉四䘮其後客遊梁洋始<lb/>
得諸公貴人資之稍稍即故居增築歌哭有所歳時<lb/>
伏臘亦僅自給雖然其勞甚矣𥘉至洋州即徹新官<lb/>
寺誘勸悍俗未幾而邊難作四川制置桂如淵檄令<lb/>
犒師于青座華陽隆冬犯塞攀木縁磴遍歷山寨盡<lb/>
革虚名占籍之弊今禮部尚書李公<graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>爲四川制置<lb/>
喜其深識疆事將辟置成都鈐司幹官爲有氣力者<lb/>
奪去利路轉運司又辟教援巴州多士方屬心而未<lb/>
及設施以死方叔運未仕時遍觀歷覽多所知識雖<lb/>
草茅言事動中機務予在潼川甞告子三事謂景獻<lb/>
之䘮二年無主鬯者謂鞏州之師傷於不審謂靖康<lb/>
<pb n="KR4d0305_SBCK_082-12b"/>
開禧之禍起於君子之不見用予固竒之洋州太守<lb/>
程侯伯雄參謀制閫叔運論関表五郡兵將之弊䟽<lb/>
漕運便冝計関防利害程甚稱之今四川制置趙敏<lb/>
若帥興元上[婺-矛+牙]憂十議曰議十八族議結邊豪議守<lb/>
險隘議城漢中議用義士議處忠順軍議䟎金州軍<lb/>
議糴夏熟議親僚友皆當時急務也類省程試之文<lb/>
條餉所一歳錢榖出入分畫區處有理此豈局於舉<lb/>
子之科臼者嗜周程子及朱張氏諸書尤詳於歷代<lb/>
通鑑本朝國史爲文不求合程度不唾塵爛語嘗舉<lb/>
韓秦故相之誤聲之樂歌以切時政爲趙公所稱館<lb/>
遇甚乆今有雲歸鼓吹自由編歸田心畫萬物吐氣<lb/>
<pb n="KR4d0305_SBCK_082-13a"/>
編若干卷藏于家爲人彊項直情人有善稱之有不<lb/>
善攘臂厲辭叱之故所至落落有田數頃舉其租爲<lb/>
義濟以惠貧弱爲姑捐俸營田宅爲湯藥之助爲叔<lb/>
祖出緡以歸其已易之屋爲郷子弟之貧者招束脩<lb/>
以資其學先是在洋州適當武休之變至巴南則代<lb/>
者過更而弗授印叔運平日負氣不肯爲人低屈竟<lb/>
以鬱勃不堪致病而斃予甞反復浩氣一章大率集<lb/>
義以爲主不集則餒持志以爲帥不持則暴以叔運<lb/>
剛大之氣而加之直養無害之功則行行之由亦可<lb/>
以爲聖門之高第矣觀其自贊有曰麤厲猛起頗欠<lb/>
時中彊矯磨礲晚果有功方以覘進學之候孰知其<lb/>
<pb n="KR4d0305_SBCK_082-13b"/>
遂止於斯也娶蒲江譙氏生二子踏實務實銘曰<lb/>
不可屈者志與氣不可必者時與位誰挖其逢十歩<lb/>
九躓鬱鬱泉原含憤賫志爾藏旣固尚輔于爾後嗣<lb/>
重校鶴山先生大全文集卷之八十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_089-1a"/>
重校鶴山先生大全文集卷之九十　自菴類藁<lb/>
祭文<lb/>
　　　哭杜威州文<lb/>
嗚呼天下之生夭壽並區吉凶同域莫可終詰也歳<lb/>
在丙寅余校中祕書余友虞仲易及楊節毅公以書<lb/>
邸余曰子未有室成都杜子仁端人也其親知皆天<lb/>
下賢士今其子長矣子盍妻諸余未及報尋丐守漢<lb/>
嘉以歸明年還里舎余以虞楊之言冝信不復他求<lb/>
昏又明年而委禽焉禮成之夕公與余表叔父一見<lb/>
投分不翅平生僅踰月公死則元年三月也叔父常<lb/>
悒悒念之踰年始獲拜公像于成都哭之慟又踰月<lb/>
<pb n="KR4d0305_SBCK_089-1b"/>
而叔父死則二年之三月也相望各旬歳安知其遂<lb/>
相從於九原也與哉余與婦各執䘮于服舎卒卒之<lb/>
懽曾不盈眥而無涯之戚殆將終身尚安用生斯丗<lb/>
也與哉去冬余葬余叔父衘茹荼毒曾禾數月而公<lb/>
之子今又以公之即幽之日月告憂患摧心精力遐<lb/>
漂靡所濟集益覺歳月遒卒人命危淺嗚呼余永無<lb/>
望也與哉衰制攸繫義不得先徃以聽役於將事者<lb/>
亟馳薄奠姑識余衷儻未即溘去或能援我吊也與<lb/>
之義蒙縞曵素臨封宰上爲公一哀而出涕也言不<lb/>
能文神鑒之哉<lb/>
　　代哭楊端明<hi>輔</hi>文<lb/>
<pb n="KR4d0305_SBCK_089-2a"/>
<pb n="KR4d0305_SBCK_089-3a"/>
<pb n="KR4d0305_SBCK_089-4a"/>
復引疾求謝夏五月至京口秋七月除兵部尚書<lb/>
兼侍讀未及造　朝除龍圗閣學士知建康府赴<lb/>
鎭旬有九日大星隕于府公不起疾詔以端明殿<lb/>
學士致仕尋贈光禄大夫三年七月庚寅其孫令<lb/>
圭以公之䘮返自建康四年八月壬寅葬于小谿<lb/>
縣落星山竊惟公平生淑徳茂行出入中外幾五<lb/>
十年有誄有銘有功狀有䘏章有奉常之謚有史<lb/>
氏之筞雖如余之晚陋亦嘗附於前五人之末者<lb/>
　知公不爲不詳而亦安所措詞也獨原公之心人<lb/>
所不及盡知者爲辭以哀之曰<lb/>
桂樹兮交槍谷陬兮澗涯芳菲菲兮羅生逺迢迢兮<lb/>
<pb n="KR4d0305_SBCK_089-4b"/>
孤枝日杲杲兮扶桑招美人兮雲旗濯春暉兮暄和<lb/>
驂景馭兮赫戯歩蘭臯兮止息遵大道兮逶遲黽夷<lb/>
猶兮索胡繩莫容與兮畦留夷羗靈脩且焉服媚兮<lb/>
胡爲乎庭之麋歷靈辰兮圜丘𣢾清德兮神娭壒其<lb/>
征兮有任之徽不可殄兮維民之彞心戚戚其未安<lb/>
兮目炯<hi>又</hi>而懷疑胡椒榝之充幃兮荃不得揆余之<lb/>
思嘿遐情而涕洟兮蹇不留而空歸㩜余轡兮郢丘<lb/>
女婉孌兮調飢輟余榜兮漢廣方余枻兮涪之湄荃<lb/>
不余遺兮敕蹇脩以下詒蹙蒼波兮于逝望重華兮<lb/>
敶詞風颼<hi>又</hi>兮助余以太息嗟長纓之浪清兮不覺<lb/>
涕之横臆瞻膠葛今日極歘郵傳兮孔棘猘反噬兮<lb/>
<pb n="KR4d0305_SBCK_089-5a"/>
夜縞梟横絶兮晝黒搴杜若兮涂潦擷水芝兮茅塞<lb/>
命不可説兮或推而還蜀無他揚兮濟事以權弭余<lb/>
節兮舊服攬赤子兮安眠鎭幾事於不容髪兮此無<lb/>
素而能然莫吾知兮壹鬱誰陳獨我眷兮天王聖明<lb/>
紉蕙纕兮余户將以遺夫友朋舟流乎莫届行邁兮<lb/>
靡臻遺余玦兮門畿卑余鑰兮陪京期不可兮時逝<lb/>
路漫漫兮重隂猿啾啾兮鸖飛風冥冥兮雨淋癙思<lb/>
兮肝傷往孰與兮今斯今<lb/>
　　　哭袁參政<hi>說友</hi>文<lb/>
嗚呼耆臣宿弼在今幾人日替月零如星斯晨維建<lb/>
安公蚤事阜陵揚歷中外今三十春歷從入藩翊樞<lb/>
<pb n="KR4d0305_SBCK_089-5b"/>
佐衡維忠作純維夏斯楹萬日喁喁白麻在廷引疾<lb/>
求謝午橋幅巾人傒公歸帝圗乃廑天不憗遺胡嗇<lb/>
厥齡逺道折軸扶桑成薪逝如可贖何直百身如壁<lb/>
等輩生長西㟭自公之西實睠我儀粤來周行日晜<lb/>
衮衣一去不復今將疇依莫往予哭鬱陶余思一奠<lb/>
矢誠終古之違<lb/>
　　　哭楊寶謨<hi>震仲</hi>文<lb/>
國朝以仁厚遇士大夫以禮義嬰臣節故士之處変<lb/>
率能隨事著見貝賊之變馬遂死之邕賊之變孔宗<lb/>
旦趙師旦曹覲死之睦賊之變彭汝方詹良臣死之<lb/>
僞楚陜虜以窺僣呉乂夫死之僞齊引虜以䧟大名<lb/>
<pb n="KR4d0305_SBCK_089-6a"/>
郭永死之後此者八十年而興賊附虜以叛公死之<lb/>
雖然公非諸公比也或向賊不屈或臨陣死守而公<lb/>
未有所迫也責望猶後於時賢也以藐然孤蹤任六<lb/>
十州向背之機明萬丗君子之分僞檄之來引義語<lb/>
寮史寄聲訣家人而後屏人閉閤飾巾待終從容就<lb/>
義如往如歸由是而爲士者迺知所决擇也則視前<lb/>
諸公爲尤難也公非以一死爲諒也節義之稱不著<lb/>
於平丗非無也欲惡有其於生死者非獨賢者有是<lb/>
心也義在生則生義在死則死賢者亦率吾性素其<lb/>
位慊於中而行之以爲人所當爲者耳况在臣子本<lb/>
無毫髪過分事也丗降道微義理不競而士之拔然<lb/>
<pb n="KR4d0305_SBCK_089-6b"/>
自立不汙不屈者則昭昭然揭節義之稱於天下矣<lb/>
間有遇患難而能眞知實見爲君史一死則又絶無<lb/>
而僅有矣是雖岀於丗降道微脱併是而無之則亦<lb/>
無以爲國矣能始終聽命於天地而不貳者矣紀天<lb/>
彞而扶人極立丗教以奠民志皆在是矣有國家<lb/>
者無使全身失節者終其幸而賫忠入地者重不幸<lb/>
則可以正邦矣幸不幸則固有任之者矣某夙荷公<lb/>
知歸自萬里吊公獨後雖然公不亡矣吾知勉矣<lb/>
　　哭趙廣安<hi>昱</hi>文<lb/>
鳴呼君乎余之妻之母之弟也昔在辛酉余僉判西<lb/>
川君亦來介漕事始獲拜君于成都風規峻嚴氣象<lb/>
<pb n="KR4d0305_SBCK_089-7a"/>
開偉一見固心降焉而又聞親友間具言忠孝實徳<lb/>
古訓是師迂淡事業寵利莫撓則益起敬願交焉君<lb/>
亦以意氣相許九二年欵從未始三日不聚首聚輙<lb/>
移晷徃往開醪命炙觥籌蝟毛擷醇注芳務廣探深<lb/>
循嵩洛關輔之源流以上遡洙泗之傳其爲學蓋參<lb/>
觀徧考而據之以正歴覽博識而㑹之於約每使人<lb/>
惕然有寡陋固滯之愧癸亥之秋余將造朝君亦<lb/>
解漕屬且别復相謂白昔者俱以職事不獲亟會悉<lb/>
露衷臆今皆在行將爲無相見期之别而舎我去乎<lb/>
方軌齊驅度萬松岡臨流釃酒飯于東門之圃累日<lb/>
捜郭外山水勝處不主于君則賔于我于飲于遊于<lb/>
<pb n="KR4d0305_SBCK_089-7b"/>
釣于休蓋數日不能去君旣先余首塗出蕭寺飲之<lb/>
酒日視晢晢耳語刺刺持我母去曰余歸杜門求吾<lb/>
事以期無隕吾丗焉耳矣而子也方爲丗用其正學<lb/>
之務母負而志來日浩瀚子行勉之其數以書來母<lb/>
我翦棄余惟其言之衣不忘以汔今三年周行逮得<lb/>
外𥙷還至荆州猶得君手書燁燁累紙陳義悃愊且<lb/>
言宿疾幸少間或尚堪作州余持以自尉曰吾歸復<lb/>
得吾良師友矣正學立朝無負吾志固皆吾所當爲<lb/>
然獨幸名場利區免於顚蹶可持靣以見君無恧矣<lb/>
舟未至瞿唐手吾婦翁書以君之赴來且曰夙有氣<lb/>
疾自聞叛亂憤廢寢食而疾劇以至死烏乎傷哉悠<lb/>
<pb n="KR4d0305_SBCK_089-8a"/>
悠蒼天此何人哉呼巫陽而莫前頫大江而長號自<lb/>
今蔽誰余之啓而吝誰余之釋哉豈惟余之莫獲從<lb/>
也習往聖之格言燭義理之正宗如君者能抜然自<lb/>
立於頽俗末學之中其於西南人士亦所少見者矣<lb/>
吁余今安所復質也矣河山載邈歛莫余待窆莫余<lb/>
送奠羞告<graphic n="KR1050" url="https://raw.githubusercontent.com/kanripo/KR-Gaiji/master/images/KR1050.png" mimeType="image/png"/>悲惋積臆豈獨親舊之情爾哉嗚呼哀<lb/>
哉<lb/>
　　　哭女璧海文<lb/>
嗚呼歳在癸亥汝生于成都汝母以産餘感疾而殂<lb/>
時吾巳得學官之除亟解僉幕偕汝護汝母之䘮以<lb/>
歸旣葬挈汝造　朝明年至臨安吾屬汝妳謹視汝<lb/>
<pb n="KR4d0305_SBCK_089-8b"/>
時汝飲食冀汝長在吾側則猶汝母之存也逮九月<lb/>
汝以脾弱因致風癎吾親爲問藥又使醫者王永年<lb/>
診汝旣少間吾仍入太學考試謂當無他不一二曰<lb/>
汝叔翁以書來云汝疾作吾歸省狀則巳不可爲矣<lb/>
猶守汝藥汝數日而卒寓汝于僧舎後二年吾丐守<lb/>
漢嘉不忍使汝與我偕東而捐汝於萬里也使人負<lb/>
汝以歸越二年戊辰正月甲子穴汝母之墓之左藏<lb/>
焉吾行負神明使汝夭閼痛傷柰何汝其有知其歆<lb/>
此奠以從母於九京也<lb/>
　　　家廟祭文<lb/>
維開禧四年戊辰二月辛丑朔越五日乙巳孝孫某<lb/>
<pb n="KR4d0305_SBCK_089-9a"/>
等謹以牲脯酒茗之奠致祭于皇叔妣孺人髙氏鳯<lb/>
娘子先伯父南五郎伯母趙氏五娘子先叔父郷貢<lb/>
進士南九郎叔母髙氏愛明娘子窀穸之靈嗚呼自<lb/>
葬我先大父于今三十有五年先大母爲壽冢其旁<lb/>
昔者嘗有治命于我諸父曰我死則合葬于是以從<lb/>
汝父于九原也後十四年大母即丗不幸天降割于<lb/>
我家疫癘相尋自是䘮祭疾病無尋日明年四月伯<lb/>
母繼卒旣逾時不舉而隂陽家者流遂得以拘忌之<lb/>
說肆今年曰山頭不白白矣明年曰隧道不明明矣<lb/>
又明年曰墓龍不出出矣又明年復曰中宫不空家<lb/>
蓄一書人持多喙雖皆誕謾不根而人所共疑不敢<lb/>
<pb n="KR4d0305_SBCK_089-9b"/>
獨異綿歳歷禩事日益變越六年辛亥而伯父卒越<lb/>
九年癸丑而叔母卒越十四年庚申而叔父卒是歲<lb/>
伯父之爲族人後者亦卒至是而諸父之存惟後髙<lb/>
氏者一人某等因自惟念自大母下丗兄弟長者丱<lb/>
次者齓㓜者襁今有室有家有禄有子矣使父祖淹<lb/>
延西序之攅而子孫食稻衣帛尚有顔靣以生斯丗<lb/>
乎爲父祖尚安用此不肖孤乎亦欲置拘忌不問以<lb/>
惟事之早濟或又謂澤郷沮洳坎隧乆揜今啓之以<lb/>
納後䘮設有圯頽咎將誰執乃稽之禮經酌之人情<lb/>
而又考諸唐神龍故事將合葬后于乾陵嚴善思謂<lb/>
尊者先葬卑者難復於後開入乞於乾陵之旁更擇<lb/>
<pb n="KR4d0305_SBCK_089-10a"/>
吉地取生墓之法别爲一陵且云神道有知幽塗自<lb/>
得通㑹其議雖爲陵墓設然等而下之以用之於士<lb/>
庶人之葬送取義則一乃定議於昔壽冢之旁爲塋<lb/>
距百歩地名文池得兌山卜焉其地可容數穴兆域<lb/>
雖異而岡連勢接新故雖殊而䰟氣無不之遂命翦<lb/>
拂趙氏姆居左髙氏妉居右二父在後先大母在二<lb/>
父後撰即窆之日得今年二月之庚申敢先事啓殯<lb/>
用酒醴牲牢以告嗚呼自大父始造我家我大母實<lb/>
相成之諸父皆不幸早丗克紹我大父母者實惟今<lb/>
葬之二父賴焉不幸亦相繼零謝逮二十餘年縁情<lb/>
起義乃始克以二丗之五䘮窆不孝之罪上通於天<lb/>
<pb n="KR4d0305_SBCK_089-10b"/>
雖百身奚贖神某有知尚歆此薄奠以即安于新宅<lb/>
也<lb/>
　　　哭外舅杜威州文<lb/>
某昔官於公之郷迺識公見其容貎恂恂服用簡質<lb/>
夷考其行其郷之人曰如其服若容訪其親知則皆<lb/>
蜀賢士大夫也余心降焉而未得■也後數年取公<lb/>
之長子公不我棄逺道送將墍余于居凡三日糓敷<lb/>
袵論心情義欵篤始至如平生且别戒其子曰往之<lb/>
汝家善事爾長相爾夫子其儉共是務旣去則又數<lb/>
以書來㑹期我乎莫之春要我乎其家其悃愊無華<lb/>
亦如其服若容余將撰日越以婦邁乃季春之四日<lb/>
<pb n="KR4d0305_SBCK_089-11a"/>
致土之毛遣人問無恙未三十里而及公之家之隷<lb/>
遇諸途來訃公䘮矣致書之日而公死之明日矣踉<lb/>
蹡挈婦晝夜倍道行百八十里逮至而不及馮其棺<lb/>
矣余外姑以公之二子衰而逆我矣吁嗟天乎爲善<lb/>
者果不必報乎報而固若此乎三十年州縣以考進<lb/>
階階不過外郎以資受任任不過二千石今日藩臣<lb/>
以威州奏可而明日公寢疾病以死天胡奪之亟乎<lb/>
循分迪彞不事矯競不見知於丗固也而蒼蒼者未<lb/>
知之乎善類惋嗟里閭驚愕而况余舅甥之至情乎<lb/>
薄奠不腆公乎其尚能飲余酒如疇昔將爾予以過<lb/>
余之日乎嗚呼<lb/>
<pb n="KR4d0305_SBCK_089-11b"/>
　　　哭族兄德先文<lb/>
嗚呼徳先甫其眞亡矣乎余生也後不及知公於春<lb/>
秋鼎盛之日迨其知之則公旣耄而體冲慮澹宇靜<lb/>
氣夷則未嘗與年俱耄脱有不知視其抑抑之儀而<lb/>
徳之藴於中者固可推見矧余知公之深者乎聖賢<lb/>
精微之藴百家異同之論二氏放遁之詞參稽徧考<lb/>
而融貫擺落以潰于成惟巳之爲不蘄知聞余雖甚<lb/>
愚不肖而粗有志於學仕止必俱館置必親觀善之<lb/>
益旣足以啓發滯吝而誘誨之切又足以警䇿墮偷<lb/>
由是於公益親公一日謂余曰吾殆將死矣姑聽吾<lb/>
去余曰公奚爲是言也不可冬仲朔至之日公執余<lb/>
<pb n="KR4d0305_SBCK_089-12a"/>
手而言曰才知有餘者其䧟溺深吾子勉諸余聞之<lb/>
悚然明日又與余論鬼神晝夜之藴又明日忽援筆<lb/>
書𥿄曰死生事大惟當澄心靜慮等語凡數十字末<lb/>
又及孟氏六等之序又明日則巳溘然去矣嗚呼徳<lb/>
先甫果舎我而去邪大化流形聚散同體旣全而歸<lb/>
公則何憾而影沉聲謝旣自今安所復質也寜不使<lb/>
我涕泗之横集也公今舎我去矣郡袚是縻不克從<lb/>
公于邁尚幾有以隂輔余志也嗚呼哀哉<lb/>
　　　哭表嫂李氏文<lb/>
鳴呼自嫂之歸于四兄也敬共夙夜克相夫子以承<lb/>
姑志環珮穆然閨門化之不幸遘厲虐疾七年于茲<lb/>
<pb n="KR4d0305_SBCK_089-12b"/>
暫巳復作靡有夷瘳去年之秋力疾以辱于眉就訪<lb/>
良醫即遄藥喜今年春疾作則曰昔者晷漏之不保<lb/>
眉之良醫甞遺我以安矣盍俟少間而再往疾亦遄<lb/>
愈乃果就道會郡有樂事奉姑遊豫固無恙也俄而<lb/>
體少不平由是則旦異而脯不同盡醫師術窮極萬<lb/>
道汔以就木嗚呼人孰無疾而至於閱歳之乆也人<lb/>
孰無死而殞於方壯之年安車以來䘮舟以還死生<lb/>
旦暮如夢一覺嗚呼哀哉<lb/>
　　　哭楊修撰<hi>虞仲</hi>文<lb/>
嗚呼盈天地間人爲物靈匪禄匪爵匪勢而榮人鮮<lb/>
克信以胥厥生維公懋徳秉政履純維進不絿維用<lb/>
<pb n="KR4d0305_SBCK_089-13a"/>
不矜維居不矯先民是程厖然秀艾以考以寜無有<lb/>
祗悔是遺子孫有苾其馨媚于堦庭芸芸並區豐悴<lb/>
虧盈奚集全福於公而并有來假守寔親美仁一見<lb/>
雖舊相知維新欲往從之簡書是䋲獨於牋素數瞻<lb/>
儀刑或有來諗公體不乎謂適然耳大命以傾諱音<lb/>
之來霣涕失聲九袠非夭胡斯涕零鳴呼哀哉耆徳<lb/>
宿齒在今幾人日替月謝如星之晨州有二老蘬然<lb/>
獨存厲我有士律我有民而奪其一天誰云憎殄瘁<lb/>
之悲善類同心終畏簡書徃吊不能歸心典刑寓此<lb/>
<hi>二老佛謂長泉史容宜甫時以太中大夫老於家年八十終</hi>
　　　哭呉侍郎<hi>獵</hi>文<lb/>
<pb n="KR4d0305_SBCK_089-13b"/>
嗚呼自師友道闕天下學士堇堇屈指後生末至巳<lb/>
不及師事前輩名場利區䘮巳爲人者蓋不足道也<lb/>
間亦有志則溺文眩博自爲曖昧保殘守闕私恐見<lb/>
破如公蓋親得廣漢張氏而事之者其宏深碩大槃<lb/>
槃乎山嶽之鎭也寛易夷曠委委乎江河之流也其<lb/>
不幸而不及事前輩者其亦幸而識公猶得以考言<lb/>
行觀儀刑以闚衆芳之會也某蜀之鄙人早點䇿府<lb/>
偶聮王事海内之士如某者履屐間所不乏也公一<lb/>
見之頃似不以衆人待遇者合堂同席之際靡微不<lb/>
講罔末弗諏由是之荆之蜀徃徃異席而容禮焉肫<lb/>
篤懇欵洞見膺鬲毎使人惕然有滯吝之愧自公去<lb/>
<pb n="KR4d0305_SBCK_089-14a"/>
蜀今四年矣孤根弱質居養移鑠其勢安能奮然自<lb/>
立以獨卒其業音驛雖闊而風聲相聞猶足以自儆<lb/>
忽有來諗謂公引年謝事者某曰此禮經當然也旣<lb/>
又聞莫有縶維之者固竊異之旣遂知公不起疾矣<lb/>
嗚呼天乎奚降割于斯文乃至此乎殄瘁之悲吾末<lb/>
知其如何也徒見公在蜀僅二年耳諱音之傳某與<lb/>
同志之友霣涕失聲固也而識與不識聚泣交吊公<lb/>
微權勢人微交譽是卷卷者果何爲乎大化流形聚<lb/>
散同體公之此心其與形俱亡乎其不然乎㟭山之<lb/>
江至于衡湘泯然神交共此一水公乎其尚能歆余<lb/>
奠如疇昔㟭陽祖帳之日乎嗚呼哀哉<lb/>
<pb n="KR4d0305_SBCK_089-14b"/>
　　　哭虞萬州<hi>剛簡</hi>妻趙氏文<lb/>
嗟嗟夫人而止於斯衛國之子雍國之歸延閣之婦<lb/>
萬侯之妻生長見聞不煩姆師終温且任象服是冝<lb/>
云胡弗訛伊戚之詒天有六氣人有四時孔惠孔時<lb/>
福禄爾綏哀樂樂哀如何勿思矧是婦事無非無儀<lb/>
夫人之儀則有過之過焉弗節則戾千彞千和違䂊<lb/>
卒以弗支顯允夫子秉徳不疵胡不偕老爲家之肥<lb/>
夫前子後哭踊涕洟赴車之來承問恐悲莫往余哭<lb/>
郡紱是縻亟陳圭薦神尚鑒兹<lb/>
　　　哭宗五弟文<lb/>
嗚呼天乎何使汝至于此極也汝質聦慧扶植門户<lb/>
<pb n="KR4d0305_SBCK_089-15a"/>
將於汝望焉而不自謹疾夭棄盛年[婺-矛+牙]婦㓜子今將<lb/>
疇依言念及此涕泗横集郡紱攸繫汝病不及視藥<lb/>
汝死不得憑棺負汝多矣遣人以奠將誠臨風一慟<lb/>
涕筆俱下<lb/>
　　　哭史致政　母范夫人文<lb/>
由我者吾不我者天是以夫人事所當然善惡之報<lb/>
則不敢必云不敢必報寜不即有苾其馨媚于堦庭<lb/>
有茁其華交柯並榮或著之節冰明玉潔或秉爾麾<lb/>
風行日揭以體以志養旣爾全孔曼且碩胡不百年<lb/>
晦明之爽遘厲虐疾期飲弗更期養弗卒子前孫後<lb/>
婦號室啼至于閭井爲之助悲僕之假守亦旣滿歳<lb/>
<pb n="KR4d0305_SBCK_089-15b"/>
夫人之子託在交契雖則升堂儀刑之覘莫我展兮<lb/>
徳容之瞻今其云亡何嗟及矣何嗟及矣聊陳我悝<lb/>
重校鶴山先生大全文集卷之九十<lb/>
</p>
<p>
</p>
  </div>
</body>
</text>
</TEI>
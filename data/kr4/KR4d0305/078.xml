<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_078-1a"/>
重校鶴山先生大全文集卷之七十九<lb/>
　　　　　　　　　　　渠陽集<lb/>
　墓誌銘<lb/>
　　　　江油縣尉馮君墓誌銘<lb/>
予守潼川日録事參軍馮君甲有士行予知之未及<lb/>
舉㑹君命召則以屬諸後至者乆而未有聞或曰以<lb/>
疾去矣子未之信也後數年迁靖甲以書來曰我先<lb/>
君以開禧二年四月乙卯卒以嘉定八年十月丁酉<lb/>
葬于魏城縣清泉郷艮山卯穴今墓木拱矣而未有<lb/>
以銘其竁昔歳幸備僚吏將以請而弗之敢旣而疾<lb/>
病連年幾不能生今秊少間敢以吾友李茂龍之狀<lb/>
<pb n="KR4d0305_SBCK_078-1b"/>
控于執事予執書慨然曰昔負蔽賢之過未有以贖<lb/>
也乃弗果卻馮氏之始以畢万支子食采馮亭爲氏<lb/>
至唐有禮部尚書伉四世孫存官長史隨僖駕入蜀<lb/>
徙名數于綿長史之孫光傳以行誼刑于郷生承奉<lb/>
郎因因生堂堂生汝舟以太學上舎生同陳伯陽東<lb/>
上書論時政請斬六賊後勸進應天府庭叱王時雍<lb/>
一時想聞風采與張忠獻公爲至交一子鉄以奉議<lb/>
郎致仕贈朝議大夫娶文氏生四子長適之舉紹興<lb/>
三十年進士終朝奉大夫知普州次冝之舉淳熈十<lb/>
四年進士終通直郎次即府君諱誠之字明仲次思<lb/>
復舉紹熈元年進士終通直郎爲范氏姑後葢同産<lb/>
<pb n="KR4d0305_SBCK_078-2a"/>
兄弟皆以儒科奮維君屢試有司不利而著書從逰<lb/>
者數百人僅以乾道四年郷舉該累舉恩授迪功郎<lb/>
則君葢倦逰矣親䣊勉之仕調龍州江油縣尉吾外<lb/>
舅楊公熹爲守首加論薦主管茶事彭輅辟宕昌茶<lb/>
帛庫不敢吏也留之莫府而師事之改帥安康又辟<lb/>
爲屬㑹以檄歸至漢中之屬邑而卒年六十有四取<lb/>
章氏直菴居士梁之子三男子沆先卒次顯臣季甲<lb/>
舉嘉定四年進士七女長適文寅之次章䕫一次箕<lb/>
疇次叚鎮次樊巽次某某孫男人外孫　人君性<lb/>
端愿事大父母父母以孝著方父母俱存兄弟無故<lb/>
諸子環侍東西两廡篝鐙相望書聲率至夜分朝議<lb/>
<pb n="KR4d0305_SBCK_078-2b"/>
即丗君之兄弟髮星星矣哀毀過制終喪兄弟相持<lb/>
泣義不析㸑三世聚指千無一間言始楊伯昌子謨<lb/>
爲校官虞仲易剛簡爲通守皆願交焉士有越足繩<lb/>
檢者或責之則悵然曰幸勿使馮公知前言徃行後<lb/>
生不及聞者必縷數之後進有片長動色推獎間有<lb/>
言人過者正色不顧成都同舎生以竊衣𬒳執君自<lb/>
外至曰非吾衣也釋之其人媿悔卒爲善士有亡友<lb/>
之女失身貴人家君䄂金叩門請贖以妻名家子其<lb/>
它藥疾賙貧殆不可悉數雖以是貲用日乏居之晏<lb/>
如也方待戌江油饟所召君攝大安軍倉官隱䧟凡<lb/>
千石有竒樽浮濫精出納踰年償舊逋之半又白饟<lb/>
<pb n="KR4d0305_SBCK_078-3a"/>
使以實數聞前官吏咸頼以免而軍饟無闕將士感<lb/>
恱尋又𬒳檄市縑于潼之屬邑吏以惡縑呈白君愀<lb/>
然曰民供軍以自安也今以髙直易沽濫是負民負<lb/>
國也盡澄宿蠹仍得善縑在江油不遣吏卒入郷異<lb/>
時官取魚鹿動千計守貳以次皆有餽君曰廢例請<lb/>
自我始姿敏悟書過目成誦未弱冠謁李知幾石於<lb/>
成都學官一見改容延之學職嗜周程子書學禁方<lb/>
嚴不肯撓屈寕文之不售也黎明正衣冠危坐與諸<lb/>
生共講退又反覆<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>泳毎謂爲學自一念始一念欲<lb/>
萌天地鬼神實臨之故事親必孝事兄必悌交友必<lb/>
信臨民翼翼惟恐傷之進趨有度郷黨㑹聚君在則<lb/>
<pb n="KR4d0305_SBCK_078-3b"/>
譁者寂謔者莊識與不識望而知其爲復菴先生也<lb/>
不事造請張季長縯守郡欲一見不可後以郷飲之<lb/>
禮踵門訪君且以文爲贄迺強起焉李公石史公楠<lb/>
李公叔獻君所師也劉公儀鳯黄公鈞陳公損之章<lb/>
公森李公崟君所友也而李之情分尤厚君前後著<lb/>
書有復菴讀論語十卷詩解二十卷書傳二十卷易<lb/>
英十卷誌銘賛記詩文五十卷藏于家茂龍之狀曰<lb/>
先生之學足以用世而私淑諸生先生之行足以厚<lb/>
俗而官止九品愚謂士大夫出則師保萬民居則父<lb/>
師郷里其爲成巳成物一也大學曰一家仁一國興<lb/>
仁一家遜一國興遜一人貪戾一國作亂且貪止一<lb/>
<pb n="KR4d0305_SBCK_078-4a"/>
人而害貽一國也然則不出家而成教於國其功用<lb/>
不巳大乎况居官則小大相維未必盡如巳志固不<lb/>
若淑黨類厚風俗則善人蕃殖所及滋廣也是則銘<lb/>
銘曰<lb/>
遇不遇有命行不加居不損有性而况國人𬒳其忠<lb/>
信子孫世其篤敬其爲遇則巳多雖九品其奚恨<lb/>
　　　藏脩先生李公墓銘<lb/>
寳慶元年余待罪太史氏新通判武岡軍李劉移書<lb/>
言曰劉之王父年三十築室山中以藏脩名堂隱居<lb/>
樂道凡五十有餘年郷人號曰藏脩先生以紹熈三<lb/>
年正月　卒三月　葬於所居十里盧墓之原<lb/>
<pb n="KR4d0305_SBCK_078-4b"/>
取樂安縣進士周光女有賢德先四十一年卒子男<lb/>
四人琚瑤玖琥孫男十有四人師古萬里好古懐古<lb/>
衷古學古復古振古希古劉存古從古愽古曼古孫<lb/>
女三人適進士羅邦逹周山父羅煥曽孫男女八人<lb/>
劉於諸孫爲晚出王父孩提授書教以孝弟謹信餘<lb/>
力學文王父卒之十七年劉以貧求仕始獲齒名於<lb/>
嘉定元年進士籍今又十有八年墓門之石未識大<lb/>
懼因循歳月無以光昭令德公知我者也敢徼一言<lb/>
之惠嗚呼余於公父何敢以它詞爲解乃爲之銘曰<lb/>
公諱彦華仲實其字李氏之先世居成紀唐支十三<lb/>
曹明在季黎國公傑明之次子傑生三男曰紹承嗣<lb/>
<pb n="KR4d0305_SBCK_078-5a"/>
<hi>以犯藝祖諱下宗改曰嗣</hi>武虺其宗紹流嶺外嗣歸京師曹爵濫<lb/>
繼宣言於人紹承乏裔紹實生濟濟生穎士踰領西<lb/>
歸仕不得志南奔豫章以章名子昌黎韓公銘成王<lb/>
誌或亡或微曹始就事益微其詞爲奪曹諱克儉生<lb/>
𢡟統承于章始自豫章迁撫冝黄𢡟生益柔<hi>時允實承時允</hi>
生興興復生英又迁崇仁白沙是營曰嗣務本爲公<lb/>
髙曾侯爲公祖持爲公考考登辟雝踰冠而夭從祖<lb/>
曰儀與從兄浩言論風指前脩是蹈歐陽公徹呉澥<lb/>
沆氏與嚴拙翁皆公同里受書于嚴歐呉爲友内外<lb/>
熏烝學成行美歐公上書請誅六賊與陳伯陽殞命<lb/>
權慝舊交夙好辟影藏跡公與同舎楄柎窀穸家故<lb/>
<pb n="KR4d0305_SBCK_078-5b"/>
藏書至萬餘軸矻矻晨夜鉥心劌目雞𥘉鳴興奉<lb/>
母飲食退即危坐聖賢是即天文地理禮樂律暦兵<lb/>
謀方伎毫分縷析體習旣精晚而有述曰藏脩堂與<lb/>
巴谷集經傳辨疑禮樂遺録合而成書卷三十六二<lb/>
呉著書公與有力呉吏部曾編年謾録亦嘗從公諮<lb/>
疑辨惑先疇素薄母陳好施飬志不違惟躬自瘁雖<lb/>
一衣衾或數十載然嘗約飭以教子弟其言有曰齊<lb/>
明在内盛服在外所以脩巳母陳早[婺-矛+牙]養不遺跬九<lb/>
十六終君七十矣人以爲難執喪盡禮晝之所爲至<lb/>
夕必紀有不可紀則如其巳行年九九盡道而死士<lb/>
雖不遇碩蹇亨否與其狥物無得於巳嗚呼仲實又<lb/>
<pb n="KR4d0305_SBCK_078-6a"/>
焉取彼<lb/>
　　　　李次琮墓誌銘<lb/>
撫崇仁有隱君子曰藏脩先生李公彦華余嘗以其<lb/>
孫劉之請銘其竁厥三年劉通判武岡軍走書靖曰<lb/>
旣有以見王父于地矣雖然先君之葬劉與弟博古<lb/>
支綴殘息僅識歳月于壙今十有五年矣劉不侫蒙<lb/>
寜宗皇帝櫂自主管户部架閣爲國子録㝷以罪斥<lb/>
今上起之祠官命之郡貳會郊祀恩贈先君承事郎<lb/>
妣孺人將以命書告弟顧未有以銘竁嗚呼公其終<lb/>
惠之餘閱其狀憮然曰士之陻阸乃至此邪國朝以<lb/>
學校育材以科舉取士濟時貽後亦云盛矣然而篤<lb/>
<pb n="KR4d0305_SBCK_078-6b"/>
信好學守節厲志之士有不必盡由此選葢其敝上<lb/>
以權謀利禄爲操丗之具下以揣摩迎合爲攫寵之<lb/>
資以位天地育萬物之身顧爲小小得失驅迫嗾使<lb/>
以終其年然則母惑乎李氏累世而不一逢也乃爲<lb/>
之誌曰君諱琥字次琮系見父銘五年喪母周父憐<lb/>
之扶攜卧起授學至仁義大端必反覆開說曰人所<lb/>
爲貴於物者凡以是耳故自㓜通大義不以章句爲<lb/>
能然性頴晤援筆成文家儲書萬余卷皆父手澤君<lb/>
口誦心惟自道德性命之奥名物度數之詳象緯山<lb/>
河之廣靡不究極國人弟子挾䇿問疑豪析縷解聽<lb/>
之者如瞽得相惟深疾釋老氏書於事親從兄睦族<lb/>
<pb n="KR4d0305_SBCK_078-7a"/>
御下咸叶義盡分人謂克肖厥考客有嘆老嗟卑者<lb/>
君曰窮則獨善其身逹則兼善天下得志澤加於民<lb/>
不得志脩身見於世今窮不得志則善其身以見於<lb/>
世者吾儕所當汲汲而暇憂其非我力者乎工部尚<lb/>
書何同叔異聞其言而壯之引爲上客嘗從容爲何<lb/>
言近世諸老講明義理過漢唐諸儒逺甚顧暦象鍾<lb/>
律氏族軍法之學有講焉而未盡者吾欲從公借麻<lb/>
姑山房讀書一二年證其所見以備闕文何公忻然<lb/>
諾之㑹劉迫官期奉君濟湘乃去故何公聞君之殁<lb/>
爲之出涕且吊臨甚哀云君娶呉氏同邑青雲郷進<lb/>
士諱洪之女相夫教子行應儀法前君十七年卒子<lb/>
<pb n="KR4d0305_SBCK_078-7b"/>
男二人長劉次博古女一人適進士羅煥孫男四人<lb/>
耘耔耕耜俱蚤丗劉兄弟㓜受義方之教長以詞賦<lb/>
應舉君語之曰科舉累人汝以貧故爲之吾不汝奪<lb/>
盍自力一經與其彫蟲篆刻又舉業之下也劉以明<lb/>
春秋中嘉定元年進士第調潭州寜郷縣主簿待戍<lb/>
五年始得奉君爲道林嶽麓之遊參知政事衛清叔<lb/>
涇守長沙召劉寘莫下因留君東閣嘉定六年冬詔<lb/>
以劉幹辦成都府路安撫司堂帖下州母辤七年春<lb/>
君至江陵謁湖北帥趙彦仁方且告之曰吾觀星象<lb/>
狄難將作公當訓民練士以守襄漢趙公傾心咨䇿<lb/>
甚悉俄感未疾趙一再挾毉問疾不克起爲治喪且<lb/>
<pb n="KR4d0305_SBCK_078-8a"/>
以文哀之屬纊無它語惟曰小子劉其正學直道無<lb/>
負吾教劉殊州獨哭跣護還里以是年七月甲戍得<lb/>
卜用治命葬于所居梅亭之上後七年博古懼梅亭<lb/>
地淺薄改卜于同里盧墓之原與藏脩先生兆相望<lb/>
亦君志也又爲之銘曰<lb/>
厥氏孰宗唐大支兮厥紹綿綿弗棄基兮厥考荒之<lb/>
若有開兮厥生而秀報在兹兮厥旣開之報則　兮<lb/>
厥子是侣君何尤兮<lb/>
　　　　張晞顔墓誌銘<lb/>
漢緜竹張君庶字子晞顔取同邑趙氏慶元丑年秌趙<lb/>
夫人寢疾毉乆不功十月辛未君以二<hi>子圯</hi>墀及貳壻<lb/>
<pb n="KR4d0305_SBCK_078-8b"/>
如縣之普閠郷柔逺里卜乾山之原吉曰即死則葬<lb/>
于是以趙祔明日癸酉夫人卒君哭之慟亦卒圯墀<lb/>
以明年後二月壬寅遵治命合葬君夫人俾眉山史<lb/>
子正擇之狀君之行子正端人也其言可信後而漢<lb/>
魏以來墓石不銘人以爲曠禮故圯墀終弗恔也後<lb/>
三十年余自從臣以言事得罪竄在蠻荆圯通守長<lb/>
寜馳書謁銘維張氏逺有丗緒沂公文矩始徙緜竹<lb/>
生成舉賢良方正科贈太師秦國公生五子長澥以<lb/>
累舉恩得官終從事郎監潭州南嶽廟其季爲忠獻<lb/>
公君則南嶽之孫承事郎四川制置司幹辦公事累<lb/>
贈朝散郎杓之子也妣安人楊氏庶母安人王氏公<lb/>
<pb n="KR4d0305_SBCK_078-9a"/>
蚤自愛重恪守家法爲忠獻所知常誨之曰孝弟忠<lb/>
信學之本不然雖二於文詞無益也又曰讀書當潛<lb/>
心誠意方有得不可虚過光隂又曰冝親良師友求<lb/>
善言敬信力行之忠獻之子宣公亦勉以讀書求友<lb/>
孝弟忠信戒浮虚務重實君再拜而受始公生四年<lb/>
朝散卒祖妣孫夫人年八十君與其兄通判隆州某<lb/>
事重闈盡孝忠獻歸蜀挈隆州東玄君未十五代治<lb/>
宗事法度整整祖妣卒治喪盡禮孫夫人之姪是爲<lb/>
牧齋先生松壽以節行名于蜀天下士可其意者無<lb/>
幾而待君絶異每移書規儆則揭諸坐右日省焉𥘉<lb/>
隆州旣以忠獻奏任得官還蜀復召君欲官之會忠<lb/>
<pb n="KR4d0305_SBCK_078-9b"/>
獻薨公侍宣公護輤歸長沙留九年宣公闢嶽麓書<lb/>
院教授後學嘗讀書遇解釋屬君筆之題曰南軒書<lb/>
說君亦記南軒語題曰誠敬心法今手澤皆在宣公<lb/>
將𫐠考志推遺澤以及之亦未及而卒紹熈三年宣<lb/>
公之弟兵部尚書枃出鎮襄陽君之二兄故知九隴<lb/>
縣某知龍州某徃省之拉君與俱道遂寜劉文節公<lb/>
將漕下士如飢渴因九隴龍州欲一識君且語之曰<lb/>
忠獻南軒之志尚書必成之顧年大折腰非冝盍與<lb/>
之子君曰吾不爲是也誠如公言計當出此他日尚<lb/>
書從容語君則固辤焉曰汝志不可奪其以圯來君<lb/>
歸語不及是教子愈嚴紹熈五年冬尚書申前言益<lb/>
<pb n="KR4d0305_SBCK_078-10a"/>
力始遣圯行奏𥙷將仕郎今爲奉議郎通判長寜軍<lb/>
次墀後二十七年卒三女長歸蜀郡范澤醇後以通<lb/>
直郎致仕先公五年卒次歸靖共楊伯寅季適孝泉<lb/>
馬傳父後三十年卒孫男六人長曰華凡再舉于禮<lb/>
部次倚次鼎臣亦與郷舉次巽臣次傳次仔孫女二<lb/>
人曾孫男三人外孫十有二人嗚呼公侯之子孫重<lb/>
珪襲組乃其常分老死韋布或不數見然珪組而頽<lb/>
其家固不若韋布而光其世范宣子晉之賢大夫也<lb/>
猶以世禄爲不杇則世之不宣子若者庸何責乎况<lb/>
君禄及而固謝焉非真知義利之分其安能堅志強<lb/>
力若是是冝銘銘曰<lb/>
<pb n="KR4d0305_SBCK_078-10b"/>
有名公卿有賢父兄生長見聞習安少成匪禄而𥙿<lb/>
匪爵而榮于郷爾評于墓爾銘<lb/>
　　　孫仲卿墓誌銘<lb/>
孫氏之先居青社七世祖鐐咸平中主江陵石首簿<lb/>
卒官葬紀山皇華原爲　江陵人至四世羲叜皇<lb/>
任龍圖閣學士太中大夫文安縣開國子累贈金紫<lb/>
光禄大夫甞奉使成都移鎭西川以平晏州夷平溱<lb/>
播平緜茂城瀘南建石泉軍天監忠勞錫之祚嗣蕃<lb/>
衍曼碩繇是孫氏爲荆右族生濤皇任朝奉郎掌廣<lb/>
東府幾冝文字好賢嫉惡爲郷里所稱語在墓銘則<lb/>
從父弟同判西京國子監偉所撰也濤生鈞皇任奉<lb/>
<pb n="KR4d0305_SBCK_078-11a"/>
議郎江淮都督府准備差遣以疾請主管崇道觀以<lb/>
歸尋僉書忠州判官未上而卒其愽學篤行語在墓<lb/>
銘則忠簡胡公所撰也取李氏中大夫昕之女熈寕侍<lb/>
御史堯言之孫繼种氏太尉師道之裔孫並贈孺人<lb/>
繼師氏迪功郎古之女君與兄壎皆師出也君諱堪<lb/>
字仲卿少挺特如成人奉議以靖康之變辟地松滋<lb/>
不事産業率爲旁近侵冒君十一歳而孤師夫人泣<lb/>
而誨之曰爾父賫志以没爾兄弟其勤學厲行母墜<lb/>
先訓不然吾永無望矣兄弟廩廩承命旣免喪復城<lb/>
西遺址編蘆架葺而居焉旣而田廬皆復其舊每晨<lb/>
昏兄弟帥婦孫問母安否衣眎襖寒食視飢飽咸俾<lb/>
<pb n="KR4d0305_SBCK_078-11b"/>
節適内外睦雍無間言辟塾延師以教子諸子之願<lb/>
學者塾之南建書室曰竹齋兄弟從容其間講求古<lb/>
人脩身齊家之學文有師法尤謹於擇交𥘉光禄嘗<lb/>
剏義莊於　山之陽以贍宗族之貧者歳乆亦廢君<lb/>
躬畚鍤拾瓦礫銖積寸絫閱數歳歳僅収百斛乃别<lb/>
營泉粟以贍貧者而移此以給先塋之百用涖之以<lb/>
盟約樂景䕫章記其事未幾族人有近塋之田爲豪<lb/>
大家所并則倍庚之以給父兄兆域之奉項平甫安<lb/>
丗不妄許可嘗銘師夫人之墓謂夫人與其子不動<lb/>
聲色盡復故業可以愧天下士大夫之忘祖宗中原<lb/>
而不復者士論偉之事兄如事父事無小必禀命而<lb/>
<pb n="KR4d0305_SBCK_078-12a"/>
後行兄以嘉定三年卒年五十有八君哭之慟若無<lb/>
意於世者六年君亦五十八忽苦微疾喟然嘆曰吾<lb/>
殆將死乎處分家事無遺以二月丙戍整衣冠而卒<lb/>
吁氣稟之同而數之脩短有適相似者亦異哉君取<lb/>
樂氏故免解進士根之長女端重婉淑族姻稱之子<lb/>
男四人長炳文巳卒次夢得以後伯氏凡再與郷舉<lb/>
次思義國子監發解進士次夢符女二人長適承議<lb/>
郎知靖州永平縣張轄次適郷貢進士髙柟孫男<lb/>
人孫女　人君孤苦持家志念深逺振乏賙貧存亡<lb/>
繼絶之義又皆爲人所難光禄帥成都民奉祠僭侈<lb/>
坐貶職左選君訟冤闕下郷邦流寓解額未復所陳<lb/>
<pb n="KR4d0305_SBCK_078-12b"/>
請不獲不巳劉文節公分閫日嘗爲上諸朝其勇於<lb/>
孝義率類此諸孤以卒之年六月甲申葬君於皇華<lb/>
原奉議公之墓左屬李南公耆壽狀君之行求銘人<lb/>
謂君不獲施於有政嗚呼惟孝友于兄弟施于有政<lb/>
是亦爲政而君又何憾乎銘曰<lb/>
孩提而知愛親及長而知敬兄是亦民行之常盡其<lb/>
道而死者幾人君庶幾其無憾予焉得而無銘<lb/>
　　　處士髙君墓誌銘<lb/>
邵武髙綸過予于靖將屬銘其考君之墓會予𬒳命<lb/>
西歸綸追至江陵涕泣而請予謝曰論譔先美以信<lb/>
今貽後子之志善矣自閩而靖自靖而荆子之勞甚<lb/>
<pb n="KR4d0305_SBCK_078-13a"/>
矣雖然子之請則䟽子閩我蜀萬里不相及也子之<lb/>
先君子之言之行非予耳目所接而責之以論譔之<lb/>
事而予也愚戇多忤丗所華置而遺之以不朽之託<lb/>
借曰予不敢不可子之心將慮其不可乎明日前潼<lb/>
川路轉運判官李公謹文子遺予書曰綸之請也子<lb/>
能恝然乎予曰郷人之善者好之則予曷敢不可按<lb/>
綸之狀曰先君姓髙諱談字景遂光澤縣璜溪人紹<lb/>
定二年臨汀建泰諸縣盗起弗戢流毒鄰邑諸子請<lb/>
避之先君曰昔楊川子訓問避㓂胡文定公語之曰<lb/>
徃歳盗起燕山則河北關中可避入關則淮南漢南<lb/>
可避今惟二廣寜保其無㓂乎吾惟存心以聽命爾<lb/>
<pb n="KR4d0305_SBCK_078-13b"/>
小子識之此格言也今也南去則汀劒西去則盱贑<lb/>
皆爲盗區東去冨沙雖有城壁吾聞官吏例弗我納<lb/>
北去廣信防夫守隷利人囊篋指民爲諜數剽殺之<lb/>
舎胡公之言未有它䇿也盗入諸子又請先君曰有<lb/>
廟祐在舎將焉之盗至先君出曰時和歳豊何忍爲<lb/>
此盗曰吏貪暴民無所於訴我爲直之先君曰獨不<lb/>
能撾皷上聞乎何辜乎民而殺之賊怒執諸庭遺之<lb/>
以牛酒不釋遺之以錢榖金帛皆不釋先君曰然則<lb/>
將何爲盗曰我欲東破武陽若得里之耆老如爾者<lb/>
率是郷子弟吾其濟乎先君曰斯言奚爲至我唾賊<lb/>
大罵雖遇害而里之頼以免於戮予撫卷嘆曰嗚呼<lb/>
<pb n="KR4d0305_SBCK_078-14a"/>
是孰爲之桑柔之詩曰捋采其劉瘼此下民其亂曰<lb/>
民之未戻職盗爲㓂夫捋采柔桑使民無所芘是爲<lb/>
盗以㓂民者吏也而民貧賊興則善良實受其害此<lb/>
千載一律胡可以弗誌綸又言曰抑先君之善也弗<lb/>
止是言動必由禮法凡吉㐫慶弔必親誨人以善道<lb/>
有從之遊必因其職分如劭勉焉以是郷人敬而附<lb/>
之其卒以紹定三年二月辛酉年六十有九葬以明<lb/>
年十二月壬申墓在縣之南村朱溪嶺之隂柎于先<lb/>
妣上官氏之墓先妣以嘉定十二年三月庚午卒以<lb/>
十四年九月丙午葬綸兄弟三人綸爲長次宣次改<lb/>
宜之子曰遐孫綸誦其狀終篇又泣而請曰必子是<lb/>
<pb n="KR4d0305_SBCK_078-14b"/>
銘否則無以告于鬼神也乃爲之銘曰<lb/>
民非自暴吏誨之盗亂之旣膴淪及無辜吏容脫遺<lb/>
民靡有黎因綸之求以識我憂<lb/>
　　　　天台陳子淵墓銘<lb/>
天台陳君之葬章泉趙昌父蕃旣爲誌之其邑人張<lb/>
子益先之於予反也以其孤元老之請屬予爲之銘<lb/>
君之妹之夫曹君仙與子益偕仕于靖亦以爲請<lb/>
君之行治信于郷䣊姻戚若此予不敢曰不可銘曰<lb/>
陳氏之先爲閩右族徙台黄巖南山是卜曽祖端臣<lb/>
實生徽言徽言生幾埋光丘園冡子克巳子淵其字<lb/>
藻厲名行道承考志生事死葬謹終如𥘉季也弗年<lb/>
<pb n="KR4d0305_SBCK_078-15a"/>
恤嫠字孤民困于役子淵曰吁匪長嚚競則疲追胥<lb/>
乃倡義田歳裒其租里閭和之民役用蘇同邑鄭氏<lb/>
作配子淵上承下順人無間言申飾其子親仁友賢<lb/>
子淵之卒六十二年鄭年如淵而加一焉有子元老<lb/>
實稱宗職顯文㤗定蔪然鼎立女學浮屠次嫁朱㨁<lb/>
墓門有石章泉所勒我銘申之庸銘罔極<lb/>
　　　　知逹州李君墓表<lb/>
故知逹州李君耆壽字南公以紹定三年二月甲子<lb/>
卒于州之路寢十一月甲子葬于江陵縣之八里龍<lb/>
山原予時遷靖未返不得請役于執事明年𬒳命西<lb/>
歸過荆州公之子革之大有大過大壯大隨泣而請<lb/>
<pb n="KR4d0305_SBCK_078-15b"/>
曰我先君之葬也前安撫京湖北路别公之傑既爲<lb/>
其銘其竁矣而未有以表諸墓先君之受知于子也<lb/>
不後它人敢惟子請子尚記昔年造公貶秩里居杜<lb/>
門掃軌而惟予是親公之先所謂桂冠三李者詠於<lb/>
邦人書諸郡乗公名樓曰英風名室曰瓢樂皆摘諸<lb/>
邦人之詠而屬予書之西廡有讀書堂則予友張元徳<lb/>
洽所記也公之所志所友葢畧可見予遷靖公有書<lb/>
問道路安否家人懽戚何如如歐相相在之詞予德<lb/>
其誠至于今不忘然則予何敢辤予嘗考公之大節<lb/>
有人所難能者公之嫡母碩人任氏無予撫公如巳<lb/>
子公不知爲王氏出也淳熈九年碩人卒公哀毀骨<lb/>
<pb n="KR4d0305_SBCK_078-16a"/>
立父太中公始告之故感涕失聲凡奔走四方者十<lb/>
載紹熈四年乃得之襄陽雁汊王氏乃以輕軒奉迎<lb/>
族姻從行道路觀者皆爲之泣下侍飬閱二十年先<lb/>
是太中公嘗訪問得之漢中士大夫爲賦漢中行至<lb/>
是賦續漢中行者盈編是雖人子之常分而處倫類<lb/>
之變能盡其道而始衷終焉人以爲難其丞郡于沔<lb/>
也會金虜闖蜀沔守王大才帥師以出公攝州事虜<lb/>
逰騎距境纔二十里所關外五州流民不下數十萬<lb/>
潰卒满野以青黄紅白巾爲識時出杪掠而師少財<lb/>
竭人心皇<hi>又</hi>聞西和移帑緡數萬入関公旣截借又<lb/>
控于䑓梱貸數萬緍買舟置口以濟流人贏之官舎<lb/>
<pb n="KR4d0305_SBCK_078-16b"/>
飯飢贍乏槥死藥疾又爲之斥関候増棧道収潰散<lb/>
集民伍竟内以清明年虜撇梁洋趨大安丁公焴爲<lb/>
利西帥公以議莫會軍將石宣徃援之宣旣卻虜公<lb/>
又還定安集収文書封府庫遣忠義人守金牛而後<lb/>
還沔則制梱聶公子𫐠又撽公之巴州矣時陳淮李<lb/>
寳陳顯權興弄兵巴山公與統領官呉彦呉大鈞師<lb/>
卒三千以徃諭以逆順之理悉出降公遂卻所部卒<lb/>
與權興等歸制司外示不疑而宻啓制帥請分隷諸<lb/>
軍以弭後憂帥不果聽其後興黨張福莫簡殺王人<lb/>
以叛方興之降也遇帥屬竄易功狀攘以歸巳巴守<lb/>
避㓂乗舟公旣招懷乃以州事付守後亦攘爲巳力<lb/>
<pb n="KR4d0305_SBCK_078-17a"/>
公皆不言而賞弗及人又以爲難公凡歷四郡始守<lb/>
隆慶適丁張莫之乱郡當要衝剏山砦嚴保伍謹諜<lb/>
候戢浮言人心以安蓬介於集壁之郊地磽塉合伍<lb/>
縣户口不滿三万餘而下户居三之二况經潰卒蹂<lb/>
<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>瘡痍未瘳物價翔涌米斛爲緡十二公發廩以濟<lb/>
之民旣登麥又增直爲來歲之儲蜀以民賦煩重節<lb/>
少府用度代民一歲之輸旣又増公田以飬士旌孝<lb/>
子以厲俗掩遺骸以厚終民至今德之逹視蓬若過<lb/>
之郡計又夥然乆為盗薮鄰郡病之公首以風教為<lb/>
務崇斈校旌孝子戢州兵縣卒假供官以攘民物者<lb/>
州以征官不任事命屬吏篤征十羊九牧公爲罷去<lb/>
<pb n="KR4d0305_SBCK_078-17b"/>
以便行旅州境廣袤盗倚冨民為囊槖公取其最黠<lb/>
者悉以厚賞禽而寘之理州民嚚於訟有程時叙以<lb/>
廢契誣奪其從子元龜之産者公照知姦罔由是訟<lb/>
息而民勸於善孰不為州而公所蒞率与事會斯又<lb/>
爲人所難能予嘗評其事以爲事親臨民分雖殊而<lb/>
理則一終風之詩子言而母嚔陟岵之詩母嗟而子<lb/>
思一氣流通此感彼應無它亦誠而巳矣苟誠矣雖<lb/>
襄陽雁汊曽不崇朝也不誠焉則有隧而相見死而<lb/>
不相服者夫民亦從心誠求之則爾<graphic n="KR1986" url="https://raw.githubusercontent.com/kanripo/KR-Gaiji/master/images/KR1986.png" mimeType="image/png"/>子恫爾傷予<lb/>
慼凡以惠無告威弗弱弭囏恤患無幽枉弗燭也苟<lb/>
無誠求之心則所欲勿聚所惡勿施嘆息愁恨在彼<lb/>
<pb n="KR4d0305_SBCK_078-18a"/>
而我無與焉嗚呼公乎其庶幾有聞于此乎公之先<lb/>
居汾之孝義自公之八丗祖彦從五季時爲濮州刺<lb/>
史因家於濮至公之髙祖堯言舉慶曆二年進士爲<lb/>
熈寜御史知雜以論新法不合謝事徙居江陵由是<lb/>
爲江陵右族曽祖璵仕至通直郎累贈金紫光禄大<lb/>
夫祖昕仕至中奉大夫累贈正議大夫考康年仕至<lb/>
朝請郎累贈太中大夫公四歳以祖父任𥙷登仕郎<lb/>
淳熈十六年以銓中選調監户部利州大軍倉父卒<lb/>
不行再調澧州司户叅軍嫡母卒又不行亡何庶祖<lb/>
母趙恭人卒以禄不逮飬倦於仕進從朱文公陸文<lb/>
安公受斈有勸之仕者又調監雅州名山縣茶場再<lb/>
<pb n="KR4d0305_SBCK_078-18b"/>
轉爲郪縣丞以舉主䦕陞改官知鄂州蒲圻縣通判<lb/>
鄂州主管台判崇道觀丁王安人憂服除通判沔州<lb/>
知隆慶府蓬州以言者罷貶秩二等起家知逹州積<lb/>
官至朝奉大夫公資孝謹而臨事有大慮其修之家<lb/>
行之官率多可紀旣見於别公所爲銘誌予不復贅<lb/>
獨摘其爲人所難能者而表諸墓<lb/>
重校鶴山大全文集卷之七十九<lb/>
</p>
<p>
</p>
  </div>
</body>
</text>
</TEI>
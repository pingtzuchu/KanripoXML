<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_005-1a"/>
重校鶴山先生大全文集五<lb/>
　古詩<lb/>
　　　肩吾摘傍梅讀易之句以名吾亭且爲詩以<lb/>
　　　　發之用韻荅賦<lb/>
三時收功還朔易百川歛盈歸海㡿誰將蒼龍挂秋<lb/>
漢宇宙中間卷無迹人情易感變中化逹者常觀消<lb/>
處息向來未識梅花時繞谿問訊廵簷索絶憐玉雪<lb/>
倚橫參又愛青黃弄煙日中年易裏逢梅生便向根<lb/>
心見華實候蟲奮地桃李妍野火燒原葭菼茁方從<lb/>
陽壯争門岀直待隂窮排闥入隨時作計何太癡争<lb/>
似此君藏用宻人官天地命萬物二實五殊根則一<lb/>
<pb n="KR4d0305_SBCK_005-1b"/>
囿形闢闔渾不知郤把眞誠作空寂亭前擬繪九老<lb/>
圖付與人間子雲識<hi>五老峯前訪梅招鶴合余肩吾作九</hi>
　　　次韻永平令江叔文鶴山書院落成詩<lb/>
天運驅人人不覺古道違時時不學王相隨脛回荆<lb/>
山昭質依然未經琢因思胥靡逢殷宗精神動悟聲<lb/>
氣從礪舟霖雨到梅糵變化氣質天同功朝歌屠叟<lb/>
無與語一日投綸見明主大車檻檻行周道輪輻中<lb/>
規箱中矩人生天地同一原自誠爲聖明爲賢地殊<lb/>
丗逺猶合節矧此同宇相周旋自從澆風散遺直丗<lb/>
不乏材無匠石未能登車習射御人人自視郵無恤<lb/>
出門浪戰觸與蠻半生少得須臾間不爲夷甫辱汝<lb/>
<pb n="KR4d0305_SBCK_005-2a"/>
水即似介甫逋鐘山古人灑掃先庭户豈問他人莫<lb/>
余顧只憂原頭欠渟滀才見天根便呈露人言隂濁<lb/>
勝陽清陽一隂二分三亭誰知陽德本無間根心枝<lb/>
葉長相親君臣大分雖有止終不能忘乃天理丗無<lb/>
我知將自知不待靁風問諸史投沙屈賈占所歸九<lb/>
州愽大歸何之雖云忠憤語傷激律以洙泗猶津迷<lb/>
前村虎嘯晚風起跕鳶酸嘶雁將子　君恩未報臣<lb/>
憂深暇把壷頭較郷里江公勸我姑少安新詩肉好<lb/>
如璧環敢輸憂誠謝慶語仍戒牘史母抄傳<lb/>
　　　生朝李肩吾貽詩次韻爲謝<lb/>
肩吾作詩慶五十矜我顚躋授之縶因思五十義最<lb/>
<pb n="KR4d0305_SBCK_005-2b"/>
精造化機緘斯出入君看五位相生成前盪後摩如<lb/>
授揖至於五衍豈有窮澤火趨新承井汲作聖工夫<lb/>
方自兹爲人生活知非急昔人於此嘆始衰血氣雖<lb/>
衰義逾集蹇余不學晚知非方把斯心驗存蟄獨嗟<lb/>
道逺莫致之願與始終謀不及<lb/>
　　　次韻李肩吾讀易亭山茶梅<lb/>
梅華鶴羽白茶華鶴頭紅拱揖鶴山翁如授宗人同<lb/>
山間兩賔主窮極造化功易終得未濟曹末觀豳風<lb/>
或嗟生處逺不近扶木東誰知天然貴正在阿賭中<lb/>
喧寂四時耳寒至窒斯穹冷眼看千古聲色沈英熊<lb/>
　　　再賦<lb/>
<pb n="KR4d0305_SBCK_005-3a"/>
淘金亂川緑發䓞燒山紅自爲天一隅奚翅地十同<lb/>
米賤衣弗費四民罕全功功夫到華卉未至澆淳風<lb/>
老梅委林莽洛珮遺丁東茶華新移根脱命斤斧中<lb/>
焉知賁然者秋毫皆蒼穹觀物弗之察吾欲問黃熊<lb/>
<hi>二氏䟽禮</hi>
　　　鶴山書院前爲荷塘三即其小嶼築亭乆矣<lb/>
　　　　春後八日始榜曰夫容州<lb/>
嚴風吹衣落南土手批㹳猱藉封虎縁山跨谷三里<lb/>
城袈竹編茆百家聚天公似爲覊人謀閉藏佳境城<lb/>
東陬介然用之便成圃下眎更得夫容州水間木末<lb/>
髙下照名字旣同形亦肖自從羸豕伏羣龍紅白相<lb/>
<pb n="KR4d0305_SBCK_005-3b"/>
輝轉明耀人憐風雪拘系之委棄衰草蟠寒泥誰知<lb/>
烱烱含内美正於槁瘁生光輝大書三字爲吹送喚<lb/>
起渠陽百年夢卻疑二華癡絶人身旣隱矣名焉用<lb/>
　　　再韻<hi>和者盈軸次韻謝之</hi>
文華㓕質甚塵土物欲戕生劇豺虎三年挂舌坐林<lb/>
臯日月往來雲散聚夫容自與詩腸謀雖無顔色媚<lb/>
涂陬夢隨春草撩客兒手抉雲錦分潮州平生耻作<lb/>
山雞照對此忘其爲不肖爲華破戒哦七字殆似五<lb/>
噫發梁耀李君不爲揜覆之喚取奚錦披封泥繅車<lb/>
引出萬絲緒衣𬒳山谷春無輝山中華木迭賔送人<lb/>
把榮枯同幻夢卧看夫容生未生滿目天機供日用<lb/>
<pb n="KR4d0305_SBCK_005-4a"/>
　　　通道朱宰求時齋字李肩吾賦詩次韻<lb/>
朱君問時齋爲誦羲文書夬終伏剥果乾始函坤輿<lb/>
坎离玄藏宅遇復更踦閭物理消處息人謀宻中䟽<lb/>
即兹貫千古何所非廣居是以無妄時不耕穫菑畬<lb/>
　　　撫州崇仁縣玉清觀道士黃石老工古篆以<lb/>
　　　　李公父書來問字<lb/>
聖學不嗣千餘年併與小學遺其傳其間明道寧乏<lb/>
賢謂書小伎<hi>藝也揚子通天地人曰儒通天地而不通人曰伎</hi>姑舎旃十字九<lb/>
舛不可䥴楮生墨墨色有冤動以經史爲執言豈知<lb/>
魏晉幾變遷况今經字宗開元請觀未有韻書前訓<lb/>
纂字林形相沿形聲迭推義乃全韻書旣作人趨便<lb/>
<pb n="KR4d0305_SBCK_005-4b"/>
未能書法窮根原但以聲韻求諸篇形存聲亡韻亦<lb/>
牽叔重少温工磨研二徐鄭郭相後先書法頼此差<lb/>
緜延許李焉得無謬愆楚金分韻猶拘攣若更舎此<lb/>
徇俗妍不學操縵求安弦玉清道士來臨川用意周<lb/>
鼓兼㤗山攜書過我渠江邊試令立柱與畫棬椳闑<lb/>
畿礎杗桷椽巳能諧丗而取憐猶欲度外求方圜眉<lb/>
山夫子思涌泉相與共講扶其偏道士稇載明當還<lb/>
更以一語申卷卷能於此處知其端事事物物誰非<lb/>
天九章八卦莫不然一毫人力無加焉<lb/>
　　　題尹商卿<hi>起宗</hi>自信齋<lb/>
虚靈一寸心至逺而至近眞能位天地信可爲堯舜<lb/>
<pb n="KR4d0305_SBCK_005-5a"/>
不以利欲熏則爲習俗焮怗怗弄文墨若若誇綬印<lb/>
聖賢豈我輩位育非吾分亦有識其然責泉於九仞<lb/>
人言力不足我謂知不盡商卿聞吾言其信其不信<lb/>
　　　兄子髙<hi>斯得</hi>赴廷對<lb/>
九十九峯矗天起家在前峰夕陽裏蠻徭虎豹斷行<lb/>
人小市寒城浄如水驩傳有客闖然來㩜衣視之吾兄<lb/>
子云從諸侯貢徃備天子使來時吾父爲我言女之<lb/>
靖州問安否靖州苦好脩女從得師友丗方白首聲<lb/>
利埸父詔子承乃如此柳隂花影春風香喜極無言<lb/>
澹相對家學旣爾殊天資亦云美自菴寂寥無可<lb/>
贈贈以菴中一箇自吾聞古之人仕學皆爲巳上不<lb/>
<pb n="KR4d0305_SBCK_005-5b"/>
可欺其君下不忍虐其類此豈有爲然凡以自靖耳<lb/>
我之行止命於天上下四方難豫擬且將自靖獻于<lb/>
君無限功夫歸語爾<lb/>
　　　丁大監文伯得余近作讀之疾愈以詩見貽<lb/>
黔巫之南谿水兹山麄石惡不可治崇寧邊臣務廣<lb/>
地山刋石斷林木斯其間掌許號爲郡如以土偶安<lb/>
須眉中州人物猶此任纍臣舎是夫何詞况於風气<lb/>
少疵癘且幸習俗無澆漓飽餐賤米温舊讀書味雋<lb/>
永忘其疲坐看歳龍度丑戍幾見秋月弦虚危都梁<lb/>
有吏雲端來持書火急如符移羙人家在九芙蓉門<lb/>
牆突兀那可窺聮緘絫牘夢邪非一年兩度劃見之<lb/>
<pb n="KR4d0305_SBCK_005-6a"/>
我詩但能愈君疾君解與丗醫狂癡乖逢休戚信有<lb/>
命嘆上不使非知毉<lb/>
　　　先立春一日電雷雪交作程叔運賦詩次韻<lb/>
自從日馭行牽牛四十五日爲春朝誰驅阿香送劈<lb/>
歷更遣玉女來姑瑶<hi>山海經王女居姑瑶山</hi>從來雷雪不兩立<lb/>
有如臯禹於驩苗闖然方駕朝正月是反常性皆爲<lb/>
<graphic n="KR3070" url="https://raw.githubusercontent.com/kanripo/KR-Gaiji/master/images/KR3070.png" mimeType="image/png"/>陽孳於子逹於寅蟄蟲欲動寒魚跳蒼龍乆移舊<lb/>
歳次朱鳥亦向新年杓如何陽伏不能出隂气所沴<lb/>
如沃焦相摩爲電搏爲震始𥘉隱隱如迢遥剨然一<lb/>
聲到匕著驚魂忽忽不可招須臾爲雹又爲雪寒威<lb/>
挟勝尤宣驕春秋巳事且云逺紹興狄難幾難調<hi>春秋</hi>
<pb n="KR4d0305_SBCK_005-6b"/>
<hi>魯隱九年及近丗紹興三十年正月有此異</hi>乃今此異巳累歳卧制四海<lb/>
由衾禂<hi>牛禂二字叔運欲易之爲引下泉采葛例姑勿昜</hi>徒令志士歌且謡<lb/>
無人采寄觀風軺<lb/>
　　　朝字韻詩諸丈倡醻未巳再次韻<lb/>
風挾重隂牛戴牛電雷雹雪來終朝詩人隱憂寓醻<lb/>
倡清輝錯落欺琨瑶似驚一日四變異須省二气同<lb/>
根苗非隂能勝陽不競非物能眚人先<graphic n="KR3070" url="https://raw.githubusercontent.com/kanripo/KR-Gaiji/master/images/KR3070.png" mimeType="image/png"/>炎精未振<lb/>
剛受畜睢水晝遁成臯<hi>與臯同</hi>跳一從憤悱剛浸長斡<lb/>
握地軸旋天杓山中不知此何時祗睹此象心爲焦<lb/>
纍臣九死何足恤頑雲蒼慘天關遥澤中但知賦鴻<lb/>
鴈天上無復歌祈招<hi>二音</hi>醡頭新酒空似清牆根新薺<lb/>
<pb n="KR4d0305_SBCK_005-7a"/>
花如驕便思傾罍芼鮮鯽不妄爲取琴徽調江張程<lb/>
子同一醉芳草爲藉天爲禂干戈滿地不忍見恐調<lb/>
老弱征商軺<lb/>
　　　送程叔運髙不妄西歸<lb/>
平生爲人謀必以正學進必以直道行聞者或相靳<lb/>
子以正教我而子坐排擯跕鳶伴覊酸再見渠陽閠<lb/>
吾心固曉然其柰無以訓紹定二年夏臨軒䇿羣俊<lb/>
似聞甲乙選參錯吐忠藎其間親與友斯得及叔運<lb/>
俱負康時略耻爲諧俗韻後先來過我雙璧墮清峻<lb/>
從容扣所言何以承大問聽之不盡篇胠口復縮頸<lb/>
予方以是黜子乃以是奮靳者姑勿道而予益自信<lb/>
<pb n="KR4d0305_SBCK_005-7b"/>
人能位天地人可爲堯舜气合如塗塗道同如印印<lb/>
勿憂人不知長恐巳難盡春情撩客夢歸思不可忍<lb/>
各趨青油幕新發蒼梧軔正學予所知申言以爲賮<lb/>
　　　湖北提刑林寺丞<hi>岳</hi>赴召以書索詩<lb/>
鏦金伐皷催行舟攔街祖帳雲如稠祥刑使者入奏<lb/>
事詔書趣發不可留居人争門挽衣住行人十歩九<lb/>
回顧公言爲汝五年留便是數旬終一去居人向前<lb/>
爲公語情知不是留公處一春風雨寒凄凄牛羊滿<lb/>
地鴻酸嘶乾坤爾闊無處着惟有此地恬不知桑麻<lb/>
雞犬桃谿曲身住主家數掾屋卧聽前江風雨聲自<lb/>
嗟身是如天福公今歸去作大官連雲廣厦千萬間<lb/>
<pb n="KR4d0305_SBCK_005-8a"/>
我時豈不𬒳公賜天髙卒卒難爲攀吾儕小人腹不<lb/>
憚再公祝公今攬轡行原隰澤地相臨看不足明朝<lb/>
歸坐京師宅深院重門壅休戚願公莫爲一身惜須<lb/>
念同胞頭戢戢春風湔淚情轉惻道旁過者聲唶唶<lb/>
我時困卧五谿東十日八九隂濛濛有來道前事耳<lb/>
目爲惺愡更將百壷扶醉膽喜餘鼻息陵煙虹欲輸<lb/>
一言不能措以公所聞還贈公<lb/>
　　　中秋無月分韻得狂字<hi>東坡狂雲妬佳月怒飛千里黒</hi>
金低辟老火月琯行仲商是爲隂之中正與日相望<lb/>
浮雲橫相掩人謂妬且狂彼雲𥘉無心此月亦何傷<lb/>
水月夲同體其中根於陽炯炯含内景隨時發輝光<lb/>
<pb n="KR4d0305_SBCK_005-8b"/>
天機之淺者爲人作閒忙<lb/>
　　　九日分韻得寒字<lb/>
竒月必用重誰與開其端貴陽而賤隂於此亦可觀<lb/>
况於五隂後蒼龍挂髙寒林䟽山骨瘦宇静天容寛<lb/>
砉然遇九九黃菊紛䦨斑且開五言城聊寄一夕懽<lb/>
凄其義熈後甚矣天寶間陶杜千古心知者良獨難<lb/>
　　　送呉門葉元老歸浮光<lb/>
　　予以戇愚抵戾放之蠻荆去國之日自邇臣百<lb/>
　　執事下至博士弟子貟都人士祖帳餘杭門外<lb/>
　　連日不絶臨安尹白宰相致餽賮具四大舟送<lb/>
　　至丹陽所過監司帥守將迎如他日予謝以疾而<lb/>
<pb n="KR4d0305_SBCK_005-9a"/>
　　不得免焉入靖靖守洪文惠公之孫倬遇之如<lb/>
　　使客而有加四方之賔友從㳺者日至行理之<lb/>
　　問無虚月也予皆固謝弗聽呉門葉元老識<lb/>
　　度器藻夐出儕類嘗受學于陸伯微具有師法<lb/>
　　所交多天下賢士予因陳正父識之傾蓋如舊<lb/>
　　交一日匹馬數童來自浮光爲予數月留毎旦<lb/>
　　聚友讀書元老從容出一詞率中要㑹談古今<lb/>
　　治亂人物優劣山川險易下至甲兵良窳米粟<lb/>
　　少多之數皆探原索委蓋有志之士也予毎閱<lb/>
　　前史凡䘮人遷客必使守隷防夫極之於其所<lb/>
　　徃至則<graphic n="KR2681" url="https://raw.githubusercontent.com/kanripo/KR-Gaiji/master/images/KR2681.png" mimeType="image/png"/>門掃軌屏去書謁人或追送而逺省<lb/>
<pb n="KR4d0305_SBCK_005-9b"/>
　　焉則史冊必書之爲羙談其在今日不惟不加<lb/>
　　之譴或返以是見稱於時賢見用於當丗嗚呼<lb/>
　　非嘗從事於學志立而气彊者不能辦此非<lb/>
　　祖宗仁厚之積緜丗歷禩愈蓄愈深亦無以致<lb/>
　　此元老將歸省其伯氏乃與共學之士酌酒餞<lb/>
　　行各爲七言古詩一章予爲序所以作云<lb/>
龍摽之南路窮絶峩峩羣峰倚天脅頑雲壓谿鳶跕<lb/>
翅很石橫空馬溝血葉君尺篳度崔㟴朱霞白鶴雲<lb/>
端來蠻邦自昔少此客問此胡爲乎來哉曉䆫共話<lb/>
羲文易千古聖賢心歷歷有時舊習未全忘間倚銀<lb/>
河弄詩筆銀河化作霜霰飛蒼龍移入天之西彭城<lb/>
<pb n="KR4d0305_SBCK_005-10a"/>
風雨撩客夢君起謂我吾其歸牛羊凍卧鴻酸嘶九<lb/>
州愽大君安之人生行止各有時願崇明德慰逺思<lb/>
　　　題東甌王友直尚友堂<lb/>
士恨生丗晚不爲三代民誰知伊傅至孔孟亦學古<lb/>
道嗤時人豈惟三代時堯舜萬古師猶云若稽古不<lb/>
知古爲誰气數有詘信義理無終窮雖居堯舜地常<lb/>
有一簣功嗟哉秦漢後去聖益以乆縱有間代英僅<lb/>
爲時儒首况於隨世就功名甚者諧俗攫寵榮此於<lb/>
聖門直蛙蠛已謂斯世無與朋多知正多懼不知轉<lb/>
矜負亦云知矣恐未然須驗此心之權度有師舜文<lb/>
學周孔有擬管樂明申韓亦有是商鞅亦有趨異端<lb/>
<pb n="KR4d0305_SBCK_005-10b"/>
若言气合即爲善是中更要分明看<lb/>
　　　贈造琴道士劉發雲劉亦解致雷<lb/>
劉師攜琴來自言有術驅雷霆聞之囅然笑人心未<lb/>
動誰爲聲陽居隂位陽行逆日循陽度日數贏必嘗<lb/>
凝聚乃奮擊不有降施誰升騰劉師攜琴來爲我鼓<lb/>
一再行若知雷霆起處起便知音是人心生<lb/>
　　　洪士龍以洪舜俞考功所作竹洲精舎記見問<lb/>
考功記竹洲所業在淇奥謂學與自脩此何取於竹<lb/>
士龍來諗余試請言其目天地之大端松篁受命獨<lb/>
隂陽迭盈虚表裏更見伏厥象肖坎離厥理寓姤復<lb/>
榆杏柞與擅四序所冝木此獨貫四時不受寒暑觸<lb/>
<pb n="KR4d0305_SBCK_005-11a"/>
示人人不察但識霜更緑誰能淇之上興寓三反覆<lb/>
形气玄發明顯微相貫屬嗟余粗知方倚枝看不足<lb/>
安得兩洪君試同煙露宿<lb/>
　　　張永平鎋作亭于渠河之右予請名以觀而<lb/>
　　　　通守江君塤賦古詩二十有二韻㠯落之<lb/>
　　　　用韻和荅<lb/>
渠河有水清且漣弄丸之暇遊其間風輕沙暖鷗忘<lb/>
機天開日烜魚逃筌山中不知歳月改春洲六度聽<lb/>
緜蠻聞人㫺遊不到此岸容山色如有冤永平敎孚<lb/>
訟亦簡爲我卜築河之干臨流興懷嘆不足因思孔<lb/>
聖感逝川豈無日景自北起亦有天運從東旋風霆<lb/>
<pb n="KR4d0305_SBCK_005-11b"/>
流形草木賁星辰垂象郊原寛乾坤坎離更見伏春<lb/>
秋代謝相回環雖將此理醒羣聵更向川上觀㣲瀾<lb/>
存神過化義亹亹行著習察心閒閒子思淵淵逹天<lb/>
德子車混混窮原泉東流不休發吕氏<hi>吕不韋以水泉東流日夜</hi>
<hi>不休爲天道之圖</hi>潺湲逺望悲屈原<hi>九歌荒忽兮逺望觀流水兮潺湲</hi>聖賢<lb/>
分量巳差等後來承誤滋可嘆或嗟季衰勸努力或<lb/>
謂時逝冝遊盤須看龍見水歸壑又識雨降雲蒸山<lb/>
隂陽翕闢夲無閒俗儒但作死生觀河南挺生二程<lb/>
子指示道體鐫冥頑人能於此發深省致知格物兹<lb/>
其端神徂聖伏二千載是心長與江瀰漫文通爲揮<lb/>
五色筆大篇長句垂不刋春風沂泗儼在此居人莫<lb/>
<pb n="KR4d0305_SBCK_005-12a"/>
作渠陽看<lb/>
　　　次韻廬陵劉時見懷<lb/>
夬終伏剥果畜極逢天衢否泰反其類艮止與動俱<lb/>
此道固曉然人情不同趨兩目自安障狂童爲子都<lb/>
覊金絡明月騏驥斾疲駑静觀若有得知非降才殊<lb/>
但傷此道違獨行嘗寡徒解后知我者聊足以自娯<lb/>
重校鶴山先生大全文集卷之五<lb/>
<pb n="KR4d0305_SBCK_005-12b"/>
</p>
<p>
</p>
  </div>
</body>
</text>
</TEI>
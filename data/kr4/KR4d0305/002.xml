<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_002-1a"/>
重校鶴山先生大全文集二<lb/>
古詩<lb/>
　　送周架閣<hi>南</hi>以浙東提幹歸平江<lb/>
共惟仁義心無賢愚聖狂紛紛萬弓箭獨以寸鐡當<lb/>
毫氂有不察居然失其郷察則我固有而失豈眞亡<lb/>
周君海内秀清姿競球琅牛刀十九年猶顧善而藏<lb/>
用世無内外意行獨安詳乃知旦晝物特爲弱者彊<lb/>
許時京塵中解后兩匆忙前日同李郭<hi>近陪西湖之遊</hi>它日盟<lb/>
范張<hi>甞有虎丘之約</hi>豈謂客逢客乃或得相羊此道日寥落此<lb/>
意誰乎章爲人作生活悠悠老扶桑勉哉迪嘉猷歳<lb/>
晚垂令芳我亦從此去後㑹丘之陽<lb/>
<pb n="KR4d0305_SBCK_002-1b"/>
　　題沈氏書堂<lb/>
呉興沈聲甫示我書堂圖枕松被脩竹帶江衿浮屠<lb/>
堂上新牙籖吞天禄石渠出受山水謁入與聖賢俱<lb/>
兒輩紛華恱子獨文字娯是心儻無斁已足光韓畬<lb/>
吾聞學者事窮理以返初爲人祗禽犢鎭𥿄成蠧魚<lb/>
勉哉師友功千載沈氏書<lb/>
　　次韻德先歩月荅所問語<lb/>
三更端正月皎亮直瑶京客問心之體無言對太清<lb/>
夜景湛虚明浩然無與京如今蘇氏婦但指聖人清<lb/>
霽月光湓浦吟風歸洛京逈無纎靄翳千古識眞清<lb/>
　　次德先韻<lb/>
<pb n="KR4d0305_SBCK_002-2a"/>
二氣同一根本體浩兮淵可見川上逝未發心下泉<lb/>
眞機亡停息果剥根長鮮定理亡將迎塵境地自偏<lb/>
形神旣外發何者操其權芸芸萬感通存處元寂然<lb/>
一物一太極不間大小年隨處無虧缺井居而用遷<lb/>
至人配天德知周物之先學者事何事省察於眇綿<lb/>
　　次韻虞永康<hi>剛簡</hi>廬居生芝<lb/>
河南冨貴花人與譜姓氏惟兹三秀者不譜亦名世<lb/>
肖形草木均出處哲人似無然而致之朝<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>何異此<lb/>
廣陵張氏廬厥應繄孝祀新豐李興塋脩柯嫓白紫<lb/>
意誠物皆誠人瑞草亦瑞蕭條羗水瀕五子服䘮禮<lb/>
松壑侑夕悲竹牎湔暁泪根基由内心樸實無甃砌<lb/>
<pb n="KR4d0305_SBCK_002-2b"/>
一朝堊室左五色芝薿薿乃知宇宙間何處非實理<lb/>
誠神本同機應感不失儷充周徧範圍存飬司諸巳<lb/>
是心一息妄目接猶虚僞若曰信禨祥我亦爲祝史<lb/>
　　韓叔冲約客泛舟滄江分韻得落字<hi>落日放船好輕風生浪遲</hi>
炎煒避無所意行出東郭客以聲氣聚舟於樹泉泊<lb/>
江動雲意閒林幽鳥聲樂山川孰流峙鳶魚自飛躍<lb/>
天分隨所適豁然無空闊有客猶謂余底處認眞活<lb/>
<hi>是日坐客有問余以鳶魚及程氏活潑潑地等語</hi>是心無間斷本體自呈豁一笑各<lb/>
㑹心星河挂碧落<lb/>
　　贈僧<hi>祖淳</hi>南游<lb/>
吾少不學佛吾道聞之嘗虚靈一寸心無賢愚聖狂<lb/>
<pb n="KR4d0305_SBCK_002-3a"/>
人惟不自信渺渺歧上羊師今緊㝷覔看是眞有亡<lb/>
如行人貪程如乆客念郷一朝眼發明家山儼成行<lb/>
　　寄李考功<hi>道傳</hi>
虚靈天地心亹亹萬化機幾形有動靜誠盡無顯微<lb/>
人惟不自信稷顔有相違居人憚寒暑遊子行不歸<lb/>
誰知烱然存彼物乃吾知髙人眞畏友聖賢吾師師<lb/>
　　和李致政花石山詩<lb/>
春風挽征衣淑景薦籩實山中之竒觀變態紛襞積<lb/>
或劃然以舒或蒙然以宻或憮如脩眉或突如巨迹<lb/>
或鷙鳥將搏或遊龍借出一目百竒恠隨景發詩癖<lb/>
江山昔豈無萬古閱閒寂而獨陳於今涸我風月筆<lb/>
<pb n="KR4d0305_SBCK_002-3b"/>
<pb n="KR4d0305_SBCK_002-3b"/>
屹然東北隅奠此西南坤昔歳在單閼白日塵沙昏<lb/>
人心不足倚恃此兩長垣舟車之出入筦鑰有司存<lb/>
衘艫下魚復委轡充劒門藪逋乃如此天險何足言<lb/>
况於多蹊隧不逮昔所聞烈烈張睢陽英英顔平原<lb/>
古之善守國人心以爲藩<lb/>
　　題大安軍楊寶謨　旌忠廟<lb/>
范陽一夕<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>皷鳴莽然河朔惟孤城姓名徹聞帝猶<lb/>
謂我乃不識顔眞卿人才所用非所養自昔然矣奚<lb/>
獨神肘閒銀黄挂三組腰間犀玉圍萬釘養癰護疾<lb/>
皆此輩事危先及城郭臣求仁得仁性情正可死無<lb/>
死分義明豈徒一時折羣醜將與萬丗開太平我嘗<lb/>
<pb n="KR4d0305_SBCK_002-4a"/>
辱交於神者寤寐精爽如平生過祠解后日端午昌<lb/>
歜之酒芬兮清要呼湘纍徑同醉母使二子稱獨醒<lb/>
　　出劒門後日履危徑戯集轎兵方言<lb/>
籃輿陟險隘兀兀不停轍主人眩頭目僕夫困唇舌<lb/>
前疑樹梢拂後慮崖石攃方呼左畔蹺復呌右竿捺<lb/>
避礙牢挂肘衝泥輕下脚或荆棘兠挂或屋簷拐抹<lb/>
或踏髙直上或照下穩踏斯須有不審僨輿在目睫<lb/>
深淵固可畏平地尤險絶作詩告僕夫審諸秋毫末<lb/>
識察旣暁然力行謹無忽<lb/>
　　　過大安軍黒水阻漲憩崇道觀以需漲落乃濟<lb/>
川遊不停息雨集有滿除卓哉鄹魯叟即兹驗功夫<lb/>
<pb n="KR4d0305_SBCK_002-4b"/>
　　　寄題王才臣南山隱居六首<lb/>
　　　莊敬日強齋<lb/>
天以行故健火以宿故壯卓哉主一翁挈我洙泗上<lb/>
　　　格齋<lb/>
水非石之鑽索非木之鋸一日復一日㑹有豁時處<lb/>
　　　南谷<lb/>
我行半天下夢不到南谷健讀諸老詩劃見眞面目<lb/>
　　　竹亭<lb/>
西山抱孤㓗淇水凝寒緑古來長安道多少閒草木<lb/>
　　　松庵<lb/>
受命獨也正巋然十八公人獨匪正命胡然不如松<lb/>
<pb n="KR4d0305_SBCK_002-5a"/>
　　　腴亭<lb/>
膏雨炯晨沭和風照春睡誰與驗其機蔡軒一腴字<lb/>
　　　謝安大使<hi>丙</hi>見遺白玉環<lb/>
寶刀切寒玉解作環無端連蜷<hi>出楚詞長曲貌</hi>虹貫日晶潤晴生煙<lb/>
帝省岷嶓下冠珮人閒閒廼飭坤之靈效貢窮山淵<lb/>
不以他物效以是期公還維公倡悳意地寶弗敢刓<lb/>
玉汝不汝瑕來墮玻江前因思取予義僑也辤韓宣<lb/>
落落竟弗合而此微求旃服之報安所我無青琅玕<lb/>
圭復以爲謝不踐如斯環<lb/>
　　送二兄三兄赴廷對<lb/>
吾家令兄弟異氏而同氣雅知義利分不作温飽計<lb/>
<pb n="KR4d0305_SBCK_002-5b"/>
天子龍飛春了翁對軒陛柄臣方擅朝黨論如鼎沸<lb/>
軋軋不能休一揮三千字植洽貴和平用人戒偏陂<lb/>
天子擢第一期以風有位㝷寘之三人仍詔恩禮視<lb/>
後此者三年東瞻復聮第天子方諒闇有言不得試<lb/>
歳行在恊洽文翁陳讜議惟知守家學寕顧觸時忌<lb/>
雖不第甲乙自謂儻無愧古人爲巳學何有於冨貴<lb/>
窮則獨善身仕將以行義兩兄西南彦九牧將倒指<lb/>
平生剛直胷母以科舉累矧逢主聽寛寕復懷顧畏<lb/>
厥今果何事請略陳一二内無王文正誰與理家事<lb/>
外無韓忠獻誰與飭戎備熒惑守羽林震雷詫冬瑞<lb/>
天象巳云然人事猶爾耳劈析爲上言卓哉朝陽喙<lb/>
<pb n="KR4d0305_SBCK_002-6a"/>
却攜令名歸爲親一啓齒<lb/>
　　　次韻虞果州<hi>剛簡</hi>泛雪<lb/>
黄雲靉靆風雪天欲之霸橋㝷浪僊爐中榾柮縶寒<lb/>
客縱欲焼愁能得然撥交嚼句不忍吐竟日南望雙<lb/>
眸穿誰知詩來亦念我字與六出爭明蠲美人美人<lb/>
呼不來昭華吹怨樓西偏况有山頭月爲友觸撥煙<lb/>
痼撩詩顚豈無詠絮謝家集亦有閉户袁安眠未如<lb/>
山中之至樂白玉世界天相連朝看夜聽兩竒絶靴<lb/>
霜爐雪知誰賢褰裳急理剡溪棹明月巳旁羗江還<lb/>
羌江白雲遶親舎北山夜雨鳴清川丗間眞樂不易<lb/>
道此以意㑹非言傳惜哉徃日不可再江頭望君如<lb/>
<pb n="KR4d0305_SBCK_002-6b"/>
望年研凘筆凍不成報夢中書劄來翩翩<lb/>
　　約眉之寓公飲郡圃梅下分韻得動字<lb/>
窮隂彫殘年小雨雜寒凍野逈山色枯木落天宇空<lb/>
殷勤玉雪友歳歳管賔送孤標耿黄昏清豔横螮蝀<lb/>
從渠忌皎㓗孱顔立孤聳半年簿書塵閒殺果下鞚<lb/>
林端劃見之撩我潑春甕芳菲惱不徹喜與良友共<lb/>
花光留夕隂鳥語嘠清哢羣芳去無蹤生意正坌涌<lb/>
因懷武陵日歳上西湖冡粲粲萬玉妃蕭蕭守翁仲<lb/>
誰知落天涯惠然復我從暗香踈影句爲我作詩供<lb/>
心事炯如霜客遊恍成夢歳窮萬物息誰此役羣動<lb/>
㑹取春風心處處得日用<lb/>
<pb n="KR4d0305_SBCK_002-7a"/>
　　　虞知府<hi>剛簡</hi>生日<lb/>
皇天覆后土藐然吾一身職職萬同宇何所非吾仁<lb/>
人惟不自信私意横紛綸君侯覽厥𥘉渾渾川無津<lb/>
百家之精粹六藝之芳醇挹之未厭斁欲以警此民<lb/>
天機行日月大戒明君臣一源顯微貫萬象曉晦新<lb/>
焉知我爲我聊以人治人胡然閟厥施膏澤猶其屯<lb/>
意將楙所養切磋及兹辰余也峩眉隂君兮滄江濵<lb/>
生生共兹意不隔江山春懷哉寜無車有繫未可巾<lb/>
　　　王緫領<hi>鉛</hi>生日<lb/>
古來五大不在邊國家長慮𥘉解絃西南計臣授鈇<lb/>
鉞獨以一手擎半天三邊將士趨節制百城吏民服<lb/>
<pb n="KR4d0305_SBCK_002-7b"/>
威惠載宣寛詔問無恙扶蔾徃聽翁顔喜我圗爾土<lb/>
居未怡室家僅葺風雨欺波濤沄沄逐風靡山色澹<lb/>
澹憂陵夷機空絡緯那可織徽穿虎豹疇能識秦門<lb/>
夕燧雖平安燕帳秋弓未休息翁顔且喜舊觀還尚<lb/>
恐丗事愁無端祝公爲民乆逺慮憂顧期使西南寛<lb/>
羙官厚禄等閒耳得君得時不昜然君不見富公在<lb/>
青州多於中令廿四年<lb/>
　　重陽前一日約寓公飲于新開湖之西港有<lb/>
　　　歌詞者其亂曰㑹與州人飲公遺愛一江<lb/>
　　　　醇酎遂以此分韻賦詩某得一字<lb/>
吾州逺景樓爲天下第一下有千尺湖長虹倚斜日<lb/>
<pb n="KR4d0305_SBCK_002-8a"/>
煙雲紛蔽虧草樹互蒙宻人旣位通顯湖猶困遺逸<lb/>
一叚雲錦機割截不成疋我來劃見之慨然爲拈出<lb/>
凹者豁以舒凸者䟽而溢乃取半山句以榜湖隂室<lb/>
晨舟亂平渺日晏未云畢客喜以問余幻成子何術<lb/>
余非襲而致彼有是良質牛山木嘗羙茅徑人自窒<lb/>
一笑各會心凉風送蕭瑟<lb/>
　　次韻李參政<hi>壁</hi>湖上雜詠録寄龍鶴墳廬<lb/>
龍鶴在吾西昔年班荆處乃今五斗米縶之不得去<lb/>
冬夜那何晨斜河耿髙樹<lb/>
木落天宇空野逈江水碧誰歟驅四運昨夕復今夕<lb/>
君看瀛海内壽考匪金石<lb/>
<pb n="KR4d0305_SBCK_002-8b"/>
聖死微言湮千載迷津涯浮驂徧八極日暮猶伊鵶<lb/>
大道如掌平人苦不識家<lb/>
南山髙崔嵬草樹蔚喬林雲横日曀曀蟬鳴谷隂隂<lb/>
戞然丹鳯咮爲我作好音<hi>時聞真景元直前奏事</hi>
西山有佳人慣踏山下路晨吟澤畔雲午睡巖前雨<lb/>
莫使兒輩覺奪我林壑趣<lb/>
仲尼趨聘召季路奚不懌分量固爾殊何傷於遍歷<lb/>
自揣或未能莫如只堅白<lb/>
皇天平四時先春而後秋寒威奪仁氣慘慘紛百憂<lb/>
康丗非我長自許以一丘<lb/>
古人爲巳學不以遇不遇學問思辨行止定静安慮<lb/>
<pb n="KR4d0305_SBCK_002-9a"/>
次序固曉然人情苦傷遽<lb/>
百年狐兎窟汙我黄河流槃槃帝王州僅與甌脫侔<lb/>
秋風壯夫淚禾黍莽平疇<lb/>
江左憂佛狸荆州忌老瞞旣虞薪下火又恥泥中蟠<lb/>
不虞復不恥志士寜無嘆<lb/>
大亨惟同人小知僅私巳皇皇萬井封耽耽百重陛<lb/>
爾痾寔余恫湏知本同體<lb/>
南園鼎盛時紛紛車馬跡須臾風景異樹老春寂歷<lb/>
盛衰那可常此理最明白<lb/>
丗有傀儡棚帳幙深遮圍衣冠巧裝飾觀者迷是非<lb/>
自謂眞好手不知若爲歸<lb/>
<pb n="KR4d0305_SBCK_002-9b"/>
　　續和李參政<hi>壁</hi>湖上雜詠<lb/>
隂陽互推移氣數有信屈澗松發貞姿庭梅睟生色<lb/>
雖無桃李容桓桓保終吉<lb/>
氣力與運頽十歩九蹉跌聞有用我者掩耳忽不恱<lb/>
吾非嵇康徒道逺未能渉<lb/>
虚靈一寸心攻者十七八炯然無常存精粗皆著察<lb/>
衛丘騋牝蕃魯囿牛羊茁<lb/>
古之求仁者信道不蘄獲顔生何所樂寜蹈饑寒厄<lb/>
能知四勿功六根本非賊<lb/>
嚴君閑有家冨之以其道幾年困外禦嚢空甑復倒<lb/>
家人良自勉歳晏願相保<lb/>
<pb n="KR4d0305_SBCK_002-10a"/>
晉當胡運衰厲丗先黜陟當時望塵友有識所憤疾<lb/>
云何祖士稚不似劉越石<lb/>
人心不可欺好好而惡惡利欲怵迫之本心月以落<lb/>
所以古之人憂在晉其角<lb/>
　　　西郊訪梅約李提刑<hi>
                        <graphic n="KR1546" url="https://raw.githubusercontent.com/kanripo/KR-Gaiji/master/images/KR1546.png" mimeType="image/png"/>
                    </hi>李參政<hi>壁</hi>八客分韻<lb/>
　　　　得爾字<lb/>
荒煙散牛羊落日下城市天寒萬木脫歳晏羣動弭<lb/>
西郊有孤芳獨喚春事起幽光耿參月清豔明野水<lb/>
欲開未開時似語不語意或疑春較遲的皪尚霜蘂<lb/>
誰知春風心渾在阿堵裏洞霄逍遥公九隴花月使<lb/>
領客居上頭蹇予亦婪尾頗懷去年遊歳月如許駛<lb/>
<pb n="KR4d0305_SBCK_002-10b"/>
悠悠竟何成揔𬒳物化使索酒浮大觥歌商曵窮履<lb/>
眞意浩無窮作詩聊復爾<lb/>
　　梁運判<hi>綸</hi>生日<lb/>
有歌不必歌呉趨有舞不用陳巴渝試聽天下紫雲<lb/>
曲着意自與人間殊益州刺史梁大夫髙冠長珮鳴<lb/>
清都秋原方集迎車雉春風欲送升平烏却思忠獻<lb/>
海棠處少日曾此扶親輿問天乞英簜叶氣爲先驅<lb/>
有酒皆郎清有書皆父腴人逢善旦稱吉祝六引三<lb/>
調何虚邪勿言商聲苦太勁爲國綱紀正要渠厥今<lb/>
事勢將何如鄰家盗起翁無襦乗風縱燎未渠巳我<lb/>
薪未徙屋未塗天之生賢端有意平治况是公規摹<lb/>
<pb n="KR4d0305_SBCK_002-11a"/>
儘將吉德爲壽本扶桑自昔無榮枯<lb/>
　　貽廬陵術士馮椿<lb/>
月宿南斗韓愈生歳在巳辰鄭元死二人言命是邪<lb/>
非我欲質疑於孟子<lb/>
　　　浣花即席<lb/>
輕颸濯袢暑清與耳目謀江山新容熊眞意爛不収<lb/>
榜人以戒余將事東郊游川后且靜波馮夷亦安流<lb/>
聮鑣載羣彦駢筵駕方舟月中亂平渺髙舂尚夷猶<lb/>
俯瞰大江橫仰看蒼雲浮滔滔去不息亹亹生無休<lb/>
俯仰三太息發我心悠悠未省昔之人曾有此樂不<lb/>
團團轉蘭枻突見龍棹頭開然兩敵國蒿矢迅不留<lb/>
<pb n="KR4d0305_SBCK_002-11b"/>
所爭何爲者對面如仇讎少須遊人散天暝風泠颼<lb/>
清興浩無極洗醆更勸酬<lb/>
　　再和浣花韻呈李彭州<hi>
                        <graphic n="KR1546" url="https://raw.githubusercontent.com/kanripo/KR-Gaiji/master/images/KR1546.png" mimeType="image/png"/>
                    </hi>李參政<hi>壁</hi>
辴然一開口天也非人謀江山自舊管風景仍新収<lb/>
一門令兄弟而我從之遊衛玠珠玉側李膺神僊舟<lb/>
主賔有良晤兄弟無相猶雨餘白日靜江逺青天浮<lb/>
相彼宇宙廣覺我心休休丗傳浣溪女聲跡疑謬悠<lb/>
靈均亦巳逺英烈今在不又懷唐拾遺泯然哀江頭<lb/>
陵谷幾變遷屈孟獨長留於此本何負而以德爲讎<lb/>
因時慨前哲坐乆風飂颼良㑹惜難再作詩以相酬<lb/>
<pb n="KR4d0305_SBCK_002-12a"/>
</p>
<p>
重校鶴山先生大全文集二<lb/>
</p>
<p>
</p>
  </div>
</body>
</text>
</TEI>
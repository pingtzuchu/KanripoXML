<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_026-1a"/>
重校鶴山先生大全文集二十六<lb/>
　督府奏陳<lb/>
　　　辤免除端明殿學士同僉書樞密院事督視<lb/>
　　　　京湖軍馬奏狀<hi>十一月三日</hi>
臣今月陸日恭凖御筆特降中使宣押赴院治事<lb/>
者臣歘𬒳寵靈退深震懼伏念臣猥由寒逺早玷清<lb/>
華技之投裔之餘付以守藩之寄旣云忝冒忽誤招<lb/>
延翰苑容臺經帷史觀巳自慚於纍印人亦訝於條<lb/>
冰無一可稱負六冝去雖冒再三之童瀆未殫萬一<lb/>
之愚衷敢意殊知特頒親擢俾與議樞庭之末復假<lb/>
名祕殿之隆錫天寵於師中董戎昭於江上雖仰窺<lb/>
<pb n="KR4d0305_SBCK_026-1b"/>
睿斷浸潤之譛不行然俯揆庸才軍旅之事未學矧<lb/>
是危難而受任加之兄弟之孔懷事㑹搶攘蓋未知<lb/>
其終極心神貿亂恐難責以驅馳使冒昧而直前必<lb/>
顛隮之未免伏望　皇帝陛下収囬成命改卑真賢<lb/>
念臣今日之辭難猶勝異時之誤事於止而知止旣<lb/>
屢貢於丹衷有能有不能願曲垂於皇鑒所有恩<lb/>
命未敢祗受<lb/>
　　　再辤免端明殿學士同僉書樞宻院事督視<lb/>
　　　　京湖軍馬表<lb/>
退守祠庭本求安於踈拙進陪宥府乃受任於艱危<lb/>
祈免得遷以榮爲懼伏念臣狷而寡與愚不適時旣<lb/>
<pb n="KR4d0305_SBCK_026-2a"/>
謬長於六聮又叨榮於三組由用臣之太驟致公論<lb/>
之不容蚤夜思惟莫若奉身而退風雷鼓動敢期錫<lb/>
命之加重念臣蒙恩忝備於列卿居位又幾於數月<lb/>
竭其𥙷報固嘗累牘之奏陳見諸施行曾蔑一言之<lb/>
聽用矧又逖違於君父遽令董視於師戎以言語侍<lb/>
從之臣親近猶難於感悟若錢糓甲兵之問號呼益<lb/>
逺於聽聞縱自今勉徇其請求恐在外終成於扞格<lb/>
居然冒受悔亦奚追伏望皇帝陛下母拘反汙之<lb/>
嫌俯察田衷之<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>宥其方命卑以眞祠旣明且哲以<lb/>
保其身敢作全生之計陳力就列不能者止庶幾愚<lb/>
分之安<lb/>
<pb n="KR4d0305_SBCK_026-2b"/>
　　　三辤免僉樞督視奏劄<lb/>
臣比以家國之憂熏心俯揆短才仰窺時意乞奉<lb/>
祠者三辤恩命者再半月于兹闔門待命而陛下<lb/>
屢頒不允之詔且臨遣詔使趣令視事又申頒荅<lb/>
誨斷絶來章威命所臨何敢瀆陳然而臣子之於君<lb/>
父寧其有犯母欺母隱蓋今日先事而言不過干方<lb/>
命之譴取辭難之譏其罪止於一身其或闇於知㡬<lb/>
昧於料事勇往冒進或有脫誤禍及國家臣雖身<lb/>
蹈艱危無益於事臣竄靖七年居蜀三載權臣之壞<lb/>
亂天下不及救也　陛下之親攬萬機不及與也改<lb/>
元半載始叨命召親政二年獲忝近臣則内患外禍<lb/>
<pb n="KR4d0305_SBCK_026-3a"/>
巳潰裂四出矣然猶諫不行言不聽一旦四方有敗<lb/>
臣不及知忽𬒳風雷之令抜臣於再三忱請屢卻弗<lb/>
已之餘授臣以三四大臣却立不顧之地臣感激兩<lb/>
朝知遇猶不敢固辭復自惟念今聞命已數日若繩<lb/>
以　御筆趣發之期則來日正當上道今且以至微<lb/>
者言之府史胥徒無一可使文書行移率自爲之雖<lb/>
欲從宻院差撥茫不知其人數日間欲遣人至外郡<lb/>
與欲辟之官屬先定去就尚無一人可遣蓋不惟人<lb/>
情觀望辭避不前亦由踈逺之人驟登朝列旣未獲<lb/>
乎上則安能以見信於人是瑣瑣者猶如此况其大<lb/>
者臣十年之閒殆與世絶仕於中外者率不相識所<lb/>
<pb n="KR4d0305_SBCK_026-3b"/>
辟之官以其資淺望輕不肯樂就所御之將士皆是<lb/>
烏合又必以其非素拊循動多扞挌古之有天下者<lb/>
儲才以擬緩急之用今儲者不用用者不儲使無政<lb/>
塗一日之素而遽責之以上流一靣之寄事勢巳迫<lb/>
道路巳梗襄安隨棗之間㓂戎𬒳野異時江陵有城<lb/>
池可守有戎器可恃有三海可以限隔臣頃過其境<lb/>
無一可用德安之城陳規所築百年間賊不能攻今<lb/>
旣爲叛兵所乗則鄂之距賊不過數程之近或又應<lb/>
城道梗則襄鄂不復相通夫以　朝廷踈棄之人而<lb/>
驟當江漢艱危之衝縱臣不能度徳量力冒昧而前<lb/>
其如宗社生靈何臣不欲盡言者蓋辭難避事猶是<lb/>
<pb n="KR4d0305_SBCK_026-4a"/>
一說脫又咎臣以怨望議臣以畏怯則臣益不能以<lb/>
自明是用盡瀝肺腸控告君父欲乞　皇帝陛下察<lb/>
臣之愚非出具文速爲収回執政恩命檢照累牘賜<lb/>
臣骸骨俾歸田里仍於見任宰執中別加遴選庶資<lb/>
平日講明之素舉辟僚吏綏御將士奔走吏卒無不<lb/>
如意不勝宗社生靈之幸<lb/>
　　　辤免同提舉編修經武要略奏狀<lb/>
臣今月十一日準省劄備奉聖㫖差臣兼同提舉<lb/>
編修經武要略者臣猥以謭材遽叨隆眷陞華書殿<lb/>
與議樞庭旣視數於政涂復董師於江滸𬒳榮過甚<lb/>
揣分蔑如况又申頒綸詔之丁寧參掌玉鈐之㑹䅘<lb/>
<pb n="KR4d0305_SBCK_026-4b"/>
方此究心於奬率疇能效職於編摩冒昧居之僥踰<lb/>
甚矣欲望　皇帝陛下察其非具文之請念其非經<lb/>
武之才特返誤恩母拘近比所有成命未敢祗受<lb/>
　　　辤免督視軍馬乞以參賛軍事從丞相行奏<lb/>
　　　　劄<hi>十一月二十四日</hi>
臣生長西南至愚極陋陛下不忍終棄拔之逺屏<lb/>
之餘付之藩翰寘之周行以親政招延之士言之臣<lb/>
最爲末至而躐居衆俊之右果以超踰過分嘖有煩<lb/>
言臣累䟽求歸未蒙俞允陛下憂顧上流俾臣以<lb/>
宥府視師自漢魏以來督府之任乃將相之雄權其<lb/>
後始有督視之名猶以執政之乆次者爲之未有拔<lb/>
<pb n="KR4d0305_SBCK_026-5a"/>
自從臣驟當事任者蓋以盡護諸將得專閫外之事<lb/>
其任至重而不輕也今臣乃以歷代所無之故事一<lb/>
旦自權尚書爲之令下之日人謂創見臣自三䟽匃<lb/>
祠之後控辤新命又至再三　陛下申遣詔使促臣<lb/>
隨班奏事靣諭丁寕臣竊念主憂臣辱義不得辭跼<lb/>
蹐受命退而差辟官吏條列事目調遣將士凡所以<lb/>
爲速發之計者靡微不周不惟臣子體國之至情<lb/>
亦所以避讒逺謗庶幾無間可入也然而所辟之官<lb/>
始擬某某皆不屑就以至某某諸人亦無一肯就者<lb/>
今僅餘二三人如某某相與隨冝行事而元僚無人<lb/>
議幕機幹以下尚多闕貟至於統帥偏禆之任亦豈<lb/>
<pb n="KR4d0305_SBCK_026-5b"/>
容緩而用一人焉則曰殿司人之所忌也謀一將焉<lb/>
則曰帥臣之所不樂也此皆託辭以避事臣尚慮留<lb/>
令太乆亟僦民居以爲幕府而力驅刑刼僅得宻院<lb/>
數吏奉行文書餘皆散漫不合頗費収拾臣嘗燕居<lb/>
深念乆而不得其說或有過臣言曰爾何暗之甚也<lb/>
師之坤曰在師中吉承天寵也九二以一陽居五隂<lb/>
此爲專屬閫外之象故必有天寵以假借之然後事<lb/>
權可一苟不得乎上則人誰信之故無人乎宣王<lb/>
之側則不能用吉甫無人乎繆公之側則不能安子<lb/>
思是故有吕夷簡而後范仲淹得以宣威陜服有趙<lb/>
鼎而後張浚得以督師諸路今爾獨荷陛下之知<lb/>
<pb n="KR4d0305_SBCK_026-6a"/>
而素無左右之助爾立朝數月所請之事無一施行<lb/>
受命半月朝令夕改無所稟承則自今一逺君門誰<lb/>
實主之臣麾之使去曰安得斯言之陋也幸遭遇<lb/>
明主得效尺寸於戎行敢有它詞或又曰爾知所以<lb/>
來乎陛下親政之始中外臣民封章奏䟽咸欲召<lb/>
臣德秀臣了翁而宰執一詞以爲不可陛下以二<lb/>
臣終不可忘也排羣議而用之　陛下之聖明孰不<lb/>
傾聳德秀旣至宰臣終不肯與之共政其後雖隆以<lb/>
虚名而不及於用今爾也幸而無疾又幸知幾之早<lb/>
而求去之勇也宰執無以中之則出風雷之令使之<lb/>
不及掩耳夫漢髙帝召拜韓信付以軍旅之事而肅<lb/>
<pb n="KR4d0305_SBCK_026-6b"/>
何謂其如召小兒故齋戒設壇而後敢遣今並命二<lb/>
人而一人不及前知雖假之恩寵以耀羣聽實壓之<lb/>
事任以杜免章故度越典常一日而再命是乃託此<lb/>
以逐爾也而爾不之覺乎臣曰此出於聖斷而宰<lb/>
執焉得與聞或又曰縱出於陛下之獨斷而不能<lb/>
無可疑者爾甞言八失尚存謂如故臣專忌之類而<lb/>
宰執不爲之改也爾嘗言四不可恃謂北軍和好之<lb/>
等而宰執不爲之動也以至重江陵復舊屯守故疆<lb/>
等事言之數矣而誰實是之今不幸言而中狄變作<lb/>
於外人情摇於内荆襄一面上而金房均光下而隨<lb/>
棗安信事勢日熾然後急而求爾異時師行日三十<lb/>
<pb n="KR4d0305_SBCK_026-7a"/>
里今以三千里之逺若使速行可五十里加以㳂途<lb/>
應酬軍務亦兩月餘而後至至則春半矣爾必有逗<lb/>
遛之罪異時督府非千萬緡不行今楮輕物貴之時<lb/>
而所給實數僅三百萬則不及異時百五十萬之用<lb/>
金僅得異時十之一銀僅及異時四之一只以湖廣<lb/>
緫所供億之數言之約有二十萬人若人給十千則<lb/>
二百萬緡矣倍之則又四百萬緡矣而制領將佐在<lb/>
外今支給之數僅供一犒而㳂途與住府之費不與<lb/>
焉爾必有乏興之罪異時督府應諸路之調遣如葉<lb/>
義問遣虞允文趣李顯忠交軍允文齎金銀楮幣告<lb/>
牒以行故得以便冝糾合將士乗機勦敵今爾有餘<lb/>
<pb n="KR4d0305_SBCK_026-7b"/>
力可以給遣行之官吏乎異時張浚董師川陜使趙<lb/>
開措置財用一歲之財可計者糧一百六十餘萬石<lb/>
而對糴居其半錢三千餘萬緡而鹽酒稅亦半之蓋<lb/>
是時藏之民者猶有餘力也今爾之爲錢糧官者數<lb/>
百萬緡一犒而盡當此公私赤立之時所餘用度將<lb/>
於何取之夫士修之於家而壞之於天子之庭今宰<lb/>
執不得沮爾於去歳而壞爾於今日也昔顔眞卿之<lb/>
出使舉朝爲之失色韓愈之宣諭穆宗爲之悔惜至<lb/>
近世冨弼之出疆亦以執政不恱因事罪之耳今國<lb/>
人皆知爾之不得乎上無應於内故不爾從而尚可<lb/>
行乎臣思之累日方悟其說然猶不欲以仰瀆天<lb/>
<pb n="KR4d0305_SBCK_026-8a"/>
聽毎朝奏事靣承聖訓猶不敢固辭今以人情落<lb/>
落作之不應招之不來孑然孤蹤塊守陋屋而憂厲<lb/>
熏其内程期迫於外深念臣之事君寧其觸犯以取<lb/>
忤不可欺隱而茍從臣伏見數日以來左相慨然請<lb/>
行而右相亦欲身任其事蓋兹事當用親信乆任之<lb/>
宰相不當用䟽逺驟進之書生而况二相服在太寮<lb/>
多歷年所凡今專閫之臣下逮將士皆其親所識抜<lb/>
斡旋運掉如身使臂氣勢聮屬靡不如意豈可與一<lb/>
旦驟升無所援助者同日而語陛下若從其請則<lb/>
事體增重人心胥奮或不欲強其行則其次又有樞<lb/>
府二臣翺翔要近之日乆究諳國事閱習人才亦豈<lb/>
<pb n="KR4d0305_SBCK_026-8b"/>
不可與兹選而必欲委其事於臣使其㝠行而不知<lb/>
退則不惟使宰相蒙擠排士類之譏亦使臣受不自<lb/>
揆度之謗也臣又見侍御史李鳴復謂臣失之太輕<lb/>
將有不審之失有乖誤之憂又謂旣有制帥奚以督<lb/>
視爲局面旣新舊弊如故奚以督視爲其言極爲諄<lb/>
切是雖出於忿激之私其實知臣之病莫過於此論<lb/>
督府之不當建莫切於此臣旣不爲時論所容今又<lb/>
𬒳命半月舉辟而不見從申請而不即應益得以資<lb/>
䜛惎者之口遲遲數日必遭口語或幸而得出都門<lb/>
則决無吕趙諸臣之應乎内陛下雖欲保全而亦<lb/>
不能矣進退遲速皆是獲戾獲戾不足恤也寜不誤<lb/>
<pb n="KR4d0305_SBCK_026-9a"/>
國事乎夫古之受任者上下交孚表裏相應然後威<lb/>
稜氣熖有以號召奔走何事之不可爲今焉以一人<lb/>
之深知而宰執公卿以下無一主之臣固知任重力<lb/>
微有孤隆委然猶勉自鞭䇿冀效微勞以報上恩<lb/>
而未出都門人情物議巳紛紛如此况又有攻者之<lb/>
曰臣太輕不審曰奚以督視爲斯言流播固不待督<lb/>
府有所設施内而統部外而夷狄盗賊皆巳知督府<lb/>
之不足恃縱臣不自揆度其爲無益而有害也明矣<lb/>
欲望　皇帝陛下矜臣孤逺之蹤多忤寡與淺輕之<lb/>
才動輙得謗速爲檢㑹累牘早從罷免遵照紹興隆<lb/>
興典故別選宰臣以當其任如以臣爲避事則臣乞<lb/>
<pb n="KR4d0305_SBCK_026-9b"/>
仍守舊官以參賛軍事從行伏乞睿旨即賜處分<lb/>
臣惟是方命之譴謹巳闔門席藁恭俟嚴誅<lb/>
　　　　　貼黃<lb/>
　臣恰又見信陽軍今月二十四日申狀德安叛賊<lb/>
　巳引虜騎到城下德安距鄂州不數日可到而督<lb/>
　府至鄂乃在七十日後深恐逺水不救近火是徒<lb/>
　以督府之虗名有稽招捕之實務臣旬日前巳給<lb/>
　榜劄付王旻孟珙開諭叛兵常進等誘以賞格曉<lb/>
　以禍福又作趙范書併劄何元壽使之隨冝措置<lb/>
　昨又劄黃伯固令權參賛軍事以督府議事㕔一<lb/>
　靣行事措置守禦皆從軍逓發行約七日可到庶<lb/>
<pb n="KR4d0305_SBCK_026-10a"/>
　幾可以及時濟事今臣尚留闕下縱使朝廷速<lb/>
　辦指日可行亦是來年二月方到决是無益於事<lb/>
　臣旣闔門待命今已一面截日住行書押宻院督<lb/>
　府文字聽候罷免旨揮欲乞睿旨宣諭別議施行<lb/>
　　　　又貼黃<lb/>
　臣竊惟陛下假臣恩寵以重事任今臣旣辭事<lb/>
　任則一時所假之恩寵合行収寢竊見先帝時<lb/>
　曹彦約除寶謨閣待制四川制置使彦約辭行改<lb/>
　知福州彦約以辭制置而受待制於義不安於是<lb/>
　改集英殿修撰知潭州蓋人臣辭受之義固當如<lb/>
　此而朝廷一予一奪亦不可以不明臣今旣巳<lb/>
<pb n="KR4d0305_SBCK_026-10b"/>
　控辭視師之役所有執政恩數難以冒受巳一面<lb/>
　將元𬒳受省劄繳納尚書省伏乞睿旨速賜収<lb/>
　回施行臣又照得今來未受告命則猶侍從之臣<lb/>
　更不敢倣執政例至門外待命見留寓舎聽候回<lb/>
　降伏乞睿照<lb/>
　　　先事奏陳三事<hi>十一月二十五日</hi>
臣誤蒙推擇董師上游威命所臨進退維谷雖王事<lb/>
有嚴義不敢辤然有當先事奏陳者謹具下項<lb/>
　一照對自中都而趨荆鄂約二千七百八十里窮<lb/>
　　　日之力行五十里約兩月可至輜重遲緩又<lb/>
　　　須兩月以上若舟行則三閱月亦未可知蓋<lb/>
<pb n="KR4d0305_SBCK_026-11a"/>
　　　陸行則日程有限行役勞苦兼有雨雪之淹<lb/>
　　　舟行則遡流而前歩歩牽挽兼有風濤之患<lb/>
　　　今晝夜趣辦約須月𥘉方可啓行勢非二月<lb/>
　　　𥘉不至若毎州犒軍兊㑹非一日不辦又破<lb/>
　　　十日萬一事勢驟急心雖欲馳身不可到則<lb/>
　　　旁觀者必有濡緩避事之譏當此之時枉受<lb/>
　　　譴責更合取自　聖裁<lb/>
　一今聞德安叛卒牽引北㓂散在安陸以至黃陂<lb/>
　　　臣雖先巳給長榜發公劄下都統王旻俾之<lb/>
　　　開諭又設賞格速其歸降猶未見囬報今猖<lb/>
　　　獗未巳萬一道梗不可進前若所至逗遛必<lb/>
<pb n="KR4d0305_SBCK_026-11b"/>
　　　誤國事若以烏合之卒數百人當不測之冦<lb/>
　　　臣雖不敢愛身必至損威辱國或前或却不<lb/>
　　　得不豫以聞奏更合取自　聖裁<lb/>
　一臣今所管係是荆襄地分於江淮地分非所干<lb/>
　　　與而舟行道過京口金陵池陽九江黄州彼<lb/>
　　能非荆襄所隷而守將必遣兵出迎臣止是<lb/>
　　　量其出接之人斟酌支犒其在寨者不該支<lb/>
　　　犒若在處同所管地分闔營厚犒添此一項<lb/>
　　　則用度愈廣更乞睿㫖令　朝廷於今來<lb/>
　　　五百萬緡外添貼支降<lb/>
　　再辤執政恩數乞以參賛軍事從丞相行奏劄<lb/>
<pb n="KR4d0305_SBCK_026-12a"/>
<hi>十一月二十七日</hi>
臣昨具乞骸之奏未蒙俞允仍賜緘還加以召入禁<lb/>
廷申頒誨敕天顔和說聖訓丁寧臣感激恩私<lb/>
罙深戰懼重念臣自辭不獲命固欲捐軀報國凡所<lb/>
區畫夜以繼日細大畢舉惟是廟堂志意之不孚臺<lb/>
諌議論之可畏兵財調度之不應求諸事冝無一而<lb/>
可故賔僚退怯無一肯從儻使冒昧而前必是誤國<lb/>
敗事是以空歷愚衷具陳前牘所冀陛下俯回淵<lb/>
聽改命大臣庶幾事權益尊體統歸一臣蓋爲社禝<lb/>
謀非爲一身計也而天髙聽邈未亮血誠重念臣夙<lb/>
以戇愚自開禧寶慶連任大臣今傷弓之餘寧不知<lb/>
<pb n="KR4d0305_SBCK_026-12b"/>
創然而言出諸口者<graphic n="KR2876" url="https://raw.githubusercontent.com/kanripo/KR-Gaiji/master/images/KR2876.png" mimeType="image/png"/>馬不及追事决於心者萬牛<lb/>
莫能挽臣前日狂瞽之言旣出則自今忿疾者必益<lb/>
衆雖欲勿去勢所不容若陛下未加誅戮委曲處<lb/>
分猶使之強顔朝列則是臣辭避事任貪戀誤恩舎<lb/>
危即安辭難就易不惟公論之所不可　陛下亦安<lb/>
用此頑頓無恥之人也况臣粗知事君之義於此多<lb/>
故之時豈不欲見危致命𥙷報萬分實以如前所陳<lb/>
抵牾牽掣咫尺天威猶難感悟一辤軒陛誰其念之<lb/>
或　陛下必欲責臣俾效命于顔行則臣乞以從官<lb/>
參賛軍事斷不敢辭所有先來執政恩數禮物等巳<lb/>
具申尚書省繳回併乞睿㫖速賜収寢<lb/>
<pb n="KR4d0305_SBCK_026-13a"/>
　　三辤乞以從官參贊軍事從丞相行奏劄<hi>十一月二十八日</hi>
臣輙犯天誅洊有陳𫐠比於三乞祠三控免之後又<lb/>
嘗兩具奏篇未䝉允俞進退維谷臣之前牘大約以<lb/>
上下不孚中外無應深恐抵牾牽掣事功不成今再<lb/>
三惟念猶有未盡陳者敢極言之夫事必有終始勢<lb/>
必有緩急知所先後然后可以因變制冝伏自陛<lb/>
下躬攬萬機圖任舊人今兩丞相實居百僚之右不<lb/>
惟十數年間政事之本末人物之才否皆其所閱歷<lb/>
而㓕蔡之役朝陵之使三京之出師王檝之入貢議<lb/>
論錯出又皆二相實主其事逺方賤臣不及與議但<lb/>
見皇華采薇之遣交馳於道路范葵之責任方重嵩<lb/>
<pb n="KR4d0305_SBCK_026-13b"/>
之之召命巳頒謂之和則有戰矣謂之戰則有和矣<lb/>
竊意廟謨深逺必有弭變之良圖也而報聘之使未<lb/>
返上流之憂巳急歸附之衆方倚爲瓜牙而叛服靡<lb/>
常屢生於肘腋凡此利害實關安危雖以朝士之身<lb/>
履目擊者猶不及究知本末况臣來自下土僅數月<lb/>
耳奚從而盡知故於兩相之請行所以力賛睿斷<lb/>
而自請爲僚佐者非有它也譬之弈棋規模布置未<lb/>
及終局弱形巳見急使一人終之終之者固不敢辭<lb/>
而規模則前人之規模也冒昧繼之則前者立脫其<lb/>
責後者興受其敗今之規模則二相之規模也若以一<lb/>
相主乎内一相行乎外則表裏相應血脉流通事權<lb/>
<pb n="KR4d0305_SBCK_026-14a"/>
益專財力益厚不猶愈於孤逺驟升之臣舉辟而不<lb/>
盡從申請而不即應者乎此論旣定則臣以從官參<lb/>
賛軍事有不如言臣請伏避事之誅陛下若不早<lb/>
决此議日復一日萬有一赤白囊交至則累年秉政<lb/>
造事之臣得以移過於一旦受任而未行者矣雖身<lb/>
膏斧鉞無益治亂也如陛下尚守前日訓諭欲用<lb/>
隆興故事令在朝置局則臣亦何顔以居其位惟有<lb/>
累䟽固請闔門俟譴不得其求不巳也疊犯雷霆之<lb/>
威下情惶懼隕越之至<lb/>
　　　乞檢㑹累櫝収囬執政恩例奏劄<hi>十二月一日</hi>
臣自䝉隆委屢控免章未賜允俞愚衷增惕重念臣<lb/>
<pb n="KR4d0305_SBCK_026-14b"/>
始焉揆義不敢辭難旣而深思則知有甚難者臣前<lb/>
所陳蓋有未盡今所謂甚難者兵財是也中興以來<lb/>
所開督府供億調度歳有常經攷之故實張浚之督<lb/>
師川陜歳支可計者糧一百六十餘萬石三千餘<lb/>
萬緡葉義問之督江淮也啓行所帶者銀二十萬兩<lb/>
金一萬兩見錢九百萬緡臣昨條具所乞帶行以一<lb/>
千萬緡爲請朝廷止許撥五百萬緡繼而實有三<lb/>
百萬緡㝷行㑹計京湖見管兵數約不足以供一犒<lb/>
之費而况楮輕物貴三百萬緡僅有昔日五十萬緡<lb/>
之用乎近者㳂江制置陳韡差兵二千隨楊福興往<lb/>
鄂州人犒二十五千制置將佐自三百千以下有差<lb/>
<pb n="KR4d0305_SBCK_026-15a"/>
而生劵又不與焉以制司所犒二千人之數巳近六<lb/>
萬緡則督府犒軍豈容有减於制司然則臣之所帯<lb/>
錢物决不足以充一犒之用蓋非空言也大抵朝<lb/>
廷所科降之數不過爲數月計萬一韃虜未即盡退<lb/>
或内冦尚逭天誅於斯時也内有督府官吏將士經<lb/>
常之費外有應援扞禦激賞之需而當此楮賤物貴<lb/>
又非紹興隆興之比毎歳必費數千萬緡而未有已<lb/>
時朝廷府庫今巳窘束臣欲於五百萬緡之外更<lb/>
有増請今所聞帑藏巳無可出則此三百萬者尚不<lb/>
足以供目前脫乆不結局不知何以繼之又恐臣一<lb/>
出之後　國家用度何所仰給臣所以日夜徊徨非<lb/>
<pb n="KR4d0305_SBCK_026-15b"/>
爲身計實爲國家深長思也若夫甲兵之事則又<lb/>
有甚難言者今虜自金房而下於光化之境絶漢而<lb/>
南若自興山可以擣秭歸自房可以趨峽之逺安自<lb/>
銀池峪可以通荆門若隨棗不固則安郢竟陵荆門<lb/>
之間皆爲虜區若信陽有警則光山麻城黄陂之閒<lb/>
皆爲叛卒之藪當此之時所在鎮戍各守其地豈可<lb/>
移東援西其勢必有告急之書乞師於督府乞給於<lb/>
督府以至糧糗器械皆有求於督府與之則無從而<lb/>
出拒之則難於坐視且如督府之行今欲差殿司人或<lb/>
者難之將取之鎮江乃聞左丞相云鎮江巳不肯抽<lb/>
那將求之建康然建康新調二千人往援江陵其勢<lb/>
<pb n="KR4d0305_SBCK_026-16a"/>
必不容再有抽摘江池以往又安得有寛剰之兵可<lb/>
那蓋不惟到司之後難於運掉而㳂途次舎元未有<lb/>
一兵可以爲衛萬一冦盗瞷知督府之單弱事有出<lb/>
於意料之外寧不損威辱國此臣所以日夜徊徨欲<lb/>
行復却蓋非爲身計實爲國家深長思也欲望<lb/>
陛下宻諭大臣使之參臣所陳反覆研究俟眞見得<lb/>
目前可以行後來可以乆則然後定爲一說若臣前<lb/>
來控辭恩命敢望睿斷仍爲檢㑹累牘速賜収回<lb/>
施行冒干宸嚴不勝隕越俟命之至<lb/>
　　　貼黃<lb/>
　臣竊謂樞臣督師事大體重故人衆而費夥今<lb/>
<pb n="KR4d0305_SBCK_026-16b"/>
　陛下若憚於反汗則臣乞用先朝舊例以尚書<lb/>
　爲宣諭使則行督眎之實而無督眎之名事體旣<lb/>
　輕結局亦易伏乞睿照<lb/>
　　　又貼黃<lb/>
　自𥘉開府支犒諸軍外又有下項<lb/>
　　調援兵<lb/>
　　支江淮諸軍之出迓者<hi>非京湖地分者出迎</hi>
　　犒暴露將士<hi>如諸處守禦乆不可解者</hi>
　　勞諸處戰散之卒<hi>如退卒有傷者亦湏犒之</hi>
　　給新招軍錢物衣甲軍器<lb/>
　　賑流民<lb/>
<pb n="KR4d0305_SBCK_026-17a"/>
　恤殘破州郡<lb/>
　　招潰叛　造軍器用間探<lb/>
　　　凡此又在五百萬緡之外伏乞睿照<lb/>
　　辤免兼領督視江淮軍馬奏狀<hi>十二月三日</hi>
臣伏準省劄備奉御筆督視江淮軍馬職事令臣<lb/>
兼領者臣聞敝車不可以載重器弱歩不可以勝豐<lb/>
扛臣藐然書生未閑軍旅之事誤蒙眷簡剸屬以上<lb/>
流之寄臣自量才力之不足内外之不應凡六具控<lb/>
辭未拜允俞方懷戰惕兹又申攽　宸翰兼卑江淮<lb/>
任重力微罔知攸濟凡此七路東西緜亘數千餘里<lb/>
而以有限之知力應無窮之事㑹脫有緩急愈重顧<lb/>
<pb n="KR4d0305_SBCK_026-17b"/>
憂欲望皇帝陛下速収成渙改卑時賢使臣專心<lb/>
致志從事上游以仰副責任之意豈惟孤蹤之幸實<lb/>
宗社幸甚<lb/>
重校鶴山先生大全文集卷之二十六<lb/>
</p>
<p>
</p>
  </div>
</body>
</text>
</TEI>
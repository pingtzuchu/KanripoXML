<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_066-1a"/>
重校鶴山先生大全文集卷之六十七<lb/>
啓<lb/>
　　荅眉州同官<lb/>
祝釐竊廩滿秩是期受任典州饕榮巳甚魏尚復<lb/>
爵於數月王尊乍賢於一朞矧嚴即戍之程申卑疾<lb/>
驅之旨有蕃寵異猥逮庸虚揣報稱之未能顧馳驅<lb/>
之敢後黨賴同官爲僚之助以收因人成事之功愧詗牘<lb/>
之未能蒙慶緘之先辱傷弓者驚曲木方前顧以<lb/>
慯然折肱而爲良醫冀後圖之或爾尚期叶濟庶保<lb/>
令終<lb/>
　　　荅趙通判<hi>希存</hi>
<pb n="KR4d0305_SBCK_066-1b"/>
馳鄭郊之驛馬知子之來行周道之棧車俾余于役<lb/>
旣不獲聞名于將命又未能致糗于隷人至廑弭蓋<lb/>
之先及假䄂文之寵先施過矣後見恧然恭惟某官<lb/>
謙毖恪勤精明彊濟子游爲武城宰割鷄焉用牛刀<lb/>
士元非耒陽才别駕以展驥足閱時未乆嘉績孔多<lb/>
豈惟序進於一麾將以儲資於三院某欽風旣乆識<lb/>
靣爲榮矧兹謬玷於左符幸甚宻依於余樾君子至<lb/>
未嘗得見祗畏簡書公事畢然後敢私用稽報謝<lb/>
　　　荅州縣官生日<lb/>
小人有母適丁震夙之辰君子作歌載示祝延之寵<lb/>
善頌雖形於魯燕輕軒尚御於潘園旣阻承顔莫知<lb/>
<pb n="KR4d0305_SBCK_066-2a"/>
圖報聲應氣求各從其類雖仰荷於拊存夙興夜寐<lb/>
無忝所生敢益圖於勉懋寸忱所述尺牘奚殫<lb/>
　　　生日謝李參政<hi>壁</hi>
一麾去國怳驚序籥之周四袠開年文記門弧之設<lb/>
矧此瓜時之迨睠焉諼背之懷詎謂輶微至廑獎飾<lb/>
恭惟某官迪德淵靖秉猷碩膚間兩社之崇勛拓八<lb/>
荒之壽域鋸而右斧而左雖嘗器使於羣工細爲桷<lb/>
大爲杗尚欲兼收於衆善及丘園之閒睱示郷國之<lb/>
儀刑言念孱庸乆棲䕃樾向得侍同朝甚喜今顧與<lb/>
先生並行身貴而禮滋恭氣同而聲相應酌大斗以<lb/>
祈黄耉有旨酒而又嘉肴某拜大况之稠重省㣲私<lb/>
<pb n="KR4d0305_SBCK_066-2b"/>
而愧惕俾爾戩糓降爾遐福旣形善頌之詞揆予初<lb/>
度錫余嘉名正懼所生之忝永言衘戢莫旣敷棻<lb/>
　　　謝劉潼川<hi>光祖</hi>
銅虎分符恍十年之去國金龍錫節忝一道之觀風<lb/>
祗服寵靈未知報塞竊謂司政典獄匪惟刑暴詰姦<lb/>
民曰嘉師吏云天牧將以欽承明命迪棐羣彛惟至<lb/>
公而無私不得已而後用閱實其罪尚曰審克如得<lb/>
其情猶當哀矜黨訖威徇貨之相仍或折律貳端之<lb/>
不免維明克允何擇非賢而某渉學淺蕪亶姿蒙窳<lb/>
徒守悾悾之自信不嫌皓皓之易汙旣辤聘幣之三<lb/>
荐挾朱轓之兩靖共爾位寛綽厥心惟知迪畏於天<lb/>
<pb n="KR4d0305_SBCK_066-3a"/>
明每用訪求於民瘼正虞踈拙以速譴何敢圖岀命<lb/>
於中宸遽俾司刑於梓部旣揆量而莫稱信吹奬之<lb/>
有由恭惟某官望實俱穹年德彌卲氣雖和而内介<lb/>
養旣熟而道凝三朝老成出處繫時之否㤗四海人<lb/>
士視聽惟公之表儀藹然司馬居洛之餘凛乎元城<lb/>
過泗之望倚釐奥屏昭示眷懷髙名巳薄於前修餘<lb/>
論尚加於後進是冝孤陋亦玷將明某控避莫皇瞻<lb/>
承孔邇衘命而使願拜仁人之言明刑之中黨濟士<lb/>
師之治厥爲感荷未旣敷陳<lb/>
　　　賀張運使<lb/>
恭審陳臬告成將輸申命侈英函之有煒儼棠䕃之<lb/>
<pb n="KR4d0305_SBCK_066-3b"/>
未移號令夙孚聽瞻彌聳恭惟某官風姿端邵性行<lb/>
肅明足躡天根偉穹摽之絶俗句出月脇猶餘事之<lb/>
驚人蚤負時名乆儲丗用言論風旨居多前軰之典<lb/>
刑本末源流按作後來之圖籍抱丹心而向闕紛白<lb/>
首而爲郎煌煌顯聞之維休亹亹英躔之徑上爲鱸<lb/>
蓴而去國奉龍簜以察州粤是東藩實勤西頋肆詠<lb/>
皇華之遣式嚴騑乗之行民之情僞盡知方疚心於<lb/>
勞來獄之大小必察惟單慮於平亭陬維挈持早有<lb/>
大體囊篋細碎復綴精思非從惟從雖畏勿畏媺矣<lb/>
今大夫之爲政展焉古君子之用心乃攽漕引之除<lb/>
以蓄禁游之望某欽聞異數喜激同心遣八使以廵<lb/>
<pb n="KR4d0305_SBCK_066-4a"/>
行猥叨並命對兩臺而聮治將嗣前規懽抃旣殊敷<lb/>
棻曷罄<lb/>
　　　除潼川運判謝宰執<lb/>
攝官承乏無𥙷將輸滿歳爲眞誤叨申命撫江山之<lb/>
維舊恍雨露之更新伏念某自歴試於外庸遽躐乗<lb/>
於使傳且庶獄小大之比與常平歛散之冝揆以短<lb/>
才一之謂甚胡然誤東二者得兼矧漕寄之所關於<lb/>
坤隅而尤重豈簿書之是務抑澄按之當先况建學<lb/>
立師將助秩宗之典而量能授任又分選部之衡自<lb/>
昔假名巳慙代斵于今即拜寧不疾顛明時何至於<lb/>
乏才使指豈難於改卑不圗華遣洊及寒蹤兹蓋伏<lb/>
<pb n="KR4d0305_SBCK_066-4b"/>
遇某官德器恢宏機猷膚敏以汲引人才爲巳任以<lb/>
扶持公道報主知惟配羙於前修毎鍾情於後學肆<lb/>
令巳試亦玷眞除某控避未皇禀承惟恪才非數器<lb/>
安能左之有右之冝芘切萬閒庶㡬彼無惡此無斁<lb/>
感藏攸寓敷述難周<lb/>
　　　生日謝親友<lb/>
四十四而佩魚符偶叶香山之詠六千六以數亥首<lb/>
敢希絳縣之年有嘉聲氣之應求無閒山川之悠逺<lb/>
特貽問遺爰蔇輶微顧影自憐正蓼莪之廢業幸生<lb/>
何益慙蓬矢之記辰視報未皇銘心徒切<lb/>
　　　通安少保定昏<lb/>
<pb n="KR4d0305_SBCK_066-5a"/>
通婚姻於寒裔雖荷降尊託繫援於髙門獨慙耦大<lb/>
然而處冨貴有道遺子孫以安切窺詒後之良謀深<lb/>
嘆厚倫之逺識尚以單平之迹懼沾趨附之嫌况又<lb/>
聞孫早著於賢稱息女未安於姆訓循墻以避揣分<lb/>
所安忽承行李之來首拜委禽之辱幣必誠辭無不<lb/>
腆肇修永好之儀身愈貴禮則滋恭彌切髙風之仰<lb/>
曾微衛報徒愧魯臯<lb/>
　　　𬒳召謝宰執<lb/>
方地千里曾微共理之勞圓穹九重忽下特招之命<lb/>
荷恩異甚揣稱蔑如恭惟列聖之舊章最重三微之<lb/>
首序於百辟㑹朝之始先四方祥瑞之陳其後昜之<lb/>
<pb n="KR4d0305_SBCK_066-5b"/>
以大吏之拜除次焉則從臣之遷擢必推物望以謹<lb/>
歳端矧今效珍島夷陳錫方夏觀聽肇新於遐邇招<lb/>
延冝及於耆英而某才弱而質蒙學踈而伎譾並縁<lb/>
科第陪造班行逮歴試於外庸凡再辭於嚴召由按<lb/>
刑而將漕與分閫而守藩寵異狎來叨塵殆遍况灾<lb/>
患乆嬰於夙志而聦明不逮於前時敢圖宣室之興<lb/>
思尚誤公車之召對且即孟陬之吉俾聮㤗茹之征<lb/>
藐是孤蹤豈其自致兹蓋恭惟某官訏謨濟羙卓識<lb/>
鄰幾念大臣者事君以人故虚心以應乎物而安國<lb/>
以積賢爲道故引類而聚之朝肆令杗桶之不材亦<lb/>
玷工師之並蓄某属拘近制莫遂控辭敢幡然於幣<lb/>
<pb n="KR4d0305_SBCK_066-6a"/>
聘之三體樂與於嘉魚之什斯謀斯猷惟我后之德<lb/>
仰窺效羔之心是訓是行近天子之光黨遂陳前之<lb/>
志厥爲衘荷未究敷棻<lb/>
　　　除兵部郎官兼史職謝宰執<lb/>
元會充庭興念校文之舊便朝賜對叨陪司武之聮<lb/>
仍兼紬史之華不廢操觚之素寵靈狎至報稱奚任<lb/>
伏念某階縁韋布之資陪厠縉紳之後内焉館學之<lb/>
清邃傃其位而安行外而州縣之煩勞何所徃而非<lb/>
學粗有見於屈信消長之分故無累於進退淹速之<lb/>
間會重譯之效珍即三朝而受瑞上儀肇舉師聽攸<lb/>
傾而乃動遐軫於表臣下特招於中扆且敬事則命<lb/>
<pb n="KR4d0305_SBCK_066-6b"/>
以始旣嚴出令之𥘉使非道以陳於前是眛責難之<lb/>
義首論人心之廣狹次言國勢之重輕規摹闊踈意<lb/>
嚮迂腐方俟報聞之命俄驚寵渥之頻列属南宫猥<lb/>
從諸郎之後属辭東觀與觀太史之書徒志效於一<lb/>
官而得兼於二者襲榮爲懼拜寵知歸兹蓋伏遇某<lb/>
官器懷閎深局度寛雅合臯合稷天知許國之忠若<lb/>
陟若賢人仰傳家之學念方寸恢乎其正大而兩間<lb/>
頼此以扶持拓開鈞鎔儲蓄人物致使寒微之迹亦<lb/>
汙啓擬之公某敢不惟旣厥心不負所學㳂周六典<lb/>
賛統師平國之規作宋一經免閣筆含毫之誚厥爲<lb/>
感荷未究敷棻<lb/>
<pb n="KR4d0305_SBCK_066-7a"/>
　　　回蔣狀元<hi>重珍</hi>啓<lb/>
共審錫第嚴宸冠名多士帝嘉讜論首颺揭日之名<lb/>
天啓脩途爲挿生風之翮恭惟某官器資端厚檢履<lb/>
醇明厲志軼羣懷孔聖無聞之懼賦詩見志慕鄒軻<lb/>
不動之誠當今兹願治之時論古者爲仁之要有惻<lb/>
怛至誠之意無矯激近名之心亟登乙覧之榮擢寘<lb/>
甲科之右正人輩岀元氣攸關某曩佐春官幸窺朝<lb/>
采方自快景星之瑞巳䄂衘連錦之書論說無疑忠<lb/>
鯁旣符於上意榮進素定持循願謹於前修<lb/>
　　　回蔡狀元<hi>仲龍</hi>啓<lb/>
共審顯膺親䇿擢亞倫魁天錫龜朋薦本朝之上瑞<lb/>
<pb n="KR4d0305_SBCK_066-7b"/>
史占雲物慶神氣之有開共惟某官迪德粹明飭躬<lb/>
端厚上鈞天而奏伎得寸地以推才歷陳徃昔之條<lb/>
章按作方今之楷則一梟不入帝爲嚂嘘再擲成盧<lb/>
衆驚絶叫揭貴名之日月爲直道之金湯某再點周<lb/>
行偶逢盛舉數公卿於十載當遂復先朝之規計温<lb/>
飽於三場冝一洗俗儒之陋<lb/>
　　　回趙狀元<hi>發</hi>啓<lb/>
恭審才推寡二名列魁三聳大庭臚句之傳啓盛世<lb/>
風雲之會共惟某官清姿邁俗敏識鄰㡬浩養賢關<lb/>
未嘆六年之遲乆深探聖域坐嗤百氏之支離偕子<lb/>
大夫而造于朝先諸老生而爲之對貫以堅疑之說參<lb/>
<pb n="KR4d0305_SBCK_066-8a"/>
諸通變之方亟膺乙覽之榮擢寘甲科之右行隨言<lb/>
著名與實俱某曩以庸虚謬當品目幸不迷李程之<lb/>
目敢謂傳和凝之衣三人同行巳喜師言之惟允一<lb/>
第慁子更惟逺業之是圗<lb/>
　　　生日謝親友惠詩詞<lb/>
小人不知紀年甫邁河圖之數君子淡交如水逺依<lb/>
崧極之聲爛其龜采之貽重此蓼莪之感㐲惟某官<lb/>
才資粹正藻思穎華雖識面之方新而知心之維舊<lb/>
來觀光於畿邑因論契於郷枌發爲善頌之詞曲記<lb/>
載生之日而某質弱而志不逮齒長而學益荒自塵<lb/>
豹褎之聮罙切鵜梁之愧眉壽無有害莫稱好辭頭<lb/>
<pb n="KR4d0305_SBCK_066-8b"/>
臚豈不知更期終誨<lb/>
　　　除祕書監謝執政<lb/>
引類而聚之朝方愧容臺之濫選敬事而命以始又<lb/>
頒冊府之除書一何三載之逢辰兩被元正之出綍<lb/>
恩榮有赫稱塞無聞伏念某學不適時才非經丗徒<lb/>
旁縁於科第早陪厠於班行燃天上之青藜幸分夜<lb/>
照望日邊之紅杏獨倚秋風廼遄蜀道之歸乆分神<lb/>
山之隔氛埃滿袂憂患熏心迷路桃花恍記劉晨之<lb/>
誤入成隂梅子奚期杜牧之重來償十九年更歷之<lb/>
微勞理五千卷校讎之舊夢靖循僥忝有相會逢兹<lb/>
蓋恭遇某官迪德靖夷受才膚碩炳國家之龜蔡公<lb/>
<pb n="KR4d0305_SBCK_066-9a"/>
人物之量衡每惟列聖之成規莫重三微之首序門<lb/>
施行馬慨楚客之曽窺野有遺簪動少原之遐念肆<lb/>
令晚陋亦玷清華某敢不益所未能修其可願星躔<lb/>
奎壁巳瞻槐影之婆娑雲氣蓬萊尚想棠隂之蔽芾<lb/>
誓堅素守勉趾前修<lb/>
　　　除起居舎人謝宰執<lb/>
東壁圖書方理重來之夢右拗記注忽疇巳試之庸<lb/>
拜寵便蕃拊躬震惕載考廷中之盛選莫如柱下之<lb/>
清班君舉必書操丘索典墳之筆王行則從欽起居<lb/>
出入之司地禁而職親天低而日近屬車豹尾陪漢<lb/>
侍臣前殿蛾眉號唐供奉於皇我宋益遴厥官諫書<lb/>
<pb n="KR4d0305_SBCK_066-9b"/>
許其直前經幄使之入侍豈但記言而司過抑容陳<lb/>
善而責難兹惟稽古之榮必屬爽邦之哲而某少亦<lb/>
有志壯而多艱聦明不及於前時名實未加於上下<lb/>
偶兹承攝甚矣僥踰且天生物必因其材寜以非材<lb/>
而妄授器與名不可以假况於乆假而不歸明時未<lb/>
至於乏人異數俄頒於弗績莫遂循墻之避但懷乗<lb/>
器之虞兹蓋恭遇某官謨明足以憲邦道廣足以周<lb/>
物閱天下義理多矣嘆當今人物眇然拓開化鑪儲<lb/>
蓄善類念汲黯以數直諫不得居中而蕭生之更治<lb/>
民蓋嘗𥙷外肆稽伐閱併用超遷某敢不夙夜在公<lb/>
靖共爾位一日二日固將察明命於時幾大書特書<lb/>
<pb n="KR4d0305_SBCK_066-10a"/>
抑以垂將來之軌範不愆素守是報深知<lb/>
　　　賀皇子國公誕生皇孫劄子<lb/>
恭審帝胄綿休文孫毓秀宸懽乆洽民氣咸和恭惟<lb/>
皇子國公迪德温恭秉心端厚珮陸離而中度玉孚<lb/>
尹而含輝仰承燕翼之謀爰叶熊占之夢丗之不顯<lb/>
益隆周室之本支國以永存丕啓漢家之苗裔有室<lb/>
大競無疆惟休某叨侍嚴宸幸逢熈旦覃訏載路巳<lb/>
覘嶷嶷之姿蕃衍盈升更兆䋲繩之慶厥爲忻躍罔<lb/>
旣敷棻<lb/>
　　　生日謝人惠詩詞<lb/>
身年四十七正感懷白傅之詩眉壽萬有千敢辱<lb/>
<pb n="KR4d0305_SBCK_066-10b"/>
貺魯侯之頌先施厚矣自揣缺然伏念某材能不及於<lb/>
中庸名實未加於上下素餐奚𥙷孤天地亭育之仁<lb/>
嗜學無成虧父母生全之德矧此誕彌之候尤深罔<lb/>
極之思而某官懷舊不遺好仁無倦記此蓬矢桑弧<lb/>
之日貽以鉤章棘句之文揆余初度錫余嘉名正<lb/>
懼所生之忝俾爾單厚以爾多益敢當善頌之詞徒<lb/>
劇銘心莫知報徳<lb/>
　　　謝安監丞納幣<lb/>
賦標梅之實七願爲有家親御輪之周三敢辱令子<lb/>
方馳驅於蜀道來造託於湘流先之以幣帛之將申<lb/>
之以竿牘之問不遺覊旅來告㑹期<hi>云云</hi>醮子而親<lb/>
<pb n="KR4d0305_SBCK_066-11a"/>
命之旣勞逺役醴女以俟迎者謹踐成言<lb/>
　　　賀范帥<hi>子長</hi>得之嘉定府教授張鞏<lb/>
自天進直易地建藩六年分南定之弓玉關未老一<lb/>
日返東涪之斾棠䕃不移譽命　來師言維穆某<lb/>
官賦資剛介秉行粹夷蔚然蜀國之流芳展也<graphic n="KR2165" url="https://raw.githubusercontent.com/kanripo/KR-Gaiji/master/images/KR2165.png" mimeType="image/png"/>陽<lb/>
之間氣議論礧砢居多前軰典刑之言風節崔嵬耻<lb/>
齅權門爵禄之餌寧問厖眉之郎省不爲識靣之臺官<lb/>
閉干木之門或謂迫斯可以見矣知陽貨之饋乃復闞<lb/>
亡而徃拜之以一身自任之不輕故十載外庸之不屑今當<lb/>
疆事繹騷之日属有人物鮮少之憂不恢好徃之心優示弘<lb/>
人之度尚一方之偏愛使大惠之獨私徽祖龍藩更資均<lb/>
<pb n="KR4d0305_SBCK_066-11b"/>
佚𥙿陵奎閣庸表陟明雖暫符五袴之思然尚欎八<lb/>
荒之望某侍同朝而自昔復聮事以有年代大匠斵<lb/>
以不傷皇知其後入善人居而與化黨始于今願疾其<lb/>
駈斯拱以俟<lb/>
重校鶴山先生大全文集卷之六十七<lb/>
</p>
<p>
</p>
  </div>
</body>
</text>
</TEI>
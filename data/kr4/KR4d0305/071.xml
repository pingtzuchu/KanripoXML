<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_071-1a"/>
重校鶴山先生大全文集卷之七十二<lb/>
　墓誌銘<lb/>
　　　綿州教授承奉郎致仕唐君<hi>季乙</hi>墓誌銘<lb/>
嘉定六年秋晉原唐述之季乙以易學爲四川類試<lb/>
第一余之表兄髙南叔某西叔某咸在髙等𥘉西叔<lb/>
有女子曰晉生而明晤每重於擇對於是聞述之賢<lb/>
而文遂許妻之其年余守郡通義述之入對大問便<lb/>
道過余留三日榖問所試易乃以繫辭天地定位以<lb/>
下八句爲題述之對曰求易於有象之初固有以具<lb/>
其相資之理論易於重卦之後始有以神其至變之<lb/>
用其意蓋謂天地間固有是自然之易而包犧氏因<lb/>
<pb n="KR4d0305_SBCK_071-1b"/>
之以作八卦八卦旣畫又重之以極其變此先天心<lb/>
法也余曰大哉子之及此也先天之學前代無傳焉<lb/>
自魏伯陽巳若闚見此意至華山陳處士圗南始盡<lb/>
發其秘一再傳而爲伊川邵子則建圗著書以示人<lb/>
且曰萬化萬事皆生于心其言可謂深切著明矣而<lb/>
得其傳者且寡以用之於科舉則又絶無而僅有今<lb/>
子於數往知來之義雖斷以巳意而先天畫卦之序<lb/>
包犧心法之秘則有以得夫陳邵之指斯不亦可尚<lb/>
矣夫明年調綿州州學教授歸自行京西叔以子妻<lb/>
之余又除郡舎館之累月體行醇固不以憂喜見色<lb/>
而勤學厲行人有片善寸長則恥躬不逮不學不能<lb/>
<pb n="KR4d0305_SBCK_071-2a"/>
不巳也㑹余奉使東川辤去明年當上適以婦姙及<lb/>
月姑徐以待其免旣免而母子胥逝述之傷悼不自<lb/>
任凡以致其忠愛者罔末弗盡然因是邑邑寡悰至<lb/>
視事于綿乃能勉自振發率昧旦大㑹諸生以經諭<lb/>
一貟番上迭講而巳爲訂其可否退又督課隷之程<lb/>
厲入出之禁丙夜詣諸生不間寒暑太守賢之不俟<lb/>
滿歳即以姓名上聞旁近郡邑聞風亦願造焉俄以<lb/>
婦練祥醮祭連夕遂得疾爲庸毉誤下䟽浚之劑精<lb/>
氣頓索其夕夢臓間有五竪子各衣其方色若將决<lb/>
去者厥明述之請于其親曰兒疾不可爲矣得豆區<lb/>
禄不克終養且未有後以爲親憂即死願以弟季<lb/>
<pb n="KR4d0305_SBCK_071-2b"/>
之子爲子言訖乃絶蓋嘉定十年三月二十四曰適<lb/>
其婦始生之日也其月甲辰其日巳未又與婦生之<lb/>
月同嗚呼異哉余時将漕東蜀聞諱音即馳書幣逆<lb/>
其䘮以歸晉原文一年余以心制乞身述之之父道<lb/>
寕謀以十　年　月　日葬述之于　郷<lb/>
里　山之原而狀其行以告余俾識諸竁余拊其狀<lb/>
泣數行下不忍辤也考其世自曾王考亘爲宣教郎<lb/>
知火井縣王考德成嘗貢于郷父道寜未仕世居崇<lb/>
慶之晉原母同郡康氏先是貢士府君少孤刻志書<lb/>
詩旁渉子史晚又讀易將有所論著而不克終其志<lb/>
一日貢士之冡子道昌夢其父危坐若有愠色請所<lb/>
<pb n="KR4d0305_SBCK_071-3a"/>
以不對道昌曰大人得無以易傳未終乎曰然旣又<lb/>
曰汝弟將有子矣道昌寤以語其弟明年乃生述之<lb/>
遂名以述孫而㥅之易其後更名季乙以應事而仍<lb/>
字以述之示不忘其𥘉也然孰知濳德藴文者蓋巳<lb/>
累世而述之僅以一第殞身邪謂其有後矣而竟亦<lb/>
何爲者邪余表姪夙有媺質不煩姆訓作嬪于唐克<lb/>
蹈家人之正嗚呼亦孰知其遂止此邪從我于眉山<lb/>
者累月是時余與西叔偕侍庭闈今西叔䘮母悼妻<lb/>
而余亦與於哭泣之哀况銘吾述之也邪銘曰<lb/>
非自士習日卑舎本趨末則有未信而仕不知而作<lb/>
者矣孰能知述之之賢早有志於本學推儒先之緒<lb/>
<pb n="KR4d0305_SBCK_071-3b"/>
言以求先天之心法使假之以年精體篤踐則亦庶<lb/>
幾孔門之所謂逹者旣厚其予而亟其奪惟是令名<lb/>
奕世不椓<lb/>
　　　承事郎胡君<hi>仲舒</hi>墓誌銘<lb/>
故朝請大夫利州東路安撫司參議官晉原胡君以<lb/>
乾道九年通判卭州嘉定十一年夏其孫台符承嗣<lb/>
厥官始至即治寺之東偏肖參議君之象而奉祠之<lb/>
旣屬郡人魏了翁爲之記其年天子敷祭澤于羣臣<lb/>
台符以陞朝贈考承事郎封母　氏太孺人因以宻<lb/>
章告干禰廟於邑不自持入白其母曰我先君以淳<lb/>
熈之元易簀於斯今四十有五年矣而居處笑語廞<lb/>
<pb n="KR4d0305_SBCK_071-4a"/>
其如存昔者之葬也台符尚㓜弗克謁銘于聞人以<lb/>
光昭先君之令德今年迫始衰大懼即没于地賫恨<lb/>
罔極我將復請于魏公母曰汝其往哉台符以告則<lb/>
爲跡其行事蓋參議之元妃曰髙氏無子繼室以劉<lb/>
紹興監察御史長源之女也生一女二男而承事君<lb/>
爲㓜資明晤居以孝謹稱凡經史百氏之書過目成<lb/>
誦至於纂言稡事往往充牣篋牘一時知名之士如<lb/>
碧山盧衷甫眉山宋君興皆聞風願交成都吕周輔<lb/>
爲郡挍官君往從之與同郡閻廣道樊子南宋正仲<lb/>
爲研席交講切問辯率至夜分尤工爲詩參議如卭<lb/>
之明年而君年二十有八以卒未瞑參議撫之曰期<lb/>
<pb n="KR4d0305_SBCK_071-4b"/>
汝大吾門今止此命也晚遇恩霈則爵爾子是時合<lb/>
符方五歳後七年參議守大寜遇宗祀恩乃詶前言<lb/>
且戒台符曰汝其勉諸嗚呼韓文公所謂吾時雖能<lb/>
記憶亦未知其言之悲也非台符所聞於是言者邪<lb/>
余旣拜興受之弗敢辤無何台符文以書來曰昔者<lb/>
之請公志之乎嘗閱王父手澤有祭吾父之文其略<lb/>
曰汝生紹興丁卯兩歳失母劉乳哺未絶口氣質巳<lb/>
自不凡父再取楊氏汝方六歳奉親色難如成人子<lb/>
孝母慈人無間言旣長刻意問學乾道戊子父調官<lb/>
䕫門留汝居守五月六日汝䘮母楊不茹葷飲酒哭<lb/>
甚哀見者憐之未幾父歸則又官無留賦庾有積糧<lb/>
<pb n="KR4d0305_SBCK_071-5a"/>
可了伏臘時汝之能郡校官亦竒汝進脩汝能忘寒<lb/>
暑從之乾道癸巳汝忽染疾無何疾間侍我于卭明<lb/>
年而汝疾作三月汝乃棄我而長逝長者如此㓜者<lb/>
累可保其成人乎合符每讀至此則搏膺而踴殆無<lb/>
以生也公其爲我併識之了翁竊惟先正歐陽崇公<lb/>
之卒文忠才四歳徒侍母太夫人以立故瀧岡仟之<lb/>
表凡六十年而後作且曰脩非敢緩也盖有侍也今<lb/>
承事君之葬三十有四年矣台符獨非有待者與而<lb/>
屬之了翁則非其人然竊惟承事君生平馴行孝謹<lb/>
自誠身順親以行乎州里信乎朋友亹亹乎如川之<lb/>
方至而未有巳也蓋胡氏之楨榦也而亟奪之故其<lb/>
<pb n="KR4d0305_SBCK_071-5b"/>
祖孫之詞肫切慨慷如此矧老而哭子少而䘮父凡<lb/>
皆鉅痛窮罰人情之所甚不可制者莫爲之銘於人<lb/>
心獨無恔乎然則敢不敬諾承事諱仲舒字漢卿曾<lb/>
王考贄不仕王考輪以子貴贈奉直大夫考參議君<lb/>
諱彬子男一人即台符今以奉議郎通判卭州孫男<lb/>
　人孫女　人葬以淳熈十二年月某甲子墓在<lb/>
晉康之善化郷　山祔參議君之兆銘曰<lb/>
吁嗟胡君羙具羙并扶木之東而夷其眀父兮疇卑<lb/>
傷烏哭鯉兒兮疇依孀機婺緯州有四年草廡栢丸<lb/>
旣固旣安後人其蕃<lb/>
　　　四川茶馬司幹辦公事韓<hi>甲</hi>墓誌銘<lb/>
<pb n="KR4d0305_SBCK_071-6a"/>
上踐阼以來取法慶曆元祐登籲耆俊天下望治歳<lb/>
月間㑹韓侂胄竊弄威枋名公卿才大夫士以次竄<lb/>
遂乆而未婧　上亦浸悟廷論亦有嘻其其者特未<lb/>
有以發之乃慶元五年上始御集英殿親䇿進士<lb/>
某與諱甲聖可樂新子仁同舟而下相與謀曰今事<lb/>
勢巳極惟有忠正廣大以作人才安静和平以植基<lb/>
本若相激不巳則天彞泯亂人心憤鬱國亦隨之此<lb/>
而不言是爲有負或疑觸忌干禍而三人自矢靡他<lb/>
奏入有司第某爲第一㝷寘之第三恩數仍視首選<lb/>
甲新皆乙科授從事郎然後人知上心好惡如日<lb/>
月之昭明其食則更莫不見而仰之相與嘆誦不釋<lb/>
<pb n="KR4d0305_SBCK_071-6b"/>
聖可蓋余同郡臨卭人也凡三與賔薦雅有郷曲之<lb/>
譽爲人通𥙿而盡下謹恪以承上故愛孚於所事而<lb/>
名聞乎厥官始以觀察推官仕成都後以節度推官<lb/>
仕瀘川守長咸器其能柄以事在成都連辯誣殺人<lb/>
獄皆得不死吏縁出納爲姦君繩以法輸賦者無費<lb/>
財在瀘川主將剥下士讙欲爲亂君白連帥單馬入<lb/>
諭禍福乃巳兵食率先貸之民後償多負君請身自<lb/>
行縣户假緡錢聽以時入粟民至今頼之亡何連帥<lb/>
持節主管川秦茶馬表君爲屬至成都而君疾矣使<lb/>
者迎良毉手製湯劑爲盡力晝夜君竟不起疾實嘉<lb/>
定二年四月甲子年四十有八嗚呼使其長愛之若<lb/>
<pb n="KR4d0305_SBCK_071-7a"/>
此是必有益於公家者矣君少孤夙成年甚弱巳能<lb/>
爲詞章少長益精麗絶人凡爲吏兩節度府皆管記<lb/>
操牘立就至有所論奏辨析可否利害明白乃屬藁<lb/>
盧川甞得増置貢士貟自君發之君之曽祖輔祖仁<lb/>
父廷俊妣　氏妻趙氏子男曰嗣曽女適郭<graphic n="KR2115" url="https://raw.githubusercontent.com/kanripo/KR-Gaiji/master/images/KR2115.png" mimeType="image/png"/>如後<lb/>
君七年卒孫男一人肖祖孫女二人外孫男女三人<lb/>
余與君生同州舉進士同年始仕於成都同僚相樂<lb/>
也厥十有四年二月嗣曽以君之䘮葬于縣之臨卭<lb/>
郷待賢里先役之三月使來告曰吾先君之用也僅<lb/>
而不至于大氣也渾而不至於年文也肆而不耀于<lb/>
行又不得令辭以窆焉是無以顯前人䰟嗚呼余<lb/>
<pb n="KR4d0305_SBCK_071-7b"/>
懼辭之不令也以爲神羞雖然余曷敢不銘銘曰<lb/>
浮英湛德有媚其軀扶木之東彼亨何衢逝言從之<lb/>
方駕並驅去鬷其邁生死異閭匪命攸制誰之不如<lb/>
我銘孔安後人其須之<lb/>
　　　中江呉先之<hi>之巽</hi>墓銘<lb/>
人生而莫不有仁義之性具乎其心禮經三百威儀<lb/>
三千聖人所以合内外之道而節文乎仁義者也昔<lb/>
之教人者必以是爲先故義有實藝有分舎是則口<lb/>
耳而巳中江呉君先之其庶幾有聞於禮矣乎君諱<lb/>
之巽受小戴氏書於厥考自曲禮檀弓禮運禮器學<lb/>
記樂記祭義中庸大學諸篇篤信而質行故事親以<lb/>
<pb n="KR4d0305_SBCK_071-8a"/>
孝著處兄弟友君家内外無間言遊於郷里恂恂呐<lb/>
呐如將不勝如不能言與人交色莊而氣怡士之受<lb/>
業者各厭所欲其教授於廣漢王氏之塾也郡守徃<lb/>
徃率諸生造焉逆曦甞欲以季春聘士豫令就聘者<lb/>
詣縣書行義年君叱吏曰此何時邪嘗因正月晦日<lb/>
爲詩有曰固窮何用怕鬼笑暴貴不免千天刑義形<lb/>
於色無所撓奪賊平始應君聘有司以考禮正刑一<lb/>
德以尊天子爲問君拊髀曰吾氣昌矣援筆成文再<lb/>
冠多士且科舉之文夲非所以知君况尊君父誅亂<lb/>
賊亦分所當爲奚獨君爲然而君㓜習於禮長而形<lb/>
於家信于國人則詞氣之發造次理道固不可以襲<lb/>
<pb n="KR4d0305_SBCK_071-8b"/>
而致者其後就養于郫其子中孚𬒳郡符校博士弟<lb/>
子貟君以書語之曰父之病病矣其趣歸則語以齊<lb/>
家持身之法蓋寢疾一日而卒年六十有二嗚呼莫<lb/>
烈於盗賊之禍莫大於死生之變君處之不亂其庶<lb/>
於義之實藝之分矣乎今其葬也中孚請銘余知君<lb/>
之深非余誰冝謹按呉氏唐廣明間有諱肇者扈從<lb/>
入蜀爲鎮國大將軍食邑于中江子孫家焉至夲<lb/>
朝其四丗孫曰行眞曰行軫登進士第至職方郎中<lb/>
逹州太守君之曽王父彦翼則行眞之五世孫也王<lb/>
父諱覺父諱良弼妣　氏呉氏累丗登科至君兄弟<lb/>
爲學益力竟賫志以死然自淳熈至今一門以儒學<lb/>
<pb n="KR4d0305_SBCK_071-9a"/>
顯凡與郷賦者十有二第進士者五人里人榮之君<lb/>
於歷代史書凡數四讎校於國朝故實天文地理<lb/>
字書罔不精洽爲文沈涵有雅致有諸經講義五卷<lb/>
中庸口義三卷通鑑類十卷國典二十卷今藏于家<lb/>
元妃楊氏先二十一年卒繼室以王氏亦先　年卒<lb/>
四子長男即中孚嘉定十年進士迪功郎郫縣尉次<lb/>
頴行早夫㓜符女一人適從政郎隆州仁壽縣丞馮<lb/>
元章孫男二人外孫男女各一人君之卒以十四年<lb/>
十月戊午以十五年二月某甲子塟君于縣之懷清<lb/>
郷合楊夫人之墓銘曰　適手足之容暢肌膚之㑹<lb/>
禮之在人盖積小以成大者也於君庶幾見之而賫<lb/>
<pb n="KR4d0305_SBCK_071-9b"/>
志以逝我銘不磨式榖來裔<lb/>
　　　貴州文學髙君<hi>道充</hi>墓誌銘<lb/>
嘉定十有三年天子有事于明堂詔紹熈三年四月<lb/>
類試舉人特與奏名髙君道充就試入等明年授貴<lb/>
州文學某時守潼川辟君主中江縣簿君有痞疾累<lb/>
月至是奉檄而疾小愈未幾疾復作大書于牖曰仁<lb/>
者不憂樂天也知者不惑知命也勇者不懼信理也<lb/>
以九月巳酉卒將屬纊猶自力命其子伯震奉迤盥<lb/>
手爲書抵余曰僕晚得一官不及寸禄以死命也墓<lb/>
道之銘敢以累子化縷縷數十言字勁語莊如平生<lb/>
余執書泣不自持又明年祗召過家伯震泣請曰昔<lb/>
<pb n="KR4d0305_SBCK_071-10a"/>
者吾父垂絶之言公忘之乎余曰此死生之託也矧<lb/>
嘗受學於君今何敢以行役爲辤乃叙而銘之君諱<lb/>
道充字與可一名仲任年十八侍父訪毉眉山父暴<lb/>
卒跣護而歸大父母亡恙諸孤惸然見者率爲感涕<lb/>
從祖深甫見而撫之曰是非凡兒也爲除塾招彭山<lb/>
宋紹庭希宋元發藴教之與其諸子同衣食几研紹<lb/>
庭元發皆眉之秀也著録之生甚衆君學戴氏禮兼<lb/>
通諸經往往他經生未能言君爲剖析大指人人自以<lb/>
不及郡縣校官率先諸子鳴年四十不售更爲詞<lb/>
賦與紹熈三年嘉㤗四年賔薦聲問益彰士之負笈<lb/>
請益者踵相接旁近郡邑競致書幣隨資誨誘論議<lb/>
<pb n="KR4d0305_SBCK_071-10b"/>
娓娓聽者亡倦晚歳杜門謝聘即所居堂之後跨渠<lb/>
爲梁終日其上題詩曰心逺世塵隔調髙俚耳驚其<lb/>
自許益不凡又爲一小室而作詩寄余謂理窮性逹<lb/>
定力勝冨貴貧賤均逍遥君少以才氣口筆豪里中<lb/>
見事風生奮髯抵掌不肯岀人下至是歷變乆而閱<lb/>
理多非復昔所見矣使爲簿正得豆區禄何足以酬<lb/>
之而僅予之而亟奪之邪是歳卭之奏名者五人來<lb/>
旬日費說之先卒王仝往謝有司旣巾車跌而傷其<lb/>
足亦寢疾而卒君未及拜官亦卒世之爵不稱德榮<lb/>
不益愧者往往而是獨於寒畯之士刓忍弗肯卑豈<lb/>
鹵莽於公卿之間而纎悉於州縣之小吏雖天道亦<lb/>
<pb n="KR4d0305_SBCK_071-11a"/>
若此邪君世爲卭之蒲江人曽祖父永安不仕祖父<lb/>
宏甫甞游辟雍多爲時聞人所知㑹靖康之變大困<lb/>
而歸取魏氏生四子男君之考曰大中居長亦取魏<lb/>
氏生四子男君又居長取張氏亦生四子男長夭次<lb/>
伯震次梓老次同祖三女適趙慶孫郭孫賢蒲乙中<lb/>
孫男　人外孫男女　人張氏卒於紹熈二年四<lb/>
子男今惟伯震僅存先是歳在癸酉君甞卜縣之仁<lb/>
惠里兊山葬元妃張氏而巳爲壽藏焉伯震今以繼<lb/>
母樊氏之命以今年　月甲子以君之䘮合祔銘曰<lb/>
賢能之書獻于王祖廟寶鎭而偕藏科舉自獻古意<lb/>
亡東京乃以恩爲郎士而恩録𥘉志荒恩書乃俾命<lb/>
<pb n="KR4d0305_SBCK_071-11b"/>
不長豈無他人耗太倉獨此銖較而寸量命也柰何<lb/>
君奚傷<lb/>
　　　僉書劒南西川判官李君<hi>惟正</hi>墓誌銘<lb/>
李君諱惟正字中父其先本唐宗室占名數于眉之<lb/>
彭山從徙卭之蒲江至君八世曽祖仲昉祖隆父大<lb/>
受該慶壽恩累封承務郎妣氏君少力學誦書窮<lb/>
晨夜長游成都學官受知于仙井李公舜臣遂寜楊<lb/>
公輔公甲成都勾公昌㤗眉山蘇公詵李公親授尚<lb/>
書小楊公亦相與下上其議論月書季考率在顔行<lb/>
淳熈七年以後凡四冠郷舉士之爲科舉者皆想聞<lb/>
風采負笈從之遊卭蜀大家爭走書幣登紹熈四年<lb/>
<pb n="KR4d0305_SBCK_071-12a"/>
進士時年四十有一猶以讀書未廣調漢州户椽凡<lb/>
待戍六年時相豫章京中逺鎭蜀日知公爲名進士<lb/>
遺君書有曰處閒六年人爲子惜吾欲用子恨未有<lb/>
歷官月日也嘉㤗改兀蜀旱甚君令仁壽適雨暘<lb/>
恊序農用有秋明年而禾麥甘露呈祥者七邦人繪<lb/>
爲七瑞圗以侈其事次任僉書大安軍判官逆曦變起<lb/>
蹇蹶西歸辟地於縣之長秋山大安距武興六舎而<lb/>
近太守安公濡迹以平賊攝守楊公舎生而取義學<lb/>
椽史君次秦以膏油熏目獲逃僞聘而君亦㓗身<lb/>
以自全數人者爲善不同歸於明分義以正人心猗其<lb/>
盛哉制置使楊公輔嘗知君於學官至是欲爲君白<lb/>
<pb n="KR4d0305_SBCK_071-12b"/>
大安時事君謂此臣子常分終不自名長沙呉公獵<lb/>
繼至俾攝崇慶府新津縣今又辟僉書劒南西川節<lb/>
度判官先時君嘗著書翼論孟至是翼孟猶未成<lb/>
書公退則竟其說内外勞勩遂得疾以卒盖嘉定五<lb/>
年正月某甲子也年六十有一臨終無他語獨以九十<lb/>
之親爲念夫人乖隂陽之和致疾以貽親憂者有矣<lb/>
君乃以著書得疾以不終養爲無涯之戚是可悲矣<lb/>
十五年十二月某甲子其孤仲莊將葬君於縣之善<lb/>
何郷至和里兊山之原葬有期以狀來且曰先君子<lb/>
亡恙時汲汲以<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>䘮殣死爲念至控于有司嚴停尸<lb/>
緩葬之禁其孤不能嗣服先訓乃貿於隂陽合祔之<lb/>
<pb n="KR4d0305_SBCK_071-13a"/>
說迄今始克襄奉若又不得公銘將無以顯先人之<lb/>
䰟余悲其言且念君在吾郷爲先逹君校類省試余<lb/>
在得中荷君知遇若此乃不果辤公元妃同郡費氏<lb/>
繼室成都史氏一男仲莊五女長適成都王序之次<lb/>
魏景翁次楊伯森次樊夢鏜次費友龍適楊樊者<lb/>
今皆卒王序之與余從弟亦卒孫男一人孫男女<lb/>
人銘曰　士志利禄詩書爲媒苟得所欲棄如寒灰<lb/>
孰能如君于役于仕研磨編剗之死靡二死亦奚憾<lb/>
有子有書榖爾嗣人永念拮据<lb/>
　　　魏府君<hi>純甫</hi>墓誌銘<lb/>
昔我祖父生七子男其第三處士府君和孫以後同<lb/>
<pb n="KR4d0305_SBCK_071-13b"/>
姓郷貢府君邦逹六曰承事府君孝璹以後舅氏旣<lb/>
而伯仲季皆早世無嗣我祖妣髙孺人命承事以季<lb/>
子了翁爲仲朝散府君某後命處士以仲子仲翁與<lb/>
七季父郷貢府君孝璹之㓜子越翁偕爲季父某後<lb/>
時諸父惟郷貢在以誠長者爲郷里所稱飢寒䘮疾<lb/>
凢不獲者皆求焉家事叢委而我從父兄弟凡八人<lb/>
俱未昏嫁頭戢戢立閫以内米鹽靡宻之事又重爲<lb/>
季父憂君爲分其勞居數年季父卒而君益不得自<lb/>
脫矣兄弟以次有室有家門户日大貲用浸屈人猶以<lb/>
望於季父者望君廪廪乎若有不克負荷之憂了<lb/>
翁時僉書西川判官數以書勉之㝷召入學省於是<lb/>
<pb n="KR4d0305_SBCK_071-14a"/>
越翁巳卒所與同㸑惟景翁文翁少翁三人其有志<lb/>
於學者君爲除塾聘師以成其志或耆好之不齊則<lb/>
委曲縫護惟恐稍傷弟順之義用能食指數百無一<lb/>
間言者自叔父卒後凡二十餘年而了翁與文翁得以<lb/>
一意䆠學無所撓奪則君之力也少翁旣先卒嘉定<lb/>
十三年冬十月甲子君卒後兩月景翁亦卒君年四<lb/>
十有八於是兄弟之僅存者二人了翁出守潼川<lb/>
文翁亦以舉辟交至將爲令新繁旣各有簡書之<lb/>
畏而孀號穉泣又不無返顧之憂於是又重嘆吾兄<lb/>
三十年幹理經緝之爲功也君取張氏生子男輙夭僅<lb/>
存者三女君卒後長女亦夭嫂張氏以君之同産弟<lb/>
<pb n="KR4d0305_SBCK_071-14b"/>
惪翁之子某爲君後又以君之治命營兆得卜于某<lb/>
郷某里某山而龜日未食厥十有五年了翁再召爲<lb/>
郎秉筆太史氏文翁以書來曰龜食于十有一月壬<lb/>
申矣兄其爲書嗚呼余不得與於臨穴之哀也莫爲<lb/>
之識將永負神明乃移書新䌓俾代余治事篤匠以<lb/>
是誌諸壙且爲<lb/>
　　　魏府君<hi>景翁少翁</hi>墓誌銘<lb/>
嗚呼余尚忍誌余二弟之葬邪余叔父諱南壽元配<lb/>
同郡樊氏繼室以承事郎趙某之女生二子男景翁<lb/>
字清甫少翁字儀甫清甫資謹實不妄語儀甫機<lb/>
悟多智慮二人嘗與里少年遊爲所訹幾越足䋲檢<lb/>
<pb n="KR4d0305_SBCK_071-15a"/>
外裁自覺即屏謝不與交杜門掃室沈思微吟累歳間<lb/>
歩上下不失尺寸雖族姻有不見其面者前書後圗<lb/>
左炙右酒弟兄相對醺如也儀甫㝷得疾嘉定　年<lb/>
　月甲子卒年三十有四清甫益自飭畏食酒有節<lb/>
抑逺聲色惟義所當爲者男不可奪不漫爲言論言<lb/>
輙近理余嘉其彊善而壯於禮也㑹守潼川將挈以<lb/>
自助旣治任忽夜半自執其手乎從弟文翁炳燭視<lb/>
之曰此誰手也曰兄左手也清甫恍然曰吾今日病<lb/>
矣吾有四體而忘其半吾焉得長乎急從眉山取毉<lb/>
治之則巳成淫痺之疾厥明年五月　竟以此卒<lb/>
年四十有三余仕中外二十餘年畏塗危機摇落齒<lb/>
<pb n="KR4d0305_SBCK_071-15b"/>
髪毎有下澤車𣢾叚馬之慕嗚呼孰知其遂止此邪<lb/>
清甫取姨之子呉氏再取李氏故僉書劒南西川判官<lb/>
惟正之女生一女子未嫁一男子尚志則故奉議<lb/>
郎知靈泉縣髙君載之仲子也清甫未病時以爲同<lb/>
氣所出取爲巳子儀甫取同郡韓某之女生一男子<lb/>
某以瘡失明嗚呼旣不假之以年厥子又弗克大有<lb/>
所振立匪命也夫匪命也夫葬以今年十一月壬申墓<lb/>
在　郷　里　山余方以尚書郎待罪史官<lb/>
不得徃視窆乃爲書此以納諸壙<lb/>
　　　知嘉定府宋君<hi>之源</hi>墓誌銘<lb/>
余昔守廣漢與什邡令宋君深之爲寮君貳吾州<lb/>
<pb n="KR4d0305_SBCK_071-16a"/>
又獲升君之堂嘗涕泣而語余曰昔者朱文公旣銘吾<lb/>
先君子吏部之竁矣子其爲我書之以詔來者余即<lb/>
銘詞而知宋氏之種學累善非一日也他日又出文<lb/>
公所與問荅曰中曰性曰知止曰格物此類凡數帖方<lb/>
文公以講道雲谷四方學者皆歸之君之羣從首<lb/>
得其語孟中庸大小學諸書君名之源字積之文公<lb/>
更曰深之所以期君者若此吏部使湖南劉子澄清<lb/>
之守衡陽文公謂五峯胡子南軒張子流風遺韻多<lb/>
在湖湘俾君即劉訪焉至衡則又得永嘉戴少望從<lb/>
而師之由是聞見日廣余嘗因是而重有感焉且吏<lb/>
部使閩未遑他務而訪道于文公又遣其三子從之<lb/>
<pb n="KR4d0305_SBCK_071-16b"/>
游彼之俗吏能知是乎三子克承父志數以經史疑<lb/>
義請問于文公今見于書䟽者凡五六徃返彼居驕<lb/>
習靡者能知是乎三子年少初學而文公巳汲汲然<lb/>
翕受而循誘之降心空臆若施諸大徒髙第者旣<lb/>
又以見此道孤立苟以是心至則未嘗無誨也余與君<lb/>
相得之深盖昉乎此後十　年其子伯熈來告曰吾<lb/>
父以嘉定十四年　月　日卒于官舎今將以十七<lb/>
年　月　日葬于成都縣陽侯郷祖塋之側昔者<lb/>
吾祖之墓文公銘之而公書之今父之銘不可以他<lb/>
請也㑹余造朝謝未皇明年以書抵京請益力追<lb/>
惟曩事乃不果辤君系出唐宰相璟今居成都雙流<lb/>
<pb n="KR4d0305_SBCK_071-17a"/>
曽祖傑不仕祖維贈奉議郎父若水紹興三十年中<lb/>
進士乙科淳熈中爲秘書丞兼吏部郎終江西路轉<lb/>
運判官累贈中大夫母張氏宇文氏皆令人君以殳<lb/>
任入官尉江原縣鹽酒城固司户茂州今龍遊㑹呉<lb/>
曦之亂解印綬去賊平而返當路者以名聞　詔進<lb/>
秩二等㝷以薦舉改官知什邡縣𤏡戎繹騷部使者<lb/>
檄君攝通判嘉定府未幾通判卭州㑹威州闕使君<lb/>
人往攝事所至吏畏民尢懷之𥘉知龍州秩滿移洋<lb/>
州未上又昜雅屬南鄭潰卒爲亂制置司命將將御<lb/>
前軍討之君謂皆故等夷恐不可任黎雅土兵號牌<lb/>
手者勁悍可用請自將而前卒頼其力少保安公丙<lb/>
<pb n="KR4d0305_SBCK_071-17b"/>
開宣威幕府與參謀始君未至雅沙平夷盗邊旣<lb/>
撫柔之及君暫去則夷又來君倍道還州夷厥角請<lb/>
命君曰夷德無厭不大治不創絶其餉道示必翦㓕<lb/>
復欵塞矢死無犯璽書褒嘉㑹宣撫司以調度急<lb/>
括隱户拘絶産郡民劉子壬託爲姦利君請身任其事<lb/>
以免憸人倚法之弊有志未遂而殁始余觀於漢儒<lb/>
自謂得易於何師受書於某氏門標尸列竊亦病之<lb/>
及觀申公諸生爲守尉内史者治官民皆廉節王式<lb/>
諸生頌禮甚嚴試誦有法使諸愽士驚問何師信知<lb/>
師道之有益於人如王謝家子弟耳濡目染氣質隨<lb/>
改藉令稍佚前聞於所嘗言終不能忘也夫惟有不<lb/>
<pb n="KR4d0305_SBCK_071-18a"/>
能忘也則有觸乎事而不可巳隱於心而不敢爲者<lb/>
矣如君之得於師友者若此使假之年尊聞行知庸<lb/>
可限其成邪君娶洪雅孫氏封安人二子男伯熈以<lb/>
遺澤𥙷官次伯顯早夭女適迪功郎監崇慶府酒稅<lb/>
楊子㤗孫男女各一人銘曰<lb/>
萬里㝷師難疑反覆師不倦誨友不慮瀆始初清明<lb/>
旦晝未梏如彼萇楚夭之沃沃循是初心以御物欲迹<lb/>
其所就寜有絶續我作銘詩後人其榖<lb/>
　　　朝奉郎通判台州曹君<hi>易</hi>墓誌銘<lb/>
嘉㤗間余僉書劒南西川節度府方是時承平日乆<lb/>
民物阜蕃公私交𥙿雖卑官賤有司簿書筐篋之外<lb/>
<pb n="KR4d0305_SBCK_071-18b"/>
多可稱紀有曹君一致時爲幹辦四川茶馬司篤實<lb/>
而聦蓺於余相友善也余爲國子正又與偕至在所<lb/>
山行水渉于泳于游交儆互發後十有九年再點班<lb/>
行訪一致何官曰甞通判台州焉在曰死矣嗚呼其<lb/>
才若是而用若是邪其子惟日㝷過余曰吾先君子<lb/>
葬未有銘惟先生之嘗同寮也是以不敢他請余及<lb/>
叙之曰一致名易其先閩人避五代亂徙温居安固<lb/>
之許峯曽祖文甫祖迪父廣居累贈朝奉大夫母蔡<lb/>
氏冝人一致少敏晤耆學於書無所再讀下筆數千<lb/>
言登淳熈八年進士第調尉明之慈溪教授開州<lb/>
南安軍由四川茶屬用舉主改官知福州長溪縣主<lb/>
<pb n="KR4d0305_SBCK_071-19a"/>
管江浙等路坑冶司文字坐言者主管某觀起家通<lb/>
判合州年六十八而卒始未第巳名聞太學其再爲<lb/>
校官能使遐陬僻嶠咸奮於業在蜀惟買書數千<lb/>
卷以歸長溪豪猾屏息閩人稱之方伯監司聞諸<lb/>
朝録名中書食祠官禄七年泊然將終身余知一致深<lb/>
信其所挾負者得施于時必有岀於人而僅行乎職業<lb/>
之間又不合以退士遇則見於世不用則亦巳矣所惜<lb/>
者非才也時也娶同縣陳氏賜號安人子二人惟日<lb/>
迪功郎新上饒縣主簿惟月業進士女適承信郎<lb/>
前監　海酒稅平陽林湜一致之卒以十三年十月<lb/>
甲子晦年六十有八葬以十五年十有一月壬申墓<lb/>
<pb n="KR4d0305_SBCK_071-19b"/>
在許峯銘曰晢乎動容浩乎藴中曷亨其禀而<lb/>
塞彼逢不惠于極以彦我邦松邪相邪古斯幽宫<lb/>
重校鶴山先生大全文集卷之七十二<lb/>
<pb n="KR4d0305_SBCK_071-20a"/>
</p>
<p>
</p>
  </div>
</body>
</text>
</TEI>
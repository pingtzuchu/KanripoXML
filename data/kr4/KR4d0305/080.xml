<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_080-1a"/>
重校鶴山先生大全集卷之八十一<lb/>
墓誌銘<lb/>
　　　贈奉直大夫丁公慕誌銘<lb/>
寶慶元年秋軍器監丁黼文伯過史臣魏某言曰黼<lb/>
不天吾父奉直府君以慶元二年　月棄諸孤厥<lb/>
　年月葬于石埭縣舒溪之南曰鸑溪黼雖貧<lb/>
凡以致其誠信于親者旣不敢不勉惟未有以銘吾<lb/>
竁也敢以前達州王侯東所次行治將子是屬某白<lb/>
墓必有銘漢魏之末造也文伯方以正學直道爲時<lb/>
聞人兹其顯敗不巳多乎而必銘之云雖然余定交<lb/>
于文伯旣二十年知其丗爲詳余曷敢不銘公諱㤗<lb/>
<pb n="KR4d0305_SBCK_080-1b"/>
亨字巖老丁氏故梁人自漢將軍寛以易授同郡碭<lb/>
田王孫碭沛相近其後徙沛公之曾大父洪贈訓武<lb/>
郎大父執中武德郎温處衢婺四州都廵檢使父逑<lb/>
徐州郷貢進士公生四年而遇靖康之變江淮盗起<lb/>
馬吉等剽池之青陽石埭武德以嘗中材武科入仕<lb/>
與討方臘有功遂以選差青陽之武尉督捕羣盗未<lb/>
幾虜入汴迫徐貢士攜家由清河趨淮隂以達于青<lb/>
陽丁於沛爲右族自經亂離南來者僅两院武德其<lb/>
一也武德徃來石隶經理平㓂愛其山水清麗因託<lb/>
居焉相傳至士猶夣寐故疆之歸故流移再世未嘗<lb/>
治産業也公㓜而明晤日記二千言時版本文字尚<lb/>
<pb n="KR4d0305_SBCK_080-2a"/>
少經傳史漢書皆晝抄夜誦漢晉以來詩文亦手自<lb/>
編稡善古文於詩尤長以餘力爲舉子業率先諸子<lb/>
鳴逺近争辟塾延之其後疾不能出者十年皆負笈<lb/>
踵門諸從子亦從受業黼時年十四已知爲學之要<lb/>
會永嘉徐子宜爲郡教授公慨然挈徃從之徐雅敬<lb/>
公留與共學參授後進而訓黼以語孟中庸大學黼<lb/>
㓜從公誦言觀行漸漬巳乆至是一聞義理之誘氣<lb/>
竦神悟卒爲成材公資稟勁直務質行不蘄人知不<lb/>
輕爲然誥在貢士侍側色莊而氣怡貢士卒號毀骨<lb/>
立事母臧夫人晨興侯户外昏定率至夜分夫人自<lb/>
過江痛家族流離不肉食公食輙不擇有嘉䟽旨畜<lb/>
<pb n="KR4d0305_SBCK_080-2b"/>
必問奉夫人巳否夫人年八十二而卒公老猶致毀<lb/>
與二弟處極其和孺嗚呼公之學其亦異乎世之所<lb/>
謂學者矣享年七十有四元配章氏繼室孫氏前後<lb/>
凡五男六女長男輝次耀次某爲叔父某後次黼次<lb/>
黻輝耀某黻尋卒黼今以朝請大夫爲軍器監六女<lb/>
各得所歸孫男四人鑄鎰未仕鎬以軍器任爲將仕<lb/>
郎鎔從事郎紹興府司理參軍孫女五人曾孫男今<lb/>
四人銘曰　徐沛之間鄒魯所鄰質實近本故家典<lb/>
刑公生不辰逢世孔填風氣之感則厚且純冲約自<lb/>
持碩蹇亨屯東周之思西方羙人允毅丁公則我思存<lb/>
　　　承議郎通判叙州李君墓誌銘<lb/>
<pb n="KR4d0305_SBCK_080-3a"/>
余自昬于成都杜氏道雙流必李氏乎館李則余之<lb/>
妻之舅也其曾大父文顯大父庾爲里善人父大年<lb/>
承議郎致仕累贈中散大夫娶同郡勾氏贈令人中<lb/>
散有六子長嘉謀爲宗正丞丗號息齋先生與仲氏<lb/>
嘉猷同舉乾道二年進士其第五曰嘉量是爲君君<lb/>
生之三月而喪母中散念之以屬宗正教焉宗正愽<lb/>
通經子百氏而深於易晚得專氣致柔之説以隂符<lb/>
參同博考精玩篤信不懈君親聞其説而好焉余嘗<lb/>
與之語雖不盡合迨嘉定十五年春余將造朝過君<lb/>
于里舎君曰吾嘗爲子誦所聞子不吾予余以求諸<lb/>
易盈天地間致用之要無越乎坎離而大較則體性<lb/>
<pb n="KR4d0305_SBCK_080-3b"/>
相須精神玄足體不立則性無以行精不藴則神無<lb/>
以發余心異之因相與推明本始究極分際勉之以<lb/>
聖賢之正葢語移日不能休以是始信君之所蓄者<lb/>
厚而世不能以盡知之也十七年冬君之子巽宗忽<lb/>
以書抵余于京曰先君以四月啓手足于遂不肖<lb/>
孤無以顯敡厥考今葬有曰敢以識墓爲請嗚呼其<lb/>
信然邪將俟後期以追前語而忍銘君之墓也君字<lb/>
平仲資醇實不事華飾宗正爲淳熈朝士舊聞遺獻<lb/>
尚多接識而君得周旋其間况以尚書郎勾公昌㤗<lb/>
爲之舅劉文節公光祖爲姊之夫聞見熏濡趍嚮端<lb/>
正㑹科舉不利以宗正任爲迪功郎監嘉定府酒務<lb/>
<pb n="KR4d0305_SBCK_080-4a"/>
遂寜府司法潼川府通泉縣令主管䕫州路安撫司<lb/>
機冝文字用舉主改宣教郎知漢州緜竹縣通判遂<lb/>
寜府叙州始爲椽於遂議法平恕遂有米粟之征責<lb/>
輸嬴餘而不察其沽濫君請覈沽濫而罷嬴余兵民<lb/>
兩利焉明年當輸民詣郡願得李司法董其事有爲<lb/>
征官死不能歸者爲經理其喪二女亦各有適通泉<lb/>
揵江歳靡公私之力而民懍懍不適居君躬任其勞<lb/>
築事堅乆至于今稱之緜竹邑大賦繫吏縁爲姦比<lb/>
豪猾而愚善良君請覈登載授劵劑皆無過一日厥<lb/>
明以方揭之凡巳輸而未獲劵者使告焉或疑其不<lb/>
可繼公去之日視始至逾篤以是民無横賦官有餘<lb/>
<pb n="KR4d0305_SBCK_080-4b"/>
蓄學校橋梁之政皆以次舉行最後在遂寜更歷旣<lb/>
多財决滋敏前後漕使者皆俾攝屬君以郡事辤不<lb/>
許迨轉丞叙南喜曰此吾兄所嘗愒苃也㑹以職事<lb/>
之普道暍歸而得疾屬纊之日尚區畫官事家政如<lb/>
平生年六十有五君爲吏三十年居室衣食不替儒<lb/>
素與人交平實而可乆所居官皆以職事見知其長<lb/>
固也而吳德夫獵崔正子與之未有雅素争先辟舉<lb/>
楊恭惠公鍞蜀徑上其姓名迨選部關移乃克知之<lb/>
其恬於榮利大抵若此元配唐氏繼室以文皆贈孺<lb/>
人子男二人長巽宗次炳宗以後宗正女適迪功郎<lb/>
利州昭化縣尉家寅翁孫男一人思問孫女二人外<lb/>
<pb n="KR4d0305_SBCK_080-5a"/>
孫男女四人葬以寶慶二年月　日墓在新津縣<lb/>
會同郷艮山之原袝宗正墓右從治命也銘曰<lb/>
居焉而熈熈出焉而怡怡脱畧於姑可巳而黾勉於<lb/>
所當爲其晚而有得於巳也葢有人所不及知不知<lb/>
奚傷視此銘詩<lb/>
　　　安人史氏墓誌銘<lb/>
寶慶元年冬予得罪南迁明年春行至九江友人家<lb/>
朝南𬒳命造朝其夏賜對便殿擢主軍器監簿秋以<lb/>
喪弟求去迁丞請益力又明年春差知隆慶府尋改<lb/>
簡州予時待放未返朝南道荆州狀其母之行馳書<lb/>
抵靖乞文以識諸竁葢朝南自先朝賜召　上申<lb/>
<pb n="KR4d0305_SBCK_080-5b"/>
詔趣發及是西還凡閱四載而立朝僅十月余謂朝<lb/>
南秉誼据正不虧其體不辱其身所以成其親　大<lb/>
矣而奚以文爲雖然朝南之請也廑余懼夫文之不<lb/>
足以發也余曷敢不可朝南之狀曰吾母史氏諱稷<lb/>
字虞卿隋柱國太平公萬歲之後曾大父郷貢進士<lb/>
慥大父振父允諧妣楊氏母年二十歸我先君不幸<lb/>
三十而没淳熈八年六月乙夘也大酉兄弟五人女<lb/>
爲長一日大母蘇夫人問曰能記而母乎淚棲睫莫<lb/>
能對長者曰母姿間靚不事膏沐兒所能記僅此耳<lb/>
大母曰汝曾大父運幹府君方嚴家人不見其言笑<lb/>
媪御嘗進葛衣不愜而母先意改爲運幹喜與士接<lb/>
<pb n="KR4d0305_SBCK_080-6a"/>
而母竭力酒羞雖服用可輟也汝之曾大母而母之<lb/>
族也運幹念外氏飄零甞問其丗墓而母自是歲一<lb/>
展省如運幹臨之吾母程夫人以禮法持家子婦犇<lb/>
走承意惟恐失之見而母必爲之康色歳時慶賀奉<lb/>
儀物以獻如弗勝而精巧絶人其事吾舅吾母若是<lb/>
事我可知吾不能悉數也昔者我疾而母朝夕卧内<lb/>
膝行進藥乆而疾間膝有瘢焉吾識之今弗忘語巳<lb/>
顧女兄曰婦道不當如是乎而母師也及大酉齠齓<lb/>
粗省事每侍先君常曰吾大父年八秩寢食必我俱<lb/>
訓言娓娓而母時起　奉温清敬事不怠大父憐之<lb/>
曰天何以報此婦也汝生三季大父卒猶謂而母曰<lb/>
<pb n="KR4d0305_SBCK_080-6b"/>
爾事我善報其在是夫先君言之於邑曰使而母不<lb/>
孤吾大父之望是在汝巳先君嘗挈大酉過舅氏見<lb/>
者輙泣下曰而何以報而母乎自歸夫氏事重親拊<lb/>
而兄弟至忘其身之疾歳時來寜尚嫁時衣也人謂<lb/>
弗堪而母無幾微見於言靣則又人所甚難而何以<lb/>
報而母乎嗚呼大酉尚忍言之頼吾母之澤嘉㤗三<lb/>
年齒一名于進士籍母之殁逾二十年男女婚嫁之<lb/>
事僅畢未有以葬也開禧俶擾從三嵎陳勤節公咸<lb/>
出入戎馬間轍不及息僥倖陞朝則姑待之又庶幾<lb/>
澤及吾母也嘉定八年大酉試邑成都　上祀明堂<lb/>
吾母贈孺人將以命書之副告而卜葬焉未及滿戍<lb/>
<pb n="KR4d0305_SBCK_080-7a"/>
而先君棄諸孤矣徒跣行營于青神縣之長泉曰紹<lb/>
逺郷母所居里也命龜惟某山食問逺日惟十二年<lb/>
四月癸酉食是兆葢考志也孰知遂與吾母偕葬乎<lb/>
除考喪之明年南海崔公與之帥蜀以大酉長莫府<lb/>
未幾薦士復先焉大酉敬共夙夜不敢墜厥紹今幸<lb/>
有以歸見先墓昔者吾父之葬劉文節公旣爲銘之<lb/>
子之知我不後劉公幸有以紓吾哀也某自孤露以<lb/>
來見人之思親則惕然以傷不自知身之罹此咎也<lb/>
讀國風至凱風陟岵河廣讀小雅至小弁蓼莪輙廢<lb/>
卷毎謂彼以勞苦廢飬以䜛毀見逐皆親在而子長<lb/>
旦攜離之暫耳其詞巳悲傷不自聊若此一日讀韓<lb/>
<pb n="KR4d0305_SBCK_080-7b"/>
文公哭兄子文至不省所怙惟兄㛐是依㛐指愈及<lb/>
子言曰韓氏兩世惟此而巳兄子尚㓜不復省記愈<lb/>
雖能記不知其言之悲某爲之涕下不能止嗚呼未<lb/>
知情於文生文於情生而涕何從出乎顧我復我出<lb/>
入腹我今乃至眉目間略不及訾省僅從其大母若<lb/>
考聞一二言行以求銘然則朝南之請也余寕能恝<lb/>
然乎乃不果辤朝南之考君某以封承事郎卒今贈<lb/>
朝請郎母以贈孺人葬今贈安人三女長未笄而卒<lb/>
次嫁張子辰次孫景舒嘗貢于郷二子長即大酉今<lb/>
朝請郎知簡州次震巳嘗與郷舉以又命後族又不<lb/>
幸死矣子之季曰丙仲女之季嫁蘇烝則繼母今程<lb/>
<pb n="KR4d0305_SBCK_080-8a"/>
安人出也内外孫曾十　人銘曰<lb/>
望秌而變衰旣去先時方春戢暉孰㧖而摧祭以大<lb/>
夫之牲廞以内子之衣人謂母榮孰知子悲<lb/>
　　太孺人呉氏墓誌銘<lb/>
寶慶元年余待罪太史氏粤人孫之宏與余雅相善<lb/>
也一日泣而請曰之宏不天夙喪我先君吾母撫諸<lb/>
孤凡二十有四年而又棄之厥旣得卜祔于吾又之<lb/>
兆而未有以銘也敢惟子也請余曰子善自飭以成<lb/>
其身兹其爲銘大矣曰是敢不勉雖然之宏之窮毒<lb/>
人有不及知者我先君之五世自山隂徙餘姚皆力<lb/>
穡自給伯父早卒大父修職某大母胡夫人年浸髙<lb/>
<pb n="KR4d0305_SBCK_080-8b"/>
先君獨任家事禇無私藏吾母承順其志雖餘財斥<lb/>
幣恬不訾省得故衣敗絮亦與冡姒陸氏尺裂而均<lb/>
之訖先君之世聚居雝睦無間言先君肆力於學州<lb/>
薦其名益從師友講肄矹矹窮晨夜或㝷師它州動<lb/>
渉旬歲吾母服勞饋事不以累先君君性素剛母問<lb/>
戚䟽必覘其所趣而進退之吾母務爲涵覆承寜族<lb/>
婣賙䘏郷䣊人人自以㥦志之宏兄弟年少長又俾<lb/>
負笈千里以赴師友之會多一時知名士課督諸孫<lb/>
察其少進則喜見詞色不靡衣食不事游觀不溺佛<lb/>
老惟致嚴於宗室之奉歳時夙興行事子婦若孫咸<lb/>
在翼翼如也之宏舉進士試吏爲某官薄禄不足飬<lb/>
<pb n="KR4d0305_SBCK_080-9a"/>
也吾母處之裕如聞楚扑聲則曰焉事此閒得其情<lb/>
以告則懌晚歳聽聦視明德性引𥙿未嘗有厲聲疾<lb/>
呼㑹水心先生葉正則葬有日之宏徃㑹吾母曰其<lb/>
巳事即反四月之吉起盥洗簪珥家人咸集忽指頭<lb/>
何岑岑若是掖扶就祍已眩不起哀哉之宏猶未反<lb/>
室終天之恨九殞莫贖脱又無以銘之於吾心獨無<lb/>
㤦乎余瞿然謝曰如子之言子之先君子上順父母<lb/>
旁睦兄弟下冝子孫則先夫人棐承之力是烏可以<lb/>
無紀周公之詩曰妻子好合如皷瑟琴兄弟旣翕和<lb/>
樂耳湛冝爾室家樂爾妻孥孔子大之曰父母其順<lb/>
矣乎夫道行於家而妻子好合此刑善之著也則兄<lb/>
<pb n="KR4d0305_SBCK_080-9b"/>
弟以和室家以冝子孫以樂順親之道孰大於是非<lb/>
所謂風自火出者乎世降俗薄二女同居志不相得<lb/>
而家道以睽子孫是效者徃徃而是嗚呼聞夫人之<lb/>
風余懼夫詞之不令也以爲神羞雖然余曷敢不銘<lb/>
夫人呉氏世爲餘姚著姓父諱端禮贈武義郎母喻<lb/>
氏封太恭人夫人子男四人之宏今以承直郎新荆湖<lb/>
南路安撫司准備差遣次之亮郷貢進士先夫人卒<lb/>
次之震從荆湖制置莫府得官知郢州長壽縣次之<lb/>
頴女嫁知某州史彌忠孫男九人自中郷貢進士自<lb/>
道自明自昭自誠自牧自強餘未名孫女四人長嫁<lb/>
新晉陵縣丞趙與昭次外孫史巍之余尚處夫人生<lb/>
<pb n="KR4d0305_SBCK_080-10a"/>
以紹興十一年四月甲午卒以嘉定十六年四月癸<lb/>
酉朔葬以十月壬午墓在某縣某郷某山之原銘曰<lb/>
士不遇曷其望維逑之良式扶而將淺于泳兮深于<lb/>
方旣順乃祥厥基允荒詔子孫世其慶<lb/>
　　　朝議大夫知敍州魏公<lb/>
予少與從父弟嘉父同居共學季父朝奉府君蚤與<lb/>
郷舉孝友温任性不違物嘉父秊十三四巳能左右<lb/>
幾諫少長知自力於學嘗從師學舉子業旣而悔之<lb/>
曰是足爲學乎聞郡人李中文坤臣以明經教授郷<lb/>
里除館致之中父喪明卧興飲食嘉父扶相必親葢<lb/>
自聖賢傳心之要以及近世周程邵張諸大儒所講<lb/>
<pb n="KR4d0305_SBCK_080-10b"/>
精體實察窮晨夜弗解或譙其不切於科舉嘉父曰<lb/>
安有本厚而末弗滋者乎學益力辭益贍舉嘉定四<lb/>
秊進士調迪功郎眉山縣尉上事之八月予𬒳　命<lb/>
守眉乃兩易綿竹縣主簿爲吏廉明嘗攝法曹以持<lb/>
法忤守意守不能難反以是見知檄受民粟先是廩<lb/>
人額外苛取曰例錢嘉父白守盡蠲之予守漢日使<lb/>
民自執槩量不取贏嘉父白守曰願守前規守又不<lb/>
能難緫領財賦聞其才辟贍軍酒庫僅視事改辟幹<lb/>
辦公事金虜盗邊遣屬駐漢中糴餫嘉父生男四日<lb/>
弗子而行十二秊四月丁邜潰卒稱亂嘉父挺身勞<lb/>
師少保安公開宣威府嘉父之果州趣公赴鎮公壯<lb/>
<pb n="KR4d0305_SBCK_080-11a"/>
之賊平上功　詔減二秊磨勘尋以舉主改宣教郎<lb/>
安公謂嘉父習知邊圉俾宰金之上津予時以心制<lb/>
里居嘉父固辤辟命請待班見凡家食二秊予讀三<lb/>
禮招中父與處嘉父參焉士無逺近負笈來觀各有<lb/>
相長之益五羊崔正子與之帥成都辟知新繁縣縣<lb/>
有祖宗原廟四孟月吉日至郡有朝饗遣屬詣縣<lb/>
陳䟽食用道流而倡舞于庭嘉父曰是不䙝神黷祀<lb/>
手縣請于郡郡上于朝下奉常給太廟彞器法服<lb/>
圖而班之嘉父苑金製帛如式凡用泉八百萬又給<lb/>
樂章嘉父遣二人詣太常肄業予時爲卿命工授之<lb/>
嘉父即大門外爲藏及時蕆事民聽一新大修縣庠<lb/>
<pb n="KR4d0305_SBCK_080-11b"/>
扁堂曰師立朔月月半謁先聖先師合縣之秀茂讀<lb/>
中庸大學聽者各足其分退而輯成書學有句氏田<lb/>
租百餘石乆乃隷常平司會使者張義立方行縣嘉<lb/>
父白歸于學縣未有社倉嘉父節縮浮蠹得錢三百<lb/>
萬爲糴本使者以其法風他郡行之通判成都府㑹<lb/>
簡州闕守制置司檄兼攝百廢具修而去之日府藏<lb/>
之儲視前增倍　詔再任成都即解郡還次制置使<lb/>
辟知叙州叙空官乆攝事者不爲逺謀先是横江砦<lb/>
之諸底其最蕃曰始鵝始鵝之諸族其最肆曰隔柱<lb/>
仍歳大入爲患嘉父曰吾守封于此而民不得安土<lb/>
吾耻之乃請于連帥楊叔禹汝則假師憐郡俾通判<lb/>
<pb n="KR4d0305_SBCK_080-12a"/>
居守而躬率將士問夷罪夷敢拒師十一月壬辰分<lb/>
師以入七戰殱其衆戮其渠率夷勢窮蹙即面縛軍<lb/>
門誓母反歸先所侵疆凡四十八邨及民畜甚衆十<lb/>
二月庚子受降辛丑班師數安南知堡狄厚叔賣國<lb/>
誤師之罪斬以徇是役也用州卒夷軍及瀘榮人凡<lb/>
四千糧石二千錢六千萬捷聞詔増三秩將士以<lb/>
次進律有差嘉父自以職分所當爲拜恩感激益思<lb/>
報効蠲復業之租以實邊圉糴旁郡米以活飢民作<lb/>
止戈堂以簡師徒創備邊庫以擬緩急制置使上其<lb/>
功狀　詔令再任嘉父嘗請移安南堡於風洞市以<lb/>
制諸夷至是報可方鳩工經始會北邊𬒳兵制置司<lb/>
<pb n="KR4d0305_SBCK_080-12b"/>
徴米五千石嘉父念邊民之困出少府餘財代輸制<lb/>
梱知之爲盡蠲之憂邊勞肄蓋自是得疾矣九月末<lb/>
猶力疾調丁築新柴皆手畫口援軍吏奉以從事十<lb/>
月旣望拜朝議大夫尚能跪起周旋如他日丁丑疾<lb/>
病卒于州<graphic n="KR2321" url="https://raw.githubusercontent.com/kanripo/KR-Gaiji/master/images/KR2321.png" mimeType="image/png"/>臨終尚諄諄疆埸之事一語不及私嘉<lb/>
父蚤䎸夙成孝友温任儼有父風自以禄不逮親每<lb/>
拜一官輙感愴終日春秌嘗祀如或見之嘗讀禮至<lb/>
將爲善思貽父母令名必果諷味不能釋名先墓之<lb/>
廬曰果善堂又自爲果齋劉文節公爲銘李中父記<lb/>
之紹定元秊大比時有爲臨川陸氏之言者徃徃假<lb/>
竊近佀足以欺庸有司嘉父慮學者貪髙成習乃與<lb/>
<pb n="KR4d0305_SBCK_080-13a"/>
新都令郭方叔黄中控于提學司請諭有司毋以是<lb/>
取人將自科舉取舎以杜其漸士聞風丕變正學得<lb/>
不泯經史傳記諸子百氏皆甞校讎鉤纂益昌之亂<lb/>
委于兵火今僅存者讀書日記二十卷雅稾十卷繇<lb/>
江中庸大學講義二卷嗚呼嘉父所志所學葢將以<lb/>
千載自期行方而氣和見義必爲視人有不獲必起<lb/>
而援之其曰果善葢允蹈焉世率以學行詞章吏事<lb/>
若不相渉葢曰格物窮理修身齊家者動必古訓關<lb/>
於事倩爲詞章必迂爲吏事必䟽號曰文士曰能吏<lb/>
雖不學無行不害也不知今之爲學夐與古異今之<lb/>
文古所謂辭今之政古所謂事今之才則古所謂侫<lb/>
<pb n="KR4d0305_SBCK_080-13b"/>
人任人也夫使學而夲諸真知著于實踐則發爲辭<lb/>
辭澤而理施之政政𥙿而宻非令之所謂又與才也<lb/>
謂予不信則如嘉父者亦眇然一儒生耳其辭逹其<lb/>
事治皆爲世所推許然則非本厚而未滋者乎魏氏<lb/>
世爲卭之蒲江人嘉父名文翁父諱孝壽贈朝奉郎<lb/>
母髙氏贈宐人絲朝奉而上祖諱革曽祖諱大昕則<lb/>
皆某同出也官自迪功郎至朝議大夫秊五十有一<lb/>
取同郡韓氏迪功郎致仕起之女封恭人三男子強<lb/>
恕恭愿進忠恭愿以後其叔父次翁女子二人未嫁<lb/>
予歸自靖強恕兄弟拜泣而請曰自伯父之南遷也<lb/>
我先君貳成都守敍南皆除館以望歸去秊八月聞<lb/>
<pb n="KR4d0305_SBCK_080-14a"/>
伯父𬒳命西還丙夜得書時巳𬒳疾猶亟出觴客<lb/>
以識其喜今伯父優游林泉先君不及見矣墓門有<lb/>
石舎伯父誰宐予斂泣言曰諾哉墓在普慈郷仁惠<lb/>
里乾山葬以紹定五秊七月丙午銘曰<lb/>
姿金玉兮言糓粟兮生何篤兮天沃沃兮暵其暴兮<lb/>
命何蹙兮誰痛毒兮奪之速兮民無禄兮匪我獨兮<lb/>
　　　大理少卿直寶謨閣楊公墓誌銘<lb/>
孝子之於親也愛之斯録之故有復有重有銘物有<lb/>
烝彞鼎上之報功也有大烝有銘常有追禭有策有<lb/>
誄有謚逮其降也　文於窆石曰碑然而鮮不浮譽<lb/>
而溢美漢人巳謂碑銘唯郭有道無愧然則自有道<lb/>
<pb n="KR4d0305_SBCK_080-14b"/>
之外皆愧也予雖不令不敢冒所愧以䛕墓而有德<lb/>
有言足以命之曰無愧則僅僅見焉今銘楊公叔正<lb/>
其一也開禧三秊吴曦以蜀叛成都路安撫使楊公<lb/>
輔㑹僚属議同席三十餘人愕視莫敢發公時攝府<lb/>
學教授獨誦言今日之事當計逆順不當計禍福僕<lb/>
言是則正名討罪曷爲弗克不然願與先生死此以<lb/>
報國楊公壯之未决也公泣下嗚咽請致爲臣而去<lb/>
賊平部刺史陳邕上其事一詔迁一官又十九秊湖<lb/>
州㓂潘丙授濟王以叛有司當正以法議一及之輒<lb/>
中其禍於是廷紳咋舌紹定元秊公以戎監對垂拱<lb/>
殿謂去歳風雨爲暴水潦潰溢此隂盛陽微之證而<lb/>
<pb n="KR4d0305_SBCK_080-15a"/>
臺臣諉曰霅川水患之慘桀之餘烈也嗚呼尚忍言<lb/>
之後又以理卿對遂申前説謂巴陵追降之命重於<lb/>
違羣臣而輕於絶友愛　陛下居天位之至逸則當<lb/>
思天倫之大痛雍熈𥘉元秦邸殁於房陵旣行封謚<lb/>
又録用其子極其存恤之意今乃曰不當爲之後以<lb/>
貽他日憂何聖世示人之不廣乎又曰今日不言後<lb/>
必有言之者與其追恤於後固不若舉行於今也是<lb/>
日詔直寳謨閣知重慶府嗚呼明君臣之分厚兄弟<lb/>
之倫是雖人所當言而利誘物迁不反是爲非則舉<lb/>
細遺大公能循理盡分使頑者惕懦者立事君持身<lb/>
之槩若此吾銘可無愧矣公諱㤗之叔正其字也系<lb/>
<pb n="KR4d0305_SBCK_080-15b"/>
出漢太尉震在唐居長安静㳟里廣明中國子祭酒<lb/>
膳從僖宗入蜀其徙眉青神則自鎰始五傳至鑑五<lb/>
與郷舉以三禮釋褐公之五世祖也曾王考芳王考<lb/>
揆封朝奉郎累贈中奉大夫考虞仲中大夫充秘閣<lb/>
修撰致仕累贈宣奉大夫修撰公兩召不起謝事凡<lb/>
十又六秊蜀人高之妣史氏封安人累贈碩人修撰<lb/>
守巴州兼山黄公裳爲通江尉俾公受經公尚㓜黄<lb/>
器重之楊致一天倪劉子野卓史鴻漸漸皆以經術<lb/>
教授郷里公歷登其門皆列髙苐家故藏書數萬卷<lb/>
手自校讎秊十二三後卧不設榻者幾十歳讀書必<lb/>
及諸實踐舉斯世聲利無足以動其心者𥘉以郊恩<lb/>
<pb n="KR4d0305_SBCK_080-16a"/>
𥙷官慶元元秊與兄似之同奏名類省試明秊調瀘<lb/>
川縣尉两易什邡再調爲綿州州學教授轉丞羅江<lb/>
縣改宣教郎知嚴道縣特差知廣安軍未上丁父艱<lb/>
免喪知冨順監知普州繼知果州召赴行在除工部<lb/>
郎中迁軍器監大理少卿𥙷外餘年差主管紹興府<lb/>
千秌鴻禧觀疾篤以本官致仕積官自迪功郎至朝<lb/>
奉大夫始仕什邡與使者辯獄事不屈使者賢而舉<lb/>
之教授尤綿覈職事之窽籍自郡守之客始守不可<lb/>
公徑上提學司求避易石泉軍教授其在羅江制置<lb/>
司檄置莫府適長沙呉公獵諭蜀公遣三書曰使曦<lb/>
爲亂而士大夫不從必有不敢爲旣亂而士大夫能<lb/>
<pb n="KR4d0305_SBCK_080-16b"/>
抗曦猶有所憚夫亂曦之爲也亂所以成士大夫之<lb/>
爲也毎請間論事帥爲改容或疑嚴道不易治公曰<lb/>
清以蒞之何縣之不治郡守銳意興作徴索無蓻先<lb/>
是邑輸免役並折官價守更理見緡公數白不聽遂<lb/>
以所當得白直錢與令所得酒人稍食日爲錢四萬<lb/>
有竒對償㑹嘉定倅貳闕以公攝事時白崖此石將王<lb/>
堹引蠻㓂利店刑獄使者寘壎于法或又謂羅長五<lb/>
諸人實導之當坐死公訪知夷都實邇利店夷都蠻<lb/>
稱亂不需引導固請釋之不聽乃請于制司去所居<lb/>
官制司以議舎檄公公但還雅安公自爲小吏與大官<lb/>
抗聲辯是非無所禮遜四川宣撫使安公丙嘗薦諸<lb/>
<pb n="KR4d0305_SBCK_080-17a"/>
朝曰蜀中名儒楊某之子當逆臣之變勉有位者毋<lb/>
動言不用拂衣而去使得尺寸之柄必能見危致命<lb/>
詔任滿赴都堂審察公以親老辤行詔以廣安優之<lb/>
在冨義視事三日即出相告僚吏士民其勤攻吾之<lb/>
闕西湖舊有堂名景濂公易以君子而記之曰堂旣<lb/>
作而旋廢巳廢而復興嘗攷其故則以中遭僞學之<lb/>
禁爾夫周張二程崛起千載使聖人之學炳如日星<lb/>
其有功於天下後世甚大其徒不曰此孔孟之學也<lb/>
必曰此伊洛之學使人得以集矢於其的苟寄意於<lb/>
君子則自非君子之棄而小人之歸者疇忍壞之學<lb/>
者嘆其逺識郡之府廩充牣籍其數以康困㨹死舉<lb/>
<pb n="KR4d0305_SBCK_080-17b"/>
生其後去郡又以禄廩數千緡子鄰里以千緡爲義<lb/>
莊普以叛卒之擾安居安岳二縣受禍尤慘公力白<lb/>
宣撫使安公盡蠲其賦凢少府用度悉從减省在郡<lb/>
凢輸邊二萬緡蠲賦如之振貧賙阸半之安公復上<lb/>
諸朝召赴行在所公固辤詔差知果州任滿日<lb/>
赴行在果以畸零錢乆爲民病公會一秊經費儲<lb/>
其贏以爲諸邑對减厥數甚夥遂上尚書按爲定式<lb/>
民歌之曰前張後楊惠我無疆葢吾同年友張義立<lb/>
方實自發其端而公踵行之几四方禮饋率不以入<lb/>
私帑與民約劑而爲之息名長生庫以贍<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>獨民至<lb/>
今德之上嗣服申前詔趣行實寶慶之元也明年<lb/>
<pb n="KR4d0305_SBCK_080-18a"/>
三月乙亥入對　後殿首請法天行健奮發英斷緫<lb/>
攬威權無牽於私意無奪於邪説以救蠱敝以新治<lb/>
功次謂　本朝徳澤邇來斵喪無餘民無常心何恃<lb/>
爲國次論陛下以直言求人而以直言罪之使天<lb/>
下士以言爲戒臣恐言路旣梗士氣益消循循嘿嘿<lb/>
浸成衰丗之風爲國者何便於此上竒其對頋問<lb/>
再三越翼日除工部郎中時吾友真希元洪舜俞張<lb/>
行父王萬里新以言得罪予坐遷靖徐純忠胡季昭<lb/>
遷象公來自逺方首及之繇是中外臣民聞風興奮<lb/>
相繼言事無所避忌逮淮東之變<graphic n="KR1273" url="https://raw.githubusercontent.com/kanripo/KR-Gaiji/master/images/KR1273.png" mimeType="image/png"/>攸之異言者益<lb/>
衆其端自公發之後四月當對公奏三十年間士大<lb/>
<pb n="KR4d0305_SBCK_080-18b"/>
夫之論不過三言而巳爲安静爲用中爲更化安静<lb/>
則苟偷也用中則模稜也更化則紕政尚多何更化<lb/>
之有又謂兵端作於開禧之𥘉民力未困故民之常<lb/>
心未失也兵端再作於十年之後民力巳窮常心喪<lb/>
矣識者以爲篤論三年遷軍器監時蜀有狄難勢張<lb/>
甚制閫下令棄階成和鳯天水五郡撤戍退屯今四<lb/>
川制置副使趙敏若彦呐時帥漢中以死干城而軍<lb/>
孤援薄蜀二三公亦郵書奔告用蜀者媢忌滋其䧟<lb/>
以深文　詔下四川制置司獄公爲書帥蜀人扣政<lb/>
事堂或曰是將爲趙累公曰非畏累趙畏累身耳自<lb/>
爲書上之引來俊臣羅告狄仁傑對獄事爲證又請<lb/>
<pb n="KR4d0305_SBCK_080-19a"/>
以身任其無他事得勿治嘗以詩爲相君壽有云潭<lb/>
潭位槐鼎旣閱二十年治効何悠悠民瘼殊未痊近<lb/>
甸飢餒摘三垂烽火連人意苦不紓生理絶可憐聞<lb/>
者韙之紹定元年三月又對其略曰自去歳風雨爲<lb/>
沴田廬不存饑饉流離人或相食疫氣僨作盗賊肆<lb/>
行淮楚之間狐狸跳梁證狀日異不可謂細故也願<lb/>
陛下進君子退小人使忠直之言日聞而憸佞之說<lb/>
不至慘刻之人不用而忠厚之論得伸一掃賄賂貪<lb/>
墨之習而爲禮義廉恥之歸上首肯再三冬孟之<lb/>
吉又對朝拜䟽夕𥙷外過辤相君爲書大略謂宰相<lb/>
職事無大於用人用人有道去自私之心恢容人之<lb/>
<pb n="KR4d0305_SBCK_080-19b"/>
度審取舎之擇而巳又曰慶暦間吕文靖爲相歳月<lb/>
最乆孫沔上書謂天下將有土崩瓦解之勢而吕夷<lb/>
簡無一言以啓沃上心以謟佞爲君子以姦邪為羽<lb/>
翼是張禹不獨坐於漢李林甫復見於今末又引史<lb/>
越王事勉相君毋用聚歛之臣殘酷之吏聞者爲之<lb/>
縮頸明年六月至重慶豈弟之政如三郡峽多盗官<lb/>
利其覺籍虚而粥之民民不願也則臨之以威於是<lb/>
土曠民窮者衆公曰是駈之盗也斥餘法用從制司<lb/>
市官田募民墾耕置廩居租以贍貧困雖嘗為盗者<lb/>
亦周之期以自新俗用大變紹定三年夏四月公聞<lb/>
乞歸得請疾且病矣辛巳即自力登舟丁亥始𬒳命<lb/>
<pb n="KR4d0305_SBCK_080-20a"/>
五月壬辰朔假館于江津趙氏癸夘卒得年六十又<lb/>
二諸孤跣護喪車以七月癸夘脱輤于廟公壻于舅<lb/>
故承事郎丙之女三男子森先卒埴迪功郎前監順<lb/>
慶府酒稅埏將仕郎一女子許嫁閻叔恭將仕郎孫<lb/>
七人長續曾以致仕恩奏名孫女四人長適魏恭愿<lb/>
子從父弟文翁之子也餘尚㓜四年九月丁酉埴埏<lb/>
以母命葬公于縣之玉䑓郷坤山公峻而𥙿介而不<lb/>
倨飲食作止有常無疾聲厥行立必正方不苟訾笑<lb/>
祀饗必躬略采古禮行之居官薦士惟其可非是雖<lb/>
達官貴人莫奪也前後三𬒳命召申命者再凡四辤<lb/>
乃就及位朝著甫三月而求歸不獲則請謝事其不<lb/>
<pb n="KR4d0305_SBCK_080-20b"/>
苟就蓋若此然濟時行道之心未嘗不汲汲小試郡<lb/>
邑間贍學助邊代輸蠲賦以至買田屋居養孤獨之<lb/>
類爲錢凡七千萬有竒捐巳禄以償官又不在焉惜<lb/>
其所施僅止此所著書有克齋集百卷論語解三十<lb/>
卷老子解二卷雜著五卷類書有春秌列國事目十<lb/>
五卷公羊穀梁類五卷易類五卷詩類三卷詩名物<lb/>
編十卷論孟類七卷東漢三國志南北史唐五代皆<lb/>
類凡爲卷七十有四歷代通鑑及本朝長編類又二<lb/>
十五卷東漢名物編三卷詩事類八卷集諸儒易解<lb/>
爲大易要言二十卷皆手自編綴也某得罪南遷遇<lb/>
公于于湖語及國事公憂形于色曰僕必不爲乆計也<lb/>
<pb n="KR4d0305_SBCK_080-21a"/>
後以書至靖曰事有大於巴陵者乎不可舎而及他<lb/>
予益信公之愛其君以忘其身也後二年予𬒳命生<lb/>
還則公卒且葬矣中道得埴埏書曰父之竁未有銘<lb/>
公也知我父者父亦深知公敢百拜以請某每惟丗<lb/>
降俗薄人之蒙謟負義媕娿集詬以終其身者形存<lb/>
而氣腐公也伸首萬物之上語嘿出處惟義是比則<lb/>
今雖云亾生意未憗乃銘曰<lb/>
千夫之諾諾不如一士之諤諤尚於叔正見之悼九<lb/>
原之不可作惟正理具存人心孰非廣居而安宅苟<lb/>
吾分所當言奚利害之究度炯日星其並垂質鬼神<lb/>
而無怍<lb/>
<pb n="KR4d0305_SBCK_080-21b"/>
</p>
<p>
重校鶴山先生大全文集卷之八十一<lb/>
</p>
<p>
</p>
  </div>
</body>
</text>
</TEI>
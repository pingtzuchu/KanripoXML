<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_065-1a"/>
重校鶴山先生大全文集卷之六十六<lb/>
　啓　得之嘉定府教授張鞏<lb/>
　　　謝卭守范季才宗丞啓<hi>蓀</hi>
河南門下士或疑少年蓬萊海上仙偶蛻厇骨繄點<lb/>
鐵成金有循吏之化故搴旗執馘成豎子之名㗸荷<lb/>
實深揆量莫稱竊以詞章本童子篆刻彫虫之技道<lb/>
學乃儒者心地汗馬之勲故功名成就不在於孔翆<lb/>
照影之𥘉而氣質變化當觀於異鷄反走之後士而<lb/>
知此天其舎諸如某者口黄㓜生汗青活計抱影韓<lb/>
檠之二尺刳心鄴架之萬籖誓鐡硯以進修指汙渠<lb/>
而警策二十作文賦未當陸士衡挺異之年五千擢<lb/>
<pb n="KR4d0305_SBCK_065-1b"/>
英才巳無舒元輿不養之氣偶陪鵠立獲侶鶚飛牛<lb/>
膝龍肝濫巳甚矣風聲鶴唳幸可再乎不謂周人之<lb/>
璞得侶琅玕之林遂使東郭之竿亦竊斗升之禄虎<lb/>
誤再中隼不空弮冒幸若然沾丐奚自此蓋伏遇某<lb/>
官學本誠一論不蘧篨自浩氣養心以味道腴不茹<lb/>
柔吐剛而獵聲利因蜚鳬之入覲陪振鷺之清班九<lb/>
寺森巖三山密邇謂即侍紫宸之案簮筆螭頭而乃<lb/>
厭承眀之廬分符鶴嶺秪恐趣大昕之對未容乆外<lb/>
服之留閒者弦歌於一同巳沐馴雉之化今焉師長<lb/>
於千里載陪鳴鹿之歌致使晚生亦玷公選某敢不<lb/>
勉睎前輩益勵後圗惟加膏而希光不速成而求益<lb/>
<pb n="KR4d0305_SBCK_065-2a"/>
君門射䇿寕敢過期讜論批鱗誓不迎合或可代諸老<lb/>
先生之對庶不貽吾黨小子之羞弗負師承是報今賜<lb/>
　　成都僉判到任謝劉制置<lb/>
耕東臯之雲方便野性詠南梅之月䀜玷清㳺正懼<lb/>
貽取禾三百㕓之譏豈期得廣夏千萬間之庇决眥<lb/>
星辰之履委身造化之罏伏念某學懵癡龍詁迷雌<lb/>
霓謬且攬扶桑之六轡敢祈撠膠葛於九閎羣青之<lb/>
盟未寒五白之采過望榜花汙署濫竊小科頭之名<lb/>
吏板混吹徑登大幕府之選半生負長鑱而斸黄獨<lb/>
一日泛渌水而依紅蓮許牒裝懷爰書眯目渉筆占<lb/>
位牆靣於鳬鶩行之來尸禄空餐芒背於麒麟楦之<lb/>
<pb n="KR4d0305_SBCK_065-2b"/>
誚慙非洛北之處士頼有湖南之主人兹蓋伏遇某<lb/>
官標一丗之龍門皷九霄之羊角自當建上公府而<lb/>
躬吐握之任顧廼坐元帥閫而加羅致之勤油莫風<lb/>
清閑郾城之棊柝緑沈苔卧省衛府之文書公遲兩<lb/>
地之登我獲二天之庇輝光耀凡草旣分甓社湖之<lb/>
珠文采被諸生勿惜景陽機之錦誓期驂蹇勉附絶塵<lb/>
　　　通通判王國正<lb/>
雲屨橋門方願心國子先生之印晝繡珂珮廼肯腰<lb/>
治中别駕之龜黟川酌盃水而祖行益部傒屏星而<lb/>
起舞惟四海無百子駿使二州争一祁公鳯尾字頒<lb/>
𧖟叢春滿恭惟某官氣吞雄霓學辯癡龍殷殷聲華<lb/>
<pb n="KR4d0305_SBCK_065-3a"/>
自斗南一人而巳觥觥才調與卭郲九折俱焉早闖<lb/>
儒關爲司胄學著九卿之兆祥開衘鱣之三簡萬乗<lb/>
之知望著痩羊之一自應直玉堂而摽舎人様尚廼<lb/>
馮泥軾而作太守丞豈其倦新安之輿正欲着故郷<lb/>
之錦銅黄昜刺金碧增輝恐馹使不俟終更而來戒<lb/>
榜人先艤歸舟以待某揣才無似與丗甚踈區區脱<lb/>
龍具而塵纓徃徃對鶩行而牆面自蘭金之誕播幸<lb/>
葭玉之相依魏勃直妄庸人乆懷帚篲王祥有公輔<lb/>
量行覿佩刀引領望塵以日爲歳<lb/>
　　　上趙運使<hi>謩</hi>
池上有鳯毛合丗絲綸之業山國用虎節肯棲金碧<lb/>
<pb n="KR4d0305_SBCK_065-3b"/>
之巖六轡鼎來四刀增重惟𧖟叢之壤古號樂國自<lb/>
龍度以後歳漕中都取之澤涸而山童重以木饑而<lb/>
火旱况右蜀方數千里而赤地凡五六州使甕貯斗<lb/>
米而床有百錢偷安尚可今室如懸罄而野無青草<lb/>
善後若何必得通經愽古之碩儒爲見足國惠民之<lb/>
良畫恭惟某官德光銀筆丗載金籝殷殷聲華眞天<lb/>
子門生之子鏗鏗辯說傳中書舎人之書輟分郡守<lb/>
之左符就卑行人之英簜循清獻故事而自梓移益<lb/>
付相如使指以定筰存卭單車行而問流馬之程雙<lb/>
節建而寢帶牛之習姑袖𥙷天之手爲施𥙿蜀之謀<lb/>
福星西來春風户到某解龍具而腰笏對鶩行而面<lb/>
<pb n="KR4d0305_SBCK_065-4a"/>
墻假道涪江幸嘗帶冠劒而謁使者脫巾錦里迺復<lb/>
褁章服以拜上官公遲禁地之登我獲恩天之庇輝<lb/>
光耀凡草旣分甓社湖之珠文采𬒳諸生勿惜景陽<lb/>
機之錦誓期驂蹇勉附絶塵<lb/>
　　　代謝劉制置舉狀<lb/>
無冉子五秉粟冰守冷官得劉公一帋書春囬寒谷<lb/>
初非挾炭以游鑪冶乃肯挿翮而生風濤省分踰涯<lb/>
捫心知恧自古道之榛塞致公舉之陵夷田歆舉六<lb/>
人而五得於貴戚之書巨源薦十士而九出於權門<lb/>
之屬視冰子如纎芥禮白屋者幾人非有特逹之大<lb/>
賢誰起伶俜之孤胄如某者鷗蘋野性螢雪謏儒解<lb/>
<pb n="KR4d0305_SBCK_065-4b"/>
蘭東臯幸脱虀鹽之債采芹泮水尚哦苜蓿之盤有<lb/>
書盈車無氈對客窮年兀兀見笑諸生枵腹便便貽<lb/>
嘲弟子寜打頭於宛丘之舎敢驤首於吏部之門無<lb/>
韈線之寸長或襄錐之頴脱靜循所自有相其逢某<lb/>
官洪井金丹鄷城寳劒方渉赤墀之塗登文石之陛<lb/>
乃勞侍從之事厭承明之廬輟從豹尾之班來鎭蠶<lb/>
叢之國興齊魯之化於四蜀揖翁邑之風於兩京不<lb/>
間菲葑盡歸桃李致使牛衣之子亦叨雉矢之書某<lb/>
敢不<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>豫酬恩抗囬厲志國士遇報以國士敢負知<lb/>
逢中書君今不中書尚期拂拭丘山恩重絲髮身微<lb/>
　　　通陳緫領<lb/>
<pb n="KR4d0305_SBCK_065-5a"/>
奉英蕩之節方登部刺史之最書錫隃縻之丸復領<lb/>
外司農之計簿聮太微二十五星之次恵全蜀百萬<lb/>
生靈之恩手迹細書成文父老以手加額蠶叢之壤<lb/>
古號樂國龍渡以後歳漕中都宿戌今巳逾七十年<lb/>
供億不知幾千萬計牢盆搉酤盡利不遺力續引祠<lb/>
牒鑿空無餘謀重以火旱而木饑取之山童而澤涸<lb/>
荒年無備夷至飲馬常心不固民㡬帶牛使甕貯斗<lb/>
米而床有百錢偷安尚可今室如懸罄而野無青草<lb/>
善後若何必得通經愽古之碩儒爲見足國𥙿民之<lb/>
良畫恭惟某官識谹而器邁才鉅而學醇人物三山<lb/>
之炳靈論議奕丗之風烈早趍嚴詔荐握左符繡衣<lb/>
<pb n="KR4d0305_SBCK_065-5b"/>
弊訟而民不冤輦車督餉而課以最諒嘗記殿柱之<lb/>
名姓乆巳簡前旒之睠知属上憂未棄於遐陬念民<lb/>
命寔司於外計若曰分大屯以十數乃今命緫賦特<lb/>
四人湖廣兩淮尚邇日邊西南一隅僻在天角有能<lb/>
爲國家惜大體不至歧兵民爲兩塗往分朕憂無若<lb/>
公可亟隮省署用侈使華自將漕而計目有梁鼎之故<lb/>
事具在由望郎而星使如孫樵之遺言不誣天朌蚊<lb/>
鶴之詔書春滿魚鳬之故國某竊髙下風之行聳聞<lb/>
先令之傳未能帶攂具而冠進賢徃謁使者敬先藉<lb/>
翰林而託子墨仰辱隷人敢借私我之天以爲行巳<lb/>
之地目断雙劒身無六翰<lb/>
<pb n="KR4d0305_SBCK_065-6a"/>
　　　通謝尚書<lb/>
顯膺宸渙出擁帥垣二州争一祁公方荐更於巴漢<lb/>
四海無百子駿復盡護於西南惟才具施無不冝故<lb/>
朝家用如不及郵傳先令户有春風蠶叢之區古號<lb/>
樂國龍渡以後歳漕中都宿戌今已踰七十年供億<lb/>
不知幾千萬計牢盆榷酤盡利不遺力續引祠牒鑿<lb/>
空無餘謀取之澤涸而山童重以木饑而火旱荒年<lb/>
無備夷至飲馬常心不固民幾帶牛使甕貯斗米而<lb/>
床有百錢偷安尚可今室如懸罄而野無青草善後<lb/>
若何必得通經愽古之碩儒爲建足國𥙿民之良畫<lb/>
恭惟某官識谹而噐愽學邃而行醇親結前旒之知<lb/>
<pb n="KR4d0305_SBCK_065-6b"/>
早通玉帝之籍鳴直聲以扶漢社稷吐色絲以𥙷舜<lb/>
衣裳着侍臣冠居列曹六六之要曵尚書履近㤗階<lb/>
兩兩之符正當撠膠葛而上征忽乃羞崑崙而不即<lb/>
蒼生深望安石天子亦思賈生即家詔除寛上憂頋<lb/>
舎舟魚復政聲激懦而起偷仗鉞褒城流民生死而<lb/>
肉骨因變制冝而事立定隨俗用政而才不窮中和<lb/>
轉聞睠注彌簡冝其析符受瑞而移鎮坤軸不待煖<lb/>
席黔突而亟囬使轅命綍<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>書之鼎來禁途延閣之<lb/>
顯陟别開四履増重三刀帝曰汝徃哉吾今召君矣<lb/>
某聳觀蚊鶴之詔倍増燕雀之私禠褐都門幸嘗備<lb/>
弟子禮以致傳衣之謝筮官錦里廼復着從事衫以<lb/>
<pb n="KR4d0305_SBCK_065-7a"/>
陪入莫之賔鬢毛尚青脚迹正好誓以行巳之地託<lb/>
於私我之天<lb/>
　　　賀謝尚書<lb/>
蚊脚鶴頭承天雨露隼旟鷩尾領蜀山川下車而延<lb/>
見吏民褰帷而巡問風俗元戎戾止生意翕然恭惟<lb/>
某官融明而惠和直方而剛大踐揚冰㓗睠注鼎隆<lb/>
卷二百餘奏剴切忠亮之謀作五十六州安靜和平<lb/>
之福朞年而變二年而化五年而定上方責治於廷<lb/>
紳一命而傴再命而僂三命而恭公尚荐更於逺服<lb/>
肇建西南之統府盡提巴漢之舊封春風偃萬竈之<lb/>
貔貅霜令蹲三垂之犬䑕黠胥角翼廪廪如束小朝<lb/>
<pb n="KR4d0305_SBCK_065-7b"/>
冠佩鏘鏘成文無𥜗五袴之歌方思叔度之來暮異<lb/>
畒同頴之麥巳卜周公之召歸暫建左右和之門即<lb/>
正東西府之席某刮目星辰之履託身造化之鑪三<lb/>
尺焦桐向有髙山流水之賞萬間廣厦今無震風凌<lb/>
雨之憂寸心依歸三百距躍<lb/>
　　　通茶馬<lb/>
詔奉蘭金節朌英蕩摘山市駿究詳土物之冝細書<lb/>
成文進寓木天之直光移龍隰春滿𧖟叢原搉牧之<lb/>
肇興有分合之不一始於熈寜之用蒲宗閔而成於<lb/>
元豐之從郭茂恂初繇立異以交攻至是併同而歸<lb/>
一出蕃詔之駿足以強國勢而空虜資合川秦之嬴<lb/>
<pb n="KR4d0305_SBCK_065-8a"/>
足以佐邦用而寛民力冨強所係簡卑不輕恭惟某<lb/>
官學粹而行醇識谹而噐邁淵源安定風烈右丞銀<lb/>
兎分符隨處陽春之有脚金龍錫命平刑流水之無<lb/>
心乆妙柬於䆳延謂亟隮於清切尚秉山國之節屈<lb/>
司天廐之良<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>書命綍之鼎來延閣道山之顯陟秉<lb/>
心所感蕃四十萬疋之雲煙先令聳聞卧五十六城<lb/>
之枹皷正玉清之府旰食虚竚恐金碧之巖黔突未<lb/>
皇某生後諸人早玷末苐竊髙下風之行快睹先甲<lb/>
之傳四海龍門未能帶冠劒而謁使者一封軺傳行<lb/>
即褁章服以拜上官引領望塵以日爲歳<lb/>
　　　除國予正謝丞相<lb/>
<pb n="KR4d0305_SBCK_065-8b"/>
脫從事衫遽拜十行之札入司成館謬尸五等之規<lb/>
抱空而前揣分非據惟學有正繄昔所嚴自熈寜興<lb/>
三舎之初肇正命官之選逮元豐因大均之薦非由<lb/>
召試不除或各一經而分等有三或六十人而所取<lb/>
纔四循兹以降選用尤詳除授歸之中書資格擬乎<lb/>
愽士與太學官分掌教類皆當代之儒宗掌國子生<lb/>
不如規幾若學中之御史冝得佳士廼稱清資而某<lb/>
彊齒章逢未識門户蚕丁休運誤甲儒科半生負白<lb/>
米而斸黄精一日泛紅蓮而依緑水但知向扶桑而<lb/>
撑轡不敢效鯈<hi>音稠</hi>䱁<hi>音出荀子/榮辱/篇撥云云者浮陽之魚也</hi>以迎陽豈期東膠典<lb/>
教之除或在西莫終更之後不以八千里之僻陋荐<lb/>
<pb n="KR4d0305_SBCK_065-9a"/>
頒一再命之寵榮且蘇子瞻由制舉升尚未堪記注<lb/>
之選而彭噐資以髙科取由三赴吏曹之銓安有官<lb/>
以儒名乃使得之望表靜循踈逖之迹實有根抵之<lb/>
容兹蓋恭遇某官柱石本朝津梁斯道不出長安七<lb/>
年而至宰相夷夏聳瞻大開東閣三館以延賢人衣<lb/>
冠傾屬凡所進退一惟中和致令肖翹亦預坱北某<lb/>
誓當嚴履踐以圗稱塞之實不欲以名第爲博温飽<lb/>
之資緫儒官三十六人濫巾有<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>令中書二十四考<lb/>
託庇自今卷卷皈依萬萬儕等<lb/>
　　　除正字謝宰相<lb/>
濫巾雙宇曽微典教之勞給札尚方遽冒正書之選<lb/>
<pb n="KR4d0305_SBCK_065-9b"/>
據非其稱愧甚於榮惟延閣之清遊實儒林之美秩<lb/>
地邃西崑之玉府天垂東壁之華星歷代所崇我朝<lb/>
尤重自昭文直館至祕閣校勘列職有差雖制科入<lb/>
等及進士三人必試而命或𬒳睠知而特召或由論<lb/>
薦以選除詩頌雜文以考其能漢唐問目以觀所藴<lb/>
自熈寜之𥘉䇿以丗務逮紹興而後踵爲舊章蓋揚<lb/>
以語言所以旌其進用之殊而職以典籍所以廣其<lb/>
見聞之益選掄固重責望匪輕而某學不知方噐非<lb/>
渉道識字未知於雌霓豈暇辯訛讀書莫究於癡龍<lb/>
敢云博古屬值臨軒之始偶塵分鼎之科脫從事衫<lb/>
亟趍嚴詔入司成館荐拜除書雖未能赫赫以動人<lb/>
<pb n="KR4d0305_SBCK_065-10a"/>
亦豈解盱旴而隨俗誤知丹扆錫對金坡環堵牆學<lb/>
士之觀慚無髙論亞蘭臺令史之選忽玷誤恩半生<lb/>
望弱水三萬里之遥一日簉瀛州十八人之後屬書<lb/>
廣内還儒生燈火之魂廪食太官飫愽士虀鹽之腹<lb/>
思慮專而足以進學職業省而足以治心疊是徼逾<lb/>
若爲稱塞兹蓋恭遇某官甄明庶類裁叙羣工旣以<lb/>
道佐王躡青帷而調象緯復推才報國開東閣以延<lb/>
賢人不遺萬里之寒蹤俾預八紘之德網拔之稠衆<lb/>
𬒳以光華某敢不益勵後圗勉希前輩磨丹清墨豈<lb/>
惟守蠧魚於文字間食蘗飲冰要當收汗馬於方寸<lb/>
地不負素學用荅隆知<lb/>
<pb n="KR4d0305_SBCK_065-10b"/>
　　　差知嘉定府謝宰執<lb/>
校中袐書乆積空餐之愧爲漢嘉守遽膺從欲之仁<lb/>
祗服恩靈未知報塞伏念某蚤繇薄技濫齒儒科視<lb/>
進士第一人躐隮京秩客諸侯者再歳偶及過更誤<lb/>
知宸旒列屬<graphic n="KR1274" url="https://raw.githubusercontent.com/kanripo/KR-Gaiji/master/images/KR1274.png" mimeType="image/png"/>省旣謬司於紏正復序玷於愽通僅<lb/>
踰歲琯之周復錫禁林之對徒以草茅言天下事不<lb/>
恤[婺-矛+牙]緯爲王室憂方虞千斧鑕之誅廼使冒鈆黄之<lb/>
寄道山隣日月是蒼史之遺文直廬繞星辰讎魯淹<lb/>
之脱簡思慮專而足以進學職業省而足以治心退<lb/>
循孤蹤亶極華遇豈不願偷安歳月友壁中之科斗<lb/>
而顧欲丐歸田里藝山下之蹲鴟爰念庭闈乆違郷<lb/>
<pb n="KR4d0305_SBCK_065-11a"/>
井重以三年之亡𥙷力蘄一障以便私天髙聽卑朝<lb/>
奏暮可靜惟寵渥之異厥有根柢之容兹蓋伏遇某<lb/>
官裁叙羣工便章庶政明有國者彰善癉惡之義全<lb/>
士大夫難進易退之風重輕適平小大遂性致令苦<lb/>
窳例玷鈞陶某敢不勉趾前脩益肩夙志懷鈆抱槧<lb/>
豈徒守蠧魚於文字間行巳利人誓當收汗馬於方<lb/>
寸地不負素學用荅隆知<lb/>
　　　知漢州謝安大使<lb/>
自詭外庸嘗控辝於嚴召誤分方寄亟祗拜於俞音<lb/>
過蒙大閫之知靡事繁文之徇俾從便道趣領左符<lb/>
載惟恩覆之私敢後書郵之敬伏念某稟姿愚戅涉<lb/>
<pb n="KR4d0305_SBCK_065-11b"/>
學迂踈偶奮迹於儒科遂饕榮於朝蹟擢升芸祕賜<lb/>
對鑾坡属邊事之方殷沮權姦之輕舉雖公孫丞相<lb/>
發蒙耳如尹氏太師不平何難乆居中亟求𥙷外未<lb/>
知爲郡之樂兩奉賜環之音属時多艱遭家不靖謂<lb/>
置身華近而未能報國盍効官州縣而且以及民求<lb/>
無愧於食功用力陳於試郡荷公朝之從欲特卑便<lb/>
麾辱方嶽之異知弗拘彞制免呈身而受察俾愛日<lb/>
以奉親祗服厥官恪修乃職載惟廣漢雖號望州適<lb/>
承彫弊之余深費爬梳之力大綱小紀蔑有一存百<lb/>
孔千瘡不堪數舉匪蒙假借曷究設施此蓋伏遇某<lb/>
官功塞二儀名在九牧風飛雷厲平大難於呼吸之<lb/>
<pb n="KR4d0305_SBCK_065-12a"/>
間乾清坤夷奠全蜀於危疑之際帝未寛於西頋公<lb/>
少緩於東歸謂大臣之慮四方當求共理得一士而<lb/>
制千里務在急賢致使踈庸亦叨分守某敢不推其<lb/>
夙學勵乃壯心不欲食浮於人庶乎寡過所願民安<lb/>
其業非以求名過此以還未知攸措<lb/>
　　　知眉州到任謝安大使<lb/>
竊禄養親未滿武夷之秩起家爲郡謬居文物之邦<lb/>
祗服寵靈莫知報塞伏念某猥繇科第早玷班行徒<lb/>
以狷直淺中之資立於權姦專政之日雖公孫丞相<lb/>
發蒙耳如尹氏太師不平何乃自詭於民庸冀稍便<lb/>
於親養三辭啇聘再析漢符適承曠㢮之餘粗究設<lb/>
<pb n="KR4d0305_SBCK_065-12b"/>
施之績肅遏慢吏訓齊敗民崇學校以明倫蠲租繇<lb/>
而厚本謂粗逃於<graphic n="KR1539" url="https://raw.githubusercontent.com/kanripo/KR-Gaiji/master/images/KR1539.png" mimeType="image/png"/>曠冀無慊於承宣而凉德挻灾<lb/>
乖氣致異迄荷聖朝之鍳僅從鐫免之文甫再閱於<lb/>
旬時旣即糜於祠廩尋膺誤柬復卑便麾矧坡頴之<lb/>
故郷爲西南之望郡厥惟寵異猥及庸虚兹蓋伏遇<lb/>
某官精識邁倫訏謨經逺謂收士報國乃爲臣之分<lb/>
故逹善引類不蘄人之知凛乎有大臣之風乆矣非<lb/>
時賢所及顧如不肖雖荷夙知然自獲譴以來亦知<lb/>
惟分之守執事之庭旣無韓愈之迹主書之吏不識<lb/>
安丗之名而曲爲蟠木之容遽上公車之牘言敡事<lb/>
乆彪列昈分使王尊乍賢於一歳之間而魏尚獲免<lb/>
<pb n="KR4d0305_SBCK_065-13a"/>
於六級之罰所階忝冒咸軼故常某敢不益勵後圗<lb/>
力懲前覆觀過斯知仁矣此難爲俗人言公舉何私<lb/>
謝爲我當以國士報心之所藴言莫能殫<lb/>
重校鶴山先生大全文集卷之六十六<lb/>
<pb n="KR4d0305_SBCK_065-13b"/>
</p>
<p>
</p>
  </div>
</body>
</text>
</TEI>
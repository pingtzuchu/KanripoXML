<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_092-1a"/>
重校鶴山先生大全文集卷之九十三䇿間<lb/>
　　武學兵機䇿一道<lb/>
丗率謂漢𥘉軍制徇秦凡命將出師率多<lb/>
中葉之後選用之詳然嘗取其一代制度<lb/>
則有不然者髙帝知人善任量才授職誅秦蹷項所<lb/>
向摧拉者其將非時英盧韓彭等輩也主閑廐也而<lb/>
名廐將主輜重也而名重將將如林之師而名林將<lb/>
將築城之兵而名城將弩則有弩將射則有樓煩將<lb/>
騎則有郎騎將以至謹畏則謂之謹將勇特則謂之<lb/>
特將隨才而任之使得各盡其用焉不特此也並兩<lb/>
騎爲軍翼而謂之駢隣衛軍行之止舎而謂之稅衛<lb/>
<pb n="KR4d0305_SBCK_092-1b"/>
掌軍門則有門尉掌旗幟則有幟志掌蔽遮則有寨<lb/>
路執予執盾各有其職車司馬騎司馬之各効其用<lb/>
長隊將二隊將三隊將之各因其才而游擊將軍以<lb/>
游擊爲事長鉦都尉以長鉦爲職蓋雖一枝一能未<lb/>
嘗不兼收並録也此等名號隨時建置而𥘉無定制<lb/>
邪或秦楚問固有是名也然皆見之於楚漢未决之<lb/>
時而海内旣定如前所謂諸將之號乃不多見何邪<lb/>
當時如木罌擊豹囊沙誑龍與夫睢敗泜勝漢亦屢<lb/>
陣於水矣而獨無掌舟楫之將何邪魏趙齊楚折北<lb/>
相繼而此等諸將乃未嘗有顯然可見之功以垂史<lb/>
冊何邪豈又量才授職<graphic n="KR1348" url="https://raw.githubusercontent.com/kanripo/KR-Gaiji/master/images/KR1348.png" mimeType="image/png"/>有所拘而不得逞耶或貴<lb/>
<pb n="KR4d0305_SBCK_092-2a"/>
乎擇人而不必徒泥乎名或所重者在主將而其餘<lb/>
皆無益於成敗也反覆漢𥘉任將之制而有疑焉試<lb/>
與諸君啇訂之<lb/>
　　䇿問一道<lb/>
問古今治亂得失之變未嘗不自下情之通塞始工<lb/>
箴瞽詩道謗市議此風降三代而無聞焉不謂漢而<lb/>
僅存遺意也自髙帝十二年燕王之立始詔諸侯王<lb/>
而議之見於史者始此自後劉吕主王之議昭靈尊<lb/>
號之議稍稍見於史然不過及於二三大臣而止也<lb/>
文帝至代邸丞相上言與列侯宗室大臣吏二千石<lb/>
議其議幾若廣於前矣而即位未幾收帑之議止於<lb/>
<pb n="KR4d0305_SBCK_092-2b"/>
平勃肉刑之議止於蒼敬列侯九卿而下胡爲而不<lb/>
得以預諮訪之末邪然賈誼爲愽士每詔令議下先<lb/>
諸老先生而爲之對而後元之詔亦曰令吏二千石<lb/>
愽士議則是比六百石亦得以預議焉又若𥘉無定<lb/>
制何耶建武昭宣元而後築朔方之議及於中大夫<lb/>
挾弓矢之議及於光禄大夫侯史髙之議及於博士<lb/>
罷郡國廟之議見於議郎議出於小臣而可行則罷<lb/>
珠厓之議違二府而從待詔賈捐之呼韓邪保塞之<lb/>
議違有司而從郎中侯應虜使欲降之議違公卿而<lb/>
從光禄大夫谷永朱博得罪不以將軍二千石而廢<lb/>
諫大夫勝等之議王家得罪不以驃騎將軍御史而<lb/>
<pb n="KR4d0305_SBCK_092-3a"/>
棄少府猛等之議𥘉不嫌於以卑抗尊也議出於大<lb/>
臣而可行則入粟屯田之議皆大臣辯論而不决者<lb/>
魏相一言而罷行如響𥘉不嫌於以尊而抑卑也不<lb/>
苟同不挾和不順指而天子臨决可否亦未嘗以大<lb/>
小爲嫌幾若有公天下之意較之髙文諸君議不及<lb/>
於小臣似若有廣狹之不侔何邪然言路浸廣而治<lb/>
日益降豈其徒爲具文而未必若髙文之誠於聽納<lb/>
邪抑外庭失權而朝中加官之士更相論難其議未<lb/>
必出於公邪反覆一代之制而有惑焉試與諸君平<lb/>
章之<lb/>
　　　類省别試所䇿問第一道<lb/>
<pb n="KR4d0305_SBCK_092-3b"/>
問是是非非人之良心也不以職分之分合而有異<lb/>
同不以時論之向背而爲語嘿古先帝王欽承后帝<lb/>
顧享率籲羣獻布列有位越小大謀猷罔有攸伏將<lb/>
以使人罔不自盡昭事厥辟曁我　國朝列聖相承<lb/>
屈已稽衆尤足以盡羣下之情不特分建三省以欽<lb/>
謹出令也中書宻院分職授任各班奏事事有大者<lb/>
始得同進故有中書進擬有宻院進擬有三省進擬<lb/>
有三省宻院同進擬其别蓋若此趙明與西人戰郭<lb/>
逹修堡柵二府不嫌於異議唐淑問除左司諫陸佃<lb/>
等罷侍講而侍御史謂非西府所當同進副樞欲取<lb/>
中書斷案而傳堯俞持之李清臣爲吏部尚書而王<lb/>
<pb n="KR4d0305_SBCK_092-4a"/>
巖叟辯之宰相欲用韓縝鎭北門而韓忠彦争之自<lb/>
今觀之二府同列未始不相親也至於國事則公爾<lb/>
忘私凜不可奪抑不知是非太明亦有傷於同寅恊<lb/>
恭之義否乎不特經由外省許其封駁也關移臺諫<lb/>
先事究圖設有奏陳曾無嫌慮故臺臣論陳執中而<lb/>
諫官不以爲然諌官論蔡確而臺臣以不言罷去至<lb/>
於王汾爲諫議李常爲中司楊畏爲察官臺諫亦互<lb/>
有抨擊自今觀之臺諫同列冝無所矛楯也而於先<lb/>
朝舊制不相徃來雖以長官亦無關白遇有當言空<lb/>
臆無隱抑不知善惡太明亦有揚已取名之嫌否乎<lb/>
然猶以爲未也侍從之臣職親地近論思獻納惟旣<lb/>
<pb n="KR4d0305_SBCK_092-4b"/>
厥心盖不惟轉對可以盡言也或不時　宣詔以備<lb/>
顧問不惟經筵有以進對也國家有大議如濮園<lb/>
新法河防邊奏從臣皆得以昌言之　熈寜詔書謂<lb/>
言善而不用朕有厥咎道之而弗言爾爲不恭所<lb/>
以望於從臣者若此司馬光辤副樞亦曰臣未受恩<lb/>
命猶是侍從之臣於朝廷闕失無不可言者然則<lb/>
副樞雖尊返不若從臣之無不可言乎自今觀之所<lb/>
謂從臣分曹列局各有攸司謂於朝廷闕失無不<lb/>
可言抑不知論建太廣亦有越職言事之嫌否乎竊<lb/>
又有疑焉祖宗盛時二府合之時少而分之日多<lb/>
以分者爲是邪如韓縝以中書獨進擬而私姻戚曾<lb/>
<pb n="KR4d0305_SBCK_092-5a"/>
布以宥府獨奏事而擠宰臣則分者得爲是乎以合<lb/>
者爲是邪如元祐囬河之役二府之議適同而迄<lb/>
於貽患則合者得爲是乎惟臺諫亦然以異者爲是<lb/>
邪始元祐四年以諫官之請而盡罷丞雜以下則得<lb/>
無太甚以同者爲是邪如元祐𥘉雖臺諫各興長官<lb/>
同對而當時巳不謂然矣惟侍從亦然以有言者爲<lb/>
是邪有如溱襄奎絳以議論不阿悉從外𥙷則若將<lb/>
不可以有言矣以不言者爲是邪有如范純仁所謂<lb/>
侍從之臣優游養望退有後言則若又將有<graphic n="KR1986" url="https://raw.githubusercontent.com/kanripo/KR-Gaiji/master/images/KR1986.png" mimeType="image/png"/>官之<lb/>
譏矣嘗三復舊典於其分合而觀士氣之屈信因其<lb/>
同異而察治道之進否蓋有感於中而不能嘿者詩<lb/>
<pb n="KR4d0305_SBCK_092-5b"/>
曰不懈于位民之攸塈卷卷之誠願與諸君切磋究之<lb/>
　　　又一道<lb/>
善爲天下者敵之強不足畏敵之弱不敢忽顧吾所<lb/>
以自治之道何如耳玁狁孔熾我是用急此以弱敵<lb/>
強也而侯誰在矣張仲孝友則敵雖強而不足畏蠢<lb/>
爾蠻荆大邦爲讎此以強禦弱也而方叔元老克壯<lb/>
其猶則敵雖弱而不敢忽故凡忽弱而畏強者皆事<lb/>
外忘内者之爲也嘗攷諸北狄之始盖自山戎玁狁<lb/>
至于冒頓而其地始大東抵朝鮮南距長城西接烏<lb/>
孫北窮瀚海匈奴旣弱鮮卑嗣興蠕蠕浸衰突厥踵<lb/>
盛囬紇僅破契丹崛起女眞垂弱韃靼驟强雖其種<lb/>
<pb n="KR4d0305_SBCK_092-6a"/>
族不一興朁無常而迭相更代長爲北邊之患其間<lb/>
惟秦皇漢武長驅深入漢和唐太亦事窮征而卒莫<lb/>
能殄其遺育豈天地間固不可有陽而无隂邪契丹<lb/>
之始至不足道也自入後魏其名始見于中國爰曁<lb/>
五年稍僣位號間擾疆埸太宗旣平河東聲勢響<lb/>
撼取幽薊如振槁耳然亦不過旋師于幽迨其主少<lb/>
國危而復伐之乃以名將銳卒衂于歧溝此何爲者<lb/>
哉虜席新勝之餘䖍劉我邊垂蕩揺我鎭定至于咸<lb/>
平景德以來勢益猖獗而乗輿旣駕虜折北不支委<lb/>
命下吏永成而退夫太乎雍熈以我全盛之力而不<lb/>
能乗虜衰弱之機咸平景徳以我宴安之乆乃能抗<lb/>
<pb n="KR4d0305_SBCK_092-6b"/>
虜鴟張之勢豈勝負果不可以人力計邪蕭英劉六<lb/>
符之來旣厭所欲蕭禧再至又决棄地之議故治平<lb/>
熈寜以後虜勢益驕我師西征未皇北顧元祐以來<lb/>
復主和親遷延至政宣以後則虜巳爲女眞所噬不<lb/>
能國矣二虎交斃我疑若可以分功者是以有燕雲<lb/>
之師以一時宿將悉關陜驕銳之兵當契丹垂亡之<lb/>
餘而不能勝乃返以夾攻背約重女眞之忿其故何<lb/>
耶契丹旣亡女眞孔熾航江桴海迫我未巳敵之強<lb/>
盖若此而士氣國威反振于昔西有和尚原殺金平<lb/>
之勝南有大儀李家灣之勝有順昌柘臯之勝數年<lb/>
之間虜捄死扶傷不暇至於金亮之暴而采石瓜洲<lb/>
<pb n="KR4d0305_SBCK_092-7a"/>
之勝卒使自斃以強弱之勢論之其相反乃若此豈<lb/>
吾所謂善爲天下者敵之弱不敢忽敵之強不足畏<lb/>
惟内修政事外固封守將無不可爲之時邪自昔夷<lb/>
狄盗有中土未有乆而不衰者其范曄所謂叛服去<lb/>
來固自有數者邪抑亦不可委諸數而怠其事也諸<lb/>
君自此仕矣其素講預定以需丗用<lb/>
　　　家塾試䇿問一道<lb/>
問厥今試士於有司其有先於疆事乎夷狄相攻中<lb/>
國之福昔人有是言矣其於今也福乎禍乎或曰建<lb/>
炎以來百年之一時不可失也或曰紹興以來屢和<lb/>
之成効固可恃也或曰開禧以來輕舉之當鑒不可<lb/>
<pb n="KR4d0305_SBCK_092-7b"/>
再也或曰按甲毋動緩幣毋遣以委之於事勢之所<lb/>
趨而姑名以守斯可矣或曰殘虜垂亡新冦角立决<lb/>
非可和之時或曰縱虜未亡而以和欵我亦有宣靖<lb/>
以來之事可鑒或曰寓戰於守也或曰欵敵以和也<lb/>
或曰姑安之以待羣冦之自相吞噬也是數說者惡<lb/>
乎長朝廷分道置帥使一切假以遂事之權則萬<lb/>
一付予非人寜無誤事必從中覆亦有不及事之憂<lb/>
若使節制司緫領所得以分其權則又不无掣肘之<lb/>
慮今當以何道處之王旅壞於刻剥禁旅隋於不素<lb/>
教民兵阻於有功而不見知士馬物故而不𥙷則不<lb/>
給於用𥙷之則力有不贍忠義人有志於事功而不<lb/>
<pb n="KR4d0305_SBCK_092-8a"/>
用則反而讎我用之則費無所出今當以何䇿救之<lb/>
將之粗可用者或多驕恣而妄庸之夫或習爲誕謾<lb/>
沉勇之偏禆或見抑於猜忌輕俊之諸校或志在於<lb/>
貪功今當以何術御之青徐雍豫宻接吾境殘虜之<lb/>
虚實諸㓂之盛衰此可立知也邊臣以諜報來上亦<lb/>
皆可信乎朝廷以餉兵之計盡付之四緫領予之<lb/>
以諸郡之財賦而益之以鹽酒山澤之利十年生聚<lb/>
爲不少矣脫有風塵之警則科調譁然是亦可常乎<lb/>
中原俶擾徯后之望未遂而欵塞之衆浸多受之則<lb/>
貽後憂拒之則失人心聽其自去自來則卒爲我患<lb/>
其間流徙之民或曰計口授田予以牛種或曰散處<lb/>
<pb n="KR4d0305_SBCK_092-8b"/>
諸郡給以衣食不惟游手末作有不願耕之人又慮<lb/>
無以贍其後將驅之出境與恐非所以慰遺黎之望<lb/>
山東西河南北之間固多豪傑隱淪屠販今豈無人<lb/>
招而徠之徒啓誕妄寘之邊郡又恐不靖將聽其銷<lb/>
磨與恐非所以収豪傑之心和糴勸糴私糴何者可<lb/>
從兵運募運馱運其計安出截留合撥綱運以給用<lb/>
度或恐乏公上之供億理巳蠲窠名以救目前或恐<lb/>
觖齊民之望是亦所當精講者也而皆未有一定之<lb/>
論諸君爲我一一言之毋徒指陳巳然之病而不及<lb/>
治療之方<lb/>
　　家塾再試䇿問一道<lb/>
<pb n="KR4d0305_SBCK_092-9a"/>
國朝之兵自太祖𥘉定海内不過十有二萬至<lb/>
太宗以後日增月益極於章聖而西有靈憂之患北<lb/>
有契丹之難然且不過五十餘萬且所用皆正兵至<lb/>
康定慶曆而後正兵增至百萬乃又有河北河東忠<lb/>
義陜西保捷河北弓箭社畿内及諸路保甲河東陜<lb/>
西強壯是正軍之外創募民兵乃紿於用何承平無<lb/>
事之日反不若經始多故之時邪非素拊循士大夫<lb/>
也而驅之鋒鏑之下果皆可用乎南渡以來速於弭<lb/>
變自三衙禁旅御前諸軍及州縣兵之外民兵之<lb/>
目益繁有荆鄂義勇有洋漢等四郡義士有淮南萬<lb/>
弩手有御前萬弩營有㳂邊土丁有施黔勇敢義<lb/>
<pb n="KR4d0305_SBCK_092-9b"/>
兵有福建槍杖手有諸路忠義社此皆民自爲守而<lb/>
不以靡廩粟者此外又有因其來歸而資爲郷導生<lb/>
長邊方而願爲我用者率謂之忠義人自紹興以來<lb/>
頗頼其用然御失其道則慿怙其衆以敵我師然則<lb/>
尚得謂之忠義乎將帥旣不能孰何聽其所如則往<lb/>
往生事于境外稍加遏截則誶曰我捐軀以徇國仗<lb/>
義以復讎也而胡爲我沮至反戈以疾視則其勢不<lb/>
得不厚資以招集也然苟得所欲則幡然而去願爲<lb/>
我用則仰給縣官民力旣屈豈能勝此横費將於何<lb/>
而給之邪此其爲勢决不能乆來者必圗所以更張<lb/>
之也萬一襲是跡而動殃禍之變寜有巳耶韓忠獻<lb/>
<pb n="KR4d0305_SBCK_092-10a"/>
公以義勇刺正兵劉忠肅公亦欲以保甲優等人刺<lb/>
正兵二公自謂得因變制冝之道矣而司馬公論義<lb/>
勇之害直謂教之挽射擊刺乃他日爲盗之資蘇文<lb/>
定論保甲之害亦謂一年不罷則廣勝之事可立而<lb/>
待然則今日以忠義分隷正兵其果可恃以爲安乎<lb/>
反覆其事渺未有稅駕之期也諸君其爲我籌之<lb/>
　　　家塾䇿問一道<lb/>
自翠華南狩輿地之登于職方者東薄明粤南斥瓊<lb/>
崖西盡岷嶓北極淮漢蓋僅當舜十二州之三漢十<lb/>
三部之四晉十九州之七爲國若此亦廪廩矣而說<lb/>
者曰讎恥所當雪也分義所當明也然而以強弱利<lb/>
<pb n="KR4d0305_SBCK_092-10b"/>
害言則動必有悔其信然乎陸有重關水有長江自<lb/>
江以北又爲淮若漢皆天所以限南北也今釋是不<lb/>
守而與羣㓂角逐於兩河之間則勝負未可知古人<lb/>
論事亦專以地利言乎比年以來虜嘗越我濠梁踐<lb/>
我江北窺我漢南又嘗奪我西和成鳯梁洋大安之<lb/>
險矣尚地利之足恃乎九十年間生聚教訓亦豈不<lb/>
蒙和戎之利今使幣之不通乆矣脱又繼好寜不示<lb/>
弱於他㓂取輕於亡虜乎於其垂亡而猶與之和果<lb/>
可以紓目前之急乎無巳則有戰耳出淮蔡可以晲<lb/>
陳出海道可以擣青齊出襄陜可以襲許出汝可以<lb/>
通洛出嵩<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>可以震河東出啇於秦鳯可以圗陜西<lb/>
<pb n="KR4d0305_SBCK_092-11a"/>
此雖武夫小人亦能按圖言之然中興以來固嘗得<lb/>
河南而復失矣得陜西十三州而旋棄之矣舉唐鄧<lb/>
海泗而授人矣自淮入泗自泗入宿紹興開禧凡再<lb/>
至而再衂矣休兵息民之乆取之而不能得得之而<lb/>
不能守而謂今可爲乎沿邊之民習見其爾今復我<lb/>
信乎或曰資山東忠義可以平取青徐結約夏人可<lb/>
以夾攻關陜撫納宕昌十八蕃族可以援西和階文<lb/>
然非我族類亦可保信乎我未有以致人之服從而<lb/>
赤手空弮以御狙詐得乎譬彼舟流莫知所届願與<lb/>
諸君切磋究之<lb/>
　　宗子取應䇿問一道<lb/>
<pb n="KR4d0305_SBCK_092-11b"/>
宗子取應之制務從寛易凡以厚同姓厚親親也雖<lb/>
然酌以古制竊有惑焉古之教者必由小學自㓜儀<lb/>
簡諒方甲書名禮樂射御具有次第蓋將陶鎔氣質<lb/>
涵飬性端以爲知類格物之基非以勞之也經傳所<lb/>
載小學大學之年雖互有不同然大要自成人以至<lb/>
強仕自有二十餘年講學之功今教飬之序淺而禄<lb/>
仕之意多毋乃強之以學問乎取之以科舉之文自<lb/>
其童習固巳勸趨利禄寜不爲德性之害乎或曰所<lb/>
謂強仕者疑以用之郷人及異姓也不然何其無别<lb/>
乎然古者王子羣后之太子與郷人偕齒于學自造<lb/>
士以上官爵位禄未嘗有貴賤戚䟽之别也今自行<lb/>
<pb n="KR4d0305_SBCK_092-12a"/>
都以及郡國皆有學校科舉而王族之子弟曾不得<lb/>
與寒畯齒將以厚之也毋乃祗以爲薄乎中興以來<lb/>
冠進士擢詞學舉童子者往往出於宗英寜可調無<lb/>
人乎或又曰前所疑皆啇制也周之宗盟其若是乎<lb/>
周制大抵仍啇而升用之次又加嚴焉諸君攷其德<lb/>
行道藝而進退之蓋有巳入太學而復退之者宿衛<lb/>
者號故士其新升試士未得正爵者號新士蓋有巳<lb/>
升諸司馬而未遽爵者貴游子弟杜子春謂雖貴猶<lb/>
學蓋有巳貴而猶在學者三等采地王子母弟之邑<lb/>
也而鄭氏釋中庸乃曰尊重其禄所以貴之而必授<lb/>
官守然則又有巳禄而不授以官守者今務從寛易<lb/>
<pb n="KR4d0305_SBCK_092-12b"/>
以廣宗英視啇周孰爲然邪諸君其深惟古義參酌<lb/>
今制相與切磋究之<lb/>
重校鶴山先生大全文集卷九十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_062-1a"/>
重校鶴山先生大全文集卷之六十三<lb/>
　跋<lb/>
　　　跋陳正獻公所藏　孝廟御書用人論<lb/>
正獻公以乾道五年秋八月升昭文相其冬對刖選德<lb/>
殿詔撰用人說今載在集中與所𬒳宸翰文雖異而<lb/>
指則同猗其盛哉君以是戒其臣臣以是復其君開<lb/>
誠布公兼衆盡下孜孜若弗及焉凡以敕時幾而釐<lb/>
帝命云耳詩曰鳶飛戾天魚躍于淵豈弟君子遐不<lb/>
作人猗其盛哉後五十又八秊靖州逐臣魏某獲拜<lb/>
觀于公之子宿追惟一時明良之㑹不勝愾慕謹拜<lb/>
手稽首書于下方<lb/>
<pb n="KR4d0305_SBCK_062-1b"/>
　　　跋陳忠肅公岳山壽寜觀留題<lb/>
　　　　詩云閣前千頃碧琅玕喬岳蒼松苦歳寒<lb/>
　　　　此是萬年峯上竹何須更待雪中看<lb/>
了齋陳公以元豐巳未擢進士三名後數年爲愽士<lb/>
校書郎以鯁直不得乆居中徽廟初政召爲諌官<lb/>
忤蔡京謫揚州管庫欽聖持其事改知無爲軍明<lb/>
年又自箸庭宰椽攝官瑣闥坐忤曽布岀守海陵崇<lb/>
寜元秊蔡京相除名勒停編隷袁州尋移廉移郴五<lb/>
秊春正月以彗岀仆碑而京罷相凡黨人皆得歸故<lb/>
今岳山壽寜留題所謂丙戍四月蓋公東歸道所從<lb/>
岀也後元豐一百二十年當慶元巳未臨卭魏某始<lb/>
<pb n="KR4d0305_SBCK_062-2a"/>
以進士起家又二十有八年當寳慶丙戌某得罪南<lb/>
遷四月七日度湘即公留題之日㑹壽寜道士唐從<lb/>
善以是日掘地得公石刻介郡人張南仲杞求一語<lb/>
記歲月嗚呼人嘗渉於憂患則見似而目動聞名而<lb/>
心惕故於公之忠孝大節所願學也若夫出處歳月<lb/>
之適相似則吾甚懼焉<lb/>
　　　跋揚文公書遺教經<lb/>
某自結髪逰聖人之門窮益深測益逺今髪星星矣<lb/>
大懼年數之不足其於他道蓋末暇及也今伏觀内<lb/>
翰文公手書遺教經嘆先賢餘力所及猶若此謹拜<lb/>
手書于下方<lb/>
<pb n="KR4d0305_SBCK_062-2b"/>
　　　跋楊文公眞蹟<lb/>
公愽極羣書自經史百氏以及於凡將急就之文稗<lb/>
官虞初之說旁行敷落之義靡不該貫今於公之裔<lb/>
孫紹雲見公手抄唐人詩及遺教經益知公所以用<lb/>
力於文者蓋若此嗚呼此公之所以爲文與曰不然<lb/>
也同時以文鳴者如王定國丁謂之孫漢公曽正臣<lb/>
梅昌言錢希白諸人非不争相長雄而天下之士獨<lb/>
宗揚劉至於以文易名則公擅其美文乎文乎其纂<lb/>
組綴緝之云乎正色直道不苟於合能使人主憚其<lb/>
性氣雖在上前亦曰如此冨貴非臣所願他日昭陵<lb/>
記王文康曰楊某爲國竭忠有君子之大節然則是<lb/>
<pb n="KR4d0305_SBCK_062-3a"/>
可以爲文矣是以謂之文也劉中山興公齊名其出<lb/>
處大致亦近之<lb/>
　　　跋方宣諭宗卿<hi>庭實</hi>奏議<lb/>
國家自熈豐大臣養成禍夲崇寧改絃未竟而紹聖<lb/>
以後再踵前誤以濟私欲卒之俗頽丗敗潰裂四出<lb/>
而猶謂和戎可以暫安辟狄可以亾患至建炎中興<lb/>
亦云極矣而於是失河南北失京東西維揚而渡江<lb/>
會稽而桴海猶不敢與虜抗其間徒頼宗忠簡李忠<lb/>
定張忠獻諸賢後先維持僅僅自立而權檜再用則<lb/>
挾虜以扼君父矣微公與王胡曾李諸賢大聲疾呼<lb/>
以立正論之幟幾無以爲國三京淮北之役繕修陵<lb/>
<pb n="KR4d0305_SBCK_062-3b"/>
廟還定遺民表善蒐賢招攜振乏則又不徒以言語<lb/>
立國凡皆正人心植邦夲之實政雖不幸而不卒其<lb/>
志然其以踈逺當權燄以孤忠破羣慝則有人所甚<lb/>
難者焉不寜維是蔡氏之盛附之者立致華顯公莆<lb/>
人也於蔡又夙有連自公舉政和進士正孽京之時<lb/>
也而公之立朝乃在紹興以後然則以其所主以其<lb/>
其所不爲公之所志所學蓋自其始進而固然矣豈<lb/>
無膏沐誰適爲容亦足以發千古之一嘆云<lb/>
　　　題復州鴻軒<lb/>
故起居舎人張公文濳以元符二秊秌坐元祐黨人<lb/>
責復州監酒明秊春　徽宗踐阼起通判黄州以秋<lb/>
<pb n="KR4d0305_SBCK_062-4a"/>
至而春去託諸鴻以名軒軒之壞巳乆而邦人思之<lb/>
不釋嗚呼其孰爲思之邪廣安楊伯洪恢來攝州事<lb/>
自皮陸諸賢以來頺宫廢址咸爲興復是軒亦居一<lb/>
焉而屬余題榜且識歲月顧辠戾之人何所容喙毎<lb/>
愛其集中有坐局沽酒與務中晚作諸詩豈惟傃位<lb/>
而行無一毫不自得且方矻矻於所當事者焉詩曰<lb/>
敬天之怒無敢逸豫此未昜與俗人言也伯洪以爲<lb/>
如何<lb/>
　　　跋張魏公帖<lb/>
公平生凡五謫而居永者三紹興七季自祠官謫永<lb/>
一也二十季自連移永二也二十六秊以母憂還蜀<lb/>
<pb n="KR4d0305_SBCK_062-4b"/>
猶不爲時論所容自蜀還永三也此帖所謂零陵之<lb/>
行以詞翰及事實攷之蓋七年九月以後也方𬒳讒<lb/>
放逐之餘而感恩思過無纎毫忿懟困躓之意且爲<lb/>
從母賻䘮誌葬期有以慰其母心昔人謂仁義人其<lb/>
言藹如也非公之謂與後九十二秊蜀國同郡人費<lb/>
誼屬魏某識其後於是書于靖州客舎<lb/>
　　　跋陳忠肅公帖<lb/>
余早有慕藺之志雖於公無能爲役而始𥘉名官亦<lb/>
有適相似者故於公平生言行頗得其詳而公所爲<lb/>
昜解目録辯及簡牘數十取索尊堯集家書千數百<lb/>
言凡皆得其眞蹟而藏之是帖葢晚歳自九江移南<lb/>
<pb n="KR4d0305_SBCK_062-5a"/>
康南康移山陽時也宣和三秊八月方㓂旣平蔡氏<lb/>
方以飛語謂公之壻嘗爲㓂所抄取公竟坐遷山陽<lb/>
君子亨否碩蹇無毫髪加損也祗以成宣靖之亂耳<lb/>
宣和之六年而公卒又明年而劉諌議卒元祐氣數<lb/>
旣盡北夷内侵然則亂匪降自天乎抑人實爲之也<lb/>
　　　跋北山戇議<lb/>
予自嘉㤗三年冬造朝道淮西始識鄧伯允友龍慨<lb/>
然以興復自任明秊鄧召還予意開邊之議巳决會<lb/>
明年春正月召試玉堂乃極陳權姦猾胥債帥驕卒<lb/>
必取禍辱冝急於内修緩於外攘凡數于言侂冑見<lb/>
之大怒徐柟承望風指擊之侂曰得無成其去就之<lb/>
<pb n="KR4d0305_SBCK_062-5b"/>
名乎乃止是時張伯子徐文子與地官侍郎王公皆<lb/>
先後以不合去大抵皆徐䟽也丁侍郎常任亦能以<lb/>
條具異論去極於錢伯同之謫上饒自是莫敢有言<lb/>
者矣錢張徐丁之議則固知之若北山戇議則昉見<lb/>
乎此嗚呼何其直而暢辯而不訐也詩曰匪用爲教<lb/>
覆用爲虐亦足以發千古之一嘆云<lb/>
　　　跋司馬子巳先後天諸圖<lb/>
涑水司馬叔原覃思義理之學自羲文周孔之昜河<lb/>
圖洛書之數隂陽動靜之義日月遲速之度以及周<lb/>
程張邵朱張子之書旁觀歷覽爲圖爲書時賢皆有<lb/>
題識又欲求一言於予予遷靖未返不得與叔原共<lb/>
<pb n="KR4d0305_SBCK_062-6a"/>
學姑識數者之疑于末且先天圖自魏伯陽參同陳<lb/>
圖南爻象卦數始略見此意至邵堯夫而後大明千<lb/>
數百年間不知此圖安所託而圖南始得此圖亦巳<lb/>
竒矣而諸儒無稱焉數徃者順謂震離兊乾知來者<lb/>
逆謂巽坎艮坤皆以左旋言之今叔原以爲自乾至<lb/>
震自坤至巽此必有所據朱文公以十爲河圖九爲<lb/>
洛書引邵子說辯析甚精叔原從之而邵子不過曰<lb/>
圎者河圖之數方者洛書之文且戴九履一之圖其<lb/>
象圎五行生成之圗其象方是九圎而十方也安知<lb/>
邵子不以九爲圖十爲書乎故朱子雖力攻劉氏而<lb/>
猶曰昜範之數誠相表裏爲可疑耳又曰安知圖之<lb/>
<pb n="KR4d0305_SBCK_062-6b"/>
不爲書書之不爲圖則朱子尚有疑於此也近丗朱<lb/>
子發張文饒精通邵學而皆以九爲圖十爲書朱以<lb/>
列子爲證張以邵子爲主予嘗以乾鑿度及張平子<lb/>
傳所載大一下行九宫法考之即所謂戴九履一者<lb/>
則是圖相傳巳乆安知非河圖也靖士蔣得之云當<lb/>
以先天圖爲河圖生成數爲洛書亦是一說叔原謂<lb/>
日月亦左旋此張說朱意也第日起北陸春西陸夏<lb/>
南陸秋東陸而冬返乎北陸則爲右乎左乎謂日速<lb/>
月遲讀書窮理正欲其自得况叔原所引見處一分<lb/>
虧之詩即予少作也吾儕所見夲不相逺第以歷家<lb/>
細筭分數言之則月行十三度餘者特約法耳其實<lb/>
<pb n="KR4d0305_SBCK_062-7a"/>
則一日至四二十四至晦行十四度餘五日至八二<lb/>
十至二十三行十三度餘惟自九日至十九僅行十<lb/>
二度餘此猶二至之晷刻最遲不爲無理而叔原反<lb/>
疑之獨取望日爲證則望日正行遲之日也况本乎<lb/>
陽者常舒遲本乎隂者常急促若日遲而月速大者<lb/>
舒而小者促此亦隂陽自然之分也叔原之圖精且<lb/>
宻矣盍更以是審思之日食書甲乙如辛卯日與辰<lb/>
相克爲異尤不經康成雖有是說然春秋壬午日食<lb/>
亦日與辰相克也而左氏謂不爲灾又何邪叔原謂<lb/>
分星起於漢唐謂漢則巳後謂唐則滋邈豈以左氏<lb/>
内外傳與周禮爲不可信邪是三書亦有可疑而分<lb/>
<pb n="KR4d0305_SBCK_062-7b"/>
次之說相傳巳乆獨星不依方而以受封之日爲次<lb/>
此傳注之可疑而未有說以破之耳大抵叔原之說<lb/>
十得六七予方歛祍之不暇尚有未能釋然者姑摘<lb/>
一二以備審訂他時道𤏡以如卭叔原必有以復於<lb/>
予也紹定四年六月甲子臨卭魏某書<lb/>
　　　跋彭忠肅公眞蹟後<lb/>
止堂集之成書也公之子鉉旣屬叙篇首今又從公<lb/>
之諸孫壻蕭仲友應祥獲觀公手蹟二詩大抵與朋<lb/>
友唱酬可以吟咏情性揚搉理道惟貴人生日詩難<lb/>
乎爲言蓋人主生日爲樂始於唐士大夫生日之盛<lb/>
則始於近丗故前輩詩集唯少陵示宗武生日與東<lb/>
<pb n="KR4d0305_SBCK_062-8a"/>
坡爲同氣之親或知巳偶有所賦而他集罕有若用<lb/>
之公卿貴人則無之直自　京檜以來此風日甚始<lb/>
則稱功頌德甚至將以金玉泉幣嗚呼唐太宗之感<lb/>
蓼莪獨何人邪止堂所上張端明詩雖未能免俗然<lb/>
其間如云江湖秋已多宇宙清無邊氣凝萬類實人<lb/>
亦體其全端明英邁人也止堂不以頌而以規然則<lb/>
非志於古道者其能然乎仲友其寶此庶來者有以<lb/>
觀丗變焉<lb/>
　　　跋尤氏遂初堂藏書目録序後<lb/>
余生晚不及拜遂初先生聞儲書之盛又恨不能如<lb/>
劉道原所以假館于春明者寳慶初元冬得罪南遷<lb/>
<pb n="KR4d0305_SBCK_062-8b"/>
過錫山訪前廣德使君則書厄于火者累月矣爲之<lb/>
徬徨不忍去因惟國朝以來藏書之盛鮮有乆而弗<lb/>
厄者孫長孺自唐僖宗爲榜書樓二字國朝之藏書<lb/>
者莫先焉三百秊間再燬于火江元叔合江南呉越<lb/>
之藏凡數萬卷爲臧僕竊去市人裂之以藉物其入<lb/>
于安陸張氏者傳之未幾一篋之冨僅供一炊王文<lb/>
康李文正廬山劉壯輿南陽开氏皆以藏書名凡未<lb/>
乆而失之宋宣獻兼有畢文簡楊文莊二家之書不<lb/>
减中祕而元符中蕩爲煙埃晁文元累丗所藏自中<lb/>
原無事時巳有火厄至政和甲午之灾尺素不存斯<lb/>
理也殆不可曉聖賢不遇託之憲言以垂丗示後所<lb/>
<pb n="KR4d0305_SBCK_062-9a"/>
以共天命而植民彞也兼收並蓄愽㩜精索以淑其<lb/>
身以待後之人此何辜于天而厄之爾極也使子孫<lb/>
不能守如江張王李諸家是固可恨若孫宋晁氏則<lb/>
子孫知守之矣而火攻其外矧如尤氏子孫克丗厥<lb/>
家滋莫可曉雖然是穮是蓘雖有饑饉亦有豐年吾<lb/>
知有穮蓘耳豐凶非我知也尤氏子孫其尚思所以<lb/>
勿替先志云<lb/>
　　　題李肩吾爲許成大書郷黨内則<lb/>
吾友李肩吾彊志精識嘗爲字通一編以正法繩俗<lb/>
書成大見而恱之亟從問字肩吾授以郷黨内則二<lb/>
篇夫內則先王所以降德千民而郷黨吾聖人無行<lb/>
<pb n="KR4d0305_SBCK_062-9b"/>
而不與二三子者也民有是物必有是則顧習其讀<lb/>
而弗之察嗚呼其能朝夕于斯則不惟知言語容貌<lb/>
居處飲食皆立誠定命之要亦以見書名之學偏旁<lb/>
點畫具有顚末乃知類入德之本而丗亦罕能知之<lb/>
也詩曰朋友攸攝攝以威儀成大其懋敬之哉寶慶<lb/>
三秊三月甲子臨卭魏某書于靖州鶴山書院<lb/>
　　　題李肩吾所書郷黨<lb/>
吾友李肩吾愽見彊志書名之學丗亦鮮及之渠陽<lb/>
山中爲余從子令憲書郷黨篇余獲與觀焉嗚呼天<lb/>
道至教風雨霜露接人耳目而人由之不知也聖人<lb/>
至徳威儀容貌洋洋乎簡冊而人習焉不察也嗚呼<lb/>
<pb n="KR4d0305_SBCK_062-10a"/>
小子憲肩吾所以遺爾者多矣徃敬哉其體習踐修<lb/>
惟無斁<lb/>
　　　跋鄧氏四丗死事<lb/>
嗚呼自童蔡以及秦韓養癰護疾以底于潰敗者誰<lb/>
與而封疆之吏首當其禍君子小人之幸不幸每每<lb/>
若此撫鄧氏遺事爲之三嘆<lb/>
　　　跋處士蔣南式家傳<lb/>
嘉定之季年重珍不以某不肖屬書母夫人顧氏之<lb/>
竁因得習觀處士言行明年改元某得罪南遷過錫<lb/>
山重珍又出示家傳歛容伏讀嘆味不忘詩曰維其<lb/>
有章矣是以有慶矣然則處士之有子也冝哉<lb/>
<pb n="KR4d0305_SBCK_062-10b"/>
　　　跋顧夫人墓誌後<lb/>
明秊十二月癸卯某過錫山觀典刑于堂阼參聞見<lb/>
于國人益信前銘之不誣尚恨筆力淺弱不足以盡<lb/>
發濳懿也<lb/>
　　　跋家季文守冨順日拒呉曦僞檄事<lb/>
予平生爲人記述多矣觀書太史氏閱人益廣姑據<lb/>
予所身歴者言之孽韓柄國逆呉臣虜士大夫不曰<lb/>
拒則曰去使誠有之亦爲臣之常分况不必皆然方<lb/>
事變之殷雖能言者巳鮮及事巳變息則敢爲者常<lb/>
多此可盡據邪家侯季文冨順文檄與趙薛二守報<lb/>
書則信而有證嗚呼是非之心其孰無之而奪於利<lb/>
<pb n="KR4d0305_SBCK_062-11a"/>
害以謬迷其所固有甘於禍家㓙國而不知顧者多<lb/>
矣此非素講䂊定安能斷斷若此予嘗爲侯記積善<lb/>
堂今江淛閩湘間家有是記大略謂吾惟循理盡分<lb/>
而爲之他人何與焉幾若爲此事發者故又識于此<lb/>
以申侯善善惡惡之初志云<lb/>
　　　跋邵康節檢束二大字<hi>趙丞相子直孫必愿所蔵</hi>
　　　　　二字下注云檢謂檢其行止束謂束其<lb/>
　　　　　情性<lb/>
先生嘗爲詩曰憶昔初書大字時學人飲酒與吟詩<lb/>
若非益友推金石四十五年成一非然則兹二大字<lb/>
與束其情性之語未必晚年安且成之時也後學魏<lb/>
<pb n="KR4d0305_SBCK_062-11b"/>
某謹書<lb/>
　　　跋樓參政紹熈五年内禪詔草<lb/>
某未冠時侍長老聽紹熈末年内禪詔書至所謂雖<lb/>
䘮紀自行於宮中而禮文難示於天下爲之色然以<lb/>
嘆知朝廷有人也後此三十二年乃獲觀藁墨於宣<lb/>
獻樓公之季子又見當時刪昜鈎注雖倉卒之頃動<lb/>
中理道孟子曰天子不能以天下與人然則言動幾<lb/>
微之間莫非天命之流行豈一毫人力所能予奪其<lb/>
間乎史官魏某謹書<lb/>
　　　跋毛氏增韻<lb/>
三衢毛氏增韻奏御之六十二秊其子居正義夫應<lb/>
<pb n="KR4d0305_SBCK_062-12a"/>
大司成校正經籍之聘始克鋟梓于胄庠然人情異<lb/>
嚮趨簡厭煩故校其始著尚多刋削丗之不遇者非<lb/>
特一增韻也<lb/>
　　　跋番陽董氏所藏東坡墨蹟<lb/>
蘇文忠雅耆陶公文其有感於歸去來詞葢元豐五<lb/>
年之夏蔡章𬒳遇而吕正獻不合之時也長公在黄<lb/>
少公在筠此何時也而猶可以仕乎否之訟曰大人<lb/>
否亨其遯曰包羞然則以亨易羞果孰爲得失乎遺<lb/>
墨藏于義天之族子煟臨卭魏某與之爲寮因得寓<lb/>
目因識其後<lb/>
　　　跋黄太史帖<lb/>
<pb n="KR4d0305_SBCK_062-12b"/>
董季興壻于沙隨程氏多識前言徃行余與爲寮皆<lb/>
得與聞之獨太史此帖未睹今其子甄自竟陵以石<lb/>
夲見寄則時賢題識巳悉尚何云姑識歳月紹二七<lb/>
十一鶴山魏某<lb/>
　　　跋張忠獻吕忠穆與李忠肅書<lb/>
明受之變不有居者誰守社稷不有援也守將奚爲<lb/>
復辟之後張吕李鄭諸賢以次受上賞葢人臣所當<lb/>
爲人主所當報各適其分焉耳而或者猶不免著書<lb/>
以詆平江之功惟文肅於吕張二公情誼始終無少<lb/>
猜間嗚呼其深明於事君交友之分者乎不寜惟是<lb/>
張忠獻以李忠定殺諫臣攻之至再隆祐汎舟之役<lb/>
<pb n="KR4d0305_SBCK_062-13a"/>
公與呂忠穆亦異論迨其間退之後死䘮之際考於<lb/>
是帖則懷人憂丗固未嘗有纎介之嫌信知周比和<lb/>
同之别特毛髪耳而公私誼利縣隔霄壤嗚呼其嚴<lb/>
乎前史臣魏某謹書<lb/>
　　　跋趙昌父送劉清之<hi>子澄</hi>事後<lb/>
靜春劉公之去衡也章泉趙公亦去之或曰非悻悻<lb/>
與曰禮有之凢食賔君迎賔大門賔入君再拜賔辟<lb/>
君揖入賔從三揖三遜乆而後成禮賔出君送之大<lb/>
門則擯者巳返告曰賔不顧矣夫始焉迎之拜之揖<lb/>
之而後升其後君送而巳不顧非始煩而終簡也然<lb/>
則士大夫進退之節於此亦可槩見云<lb/>
<pb n="KR4d0305_SBCK_062-13b"/>
　　　跋類省試䇿卷後<lb/>
予以貧賤未免有科舉之累然亦恥爲揣摩剽襲之<lb/>
文始舉于郷故吏部郎趙公大全取之于類省試吏<lb/>
部與故知邕州李公取之故簽書宻院宇文公又主<lb/>
之嗚呼乖逢得失其孰爲之邪嘉祐間尚西崑體而<lb/>
歐文忠公典舉首取古文紹聖以後尚王氏說而陳<lb/>
忠肅公主别試多取史學主司之不徇時好固難其<lb/>
人而舉人亦有以是應之者然則乖逢得失豈必皆<lb/>
工於舉業者李先生之子義山以予大慚之文相視<lb/>
因識其末<lb/>
　　　跋羅文恭公<hi>點</hi>諫槀<lb/>
<pb n="KR4d0305_SBCK_062-14a"/>
文恭公奏䟽旣嘗爲之序引後二年蒙㤙歸自靖道<lb/>
荆州公之子愚出視元槀其間所謂諫者歸過求名<lb/>
人才至身後議論乃公贓吏之弗戢繇大吏越足三<lb/>
尺外人才不更事者必不可用此皆千數百年相承<lb/>
而莫知其非者我視謀猶伊予胡底亦足以悲夫<lb/>
　　　跋羅文恭公薦士槀<lb/>
予嘗以吕正獻公掌記司馬文正薦士編陳宻學章<lb/>
槀范正獻手記李邦直舉官記及近丗虞忠肅公翹<lb/>
材館録輯成一書刻之潼川漕司惟吕文穆公夾帒<lb/>
小冊韓忠獻甲乙丙丁集曾宣靖雌黄公議未得全<lb/>
夲今幸從文恭公之子愚獲觀薦士槀前輩懷人憂<lb/>
<pb n="KR4d0305_SBCK_062-14b"/>
丗之規大抵皆如此凡以謹時幾而釐帝命也俗流<lb/>
丗隘此事乆無聞矣三復遺墨爲之永嘆<lb/>
　　　跋羅文恭公後省繳駮槀<lb/>
祖宗虚巳盡下一政令之出自始進擬巳有中書三<lb/>
省密院分班同班之别人得以自靖自獻不嫌於異<lb/>
同迨其旣行則給事中舎人或書或否各行其志不<lb/>
關白長官或諫官有言臺臣不及知臺臣有謂不可<lb/>
諫官或是之葢臺諫官平居未嘗私相徃來也臺諫<lb/>
偶巳同是侍從以次至于臣民或持以爲不可此事<lb/>
甚衆不暇枚舉自京檜用事惡異喜同士大夫始以<lb/>
是爲驚怪乾淳涵育之乆積而至于紹熈然後此意<lb/>
<pb n="KR4d0305_SBCK_062-15a"/>
僅僅有存今觀文恭公後省諫槀明逐臣之冤斥臺<lb/>
臣之誣乃其一事也謹書槀末以識丗道升降云<lb/>
　　　跋公安張氏所藏東坡帖<lb/>
丗之知蘇子者必曰言語文章妙天下其不知之則<lb/>
曰譏訕嫚侮不足於誠乃若蘇子始終進德之序人<lb/>
或未盡知也方嘉祐治平間年盛气强熈寜以後嬰<lb/>
禍觸患靡所回撓元祐再出益趨平實片言隻詞風<lb/>
動四方迨紹聖後則消釋貫融沈毅誠慤又非中身<lb/>
以前比矣士不精考而以一事槩一人一言蔽一生<lb/>
者姑以是思之是數帖即紹聖後事今藏之永平令<lb/>
張仲車篋中紹定四年春臨卭魏某與寓目焉因識<lb/>
<pb n="KR4d0305_SBCK_062-15b"/>
其末<lb/>
　　　永嘉薛榮祖臨予觀亭記本而書袁和权之<lb/>
　　　語曰觀外不如觀内觀民不如自觀以求予<lb/>
　　　一言<lb/>
薛君引袁㓗齋語識諸觀亭記之末觀之義滋有所<lb/>
發大抵古人觀象觀法觀物觀我無一物而不之察<lb/>
所以會衆理而致吾知也觀之爲卦實明是義今傳<lb/>
注之說則彖象爲觀示之觀六爻爲觀瞻之觀竊意<lb/>
未有四聲反切以前安知不皆爲平聲乎於是聞見<lb/>
視聽髙深先後逺近上下之等皆有二字且考諸義<lb/>
則二字固可一而參諸易詩以後東漢以前則凢有<lb/>
<pb n="KR4d0305_SBCK_062-16a"/>
韻之語亦與孫炎沈約以後必限以四聲拘以音切<lb/>
亦不可同日語併識是于記末以質諸同志者<lb/>
　　　跋鄧某宣和使虜賜私覿茶幣<lb/>
本朝立國規摹好生惡殺故於夷狄盗賊常有招懷<lb/>
之意然其間以戰致和者其盟易而乆宣靖以來反<lb/>
是徃徃怒我而誨盗刓民而誤國覽鄧氏遺事爲之<lb/>
慨然<lb/>
　　　跋蘇文忠屬黄州教授作賀鄧樞宻啓<lb/>
言貴於有物無物非言也後世非放誕相髙則虚羙<lb/>
相加迨其流弊至爲駢四儷六以相謟瀆則不足以<lb/>
謂之言矧曰文乎哉東坡付他人作賀啓亦初無甚<lb/>
<pb n="KR4d0305_SBCK_062-16b"/>
異而疑者喋喋不厭何也<lb/>
　　　題李肩吾爲尹商卿書郷黨<lb/>
天之生民有是物必有是則故凡威儀容貌飲食衣<lb/>
服何莫非天則之流行也聖人德盛仁孰從容中道<lb/>
門弟子精體實踐詳說而備書之則所以學聖人也<lb/>
李肩吾爲人書郷黨者數矣得是書者皆使予識其<lb/>
末今商卿又以属余嗚呼商卿尚敬之哉昊天曰明<lb/>
及爾岀王昊天曰旦及爾㳺衍夫苟瞬存息養而實<lb/>
有得於斯焉則知古人之所謂學者葢如此<lb/>
　　　跋辛簡穆公與秦檜爭和議奏槀<lb/>
和戎之說未有不怠我而長㓂者耿秦諸公以來率<lb/>
<pb n="KR4d0305_SBCK_062-17a"/>
襲是誤而不爲修攘之慮始於患失終以亂邦予因<lb/>
憤此乆矣紹定四秊蒙恩西歸舟至夔門㑹韃戎<lb/>
外侵臺梱内潰辛君俱出示先簡穆奏稾因識其後<lb/>
重校鶴山先生大全文集卷之六十三<lb/>
<pb n="KR4d0305_SBCK_062-17b"/>
</p>
<p>
</p>
  </div>
</body>
</text>
</TEI>
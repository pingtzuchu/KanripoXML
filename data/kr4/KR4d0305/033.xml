<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_033-1a"/>
鶴山先生大全集卷之三十五<lb/>
　　　　　　　　　　　　　　渠陽集<lb/>
　　　　　　　　　　　錫山安國重刋<lb/>
　書<lb/>
　　荅江西提刑葉大卿<hi>宰</hi>
乃者獲侍同朝清標鯁論立懦廉頑有如<lb/>
愚不適時嬰禍觸忌而逋誅一二年則尚<lb/>
以两同年正學直道扶持保護之力也粤<lb/>
從違異五閱荆火大卿蹔弭芳節典司祥<lb/>
刑辠戾姓名無由輙汚几御未㡬贑守遣<lb/>
人來則知大卿以憂乞身去矣雖冈極之<lb/>
哀豈易堪任而四郊多壘腥熖方張匪牧<lb/>
匪監何恃不恐則斯人之無所馮依以立<lb/>
<pb n="KR4d0305_SBCK_033-1b"/>
亦可閔也嘗欲修書奉慰越在蠻陬不通<lb/>
於中州無便風可寓顧爲來教先辱祗以<lb/>
重其不敏之愧<lb/>
　　荅湖廣陳緫領<hi>允迪</hi>
某囚山以來坐見再閠五谿天下窮䖏靖<lb/>
又五谿之窮逐客又其窮者不惟夐與世<lb/>
絶亦不欲以辠戾姓名聞于逹官前歳靖<lb/>
之官吏以郡計請冐爲一言己犯不韙而<lb/>
誨緘響荅不替疇曩固巳竊闚君子之所<lb/>
存絶岀流俗嘆味之餘祗以爲惕用不敢<lb/>
嗣貢豈期風誼之㦤逾乆益隆輙遺行理<lb/>
申加存勞牋凾幣篚所以獎飾愚近燠休<lb/>
覊竆者甚渥豈但小巳之荣抑有以重闚<lb/>
<pb n="KR4d0305_SBCK_033-2a"/>
所存矣<lb/>
　　答葉子<hi>冥</hi>
來諭屢屢恨柳惜韓尊蘇慕黄詞嚴而義<lb/>
正志立而氣昌有以略闚君子之所存未<lb/>
復以無名無跡致懐人憂世之意益以驗<lb/>
閱理之深唯有嘆畏然而如韓如栁豈惟<lb/>
門下疑之先儒固疑之豈惟先儒如某等<lb/>
輩何敢輙議古人而亦不敢釋然于此也<lb/>
大蘇公之明偉似無復餘憾然而某妄謂<lb/>
䖏倫類之変當以三百篇為正考槃小宛<lb/>
之爲臣小弁凱風之爲子燕燕谷風之爲<lb/>
婦終風之爲母栢舟之爲宗臣何人斯之<lb/>
爲友皆不遇者也而責己重周待人輕約<lb/>
<pb n="KR4d0305_SBCK_033-2b"/>
優柔肫切怨而不過扵怒憂而不敢䟽也<lb/>
東坡在黄在惠主儋不患不偉患其傷扵<lb/>
大豪便欠畏威敬恕之意如兹遊竒絶所<lb/>
欠一死之類詞氣不甚平又如韓廟碑謂<lb/>
作書詆佛譏君王要觀南海窺衡相方作<lb/>
諌書時亦冀諌行而澤下迹隱而名不章<lb/>
豈是故爲詆訐要爲南海之行盖得世詞<lb/>
人多有此意如所謂去國一身髙名千古<lb/>
之類十有八九若此不知君臣義重家國<lb/>
憂深聖賢去魯去齊不若是恝者非以一<lb/>
去爲難也高明以為如何<lb/>
　　答澧州徐教授<hi>復</hi>
某囚山五年殆與世絶聖賢之書重復温<lb/>
<pb n="KR4d0305_SBCK_033-3a"/>
㝷益斍義理無窮歳月易得獨悢山深路<lb/>
嶮帶行之書無多時寮土人亦無儲書者<lb/>
遇有記憶不明之事無從叅攷然亦坐是<lb/>
功精專免於博雜某自𥘉來比與同志者<lb/>
日讀語孟数章去年方讀易偶曾裒稡周<lb/>
程張邵楊游湖二朱二吕諸儒易說成編<lb/>
日誦数爻賔主俱斍有得邵氏書惟有郷<lb/>
人觀物先生張文饒<hi>行或</hi>爲之注觧者在<lb/>
此與諸友講論未容輟納俟令人抄錄一<lb/>
本後便寄去康節家自有邵子文所注本<lb/>
雖未盡得本旨然亦可觀却無帶行者向<lb/>
來見門下乾離同位之說固知留意先天<lb/>
之學後又聞家學淵源巳非一日今無由<lb/>
<pb n="KR4d0305_SBCK_033-3b"/>
再晤相與共講第切恨恨邵氏書有觀物<lb/>
篇先天圖漁撨問對擊壤詩易學辨惑等<lb/>
非一不止皇極經世若某萬一帰蜀則此<lb/>
等書亦非难得今偶不帶行但能省記耳<lb/>
　答福建史提擧<hi>弥忠</hi>
某三十年間於一門玉晜金季表裏甥姪<lb/>
多所接識亦有以声气相推許者有以問<lb/>
斈相切磋者詩書之澤鍾美萃秀令人懐<lb/>
允不忘然而正學直道足以表競鎭浮如<lb/>
太監之挺挺特立不爲勢遷則尤所願交<lb/>
乃慬於朋友游談書人徃返畧覘典刑一<lb/>
二其爲忡忡恨悢可以想見自得辠速屏<lb/>
蠻徭之與居分與世絶者五六年于兹矣<lb/>
<pb n="KR4d0305_SBCK_033-4a"/>
况姓名醜惡人所嫌畏故不敢以一字登<lb/>
于諸公貴人之門敢謂隆謙犆貽存問所<lb/>
以鎭撫其窮困獎飾其愚近者無非發扵<lb/>
懷人憂世之誠心所謂挺挺特立者又於<lb/>
此乎見之而某不足以称所䝉<lb/>
　　荅易尚書<hi>祓</hi>
某蜀之鄙人誠不自意𥘉識風采於載筆<lb/>
著庭之日再陪雅踐于司成胄監之時扶<lb/>
持獎飾若不以衆人待之者衘戢恩意至<lb/>
于今不忘丙寅之秋八月尚書卷收朝蹟<lb/>
而某偶亦以是月請外便親懷漢嘉印綬<lb/>
以去繇是或召或辞或麾或節裴回蜀道<lb/>
凡十有七年而後出蜀各天一隅絶不聞<lb/>
<pb n="KR4d0305_SBCK_033-4b"/>
尚書起居狀丙戌之春道過長沙謂必有<lb/>
再晤之便寓城中數日僅與王貳卿一再<lb/>
相見則知從者乆寓潙上之麓敲門掃軌<lb/>
絶少入城近二百里以求一見本非難事<lb/>
公家期程亦恐不容太遼緩則如巳之失<lb/>
此良遇今猶恨恨旣來渠陽則事躰又異<lb/>
有問斯荅不敢先施故於託契受知之乆<lb/>
如尚書亦例成闊䟽敢圖隆謙首貽誨問<lb/>
精神氣貌恍如二十五年前從容接侍之<lb/>
樂且䝉輟遺五書開儆遇近風誼之微夐<lb/>
岀流俗周礼漢軍制舊固見之端足以𥙷<lb/>
先儒傳記之所未及餘三書則昉見乎此<lb/>
是則流離困戹之乆天所以封植善身淑<lb/>
<pb n="KR4d0305_SBCK_033-5a"/>
世之業也是孰爲得失哉<lb/>
　　荅洪郎中<hi>咨夔</hi>
曩者幸甚獲侍同朝奬借扶持義鈞骨肉<lb/>
正人去國善類䘮氣是時雖荷朝家不欲<lb/>
巳甚猶假以事權之貳曲示彌縫而某亦<lb/>
不容獨留矣辞官則當謝禄理所當然同<lb/>
列留行亦無由相関乃謂既不食周粟又<lb/>
徼幸復留皆指以爲罪頼天王聖明僅徙<lb/>
南安又徙之靖自二年之夏方抵適所山<lb/>
深地僻殆與世絶程叔運忽以去秋手帖<lb/>
至且承别後荣侍庭闈尊履有相多福不<lb/>
勝慰懌盖先是二年有妄言水災者𥘉亦<lb/>
憂之既又得髙瞻叔表兄書極言其詳正<lb/>
<pb n="KR4d0305_SBCK_033-5b"/>
學直道天地鬼神實臨之某書院記所謂<lb/>
古今無未定之天者此類是矣某使南安<lb/>
之命便不反汗則豈不爲盗所怖今與家<lb/>
人子女恬然扵黜陟理乱所不及之地顧<lb/>
膽四方及𬒳蹙而此𥙿然則殆亦非人力<lb/>
也<lb/>
　　答眞侍郎<lb/>
自程察推及葉勝到洊領誨帖嘗因江倅<lb/>
便拜答今江倅憂其子舎之里居者奔播無<lb/>
定所專人訪㝷某亦爲長者慮已拜尺帋<lb/>
旣緘封未遣而江尉專人以家問至遂又<lb/>
拜近帖之賜備聞邇來尚爲里人少駐徙<lb/>
馭尊履輯福不勝慰喜之劇惟是賊執猶<lb/>
<pb n="KR4d0305_SBCK_033-6a"/>
未定受任者措置乖方塗炭者至十二三<lb/>
縣而未巳每一念及戚戚然不能一朝居<lb/>
也乆聞從者欲之上饒盖長沙報來昔人<lb/>
如鄭公為黄巾所拜而不敢犯其里今侍<lb/>
郎以徳望臨之雖無動亦可然愛身以有<lb/>
待則辟㓂亦理之常只願王師蚤捷凶𦦨<lb/>
翦撲及今猶可布種更少遼緩則秋冬更<lb/>
多事也山間儘安穩讀書日有新功讀易<lb/>
乃向未功夫自囚山以來徧讀諸經早晚<lb/>
畢事然後合挰邵諸家易爲一書但苦書<lb/>
不備友亦難得耳所委夢筆山房記急以<lb/>
草本拜呈如台意以爲可即乞批示却當<lb/>
親書綱上又慮此時台抱方擾末暇及此<lb/>
<pb n="KR4d0305_SBCK_033-6b"/>
更不詳布<lb/>
　　近方看得李氏儀礼太半其間儘有<lb/>
　　好䖏盖注䟽甚晦得此書方覺易讀<lb/>
　　也<lb/>
　　荅袁提舉<hi>甫</hi>
少務博覧惟纂言記事之是　末三十時<lb/>
巳知收斂近來山深日永終日書案既索<lb/>
聖賢之言益知義理無窮歳月有限苟渉<lb/>
乎一毫靠外者非惟不敢亦不暇及矣何<lb/>
當接侍以永發䝉数千里相望惟有恨恨<lb/>
耳<lb/>
　　荅李遂寜<hi>埴</hi>
北墅因是晋魏以來有此墅字此元是今<lb/>
<pb n="KR4d0305_SBCK_033-7a"/>
人所書野字盖詩中野字皆合韻二麌漢<lb/>
有韻之文至然猶魏晉間方有序音圡下<lb/>
又添一圡字有如盛圃萬一只改作園或<lb/>
作圃字亦似無病<lb/>
　　荅表提刑<hi>申儒</hi>
山中讀經粗有新得徃徃發之扵文亦未<lb/>
敢自以爲是盖先聖先師與夫生祠私祭<lb/>
之類先儒偶未及此今驟言之鮮不疑恠<lb/>
而來敎誤有取焉於是亦可以自信惟明<lb/>
有内外之說即是先儒臼傳特少有人拈<lb/>
出大略坎陽在中故水爲内景離阥在中<lb/>
故火爲外光亦猶周子所謂水隂根陽根<lb/>
隂之意耳<lb/>
<pb n="KR4d0305_SBCK_033-7b"/>
　　荅廣西趙經略<lb/>
某巳酉之秋負罪去官舟歴嘉禾豈不願<lb/>
見長者以求一語之誨風雪凌厲䝉頭掩<lb/>
耳所過皆以疾辞是時嘗䝉餽問已竊闚<lb/>
放麑不忍之仁迨渉江淮以後霜威稍戢<lb/>
人意熈然始得與世周旋至渠陽以後則<lb/>
邈然扵黜陟理亂之外人間寒暑了不相<lb/>
関得以靜慮<graphic n="KR0697" url="https://raw.githubusercontent.com/kanripo/KR-Gaiji/master/images/KR0697.png" mimeType="image/png"/>神事所當事令姪全州與<lb/>
李公父居官日書問徃來猶得數聞郎中<lb/>
啓居善狀惟是自循愚分不敢以罪戾姓<lb/>
名仰塵几御敢圖台念特枉行李之問扵<lb/>
是滋有以見君子所存<lb/>
　　荅林衢州<hi>略</hi>
<pb n="KR4d0305_SBCK_033-8a"/>
罪放之乆殆與世絶矧邈在荆鄙黙陟理<lb/>
乱所不及飯䟽飲水若無一可以嬰懐顧<lb/>
㓂氛未弭生齒蕩析痒痾切巳寕能恝然<lb/>
也衢當水道遮迣畿甸於今爲天下劇蠢<lb/>
兹小偷孰纇厥𥘉浸爲大憝萬一浦城透<lb/>
漏内㓂相仍事執益可慮微吾年兄威愛<lb/>
兼用綏馭有方翦夷姦萌増飾武備江浙<lb/>
以東何恃不恐某扵先帝時曽力陳郡國<lb/>
單弱之敝乞置数重鎮而承平日乆曽是<lb/>
不意也<lb/>
　　答袁提舉<hi>甫</hi>
某屏居窮裔殆與世絶自冬春來福建江<lb/>
西湖南盗賊連亘二三千里朋舊之仕於<lb/>
<pb n="KR4d0305_SBCK_033-8b"/>
彼與彼人之仕扵此者書問徃來則既知<lb/>
之悉矣恰又得建寜漕倉書至五月未而<lb/>
賊勢未戢益不勝及緯之憂然幸江淮荆<lb/>
蜀之帖秦也今得來教則江東之民傷於<lb/>
旱暵者乃爾顧瞻四方誰實爲之緘示公<lb/>
牘榜移肫惻至到分遣行眎之人皆明使<lb/>
者以仁念照臨之其實及於飢民之腹也<lb/>
無疑行刑善勸德之効至於喬氏管氏諸<lb/>
家爭先發粟爲里人倡此豈可以空言竦<lb/>
動者哉眞使人有恨無百子駿之嘆鄭趙<lb/>
王韓朱嚴趙伍諸賢朝夕與䖏觀摩䴡習<lb/>
之間所以交儆互發者多矣某曩時所歴<lb/>
麾節必以求友簡僚爲先務嘗以吕文穆<lb/>
<pb n="KR4d0305_SBCK_033-9a"/>
公夾袋冊韓忠献甲乙丙丁集吕正獻掌<lb/>
記曽宣靖雌黄公議司馬公薦士編陳宻<lb/>
學章藳范正献手記至近世虞忠粛公翹<lb/>
村館録之類椊爲一集板行名逹賢録亦<lb/>
使士大夫識得前軰行已用世規摹湏是<lb/>
推誠心布公道集衆思廣忠益故不惟資<lb/>
人輔巳以濟一旦之用徃徃居德飬才流<lb/>
風所𬒳薫習演迤逮乎數世乃是先斍先<lb/>
知者職分當邇爾來絶少見此今廣微獨<lb/>
能得之又以攝友某非其人也而敢不知<lb/>
勉誦隰桑之辤以母忘公之德先正絜齋<lb/>
訓語開發尤多慈湖語則向來曽䝉親筆<lb/>
篆文扵陳宏父䖏不待請而持書以見寄<lb/>
<pb n="KR4d0305_SBCK_033-9b"/>
此意良可感廣微詞氣雋壯理致閎贍若<lb/>
更加收歛則絜齋之平實淵水也某如觀<lb/>
諸天府宝鎮大玉錯然陳前内揣窮空畜<lb/>
縮愧汗猥䝉下問輙昧冐以数篇録呈亦<lb/>
有墨本者併徃來數謂向來滿腹今古畢<lb/>
竟是順境中得之今境界既别方是真切<lb/>
得力誠有味乎其言然竟坐滿腹爲累未<lb/>
能融釋也高明以爲如何真景元時相聞<lb/>
亦欲緊避世紛不奈郷國有㓂義無閕戸<lb/>
之理史倉書中謂無十日不得書而昭武<lb/>
新守亦多取謀焉想亦明知招嫌取忌有<lb/>
不容巳耳所示公狀私書大抵今之從政<lb/>
者罕能及之敬歎敬歎<lb/>
<pb n="KR4d0305_SBCK_033-10a"/>
　　荅薛檢法<lb/>
誨諭諄諄以學之不講為憂視今之士大<lb/>
夫一登吏部選筆研隨掃除如陳履常所<lb/>
云者何可同日道亦有留神筆研者矣亦<lb/>
不過以記覽詞辯譁衆取寵爲事熟復來<lb/>
教嘆味之餘重以啓發寵教古篆千文前<lb/>
軰用功本末兼舉大抵皆爾某日為兒童<lb/>
即喜小學如九江所刋鍾䁀𣢾識及篆韻<lb/>
某皆有淳熈間善本今乃知爲檢法之曽<lb/>
從祖也<lb/>
　　答丁太監<lb/>
昔人思行役之無期度者不過曰不忮不<lb/>
求何用不臧曰君子于役苟無飢渇能善<lb/>
<pb n="KR4d0305_SBCK_033-10b"/>
其身能無飢渇斯亦可矣又近未暇計也<lb/>
而某偶免於二者之憂則巳望外之幸何<lb/>
敢有他覬邪獨念同時得譴諸賢皆懷誠<lb/>
秉忠有德有才之士顧瞻四方何等氣象<lb/>
兼收並畜猶慮不給而知藏<graphic n="KR1539" url="https://raw.githubusercontent.com/kanripo/KR-Gaiji/master/images/KR1539.png" mimeType="image/png"/>在視斯民<lb/>
之塗炭而莫之恤也諸賢豈淹恤之問而<lb/>
将安所終底邪某讀易䂓摹不過如前所<lb/>
禀向來曽作邵子工夫近亦重别㝷驛若<lb/>
端緒整整則自程邵以及其流派可合爲<lb/>
一書曽見虞仲亦作得一書巳脫稾亦<lb/>
取漢上說附逐爻之末惜未得本也錢白<lb/>
石詩傳曩在城都䝉渠出示草草看得数<lb/>
篇全不能記今欲作序文須是見得大意<lb/>
<pb n="KR4d0305_SBCK_033-11a"/>
方可著語似難臆料<lb/>
　　荅池州張通判<hi>治</hi>
六有斎銘與扁額皆作小篆納上勉以讀<lb/>
易𥙷騷滋荷期獎之隆易傳與本義之異<lb/>
同則向來固嘗與輔文漢卿細評之大抵<lb/>
文公所爲邵傳羲易程演周經者盖於邵<lb/>
子多有取焉而未嘗顯言之兼東南學者<lb/>
亦罕得邵學今正欲迨此暇日合程邵之<lb/>
異爲一書尚恨窮理末至未欲容易爲之<lb/>
也内主敬恭恐恭之義乃是發見在外今<lb/>
欲易作主敬於内未知可否乾之作日乾<lb/>
亦未甚安可欲勿徇可欲則善矣恐於義<lb/>
有礙易作物欲如何摻之有常摻疑當作<lb/>
<pb n="KR4d0305_SBCK_033-11b"/>
操盖是晉魏間辟曹操諱改此字今定作<lb/>
操字惺惺此是語録中如活潑潑滿腔子<lb/>
之類皆用世俗語銘詞用此稍欠經雅兼<lb/>
篆文無此字欲易作存存又恐犯六有中<lb/>
一存字然六者中此字爲要<lb/>
　　荅知常德袁提刑<hi>申儒</hi>
明有内外之說前書雖已禀報而詞有未<lb/>
盡致䝉洊誨區區之意不過謂乾変坤爲<lb/>
坎坎中一陽乃乾之正位則明根乎中者<lb/>
也坤索乾爲離離中一隂則䴡乎乾陽明<lb/>
見乎外者也洪範傳曰水爲内明故聴爲<lb/>
水火外爲光故視屬火而邵氏亦曰天地<lb/>
間有温泉而無寒火此可以見内外之辨<lb/>
<pb n="KR4d0305_SBCK_033-12a"/>
矣若更以耳目之躰男女之生與一身水<lb/>
火之升降看之尤爲親切<lb/>
　　荅黄緫領<hi>申</hi>
曩在朝著時得任楊書煎煼科降知逐年<lb/>
以收計支凡虧一千七百萬皆鑿空架虚<lb/>
脫漏過日朝廷方思所以変通文術㑹遣<lb/>
李卿打筭則言毎歳有增無虧計支外尚<lb/>
多五千萬若使蜀人爲之則徇私失催於<lb/>
是李以嘉定十六年改官班見之人而明<lb/>
年以緫屬餉旣紿取官職而斡旋不行於<lb/>
是又朝廷求科降<lb/>
　　答寳慶梁教授<lb/>
邵學自周子改建以來如胡子張子所記<lb/>
<pb n="KR4d0305_SBCK_033-12b"/>
皆儒宗也紹熈癸丑徐清伯爲教官特爲<lb/>
周子作祠堂又得朱文公為記此三子者<lb/>
刻文其上則區區晚學尚安所措詞驟聞<lb/>
命戒雖荷期予之厚誠非敢當<lb/>
　　答湖北李運使<hi>夀朋</hi>
昔歳池陽幸䝉臨况自郊勞至贈賄殚極<lb/>
廑厚以誼言冝少遲留以副賢主人待遇<lb/>
之意亦可風厲薄俗宣昭令儀徒以是州<lb/>
非它郡比餘民舊吏耳目實繁故称疾速<lb/>
行甚非得巳既而之江之黄相待亦不薄<lb/>
獨岳鄂若有畏嫌逺謗之意而後來之升<lb/>
沈進退乃反不與事<graphic n="KR1275" url="https://raw.githubusercontent.com/kanripo/KR-Gaiji/master/images/KR1275.png" mimeType="image/png"/>因知吾人遇事唯<lb/>
理之當然心之所安者乃吉祥之所舎如<lb/>
<pb n="KR4d0305_SBCK_033-13a"/>
古人送荆州别臨賀亦事心循理而巳禍<lb/>
福所不暇計而福自從之别後数從邸報<lb/>
竊審貴名日起異數便蕃使節藩符震耀<lb/>
呉㑹無從寓尺帋之慶自聞將輸湖右藐<lb/>
是荆鄂實依刺史之天亦當以姓名自通<lb/>
顧罪戾之人有問斯酬弗敢先也葉元老<lb/>
來巳能道眷存之意元老嘗以末事爲請<lb/>
某猶囁嚅不敢對謹爲作林運管書區區<lb/>
之心亦可㮣見史人來辱五雲貞洒忽墮<lb/>
五谿跕鳶之外君子之所存夐出流俗逾<lb/>
乆弗替<lb/>
　　答史提舉<hi>弥忠</hi>
後二月拜書以謝先辱曽未数月已領五<lb/>
<pb n="KR4d0305_SBCK_033-13b"/>
月誨報開導扶掖之意逾乆弗替於是可<lb/>
以立愞夫厲頽俗豈惟區區小巳之私幸云<lb/>
爾得江閩故舊書受任者或養㓂或挑㓂<lb/>
或奉㓂頼两監司之賢以利害之實聞上<lb/>
故遣師來援益以嘆贒者之有益於人之<lb/>
國也盖如此今來教尚有䝉蔽掩匿之慊<lb/>
想見前後所言盖有不能尽如雅志者矣<lb/>
比見令甥陳兄和仲論諌剴切又有傳録<lb/>
到中和堂跋語者斈問淵源端有自來若<lb/>
上之人有以容養作成之緩急可以倚仗<lb/>
大抵士大夫㓜學壯行亦惟正誼明道他<lb/>
非所計若更以利害言之則安危休戚實<lb/>
與國同若挻特自守者雖無順適之可喜<lb/>
<pb n="KR4d0305_SBCK_033-14a"/>
而决無反覆难信之憂雷同相隨者雖無<lb/>
觸忤之可憎而他日見便則奪見利則逝<lb/>
者未必非此流古今治乱得失大略不過<lb/>
如此大覧以爲如何<lb/>
　　荅林大卿<lb/>
仕止進退各有時義至於時義所不可則<lb/>
位高而責重使猶得以箱行其志焉責雖<lb/>
重猶可也而左牽右制徒以虚權受實責<lb/>
則固不若山林之粗適也又不知今閩建<lb/>
漳泉間亦有山林之適否<lb/>
　　答潘瓊州<hi>于順</hi>
自南安以北湖漢以東豫章以南閩山以<lb/>
西爲賊所據者已二三十縣皆火其居而<lb/>
<pb n="KR4d0305_SBCK_033-14b"/>
殺其人妨耕奪則生者流蕩死者煩冤况<lb/>
有如魏帥諸人方以輕剽啓禍継之者縱<lb/>
其奪取府庫凌暴居民而莫之恤自今諸<lb/>
事愈費控御後憂未知攸留也此皆得之<lb/>
江西近訊者若此<lb/>
　　答寳慶李知府<lb/>
紹興府在當時非輔郡亦非潜藩髙宗雖<lb/>
以建炎三年自維揚蹕杭州継以虜䧟杭<lb/>
四年四月駐越明年改元紹興十月以越<lb/>
州升紹興府紹興火而杭州虜退然後回<lb/>
杭以此觀之盖以車駕所在而升府與隆<lb/>
㒷不同嘉定則升府在前改元在後<lb/>
　　答劉司令<hi>宰</hi>
<pb n="KR4d0305_SBCK_033-15a"/>
張朱吕諸先生之亡學者無所依歸誠哉<lb/>
是言詳咮公易大抵得於邵子爲多舊見<lb/>
輔漢卿略知此意嘗以問之餘人亦鮮知<lb/>
之盖不讀邵易則茫不知啓䝉本義之所<lb/>
以作平國以爲如何<lb/>
　　答周晦叔<hi>應辰</hi>
别冊下問莫非聖賢精微之藴将欲学問<lb/>
思辯以見之實踐則世間風花雪月人所<lb/>
當道之語雖勿爲可也今世學者病在於<lb/>
淺近自期而某毎以逺且大者告故雖時<lb/>
有見是者而疑其輕已憚其难行者徃徃<lb/>
亦有之乾是四德諸卦大亨而利扵正此<lb/>
非伊川臆說也彖辞固巳如此左傳以隨<lb/>
<pb n="KR4d0305_SBCK_033-15b"/>
爲四德者盖占筮者釋辤類如此彖固云<lb/>
大亨貞云云先天之卦繫辞固有之參同<lb/>
亦有此象自希夷康節始盡發其祕必潜<lb/>
心玩索之乆乃可得之非信筆脫口數可<lb/>
言也伊川與濂谿指意元不同濂谿盖通<lb/>
字對文耳　道器之問荅朱子語録巳有<lb/>
之　唐棣之華分章不連上文范氏蘇氏<lb/>
之說甚當苐其時卒無所考　生之謂性<lb/>
此語元不錯第只就氣質上說與天命之<lb/>
謂性不同二程以来辯之悉矣扵精義集<lb/>
註可見<lb/>
　　答楊均州<hi>恢</hi>
示諭比于祠記謹効薄能以承命戒只從<lb/>
<pb n="KR4d0305_SBCK_033-16a"/>
書中作少師爲穩祠額併作篆納去比于<lb/>
殷人也必非均陽人其子孫散處于均則<lb/>
不可知公安一帶亦有姓比干合二字爲<lb/>
一者不特均有之衛自有比干廟李太白<lb/>
集中可見謬作或更有可商略有幸無重<lb/>
于言<lb/>
　　答王邵武<hi>遂</hi>
邵字有二一從邑晉邑也後之名地者多<lb/>
從邑一從召從卩<hi>音節</hi>高也年高德邵之邵<lb/>
一說訓勉今山中偶無書志可考未知郡<lb/>
名邵武何義若訓勉則只當從卩或以邑<lb/>
得名則當從邑今作二字納上以傋采擇<lb/>
召之从刀自不可易今不過多曲其上而<lb/>
<pb n="KR4d0305_SBCK_033-16b"/>
斷其下一畫使不相聮屬望之則不似刀字<lb/>
且上曲而不斷則刀不可用矣高意以爲<lb/>
如何<lb/>
　　荅朱擇善<hi>改之</hi>
先天之說湏有人口請靣授乃可以入若<lb/>
从帋上書之恐有未盡擇善試訪㝷朱子<lb/>
發<hi>震</hi>易圖易傳及臨邛人張文饒<hi>行成</hi>七<lb/>
易讀之當自得之或問之賣書人陳思即<lb/>
可得也大抵伏羲之易乾兊離震巽坎艮<lb/>
坤左邊数徃者順右边知來者逆而文王<lb/>
易則乾坎艮震巽離坤兊易不系甚分明<lb/>
或取朱文公啓蒙觀之亦可見其詳矣仁<lb/>
舉誠之别則先看二程說次取朱子語孟<lb/>
<pb n="KR4d0305_SBCK_033-17a"/>
中庸大學熟看乆當見之來諭又謂此心<lb/>
當如何用功着力把捉則愈見其爲害所<lb/>
謂操存者非着力把捉之謂䜛說著力便<lb/>
是助長細玩孟子三勿之語參以先儒講<lb/>
說令書味浹洽而即功躬行日用間隨䖏<lb/>
躰驗湏是真知得便能篤行之得力則所<lb/>
知益明此皆前輩說來其實不可易若書<lb/>
自書人自人說自是說底行自是行底則<lb/>
全不濟事某亦時只喜記問詞章所以無<lb/>
書不記甲子乙丑年間與輔漢卿李公晦<lb/>
觧后于都城即招二公時時同看朱子諸<lb/>
書只数月間便覺記覧詞章皆不足以爲<lb/>
斈扵是取六經語孟字字讀過胷次愈斍<lb/>
<pb n="KR4d0305_SBCK_033-17b"/>
開豁前日之記覧詞章者亦未嘗不得<lb/>
力近数年間山中無事再取諸經儀礼注<lb/>
疏重加温㝷又將要緊䖏編出始知先儒<lb/>
之說得扵此者亦多第漢魏諸儒言語拙<lb/>
納不能發明亦坐黨同代異不能平心以<lb/>
定是非耳恨相距稍逺不得與擇善朝夕<lb/>
共學姑以合讀之書奉白<lb/>
　　荅呉寺丞<hi>泳</hi>
孔廟始於唐高祖非古人祭祀之意甚明<lb/>
只如文宣之謚亦襲王莽褒成以後之誤<lb/>
大抵凡後世爲追崇贈襚之類皆是不經<lb/>
雖始於追王而事有不類意雖厚而禮實<lb/>
違此等事所當商畧者非一　卷終<lb/>
</p>
<p>
</p>
  </div>
</body>
</text>
</TEI>
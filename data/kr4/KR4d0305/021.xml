<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_021-1a"/>
重校鶴山先生大全文集卷之二十一<lb/>
館職䇿<lb/>
　　荅館職䇿一道<lb/>
對自三代以還王政不明而天下無善治寥寥千百<lb/>
載間豈無明君令辟修立法度講明政刑欲以挈其<lb/>
國於乆安長治之域者哉然撑東而西傾捉衿而肘<lb/>
見治之形常浮於亂之意則亦未明乎紀綱而巳矣<lb/>
使吾　朝廷之上君制臣承淑慝有别國是歸一士<lb/>
心不偷則紀綱一定自可以立萬丗法程而無變而<lb/>
况目前小小節目之未備者乎不然所以爲立國之<lb/>
規者方搶攘舛逆未甚有紀則四肢雖強而脉巳受<lb/>
<pb n="KR4d0305_SBCK_021-1b"/>
病庸醫之喜而倉扁之驚也我國家之有天下也<lb/>
以仁厚立治體以宏大植規模眞儒碩才肩𬒮摩接<lb/>
相與修明紀綱以爲子孫帝王慿藉扶持之計姦憸<lb/>
權慝胥史輿隷不得以撓憲章后家閹尹寵昵嬖倖<lb/>
不得以干朝政國論出於一而士大夫以名義自檢<lb/>
不以枉進不以苟偷立人之朝一政事之失則大臣<lb/>
請對面列臺諌留班伏閤小臣封章扣匭隨即正救<lb/>
誠以大綱之或紊則敗法亂紀紛裂四出任使非人<lb/>
而軍政墮矣耗蠹無藝而財力殫矣有司失職而刑<lb/>
獄䌓矣一絲之棼而頭緒如蝟是安可不循其本而<lb/>
爲之憂乎當是時選用將帥内則拔之禁近大臣誠<lb/>
<pb n="KR4d0305_SBCK_021-2a"/>
以藩岳而後用外則取之都漕待制雜學士遲以歳<lb/>
月而後授武臣不過爲緫管領兵馬受節制未嘗俾<lb/>
之得專制一道也紀綱一定故擇帥不撓於私而績<lb/>
用咸著况祁若水能使老師宿將屏氣懾息韓范諸<lb/>
人能使悍羗黠賊骨寒膽破其將帥之効有如此者<lb/>
財用悉歸三司内外帑藏非條例之有定數者不得<lb/>
擅支而軍噐土木河防之費皆有專案以關防岀納<lb/>
之名數人主不得與知宰臣不敢取索計相不肯供<lb/>
具皆所以防微杜漸不欲以隙撗恩濫賞之門也紀<lb/>
綱一定故財用不病於耗而公私俱利𥘉年不過有<lb/>
千六百餘萬之入而内帑金帛如山積而至於寳元<lb/>
<pb n="KR4d0305_SBCK_021-2b"/>
康定間民不加賦而帑藏盈溢其財用之𥙿有如此<lb/>
犴獄之寄　列聖尤重旣分遣朝臣提點刑獄又間<lb/>
遣近臣分録刑禁凡有奏讞則棘寺與審刑詳覆之<lb/>
同書以上於朝又慮有司之交委其責也則令詳斷<lb/>
官不得避事紊煩朝廷乾德詔書列聖遵守紀<lb/>
綱一定故司臬者各供其職而獄訟用稀盛度知審<lb/>
刑院而在京及諸路止有斷案三道慶曆之間郡<lb/>
數奏獄空其刑獄之清有如此自熈豐大臣以私意<lb/>
誤國引用資淺新進之士布滿中外要官右職皆<lb/>
出其門廢棄典章墮紊經制凢　祖宗所以維持斯<lb/>
丗之紀綱蕩無復存血脉受病而外邪交攻衆證皆<lb/>
<pb n="KR4d0305_SBCK_021-3a"/>
由此始河朔增置諸將而勤兵費財韶向充諤之徒<lb/>
出師屢敗使貂璫節制諸軍而士莫肯爲用則軍政<lb/>
失律矣鑿周官以符新法分三司使權以歸朝廷<lb/>
置旁通簿以說上意則國用無節矣殺傷自首之律<lb/>
議論蠭起奏讞駁勘之條刪著無常鞠獄或由内降<lb/>
必傳重議則法令滋章矣方熈豐大臣銳意求治悉<lb/>
從更張未嘗不曰吾將以振起偷惰作新弊政也而<lb/>
廟堂紀綱之所自出乃使國是多𡵨憸佞競進舉措<lb/>
不審條章紛錯以傷吾立國之體使無元祐則陽九<lb/>
之厄蓋不待後日而見矣而何特是三者之不滿人<lb/>
意哉即是而觀則知出治有本末施置有先後治本<lb/>
<pb n="KR4d0305_SBCK_021-3b"/>
旣立則節目所不必慮區區然隨事以爲之圖而紀<lb/>
綱之地謾不加意則亦終於無成而巳矣善計天下<lb/>
者常於是而致察焉厥今天下何病哉國是撓於浮<lb/>
言朝變夕改而無成規士大夫狃於苟偷阿意順旨<lb/>
而無特操法度屢更主威不立爵賞輕濫流品混淆<lb/>
慶元之𥘉嘗爲變更之說矣未幾而易以安靜未幾<lb/>
又爲皇極之說矣未幾而易以振作上旣無一定之<lb/>
論以把握國勢而士大夫迎合苟容不自愛重倖門<lb/>
邪徑抉關毀垣其嗜利亡恥者往往剽掠傳聞追媚<lb/>
時好求容左右扣閽投匭指心誓日以功名自詭而<lb/>
朝廷之上所以植立紀綱以爲出治之本者慮不動<lb/>
<pb n="KR4d0305_SBCK_021-4a"/>
於耳目以爲上之人無意於是而時論所不尚也嗟<lb/>
夫安有爲天下阽危若此而充塞周行掠禄飬䛕獨<lb/>
無人爲上分明之姑以將帥言之國家休兵四十<lb/>
餘年矣舊臣宿師日替月零驕將騃夫乆縻廪稍未<lb/>
嘗有横草尺寸之功而髙官厚禄寵異逾等不復有<lb/>
功名之望剥下媚上背公首私陞差奪於貨賄㨂汰<lb/>
撓於請嘱庸者有輸假貸子錢者有輸毎旬宣限幇<lb/>
給銀㑹或以鐡錢兊給而規其倍稱之息戍兵之憤<lb/>
惋不恤也市芻草以給戰騎往往抑配均備而乾没<lb/>
其四分之三將隊之怨嗟不問也甚者収房廊掌囬<lb/>
易置簰筏建第宅古人之所與同甘苦者今役使科<lb/>
<pb n="KR4d0305_SBCK_021-4b"/>
抑幾同奴隷方時晏安而專事朘削士有離心而無<lb/>
鬪志萬一有犬吠之警則憂不在敵而在我矣是安<lb/>
可不講求其故乎問遺公行貨賂旁午或求召對或<lb/>
覬節鉞或圗移鎭傾囷垂槖莫非責償於得請之後<lb/>
此其谿壑之欲豈曰僅償宿負而巳哉此可憂者一<lb/>
也姑以財用言之中興以來以十六路百七十郡之<lb/>
地不能當天下全盛之半歳入乃増至六千五百餘<lb/>
萬而經制月摏等錢二千萬不預焉兩浙之歳輸緡<lb/>
錢千二百萬四川之塩錢九百五十餘萬又不預焉<lb/>
校之　祖宗取民之數不知凢幾倍矣而平居無事<lb/>
版曹無累月之儲大農無旬時之積鰓鰓然若不能<lb/>
<pb n="KR4d0305_SBCK_021-5a"/>
一朝居者祠牒積滯而亟出空名祗以重啇賈之疑<lb/>
而拘以折納使胥吏得以交通爲市扈農急闕而招<lb/>
誘綱運反以致諸郡之闚而掯期始至使官吏得以<lb/>
旁縁爲姦方時晏安而小小舉措首尾呈露動招窺<lb/>
議如此萬一有赤白嚢之警雖百弘桑亦不知所以<lb/>
爲吾計矣是可不講求其故乎苞苴成風而貪吏滿<lb/>
天下名噐輕濫而節察防團滿京師后家之廟伪於<lb/>
疇曩掖庭内人動以千數今其甚者封摏内帑破壞<lb/>
阜陵之成規　御前軍噐修内司營造之需關撥無<lb/>
時比部不得而駈磨廟堂不得而致詰宣和以天下<lb/>
之全力侈汰無節猶不過月支百二十萬而今乃與<lb/>
<pb n="KR4d0305_SBCK_021-5b"/>
之等此可憂者二也姑以刑獄言之　祖宗立法罪<lb/>
疑惟輕令甲所載凡無證佐不經檢驗法輕情輕疑<lb/>
慮可憫皆得以上于朝蓋慮其冤抑而無告也因循<lb/>
日乆而胥吏縁法舞文應大辟下吏不先考正情實<lb/>
或導之以前六者之條遷就周囬以爲奏讞之地獄<lb/>
司受賄而飾詞法吏交通而棄法天下之獄歳上于<lb/>
朝廷者充曹牣府而皆無證不驗也皆法輕情輕也<lb/>
皆疑慮可憫也文書盈几披覧莫徧福建湘湖川廣<lb/>
之間報可之命近輙逾年逺或再歳痩死者不可勝<lb/>
計詳刑之職無案可覆是可不講求其故乎守令務<lb/>
爲姑息不肯任責而憲吏之於州胥吹毛求疪甚至<lb/>
<pb n="KR4d0305_SBCK_021-6a"/>
呵問勘官逮治推獄毫氂之差便入一案推結之文<lb/>
若徑從奏裁則省部據案鋪法不復駮難舉天下無<lb/>
一可死之刑兇徒之所以輕犯法而獄訟繁多冦盗<lb/>
之興實基於此此可憂者三也夫將帥所以捍吾圉<lb/>
也財用所以強國勢也刑獄所以戢奸暴也先王經<lb/>
理天下孰有外於是而今皆未能一焉則紀綱之不<lb/>
可忽者如此上拊髀思將固嘗申飭諸帥至謂專事<lb/>
朘削藉爲苞苴可謂深中弊源矣將帥之弊至今日<lb/>
極矣非大有以更張之不可也誠能如　祖宗故事<lb/>
參用儒將自宰職禁從以至藩方帥守其有年勞素<lb/>
深威望素著諳歴山川道路甲兵財糓者命大臣各<lb/>
<pb n="KR4d0305_SBCK_021-6b"/>
以一二姓名條上蔽自　聖志俾之分領重鎭假之<lb/>
以權而乆其任隆之以名而厚其禮使位貌威名諸<lb/>
將素所屈服遇有緩急則授以大將旗皷俾得以盡<lb/>
護諸將而武臣不過領兵馬受節制出入戰守爲所<lb/>
指緃耳捨是不思而必待夫臨事倉卒然後輟大臣<lb/>
以宣威則上下杆挌舉措乖方往事可鍳也况介胃<lb/>
之夫寡廉鮮恥而恣爲棸歛又堪專委乎上旰食渴<lb/>
治固嘗申命大臣兼緫邦計且使之參攷内外財賦<lb/>
所入經費所出可謂深中時弊矣然今日之帑藏不<lb/>
難於理其外而難於理其内蓋外之出内有常可以<lb/>
考覈而内之耗蠧無節不容預知所聞國用司巳徧<lb/>
<pb n="KR4d0305_SBCK_021-7a"/>
行取㑹諸路上供賦入及所在錢物名數誠能始自<lb/>
内帑取一歳非汎支費嚴加覈實一毫之出納國用<lb/>
使別得以制其可否而參計官得以覆其虚實毋若<lb/>
平時比部駈磨之具文則内帑金帛當無欺隱然後<lb/>
以紹興制度爲率約爲定數月支不過八九十萬比<lb/>
今所支則歳可省三之一以三十年之通當有餘財<lb/>
萬萬遂可爲十年之蓄以紹興兵戈擾攘之際所費<lb/>
僅爾豈其承平無事而獨不可行乎上好生恤刑固<lb/>
嘗申飭憲臣俾之條具詳覆失職之因可謂深中弊<lb/>
源矣然今日之弊有未易言者狹其奏讞之塗則省<lb/>
部固無壅積之患而非古人寜失不經之義不問其<lb/>
<pb n="KR4d0305_SBCK_021-7b"/>
可貸可殺而皆得以上聞則　朝廷固有好生之名<lb/>
而又非古人刑故無小之意今不若行下勑令所將<lb/>
奏裁之法詳加訂正比類問難䟽於其下俾上下曉<lb/>
然易避難犯仍責任憲司凡州郡所當上之獄審勘<lb/>
結録止得申憲司詳覆有當取裁則憲司獨衘具奏<lb/>
夫憲司豈專以殺爲事者而今也州郡欲予之死則<lb/>
申欲予之生則奏甚失夫詳覆之本意也如前二說<lb/>
不猶愈於刀筆之吏巧爲傳㑹而冤死長奸者乎三<lb/>
者之病愚旣推源夫受病之由而陳所以治療之方<lb/>
矣然脉候有虚實藥石有先後敢終言之自晉之東<lb/>
中原遺黎未嘗忘晉晉之諸君進築以廣地增募以<lb/>
<pb n="KR4d0305_SBCK_021-8a"/>
強兵儲粟以厚粮亦知所以用強其國矣然紀綱不<lb/>
立𥘉無一定之規而謀國之臣議論矛盾亦無同心<lb/>
徇國之意古之舉大事者必上下一心臣民恊志議<lb/>
定而後行謀審而後發而今也國無定是人懷異情<lb/>
一人舉事則一人躡其後以議其失庾翼徙鎭而王<lb/>
述非之禇裒北伐而蔡謨非之殷浩出師而王羲之<lb/>
非之元温議遷洛而孫綽非之夫事未及舉而内之<lb/>
人心乖離不一如此則其連年出師隨即敗衂間雖<lb/>
小有克捷實爲温𥙿僣竊之資然則非其外治之不<lb/>
講皆以在内之紀綱未嘗素立故也有國者豈可徒<lb/>
計在彼而不計其在我者哉今日之勢愚謂莫若急<lb/>
<pb n="KR4d0305_SBCK_021-8b"/>
於内修而緩於外攘内修若無所事乎急也捄弊如<lb/>
支傾極力撑柱不急則仆外攘若不容以緩也然對<lb/>
敵如奕棊當量彼巳不緩則失請先言其内者人主<lb/>
㳟儉寡欲淵黙臨朝固未嘗有失德而立政造事未<lb/>
聞與外廷之士推誠臨問熟議而後行雖日御經筵<lb/>
親近儒生而罕垂諮訪日御便殿輪對百官而未嘗<lb/>
可否政令之闕失紀綱之廢㢮宵旰之憂亦嘗及此<lb/>
否也廟堂政本所出也今體貌浸輕威望不著旬歳<lb/>
之間免兩執政如逐奴隷異時猶曲示寛假俾之自<lb/>
爲去就今一封朝奏則倉皇就道矣殆非所以重<lb/>
朝廷也臺諌公論之所係也今論監司則反爲所詆<lb/>
<pb n="KR4d0305_SBCK_021-9a"/>
甚至誣抗臺臣而快其私論一郡守則反爲所慢甚<lb/>
至遷延歳月而不肯去簡墨未乾而巳卑祠廪矣煩<lb/>
言在耳而復造班行矣事勢陵夷殆非所以崇國體<lb/>
也進一賢焉惟恐用之或後也未及施置尋即罷去<lb/>
退一不肖焉惟恐去之不速也未及旋踵尋即収用<lb/>
則賢否混殽矣千餘緡之贓褫爵䑕徙可也而百餘<lb/>
萬計者或夤縁以求祠則賞罰無章矣事之不得其<lb/>
當者如此而欲以振天下趍事赴功之心不幾於却<lb/>
行而求前乎愚故謂急於内修請復言其在外者自<lb/>
一二年來道路籍籍皆謂　朝廷將議北伐移戍兵<lb/>
修戰艦蓄邊儲備犒賞繕城郭文移往來項背相望<lb/>
<pb n="KR4d0305_SBCK_021-9b"/>
曽未有釁而兩淮之間人情洶洶若王師之將至不<lb/>
知　朝廷果有是耶抑不過堅邊設備而巳有之則<lb/>
不當使敵知知則彼有備而我無功無之則不當使<lb/>
敵疑疑則敵生釁而我無應二者皆非我之利也今<lb/>
進言者皆曰虜人困於韃靼而有危亡之形遺黎不<lb/>
忘本朝而起謳吟之思彼其民困於屯戍而簽刷<lb/>
未巳財匱於給餉而賦歛横興若我以義兵臨之不<lb/>
遺一矢而境土可以坐復此近日規恢之說所以上<lb/>
下閧然也然嘗靜而繹之今虜人積衰之勢雖猶強<lb/>
弩之末然其奄有秦晉齊魯燕趙之地并吞大遼幽<lb/>
薊瀛莫之區地廣形強未易卒圖而求其在我則廪<lb/>
<pb n="KR4d0305_SBCK_021-10a"/>
廪然未有可以勝人之實爲今日之計莫若振紀綱<lb/>
定國是一人心作士氣使吾内治修明國勢増壯使<lb/>
精神之運固足以讋敵人之心然後徐舉而圖之此<lb/>
萬全之利不可以腐儒常談忽之也不是之思而欲<lb/>
舉二百年祖宗之天下以輕試於一擲之蹔則舉<lb/>
足之間廟社之安危存亡係焉愚故謂緩於外攘區<lb/>
區謏儒不識忌諱妄有窺度如此若曰　國家大事<lb/>
我不當言言之有罪則狂僣之誅所不敢辭<lb/>
<pb n="KR4d0305_SBCK_021-10b"/>
</p>
<p>
重校鶴山大全文集卷之二十一<lb/>
</p>
<p>
</p>
  </div>
</body>
</text>
</TEI>
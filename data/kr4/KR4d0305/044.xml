<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_044-1a"/>
鶴山先生大全集卷之四十六<lb/>
　　　　　　　　　　　　　　朝京集<lb/>
　　　　　　　　　　　錫山安國重刋<lb/>
　　成都府録事㕔題名壁記<lb/>
録事叅軍之官始于後魏隋唐以來名號<lb/>
不一或曰東西曹掾曰司録參軍或又爲<lb/>
録事國朝訟唐制舊府爲司録州為録事<lb/>
乾興元年復參軍之號政和疑爲行軍之<lb/>
称而更名爲掾建建炎又復其舊雖郡州<lb/>
異置牧守異長辟除選調因革靡常而大<lb/>
抵皆以緫録衆曹紏繩違失雖長吏有過<lb/>
亦得舉彈號紀綱掾其任至重而不輕乃<lb/>
自近世雖僅爲獄市帑廪之司然所関亦<lb/>
<pb n="KR4d0305_SBCK_044-1b"/>
不小也成都爲西南大都㑹制置安撫司<lb/>
所治六十州訟獄所之録掾所掌則視他<lb/>
郡尤爲劇寄况所事者牧伯監司之官分<lb/>
位濶絶傅爰論鞫之事徃徃史不能自逹<lb/>
録掾持謁請問乃得関白其遇寛明易事<lb/>
之長從容開說色受氣許此亦易易耳晚<lb/>
宣驕長傲之人盛氣凌壓則非犍特自立<lb/>
者鮮不回撓於此又可以觀人之所存攷<lb/>
之於史唐人杜景佺嘗為州録逆折司馬<lb/>
之不視事一時高風人所欽嘆厥後仕武<lb/>
后朝毅然獨立使淫虐之毒不能彗羅織<lb/>
之熖不得煽卓然爲一代名臣䆒其事業<lb/>
實權與扵是州淳化中忠定張公知益州<lb/>
<pb n="KR4d0305_SBCK_044-2a"/>
又以秋光山色之詩得一紏曹而史佚其<lb/>
名是雖無杜君之赫赫而從容自得於挫<lb/>
揠不伸之日亦足以廉頑而立儒乃知官<lb/>
無崇卑士無窮逹隨其職分皆足以行已<lb/>
及物也陵陽鄧君某嘗諗予曰録舊有𪠘<lb/>
歳乆摧剥吾撤而新之堂序庖湢既皆塗<lb/>
塈而嘗仕扵此者吾将求其氏名考其才<lb/>
劣而加警省焉乃漫不可得訪諸宿齒參<lb/>
諸象魏得譙公師弼而下若而人公自紹<lb/>
熈十四年四川類省試以易斈冠同經生<lb/>
明年賜第又十年来居是官則子之因母<lb/>
之父也有德在人今将以爲題記之首盍<lb/>
爲我志之予義不得辞則摘夫嘗仕于此<lb/>
<pb n="KR4d0305_SBCK_044-2b"/>
而風節之著志尚之冲者以備壁記之闕<lb/>
嗚呼人生海内一氣聚散曽不百年耳而<lb/>
人之媺悪一書其氏名則皆得以目撃而<lb/>
心諭焉至其有大媺惡者則人人得以口<lb/>
誦而指数之人心之灵昭昭乎其不可欺<lb/>
者盖若此然則以其昭昭於人者而見賢<lb/>
必思斉焉見不賢必内自省焉是記之所<lb/>
以告新淑後不既多乎<lb/>
　　大宗正司記<lb/>
大宗正司故與開元宫爲鄰紹定四年災<lb/>
寓治睦親宅五年六月甲子　詔以天慶<lb/>
坊魏惠憲王府舊址爲之屬有司賦丈慮<lb/>
財爲緡二十餘萬而職歳前後所發裁及<lb/>
<pb n="KR4d0305_SBCK_044-3a"/>
其半判司事嗣秀王師彌斤其私藏以承<lb/>
上意自六年六月戒事至明年端平改元<lb/>
八月甲子落成　上書屬藉之閣四大字<lb/>
以寵靈之門塾堂垂階亷序室公館吏含<lb/>
庖湢儲待鳩僝告功王過了翁言曰願子<lb/>
識之了翁謝未能也王曰子以宗伯載筆<lb/>
大史而子焉得辞之予惟古者官之長必<lb/>
曰司馬正而周之宗官獨称伯以别扵六<lb/>
官之長則所以重正躰謹牉合嚴宗祧也<lb/>
或曰彤伯嘗爲宗正顔護軍辯其不然矣<lb/>
建秦人始以宗正列於九卿僅掌親屬而<lb/>
宗廟之事屬之奉常大失古人所以敬宗<lb/>
之憲至漢魏隋唐迄于我朝因之不改昭<lb/>
<pb n="KR4d0305_SBCK_044-3b"/>
陵念宗子之無所統一也始於宗正寺之<lb/>
外為夫宗正司以皇族領之治平元年増<lb/>
置同知事元豐官制行又以宗室團練使<lb/>
以上有德望者爲長而一人焉二之若位<lb/>
髙屬尊則為判凡以承寕弗恊紏逿愆違<lb/>
祖宗厚倫之意至是逾宻矣雖然予以古<lb/>
制叅之尚有可言者古者以廟序宗廟曰<lb/>
宗廟室曰宗室器曰宗彛祀曰宗事姓曰<lb/>
宗<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>而掌礼者由虞周以來皆曰宗下及<lb/>
都家皆有宗人将以别姓收族寓不言之<lb/>
教也是故天子之元子爲大宗以繼大祖<lb/>
則别子爲諸侯者各爲一國之大祖而不<lb/>
得禰其先王諸侯之元子又爲一國之大<lb/>
<pb n="KR4d0305_SBCK_044-4a"/>
宗以継大祖則别子爲大夫者又各爲一<lb/>
家之祖而不得禰其先公繼别者亦謂之<lb/>
大宗所以别小宗大夫之次子曰二宗所<lb/>
以副小宗或同姓而異氏也或别氏而合<lb/>
族也或有大宗而無小宗也或有小宗而<lb/>
無大宗也或無宗而亦莫之宗也或有適<lb/>
子之子而不爲適孫也有通称爲後而不<lb/>
與適適相承者同服也有宗廟之事則尸<lb/>
主列于太室子姓以昭穆爲南北面旅酬<lb/>
賜爵昭與昭齒穆與穆齒内賔宗婦名如<lb/>
其倫其有哭臨之事則同姓扵宗廟同宗<lb/>
於祖廟同族於禰廟所謂世之逺近齒之<lb/>
長㓜分之親䟽盖自生長見聞周旋乎宗<lb/>
<pb n="KR4d0305_SBCK_044-4b"/>
廟之中相示以礼樂而意巳傳上無嫌偪<lb/>
之慮下無覬覦之心法之志善者也况又<lb/>
飬之扵成均以觀其徳行雖天子之元子<lb/>
亦齒於士也列之扵王闈以考其中失雖<lb/>
大夫元士之子亦列於王子也逮其可以<lb/>
仕也則選建明德自五等之侯两社之輔<lb/>
三等之采六遂之邑有封畛土略以處之<lb/>
彛噐分物以昭之祝宗卜史以秩之宗氏<lb/>
分族以維之才無大小靡一失秩此其大<lb/>
略也而於其間非混然無所别異者曹文<lb/>
之昭晉武之穆而曹爲伯甸武王之母弟<lb/>
八人三列公郷而五叔無官魯衛晉皆叔<lb/>
也而又武成康之伯不獲是分蔡叔康叔<lb/>
<pb n="KR4d0305_SBCK_044-5a"/>
之兄也而衞先蔡則又於昭穆長幼之中<lb/>
以贒否爲進退以功過爲先後有尚德勸<lb/>
能之意行乎其間士之生扵王族也宗有<lb/>
法廟有序學有教仕有養用有别涵飬成<lb/>
就盖非一日嗚呼夏殷以訖杞宋后稷以<lb/>
訖末孫凡皆有國二千餘年雖以贏秦之<lb/>
暴幹棄周䁀猶三十年睨祖而弗敢遷親<lb/>
親用賢之效豈秦漢以來楄衷忌意凉法<lb/>
敝事之所及知乎國朝待遇同姓則本乎<lb/>
成周之意視前代之自翦其類根無所䕃<lb/>
者殆不可同日語然而宗法不立無以嚴<lb/>
親親之等嫌忌尚存無以收賢賢之效若<lb/>
謂大雅不羣爲善最樂與夫操觚弄翰之<lb/>
<pb n="KR4d0305_SBCK_044-5b"/>
士固多有之若同姓之卿與國同其戚休<lb/>
如古人所謂維翰維城者則予謂當思所<lb/>
以変通之法以蕃王室以強本朝尚古人<lb/>
漑葉流根之意敢因王之請以所得于師<lb/>
友者爲王誦之用答敭明天子崇寵屬籍<lb/>
之休命云<lb/>
　　華亭縣重修學記<lb/>
華亭縣故有宣聖廟自慶暦後郡縣皆有<lb/>
學扵是縣立學官以附扵廟紹興紹熈雖<lb/>
加繕治又数十年矣今令㑹稽楊君墐始<lb/>
至戢姦惠柔剔紛起廢一年而撙節浮蠧<lb/>
儲米三千石爲平糴倉又一年鳩材僝庸<lb/>
修大成殿前門後閣左右二翼而館郷賢<lb/>
<pb n="KR4d0305_SBCK_044-6a"/>
于夾又東甃泮水建講堂一斎廬八令佐<lb/>
之欵謁有次諸生之公飬有廪通爲垣以<lb/>
宮之翼翼沈沈䆳嚴靖深伻來以圖請記<lb/>
成事予惟論學校者未有不傷教法之壞<lb/>
議科舉者未有不嘆辞章之靡經生學士<lb/>
尚論此閭之法庠塾之教則悼王制之不<lb/>
可復嗚呼侯封并牧去籍二千年矣是未<lb/>
可以驟復也雖然治古終不可復與曰不<lb/>
然也天命流行發生萬物雖五行異質四<lb/>
時異氣而仁義礼知之性惻隱羞悪辞遜<lb/>
是非之情則古今同此民也父慈子孝兄<lb/>
友弟㳟夫義婦聽則古今同此心也古之<lb/>
爲教非彊其所無也亦惟即射郷之會而<lb/>
<pb n="KR4d0305_SBCK_044-6b"/>
正齒位所以養其尊賢敬老之良知即歳<lb/>
月之吉而讀教法所以發其尊君親上之<lb/>
深省逮巳事而竣也則反諸閭塾所謂家<lb/>
有塾者合二十五家之子弟于閭門之左<lb/>
右而父師者爲之左右師以教之民生其<lb/>
間無習而非正人無行而非正道無間而<lb/>
非正言志壹心臧不見異物而迁故曰斯<lb/>
民也三代之所以直道而行也自郷治廢<lb/>
而民散朝夕無閭塾之教歳時無庠序之<lb/>
屬死徙不相知出入不相友緩急不相賙<lb/>
而爲民父母者沈於簿書期㑹之衝矹矹<lb/>
晨夜救過不贍於是姦胥乱民縁絶爲欺<lb/>
吏以官爲市民以吏爲仇違其常心以䧟<lb/>
<pb n="KR4d0305_SBCK_044-7a"/>
於辟是雖曰世降俗敝巳非一日獨不思<lb/>
古今一宇宙也而今之民顧不古若豈誠<lb/>
不古若哉而况吴中族姓人物之盛自東<lb/>
漢以來有聞于時逮魏晋而後彬彬軰岀<lb/>
左大冲所謂高門䁀貴魁岸豪傑虞魏之<lb/>
昆顧陸之裔雖通言吴都而居華亭者爲<lb/>
尤著盖其地負海枕江平疇沃埜生民之<lb/>
資用饒衍得以畢力於所當事故士奮於<lb/>
學民興於仁代生人才以給時須自陸事<lb/>
衡士龍以至唐宰相元方象先希聲猶曰<lb/>
隨世以就功各至敬輿則巋然三代人物<lb/>
也涵飬作成此豈一旦之功先正朱文公<lb/>
謂三代而下惟董仲舒諸葛孔明陸敬輿<lb/>
<pb n="KR4d0305_SBCK_044-7b"/>
俱有王佐氣象自今觀之其論諌数百如<lb/>
推誠散利等流無非聖賢之明訓其所辟<lb/>
邪說如寕我負人反經合道凡後世䘮邦<lb/>
之說一繩以正嗚呼斯不亦間世之大儒<lb/>
乎乃自近歳遽以華亭爲不易治令不具<lb/>
官胥橫民肆簿書漫漶獄訟繁滋銓曹注<lb/>
擬徃徃有望望然去之者吁何至是哉記<lb/>
曰凡釋奠者必有合也或謂合他國之先<lb/>
賢而𣏌之然則是邦有如宣公自可爲人<lb/>
物之標凖地靈人傑千古不磨作而興之<lb/>
則非守令事邪唐人詩稱宣公爲縣人而<lb/>
志不書其何以爲行善化俗之助楊君建<lb/>
學之𥘉掲堂曰明善合子思孟子相傳之<lb/>
<pb n="KR4d0305_SBCK_044-8a"/>
要指在諸生發明爲巳之學冠珮林立聴<lb/>
者皆竦嗚呼千萬人之心一也上以誠感<lb/>
則下以誠應矣予既嘉楊君之爲又嘆宣<lb/>
公鍾羙是邦而人未之或知爲表而出之<lb/>
其自今父詔師傳斯游斯息玩聖賢之所<lb/>
學何事以無忘賢令尹之徳安知如敬在<lb/>
者不数数遇也<lb/>
　　常孰縣重修學記<lb/>
常孰縣學之始圖乗散失僅有屋梁書至<lb/>
和紀年餘無所攷慶元三年縣令孫應時<lb/>
以言游里人也始祠于斈新安朱子旣爲<lb/>
證其事宝慶元年祠遷于斈之右然而孔<lb/>
堂闕壞茀不加治今令會稽王爚始至大<lb/>
<pb n="KR4d0305_SBCK_044-8b"/>
懼無以崇化善俗迺約縮浮蠧踰年更而<lb/>
正之屬邑士胡洽胡淳庀其役以孔廟居<lb/>
左廟之南爲大門北爲言游之祠又東北<lb/>
爲本朝周子邵子二程子朱子張子之祠<lb/>
以明倫堂居右東西爲齊庐四以舘士爲<lb/>
塾二以儲書凢祭器祭服藏焉通爲屋百<lb/>
有二十楹而爲垣以宫之且増田二百畒<lb/>
有竒歳助公飬之費訪言民之裔官為衣<lb/>
食而延師以教之别爲田百畒以給其費<lb/>
白于州于部吏者爲庐以貯之經始於端<lb/>
平二年之冬落成於明年之秋迺八月丁<lb/>
亥釋奠于新宫屬郡人葉輔之叙其役以<lb/>
求記于了翁竊惟朱子嘗記子游之祠矣<lb/>
<pb n="KR4d0305_SBCK_044-9a"/>
如魯論所載二三事皆以發揮亡餘藐兹<lb/>
孤陋安敢復措一辞然嘗讀禮書而竊有<lb/>
見焉因記廟學之成併附其說夫檀弓不<lb/>
知何人而一篇之言獨於子游極其称譽<lb/>
雖其扵孔門諸子率多譏評又以言曾並<lb/>
列其是言而非曽者非一幾若偏於抑揚<lb/>
然即其書以攷之大抵當典礼訛闕無所<lb/>
考訂之時人之有疑弗决者率以質諸于<lb/>
游故前後議礼者十有四皆以一言爲可<lb/>
否亦之以見其爲時人之耳目雖汰哉叔<lb/>
氏一語若譏之而實尊之然則游以習礼<lb/>
列于文學兹其爲文爲學盖三代典章之<lb/>
遺頼游以有存者鳴呼信其爲豪傑之士矣<lb/>
<pb n="KR4d0305_SBCK_044-9b"/>
昔柳宗元謂論語所載弟子必以字惟曾<lb/>
子有子不字遂謂是書岀於曽門盖以字<lb/>
輕而子重也始亦謂然及考諸孔門之訓<lb/>
則字爲至貴盖字與子皆得兼称如門人<lb/>
之扵孔子進而稱子不敢氏退而称仲尼<lb/>
不言子其次赤有既子且字如関宇之等<lb/>
不一二人或子或字者又数人然淵弓至<lb/>
游夏最號髙弟字而不得子也有子曾子<lb/>
子而不得字也就二者而論則字爲尊盖<lb/>
子雖有師道之稱然係千氏者不過男子<lb/>
之羙称耳故孝經字仲尼而子曽子礼運<lb/>
字仲尼而名言偃至于子思字其祖孟子<lb/>
字其師之祖相傳至今人之字仲尼者毋<lb/>
<pb n="KR4d0305_SBCK_044-10a"/>
敢以爲疑字既尊矣則雖以孟子亞聖亦<lb/>
不得以字行不寕惟是仲尼作春秋二百<lb/>
四十二年間字而不名者僅十有二人而<lb/>
游夏諸子之門人亦各字其師相承至於<lb/>
漢𥘉猶未敢輕以字許人郎是而觀則子<lb/>
游以勾吴孤逺之士北學洙泗遂得字而<lb/>
不子以列于高第以目此又豈易易然者<lb/>
今吴門宻邇行都而常孰爲壯縣有如游<lb/>
之北學洙泗遂以習禮輩行顔関寥寥千<lb/>
載間豈終無其人邪或者狃扵習俗未有<lb/>
以自振我朱子既嘗表其事以風厲之予<lb/>
又何言獨惟山川風气古今猶夫人也誦<lb/>
先聖之書服先賢之訓鳴呼其必有聞<lb/>
<pb n="KR4d0305_SBCK_044-10b"/>
風興起以無負建學尊賢之意者士其勉<lb/>
之<lb/>
　　程純公楊忠襄公祠堂記<lb/>
予自都師召還凡六上乞骸之請寓建康<lb/>
待命府學教授陶君過余言曰昔者明道<lb/>
先生程純公以正斈爲諸儒倡郡國祠事<lb/>
之惟謹是邦以先生之嘗簿正於上元也<lb/>
斈故有祠熾也不佞嘗聞忠㐮陽公通守<lb/>
是州日㑹虜酋大入杜充以宰相緫諸道<lb/>
兵望風迎降自餘或辱或遯惟公自矢一<lb/>
死絫與虜抗唾罵不絶口卒遭剖心之酷<lb/>
公朝義之易名忠㐮賜廟褒忠今百有餘<lb/>
年記于麗牲之碑書于下棚之石赫赫乎<lb/>
<pb n="KR4d0305_SBCK_044-11a"/>
其與日星儷明也熾也生長大江之東習<lb/>
聞其事今又稽諸志乗則公又嘗典校官<lb/>
宰溧陽有徳於民士而斈未有祠也不謂<lb/>
闕典歟扵是即純公之祠之右繪楊公以<lb/>
致敬焉子爲我識其事或以諗予曰二子<lb/>
匪其倫乎予曰儗人者以其道相似也禹<lb/>
穆顔回曽子子思窮逹不相侔也去就不<lb/>
相似也而孟子同之此豈世俗所儗倫者<lb/>
乎夫學何爲者也所以志乎仁者也乾道<lb/>
變化各正性命根於理者爲仁義禮智之<lb/>
性稟於氣者爲血肉口躰之軀而心焉者<lb/>
理之㑹而氣之帥貫通古今錯綜人物莫<lb/>
不由之學焉則求以不失其本心進退在<lb/>
<pb n="KR4d0305_SBCK_044-11b"/>
我冨貴不可淫也死生在我威武不可屈<lb/>
也自夫學之不謀非囿乎氣質之偏則奪<lb/>
於利害之私口欲味目欲色耳欲声鼻欲<lb/>
狊此性也而不知命之有制居則求其安<lb/>
矣食則求其飽是心之躰肫肫其仁克實流<lb/>
貫可以參天地可以爲尭舜而安與飽之<lb/>
是求則小人之事末之爲丈夫也以之爲<lb/>
學則志扵苟得安扵小成矣以之居䆠則<lb/>
見得忘義見危幸免矣彼庸夫賤隷不足<lb/>
責也徃徃猶以一至之勇蹈仁義為康荘<lb/>
學士為何事顧以口耳之讀紿取利禄爲足<lb/>
所謂成物巳無與吾事焉斯不甚可恥乎<lb/>
跡二分之所遇雖異而其志扵學歸於仁<lb/>
<pb n="KR4d0305_SBCK_044-12a"/>
能不失其本心則後先一揆此尚可優劣<lb/>
乎俗流世壞狄禍方殷余嘉陶君之爲是舉<lb/>
也足以興㐮立儒不失聖賢爲巳之意爲<lb/>
識歳月公諱邦人字希稷言州吉水人以<lb/>
政和上舎生賜第云<lb/>
鶴山先生大全文集卷之肆十六<lb/>
<pb n="KR4d0305_SBCK_044-12b"/>
<pb n="KR4d0305_SBCK_044-12b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_090-1a"/>
重校鶴山先生大全文集卷之九十一自菴類藁<lb/>
　祭文<lb/>
　　　哭外舅楊提刑<hi>熹</hi>文<lb/>
嗚呼公而止於斯乎生自名胄倩于相閥玩心徃籍<lb/>
景行先正外視寛𥙿而中實縝宻即之粹温而察焉<lb/>
剛方雖州符簜節皆三錫命而位以勞授官以次遷<lb/>
去就始終秉德不疪非若丗之詭獲而倖成者某甚<lb/>
愚不肖甥于公之館者今十有四年矣公始一見以<lb/>
爲可教徃徃異席而容禮焉泯然相投則喜見顔面<lb/>
命酒張飲雙亮交照洞見膺鬲蓋若不以丗之常壻<lb/>
畜之者脫有小異則反覆訓詔亦無留藏毎使人躍<lb/>
<pb n="KR4d0305_SBCK_090-1b"/>
然以舒復惕然以警也昔者公所敭歷皆在蜀某雖<lb/>
漫仕而投閒之日半之蓋未嘗不得從焉公之之楚<lb/>
某以守郡義不得徃見胷臆結約良不可任旣聞將<lb/>
自楚返庶知見時以陶近憂猶以自尉然亦訝閒者<lb/>
之何闊也一日公之子以書來諗進使者而問故則<lb/>
公之戢于木乆矣嗚呼公而止於斯乎克自抑畏無<lb/>
有祗悔於丗果奚愠也丗論淺隘旣加排媢無巳則<lb/>
天乎天誰云憎顧亦夢夢於此乎生不得撰杖屨以<lb/>
從病不得執膳藥以侍死不得持楄柎以歛歸不得<lb/>
服緦慘以吊惽惽此心誰其愬之岷山之江至於荆<lb/>
州心契神交共此一水䰟其來歸以即安于華蕚之<lb/>
<pb n="KR4d0305_SBCK_090-2a"/>
故墟尚有以歆予奠也嗚呼哀哉<lb/>
　　哭宇文樞宻<hi>紹節</hi>文<lb/>
嗚呼天之生公疇克度之旣予其資而厄其逢而嗇<lb/>
其終竟亦何爲者邪自公造朝郎闈樞椽宰士史<lb/>
拗東省南曹北門西掖淸資顯序閱歷殆遍至於析<lb/>
珪作牧專閫宣威則又無以易公蓋自是聲實旣孚<lb/>
遂儀政路尚謂公不逢邪而始值權臣威陵勢壓委<lb/>
心濡跡罔克自靖晚居宥府志亦少紓位則有制凡<lb/>
其尊主庇民之盛心推賢揚善之雅志訖未能有所<lb/>
展布嗚呼公乎其亦可悲矣夫自義理不競士習卑<lb/>
鄙而吾蜀之士習隘踵陋顧私患失媢忌成風汲引<lb/>
<pb n="KR4d0305_SBCK_090-2b"/>
莫聞尤爲可嘆士將有望於公以一洗耳目之陋而<lb/>
有衘弗祛以殞厥身天乎盍不憗遺俾有以大慰民<lb/>
志者乎某景以諸生受知於公他日又得侍同朝甚<lb/>
喜自丙寅請外音驛頓踈嘉定更化之𥘉録前爲權<lb/>
饕所軋者某首叨召用旣辤不獲請則將治任以趨<lb/>
㑹離心制榮望日頽公以德愛我亮其鳥烏之情勉<lb/>
徇私請力遏前命俾守郡紱得以竊禄養母某佩荷<lb/>
此意至于今不忘山川悠逺旣不克馳漬絮之奠合<lb/>
以簡書之畏又弗克馳詣帳下爲之一哀而出涕忞<lb/>
忞此心將以醴幣神鑒之哉<lb/>
　　　哭張致政　文<lb/>
<pb n="KR4d0305_SBCK_090-3a"/>
嗚呼人亦有年公壽而臧人亦有德公流而光儀于<lb/>
一郷聞于四方將子于仕率履弗忘蕃珪簜節孔脩<lb/>
且張藻衣華綬孔曼且長忽然卻眎消搖尚羊負陸<lb/>
侯之劒以自放於山顚水涯此又公不言之教而厥<lb/>
子是似寔承寔將厲我有士律我有民維此義方寔<lb/>
關政經僕以晚出拜公于京髙冠長珮爛其典刑德<lb/>
子云愛施及其親撫歳月之俯邁慨前㑹之難并追<lb/>
遐感其未憗尚新益之是承復念間闊即期中更綟<lb/>
柂江介攝齋前榮忽聞公之云亡寜不使我搏髀而<lb/>
失聲也旣壽允臧亦流而光今復有斯人邪簡書是<lb/>
畏欲吊不能薄奠申敬癙思涕零<lb/>
<pb n="KR4d0305_SBCK_090-3b"/>
　　　哭劉少監<hi>靖之</hi>文<lb/>
嗚呼降年有永厥有不永非天天民民中絶命維此<lb/>
劉君旣戒旣謹不絶而隕天胡不定和平發衷沖約<lb/>
成性資𥙿器周體莊履正早遻聖期服采于廷右<lb/>
府列屬昔佐樞柄其在于今寔禆台鼎殆與宰椽俱<lb/>
稱仕徑君雖無營時所委聽謂繇此升言授之政大<lb/>
車彭彭中道而僨父不哭子是謂大順胡今斯戾其<lb/>
夢其信僕之交君七閱歳閠紀羣之間甞挹清峻夙<lb/>
期云逺大命以近合散消息隂陽之分矧如君者有<lb/>
死無霣我獨何爲癙思涕隕俯觀人事仰察天運宗<lb/>
周之憂鬰其未憗魂知無知暝乎弗瞑<lb/>
<pb n="KR4d0305_SBCK_090-4a"/>
　　哭表姪女髙氏文<lb/>
嗚呼汝亦止於斯邪毓德于家柔静有儀以得重闈<lb/>
之懽心迨作嬪于聞人又能敬共夙夜以事舅姑環<lb/>
珮穆然克有令問云胡不淑而止斯邪古謂婦人免<lb/>
乳大故十死九生是則然矣彼林林而生斯丗者不<lb/>
屬于毛不離于裏邪而獨於汝乎不利也余方以王<lb/>
事逖東土不克馮棺一慟嗚呼汝溘然而歸則亦巳<lb/>
矣汝之祖母迨汝諸父將何以爲懷邪哀哉<lb/>
　　外舅楊提刑<hi>熹</hi>哀詞<lb/>
嗚呼公乎其安之乎言膏其車干梁之西不我後先<lb/>
兮遭逢百罹雷虺虺其未愸兮霧淫淫其無輝呼靈<lb/>
<pb n="KR4d0305_SBCK_090-4b"/>
氛爲余占將引車而南之心忽忽其未安兮目炯炯<lb/>
其懷疑豕白蹢兮渉波女婉孌兮調飢吾其綟柂而<lb/>
還歸乎日曖曖兮髙舂路漫漫兮嶮巇呼巫陽而莫<lb/>
余聞兮傷采旄之逶遲嗚呼其所我將安之乎突梯<lb/>
絜楹我不敢爲劬躬盡力亦莫我知華蕚之椒珠江<lb/>
之湄山媚水秀雲清日熈玉植青葱交幹連枝蘭膏<lb/>
在室芳醑盈巵四方上下不可以託兮其將反吾之<lb/>
故居孰得孰喪孰成孰虧是將奚極竟亦何爲集遐<lb/>
感其靡巳豈惟恤乎吾私噫<lb/>
　　　哭史帳幹　文<lb/>
嗚呼衆萬之生夭壽不齊是惟其常於子奚悲謂今<lb/>
<pb n="KR4d0305_SBCK_090-5a"/>
乏才我不敢知獨我知者如子亦希形容甚臞學日以<lb/>
肥生理槁悴而昌於詩鈢<hi>時橘切又見蔵脩先生李公墓</hi>心劌目搯擢肝脾<lb/>
劼毖之行深湛之思侯藩使傳舉辟交馳披雲騁跡濛<lb/>
汜是期云胡不淑而止於斯無兒傳業有妻啼飢一哀<lb/>
之涕非子而誰歳且更始子遄其歸喪死<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>生力所逮<lb/>
爲不敢有憂以愆于儀猶有鬼神尚克鑒兹<lb/>
　　　哭知遂寜宇文侍郎　文<lb/>
維宇文氏丗載其英維公受才超俗邁倫夙敡休問<lb/>
迪簡在廷皇帝曰咨咨汝弟兄粤昔先正迭爲疑<lb/>
丞維今聞孫遹承家聲言食舊德爲公爲卿邦采云<lb/>
亮王心亶寜故典是拘以公專城治理之効靡人弗<lb/>
<pb n="KR4d0305_SBCK_090-5b"/>
稱溥彼寜川戎考所營將聲克頌以假魯靈晦明奸<lb/>
𥙿體少不平然猶自力以冀有成何恙弗克卒隕厥<lb/>
身我生雖後早識典刑昔侍同朝色予意傾今聮王<lb/>
事新益是承如何彼蒼殱我哲人寜不使我癙思涕<lb/>
零神其鑒兹愾如平生<lb/>
　　哭韓運幹<hi>廷珪</hi>文<lb/>
嗚呼君在劒之北我居卭之南地之相去也千有餘<lb/>
里風聲不接素昧平生偶來涪川獲聮王事問其所<lb/>
主則陽安劉起居甞亟稱之飛烏楊理卿甞與之交<lb/>
成都范吏部則甞所處薦者也問其所不與則見劾<lb/>
於呉挺矣見忌於呉旰矣嗚呼斯其爲人大略從可<lb/>
<pb n="KR4d0305_SBCK_090-6a"/>
知矣何恙不巳溘其云亡果毅之資直諒之益寜不<lb/>
使我睠然思澘然涕邪奠以招之神尚不亡<lb/>
　　　哭張緫卿　文<lb/>
嗚呼寛弘者難周縝宻者不大彊濟者易過舒緩者<lb/>
弗及孰有能大而周不敢過也而未嘗弗及如君之<lb/>
幾於此者乎盡所當事而不蘄赫赫之名所居稱治<lb/>
所去見思士所以望君者將何如也而爲親求逸浩<lb/>
不可遏曾謂亡何而喪其親以及其身也悠悠蒼天<lb/>
亦若是恝邪偏駮纎瑣之人匪科是營則事鮮濟幸<lb/>
生濫貴視人罔極天亦卑矜之弗問也如君而罔克<lb/>
壽則何爲者邪丗道多艱匪才不乂日零月替如星<lb/>
<pb n="KR4d0305_SBCK_090-6b"/>
之晨矢詞侑悲涕筆俱下<lb/>
　　　哭李郎中<hi>道傳</hi>文<lb/>
昔有人見子産如舊識得鬷蔑如故知者聲應氣求<lb/>
旣云匪易而亦有未及一見不交一言徃徃舊識故<lb/>
知之所不若也如某之於貫之者乎相距萬里行理<lb/>
之問無時不至孳孳矻矻先民是程靡有二事他日<lb/>
直道犯患奉身去國嘗使人勞諸江介且遄其返也<lb/>
手書言報尚期有以相觀相切以共圖至善之歸也<lb/>
庸詎知其不復一見一言而卒以喪返也藐藐昊天<lb/>
而遂恝於斯丗也幸生濫貴視人罔極者天卑矜之<lb/>
弗敢傷也正道直學將以康時否而濟人窮也何辜<lb/>
<pb n="KR4d0305_SBCK_090-7a"/>
于天而奪之爾亟也民今方殆匪賢弗乂道喪俗薄<lb/>
匪學弗經而又弱一介焉近憂遐感鬱其未憗豈惟<lb/>
哀吾之私也<lb/>
　　　代開三兄同諸弟哭叔母文<lb/>
嗚呼自䘮我諸父于今歷年藐然諸孤異氏同氣則<lb/>
我叔母實依黄芝紫蘭膏潤風雨越兹<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>穉亦彼餘<lb/>
滋謂將百年作鎮親䣊晦明之不時以干常𥙿此亦<lb/>
膚理之微疾也曾謂赴車之成而以凶諗欀崩棟折<lb/>
門户殄瘁零丁孤露果將疇依嗚呼其自今永無望<lb/>
矣夫悼心失圖靡所底告將誠沃酹言不能文<lb/>
　　　哭樊李二表嫂文<lb/>
<pb n="KR4d0305_SBCK_090-7b"/>
維兩嫂氏収華茂年淒其寒堂未返玄宅疇啓龜兆<lb/>
於今告猶適丁斯時以與凶會兩兄衘恤屬茨倚廬<lb/>
諸幼滿前亦各念母前號後踊創鉅痛仍行道之人<lb/>
徃徃爲之失涕矧伊同氣儼在衰絰者乎望旐容車<lb/>
明當歸穸將誠沃酹庶或饗之庶或饗之<lb/>
　　哭薛秘書<hi>紱</hi>文<lb/>
嗚呼充牣兩儀皆我同氣厚薄感殊正衺習異傑魁<lb/>
如公蓋亦無幾敏丗所怯敢人所畏天方夢夢人亦<lb/>
憒憒蟲飛而朝㑹盈而退隌不嗚仗窳不供事而於<lb/>
斯時造辟陳誼事勢若兹今罔攸蔇灾異若兹亦罔<lb/>
攸畏何恃不恐幸可常耳帝爲嚂嘘曰卿言是又言<lb/>
<pb n="KR4d0305_SBCK_090-8a"/>
陵木爲風所壞此豈小變恬不知恠帝爲歛容天幸<lb/>
敢恃特公卿者苟若而巳公復開陳紀綱未治庶政<lb/>
未立恃幸攸致帝乃太息他人不爾同列厚顔大官<lb/>
羞泚公名以起而禍此始公之斯言爲社稷計而於<lb/>
公卿亦職有利不是之思方茂爾忮舎爾當事維斯<lb/>
胥忌嗚呼百人所指幸生濫貴欲其生者乃以窮死<lb/>
是關天運匪公之爲我拘官常歛不撫肂<hi>思利切埋也亦假葬道也</hi>今我衘<lb/>
恤窆不臨隧歳路猶崪山澤殄瘁我憂方殷公則巳矣<lb/>
　　　哭將作張少監<hi>從祖</hi>文<lb/>
嗚呼上下千百載前言徃行舊章故典於其成敗得<lb/>
䘮如生其時爲其人以涖其事也今有如公者乎蕭<lb/>
<pb n="KR4d0305_SBCK_090-8b"/>
然一室圗史左右蓋丗所謂可慕可說可怵可愕之<lb/>
事舉不足以易其傃今又有如公者乎昔在嘉㤗開<lb/>
禧之間某無似階縁薄伎倍廁周行不四三年而蜀<lb/>
人之更迭岀入者不下十七八人其始終同省者惟<lb/>
公與參與李公及夕郎許公爾今十七八人中之僅<lb/>
存者乃獨李許二公與吏部范公而餘皆下丗乆矣<lb/>
矧三公者方以祠官之禄里居而某越在哀焭死亡<lb/>
無日撫人物之牢落感丗道之惛怓於公之葬寜不<lb/>
使我寤嘆而啜泣乎毎朝㑹無白首大儒可備顧問<lb/>
昔人以爲深憂然則一哀之涕非特爲公出也<lb/>
　　　哭許侍郎<hi>奕</hi>文<lb/>
<pb n="KR4d0305_SBCK_090-9a"/>
嗚呼射䇿應書寜乏髙第名不揜行榮不蓋愧充曹<lb/>
牣省孰匪近侍喑不鳴仗窳不供使聳善扶誼如公<lb/>
亡幾不矜於譽不怵於毀始㒒與公同堂並峙權門<lb/>
翕霍我宇髙䆳然㒒猶謂此常分爾尋遷起居遂陟<lb/>
顯美以郎從官爲中給事有臣次山王社是涖杜晚<lb/>
錫節髙止廉使自曹向吴韋郭鄭氏以元舅封以后<lb/>
父貴至于孟韓巳揜前比矧兹后兄亶謂異禮颺于<lb/>
縉綎脣稽腹誹公獨誦言成命巳岀<hi>去声</hi>次山即辤請<lb/>
遂其志朝奏九重夕逺萬里人爲公危公甘如薺<lb/>
瀘遂汔庸徃釐東梓弭囏恤隱罔末弗理㑹有介狄<lb/>
阻兵負鄙莫肯念亂胥爲蒙蔽有告于公狄執孔邇<lb/>
<pb n="KR4d0305_SBCK_090-9b"/>
公曰吾嘗於朝有位吾而不言誰告君父廼爲奏<lb/>
書道所以故藉令過實主聽公耳魏高平侯文靖公<lb/>
李數白四方盗賊灾異是卷卷者今昔一意數不加<lb/>
罪一巳見忌况嗾使者遽加搏噬嗚呼危言直道婉<lb/>
戀攸忮天則不然惟善是芘胡亦夢夢崇降疾厲然<lb/>
猶庶幾天欲平治則罔殱良以勸善類終於夢夢公<lb/>
疾不起今年之春狄難滋熾腹敗枝披外訌内猘遂<lb/>
使有位以公懲艾坐視生人肝腦塗地吾相或知吾<lb/>
君則未是孰使然天實爲此一二年來頻喪吉士欲<lb/>
其生者率以忠死百人所指則乆於丗善罔攸勸惡<lb/>
罔攸畏是關天運匪公之爲僕方在蹙矧得公諱嘗<lb/>
<pb n="KR4d0305_SBCK_090-10a"/>
欲徃吊屬有疆吏告警于我中路而廢䀌傷未憗憂<lb/>
結交至匪私憂傷言路榛閉將使狄難未有止戻公<lb/>
知不知我生靡届<lb/>
　　　哭史孟傳<hi>守道</hi>文<lb/>
自得孟傳今二十年破裘敗履斷簡殘編嘿坐兀兀<lb/>
疾書翩翩不見喜愠如一日然科舉之弊淺末相㳂<lb/>
昧於一慚求容取妍維此孟傳雖有弗挻雖疚逾美<lb/>
雖窮益堅提撕𥘉心脫棄俗攣寧以範御班其屯邅<lb/>
不以此獲獸禽丘山謂終不逢忽一遇焉人曰是理<lb/>
可必者天屈信之度轉續相嬗彼一慚者祗足嘆憐<lb/>
人方交稱君巳疾顛然則慚者爲是比者爲賢御不<lb/>
<pb n="KR4d0305_SBCK_090-10b"/>
必範屯不必班不然則窮搜歷覽細大不捐荷重揭<lb/>
貴神降之愆我不敢知獨傷孟傳進不盈寸復推而<lb/>
旋寜其不逢壽命之延嗚呼哀哉<lb/>
　　代南叔諸兄作先叔母大祥祭文<lb/>
嗚呼昔䘮吾父無母疇依母今云亡倐又三載愾彼<lb/>
泉户凄其寒屋昊天孔昭我恤靡至大義攸制䘮期<lb/>
有終勉即先廬祗薦祥事居處維舊杯圈如新藐然<lb/>
諸孤惕是遺體莫飬于下不如無生嗚呼哀哉嗚呼<lb/>
哀哉<lb/>
　　　哭先叔母文<lb/>
嗚呼隂陽之相嬗物化之循環此亦天運之常然而<lb/>
<pb n="KR4d0305_SBCK_090-11a"/>
衘恤以來有蠲其前則動心惕志擢腎傷肝悽霜而<lb/>
怵露跼地而蹐天非造化之運獨有異於間者之三<lb/>
年也昔䘮叔父不自意全十年之間猶有母憐今陟<lb/>
屺而誰念上堂則無人焉悼昔飬之不終愴前懽之<lb/>
莫旋岌孤蹤其無依紛遐感其相㳂哀無窮而禮有<lb/>
制服雖改而情不遷縱體受敬身或能圖酬於未死<lb/>
而伶俜孤露亦何羡乎乆生嗚呼哀哉嗚呼哀哉<lb/>
　　哭張宣義文<lb/>
嗚呼同登諸友親在者幾我免心䘮而哭夫子我徃<lb/>
乗傳使于遂州君來過我言汎其流曰從吾児于帝<lb/>
之里雪髪蓬舟我拜我起駸駸令子有聞于朝清衢<lb/>
<pb n="KR4d0305_SBCK_090-11b"/>
肅軫華轂楊鑣胡不百年以永終養東征不復輤裧<lb/>
西上我承王命來析藩珪望旐容車亦言還歸徃吊<lb/>
無從矢詞侑奠廞其如昔顧我明薦<lb/>
　　　哭宗三弟文<lb/>
嗚呼天禍我家乃至此夫自諸父淪䘮中外弟兄相<lb/>
依爲命脫䘮未幾淳甫兄舎我而去今僅八閱月外<lb/>
弟亦相從于九原藐是餘息亦何羡於乆生也諱音<lb/>
來蔇舉室號慟乃挈孥累並走蕭寺爲位而哭神亦<lb/>
有知以歆余薦乎否也<lb/>
　　　哭楊通判<hi>申之</hi>文<lb/>
曩余攝守武信㑹君爲長于屬邑精飬而沈審寛平<lb/>
<pb n="KR4d0305_SBCK_090-12a"/>
而剛特令又聮事于潼我警我導我扶我翊方副車<lb/>
之來上胡六月而遽息嗚呼屈信聚散雖物之常則<lb/>
然父不哭子是謂順德忍使八十之親而至此極也<lb/>
善人之報茫不可謂楄柎衰麻之事所得爲者不敢<lb/>
不盡力雖然是惡足以寫余心之傷䀌也<lb/>
　　哭表嫂李氏文<lb/>
嗚呼同氣諸兄早䘮其儷巋然獨存維伸嫂氏矧余<lb/>
兄南生丗劬瘁年餘四十登太常第浮湛黄綬終養<lb/>
莫遂遭惟若此僅綴息視以訖免䘮強從禄仕三十<lb/>
年間嫂亦勞勩然幸有子有婦有壻女旣宜家男將<lb/>
生子蹙蹙半生僅此少慰胡寜未晡戢景于地兄來<lb/>
<pb n="KR4d0305_SBCK_090-12b"/>
赴我驚怛失涕爲位而哭偕我婦穉緘詞徃奠不逺<lb/>
千里不知余兄何以慰意嗚呼哀哉<lb/>
　　　哭宣撫安少保<hi>丙</hi>文<lb/>
嗚呼天之方懠民靡有臻金戎假息銀夏詭盟逹蒙<lb/>
稱幣青冀欵庭襮順裏睽孰罔孰真内奰外覃孰撫<lb/>
孰寜何恃不恐福于王明其明維何鎭梁徂荆英英<lb/>
安公犖犖産仁仁之云亡志士失聲曾未數月梁亦<lb/>
隕星同詔並峙猶懼國輕又弱一人天威孔頻昔歳<lb/>
單閼鴟義血人有在者晢有潰者黥裒兇蔓毒赤子<lb/>
昏醒公惟無出大憝再清胡不牧馬士不弄兵赤子<lb/>
晏眠婦織男耕視公未至川臊谷腥視今年春淮甸<lb/>
<pb n="KR4d0305_SBCK_090-13a"/>
震驚掀蘄掇黄此烏可泯如千丈松磥砢輪囷雖多<lb/>
節目可任棟楹公今巳矣事變日新豈終無才如公<lb/>
英英暢練軍事究諳戎情囬翔西鄙幾四丁春則匪<lb/>
驟致積習以成缿筩摘伏隱户罷征閉門謝質保境<lb/>
息民圖惟厥終以遜名卿公則奚憾我憂方殷汎汎<lb/>
舟流渺未有程天命難諶人心孔塡一哀之涕匪蜀<lb/>
父兄<lb/>
　　　哭劉閣學<lb/>
嗚呼天下逹尊曰爵德齒君子三樂父母兄弟有才<lb/>
教育無事怍愧雖則云然彼事與位與倫與教命有<lb/>
攸制無德居一孰權其二有一愧怍二樂弗遂乃知<lb/>
<pb n="KR4d0305_SBCK_090-13b"/>
古今惟命惟義命乃在天義則由巳矧如公者樂極<lb/>
尊備俯仰𥙿如維今鮮儷今春與公嘗論是理公荅<lb/>
曰然吾庶幾此了翁造朝道出渝水公不我忘以言<lb/>
追遺相與共觀虞侯仲易嘆公聲畫氣老神邃俄以<lb/>
書來江陵告我謂公疾聞凶音巳叵我率親朋荆梓<lb/>
故吏爲位相向欲哭復止猶覬傳聞或與實戻曰乆<lb/>
地遥前聞狎至撫江長號奪我人瑞尊有不磨樂則<lb/>
永巳何恃弗恐惟今之世鉅人長徳爲國元氣苟尚<lb/>
有存無間中外如玉在山餘潤旁漑奄其若斯天意<lb/>
方懠天匪公懠宛宛赤子行邁靡臻舟流莫届公惟<lb/>
不知則亦巳矣知氣未殄幽明一致歳晏風寒江回<lb/>
<pb n="KR4d0305_SBCK_090-14a"/>
山瘁悵悵獨立靡所止戻嗚呼公乎毋我翦棄尚<lb/>
如平生隂輔吾志<lb/>
　　　哭李參政<hi>壁</hi>文<lb/>
五月辛酉哭後溪翁六月甲午而又哭公耆徳宿齒<lb/>
欲見無從風流文獻罔以考終岷嶓之西邦瘁國空<lb/>
雖天降才曷其有窮豈無後出可配前蹤獨嗟人物<lb/>
如千丈松培埴崇長非一旦功自文簡氏才識清通<lb/>
下渉虞𥘉上窮帝鴻靡遐不緯匪末弗攻公生其間<lb/>
熏炙貫融上下千載挺其遺風乂參天縡竭力劬躬<lb/>
人謂斯人三出勿庸晦明之愆以離鞠凶其在于今<lb/>
憂端蝟蠭露立赤子鼎分諸戌兼収衆逮猶慮弗充<lb/>
<pb n="KR4d0305_SBCK_090-14b"/>
日替月零天其夢夢矧如了翁早荷獎崇今年造朝<lb/>
道出故封公巳得疾體<graphic n="KR1539" url="https://raw.githubusercontent.com/kanripo/KR-Gaiji/master/images/KR1539.png" mimeType="image/png"/>力慵猶能三日燕豆歌鍾<lb/>
感新道舊慷慨發衷孰知此觴永矣無同怜俜顧影<lb/>
于江之東緘淚書詞以寄哀恫<lb/>
　　哭閣學葉侍郎<hi>適</hi>文<lb/>
嗚呼合散消息隂陽之分奚獨於公感深涕霣匪傷<lb/>
吾私我憂孔殷舟流莫届行邁靡臻匪學弗濟匪才<lb/>
弗乆苟尚有存母間中外如珠在淵如玉在山木石<lb/>
何知枯潤所關公居海濵奚與人事海内同氣眎爲<lb/>
榮顇門墻孤峻基宇邃深披剥傳注貫融古今東南<lb/>
諸老収聲戢影軒裳所忻公力未憗前年爲詩寄我<lb/>
<pb n="KR4d0305_SBCK_090-15a"/>
鶴山去年貽書喜我東還精神風采英晤踔軼言論<lb/>
風指間見層出迨我造朝公詩未賡公書未報公<lb/>
體不平然猶私謂人畸天耦天如有意則俾單厚胡<lb/>
然藐藐不吊我師三朝舊人所存幾誰年開八秩不<lb/>
爲夭蹙天隲斯文寜有絕續獨嗟入物如千丈松封<lb/>
植培養匪一旦功日零月替世道攸繫公知不知我<lb/>
未有届<lb/>
　　　哭王常博<hi>萬</hi>
嗚呼權㓙旣殞聖断日新吾謂曼里必𬒳選掄將與<lb/>
同德之彦扶危持傾以乂我民而止於斯吾將以誰<lb/>
訊邪曼里夙禀良質慮淡氣醇居中則引義以劘上<lb/>
<pb n="KR4d0305_SBCK_090-15b"/>
𥙷外則節用而愛人蓋姦慝之讎而忠信之倫小人<lb/>
之忌而君子之親積氛未靖公屈弗信厥旣靖之而<lb/>
殞厥身然則屈伸之感天邪人邪或開之先或推而<lb/>
旋或輓而前或揑之顛謂天佑善苟亦無然臨風一<lb/>
慟有淚如泉爲時數感匪私其親<lb/>
　　　哭楊尚書<hi>汝明</hi>
嗚呼天之生材其幾何秊自拱把而合抱人將頼之<lb/>
以持危扶顛而吾䣊之中又弱一个焉惟公道廣而<lb/>
猷邁氣和而慮純進而著定出而蕃宣有言以見于<lb/>
世有德以及乎人<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>歴中外餘四十春紛内奰之相<lb/>
仍眇事幾其無垠莫乂匪賢莫鞏匪天而白首耆艾<lb/>
<pb n="KR4d0305_SBCK_090-16a"/>
之士如月星之麗晨公又棄去吾將誰親三十五秊<lb/>
之交至於渡瀘又相後先方行理之踵問忽訃音之<lb/>
墮前合散消息雖隂陽之常分而風舟沸鼎之中吾<lb/>
獨伶俜其可憐北巖之趾盧峯之顚與公舊寮及其<lb/>
吏民爲位而哭癙憂酸卒歛涕爲書又以告于有神<lb/>
　　　哭高嘉定<hi>㤗叔</hi>
嗚呼吾哭萬里百有餘日而又哭公云如何䀌世之<lb/>
論士或以科目或以官職吾觀萬里邑小而迫然士<lb/>
生其間者非無科目之患名之浮於實實非無官<lb/>
職之憂位之溢於德如公之賢才名才名四十年仕<lb/>
宦八千石此白屋之所甚榮而公退然無矜色于彭<lb/>
<pb n="KR4d0305_SBCK_090-16b"/>
于嘉悼志之不行則懼去之不疾行其心之所安循<lb/>
乎理之獨得無苛取於斯世無厚望於造物胡亦奪<lb/>
之爾亟某藩紱所縻吊傷未及辭以矢哀不覺涕泗<lb/>
之撗臆也<lb/>
　　　哭虞仲易提刑<lb/>
維寶慶三年冬十一月戊子追降朝請郎靖州居住<lb/>
魏某謹遣家隷明冲以酒脯庶羞之奠告于故某官<lb/>
虞公而系以詞曰天之方懠民罔攸蔇言所當言而<lb/>
人疑其幸變爲所當爲而人謂其軋巳恐䛕相師貪<lb/>
暴寡恥苟一日之安則有一日之肆腹敗枝披内訌<lb/>
外猘此何時也而越秦之相視學之不講其流禍乃<lb/>
<pb n="KR4d0305_SBCK_090-17a"/>
至是若仲易父則天生是人以擬緩急之備者也昔<lb/>
在先正唱明大誼風流文獻子孫是似公生其間培<lb/>
以父祖詩書之澤開以宇宙清明之气瀹以師友道<lb/>
義之淵養以世<graphic n="KR0862" url="https://raw.githubusercontent.com/kanripo/KR-Gaiji/master/images/KR0862.png" mimeType="image/png"/>更甞之味志足以充其學才足以<lb/>
逹其志其尤著者陽安守禦之績䕫峽保伍之利迨<lb/>
乎梁洋之間比隣節授又軍政之攸寄暮民墾荒歳<lb/>
入巳十餘萬討此在經濟之胷僅陳其一二而驚愚<lb/>
駭俗巳無所容其身於斯世滄江之濵習湖之涘順<lb/>
剥而遂困碩蹇而亨否渺世紛其無垠屹金石而獨<lb/>
止使得若人參諸宇内何難之弗濟而又弱一个焉<lb/>
嗟善人之難立而正理之果不可恃也合散消息隂<lb/>
<pb n="KR4d0305_SBCK_090-17b"/>
陽之常分公全而歸則亦巳矣而悠悠斯人莫常安<lb/>
處撫事懷人涕筆俱下嗚呼哀哉<lb/>
　　　哭茂叔兄<lb/>
維秊月日具位魏某収家記伏聞謙四宣教表兄訃<lb/>
音謹率妻孥就本州威德寺爲位而哭而系之以詞<lb/>
曰嗟嗟吾兄而殞厥身勤約以處巳畏謹以得親友<lb/>
愛著于兄弟而恩意浹乎郷隣愽聞多識不溺志於<lb/>
詞采正色直道不受變於邅迍嘿坐兀兀疾書翩翩<lb/>
雖疚逾美雖誘弗挻同气之倫類爲世用而兄不一<lb/>
遇焉藉曰得失有命顧不可少假之秊乎去秊之秋<lb/>
手書諄諄謂苦脹疾艱於屈伸旋聞入冬疾巳少痊<lb/>
<pb n="KR4d0305_SBCK_090-18a"/>
而相望數千里終莫能以釋然亦謂以半生之坎壈<lb/>
豈不能貿數歳之遷延胡爲凶問忽墮乎前猶幸斯<lb/>
得聞諸路人而彭門亦以書來此冝得諸族姻驚怛<lb/>
失據其夢其信藐是羈窮五溪之頻疾不問膳藥之<lb/>
齊死不陪哭位之聮蠻荒一慟涕淚撤泉<lb/>
　　　哭張義立提刑郎中<lb/>
維年月日具位魏某謹以禭奠敢昭告于提刑郎中<lb/>
年兄張公之靈嗚呼聚散詘信隂陽之常理忽然爲<lb/>
人以立乎两間亦安能凝立而獨止惟是非邪正之<lb/>
辯著乎人心閱千載而靡巳吾友義立儁厲踔偉不<lb/>
可徑而造如断山絶壁無所麗而立如喬松鉅梓州<lb/>
<pb n="KR4d0305_SBCK_090-18b"/>
符使節所居稱治此特義立之發諸事者而事親之<lb/>
實德事君之誠意則可以貫金石監天地雖不幸中<lb/>
身亦庶幾盡其道而死平生之交越在荆鄙義立之<lb/>
䘮其母以殞其身也曽不得尺書之赴比其知之則<lb/>
巳易眞而從祭緘詞寓哀無廢友紀紛内奰之相仍<lb/>
耿遐憂其未弭睠生人之靡届嗟逝者之不可起嗚<lb/>
呼哀哉尚饗<lb/>
　　　哭張大監<lb/>
維秊月日臨卭魏某謹以禭奠昭告于某官友兄張<lb/>
公之靈嗚呼二气之運有詘有信有闔而無開乎如<lb/>
吾行父曷爲一斥而不復長徃而不來也自䂊公雍<lb/>
<pb n="KR4d0305_SBCK_090-19a"/>
公以儒學領大聞維師魏公以篤誠佐中興世濟猷<lb/>
念則有宣公之學識端明之器業是纂是承宣失其<lb/>
傳茫茫墜緒端明有子維吾行父閱變乆而擇善明<lb/>
徙義速而立徳固耻貪得而苟容或違律而棄度獨<lb/>
正色而盡言雖九死而不懼建紹乾淳之風烈猶庶<lb/>
幾其是似方電激而雷轟倐風號而雨止民之無儀<lb/>
不容于位民之靡届溘其永巳嗚呼載之以岷峨之<lb/>
靈培之以雍魏之澤開之若是而傳之若是然則善<lb/>
人之世亦有時而不可恃邪楚山蒼蒼湘水洋洋遡<lb/>
長風而永號邈千里其相望嗚呼行父其尚予享乎<lb/>
　　　哭叙州弟<lb/>
<pb n="KR4d0305_SBCK_090-19b"/>
嗚呼昔在我大父有子七人以其一以後髙氏自諸<lb/>
父即世二家兄弟相依以生今其僅存者髙氏六千<lb/>
石而魏氏之從惟予與汝予仕王朝得罪南遷汝<lb/>
貳成都汝守簡守敍行理之問歳時不絶知汝盡瘁<lb/>
民事宣昭令猶奮身戎行綏靖王略汝德日懋予心<lb/>
亶寜上恩厖鴻俾予以故官還里汝數奏記予問<lb/>
道所從出訖于十月之望手書尚歴歴也㰕舟䕫予<lb/>
忽手凶問長號永嘆幾不能生嗚呼予將誰望矣乎<lb/>
汝之齒少於子汝之自持其身則瘉於予而汝猶不<lb/>
可恃乎我祖父辛勤立家嗚呼其自今誰與共守孤<lb/>
穉滿室自悼至壯誰其字之而教誨之乎汝蚤有立<lb/>
<pb n="KR4d0305_SBCK_090-20a"/>
志紹聞畜德學脩行明仕于州縣忱謹肅括所至稱<lb/>
治今而止於是乎是豈惟天禍我家方時多<graphic n="KR0862" url="https://raw.githubusercontent.com/kanripo/KR-Gaiji/master/images/KR0862.png" mimeType="image/png"/>匪才<lb/>
弗乂而又弱一个凡在善類不汝䀌傷乎道阻且脩<lb/>
㓂戎爲梗撫棺一慟悠悠其何期乎衘哀矢詞間道<lb/>
馳使以諗諸殯廟黨頼我先靈數旬之間得反其田<lb/>
里則尚與其二三孤圖所以送汝終事凡汝欲爲而<lb/>
未及者予尚有辭干責乎嗚呼哀哉尚鑒兹乎尚饗<lb/>
兹乎<lb/>
　　　哭郭興元<lb/>
嗚呼自棄捐邊關誨盗延敵而毀封破域矣削弱監<lb/>
牧專利委責而䦧牆鬪室矣金繒事虜飲欺茹詐而<lb/>
<pb n="KR4d0305_SBCK_090-20b"/>
堂皇四闢矣有功弗賞有善弗納卒叛弗戮將驕弗<lb/>
戢而龜玉毀于篋櫝龍蛇生于几席矣於是公受任<lb/>
於多故之餘挺身於羣疑之側矣衆蓄禍於八秊而<lb/>
公持巵於一日衆投戈於散地而公纓冠於同室矣<lb/>
旣幸生之不忍則一死之皇䘏矣自靖自獻雖爲臣<lb/>
之常分而言不巳從事不已岀則一死之奚益矣我<lb/>
生不辰離郵蹈絀南遷來反則公之逝䰟邈不可即<lb/>
矣悠悠斯世靡有夷届而公賫忠原穸矣一奠寫哀<lb/>
何嗟及矣何嗟及矣尚享<lb/>
　　　哭楊季穆知縣<lb/>
傷哉穆乎命何促乎豈民之無禄乎何遇人之不淑<lb/>
<pb n="KR4d0305_SBCK_090-21a"/>
乎儁明開亮生不篤乎修㓗愽𥙿行不得乎何開之<lb/>
大而成之蹙乎何予之難而奪之速乎天運茫茫吾<lb/>
將以誰告乎傷哉穆乎傷哉穆乎生芻一束其人如<lb/>
玉嗚呼吾猶有望於爾似爾續矣乎<lb/>
重校鶴山先生大全文集之九十一<lb/>
<pb n="KR4d0305_SBCK_090-21b"/>
</p>
<p>
</p>
  </div>
</body>
</text>
</TEI>
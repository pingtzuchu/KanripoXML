<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_016-1a"/>
重校鶴山先生大全文集卷之十六<lb/>
奏議<lb/>
　　　十一月二十三日輪對劄子二<lb/>
　　　論擇人分四重鎮以備金夏韃事<lb/>
臣聞昔者子夏問於孔子曰何如斯可謂民之父母<lb/>
孔子曰四方有敗必先知之此之謂民之父母臣嘗<lb/>
因是重有感焉子於父母一氣而分故志之所至則<lb/>
氣亦至焉未有呼吸喘息疾痛痾癢而不知之者知<lb/>
之斯速圖之然後父母之道盡而臣竊見乃者太隂<lb/>
示異彗孛告灾雷電連時海流失道其占凡爲隂盛<lb/>
陽微此蓋下動而上應其爲喘息痛痾亦既深切而<lb/>
<pb n="KR4d0305_SBCK_016-1b"/>
爲民父母豈得以晏然於此臣甞私自過計而深有<lb/>
隱憂焉且晉永和間太白犯東井犯左角熒惑犯歳<lb/>
犯月是時人謂石氏殘亡之證梁中大通間熒惑太<lb/>
白合於軫熒惑入南斗是時人謂東西魏分裂之證<lb/>
然而晉人北伐之師連歳不動梁以牧守來朝之夢<lb/>
亦受亡虜之詐臣謂人之精神血氣與隂陽五行相<lb/>
爲流通故著乎祲象見乎占夢凡皆此心之感况夷<lb/>
狄禽獸亦一氣而分者殆未可以此疆爾界而歧之<lb/>
也臣竊惟金虜日蹙殆不過游䰟假息耳而連歳盗<lb/>
邊志在抄掠三垂將吏巳不得休息况積彊之夏新<lb/>
造之韃能保其不我窺乎夏人乆有吞噬關陜之志<lb/>
<pb n="KR4d0305_SBCK_016-2a"/>
數通邊臣要結兵援秦鞏之會棄我先遁反謂將卑<lb/>
士少更請濟師今又逺連強韃近向全秦行李徃來<lb/>
邀我未已利害難於隃度真僞不可測知稍失應酬<lb/>
便生閒隙而臣又自江淮以來聞之道路則重以韃<lb/>
人之憂雖曰韃政多門勢且分裂與金虜之始事體<lb/>
稍異然其摧金如拉朽乗勝如破竹似未易忽視也<lb/>
矧不得志於我者安知其不乗間於其中垂亡之金<lb/>
又安知其不求好于韃以紓旦夕之禍然則金未可<lb/>
忽而韃夏又未知其心　藝祖皇帝不取太原正慮<lb/>
有西北二虜之憂况三虜之角逐而未分乎三才一<lb/>
本六合同氣一方有敗則爲民父母之心便如恫<graphic n="KR1539" url="https://raw.githubusercontent.com/kanripo/KR-Gaiji/master/images/KR1539.png" mimeType="image/png"/>
<pb n="KR4d0305_SBCK_016-2b"/>
乃身至隱憂　切此非虚語也况今稽之天地驗諸<lb/>
徃昔亦既有證矣平士大夫心乎憂國則不過交談<lb/>
族議咨嗟嘆息若不能以終日而卒未有一䇿可施<lb/>
者臣甞妄謂使其汎汎悠悠如舟流之莫届行邁之<lb/>
靡臻以聽其勢之所趨莫若外示懷柔以弭增冦之<lb/>
憂而内修守備以立乆安之勢且下淮東制司仍遣<lb/>
小使諭志於韃使羣盗無以措其惎間之辭而夏人<lb/>
則令四川制司因其來使諭以各用所長分道出師<lb/>
乗便即發不必更相牽引凡此者第以欵敵而紓憂<lb/>
耳而在我者則當惜隂愛日汲汲然圖所以爲吾自<lb/>
治之計精擇海内所推實可任事之人如江如淮如<lb/>
<pb n="KR4d0305_SBCK_016-3a"/>
裏如蜀分四重鎮而虚心委巳以付之假以事權助<lb/>
之財計凡所奏請隨即響報使得展盡以自用其一<lb/>
方必求賢任能選將練士必信賞必罰屯田積榖必<lb/>
休飬百姓謹固守封必同心體　國玄相關移其以<lb/>
次要郡如荆鄂金沔諸州亦次第選任責以實備如<lb/>
四鎮然凡此要害之地使果能一一得人規摹既立<lb/>
無所牽撓實政是講不事欺誕則精神風采必將旦<lb/>
異而晡不同行之二三年間庶幾有備不猶愈於數<lb/>
十年間汎汎悠悠以聽其勢之所趨無事則不憂有<lb/>
事則大懼也臣頃者誤蒙賜對雖嘗妄論及此然條<lb/>
貫靡竟今輪當面對昧死爲陛下申言之如蒙<lb/>
<pb n="KR4d0305_SBCK_016-3b"/>
聖慈謂臣言可采即乞與二三大臣熟議施行臣不<lb/>
勝區區<lb/>
　　論實録缺文<lb/>
臣曩者濫貟東觀蓋嘗伏讀金匱玉板之藏毎惟<lb/>
祖宗實録自東都以前凡一百六十八年不過一千<lb/>
餘卷而南渡以後　髙宗　孝宗皇帝兩朝實録<lb/>
僅六十餘年遂至一千卷以三十六年事爲五百卷<lb/>
猶之可也而二十七年爲卷亦如之意其廣記備言<lb/>
無所脫遺而臣偶因當時所遭隨事檢閱則有不盡<lb/>
然徃徃一月而釐爲二三卷徃徃州縣細故亦動是<lb/>
千餘言至事關大體顧反脫畧且如開禧元年虜使<lb/>
<pb n="KR4d0305_SBCK_016-4a"/>
趙之傑要陛下起受國書臣時以館職獲陪朝著<lb/>
之後偶記乾道六年虞允文爲相虜使烏林荅天錫<lb/>
倨慢與此相似時則允文前奏大駕還内放仗罷朝<lb/>
臣與在列誦言其事所冀速逹有頃聞陛下徑還<lb/>
禁中一如乾道故事臣謂宰執必有援此以開陳者<lb/>
矣乃聞韓侂胄爲宰執言此謝郭然爲之不知郭然<lb/>
秉政尚後此十餘年也臣既退朝即取乾道國史實<lb/>
録㑹要聖朝日曆諸書徧加披閱則於此事或全<lb/>
無所載或畧及一二而實録則仍循常比書垂拱殿<lb/>
賜茶酒不知是日茶酒未嘗設也又書知閤事王抃<lb/>
上䟽　詔明日引使人朝見乃似專美於抃而抃詞<lb/>
<pb n="KR4d0305_SBCK_016-4b"/>
止議受書之儀亦不及放仗罷朝事此實録之闕文<lb/>
有如此者是歳蘇師旦除安逺軍節度使明年六月<lb/>
師旦抵罪詞臣以草制罷去或謂内制未有封駮故<lb/>
事臣因記乾道七年三月巳卯張說除僉樞張栻等<lb/>
言其不可旋即反汗八年二月乙卯申命則周必大<lb/>
以直學士院繳還　批詔且乞以宣徽命說臣即檢<lb/>
閲實録諸書則已卯事無所載止於是月戊子書節<lb/>
度使萬壽觀制不書事始巳當修正至八年乙卯事<lb/>
則又逸去夫　主聖則臣直此最是先朝美事而<lb/>
前後皆不書此又見實録之闕文有如此者開禧二<lb/>
年秋八月倪思與李壁争論明堂嚴父配天事朝論<lb/>
<pb n="KR4d0305_SBCK_016-5a"/>
莫知所决臣因記淳熈三年三月丙午朔祕書監李<lb/>
燾奏乞舉行宗祀明堂之禮歷引神宗皇帝聖語<lb/>
及錢公輔司馬光李受諸儒之說嘗下羣臣議雖不<lb/>
果行然實録不當全脫其事至淳熈六年趙雄爲相<lb/>
竟白行之實録亦所不書元降明堂詔書亦未嘗登<lb/>
載而閱樂等事亦皆失實又以見實録之闕文有如<lb/>
此者臣因是三事毎嘆孝宗皇帝明謨偉斷卓越<lb/>
前代者不可勝紀而臣偶記所聞輙逢脫畧夫卷帙<lb/>
猥䌓若此而紀載脫畧乃爾若不及今距乾淳未逺<lb/>
文字未盡淪失老師宿齒故家遺裔尚可訪問亟與<lb/>
捜羅㑹稡則因循浸乆必致是非失實無以傳示方<lb/>
<pb n="KR4d0305_SBCK_016-5b"/>
來臣伏覩實録院見遵　詔旨改修孝宗　光宗<lb/>
兩朝實録增入列傳臣愚欲望　睿旨併下本院令<lb/>
史官將兩朝實録重加點校儻有闕失如上所陳<lb/>
者即採訪增入其冗濫重複及吏文不經去處悉與<lb/>
刪削庶幾文省而事詳足以垂憲貽後仰副陛下<lb/>
寅念祖烈之意<lb/>
　　奏論蜀邊墾田事<lb/>
臣曩蒙一再賜對嘗極陳三邊利害之實三虜強弱<lb/>
之勢雖蒙聖慈不以其狂瞽曲賜容貸而事㑹無<lb/>
窮隱憂莫釋每念古人守邊備塞可以紓民力而老<lb/>
敵情惟務農積榖最爲要道然而言之者爛熟聞之<lb/>
<pb n="KR4d0305_SBCK_016-6a"/>
者訕玩何也以未嘗精講而力行之也臣生長於蜀<lb/>
雖㓜習百氏長遊四方於國中之事粗所素講然身<lb/>
履目擊之乆真知而實見則莫如父母之邦姑以蜀<lb/>
事爲陛下陳之則三邊固可類推矣臣比者竊聞<lb/>
四川制置司遵奉聖㫖措置利州路營屯田委監<lb/>
司分任其責見巳置局經理朝廷明見萬里之外<lb/>
凡在邊鄙莫不踊躍思奮猶有說焉西邊自罹虜㓂<lb/>
巳來利東之大散黃牛利西之皁郊水關等處五六<lb/>
年間原堡多隳地利悉棄以故流人乆不復業榖粟<lb/>
日貴兵民交弊今若遽行屯田則合葺邊堡合用兵<lb/>
耕而邊堡則諸將慮事謹審欲及冬時伺乗機便乃<lb/>
<pb n="KR4d0305_SBCK_016-6b"/>
可修築兵耕則自頃年累减軍額以來以之坐守尚<lb/>
多闕數矧今乆戍之餘難復再加役使是屯田之事<lb/>
卒未可舉而邊實之儲無時而可議也然則遂置之<lb/>
不復問則豈不甚可惜哉臣竊謂有屯田有墾田二<lb/>
者相近而不同墾田者何大兵之後田多荒萊如諸<lb/>
路有閒田寺觀有常住皆當廣行招誘使人開墾因<lb/>
可復業則耕穫之實効徃徃多於屯田蓋並邊之地<lb/>
乆荒不耕則榖貴貴則民散散則兵弱必地闢耕廣<lb/>
則榖賤賤則人聚聚則兵強此理所必然惟母責屯<lb/>
田之虚名而先究墾田之實利則庶幾矣臣請試陳<lb/>
今日所當墾之田如利之西路則早郊之内湫池諸<lb/>
<pb n="KR4d0305_SBCK_016-7a"/>
谷水關之内崖石諸鎮利之東路則洋川之内青座<lb/>
華陽鳯集之内盤車諸嶺大率昔爲膏腴今成荒棄<lb/>
至於金州近裏亦多有之其田去虜或百里或二三<lb/>
百里有髙山大陵之險可據有原堡兵戍之援可恃<lb/>
亦有賊騎從來所不曾至之處若更得土豪之助則<lb/>
指日可成今聞三路土豪之爲忠義者有願自備費<lb/>
用自治農器自辦耕牛自用土人各隨便利趂時開<lb/>
墾及秋布種其間亦有願略資官司給助者亦自不<lb/>
多若聽其施工畧計所耕可數千頃則明年此時便<lb/>
収地利縱官未立額或量行輸租其潜𥙿兵民使漸<lb/>
食賤粟比之頃歳人苦斛貴官苦糴貴其利害豈不<lb/>
<pb n="KR4d0305_SBCK_016-7b"/>
萬萬相絶何况耕田之民又皆可用之兵不數年閒<lb/>
邊食既豐兵丁亦足萬一有警呼吸成聚家自爲守<lb/>
人自爲戰比於倉卒遣兵戍守亦萬不侔若是則雖<lb/>
無屯田之名而有屯田之實無飬兵之費而又可潜<lb/>
制驕蹇之兵不惟不畏殘虜亦可不畏他盗積以歳<lb/>
月則今之墾田又可爲後之屯田今之耕夫可爲後<lb/>
之精兵救蜀大弊爲蜀永圖無出於此顧何憚何惜<lb/>
而乆不爲也或者之所慮不過㓂抄耳然虜嘗蕩刼<lb/>
我梁洋及五州知無所得今方與韃夏相持未必遽<lb/>
議再入目前可以暫紓失今不爲則後悔無及臣比<lb/>
得蜀中近聞興元金州兩戎司探報虜方科民牛具<lb/>
<pb n="KR4d0305_SBCK_016-8a"/>
開耕鳯翔荒田又聞西和一帶邊民覘知虜亦厭兵<lb/>
願各耕種人自爲守夫墾荒之利虜猶知爲之而我<lb/>
不敢爲原堡之固虜知葺之而我弗敢葺悠悠歳月<lb/>
坐長㓂讎臣不知所以爲䇿矣比者關外連歳荒歉<lb/>
今年蕎麥大熟邊民無裏外咸知耕播之利聞朝<lb/>
廷施行屯田指揮下日西和一帶願耕者雲合風偃<lb/>
動以千數人心若此何可失也臣愚欲望聖慈申<lb/>
命四川制置司據目今巳行就令利路提轉司因人<lb/>
心欲爲之機撫天時難失之運先切選用土豪漸漸<lb/>
耕墾細民所不能墾之田則一寸有一寸之功一日<lb/>
有一日之利皆實効也事半功倍惟此時爲然若夫<lb/>
<pb n="KR4d0305_SBCK_016-8b"/>
屯田則先督諸將修葺原堡候畢日併將極邊荒田<lb/>
盡數耕播行之以漸要之以乆不數年之間邊備隱<lb/>
然以戰則勝以守則固保蜀之䇿無大於此惟<lb/>
陛下財幸<lb/>
　　　直前奏事劄子二<lb/>
　　　　論事變倚伏人心向背疆埸安危鄰㓂動<lb/>
　　　　　靜逺夷利害五幾<lb/>
臣蜀之鄙人也　陛下過聽擢司記注毎朝侍前殿<lb/>
即東廂徑退侍後殿則俟宰執臣寮奏事畢乃得造<lb/>
前凡所奏陳　陛下罕所可否也退而問所謂起居<lb/>
注則歳月淹乆事情寂寥問所謂直前故事則賔賛<lb/>
<pb n="KR4d0305_SBCK_016-9a"/>
之臣疑爲乆曠臣以記言司過爲職而毎有含毫閣<lb/>
筆之羞竊有惑焉帝者之盛中外無虞而臣儆其君<lb/>
曰兢兢業業一日二日萬幾君戒其臣曰勑天之命<lb/>
惟時惟幾蓋未有一日不兢業一時不整<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>誠以起<lb/>
居動作之頃莫非天命之流行斯須之不存而吉㓙<lb/>
判焉悔吝生焉可不甚懼矣乎而况今日之事幾微<lb/>
既著兢勑未加則臣所未諭今請試陳其略士風媮<lb/>
薄世道頽靡面譽背毀心私迹公此事變倚伏之幾<lb/>
也師老財殫幣輕物貴常産既竭本根易摇此人心<lb/>
向背之幾也民夷雜居客主不敵齊淮兩大帥乗異<lb/>
情此疆場安危之幾也金酋𥘉立委政舊臣歛戍息<lb/>
<pb n="KR4d0305_SBCK_016-9b"/>
民招攜棄怨此其志不在小重遲不發則情態叵測<lb/>
脫請繼好則從違皆難此鄰㓂動静之幾也韃使既<lb/>
至行人亦還情僞未明邀求難塞土疆歳賂禮際盟<lb/>
約既費講畫而越國以兆戎交逺以疑近示弱以誨<lb/>
盗此逺夷利害之幾也然則即是數端豈誠無一事<lb/>
者縱有識時務通國體之臣乃不得措一詞于下風<lb/>
使潛運宻移百廢具舉則有司因人成事巳不無曠<lb/>
官之愧脫有不虞之事電發焱至則淪胥之悔將不<lb/>
及追是可寘之悠悠而不速圖之乎臣今姑以事之<lb/>
關於節目者言之㳂邊屯田或請分授歸附或請雜<lb/>
募兵民或請專招土豪開墾而徐責其輸租豈無一<lb/>
<pb n="KR4d0305_SBCK_016-10a"/>
可行而累歳未能決楮幣日輕或請增鑄鐵錢以平<lb/>
銅㑹或請改給新㑹以解折半抽兌之疑豈無一可<lb/>
采而累歳未之行沿邊忠義人或請分處授田以渙<lb/>
其羣或請增招正兵以權其勢或請以𥙷正兵之闕<lb/>
而自爲一軍沿邊功賞或謂荆鄂緫軍西垂忠義皆<lb/>
嘗立功而未蒙賞或謂三邊將士有喝四五官資累<lb/>
至數十而無一眞命者或請帥守監司具其著者而<lb/>
拔用之將帥之選或謂沿邊長官各舉所知或謂以<lb/>
次攝長待其有功而後眞授或謂將非眞授則無以<lb/>
令其下疆埸之備或請增淮戍兵之生劵以厚其廩<lb/>
或謂給沿邊之閒田以資其生粮運一事也或謂徙<lb/>
<pb n="KR4d0305_SBCK_016-10b"/>
平江百萬倉於京口以省費或謂增鎮江髙郵諸郡<lb/>
賞格以勸功大抵若此類者甚衆不容徧以䟽舉然<lb/>
揆諸事體則節目可舉者耳或延訪有識之士精辯<lb/>
而衆决或分卑受任之臣審度而力行皆非有所甚<lb/>
難也今曠日持久且無成說况有如臣之所謂事變<lb/>
倚伏人心向背疆場安危鄰㓂動靜逺夷利害此皆<lb/>
目前必至之患及今汲汲圗之巳不可謂之知幾矣<lb/>
而不思所以應之乎人之精力終爲有限縱能兼覧<lb/>
徧察亦恐詳小遺大竊見　先朝舊制或有弊事當<lb/>
革則令侍從言語之臣條具　聞奏凡以察時幾而<lb/>
共天命尊道揆而盡法守集衆思而廣忠益兼於當<lb/>
<pb n="KR4d0305_SBCK_016-11a"/>
否之間足驗人才之實此在政府可舉而行臣愚欲<lb/>
望陛下速諭大臣思天命之難諶察時幾之易失<lb/>
裒取弊事乆而未革者具以來上斷自聖意命侍<lb/>
從臺諌給授筆札使退而即其聽治之所各盡所見<lb/>
以聞陛下與大臣詳擇其中而力行之則一事有<lb/>
一事之益一日有一日之功幾至能乗事來能應不<lb/>
猶愈於坐觀事㑹而聽其勢之所趨乎卷卷之忠惟<lb/>
陛下速圗之<lb/>
　　貼黃<lb/>
臣竊見韃使方通已費朝廷處分又聞金酋新<lb/>
立情態頗異使其鴟張豕突爲計尚淺萬一蓄力<lb/>
<pb n="KR4d0305_SBCK_016-11b"/>
　養銳而亦以和好之說嘗試于我將應之否乎竊<lb/>
　料人情厭兵困役之餘必幸其可以稍紓目前而<lb/>
　義理之是非事情之利害必有所不暇計臣今姑<lb/>
　以利害觀之亦恐和金則韃疑交韃則金疑交金<lb/>
　韃則山東疑况又事㑹方將幾微錯出皆未可逆<lb/>
　料諸戎羣盗亦將以是覘我淺深所關甚不小也<lb/>
　欲望併諭大臣博訪而審思夙講而豫定使吾大<lb/>
　體先立而常有以應之不惟可以折狡虜而消覬<lb/>
　覦亦使苟簡遷就幸變遂非之說不得以乗間竊<lb/>
　售伏乞　睿照<lb/>
　　　論士大夫風俗<lb/>
<pb n="KR4d0305_SBCK_016-12a"/>
臣聞人主所與共天下者二三大臣也二三大臣所<lb/>
與共政事者内外百執事也君臣一心上下同徳表<lb/>
裏無貳㒹末不渝然後平居有所禆益緩急可以倚<lb/>
仗如人各有心身自爲謀則可否不得以相濟小大<lb/>
不能以相維而天下之患有不可終窮者矣易之同<lb/>
人曰同人于野亨其彖曰維君子爲能通天下之志<lb/>
蓋人之心公則一致私則萬殊無以通之則萬殊不<lb/>
一之私心足以害天下至同之公理此其事伏於冥<lb/>
冥而人莫之覺故論今日風俗之弊者莫不議其尚<lb/>
同也而臣則疑其未嘗有同也進焉而柔良退焉而<lb/>
剛方面焉而唯唯否否背焉而戚戚嗟嗟成焉而挾<lb/>
<pb n="KR4d0305_SBCK_016-12b"/>
其所嘗言以誇於人不成焉而託於所嘗料以議其<lb/>
上省曹之勘當掾屬之書擬有司之按事長吏之舉<lb/>
賢恩焉則歛而歸巳怨焉則委之曰此安能以自由<lb/>
天象之妖祥時政之得失除授之當否疆場之緩急<lb/>
言焉而得則矜以爲功否焉則訕之曰此徒言而無益嗚<lb/>
呼龍斷而望可左可右踦閭而語可出可入蓋耆利<lb/>
亡恥之人貪前慮後者之爲耳士大夫而若此則其<lb/>
心豈復以國事爲飢渴休戚者哉蹤跡詭祕朋友有<lb/>
不及知情態撗生父子有不相悉使此習也而日長<lb/>
月益見利則逝見便則奪　陛下亦何頼於此也况<lb/>
自比歳封章奏䟽對䇿上書大率應故事徒文具而<lb/>
<pb n="KR4d0305_SBCK_016-13a"/>
無惻怛忠敬之實而諉曰惡訐以近名也忌激以敗<lb/>
事也其號爲讜直亦不過先爲稱賛之詞而後微致<lb/>
規切之意如論治道則曰大綱巳舉而節目小有未<lb/>
備論疆事則曰處置則冝而奉行稍若未至前後相<lb/>
師如此類者未易悉舉然猶日鍜月煉晝刪夜改而<lb/>
後上逹夫齊人無以仁義與王言而孟子謂其不敬<lb/>
莫大乎是今之爲此說者是敬　朝廷乎慢朝廷<lb/>
乎昔者固有百勸而一諷八律而一諌者矣固有約<lb/>
至上前而背其議岀言不可而入言可者矣又有始<lb/>
是什三中是什五後是什八始言十事俄去五六又<lb/>
去七八者矣所以裴回顧望則亦有說臨之以投竄<lb/>
<pb n="KR4d0305_SBCK_016-13b"/>
死徙也震之以斧鉞刀鋸也然猶有駢頸刑戮竄名<lb/>
雷霆而不顧者今未有漢唐之甚而知莫敢言言莫<lb/>
敢盡非誠不敢也彼其心謂吾君不能行謂吾相不<lb/>
能受寜襮順而裏藏面從而腹誹人見其同也而臣<lb/>
見其未嘗同也人謂其有禮且敬也臣謂其至無禮<lb/>
也至大不敬也雖然士習至此亦有由然者矣老師<lb/>
宿儒零替殆盡後生晚輩不見典刑既無所則傚重<lb/>
以正人端士散漫不合故妄揣時尚習䛕踵陋而乆<lb/>
不知覺臣爲此懼深願　陛下與二三大臣察人心<lb/>
邪正之實推世變倚伏之幾拓開規摹収拾人物苟<lb/>
挺特自守者雖無順適之可喜而决知其無反覆難<lb/>
<pb n="KR4d0305_SBCK_016-14a"/>
信之憂必假借而納用之雷同相隨者雖無觸忤之<lb/>
可增而决知其有包藏不測之患必踈逺而芟夷之<lb/>
若是則意嚮所形人心胥奮平居有規警之益緩急<lb/>
無乏才之憂其於治道興替關係匪輕臣不勝區區<lb/>
　　乙酉上殿劄子三<hi>二月五日</hi>
　　　論人主之心義理所安是之謂天<lb/>
臣不佞待罪史臣獲際陛下龍飛御極命侍從言<lb/>
語之臣以次面對切惟澄源正本罔不在𥘉臣不敢<lb/>
掇拾細微具文應詔臣聞心者人之太極而人心又<lb/>
爲天地之太極以主兩儀以命萬物不越諸此故天<lb/>
之神明春秋冬夏風雨霜露地載神氣爲風霆流形<lb/>
<pb n="KR4d0305_SBCK_016-14b"/>
庶物露生其於人也則清明在躬氣志如神蓋貫通<lb/>
上下表裏民物自繼善以及於成性皆一本而分也<lb/>
而人心之靈則所以奠人極人極立而天地位焉孔<lb/>
子曰事父孝故事天明事母孝故事地察子思曰君<lb/>
子之道造端乎夫婦及其至也察乎天地夫天髙地<lb/>
下人位乎其中判然三才若不相接也而五行二氣<lb/>
自一而分故上下同流彼動此應使行乎宫庭屋漏<lb/>
之間烱然清明無少愧怍則仰觀俯察光㓗昭著前<lb/>
參後倚流布充塞無非此心之發見一有不慊則眎<lb/>
上帝而夢夢顧四方而蹙蹙雖日星草木亦若隨人<lb/>
意而不舒者陛下謂此心之外别有所謂天地神<lb/>
<pb n="KR4d0305_SBCK_016-15a"/>
明者乎抑天地神明不越乎此心也正月之朔風來<lb/>
自乾丁丑既望月蝕于翼占者以爲兵戈之應迫近<lb/>
之象而雷電先時而發雨雪繼雷而降劉向亦以爲<lb/>
陽不閉隂隂見閒而勝陽之應然而此必有感而後<lb/>
爲應既應則復爲感不可以其變在外而忽之其事<lb/>
巳應而幸焉側聞陛下嘗謂講讀之臣夜來雪作<lb/>
朕終夜爲之不安當益恐懼修德大哉聖言此正<lb/>
求端用力之要也且陛下居深宫之中十手十目<lb/>
所不睹聞也而惕然终夜若有臨乎其前者以此見<lb/>
天非蒼蒼之謂也　陛下之心與億兆人之心義理<lb/>
所安是之謂天不愧于人是不愧于天也不畏于人<lb/>
<pb n="KR4d0305_SBCK_016-15b"/>
是不畏于天也臣願　陛下即此不安之心而益加<lb/>
推廣其見天地也母專以禱祠爲事常使此心兢兢<lb/>
惕惕如與天陟降如在帝左右可以對越而無愧奉<lb/>
宗廟也母專以備物爲饗常使此心油油翼翼如見<lb/>
乎其位如聞乎其容聲可以受終而無怍事太母也<lb/>
母專以儼恪爲恭常使此心洞洞屬屬如執玉奉盈<lb/>
如將弗勝可以感通而無間對公卿百執事母徒以<lb/>
尊嚴爲儀也常使此心寛虚平夷盡下而無所伏對<lb/>
經生學士母徒以誦說爲功也常使此心緝熈光明日<lb/>
新而不可巳播告于萬方有衆母徒以言語爲化也<lb/>
常使此心明白洞逹觀感而無所惑心有未喻必反<lb/>
<pb n="KR4d0305_SBCK_016-16a"/>
覆問辯以求之母厭煩以自畫也心有未可必孰復<lb/>
思念以圗之母恥過以成非也夫如是息養瞬存朝<lb/>
習暮益無頃刻之間則大本既立何事不可爲以證<lb/>
諸庶民以攷諸三王以建諸天地以質諸鬼神以施<lb/>
諸後世何徃而不可合也不然則庶民且弗信而况<lb/>
其他乎聖學淺深之候氣數屈伸之感世途理亂<lb/>
之變人物消長之幾根於此心决於此時惟陛下<lb/>
速圖之<lb/>
　　　　貼黄<lb/>
　臣伏覩陛下潜邸舊名即躬行日用之至要臣<lb/>
　今所陳一篇大意無岀此字臣竊見祖宗朝惟<lb/>
<pb n="KR4d0305_SBCK_016-16b"/>
周頥避　英廟藩邸名字改名頥其餘文書格式<lb/>
於累朝舊名止是不得連犯二字如蒙睿旨<lb/>
下有司檢照　祖宗故事施行亦足以仰見<lb/>
陛下謙冲表厲之意併乞　睿照<lb/>
　　論敷求碩儒開闡正學<lb/>
臣自去歳嘗以士習之弊告于　先帝大抵謂今之<lb/>
爲士蹤跡詭祕見利則趨脫有緩急不可倚仗今不<lb/>
幸而言中小則賣友以求免大則賣國以偷生雖其<lb/>
自麗典刑然巳有傷國體不及今圗所以乆安長治<lb/>
之道而隨事隨救雖嚴刑峻法比而誅之不能禁也<lb/>
臣以慶元進士嘉泰學官開禧館職嘉定史臣三十<lb/>
<pb n="KR4d0305_SBCK_016-17a"/>
年間得諸舊聞驗以親見蓋自乾道淳熈以來<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>飬<lb/>
作成大儒輩出學者景從淳熈之季雖巳有唱爲道<lb/>
學之目者然而儒風鼎盛正理常勝自孽韓柄國又<lb/>
更僞學之名以排斥善類其始也宗相之黜舉朝咸<lb/>
曰不可以是得罪者凡五十餘人太學生上書固爭<lb/>
亦蹈難而不悔猶以見　先朝表章風厲有益於人<lb/>
心者若此自學禁既宻士習日浮夫所謂伊洛之學<lb/>
非伊洛之學也洙泗之學也非洙泗之學也天下萬<lb/>
世之學也索諸天地萬物之奥而父子夫婦之常不<lb/>
能違也約諸日用飲食之近而鬼神隂陽之微不能<lb/>
外也大要以六經語孟爲夲使人即事即物窮理以<lb/>
<pb n="KR4d0305_SBCK_016-17b"/>
致其知而近思反求精體實踐期不失夲心焉耳奚<lb/>
其僞而𬒳以此名屏不得傳於是驅一世而納諸近<lb/>
功淺利之域以漁獵爲學問以綴緝爲文章以操切<lb/>
爲實才以貪刻爲奉公踵陋習䛕恬不之講方時苟<lb/>
安害未甚見也一旦開邊之議大官唱聲一口附和<lb/>
其不謂然者不過一二館職之卑耳卒之内訌外猘<lb/>
誤國殘民流毒至今夫學術之不明其害乃至於此<lb/>
自嘉定以來雖曰亟更曩轍然老師宿儒零替殆盡<lb/>
後生晚學散漫亡依其有小慧纎能者僅於經解語<lb/>
録諸生揣摩剽竊以應時用文詞浮淺名節隳頊蓋<lb/>
自其始學父師之所聞導子弟之所課習不過以譁<lb/>
<pb n="KR4d0305_SBCK_016-18a"/>
衆取寵惟官資宫室妻妾是計爾及其從仕則又上<lb/>
之所以軒輊下之所以喜愠亦不出諸此古人所謂<lb/>
爲巳之學成物之夲固不及知也一旦臨小小利害<lb/>
周章錯愕巳昧所擇脫不幸而死生臨乎其前則全<lb/>
軀保妻子之是務雖亂常干紀有不皇恤嗚呼使此<lb/>
習也而日長月益平居無直諒多聞之友立朝無正<lb/>
色犯顔之士臨難無伏節死義之臣雖利在盗賊利<lb/>
在夷狄亦委巳聽命而巳　陛下與大臣俱何便於<lb/>
此哉陛下嗣服之𥘉正明示好惡作新觀聽之幾<lb/>
願與大臣圖惟長乆安寜之計母以書生爲迂腐母<lb/>
以正論爲闊䟽敷求碩儒開闡正學使人人知其有<lb/>
<pb n="KR4d0305_SBCK_016-18b"/>
禮義廉恥之實知有君臣父子之親知此身之靈於<lb/>
物而異於禽獸也則見得必思義見危必致命夫如<lb/>
是而君享用賢之福爲人臣者亦職有利焉周頥曰<lb/>
師道立則善人多善人多則　朝廷正而天下治此<lb/>
斷斷然如榖之可以療飢也惟亟圗之<lb/>
　　論除授之間公聽並觀如元祐用人<lb/>
臣伏準正月巳巳　詔書令臣舉賢能才識之士又<lb/>
準辛卯詔書令臣悉心啓迪母有所隱顧一介踈<lb/>
賤旬月之間洊𬒳　詔墨竊窺聖意固欲兼采衆<lb/>
知急聞直言然臣嘗妄議下之從上也不從其所令<lb/>
而從其所行夫使耆俊在服忠言日聞直不見踈才<lb/>
<pb n="KR4d0305_SBCK_016-19a"/>
不招忌則聲氣之合有不待勸勉而至者不然闒茸<lb/>
得志阿䛕成風愛賢而不親禮善而不用則稍知自<lb/>
好者將望望然去之矧所謂真才碩能者乎熈寜元<lb/>
豐之間非無君子也自王安石吕惠卿逐異巳以快<lb/>
其私元氣銷靡若不復見一旦　哲宗踐祚崇慶垂<lb/>
簾振而新之則大小胥奮於是司馬光文彦博吕公<lb/>
著在相位吕大防韓維劉摯范純仁在政府鮮于侁<lb/>
蘇轍孫覺梁壽范祖禹朱光庭傅堯俞吕陶爲臺諌<lb/>
蘇軾在翰苑范百禄曽肇劉攽蘇轍在詞掖而經筵<lb/>
講讀官則傅堯俞韓維范祖禹趙彦若崇政殿說書<lb/>
則程頥召而不至則范鎮也史官則陸佃曽肇朱光<lb/>
<pb n="KR4d0305_SBCK_016-19b"/>
庭黄庭堅自餘此類不可殫紀然而所謂元祐諸賢<lb/>
之盛則非借才於異代也有作新觀感之實徳有丁<lb/>
寜惻隱之眞意故數月之間精采頗異乃爾雖然此<lb/>
特元祐𥘉年也七八年間大抵若此其閒調亭既入<lb/>
雖若稍不逮𥘉然正論卒勝世號宣仁爲女主中堯<lb/>
舜寜不信然臣愚欲望陛下試取臣言參稽史冊<lb/>
内以稟承慈訓外以申命大臣自今除授之間公聽<lb/>
並觀如元祐用人使才器分量無一不當其位則實<lb/>
意所孚善類皆爲時而出詩曰國雖靡止或聖或否民雖<lb/>
靡膴或哲或謀或肅或艾陛下幸母以乏才忽之臣不勝區區<lb/>
重校鶴山先生大全文集卷十六<lb/>
<pb n="KR4d0305_SBCK_016-20a"/>
<pb n="KR4d0305_SBCK_016-21a"/>
</p>
<p>
</p>
  </div>
</body>
</text>
</TEI>
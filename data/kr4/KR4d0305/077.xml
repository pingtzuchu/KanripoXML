<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_077-1a"/>
重校鶴山先生大全文集卷之七十八<lb/>
　　　　　　　　　　　　　渠陽集卷之十八<lb/>
　墓誌銘<lb/>
　　　　朝奉大夫府卿四川緫領財賦絫贈通<lb/>
　　　　奉大夫李公墓誌銘<lb/>
自中興多故師不解申者十有四年指權宜一切之<lb/>
征爲經常不易之費百秊閒士大夫由之不知視爲<lb/>
當然知之矣又從而旁縁吮剥詭取隂奪者此皆無<lb/>
以議爲或知恤之莫知所以救者什嘗四五知救之<lb/>
而不能慮終知敝不永厥德什亦二三或母問弗克<lb/>
惟旣厥心寛一分則有一分之益此什不一焉若夫<lb/>
<pb n="KR4d0305_SBCK_077-1b"/>
受任之臣以是心求之憂民之君以是心應之未嘗<lb/>
有精神㑹聚之素而問辯逆復如父詔子承友疑師<lb/>
誨誠意實徳爛然簡冊則信所謂千載一合此合以<lb/>
天也淳熈三年七月辛未廷臣上䟽曰臣竊見四川<lb/>
緫領財賦所歳支軍粮爲石百五十有餘萬營甲歳<lb/>
租與貿易利州諸處夏秋稅斛者凡十九萬其百三<lb/>
十萬水運七十和糴六十量産之薄厚而制其數馬<lb/>
名曰和糴實科糴也上三等户饒於貲用自輸自請<lb/>
雖少損猶可支下二等户勢必付之攬納之家本錢<lb/>
旣不可請姑逭責可耳請下緫領所蠲四五等所科<lb/>
之數而官自収糴或止増水運以𥙷元數詔范成大<lb/>
<pb n="KR4d0305_SBCK_077-2a"/>
同李蘩疾速相度聞奏時范公制置四川李公巳𬒳<lb/>
命緫餉尚留漢中也李公奏謂今九州和糴以二十<lb/>
四萬敷上三等户三十六萬石敷下二等户若官司<lb/>
自糴下户之所糴者而加之水運則増費二百八十<lb/>
八萬緡此何從出俟臣到官詢究乃議施行願假數<lb/>
月之期永除五十年之病夫未知君之信否而慨然<lb/>
以是自任矣迨領餉事即上䟽略曰六十萬石米若<lb/>
從官糴石増一千多至四千歳約百萬緡第緫領所<lb/>
財賦巳經宣撫使虞乆文覈實歳入有常未易増費<lb/>
臣爲　陛下畢誠竭慮但於經費之中斟酌損益不<lb/>
湏朝廷降度僧牒不用宣司摏積錢不動緫所歳計<lb/>
<pb n="KR4d0305_SBCK_077-2b"/>
自可變科糴爲官糴貴賤視時不虧毫忽之價出納<lb/>
視量不取圭撮之贏使軍不乏興民不加賦敢掇其<lb/>
大者十一條以獻一謂自古軍粮必隨地産今利閬<lb/>
興洋與關外四州米麥之産多寡不侔今當隨土之<lb/>
冝以充軍食二請州縣分掌糴夲官侵欺移用者以<lb/>
三尺從事三請措置糴買官得自舉辟四五貟四請<lb/>
依已出命免収頭子勘合錢五請通判知縣以糴買<lb/>
能否議賞罰六許民户賷粮凖納賦役七請聽臣不<lb/>
時委官徃州縣盤量八謂欲於上户勸糴令民自量<lb/>
自槩自輸之倉以防多取之弊九謂官糴斷可乆行<lb/>
遇有調發或未免暫科事巳而復敢先事而言十謂<lb/>
<pb n="KR4d0305_SBCK_077-3a"/>
仍舊以元價和買利路諸州稅斛十一謂緫領所與<lb/>
宣撫司平牒徃來其職事則諸司不得與願專責任<lb/>
以塞浮論詔以六條問公且令成大同共詳度至是<lb/>
孝廟猶未以剸屬公也公奏此臣所緫財計制司不<lb/>
得而盡知又畫一以聞詔問未見比民間和糴有無<lb/>
増價公奏天時有豐凶物價有貴賤隨冝損益難以<lb/>
豫計詔問若増本錢約度㡬何歳於何取撥公又奏不<lb/>
可豫計且如利閬州以髙價糴商米而關外以小價<lb/>
科民粮𥙿此商而困彼農行之三四十年不知通變臣今<lb/>
於關外隨冝収糴比未視事巳减本錢近十萬緡而<lb/>
糴買通快利閬州米價臣亦隨冝髙下使之適中減<lb/>
<pb n="KR4d0305_SBCK_077-3b"/>
省亦十餘萬而米商源源不絶每事如此則歳幹百<lb/>
餘萬不爲甚難詔問不通水運州軍無人般販去處<lb/>
合就甚處糴買如何般運公奏謂如關外四州毎歳<lb/>
共糴粮十三萬餘石有水運及商販則價直稍下無<lb/>
運無販則増陸費今二十三倉巳糴十八萬石矣皆<lb/>
無般運之勞詔問人户自量自槩自輸之倉寕無欺<lb/>
弊公奏雖未保無弊與其官自量槩而肆其虐取也<lb/>
詔問以米麥隨冝雜支及令民户以稅役準納粮米<lb/>
有無未便公奏謂巳移文范成大見謂可行時范公<lb/>
惑於浮言謂公奏先上則同共詳度之命無可施行公<lb/>
遄露厎裏以告于范乆之范亦舎然信服連名復<lb/>
<pb n="KR4d0305_SBCK_077-4a"/>
命卒無以易公也俄又詔四川和糴且照年例施行<lb/>
不得輕昜更改止將其間敝事革去别聽朝廷指揮<lb/>
至是則孝廟之疑猶未釋也公又三請朝廷不能<lb/>
奪詔淳熈四年分權免一年明年再請又詔免一年<lb/>
葢廷臣始爲下二等請而公併蠲五等至六十萬石<lb/>
且始言費二百余萬曁領事究實則費半之故上下<lb/>
疑信乆而末决時度支郎中周公嗣武𬒳命與公計<lb/>
度蜀賦公請併付嗣武審覈嗣武尋亦是公獨謂遣<lb/>
官勸糴及民賦凖粮通判知縣以能官展減磨勘是<lb/>
三者未便詔又下公公曰大者巳行則小者姑可置<lb/>
惟糴買官請五得三必固以請上又從之葢自淳熈<lb/>
<pb n="KR4d0305_SBCK_077-4b"/>
三年之秋九月迨五年三月僅一年有半而奏聞凡<lb/>
十有三上尚書一與同列徃返七璽封下尚書可其<lb/>
奏八訖如𥘉議克底成績嗚呼其難哉習坎有孚維<lb/>
心亨彖釋之曰維心亨乃以剛中也以孝廟之聖<lb/>
主於上范公之賢議於下猶以浮言異論始疑於終<lb/>
信非公剛實在中其能行尚而徃功乎民旣樂與官爲<lb/>
市牛車檐負千里不絶會歳大稔父老以爲三十年<lb/>
米價不若是之賤梁洋間繪象祠公飲食必祝縉紳<lb/>
大夫士采民謡以獻無慮百篇而資政殿學士黄公<lb/>
裳所賦漢中行罷糴行二章尤爲卓絶四年五月丙午<lb/>
宰執進呈范成大奏關外麥熟倍於常年蓋由去歳<lb/>
<pb n="KR4d0305_SBCK_077-5a"/>
罷糴一年民力稍紓得以從事耕作上曰免和糴一<lb/>
年民間便巳如此乃知民力不可以重困也王淮等<lb/>
奏云去歳止免關外今從李蘩之請盡免蜀口和糴<lb/>
爲恵尤廣乃自倉部遷太府少卿及范公召還止首<lb/>
問可保其乆行否范曰蘩以身任此事臣以身保蘩<lb/>
上大恱曰是大不可得李蘩也其後如鹽如酒及和<lb/>
買布公方欲次第奏蠲以盡除民害㑹以疾告老而<lb/>
卒詔謂措置和糴能寛民力特與遺表恩澤一人洪<lb/>
惟孝宗皇帝在位二十八年動遵憲法裁抑恩賞<lb/>
上自中宫以及妃嬪戚里宗室内侍潜邸雖親昵當<lb/>
得之恩皆從减損至於遺表恩澤之法雖寺監長則<lb/>
<pb n="KR4d0305_SBCK_077-5b"/>
亦復削去今於公乃無所吝若此某生未及月而公<lb/>
卒及長從父兄習聞公行治又與父兄皆獲交于公之<lb/>
子璟瑀嘗以公罷糴本末俾識篇端未幾又以書<lb/>
來曰先大夫之葬旣五十年而未之銘雖墓之有銘<lb/>
非古也而舎是無以乆其傳子爲我書之按狀則仁<lb/>
言善政有不可勝紀而大要則誠求故中剛中故亨<lb/>
乃撮其要者而誌之曰公字清叔系出趙郡趙郡始<lb/>
於秦司徒曇曇生璣璣生牧牧相趙因家焉牧之孫<lb/>
曰左車左車之曽孫曰秉徙頴川秉之六丗孫就徙<lb/>
江夏秉之七丗孫頡徙南鄭頡生郃郃生固皆漢三<lb/>
公絲是李氏爲蜀望曽大父平大父講贈承事郎父<lb/>
<pb n="KR4d0305_SBCK_077-6a"/>
輙以公陞朝贈朝奉郎母金氏贈太冝人承事生<lb/>
二子朝奉爲次蚤有志節嘗㳺秦客太梁浮淮泗江<lb/>
浙道荆楚所交皆一時名流晚益貧公未冠以詞賦再<lb/>
舉于郷㝷以春秋首選擢紹興十八年進士第授左<lb/>
迪功郎卭州安仁縣主簿石泉軍教授用薦者改左<lb/>
宣教郎丁母憂服除知眉山縣簽書隆州軍事判官<lb/>
轉運司檄兼權通判彭州制置司檄兼權綿州及解州<lb/>
事㑹通判闕又攝事改攝通判卭州權發遣永康軍<lb/>
利州成都府路提點刑獄勑差充四川類省試院考<lb/>
試官權本路轉運司事權主管四川茶馬知興元府<lb/>
主管利州東路安撫司公事除倉部貟外郎緫領四<lb/>
<pb n="KR4d0305_SBCK_077-6b"/>
川財賦軍馬錢粮陞郎中除太府少卿遷卿未受<lb/>
命致其仕積官至朝奉大夫以長子璟陞朝贈朝請<lb/>
大夫以仲子瑀累贈至通議大夫始仕安仁會朝廷<lb/>
行經界法命鄭克使蜀公受檄行視諸邑區劃平允<lb/>
人巳覘公器識石泉學校不葺公白郡廣贍飬之田<lb/>
請于朝増薦送之目眉山號不易治曰此不可以力<lb/>
操也具爲科條能使百姓知孝悌忠信故自愛重而<lb/>
耻犯法州承虚額而取之縣縣無從出州以常賦愆<lb/>
期告于制置司皆母敢自白公力陳虚額之弊帥府<lb/>
是之不復詰又嘗奏記制置使汪公應辰其略曰今<lb/>
劔北諸州千里蕭然乆而不卹必爲盗賊徃年有納<lb/>
<pb n="KR4d0305_SBCK_077-7a"/>
粟度僧與夫田契等錢詔别貯于餉所不下數千萬<lb/>
今捐其什二三凡調夫之地皆除稅一年數州之民庶<lb/>
其少瘳乎四路故輸絹于利沔大安諸郡凡費六千<lb/>
而關外諸軍得絹僅鬻半直公白制置使盍令民各<lb/>
輸正色估錢之半疋不過五千而給軍亦如之軍民<lb/>
必謂兩便時頭子勘合錢皆増舊數公控于諸司大<lb/>
畧謂頭子錢昔者貫取五錢其後累増至四十三近<lb/>
又創増十三勘合錢昔者一鈔及石貫匹兩取三十<lb/>
錢近又貫取二十今以萬緡爲率分爲千鈔頭子加<lb/>
百三十緡勘合加二百緡四蜀之廣一歳之中錢之<lb/>
出入不知其幾也以萬緡討之毎一岀入輒取三百<lb/>
<pb n="KR4d0305_SBCK_077-7b"/>
三十緡四川錢物共以五千萬緡計則是二者當得<lb/>
百六十五萬矣朝廷勤卹民隱下有司除去虚額以<lb/>
三百萬緡對减除放詔令數下丁寕懇惻二年于兹<lb/>
有司商確僅有成議夫以三百萬緡分爲數年對减<lb/>
虚額是毎年所放不滿百萬其艱澀如是議者乃復<lb/>
設術隂取元年添頭子二年添勘合一歳之中比所<lb/>
減虚額之數不知幾倍而人莫之悟爲此說者盗臣<lb/>
之不如也公不惟職思其憂蓋以斯民休戚自任於<lb/>
此數事亦可畧見攝通判彭州纔閱月償宿逋五萬<lb/>
緡有竒彭之民旣輸米于州石五千又移輸威茂州<lb/>
石不下十二三千乾道二年緫餉者復支移四千九<lb/>
<pb n="KR4d0305_SBCK_077-8a"/>
百餘石以餉綿州之屯石亦十千公言之制置使謂<lb/>
彭民安能勝此三役繇是期㑹稍寛曁公緫蜀賦乃<lb/>
爲奏請蠲左綿之輸公在綿㑹歳祲請于諸司檢放<lb/>
振卹諸司不能奪聽免四五等户而期㑹滋急公謂<lb/>
常平免役令義倉榖專充賑給不得他用遇災傷給<lb/>
散行訖聞奏公乃如令减價出糶以價錢貸下戸仍<lb/>
代輸秋稅庶勿誤贍軍且奏且行又聽民以茅秸昜<lb/>
米備粥溢楮衣親衣食之所活十萬人時緫領所猶<lb/>
取糴於綿公力陳不可又爲畫𥙷糴之䇿餉使行之<lb/>
米價頓平議者始以好名譏之迨明年歳在戊子卭<lb/>
蜀彭漢及成都間盗賊蠭起而緜獨按堵然後知公<lb/>
<pb n="KR4d0305_SBCK_077-8b"/>
之見逺矣卭亂未弭宣撫司令詰盗故公謂始於諸<lb/>
縣租稅趣辦大額𥘉以八十萬緡爲額其後至起九<lb/>
十七八萬故民窮盗起不謀同時議者不過發廪勸<lb/>
分然義倉二萬餘石爲軍儲之外僅六千餘且六縣<lb/>
之口二十萬計其何以給之况民産業薄雖勸分貸<lb/>
種所出無幾此必上司於糴本實額内除十四五萬以<lb/>
免借稅之害於折估實額内除六七萬以免那錢之<lb/>
害則百姓樂生雖驅之不爲盗又論卭之患三一<lb/>
曰州所欠緫領所十萬緡蹙新以償舊其患無窮二<lb/>
曰豫借民稅多至十萬三曰今歳終尚負十餘萬則<lb/>
八十萬之額且不能趂此非假以數萬而責其後償<lb/>
<pb n="KR4d0305_SBCK_077-9a"/>
不可也凡皆利病之至切者卭之浦江鹽井歳欠百<lb/>
三十餘萬徃者都轉運司榷之以制低昻課有定入<lb/>
民不知也自郡守増歳課歸井于州以資少府私用<lb/>
而民始病公併請于宣撫司更法平賈亦省刑息盗<lb/>
之一端也厥後公緫蜀賦遣官覈其事日輸不過六<lb/>
十檐檐爲六十斤價十有四千凡減鹽十萬八千餘<lb/>
斤爲緡錢七萬五千牢盆之精與隆簡無異緫所自<lb/>
搉州不與焉公之勇於爲善類此永康之民出入𧖟崖<lb/>
關者有征公爲之弛禁凡三百萬錢而小家負課者<lb/>
又蠲萬八千緡有竒兩縣力役之征比旁近郡爲夥<lb/>
公又斥郡帑之餘爲代民輸凡五萬緡㑹威州蕃<lb/>
<pb n="KR4d0305_SBCK_077-9b"/>
部冦邊公遣戍增餉凡半載而民不知役制置晁公<lb/>
上其勞詔遷左承議郎宣撫使參政王公上其最詔<lb/>
又遷左朝散郎乾道末歲㓙民飢公以刑獄使者領<lb/>
常平先事發廪又下令蠲主客户稅租各十之三所<lb/>
活至百七十萬人沈黎青羗吐蕃首領奴兒結等鈔<lb/>
邊數百里創殘公度九折坂户輸而人撫之貸米粟<lb/>
千五百石有竒耕牛犂鋤之属四千有竒丞相葉公<lb/>
某嘗欲以搉酤鬻之民公謂請母以他以成都言<lb/>
之日鬻酒二千緡歳七千餘萬計三年抵産必二百<lb/>
十萬其誰能辦此曩歳聽民請買一道之廣僅有縣<lb/>
鎭六十餘所應令而繇此蕩産亡身者十五六此與東<lb/>
<pb n="KR4d0305_SBCK_077-10a"/>
南酒坊不可槩論也萬户酒之說則習俗各異如成<lb/>
都十縣歳爲酒息八十三萬緡若敷在民間其爲<lb/>
害甚於官搉也識者韙之公攝茶馬司日詔呉挺提<lb/>
舉買馬且俾歳市七百疋公奏使歳七百而止須争<lb/>
先抆尤有妨茶馬司歳額况旁縁増多不止是耶請<lb/>
爲管認挺所買之數發徃興州奏三上不報又條奏<lb/>
七害大畧謂乾道三年以前呉璘以買馬奪御前三<lb/>
衙歳額故提舉茶馬官續觱張徳逺皆以罪罷虞允<lb/>
文爲之禁止而後軍實僅足今而命挺其弊復見况<lb/>
兩司競買馬直必增外驕羗夷内耗國用又諸軍青<lb/>
草錢乃馬軍資以自贍十年間託買馬以拘収而實<lb/>
<pb n="KR4d0305_SBCK_077-10b"/>
奪之雖有旨給還乆未施行也三邊各有大屯而興<lb/>
州一軍獨聽買馬使皆援此爲詞從之與抑拒之與<lb/>
諸軍必並縁私販宣撫司必禁止此必開二司之隙<lb/>
况璘護送鬻馬蕃客以防抄掠今挺乃抽索吏人須<lb/>
知此必各有行移互相牽制臣反覆思惟無一而可<lb/>
是時呉氏擁兵再丗公亦欲假是分挺之權非但爲<lb/>
馬政請也漢中乆旱公蚤夜孜孜凡以請禱矜恤者<lb/>
靡微不盡是時劒外九州和糴興元爲多又以馬運<lb/>
所繇芻秣不貲公嘗匹馬行阡陌間宻訪民病有媪<lb/>
進而言曰民所以飢和糴病之也泣數行下公益加<lb/>
感歎乃奏夏料宣司糧皆糴而秋料宣司糧大軍粮<lb/>
<pb n="KR4d0305_SBCK_077-11a"/>
以灾傷關緫領所或放免或停糴糴旣不及民大恱<lb/>
公於是巳有意於九州罷糴之請矣緜州之屯歳於<lb/>
彭漢緜石泉省計截糴二萬餘石而彭之勞費倍之<lb/>
且緜之米價石伍千而逺輸者反不下十餘千公請<lb/>
差官就緜糴買以寛民力范公成大嘗奏興洋等州<lb/>
義士并金州保勝軍關外四州忠勇軍皆與義士一<lb/>
體異名蓋陜西弓箭手法非調發不得差使今興元府<lb/>
都統司欲以義士看烽利州東路安撫司欲以義士把<lb/>
關非法也乞放陜西舊比修成專法詔從其請公奏<lb/>
謂成西和皆要邊而文州諸差反側未定今旣難<lb/>
以烏合禁軍差替郷兵都統司又不肯差屯駐軍今<lb/>
<pb n="KR4d0305_SBCK_077-11b"/>
守關看烽義士忠勇軍又礙近旨如此則拘違法之<lb/>
微文成撤備之六禍又關外忠勇軍并弓箭手等給<lb/>
地免稅之人與興洋義士不同始因宣撫使張浚呉<lb/>
玠等措置馬歩軍二千餘人巳經數十年軍額見存<lb/>
如一家三丁一丁爲軍二丁爲農或耕或戰各不<lb/>
相妨諸軍自備甲馬各有部曲並如正軍自乾道以後<lb/>
宣撫司始令依義士專法然猶在此石屯駐在州教閱<lb/>
或一月一替或半年一替未至全年放散今制置司<lb/>
僅以農隙教閱五十日夫五十年訓練之卒而一朝<lb/>
縱之經年不教則事藝退墮與義士無異此臣之所<lb/>
甚惜也以臣愚見興洋等州義士并金州保勝軍未<lb/>
<pb n="KR4d0305_SBCK_077-12a"/>
嘗差使自當依制置司所引專法施行而四州忠勇<lb/>
軍弓箭手及興利義士文州忠勝軍守關看烽畨上<lb/>
教閱請仍依乆例惟申嚴私役之禁可耳公之不爲<lb/>
苟同又類此而於呉氏之專横尤切切致意焉先是<lb/>
公宰眉山日較成都轉運司進士因䇿問極言乆假<lb/>
兵柄之患忌者或持以示挺挺蓄憤乆矣至是滋忿<lb/>
暨公領餉事挺繆奏謂軍食陳腐龍劒米鹿黒孝<lb/>
廟内批凡再賜公公奏此土實不同也乃各緘様進<lb/>
呈上大恱曰李蘩暁了如此於是挺之妄竆矣未三<lb/>
十年而䂀以蜀叛士益服公之先見公講學臨政皆<lb/>
探原㝷流取法前古讀書有春秋至當集春秋機闗<lb/>
<pb n="KR4d0305_SBCK_077-12b"/>
春秋集解又採摭羣書自春秋迄戰國時事比年月<lb/>
而紀之曰戰國新書又有通鑑漢唐詳節漢唐事類<lb/>
三國摙徑南北精華其爲文則有騷壇武備有忘筌<lb/>
集有薤露碎珠有韓退之書墓式有經語提要其臨<lb/>
政有理財要術荒政録榜示鼓舞集經緫條畫䑓備<lb/>
録西憲雜記搉收集山南雜記帥閫備録緫所財賦<lb/>
源流緫司雜記奏免和糴録目經史子集無不覃思<lb/>
研精晝抄夜誦自號桃溪先生文曰桃溪集一百卷<lb/>
今藏于家公歴仕三十年所交皆當丗名人傑士而<lb/>
平生受知如葉公某汪公應辰晁公公遡公武王公炎<lb/>
王公之望查公籥宋公似孫范公仲愷薦進人才如<lb/>
<pb n="KR4d0305_SBCK_077-13a"/>
宋公若水楊公大全李公舜臣楊公甲韓公炳黄公<lb/>
裳范公蓀馬公覺吕公商隱張公子震王公咨費公<lb/>
士戣其後各有以自見于時類省試主文所得進士<lb/>
如費公士寅安公丙劉公甲陳公咸李公興宗㳺公<lb/>
仲鴻自餘不可悉數公事母太冝人以孝謹稱母得<lb/>
風痺之疾扶侍者爪輙侵膚公以身嘗之而志其苦<lb/>
至於兄弟患難相救有無相通無一閒言從兄江西<lb/>
刑獄使者芝望臨一時講論𢋫酬弟兄自爲知己公<lb/>
娶史氏封冝人以仲子陞朝贈碩人四子重祖文老<lb/>
皆早卒璟用薦者改宣教郎尋以通直郎致仕瑀朝<lb/>
奉大夫知涪州女一人適朝散大夫前知成州羅仲<lb/>
<pb n="KR4d0305_SBCK_077-13b"/>
甲孫男四人寛民承直郎僉書資州判官澤民將仕<lb/>
郎安民覺民孫女七人外孫男女五人年六十有一<lb/>
卒於淳熈四年閠六月壬辰葬以六年二月甲子墓<lb/>
在晉原縣鵠鳴郷思恩里甲山之原銘曰<lb/>
天生斯民后王所司小大相維是保是師是心之存<lb/>
則善推其所爲民我知覺民誰溺飢斯須弗存秦越<lb/>
瘠肥舎是非之公搉利害之私匪畫於浮議則沮於<lb/>
不見知烮烮李公惟義是比之死靡移上孚君心<lb/>
内格衆允外銷羣疑嗚呼誠可以動天地貫金石矧一<lb/>
氣而同體者乎<lb/>
　　　宣義郎致仕牟君墓誌銘<lb/>
<pb n="KR4d0305_SBCK_077-14a"/>
隆井研牟君錫桂嘗命其子子才從予㳺年二十餘<lb/>
已頴異不凡予知其所從來逺矣奉使東川桂爲金<lb/>
水丞而知其賢而舉之先是桂以嘉定元年進士調<lb/>
資之龍水尉明年上祀明堂賜髙年爵桂之父封承<lb/>
務郎桂摘命書語以介壽名堂劉文節公賦詩予不<lb/>
侫幸與時賢皆属和焉於是人謂承務君之隱德以<lb/>
子孫顯是不盡然人心之靈皎如日月雖巳所獨覺<lb/>
人未及知而見乎蓍龜夢祲發於聲音笑貌且不可<lb/>
揜况刑于室家行乎州里鍾乎祚嗣望而知爲有德<lb/>
君子也錫之號榮播之歌詩曾是以爲顯邪予遷靖<lb/>
未反桂以書來曰吾父以嘉定十三年四月丙寅弃<lb/>
<pb n="KR4d0305_SBCK_077-14b"/>
諸孤猶恃吾母以立也紹定元年三月巳夘又䘮吾<lb/>
母焉桂也黨未即殞將以三年十月庚午合葬吾<lb/>
父母于井研縣金紫山之陽吾請于同年友太府寺<lb/>
丞呉叔永泳狀吾父之行以請銘于夫子夫子知吾父<lb/>
子者也吾弗敢他有請也按狀君諱忻字伯廣牟氏<lb/>
系於陵陽爲著姓自入國朝舉制科第進士代不乏<lb/>
人族大派分其居翳嘶中峯之趾者君之先也均順<lb/>
之亂盡室遇害惟穉子允良有姑未笄覆之以罋得<lb/>
免姑又撫而教之牟氏之不絶如綫繄姑是頼姑於君<lb/>
七丗矣允良生昭象繇是子孫蕃衍爲三嵎詩書<lb/>
家君之考諱格取跨鼇李氏無子與從兄某之妻兄<lb/>
<pb n="KR4d0305_SBCK_077-15a"/>
弟也乃取其季子子之是爲君事父母不啻巳出始<lb/>
時外家全盛此徙井研貲産日屈叔父時雨通判成<lb/>
都府夫人遷依焉會有疾疫君併失怙恃跣護歸故<lb/>
山道疾血嘔見者咸爲出涕比歸謂從父弟森曰吾<lb/>
兄弟孤子而兩丗六喪未葬事有大於此者乎俄而得<lb/>
卜殆若有相貧不能自振爲後學師歳資束脩以給<lb/>
履艱居約有人所難能者端愿寡言笑人與言不<lb/>
疑其欺或言其欺以爲間反責其欺他日與言又欺<lb/>
之信如故東鄰不戒于火積鏹盡露倉皇間請君主<lb/>
之君取以給焦爛者而返其餘其信于郷閭類此桂始<lb/>
仕龍水公祝于禰曰書生𥘉筮母苟得母濫刑官無<lb/>
<pb n="KR4d0305_SBCK_077-15b"/>
小爲朝廷愛惜百姓不獨爲家榮也桂服行惟恪及<lb/>
仕于冨順于金水則君巳倦行矣疾作桂謁告省侍<lb/>
猶卧起訓詔如平生踰月乃卒得年八十以子升朝<lb/>
贈宣義郎取宋氏封孺人間關百罹克相夫子以須<lb/>
子孫成立年八十有三男子三人長即桂今爲奉議<lb/>
郎知什邡縣未上次曰价曰儔女子二人適郷貢進<lb/>
士喻儀韶次杜似曾价儔及二婿季女皆先後卒孫<lb/>
男三人長即子才舉嘉定十六年進士今爲從政<lb/>
郎監成都府茶司賣引所次子方子脩孫女四人<lb/>
長先亡次適眉山張怤任復來季二未行曾孫男二<lb/>
人壽甡壽䏛女一人外孫男女六人外曾孫二人丗率<lb/>
<pb n="KR4d0305_SBCK_077-16a"/>
謂道降俗薄風氣澆訛民生之仁且壽有不逮古子<lb/>
獨謂二氣五行之運亘千古如一日古今無異民也<lb/>
聖賢之訓惟無逸則壽惟仁則壽葢气禀雖有薄厚<lb/>
而培飬克治則存乎人丗徃徃不之信今觀牟君與其<lb/>
夫人生長憂患閒關鞠苦而康寧壽考以祚厥冡<lb/>
則是心之存非保壽命冝子孫之道乎銘曰<lb/>
莫樂乎安貧莫壽乎憂勤孰堅早而不芸孰由蘖<lb/>
而無根<lb/>
　　　欝林州僉書判官陶君墓誌銘<lb/>
始予聞諸柳文恵侯曰楚之南少人而多石而歐陽<lb/>
文忠公亦曰蠻荆鮮人秀厥羙爲珍怪心竊異之五<lb/>
<pb n="KR4d0305_SBCK_077-16b"/>
方之民雖氣禀有清濁而降才非殊亦係乎風化何<lb/>
如耳姑考諸近丗倡明正學以紹孔孟之傳者前後<lb/>
迭出率在湖湘間至於登朝著仕州縣奮科第者又<lb/>
不可勝數然後知柳歐之言固不盡然抑亦風气有<lb/>
時而變移邪子識陶宗山崈于南宫于䇿府于經筵<lb/>
博覧強記而嫺於辭固疑全雖楚南小郡不爲無人<lb/>
及遷靖又多識全士其間如滕謹仲處厚蔣成父公<lb/>
順辱從予㳺皆通經窮理益信士之賢不止此謹仲<lb/>
陶甥也一日以書抵予曰吾舅欝林君將葬敢以銘<lb/>
請且狀其事曰君諱薫字南仲全州清湘縣人陶氏<lb/>
系自柴桑避亂南徙樂湘中山水而居焉有弼者爲<lb/>
<pb n="KR4d0305_SBCK_077-17a"/>
東上閤門使有幾先從山谷學文皆寓零陵全舊隷<lb/>
零陵今之居洮村者乃其派也逺祖碩嘗遊太學仕<lb/>
至將作監主簿曽祖鎔繇舎法升胄庠仕至潯州推官<lb/>
以承奉郎致仕祖宰不仕父森修職郎監衡州耒陽<lb/>
縣酒庫妣唐氏君自㓜資禀軼羣淳熈間程氏之<lb/>
學盛行君得諸師友口誦心惟期逹諸德業旣再冠<lb/>
郷舉㑹學禁事起退而教授郷里嘉定弛禁君之<lb/>
志少伸乃舉七年進士調昭州平樂縣簿尉改注潯<lb/>
州司理參軍潯乏官乆始至無居捐奉以築室闢軒<lb/>
于圄之側扁曰明聽卧興其間以察囚情攝桂平縣<lb/>
縣彫弊科罰煩請於州曰如是則可爲否則有去耳<lb/>
<pb n="KR4d0305_SBCK_077-17b"/>
州將從之居八月州無逮吏之擾民無濫罰之怨事<lb/>
亦以濟洞㓂爲擾有妄獲平民爲賊級欲要改秩之<lb/>
賞刑獄使者命君核實君爲伸其枉使者薦諸朝<lb/>
在潯四年以舉主三貟䦕陞授主管邕州溪洞司機冝<lb/>
文字邕當南蠻之會控㧖諸洞異時居是官者爲<lb/>
洞酋所餌貽輕納侮君一切謝絶歸槖蕭然逺人畏<lb/>
慕㝷有𬒳帥檄主互市擅殺人於邊鄙傳聞失實使<lb/>
者雖命君究詰實以書請屬君持不可曰所殺二人耳<lb/>
餘皆不實使者大怒寮吏亦有先同後異者君不<lb/>
爲改使者㝷亦悔悟就任辟昭州教授君在邕凡三<lb/>
攝州攝教事一年皆善其職至昭視事閱月丁母憂服<lb/>
<pb n="KR4d0305_SBCK_077-18a"/>
闋廣右䑓閫交辟僉書欝林州軍事判官過期乃往<lb/>
僅四舎若有所感而反寢疾三日召仲子建付以家<lb/>
事屏文却藥以紹定二年十二月癸亥晦卒于家簀<lb/>
年七十有二公爲人神整而𥙿節安而和一介不妄<lb/>
取與燕處無悁容臨事有大慮爲文尚理致宗山位<lb/>
于朝家問徃來必勉以名義予閱其狀而嘆曰楚之<lb/>
南而有是人邪謂人少石多旣誣其邦之人謂人之<lb/>
秀者鮮則湖以南不爲無士且吾所見於全之士不<lb/>
爲少况如君之言德其在潯在邕皆以畏知謹獨<lb/>
達枉䟽滯爲職之先務旣非文俗吏所敢知狀所謂<lb/>
神整而𥙿節安而和又非閱理多而蓄德乆者不能然<lb/>
<pb n="KR4d0305_SBCK_077-18b"/>
則予雖末與君接而其内外親友所逮見聞者若此<lb/>
予曷敢不銘君積官至承直郎以引年致仕轉奉議<lb/>
郎取唐氏再取王氏生四子子男三人圻継卒次建<lb/>
次垍女子子一人嫁進士賔庾孫男女四人建等將<lb/>
以明年三月壬辰葬君于栗山仟君所自卜也銘曰<lb/>
厥昌厥手而嗇其逢以獨善厥躬亦或庸之則日<lb/>
昳而途窮揚清風兮潯邕識遺恨兮幽宫<lb/>
重校鶴山先生大全文集卷之七十八<lb/>
</p>
<p>
</p>
  </div>
</body>
</text>
</TEI>
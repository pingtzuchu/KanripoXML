<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_079-1a"/>
重校鶴山先生大全文集卷之八十<lb/>
墓誌銘<lb/>
　　　果州流谿縣令通直郎致仕宋君墓誌銘<lb/>
某少聞諸父兄曰吾郷蒲江其俗質實而近本以除<lb/>
塾館士教子務學競相標尚髙魏氏所館多賢屈指<lb/>
姓名尤稱彭山二宋君某避席請曰其略可得聞歟<lb/>
曰元發名藴紹庭名希祖元發未冠即有聲郷曲經<lb/>
史百家觸手成編爲文尚體制耻華靡里父師折輩<lb/>
行與交父乆客梁洋元發奉母持家訓諸弟人不知<lb/>
其爲貧紹興二十九年朝廷以四科取士元發在選<lb/>
乾道四年與季弟元璧及從遊者又聮與賔貢淳熈<lb/>
<pb n="KR4d0305_SBCK_079-1b"/>
五年與紹庭及前東關令華祖皆元發從父弟也同<lb/>
舉進士其後元發終流谿令紹庭終石泉軍教授士<lb/>
論惜之其教曷以曰使人精講力踐不專以語言文<lb/>
字爲利禄計流谿君又嘗館于同郡之楊崇慶之成<lb/>
得其師法者後多可稱予時聞而識之流谿君卒之<lb/>
年而予始仕不及與君接也嘉定十二年五月庚申<lb/>
君之二子少章秉國以治命葬君於彭山縣鼎鼻郷<lb/>
安東里考君之墓側裒稡行實將求銘於予㑹少章<lb/>
即丗厥十年秉國造庭待問道荆州以書抵靖曰先<lb/>
君之葬也緩不肖孤無辤于罰必子之諸父羣從也<lb/>
知先君者墓道之銘故惟予請黨有以自贖予追感<lb/>
<pb n="KR4d0305_SBCK_079-2a"/>
前事不復以晚陋辤宋氏系出微子爲京兆大姓隋<lb/>
末有諱逺以直諌謫隆山則今眉之彭山也墓在縣<lb/>
北十里子孫散處於蜀而彭山之名數日蕃别爲五<lb/>
院五院之後曰爲善贈中散大夫則君之五丗祖也<lb/>
始卜居縣之西郊曰翠微莊四子仲曰岳舉進士官<lb/>
朝散大夫秘書丞紹聖中安章用事以臺官薦之固<lb/>
辤知嘉州未滿秩致其事里居自中散後丗舉進士<lb/>
翠微宋氏由是爲眉之聞家曾大父周士宣教郎成<lb/>
都府郫縣丞大父亘古父煇以恩授迪功郎致仕妣<lb/>
楊氏封孺人生三子君爲長逮事大父左右無違即<lb/>
以迪功郎主應靈縣簿祖考妣猶在殯君食息弗置<lb/>
<pb n="KR4d0305_SBCK_079-2b"/>
將謁告歸營宅兆迪功曰是能養志矣雖然家事也<lb/>
弟居吾歸視其成凡親所欲爲率先意成之縣仰給<lb/>
鬻井民有逋課莫能償君攝令問故則曰井堙巳乆<lb/>
徒繫我于此故積負益多君縱遣聽自爲約皆如期<lb/>
畢輸民有怙貲數犯法君至亦以瓜果甞試君笑却<lb/>
之由是無敢一毫恣肆迪功卒解去服除主射洪縣<lb/>
簿以才選攝户曹兼僉㕔前後守勾龍公佃朱公時<lb/>
敏皆異席咨之邑有録民男女於神祠曰舎身君白<lb/>
刑獄使者厲其禁踰年定羌不報改赤水縣簿司農<lb/>
卿楊公經與君居同郷學同舎時爲川秦茶馬使視<lb/>
君謁人愀然曰如吾元發而官不遂朋友之責也即<lb/>
<pb n="KR4d0305_SBCK_079-3a"/>
以上諸朝於是三仕爲簿正前後薦書皆不請而獲<lb/>
陞從政郎調果州流谿縣令未上户部郎官馮公震<lb/>
武緫蜀計以同年進士招君爲屬君條蜀利病其一<lb/>
曰今疆場不警而激賞絹者科歛如故此何爲者耶<lb/>
馮公感其言節末用定經費歳免絹三之二果之諸<lb/>
邑舊無經界民並縁貿易爲姧流谿負錢帛萬計而<lb/>
業亡税存者無以輸君討論發擿宿逋盡入貧者得<lb/>
釋俗嚚於訟取其險健者折之部使者戒諸縣母以<lb/>
役人入郷督賦倚之保正小不應程輙笞掠君聽令<lb/>
以庸代役常平司委君發廩捄荒郡欲以七分糶而<lb/>
三分賑君反而行之郡弗能詰嘗以酺羡爲縣刱譙<lb/>
<pb n="KR4d0305_SBCK_079-3b"/>
樓或請刻石紀之君謝曰吾職當爾也去官中道感<lb/>
疾明年病致其仕而卒實慶元六年三月丙寅年六<lb/>
十有五尋轉通直郎妃　劉夫人朝請大夫諱髙之<lb/>
孫石泉軍録參諱况之季女家世䆠達閑家謹儉上<lb/>
怡下順後君一年八月癸夘卒合葬于君之兆視夫<lb/>
爵當封孺人二子長即少章次秉國舉紹定三年進<lb/>
士授迪功郎　三女長適楊行之次程文仲季侯<lb/>
森皆業儒適程與侯者皆卒孫男五人曾來申之曾<lb/>
顯坤之曽賢孫女四人外孫男女九人君襮嚴而裹<lb/>
夷家儉素而賙恤弗吝常曰士非無賄之患不能行<lb/>
其志之憂臨終戒二子曰吾自㓜立學不妄語不欺<lb/>
<pb n="KR4d0305_SBCK_079-4a"/>
暗教人子如己子理官事如家事雖憂患困躓然所<lb/>
爲無不可語人者一夕之枕晏如也以是遺汝曹勉<lb/>
之哉遺文有論語略解二十卷尚書講義五十卷膴<lb/>
仕編十卷翆微編以親友酬唱合八卷藏于家銘曰<lb/>
一心存存萬善攸集豈惟子孫賴之使國人弟子咸<lb/>
有所矜式宋氏之祀其永永無極<lb/>
　　　朝散郎知冝州董君墓誌銘<lb/>
君諱道隆字德從董氏其先濮之雷澤人自建炎南<lb/>
渡徙常德府曾大父植皇奉議郎開封府刑曹累贈<lb/>
正奉大夫大父𥙷之皇朝議大夫荆湖北路提舉常平<lb/>
茶鹽公事累贈宣奉大夫父臨皇朝請郎通判池州<lb/>
<pb n="KR4d0305_SBCK_079-4b"/>
贈中奉大夫妣錢氏封安人贈令人君以冡適任爲<lb/>
迪功郎慈利縣主簿丁庶母王氏憂不行服除調永<lb/>
州司户辟差公安縣主簿改湖北京西宣撫司四川<lb/>
宣諭司皆准備差遣珍州司法參軍潼川府路常平<lb/>
司幹辦公事潯州推官知建始縣改霍丘江淮制置<lb/>
司幹辦公事知南海縣改平樂通判融州知冝州君<lb/>
才資頴㧞神無滯用自𥙷吏未上湖北旱澇部使者<lb/>
傳公伯成即以攝丞華容任一道賑濟之責廩飢槥<lb/>
死藥疾貸貧頼以全活者衆傳公揔湖廣餉事仍寘<lb/>
君幕府命按行邊瑣時柄臣方開邊趨和者立致通<lb/>
顯君自襄漢反命條兵閒事甚悉因奏記傳公力陳<lb/>
<pb n="KR4d0305_SBCK_079-5a"/>
兵端不可妄開和議不可輕廢傳具以白諸柄臣侍<lb/>
御史鄧友龍劾免傳官吴公獵詹公體仁代之皆倚<lb/>
君爲助吴公安撫湖北宣撫京湖宣諭四川又挈與<lb/>
俱潛江有基城義勇三千爲亂縣令方審父子遇害<lb/>
君徃攝事戮其渠率而撫其餘民用按堵自開禧二<lb/>
年冬我師僨於神馬坡又殱於卧虎谷虜薄我隨郢<lb/>
繯我襄安踐我荆復人情震懼君飛書走檄捷如風<lb/>
雨逋卒流民剽吏禦人于四郊而二圍渉春未解君<lb/>
招集不下萬衆不惟威令復振盗亦濳弭吴曦以蜀<lb/>
叛君請扼歸峽以待王師金州都統制彭輅來歸人<lb/>
情恟恟君測其無他單騎岀迎卒爲我用從吴公入<lb/>
<pb n="KR4d0305_SBCK_079-5b"/>
蜀感激知遇劬躬朝夕乃以宣撫制置二司議不合<lb/>
知珍州郭槐劾君離次考任舉將皆格不行君改轍<lb/>
之潯諸臺惜其才委攝潯貴二彫郡撫飬賙給散鬻<lb/>
鹽貨户口視昔阜蕃旣而西融桑江蠻傜嘨聚執張<lb/>
甚守得罪去君又攝融未旬日羣冦徙避邕筦以馬<lb/>
政壞經略趙公崇憲又假君機冝文字欇邕羅殿自<lb/>
𣏌二國聞之効牽惟恪於是舉將再及格嘉定九年<lb/>
班見改通直郎自擇鄙小縣期自韜歛未至建始江<lb/>
淮制置使李公珏復以書招之君惟邊遽若此義不<lb/>
當辤盡室以東霍丘焚蕩之餘披草萊立民社蓋嘉<lb/>
定十一年之冬也楚州俄易守忠義軍反側君單騎<lb/>
<pb n="KR4d0305_SBCK_079-6a"/>
徃與守相議㑹有南渡門石珪之變挽軍帥翟朝宗<lb/>
以下登城守備山東首領徃來窺覘猶豫不敢逞君<lb/>
亟遣使臣㓂謙趙洪喻之珪等受命而盟使復其所<lb/>
會虜遣侯摯擁重兵迫漣水或慮忠義人爲之表裏<lb/>
君以成畧授之皆北向争死敵凡再捷人情乃安亾<lb/>
何虜又舉國入㓂犯宣化流民争濟江面繹騷制帥<lb/>
復以屬君治戰艦分甲卒明諜候布旗皷夜遣使臣<lb/>
王文等盡驅滁河之舟大小三千餘盡列南岸以伐<lb/>
虜謀城中士民咸服其敏會制帥以母憂免官君亦<lb/>
隨去不復以聞至南海僅兩月諸臺辟循倅未報諫<lb/>
官張次賢以宿隙論罷廣西路經略胡君摫惜其才<lb/>
<pb n="KR4d0305_SBCK_079-6b"/>
復以平樂留之且俾攝邕州守貳檢防馬政之弊羣<lb/>
蠻恱服繇是䑓梱聮櫝改辟通判融州仍攝邕莞傜<lb/>
㓂黄炤黄南卿掠省丁轉鬻于交趾横山砦民日受<lb/>
其困而有司莫敢孰何君與刑獄使者錢宏祖調洞<lb/>
丁立硬柴禽南卿戮于市怊聞之飲藥死左右二江<lb/>
溪洞自是寜謐二江提舉砦官俸給素仰溪洞率爲<lb/>
所脅制君請於經略司撥鹽下州糶鬻以廩之公私<lb/>
咸利焉宣州餓莩滿野君至發私財匄糴于鄰郡民<lb/>
賴以濟諸蠻納戈請降有言于朝廷召赴行在旣解<lb/>
印綬遄有沮前命者君既出竟諸洞傜結連賔邕酋<lb/>
長犯栁象朝廷憂之熟念無以易君即令再任諸傜<lb/>
<pb n="KR4d0305_SBCK_079-7a"/>
速引去宻遣邕州洞官古蘭知縣黄至大以兵襲之<lb/>
俘馘甚衆郡計匱乏又傾私帑以犒勇士且保任以<lb/>
聞未報六月丙寅卒于郡年五十有四嗚呼才非易<lb/>
得而亦非果無也古人儲才以擬用匪惟緩急賴之<lb/>
棫樸豐芭嵩髙烝民徃徃爲數丗之仁乃自丗降俗<lb/>
薄無事則摧折棄置俾不逹有事則湔抜扶持惟恐<lb/>
後士惟知國爾公爾緩而棄急而求一人譽而召一<lb/>
人毀而去士不以是戚欣也徒示人不廣且俾夷夏<lb/>
聞之得以淺深虚實我焉𥘉余以館職𥙷郡道荆及<lb/>
歸蜀呉公以宣撫制置司參議官見招至再皆辤不<lb/>
就然前後各爲數旬留因得徧閱呉公賔客精明強<lb/>
<pb n="KR4d0305_SBCK_079-7b"/>
濟紀出儕等如君者固心期之然而才者名之府忌<lb/>
之招固疑君之老于行也卒之一僨一起以終其身<lb/>
君取聶氏故同知樞宻院昌之孫女封安人前君四<lb/>
年卒子男二人長衡年二十以卒次嗣孫女適從事<lb/>
郎僉書象州判官郭起宗起宗挈其孤護輤還里以<lb/>
其年十二月　卜桃源縣之僊洞郷杜青村合葬<lb/>
于聶氏墓起宗繼爲靖州理曹㑹余遷靖起宗慨然<lb/>
曰公吾舅之所善也銘不可以他属乃爲之銘曰山<lb/>
木自焚雉文故翳材絫則然義命有制僨興靡常丗<lb/>
涂自隘於君何加坎止流逝武陵之原山環水汭我<lb/>
銘章之尚榖來裔<lb/>
<pb n="KR4d0305_SBCK_079-8a"/>
　　華容縣丞奉議郎致仕沈君墓誌銘<lb/>
故奉議郎致仕沈君諱連字少逸以寳慶二年四月<lb/>
庚子卒年五十有八其孤奉遺令卜分寕縣仁義郷<lb/>
古城之原以明年甲申窆而介張忠獻公諸孫以君<lb/>
伯氏沔所書壙記全州文學黄夢雷所狀行實求銘<lb/>
于余維君系出呉興徙豫章之分寜曾大父元大父<lb/>
世瑛父彦珙妣鄭氏嘉定二年舉進士三年大理卿<lb/>
張孝曾爲國信使辟君爲屬還循從事郎調太平州<lb/>
司户參軍未上丁母憂免䘮調静江府司法叅軍京<lb/>
西路提刑司檢法官兼幹辦公事以勞累足至承直<lb/>
郎調岳州華容縣丞未上致其仕轉奉議郎君姿稟<lb/>
<pb n="KR4d0305_SBCK_079-8b"/>
端粹早有庠校聲大理没於使事君諏經訂律動合<lb/>
軌程館伴使驚異曰南朝士大夫精練若此試吏爲<lb/>
法官每以所上成案識諸䇿而書其上曰日監在兹<lb/>
其審克之以是用法平恕民無稱冤郡計仰鬻鹽以<lb/>
給吏徃徃抑配齊民君禁防吏姦視鹽多寡爲價髙<lb/>
下不限以常直民樂爲市而無損於公歳入視前增<lb/>
倍常平倉前後以緘鐍相授受詰之吏曰是腐不可<lb/>
校故未甞孰何之君請閱實其數以新易陳㑹郡貳<lb/>
楊炎正亦主其議人頗難之君白于郡曰帑廩皆官<lb/>
物也以帑羡𥙷廩闕其誰曰不可守莫能移官吏賴<lb/>
以免攝舉事詔延左右生論說無時歳餘百廢具舉<lb/>
<pb n="KR4d0305_SBCK_079-9a"/>
學廩用増或告以舊例當獻于郡公曰是朝廷所以<lb/>
飬士而可獻乎乃以修大成殿刑獄使者方孚若信<lb/>
孺聞而善之爲助材用焉蠻㓂古縣焚掠生聚經略<lb/>
司命君撫定受命不辤訖事爲圖某所當備某事當<lb/>
更帥長大悅明年再遣臨桂薄正李閎祖問民疾苦<lb/>
民指君昔所經理曰是皆可乆願守之母失京西刑<lb/>
獄司治襄陽以邊防移漢東且兼領郡事㝷又還襄<lb/>
寮属惟君一人徃來勞勛㑹虜薄襄城君入禆莫議<lb/>
出厲將士咸中機㑹制置使趙彦仁方亦移治㐮君<lb/>
修十事以獻趙稱之不容口由是與參謀議歳時犒<lb/>
士亦惟君属秩滿薦書闕一當路者欲留之君辤去<lb/>
<pb n="KR4d0305_SBCK_079-9b"/>
曰奈何以巳妨人有宅在豫章城中因徙居焉華容<lb/>
丞當上即挂衣冠不復出矣平生事親從兄交友睦<lb/>
族皆盡其分取葉氏先二十一年卒繼馮氏男子二<lb/>
人曰　曰榮發俱世其業榮發甞與郷舉女子子二<lb/>
人長適夔州司理同郡宋槻次適貢士廣漢張必大<lb/>
皆相閥也孫男二人光述進孫女二人余蜀人也不<lb/>
及與君接按狀所云仕桂日嘗以守法爲楊子直所<lb/>
知以𥙷常平之乏爲崔正子所善二公端人也所取<lb/>
冝可信其後在襄趙彦仁才之旣去又以書來之去<lb/>
就遲速之節始終可觀是冝銘銘曰莫樂無求莫<lb/>
榮無媿寕羸厥躬永燾爾嗣<lb/>
<pb n="KR4d0305_SBCK_079-10a"/>
　　孫武義墓誌銘<lb/>
嘉泰末某爲武學博士福唐孫從之應龍以舎選奏<lb/>
名後二十年某待罪史臣從之以守叙州還奏事闕<lb/>
下過余泣而言曰嗚呼尚忍言之先君以慶元二年<lb/>
春二月　弃諸孤應龍貧且賤葬故緩嘉定元年<lb/>
卜寜德縣之孝灣惟丙食厥月　葬我先君以<lb/>
妣鄭氏祔又未有以識諸竁也應龍不佞階縁科第<lb/>
洊領州符又累𬒳兩朝追命令先君爲武義郎妣<lb/>
人將以命書告第而墓門之石若有待然重惟昔者<lb/>
右庠之席應龍幸有位焉則以是累子不爲無詞余<lb/>
每惟積善之有慶非曰爲某事則有某報也方寸之<lb/>
<pb n="KR4d0305_SBCK_079-10b"/>
動巳所獨知而見乎蓍龜動乎四體顯然其不可揜<lb/>
况其子孫固一氣之感者乎余不及與君接而知從<lb/>
之巳乆嗚呼余曷敢不銘按孫氏系出江表其居福<lb/>
之烏石山下者故光之固始遷也後又徙長溪之西<lb/>
郷五代時割西郷以西爲寜德縣故君所居號寜徳<lb/>
之寛嶺曾大父勸大父藏皆不仕父舉取某氏生三<lb/>
子男君爲長諱景玉字公輔資醇重接物敬以嚴旁<lb/>
通隂陽地理書客有所欵扣語絡繹不窮閩土狹而<lb/>
民稠浮屠氏歳所入厚於齊民民勤瘁節縮僅僅給<lb/>
㐲臘而浮屠利田宅羙衣食故中人以下之産爲子<lb/>
孫計徃徃逃儒歸釋君習其俗而從焉日積月累生<lb/>
<pb n="KR4d0305_SBCK_079-11a"/>
理用饒營室廬卜宅兆凢以承寜考志者靡不殫竭<lb/>
兀惡聞訟獄冡子㳺學未返有強盗入室君熟視聽<lb/>
其自去旣瞷知其人亦不以千有司其遵畏涯分大<lb/>
抵若此年七十有四以卒鄭氏同郡小將人以勤儉<lb/>
相夫子年　前君　卒子男四人長丗長次某次<lb/>
應龍今積官至武節郎新差知靖州季某與仲俱學<lb/>
浮屠孫男七人女四人曾孫男女一人銘曰<lb/>
廼基廼捄廼有闔廬匪菑匪畬匪其貯儲天之胙善<lb/>
至宻不䟽式糓後人永念拮据<lb/>
　　　孫和卿墓誌<lb/>
余遷靖之明年閩人孫君遇從其族父來爲守博志<lb/>
<pb n="KR4d0305_SBCK_079-11b"/>
而強善以余之進之也從容語及其大父事泣數行<lb/>
下且曰將有請焉而未之敢余曰何傷乎亦孝子慈<lb/>
孫之情也明年以其父坦之所書事狀謁誌則君以<lb/>
靖康元年生以嘉㤗四年六月丙午卒且地相去丗<lb/>
相後若此况如余之獨學寡聞安足以知君乃即其<lb/>
狀而叙之曰孫君和卿諱調系出江表丗居光之固<lb/>
始唐末徙福之烏石山歷數丗散處長溪縣大留村<lb/>
數丗又徙龍坡曾大父某大父某皆不仕父某號柏<lb/>
巖居士母葉氏君少有異質長通經子百家之書長<lb/>
溪自唐神龍元年薛令之𥘉舉進士士知郷學<lb/>
國朝中興𥘉眉山師彦立古時號義丰先生講授于<lb/>
<pb n="KR4d0305_SBCK_079-12a"/>
縣之十里曰赤岸一方士習爲之丕變迨君講授邑<lb/>
中發明經術砥厲名行時亦號龍坡先生閩俗善爲<lb/>
浮屠君務以攘異端正人心爲巳任縣令下車必首<lb/>
咨訪葢館于校官者垂四十年前後著録之生不下<lb/>
千人由是文物彬彬輩出與義丰分魯焉耻爲丗俗<lb/>
輭媚語故試有司率不合堂之東偏曰寄隠堂聚書<lb/>
千卷藏修息游其間舉丗之所謂可恱者一無以動<lb/>
其心焉嗚呼自屬民之法廢閭塾不修民無父師少<lb/>
師之教於是乃有郷黨自好者合國人子弟而私淑<lb/>
之譬如大玉孚尹雖不幸不以鎮天府祼清廟然含<lb/>
英蓄華輝潤一方所及不旣多矣乎裒其遺文得易<lb/>
<pb n="KR4d0305_SBCK_079-12b"/>
解書解詩口義各五十卷左氏春秋事類二十卷冊<lb/>
府一百卷龍坡文集十六卷子男二人坦夫甫甫早<lb/>
卒女子子二人長適郭德彰再適黄復次適進士林駿<lb/>
曾孫男一人坦夫將以　年月　日葬君于<lb/>
某所以陳氏配是爲誌<lb/>
　　歸州推官承奉郎致仕張君墓誌銘<lb/>
君諱宗説字巖夫系出東漢平子其後南徙居廣信<lb/>
郡子孫散入閩嶺五代𥘉唐州長史乂追贈𥙷闕生<lb/>
五子長保寅次靄官至左司貟外郎今居于崇安縣<lb/>
之白石山前者皆保寅之裔曾大父德運行成名立<lb/>
學者稱爲白石先生語在建安郡乗大父禀不仕父<lb/>
<pb n="KR4d0305_SBCK_079-13a"/>
璋以累舉恩得官𥘉尉池之石埭轉丞邵武之建寜<lb/>
循從事郎即所居官致其事改承奉郎母髙氏同縣<lb/>
將村人故武經大夫某之女繼母江氏建陽北樂人<lb/>
故通判某州𣏌之女君刻志勵行尤善事繼母未冠<lb/>
舉于郷遊朱文公先生之門得爲學之要聳善扶誼<lb/>
厚親睦鄰邦人愛重之紹熈五年有盗焚掠里閭由<lb/>
西而東盡君之郷境而返後五年復作自東而西亦<lb/>
及境而返咸曰此善人也謹母犯郷鄰旣賴以免乃<lb/>
因人情倡爲義甲一家有警則甲衆畢集盗以屏息<lb/>
光宗踐祚君以累舉恩授官時朱文公以忤權貴<lb/>
人免官君率僚友逆諸武夷㑹于精舎君語及時事<lb/>
<pb n="KR4d0305_SBCK_079-13b"/>
感憤激烈文公喟然曰巖夫眞可與語爲張飲盡歡<lb/>
書樂府一闋命同志歌之且題名以識歳月今石刻<lb/>
猶存𥘉調江州湖口尉屬開禧北征縣當孔道師費<lb/>
百出君董餉役撿吏姦民以不擾授歸州推官當上<lb/>
即追惟考志亦致其事改承務郎後二十年<lb/>
今上嗣位以恩轉承奉郎自號玉峯逸老恬於寵利<lb/>
無聲色之奉家事授之二子唯詩書自娱樂道人之<lb/>
善而略其過建豐爲冨沙之名郷君刑善千里人尊<lb/>
哲艾禮名勝振貧乏字㓜孤而一門之内父慈子孝<lb/>
兄友弟恭故仁遜之風興焉以寳慶三年四月壬辰<lb/>
卒十月巳酉葬于崇安縣仁義郷嵐頭蘆山之下其<lb/>
<pb n="KR4d0305_SBCK_079-14a"/>
子壻江叔文狀其行求文以識諸竁余惟士之進退<lb/>
去就亦惟反諸心而慊考諸義而恊所謂七十而致<lb/>
仕者特約爲之制耳若樂行憂違翔集色舉固不是<lb/>
之計也夫使載髙位食厚禄則大將行其道次將行<lb/>
其言非容容爲禄仕計也猶未免乎禄仕也則辤尊<lb/>
而居卑辤冨而居貧免死而巳矣若上焉不能以有<lb/>
行也下焉不出於爲貧也禮際未善也陳力不能也<lb/>
有一于是而託尊冨以爲禄仕假民社以自豊殖其<lb/>
於義也何居有如張君老不待年令德表裏純名始<lb/>
終吾故喜聞而樂書之取同縣胡氏文定公之族也<lb/>
生二男子椿年南劒州將樂縣主簿樗年與郷舉女<lb/>
<pb n="KR4d0305_SBCK_079-14b"/>
二人江叔文即長壻也今爲承議郎知靖州永平縣<lb/>
擢通判靖州次適昭武黄順之故儒林郎緫領湖廣<lb/>
京西財賦所幹辦公事孫男五人時燀時煇時焯時<lb/>
燂時燡孫女四人長適江維寜次適江鐩舉寳慶二<lb/>
年進士第謂撫州冝黄縣尉即叔文之冡子也餘未<lb/>
嫁外孫男子六人曾孫男女二人銘曰<lb/>
物競而獨止人渉而卬不精藴而神内守志彊而氣<lb/>
亦至二十年間退之味八十三康寜之歳與其徇物<lb/>
以喪巳嘆老而嗟卑也<lb/>
　　　處士黄君墓誌銘<lb/>
黄氏自金華徙分寜至光禄卿中理生五子其三爲<lb/>
<pb n="KR4d0305_SBCK_079-15a"/>
湜大理丞庶之父太史庭堅之大父也四曰淳淳爲<lb/>
太常少卿則　縣丞康之父紡之大父也紡兄弟<lb/>
十有二人是時族人有侍御史某家于荆紡徃從之<lb/>
㝷又游學于長沙愛彬陽山水徙名數焉隷業于學<lb/>
官之游藝齋講學不怠邑人有爲長沙令曹某詣郡<lb/>
舎于學官之側夜聞誦書聲翌日從學掾得其姓名<lb/>
進而問其丗遂以子妻之而館焉即今郎官里上應<lb/>
坊也生五子三曰中臣中臣生彦明取王氏生四子<lb/>
君爲第三諱師南字鯁卿取何君某之女何君通判<lb/>
某州君就試轉運司而州教授適司校比密以私居<lb/>
諗君君曰人稟命有定分辤焉何守廉州州胥以受<lb/>
<pb n="KR4d0305_SBCK_079-15b"/>
賕下吏使人訹君曰苟得免請以一斗珠爲報君曰<lb/>
此言奚爲至我且事在有司吾得而知乎又辤焉其<lb/>
學務以謹獨畏知不爲利禄計年幾四十始舉于廣<lb/>
西路轉運司旣試春官不利遂弃去築室于所居桂<lb/>
坡之麓辟塾延師以學諸子琴書滿室賔客盈門浩<lb/>
然將終身焉慶元三年終于正寢享年七十有三越<lb/>
五年何氏卒享年七十有八君葬于來陽縣平陵郷<lb/>
馬王嶺尋歸葬于縣之桃源大父墓之側而何氏祔<lb/>
于峽村祖妣王氏墓之東子男四人長瑰早丗次珍<lb/>
以郷舉該特恩今爲靖州軍事判官次璵次璲女二<lb/>
人長適陳康年次適李多聞爲欝林州司户參軍孫<lb/>
<pb n="KR4d0305_SBCK_079-16a"/>
男六人汝諧汝說汝止汝遜汝礪孫女三人長適陳<lb/>
康年之子天竒次適向文簡七丗孫汝振次適資汝<lb/>
揖今主零陵簿内外孫男女　人先是余舉進士<lb/>
始識珍都城後三十年相與道舊故珍泫然以先墓<lb/>
未銘爲請乃爲叙而銘曰<lb/>
雖誘弗廷雖訹弗挻老壯而窮堅以終其年式糓後<lb/>
人勿替有延<lb/>
　　　從義郎胡君墓誌銘<lb/>
紹定改元之冬余放靖未還金華胡潛介其婦翁通<lb/>
判靖州邵伯方笥以書來曰潛不天以禍吾父寶慶<lb/>
三年九月巳亥弃諸孤紹定二年三月乙酉旣即金<lb/>
<pb n="KR4d0305_SBCK_079-16b"/>
華縣之從善郷上髙原葬焉墓道之銘莫夫子若而<lb/>
濳也無以自進於門牆黨因其舅以及其甥諸孤之<lb/>
幸亦云從也試摭其狀胡氏自安定先生丗居海陵<lb/>
後徙婺之金華宣和間清溪㓂起剽掠郷邑五丗祖<lb/>
友聞戰死合葬于清塘遵古制以昭穆葬今稱胡家<lb/>
大墓山隂陸務觀游嘗爲之銘君距大墓五丗諱大<lb/>
異字同之少自克厲冀大厥紹儒科不逹勉就右選<lb/>
𥘉調寕國府旌德酒官部使者見知委攝縣事訟清<lb/>
政平監行在激賞西庫㑹遣使金國君以才選爲介<lb/>
訖事詔增一秩再調台州兵馬監押秩滿堂授提舉<lb/>
邕州右江兵馬母卒不行服闋授行在侍衛歩軍司<lb/>
<pb n="KR4d0305_SBCK_079-17a"/>
毉藥飯食俄寢疾以殁君爲人沈毅而寛明橋梁隄<lb/>
築之事凡以利人無不爲也婺多冨人里正長募役<lb/>
吏舞文爲姦利君捐田爲義役倡規畫并然嘉定十<lb/>
六年詔修復經界是役幾廢君力持之又頼郡侯相<lb/>
與共守廑廑勿失余毎惟王制既壞民散而無所繫<lb/>
仁鄙壽夭貧冨強弱爲吏者弗及問也甚則有罔而<lb/>
奪之者矣幸而一郷一閭猶有忠信誠慤之人聳善<lb/>
扶誼以維持保受之義則母問其所及之廣狹人而<lb/>
術斯也不有禆於政教乎嗚呼君之銘也余曷敢曰<lb/>
不可君享年六十官至從義郎取范氏文正公七丗<lb/>
孫也三子男潛渭漸三孫男似儋圓二女子嫁承信<lb/>
<pb n="KR4d0305_SBCK_079-17b"/>
郎新監潭州南獄廟趙希遦文林郎新池州司法參<lb/>
軍趙與珀銘曰<lb/>
匪仕之榮而志之施匪譽之要而義之爲匪銘之羙<lb/>
尚嗣人之詒<lb/>
　　於夫人墓誌銘<lb/>
始余官冑庠天台張子益先之來爲博士弟子貟厥<lb/>
二十有三年予迁靖又三年而子益來爲州教授從<lb/>
容語及家事蹙然曰吾婦氏將有謁焉而未之敢予<lb/>
薄而問之予與子益友也子益有骨肉之愛而予得<lb/>
恝然乎則辟席而進曰予外姑卒于開禧二年二月<lb/>
辛未今歳再終矣史巫紛若實操封竁之柄迨紹定<lb/>
<pb n="KR4d0305_SBCK_079-18a"/>
元年十二月庚申始克窆干翠巖山樓谿余氏先塋<lb/>
之鹵原予也學先王之道疑不以簡喪綏葬爲可婦<lb/>
之兄曰余由將以銘請而吾弗敢致也子其許我乎<lb/>
使誦其事則由之父䕫所爲事狀也其略曰吾妻於<lb/>
氏丗爲台之黄巖人父進武校尉光時祖父然曾祖<lb/>
父齡吾妻㓜莊重孝謹校尉死母胡氏有心疾侍膳<lb/>
藥漱浣左右無違既歸余氏則以所事母事舅姑敬<lb/>
共夙夜承事賔祭䕫夔先君子樂爲善客至無留門<lb/>
吾妻先意議酒食有反調官乏資思贍之不能吾妻<lb/>
岀奩中金以告里之黄氏有二女孤貧無依先君字<lb/>
而嫁之則又助之凡此類弗可勝數予喟然曰是雖<lb/>
<pb n="KR4d0305_SBCK_079-18b"/>
婦德之常亦人所難能也姑止是爲子誌之子益曰<lb/>
抑吾姑之善也不寕維是吾聞諸婦曰吾母承寕族<lb/>
姻容禮娣姒綏御妾妮燠休貧弱一門之内盎然以<lb/>
春而自律至嚴毎誦古人夜行以燭之語未甞越足<lb/>
禮法予曰子益之言冝信而予也罪放之餘也雖然<lb/>
予曷敢不銘銘曰<lb/>
母良其子舅順其婦夫貞其配子慈其母壻義其姑<lb/>
我銘其墓<lb/>
重校鶴山先生大全文集卷之八十<lb/>
<pb n="KR4d0305_SBCK_079-19a"/>
</p>
<p>
</p>
  </div>
</body>
</text>
</TEI>
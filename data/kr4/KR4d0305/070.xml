<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_070-1a"/>
重校鶴山先生大全文集卷之七十一<lb/>
　墓誌銘<lb/>
　　　魏府君<hi>天祐</hi>墓誌銘<lb/>
始余丱角知公端人也嘗欲從之遊旣冠偶又與偕<lb/>
試于春官見其粹明而平實則又知爲純體篤踐之<lb/>
士也由是爲敬益加於前一行作吏涉藝荒淺不得<lb/>
與之相周旋逮還自策府以漢嘉印綬里居即爲書<lb/>
幣致公曁守漢守眉除館以舎之望其容色辭氣油<lb/>
油翼翼使人滯吝之意消驗之不睹不聞則懍乎若<lb/>
有臨其左右者察其所安則剥落枝葉玩心髙明無<lb/>
所滯礙由是將盡舎而學焉而公固不起疾矣嗚呼<lb/>
<pb n="KR4d0305_SBCK_070-1b"/>
非公之學前後有淺深而余之知公之晚是故余今<lb/>
昨是非之候也公資性端靖不妄言笑少與伯氏天<lb/>
啓齊名伯氏早與討偕公年四十有六始以詞賦登<lb/>
里選累舉不利當以恩𥙷官公辤不受於是年七十<lb/>
矣益大肆於學聖經賢傳歴覧愽究又即夫河雒之<lb/>
正傳以上遡洙泗之源歴歷乎其獨得而的然亡所<lb/>
疑也旁及百家異同之論二氏放遁之詞貫融異同<lb/>
檻摘精粹逮乎日邁月征閱天下之義理熟春華秋月<lb/>
登山亂流草木之枯榮歳時之代謝山川之流峙禽<lb/>
魚之飛躍觸處呈露㑹心適意陶然怡然盖舉丗之<lb/>
可恱可慕無以易其樂者余時在旁則相與命酒張<lb/>
<pb n="KR4d0305_SBCK_070-2a"/>
飲嘯歌夷猶往往余去拊卷獨㑹援毫疾書短楮横<lb/>
軸寒燈細字兀兀窮晨夜不能置或謂其迂闊於事<lb/>
情或譏其汎濫於老釋而公之融液擺落人蓋不及<lb/>
盡知雖與公同生長於郷者亦鮮克知之也每燕坐<lb/>
輙緩聲微吟曰天何言哉四時行焉百物生焉或問<lb/>
之則曰學者須是識得到此地位方是極至其在眉<lb/>
也一日忽訣余日余殆將死矣姑聽余去余曰公奚<lb/>
爲是言也不可冬仲朔去之日公執余手而言曰才<lb/>
知有餘者其䧟溺深吾子勉諸又曰髙南叔西叔待<lb/>
問闕廷有日矣余雖形神彫謝尚能勉贈其行索<lb/>
案上𥿄視之則古詩數十韻歴歷皆朝廷大議又<lb/>
<pb n="KR4d0305_SBCK_070-2b"/>
明日與余論鬼神晝夜之藴又明日忽書𥿄曰死生<lb/>
事大惟當澄心静慮等語凡數十言末又及孟氏六<lb/>
等之序又明日則巳溘然去矣蓋嘉定六年朔至之<lb/>
日丁卯也年八十有二嗚呼今復有斯人矣乎莫切<lb/>
於飢寒之厄莫大於死生之變公以伯氏搉酤不登<lb/>
蕩産以償官負終其身約居不以累其守泊如也將<lb/>
死之他日慮澹氣夷切切然以講學爲事曁將啓手<lb/>
足無一語及家事嗚呼是復有斯人矣乎其子仲許<lb/>
將以七年七月乙酉葬公于縣之善何郷聖亥山之<lb/>
原先事求余銘噫非余誰冝銘者乃叙其世公卭之<lb/>
蒲江人姓魏氏諱天祐字德先曽祖考　祖考大<lb/>
<pb n="KR4d0305_SBCK_070-3a"/>
臨考　妣氏元配邑人呉氏繼室同里費氏皆<lb/>
先卒葬二子男仲許謙孫二孫男東震祖傳謙孫之<lb/>
卒無後公命以祖傳爲之子孫女一人曾孫二人公<lb/>
平生不事造請居縣之十里許郡縣長吏至必加延<lb/>
訪薦紳大夫過其門者必即之最後郡守今潼川漕<lb/>
臣張公師夔以公安貧守道聞于　朝未報而公卒<lb/>
世謂才難故也孰知亦有抱道懷德白首而不見知<lb/>
者邪公平生論著有語孟中庸説巵言贅言信心編<lb/>
自信編雞肋編日録諸書及漢議唐鑑十國志<lb/>
國朝史繤今藏于家余將爲裒次以廣其傳焉銘曰<lb/>
大塊噫兮推移聚散同體兮又奚疑羡生怛化兮小<lb/>
<pb n="KR4d0305_SBCK_070-3b"/>
智之私全而生兮全而歸之公則奚憾余將疇依<lb/>
　　　知南劒州洪公<hi>秘</hi>墓誌銘<lb/>
洪姓系出共工氏代有顯人五季時由歙徙饒之樂<lb/>
平又七世徙畨陽至給事中彦昇以進士起家洪氏<lb/>
益大給事之弟彦先右通直郎太師鄭國公娶董氏<lb/>
贈魯國夫人是生魏國忠宣公秃節龍荒十有五載<lb/>
比得生還復與時忤終徽猷閣直學士朝散大夫生<lb/>
六子男而文惠文安文敏公咸以文名擅當世今之<lb/>
爲世家言洪氏盛矣若南劒史君則忠宣之孫而文<lb/>
惠之仲子也諱秘字必之大母母皆沈氏皆魏國夫<lb/>
人君資稟英晤加以生長見聞不䋲而直方忠宣南<lb/>
<pb n="KR4d0305_SBCK_070-4a"/>
遷文惠繼免君力學任家娱適親意而忘其謫平生<lb/>
侍文惠薦進無虚口而中外無一人知者文惠嘗語<lb/>
魏國是兒志趣過人克家子也以忠宣遇郊霈𥙷<lb/>
官初監潭州南獄廟繼調湖南茶鹽司幹辨公事湖<lb/>
湘饑吏不以實聞君力白其長振廩捐直以糶且督<lb/>
郡邑覈除菑田民汔以濟用薦者改秩知紹興之山<lb/>
隂邑號多訟異時于省于部于御史者靡有虚日吏<lb/>
巽懦無能孰何視事微寒暑間率夜漏未盡致兩造<lb/>
于庭片言折之輙得其平以去雖氣力者持之不爲<lb/>
回撓事二連帥或侈用或横歛否則恫疑虚喝以責<lb/>
羡於邑君歎曰吾寕以罪行剥下媚上所不忍爲也<lb/>
<pb n="KR4d0305_SBCK_070-4b"/>
秩滿會史魏公再相范文穆公參與政事於是淳熈<lb/>
五年文惠去相位蓋一星終矣方文惠守新安時得<lb/>
范公於郡户曹一見器重極力推引俾君内交焉史<lb/>
公於文惠則嘗先後鎮越者二公雅知君曁得山隂<lb/>
治狀期以職事留之君以母魏國疾辭焉調江西安<lb/>
撫司機冝文字魏國疾革君侍饍藥衣不解帶至執<lb/>
䘮幾毁旣除終不忍去文惠左右不得巳調官擇期<lb/>
戍之逺者通判光州期至則弗果徃曰昆弟各有官<lb/>
守吾可復行乎未數月文惠薨君實顓䘮事比再免<lb/>
䘮叔父文敏入翰林爲學士主睠方楙人謂君門地<lb/>
人物將自是升矣方退然就吏部銓簽書桂陽軍判<lb/>
<pb n="KR4d0305_SBCK_070-5a"/>
官事守知君賢調理細大罔不諏决君亦樂爲之盡<lb/>
通判郢州常攝守事郡有黥卒號余夜义聚亡命出<lb/>
入襄漢間急之則逸他境緩則復出公召游徼授方<lb/>
略遂擒以獻封内帖然自兵火後公私垂罄學無公<lb/>
食君與郡博士圖所以廩士與教者覈隱田得上腴<lb/>
數百頃悉以歸諸學攝事未幾郡以大治差知武岡<lb/>
軍陛辤以二事爲言曰襄漢鄂渚之屯舊隷岳飛<lb/>
號岳家軍無一不當十其餘子弟尚勁挺可用顧効<lb/>
用之廩率倍長行有竒爲壯士者非効用則弗屑而<lb/>
主將吝嗇自封率以長行之給募流庸此緩急可恃<lb/>
乎光宗嘉奬再三且謂三衙亦有此弊莫肯爲朕<lb/>
<pb n="KR4d0305_SBCK_070-5b"/>
言者卿文人而熟兵家利害留心國事乃爾卿來自<lb/>
邊埸有所見爲朕罄言之君遂奏㳂邊屯田自中<lb/>
興以來兩朝經理規模逺矣而法乆弊生蓋火耕<lb/>
水耘非士所習而督將亦非閑於農事者歳収不足<lb/>
自贍旁近民田廼至罹其櫌故不若罷之便光宗<lb/>
又曰觀卿議論可謂實材姑往新任俟邊帥有闕首<lb/>
當用卿矣武攸爲郡民獠雜居君始至戒吏毋敢擅<lb/>
入溪洞征科戒民毋得賤市獠物郡多盗君諭以利<lb/>
害俾各歸農賈亡何配隷王文彬等六人夜踰城剽<lb/>
杜氏之産懼且覺則將間坊市祠神之㑹相挺爲變<lb/>
君迹捕盡得之以尸諸市或勸以聞當受顯賞君曰<lb/>
<pb n="KR4d0305_SBCK_070-6a"/>
彼犯法而戮之守事也奚賞之云乎識者益以<lb/>
是服君郡計舊仰給永邵邈不相應君條奏乞<lb/>
以郡所上銀綱于緫領所敷于二州而留賦以<lb/>
自給　朝廷從之迄今爲便尤篤意學校延登<lb/>
諸生講授經義溪洞聞風至遣子入學比去邦<lb/>
人思之奉嘗不輟謂武攸爲郡餘百年守之祠<lb/>
于民者惟吏部侍郎鄭公汝諧與公而巳慶元<lb/>
四年秋霜殺稻番爲甚民大艱食吏以令訴菑<lb/>
傷者毋過八月十五卻不復聽君因入對爲<lb/>
上言令固云爾然霜菑率後此時令弗及也且<lb/>
援蘇文忠在杭日上時宰書論風灾事乞下敕<lb/>
<pb n="KR4d0305_SBCK_070-6b"/>
局增修舊令又言民爲邦本今贓墨成風朘民<lb/>
以奉權勢乞加禁戢時韓氏擅政道路以目亡<lb/>
所畏忌人以爲難京魏公欲留之卒爲忌者所<lb/>
間以親嫌弗果差知南剱州不赴自請奉祠以<lb/>
主管武夷山冲佑觀里居凡三歷任蓋自是不<lb/>
復有當丗意矣以宰相子材足以自致顯聞于<lb/>
時居家以孝友著所居官卓犖有風績可紀録<lb/>
論事上前踈暢磊落人主爲動名卿才大夫鮮<lb/>
不知者顧階京秩餘四十年年七十有一而仕<lb/>
不過二千石以殁此豈其所馮弗厚抑亦介特不肯<lb/>
與時俛仰者固其丗然耶君將易簀遺令曰處州之<lb/>
<pb n="KR4d0305_SBCK_070-7a"/>
族與忠宣同曽祖奕丗種德此其後且大文惠之母<lb/>
弟某府君無子其以處州從弟栻爲之子以遺澤官<lb/>
之君之令人與二子弗替先志栻之女兄歸趙成公<lb/>
故成公狀君之行於昔旣葬而君之仲子偲以狀請<lb/>
銘于某旣辤不獲則定著君行事如此乃書其爵氏<lb/>
卒葬宅兆而系以銘君官自登仕郎累遷至奉直大<lb/>
夫爵番陽縣男邑户三百娶魏氏累封令人故左朝<lb/>
請大夫直敷文閣安行之女子男三人某朝散大夫<lb/>
前知容州偲承議郎權發遣嘉定軍府儋蚤世女子<lb/>
六人歸奉議郎知衢州西安縣楊汝明從政郎南恩<lb/>
州陽江縣令廖公輔朝請郎新知連州張履信郷貢<lb/>
<pb n="KR4d0305_SBCK_070-7b"/>
進士程洋迪功郎荆門軍録事參軍邢諤宣教郎知<lb/>
湖州長興縣王元春孫四人藺荀萬皆將仕郎芮君<lb/>
之卒以嘉定二年正月甲子葬以　年正月巳酉兆<lb/>
在鄱陽縣城北十里青山之麓銘曰<lb/>
於皇藎臣蹈誼執方顯允良拂襲慶承芳有諝其華<lb/>
猗奕以昌胡寕維君厥用弗將匪云弗將闇兮以章<lb/>
秦魏之從君居允荒在後之人率履弗忘<lb/>
　　　通直郎致仕張君<hi>簡</hi>墓誌銘<lb/>
開禧三年春王正月賊曦以武興叛反書至雅安吏<lb/>
民洶懼有以利害怵郡假守者司理張君簡攝州學<lb/>
教授奮然爲守别白大義且料賊必破滅狀甚悉且<lb/>
<pb n="KR4d0305_SBCK_070-8a"/>
曰萬有一叵測請以簡不可爲辤毋庸累公守壯其<lb/>
言先是曦以昭信節度帥武興君主順政簿順政今<lb/>
略陽也曦頗材君而君視其爲則退嘆而言曰斯人<lb/>
也視流而行疾獨何歟旣罷官曦固留之不可辟置<lb/>
之又不可度弗能彊則禮遣之亡何　朝廷以北事<lb/>
屬曦權𦦨呀嘘君歸三年評問不通或請其故曰噫<lb/>
非將材也而汰巳甚及是君旣爲守言故則又以曦<lb/>
嘗所薦狀悉上送官厥二月朔賊弟晛置郵寓訊招<lb/>
君君曰此何爲至我立命焚之莅學官課諸生如他<lb/>
日吏抱文書蓄縮不敢紀年君命筆自題開禧曰吾<lb/>
知奉　朝廷正朔耳遑恤其他三月賊平郡免於汗<lb/>
<pb n="KR4d0305_SBCK_070-8b"/>
嘗迹其事本亦臣子常分耳而義理不競士違恒心<lb/>
如君者蓋亦僅僅焉君諱簡字行可卭大邑思安人<lb/>
也曾祖　祖考登進士第十年不調卒贈左<lb/>
宣義郎妣王氏封孺人君蚤以經學稱乾道七年國<lb/>
子録楊公甲校士于卭得君所爲文竒之遂以充賦<lb/>
厥三年大比有司將以君文冠選或疑䇿語太訐竟<lb/>
黜之自是掃軌大肆于學一時名卿往往折輩行與<lb/>
交慶元二年以累舉恩就試行在所調順政簿連事<lb/>
武帥張照郭杲率異席諮事杲命其子受學焉部使<lb/>
者按獄至武興首薦君曰衆皆競進惟主簿獨不然<lb/>
在武興三年多所禆<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>最後事曦其後絶于曦而歸<lb/>
<pb n="KR4d0305_SBCK_070-9a"/>
也調官雅安前後長吏每不敢吏君雅外控碉門沙<lb/>
乎之酋有曰髙阿保髙吟師者素不相下阿保賄吏<lb/>
得𥙷都彈壓吟師不平㑹　瑞慶聖節請於郡願<lb/>
以雙金銅孔雀爲貢郡拒之力君言於守盍覊縻勿<lb/>
驟絶守不可吟師鞅鞅不得意去明年春遂犯邊君<lb/>
先嘗爲守畫乞移沈黎屯戍義勇一将於榮經且乞增<lb/>
戍于郡不獨策應緩急庶幾少紓支移之費尋又請<lb/>
亟除戎器爲戰守備皆莫能用方事之殷也僞言姧<lb/>
細入諜吏卒倖賞執平民以來郡輙繋送獄責短狀<lb/>
　戮之一日囚至君所吏欲如州獄奉行君曰司㓂<lb/>
院法當鞠實若責短狀此軍法非吾事白郡不可守<lb/>
<pb n="KR4d0305_SBCK_070-9b"/>
亦遄悟命鞠之則城外窮丐之人繇是部送者率從<lb/>
按鞠予輕比吏賀囚曰黨不遇司理女焉得生邊遽<lb/>
未徹提點刑獄移司雅安斬艾日棘君爲言碉門乎<lb/>
接羗界無山河之限他日逋逃竄軼略賣于羗者徃<lb/>
徃而有乆必遁還今官軍列栅遇歸明者輙上功莫<lb/>
府例以濫死乞自今執獲生口無私號無火具無兵<lb/>
器者上以越禁山罪徒之使者嘆息曰君此念通天<lb/>
矣下之並邊悉如君言百丈故通鹺蒲井歳輸爲三<lb/>
千緍厥後鹺移於黎而邑輸如故郡歳徴輙均科於<lb/>
民以償君白郡悉除其籍吏民恩之用舉主關陞從<lb/>
政郎去爲漢州録事叅軍勢家子誘鬻民田吏莫能<lb/>
<pb n="KR4d0305_SBCK_070-10a"/>
詰君速繫釐正之豪民以賂欲䧟其兄子于辟至再<lb/>
三君怒召責之具伏罔狀兄子卒免蘇文忠之丗有<lb/>
居干彭者仇家汙以槖姦吏大索繫纍其子弟有司<lb/>
旣以委君獄上而守私焉爲吏末减君曰盛德之後<lb/>
猶將十丗宥之而况誣乎吏庸足芘論卒如律閒與<lb/>
守爭獄事必端正拱手引義理叅法津不當不止守<lb/>
雖嚴憚之汔不能奪也以致仕轉通直郎卒年六十<lb/>
有七君事親居䘮無違於二弟友而教以故仲弟閱<lb/>
常與里選其季簵亦有稱于黨君年踰四十清心寡<lb/>
欲燕坐一室晚而益壯自號就菴居士有雜著二十<lb/>
卷藏于家取同郡樊氏故國子博士之曾孫子男一<lb/>
<pb n="KR4d0305_SBCK_070-10b"/>
人海若女子三人嫁謝庭堅李襄子趙麟麟嘗再貢<lb/>
于郷内外孫男女十有一人卒以年月甲子葬<lb/>
以　年　月甲子兆于大邑縣思安郷節義里亥山<lb/>
之原余與君生同郡又偕試闕廷徃返實俱後又從<lb/>
里父兄知開禧事甚悉海若以狀來求銘誼不得辤<lb/>
銘曰<lb/>
善利之分借曰未知亦旣知之孰撓莫移顯允張君<lb/>
秉正蹈義維變弗渝維危弗躓思安之郷節義之塋<lb/>
克開厥後庸詔兹銘<lb/>
　　朝奉郎權發遣大寕監李君<hi>炎震</hi>墓誌銘<lb/>
李氏系出顓帝自唐髙祖子鄭惠王元懿十二丗而<lb/>
<pb n="KR4d0305_SBCK_070-11a"/>
爲右僕射韓文正公昉昉生宗諤入翰林爲學士父<lb/>
子言德之懿語在國史宗諤生昭逢爲大中大夫判<lb/>
登聞檢院贈金紫光禄大夫昭逢生清卿爲朝議大<lb/>
夫提舉鴻慶宮贈金紫光禄大夫清卿生士觀登元<lb/>
祐六年進士第爲左朝散大夫尚書工部貟外郎自<lb/>
文正至工部居京師賜第凡五世共㸑内外肅雍無<lb/>
惎間言京師號西李門至工部以建炎扈蹕出守<lb/>
合州卒于官其妃張夫人丞相啇英女也因家于合<lb/>
士觀生敏隨爲右宣義郎贈中散大夫敏隨生如晦<lb/>
朝請大夫歴知叙卭資三州贈中大夫娶黄氏生四<lb/>
子侯其季也少與伯兄鼐同登淳熈十一年進士第暦<lb/>
<pb n="KR4d0305_SBCK_070-11b"/>
任四十年尉綿竹青石宰瀘川資陽縣通判洋綿漢<lb/>
涪州累官朝奉郎權發遣大寜監未赴而卒始登第<lb/>
時資州公在卭同年士爭取近美官侯重違親侍待<lb/>
戍凡四年僅之官八閱月丁母黄令人憂除䘮未夕<lb/>
又丁父憂執䘮咸盡禮及尉青石勤恪𬒳薦注瀘川<lb/>
令至縣則償舊令逋負釋其囚表孝婦冤脱其死值<lb/>
節守操下日急侯微聞悖語亟請聞寛其令士心豫<lb/>
附帥由是大見親重移宰資陽裁聽健决獄無繫囚<lb/>
邑人稱之宣撫司舉辟通判洋州未赴大制司改辟<lb/>
綿㑹守昏恣事有不便於民侯輙持不下吏民<lb/>
敬愛雖武夫悍卒亦知屬心尋改倅漢州且行吏持<lb/>
<pb n="KR4d0305_SBCK_070-12a"/>
金附耳語以舊比羡餘獻者侯叱責之俾著于籍顧<lb/>
謂親友曰豈吾信未孚邪此奚冝至我居以此爲<lb/>
悢至漢未幾民氣浹和忽燈夕遊人自蹂<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>侯以是<lb/>
例罷去去之夕倅寺堂宇盡壓人謂侯去不以罪殆<lb/>
若有相之者亡何起家倅涪郡素蕞陋隨事整緝剖<lb/>
决留訟摧折豪民方伯知其能俾攝忠州辤不行侯<lb/>
勁氣莊色不妄笑語與人言必竭盡底裏以是信於<lb/>
親友然不知者往往以厲巳望之乆而察其無他工<lb/>
篆籕得父筆意尤敏於詞章樂施舎分孤恤貧如恐<lb/>
弗及奉賜入家者無幾𥘉開禧用兵宣撫使程松檄<lb/>
侯至幕府行至果州權府召飲酒半聞邊將以蜀叛<lb/>
<pb n="KR4d0305_SBCK_070-12b"/>
失聲慟哭倍道馳還悒悒成疾賊平疾若稍夷然自<lb/>
是精力蕭然耗矣又以藥誤浸成末疾雖未能脱然<lb/>
全愈而坐或移晷語或淹夕字或㝷文書或累牘尚<lb/>
娓娓不倦及大寜當上而疾作屬婣舊有所假貸禇<lb/>
無餘貲又義弗拒於是昌甚雨入郛爲乞諸嘗所往<lb/>
來歸而疾革乃卒蓋嘉定七年七月巳亥也年六十<lb/>
有四侯諱炎震字元脩元妃資中黄氏妣令人之姪<lb/>
也繼室楊氏軍器監朴之孫先侯六年卒子二人日<lb/>
世臣直臣女一人適楊縡荆湖北路提點刑獄熹之<lb/>
子即繼室之甥也孫一人曰昌丗臣將以十一月甲<lb/>
申奉侯之喪歸于先大夫之兆向侯所卜築也先事<lb/>
<pb n="KR4d0305_SBCK_070-13a"/>
之二月與其族謀曰先君子平生有言有徳不可以<lb/>
不肖嗣罔聞于後銘必圖諸先友之親且厚與筆之<lb/>
信且乆者則以狀求余銘余嘗取於楊蓋侯之妻之<lb/>
姪也比守廣漢又辱僚於侯今又辱使其土義不得<lb/>
辤乃銘曰<lb/>
皇肇區宇烈烈耆耇敷求厥紹誰似誰有於維西李<lb/>
源流滀厚侯颺其芬如酌孔取于役于處于仕孔疚<lb/>
忠以𬒳疾惠以隕壽唐髙維先文正維胃云深且厚胡<lb/>
不燾後尚其嗣人與邦儷乆<lb/>
　　　榮州司户何君<hi>普</hi>墓誌銘<lb/>
余生四年從郷先生何君德厚授書數方名未朞歳<lb/>
<pb n="KR4d0305_SBCK_070-13b"/>
更他師猶以父執事之厥二十有二年當慶元五年<lb/>
上始御集英殿䇿進士余與君偕試于左右廊余旣<lb/>
叨第君亦以特奏名入等儕軰徃賀焉君愀然曰昔<lb/>
我先君以累舉恩當得官所爲弗肯就者將有望于<lb/>
厥子也而普也不令汔負考志嗚呼尚忍言之余曰<lb/>
官無小苟以行吾志焉斯巳矣矧自東漢以來所謂<lb/>
褁衣褰裳當還故郷聖主愍念悉用𥙷郎者是岀於<lb/>
特異之恩今尚倣此意胡可少之邪君曰是科也今<lb/>
例以氣衰戒得日暮倒行目之余謹毋然然惡能自<lb/>
别也亡何調遂寜府青石縣主簿徒歩出關衣敝槖<lb/>
單行盛暑劇潦中氣貌聳聳有精悍少年所弗及居<lb/>
<pb n="KR4d0305_SBCK_070-14a"/>
踰年視事青石則行其所嘗言者寒㕔薄廩而用弗<lb/>
飭處之夷如遇有公職事則聞命引道不避雨暘不<lb/>
間劇易守甚才之㑹修頖宫屬役于君自物土授規<lb/>
慮材僝庸不以煩守守由是益知君可倚遇疑獄滯<lb/>
訟即卑君可否之果之流溪有伐石以甃術者仇家<lb/>
誣其發冡且謂以獸骼亂冡中縣令謾不能孰何旣<lb/>
誤寘伐石之家于理仇家猶以其未麗于重辟也訴<lb/>
之州州如之且未厭也訴之詳刑使者使者又如之<lb/>
又未厭訴于制閫下其事轉運司則檄君詣郷即訊<lb/>
君廉得其狀乃伐山得石非冡間物也仇家詞窮投<lb/>
繯而死人曰是何神也州縣吏爲愧謝臺閫欽重焉<lb/>
<pb n="KR4d0305_SBCK_070-14b"/>
去爲榮州司户參軍兼司法汙吏受輸廩粟惡而易<lb/>
腐或至裁削供軍以取充數君力鑒其敝出納惟一<lb/>
士服其公守又才之俾兼治他職廼以勤瘁致疾嘉<lb/>
定元年秋八月丙戌卒干治寺得年六十有七僚長<lb/>
與州之人士皆惜之君諱普德厚字也丗爲卭之蒲<lb/>
江人曾王父昭明王父師元皆不仕父宅仁終免解<lb/>
進士妣　氏君少倜儻不可拘以文法而能自抑<lb/>
歛筆耕以飬父毎造人無問戚䟽率敷袵陳誼無毫<lb/>
髮滯礙酒後耳熱則軒渠諧笑舎坐屢舞投器吐茵<lb/>
不知其爲賔也客至其家亦無留門束修之饋即縁<lb/>
手盡晚歳俸賜亦以遺親友之貧者卒之日無餘貲<lb/>
<pb n="KR4d0305_SBCK_070-15a"/>
既説輤于家妻孥之約甚於他日嗚呼是亦可覘其<lb/>
素矣元妃同邑王氏繼室丹稜楊氏二子男述之似<lb/>
之述之後一年亦卒孫男法印孫女一人外孫男女<lb/>
二人似之貧不克葬君之友前潼川漕樊仲恂士迪<lb/>
賻以金錢余之表兄髙南叔稼爲買冡于縣之鹽泉<lb/>
郷恩洽里震山之原十二年八月壬申乃克襄事以<lb/>
余知君之乆也先事之歳屬余銘其壙義不得辤乃<lb/>
銘曰　日昊而明夷車奔而卒馳人坎坆其來之<lb/>
而君謝以不為岀焉而嘻嘻入焉而怡怡碩邁且頎<lb/>
尚考志之詒<lb/>
　　　宣教郎致仕史君<hi>堯輔</hi>墓誌銘<lb/>
<pb n="KR4d0305_SBCK_070-15b"/>
史爲太原右姓自唐宣宗時爲臨卭縣尉者曰灝始<lb/>
居眉之丹稜入國朝乾德初全師雄之亂曰克恭者<lb/>
以攝丹稜令死事後賜廟褒忠爵忠佑侯侯之曾孫<lb/>
潤辭主果之西充簿蘇文公字以叔則再傳至汝士<lb/>
登崇寜二年進士第終寜州户曹生貫賁生似孫劉<lb/>
起居光祖嘗銘其墓似孫生堯輔字充甫狀貌清羸<lb/>
若不勝衣而明晤夙成年十二三即受春秋于横舟<lb/>
劉子有<graphic n="KR2115" url="https://raw.githubusercontent.com/kanripo/KR-Gaiji/master/images/KR2115.png" mimeType="image/png"/>同門者百數巳翕然歸重焉厥十有五與<lb/>
蘇文定諸孫講學于德溪旁通六藝之文夜以繼旦<lb/>
稡諸儒先嘗所傳授傳以巳意趣詣益不凡爲文識<lb/>
古今體勢詩調尤脱棄凡近開禧三年大比以易學<lb/>
<pb n="KR4d0305_SBCK_070-16a"/>
冠同經生中類試髙等是歳孽韓就殛明年諸嘗與<lb/>
韓忤者以次召用朝野交賀充甫對䇿廷中獨抗言<lb/>
曰陛下謂去一權倖足以爲更化邪霍山之去未幾<lb/>
而漢之權移於内侍矣梁冀之誅未幾而漢之政岀<lb/>
於丑邪矣唐誅權臣憂在䆠官及誅䆠官憂在藩鎮<lb/>
余同年友眞景元德秀端人也得其文第之前列爲<lb/>
詳定官所抑以冠乙科調永康軍青城縣主簿歸未<lb/>
及里而䘮其母又明年而䘮又柴瘠加等前吏部郎<lb/>
雙流范少才子長聞其賢合里中子弟而授之室人<lb/>
人自以得師除䘮調昌州大足縣尉未上上謁帥司<lb/>
范公以書局留之與修職方志今吏部郎黎德立伯<lb/>
<pb n="KR4d0305_SBCK_070-16b"/>
巽守昌元移書范公願得充甫攝郡文學充甫亦力<lb/>
請還次思職勤事守器重之邑多盗民賕吏以避役<lb/>
充甫白令悉𥙷授焉并兼之民隱田詭户繇賦不均<lb/>
又白守第其髙下爲之籍且以聞諸朝民率謂便今<lb/>
潼川漕奉常丞程叔逹遇孫宰丹稜雅善充甫於是<lb/>
言於制置使董君居誼董未始識充甫也遂以歳薦<lb/>
之貟上之㝷又以舉將陞從事郎調合州推官嘉定<lb/>
九年類省試爲點檢官巳病肺不能聲余知充甫有<lb/>
年㑹將漕東川即招致幕府及歸自類試所則病益<lb/>
侵然猶彊自力未嘗釋卷也十二月壬子卒于候館<lb/>
得年四十有四先是以蜀逺士不能自逹故於進士<lb/>
<pb n="KR4d0305_SBCK_070-17a"/>
三人近臣特薦嘗有朝蹟及過闕留中之外俾外閫得<lb/>
以抜士之尢者或五六人或三四人或一二人上之號曰<lb/>
歳薦由淳熈以後召用者巳四十人矣旣有常比故報<lb/>
可不越旬時董君旣薦充甫人謂必且召用使在三館兩<lb/>
學不謂能稱乎乃自近歳奏報稽滯董所薦士凡閱二年<lb/>
不下其後或召或否而充甫僅得陞擢之命亦巳不及見矣<lb/>
是可嘆矣夫妣李氏孫氏楊氏皆同郡人充甫孫岀也事<lb/>
楊以孝著取同邑李氏生子皆夭折今僅存惟一女子曰<lb/>
招慶未嫁從父兄之子女孤貧亡依所至挈與俱從女將行<lb/>
而充甫疾猶命其家人經理娉事曰母使我愧吾兄也遺<lb/>
令以從父弟堯烈之子顯僧爲後充甫平生澹於貨利<lb/>
<pb n="KR4d0305_SBCK_070-17b"/>
奉賜聽其家人自爲率縁手盡巳惟破裘敗絮精誦<lb/>
苦吟窮晨夜不能休以是終其身焉喪歸僅有雜藁<lb/>
及諸經講義五十卷自隨無餘貨也余旣爲買棺給<lb/>
喪事又以錢百萬遺其妻孥俾買郭外田給㐲臘又得<lb/>
范程二公及前軍器監丞劉思荘翊之台錢五十萬遂<lb/>
併以買田顯僧卜十有二年　以充甫之䘮葬于<lb/>
縣之　郷石子山丑岡之原而先事之歳墨衰絰<lb/>
以過余曰惟公知我父者敢以竁銘爲請余不忍曰<lb/>
不可則爲之銘曰<lb/>
形容之癯而學之腴生理之枯而詞之旉孰爲胠之氣<lb/>
質爾殊曷又瘏之崇降痛痡嗚呼　卷末七十一<lb/>
</p>
<p>
</p>
  </div>
</body>
</text>
</TEI>
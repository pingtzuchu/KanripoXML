<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_032-1a"/>
重校鶴山先生大全集卷之三十四<lb/>
書<lb/>
　　答林知録<hi>觀過</hi>
某居靖二年士風民俗乆益相宜城東築室數椽爲<lb/>
聚友讀書計士人雖聞見稍陋然無利禄之誘故質<lb/>
實近夲無紛華之說故寡欲易足又得舊友偕行相<lb/>
與切磋究圖自謂庶幾不虚是行矣來書縷縷獎飾<lb/>
存勞祗有感激某頃作鶴山書院記謂古今無未定<lb/>
之天蓋吾儕分上只有負辠引慝何暇怨尤故不敢<lb/>
以詩人夢夢之說爲然今觀來諭則天意果難諶若<lb/>
此又嘆窮理之未盡也息交絶遊之誨敢不敬承<lb/>
<pb n="KR4d0305_SBCK_032-1b"/>
　　答昌化潘知軍<hi>子順</hi>
某恰書山中二考温㝷舊讀粗有絲髪之進自謂不<lb/>
虚此行顧蜀祲未清淮氛日甚有如來教所謂淛西<lb/>
水災者特其一端耳每一念之不勝及緯之憂是間<lb/>
雖甚辟陋猶有潭鄂洪袁間朋友近書能言流殍㓂<lb/>
賊之害雖辠戾之餘豈暇與聞時事而君臣義重終<lb/>
不得而恝然誨諭諄諄懐人憂丗之意蔚乎其可掬<lb/>
所以燠休羈窮獎飾愚陋者尤極塵鄭而循涯揆分<lb/>
不足以當此祗有愧荷<lb/>
　　　答<graphic n="KR1061" url="https://raw.githubusercontent.com/kanripo/KR-Gaiji/master/images/KR1061.png" mimeType="image/png"/>岡李通判<hi>劉</hi>
來諭俾作一賀緘不必求歸此非愛予之至不及此<lb/>
<pb n="KR4d0305_SBCK_032-2a"/>
但向來在外元不作子公書今在罪籍忽爾破戒心<lb/>
實難之恐淹速亦不在此聞遷謫諸公亦有煎迫大<lb/>
甚者反爲所紿此可見無關得䘮也<lb/>
　　答荆門張僉判<hi>元簡</hi>
先天廬吟葢欲追輩邵子此用功非一日某凡三遊<lb/>
東南行半天下交道亦廣矣如邵易少有能知之者<lb/>
惟郷間有張文饒名行成自號觀物先生頗得象數<lb/>
之詳有通變經丗𫐠衍翼元元包潜虚觀物七書大<lb/>
意謂理者太虚之實義數者太虚之定分未形之𥘉<lb/>
因理而有數因數而有象旣形之後因象以推數因<lb/>
數以推理今不可論理而遺數此等說極精僉判曽<lb/>
<pb n="KR4d0305_SBCK_032-2b"/>
見之否程易明白完粹無智愚皆知好之如邵易不<lb/>
藐之爲象數則憚其難知嘗欲爲之發明今兹未能<lb/>
也得生還之後多活幾年黨可以畢此願乎餘詩大<lb/>
抵精當但銅屏篆體多誤只是鑄工杜撰諸公褒飾<lb/>
太過向侍坐時精采燁燁今來詩多有衰病之語豈<lb/>
詩家常詞邪其信然邪<lb/>
　　答遂寜李侍郎<hi>
                        <graphic n="KR1033" url="https://raw.githubusercontent.com/kanripo/KR-Gaiji/master/images/KR1033.png" mimeType="image/png"/>
                    </hi>
某自去春附彭卒拜狀今旣年餘不獲嗣記忽𬒳手<lb/>
教承知卷懐康濟之業講授閭塾國人弟子皆得有<lb/>
所矜式古所謂父師者非此其是與洪範講義明白<lb/>
正大使學之者有所據依以求端用力焉私淑之功<lb/>
<pb n="KR4d0305_SBCK_032-3a"/>
茂矣其閒所謂由玄妙而至親切由虚無而趨實用<lb/>
由冲漠而至明察云云區區者未能深曉尚俟他時<lb/>
面請所以教也來諭問及前書極髙明之說此書不<lb/>
曾有藁不能復省恐只是說此五句上下貫通不可<lb/>
拆散蓋經傳中着一而字即難截斷如博學而篤志<lb/>
切問而近思下學而上逹温故而知新告諸徃而知<lb/>
來者之類皆是上文與下文相屬前書想只以語脉<lb/>
之相似爲證非是以此五句便是下學上逹然而聖<lb/>
之言語只是一片舌頭此章先言大哉聖人之道繼<lb/>
之以禮儀三百威儀三千又曰苟不至德至道不凝<lb/>
焉然後申言尊德性卻要道問學致廣大却要盡精<lb/>
<pb n="KR4d0305_SBCK_032-3b"/>
微云云蓋欲使人事事理㑹步歩踏實只在君臣父<lb/>
子夫婦日用飲食間作去謂之與下學上逹同義亦<lb/>
未嘗不同也其曰家諱云者不欲盡言此名未可用<lb/>
而姑託之詞耳要是斷章則義不備也<lb/>
　　　答任緫幹<lb/>
靖爲天下窮處其蕞陋又在峽郡下而土風不惡民<lb/>
俗亦淳時和歳豐則物賤如土頗便於羈旅之人况<lb/>
山深日永自應酬書問之外儘有餘力可以讀書肩<lb/>
吾相處乆益有味而妻孥自長沙來後數百指之聚<lb/>
無少不寜凡此皆異時逐客之所罕有亦可謂幸矣<lb/>
　　答長沙李縣丞<hi>亢宗</hi>
<pb n="KR4d0305_SBCK_032-4a"/>
某居夷巳兩載餘土風民俗乆益冝之山深日永温<lb/>
㝷舊讀時有新得向來一歳十請正以學未能信欲<lb/>
及今精力未衰歸求所未至雖不幸而得譴投之荒<lb/>
裔蠻徭虎豹之與居然而黜陟理亂不通于中州得<lb/>
以畢誠盡力於所當事却恐當時便得請西歸亦未<lb/>
必有此工夫耳今自信益篤遲速乆近一聽其所之<lb/>
前日執事之所以發我者善矣反覆惟念終必無益<lb/>
今來諭以釣名樂禍爲今日猜忌之病豈亦有取於<lb/>
前言之是邪<lb/>
　　答曾參政<hi>從龍</hi>
某<hi>説文夙也</hi>有假道求見之願忽聞移鎮茫不知再晤<lb/>
<pb n="KR4d0305_SBCK_032-4b"/>
之期傾戀積臆亟馳尺帋控叙萬分敢謂隆謙特垂<lb/>
損報至又輟遺行理寵貽眞翰申叙卷卷眷子之誠<lb/>
旣深悚愧重以感服右揆乆在告中書之務必且滯<lb/>
淹况於該輔名流出處去就所關不淺目前攝治常<lb/>
程文書者寜敢便有可否相公只得爲一方之人更<lb/>
作數旬留也佀聞發廩振糶不惟克紹前規徃徃以<lb/>
少府之餘財爲之代償厥直則有前人所未能者敬<lb/>
事而信節用而愛人使民以時聖人之言字字服行<lb/>
未有不明效大驗者特患不能實下工夫而徒假外<lb/>
飾如鈞誨之云者四先生祠記不謂亦關聽覽至蒙<lb/>
獎借蓋邇來學者之病誠然不但學者雖朝廷褒儒<lb/>
<pb n="KR4d0305_SBCK_032-5a"/>
録後大率若此某近又嘗爲黔陽作學記恰寄到墨<lb/>
本就以求教其意亦與四先生記互相發明也<lb/>
　　　答劉提幹<hi>子澄</hi>
濂谿書院記不謂亦獲關覽不蒙一語之教何邪篆<lb/>
非易事不惟立柱打捲費數年工夫偏旁點畫各有<lb/>
其義非對夲所能模擬也如貢　篆額以工下從目<lb/>
從火爲貢旣不可曉而　字下不可借　字蓋一筆<lb/>
冩成自下而上者惟蟊賊字耳今試作一字　以見<lb/>
偏旁之不可假借雖鍾鼎所篆出入變化未嘗不與<lb/>
小篆合此難以帋筆盡也葵丘當以孔孟爲據豈可<lb/>
舎孔孟從封禪書大抵門下以多援引爲有根抵恐<lb/>
<pb n="KR4d0305_SBCK_032-5b"/>
正是枝葉非根抵也文章惟有識爲難而考究非難<lb/>
事耳<lb/>
　　答贑州聶侍郎<hi>子述</hi>
得中都書報二事其一謂洪守繳侍郎所與書其一<lb/>
謂王平江僞撰某所荅游提幹<hi>洚</hi>書夲亦繳至當路<lb/>
旣又問洪守繳書事元無之乃侍郎所作書有知之<lb/>
者以告于相君所厚所厚者風奏吏令傳播郡國以<lb/>
疑四方之親友然人亦不以爲疑祗益嘆侍郎風誼<lb/>
之厚而使洪守濫得此名以殁方欲爲之發明而未<lb/>
皇也平江事則徃徃有之未必游同年夲心大抵君<lb/>
子贏得作君子小人枉了作小人此不可易之論侍<lb/>
<pb n="KR4d0305_SBCK_032-6a"/>
郎之歸志浩然某毎侍從容聞之巳熟况如臺中有<lb/>
不相容者某亦略聞之籍令誠有繳書之事以成歸<lb/>
志以益美名固亦洪君之見助故有言此者率以是<lb/>
謝之未幾侍郎以華職要藩得請而去羣疑浸釋然<lb/>
以某深知侍郎之盛心固未必以典藩爲樂也嘗欲<lb/>
寓便奏記以候啓居以致異時眷予之謝不惟萬山<lb/>
間無便可託靖與湖南諸郡爲鄰得朋舊書徃徃謂<lb/>
峒㓂未盡除因是亦疑莫府多事未暇應酬書問姑<lb/>
徐未遣而行理之問忽巳墮前旣知體安志明政平<lb/>
訟理又聞元惡就捕餘㓂有不足殄者披味詞染藹<lb/>
然情味之著豈勝慰懌近詩幸教語平韻勝主人心<lb/>
<pb n="KR4d0305_SBCK_032-6b"/>
<pb n="KR4d0305_SBCK_032-6b"/>
者古人稱字者最不輕儀禮子孫於祖禰皆稱字孔<lb/>
門弟子多謂夫子爲仲尼子思孫也孟子又子思弟<lb/>
子也亦皆稱仲尼至漢魏後只稱仲尼雖今人亦稱<lb/>
之而人不爲怪游夏之門人皆字其師漢𥘉惟子房<lb/>
一人得稱字中丗有字其諸父字其諸祖者近丗猶<lb/>
有後學呼退之兒童誦君實之類今曰胡子仁仲張<lb/>
子敬夫朱子元晦是尊敬之至而前後稱謂不同則<lb/>
左丘明體但邇來乆不稱前輩字與稱謂必欲歸一<lb/>
大監從而易之以釋疑恠此自無妨况巳刻石亦不<lb/>
必再修換徒爲鄭重惟是改云南軒晦菴則軒菴之<lb/>
類似於金石文字上用之稍欠經雅耳蓋前輩只以<lb/>
<pb n="KR4d0305_SBCK_032-7a"/>
所居所寓山水爲名如伊川横渠濂溪涑水東坡之<lb/>
類不可勝數亦有自立一名如漫浪聱隅癡頑六一<lb/>
之類此外又有門人私謚者而軒菴則自近丗蓋軒<lb/>
因車得名菴字無所出以是爲敬殆不可曉愚見又<lb/>
如此不識髙明以爲何如<lb/>
　　答張大監<lb/>
某伏蒙别帋示以四先生祠記所疑此非精識黙體<lb/>
者不能敬嘆敬嘆仁敬𥘉無輕重之說雖似傷於筆<lb/>
快然敬字之義甚大孔門說仁處大抵多有敬意如<lb/>
四勿二如之類是也左傳敬德之聚能敬必有德<lb/>
此義極精自聖學不傳人多以擎跽曲拳正坐拱嘿<lb/>
<pb n="KR4d0305_SBCK_032-7b"/>
之類爲敬至周程以後如誠字敬字仁字方得聖賢<lb/>
夲指其所謂主一無適之謂敬此最精切來教分此<lb/>
二字甚當惟曰知敬而未仁者有之矣未有仁而不<lb/>
能敬者也下一語寡病上一語似以丗之謬爲恭謹<lb/>
者爲敬若能敬則仁矣敬而未仁則亦未得爲敬也<lb/>
蓋仁者心之德聚而不散則仁在此矣今若盡摩元<lb/>
碑重别䥴刻却大鄭重今略注欲改之字在前伏惟<lb/>
財度<lb/>
　　　答袁衢州<hi>甫</hi>
静壽傑作義味淵永又以覘深造自得之趣所存若<lb/>
此則施諸有政葢可想見况絜齋慈湖訓語朝夕左<lb/>
<pb n="KR4d0305_SBCK_032-8a"/>
右所以輿衛此心者至矣何當簉顧夏諸賢之列相<lb/>
與共講山囚瀬縶瞻晤亡從祗有悢悢浩氣說剖析<lb/>
精詳皆不易得惟以三勿爲二勿稍似欠闕耳某山<lb/>
間三閱寒暑於六經名數文義上重下鈍功夫的然<lb/>
見得古人所志所學歴戰國暴秦以後無傳焉極於<lb/>
五胡之亂影滅跡絶豈無經生學士隨其才分有所<lb/>
建立然騖於髙逺者惟欲直指徑造以歩歩而行字<lb/>
字而講者爲卑近而安於卑近者則又以區區記誦<lb/>
小小詞章爲學問之極功所謂合外内貫精粗者百<lb/>
數十秊間始有人講㝷以發漢唐之所未講又苦於<lb/>
實未有所見者勦說雷同爲聲利計以爲斯道之病<lb/>
<pb n="KR4d0305_SBCK_032-8b"/>
方欲通古今爲一書使後之有志於王道者猶可以<lb/>
椎原㝷流而學未能信不敢容易下筆也近又有數<lb/>
篇不得巳而爲之者謾録求教其視髙文猶禪律之<lb/>
不相侔也望爲過目以一語可否焉委作静壽字當<lb/>
更增一堂字方爲稳實蓋去堂字特數十年間事耳<lb/>
三衢爲舟車之衝而廣微以静鎮之曾無留難又以<lb/>
暇日與士友周旋於義理之㑹乃知清心寡欲何事<lb/>
不可濟安得百子駿布在天下使萬物吐氣邪東歸<lb/>
故廬外事一切不復與聞雖足以見深識逺覽無願<lb/>
乎其外抑不知何者爲外國事濟否民生戚休恐亦<lb/>
非於我全不相關况東歸之地今爲天下劇乎論語<lb/>
<pb n="KR4d0305_SBCK_032-9a"/>
於不在其位之下聮書思不出其位一語毎疑下位<lb/>
字當是正位居體之位蓋因下語而推廣及此然因<lb/>
此二語相連後丗遂有以分所當爲而疑於出位者<lb/>
此其差亦在毫氂之間髙明以爲如何<lb/>
　　答黃子才<hi>輅朱文公外孫</hi>
陳司理欲得遊髙明三字敢不如戒但聖賢不說一<lb/>
偏話極髙明必道中庸惟上蔡在程門中終是升髙<lb/>
上達之意多兼古人樓觀堂室之名必有一實字在<lb/>
下如明字下欲著一樓字又欠妥怗今先以青山閣<lb/>
滄洲閣二扁納呈未知髙意以爲如何<lb/>
　　答張大監<hi>忠恕</hi>
<pb n="KR4d0305_SBCK_032-9b"/>
别帋申誨仰見虚心切問不倦益廑卑意無它但見<lb/>
南軒𥘉謁五峯五峯首以忠清二事令其反覆究玩<lb/>
書問至數次徃反最後五峯荅書曰聖門有人吾道<lb/>
甚幸由此遂定師友之分此梁仁伯所云也晦翁𥘉<lb/>
謁李延平只是教它静坐作居敬功夫由此有得前<lb/>
日仁敬之說蓋據實言之耳大監前日疑得極是雖<lb/>
語言未瑩然得此開發益知文字不可輕易下筆今<lb/>
來敎以爲不必易聞訓二字只易廣漢新安受學六<lb/>
字甚善甚善<lb/>
　　答德慶陳知府<hi>㝛陳正獻孫</hi>
康雖藩府諒亦荒陋然國無小皆可隨事以行吾志<lb/>
<pb n="KR4d0305_SBCK_032-10a"/>
安定更八都尉羌患不息張然明鎭以一廉威化盛<lb/>
行人心之不可以威服也若此况如賢父兄禮義之<lb/>
訓浹洽心耳必有以大慰逺人之心者<lb/>
　　答丁大監<hi>黼</hi>
臺評則固見之門下忠肝義膽見諸告君之䟽發諸<lb/>
送客之詩者霜明玉㓗足以廉頑立懦雖欲辭異論<lb/>
之名其可得乎藉令先期得請而去終不免於論以<lb/>
是而歸其榮多矣但論者謂人爲包羞則亦不自鏡<lb/>
見者邪某泝江而上聞沅辰道嶮惟潭邵路稍平遂<lb/>
渉湖之潭會安北望遣子親迎遂以數日間辦娉留<lb/>
家于潭而自與朋友李肩吾及長兒之靖靖旣奠居<lb/>
<pb n="KR4d0305_SBCK_032-10b"/>
明秊取家以來却令安壻略挈輜重還蜀今居靖者<lb/>
尚有三百指之聚所幸風土不惡得免疾恙物價甚<lb/>
賤極便羈旅而書問稀闊賔客絶無又得以畢意於<lb/>
所當事自易詩書三禮語孟重下頓工夫名物度數<lb/>
音訓偏旁字字看過益知義理無窮而歳月易得使<lb/>
非假以暇日將虚此生矣今未敢便有所著且温舊<lb/>
讀以發新知庶幾遷善寡過不爲空言耳士友猶有<lb/>
不相恕者時遣人徴督文字徃徃人情所不能免亦<lb/>
勉彊酬報今姑録數篇近作以干指教非敢言文亦<lb/>
以見山中近况或可少寛行役無期度之憂也<lb/>
　　　答嚴教授<hi>植</hi>
<pb n="KR4d0305_SBCK_032-11a"/>
事心圖說亦以見精思實體不欲徒事空言然據某<lb/>
愚見旣坐師席易得𬒳人推許便少講磨須與勝己<lb/>
者交更從諸經字字看過思所以自得不可只從前<lb/>
賢言語上作功夫也<lb/>
　　答彭運幹<hi>鉉</hi>
墓道當直書今之官制如來諭云夷陵太守非今之<lb/>
官兼寺簿之稱亦不典今當書寺名但不知五寺中<lb/>
孰爲所歷之官今作司農大理太府六字以僃采擇<lb/>
墓額作眞書似欠古雅今作隷敬享當有享字又享<lb/>
祀在廟而墓非祀亯之地欲易以慕亭二字審思榜<lb/>
之書室亦當有齋軒館室之類一字兼審思二字不<lb/>
<pb n="KR4d0305_SBCK_032-11b"/>
如徑榜節齋二字如何朱元晦庵曰晦陳師復亦曰<lb/>
復齋如此類甚多<lb/>
　　答許介之解元<hi>玠</hi>
惠教新作亹亹不勌深所嘆畏弟委以書冩之役則<lb/>
有所未暇山中自課以聖賢之書日有程限諸經義<lb/>
䟽重與䟽剔一遍帝王典則粗見端緒儀禮一書幸<lb/>
而存者以之參攷諸經尤爲有功今咀嚅經味巳乆<lb/>
便覺秦漢以後體格夐别况晉魏隋唐文人所作又<lb/>
是一格此甚難言有如來翰所謂槀山筆冡巳老未<lb/>
衰介之幸自有如許精力今駸駸六十胡不深自收<lb/>
歛以趨於實而多求題識序引爲是無益也試以此<lb/>
<pb n="KR4d0305_SBCK_032-12a"/>
謝委諭之辱介之黨以是爲然涵泳而體習焉其得<lb/>
此也不多於得字矣乎<lb/>
　　答范殿撰<hi>子長</hi>
又從録示近詩獲闚園林面目恨無從陪侍杖履惟<lb/>
有歆羡竹間之屋旣就又有數畒荷華如是足矣若<lb/>
更増拓反爲物役髙明以爲如何三扁額謹從别緘<lb/>
通呈大小如式未知可稱台意否是間爲况粗適惟<lb/>
歸期遲速未可知從班中故舊及東南氣類相予者<lb/>
多勉令通一書非敢靳此以爲髙眞見得行止非人<lb/>
所能爲山中静坐教子讀書取諸經三禮自義䟽以<lb/>
來重加輯比在我者益覺有味不知丗間何樂可以<lb/>
<pb n="KR4d0305_SBCK_032-12b"/>
加此藉令少緩亦姑聽之<lb/>
　　答樊致政<hi>庚</hi>
某囚山二秊有半賴習聞師友之訓粗知義利之分<lb/>
行乎家人子女孚于臺隷㓜賤上下相安處陋邦如<lb/>
樂國視兄掛冠高蹈脫然百物之表雖未可同日語<lb/>
其爲樂天安土知時順命有以得其所求則一也勉<lb/>
之以再用之後不謟不激雝容進退所以期我愛我<lb/>
者厚矣顧瞻四方蹙蹙靡騁寜暇議及此哉食菜<lb/>
詩甚佳適居不欠此味但苦瘠惡視廣漢新都不能<lb/>
爲役耳惟八九錢一升白米八九十一斤猪羊肉他物<lb/>
稱是此則吾蜀所無未能和來韻且録近作數詩<hi>代之</hi>
<pb n="KR4d0305_SBCK_032-13a"/>
　　答江縣尉<hi>鐩</hi>
真文書信頗爲行理累今復以一緘浼爲轉逹西山<lb/>
讀書記未見之曩在都城曾見條目却與今來諭云<lb/>
云微有不同所謂近聞云云此却未聞之祗恐問愈<lb/>
多則歸愈緩耳君子于役苟無飢渴則遲速本無足<lb/>
較顧所至水旱盗賊可駭可愕之事日聞于耳殆有<lb/>
蹙蹙之憂不知天意果如何也<lb/>
　　答遂寕李侍郎<lb/>
巽巖先生𥘉作五音譜以許叔重部叙爲之後在遂<lb/>
寧出視虞仲房仲房乃改用徐楚金韻譜老先生雖<lb/>
勉從之終弗㥦也故後序及跋語旣云要自别行又<lb/>
<pb n="KR4d0305_SBCK_032-13b"/>
云要須各行大抵始一終亥其形也始東終法其聲<lb/>
也許氏元無反切後人漸加附益至徐鼎臣始以孫<lb/>
愐唐韻音切爲定自音切行人以爲便於檢閱而不<lb/>
知字之本乎偏旁故老先生謂偏旁一切都置則字<lb/>
之有形無聲者豈不愈難撿閱蓋不以韻譜爲然也<lb/>
聞韻譜今巳不存或使府别爲刋元本五音譜<hi>賈端修所</hi>
<hi>定者</hi>置之學中以廣其傳亦是一事不知台意以爲<lb/>
如何<lb/>
　　答吴寺丞<lb/>
且如諸處來干諸先生祠堂記某自與呉畏齋作記<lb/>
于成都今二十秊間所作不下十餘處只如寜逺營<lb/>
<pb n="KR4d0305_SBCK_032-14a"/>
道皆濂溪郷邑皆某作記𥘉閒猶謂古者郷先生没<lb/>
而祭于社無他疑難後來又作長沙諸處數篇頗疑<lb/>
近丗祠堂太汎於營道所記巳致其疑於長沙則遂<lb/>
斷然以爲古無此典如長寜諸處又發此義近日長<lb/>
沙來求學記則又斷然謂古者雖先聖先師之祀只<lb/>
是漢儒之說而先聖之廟元不出闕里<hi>封謚之類尤不經</hi>乃<lb/>
知古人萃渙之義甚妙不知何爲朱張諸先生亦略<lb/>
不以諸儒之祠爲疑而所在記文皆謂當然益知讀<lb/>
書窮理功夫無窮此不是矜竒衒博義理所系丗變<lb/>
所關不容草草耳近作甚佳與㳺景仁徃來書援引<lb/>
甚詳特未見所辯者是近體或古體所失者何韻莫<lb/>
<pb n="KR4d0305_SBCK_032-14b"/>
<pb n="KR4d0305_SBCK_032-14b"/>
<pb n="KR4d0305_SBCK_032-14b"/>
巳殱其衆則雖有渠酋亦獨夫耳况酋未必存邪呉<lb/>
太禮書亦巳見之殿司鞠治全黨亦称死者可疑縱<lb/>
萬一果如李儂之事則亦已矣蜀邊之憂則令人危<lb/>
懼蓋頃者郭興元父子髙洋州表兄亦言之王慶長<lb/>
亦封到蜀閫移文如西邊故舊之報與二帋批諭則<lb/>
未聞可駭可怖見說朝廷只要曲從其欲與之約和<lb/>
制梱亦不敢違不知元不可和和亦無益淮東之事<lb/>
只坐畏怯以成大變桂帥尚不知監邪<lb/>
　　　答李侍郎<lb/>
北園講隷之所龍鶴幽間之濱多得幾年功夫聚友<lb/>
求志著書淑後此誠天下之至樂而侍郎之夙心也<lb/>
<pb n="KR4d0305_SBCK_032-15a"/>
而人心之不同故徃徃謂求退者爲矯激而嗜進者<lb/>
爲真情埶之所趨大抵若此誰其挽之<lb/>
　　　答陳子敬<hi>畤</hi>
廣軒之義不知本諸孟氏廣居之說否若深味廣居<lb/>
之義則知人以眇然之身成位乎兩間而沈於俗學<lb/>
屈於物欲其自待亦太涼矣廣正大居位道古人不<lb/>
輕下一字尤當玩索髙明以爲如何<lb/>
重校鶴山先生大全集卷之三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_039-1a"/>
重校鶴山先生大全文集卷四十一<lb/>
　記<lb/>
　　　眉州威顯廟記<lb/>
眉之有威顯廟故巴西郡太守邦人史侯某之作也<lb/>
侯之孫宓崇曰神之夲𥘉奠祀武康捍患禦菑功施<lb/>
于時于禜<hi>周禮地官族師祭禜</hi>于禱是饗是假有有司之牘有<lb/>
内史之命郡有乗廟有紀赫赫厥霛可考不誣自我<lb/>
王考丗仕武康實昭事神旣齊旣稷歆時惟工祝傳<lb/>
詞致告賚我王考王考亦德神之惠也自時厥後莅<lb/>
官所至以民生之不易水旱癘疫之不時也有祈焉<lb/>
有報焉罔有遐邇故于武康于峩眉于龍于萬于階<lb/>
<pb n="KR4d0305_SBCK_039-1b"/>
于巴西于丹稜率建祠事晚而居眉祠是以興昉于<lb/>
淳熙之　年迄今三十載矣而始克卒成惟祠之所<lb/>
縁起與神之有績于民不可以無書也屬某記之某<lb/>
循其顚未則爲之喟然嘆曰鬼神之說尚矣自聖賢<lb/>
不作正涂壅厎士不知道民罔常心非置諸茫昧則<lb/>
怵於竒衺<hi>音邪</hi>或又諉曰夫子所不語也季路所弗知<lb/>
也吁是難言也其果難言也而聖謨孔彰實理莫揜<lb/>
其有獨不可見者乎天有四時地載神氣亘古今薄<lb/>
宇宙盪摩而罔息者孰非鬼神之功用乎反之吾身<lb/>
而嘘吸之屈信視聽之徃來浩乎博哉妙萬物而無<lb/>
不在也而聖人因物之精制爲之極使人承祀而致<lb/>
<pb n="KR4d0305_SBCK_039-2a"/>
生之洋洋乎如在其上勿勿諸欲其饗之也此豈有<lb/>
不可見者乎或曰三代命祀祭不越望武康之祠也<lb/>
於此乎何居曰古先聖人所以明命鬼神教民羙報<lb/>
者有功烈焉民瞻仰焉取財用焉春秋奉嘗所不敢<lb/>
後固也然而户竈門行之祀坊庸表畷之蜡禡侯祖<lb/>
伯之祭馬蚕猫虎之靈有施於人則無不宗也是仁<lb/>
之至義之盡也而况兹乎抑侯之爲是祠也繇繇然<lb/>
若國之有社而無私福也其可謂先民而致力於神<lb/>
矣夫記曰郷之然後能饗焉來庶或饗之當有發於<lb/>
斯言<lb/>
　　　眉州載英堂記<lb/>
<pb n="KR4d0305_SBCK_039-2b"/>
天地之德隂陽之交鬼神之㑹五行之秀氣絪緼磅<lb/>
礴而降材焉何其甚貴也罔然而生泯然而死寒暑<lb/>
之運與俱草木之荂<hi>音敷華英也</hi>同腐則人亦無以靈於<lb/>
萬物而天地亦無所賴於人矣士之生乎兩間必知<lb/>
所甚貴者而用力焉隠居求志足以承徃緒啓來哲<lb/>
得時行道足以位天地蕃庶物不幸際乎艱難則鞠<lb/>
躬致力引義盡分足以掲天理遏人欲欲其自靖自<lb/>
獻雖所遇各異而不失其所以爲貴且靈是則不翅<lb/>
符節之合是以生都顯榮殁有精爽登于明堂祭于<lb/>
大烝者旣足以垂休無窮而展牲用幣春秋以時列<lb/>
于學官奠于有司從于先聖先師庶幾爲國之故者<lb/>
<pb n="KR4d0305_SBCK_039-3a"/>
猶足以使百丗之下聞其風而興起焉薄乎云爾析<lb/>
珪儋爵睢盰閃睒<hi>式冉切暫視皃</hi>以詡庸人孺子之聽者之<lb/>
爲也自漢以來武陽爲士大夫郡芳徽懿績史不絶<lb/>
書至于我　國家掃清氛祲陶以仁厚昭以倫理然<lb/>
後道術浸明士知所以爲貴自諌議田公始以直諒<lb/>
聞朱公孫公石公後先以儒學顯嘉祐治平之間則<lb/>
有三蘇父子出焉自時厥後丗載其英在元祐時則<lb/>
有若給事中吕公在建中靖國時則有若太常博士<lb/>
孫公在靖康時則有若通判杜公建炎以來則忠愍<lb/>
唐公忠介劉公忠愍孫公内翰王公給事劉公文安<lb/>
楊公殿院杜公文簡李公待制孫公司業劉公或以<lb/>
<pb n="KR4d0305_SBCK_039-3b"/>
節義或以事業或以學術或以辭章顯庸于時儀法<lb/>
在後生榮死哀蓋列諸學官奠于有司咸謂無愧者<lb/>
學故有祠析爲二三判渙䔪離昭事靡肅亦有名績<lb/>
顯著而象設俄空某至郡以令詣學顧視惕然訂諸<lb/>
耆艾萃爲一祠訪諸子孫審象惟肖於是属役于教<lb/>
授趙某防禦判官楊某爲堂東廡衡長四㝷有五尺<lb/>
從長眎衡損㝷之一塗墍竣役繢素精能迺命執事<lb/>
載稽國史繇田公而下列圗于堂者二十有六人序<lb/>
攷其丗服眎其秩經始于　月　日告成于月<lb/>
　　日躬率僚吏諸生而舎菜焉曰是役也不可以<lb/>
無𫐠則爲之言曰德之不脩學之不講處無所逾於<lb/>
<pb n="KR4d0305_SBCK_039-4a"/>
人出無所禆於丗死生浮湛若有若亡此士之所當<lb/>
發憤忘食盡心力而求之者而聲名之有無利禄之<lb/>
得䘮固不當以一髮滓吾之至靈至貴也夫二十有<lb/>
六人者之得升于斯堂也豈盡以人爵之貴云乎哉<lb/>
有盟府之藏有太史氏之牒有天下之清議二三子<lb/>
誦其詩讀其書夷攷其行事反而求之可也詩云誠<lb/>
不以冨亦祗以異僉曰然請鑱諸石而事斯語<lb/>
　　　漢州房公樓記<lb/>
成都宇文侯鎭廣漢之明年威行惠孚侯度聿修廼<lb/>
作樓于郡之西湖名以房公將以申懷賢尚德之意<lb/>
樓故金龜亭緑陂翠㶑横陳夾翼而亭宅于虹橋之<lb/>
<pb n="KR4d0305_SBCK_039-4b"/>
左有樓其上實据要㑹然亭址卑濕樓居狹隘雖聚<lb/>
足拾級如不容比歳又因陋弗葺甚者爲庸保滌噐<lb/>
之地余昔守郡嘗欲更之未皇也今侯撤而大之且<lb/>
爲詩以遺余曰作新此地誠爲傑觀品題尚欠如椽<lb/>
筆余謝弗敢亡何侯以書來曰二年于兹矣弭囏恤<lb/>
隱罔末弗圗幸斯人之我安也不忍以垂去忘之以<lb/>
歳之不時民生之不易也旣以少府斥幣糴萬石米<lb/>
且築四敖于舊庾之隂以贏之名郡儲倉實鞏實宻<lb/>
緩急是賴又捐錢五千萬有竒爲民代輸布縷之征<lb/>
是庶幾可以去矣而斯樓之記昔者嘗以属子黨忘<lb/>
之乎某瞿然曰惡是焉可以無記也自郡縣以來守<lb/>
<pb n="KR4d0305_SBCK_039-5a"/>
襄陽者多矣而羊叔子杜元凱獨傳至歐陽公記峴<lb/>
山亭則惟及叔子羊杜相若也人之愛元凱巳不如<lb/>
其愛叔子矣是惡可強也自唐長壽以汔中和廣漢<lb/>
刺史之眞除者凢八十有三人其粗知名可傳後者<lb/>
惟賈至崔寜薛元賞及公爾而三人之譽巳不迨公<lb/>
雖於釣游寢休之所琴石竹木之舊邦之人至于今<lb/>
惟曰房公而不及它人噫是烏可量也然嘗出入史<lb/>
牒於公美事類多䟽畧獨於治郡稱其多有遺愛而<lb/>
詞人覊客嘗適是湖者興懷於俯仰之異置議於去<lb/>
取之歧殆亦不可勝數蓋嘗夷攷其事而未有所折<lb/>
衷于此也且舊史所書陳濤斜之敗在前賀蘭進明<lb/>
<pb n="KR4d0305_SBCK_039-5b"/>
之譛在後而新史反此公自去國訖不復用豈以敗<lb/>
故邪抑進明之譛啓之也方公之建遣三王分領節<lb/>
度也是固謂吾國中有人將以禠禄山之氣也然旣<lb/>
爲之前必慮其後方至德元載七月丁卯上用公計<lb/>
分封三王琦珙未出閤惟璘赴鎭而後五月璘以江<lb/>
淮叛然則分封之䇿其然邪其不然邪當時如髙適<lb/>
且盛言其不可則後日賀蘭之譛固有所入矣而當<lb/>
時大儒如韓退之栁子厚諸人毎以宿德重望歸公<lb/>
極所尊禮則固不以成敗論也趙郡李華之詞至謂<lb/>
元宗季年逆將持兵天錫房公言正其傾羣凶害直<lb/>
事乃不行旣以見禄山未叛之前莫敢有言者而公<lb/>
<pb n="KR4d0305_SBCK_039-6a"/>
獨有所論建乃弗果納杜子美之詞又謂及公入相<lb/>
紀綱巳失公實康救忘餐奮發毎挫直詞空聞泣血<lb/>
則又以見朝廷多故之後公獨奮然以天下爲已任<lb/>
而孤立寡與動輙得咎嗚呼公亦可謂處時之所甚<lb/>
難者矣雖卒於無成晚益落落而脩名令節人期於<lb/>
未用信於旣用勤王于蜀而蜀守以安作訓于歧而<lb/>
歧京以重此豈無其素而能爾邪丗降俗薄是非瞀<lb/>
於好惡名實殽於毀譽向背變於死生者何獨於房<lb/>
公然哉迨夫歳月浩闊情僞寂寥而著乎斯人之心<lb/>
獨隱然與所寓俱存者斯其人之賢不問可知也公<lb/>
嘗守袁爲需宴亭更刺史數十至王涯増飾棟宇而<lb/>
<pb n="KR4d0305_SBCK_039-6b"/>
州人大恱公爲是州有舊竹亭鳴琴其上公去巳乆<lb/>
而李文饒劉夢得過其地亦思之不置形於詠歌公<lb/>
微權勢人微交譽是卷卷者果何爲哉宇文侯旣有<lb/>
德於邦人又作斯樓寄懐曩哲安知後人之思侯不<lb/>
如今人之思房公也詩云投我以桃報之以李敢併<lb/>
以復于侯以房姓湖自文定張公始以公名堂自參<lb/>
知政事眉山李公始以公名樓自宇文侯始侯名某<lb/>
字信臣嘗爲司農卿兼權地官侍郎今以右文殿修<lb/>
撰自京口移鎭云<lb/>
　　　書鶴山書院始末<lb/>
開禧二年秋八月臨卭魏了翁請郡西還旣又三辤<lb/>
<pb n="KR4d0305_SBCK_039-7a"/>
聘召遂得遷延歳月丘園之樂者累年先廬枕山與<lb/>
古白鶴岡阜属連山之顚則脩竹縁坡循坡而上草<lb/>
木膠葛又上焉則荆棘之所於也有烽燧故基相傳<lb/>
爲李唐時西南夷數大入是爲望敵之所蓋居一縣<lb/>
之最髙峯故縣人亦罕至其地一日與家人窮隮頗<lb/>
愛面前隈支一峯欲即之而不得則除剪其荆棘蒙<lb/>
犯虺蜴聚足而上則其地平袤衡廣二百尺縱數里<lb/>
無復側峻凹凸殆天閟而地藏者隈支中峯復屹立<lb/>
其前如有鉅人端士色授面承欲遂卜室貯書其上<lb/>
與朋友共焉㑹居心制未即功嘉定三年春詔郡國<lb/>
聘士卭之預賔貢者比屋相望未有講肄之所㑹鶴<lb/>
<pb n="KR4d0305_SBCK_039-7b"/>
山書院落成乃授之館其秋試于有司士自首選而<lb/>
下拔十而得八書室俄空焉人競傳爲美談了翁曰<lb/>
是不過務記覧爲文詞以規取利禄云爾學云學云<lb/>
記覧文詞云乎哉則又取友于四方與之共學負笈<lb/>
而至者襁属不絶乃増廣前後各爲一堂二内廊廡<lb/>
門墉以次畢具旁爲小室曰立齋永嘉葉公爲之銘<lb/>
介二堂曰書舫舫之左右爲南北䆫堂之後爲閣家<lb/>
故有書某又得秘書之副而傳録焉與訪㝷于公私<lb/>
所板行者凢得十萬卷以附益而尊閣之取六經閣<lb/>
記中語榜以尊經則陽安劉公爲之記閣之下又爲<lb/>
一堂二内堂曰事心取邵子語閣之隂闢小圃鑿池<lb/>
<pb n="KR4d0305_SBCK_039-8a"/>
築室藝卉木爲遊息之所圃之後慿髙瞰虚一川風<lb/>
物之秀皆在目中又爲亭其上於以仰觀日星風露<lb/>
之變俯察鳥獸草木之冝又若有以盪開靈襟助發<lb/>
神觀者自惟窮郷晚進學未能信而洊叨煩使輕渉<lb/>
丗紛將敗績厥官是懼方表乞祠官之禄若得請焉<lb/>
退而聚友於斯藏脩息游於斯相與誦先王之遺言<lb/>
隨事省察萬有一不隊厥𥘉以爲朋友羞尚不虚築<lb/>
室貯書之意也<lb/>
　　　潼川簽判㕔緑筠堂記<lb/>
陵陽李成之性傳爲東川僉書判官考其廨之緑筠<lb/>
堂而移書臨卭魏了翁曰廨本廉訪使所治堂之由<lb/>
<pb n="KR4d0305_SBCK_039-8b"/>
來舊矣始壞於宣和末劉君軫復之再圯於乾道間<lb/>
李君枋復之後四十九年我又復之堂之壞凡三而<lb/>
舊址不移緑筠之所閱凡幾而故名猶在昔者之再<lb/>
易也皆有記今不可以獨亡子其爲我書之余曰吁<lb/>
異哉童子寺之竹乆存以衛公重公安祠之竹不剪<lb/>
以萊公重今緑筠不知其誰植也閱變而不能易此<lb/>
君固自有以取重於人也雖然不曰竹而曰筠則有<lb/>
以也竹其體也筠其發見於外者也故記曰禮之在<lb/>
人也如竹箭之有筠也如松栢之有心也二者居天<lb/>
下之大端矣故貫四時而不改柯易葉釋者曰端本<lb/>
也四物者之於天下最得氣之本然則受命之正何<lb/>
<pb n="KR4d0305_SBCK_039-9a"/>
獨松栢惟竹箭亦然其曰筠者皆其端本之所發見<lb/>
也其在人焉獨非受命之正而得氣之本者乎苟瞬<lb/>
存息飬無所襲奪則生色晬然見面盎背施諸四體<lb/>
將有不言而喻者或者不得其飬而消不慊於心而<lb/>
餒消且餒矣况望其形於外者之澤乎衛武公之始<lb/>
年傳誣其賂士奪國以共伯之年考之此殆不然獨<lb/>
觀其自爲止酒悔過之詩則公蓋勇於改過遷善者<lb/>
也至其切磋以講學琢磨以自脩則又非昔之武公<lb/>
者矣瑟僴赫咺其德容表裏之盛巳宣著而不可揜<lb/>
及盛德至善昭明較著則又使人自有終不可諼者<lb/>
焉詩人無可以稱其德者而作詩曰瞻彼淇奥緑竹<lb/>
<pb n="KR4d0305_SBCK_039-9b"/>
猗猗旣以興其容止之美又以青青而形其生色之<lb/>
睟又以如簀而稱其發見之盛嗚呼是所謂竹之有<lb/>
筠者與非無本而能然也及年益老德益邵自信益<lb/>
篤則其詩曰抑抑威儀維德之隅又曰温温恭人維<lb/>
德之基皆言夫積中而發外占外以知中而其用力<lb/>
又在於不愧屋漏時殆若與淇奥之詩互爲發明然<lb/>
則學其可以已乎成之之属記於余也豈徒使之識<lb/>
堂之廢興竹之盛衰例爲騷工墨客嬋姢檀欒之語<lb/>
抑欲相與切磋琢磨於義理之㑹故余敢以詩禮之<lb/>
說復之豈惟於成之是望亦將以自警焉耳成之息<lb/>
游於緑筠之下也黨有㑹於心焉其試以復於余也<lb/>
<pb n="KR4d0305_SBCK_039-10a"/>
　　　玉臺極堂柱識<lb/>
東川漕廨之東故即城爲榭名以玉臺城圯臺荒有<lb/>
亭蔽其前嘉定八年冬臨卭魏某由祥刑攝漕治潼<lb/>
明年春坏城葺臺曁秋爲眞徙治遂首撤亭更爲堂<lb/>
東嚮距臺之仞舊址加闢㑹以周頥氏請易名報<lb/>
可廼取太極圗易通與朱熹氏義勒寘堂壁名極堂<lb/>
將俟考功奉常議下嗣刻焉又明年秋臺以雨壞其<lb/>
冬更築屋仍爲臺其前以無廢舊名徙道城址堂容<lb/>
三仞崇閷半袤加容三之一繚以周廡廣視容三閷<lb/>
二臺之容崇視堂袤加二尺凡二役費錢六十萬計<lb/>
粟六百兵丁之庸二千日俱榜以秦篆是爲識<lb/>
<pb n="KR4d0305_SBCK_039-10b"/>
　　　參議胡君一祠堂記<lb/>
唐安胡君台苻自吾州以書抵余于武信曰昔我祖<lb/>
參議府君自乾道之末汔淳熈之𥘉嘗倅是州今五<lb/>
十餘載矣而風猷蕩如越兹承嗣懼忝厥官乃即治<lb/>
寺之東偏肖繪而奉嘗之子其爲我記諸了翁州人<lb/>
也聞長老言君自脫巾即三爲教官惟果山未及上<lb/>
而在襄陽荆門最乆凡襄漢閒事皆以身履目擊裒<lb/>
稡成編亡慮數萬言最後在䕫漕爲介卭爲貳大寜<lb/>
爲守利東帥司爲議幙蓋今之所謂四蜀者轍跡殆<lb/>
遍焉自臨遣至歸覲賜對者凡再如建擇諸邊守漕<lb/>
復黎雅土丁口田發義倉蠲鹽課率見納用大抵更<lb/>
<pb n="KR4d0305_SBCK_039-11a"/>
事乆而閱理多故能動中事㑹非若單見謏聞之人<lb/>
孤陋於一隅者其墓道之碑又謂其自筮仕逺遊動<lb/>
百舎無出郷戚戚意行湖海萬里歛裳徑遊𥘉不作<lb/>
難嗚呼爲男子者不當若是邪前輩踐歷雖進士髙<lb/>
等亦有試吏即入逺者如自沼而潭如自京而吉自<lb/>
曹而衡自梓而昇自華而歸自魏而岳自濮而鄂動<lb/>
踰數千里不以爲逺也　仁廟用人亦先自逺路漸<lb/>
擢至京東西淮南迨其績望章章則擢任陜西河東<lb/>
北三路及成都路自三路成都然後召寘省府故郡<lb/>
國之虚實風俗之媺惡人物之否臧山川之險易彼<lb/>
皆得以周度而究詳之緩急須才則隨取隨有不愆<lb/>
<pb n="KR4d0305_SBCK_039-11b"/>
于素自熈寜大臣始用資淺新進之人仐以奬謏激<lb/>
侫而因循旣乆遂廢祖宗入逺之法士大夫生長習<lb/>
見樂近憚逺便文自私往往終其身而仕不出數百<lb/>
里之地者坎蛙罋蠛汔于今而尤甚亦豈無不出户<lb/>
庭而若合符節者然自非豪傑之士鮮能焉因台符<lb/>
之請之勤乃具以所見聞復之俾併刻于牲石黨有<lb/>
以識丗變之降續文獻之墜云<lb/>
　　　石源計義甫　川上樓說<lb/>
安仁計義甫並川築樓余友郭方叔榜以川上而屬<lb/>
了翁書之或謂義甫曰子知川上之義乎人非山立<lb/>
俯仰而過臨川興懷　慨然此江熈之言也川流不<lb/>
<pb n="KR4d0305_SBCK_039-12a"/>
舎年逝不停時已晏矣道猶不興此孫綽之言也今<lb/>
以子之年盛氣強而爲是昔日嘆老之語也何居義<lb/>
甫以告了翁曰嘻聖人之嘆果若是之卑卑邪歷千<lb/>
有餘年而經生學士謾不省此爲何事以熈綽也而<lb/>
猶不免是可嘆矣夫今夫太極本然之妙動靜所乗<lb/>
之機盪摩屈信爲春秋冬夏升降上下爲日月星辰<lb/>
感遇結聚爲風雨霜露接人之耳目切人之肌骨所<lb/>
以告曉於人亦不翅口教而面命者矣然而流行著<lb/>
見至近而易知則冝莫如水蓋一者有生之最先而<lb/>
水根焉陽實在中而爲物不貳斯能行尚往功以無<lb/>
一息之閒故聖人於此又慨然有感於逝者如斯之<lb/>
<pb n="KR4d0305_SBCK_039-12b"/>
義其所以發明天德之健聖心之純亦無復斯藴矣<lb/>
徐子謂仲尼亟稱於水者蓋以此然亟云者竊意聖<lb/>
人以此義最大又嘗不一言之而門人僅載其一焉<lb/>
家語荀卿戴德諸書記孔子子貢荅問之語亦謂君<lb/>
子見水■必觀使其不過論死生晝夜之理而於道<lb/>
體之運因無所發也則胡爲其必觀也自孔子而後<lb/>
惟孟子獨能推明此義爲源泉觀水之說而秦漢而<lb/>
下則無傳焉吕不韋謂水泉東流日夜不休爲天道<lb/>
之圜似不爲無見者然語焉而不詳至晉人張景陽<lb/>
爲詩則曰川上之嘆逝前脩以自朂蓋詞人之近理<lb/>
者然其意固謂人生瀛海内忽如鳥過目則亦熈綽<lb/>
<pb n="KR4d0305_SBCK_039-13a"/>
之流耳近丗蘇長公又謂逝者如斯而未嘗往也其<lb/>
說則巳卓出諸儒之上然傳魯論也乃猶以死生晝<lb/>
夜爲說則不知所謂未嘗往者果爲何說此非晚學<lb/>
之所能諭焉惟二程先生以後乃始一洗而空之其<lb/>
說曰此見聖人之心純亦不巳乃天德也又曰此道<lb/>
體也天運而不巳水流而不息物生而不窮嗚呼自<lb/>
是說之行也天下學士始知死生晝夜之說爲知形<lb/>
而下者之一端而嘆川取水放海觀瀾凡皆孔孟氏<lb/>
所以示人之切近者人惟由於動中爲大化宻移而<lb/>
莫之覺有能於此觀象得意而有諸巳焉瞬存息飬<lb/>
毫積累推隱微之不欺而參倚之必見則循是以往<lb/>
<pb n="KR4d0305_SBCK_039-13b"/>
亹亹無間殆將有月異而歳不同者引而至於與天<lb/>
地相似無難也了翁非曰能之而粗有聞於此儻義<lb/>
甫以爲然則試爲大書而附此說於其後以諗同志<lb/>
相與共學焉<lb/>
　　　眉山孫氏書樓記<lb/>
孫氏居眉以姓著自唐汔今人物之懿史不絶書而<lb/>
爲樓以儲書則由長孫始樓建於唐之開成至光啓<lb/>
元年僖宗御武德殿書書樓二字賜之今石本尚存<lb/>
自僞蜀燬于灾乃迁魚　其居爲佛氏所廬今所謂<lb/>
傳燈院是也若里巷則固以書樓名長孫之五丗孫<lb/>
降衷常遊河洛識　藝祖皇帝于龍潜建隆𥘉召至<lb/>
<pb n="KR4d0305_SBCK_039-14a"/>
便殿賜衣帶圭田特授眉州别駕因市監書萬卷以<lb/>
還然樓猶未復也别駕之孫闢乃入都傳東壁西雝<lb/>
之副與官本市書稇載而歸即所居復建重樓藏之<lb/>
魚　之有樓則昉乎此又嘗除塾爲師徒講肄之所<lb/>
號山學於是士負笈景從而書樓山學之名聞于時<lb/>
矣方樓之再建也在天聖𥘉闢之從兄直講君堪嘗<lb/>
爲作記錢内翰希白宋景文子京皆賦詩闢性倜儻<lb/>
不耐衣冠衣方士服其卒也從弟文懿公爲識其竁<lb/>
有不儒其身而儒其心之語故里人又以儒心名之<lb/>
比歳樓又燬于灾書僅有存者儒心之六丗孫曰某<lb/>
懼忝厥丗乃更諸爽塏以唐僖宗所書樓刻掲之樓<lb/>
<pb n="KR4d0305_SBCK_039-14b"/>
視舊増拓焉且病所儲之未廣走行闕下傳抄貿易<lb/>
以𥙷闕遺竭其餘力復興山學以余二十年雅故嘗<lb/>
以謁請曰僕之用力於斯也亦旣廑勩公盍爲我書<lb/>
之以詔罔極則序其事以告余因惟昔人藏書之盛<lb/>
鮮有乆而弗厄者梁隋之盛或壞于火或覆于砥柱<lb/>
唐太元文昭之盛或毀于盗或散于迁徙本朝之𥘉<lb/>
如江元叔所藏合江南及呉越之書凡數萬卷而子<lb/>
孫不能有之爲臧僕盗去與市人裂之以藉物者不<lb/>
可勝數余嘗偶過安陸亦得其呉越省中所藏晉史<lb/>
則佚於它人者可知安陸張氏得江書最多其貧也<lb/>
一篋之冨僅供一炊王文康𥘉相周丗宗多得唐舊<lb/>
<pb n="KR4d0305_SBCK_039-15a"/>
書李文正所藏亦爲一時之冠而子孫皆不克守也<lb/>
宋宣獻兼有畢文簡楊文莊二家之書可敵中祕之<lb/>
藏而元符中蕩爲煙埃晁文元累丗之蓄校讎是正<lb/>
視諸家爲精自中原無事時巳有火厄至政和甲午<lb/>
之灾尺素不存劉壯輿家于廬山之陽所儲亦博今<lb/>
其子孫無聞焉南陽开氏之書凡五十篋則盡歸諸<lb/>
晁氏嗚呼斯非天地神人之所靳者與而孫氏之傳<lb/>
獨能於三百年間屢絶而復興則斯不亦可尚矣夫<lb/>
矧自文懿以來進士鼎甲者凡三人而與賔薦取科<lb/>
第登顯官者又不知其幾今某又以上書言天下事<lb/>
嘗詔免舉徑試南宮某之子午之亦與郷舉今仕爲<lb/>
<pb n="KR4d0305_SBCK_039-15b"/>
　　　　雖一名一級未足爲人物輕重而丗其詩<lb/>
書以不隊基菑之訓則有昔人之所弗逮者是惡可<lb/>
以無紀焉雖然余嘗聞長老言書之未有印本也士<lb/>
得一書則口誦而手抄惟恐失之其傳之艱蓋若此<lb/>
惟傳之艱故誦之精思之切辨之審信之篤行之果<lb/>
自唐末五季以來始爲印書極於近丗而閩淛庸蜀<lb/>
之鋟梓徧天下加以傳說日繁粹類益廣大綱小目<lb/>
彪列<graphic n="KR1669" url="https://raw.githubusercontent.com/kanripo/KR-Gaiji/master/images/KR1669.png" mimeType="image/png"/>分後生晚學開卷瞭然苟有小慧纎能則皆<lb/>
能襲而取之噫是不過出入口耳四寸間爾若聖賢<lb/>
所以迭相授受若合符節者果爲何事而學之於人<lb/>
果爲何用則謾不加省然則雖充厨牣几於我何加<lb/>
<pb n="KR4d0305_SBCK_039-16a"/>
焉可不甚懼矣夫余旣以復于孫君遂併書此說爲<lb/>
書樓記俾刻之以儆來者且以自儆云<lb/>
重校鶴山先生大全文集卷之四十一<lb/>
<pb n="KR4d0305_SBCK_039-16b"/>
</p>
<p>
</p>
  </div>
</body>
</text>
</TEI>
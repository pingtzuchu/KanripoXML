<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_053-1a"/>
重校鶴山先生大全文集卷之五十四<lb/>
序<lb/>
　　　衛正叔禮記集説序<lb/>
人生而莫不有仁義之性存乎其心經禮三百曲禮<lb/>
三千聖人禀諸天地所以合外内之道而節文乎仁<lb/>
義者也自周衰諸侯去籍雖以二代之後而不足證<lb/>
猶頼夫子之雅言羣弟子之所記録故尚有存者迨<lb/>
是古挾書之令作而禮再厄又得河間獻王二戴馬<lb/>
鄭相與保殘補壞以開晉宋隋唐諸儒迭爲發揮三<lb/>
禮得不盡亡自正義既岀先儒全書泯不復見自列<lb/>
於科目博士諸生亦不過習其讀以爲利禄計至金<lb/>
<pb n="KR4d0305_SBCK_053-1b"/>
陵王氏又罷儀禮取壬而僅存周官戴記之科而士<lb/>
之習於禮者滋鮮就戴記而言如檀弓䘮禮諸篇旣<lb/>
指爲凶事罕所記省則其所習僅一二十篇耳苟不<lb/>
得其義則又諉曰漢儒之說也棄不復講所謂解說<lb/>
之詳僅有方馬陳陸諸家然而述王氏之說者也惟<lb/>
關浴諸大儒上承洙泗之傳乃僅與門人弟子難疑<lb/>
荅問而未及著爲全書嗚呼學殘文缺無所因襲驅<lb/>
一丗而冥行焉豈不重可嘆與平江衛氏丗善爲禮<lb/>
正叔又自鄭注孔義陸釋以及百家之所嘗講者㑹<lb/>
稡成書凡一百六十卷如范寗何晏例各記其姓名<lb/>
以聽覽者之自擇此非特以備禮書之闕也洒掃應<lb/>
<pb n="KR4d0305_SBCK_053-2a"/>
對進退恭敬辭遜撙節非由外心以生也非忠信之<lb/>
薄也非人情之僞也凡皆人性之固有天秩之自然<lb/>
而非有一毫勉彊増益也學者誠能即是僅存而推<lb/>
尋之内反諸心隨事省察充而至於動容周旋之㑹<lb/>
揖遜征伐之時則是禮也將以宅天衷而奠民極豈<lb/>
形器云乎哉正叔名湜自號櫟齋今爲武進令云<lb/>
　　　李大卿<hi>蘩</hi>罷糴録序<lb/>
故外府卿李公建罷九州和糴有淳熈詔書録其庸<lb/>
有黄公歌行劉公序篇識其事而公之子璟瑀若孫<lb/>
寛民皆余所善也瑀屬余申其義竊攷公之督餉昉<lb/>
于淳熈三年之秋未發漢中而條上糴事固云願假<lb/>
<pb n="KR4d0305_SBCK_053-2b"/>
臣三數月永除蜀人五十年之害其見善明信巳篤<lb/>
巳若此迨五年三月僅僅一年有半奏聞凡十有三<lb/>
上尚書一與同列徃返七璽封下尚書可其奏八訖<lb/>
如始議克底成績余執書而嘆曰雖昔人戊申奏聞<lb/>
甲寅報可殆不是過也而公以表臣自奮則非有營<lb/>
平得君之素也以其時考之自淳熈三年之九月至<lb/>
五年之三月又皆乆虚相位獨運萬幾非有丙魏乎<lb/>
人主之側也而徃反問對慮終稽敝蓋而命口陳之<lb/>
不翅嗚呼亦誠而巳矣書曰若有疾惟民其畢棄咎<lb/>
若保赤子惟民其康乂人至於疾痛之切於身赤子<lb/>
之未能言所謂心誠求之惟此時爲然爲民上而憂<lb/>
<pb n="KR4d0305_SBCK_053-3a"/>
民之誠其常懇懇若是也則幽枉畢獻痒痾悉陳其<lb/>
尚有不棄咎而從康者乎三復淳熈之盛庶幾見之<lb/>
附姓名于黄劉之末<lb/>
　　　陳正獻公詩集序<lb/>
共惟阜陵之盛中外休晏公卿將相言論風指尚接<lb/>
承平之餘余嘗獲闚正獻陳公論諌百數十何其明<lb/>
白正大悃愊而無華蔚平慶曆元祐之風則也蓋不<lb/>
問而可知其人可觀其世今又於公之子宓宿盡見<lb/>
公所爲詩寛𥙿而理造次仁義無一毫纂組雕瑑之<lb/>
習嗚呼是豈一朝夕之致哉祖宗涵濡之澤山川清<lb/>
明之稟師友漸益之功其根旣厚其葉滋沃詩乎詩<lb/>
<pb n="KR4d0305_SBCK_053-3b"/>
乎可以觀德可以論世而無本者能之乎<lb/>
　　　張魏公紫巖論語説序<lb/>
魏國忠獻張公之卒距今六十有三年精忠篤諒凜<lb/>
凜猶有生意某少嘗譜其年行裒其論奏今又得論<lb/>
語解於公之從曾孫希亮此天厚吾嗜者也希亮將<lb/>
鋟梓以傳而使某識其篇端粤惟論語一書此孔門<lb/>
弟子之嗜學者於聖人容貌詞氣動容周旋之頃身<lb/>
體而心㑹氣感而機應故其所書親切有味九一時<lb/>
師傳友授閱萬丗如見然自七十子終然後大義乖<lb/>
訖孟子死盡失其傳然而生乎千載之後亦聖人所<lb/>
與共學之人也豈終於乖失而不可復傳與本朝全<lb/>
<pb n="KR4d0305_SBCK_053-4a"/>
盛時河洛之間諸儒輩岀掃除末師之陋隨事體習<lb/>
切巳研求以上尋千載之緒然後人知聖人之所以<lb/>
言與羣弟子之所以書皆日用飲食間事在立則見<lb/>
無行不與而非託諸空言也至近世張氏朱氏父子<lb/>
傳家原流湜湜益大以肆忠獻公資稟醇實旣從北<lb/>
方學者講誦遺言又與南渡諸賢更歷事變自事親<lb/>
而事君治巳而治人反覆參驗無一不合故其爲是<lb/>
書也非苟知之凡皆精察力踐之餘先儒所謂篤其<lb/>
實而藝者書之也學者誠能推尋究玩而知前輩讀<lb/>
書異乎今之讀者即是以約諸經即經以驗諸巳不<lb/>
亦求端用力之要乎<lb/>
<pb n="KR4d0305_SBCK_053-4b"/>
　　　裴夣得注歐陽公詩集序<lb/>
歐陽文忠公之詩文今所謂居士集者六百七十餘<lb/>
篇公之子叔弼以授蘇文忠公公書其篇首曰歐陽<lb/>
子之學推韓愈孟子以逹孔氏其言簡而明信而通<lb/>
其亂日歐陽子論大道似韓愈論事似陸贄記事似<lb/>
司馬遷詩賦似李白自是集之行也家藏而人誦之<lb/>
有譜其年行有類其制誥表章雜著而别爲之集者<lb/>
蓋片辭尺牘無復棄遺矣臨川裴及卿夢得嘗從故<lb/>
工部尚書何叔異遊何耆公之詩命及卿爲之箋釋<lb/>
乆而成編余亦雅好歐公詩簡易明暢若出諸肆筆<lb/>
脱口者今披味裴釋益知公貫融古今所以蓄德者<lb/>
<pb n="KR4d0305_SBCK_053-5a"/>
甚弘而非及卿慱見彊志精思而篤踐焉亦不足以<lb/>
發之也書成介其諸舅李公父劉以屬叙于余余瞿<lb/>
然曰歐公之文而蘇公叙之矣余何所容其喙余唯<lb/>
竊嘆古之士者惟曰德行道蓻固不以文詞爲學也<lb/>
今見之歌謡風雅者上自公卿大夫下至里閭閨閫<lb/>
徃徃後世經生文士專門名丗者所不逮蓋禮義之<lb/>
浸漬巳乆其發諸威儀文詞皆其旣溢之餘是惟無<lb/>
言言則本乎情性關乎丗道後之人自始童習即以<lb/>
屬詞繪句爲事然曠日踰年卒未有以稍出古人之<lb/>
區域迨乎去本益逺則辨篇章之耦竒較聲韻之中<lb/>
否啇駢儷之工拙審體製之乖合自謂窮探力索然<lb/>
<pb n="KR4d0305_SBCK_053-5b"/>
有之固無所益無之亦無所闕况於爲巳之事了無<lb/>
相關極於晚唐閏周以曁我國𥘉西崑之習滋熾人<lb/>
亦稍稍厭苦之而未有能易之者於是不以功利爲<lb/>
用丗之要學則託諸佛老爲窮理之極功微歐公倡<lb/>
明古學裁以經術而元氣之會眞儒實才後先迭出<lb/>
相與盡掃而空之則倀倀乎未知攸届也公詩十有<lb/>
四卷凡五百二十一首<lb/>
　　　楊恭惠公輔奏議序<lb/>
恭惠楊公奏䟽其孫令圭裒稡成編屬楊卿伯昌書<lb/>
其篇首又俾余申其義讀之舎然以喜曰古之仕者<lb/>
雖事有小大而其心一爲委吏而㑹計當爲乗田而<lb/>
<pb n="KR4d0305_SBCK_053-6a"/>
牛羊茁夫亦事其所當事而不敢越耳使爲公卿大<lb/>
夫則有公卿大夫之事爲侯伯子男則又各有其事<lb/>
雖官有尊卑禄有貧冨而是心之體無大小無逺近<lb/>
在易曰位曰所在書在大學曰止隨其所遇而無不<lb/>
當盡焉楊公出入中外餘三十年令圭譜其年爵以<lb/>
識其所論奏蓋居一官則盡心於一官任一道則盡<lb/>
心於一道即年比事而心之精神炯炯方䇿嗚呼斯<lb/>
不謂之思其位止其所者乎後公之卒二十年臨卭<lb/>
魏某以言事謫靖書于官舎<lb/>
　　　彭忠肅公止堂文集序<lb/>
某聞之程子曰聖賢之言不得巳也有是言則是理<lb/>
<pb n="KR4d0305_SBCK_053-6b"/>
明無是言則天下之理有闕焉又曰後之人始執卷<lb/>
則以文爲先平生所爲多於聖人然有之無補無之<lb/>
無闕竊嘗以是讀聖賢之書如易書詩春秌篇具一<lb/>
體不相襲沿至於曽子子思孟子亦皆孔氏不言之<lb/>
意非爲是以求聞于丗也不則無以宅天衷奠民極<lb/>
障人欲祛丗迷凡不得巳而有言也自靈均而後始<lb/>
有丈辭之士或競相摹擬或刋落陳言千七百季何<lb/>
啻數千百家然而所謂無是言則理有闕者自漢毛<lb/>
董而後至近丗諸儒宗葢可屈指而所謂有之無補<lb/>
無之無闕者則不知其幾千百家矣某自少巳知有<lb/>
清江彭公論諌炳炳心郷徃之其後得公内治聖監<lb/>
<pb n="KR4d0305_SBCK_053-7a"/>
之書自正始于家刑善于國鑿鑿乎䟽而理也又得<lb/>
止堂訓蒙之書自一本二氣五常五典娓娓乎密而<lb/>
辯也又於公之子欽見公手澤與樓劉諸老爲公銘<lb/>
竁則益瞿然自失曰是學之正傳而吾不得親炙之<lb/>
也廬陵李公鼎受知于公有秊矣今將漕湖南而公<lb/>
之子鉉來爲屬乃以公平生所爲文刻諸湘西精舎<lb/>
移書某命識篇首於是盡得公言行本末披誦絫日<lb/>
嗚呼所謂無是言則天下之理有闕者非此其是與<lb/>
公始讀程子易傳知爲學之要又從朱張子問辯講<lb/>
切而學益成繇是尊聞行知造次理道居而訓子孫<lb/>
淑朋類必孝弟謹信志道依仁也必窮理格物謹獨<lb/>
<pb n="KR4d0305_SBCK_053-7b"/>
守約也岀而告君父斆丗子必正心修身事親刑家<lb/>
畏天愛民也必尊儒務學簡修勸忠别慝癉惡也葢<lb/>
言未有不根諸理而理未有不求諸近非若異端之<lb/>
誣民文士之譁丗也紹熈定省之議伏墀扣額貇貇<lb/>
然有號泣隨親起敬起孝之意至如陳源依馮城社<lb/>
間諜兩宫韓侂胄岀入宫闈與聞大政脱少嬰忤流<lb/>
竄隨之公盡力排抵无少回撓劉文節公以論呉端<lb/>
出臺公以博士爭之公非有當言之責也油然發衷<lb/>
不能自巳嗚呼是言也使見用於紹熈則　二聖重<lb/>
懽必有以感移人心迓續天命而内禪之事母遽也<lb/>
見思於慶元則政歸中書必有以登籲衆正紹開丕<lb/>
<pb n="KR4d0305_SBCK_053-8a"/>
平而學禁邊議之紛紛不作也伊尹之告太甲曰惟<lb/>
朕以懌萬丗有辭曰嗣王克终厥德實萬丗无疆之<lb/>
休葢古人處君臣之變一言一動爲萬丗喜爲萬世<lb/>
憂然則公於此而無言也不亦闕之甚與文集凡四<lb/>
十有七卷訓蒙聖監與别集不與紹定三年秋九月<lb/>
巳丑朔臨卭魏某序<lb/>
　　　朱文公秊譜序<lb/>
天生斯民必有岀乎其類者爲之君師以任先覺之<lb/>
責然而非一人所能自爲也必並生錯出交修互發<lb/>
然後道章而化成是故有堯舜則有禹皋陶有湯文<lb/>
則有伊尹萊朱大公望散冝生各當其丗觀其㑹通<lb/>
<pb n="KR4d0305_SBCK_053-8b"/>
以盡其所當爲之分然後天衷以位人極以立萬丗<lb/>
之標準以定雖氣數詘信之不齊而天之愛人閱千<lb/>
古如一日也自比閭節授之法壞射飲讀法之禮無<lb/>
所於行君師之枋移於孔子則又有冉閔顔曾羣弟<lb/>
子左右羽翼之微言大義天開日揭萬物咸覩自孔<lb/>
子没則諸子巳有不能盡得其傳者於是子思孟子<lb/>
又爲之闡幽明微著嫌辨似而後孔氏之道歷萬丗<lb/>
而亡敝嗚呼是不曰天之所命而誰實爲之秦漢以<lb/>
來諸儒生於籍去書焚師異指殊之後不惟孔道晦<lb/>
蝕孟氏之説亦鮮知之千數百季間何可謂無人則<lb/>
徃徃孤立寡儔倡焉莫之和也絶焉弗之續也乃至<lb/>
<pb n="KR4d0305_SBCK_053-9a"/>
國朝之盛南自湖湘北至河洛西極關輔地之相去<lb/>
何翅千有餘里而大儒輩出聲應氣求若合符節曰<lb/>
極曰誠曰仁曰道曰中曰恕曰性命曰氣質曰天理<lb/>
人欲曰隂陽鬼神若此等類凡皆聖門講學之樞要<lb/>
而千數百年習浮踵陋莫知其説者至是脱然如沈<lb/>
痾之閒大寐之醒至于吕謝游楊尹張侯胡諸儒切<lb/>
磋究之分别白之亦幾無餘藴矣然而絶之乆而復<lb/>
之難傳者寡而咻者衆也朱文公先生始以強志博<lb/>
見凌髙厲空自受學延平李子退然如將弗勝於是<lb/>
歛豪就實反愽歸約迨其蓄乆而思渾資深而行孰<lb/>
則貫精粗合外内羣獻之精緼百家之異指毫分縷<lb/>
<pb n="KR4d0305_SBCK_053-9b"/>
析如眎諸掌張宣公吕成公同心恊力以閑先聖之<lb/>
道而僅及中身論𫐠靡竟惟先生巋然獨存中更學<lb/>
禁自信益篤葢自易詩中庸大學論語孟子悉爲之<lb/>
推明演繹以至三禮孝經下迨屈韓之文周程邵張<lb/>
之書司馬氏之史先正之言行亦各爲之論著然後<lb/>
帝王經丗之規聖賢新民之學粲然中興學者習其<lb/>
讀惟其義則知三才一本道器一致幽探乎無極太<lb/>
極之妙而實不離乎匹夫匹婦之所知大至於位天<lb/>
地育萬物而實不外乎暗室屋漏之無愧葢至近而<lb/>
逺至顯而微非若棄倫絶學者之慕乎髙而譁丗取<lb/>
寵者之安於卑也猗其盛與吾友李公晦方子嘗輯<lb/>
<pb n="KR4d0305_SBCK_053-10a"/>
先生之年行今髙安洪史君友成爲之鋟木以壽其<lb/>
傳髙安之弟天成屬予識其卷首嗚呼帝王不作而<lb/>
洙泗之教興微孟子吾不知大道之與異端果孰爲<lb/>
勝負也聖賢旣熄而關洛之學興微朱子亦未知聖<lb/>
傳之與俗學果孰爲顯晦也韓子謂孟子之功不在<lb/>
禹下予謂朱子之功不在孟子下予生也後雖不及<lb/>
事先生而與公晦及輔漢卿廣昔者嘗共學焉故不<lb/>
敢以固陋辤<lb/>
　　　送呉門葉元老歸浮光序<lb/>
予以戇愚抵戾放之蠻荆去國之日自邇臣百執事<lb/>
下至慱士弟子貟都人士祖帳餘杭門外連日不絶<lb/>
<pb n="KR4d0305_SBCK_053-10b"/>
臨安尹白宰相致餽賮具四大舟送至丹陽所過監<lb/>
司帥守將迎如他日予謝以疾而不得免焉入靖靖<lb/>
守洪文惠公之孫倬遇之如使客而有加四方之賔<lb/>
友從游者日至行李之問無虚月也予皆固謝弗聽<lb/>
呉門葉元老識度器藻夐出儕類嘗受學于陸伯微<lb/>
具有師法所交多天下賢士予因陳正父識之傾葢<lb/>
如舊交一日匹馬數童來自浮光爲予數月留每日<lb/>
聚友讀書元老從容出一詞率中要㑹談古今治忽<lb/>
人物優劣山川險易下至甲兵良窳米粟少多之數<lb/>
皆探原索委蓋有志之士也予每閱前史凡䘮人遷<lb/>
客必使守隷防夫極之於其所徃至則<graphic n="KR2681" url="https://raw.githubusercontent.com/kanripo/KR-Gaiji/master/images/KR2681.png" mimeType="image/png"/>門掃軌屏<lb/>
<pb n="KR4d0305_SBCK_053-11a"/>
去書謁人或追送而逺省焉則史冊必書之爲美談<lb/>
其在今日不惟不加之譴我返以是見稱於時賢見<lb/>
用於當丗嗚呼非嘗從事於學志立而氣彊者不能<lb/>
辦此非祖宗仁厚之積緜丗歷禩愈畜愈深亦無以<lb/>
致此元老將歸省其伯氏乃與共學之士酌酒餞行<lb/>
各爲七言古詩一章予爲序所以作云<lb/>
龍標之南路窮絶峩峩羣峯倚天脅頑雲壓谿鳶跕翅<lb/>
很石横空馬溝血葉君尺箠度崔嵬朱霞白鶴雲端<lb/>
來蠻邦自昔少此客問此胡爲乎來哉曉䆫共話羲<lb/>
文易千古聖賢心歷歷有時舊習未全忘間倚銀河<lb/>
弄詩筆銀河化作霜霰飛蒼龍移入天之西彭城風<lb/>
<pb n="KR4d0305_SBCK_053-11b"/>
雨撩客夢君起謂我吾其歸牛羊凍卧鴻酸嘶九州<lb/>
博大君安之人生行止各有時願崇明德慰逺思<lb/>
　　　廣平李氏觀畫所見序<lb/>
故吏部侍郎廣乎李公嘗大書六十四卦之象于屋<lb/>
壁玩之三月而有得焉於是爲書題曰觀晝所見旣<lb/>
自叙所以作厥七十年其孫大謙守邵則公觀畫之<lb/>
地也是書乆失而俄得故不無爛脱大謙又叙所以<lb/>
然而屬予申其義嗚呼得於畫而不滯於辭亦可謂<lb/>
善觀易矣易言六畫六爻六位六虚是四者相近而<lb/>
不同蓋爻者動也專指九六則父母之䇿也畫者卦<lb/>
也兼七八九六則包男女之䇿也緫而言之畫即爲<lb/>
<pb n="KR4d0305_SBCK_053-12a"/>
爻析而言之爻與畫異畫之見者又爲位爻之變者<lb/>
又爲虚故曰變動不居周流六虚位從爻而爲虚也<lb/>
曰六畫成卦六位成章虚從畫而爲位也然其實皆<lb/>
自竒偶之畫始竒偶則太極之分者也今李公之於<lb/>
易不觀諸辭而觀諸畫不惑乎諸儒之異傳而求諸<lb/>
心目之良能雖兼収衆善而片詞折衷皆純體獨得<lb/>
之妙雖不離乎互變伏反之等而因體明用無牽合<lb/>
傅㑹之煩至於發二五柔剛之義斥異端邪遁之説<lb/>
則進而告君退而省巳造次必是秦漢以來爲易者<lb/>
多矣顧拳拳乎諸葛氏之出處則又舉一隅以明易<lb/>
道之用有非佔畢陋儒所能盡識嗚呼斯亦異乎丗<lb/>
<pb n="KR4d0305_SBCK_053-12b"/>
之所謂讀易者矣公名椿字壽翁師友淵源所自則<lb/>
文定胡公云<lb/>
　　　送清湘文元歸土谿序<lb/>
清湘文宗之元以其所聞于師友過靖就予是正其<lb/>
書有曰翶翔土谿之濵詠歌先聖之道予問土谿所<lb/>
以名曰是谿也東出于濂谿西㑹于洮江吾丗居其<lb/>
間或謂是名俚俗盍易諸吾謝不敢今先生之問及<lb/>
此是谿將有望焉願以一言發之予曰大哉土之爲<lb/>
功也以天象言之四時之季日合黄道以五星言之<lb/>
四星失度則填爲之動以五聲言之諸宫實長黄鐘<lb/>
以河圖洛書言之其中皆主五數以五行言之則水<lb/>
<pb n="KR4d0305_SBCK_053-13a"/>
火之所寄金木之所資居中以應四方沖氣而生萬<lb/>
物其功不旣大乎而誰以易之乾之四德人之四端<lb/>
而信不與焉又以見無適而非此也雖然有一于此<lb/>
子亦知之乎古尚書説吕氏春秋漢儒五行傳許氏<lb/>
異義之等又皆以土爲心蓋自二漢以前五行之次<lb/>
五臟之屬與今丗所傳黄帝書不同宗之請其説予<lb/>
曰此義甚大我以吾意言之何益於子子歸而求之<lb/>
而有以復於予也詩曰維桑與梓必共敬止宗之其<lb/>
致思焉因書以送其歸云<lb/>
　　　邵萬州孝弟蒙求序<lb/>
蒙求之書便於記誦自遷固書以訖于本朝史先儒<lb/>
<pb n="KR4d0305_SBCK_053-13b"/>
爲之者凡數家矣金華邵伯方笥又用李氏蒙求韻<lb/>
録古今孝弟事嘗以示予予作而嘆曰是不惟纂言<lb/>
用韻之工蓋見諸行事之實者也夫學莫大於求仁<lb/>
仁則五性之本求仁必自孝弟始則孝弟又所以爲<lb/>
仁之本也古之教者居于家則事父兄坐於塾則親<lb/>
師友㑹于序則讀教法飲于郷則序齒位朝益莫習<lb/>
日誘月化無適而非事親敬長之節凡以申其義而<lb/>
降之德焉耳曰申曰降又皆因其固有振而新之非<lb/>
如後之教者利禄之誘詞華之競而本焉之不務也<lb/>
是書於始學尤爲有益非徒記誦之云伯方請遂識<lb/>
之予不敢辤紹定元年二月𥘉吉<lb/>
<pb n="KR4d0305_SBCK_053-14a"/>
　　　王侍郎秬復齋詩集序<lb/>
國朝自全盛時豐芭菁莪之澤浹於人也深雖中更<lb/>
挫揠而封培之乆根苗未憖過江以來如張忠獻趙<lb/>
忠簡諸老又相與扶持之生意昭蘇足以濟登興運<lb/>
雖再阸嫚秦而紹興之季隆乾之間人物復振故相<lb/>
之僅存惟張忠獻而聲求氣應則有如正獻陳公忠<lb/>
肅虞公劉公忠簡張公胡公玉山汪公梅溪王公于<lb/>
湖張公縉雲馮公無隱張公以至杜公莘老查公元<lb/>
章馮公圖仲李公德逺殆不可勝數後來繼踵學問<lb/>
如朱張二子詞章如周洪諸賢並生錯出亦非一人<lb/>
蓋祖宗德澤之感山川風氣之㑹適鍾是時復齋王<lb/>
<pb n="KR4d0305_SBCK_053-14b"/>
公以中山故冡李文肅之髙第受知於忠獻而周旋<lb/>
乎正獻忠肅諸賢之間目之所接南渡諸賢也耳之<lb/>
所逮聞北方餘論也觀摩麗習蓄厚而資深故其發<lb/>
爲論諫忠忱惻怛如首言虜必敗盟張忠獻必可用<lb/>
俘虜必不可遣張說必不可本兵皆言人所難而施<lb/>
之餘事則大篇短章精深麗則人第見其風格氣韻<lb/>
追迫陶謝不知懷賢憂丗藹然有少陵一飯不忘君<lb/>
之意嗚呼是豈一朝夕之功襲而致之哉自周之東<lb/>
懷舊者必稱西方之人孟子論人亦歸重於北方之<lb/>
學西方乃宗周文獻之餘而北方則帝王風聲之舊<lb/>
吾故於王公之文而重有感焉公之孫潭昔宰寜川<lb/>
<pb n="KR4d0305_SBCK_053-15a"/>
嘗以公奏䟽刻諸縣齋今通守邵陵又裒公平生詩<lb/>
爲二集分十有五卷刻諸治寺前後工梓之費則皆<lb/>
以俸之用例而不欲受者爲之屬予叙所以作予於<lb/>
前言徃行槩乎有聞不敢以罪戻辭<lb/>
　　　錢氏詩集傳序<lb/>
古之言詩以見志者載於魯論左傳及子思孟子諸<lb/>
書與今之爲詩事實文義音韻章句之不合者蓋什<lb/>
六七而貫融精粗耦事合變不翅自其口出大抵作<lb/>
者本諸性情之正而説者亦以發其性情之實不拘<lb/>
拘於文辭也自孔孟氏没遺言僅存乃皆去籍焚書之<lb/>
餘編殘簡脱師異指殊歴漢魏晉隋乆而無所統壹<lb/>
<pb n="KR4d0305_SBCK_053-15b"/>
上之人思所以救之於是尚書存孔三禮守鄭易非<lb/>
王氏不宗春秋惟優左杜詩專取毛鄭士豈無耳目<lb/>
肺腸而不能以自信也則寜倍徃聖不刋之經母違<lb/>
時王所主之傳所謂傳者千百家中一人耳而一時<lb/>
好尚遂定爲學者之正鵠佔畢訓故悉惟其意違之<lb/>
則曰是非經指也以他書且不可况言詩乎詩之專<lb/>
於毛鄭其來巳乆舎是誠無所宗然其間有淺闇拘<lb/>
迫之説非皆毛鄭之過序文自一言而下皆歷丗講<lb/>
師因文起義傳㑹穿鑿之説乃敢與經文錯行而人<lb/>
不以爲疑毛傳簡要平實無臆説無改字於序文無<lb/>
所與猶足以存舊聞開來哲至鄭氏惟序是信則徃<lb/>
<pb n="KR4d0305_SBCK_053-16a"/>
徃遷就迎合傳以三禮彼其於詩於禮文同而釋異<lb/>
巳且不能自信也而流及後丗則皆推之爲不可遷<lb/>
之宗迨我國朝之盛然後歐蘇程張諸儒昉以聖賢<lb/>
之意是正其說人知末師之不可盡信則相與辯序<lb/>
文正古音破改字之謬闢專門之隘各有以自靖自<lb/>
獻極於近丗吕成公集衆善存異本朱文公復古經<lb/>
主叶韻然後興觀羣怨之旨可以吟咏體習庶幾其<lb/>
無遺憾矣永嘉錢公又併去講師增益之說唯存序<lb/>
首一言約文述指篇爲一贊凡舊說之渉乎矜巳訕<lb/>
上傷俗害倫者皆在所不取題曰錢氏集傳又别爲<lb/>
詁釋如爾雅類例者使人便於習讀始公奉使成都<lb/>
<pb n="KR4d0305_SBCK_053-16b"/>
嘗岀以視予至是門人丁文伯黼起家守廬陵將爲<lb/>
板行而屬予題辭嗚呼聖人之經猶王室也二牧三<lb/>
監九宗五正相與同心僇力黜其不衷疆以周索雖<lb/>
匪風下泉之弱也苟有是志猶足以維持人心况鉅<lb/>
人价藩實翰王略予懼不得與於執事其何敢辭錢<lb/>
公名文子字文季永嘉人蚤以明經厲志有聲庠序<lb/>
仕至宗正少卿學術行誼爲人士宗仰云<lb/>
　　　羅文恭公奏議序<lb/>
文恭公奏䟽吾友劉平國旣叙所以作公之子愚又<lb/>
屬余申其義余嘗攷公歳閥繇館學至樞府財十餘<lb/>
年耳而論奏百數十大義炳炳甚至引𥚑排闥號泣<lb/>
<pb n="KR4d0305_SBCK_053-17a"/>
而隨嗚呼是卷卷者誰實使之心者人之神明其於<lb/>
是非邪正之辨較若白黒不容以自欺古之君子上<lb/>
不敢欺其君而知無不言下不忍欺其民而知無不<lb/>
爲此豈有爲而然哉凡以事其心焉耳矣事其心則<lb/>
事天也三復淳熈育才之盛庶幾見之庶幾見之<lb/>
　　　㳺誠之黙齋集序<lb/>
始勉之裒其伯氏黙齋文槀屬後谿劉公爲之序未<lb/>
暇銓次也厥二秊類卷板行俾某申序焉孰復累曰<lb/>
嘆其爲詩清而則論事辯而正記述贈送之文貫融<lb/>
精粗造次理道大抵内盡巳志外期有益於人非若<lb/>
丗之矜竒衒巧務以譁衆取妍者爲之舎然嘆曰文<lb/>
<pb n="KR4d0305_SBCK_053-17b"/>
乎文乎其根諸氣命於志成於學乎性寓於氣爲柔<lb/>
爲剛此隂陽之大分也而柔剛之中有正有偏威儀<lb/>
文詞之分常必由之昔人所謂昭晣者無疑優游者<lb/>
有餘其根若是其發也必不可揜然而氣命於志志<lb/>
不立則氣隨之志成於學學不講則志亦安能以立<lb/>
是故威儀文詞古人所以立誠定命莫要焉黙齋氣<lb/>
禀沈實而蚤有立志則知所以自厚其躬矣矧得一<lb/>
丗大儒執經而受學焉是惟無言言則貫融精粗造<lb/>
次理道使假之年且見於用其所成益不止此集凡<lb/>
若干卷今重刻于某所<lb/>
　　　番昜王飬正雙巖集序<lb/>
<pb n="KR4d0305_SBCK_053-18a"/>
余於李微之貫之成之兄弟聞番有隱君子曰雙巖<lb/>
先生王公以馴行孝謹著于州閭愽見而彊志精察<lb/>
而篤踐余甚慕之而生也後不及與之接公没之三<lb/>
十年余待罪太史氏公之子與權來爲祕書郎然後<lb/>
獲觀公所爲文其割然如雄鋩利斧之行乎窽㕁也<lb/>
粹然如大玉拱壁之發乎孚尹也平生所歷落落寡<lb/>
遂雖再舉禮部曾不得尺寸之位以行其學而義理<lb/>
之養華皓不渝時以其餘發諸文蓻徃徃一事物之<lb/>
微一蟲魚之細推而根極理亂之變歛而消息進修<lb/>
之候有昔人所未發者嗚呼丗之以才觀口筆競相<lb/>
夸詡者未嘗乏人年盛氣彊位亨志得則挾其天資<lb/>
<pb n="KR4d0305_SBCK_053-18b"/>
之美以自見於文墨議論間其於是理縱未有得而<lb/>
能以小慧襲取時一遇焉年運而徃時不我與則憔<lb/>
悴殞檴寖就枯槁前所謂時一遇焉者亦將莫知焉<lb/>
徃矣然則窮益堅老益壯如雙巖者非有本能如是<lb/>
乎雙巖諱蒙字飬正二子曰與權遇皆以儒學發身<lb/>
善人之報庶其在此<lb/>
　　　陳少陽文集序<lb/>
余嘗與李忠定之孫大有爲友得其家所刋陳公少<lb/>
陽文集稡類旣詳今又得三山孫君遇正鳯所輯又<lb/>
加詳焉嗚呼自吾有狄難如劉仲偃傳公晦張德祥<lb/>
霍安國李清卿唐元任諸賢皆死節之著者其次則<lb/>
<pb n="KR4d0305_SBCK_053-19a"/>
如蔣興祖張確朱昭郭許朱友恭之等義不苟生又<lb/>
其次則有忍死于虜而卒能自明三者雖不同歸於<lb/>
全其身爾矣至於平居不與榮禄緩急不當事任而<lb/>
數陳大計連拄巨姦之死弗移如陳歐二賢則又人<lb/>
所難能者焉大過之遇曰過渉滅頂凶无咎葢於事<lb/>
爲凶而於義爲无咎然則寜爲陳歐而不幸與其爲<lb/>
童蔡汪黄而幸也君遇夙號多聞加以㳺淮楚客京<lb/>
口嘗訪陳公家里得其言行甚悉旣爲之譜系併以<lb/>
思陵前後詔旨臣寮奏陳前輩題識與范傳李記列<lb/>
諸篇帙非惟著國家育材之功抑以章祖宗悔過之<lb/>
美意集凡若干卷<lb/>
<pb n="KR4d0305_SBCK_053-19b"/>
　　　趙鑰夫宗藩文類序<lb/>
古之待同姓爲之宗法以統之宗其繼太祖者爲犬<lb/>
宗宗其繼高祖爲小宗大宗一小宗四而於其間有<lb/>
爲適子而祗事宗子有適子而不得爲適孫有公子<lb/>
公孫而不得祖禰其先君有非同宗别子而不可以<lb/>
爲後有正體而不傳重有傳重而非正體其統有如<lb/>
此者又爲廟室以序之太祖之廟與三昭三穆而七<lb/>
廟之子姓亦以爲序有事于太廟則羣昭羣穆咸在<lb/>
旅酬賜爵昭與昭齒穆與穆齒其祭於餘廟則内賔<lb/>
宗婦亦各以倫脱有哭臨之事則同姓於宗廟同宗<lb/>
於祖廟同族於禰廟其序有如此者又爲氏族以别<lb/>
<pb n="KR4d0305_SBCK_053-20a"/>
之蓋自太祖爲正姓髙祖爲庶姓庶姓别於上而戚<lb/>
單於下則分之以氏合之以族或王父字爲氏或公<lb/>
子公孫爲氏或父之母弟列伯仲叔季爲氏其族也<lb/>
或以先謚或以丗功或以君賜其别有如此者又爲<lb/>
之國邑以處之由王子母弟以下親䟽降殺甸稍縣<lb/>
畺之采皆有公邑若有功德則寰外之地分茅胙土<lb/>
列於五矦或又自矦伯入爲卿士其處之又如此然<lb/>
而非立師以教之明善以養之則是數者未知其何<lb/>
如也斆誦弦於瞽宗詔論説於東序觀道德於成均<lb/>
攷中失於王闈無一時而非學也習射於澤助祭于<lb/>
廟燕毛於寑友之以俊士造士行之於公族公路無<lb/>
<pb n="KR4d0305_SBCK_053-20b"/>
一事而非學也夫統之以宗法則分有制序之以廟<lb/>
室則親有等系之以姓氏則族有别處之以國邑而<lb/>
才有試此莫非教也又必使之朝夕有觀動息有飬<lb/>
則其生斯丗也不爲十六才子周召毛原有不可得<lb/>
矣夏殷自禹契以及𣏌宋之末周自后稷以迄春秋<lb/>
之終凡皆有國二千餘年其本大其末茂雖有辟王<lb/>
猶頼藩屏以永厥丗敬宗収族之法匪其明効歟自<lb/>
周之季惡嫌畏偪自翦其類本根無芘以取孤危者<lb/>
無丗無之漢𥘉懲秦晉𥘉創魏唐𥘉鑒隋若知所以<lb/>
亢其宗矣然而僅以利害言非有誠慤之心深長之<lb/>
慮故封疆過制教飬無法不驕佚以喪巳則僭踰以<lb/>
<pb n="KR4d0305_SBCK_053-21a"/>
覆國乃使生乎帝王之胄者反以歛名逺勢韜光晦<lb/>
明爲保身之良圖丗所稱賢不過儲思經術寄情詞<lb/>
翰若同姓之卿與國共休戚者反若非巳所知嗚呼<lb/>
相承至此亦不思甚矣國朝厚倫之意已非前伐<lb/>
所及至　𥙿陵以後又増爲教育選舉之法文武之<lb/>
彦彬彬輩岀其冠進士擢詞學舉童子者是猶以詞<lb/>
蓺稱三百年間族姓之盛至二萬數千内而宰輔侍<lb/>
從外而監牧守宰功施社稷德𬒳生靈者代不乏人<lb/>
嗚呼菁莪豐芭之積裳華棣鄂之感乃至此而况有<lb/>
衍未艾者乎諸王孫鑰天謂不可無傳乃取累朝<lb/>
所以敬親重本士大夫所以鋪休揚美者稡成鉅編<lb/>
<pb n="KR4d0305_SBCK_053-21b"/>
名以宗藩文類而属某叙所以作雖編次容有闕遺<lb/>
而其大者巳具於此用不敢辤<lb/>
　　　古今考序<lb/>
渠陽山中暇日編校經傳自兩漢諸儒去古未逺巳<lb/>
不能盡識三代遺制凡冕服車旗類以叔孫通所作<lb/>
漢禮制度爲據其所臆度者無以名之則曰猶今之<lb/>
某物然孔賈諸儒爲之䟽義則又謂去漢乆逺雖漢<lb/>
法亦不可考因嘆三代遺制始變於周末大壞於秦<lb/>
漢而盡亡於魏晉以後雖名物稱謂字義音釋亦鮮<lb/>
有存者故使經生學士白首窮經而弊弊於訓故佔<lb/>
畢之末有終其身而不能盡知者嗚呼是誰之咎與<lb/>
<pb n="KR4d0305_SBCK_053-22a"/>
解之繇曰無所往其來復吉有攸往夙吉漢承秦敝<lb/>
大難旣解是無所往也而昧於來復夙徃之戒徒能<lb/>
隨丗就事爲秦漢以後規摹賈誼所謂建乆安之勢<lb/>
成長治之業者蓋欲及時定制盡復三代之舊爲萬<lb/>
丗太平訃而一時君臣不足以知此至董仲舒王吉<lb/>
則寖逺寖䟽蓋自是人情習於簡陋古制益不可考<lb/>
矣姑即漢紀隨文辯證作古今考<lb/>
重校鶴山先生大全文集卷之五十四<lb/>
<pb n="KR4d0305_SBCK_053-22b"/>
</p>
<p>
</p>
  </div>
</body>
</text>
</TEI>
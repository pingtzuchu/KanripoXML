<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_003-1a"/>
重校鶴山先生大全文集三<lb/>
古詩<lb/>
　　　送趙茶馬<hi>師㞧</hi>東歸<lb/>
又因送客朝京闕意行偶過山之陽檻開岷嶺半天<lb/>
雪簾捲峨眉千丈岡斷霞明空暮江白宻隂藏雨秋<lb/>
原香客歸便可報明主滿川看看秔雲黄<lb/>
　　　李參政<hi>壁</hi>生日<hi>二首</hi>
湖淺霜鴈寒天髙老龍蟄悠悠瀛海間時運逓消息<lb/>
黃鐘一龠囬槁瘁亦敷澤茹茅趣連征墐户同一闢<lb/>
向來屯隂地有果終不食存之迺天意斯道古根極<lb/>
公論無消磨物情自喧寂喧寂安足計秋雲卷無跡<lb/>
<pb n="KR4d0305_SBCK_003-1b"/>
請公護景光春事勤種植明朝揆𥘉度萬象好顔色<lb/>
<hi>至後一日</hi>二年老翁泉親酌石林壽林翁硬如石跌宕杯舞<lb/>
手酡顔照湖山麗藻濯花柳牛頭望蟇頥隔闊幾煙<lb/>
岫江梅驛堪寄湖水觴可侑林丘一曲閒事業千載<lb/>
就屢空有真實萬變無雜揉用之還帝師歸則赤松<lb/>
友蟠桃堪一嘗丗味不同嗅得書方醉歌癡絶記前<lb/>
守<lb/>
　　　次韻郭方叔諸公借胡致堂賞梅至夜賦詩<lb/>
玄隂作秋冬殺氣寓風雪土深候蟲閉山静飛鳥絶<lb/>
誰知無邊春萬古長不㓕或暢然以舒或凝然以結<lb/>
或聚爲融和或散爲騷屑又嘗以此觀諸人生意不<lb/>
<pb n="KR4d0305_SBCK_003-2a"/>
斷長如薫咸陽宫殿氣成霧忽作芒碭山澤雲神爵<lb/>
甘露來紛紛畫堂巳入王政君人從動後觀變態誰<lb/>
於起處探絪緼淺者若爲見夜氣長如神儻知起㓕<lb/>
幻便省消息眞如何天機之淺者但識人間桃李春<lb/>
　　　　次韻劉左史<hi>光祖</hi>王亭觀梅<lb/>
南山有佳境天作而地藏誰其捜抉之主者今歐陽<lb/>
時當冬候最靉靆雲無光爛嚼暗香句浩歌黄竹章<lb/>
詩成物有主意逺天無旁衆賔從老守遥林拱孤芳<lb/>
氣味自爾殊凡卉不敢香芸芸天壤間何草冬不黄<lb/>
獨此冰雪質老氣磨蒼蒼便如身㓗人昜知復難忘<lb/>
頗懷熈豐日羣妍偃冰霜皓然深衣老春風貯肝腸<lb/>
<pb n="KR4d0305_SBCK_003-2b"/>
抉開第一機還作桃李郷終然和鼎實以侑千歳觴<lb/>
三嗅幾而作臨風倍輕狂<lb/>
　　　　題潼川倅㕔先得月樓<lb/>
濃雲捲羃衡嚮北天風不揺萬響息蟇行爬沙踏科<lb/>
曰顧莵茫洋長在腹本來全體自分明日用其間人<lb/>
莫識弄丸之暇劃若逢笑拍䦨干我先得<lb/>
　　　　和宇文漢州　乞房樓記詩<lb/>
房公胷中妙刀尺翦刻玻璃貯寒碧今侯着樓於其<lb/>
上竹色荷光得良覿詩來殷勤問故侯别日雖賖情<lb/>
轉宻因思當年飛蓋遊鷗鷺不驚潛鯉出春濃雪絮<lb/>
人影亂秋老雲松半天屹蘇公二十四橋月尚愛西<lb/>
<pb n="KR4d0305_SBCK_003-3a"/>
湖風月夕江山好處餘戀嫪縱不即人人自即况今<lb/>
簷撩雲與齊激楚髙歌友朋集向來寒乞翻自嗤詩<lb/>
掃黄泥巳無迹功名老我後加鞭文字餘人先奪席<lb/>
欲搜萬象供刻畫自有此湖難此筆終當爲君記斯<lb/>
遊摹冩蒼顔眞六一<lb/>
　　　約許侍郎<hi>奕</hi>諸公酒半宋正仲<hi>徳之</hi>至自都城<lb/>
人生能得幾囬別一别公來四千日我騎紫馬出行<lb/>
春公指黄扉入當夕誰知行止不關人解后天涯復<lb/>
同席方㸔紫陌爛紅英忽復濃隂顆青實斷霞明<lb/>
空白日靜過雨穿林亂雲濕如夢如夢夢邪非曰歸<lb/>
曰歸歸未得𤏡南山崒東流斷關西雲霾北風急酒<lb/>
<pb n="KR4d0305_SBCK_003-3b"/>
逢故人一吸昜語及新事百憂集試問吾歸將何歸<lb/>
梓州遂州有何擇况有青山老居士千騎東來闖然<lb/>
入更得可人髙帝孫又忻末至臨卭客儘判三日作<lb/>
狂醒要話十年胷愊塞<lb/>
　　　登元祐閣次韻李左史<hi>
                        <graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>
                    </hi>所和范瀘州<hi>于長</hi>詩<lb/>
飄風吹面酒無力萬響揺揺不停息主賔巉然立分<lb/>
鼎抑抑威儀長不忒冰槃時薦櫻筍香烏絲快洒薔<lb/>
薇墨夜深山靜天四垂悠然發我眞聞識<lb/>
　　　臨川過<hi>椿年</hi>永叔植慈竹義木於庭迺榜其<lb/>
　　　　　堂曰慈義索余詩<lb/>
冬笋與霜堇孝可使之生老槐與枯荆義可使之榮<lb/>
<pb n="KR4d0305_SBCK_003-4a"/>
芸芸天壤閒何物非吾誠根心貫芽枿影響於形聲<lb/>
過君資孝友早識眞重輕一時東南彦意氣何相傾<lb/>
虚几隱天籟深居觀物情慈竹吾父子義木吾弟兄<lb/>
夜簷月送影晝户煙輸晴與我一般意乃作堂堂名<lb/>
竹根頭<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>下覆復上承木以同本故葉葉皆相親<lb/>
承覆匪強合相親誰使令兹有靡不有斧斤日丁丁<lb/>
願言厚封植歳晚長青青<lb/>
　　　潼川憲司拓圃築亭取康節語名以四春得<lb/>
　　　　古詩十二韻<lb/>
皇天平四時不以秋先春仕人奉天職不以徳後刑<lb/>
次序固云然表裏元相因方春布陽煒萬物皆精神<lb/>
<pb n="KR4d0305_SBCK_003-4b"/>
當秋乃揫歛黄落山川貧天機之淺者榮悴爲戚忻<lb/>
誰知天地心於此常肫肫旣嘗驗諸理又以取諸身<lb/>
四德孰非元四端孰非仁刑威雖時用生意固長存<lb/>
四時長有春吾聞邵子云觸事識𥘉心乃以名吾亭<lb/>
　　　遂寜社稷壇與風雷雨師之壇混爲一區其<lb/>
　　　　　間多悖禮者某偶攝郡事因爲隨事釐正<lb/>
始余求諸社窮巷窈而曲草隂荒蒙茸林影亂樸樕<lb/>
其中有屋廬其下主以木社稷風雨雷皆於此乎告<lb/>
趨闇不求陽如叢祠而局就簡不辨方如古墓而族<lb/>
引我拜平上髙床𬒳茵褥使我視所陳紙幣薦薌燭<lb/>
爵不以坫寘酒不以茅縮牲不以碑麗齋户不以宿<lb/>
<pb n="KR4d0305_SBCK_003-5a"/>
於禮無所稽承訛巳云熟從之則咈余不從亦違俗<lb/>
是心旣不慊雖暫亦爲瀆屋不受天陽此豈容有屋<lb/>
先昜其甚者餘事踵相屬其有不逮爲則以告新牧<lb/>
　　　　次韻張太愽<hi>方</hi>見貽<hi>二首</hi>
門前車馬塵滔滔試問有誰閒似我夜燈照出千古<lb/>
心曉䆫掣破重玄鎻<lb/>
别後幾如隔丗人閒中認得當年我清風應傍笑譚<lb/>
來明月不隨門户鎻<lb/>
　　　再次韻<lb/>
眇觀千載苦無人窺見一毫先有我雋敏旣爲文采<lb/>
誤髙明又𬒳玄虚鎻<lb/>
<pb n="KR4d0305_SBCK_003-5b"/>
我嘗妄意於古人子今用力苦先我安得從容長似<lb/>
今借子玉匙發關鎻<lb/>
　　　次韻張太愽<hi>方</hi>得余所遺二程先生集辯二<lb/>
　　　　　程戯邵子語<lb/>
文字未科斗圗書未龜龍粲然天地間此理觸處逢<lb/>
是謂象之祖而爲數之宗昊犧古神聖先得人所同<lb/>
文因而繇之旦出亦並雄訖于我孔聖天命滋益恭<lb/>
渾然一理貫宻察而從容辭變與象占四者固所崇<lb/>
推辭以知變象占在其中荒荒秦漢後學者昧所從<lb/>
不以災異㑹則以虚無通天開周程子昜道乃復東<lb/>
動靜靜復動終始始而終上承千年緒下起百丗風<lb/>
<pb n="KR4d0305_SBCK_003-6a"/>
同時有邵子講道于伊嵩天地之運化隂陽之無窮<lb/>
即物驗消長先幾知吉凶邵子極道數獨立幾無戎<lb/>
<hi>助也見詩注</hi>二程自周孔爲時開夢夢其歸則一耳昧者結<lb/>
忡忡學之將柰何矧余倍顓蒙要知羲皇心須踏周<lb/>
孔蹤<lb/>
　　　虞萬州<hi>剛簡</hi>生日<lb/>
春風吹我游錦官客眸飽作滄江觀鶴飛自由白日<lb/>
靜山來不斷平野寛主人聞客倒口徙迎案頭點昜朱<lb/>
未乾速呼朋儔俾接席又遣兒女來拜前館中列鼎<lb/>
食客衆堂後鳴鍾聚指千客來輙留張坐飲客醉復<lb/>
與開榻眠主人投閒六年乆禄廩不繼胡能然問之<lb/>
<pb n="KR4d0305_SBCK_003-6b"/>
主人笑不言神情散㓪心常閒向來曾於我乎貸至<lb/>
今尚質黄金盤又聞吾兄市橋尉假五十萬青銅錢<lb/>
橐中似爾空亦屢門外車馬紛闐闐其間猶有不知<lb/>
者誤謂公子非儒酸誰知出分本無幾况復奉賜隨<lb/>
分班知之不知吾何恤日用飲食於其閒西京相裔<lb/>
平通侯輕財重義無敢先三年田家未云乆便懐冨<lb/>
貴譏南山節侯有子韋少翁亦以明經丗其傳爵之<lb/>
附庸有何薄徑欲忍愧從夷蠻人於居約視所守又<lb/>
以乆近察所安近而不渝儻可勉乆而無怨良獨難<lb/>
不須逺求漢諸公姑復近攷今時賢雖云暫間未嘗<lb/>
約一念長作膏火煎戚然不能以一日寜復如君之<lb/>
<pb n="KR4d0305_SBCK_003-7a"/>
六年泉無晝夜蓋有本潦有朝夕繄無源歸來試與<lb/>
友朋道言之孔易行維艱厥今人物眇然甚天道豈<lb/>
不於君還友朋請書爲君壽更祝養素勤加餐<lb/>
　　　董侍郎<hi>居誼</hi>生日<lb/>
后皇一念根至仁地雖南北民吾民一二指搐不可<lb/>
信彼動此應關諸身人言犬戎相噬吞彼蚌鷸耳吾<lb/>
漁人大國信誓方重申時遣升勺蘇窮鱗有狼其心<lb/>
不我恩嚢書赤白驚嚴宸帝曰可矣予其征臣某<lb/>
奉詔之淮濆臣某董師留漢濵西南憂顧誰其分我<lb/>
有從槖之親臣時其動靜制主賔自闑以外惟將軍<lb/>
邊頭赤子方寢薪斾旌悠悠鳥烏馴將軍羽扇白綸<lb/>
<pb n="KR4d0305_SBCK_003-7b"/>
中且將沈靜弭放紛邇來丗道波沄沄士爲欲縛迷<lb/>
天眞開禧戎首終身焚未聞先事人有言大官一唱<lb/>
和者羣前而和之後云云厥今狂猘先狺狺事勢不<lb/>
與開禧倫方拯摯獸招飢蚊此何爲者祗自塵志士<lb/>
憤惋三軍顰置之不治虎患存治之不勝桃蟲拚勝<lb/>
之不盡窮獸奔盡矣復與誰爲鄰譬諸白黒方交枰<lb/>
彼據腹脇吾邊唇養成持勢猶不均况彼攻奪吾逡<lb/>
廵局勢往往隨時新不有妙手誰彌綸人才生丗厥<lb/>
有因帝賚天假崧降神一心可以位乾坤浮雲軒冕<lb/>
何足論祝公早還要路津并包衆智資多聞倡明大<lb/>
義清妖氛攜持令譽歸麒麟蹇余不能康丗屯浯溪<lb/>
<pb n="KR4d0305_SBCK_003-8a"/>
有石髙嶙峋儻能奔走東郭㕙<lb/>
　　　王緫領<hi>鈆</hi>生日<lb/>
皇天覆后土藐然中爲人職職萬同宇何所非吾仁<lb/>
一二指搐耳動且關嚬呻置之非害事尚欲求其信<lb/>
矧今我赤子犬羊所噬吞養之將遺患迫之幾寡恩<lb/>
猶以赤子故未忍窮追奔蠢彼不我徳羽書驚嚴宸<lb/>
帝曰斯可矣戎首將自焚一軍戍江介一軍留漢濵<lb/>
雨中徹桑土火後憂突薪又念蜀上游擢才餉吾軍<lb/>
蜀力如蝸涎僅足以濡身云胡走荆楚坐視空川秦<lb/>
天下本一家奚必爾我分獨憐去天逺緩急呼不聞<lb/>
公今從此升於國擬丗臣家有憂民譜切磋及兹辰<lb/>
<pb n="KR4d0305_SBCK_003-8b"/>
直前明分義郤立思本根豈但無怨公此志長光新<lb/>
抑使蜀父兄壽公以峨岷<lb/>
　　　歌詩三十五韻送前知隆慶任侯<hi>逢</hi>赴召<hi>九月</hi>
向來虎豹蹲天關啄噉人命無敢干任侯于時外小<lb/>
官有筆如刀剚權姦權姦未夷骨先寒有開天誅亂<lb/>
旋刋寘我宗社于山安忽焉倚伏不可摶天心克復<lb/>
理好還是時増秩綸言攽扶聳義烈増壯顔邇來十<lb/>
載國歩艱思以吉士儀清班侯今以選賜之環進退<lb/>
語黙人所瞷侯以時考以事觀慶元眎今奚昜難浮<lb/>
驂妄轍紛多端大車檻檻長自閒中原胡塵暗河山<lb/>
行人載書墨未乾深仁大信而敢奸彼民元黄走壷<lb/>
<pb n="KR4d0305_SBCK_003-9a"/>
簞我復翦刈如草菅惟　皇上帝憫人寰嗚呼言之<lb/>
鼻辛酸侯兮去去心體胖允矣直道非俗觀士所欠<lb/>
者非朝冠要令反覆耐乆看前陳亟與攄肺肝且使<lb/>
志士興長嘆讙言此士嘗譏韓始終激烈心如丹寘<lb/>
名大小任公間<lb/>
　　領客君子軒木芙蓉盛開分韻得紅字<lb/>
　　　白煒司節青女戒霜草木落而變衰春秋<lb/>
　　　忽其代序偶偕勝引往踐蕭辰得之若驚<lb/>
　　　褰芙蓉於木末懐哉無斁知松栢於歳寒<lb/>
　　　客有誦韓公叢紅之章或遂舉白傅車斜<lb/>
　　　之例觥籌多又詩令載嚴旣訖賡詶寕無<lb/>
<pb n="KR4d0305_SBCK_003-9b"/>
　　　序引<lb/>
天公冨萬有盈宇何充充秋風一揺落所得縁手空<lb/>
忽於臞悴中覩此寒露叢天然眞冨貴送盡人間窮<lb/>
雅傳與騷經凡卉亦見容胡爲抱昭質一盻獨未䝉<lb/>
或訝木末褰或比水間紅至近前上處至明日方中<lb/>
碩人亦俁俁於此猶不逢莫我知矣夫佇立看秋風<lb/>
　　重九後三日後圃黄華盛開坐客有論近丗<lb/>
　　　菊品日繁未經前人賦詠惟明道甞賦桃<lb/>
　　　花菊外此無聞焉因相與第其品之稍顯<lb/>
　　　者各賦一品某探題得桃花菊<lb/>
南陽有佳人𬒳服長脩姱黄中粲有章秀外青無華<lb/>
<pb n="KR4d0305_SBCK_003-10a"/>
朝飲晉柴桑夕餐楚長沙惟與髙人處恥作流俗夸<lb/>
元都有俗士品格固爾差遺之以潘沐強欲相塗搽<lb/>
南陽笑謝遣於此我何加遊女蕩春風漁人眩紅霞<lb/>
爾比子於是豈欲相疵瑕卿自用卿法吾亦愛吾家<lb/>
寄聲謝程子爲我刪此花<lb/>
　　　次韻薛祕書<hi>紱</hi>見遺玉臂格謝書則堂扁額<lb/>
人心之精微未動孰爲判邪正介然形君子小人斷<lb/>
熈熈大雅歌洋洋關睢亂或覘時安樂或識丗屯難<lb/>
是惟言出口矧復書脫腕至著恢人文至微極幽贊<lb/>
或者藏其心外飾徒璀璨誰知敬肆間徳之所聚散<lb/>
卓哉符溪老吾道資禦捍萬殊錯揉中獨識一理貫<lb/>
<pb n="KR4d0305_SBCK_003-10b"/>
反躬事省察憤丗興寤嘆揭堂闡斯則絶識陋秦漢<lb/>
於余或有所相謂畫可玩無物報瓊瑶作詩附筆諌<lb/>
　　　飛雪亭<lb/>
自荆入蜀路險絶墨猿聲中膽欲折萬州江頭舎舟<lb/>
楫又趣擔簦窮岌嶪危磴連雲如積鐵亂石砭足十<lb/>
九跌僕夫流汗馬吐舌遥望盤龍拄天脅懸瀑落嚴<lb/>
噴霏屑中間有亭曰飛雪十里隂風寒入髪人言此<lb/>
地無六月火雲射地人不暍誰知利欲所熏灼以身<lb/>
試險車結轍伐性焚和大如烈試於此亭解覊紲呼<lb/>
取大斗酌甘㓗一飲令君消内熱<lb/>
　　　張義立<hi>方</hi>得古井以木爲甃命曰亨泉而求<lb/>
<pb n="KR4d0305_SBCK_003-11a"/>
　　　　余詩<lb/>
井居安其地井通會其時地維人所宅時乃天之爲<lb/>
方冬羣動息水徳潛清漪而隨春木升環頂沃華滋<lb/>
性情固下潤功用由上齊<hi>音躋</hi>孰若無事中一降一騰<lb/>
之是理契天運逵觀正在兹張侯得木井妙製參皇<lb/>
犧其間相生意似昨俗人知堙廢幾何年而獨與侯<lb/>
期書來屬共賦此理難下詞但於井之象發我深沈<lb/>
思且如𥘉升五㤗通人所資乃於巽入坎中含兊承<lb/>
離通塞靡自遂睽遇若有司坎惟生於一孚實以爲<lb/>
基丗途自亨否我德無成虧屬侯善䟽瀹母俾纎塵<lb/>
緇不食吾不即食之吾不私小大隨所汲辯義而審<lb/>
<pb n="KR4d0305_SBCK_003-11b"/>
施客來問出處爲誦亨泉詩<lb/>
　　　重陽分韻得放字<lb/>
層雲生夕霏寒雨濕青嶂平生愛九九誰謂不可仗<lb/>
盈盈黄鞠華采采鬱金鬯點撿襟䄂閒清芬固無恙<lb/>
門前秋隂隂席上春盎盎惟餘憂時心忽忽未肯放<lb/>
鶴山先生大全集卷之三<lb/>
</p>
<p>
</p>
  </div>
</body>
</text>
</TEI>
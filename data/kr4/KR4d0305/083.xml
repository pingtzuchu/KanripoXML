<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_083-1a"/>
重校鶴山先生大全文集卷之八十四<lb/>
　墓誌銘<lb/>
　　　知冨順監致仕家侯<hi>炎</hi>墓誌銘<lb/>
余蚤識家侯季文甫吉士也假守眉山於郷大夫士<lb/>
之賢者益知侯爲人侯筮仕年巳四十五練治於物<lb/>
情者熟重以世載清約眎萬事退然如不勝而勤小<lb/>
物臨大節凜不可亂余嘗識侯在冨順時與諸郡守<lb/>
謀討賊曦檄及爲侯記積善堂以爲盡所當事而無<lb/>
計功蘄獲之心庶乎知侯者記之年侯八十有四後<lb/>
三年余蒙恩歸自靖則侯巳卒厥子寅翁以葬告累<lb/>
其行請銘諸碑余按家氏見於節南山之亂及春秋<lb/>
<pb n="KR4d0305_SBCK_083-1b"/>
經至晉大夫僕徒唐侍御史方世濟休聞方事德宗<lb/>
以言事忤姦臣𣏌出刺戎州自戎居眉族乃大方五<lb/>
傳曰季遵爲導江令恥仕孟氏隱岷山之麓寳慶𥘉<lb/>
錫號沖㓗三傳爲大理評事正正生朝議大夫隱隱<lb/>
生太中大夫定國歷懷安渠嘉三郡守是爲侯之高<lb/>
祖曾祖彬元豐三年進士哲宗朝爲尚書吏部郎<lb/>
中六持使節贈銀靑光禄大夫祖彦知資榮二州紹<lb/>
興間用趙忠簡公薦召未造朝卒考鑄知隆州贈宣<lb/>
奉大夫妣淑人孫氏侯諱炎季文甫其字也爲人篤<lb/>
謹端靜自侯之高曾祖禰宰郡持節而家無厚藏淳<lb/>
熈　年貢于潼川路轉運司後以父任入官主金州<lb/>
<pb n="KR4d0305_SBCK_083-2a"/>
石泉縣簿雅州司理參軍知潼川府郪縣通判叙州<lb/>
知冨順監丁内艱起知資彭普三州自始爲吏巳能<lb/>
爲邦人延師士知敬業去之日盡籍所載書留于庠<lb/>
使學者稽焉爲理官捐廩給以葺囹圄植庭楠以䕃<lb/>
繫囚茶馬使故入洪雅簿趙璧贓幾萬緍侯直其枉<lb/>
使者加盛氣詬病不能屈也柴將誣两平人爲蕃人<lb/>
盗邊者必寘之死侯瞷其非請于郡貸之弗聽守旣<lb/>
知其冤益重侯侯終以鞅鞅郪縣二十年皆攝令人<lb/>
疑其不利虚正寢弗敢居侯至新其寢以將母積負<lb/>
三萬緍侯䟽滯巳責未幾縣以治則又闢齋居以燕<lb/>
賔友甓經涂以利民旅無復近世簡陋莾鹵之政叙<lb/>
<pb n="KR4d0305_SBCK_083-2b"/>
州譯將言夷人將以某日絶馬湖意回測及期而至<lb/>
人情恟動侯曰此譯所爲耳召而令之曰一夷人過<lb/>
江來乞汝首以殉譯犇命不遑而夷駾矣渠廣劇賊<lb/>
羅從義爲民害旣逮瀘帥欲徙之沉黎以責後用侯<lb/>
言黎接六詔萬一從義走夷中是資㓂也帥動色爲<lb/>
改之侯之䀿情制變率類是抵冨順之明年曦以蜀<lb/>
叛侯憤惋至忘饔寢母問故侯具以對且曰萬一變<lb/>
作守城臣當死爲母憂柰何母曰死城郭分也非吾<lb/>
憂侯乃夜自爲書告本道使者吏竊藁去侯不問馳<lb/>
使四出告至叙叙守薛君九齡亟和之至帥府帥府<lb/>
布其言十四州巳而叛勢鴟張皆沮且怖侯不爲變<lb/>
<pb n="KR4d0305_SBCK_083-3a"/>
曦誅侯亦不自言也母䘮去官除䘮宣撫使安公上<lb/>
冨順抗僞事請知開州又薦充監司科侯辤起知資<lb/>
州宣諭使具德夫獵奏移西師屯成都以實内郡安<lb/>
公舉以問侯侯曰雖僅捄目前而有二慮凶年粮不<lb/>
足則聚而逋掠者難制歳乆長子孫則浮而驕脆者<lb/>
難用安公然之奏留四分之三不遣資西門曰珠江<lb/>
侵齧城下侯捐錢千萬築五堤而北之又捐三百萬<lb/>
置鹵井歳収羡爲修隄費劉文節公實記之又捐二<lb/>
千萬有竒代民賦葺王子淵諸賢祠築竒文館朔月<lb/>
月半屬學士試藝優獎風厲歳大比得人爲多置内<lb/>
江井増隷于學以養士資人謂侯三世守此土築世<lb/>
<pb n="KR4d0305_SBCK_083-3b"/>
德堂爲生祠祠吏非古生祠又非也亦以識懷允之<lb/>
誠云耳守彭㑹慮眞批大安叛卒踐普遂赤白囊皇<lb/>
火急而三邑期㑹弗應助邊犒師之費凡五百有竒<lb/>
皆取諸節縮之餘財不以厲民縣告豪民匿稅版民<lb/>
未就逮馮氣力越訴于監司以屈郡縣侯辯折其姦<lb/>
使者不說捃拾無所得反以是知其廉最後守普承<lb/>
兵火盗創殘之餘折嚚訟簡冗費代民輸者又視資<lb/>
爲贏學故有没盗田載祀四十郷人有爲盗謀並縁<lb/>
宣撫司檄反其田士論弗與猶欲爲盗地侯具本末<lb/>
白宣撫使復歸于學侯自普歸即謝事里居聽聦視<lb/>
明神王志彊婚友徃來細書十行下仕至朝奉郎不<lb/>
<pb n="KR4d0305_SBCK_083-4a"/>
復遷曰吾仕最晚幸不墜先澤有官遺子盈矣十九<lb/>
年三遇異霈及磨勘所當陳乞凡五官不遷嘗請諸<lb/>
朝以禭其先人弗許事孫淑人極其孝敬侯雅不以<lb/>
吏能名而治劇邑宰彫郡未嘗如今人皇皇求利於<lb/>
搉酤米粟之征率能興仆𥙷滯去之日必俗於始至<lb/>
又能推有餘以爲民賜平生踐行以約爲主温敝甘<lb/>
糲大行不加族燕酒不過三酌自冨順䘮母而歸室<lb/>
燬於火說輤于僦居廟無序賔之位自退休始有室<lb/>
廬歳視租之入盛暑祁寒周族人之急者至于再凡<lb/>
三十年不易其則故居官號艮吏居郷稱善人是冝<lb/>
壽考康寕膺受遐福或謂侯甞昧旦見天上宫闕隱<lb/>
<pb n="KR4d0305_SBCK_083-4b"/>
隱有朱書壽圃二字爲侯上壽之證是誕漫之說不<lb/>
於其本焉求之書曰天壽平格彼動於恠神者安知<lb/>
此也紹定四年六月甲子以疾卒于積善坊之里第<lb/>
年八十有七元妃丹稜史氏故䕫州路安撫司凖備<lb/>
差遣壽朋之子繼室峩眉楊氏　贈封安人二男<lb/>
子羔先卒寅翁前修職郎綿州録事參軍二女子長<lb/>
適從政郎前文州曲水縣丞郭守中次適故從事郎<lb/>
卭州大邑縣丞虞玨再適宣教郎新知成都府新繁<lb/>
縣李温男孫三森以侯致仕恩𥙷將仕郎雙榮雙頂<lb/>
女孫三葬以六年月正元日墓在金倉山之原袝于<lb/>
隆州府君之兆余早入仕及接海内諸儒先毎見昔<lb/>
<pb n="KR4d0305_SBCK_083-5a"/>
人言論風指務存有餘不盡之澤爲可繼可傳今之<lb/>
君子小有才智則勢相馮利相鹽得之不翅杪忽厥<lb/>
䘮固巳丘山甚至斬艾其先世所以遺後者豪髪不<lb/>
疑於行此余於侯之葬深嘉屢嘆之而系之銘曰成<lb/>
周取人曰常與吉家邦浚明載祀綿歷下逮春秋曰<lb/>
德匪才字敬則𥙿汰愎則烖人之一心與天地貫盛<lb/>
窮壽短非可智筭家侯存存動與善俱所感所遇吉<lb/>
祥畢儲彼巧捷者則殆且棘謂予不信於侯是式<lb/>
　　　學究焦君<hi>巽之</hi>墓誌銘<lb/>
予行半天下爲碑銘多矣而於漢嘉焦遂良之請爲<lb/>
之慨然葢自予筮仕佐西川莫府遂良之考君誠父<lb/>
<pb n="KR4d0305_SBCK_083-5b"/>
袖文過我端厚質實予一見異之除館以待君以絫<lb/>
舉恩爲四川特奏名進士第一見其冡子日華言行<lb/>
克肖亡何蜀之士仕王朝者自費蜀公士寅以下招<lb/>
其來授學究出身詣吏部擬眉州司户參軍未拜書<lb/>
卒于逆旅日華與其弟遂良舟其䘮以歸今三十餘<lb/>
年雖日華行營宅兆奪於巫史竒衺之說不充葬而<lb/>
卒卒之明年遂良始得卜于古賢郷之坤山得日于<lb/>
明年　月甲子嗚呼古之葬者日月有時丘封有度<lb/>
昭穆有位非有隂陽之拘風水之疑也惟誠信於附<lb/>
親附棺之物神明致生致死之分孜孜焉是之究圖<lb/>
耳爰自青囊之說行士有没齒而不能揜其親者乗<lb/>
<pb n="KR4d0305_SBCK_083-6a"/>
門之供盛民有蕩産而不能供其費者焦君之始識<lb/>
予與予之聞君之名予時冠昏未乆也今旣踰中身<lb/>
冉冉老矣而君之殯肂在堂猶不得以首于丘也而<lb/>
又不得予銘則齎恨何極遂良之請則死者之心也<lb/>
予不敢辤君諱㢲之五世祖父自彭徙嘉之夾江曽<lb/>
大父日成大父松父昌彦官從政郎取藺氏生二男子<lb/>
君其仲也蚤明晤能自力於學淳熈元年始舉于禮<lb/>
部旣挫愈勵貫通古今論說經子有詩緫有易原有<lb/>
曾子解宣城孟誠之綸乆仕于蜀得君于劉文節公<lb/>
宰藩持節必招之與居主賔欵繹凡可以進賢揚善<lb/>
伸逹幽枉者未嘗隱情惜巳也畜厚思渾有志當丗<lb/>
<pb n="KR4d0305_SBCK_083-6b"/>
伯氏卒從政悲不自聊君左右以怡顔爲治䘮恤孤<lb/>
以承考志里有矜寡囏阸死䘮之事率盡分爲之吉<lb/>
月㑹同宗同族旌子弟之尤以勸能者縣庠湫隘不<lb/>
可居合郷人新之其所爲皆足以善俗元妃單氏繼<lb/>
室以楊皆同郡人皆有令德而二子亦皆以明經舉<lb/>
于郷人謂刑善觀德之效云孫男女二人曾孫一人<lb/>
銘曰古之命民積於比閭月屬歳挍郷登其書郷治<lb/>
旣廢科目取人一日之伎爵之終身法雖孔敝間亦<lb/>
得士有如誠父使在郷遂衆賔之席亦於君避天道<lb/>
夢夢而昭眧是昭昭幾何而夢夢矣匪終夢夢爾子<lb/>
孫是似<lb/>
<pb n="KR4d0305_SBCK_083-7a"/>
　　監成都府錢引務鄧君應午墓誌<lb/>
予守潼川鄧明父應午爲中江縣尉恂恂守道言呐<lb/>
呐如不能出口予固期之尚疑其重遲也又明年春<lb/>
三月某以君命召上印綬去道中江館于縣寺㑹居<lb/>
民失火屋比延燬予挾從行壯士廵火所惞隨冝翦<lb/>
撲至則明父巳率廵徼吏奮身顔行抜藩徹屋不移<lb/>
瞬而火熄厥明予拊而勞之曰尉不當如是邪尉歛<lb/>
板百寮底誠卑且賤矣然近民莫尉若也譏盗胗尸<lb/>
追亡擿伏始一不謹禍且蔓延亦猶救焚不務遏截<lb/>
炎炎孰禦予於是始信人之不易而儒生之果可<lb/>
用也上其姓名於朝詳刑使者應君懋之茶馬使者<lb/>
<pb n="KR4d0305_SBCK_083-7b"/>
鄒君孟卿聞之競薦其才乃以功令關陞從事郎十<lb/>
七年調華陽丞予旣召入爲郎從官毎與蜀之有位<lb/>
者書記徃返必稱明父之才未幾予以言事得罪屏<lb/>
之南州聲跡<graphic n="KR3275" url="https://raw.githubusercontent.com/kanripo/KR-Gaiji/master/images/KR3275.png" mimeType="image/png"/>絶予歸自靖明父之子有中來言曰<lb/>
吾父不幸死矣今卜兆于㑹中郷之坎山得日于今<lb/>
年十一月甲子哀惟吾父以職事受知于予不由左<lb/>
右之容維子之故歷事監牧皆受不凡之知今不得<lb/>
子銘無以逭不仁不明之責予瞿然問故則寳慶元<lb/>
年七月十三日殞于風滛嗚呼明父而止於是乎明<lb/>
父自嘉定六年以詞賦爲郷舉首九年再舉中明年<lb/>
進士第調中江尉潰卒薄近竟人情洶洶明父程督<lb/>
<pb n="KR4d0305_SBCK_083-8a"/>
守禦人恃弗恐歳大疫力請于臺閫飯飢藥疾至捐<lb/>
俸以資之同年進士徐君仁恭卒于閬中簿正爲字<lb/>
其孤恤其家府尹李公<graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>風力峻厲明父詣府白事<lb/>
爲康色顧之屬之城築屬之糴廪郡有疑獄累歳不<lb/>
能决刑獄使者以付明父一訊立辯囚賴以活自是<lb/>
益見信任令攝銅山縣明父移書縣令俾其督吏治<lb/>
賦以應期會憲臺屢趣不行令亦謂明父言然卒以<lb/>
逭譴人两賢之又令攝通泉以縣令郷嫌辭旣不獲<lb/>
命則植縣綱擿吏姦爲教以諭百姓之怙勢逋租者<lb/>
不浹旬而令行財𥙿十七年調華陽丞部使者今工<lb/>
部侍郎黄公伯固俾攝縣事縣爲西南劇晝理邑事<lb/>
<pb n="KR4d0305_SBCK_083-8b"/>
夜覈訟牒剸撥中理吏畏民安黄公才之學校之校<lb/>
比河渠之畚築將士之廪給征商之檢抳悉以付之<lb/>
或譙其煩明父曰事無精粗莫非學也郫令乆虚又<lb/>
俾攝事縣以大治旣復而又攝去之日郫人繪而祠<lb/>
之華陽考滿黄公惜其去辟監錢引務至則官寺圯<lb/>
役丁窮上下蕩亡紀律君爲振而新之凡出入虚實<lb/>
之數增減少多之額工役勤墮之別皆籍而記之黄<lb/>
公勞之爲請于朝自官吏至役徒悉增其廪給職業<lb/>
用勸國無乏用實昉乎此嗚呼人果不易知而儒生<lb/>
之果可用也乃若此凡謂儒生不適用者特腐儒爲<lb/>
章句習佔畢不知事無非學而拘滯一方者耳明父<lb/>
<pb n="KR4d0305_SBCK_083-9a"/>
丗居新都之彌牟其家彭之濛陽自王父始鄧氏系<lb/>
出東漢司徒禹之後子孫散居蜀右爲多今成都雙<lb/>
流新都皆其裔也曾王父仲和生三子其季曰師况<lb/>
登紹興十一年進士第則明父之王父也奏辟通判<lb/>
潼川府未朞卒于官父森妣王氏生二子明父其季<lb/>
也生有令姿方在齠齔親疾累月憂無所出刲股和<lb/>
藥親疾少差旣卒執䘮如成人王夫人性嚴厲明父<lb/>
得其懽心事庶母宋夫人惟謹旣壯兄弟相依兄嫂<lb/>
以家事自任俾明父一意遊學明父德嫂之恩死爲<lb/>
之服或以無服靳之明父曰昌黎不以義起乎鄧之<lb/>
族大而多貧明父事諸父生則致其養死則賻其䘮<lb/>
<pb n="KR4d0305_SBCK_083-9b"/>
世絶者命之後女笄者釐其娉親黨有礼䘮之事必<lb/>
身任之嗚呼古之學者爲已蓋有所事者矣元配李<lb/>
氏繼室以趙贈封皆孺人明父卒後宋夫人尚無恙<lb/>
年八十九乃卒有中今以趙氏之命求銘銘曰古之<lb/>
所謂學以明德而美身所謂士以範俗而明民道湮<lb/>
民散則嗟卑而居下惡囂而欲贏以予觀於明父事<lb/>
無精粗必信必誠尚庶幾古道之有存<lb/>
　　　中奉大夫知卭州李公<hi>駿</hi>墓誌銘<lb/>
予𬒳命帥東川道漢嘉李君伯言合其昆弟之子與<lb/>
戚姻黨里寘酒送迎君在羣從歸然獨存於是生七<lb/>
十五年矣風采精贍論議娓娓心竊異之别僅旬時<lb/>
<pb n="KR4d0305_SBCK_083-10a"/>
其孤當楫當煒以狀告窆于瀘且乞銘爲之瞿然失<lb/>
聲李氏自唐御史大夫賛皇公栖筠丞相趙國公吉<lb/>
甫太尉衛國公德𥙿以來凡十一世迄曾祖浩熈寜<lb/>
中登進士乙科積官至朝議大夫累贈少師祖觀崇<lb/>
寜𥘉榜登進士第官至太中大夫累贈少師自太華<lb/>
徙嘉生二子曰昌諤官至朝奉郎知洋州贈通奉大<lb/>
夫次昌圗官至工部侍郎洋州取王氏贈淑人生四<lb/>
子君在第三諱駿莊重好修自同儒素凡再舉禮部<lb/>
擢慶元二年進士侍郎尚及見之毎以訓其子曰吾<lb/>
門自入蜀以來繼八葉科第自此始女曹勉之𥘉調<lb/>
隆州貴平尉盗入境輙敗論差役曲當民情前諌議<lb/>
<pb n="KR4d0305_SBCK_083-10b"/>
大夫傳公伯成爲祥刑使者知而舉之再調重慶府<lb/>
巴縣令峽俗嚚訟分䟽曲直民用勸止有巫左道惑<lb/>
衆寘諸法前後守賢之引以自助使者游忠公仲鴻<lb/>
又知而舉之遇事有盤錯或傳爰訊鞠之不辜率以<lb/>
屬公見稱明辯㝷改宣教郎知濛陽縣州以積負逮<lb/>
吏無虚日君曰守定㑹期公私胥便堋口水灌輸民<lb/>
田歳以首春爲坊縣之工材率先諸邑通判漢州又<lb/>
通判遂寜府皆大郡關决敏明吏重足立無敢慢在<lb/>
漢嘗攝石泉在遂嘗攝宕渠所至以嚴明稱知永康<lb/>
大修學官興李侯祠通商阜財振凶掩骼知普州如<lb/>
治三郡屬有疆事軍潰入竟所過殘掠君遣官諭告<lb/>
<pb n="KR4d0305_SBCK_083-11a"/>
母害我民資爾糧否則以三尺從事軍爲歛戢差知<lb/>
卭州君曰吾少孤刻苦自厲以詩書發身禄四千石<lb/>
秩元士澤二子一孫於人世百無慕焉歸而築室曰<lb/>
塵外有終焉之意一日忽命諸子之仕於外者歸省<lb/>
屬以持守門户更衣就簀而逝實紹定六年六月巳<lb/>
丑也當楫以郊恩𥙷官仕文林郎雅州司理參軍當<lb/>
煒以　上登極恩𥙷官任從事郎冝賔縣主簿女子<lb/>
二適承直郎施州軍事推官王似孫儒林郎永康導<lb/>
江縣令高斯謀斯謀予之同産兄子也遣賀嘉定十<lb/>
五年元會𥙷官去年秋不幸死孫男一人奕果再遇<lb/>
郊恩𥙷官以慈明宫慶壽恩循從事郎女三人外孫<lb/>
<pb n="KR4d0305_SBCK_083-11b"/>
男女一人以是年九月辛酉葬公于嘉定府龍遊縣<lb/>
安國郷乾山之原令人楊氏喻氏祔公風姿頎然臨<lb/>
事果决自㓜周旋諸父間耳濡目染食不兼味衣必<lb/>
澣濯祭祀賔客澗毛山蔌必㓗必精予曩聞劉清惠<lb/>
公甲嘗言其外王父李用賔始自華徙監政宣奢麗<lb/>
以勤儉自持嗚呼如君可謂善繼厥家矣銘曰孝殫<lb/>
嫣載五百自華徙監奢侈君衣訓自程式耋彌邵窮<lb/>
不戚豈其窮四千石官元士年八袠詔來丗食豐積<lb/>
　　　漢州通判楊君<hi>令圭</hi>墓誌銘<lb/>
楊君諱令圭字如斯世爲遂寜人大父㳟惠公輔兄<lb/>
弟五人咸以文學行誼聞于時人號五楊其後㳟惠<lb/>
<pb n="KR4d0305_SBCK_083-12a"/>
與劉文節公光祖歷事三宗出入中外切劘獻納嫓<lb/>
德齊名天下稱曰楊劉韓侂胄伏辜凡前日與侂胄<lb/>
論者以次召用㳟惠除兵部尚書道拜江東路安撫<lb/>
使建康留守以疾薨于位先是㳟惠冡嗣有翔早世<lb/>
以君爲後萬里護䘮西還葬祭如禮服除以㳟惠致<lb/>
仕恩𥙷承務郎監成都府糧料院再調潼川府中江<lb/>
縣丞僉書昌州判官㕔公事知涪城縣事𥘉文節公<lb/>
嘗爲學記韓氏之黨以僞學誣善類<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>記中語爲罪<lb/>
劉遷房陵縣宰承迎仆碑凡三十年無過而問者君<lb/>
至命封植之鬱攸煽灾民多露處君計戸口而賙給<lb/>
其貲民用奠居臺府廉知治狀就辟通判府事㳟惠<lb/>
<pb n="KR4d0305_SBCK_083-12b"/>
遺愛在人聞君之來相率趨令通判漢州西邊有警<lb/>
緫領財賦所以文龍移屯軍乏糧下州發粟石五千<lb/>
餉軍君慮以輦運病民力爭之使者不能奪僅輸千<lb/>
石至彰明卒免科調之擾衆服其守職不屈未幾忽<lb/>
得疾不起實紹定六年二月乙未也年四十有三積<lb/>
官止朝奉郎曾大父依故任左朝散郎累贈特進大<lb/>
父㳟惠公官至端明殿學士父贈宣教郎予生也後<lb/>
何敢班於楊劉然慶元以後守誼盡分唾棄權門訖<lb/>
於權臣之誅首𬒳収召則與二公岀處蓋有甚相似<lb/>
者故知君涖事行巳能世厥家而於文節公之流風<lb/>
餘烈必欲興起而懋明之其心事犖犖與世俗不同<lb/>
<pb n="KR4d0305_SBCK_083-13a"/>
惜也死不待年而末究其施設也娶成都杜氏故知<lb/>
威州益之女與了翁之妻兄弟也繼室以普慈杜氏<lb/>
故兵部侍郎孝嚴之女子合祖早天本生母鄧氏太<lb/>
安人命襲祖爲後授以㳟惠餘澤遺腹子曰昌祖九<lb/>
月丁未生四女子長適將仕郎姚季子餘尚㓜襲祖<lb/>
卜今年十二月甲申葬君于長江縣馬覩郷坤山之<lb/>
原君之弟通判簡州事令式與襲祖以狀來請銘誼<lb/>
不得辤銘曰昭昭匪天厚其質而夭其年豐其行而<lb/>
嗇其傳雖然李當户生陵以紹廣鄭益恩生同以繼<lb/>
玄死者有知其無恨於重泉<lb/>
　　　知威州禄君<hi>堅復</hi>墓誌銘<lb/>
<pb n="KR4d0305_SBCK_083-13b"/>
開禧改元王師將北征予時召對玉堂失權貴人意<lb/>
潼川禄子固擢進士造廷首以高瞻叔書來謁旣亦<lb/>
以正論居末等予與之定交焉予旣補外念薦賢所<lb/>
以報國厭於權力撓於請寄乃盟心自詭自守郡以<lb/>
來凡請者弗予將以少戢趨競㑹詳刑東川子固爲<lb/>
安岳丞循循自守予始至境即懷安傳舎擇書問之<lb/>
不至者四人舉之於子固之辤曰盡心職分不求人<lb/>
知人謂是舉也數十年所無子固亦曰是眞知我者<lb/>
其後俾攝遂寜學官又其後守潼川除館延之益得<lb/>
以察其所安信前言之爲實録也禄本子姓以王父<lb/>
字爲氏唐季曰宗憲始自鳯翔徙名數于郪至本朝<lb/>
<pb n="KR4d0305_SBCK_083-14a"/>
曰儒舉賢良方正科與眉山蘇氏厚善儒生勛舉郷<lb/>
進士勛生天授天授生居一累贈朝奉郎居一生二<lb/>
子長曰柬之登進士第善詞章尤任治劇淳熈𥘉知<lb/>
叙州南蠻抄竟上帥師討定以功除直祕閣成都府<lb/>
路提點刑獄次曰槱之以經學教授于家累贈朝請<lb/>
郎娶馬氏封冝人子固之父也子固名堅復生十七<lb/>
年而孤弟妹㓜弱家貧爲太夫人憂子固率諸弟從<lb/>
舅氏傳堂<hi>先生</hi>王君行問學夙夜不敢怠習戴氏禮有<lb/>
郷曲之譽君行名軫潼之秀彦也金堂仲明舉以禮<lb/>
幣致子固遣二子從遊凡再舉于郷登進士第仕小<lb/>
溪食簿掾之禄將母一時諸公皆以學術操履期之<lb/>
<pb n="KR4d0305_SBCK_083-14b"/>
舉考及格關陞爲渠江令沂國安公專閫于蜀辟黔<lb/>
州録事參軍攝通判事將以成其秩秩行至合陽念<lb/>
母而反沂公不能奪也期年來安岳以舉主改尚書<lb/>
左銓注知蓬谿縣母䘮去官服除從外銓擬什邡縣<lb/>
㑹有堂授者復求蓬谿凡九閱月又爲人所先復堂<lb/>
授知綿竹縣秩满通判永康軍嘉定府會資州闕守<lb/>
制置使選子固攝事充四川類試院考校官差知威<lb/>
州解官來歸中道得疾寓漢川傳法僧舎去家僅两<lb/>
日程而卒紹定六年十二月已丑也得年六十娶馬<lb/>
氏男女各三人長男紹本奏𥙷將仕郎次諌孫後族<lb/>
父於祕閣爲諸孫季曰吕孫子固治命俾受致仕恩<lb/>
<pb n="KR4d0305_SBCK_083-15a"/>
爲叔父甲南之子長女適閻德方次適陳飛騰次適<lb/>
馬　皆業進士外孫男女四人卒之明年端平元<lb/>
年十一月甲子葬于射洪縣依德里聖水原之新兆<lb/>
子固天姿謹厚念徳不怠毎思二親輙欲絶旨去甘<lb/>
友愛二弟無行而不與俱也清淨寡欲訟獄必躬聽<lb/>
之麗于罰者重輕平允後不爲之末減人言子固所<lb/>
至政平訟理無他道也一生知巳如安子文劉德修<lb/>
楊伯昌崔正子李季允虞仲易曹噐逺苟得一二賢<lb/>
相與巴足爲重而於子固皆交口稱道無異詞葬有<lb/>
期紹本以姚仲有所次行實來求銘余曰我乃知子<lb/>
固爲叙其槩而銘之曰天理之流行以命萬物者性<lb/>
<pb n="KR4d0305_SBCK_083-15b"/>
也而氣數之感遇廢興厚薄之莫逃亦得以謂之命<lb/>
如子固者言而忠信行而篤敬不能以其所安施諸<lb/>
有政而㧖於命之有制僅見于三縣與三郡惟後人<lb/>
之紹聞迪訓則是心之昭昭者固不與氣形俱爲澌<lb/>
盡也<lb/>
　　　蘇伯起<hi>振文</hi>墓誌銘<lb/>
予奉使潼川日今春官貳卿度周卿移書諗予曰子<lb/>
得人矣乎正有友二人曰羅堅父傳之蘇伯起振文<lb/>
今堅父舉進士而蘇落落不偶聚書數萬卷聖經賢<lb/>
傳山經地志私乗野史以至虞𥘉稗官旁行敷落之<lb/>
書靡不搜羅後谿劉德修嘗舉賢良方正科長沙呉<lb/>
<pb n="KR4d0305_SBCK_083-16a"/>
德夫又以遺逸薦于朝子其言之矣先是予衘命入<lb/>
竟首訪人物遂合人士多以蘇伯起馮仲新鼎重爲<lb/>
稱予首延致之皆魁岸人也伯起尤善談辯諏經計<lb/>
史援据䗬起坐人爲屈予嘗謔之曰晏子所謂儒者<lb/>
滑稽而不可軌法倨傲自順而不可以爲下君其近<lb/>
諸則捧腹大笑處數月而別予仕王朝以言事遷靖<lb/>
伯起遺予書曰吾於遂寜有宅一區竹萬箇大木十<lb/>
圍者百章溪流徑其間將爲嘯歌終老之計請書其<lb/>
顔曰水竹莊有亭曰玩芳以故禮部侍郎曹公叔逺<lb/>
記示予大抵述其放於騷人幽憤之意予遷靖後温<lb/>
㝷故書自四經三禮語孟以來摘精抆萃探深抉異<lb/>
<pb n="KR4d0305_SBCK_083-16b"/>
雖章匀訓故名物度數悉加讎校徃徃有先賢未及<lb/>
發間爲人言或口呿目<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>而伯起過我瀘上相與講<lb/>
切則率多領會予益知其用功之乆方將勉以歛華<lb/>
就實去艱深而趨平易反而驗諸眞履實則庶不爲<lb/>
空言之歸而君以衰疾求去浩乎不可留蓋亦自知<lb/>
血氣之不可强别未數旬而卒實紹定六年九月戊<lb/>
申也系出梓州之銅山淳化參知政事易簡乃其九<lb/>
世祖自銅山徙合之銅梁今又徙遂寜之遂寜曾大<lb/>
父某大父某王考某元配趙氏朝散郎前知廣安軍<lb/>
㮊之女繼室以錢氏三子男曰堅石堅木女適文林<lb/>
郎知合州巴川縣事姚仲子端平元年十二月庚寅<lb/>
<pb n="KR4d0305_SBCK_083-17a"/>
堅石兄弟葬君于龍門里先事使來乞銘曰尚死者<lb/>
之心也銘曰自郷治廢而公道壅以科目之得失爲<lb/>
人才之輕重有如伯起抱珍藴異而老不見用然則<lb/>
曾謂科目果可以選衆也龍門之峯凄其長終孰銘<lb/>
丘封太史了翁<lb/>
重校鶴山先生大全文集卷之八十四<lb/>
<pb n="KR4d0305_SBCK_083-17b"/>
<pb n="KR4d0305_SBCK_083-17b"/>
</p>
<p>
</p>
  </div>
</body>
</text>
</TEI>
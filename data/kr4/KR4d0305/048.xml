<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_048-1a"/>
重校鶴山先生大全文集卷之四十九<lb/>
記<lb/>
　　潭州州學重建稽古閣明倫堂記<lb/>
古今學校之制相似而不同其來尚矣葢自漢儒始<lb/>
有先聖先師之說然而西京太學僅寓曲臺郡國雖<lb/>
立學校官而先聖之廟終漢之世不出闕里攷諸史<lb/>
亦未有釋奠之文不知記禮者何從受之永平二年<lb/>
始詔郡縣道行郷飲于學校祀周公孔子則先聖之<lb/>
祠有出闕里者矣然猶未有作廟之文也至唐武德<lb/>
二年始命胄監立孔廟正觀四年始命州縣皆立孔<lb/>
廟則廟制至是徧乎州縣矣至我　仁宗景祐寶元<lb/>
<pb n="KR4d0305_SBCK_048-1b"/>
慶曆之盛州縣無小咸得立學而孔廟巋然其中則<lb/>
州縣間廟學之備實此乎昉所以風厲作成之意視<lb/>
前益有光矣然而教思益詳而士習不加厚其故何<lb/>
哉古之爲庠序歳時以屬郷民行射飲讀教法正齒<lb/>
位竣事則反閭塾事父母親師友睦族婣其㓜而學<lb/>
也洒掃應對進退之節禮樂射御書數之文也長而<lb/>
學也格物致知正心誠意脩身齊家治國平天下之<lb/>
事也然則視後世之學越郷違親羣居聚食詞章之<lb/>
尚利禄之勸異端之趨不曰相似而不同其可乎孔<lb/>
子曰古之學者爲巳今之學者爲人夫自孔子時而<lb/>
既然矣何責乎今之又今也或者病其如此則謂王<lb/>
<pb n="KR4d0305_SBCK_048-2a"/>
制既壞人心之澆訛巳乆生斯世也爲斯世也而可<lb/>
矣抑不思父子有親君臣有義夫婦有別長㓜有序<lb/>
朋友有信逺稽古誼近察人倫今獨不古若乎庠序<lb/>
之制雖異而庠序之意則同先王之教亦惟申其義<lb/>
而降之德焉非有佗謬巧何至自棄於古人由乎人<lb/>
倫之中而不自知也二氣五行之運閱千古如一日<lb/>
堯舜禹湯文武周公仲尼之道所以行乎倫類者有<lb/>
能内反諸心則安有彼能是而我不能顧口誦於此<lb/>
而志郷在彼所謂天叙天秩昭昭乎宫庭屋漏洋洋<lb/>
乎日用飲食者非視爲空談則習矣不察士滿天下<lb/>
寜無自抜於流俗以起千載之溺者乎　國𥘉未<lb/>
<pb n="KR4d0305_SBCK_048-2b"/>
有學天下惟四書院而潭之嶽麓居其一自慶曆四<lb/>
年始建學于定王臺之圠治平二年以地卑且居西<lb/>
比偏呉侯中復更實于東南隅祠宇齋廬既備又<lb/>
爲閣曰稽古堂曰議道而燬于建炎之冦至紹興六<lb/>
年以後吕忠穆公發少府餘財復之會君命召至十<lb/>
四年攝守勾侯光祖徙建于甘泉之上嗣守劉侯眆<lb/>
始以忠穆所儲卒成之視舊加壯而禮殿之後仍以<lb/>
稽古名閣更堂日明倫堂之東西齋廬凡八閱三年<lb/>
而成由乾道元年劉忠肅公以後歷數賢牧隨冝繕<lb/>
修迄于比歳參知政事曾公爲禮殿爲大門若無復<lb/>
餘憾矣而轉運副使李公攝守以閣若堂歳乆弗治<lb/>
<pb n="KR4d0305_SBCK_048-3a"/>
復更新之其費取於節縮浮蠧之餘爲錢七百萬米<lb/>
四百石屬郡教授梁子強長沙縣尉陳純仁學録舒<lb/>
髙庀其事事㔾則以張應楫諸生之請求記於了翁<lb/>
且曰昔者吾建學於夔子嘗爲記之今獨無以告于<lb/>
潭之士乎夫曰稽古曰明倫公所以語人者亦切至<lb/>
矣况是邦昔號多士而又胡氏張氏父子流俗所漸<lb/>
尚安以予言爲誠使因名思義顧瞻傑閣宸翰昭囬<lb/>
必思古先聖賢所傳者何事執經講席堂扁昭揭必<lb/>
思庠序學校所申者何義相與朝益莫習以循其分<lb/>
之所當止則豈惟化民成俗是賴推而致之位天地<lb/>
育萬物皆爲士之分也公之所以望於邦人者非此<lb/>
<pb n="KR4d0305_SBCK_048-3b"/>
其在乎公名鼎豫章人　年進士嘗歷宗正丞<lb/>
駕部郎官大理少卿外庸甚茂所去見思云<lb/>
　　　簡州三賢閣記<lb/>
成都之天慶觀僊遊閣故有張忠定公繪象嘉定十<lb/>
三年南海崔公與之來守成都清風令儀底厲頺俗<lb/>
明年劉文節公一見洒然異之退語人曰是冝配忠<lb/>
定公與趙清獻公崔公之門人洪咨夔等乃即忠定<lb/>
之次圖趙崔二公而並祠焉屬劉公爲之<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>厥十年<lb/>
眉山家侯大酉自將作監丞請外擢守簡州州有㑹<lb/>
勝堂堂圯巳乆僅存清獻詩刻侯既復之又爲閣其<lb/>
上用成都近比繪三賢而館之而馳書于靖曰趙張<lb/>
<pb n="KR4d0305_SBCK_048-4a"/>
之風烈家傳而人誦之言之祗贅而崔公之潔巳𥙿<lb/>
民憂邊思職亦近世所罕儷也其大城西和虜連歳<lb/>
盗邊莫能入人尤德之恐乆而遺忘子其爲我記諸<lb/>
顧翦焉罪戾之餘世所棄置而陽安之隷數千里來<lb/>
辱余曷敢不可乃因劉公之<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>比次其事而書之以<lb/>
復于家侯或曰自淳化四年迄今幾二百四十年矣<lb/>
而獨三賢之稱不巳䟽乎而况吏之得祠于仕國也<lb/>
如莊周所書庚桑子事特寓爲之言耳自蜀人祠文<lb/>
翁由是桐郷南陽渭城之祀史不絶書非其同氣而<lb/>
春秋奉嘗事巳變古若夫生而繪象以配先賢則於<lb/>
義何居曰不然也劉公倡之洪侯和之家侯因之蓋<lb/>
<pb n="KR4d0305_SBCK_048-4b"/>
將以表競廉貪則取其接乎耳目之近而可證焉者<lb/>
耳已所當律職所當憂孰非人臣之常分而俗淪<lb/>
世斁貪競相師乃有清方不移華皓益堅如崔公是<lb/>
不足以刑善而勸德乎二氣五行之運鍾而爲人千<lb/>
百載而一日億萬人而一心使爲吏而無德于民民<lb/>
將盻盻然疾視之唯恐棄之不亟也至於歳月慆邁<lb/>
情僞寂寥去者非有勢利之挾也居者非有交譽之<lb/>
求也而箸乎斯人之心隱然與所寓俱存敬共承事<lb/>
罔敢不恪是區區者誰實使之然則祠不可以義起<lb/>
乎既以謝客又次其說以附劉公之贊<lb/>
　　　洪氏天目山房記<lb/>
<pb n="KR4d0305_SBCK_048-5a"/>
寶慶元年吾友洪舜俞自考功郎言事罷歸於潜讀<lb/>
書天目山下寶福僧寺寺靚深舜俞合新故書得萬<lb/>
有三千卷藏之聞復閣下如李氏廬山故事而移書<lb/>
于靖屬余記之余少誦蘇文忠公山房記謂秦漢以<lb/>
來作者益衆書益多學者益以苟簡又謂近歳市人<lb/>
轉相摹刻書日傳萬𥿄而士皆束書不觀㳺談無根<lb/>
嗚呼斯言也所以開警後學不爲不切至矣而士之<lb/>
病今未之有瘳也無亦聖逺言湮愈傳而愈失時異<lb/>
事改愈變而愈下學士大夫讀之而不知其味行之<lb/>
而不見其端則亦舎之云耳且古之學者始乎禮樂<lb/>
射御書數蓋比物知類求仁入德皆本諸此今禮慝<lb/>
<pb n="KR4d0305_SBCK_048-5b"/>
樂淫射御數有其名無其義六書之法惟小篆僅存<lb/>
而莫知好之爲士者十名九舛不暇問也五三六經之<lb/>
所傳如仁義中誠性命天道鬼神變化此致知格物<lb/>
之要也今徃徃善柔爲仁果敢爲義依違以爲中純<lb/>
魯以爲誠氣質以爲性六物以爲命玄虚以爲天道<lb/>
也冥漠以爲鬼神也有無以爲變化也甚則以察爲<lb/>
知以蕩爲情以貪爲欲以反經爲權以捷給爲才以<lb/>
譎詐爲術聖賢之言炳如日星而師異指殊其流弊<lb/>
乃爾若夫先王之制又在所當講而風氣既降名稱<lb/>
亦訛有一事而數說一物而數名學者亦莫之質也<lb/>
并牧居民之良法也而丘乗卒伍之不合則參以管<lb/>
<pb n="KR4d0305_SBCK_048-6a"/>
仲穣苴之法封建經國之大務也而百里五百里之<lb/>
不合則託諸歷代之異制賔興之法自遂以降自王<lb/>
畿以外無文則約諸郷遂之數郊丘禘祫太事也或<lb/>
以郊丘爲二或以禘祫爲一廟學明堂先務也或以<lb/>
爲異所而殊制或以爲一廟而八名七世之廟常典<lb/>
也而殷六廟周二祧或親盡而毀或宗無常數莫知<lb/>
折衷三年之䘮逹禮也而有謂君大夫士廬服異等<lb/>
又有謂君卒哭而除皆莫敢以爲非大抵始去籍于<lb/>
周末大壞于秦觖望于漢而盡覆于五胡之亂二千<lb/>
年間慿私臆决罔聞于行帝號官儀承秦舛矣郊祧<lb/>
廟室踵漢誤矣衣冠樂律雜胡制矣學校養不賔之<lb/>
<pb n="KR4d0305_SBCK_048-6b"/>
士科舉取投牒之人資格用自陳之吏刺平人以爲<lb/>
軍而聽其坐食髠農夫以規利而縱其自奉授田無<lb/>
限而豪奪武斷以相尚也出泉輸租而重科覆折以<lb/>
相蒙也嗚呼生斯世也爲斯民也而讀聖賢之書以<lb/>
求帝王之法使其心曉然見之且無所於用也况衆<lb/>
言殽亂始以春秋戰國之壞制衷以秦漢晉魏之雜<lb/>
儀終以鄭王諸儒之臆說學者之耳目肺腸爲其所<lb/>
揺惑而不得以自信於是根本不立而異端得以乗<lb/>
之利禄得以移之文詞得以溺之則有口道六經而<lb/>
心是佛老篤信而實踐者矣則有心是聖學而輯爲<lb/>
文詞隨世以就功名者矣六經之書孔孟未及行也<lb/>
<pb n="KR4d0305_SBCK_048-7a"/>
今二千年矣而猶莫之行也余長而有聞晚益多懼<lb/>
舜俞以藏書屬記願以所懼者相與切磋究之嗚呼<lb/>
其亦以余言爲過矣乎<lb/>
　　湘郷縣禇公洗筆池記<lb/>
唐永徽六年禇公以尚書右僕射諫立武宸妃幾爲<lb/>
所殺頼長孫太尉一言以免猶坐貶潭州都督一日<lb/>
行縣至湘郷距縣治之北數百歩有僧寺曰感應公<lb/>
嘗滌筆池上若有浮雲滃然人異之即其地祠公歳<lb/>
久弗治藩拔碑仆紹定二年邵君自言爲宰即故堤<lb/>
遺世封略而浚治焉斷碑所勒有逺山崷崪翠凝煙<lb/>
之詩乃爲亭其上榜曰凝煙爲大門榜曰唐都督禇<lb/>
<pb n="KR4d0305_SBCK_048-7b"/>
公洗筆池更爲堤以繯之灌木脩蔓蒙茸蔽虧漣水<lb/>
衡陳鳯山對峙實爲是邦勝處書來命記成事余惟<lb/>
咸以无心爲感艮以不獲其身爲明蓋感於所不係<lb/>
感以虚也止於所不見見以理也此人心之良感而<lb/>
實見也方禇公之俟辠長沙也梟婦之勢如燎方揚<lb/>
而轍跡所繇豪端所沾湘民之愛之殆與屈潭賈井<lb/>
儷芳齊榮况筆非有靈也水非有雲也即思而成致<lb/>
愛而存世之相後今六百載尚懍乎如在也是又奚<lb/>
感奚見而然哉許敬宗李義府諸人擠善逢惡固無<lb/>
足言李勣何爲者亦遷延獨對故陳喪邦之言自一<lb/>
忤一合而升沈立判升者信乎爲得矣歳月慆邁事<lb/>
<pb n="KR4d0305_SBCK_048-8a"/>
與時逝浮榮急景何翅朝菌莫蕣而是心之昭昭可<lb/>
以建諸天地質諸鬼神者億萬人而一心千百載而一<lb/>
日著在史冊寓諸陳跡是非邪正燎如目睫彼所謂<lb/>
得者𥘉無毫髮加益徒起穢以自臭而忠臣良士流<lb/>
風所漸則雖殘隄斷碣過其下者屏營徬徨周視太<lb/>
息莫敢翦拜甚則尸祝而社祠之嗚呼是所謂良感<lb/>
而實見非可以幸而致也敬宗既䧟忠良復專史筆<lb/>
變亂白黒類非敬播之舊如謂劉垍之死禇公有力<lb/>
且垍子訟冤之事義府助之而敬宗書之公之大節<lb/>
如此人將公之信乎抑許李之信乎然則士大夫以<lb/>
萬物皆備之身而不以古人自任不以千載自期則<lb/>
<pb n="KR4d0305_SBCK_048-8b"/>
亦自遏其躬耳矣邵君金華名閥也習聞詩書之訓<lb/>
故爲政知所先後其必謂余言然也<lb/>
　　浦城夣筆山房記<lb/>
世傳江文通爲呉興令夢人授五色筆繇是文藻日<lb/>
新今浦城縣故呉興也縣故有孤山里人因以夢筆<lb/>
稱之郷先生楊文莊公嘗讀書其間比歳眞希元於<lb/>
山之麓得數<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>地蓻卉木營闔廬爲息逰藏脩之所<lb/>
既爲文莊識其事又以書抵了翁曰子爲我發之了<lb/>
翁毎惟由周而上聖賢之生鮮不百年蓋歷年彌乆<lb/>
則德盛仁孰故雖從心所欲罔有擇言皆足以信今<lb/>
貽後詩三百聖賢憂憤之所爲者十六七六蓺之作<lb/>
<pb n="KR4d0305_SBCK_048-9a"/>
七篇之書亦出於歷聘不遇凡皆坦明敷暢日星垂<lb/>
而江河流也聖人之心如天之運純亦不巳如川之<lb/>
逝不舎晝夜雖血氣盛衰所不能免而才壯志堅純<lb/>
終弗貳曷嘗以老少爲銳惰窮逹爲榮悴者哉靈均<lb/>
以來文詞之士興巳有虚驕恃氣之習魏晉而後則<lb/>
直以纎文麗藻爲學問之極致方其秊盛氣強位亨<lb/>
志得徃徃時以所能譁世眩俗歳慆月邁血氣隨之<lb/>
則不惟形諸文詞衰颯不振雖建功立事蓄縮顧畏<lb/>
亦非復盛年之比此無他非有志以基之有學以成<lb/>
之徒以天資之美口耳之知才驅氣駕而爲之耳如<lb/>
史所書任彦升丘靈鞠江文通諸人皆有才盡之嘆<lb/>
<pb n="KR4d0305_SBCK_048-9b"/>
而史於文通末年至謂夢張景陽奪錦郭景純徴筆<lb/>
才不逮前天才命於氣氣稟於志志立於學者也此<lb/>
豈一夢之間他人所得而子乎窮當益堅老當益壯<lb/>
而它人亦可以奪之乎爲此言者不惟昧先王夢祲<lb/>
之義亦未知先民志氣之學由是夢筆之事如王元<lb/>
琳紀少瑜李巨山李太白諸人史不絶書而杜子美<lb/>
歐陽永叔陳履常庶幾知道者亦曰老去才盡曰詩<lb/>
隨年老曰才隨年盡雖深自抑損亦習焉言之不知<lb/>
二漢時猶未有是說也希元用力於聖賢之學今既<lb/>
月異歳殊志隨年長其自今所資益深所居益廣則<lb/>
息遊藏脩於是山也其必謂吾言然矣叡聖武公年<lb/>
<pb n="KR4d0305_SBCK_048-10a"/>
九十五作抑之詩曰相在爾室尚不愧于屋漏嗚呼<lb/>
爲學不倦如此才可盡而文可躓乎既以復于希元<lb/>
又以自儆云<lb/>
　　寶慶府躍龍橋記<lb/>
古者門關道路廬館舟梁脩除以時非以爲觀美也<lb/>
所以通國野敬賓旅恤老㓜遷有無亦財成輔相之<lb/>
一端云爾是故辰角見而雨畢則除道天根見而水<lb/>
涸則成梁梁也者造舟爲之如秦漢以後所謂浮橋<lb/>
而其時未有橋之名也駟晨覿則修囷倉以備穡事<lb/>
水昏正則植板榦以興土功且穡事土功有國之重<lb/>
事也而梁與道實先之葢道之不除巳非善政而梁<lb/>
<pb n="KR4d0305_SBCK_048-10b"/>
不夙戒則厲深濟盈渉者滋病焉昔人之覘陳議鄭<lb/>
固不越是雖近世亦有以驛傳橋道觀人者殆不可<lb/>
以末務忽之也邵水自龍山出徑邵陵城東廣餘三<lb/>
十丈先是比舟爲梁以濟不通而賦之邵陽新化二<lb/>
邑水惟無溢溢輙壞慶元間郡守黃夏通守李正通<lb/>
將伐石爲矼又以不便舟行而輟嘉定六年李侯直<lb/>
柄欲自爲浮梁不以賦之二邑屬役于浮屠師寳寳<lb/>
乃請疊石爲七頓而架梁其上頓之形橢方不與水<lb/>
磯其勢可乆然役廣費鉅經始維艱於是發少府斥<lb/>
幣不足則吏捐奉民輸財以佐之趙侯崇度許侯成<lb/>
之嗣修不怠歳乆未就寳亦引去至趙侯善淇然後<lb/>
<pb n="KR4d0305_SBCK_048-11a"/>
七頓皆集而其一猶以里人忠訓郎蕭芾之力爲之<lb/>
若架梁之費則又夥未有以繼也李侯大謙之至節<lb/>
縮浮蠧靡廢不舉乃市材他邦庸工梓而卒成之司<lb/>
理參軍汪之榦實受役要浮屠應珂智瑩德厚參比<lb/>
其力曾未半載而板庋石甃崇麗堅緻撗空卧波秋<lb/>
毫不以病民侯曰是維龍濳重鎮今郡譙重建府號<lb/>
更新而是役適成不可無以識之乃命之曰躍龍橋<lb/>
而移書了翁俾記其事維侯淳熈天官侍郎之冡孫<lb/>
天官嘗以衡陽莫職兩治邵獄有德是邦後七十有<lb/>
七年而侯來爲守顧瞻遺茇益祗厥紹凡以濟人利<lb/>
物力所逮爲無敢不竭予無所措其詞也雖然嘗攷<lb/>
<pb n="KR4d0305_SBCK_048-11b"/>
諸周官而有感焉道路之脩職於司險廬館之備具<lb/>
於遺人固也而自國及野逹道路守涂地敍舟車則<lb/>
秋官之屬分掌之其有不由道而橫行宵征不由梁<lb/>
而川游徑踰皆爲之厲其禁乃若不相類然蓋自大<lb/>
司冦至郷遂縣士凡典獄聽訟前導驅辟莫不以通<lb/>
屈塞伸幽枉爲事豈序官之意固以是爲類乎然而<lb/>
道路橋梁人所共由至近而易察也士有抑而不逹<lb/>
民有鬱而不伸四境之内有茀而不治使爲守於斯<lb/>
者又以類而致思焉庸非職分之所當然平又充類<lb/>
而思之雖天下之有溺匹夫匹婦之有不𬒳澤者文<lb/>
孰非吾分乎顧今之爲吏者不得乆於其官予懼來<lb/>
<pb n="KR4d0305_SBCK_048-12a"/>
者之或不皆然也敢申是義以榖無窮云<lb/>
　　靖州教授㕔題名壁記<lb/>
靖自崇寧再歸職方今一百二十有九年矣方爲誠<lb/>
州巳嘗建學立師首命長沙朴成爲之逮大觀二年<lb/>
又改作于州之北賜田賜書教養咸備自淳熈三年<lb/>
姚明敖之亂刑獄使者行郡表省教授七年郡守延<lb/>
平廖遂請修廢官以崇化美俗乃以命三衢祝禹圭<lb/>
繇是爲守者嗣修弗怠廟室廬館田租府實視舊有<lb/>
加獨教官氏名自廢學以前不可復識僅記乾道間<lb/>
故參知政事蕭照隣燧嘗爲此官唯淳熈興學後始<lb/>
歷歷可考而皆未之識也天台張君先之始至愀然<lb/>
<pb n="KR4d0305_SBCK_048-12b"/>
曰兹不謂闕典與士亦合詞以請張君乃爲大書深<lb/>
刻而屬予記其首予惟春秋之法有直書其事不加<lb/>
一詞而羙惡自見者今官寺之題名實似之題名之<lb/>
所及唯氏名歳月非有一詞之子奪也而是非之良<lb/>
心人皆有之習其讀而識其人必曰某賢有行某好<lb/>
學某爲名進士某善其職不則曰是不肖不學濫於<lb/>
進而怠其事者也居是官者自修自明固不爲人作<lb/>
輟而前曕後慮不亦修省之一助乎矧又攷諸故典<lb/>
以子衿之不來而廢學以風化之所係而復修之則<lb/>
朝廷之卷卷是州所以望於學校之師友者非徒使<lb/>
之記事纂言以譁衆取寵爲足也記曰凡學官先事<lb/>
<pb n="KR4d0305_SBCK_048-13a"/>
士先志嗚呼居官而思其所當先者奚事爲士而思<lb/>
所當先者奚志則興是學而立之師也亦庻幾爲無<lb/>
負矣是又張君記徃籍以望來哲之意云張君字子益<lb/>
　　　寶慶府濂溪周元公先生祠堂記<lb/>
寶慶府府學教授梁君士英遺了翁書曰自治平四<lb/>
年周元公先生遷郡學于牙門之東南陬紹興二十<lb/>
有五年又遷之神霄廢宮乾道八年復其舊而奉先<lb/>
生之祀以張公九成侑紹熈四年又更以特祀嘉定<lb/>
十有三年遷學少城之西舊址荒茀不治先生之祠<lb/>
雖寓新學而僅寘諸堂隈士英請于趙侯善淇以舊<lb/>
址隷學請于李侯大謙即其地而祠先生自守貳僚<lb/>
<pb n="KR4d0305_SBCK_048-13b"/>
佐郷之薦紳韋布各悁金以潰于成始紹定二年之<lb/>
冬訖明年之夏凡爲堂四楹祠居其一東西又爲齋<lb/>
廬以翼之士謂是不可無記也以惟子也請了翁雖<lb/>
不佞而於先哲言行槩乎有聞且學之始建而用幣<lb/>
于先聖先師者先生之文也記學之改作者五峯胡<lb/>
子也記學之復故者宣公張子也記先生之特祠文<lb/>
公朱子也四子之文日星垂而江河流也而奚以尚<lb/>
之敢辭梁君又曰先生之没百五十年未有所易名<lb/>
子爲之請寧逺營道皆先生故里也子爲之記其祠<lb/>
郡國之祀先生子之記亦巳多矣而奚獨遺是哉了<lb/>
翁曰非敢遺也而難爲言也雖然請爲誦先生之言<lb/>
<pb n="KR4d0305_SBCK_048-14a"/>
而申三子之撰可乎蓋自孔孟氏以來爲五百年者<lb/>
三矣聖逺言湮俗淪士散求道者離乎器而不知一<lb/>
理二氣之互根言性者離乎氣而不知元亨變化之<lb/>
實理知剛柔之爲善惡不知剛不一於善柔不一於<lb/>
惡也知隂陽之爲動靜不知隂不一於靜陽不一於<lb/>
動也先生始爲圖書貫融而劈析之二程先生親得<lb/>
其傳道日以章迨胡子朱子張子推衍究極亦機無<lb/>
餘藴矣然而論說益明適以爲藻飾詞辯之資流傳<lb/>
益廣適以爲紿取聲利之計故胡子曰棄不貲之身<lb/>
於一物之小其不仁莫甚焉張子曰學校神講不過<lb/>
綴緝文詞規取利禄非先生所以望於後人之意而<lb/>
<pb n="KR4d0305_SBCK_048-14b"/>
朱子亦曰程氏既没傳之者不能無失流爲老釋而<lb/>
世莫之悟也嗚呼邵居重湖之南地阻且右而先生<lb/>
之遺風餘化三子之格言精義洋洋乎斯人之耳目<lb/>
使爲士者目擊而心惟氣感而機悟則將有惕然于<lb/>
衷而不能自巳者子無所措其詞請以是識諸石紹<lb/>
定三年秋九月辛丑臨卭魏了翁記并書篆廣乎李<lb/>
大謙立石<lb/>
　　　殷少師祠堂記<lb/>
殷商之季少師比干與箕子微子各靖其爲臣之分<lb/>
以自獻于先王事不必同也而發於怵惕惻隱之公<lb/>
心則一故皆得以言仁周武王未及下車封少師之<lb/>
<pb n="KR4d0305_SBCK_048-15a"/>
墓蓋章善旌淑以壹民聽其事有不容緩者孔孟氏<lb/>
亟稱之亦以殷周存亡之所系耳至於後世凡諫於<lb/>
其君必曰願得與龍逄比干游於地下嗚呼世固有<lb/>
並世而羞伍之者二人死向千載而願從之游此何<lb/>
所爲者邪曹操南遷建少師祠唐太宗適殷追命大<lb/>
師易名忠烈大臣吊祭州縣封墓李太白尉于衛又<lb/>
爲銘表之此亦非有爲爲之也古者宗廟非其鬼不<lb/>
祭山川非其望不祭而君與大夫士之所有事又各<lb/>
有等殺焉春秋以來如晉祀鯀衛祀相鄭祀周公趙<lb/>
祀董安于巳非先王之舊至漢儒祭法則又多爲之<lb/>
目祀益以䌓於是郡國或祠天子或祠循吏而黃帝<lb/>
<pb n="KR4d0305_SBCK_048-15b"/>
堯之祠徃徃見於武宣之世魏晉以後則非鬼越望<lb/>
之祀何所無之雖然是猶義起臆决乆而得不廢者<lb/>
也廣安楊侯伯洪守均州之歳爲殷少師立祠屬記<lb/>
于某閱書未竟而罔然曰紂居河内北邶南鄘東衛<lb/>
而西薄山少師紂之諸父也與國爲存亡則其卒其<lb/>
葬當不出紂都之内今均之四境則金房光化商鄧<lb/>
襄陽與紂都不相及也少師之祠於此乎何居伯洪<lb/>
又自叙其事曰恢之始至訪問古今人物長老皆言<lb/>
殷少師之裔實居此土以比干爲氏既文合二字爲<lb/>
一而音切不改吾謂少師引義盡分不惟示萬世爲<lb/>
臣之法亦以爲有國家者不用賢則亡之戒况其子<lb/>
<pb n="KR4d0305_SBCK_048-16a"/>
孫是州爲蕃而可以無祠某讀之竟而重有感焉<lb/>
大哉乾元萬物資始此天地人物古今後世所以爲<lb/>
性情之本也其本同故雖緜歳禩越宇宙而善善惡<lb/>
惡之心未嘗不同且堯之祠冝不岀平陽也桂林有<lb/>
堯山有唐帝廟舜卒於鳴條而蒼梧黃陵之祀在楚<lb/>
上虞餘烑百官之名在越禹之祠當不出安邑而㑹<lb/>
稽有陵有廟有元圭有窆石亦未知南廵不復何所<lb/>
考訂大抵有國故而祀之此禮之經人情之常也合<lb/>
他國之聖賢而祀之此禮之變而人情之義起者也<lb/>
出於義起固不必皆禮之所有然人心世變亦於是<lb/>
有發焉且乾坤之運闔闢萬古何有終極而人以眇<lb/>
<pb n="KR4d0305_SBCK_048-16b"/>
然之身生死乎其間近數十逺百年耳况少師雖以<lb/>
諫死而無救於宗國之亡距今幾三千年興衰治亂<lb/>
亦秋毫不相渉也而是心之靈可以立天地宰萬物<lb/>
者昭昭赫赫與天地相爲無窮乃至因其子孫之在<lb/>
吾地相與尸祝而社祠焉嗚呼是卷卷者誰實使之<lb/>
予嘉楊侯之爲是舉也足以扶世厲俗樂爲之書<lb/>
　　　均州尹公亭記<lb/>
廣安楊侯伯洪夙有懐賢尚德之志比攝守竟陵自<lb/>
皮陸以來凡前哲流風所𬒳悉表異之今守均陽蒐<lb/>
輯廢隊興校官創殷少師祠又以尹公師魯嘗謫是<lb/>
州州故有尹公亭既爲繕修而屬予書亭扁且識歳<lb/>
<pb n="KR4d0305_SBCK_048-17a"/>
月子惟古之人先立乎其大者大者立則小者逹焉<lb/>
而巳語曰行有餘力則以學文又曰游於藝非以文<lb/>
藝爲學之先也夫使文藝之先而夲之則無是亦朝<lb/>
菌莫舜焉耳世之學者尚論先正必曰國朝之文柳<lb/>
穆倡之尹歐和之蘇曾諸賢又和之而後黜浮以實<lb/>
反駮而雅是則然矣然使是數君子惟一藝一詞之<lb/>
足稱而他無述焉則亦安能以風斯世而惟巳之聽<lb/>
哉方范文正公以忤大臣黜降三諌官皆以言得罪<lb/>
而尹公坐監郢州酒稅觀其與歐公書勉以謹職逺<lb/>
酒其詞平氣和無悻悻戚戚之意未幾雖以將帥辟<lb/>
除歷仕西垂卒坐范黨爲羣憸所誣謫均州酒稅方<lb/>
<pb n="KR4d0305_SBCK_048-17b"/>
公之𬒳誣也劉湜希時宰意將以竊賄汙公寘之必<lb/>
死而卒莫之得他日公與孫公之翰語移日秋毫無<lb/>
怨湜意孫公訝之公曰此湜不能自立之過於洙奚<lb/>
恨焉嗚呼充是心也雖夷齊不念舊惡殆不是過矣<lb/>
如公之清躬秉方聳善疾惡若推其所爲將不得與<lb/>
斯人一日並生斯世也而可喜可怒在物而不在我<lb/>
孰是孰非責巳而不責人蓋其省愆念德常若不及<lb/>
故於攻人之惡記人之過有所不暇然則即是一端<lb/>
其眞知篤行有夲者若是則世之以文藝知公者末<lb/>
也侯名恢嘗爲吏部架閣文字云紹定三秊十二月<lb/>
　　臨卭魏某記<lb/>
<pb n="KR4d0305_SBCK_048-18a"/>
　　　心逺堂記<lb/>
虞退夫嘗誦陶元亮詩愛其心逺地自偏之句<graphic n="KR3481" url="https://raw.githubusercontent.com/kanripo/KR-Gaiji/master/images/KR3481.png" mimeType="image/png"/>二<lb/>
言以名其先廬之堂属予記之予毎嘆一人之心千<lb/>
萬人之心也而所以用其心則人人殊且堯舜與人<lb/>
同耳農夫以百畝之不易爲憂堯舜以天下未得人<lb/>
爲憂禹稷亦塗人耳人思巳之飢溺而禹稷思天下<lb/>
之飢溺孔氏之門人三千其超倫拔萃僅七十人而<lb/>
七十人之中又有髙第焉就髙第而言之季路之心<lb/>
用千乗之國冉有之心足七十里之民公西華之心<lb/>
相宗廟㑹同之事而曽晳浴沂詠歸其心休休然有<lb/>
非事物之所能累者矣季路之心以肥馬輕裘與朋<lb/>
<pb n="KR4d0305_SBCK_048-18b"/>
友共之固巳絶人一等顔淵無伐善施勞又非季所<lb/>
如至於仲尼老安少懐則乾道變化各正性命而天<lb/>
地無所施其勞矣戰國之君攻城爭地不過以涖中<lb/>
國朝同列爲大欲當時之臣亦唯以齊威晉文管仲<lb/>
晏子爲極功而孟子獨慨然於唐虞三代之盛恨不<lb/>
及見仲尼而師之然則鈞是人也而心之廣狹小大<lb/>
不相遼絶矣乎夫天地不可量也古今不可度也人<lb/>
以七尺之軀方寸之心立乎兩間形氣所拘僅百年<lb/>
耳然而由百世之上以攷諸太古乆逺二帝三王之<lb/>
事隨其心之所之如生乎其時立乎其位與之相周<lb/>
旋也蓍龜不可方物也而是心之動見乎卜筮鬼神<lb/>
<pb n="KR4d0305_SBCK_048-19a"/>
不可見聞也而是心之誠行乎祭享萬丗在後不可<lb/>
蓺極而是心之靈著乎方冊舟車所至不可限際也<lb/>
而是心之明光于日月然則心者神明之舎所以範<lb/>
圍天地出入古今錯綜人物貫通幽明其逺若此彼<lb/>
溺於文蓺泥於佛老沈於功利者尚爲知所以用其<lb/>
心乎况又文蓺之末如纂緝駢儷佛老之敝如𣑽唄<lb/>
土木功利之下如聲色貨寶其猷之未逺抑在所不<lb/>
足言矣胡公康侯嘗爲學者言或尚友古人或志在<lb/>
天下或慮及後世或不求人知而求天知皆所謂心<lb/>
逺斯言也足以開儆愚近發陶公言外之意雖然知<lb/>
其一則能其餘矣退夫之有感於陶公也夫非徒爲<lb/>
<pb n="KR4d0305_SBCK_048-19b"/>
是觀美也愛之斯知之知之斯行之行之則又當得<lb/>
其所以愛之知之者而終身由之不然則予之所謂<lb/>
猷之未逺者可不甚懼矣乎<lb/>
重校鶴山先生大全文集卷之四十九<lb/>
</p>
<p>
</p>
  </div>
</body>
</text>
</TEI>
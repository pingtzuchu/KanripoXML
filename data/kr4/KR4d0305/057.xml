<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_057-1a"/>
重校鶴山先生大全文集卷之五十八<lb/>
　字說<lb/>
　　髙不器字說<lb/>
吾兄髙瞻叔冠其子斯道字之曰不器而屬余發其<lb/>
義夫道與器固有形而上下之辨實則未嘗相離也<lb/>
而學記乃曰大道不器則道器容有可離邪隂陽盪<lb/>
摩而五行異質四時異氣此形而下者也而無聲無<lb/>
臭所以爲聚散屈信之始則形而上者固豈得而離乎<lb/>
此其在人也得乎天之理以爲性則形而上者也得乎天<lb/>
之氣以爲生則形而下者也性根乎理爲仁義禮知則<lb/>
無有不善氣聚成形有隂陽剛柔之偏則於是乃<lb/>
<pb n="KR4d0305_SBCK_057-1b"/>
有善不善形焉爲嚴毅爲幹固者剛也爲矯訐爲<lb/>
疆暴亦剛也爲巽順爲慈惠者柔也爲懦弱爲佞邪<lb/>
亦柔也彼剛柔而不善殆沽濫苦窳之器無所用之也夫<lb/>
其善者乃猶未免於可器焉然則雖夷吾之治子貢<lb/>
之逹而其用有窮與其充之以至於不可器也充之柰<lb/>
何凡囿於氣質而不知返諸徳性安於功利而不知本於<lb/>
道誼玩於文采而不知約於義理凡此者豈但可器而巳<lb/>
中庸之末凡八引詩自衣錦尚綗不愧屋漏充之至於<lb/>
無倫擬無聲臭而後爲篤恭之極功斯道年少初學雖<lb/>
未可驟語以此然聖賢之學先後本末如此斯道所當<lb/>
知之以爲入德進道之序期無負吾兄冠字之意云<lb/>
<pb n="KR4d0305_SBCK_057-2a"/>
　　　髙不妄字說<lb/>
兄子髙斯得夲名斯信故吾兄字之曰不妄言斯之<lb/>
未能信則不敢妄謂自信也寶慶元年更名斯得<lb/>
𥙷愽士弟子貟紹定二年舉進士甲科授文林郎利<lb/>
州觀察推官過我于靖一日從容問予曰夫名以制義<lb/>
字以配名今更名則夫字也改諸巳乎予曰㓜名冠字<lb/>
所以共天命而視父志由周以來未之有改也春秋二<lb/>
百四十二年諸侯大夫之更名者僅有楚二君趙鞅<lb/>
夫皆有爲而然外此則雖臣同於君亦不之避乃若<lb/>
字之有改則又所罕見如叔向而又云叔譽子産而又<lb/>
云子羙此莫可攷雖然攷諸義而恊雖母改焉可也<lb/>
<pb n="KR4d0305_SBCK_057-2b"/>
且合乾震而爲无妄乾之剛自外來而爲震之主於<lb/>
内𥘉九實當之其爻曰无妄徃吉其象曰无妄之<lb/>
徃得志也夫以陽變隂以剛立柔以實主虚以天<lb/>
用人此純乎天地之動至誠而不妄者也是惟不動<lb/>
動則得其所願故程氏傳曰誠之於物無不能動以<lb/>
之脩身則身正以之治事則得其理以之臨人則人<lb/>
感而化無所徃而不得其志也嗚呼若是者使有一<lb/>
毫之妄疇爾邪楊子雲謂處仁宅由義路正禮服<lb/>
明知燭執信符君子不動動斯得矣亦此意之推<lb/>
然而無妄之繇彖爻象更相發明自一卦之號而言則徃<lb/>
乃有妄故曰無妄之徃何之矣自六爻之主而言則以<lb/>
<pb n="KR4d0305_SBCK_057-3a"/>
无妄之道而動故曰徃吉而得志别文申義兄以貫動<lb/>
静之幾微發誠明之分際其示學者復性之要閎逺<lb/>
而切近不若子雲之混而無别也斯得歸試以白其<lb/>
大人相與審訶焉<lb/>
　　　虞退夫字說<lb/>
雝國虞兟親迎于靖問奚字曰昔者名玆吾伯父<lb/>
字以義夫迨㪅今名則仍故字也每惟古人名字未<lb/>
甞不相覆盍爲我昜之予請易以退夫退夫請其<lb/>
義予曰先之爲字從之從人今曰二先則有二人並進之<lb/>
象故字書釋之曰進而衛氏元包於蹇於鼎皆有<lb/>
是義夫樂於進而戚於退者人之常情也而不知天下<lb/>
<pb n="KR4d0305_SBCK_057-3b"/>
之理一進一退實相爲用焉以八卦言之坤生震之一<lb/>
陽則退者進乾生巽之一隂則進者退故易中凡<lb/>
言進退者必巽體而大壯上六則震震巽之反也此<lb/>
進退之相爲用者也然以一歳言之自冬之中及春<lb/>
之分此陽進之半也於是火出於卯南而農事起至<lb/>
于夏至則極矣火昏中而暑退退則陽化爲柔而<lb/>
成萬物自夏之中及秋之分此隂進之半也於是火伏<lb/>
於酉北而農功畢至于冬至則極矣火旦中而寒退<lb/>
退則隂變爲剛而生萬物推此則天地之功用皆起<lb/>
於退蓋不退則無以爲進而銳於進焉祗所以爲退<lb/>
耳退夫曰隂陽剛柔之大分吾旣得而聞命矣其在<lb/>
<pb n="KR4d0305_SBCK_057-4a"/>
人焉何如其爲力也曰志與血氣相爲進退義理<lb/>
與物欲相爲進退今夫忿山慾澤趨者成市而能柅<lb/>
車曵輪視之如仇名場利區張𬒮成雲而能回慮郤<lb/>
顧棄之如遺人見其退然若無能吾見其進而未巳<lb/>
也不寜維是夜之漏刻常退五啇以禆於晝是退<lb/>
者常少而進者常多也陽化爲柔則日銷月鑠隂<lb/>
變爲剛則旦異夕殊是退者用半而進者用全也使<lb/>
人之於血氣於物欲茍有决然勇退之意則日銷月<lb/>
鑠於彼而志也義也巳旦異夕殊於此是又不止相<lb/>
爲進退而巳耳退夫舎然曰敢不敬事斯語乃次第<lb/>
其說以予之<lb/>
<pb n="KR4d0305_SBCK_057-4b"/>
　　　　李季相字說<lb/>
嘉定十五年子被命造朝道武昌眉山李公制梱上<lb/>
㳺修通家之好見其二子而謂子曰鏐未之字也予<lb/>
曰名受之父母字受之賔予何足以知此蓋鏐金<lb/>
之羙者乃爲公賦棫樸之亂公曰冝以相字之後<lb/>
數年予以言事遷靖馮君去疾以字說寄予亦<lb/>
旣識其事發其義矣又數年予歸自靖季相擕馮<lb/>
說過予曰願爲我申之予毎疑相之爲質未有所本<lb/>
而毛鄭以來相承爲然意者天道流行各正性命則<lb/>
純壹不貳者也隂陽之交鬼神之會則得於氣感者<lb/>
乃有昏明粹駮之異旣云氣感則於是有相之名蓋相<lb/>
<pb n="KR4d0305_SBCK_057-5a"/>
近於質而不同質以形言相以氣言渉於氣形則於<lb/>
是聖而罔念則爲狂矣愚而百倍其能則爲明矣<lb/>
今公之所以字其子則曰此金玉之相也季相膺是<lb/>
字而味是訓也其必思金玉其身去其昏且駮而<lb/>
就其明且粹矣欲明且粹其必由學乎學所以明<lb/>
内外輕重之辯也學則知是身之至貴而人之爵<lb/>
人之執也凡儻來而可去者一毫不我加也學則知<lb/>
理義之眞樂而人之文繡人之膏梁凢不義而<lb/>
得非道而求者皆非安且吉也季相其能審乎<lb/>
此則爲無負乃翁之訓因其歸也書以贈之<lb/>
　　　　楊志南字說<lb/>
<pb n="KR4d0305_SBCK_057-5b"/>
楊楚望名其子應巳字以志南過予里居曰子爲我<lb/>
述其義予嘗讀毛氏詩如似續妣祖毛氏訓似爲<lb/>
嗣此一變也而鄭氏讀如巳午之巳謂巳成其宗廟<lb/>
孔氏釋之曰謂廟當巳地此二變也孔氏又引於穆不<lb/>
巳以證巳午之巳蓋毛公甞謂孟軻氏之昆弟曰仲子<lb/>
學詩於子思又學於軻而讀爲於穆不似則是子思<lb/>
孟子時巳與巳通子考之漢志亦曰巳成於巳然則<lb/>
不惟似嗣一訓而又與巳巳名四而實一又其文象<lb/>
蛇不知丗所謂相屬者始於何時而制字之始巳有<lb/>
之此又所未喻也故乆不能措一詞而楚望遣應巳<lb/>
來言于瀘俾從今讀爲說予告之曰陽氣之生始<lb/>
<pb n="KR4d0305_SBCK_057-6a"/>
於子終於巳巳居六陽之極極而不變則窮故進位<lb/>
手南而隂陽相錯萬物相見然後文明之化成故以正<lb/>
歳言之物之始生蒼龍在寅朱鳥在巳自餘五位<lb/>
亦皆隨天而改而推其致用則蒼龍自卯以後火<lb/>
見而民出火朱鳥自午而後隂交而物見離餘位<lb/>
皆然而天地之運屈信盪摩靡有終極然則以<hi>巳</hi>
爲巳乃所以爲不巳也易象曰天行徤君子以自強<lb/>
不息嗚呼天地四方君子之所有事也而可以斯須<lb/>
巳乎志南勉之以荅揚而父之訓<lb/>
　　　　史之椅之樟字說<lb/>
嘉定二年春余適丹稜史伯學二子䄂文以過余<lb/>
<pb n="KR4d0305_SBCK_057-6b"/>
詞采雋明嚮趨近正余固期之後三年余又過其<lb/>
里二子又辱臨焉進而與之語則曰今願竊有請<lb/>
也兄弟初名竒章所爲從立者盖摘諸先訓少長<lb/>
而吾父又欲託諸椅桐豫樟之義字各從木曰之椅<lb/>
曰之樟命之名乆矣而未有以字也昔者巳巳之㑹嘗<lb/>
受察於子焉敢惟昔也請余曰冠而字成人之道也<lb/>
先儒謂貴其所以爲成人而不敢名故命以字春<lb/>
秋二百四十二年間字而不名者十有二人而己字烏<lb/>
可易也而以屬諸余何哉二子固以請則字椅曰<lb/>
有儀樟曰有本而爲之說曰其桐其椅其實離<lb/>
離豈弟君子莫不令儀詩人之歌湛露也楓柙<lb/>
<pb n="KR4d0305_SBCK_057-7a"/>
豫樟栟櫚枸榔擢本千㝷垂䕃萬畒詞人之賦呉<lb/>
都也椅桐美才也其質厚故其實蕃亦猶豈弟<lb/>
君子徳盛仁熟故蔚然有儀之可象耳豫樟亦<lb/>
美木也其本大故其䕃廣本之則無且不能芘其<lb/>
身尚垂䕃云乎哉二者雖其立言之各有攸託然<lb/>
合而翫之其旨則一是以古之君子不願乎其外思<lb/>
天之所以予我者而篤信自脩純體實踐逮其眞<lb/>
積力乆也則睟於面盎於背莫不有威儀之則岀<lb/>
乎身加乎民莫不有夲末之序二子其歸而求之謹<lb/>
其所修内美者故能有儀䕃廣者由其有夲皆<lb/>
非可幸而致襲而取也二子於余旣一再見矣余知<lb/>
<pb n="KR4d0305_SBCK_057-7b"/>
子審矣其自今再見子則冀子之有以不墜吾言也<lb/>
　　　戴立夲字仁夫說<lb/>
某𬒳命南遷渉綏寜境戴令翿見其子立夲<lb/>
問奚字曰仁夫明年令满戍之靖請辭仁夫侍側<lb/>
謁余字義余語之曰學之道莫大於求仁仁本我<lb/>
有而惡乎求之孩提之童無不知愛其親也及其<lb/>
長也無不知敬其兄也是理也至切至近而人由之<lb/>
不知也有子即人所共知者而還以示之曰君子務<lb/>
夲夲立而道生孝弟也者其爲仁之本與其示人<lb/>
可謂切近釋者曰先能事父兄然後仁道可大成程<lb/>
子慮不逹者誤謂孝弟乃仁之夲又疑孝弟與仁<lb/>
<pb n="KR4d0305_SBCK_057-8a"/>
異體也則蔽之曰孝弟是仁之一事謂行仁自孝<lb/>
弟始其義滋益曉然嗚呼仁夫其無以他求其亦<lb/>
内反諸心凡家庭屋漏之隱日用飲食之近隨事<lb/>
而著皆是物也是本旣立矣日引月長其油然而<lb/>
生也庸可巳乎書曰宅心知訓爲至仁夫其尚懋<lb/>
敬哉<lb/>
<pb n="KR4d0305_SBCK_057-8b"/>
重校鶴山先生大全集五十八<lb/>
</p>
<p>
</p>
  </div>
</body>
</text>
</TEI>
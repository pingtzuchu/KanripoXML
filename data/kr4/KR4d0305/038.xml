<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_038-1a"/>
重校鶴山先生大全文集卷之四十<lb/>
記<lb/>
　　　眉州新開環湖記<lb/>
臨卭魏某居郡之明年歳熟時康敎孚訟清圖惟寛<lb/>
閒之郷有以節宣勞佚䟽瀹幽滯也郡故有沼而區<lb/>
分壤別港絶潢斷昔人又多爲矼梁以窒之曾不能<lb/>
容刀焉廼宣廼理倅以小艇於圃之西爲洞循洞之<lb/>
西爲亭榜曰西港港有歩可上下舟舟行而西爲髙<lb/>
梁榜曰環湖梁之下可藏舟又西爲傳館由館之北<lb/>
湖光渺漭從廣百丈其衡之長如從而加倍北迤東<lb/>
截松菊亭易亭榜曰栢港又東爲亭菱嶼直百坡亭<lb/>
<pb n="KR4d0305_SBCK_038-1b"/>
又東北爲雪橋爲游環靷梁乃濟又東爲起文堂泓<lb/>
涵演湙深廣繚繞於是環圃皆湖也廼因暇日命客<lb/>
張坐飲相與亂流而觀則翠筠蒼樛參差蔽虧柔夷<lb/>
華芳夾道綺靡周閣曾檻倒影參錯雙鶬乗鴈浮深<lb/>
戯廣纎鱗巨介頩首莘尾目行心舒俄頃變態應接<lb/>
不暇客曰子之爲是於圃中也計庸程物属役賦丈<lb/>
非罷極人力惡可以爲有也然則子無巳勦民爾乎<lb/>
曰不吾未始有爲也山徑之蹊閒介然用之而成路<lb/>
爲閒不用則茅塞之其塞也山固自若也其介然而<lb/>
成也非襲而致之也山之固有者然也今余於是湖<lb/>
也亦襲而致之與無亦因其固有而導之然與而奚<lb/>
<pb n="KR4d0305_SBCK_038-2a"/>
勦民之有客曰是則爾矣而政非所急也曰吾聞諸<lb/>
栁文惠侯曰氣煩則慮亂視壅則氣滯故必有游息<lb/>
之物使之清寧平夷常若有餘然後理逹而事成是<lb/>
乃吾所謂節宣勞佚䟽瀹幽滯焉耳斯其爲政不巳<lb/>
多乎曰子之爲是也則吾旣得聞命矣抑聞之無巳<lb/>
大康職司其居子之遊也亦有以寓其思職之意矣<lb/>
乎曰有昔者揚雄氏有言乗國者其如乗航乎航安則<lb/>
人斯安吾將安航名吾舟且航者人之所以濟也而<lb/>
國似之吾知乗航之不可忽則游豫之頃無非事也<lb/>
客曰唯唯非子吾不及此雖然請爲歌之願無忘子<lb/>
之志也乃歌曰有瀰且盈兮誰掲誰厲采蒲與荷<lb/>
<pb n="KR4d0305_SBCK_038-2b"/>
兮采藻淠淠言<graphic n="KR0934" url="https://raw.githubusercontent.com/kanripo/KR-Gaiji/master/images/KR0934.png" mimeType="image/png"/>其邁兮匪航弗濟我引我拏兮我<lb/>
鼓我拽舒乎娧娧兮般乎裔裔云訏且樂兮莫之止<lb/>
戾卬興我思兮此于湖底我之泄泄兮民之蹶蹶<lb/>
非爾作兮維余于制終余永念分是儆是戒毋臭厥<lb/>
載兮庶其夷届歌旣闋主人飲客酒泯然思輾然笑<lb/>
復使反之相與悠然而罷明日書以爲記<lb/>
　　　眉州江郷館壁記<lb/>
眉爲郡介居水陸之衝公館之西故有代舎以贏賔<lb/>
旅余旣畧加葺焉惟是泝㳂來届者未有以舎也瀕<lb/>
江有亭榜以共飲故邑宰唐安胡文靖公所作也郊<lb/>
之逆勞僅僅容車燥濕無所乃嘉定六年臨卭魏某<lb/>
<pb n="KR4d0305_SBCK_038-3a"/>
來爲州明年損少府用度撤而大之知縣事吕符文<lb/>
靖之族也寔相是役冠樓于堂翼堂以室聮以歩櫩<lb/>
髙其閈閎繚以周垣蓋經始于秋七月　汔其冬<lb/>
之十月　於是賔至之不時得此託處則賔從有<lb/>
適井匽有次脫然如歸或以謂余曰客必致館是謂<lb/>
友紀故昔人以隷垣覘晉以司里覘陳今余亦將以<lb/>
是覘予之政之修也曰嘻而惡知余之始拓爲不若<lb/>
是也余將左右宣畒樹之臺觀屏剔菑翳藝之卉木<lb/>
使髙明平夷倦客有以息斯游斯節宣勞佚也而後<lb/>
薄民壌旁厄叢祠卒未有以大厭余志也而以是覘<lb/>
政也祗其所以隘我也姑識其事尚來者卒成之<lb/>
<pb n="KR4d0305_SBCK_038-3b"/>
　　　眉州新修蟇頥堰記<lb/>
距州城之東七里所曰蟇頥津者唐拾遺孟公昭圖<lb/>
以直道不容爲田令孜所沈處也先是開元中益州<lb/>
刺史張仇公兼瓊爲堰於吾州者二由新津縣之西<lb/>
曰通津由蟇頥山之西曰永濟水利凡漑眉山青神<lb/>
之田畒七萬二千四百有竒國朝天聖末使民輸<lb/>
歳修之緡畒筭餘錢五十元豐遂增至百四十有二<lb/>
米爲升者一民患苦之淳熈九年郡守武信楊公輔<lb/>
易爲官修有所謂王景堰北牙與田祖田迪諸堰故<lb/>
疊石爲堤至是以竹落易之衡廣一百二十丈有竒<lb/>
視昔用度盖巳十損其二而比歳東流益悍舂磨之<lb/>
<pb n="KR4d0305_SBCK_038-4a"/>
家又壑之以浚其流磯之以怒其勢故其下俗所謂<lb/>
蘆花筒者日見漱齧筒下之田䟽惡不支迨嘉定五<lb/>
年水又汾至射王景堰僅餘㝷丈幸未决决則堰髙<lb/>
江庳水且盡注之江七萬畒之種將不得下明年余<lb/>
來爲守訪問民疾苦多以是爲言欲爲改作則築事<lb/>
巳動先是畒筭不下八十錢以給丁庸㑹廣漢張麟<lb/>
之來丞眉山增科三十有八且爲教於民約一年勿<lb/>
復歛又節縮財用損常年三之二凢得錢三百萬於<lb/>
是菑武陽之石以爲隄下卭笮之竹以爲楗使植根<lb/>
旣固雖有漲潦不能侵噬一日戒余以竣事余往觀<lb/>
焉且命客以俱丞曰是亦庶幾無憾余曰不是所謂<lb/>
<pb n="KR4d0305_SBCK_038-4b"/>
隨冝救弊然也而長利乎且州之水近自白虎江來<lb/>
其爲派二東流直蟇頥則病堰西流薄州漑則病城<lb/>
是雖三尺之童亦皆見之而先是者弗此之圖今東<lb/>
流日下吾恐武陽之山可泐<hi>音勒考工石有時以泐</hi>卭笮之林<lb/>
可秃而筭畒增繇抗民之精將自是日極矣今爲教<lb/>
曰盡一年勿復歛丞能自信矣乎曰然則徙東流而<lb/>
西之其庶可乆乎曰西亦吾民也東免於堰患而西<lb/>
爲城憂是以利易害而弗可爲也曰柰何曰移東而<lb/>
西偏也移西而東亦偏也吾欲截江爲楗以捍東流<lb/>
而灑渠於東西之兩閒則城若堰將兩利焉不乃可<lb/>
乎丞瞿然曰命之矣敢請事期而客有難曰因其故<lb/>
<pb n="KR4d0305_SBCK_038-5a"/>
而歳爲之防可截江爲之以徼幸萬一不可曰何由<lb/>
知其不可也曰聞齊人延年言於漢武欲開大河上<lb/>
領帝謂此大禹之所道不可改杜預將橋大河或亦<lb/>
以爲商周所都歷聖賢而不作殆必難立然則是堰<lb/>
也昔人之經啓於斯爲不少矣而顧未有及此者子<lb/>
之知也誠足以盡出古人乎哉吾恐灑渠之利未即<lb/>
見筭畒之緡未可罷而截江爲楗歲一勦民是以百<lb/>
仞之隄爲阱於國中也其能乆居此乎使來者或不<lb/>
能卒子之志歳一罷修則今之消功殫賄以爲之者<lb/>
將復潰而東趨而前功廢矣曰抑余聞漢人之習於<lb/>
灌漑者曰張戎嘗言水性就下疾則自刮除成空而<lb/>
<pb n="KR4d0305_SBCK_038-5b"/>
稍深今灑渠以浚之其勢將日下下則疾疾則刮除<lb/>
而深昔之東注而病堰者皆將爲中道之歸歳不過<lb/>
捐錢百萬以爲截江之防而王景堰之役可漸省以<lb/>
至於不必復事矣與其歳捐三倍之費以捄其末而<lb/>
爲害未有旣也且是非之心焉可誣也今惟其是孰<lb/>
不我是今而非也安能強來者之不我非邪况渠成<lb/>
民之利也其不成也所捐不過異時所以待遇使客<lb/>
者今少府損節之以復于民耳而來者何得以非我<lb/>
乃以控于刑獄常平使者潼川楊公子謨議未决㑹<lb/>
行郡相與按視始盡得其利害之要捐錢七十萬俾<lb/>
經始余亦以少府二百萬足成之命丞受役焉㑹計<lb/>
<pb n="KR4d0305_SBCK_038-6a"/>
金糓兵馬都監呉戒事期程護工作水工以時物<lb/>
土賦丈庸丁以時架筠揵石起冬十月汔明年春三<lb/>
月累日積工凡若干民之無職事者受庸而爲之渠<lb/>
成而前以爲非是者往往自異其說謬見稱述余復<lb/>
謂之曰始而非之者固未必是今而是之亦不得爲<lb/>
非乎水爲天下之至險有非知力所能周者而子爲<lb/>
是乎易曰窮則變變則通通則乆若夫變而通之使<lb/>
可乆而不窮則在來者非吾所敢知也乃以爲記<lb/>
　　　大邑縣學振文堂記<lb/>
吾州之俗檢履醇固而𬒳服文雅蓋自漢以來代有<lb/>
顯人胡安先生林翁孺莊君平以經授卿子雲流風<lb/>
<pb n="KR4d0305_SBCK_038-6b"/>
所漸儒學日茂其属縣曰大邑又介居羣山之麓地<lb/>
阻且右士生其閒無繁華之娯馳騖之觀蕩心怵目<lb/>
故其用力益以顓固篤學好修禮賢樂善若恐弗<lb/>
及成都李君某來長斯邑厥明年時和歳豐百廢具修<lb/>
乃爲堂於邑之南名以振文將與邑之秀異藏脩息<lb/>
遊於斯而移書郡人魏了翁曰願有以告于邑人也<lb/>
了翁固謝不敏不足以舉斯文君固請弗巳則謂之<lb/>
曰何哉子所謂文者清便婉轉點綴映媚姑以玩物<lb/>
肆情者乎傳㑹假託竄移編綴苟以譁衆取寵者乎<lb/>
爲堂南郷厥位爲离吾恐君之所以望于士者將不<lb/>
止此也君曰何以語我曰吾請試言夫所謂文者而<lb/>
<pb n="KR4d0305_SBCK_038-7a"/>
子姑聽之且動静互根而隂陽生陽變隂合而五行<lb/>
具天下之至文實始諸此仰觀俯察而日月之代明<lb/>
星辰之羅布山川之流峙草木之生息凡物之相錯<lb/>
而粲然不可紊者皆文也近取諸身而君臣之仁敬<lb/>
父子之慈孝兄弟之友恭夫婦之好合朋友之信睦<lb/>
凢天理之自然而非人所得爲者皆文也堯之蕩蕩<lb/>
不可得而名而僅可名者文章也夫子之言性與天<lb/>
道不可得而聞而所可聞者文章也然則堯之文章<lb/>
乃蕩蕩之所發見而夫子之文章亦性與天道之流<lb/>
行謂文云者必如此而後爲至文王旣没文不在兹<lb/>
孔聖後死斯文未䘮此非後世所謂文也今君侯振<lb/>
<pb n="KR4d0305_SBCK_038-7b"/>
文之謂將奚擇乎此曰抑聞之敏而好學不耻下問<lb/>
亦得以謂之文孝弟謹信汎愛親仁行有餘力亦不<lb/>
嫌於學文文固有等級也自非上知生知迪天理之<lb/>
彛蹈人文之正動爲世道言爲世則則勤學好問推<lb/>
孝弟謹信之餘固學者事也特有先後之序淺深之<lb/>
閒焉曰子言是矣如余前之云者乃天下之至文遽<lb/>
得以迂而後之也聖人所謂斯文亦曰斯道云耳而<lb/>
非文人之所以玩物肆情進士之所以譁衆取寵者<lb/>
也侯誠有意於斯則所當表章風厲使爲士者以勤<lb/>
學好問爲事以孝弟謹信爲夲積日累月自源徂流<lb/>
以求夫堯之所以可名不可名夫子之所以可聞不<lb/>
<pb n="KR4d0305_SBCK_038-8a"/>
可聞者果爲何事近取諸身而秩乎有叙逺取諸物<lb/>
而粲然相錯仰觀諸天俯察諸地而離離乎其相麗<lb/>
皇皇乎不可紊斯所謂文者旣有以深體而嘿識之<lb/>
則將動息有養觸處充𥙿無少欠闕迨其涵泳從容<lb/>
之乆將有忽不自知其入於聖賢之域者矣斯文之<lb/>
振孰大於是君瞿然曰是文之本也敢即是爲記將<lb/>
與多士懋敬無斁<lb/>
　　　長寧軍貢院記<lb/>
長寧之爲軍自政和四年始朝廷不鄙其逺俾得貢<lb/>
士視内郡德至廣也王澤旣浹士習用勸風氣開建<lb/>
衣冠浸茂𥘉合試於瀘郷之士弗便也紹興十四年<lb/>
<pb n="KR4d0305_SBCK_038-8b"/>
始以士之請寓試于郡之龍華僧舎越十六年増流<lb/>
寓貢額二名合舊爲三越十四年而單演之始登進<lb/>
士第由是數十年間人才彬彬間出接武科級就試<lb/>
者因以倍於曩日僧舎湫陋旣不足以容校士其間<lb/>
者亦病於弗葺嘉定三年夏四月陵陽虞叔平父方<lb/>
簡來守是邦涖事之逾月士以爲請侯瞿然曰是登<lb/>
進賢能之地顧苟焉若是盍更諸爽塏者廼陟南岡<lb/>
顧見西門之左稼澤且數十丈距郡宇百歩而近域<lb/>
王諸峰秀出于左中爲寳山屹起百仞侯曰是殆可<lb/>
矣明日合寮吏與學之左右生觀焉不謀同辭考諸<lb/>
龜亦惟丙食遂益市旁近地捐錢二十萬經始其役<lb/>
<pb n="KR4d0305_SBCK_038-9a"/>
或曰地勢卑淤舁輦畚<graphic n="KR1257" url="https://raw.githubusercontent.com/kanripo/KR-Gaiji/master/images/KR1257.png" mimeType="image/png"/>之事得無消功殫賄柰何<lb/>
郷之士進曰此地發祥効靈寔眆於侯請勿以煩官<lb/>
有司吾儕小人願加一力焉則属役賦丈爲臺門三<lb/>
爲謄録廵防之位二前爲重閣周以歩廡中爲公堂<lb/>
室東西向居堂左右校試之齋廬四在堂後又爲虚<lb/>
明之館在齋廬後凢大小六十楹於是侯爲大門通<lb/>
守楊君師信校官文君東寅爲廬館以繼之郡士以<lb/>
次各守事期起冬十月巳巳訖明年春三月戊辰用<lb/>
丁夫萬三千七百有竒錢用諸費二十七萬一百有<lb/>
竒役成而不愆于素侯乾道宰相雍公之孫也識濟<lb/>
開逺克念厥紹凢所居安惟猷是程蓋不寧惟是役<lb/>
<pb n="KR4d0305_SBCK_038-9b"/>
也崇學校以迪士申孝弟以厚俗覆茅之廬爲繕以<lb/>
瓦觸舟之灘開鑿如席泥涂十里伐山陶甓化爲康<lb/>
莊四溪病渉爲二脩梁直逹郡治大葺官宇爰蔇典<lb/>
學司刑之官咸妥厥居鹽筴舊爲民害不加抑配而<lb/>
商賈阜通疊是成績類皆非他俗吏所能辦者某守<lb/>
廣漢之數月郡之士以書來請願有記焉某熟復其<lb/>
事而嘆嘉之不置也因惟君人者以天下爲一家不<lb/>
自治也分千里之地寄諸郡守害焉除之闕焉修之<lb/>
不便焉必圖所以更張之如此乃可以位天位禄天<lb/>
禄而亡愧弗是之思視其蠱壞不治者懵慒然去之<lb/>
奚以守吏爲哉侯之是心也庻知所當務者矣然而<lb/>
<pb n="KR4d0305_SBCK_038-10a"/>
<pb n="KR4d0305_SBCK_038-11a"/>
<pb n="KR4d0305_SBCK_038-12a"/>
氣湮鬱爲此邦恨訊彼故老稽諸龜猷即南離之方<lb/>
而築樓其上以發舒文明之氣樓成而属余爲記余<lb/>
嘗觀隂陽之氣於易而知侯之意固有在也天地之<lb/>
氣運自北而南萬物之生出乎震齊乎巽則方向乎<lb/>
茂盛之時也致役乎坤說言乎兊則歛華而就實矣<lb/>
揆諸定位惟南北爲正北爲萬物歸藏之所南爲萬<lb/>
物相見之方試以一日觀之日之方中天地之閒無<lb/>
纎微弗燭焉惟人亦然抱陽而負隂惟都邑亦然面<lb/>
朝而後市惟郷飲酒之位亦然向仁而偝藏侯之意<lb/>
其將使域乎此土者悉惟文明中正之趨而無湫厎<lb/>
偏闇之患乎春秋之於士功必謹所與魯隱之作南<lb/>
<pb n="KR4d0305_SBCK_038-12b"/>
門必書僖之作則譏之今何以書豈所謂作事有法<lb/>
得其時制者乎然則士將何以荅斯施也人之一心<lb/>
虚明中正萬化由是出焉故其象爲離人惟不知所<lb/>
以自明則倀倀然冥行以終其身誠能居中得正有<lb/>
以洞見全體則所居廣居也所立正位也暢於四支<lb/>
發於事業其文明之美將以粲然而不可揜者樓之<lb/>
作侯所以望於士者寧不在兹乎侯故丞相雍忠肅<lb/>
公之孫名夷簡字㓜仁<lb/>
　　　廣安軍和溪縣安少保丙生祠記<lb/>
恭惟國家承百王之敝㝢縣紛裂藩臣恣睢<lb/>
藝祖皇帝神武所運亂夲旋弭以開億萬年無疆之<lb/>
<pb n="KR4d0305_SBCK_038-13a"/>
基太宗遹祗前訓卒其伐功凾生闓懌夷狄順軌<lb/>
眞仁休養英廟孠承至于熈豐物衆地大而假儒<lb/>
爲姦者乃始變亂典常元祐更化綱自畢舉而紹聖<lb/>
以後黨禍再作極于崇觀政宣戎索弗戒乃底于亂<lb/>
髙皇南狩駿惠先烈弘濟大難阜陵繼之勵精圖治<lb/>
志清全疆大勲未集而崇陵享國日淺肆開皇上<lb/>
克念厥紹始𥘉清明率籲羣獻將有志於慶曆元<lb/>
祐之盛者天下延頸企踵以需太平而韓侂胄巳居<lb/>
中竊弄威柄矣呉曦乳臭子耳依馮世資出入内閤<lb/>
侂胄旣倚爲腹心卑掌禁旅雖寵任踰涯而曦之爲<lb/>
謀則蓋不在是也武興則曦之窟穴也玠璘拱挺再<lb/>
<pb n="KR4d0305_SBCK_038-13b"/>
世爲將忌刻少恩士鮮爲用徒以積威之餘知有具<lb/>
氏故曦宻結侂胄願將西師旣遂所圖則輕蔑王室<lb/>
之心由是日甚宻以開邊中侂胄之欲而潜通於虜<lb/>
乗時爲姦士大夫繇學禁以來義理益不競一旦利<lb/>
欲所焮則大官唱聲一口附和凢以使命還自虜廷<lb/>
者例曰虜有内變虜有饑饉設王師一動關河必且<lb/>
響應是則然矣而不思侂胄之可與共功否也凡一<lb/>
時之躐登華要者鮮不出此雖廷䇿進士亦以是爲<lb/>
舉首否則擯抑不容矣先是某蒙恩召試玉堂嘗力<lb/>
陳其不可幾觸聞罷明年將出朝廷尚欲託之公<lb/>
言以排異論遂建請宰執侍從兩省臺諌官條具可<lb/>
<pb n="KR4d0305_SBCK_038-14a"/>
否來上爰蔇管軍咸得譯聞詔下中外各以巳見條<lb/>
奏獨曦不奉詔而移書侂胄曰今戒嚴有日忽出<lb/>
條具之命志惑焉未知攸稟進退遲速願明降處<lb/>
分彼旣不論可否而反持短長以肆欺侮侂胄得書<lb/>
罔然以失而公卿以下素爲所請寄恬不知察不知<lb/>
識者固巳覘其無君之心迨郭倪李爽攻壽泗皇甫<lb/>
斌攻唐鄧雖皆覆軍亡將而還然尚可諉者曰庸而<lb/>
曦悠悠不前不惟蓄温𥙿之志蓋又出於石晉劉齊<lb/>
之陋䇿元帥旣遁王人繼逐東歸之士蔽江而下至<lb/>
是所望以反正者惟蜀人耳志仁者蹈死弗悔固足<lb/>
以明人臣之義而㓗身者勇徃弗顧全軀者依違其<lb/>
<pb n="KR4d0305_SBCK_038-14b"/>
間下此者又置不復道方斯時也虜蹂我淮甸繞我<lb/>
襄安以來蕩揺我江漢顧瞻四方蹙蹙靡騁而六十<lb/>
州生聚遽隔王化此何時也悠悠風塵莫有能剚刃<lb/>
於賊者視其汙衊衣冠割截輿地駸駸然朝異而晡<lb/>
不同不過撫髀太息焉耳矣今資政殿大學士安公<lb/>
奮由儒生獨能周全其閒濡跡以就事部分旣定即<lb/>
矯詔誅曦以閒乗勢盡復四州虜聞之以爲從天而<lb/>
下也相與膽落神沮謂吾中國有人由是不敢有二<lb/>
心方反書之上也朝論大震上召羣臣計事咸謂無<lb/>
出公右乃爲札書賜公勉以圖曦報國書未至而捷<lb/>
聞君臣動色相慶以謂知人拜公端明殿學士中大<lb/>
<pb n="KR4d0305_SBCK_038-15a"/>
夫知沔州充利州西路安撫使四川宣撫副使恩視<lb/>
執政亡何曦首至闕下詔禮官講行受俘之儀納于<lb/>
武庫凡皆國朝所未有者也猗與盛哉蜀人於公飲<lb/>
食必祝蓋公之祠徧蜀中而公廣安人也和溪縣封<lb/>
山鎭亦公之郷也顧獨闕焉未有以識髙山之仰其<lb/>
郷之士曰陳震孫等德公之知乃肖厥象而走廣漢<lb/>
介通守李君炎震欲得余文以識其顚末余惟公殊<lb/>
尤絶異之績垂之史冊鏤之玉板𬒳之樂石者何可<lb/>
勝數尚安以余言爲也而固請弗巳則三復其事爲<lb/>
之喟然嘆曰天下之生乆矣一治一亂非以氣數屈<lb/>
信之變人事昏明之感故反覆盪摩所不容不爾邪<lb/>
<pb n="KR4d0305_SBCK_038-15b"/>
然天之愛人也屈於前必有信於後消於彼必有息<lb/>
於此使生民之類猶有所依以自立而不至於極敝<lb/>
大壞則以天固生才以待其定也夷吾不死以康天<lb/>
下絳侯屈意以安劉氏方事之未白也有友如鮑叔<lb/>
有君如漢髙帝固以是望之彼亦以是自信不疑是<lb/>
烏可強而致然邪賊曦之變公雖以天下爲巳任始<lb/>
焉自晦而人主與羣臣固巳期之於千萬里之外書<lb/>
詔下頒露布上騰以其時考之蓋項背相望于道地<lb/>
之相去也若此其逺而君臣一心如合符節人果不<lb/>
可以無素也唐禄山之亂河朔二十四郡獨有顔眞<lb/>
卿元宗猶謂我不識眞卿何如人所爲乃若此眞卿<lb/>
<pb n="KR4d0305_SBCK_038-16a"/>
固嘗有位於朝矣而元宗不識之安公方守偏郡巳<lb/>
爲人主所深知河朔乆而未平而蜀變定於俄頃雖<lb/>
其氣數屈信之異而亦人事昏明之感固自不侔也<lb/>
今虜運旣衰羣醜相噬掃清舊都兹維其時以天下<lb/>
之公望朝廷之夙知蓋未有以加於公者入相天子<lb/>
倚成厥功則鏗鍧炳輝盪人耳目其將有大于此者<lb/>
矣某雖不令請賡皇武方城之雅以備一代缺文云<lb/>
重校鶴山先生大全文集卷之四十<lb/>
<pb n="KR4d0305_SBCK_038-16b"/>
</p>
<p>
</p>
  </div>
</body>
</text>
</TEI>
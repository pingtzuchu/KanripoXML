<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_040-1a"/>
重校鶴山先生大全集卷之四十二<lb/>
　記<lb/>
　　　成都府朝真觀記<lb/>
出成都少城之西迄北修垣而環除䆳宇而周閣沈<lb/>
沈翼翼竟衢兼術者朝真觀也其中爲玉虚清皇之<lb/>
居而列其右者經藏仙祠雲堂茶寮與方丈室湛然<lb/>
之堂也列其左者聖母仙師乗煙葛女之祠與凡而<lb/>
庖庫之所也直觀之西偏則爲諸葛忠武侯祠與讀<lb/>
書臺故老相傳曰是侯之故宅也自天寶五年章公<lb/>
始更爲觀奏名乗煙乗煙云者謂侯之女於此乎輕<lb/>
舉也觀嘗廢於慶曆復興於文忠烈公鎮蜀之日其<lb/>
<pb n="KR4d0305_SBCK_040-1b"/>
後易乗煙爲朝眞則重和元年也旣作大殿又爲屋<lb/>
百有五十間者紹興中女冠張延彬也帶髙埤下延<lb/>
袤而崇飾之則淳熈末張居興與今知觀宋祖良也<lb/>
祖良以其事屬余爲記余嘗攷侯之故宅蓋在隆中<lb/>
然其自謂有桑八百株薄田四十五頃子弟衣食自<lb/>
有餘饒則成都亦有家也獨乗煙之事典記所佚未<lb/>
有以復于祖良也而客謂余曰書之庸何傷周人思<lb/>
召公而愛其棠晉人思欒書而愛其子今無乃非蜀<lb/>
人之愛侯也而以即家爲社爲未足又以貤諸其後<lb/>
人與侯之始卒也肖象立祠所在而是旣制於禮秩<lb/>
之不可則相與私祭於道陌間習隆向充之言至謂<lb/>
<pb n="KR4d0305_SBCK_040-2a"/>
百姓巷祭戎夷野祀侯非威勢人所交譽是卷卷者<lb/>
果何爲哉且不寜惟是侯之子瞻用於蜀也蜀人思<lb/>
侯不置毎見朝廷有善政佳事雖非瞻也必轉相傳<lb/>
告曰此吾侯之子瞻所爲也是以羙名溢譽有過其<lb/>
實陳史於侯父子雅有嫌隙今其言雖若過於抑揚<lb/>
然愛侯以及其子亦以覘人心之秉彝好德終有不<lb/>
可殄㓕者乗煙之事黨若是乎余曰子知其一耳合<lb/>
散消息隂陽鬼神之常分也而必仙之云乎侯鞠躬<lb/>
盡力義不與賊俱存其流風餘烈尚能威南人而走<lb/>
司馬遺祠故宅亦足以竦鍾㑹而感韓弘矧炯然此<lb/>
心扶植丗教將不豆千載而不可亡乎侯之子瞻孫<lb/>
<pb n="KR4d0305_SBCK_040-2b"/>
尚不愛一死從容蹈義其凜有生意亦當與侯俱爲<lb/>
無窮彼所謂仙者謂其常存而未甞死也而侯與瞻<lb/>
尚三丗一心千古如見兹其爲仙不巳多矣自侯之<lb/>
卒賊勢益張伯松旣亡瞻尚亦殞昔者教忠之訓則<lb/>
有死而無二也然則侯之遺息至自託於方外之遊<lb/>
又非以㓗身遯丗終不肯自汙於流俗也如屈子逺<lb/>
遊之云邪客曰子眞知侯之父子者也子其遂以識<lb/>
諸使有能明於天地之性而不可<graphic n="KR0617" url="https://raw.githubusercontent.com/kanripo/KR-Gaiji/master/images/KR0617.png" mimeType="image/png"/>
                    <hi>呼光切目不明也</hi>以神<lb/>
怪也其無發於斯言矣乎是爲記<lb/>
　　　史守文<hi>孟博</hi>篤齋說<lb/>
眉山史君守文以篤名齋属余書之且曰併爲我言<lb/>
<pb n="KR4d0305_SBCK_040-3a"/>
其義余因記王文公嘗云其夲強大堅實者竹也其<lb/>
行盡力有所至者馬也竹其性然馬則䇿而有所至<lb/>
故篤之字從竹從馬先儒以其滯於偏旁也哂之然<lb/>
余謂堅實盡力之義不爲不是特䇿馬之云稍若傅<lb/>
㑹耳大畜所謂篤實專指艮體而書詩記語所稱如<lb/>
篤慶篤祐篤親等語雖有厚義然余謂篤恭篤敬篤<lb/>
信篤行篤忠正篤不忘之類則亦有重實沈晦之意<lb/>
兼備乎其間非一厚字所能足其意也公劉六章以<lb/>
此字冠篇中庸三十三章以此字終篇蓋公劉自易<lb/>
其田疇實其儲峙定其室都以至修和民物開拓風<lb/>
氣凡皆純體力踐以底于成無跬歩弗實也中庸自<lb/>
<pb n="KR4d0305_SBCK_040-3b"/>
戒於隠微發於知行驗於天地鬼神而末章反復吟<lb/>
咏其妙至於無聲無臭而後巳凢皆力學爲巳以臻<lb/>
其極無毫髪弗盡也史君誠有志於此乎則願求之<lb/>
於切問近思察之於日用常行毋以洒掃進退爲可<lb/>
忽也毋以徐行後長者爲易能也母以孝弟謹信汎<lb/>
愛親仁爲不難知也晝貫夕習日積旬累如公劉所<lb/>
以用力於國家中庸所以用力於講學者無跬歩弗<lb/>
實無毫髪弗盡則所以名齋其庶幾不爲空言平易<lb/>
曰剛健篤實輝光日新夫内乾剛健也外艮篤實也<lb/>
健而實其爲日新孰禦焉史君勉諸<lb/>
　　　江原縣天慶觀雲層臺記<lb/>
<pb n="KR4d0305_SBCK_040-4a"/>
開禧三年春蜀盗未平江原道士吕元素語其徒曰<lb/>
吾儕小人羣居族食無益縣官今逆氛若此又不能<lb/>
剚刃賊腹膏首原野盍姑杜門以需底定乃相與校<lb/>
藏書見其書有爲九層之臺可以爲民禳沴祝釐者<lb/>
則用其法而封之名以雲臺列天地日月星辰岳瀆<lb/>
之象而禱祠焉其後盗平遣其弟子太古以書抵余<lb/>
曰是將爲四民逆雨寜旱弭兵順年之地也夫子盍<lb/>
爲我記諸余熟復其事作而言曰帝王盛時其交鬼<lb/>
神也有道自顓至舜咸命重黎絶地天通俾之髙卑<lb/>
小大各有分限毋相侵瀆所以帥天地之度儀生物<lb/>
之則正人心而防丗變者爲慮蓋甚逺迨周治日文<lb/>
<pb n="KR4d0305_SBCK_040-4b"/>
明政嘉義罔不釐舉雖以文史星暦卜筮之職而領<lb/>
於春官者皆以大夫士爲之三巫之属凡以神仕者<lb/>
亦皆精爽不貳之民也夫如是鬼神之與人分殊而<lb/>
情通殊則不瀆通則不曠先事而禱也薦以六祝之<lb/>
詞有事而禳也同以六祈之禮而不寜惟是也下逮<lb/>
郷遂亦各制爲之則水旱之不時則於黨鄙乎禜<hi>地官</hi>
<hi>族師祭禜</hi>之而涖之以正師疾癘之不明則於鄼族乎酺<lb/>
之而涖之以師長至於恍惚交神塞明則圖象類也<lb/>
表處位也别次主也辨名物也蓋若有洋洋在上在<lb/>
左右者焉嗚呼此豈惟上之人深知鬼神之情狀以<lb/>
能委曲綢繆於幽明之變雖巫覡之人其才知足以<lb/>
<pb n="KR4d0305_SBCK_040-5a"/>
比義其聦明足以照徹不謟不誣而爲神所依此帝<lb/>
王所以爲斯民立命立心者也自王政不修而聖賢<lb/>
所以格物致知正心誠意之學不斷如帶有候禳禱<lb/>
祠之事則方社弗舉而諂非其鬼也雖經生學士往<lb/>
往安見聞之陋以疑隂陽之化怵利害之私以怫典<lb/>
則之經敬不以逺逺不必敬也况泯泯棼棼之民無<lb/>
所於訓目慝禮而耳淫樂理義之不務則委諸茫昧<lb/>
眩於竒誕皆其所爾余嘗粗有聞于儒先之教毎病<lb/>
其流浸逺思有以告于上之人相與障而囬之而力<lb/>
未能也而元素乃以是請慨道逺民散死生勞佚仁<lb/>
鄙壽天民自爲之風旱霜雹順年烖兵民自祠焉爲<lb/>
<pb n="KR4d0305_SBCK_040-5b"/>
吏者弗及知也今祝祈禜酺之遺乃若僅見於斯不<lb/>
亦可尚矣乎然古人之爲蓋憂民之憂苟以寓其精<lb/>
神者無所不用其極也而其始甚正其流且不能無<lb/>
弊則子也生乎今之丗亦能保其歴乆而無失其𥘉<lb/>
心不蕩於末習矣乎方欲與之精講而臚正之庶乎<lb/>
可乆而元素卒太古又過余言曰吾師之請也夫子<lb/>
嘗墜言焉今太古不佞復述其事爲周閣䆳洞以館<lb/>
天神夫亦以爲民而無私福也夫子其併記諸余又<lb/>
謂之曰美哉此心也余前所謂此爲吏者弗及知者<lb/>
也雖然吾旣爲爾師言之矣而聞之乎漢儒有言明<lb/>
天地之性者不可惑以神恠知萬物之情者不可罔<lb/>
<pb n="KR4d0305_SBCK_040-6a"/>
以非類吾儕苟非理明義精其能通天人之分際而<lb/>
不受於流俗乎子歸飭而徒明而師之心固而所守<lb/>
然人不能皆子也子其以余言爲然則識諸洞前之<lb/>
石使來者而有發於吾言也是亦正人心防丗變之<lb/>
一助而亦爾師弟子之𥘉志云爾<lb/>
　　　簡州見思堂記<lb/>
余少讀書於十三卦制作之象見所謂門柝以待暴<lb/>
客弧矢以威天下毎嘆風氣旣開人情易動雖黄帝<lb/>
堯舜有不容不先事而爲慮者及觀古制之詳莫備<lb/>
於周有井牧之田有伍兩之兵有溝封之固有郊關<lb/>
之限有廵鼜<hi>音戚守夜鼔也周禮軍旅夜鼓鼜</hi>之警有壷柝之守不<lb/>
<pb n="KR4d0305_SBCK_040-6b"/>
得巳而用民也則郷遂三邑三等采地以次召發不<lb/>
止則諸侯又不止也則有遍境出之法乃知古人雖<lb/>
以禮義廉耻爲域民固國之道然未嘗不設險用師<lb/>
以輔之也少長從仕郡國間問所謂城則凸不滿數<lb/>
尺足可蹴而過手可俯而攀賈牧之所挑撻犬豕之<lb/>
所<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>蹂曰此城也問所謂卒則厮役於羣吏占留於<lb/>
寓公春秋大閱暫聚而旋散之稱娖<hi>側角切辯也</hi>則避免走趨則<lb/>
喘汗扛負則庸代曰此軍也問諸故老按諸史牒則<lb/>
曰所從來乆矣蓋自國𥘉懲唐末尾大之患大難用<lb/>
平即罷鎮戍迨平并汾閩越則巳令江淮諸郡毀城<lb/>
隍收兵甲矣淳化咸平距建隆𥘉不過四十年耳盗<lb/>
<pb n="KR4d0305_SBCK_040-7a"/>
發西川惟益梓眉遂有城可守濮盗作於近輔如人<lb/>
無人之境滁陽諸郡至以白直守郛江浙荆淮湖廣<lb/>
諸道冨鄭公謂處處無軍城壘不修或數十夫持鉏<lb/>
耰白挺便可盡殺守今開府庫誰復禦者至寶元康<lb/>
定以後則又虚内以事西邊則武備之削滋甚五年<lb/>
間盗殺廵尉至六十貟入城剽刼者四十州王倫起<lb/>
沂並淮渡江歴數千里無一人禦之張海等輩剽吏<lb/>
禦人於京淮湖陜間州郡莫敢孰何金州盗作速召<lb/>
州兵僅有二十四人以承平之乆郡有餘財民有餘<lb/>
粟而廩廩若此矧熈寜而降籠財利弱州郡則益不<lb/>
暇爲國逺慮矣政宣之末内訌外猘炎興之𥘉大奔<lb/>
<pb n="KR4d0305_SBCK_040-7b"/>
小降此其理勢之必然余爲此懼嘗以告于君父諗<lb/>
干有位前後凡縷縷千言卒未能有行焉一日蜀閫<lb/>
撫御失冝利東潰兵敢開亂畧旣剚王人批果閬剽<lb/>
遂普遽進迫簡州且大書其幟曰破簡入西川聲𦦨<lb/>
所届驚奔相属封彊之臣鮮不荷檐而立者簡守虞<lb/>
侯始至之日而變作於益昌又五日而聞變㑹顯謨<lb/>
閣直學士劉公以王隆之禄家居與侯約各率其孥<lb/>
効死勿敢去侯益以自厲廼阻江爲守料材壯明簡<lb/>
稽峙芻粮　甲兵戒桴筏具藺石杜擭穽察相翔謹<lb/>
號戒州人大喜各願輸緡以佐用度侯又爲請干部<lb/>
使者范侯仲武益金榖調黎雅牌丁以爲援威聲益<lb/>
<pb n="KR4d0305_SBCK_040-8a"/>
振賊氣以奪侯復念大兵之駐于鄰境者饟道不繼<lb/>
則饑餓易動賊或乗之此關事機不小乃不敢以異<lb/>
路辤而共其資粮屝屨與其酒醴餼饔又從而開誘<lb/>
輔持之凡以賈士勇而伐賊謀者行李之問無日不<lb/>
至故俾在師者咸得以盡銳敵愾無復疑顧訖成厥<lb/>
功然則豈惟州之人受其賜其蔽遮西川以無一蟻<lb/>
之闕則侯力也州人念侯不置乃卜郡城之南與劉<lb/>
范二公並祠而植棠隂其前取班氏循吏傳語榜曰<lb/>
見思城南蓋他日賊所奏之道示不忘德也輿輦畚<lb/>
築之工民不取庸争爲歌謡而勸趨之誠懼太守之<lb/>
<graphic n="KR1486" url="https://raw.githubusercontent.com/kanripo/KR-Gaiji/master/images/KR1486.png" mimeType="image/png"/>知而不巳聽也不日告具守知之果使人辤焉則<lb/>
<pb n="KR4d0305_SBCK_040-8b"/>
属役反倍他日祠成爲書以告余曰夫二君子者子<lb/>
所善也盍爲我識之余方嘆自國𥘉以迄今日兵窽<lb/>
城壞財匱民窮而虞侯獨能奮張於斯時然則域民<lb/>
固國果不在是邪或者猶曰方時多士惟功利可以<lb/>
奔走斯丗而義理所不計也智術可以批難解紛而<lb/>
誠信非所先也嗚呼今無一可恃矣緩急惟人才是<lb/>
倚人才之要則又在居敬集義以不失其剛中有孚<lb/>
之夲心然後天險可設而有以爲守脱併是焉亡之<lb/>
吾不知其所終矣吾於侯之事而益信乃書此以復<lb/>
于州之人而併識其説焉侯名剛簡字仲易爲學以<lb/>
義理爲宗嘗召赴都堂審察前後凡六授郡守當參<lb/>
<pb n="KR4d0305_SBCK_040-9a"/>
謀蜀梱時虜勢鴟張大將或死或去人情詾懼自請<lb/>
行邊以勞將士收人心爲巳任訖復湫池皂郊乃敢<lb/>
還報其後虜入三泉又獨留益昌與今茶馬使者鄒<lb/>
君孟卿夜出撫定軍民若此類者由其有見於善利<lb/>
之分故遇所當爲勇不可奪且所居官率可紀獨未<lb/>
嘗以是希尺寸之進三十年州縣秩以勞進位以次<lb/>
升人之知不知不以作輟而圖書一室口誦心惟人<lb/>
亦莫知其爲相之家也嗚呼是其爲忠肅之孫也夫<lb/>
　　簡州四先生祠堂記<lb/>
昔者虞侯仲易嘗爲我言伊洛之學非伊洛之學洙<lb/>
泗之學也洙泗之學非洙泗之學堯舜三代之學也<lb/>
<pb n="KR4d0305_SBCK_040-9b"/>
余以其言爲然其後又見侯以是贈言於朋友勒石<lb/>
於斯宫率縷縷申言之乃嘉定十有三年復以書抵<lb/>
了翁曰剛簡始至郡㑹盗薄鄰邑効死弗敢去以爲<lb/>
民守荷宗社之靈幸而濟因惟道失民散使赤子顚<lb/>
沛至此爲吏者不汲汲圖所以扶持之顧方以簿書<lb/>
不報期㑹之間爲大故僕爲此懼凡以崇化羙俗隨<lb/>
所逮爲旣不敢不勉吉月即校官見諸生又爲楊搉<lb/>
古今闡崇理道庶幾其有興者一日有講授于學官<lb/>
者曰伊洛之學以中庸爲宗以誠敬爲教者也僕聞<lb/>
之瞿然曰吁自有乾坤即具此理而謂伊洛云平哉<lb/>
乾九二言龍德而正中庸言之信庸行之謹閑邪存<lb/>
<pb n="KR4d0305_SBCK_040-10a"/>
其誠而坤六二言敬以直内然則曰中庸誠敬是乃<lb/>
天地自然之則古今至實之理帝王所以扶丗立極<lb/>
聖賢所以明德新民未有不由之者唐虞三代由之<lb/>
而治化休明秦漢以降反之而民俗澆薄自去聖益<lb/>
逺士非功利之習則虚無之徇非詞章之尚則記問<lb/>
之矜逮伊洛諸儒先奮乎千載之下倡明此理則士<lb/>
往往驚恠以是爲一家之學不知堯舜三代之相傳<lb/>
孔顔曾孟之所事固未嘗外此諸儒先特表而出之<lb/>
以嗣徃開來耳非其實始爲此以自摽表且教人以<lb/>
其所無者也於是士懽然相謂曰吾今知非伊洛之<lb/>
學而洙泗之學也非洙泗之學而天下萬丗之學也<lb/>
<pb n="KR4d0305_SBCK_040-10b"/>
僕嘗因是又取周元公程純公正公張明誠中子之<lb/>
象而祠于學以示學者嚮趨之的子其爲發明四先<lb/>
生之所以嗣往開來之意而記諸社余撫其書而嘆<lb/>
曰俗流丗壞士方憧憧於功利之下者而侯獨慨然<lb/>
及此敢曰不可雖然不必皆伊洛也元公奮乎春陵<lb/>
唱道南服而二程子實得其傳張子兄弟又皆崛起<lb/>
關中爲西方諸儒倡於是游楊胡謝諸老與劉元承<lb/>
王信伯鮑啇霖等盛於東南蘇子明吕進伯兄弟起<lb/>
於西方尹彦明張思叔朱公掞馬時中侯師聖吕原<lb/>
明劉質夫諸公起於東北惟巴蜀時僻在一隅而氣<lb/>
數之感亦自有人元公官巴川純公正公侍親入蜀<lb/>
<pb n="KR4d0305_SBCK_040-11a"/>
張少公出宰金堂蜀之人士於是數君子皆未嘗不<lb/>
得從焉今言河南之學者指易傳爲成書而嘗聞諸<lb/>
成都之隱者其後卒成於涪陵之北巖蜀人之篤信<lb/>
其說如范太史大徒髙弟如譙天授謝持正皆班班<lb/>
可攷荆州袁道㓗乃登河南之門其遊蜀訪薛翁亦<lb/>
謂伊洛軼書多在蜀者是此書流傳於巴蜀旣有年<lb/>
矣余爲兒童時猶及從長老授伊川易傳及河南遺<lb/>
書又及見學者多傳冩二程先生語録特爲其說者<lb/>
未能無科舉之累故綴其說以緝文而未暇得其所<lb/>
以言一爲慶元學禁所怵則例以伊洛目之以誠敬<lb/>
訕之甚者亦一口附和曰此僞學也自是以來往往<lb/>
<pb n="KR4d0305_SBCK_040-11b"/>
屏其書而不復省曽不思四先生之教人賾諸天地<lb/>
萬物之奥而父子夫婦之常不能違也驗諸日用飲<lb/>
食之近而鬼神隂陽之微不能外也大要使人近思<lb/>
反求精體熟玩而有以約之於巳期不失其本心焉<lb/>
耳奚其僞虞侯曰善余言即子言也子其遂以爲記<lb/>
某方爲四先生請易名于朝請從祀于學上可其易<lb/>
名之奏有司今以周程三先生之命書與其貳付了<lb/>
翁則於侯之請寜敢以固陋辭<lb/>
　　　叙州蠲役記<lb/>
臨卭黄侯守叙之明年以書來潼川諗其同郡魏了<lb/>
翁曰申所領州近薄諸囤生夷遠控兩江蠻部地陿<lb/>
<pb n="KR4d0305_SBCK_040-12a"/>
隘夷賦且半歳入爲緍八萬不當中州一小縣民勞<lb/>
苦多瘠而調度科繇眎於他郡設不幸有疆場之警<lb/>
他郡且供億弗贍矧是首當其鋒殘困立見乾道間<lb/>
帥臣晁某建請得具常賦它役無所與歳爲緡若干<lb/>
詔下如章而吏格不行申甚病之則條其事以白于<lb/>
西南大諸侯今少保安公公立除之盡如乾道詔書<lb/>
公嘗以邊用不給遣吏調丁括帑金旣又捨之不盡<lb/>
責民罔不懽呼請于州曰昔公蕩平瀘戎戎不復反<lb/>
民立祠肖像飲食祝焉而未有以紀也盍併是書之<lb/>
以詔罔極侈少保之賜嘉邦人之請而莫以塞也必<lb/>
子也爲我記者余閱其事而有感焉古之士用有以<lb/>
<pb n="KR4d0305_SBCK_040-12b"/>
行舎有以藏凡以不失吾夲心焉耳今之士受中秉<lb/>
彛以生非有以異乎古人也而見諸行事往往不得<lb/>
夫惻隱羞惡辭遜是非之夲心是心固未嘗亡也蝕<lb/>
於利奪於勢狃於習耳侯塡拊其州乃能講數十年<lb/>
乆墜之政控于大諸侯併力役之征而施舎之蓋有<lb/>
戚戚於其心而不能自巳者是心豈自外至哉雖然<lb/>
微少保安公則孰爲聽之丗道日狹𥚹衷護前自敵<lb/>
已以上且不能容之矧勛位旣崇權任亦劇則鮮不<lb/>
吝驕以自封者少保居之若固有然有告必聽有聞<lb/>
必行蓋不獨於叙然也方其再命來宣適承公私彫<lb/>
瘵之餘帑緡僅數千計殆不可一朝居者公奮繇忠<lb/>
<pb n="KR4d0305_SBCK_040-13a"/>
誠耆定坤極若兵若賦徒手再造未嘗一加賦於民<lb/>
斯亦難矣廼所謂收隱户括羡田征幸民鬻沽肆凡<lb/>
皆不得巳而爲之使吏奉行如公之心雖奪人之邑<lb/>
可使無怨其如倚勢以豐巳失公之夲心何方公心<lb/>
未孚民德胥惑有位者勿敢言也而公瞷知之速返<lb/>
前令曽無留難旣傳檄州縣風曉百姓猶以未得懲<lb/>
也逮汙吏以警餘慝設訟缿以籲衆慼然後上自薦<lb/>
紳大夫士下至矜寡孤獨之民始知爲是紛紛非公<lb/>
之夲心也旣相與抗手交慶而其有識之士又曰吾<lb/>
儕小人連歳𬒳兵不皇寕處今年春虜大入江淮光<lb/>
舒蘄黄之間莽爲盗區雖隨即殄殱而死傷横道公<lb/>
<pb n="KR4d0305_SBCK_040-13b"/>
自旬宣以來三年之間則未嘗有一塵之警力所得<lb/>
勉寜敢有愛况公歛不及農其不得巳而筭及游末<lb/>
也亦遄止之公之夲心則日月之昭明其食其更莫<lb/>
不家至而户知之非虚心無我疇克爾邪嗚呼澤山<lb/>
而爲咸山髙澤下位不易也髙者内虚則下者上通<lb/>
地天而爲㤗天尊地卑位自定若也髙者下降則卑<lb/>
者上齊以至水火之相濟雷風之相益夫莫不然也<lb/>
而謂居髙位者無所資於下乎古之人任大責重則<lb/>
心愈畏年髙德邵則禮滋恭周畢公弼亮四丗而罔<lb/>
不惟師言之祗衛武公年過九十惟懼交戒之不聞<lb/>
下逮秦穆困而後知者也其言尤爲深切曰余誓告<lb/>
<pb n="KR4d0305_SBCK_040-14a"/>
汝羣言之首繼之以責人斯無難惟受責俾如流是<lb/>
惟艱哉此非以身體之不能及此蓋一於責人固甚<lb/>
易易也受人之責則苟有一毫未克之私横於其中<lb/>
縱能變色受之然未能全無所扞格如順流然則猶<lb/>
不受也故日是維艱哉信乎其用力之不易又曰羣<lb/>
言之首信乎天下之善無以先於此也穆公閱變旣<lb/>
乆故知斯言之有味而少保則機識英晤見義勇爲<lb/>
聞過速巳無所吝滯况前後在鎮内敉外寜非若穆<lb/>
公有所懲創而後耳也余故樂道其事以復于黄侯<lb/>
亦使今之君子因是而得公之夲心皆言輕千里而<lb/>
樂告焉罔俾畢衛專羙有周則孟子所謂優於天下者<lb/>
<pb n="KR4d0305_SBCK_040-14b"/>
殆將見之豈惟用蜀乎哉<lb/>
　　　綿州新城記<lb/>
自建炎南狩國之守在淮漢而蜀居江之上游紹興<lb/>
西征蜀之守在利路而綿爲益之外蔽如昔人由隂<lb/>
平以窺蜀則自龍至綿不二百里如近歳由益昌以<lb/>
保劒則自劒至綿不三百里然則綿雖内郡實並邊<lb/>
也而莫爲之限蔽頽墉壞塹若有若無三尺之童牧<lb/>
可挑逹而踰也緩急所恃惟右護軍之移屯者二千<lb/>
八百余人然邊戍未撤則是屯也日聞鳥烏之聲鳥<lb/>
烏弗聲猶弗可恃矧若此乎嘉定十二年眉山程侯<lb/>
始至考按圖牒則自淳化五年廷平石侯某嘗築斯<lb/>
<pb n="KR4d0305_SBCK_040-15a"/>
城閱二百三十年間莫有繼者則瞿然曰爲國若此<lb/>
其不耦事渉變者特幸爾於是省少府不急之費命<lb/>
法曹劉伯煥部將陳元弼即農事之隙鳩庸而築之<lb/>
凡而訾用則属之通守唐君祖獻昉于十三年冬十<lb/>
一月庚戌訖于明年夏四月癸未城成袤一千三百<lb/>
又崇二文而堞五尺不與用夫六萬四千八百米一<lb/>
千九百五十石錢一千二百萬有畸曽幾何而成績<lb/>
章章若此侯且以爲未也計甃石之費儲錢六千二<lb/>
百萬又以滿戍請于朝俾唐習竟其役且以書諗余<lb/>
曰走也不佞以民社之力而爲此城也是在臣子分<lb/>
所當爲敢辱論載惟是興廢𥙷墜粗有顛末懼乆而<lb/>
<pb n="KR4d0305_SBCK_040-15b"/>
失其傳也敢以記請余毎嘆國朝彊幹弱支之弊至<lb/>
於郡國空虚城池弗葺以熈豐罔利之臣急近利而<lb/>
昧逺圖郡益以削方承平之乆未見其大害也政宣<lb/>
之末内訌外猘炎興之𥘉大奔小降則支弱之害著<lb/>
矣極於比歳賊曦盈尺之帋足以驚奔列雉張莫千<lb/>
人之聚足以披靡羣辟虜闖梁洋如履平地虜闚江<lb/>
淮如升虚邑嗚呼事勢至此惡得無以變通之乎故<lb/>
聞程侯之爲是舉也深嘉而重嘆焉抑又不能無感<lb/>
於此者敢與侯平章之夫所患無城今隱以金椎蒙<lb/>
以石壁巋乎如峭巘斷岸之不可攀也所患無兵綿<lb/>
之風氣浸迫關陜其人可作而使也所患無財使人<lb/>
<pb n="KR4d0305_SBCK_040-16a"/>
人如侯之約巳奉公帑廪之羡溢亦非有甚難也雖<lb/>
然孰爲守之古者哲夫以爲城今也先幾燭患則嫌<lb/>
於樂禍鞠躬蹈方則疑於少通古者衆心以爲城今<lb/>
也吏倚法爲市民與吏爲讎平居旣不相孚緩急無<lb/>
所與守古者禮義廉恥以爲城今曰是非所急也貨<lb/>
利可以維斯丗而權謀可以徼近功也嗚呼是三者<lb/>
之說行雖有金城湯池獨如彼何哉余與侯各分地<lb/>
守徒能爲其所得爲者耳若前所憂則蓋有任其責<lb/>
者焉易曰天險不可升也是險也無象無形不兵而<lb/>
不可犯也不城而不可踰也造次必俱而不可離也<lb/>
是又所以持山川丘陵者也侯其以爲然則試爲識<lb/>
<pb n="KR4d0305_SBCK_040-16b"/>
諸城隂以冀覧者之一動心焉斯其爲金湯不巳多<lb/>
乎侯名德降字廷邁嘗歷蓬蜀二州守節用度以寛<lb/>
繇賦所去見思云<lb/>
　　　安少保<hi>丙</hi>果州生祠記<lb/>
古者儲天下之才以爲天下用非有事變迫怵而後<lb/>
圖之也周自文武成康以來棫樸豐芭崧髙烝民詠<lb/>
歌得人率非一丗之積逮髙文尚存此意故事至而<lb/>
才給中丗以後有不盡然者矣遼西告警而飛將起<lb/>
䍐开略塞而營平用五溪師䘮而伏波奮冉肇迫䕫<lb/>
藥師出范陽煽兇平原識廷湊肆毒晉公見伐蔡屢<lb/>
衂西平顯河東冦結汾陽封使非耦事渉變也廣厄<lb/>
<pb n="KR4d0305_SBCK_040-17a"/>
霸陵充國援以老棄李顔裴郭諸人將没身不見矣<lb/>
蜀自賊曦之變而安公始以節顯丗未嘗無才也而<lb/>
不肯豫定早計儲之以待用毎毎若此然尚有可諉<lb/>
者曰不及知然而旣知之矣而用之不盡至虜闖於<lb/>
外賊訌於内蜀勢累卵然後以公再鎮此何爲者哉<lb/>
方公之未出也其子以直華文閣握果之州符參議<lb/>
制幕即賊所届揚名追襲賊越境無所犯公繼來此<lb/>
州雖云就養蓋以討賊爲巳任㑹有詔起公於是奉<lb/>
將天威殄劓逋冦靡有遺育蜀以再安華文㝷以機<lb/>
冝文字往宣撫司公之壻王君某代之<graphic n="KR1573" url="https://raw.githubusercontent.com/kanripo/KR-Gaiji/master/images/KR1573.png" mimeType="image/png"/>姦鉏強拊<lb/>
柔其民而加燠休焉果之人相與言曰非天私我有<lb/>
<pb n="KR4d0305_SBCK_040-17b"/>
民使公與其子若壻先後來吾州吾属尚有種平先<lb/>
是公未仕時嘗游學於是州習其土風與其州之人<lb/>
士毎過其州眷焉弗忍去及是𬒳命再鎮㓕賊還報<lb/>
適在是州州人滋不忘度城之北隅肖公像與其子<lb/>
若壻並祠焉介郡人游君景仁佀校官蘇君和甫在<lb/>
鎔及南充令牟君震卯以謁記於余余毎嘆漢唐以<lb/>
來所儲非所用所用非所儲於公之事旣犂然有感<lb/>
又重嘆夫天爲斯丗生才自足斯丗之用特患以一<lb/>
人之好惡爲用舎以事變之緩急爲淹速耳郭汾陽<lb/>
旣收東都方議北討此何時也卒奪其軍汾陽不少<lb/>
望也河東事迫又強起之又爲憸壬所忌非人主終<lb/>
<pb n="KR4d0305_SBCK_040-18a"/>
信不疑則唐祚岌岌矣然是時非特汾陽出於時用<lb/>
也七子八壻皆居貴顯幕府六十餘人率爲將相大<lb/>
官而知名于丗者五十人其卓然可稱則杜鴻漸黄<lb/>
裳李光弼光進之徒皆以才識器業爲再丗中興之<lb/>
用然則天生汾陽爲社稷計而又爲生其子若壻與<lb/>
從游之賔客以助成之此豈人力所能致哉歐陽文<lb/>
忠公書其將略曰忠信之厚固出其天性至於處冨<lb/>
貴保功名古人之所難者謀謨之際冝亦得其助也<lb/>
至哉斯言不以冨貴功名爲誇而以善處善保爲難<lb/>
不以忠信之厚爲足而以謀謨之助爲貴古之建功<lb/>
立業而全德今終者率是道也今安公子文翁壻使<lb/>
<pb n="KR4d0305_SBCK_040-18b"/>
其相須以成不减汾陽之助而莫府賔客皆能以李<lb/>
杜諸賢自勉相與左右叶成之則豈但如歐公所謂<lb/>
處冨貴保功名者哉敢以是復于州人以彰一門之<lb/>
懿以慰千里之思以見人主當以天下用才士大夫<lb/>
當以天下用其身也<lb/>
重校鶴山先生大全文集卷之四十二<lb/>
<pb n="KR4d0305_SBCK_040-19a"/>
</p>
<p>
</p>
  </div>
</body>
</text>
</TEI>
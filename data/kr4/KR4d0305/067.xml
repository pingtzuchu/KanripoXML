<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0305_SBCK_067-1a"/>
重校鶴山先生大全文集卷之六十八<lb/>
　啓<lb/>
　　荅靖州士人生日<lb/>
抱五三六經之傳少嘗有志閱四十九年之序乆乃<lb/>
知非矧以戮餘藐然遠屏莫省我辰之安在有慙皇<lb/>
覽之揆初敢圖善頌之詞猶記載生之日老冉冉兮<lb/>
將至拊事憂傷芳菲菲其彌章絜兹報稱<lb/>
　　荅衆官致禮者<lb/>
<hi>云云同前至</hi>揆初而某官㑹靣雖新知心維舊託殷<lb/>
勤於醴幣申繾綣於歌詩爛其鼂采之貽重此蓼莪<lb/>
之感老冉兮將至<hi>云云同前</hi>
<pb n="KR4d0305_SBCK_067-1b"/>
　　海荅生日惠詩<lb/>
民莫不糓感蓼莪欲報之恩天之方懠増常棣孔懷<lb/>
之戚揆辰安在傷巳于罹况内奰之相仍紛遐憂其<lb/>
未憖有來善頌垂記初生郤之郤之不恭受之受之<lb/>
何義五十不足畏巳莫贖往愆一言可以行之尚徼<lb/>
終誨<lb/>
　　生日謝人惠詩詞<lb/>
小人不知紀秊閱五盈而加一賢者樂告善道記六<lb/>
物之有初載惟乆放之餘倐邁始衰之歳任重而道<lb/>
益逺齒長而學不加顧相喣而相濡不以規而以頌<lb/>
日居月諸胡能有定雖行止之未期夙興夜寐無忝<lb/>
<pb n="KR4d0305_SBCK_067-2a"/>
所生誓始終之知勉<lb/>
　　　又謝守倅<lb/>
我生之初尚無爲慨中身之寡遂詞人之賦麗以則<lb/>
曾下體之不遺荷賜加隆拊躬知恧伏念某少亦有<lb/>
志長而多難矧惟乆廢之餘倐邁始衰<hi>云云</hi>
　　　生日謝守倅以下惠詩詞<lb/>
止離騷之國三閱流年誦皇覽之篇四驚初度於焉<lb/>
信處豈不懷歸深虞罪罟之靡夷復念劬勞之罔極<lb/>
有來善頌垂賁孤蹤爛其朝采之貽記此門弧之始<lb/>
今朝五十𥘉過二正哦蘇子之詩明年半百又加三<lb/>
徒重白公之嘆更期終誨益厲後圖<lb/>
<pb n="KR4d0305_SBCK_067-2b"/>
　　　荅靖州時官士人惠生日啓<lb/>
百年強半叶黄州再閠之時五十加三起白傳懷歸<lb/>
之詠豈但父兮母兮之感寜忘國爾公爾之憂報稱<lb/>
未能省循莫措曾謂始生之旦驟蒙善頌之辭疑甲<lb/>
子之紀年問庚寅之初度羊牛下括雖見思行役之<lb/>
無期鴻鴈于飛正興念劬勞之安宅願言終誨益厲<lb/>
後圗<lb/>
　　　荅靖州范倅<hi>中</hi>啓<lb/>
恭審上最一同升華半刺雲霏霏其承宇尚懷辰溆<lb/>
之遊山靡靡以旁圍又遡黔沅而上滌龜肇始環雉<lb/>
生光伏惟某官迪德静䖍秉心端亮鐘武夷之間氣<lb/>
<pb n="KR4d0305_SBCK_067-3a"/>
擅唐杜之名宗割雞焉用牛刀洊聽絃歌之奏别駕<lb/>
以展驥足平分明月之輝厚爲資望之儲爰啓清華<lb/>
之武某猥繇䟽戇自取囚拘地寒未脫於曩愆天幸<lb/>
獲依於初政左圖右史雖安土以無求上雨旁風知<lb/>
芘身之有所<lb/>
　　　生日荅衛沅州<hi>漑</hi>啓<lb/>
七年遠屏尚嗟天意之方懠六物不靈莫省我辰之<lb/>
安在正切垂弧之感忽驚<hi>連錦之貽</hi>某官氣粹而質<lb/>
明才周而行敏湑葉裳裳之方沃棣華鄂鄂之交<lb/>
輝屬剖符銅竹之新念投分金蘭之舊乆居遐裔<lb/>
實在鄰封兎爰而雉離罦奚爾生之適際雞棲而牛<lb/>
<pb n="KR4d0305_SBCK_067-3b"/>
下括獨此役之無期乃因揆度之初特寓懷人之意<lb/>
而某循涯弗稱拜施徒慙却之却之不恭受之受之<lb/>
何義誦屈子沅歌之四喜挹餘芳賦衛公淇奥之三<lb/>
敢期終誨<lb/>
　　　復元官職宫觀謝宰執啓<lb/>
東朝介壽式頒慶渥之新北闕䟽榮盡復郎階之舊<lb/>
仍通班於書殿併賦禄於殊庭拜命便蕃拊躬震悸<lb/>
伏念某賦姿庸下渉蓺淺蕪毎惟言語侍從之臣冝<lb/>
效獻納論思之益而才䟽不足以濟時用識闇不足<lb/>
以周事情况有采薪之憂莫施撗草之報尚頼明良<lb/>
之同德曲垂涵覆之異恩奚下愚之不移致衆毀之<lb/>
<pb n="KR4d0305_SBCK_067-4a"/>
交至削官三列竄迹五谿正使長流夜郎亦自貽於<lb/>
伊阻惟懼溘先朝露將永棄於明時不知歳月之屢<lb/>
遷忽訝寵靈之狎至盡復青氊之舊以増晝錦之光<lb/>
併以眞祠示之假寵豈但超流於近比亦將度越於<lb/>
前聞有隕自天孰爲之地兹蓋伏遇某官迪德仁厚<lb/>
秉猷碩膚將令四海奠枕于京故恥一夫不𬒳其澤<lb/>
靡憚陳前之屢載新錫命之三遂使孤蹤盡蠲宿慝<lb/>
某敢不敬修其可願增益所不能大罪旣極厥辜爲<lb/>
原情而矜宥無常職以賜於上復竊禄以還歸疇報<lb/>
洪私誓堅素守<lb/>
　　　荅虞卭州<hi>方簡</hi>定婚<lb/>
<pb n="KR4d0305_SBCK_067-4b"/>
顯顯太王之昭素推名閥遼遼畢萬之後自愧衰宗<lb/>
使絲蘿之好益稠抑草木之味相似共惟令姪判院<lb/>
學士才姿端厚業履粹明夙稱東床坦腹之賢偶負<lb/>
南澗采蘋之託是用子同産之子以承宗継禰之宗<lb/>
甫偕鳴鳯之占首辱委禽之賜求援援矣旣乆辱於<lb/>
深知使女女焉用不嫌於非耦<lb/>
　　　荅楊廣安<hi>約</hi>定婚<lb/>
夫婦所生若而人不以妄許婚姻之故不我宿奚其<lb/>
適歸旣先行李之來敢後投瓜之報共惟某官夙以<lb/>
風誼著于月評祗厥父事懼傷考心思爾舊姻肆求<lb/>
新特念兩家生子固相從於童丱之時而二人同心<lb/>
<pb n="KR4d0305_SBCK_067-5a"/>
又有岀於聲利之表特屈階庭之玉樹俯詢家室之<lb/>
季蘭所謂有是舅有是甥固安敢必若曰無失親無<lb/>
失故則尚庶幾扳附之誠敷棻曷旣<lb/>
　　　荅馮叙州<hi>邦作</hi>謝武侯廟碑啓<lb/>
孔明五月渡瀘著忠勞於𤏡道景燿四年立廟限禮<lb/>
秩於沔陽雖後來祀典之滋章而故國叢祠之乆茀<lb/>
不有浚明之識孰崇開濟之勲伏惟某官爲時碩儒<lb/>
輩古循吏慨卧龍之遺烈拊麗牲之断碑自肇祀於<lb/>
壬辰已三周於甲子扶輿磅礡鬱積之气實鍾是人<lb/>
昭明焄蒿悽愴之精如在其上乃祟祠宇以宴神娱<lb/>
不鄙謂予盍書成事某適濫分於梱寄獲祗謁於廟<lb/>
<pb n="KR4d0305_SBCK_067-5b"/>
垣銘錦江玉壘之甘棠悵莫追於裴相詠黛色霜皮<lb/>
之古栢徒有感於杜陵姑慿不腆之詞敬拜先施之<lb/>
辱<lb/>
　　　瀘州到任謝宰執啓<lb/>
王三錫命誤新渥於松階國十爲連忝舊卦於梓部<lb/>
莫俞㢲櫝敢後寅車某才不適時學惟事道際遇兩<lb/>
朝之乆踐揚三紀之間爲詩遺王名曰鴟鴞孰知周<lb/>
公救亂之志取彼譖人投卑豺虎惟識孟子傷讒之<lb/>
心尚慿髙廟之神靈更賴天王之明聖反湘纍之𥘉<lb/>
服釋楚縶之南冠訖俾生還誓言死報矧又授鉞於<lb/>
赤甲白鹽之下予麾於玉堂金壁之間猶未厭於宸<lb/>
<pb n="KR4d0305_SBCK_067-6a"/>
心復洊頒於閫寄地連巴益分四千石虎竹之符江<lb/>
接䍧渝理十六載龜琴之夣維時多故歴變方新民<lb/>
夷有侏儒獿雜之難齊郡國有赤子龍蛇之未定而<lb/>
民力張弓之莫㢮邊氛煽燎之方揚豈惟鵜在梁之<lb/>
羞抑亦蚉負山之懼厥爲忝冒實出㑹逢兹蓋伏惟<lb/>
某官慮周四方澤𬒳萬有耻一夫之弗獲惟四事之<lb/>
仰思不棄遐蹤致叨隆委某敢不仰依覆燾勉策疲<lb/>
駑種落旁來諭以國家之威信封疆謹固庶幾生聚<lb/>
之厎寜<lb/>
　　　荅生日啓<lb/>
九十五年爲五章巳嘆三章之云邁三百六旬有六<lb/>
<pb n="KR4d0305_SBCK_067-6b"/>
日又逢當日之始生念蓼莪顧我復我之恩重皇覽<lb/>
錫予名予之感敢圖善頌垂賁衰齡雖人情之相㳂<lb/>
稽古誼而弗恊蓋稱壽固存於豳魯而記生實肇於<lb/>
隋唐凢見諸先正之文未有若中興之夥杜蘇所賦<lb/>
惟施同氣之親京檜以來直作歛財之具甚者貨利<lb/>
相覿而禮亂上下交征而國危以前丗之事觀之則<lb/>
今日之受非也敢因來教併誦舊聞<lb/>
　　　賀鄭丞相<hi>清之</hi>
出命九重登庸二府崇甘盤之舊學著調鼎之新功<lb/>
方兹地節親政之年赫然天章責治之意丕平所感<lb/>
端命維休竊觀易道之微無如時義之大玩理於㑹<lb/>
<pb n="KR4d0305_SBCK_067-7a"/>
通之分沈幾於變化之神方處時之未然寜藏器以<lb/>
有待故乾在下則潜龍勿用屯其膏則乗馬班如或<lb/>
需于郊或需于沙或賁其須或賁其趾或且安於坎<lb/>
坎或退守於謙謙脱事㑹之方來豈幾微之可失故<lb/>
坤之三以時而發復之四惟道是從解旣得中著有<lb/>
往夙吉之戒益雖居下實利用大作之時井而汔至<lb/>
有羸瓶之凶豫而勿疑爲盍簮之得嘗原天地之運<lb/>
化以驗古今之屈伸何示人之昭昭而聽我之藐藐<lb/>
蓋狃於患失者闇大體而安於小成者乏逺圖敢因<lb/>
師友之舊聞仰贊朝廷之先務竊惟仁哲親政之始<lb/>
實踵章宣稱制之餘皆靜觀者十年而奮發於一日<lb/>
<pb n="KR4d0305_SBCK_067-7b"/>
然而或以厲精爲一代之興辟或以踵誤生百年之<lb/>
厲階乃知聽断之𥘉實係安危之判矧一二日萬幾<lb/>
之遝至乃四十年大柄之倒持士習於放利皇恤其<lb/>
他俗怵於積威不知有上典章浸泯廉恥蔑聞不及<lb/>
今解弦而速更將自後噬齊而無及擬效㳙塵之報<lb/>
敢修固陋之辭且三省有造令出令之殊自王蔡檀<lb/>
朝以後重在都司而三省之属不能制其可否二府<lb/>
有同班合班之異自秦韓專國以來惡人異巳而二<lb/>
府之事未嘗更相是非尚書特奉命之司胡爲有先<lb/>
行之筆都堂爲聚議之所何者開略入之端臺諌耳<lb/>
目之官但見書名於𥿄尾給舎喉舌之寄未聞駮正<lb/>
<pb n="KR4d0305_SBCK_067-8a"/>
於詞頭於是有韓盧之嘲有時𬒳伍百之謗又其甚<lb/>
者請終言之翰苑受命于禁中棭垣代言于閤下今<lb/>
或先數旬而呈藁斷無楊大年因三壤而求歸或後<lb/>
累月而草詞亦非劉原父以九制而𬒳遇凢曰論思<lb/>
之彦例蒙獻納之譏目善類爲好名指直言爲歸過<lb/>
於是禁庭宣召經幄留身二史直前百官輪對帥守<lb/>
監司之陛奏臣民庶士之匭封例日具文習成結舌<lb/>
火旣然而強寢疾巳劇而忌毉俾躬處休莫肯念亂<lb/>
河北列二十四郡獨無忠臣雲南喪數十萬師反以<lb/>
捷至奚暇爲事君安社稷之慮大抵皆全軀保妻子<lb/>
之臣幸積曀之劃劙<hi>力支切解也分割也</hi>值大明之臨照剥之<lb/>
<pb n="KR4d0305_SBCK_067-8b"/>
無咎一陽乆處於五隂之間剛長乃窮一隂冝决於<lb/>
五陽之末於皇盛舉允屬通儒恭惟某官精識足以<lb/>
慮微訏謨足以經逺有嘉謀而告于内尚周臣良顯<lb/>
之風持衆羙以效之君得唐相彌縫之用雖光塵之<lb/>
外合而冰蘗之獨持自建學於中興旣閱年之九十<lb/>
豈無大科異等由此而致通顯亦有文人才士隨丗<lb/>
以就功名然而章章乎正大之情卓卓乎廉隅之行<lb/>
揆以親見夐乎前聞是膺一德之求絶出群臣之右<lb/>
當軸處中曽幾何日拔姦扶善巳若而人子儀徹樂<lb/>
黎幹减騶莫匪精忠之觀感承宗削地韓弘討賊咸<lb/>
欽處分之得冝某尚陳狂瞽之言仰賛聖明之政公<lb/>
<pb n="KR4d0305_SBCK_067-9a"/>
卿幸得遭遇不勝王陽長䇿之憂經制有所持循竊<lb/>
陳賈傳太息之請以是知我罪我惟公進之退之<lb/>
　　　荅生日<hi>丙申</hi>
衡殷斗魁枕參方前杓之建未牛奮角箕張口正生<lb/>
物之當辰不自我之後先宜招人之謗譽名雖濫得<lb/>
責亦相隨閱寒暑纔一周渉水陸二萬里投卑虎而<lb/>
虎不食方將勞歸士於東山問于鵩而鵩不言忽又<lb/>
圖爾居於南土譬舟流之不知届如行邁之靡所臻<lb/>
有來善頌之辭爰記始生之日期以萬有千歳之壽<lb/>
忘其五十九年之非豈不懷歸實迷途其未逺於焉<lb/>
信宿聊假日以銷憂所望乆要更垂終誨<lb/>
<pb n="KR4d0305_SBCK_067-9b"/>
　　　回生日啓　得之嘉定府教授張鞏<lb/>
無所聞知起四十頭顱之嘆有來頌禱抉五千文字<lb/>
之胷荷臭味之相投𬒳光華而下飾某官淡交如水<lb/>
髙義薄雲爰矜末路之蹤偶及載生之旦其風肆好<lb/>
亹亹真情承筐是將渠渠厚意撫微躬而増惕拜大<lb/>
况之稠重揆余初度而錫余嘉名正懼所生之忝俾<lb/>
尔戩糓而降尔遐福敢當告祝之詞<lb/>
　　　囬諸公生日啓同上<lb/>
分竹峨隂慙乏朞年之化垂弧門左笑虚三紀之移<lb/>
旣占紫氣之臨復枉清風之頌擲金寵甚報玖缺然<lb/>
繄雅睠之弗遺撫深悰而知荷將所學也乃以願於<lb/>
<pb n="KR4d0305_SBCK_067-10a"/>
乆生受言藏之其敢墮於大况<lb/>
重校鶴山先生大全文集卷之六十八<lb/>
<pb n="KR4d0305_SBCK_067-10b"/>
<pb n="KR4d0305_SBCK_067-10b"/>
</p>
<p>
</p>
  </div>
</body>
</text>
</TEI>
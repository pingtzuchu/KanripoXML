<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>陸子餘集巻一</head>
    <p>
<pb n="KR4e0186_WYG_001-1a"/>
欽定四庫全書<lb/>
　陸子餘集巻一　　　　　　明　陸粲　撰<lb/>
　　注荀卿子序<lb/>
陸子曰吾讀荀卿子書髙其文辭而怪今之君子之好<lb/>
之何少也或曰荀卿者意廣而為學濶疏議論大抵矯<lb/>
亢失中又時譏切孟子以故近世儒者或頗黜其書吾<lb/>
亦甚恨卿之不遭孟子也使夫得游従焉與相切磋而<lb/>
去其蔽則卿固可為醇儒哉然自孔氏沒七十子之徒<lb/>
<pb n="KR4e0186_WYG_001-1b"/>
散亡既盡教益衰學士大夫爭騖於權利而卿獨脩先<lb/>
王之言卓然不阿時好彼所謂豪傑士也非耶戰國之<lb/>
世儒者阨窮孟子既困於齊梁以終而卿亦老無所遇<lb/>
晩乃適楚楚既衰矣而黄歇當國未見其有可仕者也<lb/>
方天下日被秦虐吳之故墟去中國稍闊逺兵車不及<lb/>
卿将託焉以卒老歟非有意於干歇也卿没後李斯相<lb/>
秦以并天下斯雖嘗游其門而卒叛去乃用異説以殘<lb/>
民廢先王之道蓋其徒之不肖者也而或者謂卿之學<lb/>
<pb n="KR4e0186_WYG_001-2a"/>
有以使之夫學焉而失其真自孔氏之門不能無雜而<lb/>
獨卿歟其師善醫其弟子蓄蠱以殺人非師之罪也議<lb/>
者以斯故病卿亦良過矣卿之書三十二篇其禮樂二<lb/>
篇多戴記中語餘篇自大略以下文辭不類往往雜見<lb/>
於家語諸書中将後来者勦焉以附益之乎余竊感卿<lb/>
以李斯故被汙衊因取其書粗為校定其章句又頗以<lb/>
已意訓釋之以俟夫讀荀卿子者<lb/>
　　濯纓亭筆記序<lb/>
<pb n="KR4e0186_WYG_001-2b"/>
故紹興郡學訓導戴先生著書一編曰濯纓亭筆記余<lb/>
為緒正譌闕除其復重離為十巻華學士子潛取而刻<lb/>
之戴先生名冠字章甫吳之長洲人也少頴敏篤學始<lb/>
游鄉校已刻意為古詩文博覽無所不通而伉爽負氣<lb/>
髙自許與不能詘折徇物八舉不中以貢上禮部入試<lb/>
内廷奏名第一然例止得學官王三原自廵撫江南時<lb/>
則愛重先生及是方掌銓先生貽之書條刺十事皆經<lb/>
國大務語不及私三原為斂容降歎李長沙為學士亦<lb/>
<pb n="KR4e0186_WYG_001-3a"/>
竒其文皆不及薦也在紹興久之與貴人語不相下棄<lb/>
官歸年七十一終于家瀕終猶歌吟不輟既而嘆曰天<lb/>
夢夢乎世掝掝乎仳倠擁楹娵奢斥乎矯䖍駟駕隨夷<lb/>
踣乎已乎已乎豪傑者廢死乎聞者悲之先生早有志<lb/>
用世自兵農水利之説靡不論究既連蹇弗試益洩其<lb/>
感憤於文辭廉峭精確多所風切平生未嘗一日廢書<lb/>
不觀得竒文奥義為抵掌自喜輒命筆識之是編所存<lb/>
僅什二三蓋非其至者然其扶樹教道繩枉黜邪之指<lb/>
<pb n="KR4e0186_WYG_001-3b"/>
亦略可睹矣君子曰夫士苟有以信於千載雖長隕溝<lb/>
壑不為辱也太史遷有言俶儻非常之人意有所鬱結<lb/>
則退論書策以舒其憤思垂空文以自見若戴先生幾<lb/>
是耶余少則知慕先生感風流之日遐懼遺文之泯墜<lb/>
爰敘列大校令後来者得考覽焉先生嘗作禮記集説<lb/>
辨疑未竟今掇其存者若干章附之編末他所纂述若<lb/>
詩文集尚數十巻藏其家<lb/>
　　平越西劉氏族譜序<lb/>
<pb n="KR4e0186_WYG_001-4a"/>
劉竒氏譜其族陸先生觀之曰不亦善夫不亦善夫夫<lb/>
譜也者宗法之遺意也昔者先王因生以賜姓胙土而<lb/>
命氏以重本始辨系類明親疎也小大之宗源流秩然<lb/>
㒺有殽雜故仁讓行而天下密如也及其衰也猶有譜<lb/>
牒焉以識夫始終分合之故使無忽忘而已洎乎末世<lb/>
譜牒淪廢族姓滋舛故士有服冕乘軒而其族混於甿<lb/>
𨽻莫知收恤者嗟乎先王之禮不行而民之散也久矣<lb/>
其孰能修而合之劉氏之先望於汝南自宣武君聚從<lb/>
<pb n="KR4e0186_WYG_001-4b"/>
髙帝戡亂以功延世賞其子義始奉詔徙平越人稱西<lb/>
劉氏至竒五世矣乃為之譜竒可謂有志者也余也聞<lb/>
諸君子曰宗子之法立乃有世臣信哉斯言也今國家<lb/>
自通侯以及列校㒺弗世禄然於宗法猶未遑及是故<lb/>
奢麗同流而象賢濟美之道闕焉夫變俗者庸衆之所<lb/>
驚也復古者中士之所難也必也為之以漸則莫要於<lb/>
為譜矣譜立故分明分明故義達義達故仁讓之道著<lb/>
而宗法可行也竒也為此将無意乎俾世禄之族胥慕<lb/>
<pb n="KR4e0186_WYG_001-5a"/>
而效之禮其有弗興乎故序之以勸有禮也<lb/>
　　怡老園燕集詩序<lb/>
歲辛巳四月之朔少傅太原公張燕于怡老園之池亭<lb/>
門下士侍坐者凡八人是日風融日舒樽几潔修囂塵<lb/>
俗慮若遁若避無自入焉時憑髙而望則秦餘杭以西<lb/>
諸山間厠隠滅於城堞間若其合形效伎而来也酒半<lb/>
公取杜少陵句分韻命人為詩一章章次第成復移飲<lb/>
於清廕堂適他客有善歌者酒至則歌以送之談詠間<lb/>
<pb n="KR4e0186_WYG_001-5b"/>
發竟日乃罷公曰樂矣今日之㑹也可無述乎於是潁<lb/>
川陳怡取諸詩聨為巻以授粲曰子盍有以復於公粲<lb/>
也聞之昔之居大位者患不能退即退矣有物焉役之<lb/>
則其身且不暇而何有於樂若夫養尊自髙倡焉而莫<lb/>
與和者又不論也公為三公年未及衰巻懐早退徜徉<lb/>
湖山樂亦甚矣而𢎞厚特達汲引後進恒若不逮四方<lb/>
之學者莫不思操几杖以従公游若今兹之㑹雖游從<lb/>
之常而諸生於是挹清飲醇固有不言之教無形而心<lb/>
<pb n="KR4e0186_WYG_001-6a"/>
成者矣可不謂樂乎昔裴晉公晩居洛陽與劉白輩窮<lb/>
晝夜飲午橋緑野之勝至於今人能道之然或者謂晉<lb/>
公蓋覩時事之不滿人意故託焉以自晦也雖樂而憂<lb/>
存矣今之時非晉公時比也公其何憂然古之大臣憂<lb/>
時體國固有身江湖心魏闕者而公豈遂恝然於此哉<lb/>
是故意興感觸形諸篇章者屢寄其忠愛之誠焉孰謂<lb/>
公之果無憂也夫公之憂憂以天下公所獨也吾徒其<lb/>
何敢與知若夫樂則與衆同矣雖然有獨樂者焉非游<lb/>
<pb n="KR4e0186_WYG_001-6b"/>
従文字之謂也公且不能自言而吾徒又何足以知之<lb/>
粲也不敏敢卒書以請焉作怡老園燕集詩序<lb/>
　　送同年戚秀夫知歸安序<lb/>
全椒戚秀夫以進士拜湖之歸安令湖在浙西為名郡<lb/>
歸安其上縣也其地當吳江之陽震澤之隂昇山在其<lb/>
東何山在其南卞山直其北武康長興諸山屬列環嚮<lb/>
蛇蜒起伏姢好秀麗其水則苕霅諸溪流衍灌溉為利<lb/>
甚博其土宜桑稼又多菱蒲茶苧之産木綿文綾衣被<lb/>
<pb n="KR4e0186_WYG_001-7a"/>
天下其民朴而務本愿而不爭其士秀敏而好學王逸<lb/>
少謝安石顔魯公諸君子之流風遺教猶有存者乎何<lb/>
其俗之美也臨是邦者為政宜若易然而在今日猶病<lb/>
其難何哉自頃年来東南諸郡數罹水旱公私之力大<lb/>
抵困屈微獨湖為然也役大而民勞賦繁而財窘長民<lb/>
者一身而百責萃焉信其有不易為者乎雖然吾聞古<lb/>
之君子将有為於天下其始必自夫難者試之進士為<lb/>
縣仕之始也雖當其難亦有志者所不辭矣今之為縣<lb/>
<pb n="KR4e0186_WYG_001-7b"/>
者治不一二年則諰諰然欲亟去之勇於取名而怯於<lb/>
為義巧於奉上而疎於得民前規後隨以為當然使夫<lb/>
王澤不宣元元滋困非以是故與抑所謂有志者何世<lb/>
無之意其誠心經理如古循吏者或亦有人焉而世特<lb/>
未知也秀夫君子人也貌温而荘言慤而慎推是為政<lb/>
其行古道而不襲流俗之風决矣當斯人之憔悴在上<lb/>
者苟有意焉足以使其惠朝布而暮及又况民風土俗<lb/>
之厚若歸安者乎其亦易治也秀夫往哉難不為沮易<lb/>
<pb n="KR4e0186_WYG_001-8a"/>
不為怠惟政之善不惟官之達則歸安治矣<lb/>
　　浙江鄉試録序<lb/>
嘉靖戊子秋八月浙江鄉試給事中臣粲郎中臣鑰寔<lb/>
奉命主之臣粲竊惟浙江古揚州之境而今之首藩也<lb/>
粤自我皇祖起南服定金陵遂下浙東西諸郡方國家<lb/>
草創日不暇給而崇禮樂考文章搢紳先生出入風議<lb/>
訢訢如也其間二三耆碩叅侍帷幄者大抵皆自浙起<lb/>
以博學贍辭潤色鴻業於是皇明之號令典法炳焉與<lb/>
<pb n="KR4e0186_WYG_001-8b"/>
三代同風而浙之文遂先天下粲不佞嘗好觀國朝故<lb/>
事而知其槩矣乃今承乏考校始盡得其賢士者之文<lb/>
而縱觀焉有取之無窮而讀之不厭者信乎其為盛也<lb/>
於是知皇祖之澤逺矣雖然文者道之華而行之飾也<lb/>
昔者孔子稱周之盛曰郁郁乎文哉他日論禮樂則慨<lb/>
然思従先進又曰我於辭命則不能也非謂夫文之有<lb/>
本哉由周以下言文者必曰秦漢秦漢尚矣近世以文<lb/>
取士宜莫盛於唐時則有若陸贄者司考校而韓愈輩<lb/>
<pb n="KR4e0186_WYG_001-9a"/>
出焉天下至于今稱之然愈嘗自言其當時程試之文<lb/>
以為讀之使人忸怩而已耳其信然乎抑有激而云爾<lb/>
也夫唐之文初亦失之靡矣自愈出然後一振之以復<lb/>
於古彼所謂豪傑之士者非邪而其始也微贄孰能知<lb/>
而取之我國家稽古立法以經術造士百六十年治教<lb/>
熈洽文亦日趨於盛學士大夫操筆伸紙類能達其所<lb/>
欲言者顧藻飾有餘而朴茂忠實之意視前輩若少衰<lb/>
焉當是時其亦有豪傑者出而振之而司考校者亦能<lb/>
<pb n="KR4e0186_WYG_001-9b"/>
知而取之乎聖天子方篤意教化屢詔所司選師儒嚴<lb/>
條約将責士以有本之學而非直曰文云者故屬者之<lb/>
舉雖有司存而特簡近臣涖之意嚮所在昭然可識士<lb/>
於是時有弗自奮也者非夫也况若浙之嘗以文先天<lb/>
下者哉将必有異才焉如愈者卓然出其間乎得若人<lb/>
以稱塞明詔則司考校者之責任亦無負矣而愧無贄<lb/>
之明弗能識也抑所謂公無私者或庶幾焉爾矣是舉<lb/>
也同考試則學正某某教諭某某某監臨則廵按監察<lb/>
<pb n="KR4e0186_WYG_001-10a"/>
御史某提調則左布政使某右布政使某監試則按察<lb/>
使某副使某士就試者二千八百有竒預選者九十人<lb/>
刻其文之優者二十一篇合諸執事姓名為録以獻粲<lb/>
序之<lb/>
　　靜芳亭稿後序<lb/>
少司馬髙吾先生陳公有文一編曰靜芳亭稿自武陵<lb/>
以寓粲粲既受而卒業為之歎曰於乎善言哉公楚人<lb/>
也昔者楚在春秋時為大國號多人材若申叔時聲子<lb/>
<pb n="KR4e0186_WYG_001-10b"/>
子革薳啓疆王孫圉之徒其辭令雍容著於傳記者爛<lb/>
然成章矣蓋有先王之遺風焉是後則有屈宋唐景諸<lb/>
子以詞賦著稱渢渢乎亦風雅之流亞也由漢以来作<lb/>
者間出明興百年人文宣昭至於憲孝之間盛矣時則<lb/>
名卿大夫之楚産者若茶陵華容郴州諸公咸以渾厚<lb/>
博大之文震燿海内武陵在湖北之境去中州數千里<lb/>
公奮起其間振華發藻與數公者殆相頡頏焉今即是<lb/>
編觀之其辭大抵質而雅簡而暢盡而弗汙無艱深刻<lb/>
<pb n="KR4e0186_WYG_001-11a"/>
削之態而思致不窮非善言者其孰能之乃其指事切<lb/>
理確然可著於實用者則公經世宰物之略亦往往而<lb/>
在君子謂不徒文而已也矧獨曰楚人之辭云哉抑嘗<lb/>
聞之君子之學惟靜故専惟曠故達公自謝政家居不<lb/>
以世務嬰心結廬髙吾山下日諷詠游適其間葢所造<lb/>
詣益深以粹謂夫有得於靜與曠也非歟自今公之著<lb/>
述殆将日富是編者曰為之權輿可也雖然讀是亦足<lb/>
以知公之所存矣<lb/>
<pb n="KR4e0186_WYG_001-11b"/>
　　贈訓導嚴用文之官寜海序<lb/>
正徳間中丞恒山張公以御史奉璽書督南畿學政公<lb/>
修政彊執不受請託黜陟明允一時士類畏而仰之若<lb/>
神明焉嵗乙亥按試吳中時則吾長洲之士在優列者<lb/>
五人而甫里嚴君用文名第一公亟稱諸人曰此進士<lb/>
才也於是君之聲譽一日隠然動江左所在傳誦其文<lb/>
咸曰此進士才也然君數竒屢試於鄉不利頃以貢上<lb/>
京師廷試日翰林華侍讀子潛閔編修師望閲其巻驚<lb/>
<pb n="KR4e0186_WYG_001-12a"/>
歎曰貢士中乃有斯人既而從銓部選得分教山東之<lb/>
寜海州諸嘗與交游者爭惜之謂如君之才寜不能自<lb/>
奮科目而僅得此雖君亦何能無不豫耶粲聞之竊以<lb/>
為是未為知言者夫科目之不足以盡人材也久矣今<lb/>
之仕者大抵重進士得之者侈然若有餘不得者歉然<lb/>
若不足由君子觀之直如博者之於梟其中與否有幸<lb/>
不幸耳曾何足置欣戚於其間而士顧以是自為輕重<lb/>
世亦従而輕重之也非惑歟士貴有諸已誠有諸已也<lb/>
<pb n="KR4e0186_WYG_001-12b"/>
彼在外之得喪吾何知焉君胡為不豫寜海古齊地今<lb/>
為東方大州負海阻山人物殷盛吾意其俗之闊達多<lb/>
知而好經術矜功名猶有如太史遷班固所稱者乎而<lb/>
君儼然束帶臨之抗顔稱師亦足樂矣矧今天子明聖<lb/>
屢詔中外選拔賢能不限資格士以貢升者得與進士<lb/>
並用往往躋陟華要當是時将必有人焉勵行檢飭官<lb/>
箴卓然出乎其類以應上之求者不在君歟君胡為不<lb/>
豫粲與君俱張公弟子嘗濫名五人者之列相知最深<lb/>
<pb n="KR4e0186_WYG_001-13a"/>
於其行不能黙也故為著所欲言者如此既以解衆之<lb/>
惑又以為君贈<lb/>
　　仙華集後序<lb/>
仙華集者吾吳趙與哲先生所著也吳自昔以文學擅<lb/>
天下蓋不獨名卿材大夫之述作烜赫流著而布衣韋<lb/>
帶之徒篤學修詞者亦累世未嘗乏絶其在本朝憲孝<lb/>
之間世運熈洽海内日興於藝文而是邦尤稱多士于<lb/>
時若杜用嘉陳孟賢二公以髙年為諸儒倡率㝡先有<lb/>
<pb n="KR4e0186_WYG_001-13b"/>
名繼則先生與賀美之都維明樓仲彞沈啓南史明古<lb/>
輩相踵而起數君子者雖其造詣或殊然大抵博雅有<lb/>
文行義修潔出入則古衣冠人望而起敬部使者若郡<lb/>
縣大夫側行襒席将迎恐後縉紳東西行過郡中者輒<lb/>
造其廬而禮焉髙標逺韻照映一時鄉人蓋至于今稱<lb/>
之不衰而先生尤意度倜儻喜論當世事嘗受知於廵<lb/>
撫三原王公值歉嵗三上書請蠲賦言極剴切御史理<lb/>
尺籍誣執民為軍先生貽之書力陳利害民賴以免其<lb/>
<pb n="KR4e0186_WYG_001-14a"/>
他事往往類此至於文辭亦伉健質實不肯骩骳以諧<lb/>
世好古所謂直諒多聞者非斯人歟自先生與數君子<lb/>
者没吳中耆舊略盡後進之士琱琢曼辭日入於佻巧<lb/>
而前輩朴雅誠直之意微矣粲生晩竊獨嚮往之而不<lb/>
獲覩其流風遺烈以為恨乃今讀先生之文寔重有感<lb/>
焉或者顧疑其言渉時事非處士所宜是殆不然夫人<lb/>
各有志劉勝雖清髙未必賢於杜密使李膺為鍾瑾亦<lb/>
非所安也彼隠情惜已自同寒蟬者直拘士一隅之見<lb/>
<pb n="KR4e0186_WYG_001-14b"/>
豈所以論夫𢎞達君子者哉是集為詩文通若干首蓋<lb/>
先生之子處州教授磬所自輯録将刻而傳焉屬粲為<lb/>
校定因附所欲言者於後先生名同魯與哲其字其先<lb/>
出宋宗室所居有仙華山因以名其集云<lb/>
　　贈長洲趙侯入覲序<lb/>
蘇天下劇郡長洲其首邑也為之令者恒病其難自余<lb/>
省事已来所見邑之賢令亦無幾人若李開州俞新昌<lb/>
賀渭南三君者皆循良吏也語其所長則今趙侯實兼<lb/>
<pb n="KR4e0186_WYG_001-15a"/>
之侯闗西盩厔人以進士釋褐補令長洲始至值縣政<lb/>
久不理蠧弊叢積慨然将一蠲滌之既悉心訪究得其<lb/>
利病所在於是摧抑富彊扶樹貧弱豪右獵取之徒咸<lb/>
斂戢退聽而困踣失業者始栩栩若更生矣諸大姓詭<lb/>
冒縉紳家籍規免庸調悉釐正之使與編氓齒民當受<lb/>
役者苦輕重失平侯先黙察其資力髙下手自籍記及<lb/>
期召立庭中披籍命之無弗愜適政務填委雍容裁決<lb/>
動中肯綮無細大皆立斷胥吏束手不能為姦而貴勢<lb/>
<pb n="KR4e0186_WYG_001-15b"/>
請託亦無自入也民曰有開州之敏侯性恬淡寡欲而<lb/>
介潔自将苞苴不入服御儉陋如寒士居常非公㑹不<lb/>
設肉食間出百里外一𨽻負簞笥以従菜羮糲飯欣然<lb/>
甘之大官顯人過境無一蔬之餉役于官者終嵗晏然<lb/>
不知横費民曰有新昌之儉制使以璽書督逋賦他邑<lb/>
民死杖下者什九侯獨以身捍拒又為多方擘畫賦卒<lb/>
用完而民間按堵無擾及諸非時科率一切省削上官<lb/>
或有可否輒齗齗辨爭必得請乃已時有所拘攝第出<lb/>
<pb n="KR4e0186_WYG_001-16a"/>
片紙授里甲以往墟落間無公𨽻之跡焉其視衆庶所<lb/>
患苦真若疾痛在已懼其除去之不速也民曰有渭南<lb/>
之仁若夫獄訟清賦稅集特其餘事耳蓋侯既才識優<lb/>
裕又果於自信未嘗以利害為前卻監司牧守往往以<lb/>
彊項目之或加譴怒訖不為變至於接對士民則又平<lb/>
易簡直弗屑以笞罰立威而得其一言者㒺不厭服是<lb/>
故無賢不肖咸愛樂其政頌歎者無間言云君子曰昔<lb/>
之循良吏列於史牒者可數矣後世以為不可覯見及<lb/>
<pb n="KR4e0186_WYG_001-16b"/>
今觀趙侯之政乃知古人未足多也而以三君為况葢<lb/>
直舉夫耳目所睹記者爾侯蒞邑四年輩類多超取清<lb/>
顯而侯邅囘日久無沮悔色益勤恤民隠孜孜未已也<lb/>
於戲賢哉於是侯當入覲京師民聞之曰侯其自此升<lb/>
矣嬰孺失母如吾人何嗁泣咨嗟相屬於路余固閔夫<lb/>
人之情而重惜賢令之去弗能留也雖然竊願有以告<lb/>
侯者長洲之境東西相距僅百里耳嵗賦且數十萬雜<lb/>
調不與焉自頃水旱相仍田里凋瘁而征需之目有加<lb/>
<pb n="KR4e0186_WYG_001-17a"/>
無已斯非仁人所蹙頞者乎前此侯嘗語余以所當釐<lb/>
革者而太息曰是吾今日所不得為與所不敢言也而<lb/>
有志焉今侯且升朝為天子近臣是将得為之矣雖不<lb/>
得為将得言之矣而豈遽㤀前日之志哉古之人臣見<lb/>
於君者必有所執以為贄侯之往也獨無以自獻者乎<lb/>
余也寔深望之於其行書以為贈<lb/>
　　後執法篇贈陳子東之考績<lb/>
閩陳子東之之補常郡推官也吾友濮陽蘇允吉氏贈<lb/>
<pb n="KR4e0186_WYG_001-17b"/>
之執法篇其考績當行也屬邑武進令李子元素而下<lb/>
五人求贈言於陸子陸子曰夫蘇氏之㫖陳子則允蹈<lb/>
之矣余何言哉然李子之請弗但已也於是為作後執<lb/>
法篇云　陸子曰甚哉執法之難也往古之世吏持其<lb/>
法如懸衡而上下倓然従之無或沮也無或蔽也俗降<lb/>
而靡薄姦偽萌起士民之謗讟易興監司者尊嚴若神<lb/>
喜怒好惡弗常也當是時吏救過不給何暇乃得行其<lb/>
志乎是故有沮焉則靡靡則弛有蔽焉則惑惑則紊於<lb/>
<pb n="KR4e0186_WYG_001-18a"/>
是乎法抏而民敝非一日之積矣為説者曰士欲其剛<lb/>
夫剛則無靡也欲其明夫明則無惑也士無剛明之資<lb/>
故曰執法難斯言似也近世吏有聲為剛明者矣夷考<lb/>
之乃不然其為剛也悻悻者也其為明也察察者也俄<lb/>
而進陟以馴至乎大僚也則盡易其本操悻悻者鰓鰓<lb/>
爾矣察察者憒憒爾矣此無異故弗誠之過也君子曰<lb/>
非剛明之難也誠則難矣無靡也無惑也而有終兹惟<lb/>
誠乎執法者能誠而天下其誰易之陳子始起明經典<lb/>
<pb n="KR4e0186_WYG_001-18b"/>
教于濮既而舉進士補今官所治名天下要劇郡乃陳<lb/>
子為之撥煩理棼有餘裕焉其聴獄無遯情而議法有<lb/>
定守忠信懇款之意藹然出刑章吏牘外所謂剛明而<lb/>
誠者非耶陳子今入朝且進陟而顯矣雖大僚固其所<lb/>
必至也君子謂若人曩治一郡不肯枉三尺法以病民<lb/>
而為大僚有弗達其志者乎陳子行矣無靡也無惑也<lb/>
而有終其毋曰執法難也余始識陳子寔因其官之長<lb/>
符子大克符子者蓋今之清彊吏云余固重其剛明而<lb/>
<pb n="KR4e0186_WYG_001-19a"/>
尤願其有終者故於陳子而獻規焉亦因以勵符子也<lb/>
　　贈郡倅常公序<lb/>
昔者嘗讀史至班孟堅范蔚宗所述循吏傳觀其為政<lb/>
雖設施方略不同然大抵尊賢貴徳躬行禮讓以先之<lb/>
使衆庶悦慕興於行誼是以教化宣明風俗歸厚後世<lb/>
稱其𢎞美千載不衰葢導民有本者其效如此自余始<lb/>
有知識亦嘗聞諸長老言往時從政者每以禮教為大<lb/>
務於境内賢士大夫嵗時造請往来儀節雍容甚盛乃<lb/>
<pb n="KR4e0186_WYG_001-19b"/>
至山林韋布有修辭飭行者輒親屈邦君之重與之為<lb/>
禮其人皆褒衣大冠槃辟雅拜坐則講說今古移日乃<lb/>
罷以為常當是時𢎞厚謙抑之風由都邑達乎田野民<lb/>
知自愛而重犯法獄訟衰減苛慝不作上下之間穆如<lb/>
也比嵗以来此道寖廢自墨綬以上皆簡貴自尊其遇<lb/>
士大夫匪惟禮意之薄而已又加威怒焉有訟者至於<lb/>
庭稍渉搢紳之族鮮不被抑然所陵藉特其閒冷孱弱<lb/>
者耳即貴勢家雖有姦如山不問且自詭能摧彊扶弱<lb/>
<pb n="KR4e0186_WYG_001-20a"/>
以是立名迹云嗟乎亦弗思甚矣為治自有中道刻轢<lb/>
細民以奉巨室賢者恥之而挫辱衣冠以悦姦宄亦仁<lb/>
人之所惡也書曰㒺違道以干百姓之譽若彼所為謂<lb/>
之違道非邪乃使譁訐增長嚚訟日繁天下之俗浸淫<lb/>
入於靡薄是誰之過歟於是乎知古之循吏屈已下賢<lb/>
以訓厲民俗也其識慮逺矣而良史書之不厭繁委亦<lb/>
有意哉交河常公起進士為尚書郎擢御史出叅大藩<lb/>
坐詿累左遷倅貳吳郡為人倜儻有大節其好士特出<lb/>
<pb n="KR4e0186_WYG_001-20b"/>
於天性雖簿書倥偬而延訪耆俊恒若不及後進諸生<lb/>
苟知文蓺公皆虚心引接察其所欲惡而道利之進見<lb/>
者人人自以為常公親已逺近聞之譽嘆相屬曰是風<lb/>
也其不見於當世久矣昔宓子賤宰單父師事邑之賢<lb/>
士仲尼惜之以為所治者小未盡其用有如常公蓋能<lb/>
敦行古道者乃今以資望當遷君子亦惜其蒞吳之不<lb/>
専且久也令得綰章斯郡或綏殿南服假以嵗月禮讓<lb/>
之俗庶其有興乎公明達善斷寛簡不苛聽獄無小大<lb/>
<pb n="KR4e0186_WYG_001-21a"/>
必叅稽情法未嘗苟徇上官喜怒人尤以為難其政蓋<lb/>
無弗可紀余屬有感於公待士之盛也故所論特詳焉<lb/>
因書以為贈将藉以聞於今之従政者<lb/>
　　翰林文先生八十夀序<lb/>
嘉靖己酉前翰林待詔衡山先生長洲文公年八十乃<lb/>
十一月六日維初度之辰學士大夫之能言者咸以文<lb/>
辭為夀粲雅辱先生知愛雖固陋其敢無述焉蓋嘗觀<lb/>
之國家當太平極盛之日天地之氣沖融和粹者常鍾<lb/>
<pb n="KR4e0186_WYG_001-21b"/>
於人材於是有道徳博聞之士出乎其間當其遇於世<lb/>
則雲蒸龍變聲績卓殊其不遇也則其中之浩浩者固<lb/>
有以自足而其藴績衍溢之餘乃獨發舒為文章經量<lb/>
三才鐫刻萬物以極其所欲言而存諸方策皆足以信<lb/>
今傳後斯亦千載之鴻業矣若人者雖戢身韜光不渉<lb/>
世軌然髙風絶塵傾動海内如鵷雛鸑鷟翺翔千仞不<lb/>
可狎玩而有目者舉識為盛時之瑞也求諸今日蓋先<lb/>
生其人哉先生純明髙雅口無擇言居常與物無競至<lb/>
<pb n="KR4e0186_WYG_001-22a"/>
於出處辭受大節所存則執義堅定終不少貶徇俗雖<lb/>
自謂賁育弗能奪也其為學未嘗摽揭門戸詭激干名<lb/>
而粹然一出於正早嵗厭章句骩骳之習為文辭力追<lb/>
古作者旁綜六蓺咸臻其極始在鄉校則已名滿天下<lb/>
自公卿以及韋布之流莫不人誦其言家有其書東西<lb/>
行過吳者輒往造門以考徳問業幾無虚日云間被薦<lb/>
升朝入翰林典國史以不能屈意權貴遂致事歸天下<lb/>
髙其節而惜其學之不什一試也粲嘗竊論先生之行<lb/>
<pb n="KR4e0186_WYG_001-22b"/>
迹謂其介潔則徐孺子醇懿則管幼安真率則陶元亮<lb/>
君子良以為知言乃今巋然大耋其道益尊文益竒而<lb/>
神完氣厚視聴歩履不衰世恒言令名夀考難於具備<lb/>
先生寔兼得之意所謂沖融和粹者獨禀其全乎噫嘻<lb/>
盛哉抑粲聞之君子之受福於天也匪徒身自饗之乃<lb/>
國家與蒙其庥焉是故古之耆艾魁壘之士其用舍進<lb/>
退論者以占國盛衰雖其閒居佚處猶足以訓整邦族<lb/>
扶翊名教葢所繫之重如此方今雖道化隆洽而士習<lb/>
<pb n="KR4e0186_WYG_001-23a"/>
未純前輩樸訥渾厚之風幾於泯息誠得大雅君子敦<lb/>
行古道為之表率以匡拯頺俗其庶幾乎名徳如先生<lb/>
者今世無幾人天而有意於斯道之昌則其福履所躋<lb/>
未可量也然則吾黨所以夀先生者豈區區頌禱之私<lb/>
言哉曰為天下賀可矣<lb/>
　　又<lb/>
交河常公以藩司大僚因事左降稍遷倅乘来蒞于吳<lb/>
誠直豈弟敦悦典文政事之暇輒造請郡中名徳其尤<lb/>
<pb n="KR4e0186_WYG_001-23b"/>
所敬禮者則内翰衡山先生文公今年先生夀八十常<lb/>
公詣粲告曰吾且為先生夀宜有辭以将之願以屬子<lb/>
矣粲謝不敏公曰吾頃侍坐於先生聞亟稱子之達於<lb/>
辭也子其無讓粲曰唯唯昔者聞之書曰天夀平格保<lb/>
乂有殷又曰尚猷詢兹黄髮則㒺所愆蓋老成人之重<lb/>
於天下也如此雖其隠顯異軌進退殊致皆足以彰朝<lb/>
廷之榮華為邦邑之光美若二老来歸而周業勃興子<lb/>
夏居西河則魏國增重乃自古記之矣先生自未仕時<lb/>
<pb n="KR4e0186_WYG_001-24a"/>
則以文章節行負海内之望雖嘗列官禁近而乞身早<lb/>
退未究於用然清修介特之操足以廉頑立懦者固已<lb/>
振動一時至其孝友著於家庭忠信孚於鄉族而微言<lb/>
緒論依於仁義道徳者皆斯人之矩則也昔人謂國家<lb/>
隆盛之日其君子必有耆艾之福推其有餘足庇當世<lb/>
殆先生之謂哉大抵老成處世如崇山峻嶽凝然鎮重<lb/>
莫覩其施為運用之迹而興雲出雨澤及萬物是故古<lb/>
之為政者鮮不以尊賢尚齒為先務知化理之本存焉<lb/>
<pb n="KR4e0186_WYG_001-24b"/>
爾如常公所為嚮往於先生者君子謂其非苟然而已<lb/>
也蓋隆耆碩重禮讓以篤俗訓民其所觀示者大矣昔<lb/>
任長孫崇嚴陵之禮孔文舉表鄭公之鄉前史書之以<lb/>
著其𢎞美其在吾吳若宋元豐間程師孟閭丘孝終諸<lb/>
鄉彦為夀集曰十老㑹時浦城章公岵守郡實首倡斯<lb/>
舉相與賦詠成什而米禮部芾為序之談者每以為盛<lb/>
事今先生之賢視彼諸君子吾未知所先後也而常公<lb/>
所行非古人之操與粲也竊願以不腆之言贊揚其盛<lb/>
<pb n="KR4e0186_WYG_001-25a"/>
令異時得綴録郡乘附海嶽翁後有榮耀焉故承公之<lb/>
命也遂不卒辭而為之序<lb/>
　　貴州按察司題名記<lb/>
貴州按察司重刻題名碑成憲使王公僉事朱公屬粲<lb/>
記之粲獲寓目焉而歎曰盛哉是其史之遺意乎史莫<lb/>
大於春秋矣辭不費而勸懲之㫖備後之作者其孰能<lb/>
違之今夫題名古未有也殆昉於近世乎自姓氏邑里<lb/>
之外不加一辭而勸懲之道亦森然昭矣曰史之遺意<lb/>
<pb n="KR4e0186_WYG_001-25b"/>
也非歟貴故夷境我文皇帝時始詔以郡縣置又設方<lb/>
岳重臣董臨之與内地等乃聖慮所及則大且逺矣顧<lb/>
今之吏於兹土者其自視則以為弗内地若也雖用人<lb/>
者視之亦弗内地若也是故綿厯百年而王澤猶壅習<lb/>
俗弗移則豈獨其民之罪哉夫憲司群吏之表也政之<lb/>
廢興恒必由之題名雖淺事往跡存焉觀所以得謗譽<lb/>
亦太史遷所謂當世得失之林矣因是以儆夫在位者<lb/>
庶有益乎君子謂勸懲之大者将於是乎在其誰曰非<lb/>
<pb n="KR4e0186_WYG_001-26a"/>
史也二公聞之咸曰善夫子之言也已盍書之遂書以<lb/>
冠碑首<lb/>
　　思甯堂記<lb/>
吾兄子徴先生少侍吾外祖叅議胡府君學始為文辭<lb/>
已警㧞不凡府君竒焉因取魏陽元故事為制字曰思<lb/>
甯而命之曰爾其成吾宅相乎勉之無忘外氏矣先生<lb/>
既長與群從聨名始更今字顧不忍忘府君之教乃以<lb/>
思甯名其所居之堂而以自號云夫甯氏在當時非顯<lb/>
<pb n="KR4e0186_WYG_001-26b"/>
者徒以陽元之故遂有聞於世斯亦竒矣雖然彼所謂<lb/>
成其宅相云者直志於富貴耳非君子所願學也府君<lb/>
剛方介潔平生視勢利若将凂焉至於急流勇退家居<lb/>
三十年絶跡公府有慕其名者求一識面不可得蓋古<lb/>
之獨行君子也此豈以富貴望其後人者哉昔眉山之<lb/>
程有蘇長公為之甥而歙祝氏實朱晦翁所自出二公<lb/>
之賢於外氏有光焉此固府君之所嘗稱述而先生所<lb/>
為不忍忘者也又豈直以陽元自待耶粲始知學先生<lb/>
<pb n="KR4e0186_WYG_001-27a"/>
以府君之命為之師警惰發矇恩實㒺極比粲忝竊乙<lb/>
酉鄉薦繼舉丙戌進士皆與府君同鄉人以為竒事先<lb/>
生獨累舉弗偶時論稱屈而粲尤有愧於先之之歎先<lb/>
生處之夷然曰士固有當務者獨一第而已乎君子謂<lb/>
其所養者粹矣先生今年五十乃二月十一日為始生<lb/>
之辰粲方繫官于外念無以致祝頌者輒記其名堂之<lb/>
意如此因以為夀云先生忠信仁厚未嘗為矯飾不情<lb/>
之行而與物無忤有暴戾者素欺侮之亦一切容忍不<lb/>
<pb n="KR4e0186_WYG_001-27b"/>
校為文章温雅暢達而秀傑之氣溢發嘗搜磔經史傳<lb/>
記手自筆録為書數百巻藏於家他日粲将序而傳之<lb/>
今未暇及也<lb/>
　　鄒氏復節婦墓記<lb/>
節婦鄒氏蓋宋名臣浩裔孫云所居常熟之東始荘父<lb/>
處士士能行誼髙潔節婦諱淑清嫁長洲民陳復復戍<lb/>
死雲南節婦方盛年無子能抗志食貧誓不更適雖履<lb/>
渉艱危而卒完其操正統甲子部使者以聞於朝有詔<lb/>
<pb n="KR4e0186_WYG_001-28a"/>
旌其門節婦死葬邑中西凌橋之側若干歩嵗久墓域<lb/>
蕪沒稍為鄉甿所侵據鄒之族人僉謀復之力弗逮也<lb/>
處士之五世孫察時尚少獨慨然曰是寜不在我㑹御<lb/>
史中丞虞山先生陳公有别墅直墓地甿遂舉以售焉<lb/>
守者且屋其上公始弗知也他日或以告公曰嘻聞之<lb/>
後矣亟命撤屋標識其處約敇往来者使無踐毁嵗丙<lb/>
午察自縣學生舉於鄉廼詣公以請公曰是吾夙心也<lb/>
即以歸之察於是屬徒役刜荆榛燔茅茷作垣埒樹松<lb/>
<pb n="KR4e0186_WYG_001-28b"/>
檟擇良日修祀事宗親集㑹小大咸喜曰吾節婦之窀<lb/>
穸於斯丘也微我中丞公其卒湮沒爾矣爰相與頌公<lb/>
之𢎞美曰丘之隆隆孰培爾封我公之功丘之秩秩孰<lb/>
奠爾宅我公之徳凡鄒孫子世其毖祀祝公萬年錫嘏<lb/>
自天察間以語粲粲曰不亦善夫不亦善夫夫君子之<lb/>
甄表節義凡以篤俗導民而已節婦事嘗著列縣乘迨<lb/>
今且逾百年鄉人猶藉藉談之詩曰蔽芾甘裳勿翦勿<lb/>
伐召伯所茇思其人猶愛其樹况其體魄藏焉者乎而<lb/>
<pb n="KR4e0186_WYG_001-29a"/>
頺然淪廢固仁人之所隠矣中丞公以純徳雅道紀綱<lb/>
人倫蓋嘗執憲中朝則繩弼之誼著保釐外服則彰癉<lb/>
之法昭今兹之舉在公直細事爾然扶植彞教以軌訓<lb/>
邦俗者固於是乎在昔吕榮殉節糜君崇義婦之阪鬱<lb/>
生守志姚子表貞姬之號斯固吾鄉邑舊事也乃今復<lb/>
遘見之而察能篤念先烈敏於舉義以卒成其父兄宗<lb/>
族之志亦賢矣君子謂中丞公也仁謂察也孝皆盛節<lb/>
也不可以不志庸敘述大致俾刋列貞石植諸墓左誕<lb/>
<pb n="KR4e0186_WYG_001-29b"/>
彰厥休且以視後来者庶永永無壊<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陸子餘集巻一<lb/>
</p>
<p>
</p>
  </div>
<div>
                <head>陸子餘集巻二</head>
    <p>
<pb n="KR4e0186_WYG_002-1a"/>
欽定四庫全書<lb/>
　陸子餘集巻二　　　　　　明　陸粲　撰<lb/>
　　戴先生傳<lb/>
戴先生諱泰字嶽宗世為江西之永新人先生少頴異<lb/>
日記千言為文援筆立就以家難避之襄陽襄陽人未<lb/>
之知也獨居敝廬中躬執㸑滌旦暮手一編朗誦不絶<lb/>
口旁舍人窺見異之就問曰客何為者自苦如是先生<lb/>
不應居久之士人有知之者延致之家為塾師遂占籍<lb/>
<pb n="KR4e0186_WYG_002-1b"/>
襄陽補縣學生同輩見所業驚服稍稍從問難因折節<lb/>
為弟子先生故治易諸為易學者爭願従先生游當是<lb/>
時先生名聞江漢間成化戊子薦湖南魁其經辛丑禮<lb/>
部試中乙榜授蜀之南川教諭地雜夷獠士鮮知學先<lb/>
生日夜親督教之數年乃有領薦者調大足應聘考浙<lb/>
江鄉試稱得人秩再滿乞致仕不待報輒去當道者强<lb/>
起之又調金壇而先生自顧老矣益不樂亡何竟歸諸<lb/>
生留之不得涕泣送之歸十年卒年八十二先生性敦<lb/>
<pb n="KR4e0186_WYG_002-2a"/>
厚質直繼母性嚴事之以孝聞仕二十餘嵗不過校官<lb/>
所至未嘗以私干人自言吾無過人者顧平生不能言<lb/>
利耳既老家赤貧服御單陋有人所不堪者終不問産<lb/>
業所著述務以理勝嘗教學者屬文當先治心無徒支<lb/>
離其辭為也君子以為知言先生之先本蕭氏元季有<lb/>
宗濂者為廬陵判簿當天下亂糾義旅捍鄉社髙帝聞<lb/>
其名召授節鉞不屈死金陵市中至其孫為戴氏甥因<lb/>
冒姓戴至今自判簿以節死鄉人髙之其後子孫寖顯<lb/>
<pb n="KR4e0186_WYG_002-2b"/>
若代長史禮蜀伴讀弼汀州守禧及先生皆起科目為<lb/>
名人先生子梧今嘉善令忠信好修世其家<lb/>
陸粲曰余聞之太史遷言漢祖滅項氏令諸故項籍臣<lb/>
皆名籍獨鄭君不奉詔被逐死至其子荘官九卿諸孫<lb/>
為二千石者六七人今觀判簿之死偉矣其後世貴盛<lb/>
略與鄭氏等天於忠義之報固有意哉梧與余同進士<lb/>
舉相善求傳其父平生得判簿死事因附著云<lb/>
　　陸義姑姊傳<lb/>
<pb n="KR4e0186_WYG_002-3a"/>
陸義姑姊者吳郡陸粲之姊也婉嫕有識鑒歸蒋氏而<lb/>
寡其弟粲舉進士為給事中疎戇好言事一嵗中章十<lb/>
餘上數譏彈用事者過惡竟以是得罪謫西南夷徼外<lb/>
地荒逺不能以家從粲既行數月而其妻病歿有一男<lb/>
一女皆幼母胡夫人老且失明方悲號嘑天莫知為計<lb/>
姊聞之曰嘻此吾責也顧其子曰善視而室吾往與二<lb/>
雛俱存亡矣亟走弟舍抱持其男若女以泣日撫視之<lb/>
且教以學書記及女紅恩意甚篤男若女皆忘其母之<lb/>
<pb n="KR4e0186_WYG_002-3b"/>
沒也他日粲得稍遷為縣令過家戀戀不能别姊曰行<lb/>
矣有而姊在何憂粲亦遂慨然辭去不復顧家曰有吾<lb/>
姊在何憂久之粲致事歸其男若女則皆長矣姊又日<lb/>
為縫紉衣被飭治奩具視畢婚嫁乃辭去復従其子以<lb/>
居於是吳之大夫士凡與粲兄弟友者聞之莫不髙賢<lb/>
姊之行曰昔者魯婦人遭亂舍已子而存兄子時號魯<lb/>
義姑姊今姊行足追配若人宜遂曰陸義姑姊云或曰<lb/>
姊其有所聞而興起者歟姊未嘗學問顧自其少時喜<lb/>
<pb n="KR4e0186_WYG_002-4a"/>
従諸弟説史傳故實及覽稗官小説至古人壯節事輒<lb/>
拊手稱善為吟誦不釋口夫其嗜義也固天性然耶然<lb/>
姊居貧足不出閫閾又其諸弟及子皆賤士不能藉交<lb/>
於四方之賢豪長者以談説游揚其名故姊之事獨其<lb/>
鄉人知之耳令世有良史如劉中壘者録寘之列女傳<lb/>
中安知不與魯義姑姊者並傳也雖然姊之始願則豈<lb/>
為區區之名哉於是姊年且六十其弟粲将率其男若<lb/>
女往為夀而書其事以視之曰俾爾後之人無㤀焉作<lb/>
<pb n="KR4e0186_WYG_002-4b"/>
陸義姑姊傳<lb/>
　　給事中李公傳<lb/>
給事中李公者大梁之祥符人也名濙字宗禹一字原<lb/>
潔其先自燕来居大梁世有顯人稱衣冠家公早孤力<lb/>
學被選為校官弟子員美鬚眉儀觀豐偉好倜儻大節<lb/>
舉成化辛丑進士久之拜南京户科給事中㑹敬皇帝<lb/>
初即位是嵗六月朔日有食之公上疏勸上飭躬修政<lb/>
以銷弭變異因陳慎始保終之戒上嘉納焉都民當供<lb/>
<pb n="KR4e0186_WYG_002-5a"/>
雜調者其髙貲富人大抵為貴勢家私役而官中百需<lb/>
特倚辦下户公令所司覈實而均其征有挾私干請者<lb/>
痛斥絶之於是宿弊盡蠲上下稱便中貴錢能素饕詖<lb/>
時典留鑰兄弟為姦利暴横都城中公奏劾其罪狀又<lb/>
論刑臣不宜干紀與政辭指尤峻切用事者怒俄有盜<lb/>
取土於孝陵壖中者公廉得其主名以聞用事者因指<lb/>
擿以為誣㒺非所宜言有詔鐫一階補肥鄉丞肥鄉小<lb/>
邑去京師差近朝貴往来境上每有所發取守令不能<lb/>
<pb n="KR4e0186_WYG_002-5b"/>
距違公至則一切裁之以法其後遂莫敢妄求皆曰無<lb/>
撓彼彊項丞為也是時左降官多簡傲不省事獨公盡<lb/>
心吏職推情與下先諭教而後笞罰民大信愛之惟恐<lb/>
其去也一日集數百人走闕下上書言願従明天子乞<lb/>
李丞惠養小民書報聞而公以母憂歸矣比終喪年纔<lb/>
五十餘遂無仕進意家居日夕手一編絶跡公府部使<lb/>
者以下造門不輒見既見語不及私所居湫隘或請更<lb/>
諸爽塏者謝曰先人安焉余不足以嗣之余保此足矣<lb/>
<pb n="KR4e0186_WYG_002-6a"/>
巡撫都御史孫需陶琰先後列薦于朝使郡守丞即其<lb/>
家勸之復出譬説良苦公弗應既而拊心笑曰此中乃<lb/>
堅過於石何可轉也因署所居曰石菴以著其志中貴<lb/>
廖鏜鎮守河南勢張甚蔑視士大夫獨心敬公間為具<lb/>
召之時賓客滿坐待公舉酒公不得已彊往酒一再行<lb/>
即據席睡大鼾鏜慙顧左右曰李公老人也不勝桮杓<lb/>
矣少選公起拭目理髯長揖徑去鏜為㒺然自失自是<lb/>
不復召也論者儗之宋廣平待王毛仲事云素輕財居<lb/>
<pb n="KR4e0186_WYG_002-6b"/>
官所得俸禄悉分遺族人未嘗營立産業既老益貧常<lb/>
飯脱粟猶時時弗繼獨居一室土牀葦蓆而已然無不<lb/>
足之色遇良日乘小車従子姓出游茂林廣野靡所不<lb/>
之意欣然樂也正徳癸酉年七十一乃終公善書所為<lb/>
詩文皆有思致今存者若干首<lb/>
陸子曰班固書稱朱雲著節漢廷後不復仕常居鄠田<lb/>
時乗牛車游衍自適雖宰相欲延致之東閤弗屑也余<lb/>
觀李公仕盛明之朝數上書顯譏貴勢亦矯矯壯激矣<lb/>
<pb n="KR4e0186_WYG_002-7a"/>
其謫也非上意令異時復起必且馴致大官乃泯迹里<lb/>
閭優繇終老遭有力者相援而執志弗變方諸槐里令<lb/>
屈彊衰世者雖所遇不同然風操則髣髴似之矣抑吾<lb/>
聞馬文淵有言凡人既貴當使可復賤也今之仕者一<lb/>
日去其官即愁沮喪志如魚失水喁喁然死耳若李公<lb/>
者食貧不悔為人所難所謂可使復賤者非邪公子世<lb/>
徳為禮部郎坐小法謫吳邑博士間述公行實視余余<lb/>
為列其大者以傳<lb/>
<pb n="KR4e0186_WYG_002-7b"/>
　　前樂安令顧先生夀藏銘<lb/>
先生姓顧氏名蘭字榮甫其先家吳之香山國初始遷<lb/>
郡城臨頓里今為里人父倫母薛氏先生少則儁朗不<lb/>
羣未冠已博綜羣籍補長洲學生𢎞治戊午占應天府<lb/>
鄉薦累試禮部不第正徳丁丑謁選得山東淄川令淄<lb/>
川小邑而賦役繁重富人子大抵出貲為省府掾以夤<lb/>
縁規免先生按籍鉤考令諸科讁一視資産為差吏徒<lb/>
抱案受署不能有所前却上官聞為下其法於旁郡邑<lb/>
<pb n="KR4e0186_WYG_002-8a"/>
行之無弗稱便他雜調為民病者一切放罷邑故有鄭<lb/>
康成祠久廢亟為繕治率學官弟子以時行祀事毁僧<lb/>
尼廬即其故址作社學簡少俊立師教之民駸駸嚮化<lb/>
俄改知江西之樂安樂安俗尤靡薄人死泥堪輿家言<lb/>
積十餘嵗不葬子弟未冠而婚女婦夫死不持服輒嫁<lb/>
先生以禮風曉其士民且白監司嚴設科禁俗用丕變<lb/>
里胥豪奪鄉民不令受事先生察其利病為參停均適<lb/>
常使孤逺者得所民喜相傳告自山谷爭出應役長老<lb/>
<pb n="KR4e0186_WYG_002-8b"/>
驚歎以為數十年来所未有也是時輩類為州縣者多<lb/>
超取顯美先生治兩邑更七八年以不能樹援當路故<lb/>
名秩不進而其意亦已倦游因力請致事以歸時年才<lb/>
逾五十耳所藴蓄葢什不一試談者至今惜之先生受<lb/>
性介潔自為舉子抗志食貧不苟取予或要與俱請事<lb/>
於官曰不能少屈意以自潤耶先生不應拂衣徑去其<lb/>
人慚語人曰是子固狷士也居官益自矢清白自淄川<lb/>
入覲單車上道囊空無一錢父老為率邑中得數十緡<lb/>
<pb n="KR4e0186_WYG_002-9a"/>
以獻竟賦詩卻之樂安民長鄉賦者嵗餉令五百金先<lb/>
生亦峻謝焉比歸足不入公府所居委巷中有小圃雜<lb/>
蒔花木果蔬培壅灌沃勤而適時久之皆蔚然成林日<lb/>
徜徉嘯咏其間不一問世事喜讀書每得一編披玩不<lb/>
暫去手間為小詩辭致清婉亦善繪事而不輕作早嵗<lb/>
頗少容晩更夷曠與客談讌常雍容欵洽雖率然啁笑<lb/>
亦雋永有味云粲與先生同里居為後進亦以仕齟齬<lb/>
早退而骯髒寡諧意獨親先生先生亦折輩行與交時<lb/>
<pb n="KR4e0186_WYG_002-9b"/>
時相過従輒解衣槃礴竟日語笑飲酒相樂也至是自<lb/>
治夀藏於白蓮涇之世墓語粲曰吾年過七十旦暮従<lb/>
先人於是子為吾銘庶吾猶及見之也先生故所與游<lb/>
最善者文内翰徴仲徴仲為著傳擬之陶元亮當世以<lb/>
為知言銘曰　望其外臯如即其中廓如是維先生歸<lb/>
全之區徯後百年乘化以徂有知徳者過其下尚曰此<lb/>
古獨行士之墓也而式諸乎<lb/>
　　一蘭陳翁夀藏銘<lb/>
<pb n="KR4e0186_WYG_002-10a"/>
一蘭翁作夀藏横山下語其子曉曰吾老無所覬慕獨<lb/>
念欲得當世之君子有道而能文者銘吾斯藏吾庶以<lb/>
是不朽矣小子盍圗之於是曉詣余告曰是莫宜子者<lb/>
因出所著事狀再拜以請余不得辭也為撮其略而書<lb/>
焉翁名綱字宗憲姓陳氏世吳人大父本仕為蜀羅江<lb/>
教諭子姓從宦學者因占數漢州以便進取父昌太學<lb/>
生母水氏兄經中蜀省鄉試髙等翁生州之寓舍幼岐<lb/>
嶷不凡従其父兄受尚書若毛氏詩輒了大義既而隨<lb/>
<pb n="KR4e0186_WYG_002-10b"/>
父謁選京師道出華隂父暴病死逆旅中逆旅人不聴<lb/>
殯将野墐之翁長跽哀號竟得成殮潜丐縣令䕶其喪<lb/>
間闗達蜀翁時年十有五嵗既壯乃克奉其母以父喪<lb/>
歸吳葬焉家儲無擔石所親有哀其貧者頗賙給之始<lb/>
出従事貿易久之足跡殆徧天下常經渉險阻瀕危而<lb/>
濟一日慨然曰奉先人遺體數履畏途以徼尺寸王陽<lb/>
獨何人哉自是不復出取故所讀書稍尋繹之里中人<lb/>
爭迎致為子弟師蓋翁雖嘗服賈而其韻度固蔚然儒<lb/>
<pb n="KR4e0186_WYG_002-11a"/>
者也居家孝友念其父客死言輒灑泣養母極滋味每<lb/>
食必親省具乃進諸兄弟前卒者為收恤孤嫠咸令得<lb/>
所族子以罪戍邊翁為所詿累盡喪其資無幾微見顔<lb/>
色平生非其義弗苟取嘗適濟南有袁丞者寓以百金<lb/>
道遇盜従者迸散翁獨彎弓射盜却之或説使匿其金<lb/>
曰第以盜為辭足矣翁不聴卒歸之他事多類此翁生<lb/>
天順壬午正月四日今年七十有九而聰明不衰娶蘇<lb/>
氏子男二人長曉縣學生次晴先卒女一人惟陳之先<lb/>
<pb n="KR4e0186_WYG_002-11b"/>
蓋有隠徳學諭君尤稱篤行夀且百嵗至翁起孤童奮<lb/>
自樹立雖食貧以老而不隕厥問殆難能也已曉方發<lb/>
藻儒林有禄養之望焉天之報翁将在是乎始翁嘗讀<lb/>
琴史至猗蘭操意若有感焉者故自號一蘭余為銘以<lb/>
著其志銘曰　蘭生幽遐蹇獨芳兮弗紉而佩亦何傷<lb/>
兮有美若翁庸比徳兮其𦙍則嘉秀而碩兮終為國香<lb/>
媚于后兮干禄百福用滋茂兮君子刻銘播厥芬兮後<lb/>
千百祀其永有聞兮<lb/>
<pb n="KR4e0186_WYG_002-12a"/>
　　福濟觀重建吕純陽祠碑銘<lb/>
福濟觀建吕僊純陽祠葢成化中道士郭宗衡始為之<lb/>
而武功徐公記其事云夫神僊窈惚不可知然觀王大<lb/>
猷所遇則又甚顯妙化𤣥蹟龍升霞舉孰能測識之哉<lb/>
余嘗聞純陽舉進士不第棄去遂學為僊是以乘三光<lb/>
逰帝庭為可致而土苴文章芻狗富貴視吾儒之論著<lb/>
琬琰勳勒鼎彞者果不足尚乎然真風靈惠又往往足<lb/>
以濟世而福民是故神明之異貺生人之别造也嘉靖<lb/>
<pb n="KR4e0186_WYG_002-12b"/>
甲申吕祠火道士周北山再建焉棟宇鮮勝丹堊互照<lb/>
中設僊像旁翼嶐廡洞門神室鬱然雲開於是復為真<lb/>
境矣北山名以昂少學道獨扣𤣥宗洞究至理其閒神<lb/>
曠思翛然塵外而世之文章富貴舉無以溷其中然又<lb/>
慕儒行習孝友之綱敦禮義之節為時所重又嘗與髙<lb/>
逸者逰詩酒彌日樂而㤀倦然問以神僊事則黙且笑<lb/>
嗚呼是誠窈惚不可知邪抑有之而顧難測識邪若北<lb/>
山可謂學道而有得者矣祠成請銘於余余未暇也葢<lb/>
<pb n="KR4e0186_WYG_002-13a"/>
又十餘年始克為之其辭曰　閶闔東褎虹橋西絡真<lb/>
苑崇開新宫載作神居鸞峙靈堂虎躍雲搆髙翔天工<lb/>
巧削雄柱含虬文題引鶴日抱璇梁霞流珤閣邃宇芝<lb/>
成洞房綺錯采絙周廊麗張夏幕銀牓初輝金函廼託<lb/>
館伏蒼龍門呵朱雀星攀桂户風揺蘭薄蔽檻千禽翻<lb/>
階萬萼絳府嵯峨𤣥蹤綽約龍駟天行螭衣霧落鳯銜<lb/>
紅節鱗吹紫鍔瓊女鳴簫玉童捧勺来往太清逍遥真<lb/>
樂祥光一臨仁飇四廓福溥下民惠同上藥極夀乾坤<lb/>
<pb n="KR4e0186_WYG_002-13b"/>
永標丹雘<lb/>
　　雲南按察司經厯劉紹卿墓表<lb/>
紹卿自太學生得按察司經厯銓注雲南先是余以給<lb/>
事中言事謫貴州都勻驛丞雲貴接壤皆古西南夷地<lb/>
貴州地尤瘠惡非人所居余行數月乃至境上屬盛夏<lb/>
暑雨所經由皆大山長坂下上勞憊盡日道無行人俄<lb/>
有騎而自後至者紹卿也與俱憩坐林樾間語相勞苦<lb/>
仰視山兩崖斗絶數百千文色如積鐵霧氣浡浡起山<lb/>
<pb n="KR4e0186_WYG_002-14a"/>
巔虎跡交錯道上紹卿憮然不樂余顧笑曰子悔来耶<lb/>
丈夫不經此當何由知艱難子行矣紹卿亦笑且頷之<lb/>
上馬去余至都勻㑹驛舍久廢僦居平越平越者雲貴<lb/>
往来孔道也諸自雲南来者時時傳説有新官劉經厯<lb/>
彊執不受請託蠻酋武官放恣淫虐不畏大官府獨難<lb/>
劉經厯耳余聞之良喜自余去平越及歸吳中三四年<lb/>
間與紹卿不相聞既而紹卿上計京師自廵撫大臣而<lb/>
下署其考為諸幕官㝡當遷秩矣廼有飛語聞吏部於<lb/>
<pb n="KR4e0186_WYG_002-14b"/>
是以不謹罷則聞有按察官以細故相恨望實隂中之<lb/>
云紹卿自失官家居十餘年病卒卒後若干月且葬其<lb/>
子瑊詣余泣請表墓余許諾因為道往時事曰吾知若<lb/>
父久矣忍無以慰其死哉紹卿諱某先世家臨江國朝<lb/>
有編戍蘇衛者今為蘇人自其従祖父刑部尚書與清<lb/>
始起進士至大官父某母某氏紹卿生有至性十四喪<lb/>
父執喪循禮而力學工書事母以孝聞在雲南涖政明<lb/>
决上官才之事多倚成焉數平亭疑獄土官楊訓殺人<lb/>
<pb n="KR4e0186_WYG_002-15a"/>
帥府桀黠奴髙璧亦坐事當謫戍兩人要重貨投之不<lb/>
納卒案致如律千戸胡學詩戕其妻行賕要人脱罪一<lb/>
訊得實状論死王髯者圉奪殺人道中郡吏名捕之一<lb/>
兵官子亦王姓而髯疑懼自髠為吏所録既誣服成獄<lb/>
矣紹卿往覆案立得殺人者而出兵官子嵗饑督視平<lb/>
糶計㑹詳密而賦授必均民以不殍死閱視迤東諸郡<lb/>
庾積姦蠧為清他所建易尚多不悉紀令任職差久其<lb/>
功緒當益有可觀者顧僅逾一考輒以晻昧之過去談<lb/>
<pb n="KR4e0186_WYG_002-15b"/>
者惜之或曰紹卿平生剛急少醖藉用此觸忤貴人卒<lb/>
見廢退斯自取之也非耶余謂不然夫仕在不失己耳<lb/>
乃禍福則有不可知者昔人有言秪繫其逢不繫巧愚<lb/>
信矣今世仕者或工於語言日蒲伏公卿户下拜起候<lb/>
望顔色然其人固自有利不利利則躐取華要不利則<lb/>
亦放棄流落死耳要之榮達有定分非必以諂傲為通<lb/>
塞也如紹卿輩蒙垢泯黙以終者世亦何可勝道哉紹<lb/>
卿之卒以嘉靖丙午四月九日年五十二其葬處曰靈<lb/>
<pb n="KR4e0186_WYG_002-16a"/>
巖鄉桃花塢室人郭氏余族姑之夫之女也一子即瑊<lb/>
吳縣學生秀敏有文世其家<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0186_WYG_002-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陸子餘集巻二<lb/>
</p>
<p>
</p>
  </div>
<div>
                <head>陸子餘集巻三</head>
    <p>
<pb n="KR4e0186_WYG_003-1a"/>
欽定四庫全書<lb/>
　陸子餘集巻三　　　　　　明　陸粲　撰<lb/>
　　祝先生墓誌銘<lb/>
先生諱允明字希哲蘇之長洲人也其先出古太祝以<lb/>
官氏或曰黄帝之後封於祝以國氏云七世祖碧山勝<lb/>
國時由松江来守郡後卒官一子留於蘇遂為蘇人祖<lb/>
顥皇正統己未進士終山西布政司右參政父瓛母徐<lb/>
氏大學士武功公女先生少頴敏五嵗作徑尺字讀書<lb/>
<pb n="KR4e0186_WYG_003-1b"/>
一目數行下九嵗能詩有竒語既天賦殊特加内外二<lb/>
祖咸當代魁□目擩耳染不離典訓稍長遂貫綜群籍<lb/>
稗官襍家幽遐嵬𤨏之言皆入記覽發為文章崇深鉅<lb/>
麗横從開闔茹涵古今無所不有或當廣坐詼笑雜遝<lb/>
援毫疾書思若泉湧一時名聲大譟嵗壬子舉於鄉故<lb/>
相王文恪公主試事手其巻不置曰必祝某也既而果<lb/>
得先生文恪益自喜曰吾不謬知人自是連試禮部不<lb/>
第當道竒其才㑹修史將名薦之弗果初仕興寧令地<lb/>
<pb n="KR4e0186_WYG_003-2a"/>
介嶺海民尚譁訐惑於禨祥先生示之禮簡進秀異授<lb/>
以經學親為講解遂一變其俗群盜竄處山谷時出焚<lb/>
敓為設方畧一旦捕得三十餘輩邑以無警稍遷通判<lb/>
應天府亡何乞歸又五年卒春秋六十有七夫人李氏<lb/>
鄉先生太僕少卿應禎之女子男二長續進士入翰林<lb/>
累遷陜西按察副使次側出幼未名女嫁潮州府經歴<lb/>
王穀禎先生簡易高曠不樂拘撿在衆若無能者然黙<lb/>
而好深湛之思時獨居著書解衣槃礴游心𤣥間賔客<lb/>
<pb n="KR4e0186_WYG_003-2b"/>
来者叩户呼之若弗聞也性善書出入魏晉諸家晩益<lb/>
竒縱或購得之輒藏去為榮喜奬掖後進終身不言人<lb/>
過其為家未嘗問有無得俸禄及四方餉遺輒召所善<lb/>
客與醵飲歌呼費盡乃已或分與持去不遺一錢故其<lb/>
没也幾無以斂云先生少有意用世既濩落不試一發<lb/>
於文雖聲實閎振猶非其志也所著書合詩文集為數<lb/>
百巻藏于家陸粲曰斯文之用與天地準由漢氏來纘<lb/>
言之士臻于斯極者亦僅可數已明興百年士猶膠守<lb/>
<pb n="KR4e0186_WYG_003-3a"/>
章句未覩其恢然者也乃憲孝之際始彬彬矣祝先生<lb/>
由諸生起覃精發藻横逸踔厲超追古昔盛哉若其湛<lb/>
浮自得龍變不羈大觀逍遥廓然離俗矣夏侯湛贊東<lb/>
方生云明濟開豁包含𢎞大拔乎其萃游方之外者殆<lb/>
先生哉殆先生哉先生没以嘉靖丙戌冬十有二月二<lb/>
十七日又明年戊子冬閏十月十六日葬横山丹霞塢<lb/>
太原王寵撰次其事行粲為之銘銘曰維聖有文自天<lb/>
啓之其卒敝刓孰振起之猗嗟先生發天之明達聖之<lb/>
<pb n="KR4e0186_WYG_003-3b"/>
經播為渾鍠舉世震驚維時弗逢食貧以終獨昌其辭<lb/>
以燭群䝉横山之原崇四尺者先生之墳後勿壞傷視<lb/>
此銘文<lb/>
　　貴州楊義司副長官金翁墓誌銘<lb/>
貴州蓋古牂牁之域今其地為戎衞者以十數平越最<lb/>
大自平越之境所通為安撫若長官司者以十數楊義<lb/>
最大楊義地可數百里其所治曰楊山其為之長者曰<lb/>
金氏金氏之先世雄於其土明高皇帝時遣大將軍出<lb/>
<pb n="KR4e0186_WYG_003-4a"/>
師下滇僰諸夷道出平越金氏母聞之率所部詣軍門<lb/>
降且以羊酒獻大將軍喜承制慰勞始奏更其司曰楊<lb/>
義以旌之命金氏母之子孫世為副長官領其衆其衆<lb/>
咸喜曰嗟吾君之有此爵土乃吾媪力也迄今稱之以<lb/>
擬冼高凉云三傳至翁翁諱洪字某自始仕即以才諝<lb/>
知名每有寇警方鎮大臣以檄調諸司兵諸司狐疑相<lb/>
視莫先發檄至翁翁捧跪戴首起讀一二行已即瞠目<lb/>
援弓刀上馬令其衆敢後出者死及戰又甚力所嚮有<lb/>
<pb n="KR4e0186_WYG_003-4b"/>
功常為諸司最至他賦稅徵發率先期辦集以故方鎮<lb/>
大臣咸愛重翁迨其老猶不聽卧家遇重大事常以屬<lb/>
之有姦民造偽印謀據城為亂翁詗知之密白上官以<lb/>
計縛其人餘黨驚潰一境獲全翁既曉暢世務又多權<lb/>
略臨事翕張人莫窺其際頗喜讀書為奏牘若文移操<lb/>
筆動數千百言自老宿吏誦之未嘗不稱善也嘉靖九<lb/>
年十二月十六日以疾卒得年六十有七妻某氏子四<lb/>
人長鰲襲副長官次鳳衞學生次某次某鰲等以某年<lb/>
<pb n="KR4e0186_WYG_003-5a"/>
月日葬翁楊山之原貴州去京師殆萬里諸酋豪依阻<lb/>
阨擅殺生自娛一方僴然謂中國孰與我廣大卒乃犯<lb/>
天怒至舉種殄滅無炊火焉若金氏有土數世矣恭謹<lb/>
不懈子孫相傳聲光益榮曰為善之福非邪陸先生曰<lb/>
語有之順天者存余於金氏睹其效矣是故録焉以勸<lb/>
忠也鳯治春秋學自余以謫寓平越寔始來從游余銘<lb/>
翁亦以鳯故銘曰楊山峉峉閟此𤣥室夫人不死我銘<lb/>
在是匪夫人則銘以訓臣子<lb/>
<pb n="KR4e0186_WYG_003-5b"/>
　　亡妻盛氏墓誌銘<lb/>
亡妻盛氏故御史大夫斯徴女也盛在吳家世衣纓其<lb/>
先蓋多鉅人長者至大夫益以剛毅大節聞天下孝宗<lb/>
朝大夫年始冠擢進士第奉詔歸娶元室沈夫人亦出<lb/>
郡中名族其生吾妻也大夫適被選為工部郎故命曰<lb/>
選及歸余余為字之曰德媛自余舉進士為翰林庶吉<lb/>
士工科給事中吾妻皆從京師亡何余以言得罪再下<lb/>
詔獄天子仁不忍誅僅謫貴州都鎮驛丞都鎮地逺且<lb/>
<pb n="KR4e0186_WYG_003-6a"/>
荒惡非人所居弗能以家從吾妻乃留侍吾母於家故<lb/>
病脾至是增劇又加痰眩竟不起踰年余䝉恩量移永<lb/>
新令尋致事歸又久之始卜地於虎邱之西以葬云吾<lb/>
妻自為女子貞靜柔婉其祖通議公竒愛之不欲與凡<lb/>
子通議公者亦傑魁人也與吾先父如隱府君有世契<lb/>
嘗過府君府君觴之酒中以諸子見時余始六七嵗通<lb/>
議公於坐命之屬對語輒隨口響應通議公為之唶唶<lb/>
嗟賞罷酒辭去他日府君聞其女孫賢也使請婚焉通<lb/>
<pb n="KR4e0186_WYG_003-6b"/>
議公聞之則大喜曰彼聰明兒邪即報許受聘已乃寓<lb/>
書大夫曰為若得壻矣比吾妻來歸時年纔十有四府<lb/>
君及吾母胡夫人憐其少視如己女而吾妻亦執禮盡<lb/>
孝至接遇内外婣戚恩誼咸備自奉儉薄食不兼味衣<lb/>
被簪珥無華靡之飾於所生子女雖甚愛之然未嘗徇<lb/>
其欲御家衆特寛簡每以余性卞急易怒為戒曰是累<lb/>
德亦傷生奈何不自愛邪至今憶其言而愧之余之校<lb/>
文浙中也大夫適奉璽書治漕河相見於濟寧歡甚時<lb/>
<pb n="KR4e0186_WYG_003-7a"/>
大夫綜畫諸務過勞貌殊瘦吾妻見之悒然進曰仕可<lb/>
止矣大人盍歸乎先是大夫已疏乞致仕聞其言良悅<lb/>
曰真吾女矣及余逺謫吾妻初欲與俱曰夫安樂同處<lb/>
患難相違人謂斯何余謝曰吾母在子豈可復去左右<lb/>
哉乃止將别雖極悲愴終不以余黜官為懟其賢而有<lb/>
識如此然竟不免天没傷哉余結髮讀書困於進取且<lb/>
二十年中更家難豪族侵侮賦役交并困厄驚憂有人<lb/>
所不堪者吾妻實相與同之今往事猶若在目也而逝<lb/>
<pb n="KR4e0186_WYG_003-7b"/>
者不可作矣矧病不與知没不與斂痛可言邪吾妻之<lb/>
生為𢎞治丙辰十月十日其卒為嘉靖庚寅八月二十<lb/>
一日得年僅三十有五其葬為丁酉三月十八日子男<lb/>
一人延枝郡學生娶毛氏女一人適王有壬太傳文恪<lb/>
公孫也以䕃為尚寶丞銘曰嗟余放逐兮于貴之陽薄<lb/>
言還歸兮蘭先委芳爾命寔蹇兮終焉永傷爾德則嘉<lb/>
兮子孫其昌<lb/>
　　太醫院醫士張君墓誌銘<lb/>
<pb n="KR4e0186_WYG_003-8a"/>
余外祖山西叅議胡公仕有廉直節弗究於用既謝政<lb/>
歸吳益高簡杜門不與人通獨里中醫師朱廷用氏以<lb/>
世契故得數請間燕語時吾先父如隱府君方館於公<lb/>
家吾伯氏子徴生始數嵗而廷用之壻張君汝聲亦有<lb/>
女年相若也繇是始相與為婚姻而張君與吾父亦相<lb/>
得驩甚暇日輒過從飲酒歌呼為樂往往逾夜分始散<lb/>
去若是者葢三十年吾父既不幸棄諸孤又數年張君<lb/>
亦卒矣君為人闓爽尚氣義與人言輒披瀝底裏不少<lb/>
<pb n="KR4e0186_WYG_003-8b"/>
囘伏自廷用以瘍醫名吳中君傳其業又遍讀素難諸<lb/>
書得其肯綮旁涉史傳皆曉暢大義㫝疾處方什不失<lb/>
一雖廷用自謂弗如然君性簡倨郡中多豪長者貴人<lb/>
君與語常爾汝之豪長者貴人弗樂也有疾則迎他醫<lb/>
他醫技能大抵出君下或耳剽方術謾讕以射利然造<lb/>
請者其門晝夜常滿君業雖高不為人知設藥肆於門<lb/>
日危坐其中無過而問者以故家益落晩乃以薦入京<lb/>
例試禮部奏名入太醫院為醫士亡何以事乞歸後再<lb/>
<pb n="KR4e0186_WYG_003-9a"/>
至京待次得寒疾死逆旅中年五十九諸嘗與游者為<lb/>
治棺殮歸其家君諱鎛汝聲其字先世汴人從宋建炎<lb/>
天子南徙家於吳父謹以君之兄欽貴贈中書舍人母<lb/>
李氏贈孺人子出朱氏者六人男三潮瀚濤女三長歸<lb/>
吾伯氏次歸沈某次歸石某側出子二人男渙女幼未<lb/>
行孫男四女二君没以嘉靖乙酉閏十二月二十五日<lb/>
後十年乙未十一月十五日始克葬於花園村青龍塢<lb/>
之世墓潮屬余銘君之再至京師也益濩落無所遇聞<lb/>
<pb n="KR4e0186_WYG_003-9b"/>
余舉于鄉當赴省試喜語人曰子餘今來吾事濟矣子<lb/>
餘余舊字也尋病且革或問後事時舌强語不能了了<lb/>
猶若曰子餘今來云嗚呼君之望余深矣矧吾父所親<lb/>
厚者吾忍辭銘銘曰生吾不能恤其困死吾與之銘嗟<lb/>
張君之藏其永寧<lb/>
　　天池山人陸子𤣥墓誌銘<lb/>
天池山人陸子𤣥者吾弟也名灼更名采世吳人吳之<lb/>
西境有山曰天池蓋道書所稱可以度世者也君意慕<lb/>
<pb n="KR4e0186_WYG_003-10a"/>
之因自謂山人云君生踔厲英發始為校官弟子不屑<lb/>
守章句縱學無所不觀從其婦翁故太僕少卿都公游<lb/>
銳意為古文辭尋以例升太學益務精進視當世顯人<lb/>
名能文章者輒往蹐門自通䞇以所業皆一見賞愛其<lb/>
名遂隱然以起自江以東學士多延頸願交者而君意<lb/>
獨自許用世謂功業可立取時時於廣坐中奮髯抵掌<lb/>
論天下事語多觸時禁客不樂聞稍稍引去或目笑之<lb/>
君色自如不為止在太學二十年累舉輒躓遭世玩侮<lb/>
<pb n="KR4e0186_WYG_003-10b"/>
中不能無少望日夜與所善客劇飲歌呼為樂間出游<lb/>
或經月忘返槖中裝無一錢從者以告若弗聞也東登<lb/>
泰岱賦游仙三章慨然有輕舉之志南踰閩嶠徘徊武<lb/>
夷諸山語人曰世無知我者吾聞京師天下豪傑輻輳<lb/>
又燕趙多慷慨士吾且往觀焉儻庶幾乎行半道病還<lb/>
及家意頗惘惘夜中數起東西行謂余曰日者言吾嵗<lb/>
行在酉當厄今吾形神不相攝矣吾殆將死也因屏人<lb/>
屬余後事其言悽愴不忍聞兄弟相對歔欷泣數行下<lb/>
<pb n="KR4e0186_WYG_003-11a"/>
居亡何竟不起傷哉是嵗嘉靖丁酉九月廿二日也年<lb/>
四十一後八年乙巳十二月十三日乃葬其地寔天池<lb/>
之麓於君初志亦若有㝠契云陸於吳為著姓宋季始<lb/>
家陳湖之上吾先君諱應賓母夫人胡氏有三子君最<lb/>
少先娶都公女繼娶鄒氏子男二長舒枝都出府學生<lb/>
次敬枝側出女一鄒出適太學生陳沛孫男一嘉觀君<lb/>
性儻<graphic n="KR1733" url="https://raw.githubusercontent.com/kanripo/KR-Gaiji/master/images/KR1733.png" mimeType="image/png"/>不羈與人游處輸寫心腹無所隱匿每揚㩁今<lb/>
古品藻人物機辨鋒出莫能窮者而彊執自信不肯詘<lb/>
<pb n="KR4e0186_WYG_003-11b"/>
折徇俗雖故所親善一弗當意則面斥之或致怨懟不<lb/>
恤也於文喜稱六代詩初規摹盛唐晩宗謝康樂造語<lb/>
往往似之居閒弄筆游戲為近體樂府若啁笑率然之<lb/>
作亦醖藉可喜獨好習國朝故實所至延訪勤切率多<lb/>
聞人所未聞者他如幽㝠物恠黄冶變化之言靡不采<lb/>
獲著之編録黠者或謾言以中其意君亦傾聽弗疑聞<lb/>
有竒人異士不逺數十百里走求之其篤好如此余與<lb/>
君俱侍吾伯兄子徴學議論下上自相師友而嗜好略<lb/>
<pb n="KR4e0186_WYG_003-12a"/>
同方賴焉以時規切庶有益乎而君棄余死矣銘曰吳<lb/>
有竒士陸氏子𤣥生不逢時又弗永年嗚呼悲夫<lb/>
　　張時濟墓誌銘<lb/>
東西兩洞庭山皆在太湖中包絡市井居者駢坒其上<lb/>
田賈畝數十金民食指稍衆者輒出為商賈然其人大<lb/>
抵纖嗇雖家埓素封齪齪愈甚張君時濟東山之産也<lb/>
性獨倜儻高亮輕財好施能立然諾可以為難矣君始<lb/>
業儒既而棄去従事廢舉嘗南浮江漢北涉淮泗歴齊<lb/>
<pb n="KR4e0186_WYG_003-12b"/>
魯燕趙之郊輩類皆高貲富人貨布充羨君所操視之<lb/>
不能什一且時有利鈍然意常豁如也與人貿易一以<lb/>
誠信雖累百金不刻契傳終無所欺而人亦無欺之者<lb/>
嘗得遺金於道物色其主歸之族黨有鬻産者君畀之<lb/>
直而還其産不取友人貧流寓逺方為具衣資將䕶以<lb/>
歸他行事率類此論者謂君蓋有古節俠士之風焉不<lb/>
特賢於其鄉人而已至於家庭之行尤多可書者父孟<lb/>
昂病臚鼓臍下出水醫云其味鹹生淡死君亟取嘗之<lb/>
<pb n="KR4e0186_WYG_003-13a"/>
母劉年過八十君亦班白矣孝養彌篤母没孺慕毁瘠<lb/>
人以為難早嵗嘗學武事善射絶人正德間游京師會<lb/>
有詔舉材武士所知者具草薦之君以親老固辭乃止<lb/>
居常手不釋巻喜養生家言著書一編以老氏致虚守<lb/>
靜之㫖為宗斥黄冶容成之術曰此去道逺矣亦善談<lb/>
禄命時時竒中一日忽為書以貽其子曰今嵗吾將觀<lb/>
化壬辰則吾逝日矣及期果以疾卒亦異哉時嘉靖庚<lb/>
子二月廿九日也年六十九以是嵗九月二十六日葬<lb/>
<pb n="KR4e0186_WYG_003-13b"/>
俞家山之原君諱淮時濟其字娶習繼陳再繼鍾子男<lb/>
一人本孫男一人餘烈女四人曾孫女一人本篤學好<lb/>
修嘗游王文恪公之門與余善而餘烈亦従余游且葬<lb/>
以君之甥肇慶守朱全甫狀來請銘銘曰誰謂服賈而<lb/>
寔才武亦敏而藝弗庸以試其卒有聞在其子孫<lb/>
　　怡圃朱翁墓誌銘<lb/>
吳郡朱元吉氏將葬其父怡圃翁自為狀數百言以視<lb/>
其游陸粲而屬之銘粲撮其略而書之曰翁諱某字某<lb/>
<pb n="KR4e0186_WYG_003-14a"/>
其先吳江儒林里人也始徙洞庭東山再徙郡城父某<lb/>
母某氏翁生天順壬午三月廿九日閲世七十有八年<lb/>
以嘉靖乙亥三月二日終于家辛丑<hi>闕</hi>月<hi>闕</hi>日葬梅灣<lb/>
山世墓娶王氏有内行二子元吉貞吉皆縣學生翁天<lb/>
資樸茂居家能孝於親而睦于二兄妻死不更娶故族<lb/>
之人歸其仁於所知者有過未嘗不盡言規之不屈撓<lb/>
辭色以徇人故里之人推其直少嘗治進士業中嵗棄<lb/>
去以其學授鄉之後進生而内以教其二子其既也後<lb/>
<pb n="KR4e0186_WYG_003-14b"/>
進生之従游者業皆有成而二子為名士蓋晚因厭事<lb/>
去即郡城之北闢地為圃種樹養魚以自適不一問世<lb/>
故或薦與鄉飲亦謝不往故郡邑之大夫稱其潔君子<lb/>
謂翁蓋古所謂一鄉之善士也者非歟或曰昔朱長文<lb/>
居吳有高名以經術授學者世稱樂圃先生翁豈其苗<lb/>
裔耶乃其行固髣髴似之矣陸粲曰翁殆有意於希長<lb/>
文者其號怡圃也蓋若以自况云故卒成其志而為之<lb/>
銘曰嗚呼呉逸人怡圃朱蓊之墓<lb/>
<pb n="KR4e0186_WYG_003-15a"/>
　　奉政大夫工部營繕司郎中張公墓誌銘<lb/>
孝宗皇帝之時吾吳人仕於朝者最盛自卿大夫有功<lb/>
德著聞當世弗論若其位未顯而名迹可紀者亦甚衆<lb/>
也其在工部有兩張公焉曰都水郎中嘉玉營繕郎中<lb/>
守之皆峭直清刻風軌行能相似也當是時天子仁明<lb/>
能容奬臣下守法雖左右貴近臣毁譽之言不輒聴以<lb/>
故兩公者得行其志而成其賢名及正德初逆瑾盜政<lb/>
兩公遂相繼得譴去都水公戍遼左瑾誅乃宥還中人<lb/>
<pb n="KR4e0186_WYG_003-15b"/>
猶忌之卒擯不用死營繕公亦除仕籍廢于家士之有<lb/>
志當世而惜夫人才之難者至今恨之營繕公之卒也<lb/>
屬粲以後事及葬則其孫衍慶來徵銘張陸世婚姻家<lb/>
公粲父行也為敘其事行而銘焉敘曰張公諱約守之<lb/>
其字吳之長洲人也世為士族考翥始起進士卒官雲<lb/>
南按察使母吳淑人公𢎞治庚戌進士初授虞衡主事<lb/>
監竹木税于杭及于蕪湖所至剔摘姦蠧課入充羨自<lb/>
尺寸以上咸籍而歸之有司無所汚染進都水員外郎<lb/>
<pb n="KR4e0186_WYG_003-16a"/>
久之吏部以營繕劇司非公不可乃進郎中尋奉璽書<lb/>
督造汝王府於衛輝量功命日節縮浮冗省費三十餘<lb/>
萬還掌司事張真人以建第請中㫖且許之公言嵗歉<lb/>
國貧而勤民以飭異流之居非王政也事竟寢京師浮<lb/>
食竒民關通中人為姦利常所輸材木不能什一則以<lb/>
足告受直累巨萬曹司莫敢詰公嚴為限列非經覈實<lb/>
者不得輸每宫省有所發取若諸藩府陳乞非令甲所<lb/>
有一切格罷羣小側目憚之相謂曰尚書易與耳獨無<lb/>
<pb n="KR4e0186_WYG_003-16b"/>
奈彼張郎中何也最後治外戚慶陽伯第瑾新用事將<lb/>
奪民居數百千區以益之公爭之彊瑾怒會考察京官<lb/>
遂屬吏部以不謹黜公一時臺諫皆知其枉而畏瑾莫<lb/>
為論捄者公家居蓋三十餘年中更赦復故秩致仕以<lb/>
今皇帝之十九年嘉靖庚子六月某日卒春秋八十有<lb/>
五某年月日葬城西金芝嶺之原元配宜人浦氏繼宜<lb/>
人錢氏子男一秉仁太學生前卒女二縣學生楊宸太<lb/>
學生陳道復其婿也孫男三餘慶承慶隸校官並秀慧<lb/>
<pb n="KR4e0186_WYG_003-17a"/>
而有文早夭最幼者衍慶女三曾孫男一夔公面目嚴<lb/>
冷外若椎少文内實好學雖耄年不廢讀書善飲酒多<lb/>
而不亂其居家治生自雞豚蒔蓺莫不有法而自奉殊<lb/>
儉飲食菲惡冠服故敝能安之平生無讕言謟語嗚呼<lb/>
其所謂篤行君子者耶銘曰張公質木守道敦篤式法<lb/>
従政思竭毣毣彼閹饕詖干國之紀扞其銛鍔迺黜以<lb/>
死曰此臣職雖黜奚懟而或隳之寵不塞愧天維顯思<lb/>
錫公夀耉高朗令終福則亶厚金芝峛崺公墓在兹孰<lb/>
<pb n="KR4e0186_WYG_003-17b"/>
為詭隨視此銘詩<lb/>
　　明故南京禮部精膳司郎中南丘先生陸公墓誌<lb/>
　　　銘<lb/>
明嘉靖辛丑三月二十日葬我南丘先生吳郡陸公于<lb/>
華麓山世墓其従子粲謹敘公事行之大者而銘焉敘<lb/>
曰陸之先自齊宣王少子元侯通封平原陸鄉以為氏<lb/>
漢豫章都尉烈嘗為吳令卒葬胥屏亭子孫因家於吳<lb/>
末裔蕃衍為郡著姓宋季朝議府君千九始家陳湖之<lb/>
<pb n="KR4e0186_WYG_003-18a"/>
壖公九世祖也曾祖諱守道以公再従弟少保公貴累<lb/>
贈光禄大夫柱國太子太保吏部尚書祖諱瑄考諱溱<lb/>
更徙居郡城之閶門外以公貴贈工部主事妣王贈安<lb/>
人有五丈夫子公其仲也諱應龍字翼之南丘其所自<lb/>
號云公生而風神清茂自少敏悟過人弱冠游郡膠為<lb/>
文下筆立成而辭理鬯達累舉于鄉輒不利𢎞治戊午<lb/>
應貢入太學是嵗始中應天府鄉試明年登進士第授<lb/>
工部虞衡司主事監税荆州嵗滿羨餘累千金悉歸之<lb/>
<pb n="KR4e0186_WYG_003-18b"/>
郡帑尋以疾請告家居正德初逆瑾盜枋讎視士大夫<lb/>
諸在告違常期者並勒令致仕而公與焉瑾敗乃召復<lb/>
故秩補屯田司轉營繕員外郎又轉都水郎中奉璽書<lb/>
領漕河事諸所興革公私稱便而要束明信無敢以情<lb/>
撓法者内侍劉潮奉使還載私醝道索資送搒笞屬吏<lb/>
且挾刃傷人公抗疏列其罪狀忤㫖被逮下錦衣獄踰<lb/>
五月而得釋鐫三秩謫為浙江布政司理問理問視古<lb/>
法曹掾專治獄訟公平心剸决不以笞罰立威經訊鞫<lb/>
<pb n="KR4e0186_WYG_003-19a"/>
者咸自以不寃或譌傳得代囚聞皆慟哭其得人心如<lb/>
此久之稍遷應天府推官尋陞南京禮部主客司主事<lb/>
再陞精膳司郎中公時已無意仕進即疏乞致事少保<lb/>
公在吏部持之曰少需之當為兄易金緋公曰是禍余<lb/>
也再疏得請不待報亟歸當是時少保貴傾中朝仕者<lb/>
爭願出門下公親其兄乃僅以一郎官歸老士有遺望<lb/>
焉而公意恬如也其後逆濠搆亂少保為忌者中傷闔<lb/>
門逮繫得禍甚烈公獨超然免於訾議當世高之素康<lb/>
<pb n="KR4e0186_WYG_003-19b"/>
强無疾戊戌冬十二月十七日忽神思不怡越三日遂<lb/>
卒春秋八十有四元配闕贈安人繼配徐封安人先卒<lb/>
子男三長耿亦先卒次炫縣學生次烶今更名太沖女<lb/>
三長適姚奎次適張禾次適南京刑部員外郎陳椿孫<lb/>
男三女六公忠信寛和自束髪至白首不為卓詭之行<lb/>
以立名迹其在衆中言呐呐若不出口而簡易直致略<lb/>
去邊幅賢愚皆樂親焉居家孝友奉工部府君及王安<lb/>
人依依弗忍去左右事伯兄如父待諸弟有恩嘗夜有<lb/>
<pb n="KR4e0186_WYG_003-20a"/>
盜入室刼持府君公跣而趨出欲以身代聞既釋乃止<lb/>
他日郡獲盜贓貨不貲盜自承以為公家物郡守召視<lb/>
之公曰非也長揖去之守為驚歎仕且二十年所至專<lb/>
以誠長者處官吏卒服其恩信亦不大欺性不喜華靡<lb/>
雖貴布衣疏食如寒士奉身之外無長物焉晩益與世<lb/>
抹摋日端坐一室諸公貴人造請至門輒謝弗見時時<lb/>
幅巾單衣遨遊閭里人不知其有官也同時有以富貴<lb/>
自矜大者嘗誚其簡樸公應曰人各有性長短自裁若<lb/>
<pb n="KR4e0186_WYG_003-20b"/>
子所為吾不願學也孔子謂木訥近仁太史遷稱鞠躬<lb/>
君子者公蓋似之銘曰古有君子秉心無競萬石建陵<lb/>
醇謹篤行悛悛我公實維其儔含和養恬不忮不求亦<lb/>
既升朝暫斥而復其卒遄歸以逺殆辱小夫乾没多財<lb/>
益愚睢盱自賢與跖為徒達人大觀視彼腐䑕従吾所<lb/>
安其樂栩栩夀考令終福則具全勒詞貞珉以詔後賢<lb/>
　　旌表節婦吳母陳氏墓誌<lb/>
陸子曰劉子政列女傳稱魯寡陶嬰者養孤守節作歌<lb/>
<pb n="KR4e0186_WYG_003-21a"/>
以自明其辭慘怛哀傷讀者悲之頃余得鄉人吳鏜之<lb/>
母陳節婦事乃䀌然為太息曰嗟乎賢哉若人夫其操<lb/>
行危苦視陶嬰加難矣而世或謂古今人不相及豈其<lb/>
然哉豈其然哉節婦者長洲人陳賢之女也嫁為同邑<lb/>
吳宣妻以柔令孝謹聞宣為郡史得危疾時未有子而<lb/>
節婦妊五月矣宣且死意悽愴而無言節婦謂曰吾知<lb/>
子不悲短命而痛嗣息之不續也今吾方妊所生男也<lb/>
固大幸即女也吾且長育教誨之為擇壻屬以烝嘗子<lb/>
<pb n="KR4e0186_WYG_003-21b"/>
無憂乏嗣矣宣死後節婦免身果得男即鏜也而宣父<lb/>
清所娶後妻王氏性嚴且意有所屬數説清云新婦年<lb/>
少盍使更嫁節婦聞之號慟呼天矢不貳志自是蓬首<lb/>
毁容日居䘮帷中人莫見其面既葬宣因廬於墓所其<lb/>
嫁時衣被簮珥悉為姑所留乃獨紡績以為食既而聞<lb/>
有謀戕其兒者或謂有所受也節婦憂危惴慄晝夜保<lb/>
抱兒不暫舍每拊之哀泣聲感行路而其兄陳容者亦<lb/>
有氣義人也為往來䕶視之語人曰有籍吾妹若甥者<lb/>
<pb n="KR4e0186_WYG_003-22a"/>
容得以血湔其衽矣卒其母子得全者容有力焉鏜少<lb/>
長有知識節婦訓教之特嗃嗃嚴厲鏜用感奮自修敕<lb/>
稱克家子既冠娶婦莫氏生男曰一桂而家亦駸駸充<lb/>
衍節婦乃時為破顔一笑云鏜念母節未白亟請諸學<lb/>
官弟子為言於部使者列上其事於朝竟得旌母為節<lb/>
婦嘉靖甲辰九月十三日節婦卒年六十九後<hi>闕</hi>年<hi>闕</hi>
月<hi>闕</hi>日葬金鵝鄉之原合其夫兆於是鏜詣余拜且泣<lb/>
以墓文請余哀而許之既為誌其事于石又擬陶嬰<lb/>
<pb n="KR4e0186_WYG_003-22b"/>
為歌使并刻之異時有復傳列女者庶幾采獲焉其辭<lb/>
曰有鳥比翼兮于飛頡頏中道失雄兮孤雌徬徨秉心<lb/>
貞壹兮終不再雙有雛唲唲兮在母旁天命不可期兮<lb/>
憖與此俱存亡雛翾飛兮毛羽襂褷以長室家具完兮<lb/>
母心則降嗟嗟義烈兮志士為閔傷著之歌謡兮千載<lb/>
不忘<lb/>
　　前儒林郎大理寺右寺副王君墓誌銘<lb/>
君諱延喆字子貞姓王氏其先世家吳之東洞庭山考<lb/>
<pb n="KR4e0186_WYG_003-23a"/>
文恪公諱鏊始起高科致位館閣為時名臣母夫人張<lb/>
氏君生卓犖不羣自幼侍文恪公居京師則已開敏習<lb/>
事公性高簡其為家未嘗視簿書仕既隆貴産業無所<lb/>
增益君年未二十歸吳即慨然欲恢拓門户當是時吳<lb/>
中富饒而民樸畏事自重不能與勢家爭短長以故君<lb/>
得行其意多所興殖數嵗中則致産不訾諸貰貸子錢<lb/>
若罏冶邸店所在充斥起大第西城下前堂列優笑鐘<lb/>
鼓筦絃後庭比房數十歌舞靡曼窮日夕為娛樂時出<lb/>
<pb n="KR4e0186_WYG_003-23b"/>
従所善客馳騁讌游輿馬鼓吹縦横道中貴游子弟望<lb/>
見君側行屏氣不敢疾驅君視之蔑如也然遇士大夫<lb/>
逡循有禮中嵗愈更約敕為恭儉罷諸辜𣙜妨細民業<lb/>
者益市古彛鼎圖書充牣於家有嘉客至則陳而觀之<lb/>
従容竟日悛悛若書生客退相語曰人言王公子伉健<lb/>
也今視之謹厚人耳初以名隸校官正德間繇廕敘升<lb/>
朝拜中書舍人奉使頒詔閩中今上時再使淮揚諸郡<lb/>
既又持節册封徽王妃所至能恪䖍以蕆事滿九載進<lb/>
<pb n="KR4e0186_WYG_003-24a"/>
大理右寺副而涖中書職如故久之復以使事過家會<lb/>
考察京官當路有不悦者署其考才力不及坐外補兖<lb/>
州府推官未行而疾作竟以嘉靖辛丑正月二十六日<lb/>
不起年五十九其年十二月二十二日葬洞庭馬塢之<lb/>
原娶毛氏封孺人有内行後君一日卒無子諸少房生<lb/>
子男五人長有壬尚寳司丞次有霖有翼有承有嘉女<lb/>
七人長適吳縣學生葉獻臣次適馬學詩次適太學生<lb/>
安希堯餘在室孫男一人女一人君長身偉鬚鬢魁梧<lb/>
<pb n="KR4e0186_WYG_003-24b"/>
悍堅不類南産家居事文恪公孝養隆備撫幼弟延昭<lb/>
有恩常日用財若纎嗇至有所規剏必盡觀美而建文<lb/>
恪祠工費最鉅壯麗嚴潔鄉人稱焉尤善經畫世務操<lb/>
縦弛張不露機穎一時名有權略者皆自以為不及也<lb/>
若其觀時低卬壯老異操卒以昌大其家而免於悔吝<lb/>
太史遷所謂以武一切用文持之者耶然今之游閒公<lb/>
子大抵困於晩節君自結髪知名逾四十年標望不衰<lb/>
當世談賢豪間者往往以王氏為稱首即其所成就亦<lb/>
<pb n="KR4e0186_WYG_003-25a"/>
足為一時之傑矣余少為文恪公所知愛為其孫娶余<lb/>
女即有壬也及是以諸弟來請銘銘曰穆穆文恪履貞<lb/>
涵醇靖共三朝貴而能貧卒恢于家在其嗣人矯矯大<lb/>
理始騫以揚博謀敷施業是用昌乃戢而藏不隕其光<lb/>
孰不貴富乘高僨疾之子優繇亶厚福澤衎衎施施燕<lb/>
樂飲食五十九年既豫既豐訖無艱虞以獲考終刻詩<lb/>
墓門昭示無窮<lb/>
　　錢均卿墓誌銘<lb/>
<pb n="KR4e0186_WYG_003-25b"/>
吾吳有道德純一之君子曰文懿先生錢公先生有兄<lb/>
子曰均卿其少也侍先生學當是時先生以經術為四<lb/>
方學士所宗仰弟子自逺至者甚衆均卿日在左右藐<lb/>
小若不勝衣而秀朗卓達每先生有所指授輒能不逆<lb/>
於心操筆為文辭尤雋永有思致又性度温密可親諸<lb/>
弟子咸愛重之相與游處如兄弟既而被選為縣學生<lb/>
嘗與輩類俱試郡中名第差後黙自念曰吾不熟耰而<lb/>
望穫可乎亟歸襆被入奥室塞墐其户獨留一牖以通<lb/>
<pb n="KR4e0186_WYG_003-26a"/>
食飲讀書晝夜不暫輟乃至發病家人破壁負出之病<lb/>
數月乃已蓋自是學日益進一再舉應天鄉試不中士<lb/>
子傳誦其所為文諸中選者自謂弗如雖先生亦為太<lb/>
息曰若之不第命矣夫先生既升朝官太常擢丞鴻臚<lb/>
以歸歸數年卒而均卿亦且老矣於是先生二子道卿<lb/>
文卿皆績學有名庠序間而均卿之子應龍繼起名尤<lb/>
藉甚均卿一日慨然曰余髪種種矣尚與兒子輩爭進<lb/>
取乎即引疾不復出督學使者聞而嘉之檄授冠服非<lb/>
<pb n="KR4e0186_WYG_003-26b"/>
其好也所居瀕漕湖繞屋種竹數百竿日徜徉其下有<lb/>
良朋至則呼酒共飲飲少輒醉醉則歌古詩辭折竹枝<lb/>
叩石為節間以象戲往往竟日㤀倦遇風日清美漾小<lb/>
舟湖中觀雲水交映魚鳥來親人意欣然樂之家産故<lb/>
薄有田不滿四百畝晩以分諸子益謝家事令無復關<lb/>
白而足跡不入城市雖鄰里燕集不數赴也性孝友事<lb/>
二親能備色養伯兄行迹頗跅弛極諫之繼以涕泣而<lb/>
終不失歡當析産父别授之田若干畝以資佔畢固讓<lb/>
<pb n="KR4e0186_WYG_003-27a"/>
弗取遇人翼翼恭敬平生無忿言厲色蹈義履方壯老<lb/>
一致人無賢愚皆信服之里有悍少年率衆造其仇家<lb/>
將甘心焉望見均卿在坐即逡巡為好辭引退語人曰<lb/>
吾不遇君子幾䧟於不義吾乃今知改矣其以德感人<lb/>
如此嘉靖戊申九月二十日終于家距其生成化辛丑<lb/>
<hi>闕</hi>月<hi>闕/</hi>日春秋六十有八後<hi>闕/</hi>年<hi>闕/</hi>月<hi>闕/</hi>日葬<hi>闕</hi>
之原均卿諱徹世系出呉越武肅王大父腴贈文林郎<lb/>
太常寺典簿父賢母朱氏配樓氏子男五人應良慧而<lb/>
<pb n="KR4e0186_WYG_003-27b"/>
早夭應龍應元應登並校官弟子員最少者應召女<lb/>
二人適某某孫男七人女二人余以童子従文懿先生<lb/>
游今四十年數過漕河之上每接均卿則歎其風格淵<lb/>
雅而今不可作矣既為敘其事行又著楚聲以洩余哀<lb/>
其辭曰若有人兮湖之濱坐嘯咏兮蒼筠紉蘭佩兮蕙<lb/>
纕忽超舉兮乗雲蹇追逐兮臨湖而延佇孰揚舲兮其<lb/>
濟予蒹葭兮叢深鷗鷺兮來下湖水兮潺湲望夫人兮<lb/>
不還羌日暮兮徙倚攬余涕兮汍瀾顧反步兮丘阿鬱<lb/>
<pb n="KR4e0186_WYG_003-28a"/>
墳壟兮嵯峨嗟死生兮夙暮而反其真兮余何為愁苦<lb/>
風清泠兮宰木水洄洑兮高土宜子孫兮逢吉千萬嵗<lb/>
兮安悆<lb/>
　　先母胡夫人墓誌<lb/>
嗚呼吾先母夫人之卒至是十有五月矣其孤煥粲始<lb/>
克奉柩葬吳郡華麓山陸氏世墓啟先考府君之兆而<lb/>
祔焉粲以兄命輒忍死敘次夫人事行之略為誌納諸<lb/>
墓中吾陸世居吳之長洲為著姓先考府君諱應賓行<lb/>
<pb n="KR4e0186_WYG_003-28b"/>
義具少傅王文恪公所為墓銘夫人胡氏同邑祥符里<lb/>
人考諱琮仕終山西布政司右㕘議娶恭人闕氏無子<lb/>
有五女夫人最長自少明慧若淑誦小學女誡諸書能<lb/>
諳曉大義㕘議公竒愛之擇婿得府君因館於家公剛<lb/>
方介潔仕久名位不進而家益貧府君夫人年皆未二<lb/>
十相與營立生計間值儉嵗藜羮不糝與家衆同辛苦<lb/>
府君常戴星出入而夫人自内持管籥視出納治紡絡<lb/>
組紝無斯須自暇逸每乳子女在蓐僅三日即起操作<lb/>
<pb n="KR4e0186_WYG_003-29a"/>
冬夜雨雪従府君御燈火披校計籍至漏深雪簌簌撲<lb/>
窻紙盡穿破寒氣襲人肌膚為皴裂猶不暫息如是積<lb/>
十餘嵗家稍稍温贍而參議公謝政歸夫人日娛侍左<lb/>
右奉進饌具至他服用百需無不豐給公與闕恭人皆<lb/>
優繇以老每自喜曰吾無子賢於有子矣公晩被疾府<lb/>
君為擇其兄子為之後悉舉田宅授之别築室迎公及<lb/>
恭人以養比其終為治殮葬甚厚蓋夫人實贊相之常<lb/>
念先大父工部公大母王安人不得朝夕承事以為恨<lb/>
<pb n="KR4e0186_WYG_003-29b"/>
嵗時省候供饋孝敬尤隆篤云府君好為義舉夫人善<lb/>
承其意飯飢槥䘮多不勝紀諸凡祀饗婚嫁慶弔往來<lb/>
其費皆先事斟度使豐約中適下至僮妾衣履亦豫為<lb/>
飭治以時給之必均性識高朗臨事裁剸明决逺謀大<lb/>
慮有丈夫之志焉平生嚴潔自將起居進止咸有恒度<lb/>
閫政肅謐庭無譁言撫諸孤慈愛備至而誨之必以正<lb/>
自米鹽猥冗若戲媟無益事一不使經目府君喜讀史<lb/>
暇輒手一編得古人忠孝節義事為誦説不已夫人諦<lb/>
<pb n="KR4e0186_WYG_003-30a"/>
聴良悦時舉以詔子姓曰立身當如此矣嵗辛巳府君<lb/>
棄諸孤夫人亦病目䝉䝉不覩物然持整如故操聞人<lb/>
履聲即知為某某端坐終日内外無敢䦨出入者後數<lb/>
年粲舉進士被選為翰林庶吉士尋授給事中以言事<lb/>
再下詔獄報至家人惶駭夫人夷然曰吾兒為言官以<lb/>
言得譴固其所也吾何憂粲竟坐謫為都鎮驛丞稍遷<lb/>
永新令未幾乞致事歸夫人益喜曰兒幸不隳大節足<lb/>
矣安用禄仕為哉士大夫聞者皆曰賢哉母也嘉靖己<lb/>
<pb n="KR4e0186_WYG_003-30b"/>
酉十一月八日以疾不起距生天順辛巳六月九日春<lb/>
秋八十有九以又明年辛亥二月十三日葬子男三人<lb/>
長煥娶張次粲娶盛次采娶都繼鄒煥采皆由鄉校升<lb/>
太學采先卒女三人長適蔣璧次適王世榮次適姚泰<lb/>
孫男六人舒枝府學生本枝庚子舉人延枝培枝翹枝<lb/>
皆太學生敬枝尚幼女四人曾孫男五人女七人嗚呼<lb/>
以我府君夫人之仁孝篤誠而不獲胙於天府君纔及<lb/>
下夀夫人得年差永然早歴艱難中嬰痼疾其為歡愉<lb/>
<pb n="KR4e0186_WYG_003-31a"/>
之日幾何矣痛哉粲仕於朝嵗淺不及徼天子之封命<lb/>
為吾二親榮矧庸劣惰窳行業不立無以顯揚徒抱愍<lb/>
銜戚以終身而已夫人格言懿行著於家庭被於宗族<lb/>
婣䣊者尚多方求名筆以表揭墓道粲哀荒眩瞀弗能<lb/>
悉書也痛哉不肖孤粲泣血謹誌<lb/>
　　附七十夀序一首　　　　　　　　袁袠<lb/>
陸子浚明謫官都勻便道出吳下還上母太夫人夀袁<lb/>
生登其堂跪而進觴曰太夫人春秋七十矣幸無恙都<lb/>
<pb n="KR4e0186_WYG_003-31b"/>
勻去吳萬里羅鬼險惡浚明獨無意乎浚明曰吾王事<lb/>
也庸何傷太夫人曰爾命也庸何傷初浚明之官京師<lb/>
也太夫人嘗就養焉袁生以年家子嘗就拜堂下數問<lb/>
遺往來兩家事朝夕相聞知是故太夫人之懿行袁生<lb/>
知之獨詳故㕘議胡公愛太夫人特甚乃館如隱陸公<lb/>
於門下太夫人善事其親相夫子閫外内肅如其經營<lb/>
約束雖婦人猶男子也浚明於太夫人為仲子伯叔皆<lb/>
自邑庠升國學蔚有文譽浚明登進士高第與袁生為<lb/>
<pb n="KR4e0186_WYG_003-32a"/>
同年又同讀書中秘由是二人者特相暱善浚明高材<lb/>
篤學洽聞尤習知天朝故實而袁生者亦頗好竒負氣<lb/>
論議不相下至商㩁今古品藻人才浚明機辨警敏芒<lb/>
穎鏠銳證據曲中袁生未嘗不傫然聳聴自失也既而<lb/>
浚明拜工科給事中慷慨論列嵗終上數千言多見采<lb/>
納乃益自感奮譏彈貴勢詞㫖激直無少遜避兩下詔<lb/>
獄家人方共危之太夫人獨自喜曰吾兒言官職當言<lb/>
言而獲罪其榮多矣乃危之邪未幾竟逺竄太夫人終<lb/>
<pb n="KR4e0186_WYG_003-32b"/>
無怨懟曰吾兒慎之是有令名能無霣可矣縉紳先生<lb/>
聞之者咸咨嗟嘆息曰非獨浚明之賢乃太夫人者賢<lb/>
母也袁生曰噫貞士累至而行明忠臣時危而節顯浚<lb/>
明以書生昌言國家大事直聲震天下可謂竒男子矣<lb/>
然非太夫人孰能成之語曰居仁者祥多作善者夀昌<lb/>
使斯言而信太夫人之夀未可量也<lb/>
　<lb/>
　陸子餘集巻三<lb/>
</p>
<p>
</p>
  </div>
<div>
                <head>陸子餘集巻四</head>
    <p>
<pb n="KR4e0186_WYG_004-1a"/>
欽定四庫全書<lb/>
　陸子餘集巻四　　　　　　明　陸粲　撰<lb/>
　　明故資善大夫都察院右都御史盛公行狀<lb/>
　　　曾祖佖妣徐氏<lb/>
　　　祖昕皇贈通議大夫都察院右副都御史妣朱<lb/>
　　　氏贈淑人<lb/>
　　　父瓘皇贈通議大夫都察院右副都御史妣胡<lb/>
　　　氏繼妣蘇氏俱贈淑人<lb/>
<pb n="KR4e0186_WYG_004-1b"/>
　　　貫蘇州府吳江縣范隅鄉儒林里享年六十二<lb/>
公諱應期字斯徵别號值菴其先與周同姓春秋時有<lb/>
成伯或稱盛伯子孫蓋以國為氏或曰召公奭之後為<lb/>
奭氏在漢避元帝諱更姓盛云唐末有諱璫者仕餘杭<lb/>
令始自虞城徙家于浙三傳為宋參政文肅公度文肅<lb/>
之後自浙徙汴又自汴徙蘇之吳江今居郡城入國朝<lb/>
若徵士景華御醫啓東皆為時聞人累世事行之詳具<lb/>
載公所輯家乘公自少資性穎異稍長治易成化丁未<lb/>
<pb n="KR4e0186_WYG_004-2a"/>
年十四補郡學生遭家中落能感奮力學讀書至達旦<lb/>
不寐𢎞治壬子年十九中應天府鄉試明年癸丑登進<lb/>
士第奏乞歸娶俄丁母憂丙辰服除授工部都水司主<lb/>
事奉使涖濟寧牐牐當孔道公約束嚴整啓閉以時舟<lb/>
艦無敢亂行者軍民便之吳文定公以少宰被召北上<lb/>
時公方封牐蓄水以濟漕船文定鄉先達又尊官也舟<lb/>
至猶停旬日乃得過然文定不以為忤亟稱諸人曰為<lb/>
人臣守法當如此矣聞者兩賢之中貴人奉使往來皆<lb/>
<pb n="KR4e0186_WYG_004-2b"/>
聞風斂戢有挾重貨以行者輒没入之時太監李廣李<lb/>
興鼎貴用事聲勢赫奕諸中貴既不得逞相與愬于廣<lb/>
興廣興固銜之㑹其家人載私醝數十艘南來聞濟寧<lb/>
主事嚴悉投諸南旺湖中廣興益怒合辭譖于孝廟曰<lb/>
是浮薄不遜者何可輕縱也上不應有間曰河道官不<lb/>
易為若曹知之乎二閹意未慊隂嗾太監秦文誣奏以<lb/>
阻滯薦新船為大不敬奏入孝廟猶持之諸大閹環跪<lb/>
榻前愬不已乃詔逮公及詞所連及者主事范璋皆下<lb/>
<pb n="KR4e0186_WYG_004-3a"/>
錦衣獄訊治嚴酷公無撓辭賴上仁明得從薄譴降雲<lb/>
南安寧驛丞雲南去京師萬里驛地荒陋居之三年敝<lb/>
衣麄食晏如也其人或遣子弟從游經指授者後往往<lb/>
取科第前後臺諫名薦者章數十上輒報罷辛酉始遷<lb/>
雲南禄豐知縣禄豐古之禄琫甸白地民素頑梗公不<lb/>
鄙夷之為設條約教以禮讓群盜阻山險累嵗莫能平<lb/>
公至則首弛逐捕之禁益示以恩信使得自新盜感悅<lb/>
讙呼集數百人伏縣門外自言頃縣官仇視我曹不能<lb/>
<pb n="KR4e0186_WYG_004-3b"/>
一日安故竊出為非今官善遇我我曹得更生自今誓<lb/>
革舊習為良民矣於是一邑清謐他日隣境有盜其民<lb/>
亦縛以獻公謝曰而自有主者其人曰彼不能為政詣<lb/>
之何為不得已為杖而釋之癸亥遷四川順慶府通判<lb/>
專理糧事姦民乾没嵗久蠧弊不可剔洗一旦案得其<lb/>
狀悉論如法積逋為清民苦運餉松潘破産不能支復<lb/>
為經畫事集而民不困丁卯聞父通議公訃奔䘮還道<lb/>
陞湖廣武昌府同知正德己巳起復入京時逆瑾盜柄<lb/>
<pb n="KR4e0186_WYG_004-4a"/>
方煽虐素嫉公名人皆危之公自如也瑾卒無以加害<lb/>
復除長沙府同知督理赤籍不事鈎摭而宿弊頓絶嘗<lb/>
攝郡篆聽斷詳明防撿吏卒毫髮無敢欺者前此王府<lb/>
官校及衛所官軍俸糧多不時給吏胥旁縁侵牟出納<lb/>
具文而已士卒坐貧困將吏出怨言將生他變公召善<lb/>
筭者授以意稽覈其出納之數參合分劑具悉其利弊<lb/>
所在推而行之郡以無事他所興革尤多去郡日民送<lb/>
者涕泣遮道追思甚至設位於六君子堂生祀之辛未<lb/>
<pb n="KR4e0186_WYG_004-4b"/>
陞雲南按察司僉事分廵金滄洱海二道所至武弁夷<lb/>
酋帖帖畏伏景東府土官陶姓者世知府父子信讒搆<lb/>
怨將至讎殺公偕瀾滄兵備副使晁必登馳入其境縛<lb/>
諸讒人寘之重辟曉以大義俾父子如初一方底寧謀<lb/>
慮皆出晁意表晁為驚服武定軍民府土官知府鳯英<lb/>
死其妻攝政子朝鳴素兇悖至謀殺縣令侵奪民田掠<lb/>
子女財帛民累奏訴寃部符下所司積數十通皆憚不<lb/>
敢理癸酉公當奉萬壽聖節表入賀總戎沐黔公與撫<lb/>
<pb n="KR4e0186_WYG_004-5a"/>
按議留之以其事屬焉公單車造其所治鳯氏母子震<lb/>
慴伏謁輸情簿責其黨抵罪各有差歸所侵奪於民民<lb/>
踴躍呼道上曰盛公吾父天遣來耶公知鳯氏終必為<lb/>
患請降其秩為同知設流官以制之因㑹奏于朝當道<lb/>
重其事格不行後鳯氏卒叛如公言諸礦産銀有嵗課<lb/>
其後鎮守者苛取之往往以啓釁公復建議奏請封閉<lb/>
以絶禍源户部尚書安陸孫公手其疏歎賞不已覆奏<lb/>
力言封閉便上許之鎮守太監梁裕肆為貪虐責將校<lb/>
<pb n="KR4e0186_WYG_004-5b"/>
及土酋饋獻徵索方物動以千計嘗一釀酒至供米八<lb/>
百石公具陳其害於廵按御史張璞請加禁制張亦剛<lb/>
毅人也慨然從之是春陞本司副使命未至而梁已誣<lb/>
奏公及張晁二公罪遂俱逮繫錦衣獄張被杖死諸大<lb/>
臣臺諫連章請宥㑹乾清宫災赦復原秩甲戌還任專<lb/>
理清軍及屯田風采益振乙亥陞河南按察使鋤治强<lb/>
暴扶植善良憲度肅然鎮守太監孫清濫受訟牒豪猾<lb/>
縁此為姦利公請見面數之曰公國家肘腋臣乃下侵<lb/>
<pb n="KR4e0186_WYG_004-6a"/>
有司職耶孫隂喝不能對即日罷之公察其官屬生事<lb/>
病民者輒加搒繫或荷校通衢孫益不堪將有奏訐今<lb/>
御史大夫毛公伯温時廵按其地聞而諭之曰盛使君<lb/>
賢者公為此不愧清議乎乃止丙子秋陞山東右布政<lb/>
使胥史每稽滯公牘以要賄吏民守事者連年不得去<lb/>
時適缺左轄公至則視篆剖决如流案牒出入皆有程<lb/>
期召吏民立庭中面授之無弗稱便者舊有賦入羨餘<lb/>
及贖金别貯以備公用悉屏去之曰名公實私吾無用<lb/>
<pb n="KR4e0186_WYG_004-6b"/>
是諸汎征横費一切停格吏屬聳惕而同官後至者頗<lb/>
以侵權見疑屢有嘖言公不恤也戊寅轉陜西左布政<lb/>
使鎮守太監廖鸞縱其弟鵬姪鎧百計漁獵民財黠吏<lb/>
席守成與交關假進奉侵盜官銀帑藏為空諸方岳初<lb/>
至者例先謁鎧公獨不為禮廉得守成姦狀捕寘之法<lb/>
黨類股慄廖滋不悅思中傷之㑹造上供職罽其費鉅<lb/>
萬廖檄公取直辭甚峻實以嘗公也公受檄則閉户發<lb/>
籍稽按得所侵費已數萬金明日詣廖廖方盛氣以待<lb/>
<pb n="KR4e0186_WYG_004-7a"/>
公從容出其數視之因問更費若此計所造者當有若<lb/>
干匹今皆安在願以上聞廖出不意汗下被面長跪謝<lb/>
乃止中貴趙林傳㫖採取方物數百千種直可數十萬<lb/>
公力拒之卒不得施而去武廟廵幸將至榆林人情洶<lb/>
洶藩臬㑹議加賦以備供億公持不可乃議於正賦内<lb/>
每户以丁糧為差出銀米若干聽准來年賦入之數比<lb/>
迎駕至邊士馬滃集鉅細百需咸有調度而處之裕如<lb/>
若無事者民間晏然不知勞費諸嬖倖扈從者勢熖薰<lb/>
<pb n="KR4e0186_WYG_004-7b"/>
灼自鎮廵以下重足屏氣莫敢與抗公既雅負重望風<lb/>
聲所被遠近振肅而臨事整暇屹然不撓羣小望而畏<lb/>
之比終事無敢以非理干請者故尚書嘉魚李公時為<lb/>
右轄亦在行歎曰李承勛嘗自謂一世俊傑今日服矣<lb/>
惟上亦知之亟稱曰盛某好官也還省所過村邑老稚<lb/>
焚香迎拜夾道歡呼曰微公我輩為溝中瘠矣至今追<lb/>
思不輟云己卯陞都察院右副都御史廵撫四川初吏<lb/>
部奏議以都御史伍符居首公次之有詔用公蓋出聖<lb/>
<pb n="KR4e0186_WYG_004-8a"/>
意屬江西有宸濠之變上親帥六師南討一時權倖縱<lb/>
横所在官吏多務括克以資遺賂公至蜀首嚴其禁非<lb/>
奉臺檄不得擅科一錢役一夫凡假進奉以市方物及<lb/>
稱軍門問安有所徵索者悉痛以法繩之蜀土險遠諸<lb/>
夷多梗化天全六番招討高文林及其孫繼恩尤獷悍<lb/>
數攻圍城邑殺掠吏民流民謝文義文禮亦糾合僰蠻<lb/>
為亂先後督師勦平之自是諸夷讋服始遵約束矣亡<lb/>
何丁繼母憂歸辛巳今上登極以疾乞休不許壬午起<lb/>
<pb n="KR4e0186_WYG_004-8b"/>
廵撫江西值兵燹之後加以饑饉民物凋殘公以癸未<lb/>
二月至所在寇盜充斥鄱陽湖尤稱淵藪公知漁船為<lb/>
賊鄉導乃令置籍于官騐其出入而命守備都指揮一<lb/>
人專守其地率官兵晝夜廵邏又設團保之法以統鄉<lb/>
兵寇至則互相應援失事則鄰伍連坐能獲賊者各以<lb/>
多寡受賞盜無所容匿一時迸散兊運事嚴為抗疏請<lb/>
減米之半以銀代之用省轉漕之費及蠲免諸雜調緡<lb/>
錢各以萬計時省中當輸銀京師及湖廣者凡數萬復<lb/>
<pb n="KR4e0186_WYG_004-9a"/>
奏留之以備賑濟用且廣為規畫擇方岳之勤能任事<lb/>
者俾分詣諸州縣設法賑䘏政令齊肅賞罰明信屬吏<lb/>
無敢怠事者所全活甚衆是嵗始獲豐稔而南畿大饑<lb/>
公督完逋賦銀至二十餘萬兩例當易米輸之南京乃<lb/>
奏言銀散之則易收之則難輾轉之間徒資姦弊以為<lb/>
民病請即以銀充米直與所徴糧四十七萬石俱運赴<lb/>
所司輸納詔報可是時留都缺食諸省轉餉多未至惟<lb/>
江西運舟絡繹而下六軍百姓賴以全濟户部尚書秦<lb/>
<pb n="KR4e0186_WYG_004-9b"/>
公疏論公有裨國計宜被嘉奬上良說特賜羊酒幣帛<lb/>
仍播告諸方廵撫示激勸云廷議儲穀備荒詔格嚴切<lb/>
獨江西所積數盈百萬秦公復以聞賞亦如之甲申冬<lb/>
進兵部右侍郎兼都察院右僉都御史總督兩廣軍務<lb/>
時兵政久弛土酋玩易而群蠻肆出刼敓幕府號令殆<lb/>
至不行公慨然思一振起之大閱諸軍一時逋蕩者以<lb/>
次復伍因益務廣儲蓄作舟艦繕城堡部分將校俾各<lb/>
守要害紀律嚴明群酋始知懼而奉法民獲安堵歸善<lb/>
<pb n="KR4e0186_WYG_004-10a"/>
縣劇賊李文積據桃子園為亂公督率守廵諸臣進兵<lb/>
生擒文積及其黨李萬金等斬賊首一千一百三十餘<lb/>
級俘獲男婦四百餘思恩府土官劉召聚兵據險誘執<lb/>
兵官勢甚猖獗復奉敕調遣漢土官兵分命守廵及諸<lb/>
將校授以方略進攻岜梅諸寨破之召被創赴火死斬<lb/>
賊首一千九十七級俘獲男婦五百餘招撫被脇良民<lb/>
四千餘口咸令復業田州府土官岑猛淫虐慘毒屢出<lb/>
兵攻燒州縣刼府庫屠良民前後鎮廵諸臣累奏乞討<lb/>
<pb n="KR4e0186_WYG_004-10b"/>
之詔下公體量公與廵按御史謝汝儀及諸藩臬籌度<lb/>
數四咸謂猛稔惡逋誅若容養不問勢將益熾而一方<lb/>
之民塗炭已極不容不拯乃積糧選兵以備進取而上<lb/>
疏具陳方略大率欲誅首惡而赦其餘疏下兵部覆議<lb/>
而公已被命改官矣初太監總兵二府多私役士卒相<lb/>
沿以為常公至稽按尺籍盡勒歸行陣而痛抑其官屬<lb/>
之暴横者檄下兩省及湖廣諸路凡所調遣徵發皆關<lb/>
白乃行於是二府禁不得逞隂使其私人騰謗於中要<lb/>
<pb n="KR4e0186_WYG_004-11a"/>
語聞吏部欲調停其事乃改公為工部侍郎提督易州<lb/>
山厰公遂引疾乞休得㫖致仕時乙酉冬也丁亥河決<lb/>
徐沛漕渠淤塞役民夫濬之費以萬計終不治朝廷憂<lb/>
之敕吏部㑹官舉能治水者僉以公名上遂進都察院<lb/>
右都御史總提督南北直隸山東河南等處河務且戒<lb/>
不得辭璽書至家公曰事不避難臣之職也吾敢崇虚<lb/>
讓以誤國事遂行是時尚書李公承勛胡公世寧皆建<lb/>
議欲於昭陽湖之東自留城以接沙河别開運道而江<lb/>
<pb n="KR4e0186_WYG_004-11b"/>
僉事良材議亦略同及黄少卿綰霍詹事韜亦各陳便<lb/>
宜俱下提督大臣看詳公至與新命郎中柯維熊員外<lb/>
郎王大化山東叅議劉淑相等共議昭陽湖東自汪家<lb/>
口南至留城地延袤一百四十里宜改運道仍親詣其<lb/>
地再三相度延訪故老皆謂地形平衍可以就功而劉<lb/>
公且以為天相我國家留此地以俟改作贊之甚力公<lb/>
又謀諸山東廵撫都御史王公堯封暨三司之長議既<lb/>
克協乃上疏大略言黄河所至古今未嘗無患而中原<lb/>
<pb n="KR4e0186_WYG_004-12a"/>
之地平曠夷衍無洞庭彭蠡以為之匯故遷徙不常為<lb/>
患特甚而其性避高就下自非多為之委以殺其流未<lb/>
可力勝也𢎞治以前河東下潼關即分三大支其二大<lb/>
支俱出汴城以南東行由泗水經淮入海維時河南郡<lb/>
縣受害為甚其一大支則經汴城以北東行至於兖州<lb/>
又分二小支一出沛縣之飛雲橋一出徐州之小浮橋<lb/>
俱入運河徑下邳州㑹淮入海正德以來汴城以南二<lb/>
支湮塞併入以北一支於是全河東下至於徐沛俱入<lb/>
<pb n="KR4e0186_WYG_004-12b"/>
運河自是汴河無患而徐與豐沛適當其衝泛溢瀰漫<lb/>
百姓乃罹其毒近年河漸北徙小浮橋旁支亦已湮塞<lb/>
自曹單城武等縣楊家口梁靖口諸處奔潰四出徑趨<lb/>
沛縣漕河横流昭陽湖東而水半泥沙勢緩則停遇坎<lb/>
則滯致淤運道三十餘里為今之計大略有四曰疏曰<lb/>
濬曰築曰改疏者疏上流而殺之也濬者濬故道而順<lb/>
之也築者築長堤而障之也改者則改别地而不與之<lb/>
爭耳夫上流不殺則決口不可塞長堤不可築而河防<lb/>
<pb n="KR4e0186_WYG_004-13a"/>
不可成矣河防不成則淤不可濬故道不可復矣此改<lb/>
河之舉所以不容已也奏下工部集廷臣㑹議咸以為<lb/>
便詔乘春和興役時公已命柯維熊等督工修治舊河<lb/>
俾漕船通行而堅築堤岸以障黄河之衝決又濬趙皮<lb/>
寨孫家渡諸處以殺上流之勢既被命乃量地授工分<lb/>
委屬吏之賢能者以董其役時其食作公其勸懲聨絡<lb/>
相維統攝有序初議成功以六月為限公綜理微密撫<lb/>
恤周至役夫競勸甫四月工完者什八九而讒言横興<lb/>
<pb n="KR4e0186_WYG_004-13b"/>
大功頓廢識者恨之初用事者以私請不遂致憾而朝<lb/>
士有不恱公者從而搆扇其間謂改河非計柯維熊者<lb/>
閩人素隂險自其鄉里皆畏之且狂躁自用臨事動欲<lb/>
紛更公稍加裁抑輒怨懟至是聞用事者之意虞禍及<lb/>
已乃具密啓投之辭多詆讕將賣公以自解而東昌郡<lb/>
守某前此嘗斂郡人銀數千兩請以為治河用公曰吾<lb/>
經畫百費備矣惡用是為且病民招怨咎將誰執笞其<lb/>
吏移文切責之某懼亦潛投謗書略如柯所云用事者<lb/>
<pb n="KR4e0186_WYG_004-14a"/>
益惑焉遂因災異獻言力請罷役詔從之且召公還時<lb/>
内閣二三臣力爭不能囘户部尚書鄒公文盛覆奏有<lb/>
曰大臣用事於外群言沮撓於中市虎成於三人投杼<lb/>
起於屢至宜念漕河關繫之重體大臣幹理之難雖發<lb/>
言盈廷莫執其咎必信任無貳方克有功不聽公上疏<lb/>
略曰𢎞治間如都御史劉大夏理河之疏有云好逸惡<lb/>
勞者怨謗易興聽聲躡影者議論難據以大夏之清忠<lb/>
名德當時已不免於騰口况臣才識聞望逺不及前人<lb/>
<pb n="KR4e0186_WYG_004-14b"/>
萬一者哉速謗招尤知其難免矣因引疾求罷優詔不<lb/>
允公又疏論柯維熊姦險反覆挾私誤國之罪且移咨<lb/>
吏部疏未上而咨先至用事者怒遂論奏公與柯俱奪<lb/>
職一時議者雖知其枉而莫為伸辨獨胡公世寧抗章<lb/>
言改河之議寔發於臣今聞盛某因此罷去臣猶疑其<lb/>
人之見謗惜其事之中止欲奏遣廷臣忠實不欺者一<lb/>
人詣其地覈實以為行止賞罰且自昔國家凡遇大事<lb/>
之誤必追咎首議之人以盛某之廉勤果毅受任數月<lb/>
<pb n="KR4e0186_WYG_004-15a"/>
沛縣舊河既通黄河上流亦治宜録功加勞而乃因臣<lb/>
妄言請開新河之誤得罪以去使後之任事者以斯人<lb/>
為戒而莫肯盡力臣之一言誤國甚矣罪當罷黜上雖<lb/>
不問然天下聞而壯之公家居七年更赦復職致仕大<lb/>
臣言官相繼論薦海内士大夫方冀其復用而公以痰<lb/>
疾不起生成化甲午八月二十一日卒嘉靖乙未九月<lb/>
十三日元配沈氏繼顧氏俱贈淑人子男二人長之材<lb/>
府學生娶王氏次之榮娶王氏繼沈氏女一人適前進<lb/>
<pb n="KR4e0186_WYG_004-15b"/>
士陸粲俱沈淑人出孫男五人長茂勲府學生娶陸氏<lb/>
次茂熙紹祖茂濤茂然孫女一人許適吳治公没後之<lb/>
材告哀于朝上聞而悼惜賜諭祭者再命有司治葬事<lb/>
皆如制以卒之又明年丁酉十二月十六日葬横山感<lb/>
慈塢之原公為人脩眉豐下容貌威嚴見者起敬天性<lb/>
剛毅自為小官忤貴近直聲震一時是後屢躓屢奮而<lb/>
氣不少衰有所欲為必達其志不以毁譽得䘮為欣戚<lb/>
憂國奉公之念寤寐不忘自律甚嚴非其義一介弗苟<lb/>
<pb n="KR4e0186_WYG_004-16a"/>
取好善嫉惡皦若黑白所以致怨謗亦多繇此撫江右<lb/>
鎮兩廣屬吏憚其風采雖深山下邑丞簿卑官無不改<lb/>
操自厲者然虚懷好問勇於從善每行一事悉心延訪<lb/>
反覆論議以求盡事理未嘗獨徇已見亦不以所長加<lb/>
人故雖風格峻整而賢者多樂親焉家居孝友嘗念早<lb/>
嵗居約二親甘㫖或不豐備及貴顯有禄賜而弗逮養<lb/>
以為至恨嵗時享祀極盡誠潔晨興必冠帶謁家廟一<lb/>
物未薦不先入口二弟早孤携以自隨教育備至比長<lb/>
<pb n="KR4e0186_WYG_004-16b"/>
皆為娶婦授以田廬待諸妹甥姪咸有恩意族黨貧者<lb/>
助之資鰥寡者助之嫁娶死者助之殮葬又出賜金買<lb/>
田祖墓之旁以供時祀族人戍邊者例有嵗餉亦於是<lb/>
取給焉自奉儉薄仕四十年家無長物飲食止陶器無<lb/>
金銀追琢之飾凡聲色竒玩卉木禽魚圖畫琴奕世所<lb/>
躭恱者一無所好居常進止皆有恒度不失尺寸雖燕<lb/>
閒必正衣冠自家人未嘗見其有惰容與人交際一以<lb/>
誠信終身不能妄語至於市井里巷浮媟戲笑之言不<lb/>
<pb n="KR4e0186_WYG_004-17a"/>
一出口臨終命家人啓户焚香正襟就枕而瞑無片言<lb/>
及亂云所著奏議若干巻藏於家惟公以書生奮自樹<lb/>
立平生宦轍所及幾徧天下觸霧披荆備嘗艱阻晩致<lb/>
位九列不為不遇矣顧其所欲為而未竟者世或未盡<lb/>
知也矧横遭多口齎志而終天下後世有遺恨焉嗚呼<lb/>
惜哉粲無似自少辱公知愛妻之以子當公無恙時嘗<lb/>
俾撰次其平生履厯為傳而弗果至是之材屬粲為狀<lb/>
將以請銘於當世之立言君子輒以平日所知者綴緝<lb/>
<pb n="KR4e0186_WYG_004-17b"/>
如右備采擇焉謹狀<lb/>
　　祭王文恪公文<lb/>
維年月日門生陸粲謹以柔毛剛鬛之儀敬奠于先師<lb/>
震澤先生太傅文恪王公之靈曰嗚呼粲生垂髫始誦<lb/>
公文越十五年乃登公門公本天人游戲域中諸所紛<lb/>
麗莫嬰其衷而獨愛才飢渴飲食聞人有能若自已出<lb/>
顧我謭劣辱公之知待以國士千載是期公於斯道篤<lb/>
學躬行不立門户渾然天成發為文章金聲玉色晩益<lb/>
<pb n="KR4e0186_WYG_004-18a"/>
臻妙居然古則刋落華繁獨造本原取材左漢規摹王<lb/>
韓豈無名家斂衽退懾愚不自量跪獻所業誦而首肯<lb/>
俛為指評曰此不怠莫之與京文貴意勝辭乃其枝苟<lb/>
辭而已夫人能為再拜斯言廓若發矇佩服終身用之<lb/>
無窮六籍之餘九流百氏浩如煙溟不見津涘公鉤其<lb/>
𤣥發矢破的考古辨疑忘食與息我效其愚公曰起予<lb/>
不蹈故常爾見卓殊故事舊章朝野罕習傳聞異辭譌<lb/>
舛踵襲公核其實引繩貫珠纂勒成編淡墨細書我獻<lb/>
<pb n="KR4e0186_WYG_004-18b"/>
所聞公曰有徵士貴識務不惟專經退則語人此我輩<lb/>
徒加以數年吾且避諸壬午之冬乞銘先君衰絰拜稽<lb/>
太湖之濆公聞其來喜動眉宇山亭篝燈從容欵語吾<lb/>
得子晩實獲我心斯文之傳非子誰任在昔昌黎殷勤<lb/>
籍湜我非其人敢忘公德公曰子來無渝斯誼申之婚<lb/>
姻用篤世契爰以弱息字公元孫我辭非耦公命寔敦<lb/>
聞公屬疾往候榻前猶為申眉諄諄誨言日傒康寧杖<lb/>
屨隨逐木壞山頽百身何贖見諸夢寐音容宛然覺而<lb/>
<pb n="KR4e0186_WYG_004-19a"/>
失之中夜涕漣巍巍我公豈其云亡將乘風雲陟降此<lb/>
堂公來此堂若聞我辭我辭有窮而痛無涯嗚呼哀哉<lb/>
尚饗<lb/>
　　祭亡妻盛氏文<lb/>
嗚呼吾妻其遂至此極邪自子從我二十餘年未始一<lb/>
日相違也吾忝竊科名列官于朝往來南北子皆余從<lb/>
頃以言獲譴投竄萬里念吾母高年兒女皆幼子又素<lb/>
多病不任道途之勞故弗果與子偕子意戀戀不能相<lb/>
<pb n="KR4e0186_WYG_004-19b"/>
舍臨發之夕倚牀歎泣吾心惻然然自顧與子皆壯年<lb/>
今雖暫違終當久相與處故寧舍子而獨行耳嗚呼孰<lb/>
謂一别而不復相見也邪吾自去家䟦履山川險阻艱<lb/>
難無不備嘗幸而得達貶所魑魅之與居虎豹之與鄰<lb/>
家人强壯者皆病垂死吾亦脫死如毫釐耳子誠往必<lb/>
死無疑也吾方以子之不行自慰孰意子竟不免死乎<lb/>
藉令子往雖不幸而沒然得握手一訣猶勝於生不相<lb/>
從而死不相見也吾之悔恨其又可追也邪子病脾泄<lb/>
<pb n="KR4e0186_WYG_004-20a"/>
已踰十年吾每憂之然亦未意遽至此也以子之孝友<lb/>
賢淑宜享遐壽而遽至此天實為之謂之何哉子昔嘗<lb/>
為我言有日者推子命云壽不過三十五吾以為誕謾<lb/>
不足憑子沒之月其朔日吾晨夢過家入室而不見子<lb/>
徒見兒女擁衾而泣吾覺而心怪之然亦以為夢寐不<lb/>
足憑也嗚呼孰意其果騐乎子沒以前年之八月至去<lb/>
年二月吾始聞訃其七月吾以公事如京便道過家母<lb/>
子骨肉復得聚首尋䝉異恩遷官近地顧子不及見也<lb/>
<pb n="KR4e0186_WYG_004-20b"/>
自子之亡吾母與吾大姊皆遷居汝室撫汝兒女汝父<lb/>
兄又為汝兒擇名師教之苟自今無廢學庶幾可望其<lb/>
有成也子而有知亦差足以自慰矣吾為子擇葬地未<lb/>
得又迫王命不敢久安於家今舉子柩攅殯先塋依我<lb/>
祖考吾力能即得地則葬而後行不則行而還葬耳嗚<lb/>
呼吾以疎狂自取罪戾鬼神弗宥以為子殃子病吾不<lb/>
及視子斂吾不憑棺生而惡衣菲食無一日之奉死而<lb/>
吾不能備送終之禮悠悠蒼天此恨何極中夜念之痛<lb/>
<pb n="KR4e0186_WYG_004-21a"/>
摧五内追惟往昔遭罹家難吾父既亡母又病目門户<lb/>
殄瘁外患沓來吾又數竒屢困塲屋㷀然一身百責攸<lb/>
萃隆寒盛暑風雨泥塗朝出暮歸不勝勞憊驚憂困辱<lb/>
惟子同之今幸仕有官矣其得甘食安寢者幾何時而<lb/>
子則又死也悲夫吾尚忍言之哉吾尚忍言之哉自今<lb/>
而後吾無復有意於仕進矣先人之薄田可耕敝廬可<lb/>
居行且謀歸養我母以盡孝誠撫我兒女以待其長立<lb/>
以畢吾餘生而已矣祖奠在前與子長别哀號之言出<lb/>
<pb n="KR4e0186_WYG_004-21b"/>
自肺腑子其聞邪其不聞邪嗚呼哀哉痛哉<lb/>
　　祭邃翁文<lb/>
維年月日學生江西永新縣知縣陸粲謹以特羊酒果<lb/>
之儀致祭于先師邃菴先生楊公之靈曰粲少也賤思<lb/>
御公車壯而登朝乃辱公知昔嵗丙戌濫竽詞林公自<lb/>
西還再秉化鈞一見其文曰此國器士不徒學所貴用<lb/>
世丁亥之冬拜官諫省内慚闇劣憂畏交併公曰朂哉<lb/>
功業由兹古人逺矣文莊爾師惟其疎戅不善自謀猖<lb/>
<pb n="KR4e0186_WYG_004-22a"/>
狂妄言以速愆尤人曰由公公不自明負罪引慝老臣<lb/>
之誠公無憾言我無愧色烱烱此心天日可質三疏明<lb/>
農拂衣歸來二䜿助虐俄遘凶災我竄蠻荒死與為期<lb/>
萬里訃傳五内痛摧優詔量移匍匐生還還不見公有<lb/>
淚空彈今夕何夕我來哭公山川寂寥草木號風古人<lb/>
有言士死知已恨不從公先驅螻蟻幽明茫然一慟而<lb/>
已嗚呼哀哉痛哉<lb/>
　　祭外舅盛公文<lb/>
<pb n="KR4e0186_WYG_004-22b"/>
維年月日子壻陸粲謹率男延枝以柔毛剛鬛之儀哭<lb/>
奠于外舅右都御史盛公之靈曰嗚呼傷哉豪傑之生<lb/>
曠世一逢屈指今日孰如我公昔也弱冠筮仕曹郎直<lb/>
道忤時竄徙遐荒﨑嶇滇蜀辛苦流離衆所蹙頞甘之<lb/>
如飴不卑小官恪勤吏職莫非王事余敢怠忽濩落十<lb/>
年稍遷臬司夷獠荒殘極力拯綏旋觸權閹再下請室<lb/>
諒節弗渝臣心匪石總憲作牧陜洛是經屬時險囏嬖<lb/>
倖縱横力遏其衝執誼秉正萬姓喁喁恃公為命六飛<lb/>
<pb n="KR4e0186_WYG_004-23a"/>
臨邊上下震<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>豈無時賢首鼠惴恐從容籌畫不激不<lb/>
撓百需具完民罔知勞士女歡呼闐隘衢陌甘棠之思<lb/>
儷美召伯既陟中臺保釐三方敓攘屏息姦宄摧藏鶡<lb/>
弁貂璫煽虐恣行一裁以法安我窮甿禁不得肆乃搆<lb/>
讒慝誰歟吠聲逞其私臆公曰歸哉臣敢賴寵抗疏明<lb/>
農返余故壟維是漕渠繫我國脉帝詢廷議屬公于役<lb/>
公曰行哉臣敢避難夙夜經營心力並殫鉅績垂成忌<lb/>
者側目一唱百和群興謗讟我身可絀而道無貶浩然<lb/>
<pb n="KR4e0186_WYG_004-23b"/>
言旋俯仰奚憾惟帝知公曰爾端介公以名堂式嚴訓<lb/>
戒居閒七載薦剡屢馳可屬大事舍旃其誰輪帛方來<lb/>
胡不少待人之云亡邦國殄瘁遡公入官四紀于兹位<lb/>
亦匪下未究厥施才大數竒乗危履艱百折不囘屹然<lb/>
如山謀國孜孜寢食可忘恤怨愛身我則未遑彼哉何<lb/>
人燕燕居息生叨顯榮死濫恩澤公獨驅馳盡瘁匪躬<lb/>
坎壈一生齎志而終人亦有言不容何病在昔聖賢困<lb/>
于憸佞粲曩壽公擬古名卿漢惟汲直唐則廣平其在<lb/>
<pb n="KR4e0186_WYG_004-24a"/>
近代安成<hi>李忠文</hi>河津<hi>薛文清</hi>考德論世寔相比倫小夫潝<lb/>
訿螢爝明滅達人令名終古日月凡公大節峻絶難攀<lb/>
乃至百行罔弗粹完施於家庭孝友敦睦滲漉之恩沾<lb/>
被九族居無惰容燕無媟語衣冠儼然鄙薄銷沮忠信<lb/>
待人毫髮無欺綜理細密小物不遺屬纊之言凛乎嚴<lb/>
整闢户焚香正襟而瞑直氣貞心之死靡忒彼蒼孔昭<lb/>
鑒兹忠實嗚呼傷哉粲昔少小始壻公門三十年間獨<lb/>
荷殊恩警我昏惰拯我顛危豈直我舅寔維我師我生<lb/>
<pb n="KR4e0186_WYG_004-24b"/>
不辰遭罹厄屯謫官萬里䘮我内人兒女㷀㷀零丁艱<lb/>
苦仰賴提携吹煦摩拊多病疎慵獲遂歸休杖屨追隨<lb/>
鄉社遨遊亦喜兒女漸底成立幸公未衰承歡有日詎<lb/>
意一朝厭世長辭四海之慟矧於吾私不見公顔殆將<lb/>
五旬中夜夢之宛如生存有肉在俎有酒在樽叩地呼<lb/>
天公聞不聞嗚呼傷哉<lb/>
　　祭王履約中丞文<lb/>
維嘉靖二十九年嵗次庚戌冬十一月庚寅朔越九日<lb/>
<pb n="KR4e0186_WYG_004-25a"/>
戊戌故都察院右副都御史王君履約之喪既歸自南<lb/>
都其同年友陸粲方居母䘮聞之爰以特羊庶羞奔奠<lb/>
于靈筵之下哭而告曰嗚呼君昔家食伯仲聨鑣並馳<lb/>
蓺苑蜚英揚翹既奮甲科補官浙左再朞政成入踐青<lb/>
𤨏校文南楚閱武西陲誕奏嘉績重瞳屢囘洊膺簡擢<lb/>
進秩清卿徊翔兩都遂陟中丞新命鼎來綰章留院峩<lb/>
峩惠文總國之憲人之為言仕路嶮巇揆厥初終疇罔<lb/>
騫虧君仕則優雍容寛衍履順無愆以躋通顯跬步公<lb/>
<pb n="KR4e0186_WYG_004-25b"/>
台胡年弗延孰䃣于成造物忌全嗟君好修威儀濟濟<lb/>
終日凝然莫窺涯涘篇翰精工醲郁遒媚麟角鳯毛世<lb/>
所珍貴余始從君投分猶淺偕薦南宮相知恨晩廷對<lb/>
萬言金石鏗鈜顧慚謭劣瓦缶同鳴鼎甲之選僉期雙<lb/>
璧誤遭擠落群公歎惜暨官諫省先後參差君初拜命<lb/>
我竄南夷自是廿年隱顯異軌懷思日長合并能幾方<lb/>
傒晩嵗文酒尋盟如何一朝遽隔死生痛罹閔凶㷀㷀<lb/>
苫土訃音忽傳慟摧肺腑在昔劉子南紀宅憂銜哀著<lb/>
<pb n="KR4e0186_WYG_004-26a"/>
辭恫傷栁州我獨何人敢忘斯誼雖言不文亦抒其志<lb/>
言則已矣哀寧有窮君靈不泯儻鑒微衷嗚呼哀哉痛<lb/>
哉尚饗<lb/>
　　祭僉事方公文<lb/>
維嘉靖二十九年嵗次庚戌冬十一月庚寅朔越二十<lb/>
六日乙卯孤哀子陸粲聞改亭先生方公之䘮將葬乃<lb/>
銜哀扶疾以特羊酒脯哭奠于几筵之次曰嗚呼士在<lb/>
天下以相知為難自古則然矧于今日惟公父子祖孫<lb/>
<pb n="KR4e0186_WYG_004-26b"/>
於粲家有三世同年之誼契分至深然公之知粲乃不<lb/>
待此公豪邁恢達素少許可自當世所謂賢者或未當<lb/>
其意而庸劣如粲顧辱厚遇焉不惟折輩行以下交而<lb/>
已又奬借稱揚每過其實嵗時投贈短札長篇惓惓記<lb/>
存愈久彌篤粲也何以得此於長者哉方幸公康豫獲<lb/>
數從杖履以承誨言孰意大山流黄竟踐李侯之夢郢<lb/>
人亡質遽興莊子之悲手墨猶新而英標莫覩也痛哉<lb/>
公今已矣貴富壽考融朗俶終子孫象賢趾美仕路諸<lb/>
<pb n="KR4e0186_WYG_004-27a"/>
福備具海内鮮儷斯可以無憾矣粲所謂悼恨者自罹<lb/>
窮毒跧伏苫土於公病弗及省視沒弗及永訣葢不見<lb/>
顔色者僅半嵗而有死生之隔焉一念及此涕泣横流<lb/>
聞古之人有居母䘮齊衰而往哭其友者曰交義隆篤<lb/>
故也况受知之深重以世契如粲於我公者乎薄陳樽<lb/>
俎以展衷誠哀疚荒迷言不盡意公而有靈庶幾鑒之<lb/>
嗚呼痛哉尚饗<lb/>
　<lb/>
<pb n="KR4e0186_WYG_004-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陸子餘集巻四<lb/>
</p>
<p>
</p>
  </div>
<div>
                <head>陸子餘集巻五</head>
    <p>
<pb n="KR4e0186_WYG_005-1a"/>
欽定四庫全書<lb/>
　陸子餘集巻五　　　　　　明　陸粲　撰<lb/>
　　處置邊防疏<lb/>
臣聞設險守國經世之要務有備無患保邦之逺圖古<lb/>
之有國家者未始不以城郭溝池為固其在邊疆所繋<lb/>
尤重不可一日缺焉者也臣切見我朝西北邊防處置<lb/>
可謂周宻然日久弊生不無少弛且如陜西河套本吾<lb/>
内境國初設東勝衛於此以控扼其地其後廢而不守<lb/>
<pb n="KR4e0186_WYG_005-1b"/>
遂使河套之險棄為敵巢每嵗秋冬敵輒屯聚其間為<lb/>
我邊患其寧夏地方花馬池至靈州一帶地勢平衍城<lb/>
堡稀疎邊牆低薄易於掏穵壕塹狹淺可越而過敵每<lb/>
擁衆從此而入肆為殺掠我軍無險可據分而備之則<lb/>
患人力之單㣲聚而不罷則憂饋餉之難繼使一方騷<lb/>
然八郡困敝職此之由往時建議者每欲舉張仁愿築<lb/>
受降城故事復守東勝阻河為固連接寧夏大同二鎮<lb/>
以為聲援是誠上䇿顧事體重大未敢輕議為今之計<lb/>
<pb n="KR4e0186_WYG_005-2a"/>
惟有将前項邊牆幇築髙厚壕塹挑濬深闊外以禦敵<lb/>
寇内以衛耕牧最為急務正徳初年該陜西總制都御<lb/>
史楊一清條陳邊務要将延綏定邊營迤東石澇池至<lb/>
寧夏横城三百里内邊牆幇築已經兵部題覆准行興<lb/>
工築牆約計四十里㑹本官去任其功未竟繼之者畏<lb/>
事避嫌莫肯任此因循至今邊患日甚陜西地方益加<lb/>
凋敝将來之憂恐不止如今日而已幸遇陛下天縱神<lb/>
武方勵精圖治修舉舊章邊防重事所宜及時經理况<lb/>
<pb n="KR4e0186_WYG_005-2b"/>
陜西自今年六月之捷敵人創艾未暇深入為寇地方<lb/>
稍寧正可有為之日夫難得易失者時也此際不為後<lb/>
欲為之恐愈難矣議者多言邊塞之地風沙飄撃版築<lb/>
之功難成易壊然自正徳迄今二十餘年前項邊牆四<lb/>
十里者猶屹然如故則斯言之不足信亦明矣夫興事<lb/>
立功要以實心為之能極堅完自堪耐久若如當時原<lb/>
議築牆濬壕髙廣深闊皆踰二丈有敵臺以便守禦有<lb/>
暖鋪以便巡警有小堡以相協助有墩臺以備瞭望處<lb/>
<pb n="KR4e0186_WYG_005-3a"/>
置精詳形勢雄壯選調勁兵分布要害敵人畏憚自然<lb/>
不敢侵逼其欲來送死仍前填壕穵牆我軍乗髙矢石<lb/>
交下彼之人馬損傷必多敵進不得攻退無所掠其勢<lb/>
必至奔潰因而乗之蔑不勝矣為今日守邊固圉之計<lb/>
莫先於此臣嘗詢訪西人僉以為便且謂有五利焉蓋<lb/>
憑髙視下以逸待勞士有全力以制敵敝一也畜牧在<lb/>
野得免驅掠嵗益孳生邊民富實二也今邊境乏馬牆<lb/>
成則步卒可守量省騎兵減芻秣之繁免追陪之累三<lb/>
<pb n="KR4e0186_WYG_005-3b"/>
也寧夏地方大小鹽池嵗課常患不充縁守臣以敵寇<lb/>
不時侵軼撈取則恐惹事而有咎招商又多畏憚而不<lb/>
來牆成則得以時撈取商賈流通鹽課充羨軍用益饒<lb/>
四也廣開屯田安意耕穫嵗收子粒以佐軍興漸省轉<lb/>
輸用寛内郡之力五也議者不察此顧以勞人費財為<lb/>
言曽不思陜西諸郡遞年供給邊餉飛芻輓粟千里不<lb/>
絶勞費何可勝言一遇敵人入套聲息稍𦂳邊臣奏開<lb/>
鹽引及動支官帑銀兩輒數十萬今築牆止三百里先<lb/>
<pb n="KR4e0186_WYG_005-4a"/>
年原擬人夫口糧等用止該銀十六萬兩有竒又加以<lb/>
别項雜用總計不過二十萬耳牆成之後使敵不敢入<lb/>
套邊方無騷擾之患内地有休息之期計每嵗所省視<lb/>
築牆之費何止數倍所謂一勞久逸暫費永寧較其利<lb/>
害多寡亦灼然易見但恐邊臣偷安過於畏慎自生疑<lb/>
阻是在聖心獨斷委任責成然後流言不行人肯任事<lb/>
耳如䝉皇上俯察愚臣之言乞敕兵部查照先年題覆<lb/>
事理及臣僚中有建言及此者參詳議處以聞敇陜西<lb/>
<pb n="KR4e0186_WYG_005-4b"/>
提督邊務大臣㑹同彼處巡撫都御史親詣前項地方<lb/>
相度整理其所用銀兩於太倉動支一二十萬如果不<lb/>
敷或量開鹽引或支陜西布政司無礙官銀接濟選委<lb/>
布按二司及分守守備等官分董其役務令十分堅固<lb/>
不許苟且塞責春夏興工秋冬輟役一二年間可畢其<lb/>
事如此則邊防永固敵寇歛戢俟數年之後我之財力<lb/>
稍充士馬足用雖復城東勝以收河套之險亦可為矣<lb/>
臣章句書生不知邊計偶有所見不敢緘黙用是冒昧<lb/>
<pb n="KR4e0186_WYG_005-5a"/>
上陳伏惟聖明留意邊方幸甚陜西一省軍民幸甚縁<lb/>
係處置邊防事理未敢擅便謹題請㫖<lb/>
　　法祖宗復舊制以端治本疏<lb/>
臣伏覩我太祖髙皇帝御製大誥以君臣同遊為篇首<lb/>
臣每誦之未嘗不竊歎聖慮之深逺也蓋自古禍亂之<lb/>
原每生於壅蔽而壅蔽之害常起於上下之不交我聖<lb/>
祖作為典訓以詔萬世託始於君臣同遊之一言正欲<lb/>
通上下之情而絶壅蔽之害其所以貽厥孫謀者至矣<lb/>
<pb n="KR4e0186_WYG_005-5b"/>
臣聞天下之勢如一身必血氣周流而無滯則其身堅<lb/>
强譬如一家必骨肉歡洽而有恩則其家康泰古之善<lb/>
治者每以通達下情為先務君臣之間日相接見非特<lb/>
三代盛徳之主若此而由漢唐以下皆然未有隔越不<lb/>
通如近世之甚者今必先去此弊然後天下事可從而<lb/>
理不然雖興利除害惟日不足亦暫得而終失未見其<lb/>
有益也仰惟我聖祖創業垂統正名定分極嚴於君臣<lb/>
之禮然接遇臣下延納群情曽無少間當時遣将出師<lb/>
<pb n="KR4e0186_WYG_005-6a"/>
皆面授成算帷幄信臣若劉基宋濂諸人日侍左右逺<lb/>
方卑職布衣儒生俱䝉引對甚至庶民之役于官者亦<lb/>
以言事直達御前是後若太宗仁宗宣宗咸遵守而行<lb/>
之一時如三楊蹇夏輩承顔造膝議論往復猶家人父<lb/>
子是以上下交孚底于極治朝廷政權自不至於旁落<lb/>
下移也臣聞諸故老近世朝儀起自英宗以幼沖踐祚<lb/>
未能親決萬幾當時諸臣苟為權宜之計常朝奏事限<lb/>
定起數隔日預定春坊本擬㫖發落自餘政事俱俟朝<lb/>
<pb n="KR4e0186_WYG_005-6b"/>
退具疏封進沿襲至今遂為故事每日常朝諸司引奏<lb/>
皆瑣碎事務官員謝恩見辭頃刻而退此外君臣無復<lb/>
相接情意壅而不通弊端由之以啓天下之患無大於<lb/>
此者迨英宗自南宮復辟始親政事大臣如李賢王翺<lb/>
特被顧問近孝宗晩年亦數召劉大夏戴珊等議事然<lb/>
猶未能盡復舊制是若有待於今日者陛下以聖神御<lb/>
極總攬權綱釐革弊政慨然欲舉一世於三代之隆甚<lb/>
盛心也然圖治者必端其本猶治病者當究其原今日<lb/>
<pb n="KR4e0186_WYG_005-7a"/>
本原受病之地正在上下之情不通故臣之愚以為必<lb/>
先去此弊然後天下事可從而理也臣謹按大明㑹典<lb/>
内所載朝儀華蓋謹身武英等殿皆得朝見奏事又云<lb/>
凡朝退燕閒及行幸處文職三品武職二品以上及勳<lb/>
舊文學之臣賜坐觀此則知内殿乃君臣常接之地而<lb/>
凡乗輿所在臣子亦得侍從矣又按御製五倫書及先<lb/>
輩名臣所著聖諭録等書往往載當時顧問應對之語<lb/>
舊典甚明可為依據伏願陛下遵太祖之逺猷繼列聖<lb/>
<pb n="KR4e0186_WYG_005-7b"/>
之成法盡剗數十年之弊以復舊規每日視朝罷退御<lb/>
便殿接見羣臣凡政事之大者所司先期上奏至日仍<lb/>
據其本末委曲敷陳大臣在旁上與之熟議可否親賜<lb/>
裁决事畢之後泛問當世之務人材賢否軍民利病皆<lb/>
得言之侍從臺諫輪日奏事或許非時請對撫按方面<lb/>
等官及諸邊大将廷辭入謝皆引見賜食訪以便宜其<lb/>
餘外服庶僚凡因事而至者卒然時召一二而問之得<lb/>
以周知民間之疾苦至於講學一事所繫尤重今經筵<lb/>
<pb n="KR4e0186_WYG_005-8a"/>
月惟三御寒暑又皆間歇惟日講最為親近然接對不<lb/>
過數刻情意猶未盡通乞如洪熙年間開𢎞文閣故事<lb/>
妙選天下博聞有道之士數人置諸近侍使更畨入直<lb/>
陛下聴政之隙輒造其間從容下問或講經史或論治<lb/>
道涵養漸摩之久自然有益聖徳如此則上下之情通<lb/>
壅蔽之害去天下事将無不可為者雖三代之治亦由<lb/>
是可復矣臣待罪言職遭值清朝每自慶以為不世之<lb/>
遇是以輒獻愚忠以為端本澄源之助惟陛下少垂省<lb/>
<pb n="KR4e0186_WYG_005-8b"/>
覽採而行之實宗社生靈之幸而臣亦預有榮焉臣犬<lb/>
馬㣲誠無任惓惓<lb/>
　　去積弊以振作人材疏<lb/>
臣聞立賢無方古之常道我祖宗朝用人初未嘗拘泥<lb/>
一途近時典選者専守資格偏狹固滯壊盡人材其弊<lb/>
已非一日矣兹遇陛下聖明庶政日新舊章漸復海内<lb/>
延頸想望太平臣愚切謂致治莫先於人材而欲人材<lb/>
之興起必去累年之積弊用敢略舉數事言之其一選<lb/>
<pb n="KR4e0186_WYG_005-9a"/>
用行取及奏保旌異之類専重進士賢材何徃無之豈<lb/>
獨進士可用今由此途而仕者雖或治無善状在上者<lb/>
猶䕶持之昔范仲淹有言一家哭何如一路哭今之當<lb/>
道曽不念此其人進士也則容養不問使肆於民上不<lb/>
惜一路之哭而惜一家之哭其人非進士也則指摘瑕<lb/>
疵動加摧抑人情無所慕則不能有所勉吾既薄之彼<lb/>
寧不自棄是驅之於不善而使民受其殃也臣謂舉人<lb/>
監生等出身者果有賢能宜與進士兼取並用屬者言<lb/>
<pb n="KR4e0186_WYG_005-9b"/>
官建白已嘗及此然所論止為逺方臣猶病其未廣况<lb/>
庸人狃於習見往往議其迂闊難行自非立為定法常<lb/>
切申明臣恐奉行者不至姑取一二以應故事終無以<lb/>
為激勸也其二教職往時所重名臣多出其間比來此<lb/>
選日輕有志者多不屑就而老耄昏塞十居七八教法<lb/>
不行人材日壊臣聞正統天順間嵗貢生猶間授京秩<lb/>
今雖舉人教官行取者僅千萬之一二若進士告就此<lb/>
官良非得已而吏部遇其遷轉例不以要職處之夫儒<lb/>
<pb n="KR4e0186_WYG_005-10a"/>
官落莫人所不堪又加挫抑其誰願此臣謂此等果教<lb/>
有成效宜優加陞擢以示勸雖嵗貢出身亦間㧞其尤<lb/>
者不次用之使知激昂且以警世之玩忽者量增其禄<lb/>
俾得養㢘撫按藩臬務須優待問答免行跪禮講書必<lb/>
令預坐且以此意戒飭提學官使為之倡其嵗貢除遵<lb/>
照近例嚴加考選外仍復舊規府學一年貢二人州學<lb/>
二年三人縣學一年一人通令坐監讀書就於其中選<lb/>
取教職蓋此輩所以老耄昏塞者正以貢期闊逺嵗月<lb/>
<pb n="KR4e0186_WYG_005-10b"/>
磨礱漸至衰頽耳今為此則非惟淹滯不振者得觀光<lb/>
太學而年力尚壮者亦得及時效用此法果行所振拔<lb/>
者多矣其三各王府長史紀善教授等官舊皆以儒碩<lb/>
充選若楊士竒周忱由此致大用自餘名臣尚多今則<lb/>
例用闒冗不材者終身不遷有同廢錮以故宗室中屢<lb/>
有放恣違法者由輔導官非人且權輕故也臣請自今<lb/>
遇缺皆選有學行者為之秩滿一體陞遷夫民家有子<lb/>
弟猶為求良師况在皇族可不擇人輔翼矧年勞敘進<lb/>
<pb n="KR4e0186_WYG_005-11a"/>
仕者之常豈有終始一官之理斯人之觖望不足惜而<lb/>
見朝廷有厭薄宗室之意豈所以厚本支而勸親親哉<lb/>
其四邊方州郡若雲貴川廣地雜蠻夷易動難安長吏<lb/>
之選視内地尤當加慎今有願就逺方之例其人大抵<lb/>
日暮途窮苟圖利禄耳在上者曷為徇其欲又凡外官<lb/>
考察才力不及俱調逺省是薄其民而使不肖者治之<lb/>
也若曰欲懲戒其人使知䇿勵則貶秩可矣何必逺方<lb/>
此等去處不幸而有梗化者興師轉餉所費不貲孰若<lb/>
<pb n="KR4e0186_WYG_005-11b"/>
精擇良吏以土俗稍宜者為之厚其俸給優加遷擢使<lb/>
撫字之為愈乎其五鹽法馬政國之重事非㢘幹强力<lb/>
者無以任之今行太僕苑馬寺鹽運司等官銓曹甚輕<lb/>
其選而士大夫尤不樂為其為之而能自振拔者蓋無<lb/>
幾人頃朝廷方議通鹽法修馬政然不擇其人而徒變<lb/>
其法猶無益也天下事孰非臣子所當為選華擇要厭<lb/>
憚繁劇乃不忠之大者此風豈可長哉凡此數端皆積<lb/>
年宿弊最為害事者乞勑吏部盡行改革一洗偏狹固<lb/>
<pb n="KR4e0186_WYG_005-12a"/>
滯之習以施鼓舞振作之權不過數年其效将必卓然<lb/>
有可觀者也其他用人之方切於時宜者臣愚謹攄一<lb/>
得之見條陳四事於後如䝉皇上恢天地之量采芻蕘<lb/>
之言敕下吏部詳議可否擇而行焉其於聖治不無小<lb/>
補而臣區區願效之愚忠亦得試其一二矣縁係去積<lb/>
弊以振作人材事理未敢擅便為此開坐謹題請㫖<lb/>
　計開<lb/>
　一久任使臣聞書曰三載考績三考黜陟幽明我<lb/>
<pb n="KR4e0186_WYG_005-12b"/>
　　朝稽古立法内外官貟俱歴九年考其功過以為<lb/>
　　陞黜其後稍變前制然𢎞治以前仕者亦多歴俸<lb/>
　　兩考纔陞自逆瑾盜政始隳舊章内外官員遷轉<lb/>
　　不常人思速化因循苟簡捱日望陞縱令有所建<lb/>
　　明亦多不究其志新故交承之間姦弊因之而起<lb/>
　　比典選者亦曽議及此然立法不平如謂知府知<lb/>
　　州應久任似也彼布按二司及府州佐貳獨何功<lb/>
　　而嵗嵗遞陞乎且官至布政按察亦尊矣其志亦<lb/>
<pb n="KR4e0186_WYG_005-13a"/>
　　可行矣假令嵗月稍久不為甚屈何必未滿輒遷<lb/>
　　以滋僥倖勞逸不均遲速迥異人心不服窒礙難<lb/>
　　行今欲行此必内自部院監寺外及藩司郡縣一<lb/>
　　槩施之縱不能盡復九年之制亦必如𢎞治以前<lb/>
　　實歴六年其賢能卓異者與其逐級而亟陞不若<lb/>
　　久任而殊擢如知府徑陞布政副使或陞四品京<lb/>
　　堂按察使徑陞副都御史侍郎布政使徑陞侍郎<lb/>
　　或尚書凡京官任内曽歴過知州知縣者從優敘<lb/>
<pb n="KR4e0186_WYG_005-13b"/>
　　用庶幾彼此適均小大競勸人各奮於事功不敢<lb/>
　　希冀倖進民生安而士習厚矣<lb/>
　一慎考察臣嘗見故大學士丘濬所著大學衍義補<lb/>
　　中論考察之弊最為明切濬之言略曰本朝三年<lb/>
　　一朝覲天下司府州縣各齎須知文冊來朝六部<lb/>
　　都察院行查其所行事件有未完者當廷劾奏以<lb/>
　　行黜陟近因選調積滯設法疏通輒憑巡按御史<lb/>
　　開具揭帖不復稽其實跡立為老疾罷軟貪酷素<lb/>
<pb n="KR4e0186_WYG_005-14a"/>
　　行不謹等名以黜之殊非祖宗初意按舊制官員<lb/>
　　給由到部考得平常及不稱職者亦皆復任必待<lb/>
　　九年三考然後黜降其有縁事降職除名亦許伸<lb/>
　　理其愛惜人才而不輕棄絶如此彼哉何人立為<lb/>
　　此等名目加以空文如死後節惠之諡使受此曖<lb/>
　　昧不明之惡聲没齒齎恨何以厭服其心乎伊尹<lb/>
　　曰一夫不獲時予之辜使天下失職之人布滿郡<lb/>
　　縣豈朝廷之福哉臣按濬此言深中近世考察之<lb/>
<pb n="KR4e0186_WYG_005-14b"/>
　　弊惟今天下所造須知文冊止是空文部院雖或<lb/>
　　行查亦不過虚應故事其前項不謹等名目行之<lb/>
　　既久誠難猝變然以祖宗之良法美意彼妄庸者<lb/>
　　一朝而易之如反掌况此等弊法苟欲改革亦何<lb/>
　　難之有至於所謂考語者大抵駢四儷六兩可難<lb/>
　　辨之詞夫古之聖賢猶不能以一言蓋一人今區<lb/>
　　區數語欲盡夫人之情状難矣况未必盡公乎若<lb/>
　　謂官吏賢否吏部所知有限不得不屬諸巡按亦<lb/>
<pb n="KR4e0186_WYG_005-15a"/>
　　當使明著其跡如昔人所謂某人亷吏也有某事<lb/>
　　以知其亷某人能吏也有某事以知其能仍計其<lb/>
　　所開報之虚實多寡以為巡按之殿最則皆知所<lb/>
　　警懼不敢以喜怒之私上下其手使公道昭明黜<lb/>
　　陟惟允賢者不至於失職而不肖者亦無所苟容<lb/>
　　其為國家之益大矣<lb/>
　一汰冗官臣惟官之冗未有如今日者也一事而置<lb/>
　　一官數人而理一事且臺省藩司布列充滿而國<lb/>
<pb n="KR4e0186_WYG_005-15b"/>
　　家每行一事輒議别為設官然則彼在位者徒坐<lb/>
　　食而已乎夫為政以人不在多寡如其賢能自可<lb/>
　　兼理不然雖多亦奚以為大抵添設一官止為吏<lb/>
　　胥人等開一騙錢局其實於民無分毫之益今天<lb/>
　　下額外剰員所在充溢愈近民者則其害愈甚至<lb/>
　　於布按二司設官尤為過多其巡歴地方或一時<lb/>
　　總至或先後沓來有司政事奪於送迎民間財力<lb/>
　　困於供億况此等官員賢者所至有益地方不賢<lb/>
<pb n="KR4e0186_WYG_005-16a"/>
　　者取具文移苟以塞責且如清軍最為重事今不<lb/>
　　過行委屬官将前官已清查者重録一過造冊了<lb/>
　　事而已行伍無所増益里甲年年受累又其巡歴<lb/>
　　止於衝要地方使公私勞費其偏僻州縣或經年<lb/>
　　不到官吏放恣莫之誰何勞逸苦樂殊為不均今<lb/>
　　之為撫按者止知督率二司出巡足以禁制守令<lb/>
　　之貪暴不知過多之為害如此昔唐姚崇言擇十<lb/>
　　道按察使患不得人夫舉天下而纔十人猶且難<lb/>
<pb n="KR4e0186_WYG_005-16b"/>
　　之况今數倍之多乎臣聞舊制止是僉事分巡餘<lb/>
　　皆坐司管事由今觀之二司官𦂳要者布政司則<lb/>
　　管糧按察司則提學兵備而已然兵備之設亦似<lb/>
　　過多特有可諉者曰為保障地方計耳若夫詞訟<lb/>
　　既有分巡錢糧有官督理則分守之官殆為虚設<lb/>
　　其他一官之事分屬數人者有之至於京官尤為<lb/>
　　過冗大率在部者過於閒逸専管者無所建明臣<lb/>
　　謂京官省則俸禄可減以紓國用外官省則供億<lb/>
<pb n="KR4e0186_WYG_005-17a"/>
　　可減以厚民生乞敕吏部通行查考凡不係𦂳要<lb/>
　　者量為裁革省一分則有一分之益不然十羊九<lb/>
　　牧徒為煩擾官愈多而事愈紊欲天下之治難矣<lb/>
　一復制科本朝以經術取士其名最正然士専一經<lb/>
　　不暇他及一得科第棄不復省間有從事古學者<lb/>
　　力分於簿書志奪於進取自不能専攻不惟文辭<lb/>
　　之陋而議論識見亦不逮前人逺甚蓋科舉之法<lb/>
　　行之百六十年而人才終有愧於古者如此且天<lb/>
<pb n="KR4e0186_WYG_005-17b"/>
　　下固有髙明倜儻之才不能應有司之繩墨者是<lb/>
　　科舉所得之外未嘗無遺才也前代取人不専一<lb/>
　　途明經進士之外又有制科雖其途似雜而得以<lb/>
　　鼓舞豪俊網羅遺逸祖宗朝亦有賢良方正懐才<lb/>
　　抱徳經明行修諸科臣愚乞倣此意特設一科以<lb/>
　　待非常之才必博通經史兼工文辭曉暢治道者<lb/>
　　有官無官皆得應之間數嵗一舉每舉不過數人<lb/>
　　髙者儲之禁近其次分置諸曹先有官者則遞進<lb/>
<pb n="KR4e0186_WYG_005-18a"/>
　　焉如此則天下之士爭自奮起雖已仕者亦不廢<lb/>
　　學無復専經之陋矣臣又聞之人各有能有不能<lb/>
　　今天下固有學習兵書諳曉術數而案牘文墨非<lb/>
　　其所長者又有沉鷙勇敢之人胷中了了而不能<lb/>
　　筆之於書者此等仕既無階心常自負每有風塵<lb/>
　　之警輒思攘臂其間縱無所成亦能始禍唐之黄<lb/>
　　巢王仙芝宋之張元吳昊皆以流落不遇遂陷凶<lb/>
　　逆其事可鑒大抵人有才氣而不得逞其末流何<lb/>
<pb n="KR4e0186_WYG_005-18b"/>
　　所不至若御得其道則狙詐咸可作使乞令所在<lb/>
　　官司凡諸色人有不習舉業而才藝可稱者聴其<lb/>
　　薦聞量才試用其有知邊情諳武略膂力騎射過<lb/>
　　人者或隷京營或送各邊隨軍效用既以收拾遺<lb/>
　　才用備緩急又可隂窒禍變銷沮姦雄至於薦舉<lb/>
　　之途近亦稍狹請令文武官凡到任後各舉一人<lb/>
　　自代及查復洪武十五年朝覲官各舉所知一人<lb/>
　　正統年間方面知府有缺在京三品以上保薦事<lb/>
<pb n="KR4e0186_WYG_005-19a"/>
　　例斟酌舉行庶得以廣朝廷之耳目助銓衡之明<lb/>
　　揚是或補偏救弊之一道也<lb/>
　　劾太監閻洪疏<lb/>
臣等奉勅清查各馬牛等房頭畜㑹同御馬監太監張<lb/>
鼎及户部分管委官親詣各倉場将見在馬牛駝驢逐<lb/>
一查驗除臕壮堪用者存留外其揀退不堪者照依户<lb/>
部題奉欽依内事理就送本部與兵部給散軍民操備<lb/>
耕種行間准兵部車駕清吏司手本該御馬監太監閻<lb/>
<pb n="KR4e0186_WYG_005-19b"/>
洪等題稱在外壩上等各馬房馬有曽經上用及䭾過<lb/>
金鞍賞名選記披甲成對等項内有患病倒死尚且具<lb/>
奏埋瘞牛有耕藉擠乳驢頭并瞎瘸馬匹聴候聖冬等<lb/>
節茶飯取用若一槩給軍騎操恐内外馬匹印號相雜<lb/>
真偽無别乞要止照數過實在數目㑹計料草其㸃退<lb/>
馬匹免行送部等因到臣看得馬房之設肇于永樂年<lb/>
間當時司牧得人畜産蕃息誠有資於軍國之用自法<lb/>
久弊生人情玩愒虚増數目冒破錢糧積有嵗年浩無<lb/>
<pb n="KR4e0186_WYG_005-20a"/>
紀極兹遇聖明在上深欲節虚費以資實用特敕臣等<lb/>
清查中外人心孰不稱快以為曠世稀有之盛舉臣等<lb/>
㸃視之際酌量情法再三詳審定其去留據該管官旗<lb/>
人等重甘結状見在馬匹數内並無前頂䭾鞍披甲等<lb/>
名目其馬匹倒死春冬二季送光禄寺夏秋二季付馬<lb/>
户開剥皮張送順義等縣貯庫亦無埋瘞事例所有耕<lb/>
藉擠乳牛隻并馬驢堪備取用者俱已量為存留其餓<lb/>
損矮小老癩瘸瞎者方行揀退送部今太監閻洪題稱<lb/>
<pb n="KR4e0186_WYG_005-20b"/>
一槩給散騎操恐内外馬匹印號相雜思得臣等初奉<lb/>
明㫖因恐馬牛舊印糢糊是以奏請再印比及㸃視各<lb/>
項頭畜除三嵗新俵馬駒外其餘有印者僅千百之一<lb/>
二亦多細淺不真臣等據該監造報文冊内開環吉三<lb/>
尖等字號逐一分别盪烙其揀退者止是翦記騌尾原<lb/>
無印號乂何相雜之有切照閻洪係該監掌印官吏司<lb/>
牧政亦既有年馬匹在外印號不明漫無稽考既不能<lb/>
及時奏請處置使姦弊日滋迨臣等揀退乃復假此為<lb/>
<pb n="KR4e0186_WYG_005-21a"/>
辭希望存留其敢為欺罔亦甚矣洪又稱此時馬匹數<lb/>
少若復加揀退廏牧将無孑遺是又為危言以動聖聽<lb/>
冀其所請之必行也夫騰駒考牧貴在精良若多留惡<lb/>
馬適足為同羣之累譬如治田者不先去狼莠而望嘉<lb/>
穀之蕃烏可得哉况見在馬匹不下數千使司其事者<lb/>
能加意飼養假以數年自可漸致蕃息今乃欲留此羸<lb/>
病殘廢之畜望其孶生以壮觀國家寧有是理原洪之<lb/>
設心實慮馬匹揀退則草料亦從而節省㑹派之數既<lb/>
<pb n="KR4e0186_WYG_005-21b"/>
少則侵剋之利必㣲是其望今日存留之多正為他日<lb/>
冒破之地耳仰惟敕諭謂各處輸納錢糧皆小民膏血<lb/>
之餘官無實用利歸姦貪積弊已深誠可痛惜臣等伏<lb/>
誦至此竊歎睿鑒髙明洞悉姦弊洪雖有言亦安能上<lb/>
惑聖聴使其糜有用之財以養無益之物重為民生國<lb/>
計之蠧哉然洪巧飾虚辭萬一朝廷或誤聴之則侵漁<lb/>
之徒因兹得計仍蹈故習将來愈無忌憚其害豈可勝<lb/>
言竊恐聖明節財裕民之至意反為憸人沮壊而已行<lb/>
<pb n="KR4e0186_WYG_005-22a"/>
之明㫖将遂託諸空言又何以信今而傳後哉臣等責<lb/>
任所在不敢緘黙伏乞敕下户兵二部仍照前㫖施行<lb/>
其馬匹除給散騎操外有十分老瘦瘡瘸者既難以供<lb/>
備膳羞又不堪軍人騎坐合無并牛驢俱聽該部從宜<lb/>
處置量行變賣銀兩收貯以備買馬等項支用仍乞天<lb/>
語丁寧戒飭閻洪安静守法毋輕信下人撥置以共成<lb/>
足國惜民之舉庶幾法令得行宿弊可革而臣等亦得<lb/>
以奉行勅㫖少免於失職之罪矣縁係振餘財以足國<lb/>
<pb n="KR4e0186_WYG_005-22b"/>
恤民事理未敢擅便謹題請㫖<lb/>
　　陳馬房事宜疏<lb/>
臣等奉勅清查壩上等馬牛羊房頭畜㑹同原差太監<lb/>
張鼎并户部分管委官主事賈璘等親詣各倉場案行<lb/>
該管官旗将見在頭畜從實分别毛齒印記來歴具結<lb/>
開報公同逐一查騐除揀退不堪者節經户兵二部題<lb/>
奉欽依變賣并分給皇城四門等處擺隊應用外見今<lb/>
實在馬駝驢騾牛羊并駒犢共三千九百七十七匹頭<lb/>
<pb n="KR4e0186_WYG_005-23a"/>
隻查得嘉靖六年未奉明㫖清查以前户部原㑹派各<lb/>
倉場料草大麥豌豆黒豆等料共一十八萬二千一百<lb/>
九十石草四百九十六萬三千束今臣等查㸃各項頭<lb/>
畜俱有實數通計一年該用料三萬九千三百一十五<lb/>
石七斗八升草九十萬一千五百八十四束比之原數<lb/>
該減料一十四萬二千八百七十四石二斗二升草四<lb/>
百六萬一千四百十六束已經造册奏繳及造清冊送<lb/>
憑㑹計所據内外官員虚増妄報濫冒侵欺情弊顯然<lb/>
<pb n="KR4e0186_WYG_005-23b"/>
論法俱難輕貸縁節奉勅㫖都免查究外臣等㸔得自<lb/>
設立馬房以來迨今百數十年糜費侵漁不知凡幾根<lb/>
盤勢據莫敢誰何中間雖一清查旋復沮壊兹遇聖明<lb/>
在上方勵精求治虚已受言無復曩時掣肘之患故臣<lb/>
等叨承任使得以粗效其愚勉竣厥事但目前之弊雖<lb/>
已稍除而将來之憂未能逆料苟非深思逺慮立為經<lb/>
常一定之法是塞其流而不清其源豈久安之道哉查<lb/>
得𢎞治年間給事中許天錫等清查事完嘗條陳十有<lb/>
<pb n="KR4e0186_WYG_005-24a"/>
四事該部題覆准行不幸正徳初年沮於權姦行之未<lb/>
竟臣等今據所奏參酌時宜謹陳十事上瀆聖聰乞下<lb/>
該部看議采而行焉庶幾宿弊可清久逺有賴而於皇<lb/>
上惜財裕民之至意或得以少裨萬一矣臣等不勝惓<lb/>
惓懇切之至縁係振餘財以足國恤民事理具本開坐<lb/>
謹題請㫖<lb/>
　計開<lb/>
　一稽實數臣等竊惟畜馬以資軍國之用乃以衛民<lb/>
<pb n="KR4e0186_WYG_005-24b"/>
　　非以病民也今各馬房輸納錢糧皆小民膏血之<lb/>
　　餘而典牧者任意侵欺浪費無極計一馬豢養之<lb/>
　　資何止破中人十家之産蓋縁㑹派不稽其實數<lb/>
　　放支盡出於内臣是以其弊至此乞勅該部通行<lb/>
　　各馬房經該官員将臣等今次查過實在頭畜逐<lb/>
　　一開寫毛色口齒印記來歴置立文簿送部用印<lb/>
　　鈐記付該管委官收掌遇有孳生倒死及該監取<lb/>
　　回發下等項馬匹養馬官旗先行呈報委官驗過<lb/>
<pb n="KR4e0186_WYG_005-25a"/>
　　及報本倉附簿明白方准收除各官攅遇每月赴<lb/>
　　部註銷之日就将收除實數呈報巡清科道官其<lb/>
　　草料每月或五日或十日一次委官親自下倉眼<lb/>
　　同内外官明白放支候至年終科道官㑹同委官<lb/>
　　親詣各倉場通行查㸃造冊送部以憑㑹計錢糧<lb/>
　　庶實數有稽宿弊可革貪冒之徒無從而上下其<lb/>
　　手矣<lb/>
　一省虚費臣惟引重致逺馬牛之常性今之所畜者<lb/>
<pb n="KR4e0186_WYG_005-25b"/>
　　老死槽櫪徒費豢養而無一日之用然使所支之<lb/>
　　芻料盡為馬食猶之可也顧錢糧之糜費不貲而<lb/>
　　馬牛之耗損益甚一舉而兩失之豈不尤可惜哉<lb/>
　　訪得各馬房馬有支料八升牛有支料一斗及草<lb/>
　　二束者以一馬牛而兼數馬牛之食誠為浪費皆<lb/>
　　由内外官員假此多支以為侵剋之資耳臣等查<lb/>
　　照該部覆題及𢎞治年間給事中許天錫奏内事<lb/>
　　理參酌損益除耕藉牛曽經上用其料草合行照<lb/>
<pb n="KR4e0186_WYG_005-26a"/>
　　舊闗支及三牛房牛隻見令每隻日支料三升草<lb/>
　　十斤别無議處外其西兒騾馬并擠乳馬定與料<lb/>
　　五升餘馬俱各料四升草一束駱駝一隻與料六<lb/>
　　升草一束其各馬房存留牛隻并驢騾俱照三牛<lb/>
　　房例定與料三升草十斤已經照數造冊進繳合<lb/>
　　無定為定例通行遵守仍查𢎞治年間該部原題<lb/>
　　事例申明侵盜錢糧之禁勅御馬尚膳二監轉行<lb/>
　　提督太監等官嚴督各該官員今後馬牛在房務<lb/>
<pb n="KR4e0186_WYG_005-26b"/>
　　要加意飼秣除天行時氣外平時一月之間百匹<lb/>
　　之内倒死三匹以上者将内外官軍醫獸㕘究送<lb/>
　　法司治以重罪如提督等官故縱容隠者聴科道<lb/>
　　官指實㕘奏使人知警畏則錢糧不至虚費而馬<lb/>
　　牛亦免横死矣<lb/>
　一免㑹派臣等看得户部每年㑹派各馬房料草俱<lb/>
　　行山東河南直隸順天等府辦納動以數百萬計<lb/>
　　實用無幾虚費居多今臣等清查明白頭畜已有<lb/>
<pb n="KR4e0186_WYG_005-27a"/>
　　定數則錢糧宜從減省况前項地方水旱災傷科<lb/>
　　役繁重合無勅該部将嘉靖七年㑹派之數除已<lb/>
　　徵在官外其未徵者量與停止或通融計算准作<lb/>
　　以後年分之數用紓久困之民抑臣等又有欲言<lb/>
　　者各馬房草場地土本為飼秣之資頃年嘗遣官<lb/>
　　閲實計有地三萬三千餘頃其子粒所入姑以一<lb/>
　　畆三分計之已踰十萬兩之數假令嵗收其半亦<lb/>
　　自足用比奉明㫖差官勘用處置合候完報之日<lb/>
<pb n="KR4e0186_WYG_005-27b"/>
　　令該部計處每年芻料取給於此其㑹派之數盡<lb/>
　　行蠲除以後更不必重徵伏惟皇上不惑羣議斷<lb/>
　　然行之凋瘵遺黎不勝幸甚<lb/>
　一減旗軍看得各馬房旗軍俱從騰驤等衞所摘撥<lb/>
　　在房專一喂養頭畜近該户部覆題要将多餘之<lb/>
　　數照先年事例發回原衛所差操臣等查得各房<lb/>
　　見在旗軍共四千四十九名其間役占買閑比比<lb/>
　　皆是如壩上馬房止有馬牛等畜共二百三十三<lb/>
<pb n="KR4e0186_WYG_005-28a"/>
　　匹頭隻却有軍六百六十一名冗濫至此極矣夫<lb/>
　　設軍以為馬也今馬少軍多将安用之且如湖渠<lb/>
　　馬房先有牛馬等畜共七百五十四匹頭隻今除<lb/>
　　揀退外尚有四百九十九匹頭隻然軍士止九十<lb/>
　　二名亦不聞有缺少之患舉此一處以例其餘則<lb/>
　　空閑者之多可知矣國家養軍嵗費糧賞不知凡<lb/>
　　幾豈容置之無用之地以供私役哉如䝉勅下該<lb/>
　　部将各馬牛羊房軍士盡行查出照湖渠馬房例<lb/>
<pb n="KR4e0186_WYG_005-28b"/>
　　視其馬之多寡量為存留其餘悉依原擬發回衛<lb/>
　　所差操俾行伍充實牧圉專精彼此實為兩便<lb/>
　一處牛羊查得𢎞治十七年給事中許天錫等奏内<lb/>
　　稱西琉璃厰羊房牲口不多用一乗田小吏課五<lb/>
　　尺童數人牧之有餘今本房添設管事官員數多<lb/>
　　草場地土占種殆盡日支料草剋減無遺養牲旗<lb/>
　　軍及民户私役買閑頻年糜費財力養此瘦小牲<lb/>
　　口直至倒死方送光禄寺皮肉潰壊不堪祗待本<lb/>
<pb n="KR4e0186_WYG_005-29a"/>
　　房官員又恐死盡無憑闗支料草以為侵剋之媒<lb/>
　　間令軍民私自買補或有孶生亦将冒頂舊數多<lb/>
　　係羸小羔犢日以就斃牲口既無實用錢糧又復<lb/>
　　虚糜深可痛惜乞勅該衙門将見在牛羊作急取<lb/>
　　用免致倒死靠損公私草場地土照牛房例給軍<lb/>
　　佃種銀兩付司局收貯以備光禄寺支買牲口應<lb/>
　　用民户發回該縣當差及看得司牲司司牲局俱<lb/>
　　在一處事務甚簡合将衙門歸併或裁減官吏行<lb/>
<pb n="KR4e0186_WYG_005-29b"/>
　　令帶管等因臣等今次查㸃本房見在牛羊四百<lb/>
　　七十七隻據司局官吏開報俱係光禄寺遞年發<lb/>
　　下寄養臣等目撃其羸弱之状甚至甫出闌圏即<lb/>
　　已僵仆而死者有之審得其間情弊誠如給事中<lb/>
　　許天錫所言除将牛羊量行揀退照依兵部題准<lb/>
　　事理送順天府變賣其存留者将來瘦損倒死勢<lb/>
　　所必至宜令光禄寺及時取用仍戒飭本寺今後<lb/>
　　遇有解納牲口務要揀選臕壮者收用其不堪者<lb/>
<pb n="KR4e0186_WYG_005-30a"/>
　　退回變易或仍責令本户領牧不必發下寄養以<lb/>
　　滋耗費之端其餘若給種地土發回民户減革衙<lb/>
　　門官吏乞下該部查議悉照原奏施行其於國計<lb/>
　　誠非小補<lb/>
　一嚴買補據蕃牧千户所千户蘇鏞呈稱東直門裏<lb/>
　　外牛房并吳家駝牛房養牲擠乳供應膳羞先年<lb/>
　　遇有牛隻倒死負累軍人陪補成化十四年該所<lb/>
　　千户郝端題准将外牛房并吳家駝牛房草場開<lb/>
<pb n="KR4e0186_WYG_005-30b"/>
　　墾與軍耕種每年徵收子粒銀一千二百五十兩<lb/>
　　俱本所收貯遇有牛隻倒死就行買補惟存湯山<lb/>
　　草場以為牧放之地正徳三等年該尚膳監太監<lb/>
　　張裕題准将湯山牧羊草場開墾一半徵收銀兩<lb/>
　　修理公廨續該太監王誠又将外牛房并吳家駝<lb/>
　　牛房二處地畆銀兩俱徵在監收貯本所官員並<lb/>
　　無干預等因臣等查㸃過三牛房見在牛共四百<lb/>
　　五十隻其間瘦損者不可勝計徒費料草而無實<lb/>
<pb n="KR4e0186_WYG_005-31a"/>
　　用縁前項子粒銀兩歸之内監輸納既無簿籍可<lb/>
　　稽領買又有剋減之弊内外官員遞年買補牛隻<lb/>
　　専取瘦小者以充數既利其價賤可以花銷又幸<lb/>
　　其倒死重復買補此其弊端誠不可不嚴為禁革<lb/>
　　乞勅該部仍照先年事例将前項地畆并湯山草<lb/>
　　場子粒銀兩俱令本所自行收貯置立巻籍自今<lb/>
　　年為始将徵收并支用過銀兩買補過牛隻數目<lb/>
　　明白開寫科道官每年終查㸃頭畜之時通行稽<lb/>
<pb n="KR4e0186_WYG_005-31b"/>
　　考如有侵剋那移等項情弊從重㕘究其買補牛<lb/>
　　隻今後務令收糧主事眼同本所掌印官擇取臕<lb/>
　　壮有乳大牛不許将瘦小者擡價收買臣等又㸔<lb/>
　　得壩上壩南壩東金盞兒甸義河北髙湖渠七馬<lb/>
　　房各有牛隻除揀退不堪外其間略有臕息者量<lb/>
　　留七十隻但馬房本為畜馬而以養牛既非所宜<lb/>
　　况此牛又不擠乳供應誠為無用合無行前項馬<lb/>
　　房将存留牛隻揀選内有堪以擠乳者送裏牛房<lb/>
<pb n="KR4e0186_WYG_005-32a"/>
　　其餘俱送光禄寺應用以後但有牛隻俱照前處<lb/>
　　置庶幾不糜有用之財以養無益之物矣<lb/>
　一苹冗員看得各馬牛羊房俱設有内官管理馬匹<lb/>
　　錢糧每處或七八員或十餘員其多者至二十餘<lb/>
　　員馬少官多十羊九牧徒為煩擾且今頭畜更減<lb/>
　　於前錢糧不多官亦宜省乞勅該部查正統等年<lb/>
　　間各馬房原設内臣額數如有馬少官多去處量<lb/>
　　為裁革養馬指揮千百户員數過多者一體查明<lb/>
<pb n="KR4e0186_WYG_005-32b"/>
　　發回本衞所聴候差操其内臣之中豈無賢能有<lb/>
　　志向上者宜令提督并巡視倉場科道官察其勤<lb/>
　　能亷静者具奏旌擢怠玩貪刻者指實奏聞處治<lb/>
　　每年終仍計其畜産之繁耗以為殿最懲勸既明<lb/>
　　則人知激勵是亦修舉馬政之一助也<lb/>
　一禁饋遺訪得提督等官每年㸃視馬匹所至内外<lb/>
　　管事人員盛設酒席欵待及饋送茶果錢多至百<lb/>
　　數十萬其跟隨識字人役亦各得分例錢習以為<lb/>
<pb n="KR4e0186_WYG_005-33a"/>
　　常自上而下交相征取苟非掊剋侵欺其財何所<lb/>
　　自至是以徵收子粒則刻剥佃户收納料草則勒<lb/>
　　掯商人虚増妄報百計侵漁其源皆起於此今馬<lb/>
　　匹錢糧既有實數此弊或将不禁自革然當積弊<lb/>
　　大壊之餘而為改弦易轍之舉立法不可不嚴慮<lb/>
　　患不可不至宜勅該衙門通行禁約今後敢有仍<lb/>
　　蹈前弊者科道官及緝事衙門指實㕘奏處以重<lb/>
　　法臣等又訪得每年馬匹下場牧放承委官員於<lb/>
<pb n="KR4e0186_WYG_005-33b"/>
　　各州縣僑户需索銀兩遞年為害非淺合無今後<lb/>
　　但遇下場時月該部先行奏請出榜曉諭有似前<lb/>
　　需索者嚴加懲治則人心知警而弊端可絶矣<lb/>
　一謹防範臣惟印烙馬牛所以分别公私防閑詐偽<lb/>
　　闗繫不為不重頃者臣等查㸃過各房馬牛雖稱<lb/>
　　有環吉三尖等字様其實通無印號間有一二亦<lb/>
　　多細淺糢糊而太監閻洪奏乞存留乃假印號相<lb/>
　　雜為辭臣等嘗據所見以折之矣比聞天閑在内<lb/>
<pb n="KR4e0186_WYG_005-34a"/>
　　者亦有盜易之弊若使防範果嚴豈應有此今見<lb/>
　　在頭畜已經臣等奏請重加盪烙此後如有各處<lb/>
　　貢賀及新收孳生馬匹俱乞及時印烙每二年或<lb/>
　　三年一次提督官通行㸃視但有文理細淺者即<lb/>
　　為照前再印庶幾真偽可辨而姦弊不生矣<lb/>
　一立公署看得各馬房錢糧户部設有主事分管縁<lb/>
　　倉場去京或在百里之外俱無公署可居各官逐<lb/>
　　月下倉寓宿内臣私宅本倉官攅亦無廨宇每遇<lb/>
<pb n="KR4e0186_WYG_005-34b"/>
　　收糧隨同主事到彼賃住民房或一二日事畢旋<lb/>
　　即回京以致錢糧之出納通不經手馬牛之肥瘦<lb/>
　　邈不相闗揆諸事體深為未便切見近日在京尼<lb/>
　　寺拆毁數多變賣未盡合無量為拆卸前去馬房<lb/>
　　蓋造公廨以為各官次舍之所并官攅亦各造與<lb/>
　　房屋就彼居住以便收支庶不往來道途致悞公<lb/>
　　務<lb/>
　　舉遺賢以裨化理疏<lb/>
<pb n="KR4e0186_WYG_005-35a"/>
臣伏以賢才理道之所先明揚聖哲之上務歴選往朝<lb/>
莫不崇重斯軌陛下天授欽明誕敷文教延佇耆徳寤<lb/>
寐嘉猷雖圭璋特達充滿治朝而遺寳在野尚勤物色<lb/>
臣竊見原任山西按察司按察使顧璘竒才卓犖藻思<lb/>
精贍弱冠出宰厥聲清劭洎乎擢守大梁著撫寧之績<lb/>
斥遷嶺海見貞孤之操歴轉藩郡所至有紀剸繁治劇<lb/>
則靡適不宜臨事决機則出人慮表豈直文華醖藉擅<lb/>
東南之美而已哉原任江西按察司副使李夢陽英特<lb/>
<pb n="KR4e0186_WYG_005-35b"/>
雋邁絶類離群昔守曹郎抗節玉立昌言而貴戚沮喪<lb/>
危行而權璫側目若其華國之文焜燿當世固已方軌<lb/>
漢魏追薄風雅海内多士咸共矜式特以風格孤峭不<lb/>
善俯仰流俗背憎端由於此二臣者並曠代之逸才清<lb/>
朝之茂器也方今皇極未臻英雋淪落公卿勤推轂之<lb/>
懐當宁興側席之想稱量之際每患乏才有如二臣不<lb/>
可多得儻使入踐清華備館閣之選出筦臺寺任藩維<lb/>
之寄必能贊揚大化翊宣皇猷増廣庭穆穆之風章本<lb/>
<pb n="KR4e0186_WYG_005-36a"/>
朝多士之美伏望勅下吏部再加看詳如果臣言不謬<lb/>
乞将璘與夢陽亟賜起用庶令瓌竒之珍復登天府之<lb/>
藏盛明之代得無遺棄之才矣臣為國之心不勝祈願<lb/>
縁係舉賢才事理未敢擅便謹題請㫖<lb/>
　　乞霽天威以明大獄疏<lb/>
近該都察院等衙門具奏㑹審犯人張福等情罪陛下<lb/>
責其回䕶将右都御史熊浹革職令侍郎許讚等将原<lb/>
問官郎中魏應召并張柱等用刑追問臣愚竊謂此等<lb/>
<pb n="KR4e0186_WYG_005-36b"/>
獄情重大自非為刑官者用心周到從容研審未易得<lb/>
其情實今者雷霆之下不惟法司畏罪而大小臣工罔<lb/>
不震悚雖有區區之愚忠誰敢自獻臣待罪言官仰見<lb/>
陛下聖明樂聞規諫言事者雖或不當猶被優容有君<lb/>
如此忍負之哉臣是以敢冒昧而終言之臣聞獄者天<lb/>
下之大命也一成而不可追悔故聖王慎之今張福之<lb/>
母之死自東厰錦衣衛問則罪在張柱在張柱為鬭毆<lb/>
殺人刑止於絞自法司問則罪在張福在張福為子殺<lb/>
<pb n="KR4e0186_WYG_005-37a"/>
母刑至凌遲處死夫子殺母大惡也凌遲處死極刑也<lb/>
非可以輕加諸人者陛下疑而慎之是也然近日法司<lb/>
㑹審自張福之親族鄰里衆口一詞證其逆状而其姊<lb/>
之痛憤又發於至情不容偽為者熊浹等既據此定獄<lb/>
然猶謂事情重大未敢專决奏請行提原撿勘官及張<lb/>
福自報鄰佑里老再行㑹審其慎之亦至矣陛下欲明<lb/>
白此事宜如所奏令拘集證佐隔别審問參互考驗殺<lb/>
人之獄必有所歸矣今一旦遂加譴怒罷黜總憲大臣<lb/>
<pb n="KR4e0186_WYG_005-37b"/>
其餘誰敢自保夫畏威逺罪中人之常性而持法守正<lb/>
雖賢者以為難如近日㑹審之時侍郎許讃則噤口不<lb/>
言少卿曽直則諛辭附和侍郎聞淵寺丞簡霄俱辭疾<lb/>
不出此無他患失之念重務為自全也矧今又當恐懼<lb/>
之餘非聖明少寛假之安能無所顧忌協心以聴斯獄<lb/>
哉且東厰錦衣衛詔獄所寄兼有訪察之威人多畏憚<lb/>
自來訪拏人犯送過法司往往止依原案擬罪或明知<lb/>
有寃不敢辨理斯實累朝因襲之患非一日之故矣兹<lb/>
<pb n="KR4e0186_WYG_005-38a"/>
幸陛下乾剛獨斷如日中天洞燭幽隠此輩尚何能為<lb/>
故刑官亦敢據理而與之爭實仰恃聖明在上能容臣<lb/>
子守法故也然陛下所以詰責法司者無非愛惜民命<lb/>
慎重獄情求其至當而已但恐此輩或因而虚張聲勢<lb/>
况四海九州之人難以家喻户曉未免誤致驚疑逺近<lb/>
傳播非所以増光聖徳垂示将來也夫美業難終令名<lb/>
易損臣愚重為明主惜之若熊浹之賢否臣不暇論其<lb/>
奉㫖㑹審而不提原問官誠不得為無罪但都察院職<lb/>
<pb n="KR4e0186_WYG_005-38b"/>
司風紀右都御史二品正官今議獄一不當意斥而去<lb/>
之若退胥吏然一人不足惜無乃傷國體乎語曰亷逺<lb/>
地則堂髙比來大臣以㣲累細故去者多矣此道不改<lb/>
殆難以厲臣節而尊主上也臣又恐此後為法官者以<lb/>
熊浹為戒依阿苟免無所匡正也然則國家何賴焉昔<lb/>
𢎞治間郎中丁哲辯樂工之獄孝宗皇帝初亦甚怒黜<lb/>
令為民時有吏徐珪為哲訟寃因至罷役未幾上心悔<lb/>
悟丁哲復起徐珪亦䝉録用夫聖人之喜怒猶水鑑之<lb/>
<pb n="KR4e0186_WYG_005-39a"/>
無私而改過不吝帝王之盛節也故天下至今稱明此<lb/>
正今日所當法也臣愚伏願陛下少霽威嚴特降温㫖<lb/>
令許讃等虚心究問無懲前事無拘成案無使罪人幸<lb/>
免不辜蒙戮務協厥衷以稱朝廷庶慎庶獄之意仍将<lb/>
熊浹曲賜矜宥俾得自新以圖後效并戒飭厰衞今後<lb/>
凡訪察事情宜加慎重無得輕忽致有虧枉法司官尤<lb/>
宜從公辨審不許避嫌畏勢自生疑沮使天下曉然知<lb/>
明主之意本如此也既以解衆庶之惑且以慰臣下令<lb/>
<pb n="KR4e0186_WYG_005-39b"/>
守法者無所顧忌刑罰清而民服矣臣實不勝懇切祝<lb/>
望之至縁係乞霽天威以明大獄事理未敢擅便謹題<lb/>
請㫖<lb/>
　　劾張桂諸臣疏<lb/>
臣謹按大學士張璁桂蕚皆以兇險之資乖僻之學曩<lb/>
自小官賛議大禮䝉陛下拔寘近侍不三四年位至極<lb/>
品恩寵隆異振古未聞雖捐軀殞首未足以酬知遇乃<lb/>
敢罔上行私専權納賂擅作威福報復恩讎徇一已之<lb/>
<pb n="KR4e0186_WYG_005-40a"/>
見則破天下之公議而不恤快一時之忿則廢百年之<lb/>
令典而不顧陛下有堯舜之資璁蕚不思竭力效忠以<lb/>
輔成唐虞之治而専持苛刻之説凡事之忍心害理人<lb/>
所不敢為與不肯為者無不攘臂為之斲喪累朝之元<lb/>
氣變亂祖宗之典章敗壊縉紳之氣節使朝廷政務日<lb/>
見紛紜聖心惓惓夙夜望治而斯民不被其澤者皆二<lb/>
人之罪自昔人臣負恩誤國孰有甚於此者夫大禮之<lb/>
成雖由二人建言實本於聖心之純孝顧乃貪天功以<lb/>
<pb n="KR4e0186_WYG_005-40b"/>
為己力凡有奏請動引大禮為辭挾制君父如近日被<lb/>
言官論劾陛下不即加誅但示戒飭待之厚矣不聞其<lb/>
悔過遷善而憤然上疏自陳功伐累數百言夫人臣為<lb/>
國效勞皆職所當為雖周公之功亦非出本分之外况<lb/>
璁蕚乎就使有功則今日髙官厚禄酬之已過分矣又<lb/>
安得以此自矜哉强辯飾非辭氣悖傲大不敬無人臣<lb/>
禮即此已不容於聖明之世矣臣愚以為君之御臣有<lb/>
功固不可不賞有罪亦不可不誅璁蕚區區之功已叨<lb/>
<pb n="KR4e0186_WYG_005-41a"/>
厚賞則其有罪獨得無誅乎是在陛下斷之而已然張<lb/>
璁雖狠愎自用執拗多私顧其術猶疎為害猶淺桂蕚<lb/>
外若寛迂中實深刻其忮忍之毒發於心如蝮蛇猛獸<lb/>
犯者必死以此較彼則蕚之姦尤甚臣姑舉數端言之<lb/>
尚書王瓊姦貪險惡在正徳年間交結權姦濁亂海内<lb/>
罪不容誅自蕚等用事瓊令伊女壻家人潛住京城日<lb/>
夜鑚刺所賂遺蕚等數至鉅萬蕚連章力薦璁在内閣<lb/>
從中主之瓊遂得起用乃為之言曰使功不如使過瓊<lb/>
<pb n="KR4e0186_WYG_005-41b"/>
雖有過才不可棄也果若斯言是小人之有才者皆縱<lb/>
惡而無罪共工驩兠不見誅於舜矣引用凶人為國生<lb/>
患豈大臣以人事君之義哉昌化伯邵杰本邵氏養子<lb/>
爭襲伯爵時尚書胡世寧乃邵氏親鄰而杰之主母昌<lb/>
化伯夫人為邵門婦數十年皆明知其來歴蕚受杰之<lb/>
賂力為主張竟得承襲使奴隸小人濫膺封爵勲戚世<lb/>
胄與之同列辱國甚矣蕚素厚醫官李夢鶴假託進書<lb/>
夤縁授職與之所居相鄰内開便門以通往來并序班<lb/>
<pb n="KR4e0186_WYG_005-42a"/>
桂林及蕚之管家吳從周者人呼為念一官尤被聴信<lb/>
三人専一説事過贓道路之人皆知之蕚又引鄉人周<lb/>
時望為文選郎中通同賣選凡好官好地方皆其鄉里<lb/>
以闗節得之蕚則容嬖妾納賄迨事發乃銷假銀而退<lb/>
還時望則縱悍妻受贓臨去官猶以受金而反目時望<lb/>
倚恃蕚勢肆無忌憚且如南京太僕少卿已經議裁革<lb/>
欲為已地仍復朦朧具缺即此一事其他欺罔可推自<lb/>
知公論不容乃托養病而去若使斯人幸免姦臣何所<lb/>
<pb n="KR4e0186_WYG_005-42b"/>
懲戒陛下試令吏部查其在任時大選急選過官員有<lb/>
無私厚鄉里其外官推陞者比對歴年撫按守巡考語<lb/>
及各官年資淺深該陞與否姦弊自見矣且吏部為六<lb/>
曹首文選又諸司首從來皆擇清謹有名者為之今周<lb/>
時望既去代之者胡森并主事楊麒王激三人皆輔臣<lb/>
之鄉里親戚也銓選要地盡用私人升黜予奪惟其所<lb/>
欲每要職有缺外人竊議謂必江西人與浙人得之既<lb/>
而果然久之亦習慣不以為怪矣先因霍韜建言已議<lb/>
<pb n="KR4e0186_WYG_005-43a"/>
准京堂及外官有缺各部屬相兼推用自蕚在部如戴<lb/>
時宗姜清以郎中徑陞少卿丁汝䕫以員外郎徑陞副<lb/>
使蕭璆以主事徑陞僉事他部亦有此比乎故違明㫖<lb/>
用市私恩不但不畏人言亦不畏陛下矣官爵者以待<lb/>
天下賢材偏徇至此豈不可為痛憤蕚典選僅逾年所<lb/>
為姦弊不可勝計引用鄉曲故舊如原任工部尚書今<lb/>
致仕劉麟其中表之親也偏躁自用狂譎不情外示矯<lb/>
激以要流俗之名内為交闗以滿姦雄之槖雖已罷官<lb/>
<pb n="KR4e0186_WYG_005-43b"/>
猶為漏網禮部侍郎嚴嵩其子之師也始典成均因撥<lb/>
歴而甚招物議尋遷卿貳遂感恩而益固私交僉都御<lb/>
史李如圭由按察使一轉而徑入内臺依阿有迹南京<lb/>
太僕少卿夏尚朴由知府朞月而遂亞卿寺情状可窺<lb/>
禮部貟外郎張敔通律歴而假以結知懐金錢而為人<lb/>
請託御史戴金承望風㫖論劾大臣公為諛辭形諸奏<lb/>
牘甘心鷹犬之流大壊憲臣之體此皆蕚之死黨相與<lb/>
比周為姦者其他如禮部尚書李時柔和善逢狡猾多<lb/>
<pb n="KR4e0186_WYG_005-44a"/>
智布腹心於羣邪始進之日固黨援於二凶當路之時<lb/>
南京禮部侍郎黄綰曲學阿世虚談眩人由異路而躐<lb/>
取清華負乗可恥倚官勢以虐害鄉里奏訐屢聞右諭<lb/>
徳彭澤因罷黜而夤縁改秩致金壺夜饋之謠懐汲引<lb/>
而依託權門玷玉堂清貴之選此皆隂厚於璁而陽附<lb/>
於蕚者諂佞之輩相師成風人心士習壊敗極矣蕚等<lb/>
威勢既大黨與又多天下畏之重足屏息前此莫敢公<lb/>
言其非者天啓宸衷覺悟其姦彼自知罪大惡極無地<lb/>
<pb n="KR4e0186_WYG_005-44b"/>
可容强顔班行希望恩貸不亟去之臣恐凶人之性不<lb/>
移怙終之惡益甚目前决無寧静之日将來必為社稷<lb/>
之憂伏望皇上大奮乾剛将璁蕚等速加誅竄以謝天<lb/>
下仍将其心腹如周時望李夢鶴桂林吳從周等拏送<lb/>
法司明正其罪及諸阿諛倖進之徒重加懲治以為人<lb/>
臣附下罔上之戒庶幾公道昭明人心痛快天變可消<lb/>
民怨可弭賢材之進用有階海宇之清平可望足以副<lb/>
皇上惓惓圖治之盛心矣社稷幸甚天下幸甚<lb/>
<pb n="KR4e0186_WYG_005-45a"/>
　　乞致仕疏<lb/>
臣年四十嵗原籍直隸蘇州府長洲縣人由進士改翰<lb/>
林院庶吉士授工科給事中降貴州都勻府都鎮驛驛<lb/>
丞陞前職自幼得患目疾見風流淚近因喪妻哭泣過<lb/>
多雙目赤腫疼痛比䝉聖恩授臣前職勉强扶病到任<lb/>
不能僉押文案已於嘉靖十一年九等月節經移闗本<lb/>
縣具申合干上司告乞致仕間一向調治未得痊可逮<lb/>
今日加昏眊全不見物又因久服寒凉之藥致傷脾胃<lb/>
<pb n="KR4e0186_WYG_005-45b"/>
見患泄瀉嘔吐飲食不進十分沈危隨據本縣撥到醫<lb/>
生曠世標前來看視得脈息㣲弱氣血俱虚及兩目瞳<lb/>
神散亂神水漸枯急難療治等因伏念臣本草茅賤士<lb/>
章句庸流荷䝉皇上天地生成之仁使臣得齒列衣冠<lb/>
濫司民社正欲䇿勵駑鈍以圖仰答萬一此臣之志也<lb/>
亦臣之分也但臣罪釁所鍾鬼神降罰致有斯疾已成<lb/>
廢人况臣有母胡氏見年七十三嵗在家老病侵尋不<lb/>
離牀蓐臣妻已亡所生子女俱幼不能隨任零丁孤苦<lb/>
<pb n="KR4e0186_WYG_005-46a"/>
觸目傷心臣若遂死于官必至舉家失所以此日夜憂<lb/>
惶進退維谷若不仰訴於君父更将倚賴於何人用敢<lb/>
披瀝哀誠冒干恩造查得大明㑹典内一欵自告願退<lb/>
官員不分年嵗俱令致仕伏望皇上憫臣病廢之苦察<lb/>
臣迫切之情乞勅吏部查照前例准臣致仕使臣得生<lb/>
還故鄉没葬先隴臣死之日猶生之年不勝感戴天恩<lb/>
之至為此具本専令義男某親齎謹具奏聞<lb/>
　<lb/>
<pb n="KR4e0186_WYG_005-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陸子餘集巻五<lb/>
</p>
<p>
</p>
  </div>
<div>
                <head>陸子餘集巻六</head>
    <p>
<pb n="KR4e0186_WYG_006-1a"/>
欽定四庫全書<lb/>
　陸子餘集巻六　　　　　　明　陸粲　撰<lb/>
　　奉外舅盛公書<lb/>
得邸報知有陜西左轄之命雖官階所進不能以寸而<lb/>
事權之専體統之重乃逈然不同矣顧士大夫之望猶<lb/>
若未滿以為循資敘進非所以待公耳然居今之世拙<lb/>
宦而難進者正未必不佳也至乃謂公宜稍易素守濟<lb/>
之以通則粲竊惑之夫為是説者非以禍福為心乎而<lb/>
<pb n="KR4e0186_WYG_006-1b"/>
禍福實非人所能與力者聞之昔人杜征南在襄陽數<lb/>
餉遺洛中貴要語人曰吾憂其為害耳非求益也至辛<lb/>
佐治乃不肯諂孫劉曰不過使吾不為三公耳此二言<lb/>
皆非也征南陋矣佐治之言亦未為有見者為公與否<lb/>
此身中自有定分孫劉何為者哉先正楊文懿公在館<lb/>
閣最晩達貴近或遣人風意公謝曰我嫠婦也守節三<lb/>
十年矣肯白首改節耶由今視之此言殆為公設乎每<lb/>
以語人首肯而心不然者多矣近欲作數百言奉賀中<lb/>
<pb n="KR4e0186_WYG_006-2a"/>
亦略道此意㑹病弗果然凡所稱引自公所知而復有<lb/>
云者欲達斯義耳漸熱惟保練以膺大用不宣<lb/>
　　奉太常錢先生書<lb/>
違教踰年不識尊候何似目眚得復豁然否比聞抗疏<lb/>
論列皆人所難言者世之軒眉髙視自詭豪傑其中大<lb/>
抵恇怯無能而癯然寒素如不勝衣者所為正爾落落<lb/>
此未易為流俗言也方當宁虚懐延納之日草茅疎賤<lb/>
欲攄忠益而無翼奮飛懣不得吐者何限先生此舉豈<lb/>
<pb n="KR4e0186_WYG_006-2b"/>
獨使寒蟬之徒愧死而已江西事辭染獻吉朝廷何以<lb/>
處之昔人論孔北海謂當時復有魯國一男子慨然爭<lb/>
之公庶幾不死今日亦有若人焉矣乎吳田向者頻厄<lb/>
於水今嵗乃復憂旱豈往復相勝㣲獨人事雖天道亦<lb/>
固然耶匆遽不備<lb/>
　　與李仁甫書<lb/>
自丁亥嵗暮言别迄今三載不復聞問縣縣之懐知彼<lb/>
此同之也僕以疎戅獲戾清朝期月之間再下制獄猶<lb/>
<pb n="KR4e0186_WYG_006-3a"/>
䝉異恩得全要領雖沈淪異域固没齒之幸矣惟昔與<lb/>
兄輩周旋玉署行則聨袂止則同席以為燕燕之樂當<lb/>
終始相保而不幾時雲散四方邈焉隔絶俛仰今昔傷<lb/>
如之何比得子潜書知子忱物故敷言勒停景仁削籍<lb/>
同館之厄并於一朝念之未嘗不涕泗交頤也僕仲夏<lb/>
始達貶所地極荒惡而傳亭久廢鞠為丘墟因僑寄此<lb/>
城賴上官不以職事見訶飲食之餘慚悚而已兄卑棲<lb/>
逺邑旋遭大故嵗月徂邁行復即吉計非久趨朝道當<lb/>
<pb n="KR4e0186_WYG_006-3b"/>
出此斯亦天假之良晤矣輒投空牘以當要言未奉徳<lb/>
音努力自愛<lb/>
　　與聶文蔚太守書<lb/>
兩月來不接𤣥度伏計道履康勝為慰粲自吉水回縣<lb/>
病痔病泄宛轉甚苦歸心益切而未敢申乞者以近日<lb/>
之事嫌有忿懟不平之意耳然野心如麋鹿雖在闌檻<lb/>
而神已馳於豐草長林間矣昨亷夫傳道尊意謂粲不<lb/>
宜遽有此念斯言是也第區區不得已之情在公容有<lb/>
<pb n="KR4e0186_WYG_006-4a"/>
未悉者不敢不一陳之粲多病早衰不任繁劇居此一<lb/>
嵗百務叢脞耳目心思之所弗及為民病者多矣宜去<lb/>
賦性迂疎於世故人情全不通曉遇事任性而行無復<lb/>
還忌若此不已将重得罪於人宜去母年七十有三而<lb/>
失明妻死三載喪尚在淺土弱子幼女㷀然無依凡此<lb/>
皆須身自料理者又宜亟去負三宜去而不果於去遲<lb/>
回至今雖得去亦既晩矣而公猶謂其早邪然此意亦<lb/>
未嘗敢為不相知者道喋喋至此恃髙明之能見信耳<lb/>
<pb n="KR4e0186_WYG_006-4b"/>
近得家報吳中事多如昨惟王履吉以四月終下世恐<lb/>
所欲知故敢附聞餘不備<lb/>
　　與華修撰子潛論修史書<lb/>
得手書知奉明詔将重修宋元二史甚盛舉也粲也聞<lb/>
之君子曰班固死天下不復有良史矣魏晉而下古意<lb/>
寖㣲然其辭之鄙近猥冗則莫有甚於宋元之為史者<lb/>
夫自孔子修春秋猶援据百二十國寳書馬遷為史記<lb/>
既紬金匱石室之祕又旁采羣籍以就之故凡有事於<lb/>
<pb n="KR4e0186_WYG_006-5a"/>
史不先汎觀博取而能成一家言者未之有也今二代<lb/>
之史乃獨據其當時所謂實録者云爾而實録所據又<lb/>
不過諸家行状碑誌之屬行状碑誌之辭能盡善乎是<lb/>
非善惡能盡公乎乃至全篇載入不復刋削<hi>如元史趙孟頫傳曽</hi>
<hi>祖某宋某官國朝贈某官祖某贈某官父某贈某官直當時誌文中語耳此類頗多姑舉其一</hi>又不問<lb/>
其人何如凡階級稍崇者輒為立傳其間直敘官職遷<lb/>
轉而事蹟寂寥如一由状然故其書巻帙雖數倍於前<lb/>
史而文辭乃無一篇可與陳夀以下諸人爭衡非但筆<lb/>
<pb n="KR4e0186_WYG_006-5b"/>
力不逮亦以紀載過繁難於撿括故也其他紕繆又不<lb/>
暇悉數今必痛掃去之自立機軸先廣開獻書之路求<lb/>
諸野史小説雜傳記詳覈其異同之故準司馬公通鑑<lb/>
考異例為一書使統體既定然後下筆大抵以正史訂<lb/>
雜書之繆以雜書裨正史之闕凡其人之碌碌不足傳<lb/>
者事之瑣屑者奏疏之冗長而空言無實者皆略去之<lb/>
期於繁簡適中是非不謬而已若祗用舊本竄易首尾<lb/>
姑以了事竊恐後之議今猶今之議昔曽不若姑仍其<lb/>
<pb n="KR4e0186_WYG_006-6a"/>
舊之為愈耳然二書體大自非在上者優假嵗月無求<lb/>
速成而諸君子當事者能任為己責不肯虚過日時則<lb/>
未易為矣至其文體且當以平正通達為主不必如今<lb/>
之為古文者務為艱深詭異之辭反使事蹟鬱而弗明<lb/>
此最大忌也當聖明在上垂情述作諸君子遭不世之<lb/>
竒㑹豈徒受大官酒食藉此為陞轉之計苟且塞責而<lb/>
已哉兄何不與文升輩二三同志以此意昌言於朝使<lb/>
二史之成追蹤班馬為千載之一快也時難得而易失<lb/>
<pb n="KR4e0186_WYG_006-6b"/>
竊重為諸君子願之粲病廢之餘棲伏林壑弗與世事<lb/>
黙黙久矣偶感觸輒為知己者一道惟弗以為迂而俯<lb/>
聴之且無使不相悦者知斯言之出於我而重得罪焉<lb/>
幸甚<lb/>
　　與岳厚夫書<lb/>
自己丑臨清之别闊焉不聞問者殆将十年歸田以來<lb/>
益與世暌隔海内故人如吾兄輩不獲一握手恨恨如<lb/>
何遥聞守官曲沃猶慷慨疏論邊事丈夫經世之志不<lb/>
<pb n="KR4e0186_WYG_006-7a"/>
以崇庳改易正復爾耳僕鄙人也自惟迂疎之資不適<lb/>
世用甘守一壑無復他望近者不幸為匪人所薦深用<lb/>
愧憤追惟往日與兄冒死進言幸而聖心頓悟國論稍<lb/>
回此正世道開泰之㑹而斯人者忍倡邪説以壊之使<lb/>
憸邪更進重為善類之禍其罪上通於天矣雖其後來<lb/>
或一二能立異同然不過怙寵爭進之私寧有忠信亷<lb/>
潔之實乎藉令萬有一亦所謂舍簞食豆羮之義耳何<lb/>
足道哉世之君子以其小者信其大者更稱為賢僕嘗<lb/>
<pb n="KR4e0186_WYG_006-7b"/>
惡聞若説乃今復欲以腥臊之餘汚辱貞士如僕死即<lb/>
死耳肯以是區區者易吾初心邪每中夜耿耿思一吐<lb/>
露於同志頃嘗以告華兄不知能達諸左右否也巡按<lb/>
徐侍御過訪傳道吾兄寄聲深感不忘久要之誼因便<lb/>
聊布所懐屬有先弟之喪哀苦中言不宣盡<lb/>
　　答鄧文度省元簡<lb/>
前嵗暫接清論獲遂廿年傾仰之懐良以自慰病冗久<lb/>
闕上記承枉手教讀之知以縣志事横被怨疾良為公<lb/>
<pb n="KR4e0186_WYG_006-8a"/>
憤歎夫直道之不諧於俗久矣非獨行已然也至語言<lb/>
文字為甚昔人謂孔氏修春秋㣲辭以避患難太史遷<lb/>
亦云刺譏褒諱抑損之文辭不可以書見也僕始疑之<lb/>
以為不然乃今知其有意耳是故賢如昌黎公作永貞<lb/>
實録猶為人指摘卒竄定無完篇况風俗靡薄如今日<lb/>
哉公之得此殆不足恠傳云禮義不愆何恤於人言惟<lb/>
公以靜勝之公論久當自明若稍復周章秪増多口為<lb/>
俗子嗤耳使者告歸甚急屬有賓客之事志書尚未能<lb/>
<pb n="KR4e0186_WYG_006-8b"/>
展讀暇日将卒業而請益焉自惟卑賤言弗足信儻遇<lb/>
相知者敢不為公一伸眉論之諸留續布不盡<lb/>
　　與楊用修太史書<lb/>
粲自羈貫時誦公文章已深嚮往及壮登仕與令弟用<lb/>
徳為同年又同入館每從詢公動定之詳以不獲侍教<lb/>
為恨其後自諫省謫都勻間於一二士友家覩公手書<lb/>
滇中諸作良用歎服歸田以來始得轉注古音略讀之<lb/>
為不忍去手竊謂此義自漢迄今學者皆尊信許氏之<lb/>
<pb n="KR4e0186_WYG_006-9a"/>
説莫覺其非雖趙撝謙嘗言之而未盡惟公卓然有見<lb/>
於千載之下獨持偉論成此鉅編其曰中夾漈之膏肓<lb/>
而起叔仲之廢疾者雖自謂可也甚盛甚盛第其間猶<lb/>
頗有可疑者粲也過不自量嘗欲書之以請質焉顧先<lb/>
達如公以命世豪傑之才而濟以精詣博洽之學論議<lb/>
所及前無古人其著述豈晩末所當置喙是以遲回未<lb/>
敢遽出其説既而思之此書闗繫至大苟纎㣲不盡便<lb/>
成千載之憾所謂不欲以疑網墮來哲固公之盛心也<lb/>
<pb n="KR4e0186_WYG_006-9b"/>
不勝愛莫助之之願用敢忘其固陋而卒陳之惟公察<lb/>
焉夫此書既為轉注而作則當依許氏説文之例以字<lb/>
之偏傍為主凡其轉聲皆疏於本字之下庶幾綱舉目<lb/>
張一覽可盡迺今置偏傍而用韻則有難言者矣蓋一<lb/>
字而每韻皆見則不勝其煩獨於一處説之又未能曲<lb/>
暢如後語所稱再轉三轉以至八九轉者今此書能盡<lb/>
之乎令後來者討尋而莫得其源流恐不免有遺議矣<lb/>
此愚之不能無疑者一也謂傍音叶音皆轉注之極此<lb/>
<pb n="KR4e0186_WYG_006-10a"/>
至論也傍音姑弗論若叶音則吳棫韻補具矣其有譌<lb/>
繆闕遺不妨拈出或附見於後如古音餘之比可也今<lb/>
摘取其一二以羼入諸韻則未知其義為轉注乎為叶<lb/>
音乎其他不録者豈盡無足采乎去取之間當必有意<lb/>
此愚之不能無疑者二也古文竒字如東韻之㔮支韻<lb/>
之<graphic n="KR2298" url="https://raw.githubusercontent.com/kanripo/KR-Gaiji/master/images/KR2298.png" mimeType="image/png"/>虞韻之䓵<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>者諸篇中往往見之此等蓋不勝紀<lb/>
載誠欲扶㣲廣異自可蒐輯别為一書而以雜之轉注<lb/>
之列則恐非其倫類也與序文所謂匪徒逞博棼累巻<lb/>
<pb n="KR4e0186_WYG_006-10b"/>
帙者其指得無少異乎此愚之不能無疑者三也其他<lb/>
援證字義或千慮一失尚有可商確者間亦隨文箋注<lb/>
别録以備省覽敬託時川公為之先容然粲猶竊愧懼<lb/>
不敢自安深惟著述之功創始者難而求備之論後出<lb/>
者易矧以粲之譾薄寡聞而輒議及此誠亦僣妄之極<lb/>
矣所敢自同季緒以犯公家徳祖璅璅之譏亦恃公曠<lb/>
度髙識不翅能為丁敬禮也如或恕其狂愚貶示可否<lb/>
使積年之疑一旦冰釋則鄙人之幸大矣非所敢望也<lb/>
<pb n="KR4e0186_WYG_006-11a"/>
惟公實重圖之滇載記方謀校刻俟完即寓上舍甥姚<lb/>
某之官重慶便冒昧布此臨書悚側不知所云<lb/>
　　答天水胡公書<lb/>
去秋費兵部民獻北上粲嘗有状附上管記手書嘉貺<lb/>
頻嵗洊及領之竊深慙感伏承委撰樂府序文顧粲之<lb/>
鄙劣何敢當此屬有先伯父郎中公之喪方寸不寧容<lb/>
稍定為之不敢負也附録一巻自一字曲以下似尚有<lb/>
可説此諸篇寘之他集自不害為佳作将以尾樂府之<lb/>
<pb n="KR4e0186_WYG_006-11b"/>
後則未稱耳柳河東有言以淮濟之清有玷焉若秋毫<lb/>
固不為病然萬一離婁子眇然晲之不若無者之快也<lb/>
辱公知愛之深敢僣論及此死罪死罪華泉公集編次<lb/>
尤不滿人意平生所見此公好詩多不在而所録乃有<lb/>
甚不逮者如送周子庚使遼左一篇出使比蕭何之句<lb/>
此今之粗知詩與能讀漢書者所不道殆必非公作也<lb/>
辛巳書事七首乃王履吉之作亦混入其中恐更須一<lb/>
校勘何如違逺無由侍教臨楮不勝依依<lb/>
<pb n="KR4e0186_WYG_006-12a"/>
　　答黄材伯侍讀簡<lb/>
辱手教云方輯翰林志如粲晩學寡聞無能為役獨有<lb/>
仰賛速成兾得快覩而已然竊有欲言於公者武功徐<lb/>
公一代人豪也其生平建立具有本末近時挾私造謗<lb/>
者以于王之死歸罪此翁吠聲之徒不察從而附和輒<lb/>
加醜詆粲每見前輩如守谿南濠衡山諸公論及常為<lb/>
憤惋不平竊欲作一書為翁辨誣自惟文筆短陋人品<lb/>
凡劣雖言無以取信用是因循未果今於公寔深有望<lb/>
<pb n="KR4e0186_WYG_006-12b"/>
焉所願於傳中一為伸雪令翁有知不復抱恨千載則<lb/>
此志真不徒作矣他書未暇悉考獨李文達公古穰雜<lb/>
録所記最為明據蓋文達與武功極不相能其書中亦<lb/>
多所詆訾獨記于王之死無片辭及之可見公論有不<lb/>
容泯者鄉使信如或者所言文達肯為之隠哉今録一<lb/>
通以往即此亦足以破羣妄矣惟公留意委訪諸籍僅<lb/>
得數種緘上近見四明黄南山溥集有袁尚寳行状頗<lb/>
及革除時事輒録以備采擇所諭王玭者考敝郡志科<lb/>
<pb n="KR4e0186_WYG_006-13a"/>
第表乃嘉定縣人字徳瑜永樂甲申首科進士官監察<lb/>
御史江西僉事志中不為立傳未知其人如何當更詢<lb/>
之彼縣人耳粲近作左傳附注史記通義皆粗有次第<lb/>
恨證據未廣别具書目凡公所有者敢丐借録千萬匆<lb/>
冗不備<lb/>
　　答王濟美提學簡<lb/>
久不奉德音良切企慕伏承不遺鄙劣特貶手書以性<lb/>
對一篇示教粲昔者嘗謂古今論性惟孔子數語盡之<lb/>
<pb n="KR4e0186_WYG_006-13b"/>
聖人之言平實切當自是如此先儒以相近者為氣質<lb/>
之性至於下愚不移乃用自暴自棄者當之似皆未然<lb/>
竊欲以此意見之論述而未能也乃今得公此篇明白<lb/>
詳盡凡愚心之所欲言者皆具始知豪傑之見已先於<lb/>
我矣輒用歛衽興歎而坐病冗久稽布復罪甚他所擬<lb/>
請質者尚多何時得侍坐以畢此願也頃聞北兵以數<lb/>
百騎入蹂内地京師為之戒嚴今既使得氣去矣将來<lb/>
有深可慮者吾儕雖藿食能無嫠婦之憂乎隆冬兾為<lb/>
<pb n="KR4e0186_WYG_006-14a"/>
斯文善自将䕶不悉<lb/>
　　與呂侍御信卿書<lb/>
舟中獲奉燕談從容竟夜返舍旬日重拜大貺之辱伏<lb/>
惟明公體方雅淵懿之徳居整裁人物之地而情存沖<lb/>
挹勞謙下士小人凡劣猥受眷知屬頻年亢旱公憂念<lb/>
民物為之貶食絶甘疇咨方略而粲秉性顓愚闇於世<lb/>
務雖數承訪逮曽不能少攄志慮輔益尊明内愧而已<lb/>
比日炎暵滋甚禾稼焦巻疲農餓夫束手待盡今欲興<lb/>
<pb n="KR4e0186_WYG_006-14b"/>
發則官無見儲獨有平糶勸分是其次䇿若任屬良吏<lb/>
擘畫有方亦當不至苛擾而所司恫疑顧望卒莫舉行<lb/>
無乃自愛過於愛民恤富人之怨甚於憂貧弱之死乎<lb/>
當此之時百姓嗷嗷待公舉火聞諸道路謂已奏假京<lb/>
儲以充賑貸且請蠲除常賦此當由仁明獨斷非齷齪<lb/>
守文之吏所能仰贊也或者謂公前此已嘗抗章得請<lb/>
今再舉懼瀆且慮版曹之議或有異同将不免譴郤斯<lb/>
又不然夫論事顧其當否耳寧當逆計成敗以為作輟<lb/>
<pb n="KR4e0186_WYG_006-15a"/>
哉竊觀明詔以災害荐臻元元饑敝勅在所賑贍距今<lb/>
未兩月也惡有聖情懇惻若此而主計之臣顧弗将順<lb/>
者乎東南國脈所存自頃求魚竭澤不為長慮今凋瘁<lb/>
極矣復不少存卹之猝有獸窮思攫變生意表計其所<lb/>
喪視所蠲發奚翅什伯而已公能以此意精為天子大<lb/>
臣言之庶幾開許令曠蕩之澤霈然下流溝壑殘民一<lb/>
朝更活其功徳豈有量哉惟公實重圖之承諭以粲嘗<lb/>
窺弄文墨将使効薄技以佐燕閒之娛伏自惟念蕪鄙<lb/>
<pb n="KR4e0186_WYG_006-15b"/>
之辭不足塵累省覽是以逡巡未敢薦其敝帚而邑大<lb/>
夫趙君重致尊指不能卒辭輒編寫舊所著文及在省<lb/>
中時奏草一二用獻諸左右未發之間慚懅彌日前所<lb/>
上先姊傳文儻不終棄斥一惠咳唾令區區者得依託<lb/>
鉅麗以傳無窮粲之願也非所敢望也干冒尊嚴無任<lb/>
悚悸不宣<lb/>
　　與羅状元達夫簡<lb/>
粲往嵗赴官永新於舟次獲遂瞻承忽忽且二十年矣<lb/>
<pb n="KR4e0186_WYG_006-16a"/>
公道徳聞望為海内學士所宗仰自少有知識者猶願<lb/>
承緒論而粲慵惰因循不及時以竿牘自通於左右獨<lb/>
嚮往之志則未之敢忘也自惟資性闇劣心氣麄浮雖<lb/>
窺竊陳編㣲有管穴之見然望道逴逺竟亦自崖而反<lb/>
又弗能親就髙賢與相切䃺乃今白首無成恒自傷悼<lb/>
恐一旦溘然便同糞壤蓋仲尼恥五十無聞屈子亦悲<lb/>
老至而修名不立粲每念及此汗未嘗不發背沾衣也<lb/>
頃復遭先母棄背銜哀苫土苟存視息屬石磐公令子<lb/>
<pb n="KR4e0186_WYG_006-16b"/>
行因輒寓状少布區區左氏春秋鐫兩册附上用備覆<lb/>
瓿他所欲求正者且有待焉儻執事能貶示教言一二<lb/>
則又望外之幸矣愴怳不次<lb/>
　　與永豐聶公簡<lb/>
暌逺道範積有嵗年冗惰因仍久缺上記遥聞我公横<lb/>
遭誣搆逮繫請室使草野之人竊懐悁憤然不幾時則<lb/>
彼之怙勢忌賢者其氣燄如石火電光倐焉消滅而我<lb/>
公貞心諒節乃益用章顯粲嘗竊為人言雙江公猶鏡<lb/>
<pb n="KR4e0186_WYG_006-17a"/>
也每被磨瑩皎然益明耳伏承事白南還過吳粲以所<lb/>
居僻左浹旬乃聞則尊舟既逺矣懊惋無及二三友人<lb/>
復傳道公惓惓垂問之意益重慚感粲積惡招殃延逮<lb/>
先母於去冬奄忽謝世粲亦遘危疾雖不即死然為天<lb/>
壤間罪人直戴面强行而已石磐師乃子歸輒附承起<lb/>
居左氏春秋鐫兩册併寓上改教苫伏荒迷言不倫次<lb/>
　　與王道思參政簡<lb/>
不共談對十餘年矣兄髙蹈海濱韜養沖邃文章行業<lb/>
<pb n="KR4e0186_WYG_006-17b"/>
當世所共尊仰甚盛甚盛粲性資猥下方少壮時其志<lb/>
所欲為者無窮而窳懶玩愒弗自彊勉今顛毛種種百<lb/>
無一成雖耽悦文史未渝故習然精力已大耗減每展<lb/>
巻有得亦復欣然㑹意不數日旋即遺忘或操弄鉛槧<lb/>
有所述作他時更取讀之乃如啖木酪了無適口之味<lb/>
田光有言驥之老也駑馬先之况本非驥乎固知古人<lb/>
惜盛年之難再圖美業之蚤成良有以也交游中如永<lb/>
之文升皆少粲八嵗已奄忽化為異物粲之衰劣能久<lb/>
<pb n="KR4e0186_WYG_006-18a"/>
存耶去冬不幸先母棄背方忍死勉襄大事今春已遣<lb/>
嫁妾侍以家務委之兒息後此儻未即填溝壑當卜築<lb/>
先壟之旁不復與人世相聞矣近從子潛兄讀泉學筍<lb/>
江二記得窺髙藴知瑰瑋之作尚多令鄙人時復與觀<lb/>
焉斯所深願也左氏春秋鐫粲謫都匀時著與舊文數<lb/>
首俱往求教淺易直率之言視大方家詎可同日語寔<lb/>
藉以要瓊玖之報耳子元兄行布此别楮所求尤兾留<lb/>
意幸甚<lb/>
<pb n="KR4e0186_WYG_006-18b"/>
　　與尹崇基太史簡<lb/>
里人張醫士歸自京師獲拜手書及香帛之賜不勝哀<lb/>
感頃欽子辰工部傳道兄相念至情世務方殷非豪傑<lb/>
之才孰與匡拯區區衰朽昏塞兀若橛株假令得乗一<lb/>
障亦無以效其尺寸矣兄知我者何復云云聞雙江輩<lb/>
數君子相繼召用甚慰然粲嘗聞龔遂之治渤海也言<lb/>
於朝曰請丞相御史無拘臣以文法得一切便宜從事<lb/>
虞詡為朝歌亦告其郡将曰兵不厭權願寛假轡䇿勿<lb/>
<pb n="KR4e0186_WYG_006-19a"/>
令有所拘閡而已今之用人者能若此庶幾諸公有展<lb/>
布之地不然吾懼其難為也野人間肉食之憂大非所<lb/>
宜獨私於兄發此無令不相知者聞之恐重増口語耳<lb/>
病濕足胻痠痛枕間蠠没作啓不次<lb/>
　　與蕭太守國材論家禮纂要書<lb/>
承批示家禮纂要已隨條改正有可商㩁者數處具列<lb/>
請教如左<lb/>
一昏禮親迎原註云近則迎於其家逺則迎於中途來<lb/>
<pb n="KR4e0186_WYG_006-19b"/>
教云中途無儀節欲補之<lb/>
　右考伊川止云逺則迎於其館無中途之文朱子亦<lb/>
　云令妻家就近設一處或出至一處就彼往迎歸行<lb/>
　禮觀此則既有所館其儀節自當與在家同矣若女<lb/>
　家當告祠堂則主人前期告而後以女行至館則不<lb/>
　必再告矣如何惟醮女之禮未知當行於家或行於<lb/>
　館請裁之<lb/>
一卒哭之祔來教云考祔殷禮既練周禮卒哭孔子善<lb/>
<pb n="KR4e0186_WYG_006-20a"/>
殷而朱子從周從周者以類也程伊川有言喪須三年<lb/>
而祔若卒哭而祔則二年却都無事了且禮卒哭猶存<lb/>
朝夕哭若既祔則無主在寢哭於何所張横渠亦云喪<lb/>
須三年後祫祭於廟遂奉祧主歸夾室遷主新主皆歸<lb/>
廟此程張二儒皆不從卒哭而祔也文公亦嘗謂横渠<lb/>
此言似得禮意故於家禮告祔於卒哭而祔廟於大祥<lb/>
蓋兩從焉雖然禮順人情因時損益若卒哭告祔至大<lb/>
祥方祔廟則相去将二年而絡繹成兩祔非人情矣不<lb/>
<pb n="KR4e0186_WYG_006-20b"/>
如直以大祥之明日祔廟若為宗子則改主遷主祔主<lb/>
同日行之亦因時損益人情簡便<lb/>
　右考家禮卒哭而祔其末云祝奉主各還故處註云<lb/>
　納亡者神主匣之反于靈座楊氏復亦曰司馬禮家<lb/>
　禮並是既祔之後主復于寝觀此則雖告祔而神主<lb/>
　猶未入祠堂待三年之喪畢而後遷正來教所謂告<lb/>
　祔于卒哭而祔廟於大祥蓋兩從焉者也又按禮記<lb/>
　檀弓註藍田吕氏曰主人未除喪主未遷於新廟故<lb/>
<pb n="KR4e0186_WYG_006-21a"/>
　以其主祔藏於祖廟有祭即而祭之既除喪而後主<lb/>
　遷於新廟愚意古者一世自為一廟則此禮可行今<lb/>
　之祠堂四代之主皆在一處則所謂有祭即而祭之<lb/>
　者窒礙而難行矣此朱子所以雖從卒哭之祔而必<lb/>
　反主於寝也來教兩祔之疑愚意亦同况卒哭之祔<lb/>
　祝文既云適于祖考某官躋祔某官則是已告祖考<lb/>
　以當祔亡者之主矣然其主乃不入祠堂而復反于<lb/>
　寝祝文之意無乃虚乎此其失又不但兩祔之非人<lb/>
<pb n="KR4e0186_WYG_006-21b"/>
　情也竊謂有程張之説可據則如來教大祥而遷祔<lb/>
　之議似亦無悖於禮但家禮大祥前期一日告遷于<lb/>
　祠堂改題神主厥明行事畢祝奉神主入于祠堂所<lb/>
　謂厥明者即祥祭之本日也今來教欲用祥之明日<lb/>
　而改主遷祔同日行之未知何據更詳之<lb/>
一家禮大祥註問子為母大祥及禫夫已無服其祭當<lb/>
如何朱子曰今禮几筵必三年而除則小祥大祥之祭<lb/>
皆夫主之小祥之後夫即除服大祥之祭夫亦須素服<lb/>
<pb n="KR4e0186_WYG_006-22a"/>
　今按此説是矣但謂几筵必三年而除施之妻喪則<lb/>
　恐未安蓋小祥之後夫既除服則几筵亦當徹矣雖<lb/>
　子之服未除然以父為主故也請裁之<lb/>
一土地之祭<lb/>
　今按時制有里社土穀之祭所當遵行則土地之祭<lb/>
　似為重複雖朱子大全集有之而於古禮無據恐當<lb/>
　刪去若鄉厲之祭則是時制亦當存之俱請裁定<lb/>
一吕氏鄉約禮俗相交尊幼輩行造請拜揖請召送迎<lb/>
<pb n="KR4e0186_WYG_006-22b"/>
之禮<lb/>
　右鄉約内雖已舉其大綱而儀節未備愚欲刪節其<lb/>
　禮附於四禮之後謂之居鄉雜儀或謂之相見禮如<lb/>
　何<lb/>
一六禮纂要有鄉飲禮<lb/>
　今按㑹典各里長人户亦行鄉飲禮恐當依式増入<lb/>
　如何<lb/>
　　與太宰羅公論困知記書<lb/>
<pb n="KR4e0186_WYG_006-23a"/>
去嵗臘月間永新王主簿朝覲過蘓以公所寄教劄及<lb/>
困知記至伏承下問以記中所未安者此豈末學淺見<lb/>
所敢妄議前此亦嘗反覆潛玩覺得辭義皆平實無疵<lb/>
間有一二俱非大節目所繋謹逐章開具如左以效愚<lb/>
慮之萬一以仰答我公之盛心狂僣之罪自知莫逭無<lb/>
任悚惕伏望一一詳加鐫諭以祛愚惑幸甚<lb/>
凡言心者皆是已發一章<lb/>
　朱子中庸序中道心為主人心聴命之語愚嘗疑人<lb/>
<pb n="KR4e0186_WYG_006-23b"/>
　心一也若有一心為主又有一心聴命似有兩心也<lb/>
　近見陽明先生答徐曰仁蓋先得之矣公與劉貳守<lb/>
　書中亦用此語何邪竊忘其狂僣欲更之云必使道<lb/>
　心常存而人心之發每不失其正焉如此較穏不知<lb/>
　是否<lb/>
能者養以之福一章<lb/>
　今漢書律厯志引此語正作養以之福顔師古註之<lb/>
　往也往就福也孔穎達左傳正義亦云往適於福也<lb/>
<pb n="KR4e0186_WYG_006-24a"/>
　蓋古本自如此然今本養之以福猶曰養之以致福<lb/>
　爾於義亦通但杜預註此云養威儀以致福則恐非<lb/>
　是竊謂養是養所受之中蓋敬慎於動作威儀之間<lb/>
　乃所以養此中耳<lb/>
通書四十章義精詞確一章<lb/>
　通書之言固為精確但朱子謂其皆所以發明太極<lb/>
　之藴則恐未必然而愚之尤不能無疑者愛曰仁以<lb/>
　下數語也如韓子原道言博愛之謂仁朱子譏之以<lb/>
<pb n="KR4e0186_WYG_006-24b"/>
　為語用而遺體今周子指愛為仁何以異此朱子之<lb/>
　解獨謂有是五者之用而因以名其體斯言也其亦<lb/>
　善於回䕶矣無乃未足以服韓子之心乎中也者和<lb/>
　也中節也天下之達道也此語亦可疑不然則和也<lb/>
　之上當有闕文<lb/>
天道之變盡於春夏秋冬一章<lb/>
　此章似乎回䕶邵子然邵子之説愚實疑之其書每<lb/>
　以皇帝王伯道徳功力並論是惡可並也以春夏秋<lb/>
<pb n="KR4e0186_WYG_006-25a"/>
　冬配易書詩春秋然儀禮周禮皆經也獨無所配邪<lb/>
　生生長長收收藏藏皇皇帝帝王王伯伯等語殆不<lb/>
　成文理又如謂揚雄太𤣥見天地之心老子得易之<lb/>
　體孟子得易之用此等語皆不純正至於元㑹運世<lb/>
　之説尤大可疑信如其説天開於子地闢於丑之後<lb/>
　歴一萬餘年而人物始生以至伏羲神農未生之前<lb/>
　凡歴三四萬年而後聖人出此三四萬年之間無衣<lb/>
　裳宫室無禮樂政教不知何以過日生人之類有不<lb/>
<pb n="KR4e0186_WYG_006-25b"/>
　殄滅者乎自書契以來至今纔三千餘年中間世道<lb/>
　升降變遷已不知其幾乃至數萬年之久皆為洪荒<lb/>
　之世有是理乎邵子之所謂數學者如此宜二程之<lb/>
　不願受也愚為此言非欲詆訐先儒直有疑於心而<lb/>
　不敢苟從耳<lb/>
或問楊龜山易有太極一章<lb/>
　龜山所謂中恐是指未發之中言蓋寂然不動之中<lb/>
　固太極之全體也若作中央之中看則恐未當漢儒<lb/>
<pb n="KR4e0186_WYG_006-26a"/>
　以皇極二字作大中解朱子深非之然則太極之極<lb/>
　獨可作中字解乎此處恐當更著一語以補龜山未<lb/>
　備之意如何<lb/>
梁武帝問逹磨一章<lb/>
　逹磨宗杲皆禪學之髙者故以造寺冩經為人天小<lb/>
　果以看經念佛為愚人其意不過欲人學其所謂上<lb/>
　一乗法在彼教中髙處走耳恐非所謂人心天理不<lb/>
　可得而泯滅者也此語似更宜斟酌<lb/>
<pb n="KR4e0186_WYG_006-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陸子餘集巻六<lb/>
</p>
<p>
</p>
  </div>
<div>
                <head>陸子餘集巻七</head>
    <p>
<pb n="KR4e0186_WYG_007-1a"/>
欽定四庫全書<lb/>
　陸子餘集巻七　　　　　　明　陸粲　撰<lb/>
　　子家子贊<hi>有序</hi>
子家子魯公族之賢者也仕扵昭公昭公庸愚無足與<lb/>
有為者而子家子從之何久也已為同姓之臣君且親<lb/>
之義不忍決去也故寧周旋焉迨君死而已矣始昭公<lb/>
與羣小謀季氏子家子諫之不聴及意如被攻屢請而<lb/>
欲以五乗亡也豈其誠心怒私黨而驕君志緩公徒之<lb/>
<pb n="KR4e0186_WYG_007-1b"/>
攻以待變耳子家子知之故勸君許之許之則季氏之<lb/>
謀益懈意如雖不成亡而昭公亦可以無出一與之盟<lb/>
而國定矣此子家子之心也比其從亡在外謀事發言<lb/>
度禮處義無一不中節嗚呼賢哉公薨䘮至自乾侯従<lb/>
公者皆自壞隤出奔畏季氏讎已也若子家子則意如<lb/>
知其賢且許以従政矣乃不受而逃之従君七年卒而<lb/>
不以利疚其志可不謂仁乎衛獻公失國十有二年而<lb/>
復子鮮子展二臣者有力焉然孫甯之得民未若季氏<lb/>
<pb n="KR4e0186_WYG_007-2a"/>
之専且甯喜有志扵逆君矣又當時齊晉尚强國有賢<lb/>
者可動以義不如范鞅梁丘據之貪以無君也而二子<lb/>
乗之易矣不然以子家子之賢得中主輔之雖以强霸<lb/>
可也而復國扵何有夫其力不能康君身而又不足以<lb/>
誅權臣故亦潔其去就爾矣孔子稱志士仁人者扵斯<lb/>
人見之然吾惜其終不著扵傳豈自壞隤之後遂長往<lb/>
山林以没身耶又怪太史遷書所為賢卿大夫列傳甚<lb/>
衆顧獨遺子家子曽不得與曹沫専諸者比何哉故重<lb/>
<pb n="KR4e0186_WYG_007-2b"/>
論其事為之贊贊曰魯多君子抑有世臣誰歟遺之自<lb/>
其先君周公伯禽尊賢親親藹藹子家既忠且仁君亡<lb/>
我従君没我遯明王不興孰反我讎我志弗遂而終無<lb/>
尤豈無材賢内恤其私從讎如忘棄君如遺我思古人<lb/>
愛莫起之嗚呼子家百世之師<lb/>
　　子胥論<lb/>
楚平王無道其臣伍奢以諫死奢之子曰子胥者奔吳<lb/>
得其政卒以吳破楚入郢扵是平王死矣發墓鞭其屍<lb/>
<pb n="KR4e0186_WYG_007-3a"/>
走其嗣君楚幾亡陸子曰嗟乎君臣之變一至此乎當<lb/>
是時周衰甚矣晉為盟主亦孱焉不自振故使一夫恣<lb/>
行而莫之問也苟時有桓文之君舉義以行伯則子胥<lb/>
者其誅首與公羊子傳其事而曰父不受誅子復讎此<lb/>
為敵以下言可也非所以論於君臣之際也夫苟至於<lb/>
君臣之際未有可以報復言者也父者子之天君者臣<lb/>
之天一也父受誅而君誅之則其分也不受誅而君誅<lb/>
之則其命也吾為臣子之不幸也死之可也逃之可也<lb/>
<pb n="KR4e0186_WYG_007-3b"/>
怨吾且不敢焉而何有於報復哉夫伍氏者非楚之世<lb/>
臣乎自參若舉以來立扵其朝也幾朝夕矣一不受誅<lb/>
而幾亡其國人臣之義不如是也故奢之被戮棠君尚<lb/>
歸死焉父以君死子以父死死正也雖子胥之成功吾<lb/>
以為不如尚死之之安矣雖然父兄併命焉己又繼之<lb/>
一朝而尸三雋猶無益也故為子胥者亦逃之而已矣<lb/>
擇逺國而自託苟以庇身存其𦙍嗣寢苫枕塊没吾世<lb/>
而無怨言焉其可也率讎國以伐之覆國都而迫其君<lb/>
<pb n="KR4e0186_WYG_007-4a"/>
以瀕於死又無禮於亡者人臣之義不如是也于時昭<lb/>
王奔鄖鄖公辛之弟以父怨將弑王鄖公止之曰君而<lb/>
討臣何讎之為若皆讎君則何上下之有乎舉斯言也<lb/>
足以蔽子胥之罪矣方子胥自楚適呉以䇿干僚而光<lb/>
沮之子胥知其心因進鱄諸焉窟室之兵魚炙之劍尸<lb/>
之者子胥也夫畜老猶憚殺之而夫夫也欲報其私讎<lb/>
之急乃不難於教人以弑君乎扵呉則操刃焉扵楚則<lb/>
鞭屍焉一人而讎兩君何其悖也夫其好勇而未仁有<lb/>
<pb n="KR4e0186_WYG_007-4b"/>
匹夫之節而無儒者之道是以猖狂至此與夫屬鏤之<lb/>
禍世皆悲子胥之不幸然吾以為雖無是子胥猶不免<lb/>
何者以人臣甘心其君固天所不容也雖然子胥之伐<lb/>
楚也謂夫身有父兄之讎也孝而非也其以諫死也謂<lb/>
夫君有先君之讎而不可忘也忠則至矣彼視其君有<lb/>
先君之讎而忘之而安坐以食其食徒為髙談以眩世<lb/>
也者其衣冠語言儒者也而中實匹夫之弗如也彼又<lb/>
子胥之罪人哉<lb/>
<pb n="KR4e0186_WYG_007-5a"/>
　　讀莊子<lb/>
莊子之文為其學者所謂要言妙義也然吾有惑焉夫<lb/>
知道者不言道其不得已而有言也一二而足矣凡莊<lb/>
生之論其大㫖不過數端是一簡者足以盡之而多言<lb/>
何為哉彼其數數然若曰我能知之者然則淺矣語曰<lb/>
雖小道必有可觀若莊生者吾取以備異說焉謂無叛<lb/>
於孔子則妄也或謂訾孔子之說昧者𠞰入之今觀其<lb/>
書誠然然而昧者誰與非莊生之徒而誰為之彼以李<lb/>
<pb n="KR4e0186_WYG_007-5b"/>
斯之罪罪荀卿則彼狺狺然吠於孔子者之惡莊生何<lb/>
逃焉謂夫列數諸小道而不及孔子云以尊之者尤非<lb/>
也馬醫夏畦之徒之無敢與吾君父匹也愚者知之呼<lb/>
若人焉與之坐而無及吾君父曰吾以尊之也則人笑<lb/>
之矣孔子者若天然不俟贊也夫贊天者贅矣又惡用<lb/>
夫狺狺然吠者之尊之哉彼謂莊生之文有中乎其志<lb/>
而取之可也并與其訾孔子者諱之非也<lb/>
　　讀鍾離意傳<lb/>
<pb n="KR4e0186_WYG_007-6a"/>
建武永平之間政理苛切當是時士之脇肩側足碌碌<lb/>
如轅下駒者可勝道哉若鍾離尚書陳寛博之謨以抗<lb/>
嚴察之主可謂大臣矣世衰道㣲士為一切之行以趨<lb/>
時好非徒避誅責也乃以徼恩澤焉悲夫悲夫吾讀史<lb/>
至意與宋均傳反復其文為之流涕<lb/>
　　書劉氏先墓記後<lb/>
劉生竒𦵏其父扵外氏之墓次陸子曰何居我未之前<lb/>
聞也或曰生有為為之也劉之外族逺徙而遺墓不葺<lb/>
<pb n="KR4e0186_WYG_007-6b"/>
生之父念之以屬其子曰我死則扵是𦵏焉子孫以吾<lb/>
故乃無忘外氏矣故生之為此以卒父志也陸子曰生<lb/>
可謂不死其親矣言合於禮則未也昔者曾子稱子従<lb/>
父之令為孝仲尼非之楚屈到嗜芰將死曰以芰薦我<lb/>
其子弗従君子曰違而道今夫念其外氏而以身殉之<lb/>
雖篤於親其於禮也逺矣如之何從而弗違也曰如墓<lb/>
之不葺何曰存則謹視之殁則書其言著其不忘之意<lb/>
以示子孫而已子孫而賢也不忍忘其親而忍忘其言<lb/>
<pb n="KR4e0186_WYG_007-7a"/>
乎其不賢也雖以身殉之無益也然則為生之道者奈<lb/>
何曰夫孝者必以禮處其親以禮處其親則不憚改作<lb/>
為生之道無亦卜地而遷諸猶為善也生聞之曰諾將<lb/>
遷矣<lb/>
　　題趙松雪溫日觀畵<lb/>
趙松雪畫馬温日觀畫蒲萄聯為一巻提學侍御石磐<lb/>
先生所藏也先生以粲為門下士俾識一言松雪繪事<lb/>
之妙夫人知之固不俟論若日觀一僧耳然南村野史<lb/>
<pb n="KR4e0186_WYG_007-7b"/>
稱其憤楊髠之發陵見輙詈之此其志節豈直緇流中<lb/>
所不易得哉彼膚敏祼將之士宜有深愧之者矣先生<lb/>
寳此其意蓋不特在乎區區楮墨間而已也<lb/>
　　書姑蘇雜詠後<lb/>
鄉先生太史髙公季迪所著姑蘇雜詠一編古今諸體<lb/>
咸備論者謂可考見呉中故實不徒詩之工而已公既<lb/>
坐魏守事以卒同時有周正道者亦作雜詠於公頗肆<lb/>
詆訾又摘龍門一詩謂其身貽黨禍所行非所言余竊<lb/>
<pb n="KR4e0186_WYG_007-8a"/>
惑之方公之在朝也與魏守寔同事史局及魏來治蘇<lb/>
因與往還豈有意為李膺之客者哉夫士之處世其所<lb/>
遇禍福大抵有幸不幸如太史者君子哀而不譏也正<lb/>
道所云亦少恕哉若其辭視公孰為工拙則知詩者必<lb/>
能辨之里人某重刻公雜詠以傳余為題其後<lb/>
　　題貞逸處士巻<lb/>
余讀楊隠君敘貞逸處士事未嘗不太息也古今稱文<lb/>
人多窮自唐柳柳州以髙才擯扵時其弟宗直亦善操<lb/>
<pb n="KR4e0186_WYG_007-8b"/>
觚牘號為竒峭博麗然卒不試與其兄相隨死南夷中<lb/>
迪功之有貞逸曰柳氏之類也非邪雖然巧宦善趨持<lb/>
粱齧肥偃仰睢盱得志一時者身死而民不思寒士羸<lb/>
餓生不一伸眉其没也賢者傷之又振耀之以文辭俾<lb/>
流聲無窮若貞逸者足以死矣亦何憾哉亦何憾哉<lb/>
　　書鄧尉山志後<lb/>
鄧尉吳之名山也前此未有志沈君潤卿始為之讀者<lb/>
謂其詳贍得體非苟作也余少時嘗一遊兹山今二十<lb/>
<pb n="KR4e0186_WYG_007-9a"/>
年矣間者再至雖巖壑之勝不殊而梵宇荒落頓異疇<lb/>
昔其間幽棲邃構往往為勢家所據而長松古梅揃伐<lb/>
殆盡問之山僧云苦更賦繁重鬻以償逋負矣余聞而<lb/>
憮然比得君志讀之則往時秀傑深迥之觀猶歴歴在<lb/>
目為之太息不能已抑盛衰相尋固物理之常未足深<lb/>
論余獨慨夫横政亟行而人力之日單竭也雖浮屠氏<lb/>
自謂修出世法者猶不能一日安其居以保其所有矧<lb/>
夫齊民者邪君子即是編以考其廢興之故可以占時<lb/>
<pb n="KR4e0186_WYG_007-9b"/>
政焉不徒觀游之細而已而君所為區區纂輯意亦有<lb/>
在於斯乎故書其後以俟夫觀民風者録焉丙申端陽<lb/>
日<lb/>
　　題墨客揮犀錄本<lb/>
是書吾鄉人沈生所藏沈有題識援邱翰林語以為彭<lb/>
乗譔按陳振孫書録解題稱墨客揮犀十巻續十巻不<lb/>
知作者名氏而邱公云然盖必有據然余考彭乗者蜀<lb/>
華陽人大中祥符五年登第仁宗朝為翰林學士羣牧<lb/>
<pb n="KR4e0186_WYG_007-10a"/>
使卒官與熈豐諸公自不同時今此本於涑水半山六<lb/>
一皆稱爵諡且及東坡海外歸事則建中靖國初也距<lb/>
乗卒時逺矣而其文直抄取宋諸家小說若筆談冷齋<lb/>
夜話之屬湊合而成亦頗雜以舊書所記如解叔謙魏<lb/>
舒張華等事皆是蓋坊間淺妄者偽譔以射利非彭氏<lb/>
本書也余少時嘗見宋刻本扵友人家惜不及録今不<lb/>
復能記憶未知與此本同否戊申新春病起偶讀一過<lb/>
漫書<lb/>
<pb n="KR4e0186_WYG_007-10b"/>
　　又題<lb/>
彭乗蜀人淵材江西新昌人<hi>今瑞州屬縣</hi>元非同族亦非同<lb/>
時此本所記淵材事皆僧惠洪冷齋夜話中語也淵材<lb/>
名攀龍扵惠洪為叔父云<lb/>
　　題湯氏小宗圖卷<lb/>
湯氏世以髙貲稱呉中子衡生負竒氣挾策走京師遊<lb/>
諸公貴人間語不合徑歸家徒四壁立晏如也間獨喟<lb/>
然太息顧其友曰余之先蓋多樸茂耆碩之士今族姓<lb/>
<pb n="KR4e0186_WYG_007-11a"/>
衍大而譜牒未立先人遺徳殆將泯焉吾何以逭後死<lb/>
者之責哉乃僅紀其所自出者繇乃髙祖而下四世為<lb/>
小宗圖又出遺像摹寘巻中而手録所受制詞若銘誄<lb/>
之屬咸具曰姑著吾志其他則非吾力所及矣余聞而<lb/>
悲之今世富人子能辜較財利斥廣田廬輒自謂賢人<lb/>
亦賢之語及其先世鮮不懵焉者傳有之禽獸知母而<lb/>
不知父野人曰父母何筭焉今冠裳而邑居積鏹貫朽<lb/>
臥起其間至扵老死而㤀其身之所自出也此何人哉<lb/>
<pb n="KR4e0186_WYG_007-11b"/>
子衡雖濩落食貧君子矜其志曰湯氏之賢子孫可也<lb/>
　　書大理卿胡公遺詩後<lb/>
昔在宣徳初吉郡胡公槩以大理卿巡撫南畿威望甚<lb/>
著論者或頗譏其苛刻然余長聞諸長老言當是時天<lb/>
下乂安江以南人物浩穰鄉里渫惡民大抵漁食百姓<lb/>
以致富羨而彊宗右室所為多踰禮制朝廷患之賜公<lb/>
璽書有祛除民害之語惟公亦以為莠盛苗穢不可不<lb/>
鉏故其為政尚嚴雖所誅罰不必皆中然一時并兼豪<lb/>
<pb n="KR4e0186_WYG_007-12a"/>
植之徒蔪除略盡姦宄革心小民得職去之百年而其<lb/>
名聲猶赫赫使人畏仰農甿走隸皆知胡卿云若公者<lb/>
方諸漢吏蓋趙京兆尹扶風之流非耶自承平久而法<lb/>
抏敝也流俗之論以容養姦蠧為寛厚従政者雍容簡<lb/>
貴日坐官署黙數嵗月得美遷即去苟少出意見有所<lb/>
建易則衆口諠譁流言飛文上下交搆必擠而去之甚<lb/>
者䧟之死然後快嗚呼可悲也已令胡公在今日身且<lb/>
不保安望其功名發聞若是乎公所著有芝山公餘二<lb/>
<pb n="KR4e0186_WYG_007-12b"/>
集皆未行扵世此詩僅數十字盖初仕時為吾鄉人作<lb/>
者余間得觀之乃因論公之行事而竊識其所感者如<lb/>
此士之有志當世者或扵吾言而太息焉嘉靖庚戌長<lb/>
夏日陸粲題<lb/>
　　擬上備邊狀<hi>館中作</hi>
臣伏以頃者敵人不道擾我邊陲將士出戰或全軍覆<lb/>
没累使告急至扵上勞聖慮特敕本兵蒐練戎卒簡命<lb/>
文武大臣待報出師以為應援臣竊惟國家設立鎭戍<lb/>
<pb n="KR4e0186_WYG_007-13a"/>
委任將臣凡以防遏敵人保固邊圉也宣府重地為國<lb/>
北門密邇宸居尤非他鎮之比先事預防臨機應接實<lb/>
惟守邊者之責其不可他諉明矣且以古準今中國之<lb/>
勢誠莫尊扵我朝而敵衆不能當吾一大縣自有敵人<lb/>
以來亦未有衰扵今日者也以全盛之勢御極衰之敵<lb/>
宜其戰勝攻克所當者破而事乃有大謬不然者彼稍<lb/>
為鈔掠我輒已不支令赤子創殘疆埸侵駭是豈獨一<lb/>
時邊臣之罪哉其患之所從來久矣臣聞書曰惟事事<lb/>
<pb n="KR4e0186_WYG_007-13b"/>
乃其有備有備無患兵法曰無恃其不來恃吾有以待<lb/>
之無恃其不攻恃吾有所不可攻也自頃邊防廢弛將<lb/>
吏偷安平居則玩愒而度時有事則張皇而失措比其<lb/>
事解兵休即復泰然不以為意譬如濵河而居者不能<lb/>
預築隄防一日水潦奄至則挈家室乗髙避之希冀水<lb/>
退復還故處歲歲遷徙苟且支吾謀國如此可謂疎矣<lb/>
臣竊覩事勢不勝憤懣惟昔賈誼弱冠願以尺組而繫<lb/>
單于終軍妙年欲請長纓而致勁越彼之二子豈為好<lb/>
<pb n="KR4e0186_WYG_007-14a"/>
名良以感一時之遇思效節扵明主也臣以菲才荷國<lb/>
儲養受恩無量自惟疎賤性資駑劣進不能陪廟堂之<lb/>
末議退不能備數戎行効死一障區區之忠無以自列<lb/>
謹條邊事所當施行者以聞盖將為久逺之圖而非以<lb/>
副目前之急也臣誠愚闇不識大計伏惟陛下赦其狂<lb/>
妄特垂采納臣不勝幸甚<lb/>
　一曰明賞罰臣聞御軍之法莫先於紀綱紀綱之存<lb/>
　莫要扵賞罰賞當功罰當罪人主所以駕馭英傑之<lb/>
<pb n="KR4e0186_WYG_007-14b"/>
　大權也賞罰一失雖有良將勁卒尚安得而用之夫<lb/>
　守邊固圉之臣天子所屬以一方安危之寄者舉措<lb/>
　一不當則為國大患此其用之甚不可以不詳也今<lb/>
　也受爵公朝輸欵私室仗鉞邊境借勢禁闈無功則<lb/>
　冒濫陞遷有罪則朦朧幸免故雖有忠勇果毅之臣<lb/>
　一言不中節則呵譴斥去不復顧惜而庸鄙饕餮者<lb/>
　乃得以坐享富貴此忠臣義士所以扼腕而不平者<lb/>
　也夫賢者不必用而䝉無辜之罰此其中必有沮之<lb/>
<pb n="KR4e0186_WYG_007-15a"/>
　者用者不必賢而享非望之福此其中必有佑之者<lb/>
　陛下亦嘗察之否乎天下之患起扵因循而成扵䝉<lb/>
　蔽苟不能一振作而剗除之未見可以善其後也陛<lb/>
　下聖質髙明略不世出屬者親讞大獄天威所臨臣<lb/>
　下震悚誠推此心以憂邊事一日慨然思起積習之<lb/>
　弊數御便殿延見大臣従容咨訪決壅隔以開聰明<lb/>
　核名實以定黜陟以至臺諫之論列撫按之舉刺察<lb/>
　其果出扵至公亦當虚心納之屈意従之使喜怒之<lb/>
<pb n="KR4e0186_WYG_007-15b"/>
　私無以蔽是非之明愛憎之言不能亂邪正之實凡<lb/>
　諸將中賢否勇怯莫不瞭然於聖心有功必賞不以<lb/>
　疎逖而遺有罪必罰不以貴近而免録用命之士厚<lb/>
　死事之家正逗撓之刑嚴掊克之禁恩足以懷勇夫<lb/>
　而義足以激死士又何患武功之不立哉夫齊威王<lb/>
　不過一諸侯耳能奮其威斷封即墨大夫而烹阿大<lb/>
　夫與左右之妄毁譽者則四鄰聞之不敢加兵齊國<lb/>
　大治曽謂天下之主有不能乎苟有意焉一轉移之<lb/>
<pb n="KR4e0186_WYG_007-16a"/>
　間使將吏革心士卒生氣區區敵兵臣見其不足滅也<lb/>
　二曰廣召募臣惟敵衆深入我軍遇之衆寡不敵遂<lb/>
　至戰没故議者多患邊兵之少而欲亟發京軍與之<lb/>
　協助然臣以為近日之事若使諸臣守禦者能以地<lb/>
　方大事為念不分彼此而并力協謀互相䇿應縦無<lb/>
　大利自可保全我軍不至盡没於敵然則所以致敗<lb/>
　者或不專在於衆寡之故也古云徴兵滿萬不如召<lb/>
　募數千今邊郡土人多能戰者亦往往入堡與軍士<lb/>
<pb n="KR4e0186_WYG_007-16b"/>
　相兼守禦臣請益募以應敵此其賢於京軍逺矣盖<lb/>
　土兵生長邊方熟知地利耐寒苦習戰鬭内欲為其<lb/>
　室廬墳墓之衛外欲報其父兄子弟之讎人自為戰<lb/>
　勇氣百倍但患將帥不能撫恤而虐使之是以憚於<lb/>
　應募宜懸示厚賞資以器械優其糧餉許以事定之<lb/>
　後復業歸農不籍其名有所得扵敵即以予之則勇<lb/>
　徤者争出為用矣若夫京軍平時豢養驕惰不經戰<lb/>
　陳道里非所諳勞苦非所習况大將一出叅隨之類<lb/>
<pb n="KR4e0186_WYG_007-17a"/>
　動輒數十百人名為報効從軍實則因縁圖利故臨<lb/>
　陣則退縮不前失利則争先竄匿幸而克捷則攘人<lb/>
　之功以為已有且首級之利武夫所貪今彼以性命<lb/>
　得之此以談笑奪之使邊人解體戰士離心率由於<lb/>
　此為將者亦私其所愛或因權貴所屬明知其壞事<lb/>
　而不加禁戢致失軍情誠非細故臣請自今每遇邊<lb/>
　警不必動調京軍或止命大將將之駐劄近地遥為<lb/>
　聲援使敵知吾内外有備亦當聞風遁去必不得已<lb/>
<pb n="KR4e0186_WYG_007-17b"/>
　而往尤宜禁約部下叅隨親兵不得侵奪邊功沮壞<lb/>
　軍法仍戒其不得邀殺被虜逃回之人以冒功賞如<lb/>
　有犯者雖主帥所甚愛必斬於軍門以徇若將官任<lb/>
　情回䕶聽紀功御史指實叅奏庻幾可革前弊雖然<lb/>
　兵難隃度今日之事臣豈敢必京軍之可以無出乎<lb/>
　昔成化間滿四之亂議者多請自京師發兵討之大<lb/>
　學士彭時力持不可或以危言怵之時不為動後滿<lb/>
　四卒平於土兵之手前事可徴是固當軸者之所宜<lb/>
<pb n="KR4e0186_WYG_007-18a"/>
　熟計而審處也<lb/>
　三曰嚴教練臣惟今日軍士坐食者多能戰者少加<lb/>
　以私門多役占之夫尺籍有詭射之弊内則宿衛單<lb/>
　薄外則營堡空虚近者明詔特開投充之科以收爪<lb/>
　牙之用斯亦權時補弊之一䇿也然臣聞兵貴精不<lb/>
　貴多多而不精亦徒然耳乞敕兵部并選差素有風<lb/>
　烈給事中御史三四員公同各營將官將見在軍士<lb/>
　通行簡視凡其老疾者去疲懦者去游手無賴詭名<lb/>
<pb n="KR4e0186_WYG_007-18b"/>
　冒籍而實不堪用者去抽選精銳與投充之人新舊<lb/>
　相兼什伍相比嚴加教閱以備緩急至扵操練之法<lb/>
　止是教以坐作進退分合疾徐之節外雖整肅可觀<lb/>
　其實臨敵無用况與敵人戰如獸伏鳥散豈暇從容<lb/>
　應節哉自今操練務須人習一藝藝必精通又須每<lb/>
　人兼之以射蓋弓弩實中國之長技而兩軍相遭必<lb/>
　長短之兵兼用乃能取勝臣請於各營將士中及附<lb/>
　近州縣選取善騎射者不拘軍民官舍立為教師分<lb/>
<pb n="KR4e0186_WYG_007-19a"/>
　領團隊使專一教射定為賞格以十矢為率能中八<lb/>
　矢者為上五矢者為中皆有賞三四矢者為平不賞<lb/>
　不及三矢者有罰合格者月糧之外别加賞給其教<lb/>
　師亦視所教之人合格之多寡為賞罰凡軍士有争<lb/>
　訟則射有過誤則射有所請求則射視其中否而予<lb/>
　奪之其他技能以此為準仍行下各邊悉倣此格施<lb/>
　行其器之良者如廣中猺獞及唐鄧等處所用藥弩<lb/>
　之類皆取其法俾軍士演習以備用語曰一人善射<lb/>
<pb n="KR4e0186_WYG_007-19b"/>
　百夫決拾使人人自勵於武勇則雖京軍亦可用之<lb/>
　於邊不二三年可以得志扵外夷矣<lb/>
　四曰脩馬政馬政之不善未有甚扵今日者也牧扵<lb/>
　官者名存而實亡牧扵民者有損而無益兩京畿山<lb/>
　東河南之民編户養馬已不勝其困順天等府縣又<lb/>
　有寄養騎操馬匹孳息不蕃倒死相繼秣飼之累陪<lb/>
　償之苦動至竭産而不能支比其俵散騎操類多疲<lb/>
　病羸瘠馳騁内地力已不堪出塞禦戎尤非其任昔<lb/>
<pb n="KR4e0186_WYG_007-20a"/>
　晉人謂冀之北土馬之所生杜牧亦稱河北産健馬<lb/>
　下者日馳二百里今安在耶民有養馬之害官無得<lb/>
　馬之利不行先王之法而襲宋人保馬之政是法也<lb/>
　亦可少變乎夫馬所以蕃息者豈有他哉主之有人<lb/>
　牧之有地食之有法而已比來士大夫選華擇要不<lb/>
　喜親考牧之職在内則太僕長貳遷轉不常既難望<lb/>
　其誠心經理在外則苑馬等官類取資格稍下聲望<lb/>
　不揚者為之間有能自振㧞者盖亦鮮矣是主之非<lb/>
<pb n="KR4e0186_WYG_007-20b"/>
　其人也自永樂以來各處草塲及監苑故地大抵侵<lb/>
　據扵勢要昔之建言者蓋屢及之近日明詔亦俾經<lb/>
　理顧未及施行而不逞之徒已倡言沮之自非聖心<lb/>
　獨斷扵上而當事者能以身任怨不為浮言揺奪未<lb/>
　足以議此也曽此不圖而因襲故轍重困吾民民之<lb/>
　力有限馬之害無窮卒之人馬俱斃而已是牧之非<lb/>
　其地也古之畜牧皆有政令有司者掌之自㳺牝去<lb/>
　特騰放調習莫不有法今皆無之且一馬而朋牧扵<lb/>
<pb n="KR4e0186_WYG_007-21a"/>
　數人今日在甲明日在乙牧無恒主姦弊日滋燥濕<lb/>
　寒暖之不調饑飽勞逸之不節而馬日病矣是食之<lb/>
　非其法也三者之患不去求馬政之舉終不可得矣<lb/>
　夫七年之病求三年之艾苟為不畜終身不得及今<lb/>
　不為至於不可為而為之得無已晩乎昔唐初馬少<lb/>
　及張萬歲領羣牧在官數十年不遷置八坊四十八<lb/>
　監於隴右河西地廣千里募民墾田數千百頃以給<lb/>
　芻秣其後馬大蕃息至七十餘萬匹今其地固在前<lb/>
<pb n="KR4e0186_WYG_007-21b"/>
　史所稱肥饒而善水草者宜不異於古誠能依倣舊<lb/>
　迹斟酌時宜立為通融經久之法務使上不病公下<lb/>
　不妨民擇廷臣中有才望者俾專經理其事委之重<lb/>
　權假以嵗月聴自舉其屬惟務得人不限資品俟其<lb/>
　事稍就緒然後推行於山西遼東諸路其在兩畿山<lb/>
　東河南者必如先朝大學士邱濬所謂於民養之中<lb/>
　而寓以官牧之意又自今歲以前宿逋一切蠲之與<lb/>
　民更始而後可為也臣聞有治人無治法法豈有無<lb/>
<pb n="KR4e0186_WYG_007-22a"/>
　弊者哉變而通之亦存乎人焉耳矣為今日之計誠<lb/>
　莫有要扵得人者苟扵是而加之意是固修舉馬政<lb/>
　之大端也<lb/>
　五曰作士氣用兵之道以氣為主强敵在前援枹鼔<lb/>
　當矢石喑嗚叱咤而三軍披靡者氣為之也古之善<lb/>
　御將者必先厲其氣鼓舞振作之術有出扵爵賞刑<lb/>
　戮之外者故士也踊躍奮迅而願效其死自承平日<lb/>
　久士大夫鄙薄武臣雖位鈞體敵猶蔑視之事有相<lb/>
<pb n="KR4e0186_WYG_007-22b"/>
　闗任意徑行不相咨覆稍下則慢易凌辱無所不至<lb/>
　武臣亦不自貴重曲意奉之若中朝貴人銜命出鎭<lb/>
　者勢尤赫奕將吏奔走俯伏奉事稱呼之間眞與厮<lb/>
　養無異其間頑鈍無恥者固不羞為人下而英偉磊<lb/>
　落之士宜亦有忸怩不安者矣非惟觀瞻不雅體統<lb/>
　有失且使士氣因此銷沮盖人之氣槩激之則日伸<lb/>
　挫之則日屈譬如文臣初出仕者類多英銳及其沈<lb/>
　抑扵州縣奔走扵送迎往往志氣頽靡鋒鋩略盡又<lb/>
<pb n="KR4e0186_WYG_007-23a"/>
　况武夫素無執守尤易摧屈者哉議者必謂此曹麄<lb/>
　獷恐假以顔色易生驕慢臣謂奬與太過使桀黠之<lb/>
　徒得志横行固非盛世之福而摧抑過當使英雄之<lb/>
　士垂首䘮氣亦烏得為便計哉要在適其中而已乞<lb/>
　敕所在鎮巡藩臬等官此後接遇將官必加禮貌自<lb/>
　非違法生事非禮害人者不得輕肆凌辱事有應共<lb/>
　議者平心易氣與之商㩁彼所執苟是即宜樂従或<lb/>
　有竒材異能自當優為之禮虚心以下之至誠以動<lb/>
<pb n="KR4e0186_WYG_007-23b"/>
　之庶幾士氣日昌國威可立<lb/>
　六曰拔異才言當今之患者皆曰才難上自朝列下<lb/>
　至郡縣皆有乏才之憂而軍旅之任尤患不得其人<lb/>
　是豈果無人哉夫天下未嘗無才而用才者類不足<lb/>
　以盡之限以資格則豪傑之在下者不進拘以弓馬<lb/>
　一夫之技則智略萬人之敵見遺取人而求備則倜<lb/>
　儻不羈之才以詿誤而棄去者有之矣及其有急寧<lb/>
　取潦倒龍鍾貪鄙闇劣者使當大任不知求才之方<lb/>
<pb n="KR4e0186_WYG_007-24a"/>
　而猥以為才之難得亦甚不思也且夫英雄特達之<lb/>
　士其中必有以自負苟非上之人深知而異待之則<lb/>
　彼固未有樂於效死而盡其能矣昔李愬攻淮西獲<lb/>
　其降將李祐用為心腹諸將疑忌流言上聞而愬力<lb/>
　保持之祐至感泣卒用其䇿以擒呉元濟故夫士不<lb/>
　素厚而輕使之未有見其成功者也今偏裨行伍之<lb/>
　中豈無異才而不能自達扵上者多矣惟本兵若行<lb/>
　邊大臣慨然思為明主求才有賢勞者不必限以下<lb/>
<pb n="KR4e0186_WYG_007-24b"/>
　位有智略者不必問其弓馬有材氣可使者不必計<lb/>
　其小過虚心訪求多方蒐採或督令管軍官員各舉<lb/>
　所知叅伍考驗果得其人即不次拔擢待以殊禮推<lb/>
　赤心以置其腹加厚賞以勸其勞使有以自異扵衆<lb/>
　三軍之士屬目向之而彼不思所以自效者非人也<lb/>
　至扵軍士亦擇其勇銳機警者異視之俾凢有技能<lb/>
　皆得以自見而不至雜然扵儔伍之中平居感奮思<lb/>
　赴功名之㑹緩急之際必有可使者矣臣又聞昔之<lb/>
<pb n="KR4e0186_WYG_007-25a"/>
　行軍者必多置介貳叅佐以廣耳目咨計畫且以收<lb/>
　遺逸之才杜意外之變聞今軍中亦自有諸名號但<lb/>
　或非朝廷所位置故士得之不以為榮臣以為士之<lb/>
　智勇而嘗有功者宜别立異名以居之若古所謂叅<lb/>
　謀典籖行軍司馬之類者使其禮秩體統稍與衆殊<lb/>
　以示寵異儻以為可行自京營推之各邊是亦激勵<lb/>
　人才之一䇿也<lb/>
　七曰恤將士臣惟守邊之卒百戰傷夷終年勤苦視<lb/>
<pb n="KR4e0186_WYG_007-25b"/>
　内地坐食者勞逸苦樂不可同年而語在上者不加<lb/>
　優恤如陸贄所謂怨生扵不均者既所不免矣而將<lb/>
　帥又従而朘剥之計其平居怨望不細而一日驅之<lb/>
　使冒白刃難矣幸陛下憫念邊兵灼見此弊特扵詔<lb/>
　條中嚴剋減月糧之禁禁之誠是也然臣愚以為苟<lb/>
　未有以易之則此弊終不可革何者朝廷恤將帥然<lb/>
　後將帥愛士卒自然之勢也臣觀昔之人主稱善任<lb/>
　將者莫如宋太祖太祖之用李漢超郭進諸人使守<lb/>
<pb n="KR4e0186_WYG_007-26a"/>
　邊也皆厚以闗市之租饒以金帛之賜家屬在京仰<lb/>
　給於縣官貿易往來不問其商稅故邊臣皆富於財<lb/>
　得以養士用問洞見敵情時有宼鈔亦能先知預備<lb/>
　多致克㨗終太祖世無西北之患蓋恒人之情私計<lb/>
　不足則常怠於奉公况將帥捐一身以當安危之衝<lb/>
　此尤不可不恤其私矣彼其區區之俸禄不足以自<lb/>
　給則百計漁獵以資賂遺之不暇又何暇為明主養<lb/>
　士以收竒功乎竊見國家無名之費嵗以萬萬計誠<lb/>
<pb n="KR4e0186_WYG_007-26b"/>
　能捐其半以厚邊臣俸禄常賜之外别有以優之俾<lb/>
　得多收智勇之士以為心腹巧慧者用之間諜拳力<lb/>
　者用之戰陳明扵術數者用之以知氣候熟扵韜略<lb/>
　者用之以叅謀議山川險易敵情虚實行兵調度皆<lb/>
　講之有素不至臨事張皇又將帥既饒於財自然優<lb/>
　假士卒國家養兵之惠得以下流雖素觖望者亦感<lb/>
　恩而知愛其上矣昔李牧為趙將居邊軍市租皆入<lb/>
　幕府為士卒費遂能破走東胡魏尚為雲中守出私<lb/>
<pb n="KR4e0186_WYG_007-27a"/>
　錢三日一椎牛饗士是以匈奴逺避使今之守邊者<lb/>
　能然敵雖有十倍之衆臣知其無能為也<lb/>
　八曰擇主帥主帥者三軍之司命而一國之禍福繫<lb/>
　焉故用兵之道擇師而已夫秉鉞而專行握機而立<lb/>
　斷類非簿書筐篋之才弓馬一夫之長所能辦也精<lb/>
　神志意足以折衝威稜氣槩足以懾敵定力雅量足<lb/>
　以任重逺心曠度足以用人長筭碩略足以濟變而<lb/>
　體之以忠誠將之以愼密兼是數者可以稱大將之<lb/>
<pb n="KR4e0186_WYG_007-27b"/>
　任矣今諸將中有名者不過數人亦可當一面之寄<lb/>
　若具文武全才堪為大將者其誰與竊以為威望素<lb/>
　淺者則臨事難以服人人品不髙者則所為必多顧<lb/>
　慮是未足以當推轂之首選也惟聖天子恢𢎞雅度<lb/>
　不以小過而舍干城之器不以浮言而廢有用之才<lb/>
　大臣當選將之任者又能竭誠體國取其才望之過<lb/>
　人而不憂其名位之軋已則可為大將者出矣且擇<lb/>
　將非難任將為難為將者非如州縣米鹽之吏可以<lb/>
<pb n="KR4e0186_WYG_007-28a"/>
　歲課遷也苟其人可任近則十年逺則二三十年甚<lb/>
　者終其身而已今月改而嵗移坐席未暖又更他鎭<lb/>
　地形未識土俗未諳軍情未接而已去之雖有韓白<lb/>
　為帥無以成功矣夫有非常之人然後能行度外之<lb/>
　事漢用陳平捐黄金四萬觔不問其出入遂以滅項<lb/>
　羽今之邊臣動支一錢榖拔用一將校稍破常格則<lb/>
　文法吏且操尺寸以議其後顯效不録流言亟行彼<lb/>
　方求免於謗訕之不暇又何以責其有功設令將得<lb/>
<pb n="KR4e0186_WYG_007-28b"/>
　其人任之有道調停糧餉厚恤邊民以裕其力廣開<lb/>
　屯田疏通鹽法以豐其財無以貴倖之臣間之以一<lb/>
　其權假以歲年不為人言沮奪使得展布以盡其才<lb/>
　養威蓄銳以待事㑹之來雖一舉取敵可也臣又聞<lb/>
　之天下事有本末邊境末也朝廷本也昔已已之變<lb/>
　有一于謙遂以安靖近孝宗晩年信任劉大夏則北<lb/>
　鄙雖或跳梁而終亦無患斯治其本之效也今夫富<lb/>
　人之營居室者刀鋸斤削之工豈必一一擇之亦惟<lb/>
<pb n="KR4e0186_WYG_007-29a"/>
　求工師之良者而委任焉指使羣匠各當其能則其<lb/>
　室易成而難壞兵者國之大事非特居室也不為之<lb/>
　擇良工師可乎今舍大圖細計其末而忘其本也雖<lb/>
　終日汲汲豈有益哉伏惟聖明深為社禝至計憂其<lb/>
　所當先者天下幸甚極本窮源之論誠莫過於此故<lb/>
　臣條邊務而以是終焉愚忠所激不知忌諱幸陛下<lb/>
　矜而察之臣不勝祈懇之至<lb/>
　　詔修濬通州閘河議<hi>閣試</hi>
<pb n="KR4e0186_WYG_007-29b"/>
具官臣某言伏奉敕㫖以某官臣某所奏脩濬通州閘<lb/>
河事宜下臣等詳議奏聞者臣伏以通惠一河乃前元<lb/>
都水監郭守敬所開國朝自文皇帝定鼎北方嵗漕東<lb/>
南租賦以給京師其始因濟寧州同知潘叔正建言命<lb/>
尚書宋禮平江伯陳瑄開通漕河以代海運而自通州<lb/>
至都城四十里間陸輓為難乃議濬守敬所開故道置<lb/>
閘蓄水以通漕舟然嵗久廢弛河日淤塞仍用陸輓車<lb/>
輛脚價所費不貲遂至加耗日重東南民力不勝其困<lb/>
<pb n="KR4e0186_WYG_007-30a"/>
當純皇帝時嘗議脩復而豪貴不便訛言沸騰假造妖<lb/>
異以動上聽其事遂寢識者恨之迨今又數十年矣國<lb/>
計之屈民力之困又非曩時比脩復之計誠宜亟行而<lb/>
不可緩者幸賴陛下聖明俯従言者之奏特命大臣相<lb/>
度可否詔㫖諄切期在必行凡有志於經國者皆以為<lb/>
希世之遇而異議之徒猶藉藉病其功之難成非特不<lb/>
智蓋不忠也臣請得以備折之今之議者曰風水之說<lb/>
世所恒言通恵泉源出自西山流經大内今欲開導慮<lb/>
<pb n="KR4e0186_WYG_007-30b"/>
於諸陵及京城形勢有妨臣以為是特卜史鄙淺之言<lb/>
君子不道也就令有之則河道山陵地絶遼逺於其所<lb/>
謂隂陽向背之說亦邈乎不相及矧今不過因循故道<lb/>
稍加濬治非有鑿山通道動絶地脉之患也而扵京城<lb/>
形勢亦何損乎難者又曰國家財力方困公私耗竭驟<lb/>
興大役何以堪之且水道之遲孰與陸輓之疾乎臣以<lb/>
為成大事者不計小費而不一勞者不永逸陸輓之費<lb/>
嵗無慮數十萬誠令捐三四年之貲以就此役猶將為<lb/>
<pb n="KR4e0186_WYG_007-31a"/>
之而况故迹尚存泉源不竭功可計日而成所費未必<lb/>
至是乎且舍陸就舟所省十倍水道淹留不過數日雖<lb/>
有剥載之勞而無雨雪泥濘之阻以其費之多寡而當<lb/>
其行之遲疾利害亦較然矣難者又曰京城内外㳺手<lb/>
何啻萬人藉輓運僦直以餬口一旦罷之將使失業恐<lb/>
生他變臣又以為不然夫所謂濬河者非曰遂廢陸輓<lb/>
也謂與陸輓並行也河成之後立為禁例惟以通軍民<lb/>
之運船餘若商賈之負載官民之往來仍従陸行則舟<lb/>
<pb n="KR4e0186_WYG_007-31b"/>
楫不至壅塞車輛可以無廢一舉而兩利存焉民方便<lb/>
之何變之生哉凡悠悠之談其大指不出此三端而自<lb/>
明者視之皆不足憂也夫天下事謀之貴詳而斷之在<lb/>
獨詩曰如彼築室於道謀是用不潰扵成惟廟堂之上<lb/>
剛斷不惑而任事之臣能一心為國無怵於人言則功<lb/>
可成矣彼倡為異議者特世家大姓利僦直之入而已<lb/>
朝廷之威令苟行彼亦何敢囁嚅其間哉若夫修濬之<lb/>
法要在相度髙下竊聞京城地勢視通州為髙而水勢<lb/>
<pb n="KR4e0186_WYG_007-32a"/>
就下蓄洩為難河身淺則遇旱易涸而難行閘坐卑則<lb/>
泉源迅疾而難積今宜於近京之處大東橋迤東挑掘<lb/>
令深去髙就卑使略平坦増置閘坐多為板級土去則<lb/>
河平板髙則水深而挽舟逆上者無艱阻之患矣仍添<lb/>
設治河之官重其責任時常加疏濬凡諸乘勢射利之<lb/>
徒假以尚方供用為名放舟挽阻運船者坐以違制之<lb/>
罪啟閉有節蓄洩以時此河一成而不廢則脚價可除<lb/>
加耗可減東南之民庶幾有瘳乎且昔者置倉扵通州<lb/>
<pb n="KR4e0186_WYG_007-32b"/>
正以輓運艱難不能全達京師而為此權宜不得已之<lb/>
計有識者盖深為朝廷憂之已已之難嘗用言者計焚<lb/>
馬房之芻粟矣斯實前事之明鑑也此河既開通倉可<lb/>
罷軍士之受糧於官者免往來擔載之勞而太倉陳陳<lb/>
之粟深貯嚴城可無意外之虞矣豈非萬世之利哉抑<lb/>
臣又有私憂過計者國家財賦出自東南所賴以通往<lb/>
來者一河而已沛水淤塞漕舟遂梗藉令有不測之患<lb/>
過扵此者又將何以待之是以先朝憂國之臣如大學<lb/>
<pb n="KR4e0186_WYG_007-33a"/>
士邱濬者嘗建海運之䇿其慮雖若迂逺而其說不為<lb/>
無徴臣愚以為漕運之法固當萬世無廢而海運之舟<lb/>
亦可預習以備不時之需宜博求諳知海道如元之朱<lb/>
清張瑄者使熟議而行之萬一有他故此不來而彼來<lb/>
亦國計之一助也國家太平之業與天地無窮而杞人<lb/>
之憂竊有不能忘者是以愚衷所懷承詔輒發猖狂妄<lb/>
言答所不問惟陛下不以為迂疎而棄之則社禝之幸<lb/>
也臣不勝大願臣謹議<lb/>
<pb n="KR4e0186_WYG_007-33b"/>
　　名宦祠議<lb/>
謹按蘇郡學名宦祠所祀古今監司守倅通若干人而<lb/>
其間有不繫扵蘇者蓋六人焉王魏公旦富韓公弼歐<lb/>
陽兖公脩蘇端明軾陸文安九淵李文靖侗皆賢者也<lb/>
而得祀扵蘇則知禮者疑之夫祀國之大事也將昭勳<lb/>
徳勸忠孝示愛敬以為民質也不可不謹聞諸古曰鬼<lb/>
神不歆非類又曰非其鬼而祭之謟也諸君子未嘗涖<lb/>
官兹土雖聲實顯著而恵之流扵蘇也不専其祀之也<lb/>
<pb n="KR4e0186_WYG_007-34a"/>
越於禮矣或曰諸君子之言行功伐合於祭義所謂以<lb/>
勞定國法施扵民者將天下得祀而何有扵蘇粲以為<lb/>
非也在禮惟天子有天下其祀無所不通諸有國者山<lb/>
川百神之祀皆不出境衛成公欲祀相甯俞曰相之不<lb/>
饗於此久矣不可以間成王周公之命祀楚昭王有疾<lb/>
卜曰河為祟大犬請祭諸郊王曰三代命祀祭不越望<lb/>
江漢睢漳楚之望也河非所獲罪也皆不果祀今之祠<lb/>
者郡守丞實従事焉郡守丞秩不過古諸侯諸侯之祀<lb/>
<pb n="KR4e0186_WYG_007-34b"/>
不敢踰國而郡守丞得祀他境之賢以為禮也亦有據<lb/>
乎今之制惟孔子為師儒宗得天下通祀自餘若臯陶<lb/>
伊尹伯夷太公之倫猶不得與孔子比其祀皆不出扵<lb/>
其鄉與其所封之土禮之節也諸君子㣲有孔子之聖<lb/>
雖賢亦不能當臯陶伊尹伯夷太公而祀非其地也越<lb/>
扵禮矣原其始所以得祀不可知殆邦人之好賢以是<lb/>
寓其愛敬或其門人子弟有官扵蘇者以其私附焉而<lb/>
後人遂襲之與知禮者亦改而正之矣或曰諸君子之<lb/>
<pb n="KR4e0186_WYG_007-35a"/>
祀列於學宫邦人習聞之三百年矣誠一日撤焉將駭<lb/>
民聽而傷忠厚之道夫與其過而去之也寧過而存之<lb/>
乎粲又以為非也夫非禮之禮君子有弗貴者焉孔子<lb/>
曰曾謂泰山不如林放乎以死者為無知又焉用祭以<lb/>
為有知夫亦忸怩而莫之顧也君子愛人以徳細人愛<lb/>
人以姑息今為非禮之禮以瀆賢者又拂先王之經而<lb/>
踰當代之制非小過也不亟正焉而襲細人之姑息以<lb/>
為忠厚亦陋矣又蘇自漢以來監司守倅賢而不得祀<lb/>
<pb n="KR4e0186_WYG_007-35b"/>
者尚多謂宜擇其人進之而罷諸所不當祀者於誼為<lb/>
允且使斯民知禮之嚴若是雖賢者不得僭冒庶幾禁<lb/>
滛祠黜非類以示風教之本也由兹祠始謹議<lb/>
　粲嘗因是竊觀之今名宦鄉賢兩祠所列猶有未當<lb/>
　扵後學之心者鄉賢姑弗論名宦所祠止扵宋而不<lb/>
　及前代則狹而未盡俎豆其間者既未必皆極選又<lb/>
　雜以二三寓公則汎而不専若魏文靖楊文元固寓<lb/>
　公之賢者然文靖已敕祀於書院而文元則吳學嘗<lb/>
<pb n="KR4e0186_WYG_007-36a"/>
　有祠矣本朝夏周二公亦自有専祠而復位於此似<lb/>
　亦近瀆至扵王㬇者姦檜之妻兄以聚歛酷虐聞而<lb/>
　亦預焉諸賢有靈宜羞與同食矣蘇為名郡四方<lb/>
　扵是乎觀禮而祀典一事已鹵莽若此此而可苟其<lb/>
　何所不苟也故嘗過不自量因郡乘所載諸賢為撮<lb/>
　其尤者得若干人疏之如右晩生膚學見聞未廣輒<lb/>
　議及此誠狂僭矣雖然有意扵風教者或見采焉相<lb/>
　與愽議而行之固一方之盛舉也<lb/>
<pb n="KR4e0186_WYG_007-36b"/>
名宦事略<hi>已祀者不列</hi>
漢<lb/>
　第五倫長陵人守㑹稽變其俗無滛祀以已俸業貧<lb/>
　　民坐法徴民為守闕下上書得免歸後官至司空<lb/>
　鍾離意山隂人郡督郵也歳大疫意獨身巡視為民<lb/>
　　嘗藥所臨護甚衆他日守出省災民逆謂曰公無<lb/>
　　出獨得鍾離督郵來可耳官至僕射<lb/>
　王充上虞人為郡治中自免歸閉門作論衡㫖不皆<lb/>
<pb n="KR4e0186_WYG_007-37a"/>
　　粹亦恢然成一家言<lb/>
　張霸成都人守郡以經術化其民野為之無宼遷侍<lb/>
　　中卒私諡憲文<hi>右四人皆在吳㑹未分郡時</hi>
晉<lb/>
　鄧攸襄陵人初守河東没于羯南奔拜吳國内史為<lb/>
　　政清明飲吳水而已罷任民酷留之不得歌思之<lb/>
　　終右僕射<hi>攸棄子事為世所短然治吳之績不可揜也</hi>
唐<lb/>
<pb n="KR4e0186_WYG_007-37b"/>
　韋應物洛陽人起環衛折節為儒名能詩刺蘇清脩<lb/>
　　寡欲後數十年有白居易居易政不見紀述然蘇<lb/>
　　人尊其名<hi>應物今有専祠在學宫獨其扁書集賢太守者可疑</hi>
　王仲舒祁人為諫官與陽城同論裴延齡事坐貶稍<lb/>
　　遷為蘇州化成為天下最卒官江西觀察使贈散<lb/>
　　騎常侍<lb/>
　李徳裕趙人先刺蘇後又觀察浙西相端陵有功拜<lb/>
　　太尉爵衛公獨頗狥所憎愛以故逺貶死海上然<lb/>
<pb n="KR4e0186_WYG_007-38a"/>
　　涖南方最久有名<lb/>
本朝<lb/>
　姚善安陸人建文中守蘇最有聲績以忠死<lb/>
　朱勝金華人寛然長者民安而化之去久思不衰擢<lb/>
　　江西右布政使以卒百餘年來循吏殆未有先之<lb/>
　　者<lb/>
　王恕三原人成化末以尚書撫南畿有妖人從巨閹<lb/>
　　横江南恕奏斬之還閹于朝内降旁午數執奏罷<lb/>
<pb n="KR4e0186_WYG_007-38b"/>
　　之忤㫖致仕歸再起為吏部稍不合又竟去得年<lb/>
　　最髙贈太師謚端毅恕忠諒世莫與比當士習頽<lb/>
　　靡中獨秉羔素之節有古大臣風<lb/>
　<lb/>
　<lb/>
　<lb/>
　<lb/>
　陸子餘集巻七<lb/>
</p>
<p>
</p>
  </div>
<div>
                <head>陸子餘集卷八</head>
    <p>
<pb n="KR4e0186_WYG_008-1a"/>
欽定四庫全書<lb/>
　陸子餘集卷八　　　　　　明　陸粲　撰<lb/>
　　詠史樂府二首<lb/>
　　　俎上翁<lb/>
廣武城邊列旗皷重瞳拔山氣如虎手提老翁坐髙爼<lb/>
漢王嫚語項王怒俎上老翁心獨苦心獨苦兒不聞兒<lb/>
言但索杯中羮兒自生翁自死三軍縞素為何人幸有<lb/>
君臣無父子由來久假終必歸機心一發不自知匆匆<lb/>
<pb n="KR4e0186_WYG_008-1b"/>
數語殊可悲漢家創業何草草誰云雜伯未為非君不<lb/>
見當日隂山沙磧中彎弓鳴鏑親射翁<lb/>
　　　擁篲行<lb/>
漢困楚阿翁忍死登髙俎楚和漢阿翁歸來依舊戰吁<lb/>
嗟翁歸方立炎漢基三年為虜生無幾功成不記翁危<lb/>
辱但記曽嗔無賴兒泗上亭長作帝王宫中老翁猶布<lb/>
衣翁生不知皇帝貴家令一言翁始畏兒來朝翁擁篲<lb/>
須臾趣詔尊上皇家令歸來金滿牀昔為田舍公今為<lb/>
<pb n="KR4e0186_WYG_008-2a"/>
天子父擁篲一迎眞有助嗚呼擁篲行何足嗤猶勝當<lb/>
年俎上時<lb/>
　　畫虎行<lb/>
山人視我畫虎圖邀我為作畫虎行我生城郭不識虎<lb/>
向來浪說眞無憑自従謫居傍夷落時驚夜嘯風生壑<lb/>
似聞行旅遭搏食往往白骨撑叢薄朝來擊皷驅獵徒<lb/>
於菟中箭人讙呼兒童奔走我亦俱近前諦視摩其鬚<lb/>
初觀據地疑未死金睛熒熒吻血紫却歸更與展圖看<lb/>
<pb n="KR4e0186_WYG_008-2b"/>
意態猙獰宛相似畫手爾何人誰遣為此筆丹青淺事<lb/>
何足問物理試思堪太息我聞太平世野獸恒避人吁<lb/>
嗟猛虎今為羣渡河無復逢劉昆黄公赤刀倀鬼竊裴<lb/>
旻李廣俱澌滅書生徒手無寸鐵對畫空令雙皆裂還<lb/>
君畫為君歌道上虎跡今轉多<lb/>
　　鄭卿歌<lb/>
君不見閩中鄭卿湖海客十年跨馬燕京陌公車昨獻<lb/>
三千牘玉陛新投萬言䇿詞章翰墨清朝珍何况相術<lb/>
<pb n="KR4e0186_WYG_008-3a"/>
稱絶倫閱人千百一無失往往髙談驚縉紳古來能相<lb/>
各有名近代無過袁四明伊昔抱藝王門上軒眉抵掌<lb/>
何雄壯龍顔眞人四尺鬚虎頭將軍一品相君臣際㑹<lb/>
豈偶然遺事流傳定非妄鄭卿絶學自天授著書且欲<lb/>
排荀况長安公卿走相問門外日髙車幾兩我初識面<lb/>
自南省三百人中見英宕把臂謂我風骨竒愧我豈是<lb/>
廊廟姿誰言黄扉玉堂上用此野鶴孤雲為従來賢聖<lb/>
困草澤騰踏升天終有期祗今世途多汩没塵埃誰是<lb/>
<pb n="KR4e0186_WYG_008-3b"/>
封侯骨牝牡驪黄未足憑驊驑騄駬空超忽蔡澤噤吟<lb/>
笑唐舉今我低徊猶乞汝男兒紫綬不在腰磊落崢嶸<lb/>
徒自許吁嗟鄭卿勿言聴我歌終曲秋風漸髙白日促<lb/>
與君且倒杯中緑他年我訪希夷生石室瑶編手飜録<lb/>
靑天招爾騎黄鵠<lb/>
　　李侯行<lb/>
李侯古介士皭然冰雪姿平生藜莧腸不受膏粱滋南<lb/>
山栢葉苦猶嚥首陽薇蕨甘如飴官厨廩米不盈掬糜<lb/>
<pb n="KR4e0186_WYG_008-4a"/>
薄吏卒常苦飢頃來單車臨絶域豪酋悍吏俱惕息盤<lb/>
餐對案欲揮去苦為蒼生憂菜色此心炯炯天應知俗<lb/>
士聾瞽何由識山中夷獠胡為者眼不識字心腸直指<lb/>
天畫地說李侯依稀似謂今難得紛紛冠蓋看塞途誰<lb/>
哉肉食能逺圖西南兵役况未歇萬物癃病何由蘇持<lb/>
梁齧肥衆所羨志士茹藿翻見迂可憐李侯今腐儒一<lb/>
官白首仍邊隅范丹魚釡久寂寞李侯之節世所無吁<lb/>
嗟李侯之節世所無<lb/>
<pb n="KR4e0186_WYG_008-4b"/>
　　邊軍謡<lb/>
邊軍苦邊軍苦自恨生身向行伍月支幾斗倉底粟一<lb/>
半泥沙不堪煑盡將易賣辦科差顆粒那曽入鍋釡官<lb/>
逋私債還未足又見散銀來糴榖去年糴榖掲瓦償今<lb/>
年瓦盡兼拆屋官司積榖為備荒豈知剜肉先成瘡近<lb/>
聞防守婺川賊盡遣丁男行運糧老弱伶俜已不保何<lb/>
况對陣臨刀槍宛宛嬌兒未離母街頭抱賣供軍裝閭<lb/>
閻哭聲日震地天逺無路聞君王君不見京師養軍三<lb/>
<pb n="KR4e0186_WYG_008-5a"/>
十萬有手何嘗捻弓箭太倉有米百不愁飽食且傍构<lb/>
欄遊<lb/>
　　擔夫謡<lb/>
擔夫來擔夫來爾何為者軍當差朝廷養軍為殺賊遣<lb/>
作擔夫誰愛惜自従少小被編差垂老奔走何曽息祗<lb/>
今丁壯逃亡盡數十殘兵渾瘦黑可憐風雨霜雪時凍<lb/>
餓龍鍾強驅逼手摶麥屑淘水餐頭面垢膩懸蟣虱髙<lb/>
山大嶺坡百盤衣破肩穿足無力三步回頭五步愁密<lb/>
<pb n="KR4e0186_WYG_008-5b"/>
箐深林多虎跡歸來息足未下坡郵亭又報官員過朝<lb/>
亦官員過暮亦官員過貴州都來手掌地焉用官員如<lb/>
許多太平不肯恤戰士一旦緩急將奈何噫吁嚱一旦<lb/>
緩急將奈何<lb/>
　　朐岡行贈遲户部兼簡馮汝強伯仲<lb/>
君不見朐山之岡矗立千萬重髙者盤躩如虬龍下者<lb/>
偃蹇蹲踞如貔熊中起雙尖屹相向青天突兀安屏障<lb/>
靈棲仙宅信孤迥碧𡼏紅泉亦清壯東州遲侯愛山者<lb/>
<pb n="KR4e0186_WYG_008-6a"/>
茅堂窈窕岡之下飢鼯縁屋蘿雨垂老鶴啄堦松雪灑<lb/>
時登巉巖入幽絶萬壑隂霞倐興没天風蕭蕭日欲墮<lb/>
野色蒼然上睂髮一従獻䇿金門去寂寞岡前舊㳺路<lb/>
竹户留詩碧蘚封石牀散帙紅霞䕶朅來持節下三呉<lb/>
樓船伐皷凌江湖酒邊向我誇故山令我耳熱歌嗚嗚<lb/>
遲侯爾勿言且復共飲酒我生夙抱山水癖往曽楚粤<lb/>
窮林藪祗今潦倒意未衰決䇿東行定非久朐岡之㳺<lb/>
亦何有泰岱雲松落吾手海門虹月踏飛梁蓬閣烟濤<lb/>
<pb n="KR4e0186_WYG_008-6b"/>
坐虚牖因君寄語大小馮肯同躡屩追従否<lb/>
　　賦内閣芍藥<lb/>
金門柳色縈深緑上苑春餘雜花撲夭桃已歇穠李衰<lb/>
紅藥飜堦正芬郁此花初種自宣皇百曲雕闌七寳妝<lb/>
融風窈窕昭陽殿暖日輕盈白玉堂玉堂學士看花早<lb/>
賦成芸閣留詩草卷幔頻看碧霧流揮毫正耐紅雲繞<lb/>
憶昨宣皇居法宫太平樂事君臣同宸逰每出濯龍裏<lb/>
曲宴偏臨翔鳯中是時南苑飛霓旌爛熳仙葩綺繡明<lb/>
<pb n="KR4e0186_WYG_008-7a"/>
臨風宛轉如矜妬俯者如愁仰如訴半沾㣲雨妖紅濕<lb/>
太眞泣凭闌干立至尊一顧六宫回茜裙霞帔俱羞澁<lb/>
華蕚樓頭雨露偏芳容贏得美人憐君恩為與分春色<lb/>
詔許移來種閣前閣前複道連金谷翠輦經過幾迴矚<lb/>
内家敕進賞花詞昭容傳制黄門促沈吟此事六十載<lb/>
當日繁華宛然在紺幰金輿絶幸臨黄扉紫禁畱風采<lb/>
不羨揚州寳帶圍長安紅紫競芳菲五侯七貴同邀賞<lb/>
寳馬香車疾若飛爭似名花出天上霧閣雲牕儼相向<lb/>
<pb n="KR4e0186_WYG_008-7b"/>
浪蝶㳺蜂未許窺酒徒詞客空惆悵江南三月足豪華<lb/>
繡幙圍香富貴家亦有幽姿在空谷風雨憔悴天之涯<lb/>
燕山遊子江南客獨對名花感今昔草木何知人自憐<lb/>
逢時亦復升沈隔世間榮辱偶然事不獨此花何嘆息<lb/>
　　送待詔文徴仲先生致仕<lb/>
文星南指斗牛遥先生拂袖歸江臯平原蒼莽晨車發<lb/>
霜天突兀𤣥雲髙憶昨先生登玉堂千鈞筆力開混茫<lb/>
手飜翠虹霓翰飛赤鳯凰隂崖絶海垂絢練文章不獨<lb/>
<pb n="KR4e0186_WYG_008-8a"/>
詞林羨琴瑟真諧清廟音珪璋已備明堂薦却従綸閣<lb/>
夢雲林山水長懸故國心燕山東望𣺌吳越草堂何處<lb/>
閒風月茶磨峯前緑樹低行春橋畔花如雪杖屨今來<lb/>
續舊㳺顧盼溪山増秀發先生雅志追古人有道何嘗<lb/>
羞賤貧平生氣與秋㝠迥未肯低睂事要津山巔水際<lb/>
従自得龍騰鶴起誰能馴我師太常更清眞一官白首<lb/>
従明禋<hi>錢漕湖先生</hi>諫書三上排紫闥釣竿歸抱漕湖濵共<lb/>
爾完名宛雙璧况也意氣同膠漆丈夫要自能勇退人<lb/>
<pb n="KR4e0186_WYG_008-8b"/>
生富貴何終極我曹胡為空役役蟲臂鼠肝爭得失君<lb/>
不見林屋山人名世才<hi>蔡九逵</hi>幾年為客雞鳴臺消夏灣<lb/>
前畫樓起木奴千樹煙花紫主人不來誰對此君歸儻<lb/>
為寄雙魚好共相邀弄雲水<lb/>
　　送魏師召之蕪湖<lb/>
魏子昨捧分司檄與我青𤨏門相逢朱袍皂帽氣遒逸<lb/>
佩刀左右盤雙龍燕山雪消河氷泮玉節辭天春未半<lb/>
江東花滿姑孰溪君到春衣應未換謝公宅前芳草生<lb/>
<pb n="KR4e0186_WYG_008-9a"/>
李白墳頭江更清日出靑山看舞鶴月明采石聽流鶯<lb/>
多君俊邁今無匹四十為郎頭正黑文貞遺笏世珍竒<lb/>
知古流風本仁直都門送爾惜離羣日暮行歌潞水雲<lb/>
明年躍馬東城陌楊柳青青正憶君<lb/>
　　游大酉洞天<lb/>
疇昔覽山經名蹟稱大酉乾坤遼闊吴楚長倚劔青㝠<lb/>
只翹首誰云萬里今獨來快意兹㳺信非偶主人亦清<lb/>
真同余紫霞想旋披榛莽度巉巖細窺隂洞琅玕長側<lb/>
<pb n="KR4e0186_WYG_008-9b"/>
身初下覺黯黑却立斯須忽爽朗千年古壁玉為色垂<lb/>
乳晶熒翠猶滴仙人去後石函空緑烟銷盡藏書室金<lb/>
燈閃倐知有無瑶草紛蕤亂朱碧吁嗟此竒觀乍到神<lb/>
欲竦盤渦嵌竇深不測鳴流洩瀨驚奔澒臨厓拄杖聴<lb/>
猶疑白晝或恐風雷動我従放逐西南陬裹糧徧入名<lb/>
山遊桃源偪側嶽麓小眺逺未得開雙眸終然靈境諧<lb/>
夙好造物似為畸人謀根盤路轉更礧砢石田如掌琪<lb/>
花嚲奮衣欲往心飜然水深泥滑愁無那何當秉炬破<lb/>
<pb n="KR4e0186_WYG_008-10a"/>
幽暗淨掃雲牀相對坐髙秋晴日儻更來待余為啟青<lb/>
銅鎻<lb/>
　　贈朱民部使君還朝<lb/>
使君慷慨青雲客落落英標世無匹朱暉行業自傳家<lb/>
劉晏才猷本經國昨者辭天下紫廷手持尺一東南行<lb/>
軺車驛路驅甘雨旌斾江天拂使星東南列郡瘡痍積<lb/>
遺黎半已溝中瘠使君催科靜不擾藹藹温言宛仁惻<lb/>
四野歡騰衆相語卧安衽席由慈母徴書忽報日邊來<lb/>
<pb n="KR4e0186_WYG_008-10b"/>
狂走吳儂淚如雨山人病卧茅茨下草深窮巷無車馬<lb/>
君行駐節欵寒齋坐語藜牀意傾寫九月霜華落岸楓<lb/>
蒼然秋色滿江東送君官道臨當發浩歌悵望髙天鴻<lb/>
兹行㑹獻公車牘應知重為蒼生哭囊封願與綴新圖<lb/>
丹青徧寫逃亡屋<lb/>
　　寄謝趙醫士<lb/>
憶我初住清虚天笑吹龍笛蕋宫前時騎蒼鹿繞殿戲<lb/>
撞摧玉柱驚羣仙仙班不容共訴帝帝遣謫來東海邊<lb/>
<pb n="KR4e0186_WYG_008-11a"/>
人世溷濁蠅聚羶舊㳺恍忽心茫然帝呼六丁下戒敕<lb/>
丁寧莫遣隨塵縁麄人獷暴失帝㫖欻従雞肋揮熊拳<lb/>
排門顛倒齒着闔血濡狼藉唇雙穿父憐母惜救不得<lb/>
驚呼婢子成狂顚庸醫信手亂塗藥瘡成贅結唇珠懸<lb/>
當筵每遭惡客笑撲鏡欲絶將軍咽趙家王孫今國手<lb/>
早従紫府窺眞筌靈心昔飲上池水禁方獨受神龍傳<lb/>
三吳來往走汲汲秋蘭一葉江湖船金箆或刮眼中障<lb/>
玉斧欲斫頭風涎刀圭為我輕㸃拂須臾贅落如増妍<lb/>
<pb n="KR4e0186_WYG_008-11b"/>
梁公神針不足道華陀刮骨何須憐夜夢乗雲歸上𤣥<lb/>
謁帝稽首陳前愆臣非此翁此疾無由痊疲癃四海今<lb/>
沈痼為翁乞活三千年要令赤子無顛連帝為首肯低<lb/>
一笑歸來月落僊華巔仙華山髙杏林赤爾家舊業青<lb/>
芝田俞跗越人今已矣此翁絶藝誰爭先揮斤削堊妙<lb/>
手不易得賦詩為爾重續南華篇<lb/>
　　漫述三首<lb/>
藹藹都城内甲第開中逵赫赫相國門雜遝賢豪馳五<lb/>
<pb n="KR4e0186_WYG_008-12a"/>
更中扉闢來者肩相差良久磬折入俯仰前致辭一言<lb/>
得所欲喜氣生鬚眉誰云行多露進趨當及時儒生不<lb/>
解事六籍空覃思白首著書成依然卧茅茨<lb/>
翩翩青雲士才敏復辨强新除得壯縣三年理歸裝侍<lb/>
者繡羅襦内子八珠璫輜車闐道周徒御生輝光俄聞<lb/>
謁帝閽臺省従翺翔問之何能爾貴人親薦揚不惜千<lb/>
金資自喜紫綬長顧笑范史雲守志徒糟糠<lb/>
杞子憂天隕祗為智者嗤賈生亦無賴痛哭干明時出<lb/>
<pb n="KR4e0186_WYG_008-12b"/>
身奉聖主誓言報恩私九闗虎豹嚴白日雷霆施小臣<lb/>
不自量抵死陳狂辭朝為朝堂客暮為路旁屍棄捐誰<lb/>
為收妻子不敢窺一身既灰滅安用虚名為所以漆園<lb/>
翁甘心效塗龜<lb/>
　　幽蘭篇<lb/>
嫋嫋幽蘭姿悠悠芳氣結采掇入君懷佩之顔色恱君<lb/>
心一朝異棄捐不復察昔與瑶華姸今同蔓草没春陽<lb/>
不回光孤根恐蕪滅寂寞空谷中馨香為誰發<lb/>
<pb n="KR4e0186_WYG_008-13a"/>
　　名都篇<lb/>
名都天下饒閭里藏豪雄蹮蹮輕俠子結友相追從依<lb/>
憑董君寵著籍期門中聯騎出近郊翩翩若㳺龍撃毬<lb/>
平樂觀逐獸長楊宫縦横馳道上意氣輕王公司𨽻不<lb/>
敢呵歛手避其鋒暮投北里館張組陳歌鍾嘉肴列千<lb/>
名酒醴㫖且豐坐擁燕趙姫巧笑姿芳穠轉喉變新聲<lb/>
折肢舞回風為歡竟永夜揮霍千金空天明掉臂去復<lb/>
㑹平陵東日月信徂邁滛樂何終窮<lb/>
<pb n="KR4e0186_WYG_008-13b"/>
　　名姝篇為友人作<lb/>
名姝産西州皎皎氷雪姿結褵事夫君修姱盛光儀入<lb/>
宫見猜妬衆女憎蛾睂承歡不敝席故寵忽已移掇蜂<lb/>
誤尹公掩鼻殘楚姫由來讒言昌涅素易為緇所嗟奉<lb/>
仁明中道成乖離白日流髙天妾心炯如斯君恩儻可<lb/>
還枯槁生華滋誓言敦諒節素髮以為期<lb/>
　　太息行贈平湖謝贊府<lb/>
太息復太息悲風動河梁浮雲翳中天白日不迴光謝<lb/>
<pb n="KR4e0186_WYG_008-14a"/>
子廬江來脩髯宛清揚伏闕三上書雅道陳虞唐九重<lb/>
天聴髙臣愚不自量臣有肺腑言譬彼俗醫方和緩儻<lb/>
見收足使疲癃康退謁相國門持書立堂皇卑之無髙<lb/>
論咄爾書生狂歸來逆旅中哀歌不成章顧余伸前議<lb/>
意氣何慨慷聴之重為歎淚下沾我裳紛紛肉食者俛<lb/>
仰隨班行而子飯藜藿抗言一何張坐令吾徒慚喑嘿<lb/>
中自傷嚴冬霜雪集子行返南疆薄宦棲逺邑别路悠<lb/>
且長握手為子言努力慎所將明明闢皇闈元化方日<lb/>
<pb n="KR4e0186_WYG_008-14b"/>
昌嘉謀㑹當酬良賈善深藏勢位無崇卑名節要自臧<lb/>
空言顧何施令徳有遐芳<lb/>
　　贈别王直夫二首<lb/>
商飈激疎牖蟋蟀鳴牆隂志士恒感秋况乃違所欽之<lb/>
子役王事逺適閩江潯攬衣起追送𣺌彼川塗深少小<lb/>
従子逰方軌馳文林時去志願違素髮忽滿簪撫景嘅<lb/>
今昔惻愴情難任願言顧離索恵我瓊瑶音<lb/>
威鳯天際翔潛虬澤中蟠嚴子時閉肆貢公乃彈冠顯<lb/>
<pb n="KR4e0186_WYG_008-15a"/>
晦豈必同各以性所安子行樹逺績奮身青雲端鄙人<lb/>
棲蓬藿蹇拙聊自完丈夫志千載飛沈何足歎相期保<lb/>
貞素嵗晩同金蘭<lb/>
　　贈沈元材<lb/>
迢迢逺行客驅車薊城隈薊城何鬱紆前有萬古臺昔<lb/>
時燕昭王千金收逸才英風灑六合霸業何雄哉往事<lb/>
久消歇遺墟滿蒿萊無人市駿骨騄駬空虺隤烈士多<lb/>
苦心行歌相顧哀仗劔出國門白日飛黄埃援琴為子<lb/>
<pb n="KR4e0186_WYG_008-15b"/>
彈弦急商聲催一為黄鵠調惻愴摧中懷<lb/>
　　門有車馬客行贈張户部<lb/>
門有車馬客垂組懷銀黄自言鄴中守攬衣升我堂問<lb/>
客今安適云暫返東方家本自海濱樂土風泱泱窈窱<lb/>
丹崖深葱蒨崑崙蒼靈聖此棲宅龍鸞蔚騰鏘中有不<lb/>
死藥服餌凋三光聞言向客嘆撫心増慨慷人生若蕣<lb/>
華何以待朝霜苦心雕蟲蓺螢爝同㣲茫神仙差足慕<lb/>
沖舉多竒方三山亦跬步誰謂鯨濤長願乗扶揺翰與<lb/>
<pb n="KR4e0186_WYG_008-16a"/>
子俱翺翔<lb/>
　　留别金生<lb/>
去年楊山宿懸燈照華觴今年發楊山燈影如舊長黯<lb/>
黯照離人戀戀情難忘豈不念良朋客心懷故鄉感子<lb/>
禮意勤援手徒彷徨後㑹焉可期一别永相望願言慎<lb/>
加飱慰我愁思腸<lb/>
　　送翁德宏二首<lb/>
之子越中儁英姿閒且都蚤通𤨏闈籍靈鳯儀韶虞一<lb/>
<pb n="KR4e0186_WYG_008-16b"/>
鳴乃見斥蹋翼天南隅朅來冠恵文揚旌萬里途嶺海<lb/>
非荒遐王澤今播敷志士樹勳烈無為憚馳驅所嗟離<lb/>
别難握手心煩紆炎方積埃鬱慎爾千金軀及時懷好<lb/>
音慰此山澤臞<lb/>
羅浮神僊宅乃在南海堧連峯三十六一一鸞龍鶱窈<lb/>
窕勾令居丹竈餘青煙逝將枉車蓋稅鞅兹山巔念夙<lb/>
抱竒癖遐覽窮幽𤣥要言在獻嵗及爾同周旋飛泉濯<lb/>
煩襟古洞窺㝠筌陳詞為先駈儻結山靈縁<lb/>
<pb n="KR4e0186_WYG_008-17a"/>
　　憶家君<lb/>
白髮人千里朱門月半扉燕山雲去逺澤國雁來稀無<lb/>
夜不成夢有書空道歸遥憐北風勁尋便寄寒衣<lb/>
　　寄葛太守子中<lb/>
憶爾投荒日依依戀翠華亦知行萬里不是為丹砂郡<lb/>
古畱銅狄堂深繡土花勿須憂瘴癘意逺即煙霞<lb/>
　　送祝參政之雲南<lb/>
官髙仍外省地逺更南荒十月繁霜白千山落葉黄虎<lb/>
<pb n="KR4e0186_WYG_008-17b"/>
應窺日没鳥亦倦天長夷落知迎候單車見祝良<lb/>
　　答朱僉事<lb/>
慘淡江天裏何人識歲星衆嘲揚子拙公愛屈原醒昨<lb/>
日傳書札殷勤問勒銘<hi>朱以書來求作憲司題名碑文</hi>平生無健思多<lb/>
病况飄零<lb/>
　　贈顧參軍之都勻攝郡<lb/>
斗酒别城闉天風吹馬羣落月度山箐野人迎使君地<lb/>
逺多暇日樓髙宜望雲知公解蠻語終復作參軍<lb/>
<pb n="KR4e0186_WYG_008-18a"/>
　　秋水亭<lb/>
夷門秋水亭梁王古臺下臺前舊堤路盡日無車馬<lb/>
　　送陳太僕謫敎海陽六首<lb/>
十載臺郎滯爾身白頭重作嶺南人祗縁汲黯憂時切<lb/>
不信虞翻骨相屯<lb/>
世情應笑賈生疎諫草誰傳太息書惟有潞河南柳色<lb/>
暖風吹上逐臣裾<lb/>
蠻中千嶂啼猿裏海畔孤城匹馬過却望瀧江更南下<lb/>
<pb n="KR4e0186_WYG_008-18b"/>
月明雙淚聴夷歌<lb/>
大庾嶺頭日欲低曲江祠前行客迷一過韶陽倍惆悵<lb/>
刺桐花裏鷓鴣啼<lb/>
鱷溪南望海雲生韓山花開千樹明玉序横經周柱史<lb/>
鵠袍端拜魯諸生<lb/>
天涯芳樹綰離旌遷客遲回戀聖明曉夢依稀度閶闔<lb/>
尚隨殘月聴流鶯<lb/>
　　上饒道中<lb/>
<pb n="KR4e0186_WYG_008-19a"/>
桃花參差柳葉多新雨灘頭生緑波一夜東風吹驛舫<lb/>
榜人齊唱弋陽歌<lb/>
　　送汪僉事之湖南三首<lb/>
分司冠動神羊影江渚舟衝白鷺羣見說武昌風日好<lb/>
楚王宫殿藹晴雲<lb/>
驄馬長鳴飲碧流花銀鏤帶鷫鸘裘行人大别山頭望<lb/>
雲外雙旌下鄂州<lb/>
漢上春風吹驛舟漢南簫鼓作春㳺夏口鶯啼虞帝廟<lb/>
<pb n="KR4e0186_WYG_008-19b"/>
江陵花滿仲宣樓<lb/>
　　送人入蜀三首<lb/>
有客乗驄蜀道行江天秋色動雙旌巴山水月和煙照<lb/>
劍閣雲霞映日明<lb/>
浣花溪頭花欲然花葉參差俱可憐錦衣烏帽來㳺客<lb/>
笑繫玉驑髙樹邊<lb/>
樓船捩柁浪花生百丈雙牽黛色明夾岸兒童齊笑語<lb/>
嘉陵江似使君清<lb/>
<pb n="KR4e0186_WYG_008-20a"/>
　　長門怨<lb/>
金屋承恩事已非玉顔憔悴度春暉無因得似宫前柳<lb/>
時有長條拂御衣<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0186_WYG_008-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陸子餘集巻八<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>讀詩私記</head>
    <p>
<pb n="1a"/>欽定四庫全書　　　　經部三<lb/>
　讀詩私記　　　　　　詩類<lb/>
　　提要<lb/>
　　　　<hi>臣</hi>等謹案讀詩私記五卷明李先芳撰先芳字<lb/>
　　　　伯承號北山監利人嘉靖丁未進士官至尚寳<lb/>
　　　　司少卿明史文苑傳載王世貞所定廣五子<lb/>
　　　　先芳其一也是書成於隆慶四年所釋大抵<lb/>
　　　　多從毛鄭毛鄭有所難通則㕘之吕氏讀詩<pb n="1b"/>　　　　記嚴氏詩緝諸書其自序曰文公謂小序不<lb/>
　　　　得小雅之說一舉而歸之刺馬端臨謂文公<lb/>
　　　　不得鄭衛之風一舉而歸之淫胥有然否不<lb/>
　　　　自揣量折衷其間云云葢不専主一家者故<lb/>
　　　　其議論平和絶無區别門户之見如説鄭風<lb/>
　　　　子衿仍從學校之義則不取宋學謂國風小<lb/>
　　　　雅初無變正之名則不從漢説至楚茨南山<lb/>
　　　　等四篇則小序與集傳之説並存不置可否<pb n="2a"/>　　　　葢小序皆以為刺幽王義有難通而集傳所<lb/>
　　　　云又於古無考故闕所疑也雖援據不廣時<lb/>
　　　　有闕畧要其大綱與鑿空臆撰者殊矣朱彛<lb/>
　　　　尊經義考載先芳有毛詩考正不列卷數註<lb/>
　　　　曰未見而不載此書其為一書兩書葢不可<lb/>
　　　　考然此書亦多辨定毛傳或彛尊傳聞未審<lb/>
　　　　誤犯其名歟乾隆四十四年七月恭校上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<pb n="2b"/>　　　　　　　　總　校　官　<hi>臣</hi>　陸　費　墀<pb n="3a"/>讀詩私記原序<lb/>
芳自童時授詩于黄静軒先生講周南樂只君子福履<lb/>
綏之據朱註以君子作后妃及鄭衛風淫奔之詞過半<lb/>
意竊疑之既授易于伯考䝉泉公遂廢前業諸不遑究<lb/>
者三十餘年矣頃因歸田之暇莊誦朱註并考東萊讀<lb/>
詩記及十三經註䟽大全諸家採其近理易簡者羅緝<lb/>
成帙始信前所疑者非妄也呂氏依倚小序朱子多出<lb/>
已見據已見則如将仲子拒祭仲之諫丘中麻引子嗟<pb n="3b"/>之賢木瓜報齊桓之功青衿惜學校之廢無故而坐之<lb/>
以淫據小序則如楚茨以下四章為農務之報成瞻洛<lb/>
以下四章為君臣之宴樂何因而槩之以刺故文公謂<lb/>
小序不得小雅之說一舉而歸之刺馬端臨亦曰文公<lb/>
不得衛鄭之風一舉而歸之淫胥有然否邇者不自揣<lb/>
量折衷其間間為一解題曰私記非敢擬議前人各言<lb/>
其志俾勿忘耳但時制以朱註列學官而變風變雅有<lb/>
司不以命題師生不復授受大經未徧閱而類取科名<pb n="4a"/>者不少况他註乎顧予言非迂儒則妄人也姑藏之山<lb/>
中以備考訂云隆慶四年秋日濮陽後學李先芳謹識<lb/>
</p>

  </div>
            <div>
<head>讀詩私記卷一</head> <lb/>
    <p>
<pb n="1a"/>欽定四庫全書<lb/>
　讀詩私記卷一<lb/>
　　　　　　　　　　　明　李先芳　撰<lb/>
　　詩序<lb/>
按羣書考索歐陽氏云周南召南邶鄘衛王鄭齊豳秦<lb/>
魏唐陳檜曹此孔子未刪之前周太師樂歌之次第也周<lb/>
召邶鄘衛王鄭齊魏唐秦陳檜曹豳此今詩次第也周<lb/>
召邶鄘衛檜鄭齊魏唐秦陳曹豳王此鄭氏詩譜次第<pb n="1b"/>也詩正風周南召南王化之本也二南之變風故次之以<lb/>
邶鄘衛衛一國也而三其名志衛首惡滅與國也諸侯相<lb/>
并王迹滅矣雅亡而為一國之風故次之以王王制不足<lb/>
以統臨天下而畿内之諸侯若鄭者亦自為列國故次以<lb/>
鄭君臣上下之分失而人倫亂故次之以齊天下之風至<lb/>
此則無不變之國魏舜禹之都唐帝堯之國其遺風雖<lb/>
存今亦變矣故次之以魏唐先代之風化既冺天下相胥<lb/>
而夷矣故次之以秦夷狄之化行聖王之流風盡矣陳舜<pb n="2a"/>之後風化所厚也聖人之典法所在也今也風化熄而典<lb/>
法亡矣故次之以陳人情迫於危亡則思治安故思治者<lb/>
亂之極也故次之以檜曹亂既極必有治之之道周家之<lb/>
始葢嘗由之矣故次之以豳言變之可正所以識王業之<lb/>
興也王業成而為政于天下故次以雅雅者王之政也小<lb/>
之先大固有序也天下之治始于正風以風天下其終也<lb/>
功徳可以告於神明終始之義也故次之以頌頌之有魯<lb/>
葢生於不足也商則頌前代之美不可廢也故附于其後<pb n="2b"/>襄公二十九年季札請觀周樂于魯而豳居秦上秦在<lb/>
魏前陳在唐後載考左傳列國聘享賦詩如鄭伯有賦<lb/>
鶉之奔奔楚令尹子圍賦大明及穆叔不拜肆夏寗武<lb/>
子不拜彤弓鄭伯如晉子展賦将仲子鄭伯享趙孟及<lb/>
鄭六卿餞韓宣子子齹賦野有蔓草子産賦羔裘子太<lb/>
叔賦褰裳子游賦風雨子旗賦有女同車子栁賦蘀兮<lb/>
之類詩皆未叙于聖人之手不能無差哀公十一年孔<lb/>
子自衛反魯然後樂正雅頌各得其所<pb n="3a"/>　　刪詩<lb/>
嘗考經傳所引逸詩辭明理正未見其劣於三百篇也<lb/>
孔子何以刪之又所存三百五篇之中如詆君以碩鼠<lb/>
狡童如欲刺人之惡而自為彼人之辭以陷於所刺之<lb/>
地幾不可訓矣其何以録之孔子曰述而不作又曰蓋<lb/>
有不知而作者我無是也又曰多聞闕疑異時嘗舉史<lb/>
闕文之語而歎世道之不古存夏五郭公之書不欲遽<lb/>
正前史之缺誤如作詩之人可考其意可尋則録之其<pb n="3b"/>人不可考其意不可尋則刪之其可知者雖比興深逺<lb/>
詞㫖迂晦亦所不廢如芣苢鶴鳴蒹葭之類是也於其<lb/>
所不可知者雖直陳其事文義明白亦不果録如逸詩<lb/>
翹翹車乘之類是也於其可知者雖詞意流泆不能不<lb/>
類於狹邪者亦所不刪如桑中溱洧野有蔓草出其東<lb/>
門之類是也其不可知者雖詞意荘重一出於義禮者<lb/>
亦不果録如周道挺挺之類是也是其録者非私好也<lb/>
述而不作也其刪者非作惡也闕其所不知也彼夫子<pb n="4a"/>以其可知者傳之子夏以其不可知者付之逸詩故小<lb/>
序之傳有自來也或謂詩序為衛宏毛公所作諸儒多<lb/>
疑之即為二公所作然自漢以來經師授受去古未逺<lb/>
後學所當遵守體認以求詩人微意而得其庻㡬可也<lb/>
　　毛詩始末<lb/>
初孔子以詩授卜商商為之序以授曾申申授李克克<lb/>
授孟仲子仲子授根牟子牟子授荀卿卿授毛亨亨作<lb/>
詁訓傳以授毛萇以二公之所傳故名毛詩萇為河間<pb n="4b"/>獻王博士以詩授貫長卿長卿授解延年延年授徐敖<lb/>
鄭𤣥取毛氏訓詁所不盡及異同者續為註解後衛宏<lb/>
受毛詩於謝曼卿因作詩序又賈逵馬融鄭衆俱作毛<lb/>
詩傳遂傳於世<lb/>
　　論小序<lb/>
朱文公解詩依古經文附以己見中間依小序者纔十<lb/>
之一耳馬氏曰雅頌之序可廢國風之序不可廢葢雅<lb/>
頌詞㫖易見故讀文王在上於穆清廟二章以下諸篇<pb n="5a"/>無非文王受命之詞享祀之典觸類可推于此而復敷<lb/>
衍附㑹其說誠為贅疣若國風之芣苢以婦人樂有子為<lb/>
后妃之美也而其詩語不過形容采掇芣苢之情状而<lb/>
已黍離之序以為閔周室宮廟之顛覆也而其詩語不<lb/>
過慨歎禾黍之苗穗而已此詩之不言所作之意而賴<lb/>
序以明者也若捨序以求之則其所以采掇者為何事<lb/>
而慨歎者為何說乎叔于田之二詩序以為刺鄭荘公<lb/>
也而其詩語則鄭人愛叔段之辭耳揚之水椒聊二詩<pb n="5b"/>序以為刺晉昭公也而其詩語則晉人愛桓叔之辭耳<lb/>
此詩之序其事以諷初不言刺之之意而賴序以明者<lb/>
也若捨序以求之則如四詩也非子雲美新之賦則袁<lb/>
宏九錫之文耳是豈可以訓而夫子不刪之乎鴇羽陟<lb/>
岵之詩見於變風序以為征役者不堪命而作也四牡<lb/>
采薇之詩見於正雅序以為勞使臣遣戍役而作也而<lb/>
深味四詩之㫖則歎行役之勞苦敘饑渴之情状憂孝<lb/>
養之不遂悼歸休之無期其辭語一耳此詩之辭同意<pb n="6a"/>異而賴序以明者若捨序以求之則文王之臣民亦怨<lb/>
其上而四牡采薇不得為正雅矣即是數端而觀之則<lb/>
知序之不可廢也明矣<lb/>
　　朱註國風多淫奔之詞<lb/>
夫子刪詩有取關雎之為首篇者為其樂而不淫耳今<lb/>
考國風朱註凡為男女淫奔自敘者二十有四如桑中<lb/>
東門之墠溱洧東方之日東門之池東門之楊月出序<lb/>
本以為刺淫而文公獨以為淫者自作亦不甚謬若静<pb n="6b"/>女木𤓰采葛丘中有麻將仲子遵大路有女同車山有<lb/>
扶蘇蘀兮狡童褰裳風雨子衿揚之水出其東門野有<lb/>
蔓草序本别指他事首尾無一字及婦人者而文公類<lb/>
以為奔詞如果出於奔詞小序何諱不以直言而槩以<lb/>
他事如果不出於奔詞文公亦何所據類坐以淫蕩無<lb/>
恥之事然則孔子之所刪者竟何事也毋亦惑於鄭衛<lb/>
之音執泥臆見而使聖經為誨淫之具乎由是俗儒不<lb/>
以訓後學主司不以命題取士遂使鄭衛古風應讀者<pb n="7a"/>纔十之三耳或有指摘而明辨之者衆未嘗不笑其迂<lb/>
且狂也兹不佞據呂氏記並諸疏義演小序而述其大<lb/>
都未敢輕贅一詞故以俟知者同訂之記中有不註者<lb/>
俱依朱註<hi>如谷風偕老考槃之類</hi>
　　讀詩之法<lb/>
孔子曰誦詩三百一言以蔽之曰思無邪孟子曰說詩<lb/>
者不以文害辭不以辭害志以意逆志是為得之夫經<lb/>
非所以誨邪也而戒其無邪辭所以達意也而戒其害<pb n="7b"/>志何也噫聖賢之慮逺矣夫詩發乎情者也而情之所<lb/>
發其辭不能無過故其於男女夫婦之間多憂思感傷<lb/>
之意而君臣上下之際不能無怨懟激發之辭十五國<lb/>
風為詩百五十有七篇而其為婦人而作者男女相悅<lb/>
之辭㡬及其半雖以二南之詩如關雎桃夭諸篇為正<lb/>
風之首然其所反覆詠歎者不過情慾燕私之事耳漢<lb/>
儒嘗以關雎為刺詩矣此皆昧於無邪之訓而以辭害<lb/>
志之過也而况邶鄘之末流乎故其怨曠之悲遇合之<pb n="8a"/>喜雖有人心者所不能免而其志切其辭哀習其讀而<lb/>
不知其㫖易以動盪人之邪情泆志而况以鋪張揄揚<lb/>
之辭而序淫泆流蕩之行乎然詩人之意則非以為是<lb/>
而勸之也葢知詩人之意者莫如孔孟慮學者讀詩而<lb/>
不得其意者亦莫如孔孟是以有無邪之訓焉則以其<lb/>
辭之不能不鄰乎邪也使篇篇如文王大明則奚邪之<lb/>
可閑乎是以有害志之戒焉則以其辭之不能不戾其<lb/>
意使章章如清廟臣工則奚意之難明乎以是觀之則<pb n="8b"/>知刺奔果出於作詩者之本意而夫子所不刪者其詩<lb/>
決非淫泆之人所自賦也<lb/>
　　辨詩本無變風變雅之名<lb/>
先儒舊説二南二十五篇為正風鹿鳴至菁莪二十二<lb/>
篇為正小雅文王至卷阿十八篇為正大雅皆文武成<lb/>
王時詩周公所定樂歌之詞邶至豳十三國為變風六<lb/>
月至何草不黄五十八篇為變小雅民勞至召旻十三<lb/>
篇為變大雅皆康昭以後所作及考安成劉氏曰詩人<pb n="9a"/>各隨當時政教善惡人事得失而美刺之未嘗有意於<lb/>
為正為變後人比而觀之遂有正變之分所以正風雅<lb/>
為文武成王時詩變風雅為康昭以後所作而豳風不<lb/>
可以為康昭以後之詩也大抵就各詩論之以美為正<lb/>
以刺為變猶之可也若拘其時事分其篇帙則其可疑<lb/>
者多矣葢孔子刪詩原情據理順其自然故醜好美刺<lb/>
相間而成章非故以何者為變何者為正也譬如列宿<lb/>
之麗天錯綜布列五色成文而躔次度數毫髪不爽能<pb n="9b"/>使人定時令察災祥有不待言而見者故善讀詩者不<lb/>
須問其篇章次第是非如何但玩味聖人垂示勸戒之<lb/>
意深於詩者也<lb/>
　　詩圖序略<lb/>
歐陽修云周之詩自文王始成王之際頌聲興焉周之<lb/>
盛徳之極文王之詩三十七篇其二十三篇繫之周公<lb/>
召公為周南召南其八篇為小雅六篇為大雅武王之<lb/>
詩六篇四篇為小雅二篇在召南之風成王之詩五十<pb n="10a"/>三篇其十篇為小雅十三篇為大雅三十一篇為頌是<lb/>
為詩之正經其後二世昭王立而周道㣲缺又六世厲<lb/>
王政益衰變雅始作厲王死於彘天下無君周公召公<lb/>
行政謂之共和凡十四年而幽王之下太子宜臼遷於<lb/>
洛邑號東周周室益微而平王之詩貶為風下同列國<lb/>
至於桓荘而詩止矣初成王立周公攝政管蔡作亂周<lb/>
公及其大夫作詩七篇周之太史以為周公詩主道豳<lb/>
國公劉太王之事故繫之豳謂國變風而諸侯之詩無<pb n="10b"/>正風其變風自懿王始作懿王時齊風始變夷王時衛<lb/>
風始變次厲王時陳風始變厲王崩周召共和唐風始<lb/>
變次宣王時秦風始變至平王時鄭風始變惠王時曹<lb/>
風始變陳最後至頃王時猶有靈公之詩於是止矣<lb/>
　　疑雅降為風諸侯有風無雅頌<lb/>
詩以風雅頌為三經王者諸侯通用之但其地不同耳<lb/>
非謂風賤於雅雅輕於頌而惟王者兼之也故有諸侯<lb/>
之風亦有王者之風風有風體凡出自閨門及民情好<pb n="11a"/>惡者是也周召二南所載不出乎閨壼里巷之事詞雖<lb/>
爾雅不得謂之雅而謂之風黍離以下雖多憂國憫時<lb/>
之詞亦係民情好惡不出於朝廷亦不得謂之雅而謂<lb/>
之風非王本無風降而為國風也雅有雅體歌於宗廟<lb/>
朝廷者是也諸侯亦有宗廟朝廷風既不倫雅頌又非<lb/>
其分将無詩乎竊疑魯既有頌焉知無雅又焉知列國<lb/>
之無雅頌乎其諸侯有風而無雅頌者以天子巡狩國<lb/>
史陳風而採之故列國有風無雅頌者未必無也以多<pb n="11b"/>溢美之詞為尊者自避故不敢聞於天子也不然魯何<lb/>
以有頌之名妄言姑記以俟知者<lb/>
　　讀詩總論<lb/>
孔子刪詩斷自周文王以下俱載周事尊昭代也商魯<lb/>
二頌附之耳及按二南以關雎后妃為首經則知周室<lb/>
王業之所自大雅以瞻卭召旻為末簡則知周室喪亂<lb/>
之所歸文王以一后妃之賢而正是四國幽王專一褒<lb/>
姒之寵而身死犬戎吁亦可畏哉故十五國風凡言婦<pb n="12a"/>徳邪正八十餘篇殆居全經之半而二雅極贊太任太<lb/>
姒之賢備道哲婦傾城之戒及頌亦右文母之典無非<lb/>
發二南之所藏表全經之大㫖也故小雅天保以上治<lb/>
内以馭朝廷以和兄弟朋友采薇以下治外以勞王事<lb/>
以燕大小臣工文武周公關雎麟趾之意綱紀法度之<lb/>
施盡於此矣成康守此以繼體故經内載成王之詩五<lb/>
十三篇宣王法此以中興故二雅美宣王之詩十有六<lb/>
篇幽厲失此以致喪亂故刺厲王者六篇刺幽王者四<pb n="12b"/>十有四篇末復拳拳為幽王無忝爾祖之歎厥㫖淵哉<lb/>
故文武成康由此以享千萬年無疆之祀而頌聲作幽<lb/>
厲不由此以遺千萬年不洗之臭孝子慈孫莫能改也<lb/>
亦惟不能去讒逺色以行文武之政耳<lb/>
　<lb/>
　<lb/>
　<lb/>
　讀詩私記卷一<lb/>
</p>

  </div>
            <div>
<head>讀詩私記卷二</head> <lb/>
    <p>
<pb n="1a"/>欽定四庫全書<lb/>
　讀詩私記卷二<lb/>
　　　　　　　　　　　明　李先芳　撰<lb/>
　　周南召南考<lb/>
　朱註以岐周故地為周公召公采邑故有周召之名<lb/>
　由此宣文王之化於南國故曰二南自北而南也不<lb/>
　言周公統於文王也不言岐周而言江漢就教化所<lb/>
　及之地而言也召南内俱載文王之化止有甘棠一<pb n="1b"/>　事而名為召南者召公布文王之政善則歸君之意<lb/>
　也周南始于關雎而終于麟趾者有夫婦然後有父<lb/>
　子也召南始于鵲巢而終于騶虞者親親而仁民仁<lb/>
　民而愛物見王道之成也<lb/>
關雎内求之不得恐不得其人以成内治之功非慕男<lb/>
女之情也鐘鼓之樂樂其有后妃之徳非喜其遂男女<lb/>
之情也<lb/>
葛覃即其為絺為綌而知其能勤即澣濯無斁而知其<pb n="2a"/>能儉因其言告師氏而知其能敬因其歸寧父母而知<lb/>
其能孝關雎之所謂淑指其徳之全體言也此所謂勤<lb/>
儉孝敬又各就其一事言也誦服之無斁之章則知周<lb/>
之所以興誦休其蠶織之章則知周之所以亡<lb/>
卷耳備酒漿之物酒醴乃婦人之職頃筐又易盈之器<lb/>
采而又采其不盈者志有所在也文王從役於外行彼<lb/>
周行故至周行想見其人而寘其所采也小雅云佻佻<lb/>
公子行彼周行言其勞也與此意同金罍兕觥二器侍<pb n="2b"/>於君子以為合歡之具者也姑從而酌之庶㡬尊俎之<lb/>
間若有見之者故少永懐其酌也意不在酒在所懐之<lb/>
人耳其懐也非慕琴瑟之樂念行役之乆耳竊意此非<lb/>
后妃自作或自作亦出寓言丈夫行役婦人無出閨門<lb/>
之禮也<lb/>
樛木葛纍言后妃逮下而下繫戀之也文王有此賢妃<lb/>
則和氣致祥室家胥慶故詩人喜内助之賢有所自而<lb/>
贊揚文王之福不一而足也中庸樂爾妻孥父母其順<pb n="3a"/>意略相類君子仍指文王言朱註作小君内子頗似牽<lb/>
滯再按嚴註后妃能以惠下逮衆妾無妬忌之心則衆<lb/>
妾得以攀附而上進后妃如此樂哉其夫君子可謂福<lb/>
履安之矣與余見同<lb/>
螽斯繼樛木之後見多子之出於衆妾凡贊揚人者必<lb/>
稱多福多男子此又文王福履之易見者也<lb/>
桃夭見内無怨女外無曠夫也<lb/>
兔罝稱公侯呂氏記云文王時周人之詩極其尊稱不<pb n="3b"/>過曰公侯而已重天王也亦文王未嘗稱王之一驗凡<lb/>
雅頌稱王者皆追王後所作耳<lb/>
芣苢小序謂和平則婦人樂有子見王化之始也<lb/>
汝墳調飢朱註作輖重也疏義作朝俱未安竊意調如<lb/>
調停之調言飢而欲處之有求而未得也父母孔邇依<lb/>
集註後說言父母甚近不可懈于王事而貽其憂當紂<lb/>
之時不知君父之為尊今被文王之化雖婦人亦憂王<lb/>
室之如燬恐亡身以及其親也<pb n="4a"/>螽斯言子孫之衆也麟趾表子孫之賢也<lb/>
鵲巢當紂之時男女易為苟合多廢親迎之禮雖諸侯<lb/>
夫人亦莫之行今被文王之化諸侯始知慎重其事詩<lb/>
人喜其成禮故賦此以贊美之采蘩繼鵲巢之後諸侯<lb/>
既重婚姻之事故夫人亦重公侯之事也草蟲采蘋夫<lb/>
人既重公侯之事而大夫之妻亦有所效而思其夫奉<lb/>
其祭也<lb/>
行露讀詩記云使貞女之志得以自伸者召伯聽訟之<pb n="4b"/>明也<lb/>
羔羊當紂之時以酒為池懸肉為林在位多效此成風<lb/>
荒淫無度故畢命云兹殷庶士席寵惟舊怙侈滅義服<lb/>
美於人驕淫矜侉将由惡終俗之不良可想也一旦文<lb/>
王先之以卑服道之以敬止率之以日昃不遑食未㡬<lb/>
時而在位者若此羔羊素絲言服有常制無侈心也自<lb/>
公退食言無他務食有常期也内無侈心紛擾外無他<lb/>
務羈絆故心廣體胖委蛇自得也非詩人向慕之深不<pb n="5a"/>能形容至此<lb/>
摽梅見二南之地有逺近故化有淺深桃夭必待氷泮<lb/>
此則迨其謂之其意殆謂急成婦道以相其夫與或曰<lb/>
女歸以漸不宜求昏如此之急也人情血氣既壮難盡<lb/>
自檢情竇既開奚顧禮義故男女及時所以全節行于<lb/>
未破之日耳向非文王之化亦不知慮及此也若依註<lb/>
恐強暴之辱豈文王之化能及婦女不及男子乎不必<lb/>
依<pb n="5b"/>小星衆妾言命江汜夫人知悔樛木不言命以命係于<lb/>
后妃也不言悔無所用其悔也<lb/>
死麕依後註作賦言美士以白茅包其死麕而誘懐春<lb/>
之女也有女如玉言女之美非麕鹿之所能誘末復緩<lb/>
詞以拒之恐失之激肆其無忌憚之為也摽梅望其來<lb/>
望之以正也故其詞急死麕懼其來拒其非正也故其<lb/>
詞緩若作凛然不可犯之詞則将有速我獄者<lb/>
何彼穠矣言王姬又云平王朱註作武王以後事又云平<pb n="6a"/>王即東遷之平王似當列王風黍離之類何以得與召<lb/>
南耶豈平王未遷之前先王之風化尚存而王姬下嫁<lb/>
國人美之有關雎鵲巢之遺意不忍降為黍離附諸召<lb/>
南之後見盛徳至善之餘澤與<lb/>
騶虞小序云鵲巢之應也鵲巢之化行人倫既正朝廷<lb/>
既治天下純被文王之化則庶類蕃殖蒐田以時仁如<lb/>
騶虞則王道成也朱註解壹發五豝豝牡豕也至吉日<lb/>
發彼小豝云豕牝曰豝将何所憑與<pb n="6b"/>　　按二南俱載文王之化惟甘裳何彼穠矣二篇不<lb/>
　　類葢分陜之後始稱召伯文王之世豈有齊侯即<lb/>
　　襄公諸兒事無疑也疏義作平正也朱氏作齊一<lb/>
　　之侯恐未然姑缺之<lb/>
　<lb/>
　<lb/>
　<lb/>
　讀詩私記卷二<lb/>
</p>

  </div>
            <div>
<head>讀詩私記卷三</head> <lb/>
    <p>
<pb n="1a"/>欽定四庫全書<lb/>
　讀詩私記卷三<lb/>
　　　　　　　　　　　明　李先芳　撰<lb/>
　　邶鄘衛考<hi>衛自頃公首壊王制并邶鄘入衛</hi>
　衛自康叔受封武庚之地與邶鄘并為三國後邶鄘<lb/>
　入于衛故三風皆載衛事大全云緑衣燕燕等詩荘<lb/>
　姜自作共姜作柏舟桑中作于衛國而或係邶或係<lb/>
　鄘泉水載馳竹竿皆作于外國而一係邶一係鄘一<pb n="1b"/>　係衛意太師各從其得詩之地而係之也所以必係<lb/>
　邶鄘故名者無乃欲寓興滅繼絶之心與其以衛繼<lb/>
　二南之後為變風之首者關雎得人倫之至正邶柏<lb/>
　舟處夫婦之變鄘柏舟處子母之變也<lb/>
柏舟小序言仁而不遇也衛頃公之時仁人不遇小人<lb/>
在側故借婦人不得其夫為詞亦有兄弟譬僚友也不<lb/>
可選言不以失志而喪所守也衛賢臣不遇於君猶不<lb/>
忍去厚之至也朱註作婦人不得于夫其詞尤易見<pb n="2a"/>緑衣荘姜善處夫婦之變能以古道自勉燕燕以善歸<lb/>
之仲氏日居復以古道望其夫終風願言則懐反求諸<lb/>
已終無怨尤之意厚之至也<lb/>
擊鼓小序按左傳州吁與宋陳伐鄭圍其東門五日而<lb/>
還出師不為乆而衛人之怨如此身犯大逆衆叛親離<lb/>
莫肯為之用也<lb/>
有緑衣夫人不怨其夫斯有凱風人子不怨其母有雄<lb/>
雉妻能以徳行勉其夫聞荘姜之風而興者也苦葉宣<pb n="2b"/>公納子伋之妻為宣姜夫人夷姜縊死國人化而成風<lb/>
多棄其舊婦故有谷風之作所謂一家讓一國興讓一<lb/>
人貪戾一國作亂信然哉朱註以為泛刺淫奔之詩不<lb/>
知何據予嘗讀谷風而想孤臣去國之懐澘然淚下詩<lb/>
之感人如此<lb/>
式微旄丘言宣公失政不能自救焉能救人由此賢者<lb/>
不得志而仕于伶官作簡兮或出北門而怨天或賦北<lb/>
風而欲他歸甚則有新臺之刺二子乗舟之悲葢夫婦<pb n="3a"/>無别父子不親未有不修身齊家而能治國者故賢者<lb/>
去衛骨肉相殘卒為狄人所滅所謂家道之暌必起于<lb/>
婦人也後此楚平王納太子建妻有鞭尸之禍唐明皇<lb/>
納壽王妃身竄南蜀㡬失天下則知淫亂之禍其報如<lb/>
此<lb/>
静女小序云刺衛君無道夫人無徳故述古者賢君賢<lb/>
妃之相與首節言自處不輕得之不易也彤管古史紀<lb/>
過后妃以此見貽以禮處我也自牧言婦人惟酒食是<pb n="3b"/>議歸荑以備韲俎供豆實盡女職也所謂茅之為物薄<lb/>
而用可重也此古賢妃之所為而今不然也自牧猶卷<lb/>
耳周行之義朱註作淫奔期㑹之詞<lb/>
予初讀鄘風見節淫邪正興敗之相雜而疑孔子删定<lb/>
之未詳今乃知賢者不係于世類不可以習俗之移人<lb/>
自諉也以宣姜墻茨之淫亂鶉奔之無良桑中世族之<lb/>
相竊而有共姜柏舟之苦節文公方中之興復伋壽二子<lb/>
宋許二夫人之賢達可見秉彞好徳勉之在我耳蝃蝀<pb n="4a"/>戒女子之淫奔相鼠勉人臣之循理干旄之好賢載馳<lb/>
之展親若文公亦可謂修身親親而尊賢者其興國也<lb/>
宜哉<lb/>
淇澳三章俱以緑竹起興取其虛而有節也故國語季<lb/>
札稱武公為睿聖<hi>按史記衛武公名和釐侯次子也有寵于釐侯多予之賂釐侯卒周宣王</hi>
　<hi>立其兄共伯為君和賂王以襲攻共伯共伯自殺衛人立和為衛侯是為武公又詩著衛世子共伯早死</hi>
　<hi>不云被殺若武公殺兄而代立豈可以為訓而形之國史乎姑記之</hi>
碩人小序荘姜族類之貴容貌之美來嫁之儀宜為見<pb n="4b"/>重反嬖于羣妾而不之答益見荘公之狂惑也<lb/>
氓蚩惟其合之苟是以棄之輕也<lb/>
毖泉父母終而思歸載馳宗國失而欲弔竹竿適異國<lb/>
不見答而念父母兄弟河廣既出於夫而望歸於子皆<lb/>
人情之不能免者類能以禮義自閑然凡民有喪匍匐<lb/>
救之况宗國乎許夫人之念切矣<lb/>
伯兮小序宣公之時蔡人衛人陳人從王伐鄭故婦人<lb/>
嘆其過時而不反焉<pb n="5a"/>木瓜小序云美齊桓公也衛國有狄人之敗出處于漕<lb/>
齊桓公救而封之遺以車馬器服衛人欲厚報之而作<lb/>
此詩也<lb/>
芄蘭鄭箋衛惠公以㓜童即位自謂有才能而驕慢于<lb/>
大臣但習威儀不知為政以禮大夫刺之甲如甲乙之<lb/>
甲朱註訓長亦通<lb/>
　　王風考<lb/>
　自幽王寵褒姒廢申后及太子宜臼申侯與犬戎弑<pb n="5b"/>　王于戲立宜臼為平王東遷洛邑王室遂卑與諸侯<lb/>
　無異故詩降為國風其繼邶鄘衛之後者邶鄘處夫<lb/>
　婦母子之變王風處夷夏君臣父子夫婦兄弟之變<lb/>
　也<lb/>
黍離三過而不易其初心其乆役于外自悼之意並可<lb/>
見矣<lb/>
君子于役小序云刺平王也君子行役無期度在家之大夫<lb/>
思僚友在外之危難者如何勿思言行役多危難係在<pb n="6a"/>僚友我誠思之也<lb/>
君子陽陽小序云憫周也君子遭亂相招為禄仕全身逺害<lb/>
而已言君子為貧而仕為樂官房敖作樂之地也大略<lb/>
與簡兮意同<lb/>
兔爰小序云憫周也桓王失信諸侯背叛構怨連禍王<lb/>
師傷敗君子不樂其生焉<lb/>
葛藟小序云王族刺平王也周室道衰棄其九族焉<lb/>
采葛小序云懼讒也人之譖人多因其不見而乗間而<pb n="6b"/>讒之朱註以為淫奔之託詞<lb/>
大車小序云刺周大夫也禮義陵遲男女淫奔故陳古<lb/>
以刺今大夫不能聽男女之訟焉朱註差明<lb/>
丘中有麻小序云思賢也莊王不明賢人放逐國人思之而<lb/>
作是詩也言子嗟隱處丘陵之間而殖麻麥果實以為<lb/>
生民思其賢而庶其肯徐來以從我也将其來食言自<lb/>
有食不必食其力也貽我珮玖言如懐寳席珍之意輸<lb/>
所藏以贈我也朱註以為婦人望其所與私者此係王<pb n="7a"/>風難以鄭風比例<lb/>
　　鄭風考<lb/>
　鄭自桓公武公相繼為周司徒桓公死幽王之難武<lb/>
　公有立平王之功故鄭次王朱註以為衛風三十有<lb/>
　九而淫奔之詩才四之一鄭詩二十有一而淫奔之<lb/>
　詩已不翅七之五葢惑於鄭衛之樂皆為淫聲而涇<lb/>
　渭不分槩以非淫者為淫者受誣不自覺其詞之偏<lb/>
　也語云燕趙多佳人豈燕趙之間皆佳人與今仍依<pb n="7b"/>　小序而編正如左<lb/>
緇衣禮記云好賢如緇衣又曰於緇衣見好賢之至今<lb/>
據朱註及讀詩記或稱鄭人或稱周人俱美武公父子<lb/>
之賢似非好賢本㫖竊謂武公好賢為之衣服館穀以<lb/>
厚贈之尤見武公之賢鄭風之善如潁考叔獻于公公<lb/>
賜食之類是也並録之<lb/>
将仲子小序云刺荘公也不勝其母以害其弟弟叔失<lb/>
道而公弗制祭仲諫而公弗聽小不忍以致大亂焉及<pb n="8a"/>考疏義祭仲數諫荘公有君若不與臣請除之之言故<lb/>
國人云請於仲子兮汝當無踰越我居之里垣無損折<lb/>
我所樹之杞木以喻無干犯我之親戚無傷害我之兄<lb/>
弟段将為害我豈敢愛之而不誅與但畏我父母也父<lb/>
母愛之我誅之傷父母心矣故不忍也仲子之言可私<lb/>
懐也雖然父母之言亦可畏也言荘公以小不忍至於<lb/>
大亂故陳其拒諌之詞以刺之及云諸兄及云人之多<lb/>
言皆假公議以折之朱註以為淫奔之詞<pb n="8b"/>羔裘小序云刺朝也言古之君子以諷其朝見今之不<lb/>
然也若髙克河上遊戯之事豈有舍命不渝之理<lb/>
遵大路小序云思君子也荘公失道君子去之國人思<lb/>
望焉朱註作淫婦見棄之詞<lb/>
雞鳴末章疑女感士弋鳬鴈而飲酒行樂知其來而欲<lb/>
贈報之也不必以來順作親賢<lb/>
同車小序云刺忽也鄭人刺昭公忽之不昏於齊太子<lb/>
忽嘗有功于齊齊侯請妻之齊女賢而不取卒以無大<pb n="9a"/>國之助至於見逐故國人刺之朱註作淫奔之詞<lb/>
扶蘇小序云刺忽也讀詩記云山宜有扶蘇者也隰宜<lb/>
有荷華者也朝宜有賢俊者也今觀昭公之朝者不見<lb/>
子都乃見狂且焉則昭公所美非美可知矣朱註作淫<lb/>
女戲其所私者<lb/>
蘀兮小序云刺忽也讀詩記云昭公㣲弱孤危其羣臣<lb/>
相謂國勢如槁葉之待衝風難将及矣叔兮伯兮宜各<lb/>
自謀爾倡我則我其和汝要汝矣要謂要結也葢君不<pb n="9b"/>能倡故臣下自相倡和也按史記祭仲立忽宋荘公誘<lb/>
召祭仲復立突突後出奔祭仲立忽懼髙渠彌害己疑<lb/>
此時也朱註作淫女之詞<lb/>
狡童小序云刺忽也讀詩記云昭公有狡狂之志而無<lb/>
成人之實孤危将亡君子憂之至於不能餐息愛君之<lb/>
至也宋㣲子作傷殷操亦曰彼狡童兮不我好仇朱註<lb/>
作淫女見絶之詞<lb/>
褰裳小序云思見正也狂童恣行國人思大國以正己<pb n="10a"/>也讀詩記云彼大國有惠然念我鄭國之亂欲求為我<lb/>
討正之者非道逺而難至但褰其裳涉其溱水而來則<lb/>
至矣子不思我豈無他人者但言諸侯衆矣爾不我思<lb/>
則當有他國思我者朱註作淫女語其所私者<lb/>
風雨小序云思君子也亂世則思君子不改其度焉讀<lb/>
詩記云我得見此人則我之心豈不坦然而平哉朱註<lb/>
作淫奔之女言<lb/>
子衿小序云刺學校廢也亂世則學校不修焉讀詩記<pb n="10b"/>云世亂學校不修學者棄業賢者念之故曰悠悠我心<lb/>
縱不可以徃教强聒子寧不思其所學而繼其音問遽<lb/>
爾棄絶於善道乎又言挑達登城而廢學是以一日不<lb/>
見如三月之乆葢言一日廢學則志荒放僻邪侈之心<lb/>
滋矣始言學無往教終言當及時以勉學也朱註作淫<lb/>
奔之詞<lb/>
揚之水小序云閔無臣也君子閔忽之無忠臣良<lb/>
士終以死亡而作是詩也終鮮二句表予言之可信也<pb n="11a"/>朱註作淫者相謂之詞<lb/>
東門小序云閔亂也公子五爭兵革不息男女相棄民<lb/>
思保其室家焉<lb/>
蔓草小序云思遇時也君之澤不下流民窮于兵革男<lb/>
女失時思不期而㑹焉<lb/>
溱洧小序云刺亂也兵革不息男女相棄淫風大行莫<lb/>
之能救焉<lb/>
　　齊風考<pb n="11b"/>　呂氏云齊五世至哀公荒淫怠慢紀侯譖之于周懿<lb/>
　王使烹焉齊之變風始作<lb/>
雞鳴小序云思賢妃也哀公荒淫怠慢故陳賢妃貞女<lb/>
夙夜警戒相成之道焉<lb/>
還小序云刺荒也哀公好田獵從禽獸而無厭國人化<lb/>
之遂成風俗習於田獵謂之賢閑於馳逐謂之好焉<lb/>
東方之日出而即月出而發淫奔無厭窮日之力也<lb/>
甫田小序云大夫刺襄公也讀詩記云無禮義而求大<pb n="12a"/>功不修徳而求諸侯志大心勞所求者非其道也逺人<lb/>
喻逺方之諸侯猶中庸之逺人也末節言苟由其道而<lb/>
循其序則小者俄而大微者俄而著厥徳修罔覺非計<lb/>
功求獲者所能與也能修其徳治其政諸侯不來将焉<lb/>
往哉<lb/>
　　魏風考<lb/>
　按史記魏本畢公髙之後後為晉獻公所滅而取其<lb/>
　地仍以畢萬為魏之苗裔賜其故地故魏風多載晉<pb n="12b"/>　事猶邶鄘之于衛也<lb/>
陟岵無止言止其身也無棄言棄其家也無死言喪其<lb/>
生也詞愈迫而情彌切矣<lb/>
十畆之間非賢者所居以此為樂時事可知矣<lb/>
伐檀讀詩記云坎坎三句美君子在下位而樂者不稼<lb/>
以刺小人在位貪鄙無功受禄者末言君子指伐檀君<lb/>
子而言<lb/>
　　唐風考<pb n="13a"/>　唐本成王封弟叔虞之地至子燮改唐為晉又魏亦<lb/>
　晉地故二風載晉事甚悉遂無晉風之名焉蟋蟀山<lb/>
　樞刺僖昭二公儉不中節不能及時行樂禍在朝夕<lb/>
　而不悟也<lb/>
揚之水本叛逆之詞聖人何取焉其曰云何不樂云何<lb/>
其憂在昭公必非與民同憂樂者其舍此而之彼諒有<lb/>
以致之也末云有命言晉侯封自王命不敢犯之若以<lb/>
告人則事機一泄而方伯連帥至矣禍不可測也此時<pb n="13b"/>民雖叛逆猶知王法可畏苟昭公知此而早為之所庶<lb/>
可以潛消其不軌之心亦轉禍為福之幾也惜乎知不<lb/>
足以及之聖人取此欲人君察民情之憂樂畏天命之<lb/>
去留思患而預防保邦於未危不可以民之背叛而獨<lb/>
歸罪于彼也嚴註沃有篡宗國之謀而潘父隂主之将<lb/>
有内應昭公不知故百姓作此詩以深警之葢微詞以<lb/>
泄其謀欲公聞而戒懼早為之備也及考桓叔至武公<lb/>
更六世而晉人不服及迫於王命而後不敢不聽則晉<pb n="14a"/>人初豈有從沃之心哉其言不敢告人乃所以告昭公<lb/>
也<lb/>
椒聊小序云刺晉昭公也君子見沃之盛强能修其政<lb/>
知其蕃衍盛大子孫将有晉國焉<lb/>
杕杜小序云刺時也君不能親其九族骨肉離散獨居<lb/>
而無兄弟將為沃所并爾<lb/>
羔裘言在位者服此美服不恤其民而使我不得其居<lb/>
不究其情也豈無他國可投但念故舊相好不忍離耳<pb n="14b"/>民情之厚如此有唐之遺風焉居居究究俱疑詞居居<lb/>
不得其居也<lb/>
鴇羽小序云刺時也昭公之後大亂五世君子下從征<lb/>
役不得養其父母而作也<lb/>
無衣觀武公滅晉必請命於天子以為安吉則前揚之<lb/>
水末章既聞有命民亦知天命可畏此時王綱雖不能<lb/>
振而天理之在人心不容泯滅亦可見矣聖人取此一<lb/>
以見為人臣者王命不可以襲取一以見為天子者名<pb n="15a"/>器不可以假人<lb/>
杕杜小序云刺晉武公也言其寡特兼其宗族而不求<lb/>
賢以自輔如杜生道左人不休息寡薄故也彼君子以<lb/>
下勉其好賢之誠庶賢者可至矣<lb/>
葛生小序云刺晉獻公也好攻戰而國人多喪故婦人<lb/>
以夫從征役而思之生不能遂其同樂而死則望其同<lb/>
穴也<lb/>
　　秦風考<pb n="15b"/>　秦本伯益之後至秦仲宣王始封為大夫仲孫襄公<lb/>
　以兵送平王遂封襄公為諸侯故秦風以仲為首<lb/>
車鄰小序云美秦仲也秦仲始大有車馬禮樂侍御之<lb/>
好焉其言逝者其耋其亡多其賜予滿而自溢有死道<lb/>
後果以誅西戎不克見殺也故秦風多載秦仲以後之<lb/>
事<lb/>
蒹葭小序云刺襄公也未能用周禮将無以固其國焉<lb/>
蒹葭之方盛也雖蒼蒼其色不能適用必待霜露凝戾<pb n="16a"/>然後堅成可用猶秦雖富强必待禮義以成其國也而<lb/>
知禮義之人必求則得之耳所謂伊人知禮義之人也<lb/>
晨風小序云刺康公也忘穆公之業始棄其賢臣焉未<lb/>
見二句見康公初立想望賢者如是之切也如何二句<lb/>
責其不能終也<lb/>
權輿小序云刺康公也忘先君之舊臣與賢者有始而<lb/>
無終也<lb/>
　　陳風考<pb n="16b"/>　陳自胡公五世而傳幽公故宛丘自幽公始<lb/>
宛丘小序云刺幽公也荒淫昏亂遊蕩無度焉<lb/>
東門小序云幽公荒淫男女化之棄其舊業㑹于道路<lb/>
也<lb/>
衡門小序云僖公愿而無志賢者不樂於仕而隠居無<lb/>
求也<lb/>
東門之池小序云疾其君之淫荒而思賢女以配之也<lb/>
言池水本清以之漚麻則穢矣猶君心之荒於色也唐<pb n="17a"/>詩云蓮葉壊池水郎亦壊人心語意相類若得如淑姬<lb/>
如雞鳴之賢妃可以晤歌矣<lb/>
東門之楊小序云昏姻失時男女多違親迎女猶有不<lb/>
至者也<lb/>
墓門小序云陳佗無良師傅以至於不義惡加於萬民<lb/>
焉言棘本多刺之物生於墓門非斧不足以析之猶佗<lb/>
之不善必賴師傅以成之也梅本美實之木而鴞萃之<lb/>
猶佗之初心未壊而比之匪人耳<pb n="17b"/>防有鵲巢小序云宣公多信讒君子憂懼焉言防卭髙<lb/>
地也鵲居之苕生之猶讒人之在位也<lb/>
月出小序云在位不好徳而悦美色焉朱註作男女相<lb/>
恱之詞<lb/>
　　檜曹二風考<lb/>
　按史記虢檜之君貪而好利百姓不附周衰為鄭桓<lb/>
　公滅之而檜之世次不可考曹本武王弟振鐸之後<lb/>
　至昭公好奢而任小人曹之變風始作呂氏云匪風<pb n="18a"/>　下泉思周之詩獨于曹檜者何也曰政出天子則强<lb/>
　不陵弱各得其所政出諸侯則徵發之煩共役之困<lb/>
　征伐之暴唯小國偏受其害所以睠懐宗周為獨切<lb/>
　焉<lb/>
素冠言乆不行三年之喪而創見之樂與之同歸而如<lb/>
一亦良心發見之一端也<lb/>
萇楚無家無室言有家有室則有賦税為身累也<lb/>
匪風言周道車馬經行之地方周之初駟牡騑騑周道<pb n="18b"/>倭遲何其盛也及今衰㣲無風之發無車之偈顧瞻周<lb/>
道蕭然一空未免中心怛兮也<lb/>
蜉蝣小序云昭公國小而迫無法以自守好奢而任小<lb/>
人将無所依焉<lb/>
候人小序云刺曹共公也<lb/>
鳲鳩小序云刺在位無君子用心不一也言鳲鳩七子疑<lb/>
若飼之難一矣然自鳲鳩視之七子猶一子也心惟專<lb/>
一故能均平以興君子周旋百度雖不一而令儀則有<pb n="19a"/>常不變即外以觀其内心之一者固結而不可解矣其<lb/>
帶其弁正是儀之發見處而心之如結者可想見矣惟<lb/>
其心之結故其儀不忒可以正國人而享夀考也心如<lb/>
結心字是一章關鍵詩人本意正言在位者皆不能如<lb/>
君子專一所以國人不服國祚不永陳氏曰心結而儀<lb/>
一且不忒表裏一致也四國國人之皆正逺邇一致也<lb/>
由之乆而胡不萬年乆近一致也國人願其年夀之乆<lb/>
豈非欲賴其表正之乆哉註内均平專一言專一自兼<pb n="19b"/>均平如無大無小無敢慢本是主一無適而逺近大小<lb/>
自無不平者故經文只言儀一而已<lb/>
　　豳風考<lb/>
　豳風居變風之末豳風亦變風乎變風者紀人倫之<lb/>
　變也始自栢舟終於下泉無非父子兄弟夫婦朋友<lb/>
　之變至豳風周公被流言居東而作則君臣之變尤<lb/>
　甚或曰其居末者要其變之終原其正之始也呂氏<lb/>
　云豳居于風雅之間者風之所為終而雅之所為始<pb n="20a"/>　也變風終于曹思明王賢伯之不可得於是次之以<lb/>
　豳反之于周公而後至于鹿鳴言周之所以盛者由<lb/>
　周公也<lb/>
七月大全云七月之詩一言以蔽之曰豫而已凡感節<lb/>
物之變而修人事之備皆豫為之謀也又曰前三章皆<lb/>
以暑退将寒為言故以七月流火一句為始至四章則<lb/>
以四月秀葽純陽之月為始五章則以五月斯螽動股<lb/>
為始六章則以六月食鬰及薁為始而迄乎九月叔苴<pb n="20b"/>七章則遂以九月築場圃為始而繼以十月納禾稼八<lb/>
章則以十二月正月二月為始而終于九月十月周正<lb/>
之歲終焉其所舉時月雖若参差不齊而細觀之則亦<lb/>
有次序如此又曰農者衣食之本惟其關生民之大命<lb/>
是以服天下之至勞今以此詩考之是其心無一念不<lb/>
在乎農也一歲之間無一日不專乎農也一家之内無<lb/>
一人不力乎農也<lb/>
伐柯小序云美周公也周大夫刺朝廷之不知也讀詩<pb n="21a"/>記云既得罪人之後周公遲留未歸士大夫刺王不知<lb/>
所以還周公之道又言伐柯匪斧則不能娶妻匪媒則<lb/>
不成言各有其道今欲周公之歸亦必有其道也又言<lb/>
執柯以伐柯即此手中之柯而得其法以比王欲迎周<lb/>
公亦不過反之於吾心則知所以迎之之道若我得見<lb/>
周公而陳其籩豆之列将有日矣<lb/>
　<lb/>
　<pb n="21b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀詩私記卷三<lb/>
</p>

  </div>
            <div>
<head>讀詩私記卷四</head> <lb/>
    <p>
<pb n="1a"/>欽定四庫全書<lb/>
　讀詩私記卷四<lb/>
　　　　　　　　　　　明　李先芳　撰<lb/>
　　二雅考<lb/>
　大全云小雅大雅周室居西都時詩也小雅自鹿鳴<lb/>
　至菁莪十六篇大雅自文王至卷阿十八篇為正雅<lb/>
　小雅六月大雅民勞之後皆變雅以今考之正小雅<lb/>
　燕饗之樂也其間皆中庸尊賢親親體羣臣柔逺人<pb n="1b"/>　懐諸侯之事故歌之以燕樂勞享羣臣其辭氣懽<lb/>
　忻和悦以通上下之情正大雅㑹朝之樂受釐陳戒<lb/>
　之辭也以歌于㑹朝之時如文王大明等篇或陳于<lb/>
　祭祀之後如生民行葦等篇或陳于進戒之際如公<lb/>
　劉卷阿等篇其辭氣又皆恭敬齋莊以發先王之<lb/>
　徳此其辭之異者今猶可考多周公時所定也<lb/>
鹿鳴以下五章註云為人君之燕其臣而作其言兄弟<lb/>
朋友者居其半葢鹿鳴四牡皇華尊賢也常棣伐木親<pb n="2a"/>親也九經之首事也王道教以人倫不遑将父則使臣<lb/>
之蒹父子矣宜爾室家則兄弟之兼妻子矣所謂人倫<lb/>
明於上小民親於下也言将母來諗必有恤其私而為<lb/>
之所者伐木神之聽之神精神也言爾留神以聴鳥聲<lb/>
自能篤朋友之義以享和平之福也後小明章内二句<lb/>
亦與此類言聽上文云云也不必用鬼神言<lb/>
天保吉蠲一節非惟天福之神亦福之神之弔一節不<lb/>
惟神福之民亦徳之日用飲食安其業也徧為爾徳則<pb n="2b"/>歸其心矣徳者以我為徳也末節言髙大而盛長者亦<lb/>
悠乆矣<lb/>
采薇小序云遣戍役也文王之時西有昆夷之患北有<lb/>
獫狁之難以天子之命命将遣戍役以守衛中國故歌<lb/>
采薇以遣之出車以勞還杕杜以勤歸也據此三篇内<lb/>
王天子皆以紂言集註云王周王也不知何㫖但勞還<lb/>
之事似非紂所能為據經文亦未見文王實事其曰南<lb/>
仲未必是文王之臣姑記之<pb n="3a"/>出車喓喓草蟲二節是發明豈不懐歸之意言我之懐<lb/>
念室家亦猶室家之念我也彼方感草蟲時物之變念<lb/>
我而憂必見我心可降矣但薄伐西戎王事方急懐歸<lb/>
之心嘆息而已幸而春日暄好花鳥榮和得勝而歸則<lb/>
前日念懐之心始遂矣豈不樂哉然此乃南仲平戎之<lb/>
功既成方有此樂二節末句俱稱南仲歸功于将帥也<lb/>
杕杜檀車二句言行役之乆也㑹言是衆言相期人情<lb/>
所屬也<pb n="3b"/>嘉魚末句又思思字亦發語詞與來思同非思念不忘<lb/>
也<lb/>
南山保艾爾後不惟祝其徳夀又欲子孫保之無窮也<lb/>
蓼蕭小序云澤及四海也言諸侯來朝被恩而祝贊之<lb/>
詞君子皆指天子而言冝兄弟言天子念及同姓諸侯<lb/>
也鞗革天子所賜之物也韓奕之二章曰王錫韓侯鞗<lb/>
革金厄是也與註稍異<lb/>
湛露不醉無歸見其情之厚也在宗載考見其情之親<pb n="4a"/>也莫不令徳見其徳之存乎中者善也莫不令儀見其<lb/>
儀之見乎外者善也厚而不親則上之待下者猶未至<lb/>
也徳雖令而儀有缺焉則臣之持身猶不足也<lb/>
彤弓大全云大抵此詩首章已盡其意下兩章只是詠<lb/>
嘆以加重焉耳櫜重于載載重于藏好誠于喜喜誠于<lb/>
貺醻厚于右右尊于饗又曰始而藏器以待有功之人<lb/>
則不敢輕及其推誠以錫有功之人則不敢惜王者于<lb/>
賞功之物始而不知重其物則必有輕貺之心而人亦<pb n="4b"/>䙝之矣終而不出于誠心又吝而不果則人雖得之亦<lb/>
不以為恩矣故未有功之時則藏之也不敢輕既有功<lb/>
之時則誠心與之而無所惜王者賞功之大權當如是<lb/>
矣<lb/>
菁莪小序樂育材也君子能長育人材則天下喜樂之<lb/>
矣<lb/>
六月大全云先王之法夷狄侵中國臣子背君父皆天<lb/>
下之大變諸侯有能討之者許之先發而後聞其急如<pb n="5a"/>此所以然者以中國不可一日而不尊天理不可一日<lb/>
而不明也今玁狁内侵不得已而應之雖六月出師而<lb/>
人不以為暴者知其過之不在於君上葢以為所以勞<lb/>
我者乃所以安我也末言張仲孝友言忠可移君順可<lb/>
移長有忠順之臣必有孝友之友也<lb/>
六月以討而定故其辭迫采芑以威而服故其辭緩<lb/>
車攻吉日大全云二詩皆蒐狩之事言車馬徒御之所<lb/>
出可見王賦之復也旄旌車斾之備決拾弓矢之精可<pb n="5b"/>見軍實之盛也選徒則囂囂徒御則不驚行者有聞而<lb/>
無聲又可見師律之嚴也㑹同有繹而助我舉柴悉率<lb/>
左右而以燕天子又可見其上下之情也将用馬力而<lb/>
既伯既禱頒禽之均而大庖不盈又見其綜理之周宻<lb/>
葢一事之間而五美具焉<lb/>
鴻鴈大全云惠鮮鰥寡文王之所以興也哿矣富人哀<lb/>
此㷀獨幽王之所以亡也爰及矜人哀此鰥寡宣王之<lb/>
所以中興也<pb n="6a"/>庭燎按宣王二十二年王嘗晏起姜后脫簮珥待罪于<lb/>
永巷使其傅母通言於王曰王樂色而忘徳失禮而晏<lb/>
起亂之興自婢子始王曰寡人不徳實自生過非夫人<lb/>
之罪也此詩或出於姜后箴戒之詞抑宣王悔過而作<lb/>
與<lb/>
沔水小序云規宣王之信讒也言諸侯之於天子如沔<lb/>
水之朝宗其常理也所以如飛隼載飛載止去來不常<lb/>
者其必有所以矣嗟我兄弟邦人諸友兼同姓異姓之<pb n="6b"/>諸侯而言也<lb/>
鶴鳴二章毛氏作賢者隠處但語意不能貫通耳竊意<lb/>
謂賢者隠處不求人知而人自知之如鶴鳴九臯而聲<lb/>
聞于野也但彼不肯輕出如魚之在淵在渚而悠然自<lb/>
適也人君或以為賤而棄之如樹美材以下體之蘀而<lb/>
不取焉則失人多矣豈不知他山之石可以攻玉乎故<lb/>
芻蕘之言聖人取焉未知是否<lb/>
祈父白駒大全云宣王始也任賢使能如申伯山甫韓<pb n="7a"/>侯或為将或為相或為諸侯如方叔召虎或征蠻荆或<lb/>
伐獫狁或平淮夷至其晚年怠心一生如虢文公之徒<lb/>
諫既不行則小人乗間而用事矣故觀祈父之詩則司<lb/>
馬非其人矣小人在位則賢者必不得志矣故白駒之<lb/>
詩留賢者而不肯留也於焉嘉客言為我之嘉客註訓<lb/>
猶逍遙恐未然<lb/>
黄鳥不可與明言不可明以相告也<lb/>
我行末章集註經文作求我新特與解意不順大全䟽<pb n="7b"/>義讀詩記俱作爾新特候再考<lb/>
斯干大全云始于兄弟之和睦終于子孫之賢善家道<lb/>
之成也<lb/>
無羊第三節以雌以雄依呂註言将歸而又辨其雌雄<lb/>
者視其多寡之數也言羊而不及牛者羊善耗敗故也<lb/>
羊不耗敗則牛可知矣牧人乃夢牧之閒暇也衆維魚<lb/>
夢衆人捕魚也旐維旟夢旐與旟也二維字俱發語詞<lb/>
大人占之畎畆不忘君也非必以此獻之君而君占之<pb n="8a"/>也衆捕魚則民不飢乃豐年之兆旐旟飛揚乃室家溱<lb/>
溱之兆葢牧者所願於下歲熟年豐所願於上子孫昌<lb/>
盛夢生於思故以此占之也皆歸美祝賛之詞此出詩<lb/>
人托興非實有是事朱註太多事矣<lb/>
南山有實其猗實草木之實猗美盛貌言草木結實在<lb/>
山者猗然茂與山平也下應不平謂何君子如屆屆謂<lb/>
臨其事言統於一非弗躬弗親也幽王用尹氏祭公虢<lb/>
石父佞諛好利國人皆怨諸侯或畔故家父作南山以<pb n="8b"/>刺之<lb/>
正月謂山葢卑言山本髙而今謂之卑其實岡陵之崇<lb/>
曷嘗不髙也但民之訛言欺人耳由山可以為卑則亂<lb/>
可以為治凶可以為吉何所不至故問之故老皆曰治<lb/>
平卜之占夢皆曰吉兆於是君臣自信為堯舜之世為<lb/>
禹稷之臣誰不具曰予為聖君賢相哉終其永懐言究<lb/>
所終也承上言以王之暴厲又加以褒姒之寵於此而<lb/>
究極其終行險而不知止又窘之隂雨也言又窘疑承<pb n="9a"/>上文瞻彼阪田來但彼興而此比耳<lb/>
十月之交是十月與十一月相交晦朔之間子丑前後<lb/>
也正是隂盛陽弱之時交未必說是日月交㑹此只紀<lb/>
時令下文方講日食不寧不令亦承上就十月說不令<lb/>
言不合時令也日食按大全云日行黄道月有九道遇<lb/>
交則有薄食之變至於合朔如合璧則不食其交不軌<lb/>
道則食也故驗日食者必以日躔月道之交驗之耳月<lb/>
不行黄道只行其餘八道但此八道皆斜出入於黄道<pb n="9b"/>内外月一次經天則一次入一次出一歳凡十三次經<lb/>
天二十六次出入於黄道惟有兩次與日㑹故疏云通<lb/>
計一百七十三有餘而有一交於此時方有食<lb/>
雨無正謂爾遷於王都承上文朋友相責之詞言汝既<lb/>
以未有室家為詞使我憂而至于出血者為爾心之相<lb/>
知言之相信也方今之時不能言者惟躬是瘁使我無<lb/>
言而不見疾於人誰復有相信者爾寧忍拒我而不來<lb/>
耶若以未有室家為辭昔爾出居誰從作爾室耶疾妬<pb n="10a"/>嫉也<lb/>
小宛積日成月日之邁者月之邁也積月成歳月之征<lb/>
者嵗之征也我之日邁我固衰矣而為吾弟其年固相<lb/>
若也相去能㡬何哉而月斯征爾将老矣我為爾兄其<lb/>
齒固相長也不亦甚矣吾衰也耶<lb/>
小弁伐木四句言木之應伐者尚倚其巔而防其損折<lb/>
薪之應析者尚求其理而防其崩碎我雖有應得之罪<lb/>
尚當念及屬毛離裏而哀憐之况舍彼有罪而加之我<pb n="10b"/>物理耶人情耶莫髙一節山泉雖髙浚而讒人之險尤<lb/>
甚且能私察人之發言探其㣲意而譖之不覺其入而<lb/>
信之深矣君子無輕易其言恐人觀望而生讒葢為王<lb/>
恤也末引谷風四句言孽子與棄婦相類君子指王者<lb/>
疏義作由用也言王無輕用讒人之言将有耳屬于垣<lb/>
而聽之者豈能欺人哉亦通<lb/>
巧言君子如怒以下言邦家之治亂係於讒言之行止<lb/>
讒言之行止係於君心之喜怒是轉禍為福之機不在<pb n="11a"/>他人在君心耳君如察彼之讒而怒之則讒言自息而<lb/>
亂斯沮矣察吾之被讒而喜之則公議自明而亂斯已<lb/>
矣如祉朱註見賢者之言喜而納之似與經義不貫奕<lb/>
奕寝廟一節言讒人之能長亂者以為可以欺天罔人<lb/>
無所忌憚耳殊不知奕奕寝廟君子作之是幽則有鬼<lb/>
神也秩秩大猷聖人莫之是明則有王法也他人有心<lb/>
予忖度之是人各有良心也彼雖讒如狡兔豈能免天<lb/>
人之共怒逃吾之洞察哉荏苒節柔木比善柔之小人<pb n="11b"/>君苟容之如樹柔木然彼往來之讒言吾以心既數之<lb/>
其委曲碩言雖出于口不本于心其巧言則如簧而無<lb/>
恥甚矣碩言出口與好言自口義同彼何人無拳無勇<lb/>
甚言讒人之徒本不能為禍亂但君不能早辨而去之<lb/>
如前所謂荏苒柔木君子樹之故根蔕相引為亂階耳<lb/>
何人斯第三節陳作堂途則入門矣前後經文不貫我<lb/>
聞其聲二句言踪跡詭秘如此必謂可以欺天罔人也<lb/>
不媿于人二句平看猶言不羞人不怕天也我心易坦<pb n="12a"/>易也未到説處伯氏一節三物與三夀作朋相類言與<lb/>
岡陵等而為三也此三物即下為鬼為蜮有靦面目也<lb/>
言出此三物變態以譖我使我詛呪爾斯彼有時為鬼<lb/>
一物也有時為蜮一物也有靦面目又為有形之鬼蜮<lb/>
亦一物也申言聞其聲不見其身之意三物朱註指雞<lb/>
犬豕而言上下文不應及爾如貫言在伯仲之間如兄<lb/>
弟之相貫也<lb/>
巷伯成是南箕呂氏云南箕之星本非箕張大其口以<pb n="12b"/>成其名言我本無是實張大以成之也楊園下地以况<lb/>
卑人畆丘髙地以况大臣欲陵畆丘則必道楊園言将<lb/>
譖大臣必始於卑人也<lb/>
谷風末一節言草木之生也山以載之風以散之其恩<lb/>
之所被者廣矣然猶無不死之草不萎之木在草木疑<lb/>
若有憾而天地生物之恩終不可誣况朋友相須而成<lb/>
周旋之間豈無毫釐之差乎貴不忘其初以相容耳<lb/>
蓼蓼末二節呂記榖養也謂養其父母也陟岵鴇羽思<pb n="13a"/>父母于尚存之日蓼莪感傷于父母既殁之後此所以<lb/>
悲之深也<lb/>
有饛簋飱此必為在道征役之夫而作也簋飱棘匕<lb/>
食之草草也周道四句只就道上所見而言視連下睠<lb/>
作一意杼柚此必困於布縷之征者故下文織女七襄<lb/>
祈天有所助也末言西柄之揭不惟不助我而反助彼<lb/>
以害我矣<lb/>
四月全章朱註解先祖匪人子孫怨先祖甚矣竊意此<pb n="13b"/>人遭禍亂而告哀於先祖以求福也四月初夏至六月<lb/>
則暑徂是暑有時而盡也我之遭亂何時可止耶人本<lb/>
乎祖先祖生我為我克承其先也而今遭禍是我為先<lb/>
祖匪人而忝所生矣尚當念子孫之苗裔而恤我可也<lb/>
胡寧忍予而至此耶言秋言冬則歳無寧時矣栗梅二<lb/>
句是必家園所產以殖生者栗梅殘賊則家無常業矣<lb/>
載清載濁言清濁之不分也盡瘁以仕言勞逸之不辨<lb/>
也滔滔江漢為南國衆水之所歸猶人君為衆望之所<pb n="14a"/>屬也我之盡瘁而屬望於君者為有以知我也而今莫<lb/>
我有将誰望哉匪鶉二節上言既不能如魚鳥之飛濳<lb/>
下言又不如草木之得所所以告哀於先祖而望其恤<lb/>
我也屈原傳云人窮反本勞苦倦極未嘗不呼天疾痛<lb/>
惨怛未嘗不呼父母與此義同<lb/>
北山初疑此章怨己尤人無人臣致身之義及玩經文<lb/>
膂力方剛二句又見以才力見知于君自幸有忠厚之<lb/>
意或燕燕以下非謂責人葢欲相勉以勤王事猶所謂<pb n="14b"/>無然泄泄之意<lb/>
大車必行役以任載者此直賦其事非興也<lb/>
小明以正直勉其僚友與北山以役使不均責其大夫<lb/>
之詞少平豈北山之有父母而小明之無父母與<lb/>
鼓鐘幽王㑹諸侯鼓鐘于淮上佳樂不野合非淑人君<lb/>
子之所為也不回則不僣用禮樂三洲言隨地而淫樂<lb/>
不止也不猶不似幽王也末一節正是淑人君子作樂<lb/>
的當處惜幽王不能如此也不僭是雅必用於朝廷南<pb n="15a"/>必用於房中决不作淮上鼓鐘之事<lb/>
楚茨南山甫田大田四篇小序類以為刺幽王未必然<lb/>
朱註以為詳見於豳風之末亦無據如幾謂不前不後<lb/>
應期而至如式謂滿而不溢髙而不危適中法則俗云<lb/>
凡事如法是也攘其左右喜之甚而取之疾也既方既<lb/>
皁朱註以方訓房猶蓮房也謂粟雖未成而皮殻已具<lb/>
未合滿耳其言孚甲言殻之䕶粒猶甲之䕶體也<lb/>
瞻洛㑹諸侯以講武事猶易之既濟思患而預防之也<pb n="15b"/>福禄如茨維辟作福也韎韐有奭維辟作威也保其家<lb/>
邦當補出不忘武備之意<lb/>
裳裳我覯之子應㑹諸侯于東都意譽處應下有慶乗<lb/>
其四駱猶雖無予之路車乗馬之類君之所賜有慶之<lb/>
實也是以似之似與也言有是君子之令儀故似以如<lb/>
此之福慶也左右四句應有章言威儀之盛也<lb/>
桑扈朱註天子燕諸侯篇内二君子指諸侯萬邦之屛<lb/>
百辟為憲言方伯連帥為王室屛翰而所統列國之諸<pb n="16a"/>侯以為憲亦知尊王也註疏云君子作王者屛翰俱王<lb/>
者事言外能捍蔽四方之患難内能為國之楨榦百辟<lb/>
卿士莫不脩職以象法之也如此則其位尊矣若不自<lb/>
斂以先王之法自難以亡國之戒則受福亦不多矣皆<lb/>
贊而戒之之詞猶所謂為君難也此又似諸侯答天子<lb/>
之詞並記之<lb/>
鴛鴦匹鳥且有文彩喻諸侯多令儀也畢羅有網羅四<lb/>
海歸於一統之意非取以時也下言戢翼舍逆取順適<pb n="16b"/>其自然之性不期歸而自歸也<lb/>
有頍實維何期期相期也言及時以相親愛也<lb/>
車舝小序刺幽王也褒姒嫉妬無道並進讒巧敗國徳<lb/>
澤不加于民周人思得賢女以配君子也經文徳音令<lb/>
徳表其賢也好友好如君子好逑之好友如琴瑟友之<lb/>
之友新昬宴爾猶兄弟之友愛也無好友猶無徳女皆<lb/>
自謙之詞朱註以友字訓他人此時卧榻之側豈容他<lb/>
人耶<pb n="17a"/>青蠅止于樊言有所倚仗止于棘榛棘榛多刺之物言<lb/>
藏身之宻皆小人之情状也<lb/>
初筵言酒之為禍内則喪其徳外則喪其威儀故賓筵<lb/>
之終始惟慎此二者而已章内凡言徳者一言威儀者<lb/>
五與抑之篇畧似<lb/>
魚藻言物之得其所也故下文美天子而不言其徳所<lb/>
謂樂以天下也疏義云豈樂者非以飲酒為樂也心無<lb/>
私己之累時無四方之虞故觀其福而徳在其中矣<pb n="17b"/>在鎬有居中馭外天下一統意宜樂之時也<lb/>
采菽呂氏云菽以供鉶芹以為葅為饗賔客也維柞之<lb/>
枝柞之所以有枝以衛其株枝之所以有葉以庇其榦<lb/>
者皆由根本堅固氣脉盛大俾之然也根本天子也枝<lb/>
葉者諸侯也氣脉者朝廷之寵命也故葉之蓬蓬者根<lb/>
本氣脉之所及然則葉之蓬蓬反以衛其根株而為之<lb/>
堅固猶天子寵錫諸侯俾之茂盛反能殿天子之邦而<lb/>
益朝廷之固也汎汎楊舟言天下之諸侯撫之則懐棄<pb n="18a"/>之則去亦如舟之無定耳天子葵之言天子揆度諸侯<lb/>
彼交匪紓之心而知其底藴也<lb/>
角弓譬九族親之則附疎之則離民之無良承民胥傚<lb/>
矣老馬反為駒承民之無良呂氏云言民不知長少之<lb/>
義慢老而虐之父兄反聽於子弟所謂老馬反為駒也<lb/>
彼慢老者獨能長少而不老乎所謂不顧其後也其快<lb/>
意不顧如食者但知稱其饇飽之欲酌者但知多取曽<lb/>
不少加量也小人與屬承不令兄弟言雨雪言如宗族<pb n="18b"/>相怨王苟緩之則釋然解矣如雪之見日而消也今乃<lb/>
莫肯下遺居然在上而屢驕焉又視如蠻夷而骨肉相<lb/>
殘也則雨雪豈有消流之望乎婁王肅云數也<lb/>
菀栁上帝甚蹈詩中未有以王稱上帝者葢譬語詞如<lb/>
云王之威靈可畏如上帝之甚蹈也猶所謂天威也<lb/>
都人狐裘黄黄色之正也䑓笠緇撮服之朴也註訓夫<lb/>
須莎草名言以莎草皮為笠綢直如髮註云言其性情<lb/>
密緻操行正直如髮之本末無隆殺也充耳琇實杜淫<pb n="19a"/>聲也帶由其有餘而垂之髮由其自揚而卷之言古之<lb/>
為容者亦從其自然而非强之也葢此時奢淫巧偽都<lb/>
邑尤甚故舉古以駁今也<lb/>
采緑言薄言歸沐伯兮言首如飛蓬彼傷其去而此望<lb/>
其來也<lb/>
黍苗忘已之勞而慰君之心也<lb/>
白華比谷風詞緩而意益悲其云嘯歌傷懐所謂長歌<lb/>
之哀甚于慟哭是也<pb n="19b"/>綿蠻丘隅非黄鳥之所居喻不得其所也<lb/>
瓠葉禮薄而義重也春秋傳曰苟有明信澗溪沼沚之<lb/>
毛蘋蘩蕰藻之菜可羞于王公亦此之謂<lb/>
漸漸之石小序云刺幽王也戎狄叛之荆舒不至乃命將<lb/>
帥東征役乆病于外而作大全言世之治也固未嘗無<lb/>
征伐之詩也然行者之勞未嘗自言而上之人則汲汲<lb/>
然以言其勞世之亂也上之人未嘗念其勞而行者則<lb/>
自言其勞苦夫使勞者自言而上之人不加恤烏在其<pb n="20a"/>為民父母也<lb/>
苕之華小序云幽王之時西戎東夷交侵中國師旅並<lb/>
起因是以饑饉君子閔周室之将亡傷己逢之也<lb/>
何草不黄小序云下國刺幽王也四夷交侵中國背叛用兵<lb/>
不息視民如禽獸君子憂之如此也<lb/>
文王朱註云言文王於昭于天而不言所以昭次章言<lb/>
令聞不已而不言所以聞至四章乃表出一敬字以發<lb/>
末章修徳而儀刑者在此見理精當章内凡言帝者三<pb n="20b"/>言命者八言天者五見敬天法祖周家興王之本也<lb/>
大明造舟為梁欲其昭著敬昏禮也<lb/>
綿鼛鼓弗勝則人自勸功鼛鼓反弗勝也虞芮質厥成<lb/>
則道化行矣文王蹶然震動深省其所自生者懼無以<lb/>
致之也予曰四句猶言我無以致此是諸臣之力耳徳<lb/>
盛而不居此文王與人為善也<lb/>
大明專言天命有在棫樸專言人心攸歸倬彼二節承<lb/>
上髦士六師而言雲漢為章言文王為人所仰也追琢<pb n="21a"/>金玉言人待文王而興也綱紀四方則盡乎人左右六<lb/>
師俱在振作中矣<lb/>
旱麓魚躍于淵魚相忘於江湖也遐不作人人相忘於<lb/>
道徳也<lb/>
思齊備言修身齊家成已成物之事<lb/>
皇矣懐明徳承上下民之王言民心之攸歸天意之有<lb/>
在也故帝謂文王予懐明徳惟徳動天惟天眷徳也不<lb/>
大以下是明徳之實不長夏以革呂註云長尊上也革<pb n="21b"/>兵也不尊上强大其兵革也不大聲以色言衆心歸向<lb/>
不自以為徳也不長夏以革言征伐重任不自大其功<lb/>
也以諸侯之國為兄弟亦未嘗稱王之一驗也言仇方<lb/>
見天道之不容也言兄弟見人情之共怒也所仇者非<lb/>
私怨所同者非苟合純乎天而已<lb/>
靈䑓大全云文王未嘗無靈臺靈沼然與民同樂便是<lb/>
天理文王畢竟自朝至于日中昃不遑暇食用咸和萬<lb/>
民人必得所然後有此樂又云前二章言靈臺之㳺觀<pb n="22a"/>後二章言辟雍之教育遊觀而必言其物之盛者以見<lb/>
蕃育長養之有其素也教育而必言其樂之和者以見<lb/>
鼓舞作興之有其術也然則䑓池鳥獸之樂固與百姓<lb/>
共之而鐘鼓之樂殆将與賢者共之也<lb/>
下武鄭註云下猶後也言太王王季文王以文徳造始<lb/>
於上武王以武功續終於下也朱註以下字作文字三<lb/>
后内既有文王不宜重見昭兹來許承上昭哉嗣服只<lb/>
在武王本身而言武王昭哉嗣服元有自來言能繩繼<pb n="22b"/>其祖先哲王之蹤跡故受福如此也<lb/>
文王有聲章内言武功都在文王身上武王却少葢允<lb/>
文文王而有此武功則非不足於武也桓桓武王而鎬<lb/>
京辟廱則非不足於文也所謂一張一弛文武之道也<lb/>
匪棘其欲棘多端也以事處事不多端以遂其欲也考<lb/>
卜維王卜筮之道必先斷于心考卜所以齊衆心也<lb/>
生民末章言郊天而應之速以稷乆有相天之功也<lb/>
行葦肆筵一節疏義云筵以延之席以安之授几以供<pb n="23a"/>憑藉緝御以給使令獻醻以通其情物品以備其禮歌<lb/>
樂以和其心此行葦之燕所以為盛也敦弓既堅一節<lb/>
大全云此言既燕而射以為樂前四句言射而中又以<lb/>
中多為賢後四句言射而貫革又以不侮為徳中多則<lb/>
藝精不侮則徳盛<lb/>
既醉令終有俶俶者終而復始也則景福之昭明有融<lb/>
髙朗令終者無窮盡矣永錫爾類還作族類下文便見<lb/>
公尸即惠于宗公公字言宗廟先公之尸也後凡言公<pb n="23b"/>尸者類此朱註作君尸太鑿<lb/>
鳬鷖註云繹而賔尸言尋繹前祭所以勞尸展敬之餘<lb/>
也<lb/>
假樂燕及朋友即百辟卿士也言朋友者親之之詞如<lb/>
泰誓曰友邦冢君酒誥曰太史友内史友是也<lb/>
公劉玉瑶鞞琫貴者之佩也躋攀陟降賤者之事也公<lb/>
劉佩此以臨事不自知其貴也于時言語承廬旅來言<lb/>
與賓旅議其行事如下文建國立宗之事也其軍三單<pb n="24a"/>鄭註云單者無羨餘也言公劉始從丁夫適滿三軍之<lb/>
數無羨卒也未知是否豳居允荒荒開荒即荒度土功<lb/>
也止旅廼密而軍止三單不盡用民之力也<lb/>
泂酌詞若贊美而註以為戒言必豈弟而後可以為父<lb/>
母也<lb/>
卷阿鳳凰鳴節大全云髙岡之鳯凰者髙世之賢才也<lb/>
朝陽之梧桐者治朝之賢君也梧之菶菶萋萋者人君<lb/>
待賢之盛禮也鳳之雝雝喈喈者羣賢和集之徳音也<pb n="24b"/>末節言車馬之衆多而閑習則足以為待賢之具矣其<lb/>
所以望于王葢有不待言而可知者詩所以言其志而<lb/>
音則聲之成文者其實一也先言以矢其音即其歌而<lb/>
言之也終言矢詩不多者即其實而言之也<lb/>
民勞仍依舊說召穆公刺厲王之詩王欲玉女二句言<lb/>
欲王之自愛也若作同列相戒恐未安<lb/>
板天之方難承上帝板板民之莫矣承下民卒癉辭之<lb/>
輯矣承出話不然天之方難天道難知下民卒癉民情<pb n="25a"/>易見故天人相與之際甚可畏也如辭輯而懌決無出<lb/>
話不然不實于亶等事則民心悦而天意得矣大全攜<lb/>
無曰益言求之即得而無費于己以益之也自价人維<lb/>
藩至大邦維屛是自内說及外大宗維翰宗子維城又<lb/>
自疎說及親自价人至大宗皆王所恃以為藩垣屛翰<lb/>
者然惟徳之懐則王得其所恃以為安不惟如是而同<lb/>
姓宗子亦且為我之城矣言城則藩垣屛翰之功皆有<lb/>
之矣王若不務徳以為本則城壊矣城壊而藩垣屛蔽<pb n="25b"/>亦皆傾圯而禍亂至矣戲渝馳驅放肆之地出王游衍<lb/>
毫忽之間甚言天之可敬也又云厲王使衛巫監謗殺<lb/>
諫臣道路以目召穆公諫之不聽益戾虐民畔作民勞<lb/>
蕩蕩上帝周人無以上帝稱君者前上帝甚蹈訓明今<lb/>
仍指天說呂氏云蕩蕩乎上帝吾王非下民之君乎疾<lb/>
威上帝吾王之命何多僻乎曰蕩蕩曰疾威皆窮而呼<lb/>
天之詞也猶所謂不弔昊天也朱註徑以上帝作君恐<lb/>
未然<pb n="26a"/>抑有覺徳行吕氏云覺警動也言徳行修著可以動人<lb/>
則四國服從矣朱註覺解直大應前無競維人語意不<lb/>
類<lb/>
桑柔大全云倉兄塡兮塡滿也積也言悲閔積滿于衷<lb/>
也吕氏云民有肅心節言民有肅然之心本無怠慢而<lb/>
王乃使之至於不逮民無得以趨事於畎畆之間則其<lb/>
不逮者非民之罪也王使之也故芮伯告王曰好是稼<lb/>
穡言不敢輕於民力也其有功於民者則使代食又曰<pb n="26b"/>稼穡維寳代食維好者稼穡可寳當以禄養賢才而刺<lb/>
王不然也朱註頗似牽强聽言則對言王信貪人以先<lb/>
入之言為主故聽我之言則强復以折對之誦我之言<lb/>
如醉人漫不加醒我所言皆良言也一切不用而反謂<lb/>
我為悖逆耳民之㒺極言民之至此極者由貪人作法<lb/>
於涼善背其君以不利於民無所不至民之回遹豈民<lb/>
之罪哉涼曰不可言彼之執涼吾以為不可反被背上<lb/>
而善詈之曰非我也雖曰非我豈能欺人故既作爾歌<pb n="27a"/>洞見其肺肝矣善背善詈與善柔善字相類又云厲王<lb/>
任榮夷公為卿興利芮伯諫之不從作桑柔<lb/>
雲漢吕氏云人君以羣臣為友又曰人道相友則吉㓙<lb/>
慶弔有紀以合之旱太甚財不足以為禮則無友紀如<lb/>
下文庶正冢宰以下皆僚友也云如何里里居也言不<lb/>
得其所居也宣王遭旱始欲以身當之而不得中欲以<lb/>
身逃之而不能故于其終仰而訴之于天曰将使我如<lb/>
何居哉<pb n="27b"/>崧髙往近王舅雖往而聲相近親之之詞也孔碩者大<lb/>
其功也肆好者彰其美也皆指申伯之功徳言非吉甫<lb/>
自誇其詩也<lb/>
烝民吉甫作誦二句本其降生之異敘其徳業之全其<lb/>
意味之深長足以動人心如清風之育養萬物者也<lb/>
韓奕王命以其衆為築此城之王命先王之命也王錫<lb/>
韓侯之王謂宣王也韓侯之朝固出于忠愛之誠亦宣<lb/>
王有以致之也<pb n="28a"/>江漢王命召虎一節大全云述其祖之功以勸之也予<lb/>
小子言我雖不能繼文武之統爾當修召公之業也詞<lb/>
雖謙而責愈切矣虎拜稽首天子萬年者述穆公受冊<lb/>
書而祝謝其君之詞也此復言虎拜稽首天子萬夀者<lb/>
述穆公銘祖廟器而祝君之詞也以考古圖觀之疑此<lb/>
章皆是述其勒銘廟器之詞淮夷之服王則有令聞矣<lb/>
然猶願其令聞之不已焉四方之平王則有武功矣然<lb/>
猶願其文徳之洽焉始以康公之功責其臣終以文武<pb n="28b"/>之功報其君上下之情可謂交相愛矣明明天子以下<lb/>
言不惟享年之永也<lb/>
常武小序詩中無常武字召穆公特名其篇美宣王有<lb/>
常徳而立武事因以為戒然南仲文王時武臣皇父之<lb/>
祖也言皇父之世以南仲為太祖言皇父之官則以卿<lb/>
士而兼太師也赫赫業業一節慎重行師之意言以天<lb/>
子之威嚴臨戎雖舒緩安行而徐方已騷動如雷霆然<lb/>
再言徐方震驚甚言王師之當重也葢兵凶器戰危事<pb n="29a"/>聖人不得已而用之如得安集不可驚衆也或作先聲<lb/>
如云用兵之法攻心為上徐方震驚雖未即順從而先<lb/>
已服其心矣末言徐方不回王曰還歸言不可乆恃兵<lb/>
威與徐方震驚相應序所謂因以為戒是也<lb/>
瞻卬可為去讒逺色之戒有葛覃之太姒有蔽芾之召<lb/>
公文王所以興王也有治内之邑姜有鷹揚之尚父武<lb/>
王所以革命也有脱簪之姜后有文武之吉甫宣王所<lb/>
以中興也有傾城之褒姒有善諛之虢石父幽王所以<pb n="29b"/>滅亡也末章曰無忝爾祖式穀爾後後章云有如召公<lb/>
日辟百里厥㫖深哉<lb/>
召旻末節言召公日辟百里用之得其人也幽王日蹙<lb/>
百里用之非其人也不尚有舊言舊人豈無如召公者<lb/>
不忍王之終于喪亂而仍以先王受命之事望之存典<lb/>
刑於既沒保天禄於永終化蟊賊為善類扶大厦於将<lb/>
傾詩人忠厚之意至此極矣<lb/>
　讀詩私記卷四<lb/>
</p>

  </div>
            <div>
<head>讀詩私記卷五</head> <lb/>
    <p>
<pb n="1a"/>欽定四庫全書<lb/>
　讀詩私記卷五<lb/>
　　　　　　　　　　　明　李先芳　撰<lb/>
　　三頌考<lb/>
　雅不言周頌言周者以别商魯三頌之名雖同而體<lb/>
　制各異也别以尊卑之禮故魯頌以諸侯而後于周<lb/>
　間以親疎之義故商頌以先代而後于魯獨存商者<lb/>
　殷鑒不逺也魯之有頌或謂成王以天子之禮樂賜<pb n="1b"/>　伯禽故有頌名或云僖公使季孫行父請命於周史<lb/>
　克作頌豈伯禽之時無頌僖公因請而得與又泮水<lb/>
　閟宫小序作僖公及按僖公無克淮夷事今考皇極<lb/>
　經世成王元年丙戌淮夷畔戊子魯伯禽誓師於費<lb/>
　淮夷平遂踐奄肅慎來賀據經文淮夷攸服大賂南<lb/>
　金淮夷來同疑是伯禽時事魯不言風而言頌豈孔<lb/>
　子魯人姑存其名而不削與<lb/>
清廟本祭文王而不言文王之徳惟曰顯相肅雍多士<pb n="2a"/>秉徳者何也葢君之聖者臣必賢徳之盛者人必法也<lb/>
維天假以溢我吕記假大也溢盈溢也承上文文王以<lb/>
純亦不已之徳啓佑後人甚大而盈溢也收之承而受<lb/>
之也<lb/>
維清吕記言周公宗祀文王于明堂以配上帝所謂肇<lb/>
禋以祀文王配上帝始於此也迄于周公遂以有成其<lb/>
成雖當周公之世其禎祥己見於文王矣竊意如天得<lb/>
一以清文王維清緝熙與天道同故先言其徳合天而<pb n="2b"/>後及其配上帝也<lb/>
烈文吕記周公居攝七年致政成王成王乃祭祖考戒<lb/>
諸侯而歌此詩也<lb/>
天作文王康之康字固要㸃出治岐之政見培植髙山<lb/>
之命脉鞏固岐周之皇圖意<lb/>
成命大全云不敢康以心言宥密以徳言以不敢康寧<lb/>
之心成宏深靜密之徳以宏深靜密之徳成繼續光明<lb/>
之業則所以基上天之命者在是所以繼先王之業者<pb n="3a"/>在是而皆不外乎此心故又以單厥心終焉我今日所<lb/>
以能安靖天下而保其所受之命者是又成王之賜也<lb/>
我将天其右之既右享之大全云其者辭之疑既者辭<lb/>
之決所以疑者尊之而不敢必也所以決者親之而如<lb/>
見也畏天之威補出儀刑文王意<lb/>
時邁大全云時邁之作見武王所以得天下所以保天<lb/>
下者皆無愧也武王巡狩之事詩有時邁書有武成時<lb/>
邁祭告之樂章也武成識其政事以示天下來世也庚<pb n="3b"/>戌柴望大告武成此告祭懐柔之實也昭我周王天休<lb/>
震動此莫不震疊之實也庻邦冢君暨百工受命于周<lb/>
此式序在位之實也偃武修文歸馬放牛此非戢櫜之<lb/>
意乎建官位事重民五教惇信明義崇徳報功此非懿<lb/>
徳以保之乎<lb/>
執競不顯承執競説奄有四方二句即所謂不顯也<lb/>
思文大全云后稷之配南郊與文王之配明堂其義一<lb/>
也而我将主言文王享其祭祀不說文王可以配上帝<pb n="4a"/>此篇主説后稷有徳可以配天不説后稷享其祭祀非<lb/>
有異也<lb/>
臣工如何新畬於皇來牟來牟是新田所出乎何氏又<lb/>
云将賜我新畬以豐年也竊意來牟是舊田已種者及<lb/>
此暮春之後可收而新田此時方用錢鎛治之如北方<lb/>
麥秋二季田也維莫之春以下當補來牟既播種矣此<lb/>
外復何求哉當治其新田也似與上下文相貫<lb/>
噫嘻成王是後人歎詞既昭假爾以下述成王戒農官<pb n="4b"/>之詞也終三十里欲其地之無遺利也<lb/>
振鷺在彼無惡二句陳註無温厚之意不可從大全云<lb/>
尊之曰客又以鷺比所謂譽也庶㡬不敢必之詞也夙<lb/>
夜無或息之意也<lb/>
豐年註稱祀田祖先農方社之詩經文不及一字葢言<lb/>
我之所以得有此酒醴烝進祖妣以和百禮降福無所<lb/>
不至者皆田祖之力也祭報之意在言外<lb/>
有瞽大全云始言樂官中言樂器終言樂聲之美先祖<pb n="5a"/>是聽幽有以感乎神也永觀厥成明有以感乎人也<lb/>
濳大全云漆沮興王之地取其所産而薦之者不忘本<lb/>
也<lb/>
雝克昌厥後古人臨文不諱如文諱昌而曰克昌武諱<lb/>
發而曰駿發穆諱滿而有王孫滿襄諱鄭而有衛侯鄭<lb/>
匡諱班而春秋書曹伯班簡諱夷而書晉侯夷是也綏<lb/>
我眉夀一節是綏予孝子克昌厥後之實也<lb/>
載見章昭考註云文穆武昭大全云后稷為始封之君<pb n="5b"/>其廟居中自二世為昭三世為穆逓數至十五世而文<lb/>
王廟次當穆十六世而武王廟次當昭也<lb/>
有客既有淫威大全云威等威也微子用其先王之車<lb/>
服禮樂其等威大異乎列國之諸侯既與之以甚大之<lb/>
威儀則其降之以甚大之福祉可知矣乂吕記云自管<lb/>
蔡以武庚禄父叛以周公之聖臨之二年而後平其用<lb/>
力艱矣故于微子之來見也則告之曰昔者既有淫威<lb/>
矣而今也降福孔夷葢逆順之理如此凡吾之威福非<pb n="6a"/>苟而已葢舍逆取順者王道所以比天下而無私作福<lb/>
作威者王制所以統天下而無外也<lb/>
武大全云武王之功所以天下莫强者以文王開之於<lb/>
前而武王受之於後也於勝殷以見其伐暴之義於遏<lb/>
劉以見其止殺之仁仁義之師王者之師也此大功之<lb/>
所由定而大業之所由成也<lb/>
閔予言武王父子以孝治天下者一敬而已<lb/>
訪落大全云延訪羣臣所以盡下情率時昭考所以守<pb n="6b"/>家法於乎悠哉以下皆率時昭考之事朕未有艾如自<lb/>
怨自艾之艾治也與上文率字相應言不能以武王之<lb/>
道率而治其身也<lb/>
敬之首一節既言成王述羣臣之詞則厥士即作士字<lb/>
亦無妨言羣臣以天自警也維予小子答其以學問自<lb/>
勉以承天意尤見上下交警處<lb/>
小毖成王于至親之間葢有難顯言者故托物以賦之<lb/>
載芟思媚其婦四句民忘其勞也邦家之光二句言可<pb n="7a"/>以尊賢可以養老也匪且有且節言有此稼穡之事斯<lb/>
有此豐年之慶不獨一時為然而振古如斯未有力田<lb/>
而不逢年者亦未有豐年而不本于力田者言自古以<lb/>
來皆如此繼此以往尤願勿替也<lb/>
良耜先言勤勞後言逸樂使勤者可以自忘其勞而怠<lb/>
者亦知以自奮也<lb/>
絲衣言省器省牲視濯者皆初祭時事而遂及㫖酒思<lb/>
柔葢古者初獻之後主與賔尸皆有獻酬之禮既畢然<pb n="7b"/>後亞獻非祭畢而飲也<lb/>
酌酌時也舞之名也初則遵養時晦繼則乗時純熙酌<lb/>
其時措之宜也註云武宿夜舞莫重于武宿夜言武王<lb/>
至商郊停止宿夜士卒皆歡樂歌舞以待旦故名焉<lb/>
桓皇以間之間革也謂革命也<lb/>
賚本武王封功臣之詩武王不敢自以為恩而推本文<lb/>
王又欲所封功臣當知所自也<lb/>
般大全云般旋也今名篇曰般取巡狩而遍乎四嶽所<pb n="8a"/>謂盤旋也陟其髙山嶞山喬嶽陟其二字貫底作三様<lb/>
山言無所不至朱註所謂周四嶽也翕河衆水也猶與<lb/>
由同言水由地中行不泛溢朱註所謂道于河也上四<lb/>
句言廵狩而祭告河嶽之事下三句言巡狩而朝㑹諸<lb/>
侯之事章内三言時字表尊王之義也<lb/>
駉頌僖公也僖公能遵伯禽之法儉以足用寛以愛民<lb/>
務農重穀牧于坰野魯人尊之於是季孫行父請命於<lb/>
周而史克作是頌思無疆思之逺也故思及于馬行地<pb n="8b"/>無疆無期思之乆也才茁壮也無斁無倦怠作奮起也<lb/>
徂徑行不回遹也獨稱馬者問國之富數馬以對諸侯<lb/>
有四馬朝祀曰良馬征伐曰戎馬田路曰田馬給官役<lb/>
曰駑馬天子之國曰萬乗諸侯之國曰千乗皆以馬名<lb/>
國之大事在祀與戎故馬為重也文公志在勤民而有<lb/>
騋牝之稱僖公思惟法祖而有駉馬之多孔子兼取之<lb/>
齊景公有馬千駟而民無稱者其徳不逮二公耳<lb/>
有駜駜彼乗黄恐是指來燕者故因以起興在公明明<pb n="9a"/>所謂精白一心以承休徳自今以始歳其有為庶民之<lb/>
慮切矣君子有穀二句為後世之慮深矣此所謂善頌<lb/>
善禱矣<lb/>
泮水僖公克服淮夷雖亦不見於春秋而僖公十三年<lb/>
嘗從齊桓㑹于鹹為淮夷之病杞十六年嘗從齊桓㑹<lb/>
于淮為淮夷之病鄫矣豈魯人見徐之不恭而欲祝其<lb/>
來格與按春秋魯自隱桓荘以來學校廢弛或昧僖伯<lb/>
之諫而觀魚于棠或逆孟春之令而逺狩于郎或拒曹<pb n="9b"/>劌之言而觀社于齊否則又将為焚丘築臺之樂耳求<lb/>
其能立學設教者無聞也說者謂泮水頌僖公也豈無<lb/>
見哉<lb/>
閟宫夀胥與試試謂信而有徴也我之所謂夀富台背<lb/>
者不徒為虛言也今而後凡所譽者必有所試而求其<lb/>
實騐也朱註作夀考之人相為公用其語意不類<lb/>
那大全云既言管聲又言磬聲又言穆穆厥聲盛稱聲<lb/>
樂見商人之尚聲連叶三聲字見商人之尚質也<pb n="10a"/>烈祖大全云那與烈祖皆祀成湯之樂然那詩則專言<lb/>
樂聲至烈祖則及夫酒饌焉商人尚聲豈始作樂之時<lb/>
則歌那既祭而後歌烈祖歟大抵商頌簡古難看辭斷<lb/>
而意續熟讀自見<lb/>
𤣥鳥武王靡不勝吕記云所謂武王者皆成湯耳再言<lb/>
武丁孫子當念其祖也武王靡不勝言湯無敵於天下<lb/>
也鄭氏謂髙宗之孫子有武功有王徳於天下者此非<lb/>
所以稱繼體守文之君况肇域彼四海殷受命咸宜豈<pb n="10b"/>所以稱武丁哉<lb/>
長發駿厖大全云湯受小國大國之共貢惟薄取之所<lb/>
以大厚天下也<lb/>
殷武大全云然此詩與閟宫全篇文意皆有相似者但<lb/>
閟宫為頌僖公脩宗廟而作殷武為髙宗武丁特立廟<lb/>
而作故閟宫所以頌僖公服夷蠻享福夀者皆未然之<lb/>
期望而此詩所以頌武丁服夷夏享福夀者皆已然之<lb/>
實事卒章則皆述其作廟之事以結之<pb n="11a"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<pb n="11b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀詩私記卷五<lb/>
</p>

  </div>
        </body>
    </text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易輯聞卷二</head> <lb/>
    <p>
<pb n="1a"/>
欽定四庫全書<lb/>
　周易輯聞卷二<lb/>
　　　　　　　　　　　　宋　趙汝楳　撰<lb/>
䷊<hi>乾下坤上</hi>
　於卦變為坤重乾於爻變爲三陽爻卦變之始二五<lb/>
　為用泰之君臣初為陽來之始三為終四為隂復之<lb/>
　始上為終<lb/>
天地交泰后以財成天地之道輔相天地之冝以左右<lb/>
<pb n="1b"/>
民<lb/>
　乾為天坤為地天尊地卑者辨以立體乾下坤上者<lb/>
　交以致用辨者形也交者氣也形既判而氣不交則<lb/>
　天地之功用且熄是交也大而天地細而一事一物<lb/>
　皆因之而用以顯泰通也天地之氣交而通也天地<lb/>
　氣通扵何而見其妙則道其用則冝天地之道隂陽<lb/>
　迭施風雨霜露運於六合之問生意以之𤼵育品物<lb/>
　由之生遂雖溥博无外而一氣何心不免暑雨祁寒<lb/>
<pb n="2a"/>
　之怨咨况天人胥與感應顯神愆陽伏隂札瘥夭厲<lb/>
　間見而時出是以化而裁之以成天地之道者元后<lb/>
　之責此一氣之泰也山林川澤丘陵墳衍原隰之産<lb/>
　異冝中國夷蠻戎狄之性亦異冝天地不能屑屑而<lb/>
　全之是以辨其疆理教之種蓺懋遷其有无輔相彌<lb/>
　縫均節調一使各適其冝者亦元后之責此萬物之<lb/>
　㤗也一氣泰而時恬熈萬物泰而民康阜元后以之<lb/>
　教化行焉孟子曰勞之來之匡之直之輔之翼之使<lb/>
<pb n="2b"/>
　自得之又從而振徳之左右扶持用開萬世之泰先<lb/>
　後次第秩然有序如此六十四卦之象雖乾坤尤為<lb/>
　偏天偏地至泰始兼之故推明大君為三才宗主其<lb/>
　用易之全體大用悉備无遺餘卦皆用易之節目<lb/>
泰小徃大來吉亨<lb/>
　分則睽交則通天地氣交故卦名泰<lb/>
　彖辭言大小者皆指爻之隂陽如泰否之辭及小利<lb/>
　貞小事吉之𩔖又言徃来者有指已然之象有指將<lb/>
<pb n="3a"/>
　然之義將然之義如利有攸徃朋來无咎之類已然<lb/>
　之𧰼如泰否之類今三陽已來在内三隂已徃在外<lb/>
　故曰小徃大來大陽也小隂也陽為剛健為君子隂<lb/>
　為柔順為小人小徃大來其吉其亨可知也泰訓通<lb/>
　亨亦訓通泰有會通之義亨有通暢之義情㑹通則<lb/>
　事通暢也<lb/>
泰小徃大來吉亨則是天地交而萬物通也上下交而<lb/>
其志同也内陽而外隂内健而外順内君子而外小人<lb/>
<pb n="3b"/>
君子道長小人道消也<lb/>
　天地絪緼萬物化醇此天地交而萬物通為天地之<lb/>
　泰同寅協恭和衷哉此上下交而其志同為君臣之<lb/>
　泰凡是立卦以釋義内陽而外隂猶人之身陽主於<lb/>
　内隂却於外則精神凝盛暢於四支為身之泰内健<lb/>
　而外順猶人之徳内守剛健外示謙順則忠信篤敬<lb/>
　行於蠻貊為徳之泰内君子而外小人猶世之材君<lb/>
　子在位小人在野則道洽時雍姦宄不作為世之泰<lb/>
<pb n="4a"/>
　凡是偃卦以釋義陽自初而三其𫝑浸長有君子道<lb/>
　長之象隂自四而上其𫝑浸消有小人道消之象為<lb/>
　道之㤗此以六爻釋義聖人不憚敷繹極陳天地人<lb/>
　物世道之㤗其辭氣亦復㤗然平易聖人為斯世而<lb/>
　樂其見乎辭如此<lb/>
初九㧞茅茹以其彚征吉<lb/>
　初為下所㧞者在下㧞之者在上他草雜錯唯茅叢<lb/>
　不雜有純卦之象茹茅根也茅根牽聫糾結㧞其一<lb/>
<pb n="4b"/>
　則旁本連出具三陽聫進之象彚𩔖也征進也彚征<lb/>
　者初陽以其𩔖進之義<lb/>
　初九之陽首應弓旌之賢也身猶在下尚逺扵君僅<lb/>
　能引𩔖而進自此羣賢翕聚將可得時行道吉可知<lb/>
　也此君子一身之泰未足以泰斯世<lb/>
㧞茅征吉志在外也<lb/>
　在外猶言出事公卿葢家食為處為内委質為出為<lb/>
　外然不云志在君者君子之仕也合則留不合則去<lb/>
<pb n="5a"/>
　初方應聘而出得君與否未可知也故止言在外謂<lb/>
　初之引𩔖其志止於在外不必志扵得君<lb/>
九二包荒用馮河不遐遺朋亡得尚于中行<lb/>
　説文勹北交反褁也又包音義同勹荒有數義怠荒<lb/>
　訓肆荒服訓逺卒荒訓虗荒度訓大今義謂所包者<lb/>
　大也小則有遺才矣詩小旻不敢馮河毛氏曰徒渉<lb/>
　曰馮謂勇健也遐逺也遺棄也朋三隂三陽也尚猶<lb/>
　尚主之尚中指六五也<lb/>
<pb n="5b"/>
　二秉剛徳居位中正有用㤗之才六五大君虗已下<lb/>
　應得専用㤗之任是以大度并包馮河之夫不以勇<lb/>
　而擯斥遐逖之人不以隠而佚遺君子小人咸得其<lb/>
　職朋黨盡亡然後能尚于六五之中行副其委寄之<lb/>
　意用㤗之功至此極矣人曰㤗難否易治少亂多自<lb/>
　古而然今羣賢方盛所當屏絶小人俾无遺𩔖乃爾<lb/>
　薰蕕同器寧不轉㤗為否乎曰斯術也必九二而後<lb/>
　可㤗之時三陽三隂君子小人常對立扵天下天地<lb/>
<pb n="6a"/>
　不能使草木无荆棘聖人不能使人品皆君子惟九<lb/>
　二剛明則隂柔難惑正位則閤闢自我居中則張設<lb/>
　不偏得君則上下志同扵是乃可翕受兼収包括无<lb/>
　遺小人方幸君子之見容亦將革靣易心受君子指<lb/>
　役以共成㤗道是不惟不敢梗吾㤗亦不足為㤗道<lb/>
　害也小人雖非吾黨豈无才智亦欲粗見於當時倘<lb/>
　痛排窮治使无所容則妖狐潛伏狡鼠夜動將乘吾<lb/>
　謀慮所不及倐起而為大害自古小人失位卒禍君<lb/>
<pb n="6b"/>
　子者可鍳矣不協極不罹咎皇則受之乃皇極之盛<lb/>
　世共鯀與舜禹並列堯廷不害成巍巍蕩蕩之名不<lb/>
　然名節黨錮而漢衰南衙北司迭勝負而唐亡<lb/>
包荒得尚于中行以光大也<lb/>
　聖人釋爻不皆全舉其辭然擷取一二乃此爻之綱<lb/>
　領言包荒得尚于中行則用馮河不遐遺朋亡皆包<lb/>
　荒内事聖人教人以玩辭之要如此九二能包荒則<lb/>
　用㤗之功光明盛大斯言雖約鋪張揚厲而有餘<lb/>
<pb n="7a"/>
九三无平不陂无徃不復艱貞无咎勿恤其孚于食有<lb/>
福<lb/>
　平者坦夷以喻陽陂者險阻以喻隂徃者隂在上復<lb/>
　者復于下艱難也貞正也孚四孚於三也食猶食舊<lb/>
　徳福猶自求多福<lb/>
　㤗之陽至三而盛亦至三而極盛極必衰理𫝑之必<lb/>
　然三雖為陽而四之隂已切近乎我是陽无平而不<lb/>
　陂隂无徃而不復也君子方盛四為小人位適胥比<lb/>
<pb n="7b"/>
　故求孚扵三以冀見容然三𫝑則將衰位則不中不<lb/>
　正又與君无應不幸而與小人同列何敢輕受其求<lb/>
　輕受則必中小人之計故艱正自守始免于咎勿恤<lb/>
　乎四乃可自食其固有之福夫二與三皆君子二以<lb/>
　朋亡為美三以勿恤為戒均是時也三乃髙其亷稜<lb/>
　斷斷乎君子小人之限疑不足以用㤗者曰是亦用<lb/>
　㤗也包荒朋亡乃得時得君者之所為若潔已特立<lb/>
　不為小人所陷則全身所以全道是以全道為㤗者<lb/>
<pb n="8a"/>
　也堯舜君民㤗和斯世者莫可尚已然㤗否禪更行<lb/>
　藏有命或隠徳或揚名或立節皆可軌範千古後人<lb/>
　企想其風聲景仰其行義雖亂臣賊子猶當心讋氣<lb/>
　褫使君子之脈不絶如縷以肧胎異日開㤗之基彼<lb/>
　窮達異趣小大殊徳㑹而同之皆可以用㤗三之勿<lb/>
　恤二之朋亡易位皆然也<lb/>
无徃不復天地際也<lb/>
　大之来固可喜来而不已至四則成徃是来者无不<lb/>
<pb n="8b"/>
　徃之理小之徃固可幸徃極而返至三則必復是徃<lb/>
　者无不復之理有以見天地之氣徃来交際扵三四<lb/>
　之間也<lb/>
六四翩翩不富以其鄰不戒以孚<lb/>
　翩翩飛翔徐下貌隂氣欲降陽方上升隂為陽所承<lb/>
　故翩翩然不得疾降隂虗為不富鄰三隂也孚三隂<lb/>
　交信也<lb/>
　卦言小徃指其已在外而言爻言翩翩逆其將復下<lb/>
<pb n="9a"/>
　而言九三之无徃不復已為此張本積陽在内君子<lb/>
　方盛小人柔行㢲入不敢直遂以媒進此翩翩之喻<lb/>
　也所以爾者小人徳履枵虗其中自交信葢合謀并<lb/>
　智求厠蹟於君子之間者也<lb/>
翩翩不富皆失實也不戒以孚中心願也<lb/>
　陽實而隂虗陽富而隂貧三隂在外皆失其實也人<lb/>
　情不齊必三令五申而後信今不待告戒而自孚者<lb/>
　以三隂求實出於由中之願不然信不由中質猶无<lb/>
<pb n="9b"/>
　益而况能孚乎<lb/>
六五帝乙歸妹以祉元吉<lb/>
　史謂湯為帝乙陽虎謂帝乙為㣲子之父子夏曰歸<lb/>
　妹湯之歸妹也京房載湯嫁妹之辭曰无以天子之<lb/>
　尊而乘諸侯无以天子之富而驕諸侯隂之從陽女<lb/>
　之順夫天地之義也徃事爾夫必以禮義案書酒誥<lb/>
　言畏相多士言明徳恤祀皆云自成湯至扵帝乙葢<lb/>
　舉始終以包之則帝乙乃紂父也子夏𫝊非卜商之<lb/>
<pb n="10a"/>
　書未可深據大抵五為君位適以六居之者必托之<lb/>
　以后妃帝子帝女以黙寓君位之象坤之黄裳歸妹<lb/>
　其君之袂后夫人也剥之宫人妃御也明夷之箕子<lb/>
　帝子也㤗與歸妹之妹帝女也聖人雖欲明交㤗之<lb/>
　義猶必象以帝女拳拳於君位之辨或曰帝乙歸妹<lb/>
　未必有是事特託辭以明義然他言髙宗伐鬼方箕<lb/>
　子之明夷與岐山西山皆指事實况歸妹凡兩言之<lb/>
　恐古書有是事今或不𫝊耳祉福也元吉大吉也<lb/>
<pb n="10b"/>
　㤗之時固貴下交然五為三才之宗主嫌扵以君而<lb/>
　下臣故立為歸妹之辭以寓五交二之象謂王姬雖<lb/>
　貴亦下嫁於諸侯大君雖尊亦下交於九二其辭微<lb/>
　其義著是故卦因象以明交㤗爻辨位以正隂陽聖<lb/>
　人葢憂深而思逺矣五謙屈而下交二得尚于中行<lb/>
　上下交而其志同福祉大来吉孰加焉<lb/>
以祉元吉中以行願也<lb/>
　四之中心願指隂陽徃復之義五之中以行願指財<lb/>
<pb n="11a"/>
　成輔相左右之義所謂祉且吉者以五居中得行其<lb/>
　財成輔相左右之願大君葢以三才開泰為福者也<lb/>
　三才之福即大君之福<lb/>
上六城復于隍勿用師自邑告命貞吝<lb/>
　城髙於地坤在上之象隍則掘地為城之所復于隍<lb/>
　者三隂復降之象城池所以禦戎今城圮池湮自守<lb/>
　且不足故勿用師邑者邦國所治自鄰皆然故不必<lb/>
　告戒邑告命者不能及逺也貞正也吝小疵也<lb/>
<pb n="11b"/>
　否不生於否而胎扵泰聖人於三示其端慮其自此<lb/>
　漸為否也於上要其極則遂入于否不可反矣斂師<lb/>
　勿用告戒邑人僅僅自保能守正則止於吝未至扵<lb/>
　䘮亡也句踐棲于㑹稽庶㡬得此<lb/>
城復于隍其命亂也<lb/>
　鑿斯池築斯城使有法度紀綱足以維持人心而固<lb/>
　守之是能制治于未亂保邦于未危者决无城復之<lb/>
　患唯政刑不修命令乖亂則城非不髙池非不深委<lb/>
<pb n="12a"/>
　而去之是城復之類也<lb/>
䷋<hi>坤下乾上</hi>
　於卦變為乾重坤於爻變為三隂爻卦變之始卦辭<lb/>
　言大徃小來爻義則取隂升陽降於泰亦然<lb/>
天地不交否君子以儉徳辟難不可榮以禄<lb/>
　此卦為天地之合何乃謂之不交蓋合者猶分兩體<lb/>
　交者隂陽互居自坤乾反為乾坤上下體辨是不交<lb/>
　也儉徳非以儉為徳乃儉其徳耳進徳修業欲臻於<lb/>
<pb n="12b"/>
　盛大今故儉之者有若无實若虚隱晦弗耀將以辟<lb/>
　難非自菲薄也徳旣外儉乃復身榮禄厚是儉於徳<lb/>
　不儉於身尤小人所惡難必及之故聖人申其戒此<lb/>
　坤六四之時<lb/>
否之匪人不利君子貞大徃小來<lb/>
　不交則否塞故卦名否<lb/>
　否之時小人用事君子于何而正之正之必不利矣<lb/>
　考其𧰼則大徃小來之故<lb/>
<pb n="13a"/>
否之匪人不利君子貞大徃小來則是天地不交而萬<lb/>
物不通也上下不交而天下无邦也内隂而外陽内柔<lb/>
而外剛内小人而外君子小人道長君子道消也<lb/>
　泰否卦純聖人之辭直言吉凶胥反无復他義聖人<lb/>
　於泰九二言无平不陂无徃不復則泰否反復隂陽<lb/>
　消長皆自然之理必至之勢聖人宜深明之胡不安<lb/>
　時委順顧為是蚤計豫圖必欲長泰而不否長治而<lb/>
　不亂豈故違天地而拂自然哉安時委順者聖人出<lb/>
<pb n="13b"/>
　處之義制治保邦者聖人經世之法<lb/>
初六拔茅茹以其彚貞吉亨<lb/>
　拔茅茹為三隂聯進之象<lb/>
　泰之初陽聖人許其引類而進否之初隂聖人戒其<lb/>
　引類以正蓋三隂在内聖人懼其進退不已浸迫於<lb/>
　陽故乘其始至而戒之小人而知守正不敢輕進以<lb/>
　近君子是亦小人之吉得吉而後身亨也<lb/>
拔茅貞吉志在君也<lb/>
<pb n="14a"/>
　泰初言志在外否初言志在君當小人道長之時聖<lb/>
　人截乎君臣之辨使羣小知大君在上不容引類妄<lb/>
　進斯所以為正而得吉也合泰否兩初爻而並觀則<lb/>
　知聖人之待君子何其厚抑小人何其嚴<lb/>
六二包承小人吉大人否亨<lb/>
　包蒙包荒為包納衆爻之義包承包羞為包歛不敢<lb/>
　舒肆之義承者承五也大人九五也<lb/>
　以内外言小人在内以上下言大君與衆君子居上<lb/>
<pb n="14b"/>
　儻小人不安分義則以君治臣小人當不勝其凶禍<lb/>
　唯六二位正徳當雖在三隂之閒實不與之同謀能<lb/>
　斂蹟束身以承上故大人亦優容之是小人之吉也<lb/>
　大人之所以否者以小人内據足以否君子也今小<lb/>
　人順承其為小人之吉即大人之否所以亨大人豈<lb/>
　悻悻然以求勝小人為亨者<lb/>
大人否亨不亂羣也<lb/>
　羣隂在下其勢浸盛幸二知承上之義大人儻以儕<lb/>
<pb n="15a"/>
　於三隂而拒絶之則其羣紛亂縱有包承之人亦為<lb/>
　羣隂所惑而仇我故大人之否所以亨者以不亂三<lb/>
　隂之羣也泰言朋否言羣皆衆之象<lb/>
六三包羞<lb/>
　羞愧赧貎<lb/>
　三隂爻初以守正而吉亨二以包承而吉獨三居下<lb/>
　卦之上所謂不仁而在髙位寜免顔厚忸怩之羞乎<lb/>
包羞位不當也<lb/>
<pb n="15b"/>
　以隂居陽為不當進而至極不當抑甚焉位之不可<lb/>
　不謹如此<lb/>
九四有命无咎疇離祉<lb/>
　有命九五大君之命也疇爾雅云孰誰也離麗也祉<lb/>
　福也<lb/>
　小之來者自此而徃大之徃者自此當復不交者有<lb/>
　復交之漸實轉否為泰之機四為首復之陽布大君<lb/>
　之命使徳意志慮周洽於天下則上下復交而志以<lb/>
<pb n="16a"/>
　同雖未即泰而否之時已可无咎天下孰有不麗於<lb/>
　福祉者乎<lb/>
有命无咎志行也<lb/>
　有命而无咎者大君轉否為泰之志自此可行也<lb/>
九五休否大人吉其亡其亡繫于苞桑<lb/>
　休美也大人有大徳之人可為大君者也其亡隂將<lb/>
　亡也申言之憂之深也爾雅叢生曰苞行葦方苞方<lb/>
　體丘氏曰抱籜也葦方抱籜則稚葦也叢生稚桑未<lb/>
<pb n="16b"/>
　有旁根易於拔取<lb/>
　九五有致泰之才徳雖時猶在否已能休美之矣二<lb/>
　知承五大人之否已亨五能休否大人之亨者吉以<lb/>
　爻位尊卑觀之其亨吉固自有次第也否之隂至此<lb/>
　自知將極故有其亡其亡之憂尚欲繫附以自固不<lb/>
　知大勢所趨若苞桑之不足恃也九五陽爻猶著隂<lb/>
　柔憂懼之義厥㫖深矣子曰危者安其位者也亡者<lb/>
　保其存者也亂者有其治者也是故君子安而不忘<lb/>
<pb n="17a"/>
　危存而不忘亡治而不忘亂是以身安而國家可保<lb/>
　也此又旁暢制治保邦之理<lb/>
大人之吉位正當也<lb/>
　五為君之正位以九居之位適其當大人之吉良以<lb/>
　是歟<lb/>
上九傾否先否後喜<lb/>
　傾猶欹器滿則傾<lb/>
　否未極則休之已極則傾之取亂侮亡之義也方未傾<lb/>
<pb n="17b"/>
　時否猶故在旣傾之後斯有喜矣四之无咎五之休吉<lb/>
　有浸入為泰之漸至上之傾則不復有否而泰復來矣<lb/>
否終則傾何可長也<lb/>
　爻言傾否有傾之之義釋言否終則傾有自傾之義<lb/>
　若三陽不必用吾力者爻以示君子反否之功𧰼以<lb/>
　示小人為否之戒否終將自傾雖微大君傾之亦无<lb/>
　久存之理縱欲繫留其可得乎泰之終聖人欲固之<lb/>
　使存否之終欲推之使亡<lb/>
<pb n="18a"/>
䷌<hi>離下乾上</hi>
　於卦變為乾重離於爻變為一隂爻卦䷫初二互<lb/>
　易而變欲同五者二也五陽之情皆㳂二以起義初<lb/>
　上不渉於同害同者三四也<lb/>
天與火同人君子以𩔖族辨物<lb/>
　離遇乾坤者象雖云火義則為日在天上者日也出<lb/>
　地入地非日而何獨在天下乃不可言日其曰天與<lb/>
　火者與有同之義也天雖髙而火親上逺而同也五<lb/>
<pb n="18b"/>
　在上二在下中隔三四亦逺而同也族宗族也物猶<lb/>
　大司徒辨十有二土名物之物𩔖者𩔖其族之同辨<lb/>
　者辨其物之異能辨三四之異始不間二五之同<lb/>
同人于野亨利渉大川利君子貞<lb/>
　二五徳位皆應因與之同故卦名同人<lb/>
　大司徒質人郊二旬野三旬野葢郊之外也以二同<lb/>
　五有内外卦之分故曰野以隂同陽三最近四次之<lb/>
　五最逺然五則當同者也若懐安茍合而近同於三<lb/>
<pb n="19a"/>
　四是為不正之同乖戾随至惟不憚逺外擇所當同<lb/>
　斯亨矣心既逺同乃利渉險又行之以正可免茍<lb/>
　同黨同之患他人不得而間我故曰利君子貞<lb/>
同人柔得位得中而應乎乾曰同人同人曰同人于野<lb/>
亨利渉大川乾行也文明以健中正而應君子正也唯<lb/>
君子為能通天下之志<lb/>
　二為隂之正位又為下卦之中爻之未變六方在初<lb/>
　位與中非我有也今自初進二乃始得位得中而上<lb/>
<pb n="19b"/>
　應乎乾同人于野本不能亨猶用柔渉川本不能利<lb/>
　唯乾剛在上五為乾主而應之是以于野則亨渉川<lb/>
　則利故曰乾行也離為文明乾為健文明則知謹擇<lb/>
　所同健則能行其所擇五與二皆中正其應亦正是<lb/>
　能居中守正審所應而應之此君子之所謂正也天<lb/>
　下之志是非好惡雜襲而難通唯君子能通之通之<lb/>
　非力強也人心莫不有此正正正胥通不約而同也<lb/>
　故茍得其正雖胡越可使同心不然則父子兄弟亦<lb/>
<pb n="20a"/>
　有不通者此卦視大有視革多同人曰三字猶云同<lb/>
　人之卦曰云云乃聖人之特筆於文義不為羡<lb/>
初九同人于門无咎<lb/>
　門者家之外為卦外之𧰼出門者有行之初為初爻<lb/>
　之象<lb/>
　二五為同之主而初在二後猶同乎人者甫出其門<lb/>
　尚未渉野未有所遇故无咎<lb/>
出門同人又誰咎也<lb/>
<pb n="20b"/>
　有同必有異與人交際寧免過咎今人我不立誰將<lb/>
　咎我爻言无咎釋言誰咎者謂初爻非善與人同而<lb/>
　能致无咎也乃未之有同未有咎之者耳<lb/>
六二同人于宗吝<lb/>
　二與五皆在經卦之中猶宗人之象<lb/>
　二五同宗不容不同冝為同人之盛而云吝者非為<lb/>
　同于宗而吝也以三四惎間其間欲害之而吝也同<lb/>
　之正者尚爾况不正者乎<lb/>
<pb n="21a"/>
同人于宗吝道也<lb/>
　釋言吝道謂二五之同有致吝之道非果吝也聖人<lb/>
　慮後世不滿於二五而他同故特以吝道明之所以<lb/>
　足爻辭未足之㫖<lb/>
九三伏戎于莽升其髙陵三歲不興<lb/>
　伏者匿形以誤人也象三居上卦之下戎兵師也剛<lb/>
　之象莾林莽也可以伏兵之所野外之象北魏李弼<lb/>
　以髙歡兵衆命將士偃戈扵葦中是也三為下卦之<lb/>
<pb n="21b"/>
　外也大阜曰陵髙陵益髙於大阜象三為下卦之髙<lb/>
　位升髙而望兵家之常楚子登巢車以望晉軍是也<lb/>
　三嵗天運之小變如既濟三年克之皆喻其乆也不<lb/>
　興者伏兵不敢起也<lb/>
　隂陽胥同三二最近二當同已而乃同於五三以五<lb/>
　為摟而同之而二之柔不足攻故謀敵五以據二始<lb/>
　而伏兵於林莾之間欲要諸于野之時旋以伏者不<lb/>
　能察逺復升髙陵以覘虗實卒也伏兵三嵗乆不敢<lb/>
<pb n="22a"/>
　𤼵師老𫝑屈與敗无異夫伏戎升陵三之為計亦狡<lb/>
　且深乃終不能奪二五之同者二五正而三不正也<lb/>
伏戎于莾敵剛也三嵗不興安行也<lb/>
　三乘二上故求二為急以九處三故赴敵為勇謂冝<lb/>
　堂堂正正顯然肆行乃為伏莽之計者以所敵為九<lb/>
　五之剛自知徳力不同故特設詐以圖倖勝耳三伏<lb/>
　而不敢興則二可安行无害與五胥遇矣<lb/>
九四乘其墉弗克攻吉<lb/>
<pb n="22b"/>
　墉者宫牆所以限内外喻近而髙亦象四為内外卦<lb/>
　之間弗克者不能也攻者攻五也<lb/>
　陽欲同隂隂欲同陽隂陽之常也六二之隂不唯三<lb/>
　欲同之唯四亦然六二幸脫於三而四之疾之與三<lb/>
　同轍三逺於五故邀撃於野外四鄰於五故乘其宫<lb/>
　牆而攻之𫝑亦迫矣然不能攻而中止故四亦得吉<lb/>
　此止以不遂事為吉與他卦言吉者不同晉納㨗菑<lb/>
　于邾趙盾以邾人辭順而還聖人書之曰弗克納此<lb/>
<pb n="23a"/>
　弗克攻之意鄧曼歎辭楚子曰若師行无虧王薨于<lb/>
　行國之福也此吉之意<lb/>
乘其墉義弗克也其吉則困而反則也<lb/>
　九三重剛故窺五至於三嵗之乆九四以剛居柔又<lb/>
　上逼扵五揆以君臣之義雖欲攻而不能也乘墉攻<lb/>
　君犯上特甚縱云弗克乃許其吉寧不啟亂臣賊子<lb/>
　之心故聖人特曰其吉者謂四知困而能反君臣之<lb/>
　則也反則者安於分義知悔前非也貳討服舎聖人<lb/>
<pb n="23b"/>
　不欲窮治之所以開小人自新之門然必有九五大<lb/>
　師足以制之乃可不然則姑息長姦如唐藩鎮<lb/>
九五同人先號咷而後笑大師克相遇<lb/>
　號咷大哭也笑喜悦也詩氓不見復關泣涕漣漣既<lb/>
　見復關載笑載言大師天子之六師也師之九二為<lb/>
　小師命卿為將也同人之九五為大師王者親征也<lb/>
　大司馬註大師王出征伐克勝之也<lb/>
　人之所同有以間之鬱鬱不樂葢可知矣茍得遇焉<lb/>
<pb n="24a"/>
　未語先泣號咷固冝及夫幽抑者舒繼以笑語如此<lb/>
　情態非二五逺同之人劃然胥遇詎能若是之真且<lb/>
　至然五二何以得遂其同葢九五以大師克除三四<lb/>
　之難也不然六二孤隂處羣陽之間又奚止吝而已<lb/>
　乎子曰君子之道或出或處或黙或語二人同心其<lb/>
　利㫁金同心之言其臭如蘭至哉<lb/>
同人之先以中直也大師相遇言相克也<lb/>
　二五得同首當欣悦而先之號咷者二不怵於強鄰<lb/>
<pb n="24b"/>
　守中抱直遂遭冦難故先悲也君臣同扵謀國官寮<lb/>
　同於事主朋友同扵問學有異已間之者多矣能如<lb/>
　六二則雖吝而不害於得同不然非理而同者亦非<lb/>
　理而睽夫二五欲同而尚睽三四爻比而𫝑敵九五<lb/>
　大師猶有相克之虞遇合之難如此<lb/>
上九同人于郊无悔<lb/>
　國邑之外為郊大司徒質人國中一旬郊二旬是也<lb/>
　上為卦外為郊之象悔追悔也<lb/>
<pb n="25a"/>
　子曰若夫雜物撰徳辨是與非則非其中爻不備同<lb/>
　人之是非惟在中爻之二五上在五外者也同人不<lb/>
　于朝市而于郊无與同者冝无可追悔之事<lb/>
同人于郊志未得也<lb/>
　處同人之時寧无欲與人同之志今孤立无與未得<lb/>
　同人之志也<lb/>
䷍<hi>乾下離上</hi>
　於卦變為離重乾於爻變為一隂爻卦䷫初五互<lb/>
<pb n="25b"/>
　易而變六五為主衆陽之情皆繫於五二以任重為<lb/>
　應三以富實為應四以自抑為應初在下无交而不<lb/>
　能應上為天之象故曰上下應<lb/>
火在天上大有君子以遏惡揚善順天休命<lb/>
　離為日乾為天晉為日升明夷為日入大有為日中<lb/>
　日䴡中天允謂大明猶卦之大其所有也惡者遏使<lb/>
　之勿長善者揚使之益勸勸善止惡天命之至美也<lb/>
　君子盛徳大業光天之下照逺燭幽遏惡揚善以仰<lb/>
<pb n="26a"/>
　承天意此文明極盛之功也<lb/>
大有元亨<lb/>
　凡卦一隂而五陽一陽而五隂者必宗于一今隂居<lb/>
　五君位也而五陽来宗凢衆陽所有我皆有之猶豫<lb/>
　之言大有得也故卦名大有<lb/>
　一隂而大有如此有元亨之道焉元亨大亨也卦辭<lb/>
　自元亨外他无戒勉之語所以極稱其盛大也大有<lb/>
　同人之反皆一隂為主同人柔得臣位故必同乎君<lb/>
<pb n="26b"/>
　大有柔得尊位故可有乎人諸卦之反大概如此<lb/>
大有柔得尊位大中而上下應之曰大有其徳剛健而<lb/>
文明應乎天而時行是以元亨<lb/>
　隂本在初今進至五故曰得五為君位故曰尊位二<lb/>
　為時中臣位也五為大中君位也一隂居五上下五<lb/>
　陽翕然應之故曰大有乾為剛健離為文明内秉剛<lb/>
　健外著文明以柔居尊應乎乾天與時而行此所以<lb/>
　致元亨也時行者五陽羣居未有統一隂當此時進<lb/>
<pb n="27a"/>
　居君位使羣陽皆有所宗繫葢時所當行而非僣也<lb/>
初九无交害匪咎艱則无咎<lb/>
　交者隂陽交應也初不與四為无交匪咎非咎也艱<lb/>
　不敢肆易也<lb/>
　應則交交則有害此卦四陽皆宗乎五惟初不然雖<lb/>
　无交而亦无害非初之罪也然當上下皆應之時已<lb/>
　獨不能固曰居位使然猶當艱畏自持歉然有不克<lb/>
　奉上之懼乃可免禍宗周之覆豈[婺-矛+牙]婦之咎至扵憂<lb/>
<pb n="27b"/>
　不䘏緯者艱畏也若自以為咎不在我而侈然怠肆<lb/>
　則咎將生矣无交害匪咎言爻之義艱則无咎言處<lb/>
　爻之道凢爻皆然<lb/>
大有初九无交害也<lb/>
　聖人繫爻凢明善惡辨吉凶皆主之以時别之以位<lb/>
　而後錯綜以辭其包義析理纎悉不茍不惟卦卦義<lb/>
　殊亦爻爻理異不可易位而論此爻之象辭但舉卦<lb/>
　之名爻之别就釋以爻之辭而他不立一語似若无<lb/>
<pb n="28a"/>
　所𤼵明然其為三百八十四爻之例則甚明且辯曰<lb/>
　大有則其時曰初九則其位時位若此是以无交害<lb/>
　也聖人以爻義已明故於此特𤼵諸爻之例<lb/>
九二大車以載有攸徃无咎<lb/>
　大車之象車行器也大車則任重之象<lb/>
　引重致逺非大車不可任重道逺非陽徳不能六五<lb/>
　居尊衆陽各随其位以應之九二以剛處中得臣位<lb/>
　之正力量博碩足以負荷天下之重功烈亦云盛矣<lb/>
<pb n="28b"/>
　然身佩安危者凢經國子民之事知无不行行无不<lb/>
　力然後四海乂寧一人可端拱无為於上故大車以<lb/>
　載必有攸徃乃可无咎不然據權自尊恣睢坐視而<lb/>
　不之為斯固後世盗權賣國之臣求无咎得乎<lb/>
大車以載積中不敗也<lb/>
　大有之時雖上下皆應然任天下之重者惟二而已<lb/>
　九二居乾之中初與三皆陽所積者厚故大車載物<lb/>
　雖重而不敗使非積中而冐然任重必有破轅折軸<lb/>
<pb n="29a"/>
　之虞矣<lb/>
九三公用亨于天子小人弗克<lb/>
　三為下卦之髙位公之象說文亨獻也引孝經祭則<lb/>
　鬼神亨之尚書亨多儀轅更反又篆文作<graphic n="KR3694" url="https://raw.githubusercontent.com/kanripo/KR-Gaiji/master/images/KR3694.png" mimeType="image/png"/>
                    <graphic n="KR3694" url="https://raw.githubusercontent.com/kanripo/KR-Gaiji/master/images/KR3694.png" mimeType="image/png"/>近於<lb/>
　亨故後世有享亨兩字其義則訓通亦訓獻於此爻<lb/>
　其義皆通天子六五也小人三不中也聖人亨以享<lb/>
　上帝字亦作亨葢古書通用云左傳作享謂王饗之<lb/>
　三位髙而九富實六五虗懐在上九三能以其所有<lb/>
<pb n="29b"/>
　上通於天子則无咎彼小人居之謂六五隂虗而柔<lb/>
　弱乃自恃其富強不復知有享上之義是小人則弗<lb/>
　克也<lb/>
公用亨于天子小人害也<lb/>
　爻止言弗克而釋云害謂不仁而在髙位不惟不知<lb/>
　享上且將桀驁難制而為害<lb/>
九四匪其彭无咎<hi>彭步郎反</hi>
　匪非也詩大明駟騵彭彭強盛貌<lb/>
<pb n="30a"/>
　九四近在君側乃有威權之近臣自貶其強盛以崇<lb/>
　君父故无咎霍光驂乘人主若背負<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>刺卒致滅宗<lb/>
　之禍不可専咎孝宣之少恩<lb/>
匪其彭无咎明辨晢也<hi>晢章舌反</hi>
　四之自抑而尊君者以能明辨君臣之分強弱之𫝑<lb/>
　故得謂之晢也讀如知人則哲之哲<lb/>
六五厥孚交如威如吉<lb/>
　孚隂陽胥信也交如者志交而分不交如交者也威<lb/>
<pb n="30b"/>
　如者如有威而非猛所謂道徳之威<lb/>
　六五謙虗无我與羣下交孚雖不事威嚴以柔道治<lb/>
　之而下皆歸奉善於随時馭下冝其吉也<lb/>
厥孚交如信以𤼵志也威如之吉易而无備也<lb/>
　同人以正通天下之志大有以信𤼵天下之志應六<lb/>
　五者雖衆陽之志而五又有以𤼵之然後衆志調一<lb/>
　夫寛易坦夷人斯親愛事邉幅峻城府者疑忌之招<lb/>
　也故豁達大度而韓信服推赤心置人腹中而羣盗<lb/>
<pb n="31a"/>
　降彼剛明不足而下有強臣不能推誠胥與乃過為<lb/>
　猜嫌立威嚴備以求勝其髙貴常道之流歟<lb/>
上九自天祐之吉无不利<lb/>
　九陽也在五之上為天之象如大傳所釋又為賢之<lb/>
　象五以下諸爻下應也為人助之五以上一爻上應<lb/>
　也為天祐之天祐人助宜六五吉无不利斯其所以<lb/>
　為大有歟<lb/>
大有上吉自天祐也<lb/>
<pb n="31b"/>
　大有之上所以吉者祐自天也葢特𤼵此以明上為<lb/>
　天之象此爻之本義也若旁通其理如大傳曰祐者<lb/>
　助也天之所助者順也此釋六五柔順人之所助者<lb/>
　信也此釋厥孚交如履信思乎順又以尚賢也則又<lb/>
　以上為師傅之賢葢陽在隂上其象為天賢在君上<lb/>
　其象為師傅<lb/>
䷎<hi>艮下坤上</hi>
　於卦變為坤重艮於爻變為一陽爻卦䷗初三互<lb/>
<pb n="32a"/>
　易而變九三主時下三爻以謙善其身故皆言吉上<lb/>
　三爻以謙善天下故皆言利<lb/>
地中有山謙君子以裒多益寡稱物平施<lb/>
　坤為地艮為山象辭之例天山在上者言天下山下<lb/>
　皆人所可見也地澤在上者若言地下澤下則人所<lb/>
　不可見故言地中澤中徳薄而位卑固其分也徳尊<lb/>
　而守以卑乃為謙耳山本髙於地者今在地中為謙<lb/>
　之象有若无實者虗者治已之謙裒多益寡稱物平<lb/>
<pb n="32b"/>
　施者治人之謙謙之徳惟君子能之常人且未必能<lb/>
　而况天地之産其多寡髙下能自平乎是以君子推<lb/>
　其治已者以治人裒多之有餘益寡之不足稱物之<lb/>
　冝平其施予使多寡均髙下等而天下无盈虧不齊<lb/>
　之患故其制禮使賢者俯而就不肖者跂而及亦是<lb/>
　物也<lb/>
謙亨君子有終<lb/>
　一陽止於三隂之下謙之象也故卦名謙<lb/>
<pb n="33a"/>
　滿盈則顛覆謙退則亨通必然之理也夫矜己自大<lb/>
　固常人通患沖抑退孫雖君子亦難靡不有初鮮克<lb/>
　有終儻始謙而終以盈猶不謙也故示訓曰君子有<lb/>
　終惟九三為艮止之主則能之<lb/>
謙亨天道下濟而光明地道卑而上行天道虧盈而益<lb/>
謙地道變盈而流謙鬼神害盈而福謙人道惡盈而好<lb/>
謙謙尊而光卑而不可踰君子之終也<lb/>
　艮之陽止於上有天之象今在坤下故曰下濟天道<lb/>
<pb n="33b"/>
　陽明地道隂晦惟能下濟故天光臨照率土文明地<lb/>
　道雖卑得行於上皆一陽謙下之所致也天主氣隂<lb/>
　陽代謝盛者衰衰者盛天之虧益也地主形山有時<lb/>
　而隤水无有不下地之變流也鬼瞰髙明神與正直<lb/>
　驕則人叛不伐者不争人鬼之福害好惡亦莫不然<lb/>
　人之謙者居尊位則光明居下位則不可踰葢自衒<lb/>
　者人掩之自晦者人揚之自尊者人卑之自下者人<lb/>
　髙之斯固君子之所以終焉者也盛哉謙乎惟學遜<lb/>
<pb n="34a"/>
　志則學貴乎謙遜以出之則行貴乎謙能以禮遜則<lb/>
　為國貴乎謙君不謙則失臣臣不謙則失友凢經天<lb/>
　地盡人已謙皆貫乎其間宜聖人極天地人鬼而備<lb/>
　言之<lb/>
初六謙謙君子用渉大川吉<lb/>
　謙下也六處下卦之下謙而又謙故曰謙謙與乾乾<lb/>
　夬夬坎坎同義大川渉險之義他卦諸爻有以上進<lb/>
　為義者謙則不然葢謙貴能下能止若上且進則非<lb/>
<pb n="34b"/>
　謙矣<lb/>
　謙已難能謙且復謙尤難能也勇夫馮河終必䧟溺<lb/>
　君子而能謙謙雖用以渉川亦𫉬其吉葢謙則不躁不<lb/>
　躁故詳審何險之可虞<lb/>
謙謙君子卑以自牧也<lb/>
　謙斯可矣謙而又謙豈過為卑下者所以自牧其徳<lb/>
　也牧飬也謙者易縱而難守世之无所飬者每好矜<lb/>
　伐茍能謙矣而有時乎不謙者不能飬者也惟不以<lb/>
<pb n="35a"/>
　能謙自足猶且反復周旋不離乎謙所以飬之不使<lb/>
　有時而失也<lb/>
六二鳴謙貞吉<lb/>
　鳴鳥語也求友則鳴不平亦鳴二隂之正位<lb/>
　九三乃成卦之主六二比而承之求友之鳴樂而鳴<lb/>
　也樂者志溢而氣驕惟守其正位乃可得吉不然而<lb/>
　上慕不已失吾之謙矣<lb/>
鳴謙貞吉中心得也<lb/>
<pb n="35b"/>
　象辭言中心得謂比於主謙之爻也<lb/>
九三勞謙君子有終吉<lb/>
　勞勤勞也書曰昔公勤勞王家以辛勤就功業也三<lb/>
　為下卦之終九為艮主亦終之義周公繫爻於成卦<lb/>
　之主其辭或與彖同如屯震之初履謙之三是也<lb/>
　九三之言勞何也一陽在初為克已復禮之仁在二<lb/>
　有師中文人之吉在四有由豫大有得之業在五為<lb/>
　顯比使中之主在上有碩果存陽之功上下始終歴<lb/>
<pb n="36a"/>
　試諸難可謂勞矣勤勞如此一陽獨尊宜可用剛以<lb/>
　臨物今不為比豫之在上乃退居三隂之下是勞而<lb/>
　能謙者也復師雖在下而不為終剥雖終而在上今<lb/>
　九三艮為主是謙而能終者也何吉如之子曰勞而<lb/>
　不伐有功而不徳厚之至也語以其功下人者也徳<lb/>
　言盛禮言恭謙也者致恭以存其位者也富哉言乎<lb/>
勞謙君子萬民服也<lb/>
　汝惟不矜天下莫與汝争能汝惟不伐天下莫與汝<lb/>
<pb n="36b"/>
　争功勞而能謙萬民烏乎而不服萬者數之盈一陽<lb/>
　五隂之卦多言之如懐萬邦建萬國之𩔖萬民言衆<lb/>
　隂皆服也<lb/>
六四无不利撝謙<lb/>
　撝散也宣達之義謙以卑下為尚自三以下言治已<lb/>
　之謙自四以上其位愈髙不容以卑下為義故言治<lb/>
　人之謙<lb/>
　以六居四乃謙虗之賢凢所施設自无不利况天下<lb/>
<pb n="37a"/>
　不能皆謙上之人所當治之使謙四近君側宣布𤼵<lb/>
　達君上之謙使天下莫不聞風觀化改心易行其不<lb/>
　遽加征伐者亦謙也<lb/>
无不利撝謙不違則也<lb/>
　撝謙者舒散𤼵達不復沖挹也聖人懼後世之不善<lb/>
　處此者流入於不謙故以不違則戒之則者限也不<lb/>
　可踰越之義徳以謙為則也<lb/>
六五不富以其鄰利用侵伐无不利<lb/>
<pb n="37b"/>
　不富以其鄰義見㤗九四大司馬賊賢害民則伐之<lb/>
　負固不服則侵之<lb/>
　五處三隂之中其象則為不富然實君位也其義亦<lb/>
　為不自盈盛第君臣皆仁柔恐天下或有賊賢負固<lb/>
　者以仁伐不仁用以侵伐殆與天地鬼神合徳則利<lb/>
　者固其冝也既言利侵伐又言无不利葢不止侵伐<lb/>
　之利而已四上亦皆言利謙之功用如是夫<lb/>
利用侵伐征不服也<lb/>
<pb n="38a"/>
　崇髙者衆所忌富貴者衆所窺况五為隂柔乎故萬<lb/>
　民能服於三而諸侯容有不服於五者不服而後征<lb/>
　之明五之侵伐非佳兵好殺也<lb/>
上六鳴謙利用行師征邑國<lb/>
　鳴義見六二邑國諸侯大夫也非蠻夷猾夏而征之<lb/>
　也上六應於九三故亦曰鳴謙六五制征伐之命上<lb/>
　六行征伐之師五為君而上在外也邑國之君有不<lb/>
　能謙者利行師以征之不云无不利者上六乃奉命<lb/>
<pb n="38b"/>
　之將也事所不得專鄧艾有取蜀之功而身為僇者<lb/>
　專封拜之過也<lb/>
鳴謙志未得也可用行師征邑國也<lb/>
　上六之鳴不平而鳴者也當謙之時上以柔居柔與<lb/>
　三為應冝能謙者乃位居極上未能遂其謙下之志<lb/>
　故曰志未得也志本欲謙乃使任行師之寄聖人原<lb/>
　其心以立言故不云利用而云可用可之為言未必<lb/>
　用也師卦未嘗言用師之利至謙之五上乃不一言<lb/>
<pb n="39a"/>
　之葢惟謙抑之人必无喜功好大之失其征伐也必<lb/>
　有甚不得已者合二卦而並觀足以見聖人之情<lb/>
䷏<hi>坤下震上</hi>
　於卦變為震重坤於爻變為一陽爻卦䷗初四互<lb/>
　易而變九四主時君弱而臣強諸爻應於臣者甚則<lb/>
　凶次則悔惟應君者吉五以疾而不知豫二應五不<lb/>
　随時而豫若上則與四无渉特樂極而不知變耳<lb/>
雷出地奮豫先王以作樂崇徳殷薦之上帝以配祖考<lb/>
<pb n="39b"/>
　震為雷坤為地雷非有物也當其未𤼵則伏於地中<lb/>
　及順時而動則奮出於地有震在坤上之象人皆知<lb/>
　雷之為怒不知雷之為和冬令雖謝春陽未融及二<lb/>
　月震雷𤼵聲則寒沍涣釋品物无不和暢故雷之初<lb/>
　𤼵隂陽始和之聲也斯時也猶治定功成之後先王<lb/>
　因協天地之和而播之雅樂作者自我作之而非述<lb/>
　也崇者有盛徳必有備樂聞其樂可以知其徳故作<lb/>
　樂所以崇宣之也殷盛也禮有殷奠殷祭今曰殷薦<lb/>
<pb n="40a"/>
　葢盛薦之也周公當四方民大和㑹之時制禮作樂<lb/>
　郊祀后稷以配天如思文宗祀文王於明堂以配上<lb/>
　帝如我將報本反始使知王業之所自来非固說其<lb/>
　鐘鼓管籥之音以自樂其樂也雷奮而天地之和以<lb/>
　達樂作而天地神人之和以通聖人奉天時之功用<lb/>
　如此<lb/>
豫利建侯行師<lb/>
　一陽近在君側羣隂順從而和說故卦名豫<lb/>
<pb n="40b"/>
　豫和説也人情和説則散散則求聚利在順人心之<lb/>
　同欲建侯以統之和説則驕驕則為害利在順人心<lb/>
　之同惡行師以治之<lb/>
豫剛應而志行順以動豫豫順以動故天地如之而况<lb/>
建侯行師乎天地以順動故日月不過而四時不忒聖<lb/>
人以順動則刑罰清而民服豫之時義大矣哉<lb/>
　陽本在初漸進至三皆未應其本位至四乃得應故<lb/>
　曰剛應陽在下未能𤼵達生意今居上卦位為近臣<lb/>
<pb n="41a"/>
　始得行其夙志故曰志行坤為順震為動此合二卦<lb/>
　之徳以釋卦謂以順而動則人情和豫也又舉卦名<lb/>
　而釋之曰豫之為義能順以動雖大而天地曽不過<lb/>
　是而况建侯行師有不以順動者乎於是因天地以<lb/>
　及聖人謂天地之隂陽順行則日月有常度四時有<lb/>
　常候聖人之政教順布則刑罰清明萬民説服又致<lb/>
　其賛美不盡之意曰時義大矣哉葢動不以順雖一<lb/>
　指屈伸不能得其理以順而動雖建侯行師未足盡<lb/>
<pb n="41b"/>
　其義彖辭甚約聖人釋之甚博非吾夫子何以𤼵文<lb/>
　王言外之意聖人於乾𤼵諸卦之例曰六位時成又<lb/>
　曰時乘六龍則一卦為一時六爻又因時而成者也<lb/>
　諸卦釋彖之辭或曰時或曰時義或曰時用或曰随<lb/>
　時雖皆因諸卦之時而異其辭夫固各有攸當也<lb/>
初六鳴豫凶<lb/>
　鳴者逺而求友之聲<lb/>
　四主豫時而逺應於初故鳴而求友以一陽緫羣隂<lb/>
<pb n="42a"/>
　自有上下逺近之序初但知位應乃踰分陵級以求<lb/>
　之豫不可得有凶而已且九四不善處之則為後世<lb/>
　之權臣自初視之如瑣瑣姻婭雖在卑官猶引脰長<lb/>
　鳴以希進取烏得无凶武攸緒當武后時其宗族皆<lb/>
　權貴煇赫攸緒獨盤旋龍門少室間冬蔽茅菽夏處<lb/>
　石室不應聘召及武族被誅攸緒獨不受禍不鳴豫<lb/>
　者也<lb/>
初六鳴豫志窮凶也<lb/>
<pb n="42b"/>
　志窮者位方在初時𫝑未窮自當循序待時而競躁<lb/>
　如此是志已先窮自取其凶者也<lb/>
六二介于石不終日貞吉<lb/>
　介剛之義石剛之質六二當位備坤二剛方之徳故<lb/>
　有介于石之象子曰憂悔吝者存乎介<lb/>
　初與四應三與四比六二介於初三之間雖與五正<lb/>
　應而九四以剛臣在柔君之側故六二不敢他附而<lb/>
　介然如石曽不待終日之間已先知四之不當從守<lb/>
<pb n="43a"/>
　正如此吉之道也豫與比反比乃剛君故欲羣隂皆<lb/>
　比而不比者凶豫有強臣故不取羣隂之宗四而不<lb/>
　宗者吉子曰知幾其神乎君子上交不謟下交不瀆<lb/>
　其知㡬乎㡬者動之㣲吉之先見者也君子見㡬而<lb/>
　作不俟終日易曰介于石不終日貞吉介如石焉寧<lb/>
　用終日斷可識矣君子知㣲知彰知柔知剛萬夫之<lb/>
　望夫隂之宗四將以求豫未有凶也而二已先知四<lb/>
　有強偪之㡬是㡬也吉已先見於此也不謟者不佞<lb/>
<pb n="43b"/>
　於三不瀆者不褻於初㣲彰柔剛之間悉有倚伏之<lb/>
　㡬知者見此則可以知彼是為先覺之賢固萬夫所<lb/>
　望以為向背也詳玩聖人反覆推明之辭斯可以處<lb/>
　權臣之世矣<lb/>
不終日貞吉以中正也<lb/>
　爻止言正象益之曰中正者六二居中得正也<lb/>
六三盱豫悔遲有悔<lb/>
　説文盱張目也六之隂昧本不能視然處三則位陽<lb/>
<pb n="44a"/>
　故有張目之象猶履之眇能視向秀曰睢盱小人喜<lb/>
　悦佞媚之貌<lb/>
　三比於四之下故張目仰視以求豫此致悔之道也<lb/>
　知其致悔能决然舎之以從五則悔可免乃今遲疑<lb/>
　猶豫則真有可悔之事矣上悔字明爻之象下悔字<lb/>
　教人以處爻之法<lb/>
盱豫有悔位不當也<lb/>
　進退不决乃終有悔者徳柔位剛處不當也<lb/>
<pb n="44b"/>
九四由豫大有得勿疑朋盍簪<lb/>
　衆隂由我而豫故曰由隂性多疑故曰疑朋衆也衆<lb/>
　隂之象盍讀如盍徹盍歸之盍猶云何不也説文无<lb/>
　首笄也俗作簪又笄簪也䘮服小記惡笄以終䘮註<lb/>
　云笄所以卷髮鹽鐵論神禹治水遺簪弗顧隂衆而<lb/>
　柔髮也一陽貫其中簪也故有朋盍簪之象<lb/>
　諸爻偏隂一陽貫之則隂陽和而説豫諸爻由我而<lb/>
　豫則九四可謂大有得者聖人誨羣隂曰至此勿復<lb/>
<pb n="45a"/>
　有疑矣汝衆隂何不求貫於簪乎爻予之甚盛而不<lb/>
　許以吉亨有以也<lb/>
由豫大有得志大行也<lb/>
　一陽進而至四貴極人臣非茍求利達者將以行吾<lb/>
　志也在下位則志之所行者小為近臣則志之所行<lb/>
　者大故曰剛應而志行<lb/>
六五貞疾恒不死<lb/>
　貞正也恒乆也始而隂陽偏勝則為疾終而隂陽復<lb/>
<pb n="45b"/>
　和則不死恒字不可訓常若訓常則常不死是謂長<lb/>
　生乃異端之説也聖人於恒卦以乆釋之明矣<lb/>
　以隂陽言則九四為由豫以君臣言則九四為強臣<lb/>
　六五徳柔雖守其正猶不免於疾也疾者豫之反書<lb/>
　曰有疾弗豫是也東周之時諸侯恣横王室徒擁虗<lb/>
　名而已正疾也然猶綿延過於西周不死也疾乆者<lb/>
　多死聖人特云不死者其垂訓於名分者甚嚴<lb/>
六五貞疾乘剛也恒不死中未亡也<lb/>
<pb n="46a"/>
　象辭於屯噬嗑之六二皆言乘剛與此爻同義九四<lb/>
　方主時五乘其上所以疾也然五為大中中安得亡<lb/>
　故疾雖乆而不死魯昭公秦二世魏髙貴鄉公不能<lb/>
　守中則疾而死矣雖然春秋作而亂臣賊子懼使知<lb/>
　中未亡之㫖則姦心消絶當革而為忠孝<lb/>
上六㝠豫成有渝无咎<lb/>
　㝠昏昧也不終日之反與㝠升同義皆隂之象成猶<lb/>
　六位成章之成渝變也<lb/>
<pb n="46b"/>
　上六與九四非應非比免於宗四之凶然无陽明之<lb/>
　光不知樂之不可極㝠於豫者也豫道至上已成茍<lb/>
　能變而警懼則可无咎㝠豫不言凶有渝乃无咎葢<lb/>
　進人以遷善改過之樂繫辭曰懼以終始其要无咎<lb/>
　上六以之<lb/>
冥豫在上何可長也<lb/>
　在上所以釋㝠何可長所以釋渝豫樂之極何可長<lb/>
　乆於此而不知變則有咎矣<lb/>
<pb n="47a"/>
䷐<hi>震下兑上</hi>
　於卦變為兑重震於爻變為三隂爻卦䷋初上互<lb/>
　易而變此卦每爻由下随上二随三三随四為随時<lb/>
　之正陽不當随隂故初交四為随時之變四與五同<lb/>
　徳故随而胥孚上已極故反而随五<lb/>
澤中有雷隨君子以嚮晦入宴息<lb/>
　兑為澤震為雷兑正秋也陽氣至秋而下降雷隨氣<lb/>
　而伏故至秋而収聲為澤中有雷之象畫為明夜為<lb/>
<pb n="47b"/>
　晦嚮晦日夕之時也宴安也息止也入宴息者夜處<lb/>
　于内也嚮晦入宴息非以求安邦無道則卷而懐之<lb/>
　非以獨善隨時而已宰予晝寝邦无道榖豈隨時者<lb/>
　哉若周公坐以待旦所以制治亂之時夫子終夜不<lb/>
　寢所以講隨時之學大象言君子隨天之時釋彖言<lb/>
　天下隨君之時六爻言隂隨陽之情聖人錯綜其辭<lb/>
　以明卦義凢卦皆然<lb/>
隨元亨利貞无咎<lb/>
<pb n="48a"/>
　陽動而隂説人之所以隨也故卦名隨<lb/>
　背戾乖逆事何由亨今天下隨順大亨之時也然隨<lb/>
　不以正則為詭隨故利於正乃无咎<lb/>
隨剛來而下柔動而説隨大亨貞无咎而天下隨時隨<lb/>
時之義大矣哉<lb/>
　初九之剛本自上而下故曰剛来今下於二隂故曰<lb/>
　下柔惟剛能隨時乃克如此震為動兑為説陽陵隂<lb/>
　則怨剛下柔則説動而人説其有不隨者乎以上釋<lb/>
<pb n="48b"/>
　卦義此下方釋彖辭聖人於无咎下加而字者大君<lb/>
　制時者也天下隨時者也道有汙隆故時有㤗否當<lb/>
　大亨之世動而得正則无復過咎是有可随之時矣<lb/>
　夫然後人皆隨之文武興則人好善幽厲興則人好<lb/>
　暴動於君心者甚㣲應於天下者甚博故曰隨時之<lb/>
　義大矣哉先儒或改作隨之時義案他卦云時義者<lb/>
　指其時與義則時義為兩事今云隨時之義謂所隨<lb/>
　者時其義甚大則時義為一事聖人變文以明理勿<lb/>
<pb n="49a"/>
　改可也嵩山晁氏考諸家易文異同者頗多今姑者<lb/>
　一條於此他可略者不載<lb/>
初九官有渝貞吉出門交有功<lb/>
　官主也初為震之主渝變也初為門出門者動之初<lb/>
　有功指九四<lb/>
　君子之隨也有正有變隨所當隨變所當變是以不<lb/>
　苟隨不徒變此卦之時爻爻遞隨者時之正也然初<lb/>
　之剛則不可隨二之柔必渝變其常審處其正乃可<lb/>
<pb n="49b"/>
　得吉故隨之時有不必隨者焉非逆時也葢變適於<lb/>
　正不敢茍随也適正者何九四與五胥孚是為有功<lb/>
　之人我出門以交之為變中之正其諸不徒變者乎<lb/>
　初貴於變故不言随<lb/>
官有渝從正吉也出門交有功不失也<lb/>
　與人游處之道有似正而實邪雖變而正吉者有似<lb/>
　得而實凶似失而元不失者初苟隨二似乎正而以<lb/>
　陽隨隂則邪初不隨二似乎變而所從得正則吉四<lb/>
<pb n="50a"/>
　之於三似可言𫉬而反凶初之交四雖失二而不失<lb/>
　已葢變通之際易於失已能不失則不害於變矣學<lb/>
　者當致謹於正變得失之辨<lb/>
六二係小子失丈夫<lb/>
　小子指六三丈夫指初九<lb/>
　三居二上故係之初居二下故失之隂之性專三隂<lb/>
　爻皆言係者專於隨也隂當隨陽今隨於隂故言係<lb/>
　不言随<lb/>
<pb n="50b"/>
係小子弗兼與也<lb/>
　事不能兩得人不能兼與隂必隨陽則二之與𥘉者<lb/>
　情也下必隨上則二之與三者時也當隨之時係三<lb/>
　則失𥘉二者不可得兼非者三之係上而舎下也兼<lb/>
　𥘉與三而立義故變係為與<lb/>
六三係丈夫失小子隨有求得利居貞<lb/>
　丈夫指九四小子指六二六二六三稱小子與師六<lb/>
　三稱弟子同義有求者三求隨於四也得者我自得<lb/>
<pb n="51a"/>
　謂四受之而得所願也<lb/>
　三之係上而失下與六二同而以隂隨陽則異斯為<lb/>
　正中之正故言係兼言隨隂求陽則陽受隂冝乎有<lb/>
　求而遂得然臣以隨君為正九四雖切近而九五為<lb/>
　大君三之係四本因之以上隨倘係四而忘五是為<lb/>
　失正故聖人以利居貞勉之謂四不隨五則我亦不<lb/>
　隨四是之謂居正能居正則免於詭隨矣<lb/>
係丈夫志舎下也<lb/>
<pb n="51b"/>
　兩爻之釋辭皆止舉所係而不舉所失者係必有失<lb/>
　固不待並言也六三處九四六二之間志欲専係於<lb/>
　上故必舎乎下葢不舎其一則係不専非若二之欲<lb/>
　兼與也聖人於隂陽之際命辭嚮背如此良有深意<lb/>
九四隨有獲貞凶有孚在道以明何咎<lb/>
　隨謂三隨四𫉬者我𫉬彼謂四𫉬三也孚者四孚於<lb/>
　五也卦有三陽三隂惟六三得隨於陽九四為隂所<lb/>
　隨故皆言隨他四爻則不爾<lb/>
<pb n="52a"/>
　五為大君四所當隨苟以三来隨我因而𫉬之而不<lb/>
　復隨五是為无君冝其正乎凶也惟四能上孚不失<lb/>
　為臣之道雖𫉬三而不敢有以其明也何咎之有<lb/>
隨有𫉬其義凶也有孚在道明功也<lb/>
　獲禽者大則公之四之𫉬三蹟其事雖可喜揆以義<lb/>
　則正凶惟能明為臣之道而上孚於君則𫉬三以隨<lb/>
　五乃有功於君者也爻辭始而凶終而何咎至釋辭<lb/>
　則直以明功予之<lb/>
<pb n="52b"/>
九五孚于嘉吉<lb/>
　孚者五孚于四也嘉休美也<lb/>
　五為隨之主天下所當共隨也四為倡首與其下皆<lb/>
　来説隨五又能孚于九四上下交孚可謂休美所以<lb/>
　吉也<lb/>
孚于嘉吉位正中也<lb/>
　以九居五既正既中所謂大亨正而天下隨時<lb/>
上六拘係之乃從維之王用亨于西山<lb/>
<pb n="53a"/>
　王以西山言當為大王西山泛指邠梁之境升之岐<lb/>
　山専指已遷之邑<lb/>
　隨之為義以上下言則下隨上以前後言則後隨前<lb/>
　今六居極上前无所隨葢處隨之時獨不知隨者上<lb/>
　之人乃拘係而維縶之豈説隨者哉昔者大王避狄<lb/>
　去邠踰梁山而邑於岐從之者如歸市其隨也非説<lb/>
　而能如是<lb/>
拘係之上窮也<lb/>
<pb n="53b"/>
　隨至上而窮<lb/>
䷑<hi>巽下艮上</hi>
　於卦變為艮重巽於爻變為三陽爻卦䷊初上互<lb/>
　易而變有國事有家事一或致蠱皆當求亨今諸爻<lb/>
　言父母而不及君臣者君臣主義容有去就父子天<lb/>
　性理无離絶臣之於君道不合則去禮貌衰則去諫<lb/>
　不行言不聼則去若家有蠱事為人子者靡惮勞苦<lb/>
　不辟悔吝必求亨蠱而後已有如國事膠轕患難糾<lb/>
<pb n="54a"/>
　紛君子適遭其時當視國如家盡瘁戮力之死靡他<lb/>
　以思濟時艱不然平時則安其爵禄緩急則輕於去<lb/>
　就付國事若弗與知是利已害國之人去賣降從叛<lb/>
　者㡬希是以諸爻皆取家事為象各以其位幹家之<lb/>
　蠱至上蠱已亨始特明臣子去就之大節<lb/>
山下有風蠱君子以振民育徳<lb/>
　艮為山巽為風風播長空則舒慘變寒暑遷而嵗功<lb/>
　成今在山下則入于巖穴回旋鬱滯不能條達動盪<lb/>
<pb n="54b"/>
　蠱之象也巽之弊失於耎懦風則能振動萬物者也<lb/>
　君子體風之用以振民艮之義主於蓄飬山則能蓄<lb/>
　飬萬物者也君子體山之用以育徳振民育徳可以<lb/>
　亨蠱也<lb/>
蠱元亨利渉大川先甲三日後甲三日<hi>先平聲後上聲</hi>
　序卦曰蠱者事也沿徃有事為言雜卦曰蠱則飭也<lb/>
　取亨蠱為言皆非蠱之義案春秋傳昭元年秦和曰<lb/>
　滛溺惑亂之所生也於文皿蟲為蠱榖之飛亦為蠱<lb/>
<pb n="55a"/>
　在周易女惑男風落山謂之蠱女惑男謂長女少男<lb/>
　風落山謂巽在艮下不合聖人釋彖之説先儒引尚<lb/>
　書大傳云乃命五史以書五帝之蠱事説文蠱腹中<lb/>
　蟲也葢疾毉家所謂蟲毒者今玩聖人詞意當是壅<lb/>
　底不振勵之義巽則无特立敢為之才止則无興事<lb/>
　立業之志二者兼矣事之所由蠱也故卦名蠱<lb/>
　天下之理成敗胥因世變之趨治亂胥乘蠱之極乃<lb/>
　大亨之基也大川之險茍辟其危難惮其勤勞則終<lb/>
<pb n="55b"/>
　无可濟之時故以利渉勉之大川猶事之蠱利渉猶<lb/>
　亨蠱也謂亨蠱者當如渉大川之期於終濟也先甲<lb/>
　後甲先儒有謂蠱初變大畜乾納甲乾三爻在前為<lb/>
　先甲五變无妄乾三爻在後為後甲者有謂先於甲<lb/>
　之三日為自新後於甲之三日為丁寧者有謂甲東<lb/>
　方也艮在東北為先甲巽在東南為後甲者案易中<lb/>
　稱三日七日皆指卦爻之數下卦為先三甲上卦為<lb/>
　後三甲先甲既終後甲復始此言一卦之始終耳乾<lb/>
<pb n="56a"/>
　九三曰知終終之此下卦之終九四曰乾道乃革此<lb/>
　上卦之始<lb/>
蠱剛上而柔下巽而止蠱蠱元亨而天下治也利渉大<lb/>
川徃有事也先甲三日後甲三日終則有始天行也<lb/>
　蠱自䷭變初九之剛上為上九上六之柔下為初<lb/>
　六故曰剛上而柔下此以卦變立義以釋包羲之畫<lb/>
　以下方釋文王之辭他卦皆然君剛在上臣柔在下<lb/>
　得天尊地卑之義若可躋時於康乂然君止而无所<lb/>
<pb n="56b"/>
　為臣巽而无能為則紀綱日隳刑政日紊而天下之<lb/>
　事蠱矣聖賢者作因其蠱而大亨之則天下之亂者<lb/>
　治敗者成方時之蠱也人心懈惰庶政廢弛天下㡬<lb/>
　若无可事者及勃然振起其攸徃也必有事焉其事<lb/>
　云何當如遇險者之求濟也利渉有二義有利於渉<lb/>
　者有利在渉者卦具濟險之才則以利於渉為義卦<lb/>
　取濟險之喻則以利在渉為義六爻中九三為先甲<lb/>
　之終六四為後甲之始始終胥續隂陽乃周天運之<lb/>
<pb n="57a"/>
　行大抵如此世之蠱也非一日之所致亦豈一日之<lb/>
　能亨先甲之終正亨蠱之半倘因其終而遂終焉則<lb/>
　溺於庶定小康而茍安者也必體後甲之復始與天<lb/>
　行同其始終而卒成之此武王卒其伐功所以成文<lb/>
　王之業始有二始有形氣肇分之始有形氣分後之<lb/>
　始先乎形氣者大極也大極亘萬古而无終則形氣<lb/>
　肇分之始非終而始也猶乾坤之稱元也一氣初判<lb/>
　隂陽同生動静同時本无先後及既判而形氣對立<lb/>
<pb n="57b"/>
　則陽而隂隂而陽動而静静而動隂陽動静迭為先<lb/>
　後更為始終若循環然无有間斷猶蠱之終則有始<lb/>
　也二始之别所冝明辨<lb/>
初六幹父之蠱有子考无咎厲終吉<lb/>
　幹蠱非柔懦者所能故陽爻或陽徳則言幹衆子同<lb/>
　幹父事故諸爻槩言父案三代曰考曰父未嘗以是<lb/>
　别生死酒誥曰子弗祇服厥父事大傷厥考心至檀<lb/>
　弓始定之為生曰父死曰考猶秦以前朕為君臣之<lb/>
<pb n="58a"/>
　所通稱秦以後始定為天子自稱之文不必因檀弓<lb/>
　遂以考為死况家事固有父母年耄而致蠱者亦不<lb/>
　必父死而子代其兼言父考者與我以吾仁同一文<lb/>
　法<lb/>
　家事致蠱考之咎也有子能幹則考可无咎然初為<lb/>
　小子其剛明諸兄猶未幹蠱而已居事始未免倡先<lb/>
　為之力小而任重必持之以危厲至其終則蠱亨而<lb/>
　得吉也<lb/>
<pb n="58b"/>
幹父之蠱意承考也<lb/>
　初徳柔而位卑位卑則不可以幹蠱徳柔則不足以<lb/>
　幹蠱然蠱事未亨何敢以是遂忘當世惟有拳拳求<lb/>
　亨之意以上承其考其諸[婺-矛+牙]不䘏緯畎𤱔愛君之徒<lb/>
　歟<lb/>
九二幹母之蠱不可貞<lb/>
　五為陽之中二為隂之中故二言幹母貞者固也固<lb/>
　執之義不當例訓為正<lb/>
<pb n="59a"/>
　貞固雖可以幹事而幹母則難以直情不可固執者<lb/>
　非行之以邪詭也謂當變通承順所謂㡬諫所謂致<lb/>
　曲也鄭荘公不勝其母而得害弟之名使知不可固<lb/>
　執之義則免矣<lb/>
幹母之蠱得中道也<lb/>
　聖人懼後世疑於不可貞之言故以得中為釋謂九<lb/>
　二不剛不柔得道之中可委曲以就幹母之事<lb/>
九三幹父之蠱小有悔无大咎<lb/>
<pb n="59b"/>
　二三之剛三有餘於幹初四五之柔四不足於幹重<lb/>
　剛之才易失於太過而興滯救弊亦非人情所樂則<lb/>
　小悔固所冝也然蠱由以亨何大咎之有小有悔所<lb/>
　以警之无大咎所以進之九三而能以敬戒用其剛則<lb/>
　小咎亦皆无矣<lb/>
幹父之蠱終无咎也<lb/>
　重剛乃巽止之反聖人懼後世以悔咎同見於一時<lb/>
　而沮其幹蠱之力故以終无咎釋之謂𥘉雖小悔終<lb/>
<pb n="60a"/>
　則无咎庶㡬終用吾力耳<lb/>
六四裕父之蠱徃見吝<lb/>
　裕者舒緩自逸不敏於事者為重柔之象<lb/>
　六四徳位皆柔而居艮止乃逸居豢飬之人其才力<lb/>
　不足以幹蠱徃而幹之徒見有吝而已<lb/>
裕父之蠱徃未得也<lb/>
　以徃有事釋利渉以徃未得釋裕父謂重柔之徃未<lb/>
　得遂其有事之志斯其為幹蠱者之吝<lb/>
<pb n="60b"/>
六五幹父之蠱用譽<lb/>
　五為父位今爻亦稱幹父者古人七十老而𫝊此爻<lb/>
　殆𫝊家當室之子繼體守文之君<lb/>
　六五徳位適剛柔之中用以幹蠱冝有休譽用譽則<lb/>
　蠱之亨可知詩之美成王曰顒顒昻昻如圭如璋令<lb/>
　聞令望豈弟君子四方為綱是也<lb/>
幹父用譽承以德也<lb/>
　爻稱幹父者凢三𥘉承以意三承以力五承以徳者<lb/>
<pb n="61a"/>
　也五以長子正位率諸弟協謀以共濟故不稱其力<lb/>
　而蠱自亨視三之悔吝者有間矣然非三重剛之力<lb/>
　則五亦徒善不足以為政<lb/>
上九不事王侯髙尚其事<lb/>
　王言王朝侯言侯國謂凡事其主者皆爾髙尚者髙<lb/>
　其所尚也今在五上為髙尚之象<lb/>
　蠱至上而亨幹蠱亦至上而止功成身退不事王侯<lb/>
　所尚之事足以髙抗浮雲蠱未亨則視國事猶家事<lb/>
<pb n="61b"/>
　蠱既亨則致國事而髙身事此伊周復辟明農之時<lb/>
　上爻多凶獨艮居之則免<lb/>
不事王侯志可則也<lb/>
　㤗之初曰志在外也葢出而委質蠱之終曰不事王<lb/>
　侯葢致為臣而歸有進必有退有仕必有止有幹蠱<lb/>
　必有不事王侯此為人臣子者之限則不可踰越者<lb/>
　上九之不事身雖退而志可則此葢示萬世勲臣進<lb/>
　退之戒若未嘗勤勞國家而猶持祿保位夜行不休<lb/>
<pb n="62a"/>
　此爻之罪人也<lb/>
䷒<hi>兑下坤上</hi>
　於卦變為坤重兑於爻變為二陽卦變之始卦主二<lb/>
　陽以立義初爻有臨人之徳而未有位二爻有臨人<lb/>
　之徳而正位者也統六爻而以徳言則剛長可以臨<lb/>
　柔析六爻而以位言則柔尊可以臨剛故聖人隨四<lb/>
　隂之位各辨其吉凶<lb/>
澤上有地臨君子以教思无窮容保民无疆<lb/>
<pb n="62b"/>
　兑為澤坤為地澤上之地下臨澤水故為臨之象上<lb/>
　之臨下教飬為先政刑為後故言教飬而畧政刑君<lb/>
　師之道也人品不齊難於速化教亦多術乆而後成<lb/>
　故設教思為无窮容民猶澤之容水保民猶保其隄<lb/>
　防容之保之皆飬也天下非止一澤率土非止一民<lb/>
　故容保貴於无疆使教若鼠技飬有畦町則臨下之<lb/>
　仁有限矣<lb/>
臨元亨利貞至于八月有凶<lb/>
<pb n="63a"/>
　二陽浸長有進臨羣隂之𫝑故卦名臨<lb/>
　一陽之復雖已亨而陽尚㣲至二陽則九二居臣位<lb/>
　之正猶乾之見龍為天下所利見可以出臨羣隂其<lb/>
　為亨也視復為大于時隂猶盛陽之臨之利得其正<lb/>
　然至於八月則二陽浸消而有凶矣有凶者逆探其<lb/>
　有凶之兆非果凶也使能思患豫防而行之以正則<lb/>
　凶可无也八月四隂之月觀之卦畫象之漢儒辟卦<lb/>
　之法葢倣此<lb/>
<pb n="63b"/>
臨剛浸而長説而順剛中而應大亨以正天之道也至<lb/>
於八月有凶消不乆也<lb/>
　浸漸也猶水之浸其長有漸也通六爻而言則一陽<lb/>
　浸長而為二陽是有臨人之象合兩卦而言惟行之<lb/>
　以説則人不疑行之以順則人不拒是有臨人之徳<lb/>
　指兩爻而言則九二剛中應乎六五明良㑹遇君臣<lb/>
　交孚是有臨人之權偹是三者此臨之所以大亨也<lb/>
　然二陽用剛過則為邪故必行之以正一不正焉小<lb/>
<pb n="64a"/>
　人乘而害我矣天道隂陽也隂陽消長皆以其漸一<lb/>
　陽初復候方極寒然踰六七旬而後漸和是以寒暑<lb/>
　不忒不然冬行春令不得其正而乖戾乘之聖人以<lb/>
　天道釋利貞其有以夫八月之説先儒有謂從建子<lb/>
　至建未凡八月為遯有謂從丑月臨卦至申月為否<lb/>
　者言建未者以遯六二消臨九二取二隂二陽之對<lb/>
　言申月者以文王作易於西伯之時不當建子為正<lb/>
　乃自臨歴八月為否但臨二陽否三隂其義不𩔖要<lb/>
<pb n="64b"/>
　當詳味聖人消不乆之義専以二陽之消長為主不<lb/>
　必自某月某卦歴一二而數也卦之象有反有對乾<lb/>
　坤之𩔖對也臨觀之類反也聖人論隂陽消長各以<lb/>
　其𩔖未嘗差紊姤曰不可與長也夬曰剛長乃終也<lb/>
　以姤與夬反論一隂之消長遯曰浸而長也大壯曰<lb/>
　大者壯也以遯與大壯反論二隂之消長否曰小人<lb/>
　道長㤗曰小人道消以否與㤗反論三隂之消長復<lb/>
　曰剛長也剥曰柔變剛也又曰君子尚消息盈虗以<lb/>
<pb n="65a"/>
　復與剥反論一陽之消長㤗曰君子道長否曰君子<lb/>
　道消以㤗與否反論三陽之消長臨曰剛浸而長又<lb/>
　曰消不乆也以臨與觀反臨為二陽之長觀為二陽<lb/>
　之消少進一位即成剥而陽之消不乆矣若遯卦猶<lb/>
　有四陽尚得為消不乆乎當臨之時人皆喜陽剛之<lb/>
　浸長而聖人於斯時已垂浸消之戒視剥復㤗否言<lb/>
　消長於兩卦者其憂深思逺為尤切唐五王反正未<lb/>
　㡬而瞬息敗於三思當知聖人不為過計臨言八月<lb/>
<pb n="65b"/>
　有凶與姤言女壮皆要其終<lb/>
初九咸臨貞吉<lb/>
　咸皆也交胥同也猶咸有一徳咸和萬民之咸二陽<lb/>
　同進故𥘉與二皆稱咸<lb/>
　初以陽剛為上長之始而位居極下其為臨也位不<lb/>
　稱其徳故必正而後吉<lb/>
咸臨貞吉志行正也<lb/>
　易中言正有守正有行正屯六二女子貞不字言守<lb/>
<pb n="66a"/>
　正而不行若臨之初陽欲上行以臨人葢以行正為<lb/>
　吉聖人恐後世疑於株守之正故以行正釋之與屯<lb/>
　初爻志行正之義同倘止於靳靳自守是為守不正<lb/>
　之正是猶執无權之中不能臨人何吉之冇<lb/>
九二咸臨吉无不利<lb/>
　九二位正故不言正<lb/>
　卦之得名在此爻葢以剛中而正位也彖言利貞利<lb/>
　乎此釋彖言以正以乎此𥘉爻言行正行乎此九二<lb/>
<pb n="66b"/>
　下與初同徳上應乎大君則庶民盡出臨涖之下吉<lb/>
　无不利斯其冝也<lb/>
咸臨吉无不利未順命也<lb/>
　二五雖為正應然羣隂在五之左右寧不惡二陽之<lb/>
　浸長或有挟天子以令九二者順之則失已弗順則<lb/>
　君側之小人得肆其姦聖人不曰弗順而曰未順者<lb/>
　懼權姦執之以為口寔猶曰我姑未順以俟行中大<lb/>
　君之改命也<lb/>
<pb n="67a"/>
六三甘臨无攸利既憂之无咎<lb/>
　六三為成兑之主兑説為甘葢甘言以誘人憂者憂<lb/>
　其不足以臨人<lb/>
　六三位陽而髙遂起臨人之志然徳性柔佞乃餙為<lb/>
　令色甘言冀人出巳之下夫失巳以求人則人將侮<lb/>
　我而陵我冝其无攸利也知甘佞之不足以臨人而<lb/>
　憂之憂之而審已自安不敢妄居人上則咎可免矣<lb/>
　後世行婦人之仁以要譽求衆者尚監於茲<lb/>
<pb n="67b"/>
甘臨位不當也既憂之咎不長也<lb/>
　陽剛當位乃可臨人今以六居三位既不當何以能<lb/>
　臨聖人以咎不長釋无咎以見未憂之前固嘗有咎<lb/>
　既憂之後咎乃不長耳<lb/>
六四至臨无咎<lb/>
　至者至乎此也<lb/>
　六之隂柔本不足以臨人然自下上進已至此位則<lb/>
　其臨人者以位而巳止於无咎終无臨下之功<lb/>
<pb n="68a"/>
至臨无咎位當也<lb/>
　六居三則不當居四則當雖不必憂而免於咎也<lb/>
六五知臨大君之宜吉<lb/>
　知者聪明叡知足以有臨也宜者時措之冝<lb/>
　六本柔暗今乃能燭羣隂之情不昵比其私而下應<lb/>
　剛中之二知者之事也大君臨制萬國固有時措之<lb/>
　宜其舎親比之隂而應正位之剛者乃因時施宜不<lb/>
　容不爾斯固所以得吉也於六五稱大君者以四隂<lb/>
<pb n="68b"/>
　盛於上故大書特書以明君位也<lb/>
大君之宜行中之謂也<lb/>
　宜者權冝惟時是適无定𫝑而不可執一者也聖人<lb/>
　慮後世借冝之名以行詐文姦故以行中釋之若曰<lb/>
　宜如之何行中而已六五位居大中深知羣隂不可<lb/>
　與共政幸而二陽浸長足辦吾事故執中而扶持之<lb/>
　使安其位以成臨下之業中也者抑隂助陽各適其<lb/>
　當耳<lb/>
<pb n="69a"/>
上六敦臨吉无咎<lb/>
　敦厚也敦之使厚也凡稱吉兼稱无咎者以吉之中<lb/>
　猶有未善也<lb/>
　上在卦外无所與臨五已應九二矣上從而附益之<lb/>
　是以吉也然二非其應宜若有咎以九二為主時之<lb/>
　爻同助其主可以无咎不然泛然厚之咎不勝言矣<lb/>
敦臨之吉志在内也<lb/>
　聖人以志在内釋厚臨之吉葢指人以玩爻之法使<lb/>
<pb n="69b"/>
　知諸卦六爻之情各有所繫屬如此内内卦也<lb/>
䷓<hi>坤下巽上</hi>
　於卦變為巽重坤於爻變為二陽爻卦䷒九二與<lb/>
　上六𥘉九與六五互易而變九五示觀<hi>去聲</hi>於上四隂<lb/>
　仰觀<hi>平聲下同</hi>於下九五如大明當天初猶居蔀屋之下而<lb/>
　无所見二觀於門中所見者狭三出門而觀未達四<lb/>
　登九層之䑓而觀甚審上在觀<hi>去聲</hi>外无與於四隂也<lb/>
　初與二觀上五與上觀下三自觀四為觀之最盛<lb/>
<pb n="70a"/>
風行地上觀先王以省方觀民設教<hi>卦名去聲觀民平聲</hi>
　巽為風坤為地蠱言山下有風者回旋不行之風觀<lb/>
　與涣言風行者舒散𤼵達之風風之行於地上猶大<lb/>
　觀之周乎天下故為觀之象先王體之用以省方觀<lb/>
　民設為多術之教五方之民言語不通嗜欲不同於<lb/>
　是循省方國觀其風土丕變其國俗而設教焉設教<lb/>
　不同同歸於化而已王制天子五載一巡守命大師<lb/>
　陳詩以觀民風令市納賈以觀民之所好惡修其教<lb/>
<pb n="70b"/>
　不易其俗是也<lb/>
觀盥而不薦有孚顒若<lb/>
　九五尊居天位四隂雖盛不敢逼也仰觀而已故卦<lb/>
　名觀然不音觀瞻之觀而音觀闕之觀者取九五示<lb/>
　觀之義爾雅闕謂之觀魯兩觀是也猶示教法於象<lb/>
　魏使萬民觀之也隂壮於内陽消於外聖人特主陽<lb/>
　以名卦其意深矣或曰主陽可也若例以十二卦之<lb/>
　義何亦不言隂壯曰臨之八月有凶聖人固豫為之<lb/>
<pb n="71a"/>
　戒矣<lb/>
　盥澡手也設於阼階之下此將祭之時在灌鬯之先<lb/>
　也薦薦俎也陳於堂上饗神之時也助祭觀禮者立<lb/>
　於庭下惟見沃盥之儀至於奉薦則可望而不可觀<lb/>
　盥而不薦羣隂在下之義也卷阿註顒顒温貌又曰<lb/>
　顒顒然敬順廣韻顒仰也九五在上尊嚴若神羣隂<lb/>
　仰觀有孚於上故其容温然敬順葢誠敬之所感發<lb/>
　也<lb/>
<pb n="71b"/>
大觀在上順而巽中正以觀天下觀盥而不薦有孚顒<lb/>
若下觀而化也觀天之神道而四時不忒聖人以神道<lb/>
設教而天下服矣<hi>大觀去聲餘並平聲下同</hi>
　大觀九五也位尊而徳陽故也州域之逺近不同人<lb/>
　品之知愚不等必我之示觀能光天之下而後薄海<lb/>
　外内咸得所觀順巽兩卦之徳也順為之本巽以出<lb/>
　之順者順人心之所同巽則不強人之不欲此示觀<lb/>
　之道也中正亦九五也居中履正以是而觀天下則<lb/>
<pb n="72a"/>
　无苛察无私照此觀民之道也下觀而化者无事於<lb/>
　力制而強要之也君子平時内存誠敬心與神通迨<lb/>
　其主祭珮玉鏗金洞洞屬屬方沃盥之初未及薦獻<lb/>
　而下之觀者已信其神之格思莫不顒若而化使内<lb/>
　无禮義忠信誠慤之心外復跛倚以臨祭則雖縶之<lb/>
　維之民亦不從况能目官初接心已化服乎彖主祭<lb/>
　祀為言故聖人因曲暢神道之義子曰鬼神之為徳<lb/>
　其盛矣乎視之而弗見聼之而弗聞體物而不可遺<lb/>
<pb n="72b"/>
　使天下之人齊明盛服以承祭祀洋洋乎如在其上<lb/>
　如在其左右此神道也天以神道運隂陽而四時不<lb/>
　忒聖人觀之以神道設教是以不言而信不怒而威<lb/>
　而天下服矣古者設教寓於庠序學校之間自小學<lb/>
　而大學品節甚詳不躐等不陵節粲乎明且偹也今<lb/>
　乃以神道言夫神无蹟也亦奚取於无蹟者曰風无<lb/>
　蹟故草无不偃教无蹟故民无不從有蹟之教可以<lb/>
　淑君子无蹟之教可以化小人人惟有受教之質而<lb/>
<pb n="73a"/>
　後入吾教術之中若夫冥頑下愚誦詩書則侮聖言<lb/>
　執干戚則亂行綴况四隂黨盛二陽𫝑危猶人主雖<lb/>
　據崇髙之位而股肱耳目之官内外小大之臣盡羣<lb/>
　小也誰與職吾教者欲委而聼之則理不可欲起而<lb/>
　齊之則力不能惟有神明其徳使人可敬而不可窺<lb/>
　可畏而不可測則䙝瀆不生慢易不作羣小自當觀<lb/>
　感扵形蹟之表莫不肅然敬聳然服矣或曰盥則誠<lb/>
　一薦則誠貳斯盥而不薦之義也曰聖人之誠純亦<lb/>
<pb n="73b"/>
　不已凢人之誠事一至焉季氏繼燭以祭則肅敬之<lb/>
　心奪扵倦怠子路晏朝而退聖人許之由盥而薦曽<lb/>
　㡬何時誠敬寕遽衰乎<lb/>
初六童觀小人无咎君子吝<hi>觀平聲</hi>
　童子未冠者也小人不肖之稱不肖宜在下故在下<lb/>
　者亦稱小人語曰小人之徳草是也君子賢者之稱<lb/>
　賢者宜在位故在位亦稱君子書曰凢我有位君子<lb/>
　是也此云小人葢與童子同取卦下之象非謂不肖<lb/>
<pb n="74a"/>
　者<lb/>
　童子未有識知小人无所識知初去大觀為最逺雖<lb/>
　觀而无所得此童子之觀在小人為无咎若君子務<lb/>
　於達觀以近天子之光觀若童子吝道也<lb/>
初六童觀小人道也<lb/>
　小人安得无咎後世必有疑者聖人釋之曰小人道<lb/>
　也謂百姓日用而不知其分量則爾此為可諒故曰<lb/>
　无咎无足咎也君子而不察不著此則可責故曰吝<lb/>
<pb n="74b"/>
　止舉小人者釋疑也<lb/>
六二闚觀利女貞<lb/>
　闚觀者從門中觀説文所謂闚頭門中是也昏禮壻<lb/>
　見主婦主婦闔左扉立於内以拜壻葢婦人无外事<lb/>
　闚觀者其正也二為内卦之中故其象如此<lb/>
　門中闚物何異坐井以觀天所見狭矣若女子守正<lb/>
　於閨中固所利也<lb/>
闚觀女貞亦可醜也<lb/>
<pb n="75a"/>
　觀水者必於海觀都邑者必之洛師觀天下者必登<lb/>
　㤗山觀理者必㳺聖門門闚壁聼觀之醜也<lb/>
六三觀我生進退<lb/>
　我生讀若天生烝民之生三居上下之交為進退厥<lb/>
　初我生萬物皆備三能觀省是俊秀之士可進之王<lb/>
　朝者也猶在下卦是殆未論於鄉未在賔興之列則<lb/>
　有退處夫家而已<lb/>
觀我生進退未失道也<lb/>
<pb n="75b"/>
　當進而不進當退而不退皆為失道今可進而能退<lb/>
　故聖人以未失許之<lb/>
六四觀國之光利用賔于王<lb/>
　封建之世雖天子亦稱國書曰長我王國是也國光<lb/>
　猶詩言邦家之光利宜也大司徒賢者能者鄉老及<lb/>
　郷大夫以禮禮賔之獻賢能之書于王<lb/>
　四已離下卦宻邇大觀之主不特觀其禮樂典章之<lb/>
　文直能觀國之光華若人也葢賢者能者宜用賔于<lb/>
<pb n="76a"/>
　王者之庭也<lb/>
觀國之光尚賔也<lb/>
　虞賔丹朱周賔㣲子葢不敢盡以臣禮待之觀光之<lb/>
　人宜尚之為賔者敬賢也<lb/>
九五觀我生君子无咎<lb/>
　生者生意生生之𩔖詩美成王曰君子萬年凢賢徳<lb/>
　之稱君臣所同<lb/>
　天生聪明所以乂民凢天地之生意與萬民之生生<lb/>
<pb n="76b"/>
　皆五之所當觀彖以神明擬九五釋彖以大觀賛九<lb/>
　五雖大亨元吉可也而爻辭止言无咎者卦與爻取<lb/>
　義各不同卦兼諸爻之義爻止言本爻而已九五所<lb/>
　觀如此葢於觀為无咎雖然四隂闚伺扵下二陽得<lb/>
　免於咎非吉亨而何<lb/>
觀我生觀民也<lb/>
　六三九五同言觀我生釋辭於此特𤼵觀民之㫖者<lb/>
　恐後世疑九五亦止於自觀也然則曷為概言我生<lb/>
<pb n="77a"/>
　大君視人猶己民之生即我之生也<lb/>
上九觀其生君子无咎<lb/>
　其猶言他也與我為對<lb/>
　五為君故觀四隂為我之民上在卦外故觀四隂猶<lb/>
　他人之生君子觀於事外不侵大觀之權可以无咎<lb/>
　矣<lb/>
觀其生志未平也<lb/>
　上九剛明與九五同皆可以觀民者也位在五後无<lb/>
<pb n="77b"/>
　民可觀惟君子則无咎未平者探小人之志而為言<lb/>
　也<lb/>
䷔<hi>震下離上</hi>
　於卦變為離重震於爻變為三隂爻卦䷋初六與<lb/>
　九五互易而變初上二剛象圜土取獄之義中三隂<lb/>
　象頤中之齒取噬之義九四則諸爻所同噬者也居<lb/>
　位有剛柔故所噬有難易其情皆繋於四中爻言噬<lb/>
　則知初上二剛為齦初上言獄則諸爻中虗有獄城<lb/>
<pb n="78a"/>
　之象獄噬二事諸爻互見之<lb/>
雷電噬嗑先王以明罰勅法<lb/>
　離為電震為雷離在他卦或義取於明或象取於火<lb/>
　今為電者以比於雷也雷震雲滃翳蔽大明故為電<lb/>
　亦明之義火之象也仲夏之月宇宙鬱烝一遇雷電<lb/>
　溽氣始散噬嗑之亨也電光燁燁雷猶在下故未能<lb/>
　霆擊不過警懼人心而已先王體之亦不過明示刑<lb/>
　罰如垂刑象之𩔖勅正法令如修禁戒之𩔖故彖辭<lb/>
<pb n="78b"/>
　止曰用獄不言用刑大象多因卦之上下為辭之先<lb/>
　後比象如雲雷析象如雲上於天是也或先言下卦<lb/>
　者如地上有水天在山中必立辭以明上下之義此<lb/>
　卦兩象比言當云電雷乃云雷電冝有奥義先儒或<lb/>
　云文倒案石經作電雷<lb/>
噬嗑亨利用獄<lb/>
　卦若張頤有物閒之震動於下噬必得嗑故卦名噬<lb/>
　嗑或曰此卦之反亦頤中有物何乃名賁凢噬者皆<lb/>
<pb n="79a"/>
　下動賁无震不得為噬<lb/>
　噬不能合豈惟失所飬反為咽頤之害惟嗑則亨矣<lb/>
　立卦有張頤之象偃卦有圜土之象九四則圜土中<lb/>
　之人大司㓂凢害人者寘之圜土以明刑耻之鄭註<lb/>
　圜土獄城也彖云利用獄亦因象以起義民之扺冒<lb/>
　刑憲是於理有不合彼巳交訟是於情有不合聖人<lb/>
　之用獄葢將合人情以合於理也利訓冝謂冝用於<lb/>
　獄耳<lb/>
<pb n="79b"/>
頤中有物曰噬嗑噬嗑而亨剛柔分動而明雷電合而<lb/>
章柔得中而上行雖不當位利用獄也<lb/>
　易以象數成書象有妙理昭然易見頤中有物曰噬<lb/>
　嗑教人以探名卦之義者顯然矣噬嗑而亨謂因噬<lb/>
　之嗑而後亨也噬嗑自䷋變方其未變剛柔偏聚<lb/>
　既變而分剛柔乃兼此卦之畫也震為動離為明此<lb/>
　卦之徳也雷電既合成章而止此卦之象也一隂上<lb/>
　行於五雖曰柔居剛位實則剛柔適中利於用獄也<lb/>
<pb n="80a"/>
　獄訟之事聖人所謹用獄者體卦之畫則寛嚴胥濟<lb/>
　體卦之徳則明清善聼體卦之象則獄不淹宿噬以<lb/>
　剛動而能嗑彖言利用獄疑當以剛能斷制而聖人<lb/>
　歸之六五之柔其哀矜惟良之義乎大君在上三又<lb/>
　而後制刑雖徳似柔於獄則利唐朱南山萬國俊作<lb/>
　羅織經且謂麗景獄為例竟乃知聖人之慮逺矣<lb/>
初九屨校滅趾无咎<lb/>
　屨下之象屨校梏其足也荀卿曰菲䋽屨尚書大𫝊<lb/>
<pb n="80b"/>
　曰上刑赭衣中刑雜屨案䋽屨雜屨皆以飾有罪者<lb/>
　之足屨校者因其屨而校之罪之小者也滅沒也滅<lb/>
　趾者没其趾也彖辭有噬嗑用獄二事聖人因初上<lb/>
　之剛取獄之象<lb/>
　初為震動之始小人之始為惡者也滅趾者於其始<lb/>
　而滅其為惡之蹟則可以補過故雖屨校而得无咎<lb/>
屨校滅趾不行也<lb/>
　趾足跟也説文足跟曰歱字從止人不能行為<graphic n="KR3403" url="https://raw.githubusercontent.com/kanripo/KR-Gaiji/master/images/KR3403.png" mimeType="image/png"/>字<lb/>
<pb n="81a"/>
　亦從止則止為不行之義下爻或言足或言趾足者<lb/>
　通稱趾有止之義滅其趾則不可行也子曰小人不<lb/>
　耻不仁不畏不義不見利不勸不威不懲小懲而大<lb/>
　誡小人之福也屨校小懲也故不行乃可以免咎行<lb/>
　則惡積罪大矣大司㓂不能改而出圜土殺行之咎<lb/>
　如是<lb/>
六二噬膚滅鼻无咎<lb/>
　膚柔而革堅噬膚所噬者柔也滅鼻沒鼻也謂噬膚<lb/>
<pb n="81b"/>
　而擁沒其鼻也<lb/>
　初九為剛動之主非四所能敵二切比之故噬四如<lb/>
　膚之柔噬彼而沒吾之鼻其嗑可知矣滅鼻疑若可<lb/>
　咎然志在得嗑何咎之有<lb/>
噬膚滅鼻乘剛也<lb/>
　初上為頤中之齦二三五為頤中之齒二乘初之上<lb/>
　猶齒附於齦噬最有力頤中之物一也噬者剛則物<lb/>
　柔噬者柔則物剛其能滅鼻者乘剛也屯以乘剛而<lb/>
<pb n="82a"/>
　屯邅此以乘剛而无咎時用不同也<lb/>
六三噬腊肉遇毒小吝无咎<lb/>
　天官腊人鄭註腊小物全乾全乾則有骨噬者不審<lb/>
　則遇毒而傷吻吝小疵也小吝疵之小小者也位剛<lb/>
　徳柔又逺於初以之噬四故如腊肉之難反遇其毒<lb/>
　然小物之骨為毒㡬何雖小有吝噬而終嗑仍得无<lb/>
　咎<lb/>
遇毒位不當也<lb/>
<pb n="82b"/>
　以六居三為位不當<lb/>
九四噬乾胏得金矢利艱貞吉<lb/>
　陸績曰肉有骨謂之胏孟子抽矢去金金矢以象四<lb/>
　之陽也艱不敢易視也貞不敢為邪也<lb/>
　卦以此爻得名諸爻之所噬者也乾胏則大於腊噬<lb/>
　之尤難於三然九四為頤中之物合上下而噬之九<lb/>
　雖剛勁我則得之猶冝慮之以艱行之以正乃可得<lb/>
　吉不然則乾胏之毒不止如三之小吝然則君子御<lb/>
<pb n="83a"/>
　小人之道當如是夫<lb/>
利艱貞吉未光也<lb/>
　必艱正而後得吉視頤之飬正則吉有間矣斯其為<lb/>
　未光歟<lb/>
六五噬乾肉得黄金貞厲无咎<lb/>
　腊人掌乾肉註大物解肆乾之謂之乾肉視腊胏則<lb/>
　无骨也黄言中也禹貢惟金三品註金銀銅古人凢<lb/>
　稱金者皆止銅故楚子盟鄭曰无以鑄兵其云黄金<lb/>
<pb n="83b"/>
　者乃今時所謂金陳平閒椘四萬金者是也金取其<lb/>
　剛黄金取其貴六五君位以君治臣之象<lb/>
　此利用獄之爻也乾肉黄金皆不過於剛者也六五<lb/>
　大君以柔用獄故動中肯綮无頓刄折剛之患而猶<lb/>
　曰貞厲无咎者聖人謹重刑獄其過慮若此<lb/>
貞厲无咎得當也<lb/>
　釋彖言不當位此言得當者釋彖以位言此以事言<lb/>
　六五以柔用獄行以貞厲其无咎者得用獄之當者<lb/>
<pb n="84a"/>
　也<lb/>
上九何校滅耳凶<lb/>
　何與荷同何校荷枷也滅耳没盡其耳也耳為上之<lb/>
　象桎梏罪之小者何校罪之大者卦至上爻或者怙<lb/>
　終不悛之人校滅其耳凶可知也子曰善不積不足<lb/>
　以成名惡不積不足以滅身小人以小善為无益而<lb/>
　弗為也以小惡為无傷而弗去也故惡積而不可掩<lb/>
　罪大而不可解若初之屨校不知改過積而至上凶<lb/>
<pb n="84b"/>
　何可逭<lb/>
何校滅耳聰不明也<lb/>
　耳固為上之象然聖人姑喻其不聰非如宋翔之彌<lb/>
　尾青来俊臣之定百脉之慘也初已屨校上寧不聞<lb/>
　猶不知改終䧟於獄非耳官不職而何<lb/>
䷕<hi>離下艮上</hi>
　於卦變為艮重離於爻變為三陽爻卦䷊九二與<lb/>
　上六互易而變合兩卦則剛上賁乎柔柔下賁乎剛<lb/>
<pb n="85a"/>
　析六爻則初賁四為正三賁四而疑二在下无與賁<lb/>
　故須三以同興五二皆柔故五反而賁上以君賁臣<lb/>
　亦下賁也四與上則受賁者也<lb/>
山下有火賁君子以明庶政无敢折獄<lb/>
　艮為山離為火山之下巖谷隠晦之所也有火賁之<lb/>
　則明矣明庶政者體離之徳政事庶多不明則淆亂<lb/>
　折獄者斷獄論罪也必如大明當天照臨溥博幽隠<lb/>
　无遺然後可得其情山下之火所燭有限或明於此<lb/>
<pb n="85b"/>
　闇於彼或文致其罪詎敢以是折獄哉<lb/>
賁亨小利有攸徃<lb/>
　物相雜故曰文剛柔交文故卦名賁<lb/>
　文華飾物然後物可通行禮樂飾治然後治可旁達<lb/>
　賁則亨也如文質不稱則小利有攸徃<lb/>
賁亨柔來而文剛故亨分剛上而文柔故小利有攸徃<lb/>
天文也文明以止人文也觀乎天文以察時變觀乎人<lb/>
文以化成天下<lb/>
<pb n="86a"/>
　爻變之説於此卦最明他卦非晦也義各有攸當盖<lb/>
　不得盡然學者當舉隅以觀之卦自䷊來未變之<lb/>
　先純剛純柔質而已耳既變則上六之柔来為九二<lb/>
　以文下卦之剛是以亨也九二本在純剛之中分而<lb/>
　為上九以文上卦之柔冝亦可言亨乃推以為小利<lb/>
　有攸徃之由葢柔来文剛者剛為質柔為文猶之君<lb/>
　子内藴剛正外示謙和雖蠻貊可行也剛上文柔者<lb/>
　柔為質剛為文猶之羊質虎皮外強中餒庸可大有<lb/>
<pb n="86b"/>
　為於天下邪上九有天之象五四二爻有垂日星之<lb/>
　象天文於是可觀故曰天文也郭京謂天文也上欠<lb/>
　四字遂取註文剛柔交錯之語足之葢未知此義文<lb/>
　明言離止言艮人文燦然倘不止於禮義則流蕩滛<lb/>
　靡罔所底極文之弊有不勝言觀乎天文日月徃来<lb/>
　星辰經緯四時以之變遷聖人從而察之不察則變<lb/>
　者茫昧无所考觀乎人文典章秩序文物偹具而人<lb/>
　情未免不同聖人從而化之不化則風俗不成推言<lb/>
<pb n="87a"/>
　天人之賁其大如此<lb/>
初九賁其趾舎車而徒<lb/>
　趾下之象書言車服以庸車所以賁吾行舎車不以<lb/>
　車行為趾之義<lb/>
　居卦之下賁其趾者也𥘉欲上賁乎四故舎其賁我<lb/>
　者以賁人以車賁四甘心徒行可謂得賁之正<lb/>
舎車而徒義弗乘也<lb/>
　乘軒雖榮審義為重𥘉之弗乘全義故也<lb/>
<pb n="87b"/>
六二賁其須<lb/>
　須待也<lb/>
　以卦言則二本下賁乎剛者也以爻言則身處乎下<lb/>
　无可賁者未免稍須以待九三是殆不能賁人亦无<lb/>
　所受賁者也<lb/>
賁其須與上興也<lb/>
　剛柔交賁者爻之情也剛必上賁柔必下賁者卦之<lb/>
　義也二雖須三而三終不下賁亦姑與上同興而已<lb/>
<pb n="88a"/>
　交不以正故不言賁而言興<lb/>
九三賁如濡如永貞吉<lb/>
　詩六轡如濡鮮澤之貌慶封獻車於季武子美澤可<lb/>
　以鑑<lb/>
　九三重剛又居離明之極以此施賁冝乎光澤之盛<lb/>
　如此然三與上位應而徳敵兩剛不胥賁故舎上而<lb/>
　賁四賁不以正疑於為邪故聖人以永貞戒之欲其<lb/>
　長守正道乃始得吉不然蹔正復邪寧不招上九之<lb/>
<pb n="88b"/>
　怒隨之初九不隨六二故必正而後吉此卦三不賁<lb/>
　上故亦以正為戒他爻皆然<lb/>
永貞之吉終莫之陵也<lb/>
　三舎上而賁四上九冝不能平於中三能永守其正<lb/>
　則上九終不能侵陵於我<lb/>
六四賁如皤如白馬翰如匪㓂婚媾<lb/>
　皤皓首也馬以駕車初之所舎也翰如董遇云馬舉<lb/>
　頭髙卭為翰當音寒疾飛之義婚遇隂陽胥求也㓂<lb/>
<pb n="89a"/>
　婚遇猶云怨耦曰仇葢指九三<lb/>
　四為賁之最盛而曰皤如曰白馬皆以白為貴者賁<lb/>
　文也文則易流聖人戒之謂不必文繡絢爛而後為<lb/>
　賁也𥘉以正應賁四在四受之可以无嫌第三以位<lb/>
　比亦復来賁有公孫黒強委禽焉之事三之来似求<lb/>
　婚遇由四視之則㓂也四不受三之賁猶不與㓂為<lb/>
　婚遇也<lb/>
六四當位疑也匪㓂婚媾終无尤也<lb/>
<pb n="89b"/>
　當位未有疑者至此不能无疑葢我雖當位而𥘉九<lb/>
　九三皆以陽上賁一正一否其情近似是以疑也四<lb/>
　能謹嘉耦怨耦之别拒三而不受則始雖有疑終无<lb/>
　尤悔<lb/>
六五賁于丘園束帛戔戔吝終吉<lb/>
　丘園隐者所居詩樂彼之園上九卦外之象六五之<lb/>
　柔當下賁於二而二亦柔乃舎二而賁上故曰賁於<lb/>
　丘園束帛禮之文也詩幣帛以將其厚意五匹為束<lb/>
<pb n="90a"/>
　不用元纁者賁貴質素也戔戔盛多貌<lb/>
　二五君臣之正位好爵所當與靡今不以賁在位之<lb/>
　賢而賁于丘園之士可謂吝矣人文明盛之時隐約<lb/>
　窮居者易於厭弃五能移以賁之庶㡬立懦亷貪返<lb/>
　華為樸以化成天下始雖吝終則吉也<lb/>
六五之吉有喜也<lb/>
　賁飾襃顯之恩或施於嬖倖國事寧不可憂今丘園<lb/>
　之賁宜有足喜者<lb/>
<pb n="90b"/>
上九白賁无咎<lb/>
　五色之中白亦色也素絲白華取其質素非无色者<lb/>
　特不使文勝質耳<lb/>
　上九當文賁之世而能不競於紛華盛麗退處丘園<lb/>
　之間斯固絜已清修之士人君不以錦繡之光衣被<lb/>
　巖谷而以質素賁之何咎之有<lb/>
白賁无咎上得志也<lb/>
　上九葢隠居求志之賢君以質素為賁可以得所志<lb/>
<pb n="91a"/>
　矣光武不強嚴光之留得志也徳宗強李泌以金紫<lb/>
　豈其志哉<lb/>
　　　㤗否<hi>反</hi>　同人大有<hi>反/</hi>　謙豫<hi>反/</hi>　隨蠱<hi>反</hi>
　　　臨觀<hi>反</hi>　噬嗑賁<hi>反</hi>
　<lb/>
　<lb/>
　<lb/>
　<lb/>
<pb n="91b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易輯聞卷二<lb/>
</p>
<p>
</p>
  </div>
</body>
</text>
</TEI>
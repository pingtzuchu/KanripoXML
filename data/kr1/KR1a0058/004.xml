<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易輯聞卷四</head> <lb/>
    <p>
<pb n="1a"/>
欽定四庫全書<lb/>
　周易輯聞卷四<lb/>
　　　　　　　　　　　　宋　趙汝楳　撰<lb/>
䷞<hi>艮下兊上</hi>
　於卦變為兊重艮於爻變為三隂爻卦䷋三上互<lb/>
　易而變爻象皆近取諸身感之至真莫若身意之所<lb/>
　欲不言而喻咸以止為感者也爻之吉凶皆係於止<lb/>
　其取人身為象則各因其位不當如它卦言位應蓋<lb/>
<pb n="1b"/>
　拇與心腓與脢股與輔在人身皆不胥應故也<lb/>
山上有澤咸君子以虛受人<lb/>
　兊為澤艮為山山峻極于天者也而上有澤焉必有<lb/>
　虛坎以受之君子若之何而體之邪器必虛乃可以<lb/>
　受物心必虛乃可以受人心君本虛天理之所舍也<lb/>
　萬善㑹焉百行出焉不幸而物慾窒焉而虚者以實<lb/>
　聲色貨利實之則清心寡慾之說不能入猜忌苛切<lb/>
　實之則誠信優裕之論不能容猶之藜莧充腸者雖<lb/>
<pb n="2a"/>
　膏粱所不嗜也以虚之云非叩兩端而竭之空空也<lb/>
　其實若虚之盛徳歟彖辭爻辭與象辭義各有攸主<lb/>
　易變无窮三聖人之取義未嘗執一釋彖言咸感釋<lb/>
　象言虛受唯圎機之士可以學易<lb/>
咸亨利貞取女吉<lb/>
　山澤氣通彼此交感故卦名咸<lb/>
　扞格則滯咸感則通理也然胥感必利於正正以取<lb/>
　女則吉不正則為踰牆鑚穴而凶<lb/>
<pb n="2b"/>
咸感也柔上而剛下二氣感應以相與止而說男下女<lb/>
是以亨利貞取女吉也天地感而萬物化生聖人感人<lb/>
心而天下和平觀其所感而天地萬物之情可見矣<lb/>
　咸皆也書之咸建五長咸有一徳是也今訓咸為感<lb/>
　蓋以兩卦皆感非以文為别謂咸无心而感有心也<lb/>
　咸本䷋變六三之柔上上九之剛下故曰柔上而<lb/>
　剛下隂陽二氣一感一應彼此相與隂陽皆感咸之<lb/>
　義也良兊二徳為止說艮下兊上為男下女取女婚<lb/>
<pb n="3a"/>
　姻之初也古者昏禮壻執鴈親迎御輪三周此下于<lb/>
　女也女子處室必待父母之命媒妁之言壻又親迎<lb/>
　而後從夫如是乃亨乃正用以取女則吉也人倫之<lb/>
　道莫大於夫婦咸之兊艮婚姻之初也厥初不正後<lb/>
　將奈何夫婦之初咸感至真男之心止而專則女之<lb/>
　心說而應男之止无蘄於女而心自說者此咸感之<lb/>
　所以為妙自然而然不可以它求也天地之感氣也<lb/>
　氣感則萬物化化生生而不窮聖人之感心也心感<lb/>
<pb n="3b"/>
　則天下和說而平夷夫心之感豈曰縶之維之以强<lb/>
　其来也天下固有人心之本同者因其本同而感之<lb/>
　則天下无不說應天地之感非氣則萬物之生如揠<lb/>
　之而使長聖人之感非心則天下之從將勉强而乖<lb/>
　戾觀所感之本同則可以見天地萬物之情見天地<lb/>
　萬物之情則聖人之情從可見矣於此言二氣感應<lb/>
　所以𤼵諸卦隂陽交感之例如天地交泰天在山中<lb/>
　皆以氣不以形<lb/>
<pb n="4a"/>
初六咸其拇<lb/>
　拇說文將指也人手四指駢生唯大指在外象初為<lb/>
　卦之外大雅履帝武敏者乃足拇今不可因腓股遂<lb/>
　謂拇為足大指若爾則何以象外故曰觀象玩辭不<lb/>
　得乎象則失乎辭艮初六言艮其趾可以互見<lb/>
　當咸之初未渉吉凶感于其拇不越其位者也<lb/>
咸其拇志在外也<lb/>
　初不象足象趾而云拇者初之志感在於外故以拇<lb/>
<pb n="4b"/>
　象之不安於所感者乎<lb/>
六二咸其腓凶居吉<lb/>
　腓說文脛耑也居止也<lb/>
　二於人身為脛耑感道貴止而腓為屈信運動之㑹<lb/>
　不能止者也動以求感感必得凶使能止而不行則<lb/>
　可以得吉感之為道本於自然自然云者非泛然无<lb/>
　心之謂也天下有同然之欲吾所欲之人亦欲焉是<lb/>
　之謂同然之欲因其同欲者而盡其在我在我既盡<lb/>
<pb n="5a"/>
　自有潛感黙應之道不待動以求感也茍拂其所同<lb/>
　而囂囂然以冀人之感我益動彼益疑求其面從且<lb/>
　不可況望其心感邪<lb/>
雖凶居吉順不害也<lb/>
　感固以動而凶能止則其凶可吉何者順人心之同<lb/>
　則不害吾感也其動而能止之感乎<lb/>
九三咸其股執其隨往吝<lb/>
　股上於腓為三之象動于下體之上者也<lb/>
<pb n="5b"/>
　以九居三皆陽而動故感於其股隂則隨陽是隨者<lb/>
　柔之道也九三之剛不知以止為感而固執其隨人<lb/>
　之道往而求感有吝而已<lb/>
咸其股亦不處也志在隨人所執下也<lb/>
　亦云者與六二同以動為感也不處不能居也九三<lb/>
　為艮之主固應能止與二不同以二咸感之時遂違<lb/>
　其素志亦隨人以為感所執卑下動而不能止其致<lb/>
　吝之道歟<lb/>
<pb n="6a"/>
九四貞吉悔亡憧憧往來朋從爾思<lb/>
　貞正也悔追悔也憧憧者往来不定貌四在上下卦<lb/>
　之閒故為往来朋衆也謂衆陽也爾四也思心之象<lb/>
　也<lb/>
　吉與悔為對守正則吉而悔可亡失正則凶矣何止<lb/>
　於悔而已邪此聖人敎人以處九四之方也但四當<lb/>
　往来之交欲往而求感於人欲人之來感於已未免<lb/>
　憧憧然曽无定計上下二陽之朋又從四而求所思<lb/>
<pb n="6b"/>
　思愈多而感之道愈乖矣<lb/>
貞吉悔亡未感害也憧憧往來未光大也<lb/>
　感以正感之吉也感不以正感之害也四能正則是<lb/>
　未感于害悔冝可亡何乃心思往来而弗寧乎則咸<lb/>
　感之道湮晦而狹隘矣其以心求感者乎子曰天下<lb/>
　何思何慮天下同歸而殊途一致而百慮天下何思<lb/>
　何慮日往則月来月往則日来日月相推而明生焉<lb/>
　寒往則暑來暑往則寒来寒暑相推而嵗成焉往者<lb/>
<pb n="7a"/>
　屈也来者信也屈信相感而利生焉尺蠖之屈以求<lb/>
　信也龍蛇之蟄以存身也精義入神以致用也利用<lb/>
　安身以崇徳也過此以往未之或知也窮神知化徳<lb/>
　之盛也此聖人平時與門弟子講論之語止以一爻<lb/>
　曲暢其義非如釋爻者必通貫諸爻之情以立言也<lb/>
　天下何思何慮四句專釋思字日往月來以下專釋<lb/>
　往來二字夫子嘗言君子有九思學之不可不思尚<lb/>
　矣今云何思何慮非使人不思不慮也天下之塗雖<lb/>
<pb n="7b"/>
　殊及其所歸未始不同天下之事一致于理人自百<lb/>
　爾其慮則亦何所事于思慮哉人之思生于是非之<lb/>
　多岐人之慮怵于利害之交戰茍因其殊者之同歸<lb/>
　悟其百慮之一致則唯理是從所守者約而思非妄<lb/>
　思憲非徒慮矣自太極既判如日月運於天寒暑變<lb/>
　於地與夫人物之情狀莫非往來屈信之故推極其<lb/>
　妙為致用為崇徳為窮神知化皆是物也然聖人釋<lb/>
　爻不滿于往來之憧憧至是乃究極其妙用如此豈<lb/>
<pb n="8a"/>
　自為矛盾者故曰平時講論止就一爻曲暢其義不<lb/>
　必通貫諸爻之情也<lb/>
九五咸其脢无悔<lb/>
　脢說文背肉也今俗謂之脊心在胷之後心之上為<lb/>
　五之象悔亡有悔而亡也无悔則直无可言者艮稱<lb/>
　艮其背一身之最止者也感于其所止何悔之有然<lb/>
　乃无情之止則亦不能為感矣故亦不言吉<lb/>
咸其脢志末也<lb/>
<pb n="8b"/>
　脢為身之末位已漸髙志存於末僅能免悔而已<lb/>
上六咸其輔頰舌<lb/>
　輔説文人頰車也上為首<lb/>
　下五爻象人之身其吉凶悔吝在動與止至背而極<lb/>
　矣若上之動則出於身之上猶首之輔頰舌持此為<lb/>
　感人誰信之<lb/>
咸其輔頰舌滕口說也<lb/>
　施命敷誥帝王所不敢輕言固不可已也使載以誠<lb/>
<pb n="9a"/>
　信則大哉王言人皆丕應今上六唯口說是滕乃簸<lb/>
　弄簧鼔之人不足與言感不足與較吉凶矣滕與騰<lb/>
　通<lb/>
䷟<hi>巽下震上</hi>
　於卦變為震重巽於爻變為三陽爻卦䷊初四互<lb/>
　易而變釋彖雖云剛柔皆應然諸爻皆无應之象但<lb/>
　各隨爻位以明吉凶蓋皆應者特指爻之一端若全<lb/>
　卦則以久為義者也應當有時而不當久故六爻无<lb/>
<pb n="9b"/>
　應之象<lb/>
雷風恒君子以立不易方<lb/>
　震為雷巽為風二物至不能久而天地之化所以能<lb/>
　久者雷風也方所也君子卓然有立不易其所是可<lb/>
　以體卦之徳<lb/>
恒亨无咎利貞利有攸往<lb/>
　男下女者好合之暫夫尊婦卑者可久之道故卦名<lb/>
　恒<lb/>
<pb n="10a"/>
　純亦不已者久也久故能通通則无凝滯之咎然通<lb/>
　久或有弊必利于守正守正而自畫亦不可以久必<lb/>
　利有攸往而後其道為不息也<lb/>
恒久也剛上而柔下雷風相與巽而動剛柔皆應恒恒<lb/>
亨无咎利貞久於其道也天地之道恒久而不已也利<lb/>
有攸往終則有始也日月得天而能久照四時變化而<lb/>
能久成聖人久於其道而天下化成觀其所恒而天地<lb/>
萬物之情可見矣<lb/>
<pb n="10b"/>
　釋彖之辭唯此卦最詳聖人於乾以常對恒立言則<lb/>
　恒常自為二義於需言未失常乃取用恒之義常未<lb/>
　必能恒恒則包常變為言若常可訓恒聖人當云恒<lb/>
　常也蓋恒之訓久乃久逺之義非常變之義今人辟<lb/>
　諱改曰常據義當曰久初九之剛上為四六四之柔<lb/>
　下為初故曰剛上而柔下剛上柔下則上下之位為<lb/>
　可久震巽胥遇故曰雷風相與與猶可者與之之與<lb/>
　雷與風則威烈風與雷則聲逺是相與之𫝑為可久<lb/>
<pb n="11a"/>
　巽而動者二卦之徳不懦不畫其巽可以久剛柔皆<lb/>
　應者六爻之情不拒不疑其交可以久合是四者故<lb/>
　曰恒已上釋成卦之由與卦象卦徳爻位此下乃釋<lb/>
　卦辭事有因革道无變遷時有今古道則長存久必<lb/>
　于其道而後可儻非其道則亨者否而咎且生矣天<lb/>
　久於覆地久于載天地之道何有窮已所貴於攸往<lb/>
　者謂事雖有終我行不已則終者復有始所以體天<lb/>
　地之道也日月得天運動不息故能久照四時代謝<lb/>
<pb n="11b"/>
　變化不息故能久成聖人法日月四時之所以久者<lb/>
　久於其道而天下之化以成觀其所以久者如此則<lb/>
　天地之所以化生萬物與萬物之所以流行而不窮<lb/>
　者其情可以見矣故曰窮則變變則通通則久<lb/>
初六浚恒貞凶无攸利<lb/>
　初在下為巽之主有浚入之義貞固也<lb/>
　六爻各因其位為久在初而浚未為久也事當漸致<lb/>
　或固執以行宜底于凶卦辭言利有攸往久以其道<lb/>
<pb n="12a"/>
　也爻辭言无攸利久不以其道也<lb/>
浚恒之凶始求深也<lb/>
　行逺自近始求深自淺始一鍤豈有及泉之功經始<lb/>
　而遽欲求深固執以致凶而已<lb/>
九二悔亡<lb/>
　以陽居隂為有悔<lb/>
　處不當位悔也悔而亡必有攸自<lb/>
九二悔亡能久中也<lb/>
<pb n="12b"/>
　始有悔而終可亡者以九之陽能久于二之中也若<lb/>
　四則有非位之譏<lb/>
九三不恒其徳或承之羞貞吝<lb/>
　或者有時而然之辭三居巽極進退之象承接也羞<lb/>
　可恥也貞固也吝悔之小者<lb/>
　重剛則勇於為善巽懦則擇善不固其於為徳必不<lb/>
　能久不能久則或承之以羞恥矣子曰南人有言曰<lb/>
　人而无恒不可以作巫醫巫醫執技以事上出鄉不<lb/>
<pb n="13a"/>
　與士齒者尚不可作其羞可知儻固而不變吝道也<lb/>
不恒其徳无所容也<lb/>
　今日為善明日為不善是之謂不久其徳方其為善<lb/>
　則善人容之不善者拒之及其為不善則不善者容<lb/>
　之善人拒之若是何所容吾身哉<lb/>
九四田无禽<lb/>
　田田獵也禽𫉬獸之緫名<lb/>
　田獵志於得禽以九居四其守株以待者乎故无禽<lb/>
<pb n="13b"/>
久非其位安得禽也<lb/>
　居而當位雖暫可以得禽苟非其位雖久奚益<lb/>
六五恒其徳貞婦人吉夫子凶<lb/>
　貞固也婦人六之象夫子五之象吉凶備者隂陽之<lb/>
　義反也<lb/>
　能久其徳又守之以固執宜若可嘉第五為陽剛之<lb/>
　位君道也夫道也乃居以隂柔如婦人當之則吉夫<lb/>
　子反是而凶惡其以隂柔久於夫子之位而不知順<lb/>
<pb n="14a"/>
　辟也<lb/>
婦人貞吉從一而終也夫子制義從婦凶也<lb/>
　一者純而不貳也婦人能一於柔順終身不渝斯其<lb/>
　為吉也若夫子者齊家典則之主刑寡妻至兄弟御<lb/>
　家邦皆於我乎取正要必以剛徳制義正已以正家<lb/>
　儻久於柔順唯婦是從則牝晨家索烏乎而不凶或<lb/>
　曰以乾坤為天地而首上篇卦各具一象也以咸恒<lb/>
　為夫婦而首下篇審曰男下女為夫婦則咸卦足以<lb/>
<pb n="14b"/>
　盡之何為兼恒卦並言蓋以男下女不過蹔行於初<lb/>
　婚夫豈可久之道故吾孔聖因婦人夫子吉凶之爻<lb/>
　而𤼵制義之訓始而男下於女所以致其感否則情<lb/>
　睽終而夫剛婦柔所以制其義否則道悖咸之時固<lb/>
　不得不示以下女之說然憂深思逺則又汲汲乎正<lb/>
　夫婦之義必合二卦而後夫婦之道始全不容獨以<lb/>
　咸為夫婦也或曰長少既象乎夫婦中男中女何獨<lb/>
　不然曰乾坤具天地之體而用未彰坎離通天地之<lb/>
<pb n="15a"/>
　中而用始著妙而隂陽之氣交明而日月之迭運奠<lb/>
　于方南北位焉寓于物水火象焉何莫非坎離之用<lb/>
　或要諸男女則夫婦之心之中也心之中統乎始終<lb/>
　為止說為從一為制義皆是中也易道變易无方固<lb/>
　而求之非善學易者<lb/>
上六振恒凶<lb/>
　振震極之象義同振衣亟動不寧也<lb/>
　四久於静則吝上久於動是以凶<lb/>
<pb n="15b"/>
振恒在上大无功也<lb/>
　以重卦則上窮以經卦則動極振厲以求功有時而<lb/>
　然則可今久動乎上其為无功大矣<lb/>
䷠<hi>艮下乾上</hi>
　於卦變為乾重艮於爻變為二隂爻變之始卦以四<lb/>
　陽遯二隂為義六二為致遯之主初在二後不可遯<lb/>
　三切近於二若有所係而不得遯四已在外五居尊<lb/>
　上居外卦之外故其於遯皆吉利而上則真遯者也<lb/>
<pb n="16a"/>
天下有山遯君子以逺小人不惡而嚴<lb/>
　乾為天艮為山乾上艮下故曰天下有山山嵂崒峻<lb/>
　極𫝑欲上陵而天更穹然若為山而遯之之象君子<lb/>
　之逺小人亦然小人逺之則怨今遯而去之不與為<lb/>
　惡則不我怨近之則不遜今嚴恭自持不與䙝近則<lb/>
　不可狎不怨不狎莫可親踈此君子之遯而亨也夫<lb/>
　子之遇陽貨以之天孫山之髙為不惡而非山可及<lb/>
　為嚴<lb/>
<pb n="16b"/>
遯亨小利貞<lb/>
　二隂浸長四陽遯之故卦名遯<lb/>
　隂有必盛之𫝑陽有將衰之兆逆而與敵秪取辱耳<lb/>
　遯世髙舉蹟遯而道亨當是時唯小利于正大正則<lb/>
　隂激而傷陽<lb/>
遯亨遯而亨也剛當位而應與時行也小利貞浸而長<lb/>
也遯之時義大矣哉<lb/>
　進于學則徳亨敏于行則旅亨遯退也退遯何由而<lb/>
<pb n="17a"/>
　亨隂𫝑方進我止而不去則隂將剥我必遯而後亨<lb/>
　也九五之剛徳當其位彼六二者實致羣陽之遯麾<lb/>
　而絶之誰曰不宜而當遯之時彼挾其方張之𫝑猶<lb/>
　以位應知仰承乎我何可拒而不受五之應之蓋與<lb/>
　時而行非常行之道也陳太丘㑹張讓之葬是已人<lb/>
　皆曰遯之世陽尚盛而隂未强然不知自一隂而二<lb/>
　隂如水之浸淫必至稽天不可謂其但止於此君子<lb/>
　而小正之彼猶以漸而進不然決裂奔軼為吾害不<lb/>
<pb n="17b"/>
　細臨曰大亨正遯曰小利貞唯其時之不同故其正<lb/>
　有大小是以君子之遯非辟禍也非畏小人也二氣<lb/>
　不能无隂生人不能皆君子小人之道始于遇盛于<lb/>
　否極于剝今二隂矣其𫝑方来其氣甚銳及是而遯<lb/>
　以至否之不亂羣觀之神道設教剥之順而止之於<lb/>
　消息盈虚之際處得其道則可反而為復而六陽朋<lb/>
　来出入无疾此遯之時義所以為大非小智鄙夫所<lb/>
　能為<lb/>
<pb n="18a"/>
初六遯尾厲勿用有攸往<lb/>
　六爻偃觀則初為後為尾厲危也勿用不可用也初<lb/>
　居二後尾之象也徳隂而位則陽其不幸而伍於小<lb/>
　人者乎二乗其上欲遯不可寧不危懼夫與二同𩔖<lb/>
　而位未尊顯亦安之而已耳何可遯而去之邪<lb/>
遯尾之厲不往何災也<lb/>
　遯而居尾雖曰危厲儻安時處順混蹟于衆人之中<lb/>
　人不我知則亦不我害何災之有夫素與小人踈見<lb/>
<pb n="18b"/>
　幾先事而辟之則可以免禍今居二之後𫝑迫情見<lb/>
　始求退辟彼且疑我背已忌我潔身而禍至无日矣<lb/>
　故不往而後可以免災<lb/>
六二執之用黄牛之革莫之勝說<hi>說讀若滕口說始恱切</hi>
　黄隂中之色牛隂順之獸生曰革熟曰韋以革維物<lb/>
　固莫加焉陳以犀革裹宋萬<lb/>
　六二當位居中深明以隂承陽之理見陽之遯欲縶<lb/>
　之維之如用黄牛之革以挽羣陽不勝言辭之切也<lb/>
<pb n="19a"/>
　陽因二而遯故二獨不言遯<lb/>
執用黄牛以固志也<lb/>
　黄牛之革取其堅固隂之挽陽非固其身固其志也<lb/>
　志留則身不遯矣<lb/>
九三係遯有疾厲畜臣妾吉<lb/>
　係聨係也三為艮止之主故係而不能遯疾隂陽不<lb/>
　和所生厲危也臣妾兩隂爻也傳曰男為人臣女為<lb/>
　人妾<lb/>
<pb n="19b"/>
　三迫於二于遯最急而與隂同體若連雞然不得絶<lb/>
　二而去身不得去心實不留君子小人不胥得如隂<lb/>
　陽不和有疾而可危也尚幸俯視二隂猶我臣妾因<lb/>
　而畜之不與為仇亦可得吉<lb/>
係遯之厲有疾憊也畜臣妾吉不可大事也<lb/>
　欲留則失已欲去則係於人蹢躅於進退疾且憊也<lb/>
　大事當決於賢者豈臣妾所當與聞雖吉也而可與<lb/>
　於大事乎<lb/>
<pb n="20a"/>
九四好遯君子吉小人否<hi>芳九切</hi>
　好好尚也君子陽之稱小人隂之稱否讀若可否之<lb/>
　否<lb/>
　四猶在中爻未出卦外其於遯也固其所好若夫子<lb/>
　從吾所好是也好則終于必遯此唯君子之吉小人<lb/>
　則不然九四以陽居隂已非純剛而位與隂應是以<lb/>
　君子而渉乎小人者也聖人懼其牽誘於小人或變<lb/>
　其好尚故兼舉君子小人以為戒<lb/>
<pb n="20b"/>
君子好遯小人否也<lb/>
　小人好進者也儻當此時必將顧戀徘徊為固位苟<lb/>
　存之計雖迫逐之且不忍去况肯先幾而從所好乎<lb/>
九五嘉遯貞吉<lb/>
　嘉美也貞正也<lb/>
　九五君位非可以遯唯嘉美君子之能遯者耳二隂<lb/>
　之時上有純剛之君羣陽若不必遯然隂浸而長為<lb/>
　大君者雖小正以止其進下應以欵其情然其𫝑終<lb/>
<pb n="21a"/>
　將盡剥羣陽與其禍至而後逃曷若見幾而先遯五<lb/>
　之嘉之美其能逺害以全君子之𩔖也小人柔邪佞<lb/>
　媚易以惑人以大君而小正非曰畏之以純剛而下<lb/>
　應非曰與之所以少緩其来使君子得從容引去而<lb/>
　已一有不正則小人之計得行而為君子害正而後<lb/>
　吉聖人之意逺矣<lb/>
嘉遯貞吉以正志也<lb/>
　志正而後事正正志云者正其致吉之源也<lb/>
<pb n="21b"/>
上九肥遯无不利<lb/>
　肥充腴暇裕貎義與家之肥同反乎憊也<lb/>
　上九身在卦外最逺于隂焉往而不得吾志孟子曰<lb/>
　則吾進退豈不綽綽然餘裕<lb/>
肥遯无不利无所疑也<lb/>
　四陽之中三係于隂四五應于隂皆不能不自疑至<lb/>
　上則疑慮盡亡蓋无有不利者矣<lb/>
䷡<hi>乾下震上</hi>
<pb n="22a"/>
　於卦變為震重乾於爻變為二隂爻卦䷠初與五<lb/>
　二與上互易而變陽雖剛必動而後壮卦之所以為<lb/>
　大壯者九四也四居羣陽之首前无勍敵三閡于四<lb/>
　二與初尚微而未壯此四陽之情也六五徳雖不剛<lb/>
　位則大君故下可以喪羣羊之壯外可以縻狠躁之<lb/>
　羊此二隂之情也<lb/>
雷在天上大壯君子以非禮弗履<lb/>
　震為雷乾為天上震下乾故有雷在天上之象澤中<lb/>
<pb n="22b"/>
　地中潛伏之雷也出地山下澤上山上初出之雷也<lb/>
　不可以言壯天下而合於風雲雨電中天之雷也可<lb/>
　以言壮而未大今在天之上乃可以言大壯雷在天<lb/>
　上非所宜履猶壯者之行易越禮度故聖人戒之以<lb/>
　非禮弗履<lb/>
大壯利貞<lb/>
　隂陽皆有少有壯有老經卦初為少二為壯三為老<lb/>
　重卦初二為少三四為壯五上為老壯者盛也强也<lb/>
<pb n="23a"/>
　四陽駢集故卦名大壯<lb/>
　獨剛猶懼其失正況四剛乎宜有利貞之戒<lb/>
大壯大者壯也剛以動故壯大壯利貞大者正也正大<lb/>
而天地之情可見矣<lb/>
　陽為大聖人曰大者壯謂三陽之卦小大均等至四<lb/>
　陽則大壯於小此通六爻釋卦名之大乾為剛震為<lb/>
　動剛若不動則止於三陽何由而壯於隂故剛而止<lb/>
　則為大畜剛以動則為大壯此析兩卦以明大之所<lb/>
<pb n="23b"/>
　以壯此下乃釋卦辭大者正也謂壯雖大必利於正<lb/>
　也陽道舒達宏偉故言大隂道揫静翕密故言小既<lb/>
　大既正斯天地之情也雨露之潤濡神氣之𤼵育皆<lb/>
　天地生物之情也无偏黨无畛域此其為情公平溥<lb/>
　博觀正大之理而天地之情可見矣易於咸於恒於<lb/>
　萃言天地萬物之情而此不及萬物者萬物之情正<lb/>
　者未必大大者未必正不得與天地並也不言大正<lb/>
　而言正大别於大正小正也復言天地之心大壯言<lb/>
<pb n="24a"/>
　天地之情心緼於中情則外見復雷在地中天地生<lb/>
　物之功伏而未露聖人有以見其心大壯雷在天上<lb/>
　天地生物之心已達於外聖人有以見其情<lb/>
初九壯于趾征凶有孚<lb/>
　初在下為趾趾有止之義征往也孚交信也<lb/>
　初之剛在下其壯僅在于趾壯而未强也前有三陽<lb/>
　欲往何之固宜有凶然與九四位應而徳同故曰有<lb/>
　孚<lb/>
<pb n="24b"/>
壯于趾其孚窮也<lb/>
　初九之欲征固將求孚於四然不知與四敵應四方<lb/>
　務上進何有於初故其孚亦窮若隨之初九九四亦<lb/>
　孚於敵應而得吉者初四之情胥從也故曰不可為<lb/>
　典要唯變所適<lb/>
九二貞吉<lb/>
　二為下卦之中臣位之正<lb/>
　易以當位為正凡不當位而言正者非戒之以正則<lb/>
<pb n="25a"/>
　為其能守正如此爻是也二在羣剛之間鮮不為氣<lb/>
　𩔖所遷使過於用剛則失大壯之正故正者吉之原<lb/>
　不正者凶之媒也<lb/>
九二貞吉以中也<lb/>
　二之能守正非但以剛居柔也謂其居下卦之中也<lb/>
　聖人特舉以中為釋其示後世甚明卦辭之言利正<lb/>
　唯二足以當之聖人於隂陽消長之故一隂言女壯<lb/>
　先事而慮以曉天下也二隂則陽遯三隂則道消至<lb/>
<pb n="25b"/>
　于四隂五隂聖人蓋憂深而意切今反為四陽宜可<lb/>
　為君子之幸而諸爻多戒勉之辭唯二以中正而吉<lb/>
　非抑之也愛之也愛之以養其壯乃无決躁之失然<lb/>
　後隂小不得乗閒窺隙而剛之為壯无窮也<lb/>
九三小人用壯君子用罔貞厲羝羊觸藩羸其角<lb/>
　小人位不中也壯重剛也罔无也猶有若无實若虚<lb/>
　也羝羊牡羊也牡羊尤善觸藩維也陽畫之象九四<lb/>
　在前猶三之藩羸絓也三為下卦之上有角之象<lb/>
<pb n="26a"/>
　壯非可用也用壯則失故乾之用九以无首明非可<lb/>
　用也用明則察故明夷以用晦而明九三本未為壯<lb/>
　小人恃其重剛矜而用之若君子所用罔然如无方<lb/>
　且守正而危厲若不能頃刻安者彼小人豈能若是<lb/>
　哉居健之極欲進從乎上六而九四在前藩維甚壯<lb/>
　九三以其障已之塗猶羝羊性狠怒角以觸之以遂<lb/>
　其行不知反為所絓是用壯之過也九四真壯者也<lb/>
　雖不必用而壯莫加焉聖人勉九二之辭約戒九三<lb/>
<pb n="26b"/>
　之辭詳抑以見聖人哀矜小人委曲敎之之仁<lb/>
小人用壯君子罔也<lb/>
　聖人慮後世疑爻辭兩用字為君子小人皆有所用<lb/>
　故特去其一蓋君子以不用為壯也<lb/>
九四貞吉悔亡藩決不羸壯于大輿之輹<lb/>
　貞正也悔亡本有悔而亡也六五隂畫中斷有藩決<lb/>
　之象震為動輿所以行也大輿陽之象輹車軸縛也<lb/>
　大壯此爻為最<lb/>
<pb n="27a"/>
　九四為壯之首似宜有悔然以剛為動主必守其正<lb/>
　然後為正大之壮故其悔可以亡況五為之藩柔而<lb/>
　易決无事於觸其角不羸於是駕我大輿其輹堅壯<lb/>
　震動之亨孰有能禦之者二與四皆言貞吉二止吉<lb/>
　於其身其獨善者歟四壯于大輿引羣陽進而為乾<lb/>
　其兼善者歟<lb/>
藩決不羸尚往也<lb/>
　羸角則尼吾行藩決則尚於往積四陽之壯至是而<lb/>
<pb n="27b"/>
　後遂剛其可妄動乎<lb/>
六五喪羊于易无悔<lb/>
　喪失也易平易也无悔本无有也<lb/>
　五為君位儻以剛居之必可下制羣剛今居之以六<lb/>
　是過於平易也大君以柔道理之而羣剛讋伏故曰<lb/>
　喪羊于易羣剛不敢侵陵其何悔之有<lb/>
喪羊于易位不當也<lb/>
　剛克不足至于用柔此豈大君之常道直以位不當<lb/>
<pb n="28a"/>
　不得已而然耳若五亦剛則與羣陽決一隂何止喪<lb/>
　其壯而已<lb/>
上六羝羊觸藩不能退不能遂无攸利艱則吉<lb/>
　上為震動之極亦有羝觸之象退就三也語云遂事<lb/>
　不諌因而終之曰遂艱敬謹也<lb/>
　九三重剛冒昧觸藩尚有羸角之災況上六重柔庸<lb/>
　可恃其動極效九三所為乎退則礙於五遂則位已<lb/>
　極雖不言羸角蓋為六五之柔羈絆纒縛有進退維<lb/>
<pb n="28b"/>
　谷之患固宜无攸利也苟能自抑而却思艱難敬謹<lb/>
　不敢自肆亦可反而為吉有以見聖人未嘗不開小<lb/>
　人以自新之門也<lb/>
不能退不能遂不詳也艱則吉咎不長也<lb/>
　不詳不詳審時位之可否也上六本无可用之壯使<lb/>
　能以九三為監詳度時宜安於時極不為觸藩之妄<lb/>
　則可免不能退遂之患然其才柔易悔能知艱畏則<lb/>
　一時之咎何長之有<lb/>
<pb n="29a"/>
䷢<hi>坤下離上</hi>
　於卦變為離重坤於爻變為二陽爻卦䷒二與上<lb/>
　初與四互易而變卦以柔進得名然初極下二猶在<lb/>
　地皆欲進而未能至三始出地上率衆柔與之俱進<lb/>
　晉之為晉六三當之五為接柔之主四以剛居下以<lb/>
　畏伏如鼠為正上以剛居外不得不伐以正之此六<lb/>
　爻之情也<lb/>
明出地上晉君子以自昭明徳<lb/>
<pb n="29b"/>
　離為明坤為地上離下坤有日初出地進而上行之<lb/>
　象日月之光入地則晦方其晦時明未嘗滅迨其出<lb/>
　地則復明耳猶人之明徳本吾固有无以昭之則其<lb/>
　明亦晦然日月運行豈有推挽之者君子體之自昭<lb/>
　其明非由於人可也自昭其乾之自強者歟昭明徳<lb/>
　其大學之明明徳者歟<lb/>
晉康侯用錫馬蕃庶晝日三接<lb/>
　離自坤出有上進之象故卦名晉<lb/>
<pb n="30a"/>
　康侯有康功之諸侯即冬官梓人所謂寧侯康侯在<lb/>
　外朝覲則進于王畿故繫以康侯之辭錫馬蕃庶侯<lb/>
　享王之禮錫猶師錫錫貢之錫馬地𩔖也蕃衍也庶<lb/>
　富也覲禮曰庭實唯國所有奉束帛匹馬卓立九馬<lb/>
　隨之是錫馬蕃庶之類也晝日三接王接侯之禮凡<lb/>
　稱日者兼晝夜為言日不及夜也離之象也覲禮奠<lb/>
　王奠幣王勞之皆延升即三接之𩔖也三接行於終<lb/>
　晝之時見其情親而禮縟也康功之侯進而朝王其<lb/>
<pb n="30b"/>
　用以錫貢之馬盛多若此天子乃於晝日之間三接<lb/>
　以撫勞之此晉之所以為晉也他卦彖辭率有亨利<lb/>
　貞吉等語此獨无之者卦以晉為名晉以柔進立義<lb/>
　君明臣順交際各盡其禮他固有不待言者<lb/>
晉進也明出地上順而麗乎大明柔進而上行是以康<lb/>
侯用錫馬蕃庶晝日三接也<lb/>
　火在天上中天之日如光天之下天子之象明出地<lb/>
　上初出于地如顯于西土諸侯之象明出地上通兩<lb/>
<pb n="31a"/>
　卦而言謂康侯也大明析上卦而言指六五也離為<lb/>
　麗坤為順大明在上諸侯被盛徳之輝光守臣道之<lb/>
　順上附于大君大君因而撫接之遂得日親于王所<lb/>
　是以卦辭云爾周禮之上公三問三勞與晉之三接<lb/>
　皆盛禮也柔之上行凡四見如噬嗑如睽如鼎皆言<lb/>
　得中唯晉不言蓋三卦之六五本在初與二進五而<lb/>
　得中故知上行為六五晉六五不動无所謂得是六<lb/>
　五為俯接康侯之君三隂為上行近君之侯故上行<lb/>
<pb n="31b"/>
　不得指為六五況聖人於六三有上行之辭乎<lb/>
初六晉如摧如貞吉罔孚裕无咎<lb/>
　晉進也摧退也如者欲進而未遂也貞正也罔孚與<lb/>
　我應者不我孚也裕寛綽貌无咎善補過也<lb/>
　卦取柔進初之柔乃在極下若有抑之者也時位使<lb/>
　然何可躁進必安分守正乃可得吉仰視九四雖我<lb/>
　之正應然彼之務進方鋭意氣不孚寧有俯焉汲引<lb/>
　之心唯當寛綽厥心自樂畎畝之中乃免覬榮干祿<lb/>
<pb n="32a"/>
　之咎世之賢哲見擯於小人儻不安義命由徑以希<lb/>
　進小人必怒其平時之不吾附而譴責之此固已不<lb/>
　可其或適有故人近在君側以其綈袍之義已寒我<lb/>
　乃悲憤頻顣不克自寛亦徒有羈窮而已<lb/>
晉如摧如獨行正也裕无咎未受命也<lb/>
　獨謂罔孚行正謂貞吉初雖无應援乃能不易乎世<lb/>
　介然行正是以吉也初在三隂之下未接於君是未<lb/>
　受命之臣也古者不為臣不見優游休裕泊然與世<lb/>
<pb n="32b"/>
　若不與焉者其无官守言責者之所為歟<lb/>
六二晉如愁如貞吉受兹介福于其王母<lb/>
　愁憂慼也貞正也介福大福也王母六五之象合三<lb/>
　爻為大明析一爻為王母聖人於六五必嚴君位之<lb/>
　辯卦或不取君位為象則巳儻象於君未嘗以臣之象<lb/>
　當之母而稱王猶王后也不必因王父之文指為祖妣<lb/>
　王后之接下如天官内宰致后之賔客之位註云謂諸<lb/>
　侯來朝覲及女賔之賔客漢世有命婦朝請長秋之事<lb/>
<pb n="33a"/>
　二為在田未出地上當晉之時猶滯於下卦自昧者<lb/>
　處之不能固窮或致騷然唯君子則以守正而得吉<lb/>
　蓋以二視初位已不同五為晉接之主二與之位應<lb/>
　者也自可受非常之福于王母之尊夫何愁之有<lb/>
受兹介福以正中也<lb/>
　二為下卦之中以柔居之為正即爻辭所謂貞吉不<lb/>
　然有愁而已福安在哉<lb/>
六三衆允悔亡<lb/>
<pb n="33b"/>
　衆三隂也允信而見從也悔小疵也亡者有悔而可<lb/>
　亡也<lb/>
　三與初二同體初二欲進而未能三之位巳髙為衆<lb/>
　隂之長彼方依我以上進三茍不顧其下冒然獨進<lb/>
　則咎怨歸之矣唯能率以朝王則衆信而見從悔乃<lb/>
　可亡<lb/>
衆允之志上行也<lb/>
　三隂允同之志非茍合也為其能成順麗之道上行<lb/>
<pb n="34a"/>
　以親大君也三之位下不在田正明出地上之時所<lb/>
　謂柔進而上行晉唯此爻足以當之<lb/>
九四晉如鼫鼠貞厲<lb/>
　九之陽為大鼠晝伏夜動四之象鼫鼠猶云碩大之<lb/>
　鼠也子夏傳作碩鼠爾雅作田鼠許叔重蔡邕作五<lb/>
　技鼠然荀子五技鼠本作鼯鼠疑吾石易訛貞正也<lb/>
　厲危也五為君四則王畿也諸侯朝覲已至王畿將<lb/>
　入朝王之時也六五雖柔君也九四雖剛臣也大君<lb/>
<pb n="34b"/>
　尊臨乎上人臣當翼翼小心畏天子之明威猶鼫鼠<lb/>
　雖大而畏人可也聖人誨之必守臣道之正不然而<lb/>
　有震主之威可不危懼自持以保臣節邪漢宣非柔<lb/>
　主也大将軍驂乗帝若背負芒刺使知以功髙名盛<lb/>
　為懼復辟而退則必无覆宗之禍不學无術固如是<lb/>
　夫<lb/>
鼫鼠貞厲位不當也<lb/>
　以九居四者多矣聖人特於晉明不當之戒者六五<lb/>
<pb n="35a"/>
　居尊九四上進有迫君之漸聖人惡其迫也故以正<lb/>
　厲戒之謂晉晝卦也鼠夜物也當晉進之時以九居<lb/>
　四則位不當若他卦固有九四而吉者矣<lb/>
六五悔亡失得勿恤往吉无不利<lb/>
　悔亡有悔而亡也失得勿恤謂有失有得皆不必恤<lb/>
　也失得自是兩事非謂既失而復得往之也與進不<lb/>
　同蓋進退皆可以言往五為君位不容更進也<lb/>
　六五介二陽之閒四偪而上抗宜有悔也今三隂上<lb/>
<pb n="35b"/>
　進来享甚勤則其悔可以亡君臣之大分已嚴其閒<lb/>
　小小得失可置而勿問務全其大體可也自是以往<lb/>
　君臣親附上下交懽不特日趨於吉而大政小事自<lb/>
　王朝而侯國旁行四達將无乎而不利六爻唯三五<lb/>
　不動故不言晉<lb/>
失得勿恤往有慶也<lb/>
　吉无不利非慶而何<lb/>
上九晉其角維用伐邑厲吉无咎貞吝<lb/>
<pb n="36a"/>
　角在首可以觝觸陽居上之象維執之伐討之也厲<lb/>
　危也无咎善補過也貞固也吝小疵也<lb/>
　六五柔中所可接者三隂耳若剛暴之人豈六五所<lb/>
　能制其在王朝則有脅君之嫌四是也其在外服則<lb/>
　有角敵之患上是也故泛駕跅弛不為漢患王敦桓<lb/>
　温卒貽晉憂上九頭角嶄然視柔中之君若有不屑<lb/>
　臣伏者所謂不寧侯不屬于王所故抗而射女者也<lb/>
　六五維而伐之以討不庭又必危厲敬謹乃可得吉<lb/>
<pb n="36b"/>
　而免過柔之咎然事止即已固執而黷武則吝矣<lb/>
維用伐邑道未光也<lb/>
　道徳之威不足而事征伐此所謂謀動干戈於邦内<lb/>
　於御下之道為未光也唐室之強藩悍鎮天子優禮<lb/>
　无節卒至驕蹇跋扈不免移師以伐之幸而克㨗猶<lb/>
　非盛世之事況其不濟乎<lb/>
䷣<hi>離下坤上</hi>
　於卦變為坤重離於爻變為二陽爻卦䷒二三互<lb/>
<pb n="37a"/>
　易而變離三爻明者也坤三爻昏者也合而言之昏<lb/>
　離之明者坤也五為時之主初去五最逺故可飛舉<lb/>
　以辟世二與五正應雖不可去以得助而幸免三居<lb/>
　公侯之位代五以除昏四近於五知不可依而自逺<lb/>
　上則昏之終也然則六五何以言箕子曰以君道不<lb/>
　以君位<lb/>
明入地中明夷君子以莅衆用晦而明<lb/>
　離為明坤為地坤上離下故有明入地中之象莅衆<lb/>
<pb n="37b"/>
　臨下也君子因明夷之昏體而用之吾本明也而用<lb/>
　以晦用以晦所以保吾明也莅衆之云不特昏世為<lb/>
　爾凡臨下之道无不爾衆多之情難以遽一人惡於<lb/>
　太察水惡於太清儻察察以為明則百姓无所措其<lb/>
　手足舜垂旒黈纊而能明目達聦則用晦所以為明<lb/>
　也<lb/>
明夷利艱貞<lb/>
　夷平也日出地上則明下與地平則晦況入于地乎<lb/>
<pb n="38a"/>
　故卦名明夷然日之入特人見其晦耳明朱始傷也<lb/>
　利冝也艱敬謹也艱則操心危而慮患深貞正也正<lb/>
　則窮不濫而遯无悶此明夷之世之所冝也文王身<lb/>
　親嘗之故以其自處者為後世訓<lb/>
明入地中明夷内文明而外柔順以蒙大難文王以之<lb/>
利艱貞晦其明也内難而能正其志箕子以之<lb/>
　内離為文明外坤為柔順蒙覆其上也大難君臣之<lb/>
　閒也内難親親之閒也正志不為難所遷也人有愚<lb/>
<pb n="38b"/>
　昧不能自拔於為善者固不暇唯君子之是忌唯天<lb/>
　資强敏者豈不知為善之可尊為惡之可賤特以剛<lb/>
　傲積習不肯飜然而改圖於是忌明嫉賢之念日勃<lb/>
　勃乎其中窮則以善惡之胥形達則以名位之胥廹<lb/>
　況時方昏亂明者禍之的剛者敵之媒以紂之昏忌<lb/>
　文王之明羑里拘焉明入地中之象大難也唯内明<lb/>
　外順故可以免文王之處明夷以之此以證兩卦之<lb/>
　徳艱正之利本以晦吾明也親為骨肉徉狂自晦猶<lb/>
<pb n="39a"/>
　不免囚奴之辱内難也不殞身以存道不枉道而遂<lb/>
　臣正志也箕子之處明夷以之此以證卦辭周公於<lb/>
　六五稱箕子不於六二稱文王者時已追王不得於<lb/>
　二稱之故聖人於釋彖以文王箕子並言以足周公<lb/>
　之意自昔處變遭難之聖賢亦多矣文王以服事殷<lb/>
　箕子不臣於周志遂而臣節不虧斯可以為萬世法<lb/>
初九明夷于飛垂其翼君子于行三日不食有攸往主<lb/>
人有言<lb/>
<pb n="39b"/>
　飛引而去之也垂其翼不速髙飛也于行將行也初<lb/>
　喪水漿不入於口者三日哀之至也三日不食憂之<lb/>
　至也有攸往決於行也四内為主初外為客主人六<lb/>
　四也有言四責初也<lb/>
　君子内秉明徳當昏亂之世道不可行是以引退於<lb/>
　草莽之閒猶鳥飛而逺乎人也不得已而去方且遲<lb/>
　遲吾行三宿出晝其不忍輕去猶鳥飛而垂翼不欲<lb/>
　遽有遐心也君子三月无君則皇皇如也而暇食乎<lb/>
<pb n="40a"/>
　夫逡循而去憂蹙眷眷至於不食君臣之義盡矣於<lb/>
　是遂行而不留六四與初為正應四亦有去意初在<lb/>
　下而先之彼將誚初以為宜應不應而先我着鞭也<lb/>
　其伯夷在海濵之事乎<lb/>
君子于行義不食也<lb/>
　不家食吉禄養豈吾志哉為福天下也于行而不食<lb/>
　失禄何足為吾悲不遇故去揆以事君之義則不安<lb/>
　于食也<lb/>
<pb n="40b"/>
六二明夷夷于左股用拯馬壯吉<lb/>
　左不用之地猶左次也股下體之上二之象人所以<lb/>
　行者蹶張用左以右為主也夷于左股主尚无恙雖<lb/>
　不强于行猶不害于行也極說文作抍上舉也馬陽<lb/>
　獸指二陽二陽輔之故馬壯<lb/>
　離以二為明明夷之時愈明者愈當晦二當辟世者<lb/>
　也居臣位之正欲行而不可將若何而辟其咎幸麗<lb/>
　于二陽之閒能拯我以壯馬則可蒙大難而无害文<lb/>
<pb n="41a"/>
　王身為西伯非可如太公伯夷之舉故不免羑里之<lb/>
　拘賴有四輔之賢是以卒免於難吉者免難之謂<lb/>
六二之吉順以則也<lb/>
　君以昏徳臨于上臣之明徳晦于下此豈得吉之時<lb/>
　而六二獨吉者以能順受其正不失為臣之則也文<lb/>
　王三分天下有其二及身拘羑里演易自安其得順<lb/>
　受之義歟不然不安于難馬雖壯何能挾哉<lb/>
九三明夷于南狩得其大首不可疾貞<lb/>
<pb n="41b"/>
　南嚮明也九為陽明之象狩田也蒐苗獮狩因田獵<lb/>
　以習戰嚮明以除昏也大首渠魁也不可疾宜舒徐<lb/>
　也貞正也<lb/>
　三為臣之髙位蓋賜弓矢鈇鉞得專征者也君徳既<lb/>
　晦或有昏謬之諸侯方伯陽明從而狩之殱其渠魁<lb/>
　以除民患此西伯戡黎之事也然羣隂在外昏昧者<lb/>
　多朱可旦暮曉化儻恃我昭昭急而正之適滋其亂<lb/>
　是以昏伐昏也而可乎命康叔之辭曰勿庸殺之姑<lb/>
<pb n="42a"/>
　惟敎之周公非允言之亦允蹈之<lb/>
南狩之志乃大得也<lb/>
　以至明伐至昏宜乎志之大得<lb/>
六四入于左腹𫉬明夷之心于出門庭<lb/>
　入言内也左无用之地腹腹心也左腹言腹心之无<lb/>
　所用者也𫉬得也明夷之心當時昏主之心也出門<lb/>
　庭稍違之也<lb/>
　六四與六五同體其殆居腹心之地而不受腹心之<lb/>
<pb n="42b"/>
　託者乎唯居腹心之地故知昏主之心必有賊虐忠<lb/>
　良之事唯不受腹心之託故出門庭以自踈其微子<lb/>
　去之者歟<lb/>
入于左腹𫉬心意也<lb/>
　心意云者緼諸内而未形諸外也必為肺附之親而<lb/>
　後𫉬之<lb/>
六五箕子之明夷利貞<lb/>
　箕子王子也司馬遷曰紂親戚馬融王肅以為紂之<lb/>
<pb n="43a"/>
　諸父服虔杜預以為紂之庶兄利貞宜於守正也<lb/>
　五為君位位乎天徳者也紂之昏不足以當天徳之<lb/>
　位蓋致明之夷者紂也今不曰紂之明夷而曰箕子<lb/>
　之明夷猶言箕子之處明夷利於正言王子猶在王<lb/>
　所以存君位也或曰三仁皆王子也比干已矣胥餘<lb/>
　為元子何以不見稱曰微子去之棄其先也箕子徉<lb/>
　狂而不去甘於囚奴不背宗國正也微子受封箕子<lb/>
　不臣正也故曰利貞斯事也有箕子之志則可<lb/>
<pb n="43b"/>
箕子之貞明不可息也<lb/>
　爻辭舍紂而言箕子聖人懼後世以箕子當君位也<lb/>
　故曰明不可息蓋謂周公以明徳言箕子不以箕子<lb/>
　當君位<lb/>
上六不明晦初登于天後入于地<lb/>
　用晦者吾本明也不明晦則真晦而已初登于天猶<lb/>
　飛龍在天言上六本六五初嘗為天下王後入于地<lb/>
　猶城復于隍言六五後為上六昏極而顛越此爻專<lb/>
<pb n="44a"/>
　指紂之始終周公目擊其事而有憂焉乃特𤼵之於<lb/>
　上而託以升沈之象蓋有不忍言者<lb/>
初登于天照四國也後入于地失則也<lb/>
　照四國者正位以君天下之初則者猶云為人君止<lb/>
　于仁謂以明徳為君天下之則也失則者自取滅亡<lb/>
　耳六二之順以則為事君之則上六之失則為君人<lb/>
　之則<lb/>
䷓<hi>離下巽上</hi>
<pb n="44b"/>
　於卦變為巽重離於爻變為二隂爻卦䷠初四互<lb/>
　易而變卦以九五六二正位為義全卦猶九五之家<lb/>
　六二乃家之人也若旁通諸爻則五四又為父母三<lb/>
　二又為子婦下上二陽又為兄弟初則有家之始上<lb/>
　則正家之終始於閑家終於反身家人之道盡矣<lb/>
風自火出家人君子以言有物而行有恒<lb/>
　巽為風離為火火之始然本无風也及其燎原至於<lb/>
　飄燼風自火出也君子觀風自火出之象知天下之<lb/>
<pb n="45a"/>
　風化自一家而出一家之風化自一身而出身之所<lb/>
　出者言行也物可以章物也恒久也言有物則不妄<lb/>
　行有久則不渝故周南之風出於后妃后妃之化出<lb/>
　於其父母言行出於閨門邃密之閒風化行於四方<lb/>
　萬里之逺是故君子謹之<lb/>
家人利女貞<lb/>
　隂當位於内陽當位於外有家人之象故卦名家人<lb/>
　丈夫生而願為之有室女子生而願為之有家男未<lb/>
<pb n="45b"/>
　授室家政未立迨其配耦則鵲巢鳩居主家政於内<lb/>
　者女也故利於女正女正則家道正不正則家道乖<lb/>
　詩曰婦有長舌維厲之階又曰亂匪降自天生自婦<lb/>
　人婦人豈皆為厲為亂哉不正故耳<lb/>
家人女正位乎内男正位乎外男女正天地之大義也<lb/>
家人有嚴君焉父母之謂也父父子子兄兄弟弟夫夫<lb/>
婦婦而家道正正家而天下定矣<lb/>
　九五正位乎外六二正位乎内上夫下婦天尊地卑<lb/>
<pb n="46a"/>
　之大義也已上專釋兩卦此下錯綜諸爻正位之初<lb/>
　刑于寡妻而已及乎嗣續則有父母之道又將示家<lb/>
　法於一門自父子觀之則父母為嚴君君主也父主<lb/>
　外母主内也或曰父義母慈母何以亦稱嚴曰母不<lb/>
　嚴家之蠧也瀆上下之分庇子弟之過亂内外之别<lb/>
　嫚帷簿之儀父雖嚴有不能盡察者必父母尊嚴内<lb/>
　外齊肅然後父尊子卑兄友弟恭夫制婦聽父子兄<lb/>
　弟夫婦各盡其道而家道正家道正則始于家邦終<lb/>
<pb n="46b"/>
　于四海皆家之推也若衛之輒聵鄭之莊段魯之文<lb/>
　姜則反是或又曰家人何以不若他卦曰明以巽曰<lb/>
　家人主齊家以立義巽非可以齊家也他卦不舉卦<lb/>
　徳者放此可以𩔖推<lb/>
初九閑有家悔亡<lb/>
　閑馬閑也鄭氏註廋人云騬其蹄齧者閑之今廏中<lb/>
　每馬以木閑其四旁使不得蹄齧是也初九在六二<lb/>
　之外猶以木閑馬於中也震无咎存乎悔悔亡始有<lb/>
<pb n="47a"/>
　悔而亡也<hi>廋所求反騬音繒</hi>
　初九六二為咸琴瑟友之之始語云敎婦初来謂閑<lb/>
　之於其初也夫婦狎而易流唯於其初而閑之則義<lb/>
　立而好不乖迨其既縱而後剛制則反目而已閑若<lb/>
　閑馬然寛其羈縶使得周旋於皁櫪之中乃不踰越<lb/>
　吾閑牿之外不然則迫束蹄齧將毁吾閑而不可制<lb/>
　矣閑家者外嚴軌範内實從容不近之以納侮不逺<lb/>
　之以致怨如是而後為閑也閑之於始若不近人情<lb/>
<pb n="47b"/>
　者疑於有悔及乎優游習熟於禮度之中而不自覺<lb/>
　則其悔乃亡矣初即九三齊家之始<lb/>
閑有家志未變也<lb/>
　言閑於初爻者謂配耦之初未渉世故其純一之志<lb/>
　未變故也若魯桓隋文防於既變之後卒至殞身之<lb/>
　禍何止不能亡其悔而已邪<lb/>
六二无攸遂在中饋貞吉<lb/>
　遂終事也春秋大夫无遂事中者二在下卦之中宿<lb/>
<pb n="48a"/>
　賔饋食男子之事也精五飯羃酒漿以事舅姑者婦<lb/>
　之務也貞正也<lb/>
　二在下為婦婦人既嫁則從夫烏乎而遂事唯處中<lb/>
　閨共饋事而巳是以吉也卦之利女貞此爻足以當<lb/>
　之<lb/>
六二之吉順以巽也<lb/>
　此釋无攸遂之義二所以得吉者隂之徳既順又能<lb/>
　巽乎陽蓋无違夫子以順為正者也使其剛悍驕敖<lb/>
<pb n="48b"/>
　與夫為敵何能安於閨中以主饋事乎其凶有不待<lb/>
　言矣<lb/>
九三家人嗃嗃悔厲吉婦子嘻嘻終吝<lb/>
　家人九三也嗃嘻說文无此二字篇韻之字義自為<lb/>
　背馳先儒音釋亦多異嗃嗃以爻義求之當作嚴毅<lb/>
　之聲厲危也婦子猶言妻子詩曰妻子好合六二也<lb/>
　嘻嘻悲歎聲湯曰嘻盡之矣夫子曰嘻其甚也終吝<lb/>
　要其終也九三者六二之夫即初之陽也三之剛明<lb/>
<pb n="49a"/>
　知齊家之尚於嚴故儼其顔色盛其辭氣是以聲色<lb/>
　齊家者也家庭之閒嚴毅如許寧免於悔然自初至<lb/>
　三有家既久恩易以奪義情足以勝禮始焉閑家之<lb/>
　道至是易虧故嗃嗃雖有悔也能危厲自謹不敢過<lb/>
　用其剛則子嚴父詔婦順夫指下至耕奴織婢莫敢<lb/>
　不恪共乃事是家道之吉也儻恃其重剛而過於嚴<lb/>
　則室家將不堪其憂變和協而為嗟歎則始之吉者<lb/>
　終於吝與蒙初六以往吝之義略同<lb/>
<pb n="49b"/>
家人嗃嗃未失也婦子嘻嘻失家節也<lb/>
　齊家固尚乎嚴亦戒乎過嚴嗃嗃齊家之節也雖悔<lb/>
　而未失或甚而至於嘻嘻則失其節矣節猶竹節竹<lb/>
　於虚之中以實為節過於實則閼其生意家於恩之<lb/>
　中以嗃嗃為節過於嗃嗃則乖其輯睦三之剛與五<lb/>
　同而失節與交愛異者三不中也<lb/>
六四富家大吉<lb/>
　六四在上為母以天下言有母儀天下之象<lb/>
<pb n="50a"/>
　牝雞晨索其家者也夫婦和肥其家者也六四九五<lb/>
　為久富其家者也有家之吉孰大於此唐中宗之在<lb/>
　房陵與韋后有不胥制之約及復位遂斜封以隳國<lb/>
　綱佚游以亂家法終之以大逆中宗不能閑而韋后<lb/>
　兩失之<lb/>
富家大吉順在位也<lb/>
　柔而居隂以順在位乃能致富家之吉故知富家云<lb/>
　者非若寡婦清之為放利以謀財賄之謂自昔家富<lb/>
<pb n="50b"/>
　而賈禍者多矣吉且不可得況大吉乎<lb/>
九五王假有家勿恤吉<lb/>
　九五為大君假大也豐曰王假之尚大也勿恤无憂<lb/>
　也九五君父之位家政所由以出剛而居中齊家有<lb/>
　道故能大其有家凡初之悔三之悔厲終吝皆不必<lb/>
　有所憂恤以禮義齊家者也是以得吉文王為君大<lb/>
　姒為妃王季為父大任為母武王為子邑姜為婦文<lb/>
　王其何憂乎<lb/>
<pb n="51a"/>
王假有家交相愛也<lb/>
　爻言王假有家而不言其所以吉聖人釋之以為父<lb/>
　子兄弟夫婦各盡其道交相親愛有以見九五之克<lb/>
　大其家无憂而吉也或曰九五何以不言天下而言<lb/>
　家曰堯之協和時雍始於睦族故一家交愛而一國<lb/>
　交愛一國交愛而天下四海无不交愛此王家之所<lb/>
　以為大<lb/>
上九有孚威如終吉<lb/>
<pb n="51b"/>
　有孚一家皆孚於其主也威如如有威而非猛暴也<lb/>
　終吉要其終也<lb/>
　卦至上而終家道亦至上而終天下事固有始吉而<lb/>
　終凶治家者亦易始嚴而終䙝唯上九當家政既成<lb/>
　彼此孚信之時道徳之威曽不渝變是以始終皆吉<lb/>
　也上即九五齊家之終<lb/>
威如之吉反身之謂也<lb/>
　爻於初言閑三言嗃嗃上言威聖人慮後世以為威<lb/>
<pb n="52a"/>
　嚴有餘而親睦不足故特釋之以反身謂威如云著<lb/>
　非嚴厲以為威不過反求諸已而已蓋身必行道乃<lb/>
　可行於妻子儻子婦之未孝未敬當自反於慈於義<lb/>
　何如也不然而徒事於威嚴則父子相夷兄弟䦧牆<lb/>
　夫妻反目矣故知閑非拘制嗃嗃非怒罵呵責至上<lb/>
　特以反身終之<lb/>
䷥<hi>兊下離上</hi>
　於卦變為離重兊於爻變為二隂爻卦䷠二與五<lb/>
<pb n="52b"/>
　初與三互易而變睽乖背也乖背則无情偽无愛惡<lb/>
　而吉凶悔吝皆泯矣然𫝑之合者必易睽𫝑之睽者<lb/>
　必務合人情之常也故穴爻皆以遇見為象初見四<lb/>
　為惡人四遇初為元夫二遇五為主五視二為宗三<lb/>
　見上疑而无初上遇三隂陽和而𫉬吉此六爻之情<lb/>
　之大略不以比爻立義<lb/>
上火下澤睽君子以同而異<lb/>
　離為火兊為澤離兊同索于坤而炎上就下其趨不<lb/>
<pb n="53a"/>
　同猶之四時同于一元而春生秋殺其用不同君子<lb/>
　體之同於為善而制行則殊故伯夷下惠夫子之同<lb/>
　者聖也異者清和時也微子箕子比干之同者仁也<lb/>
　異者生死也同人之𩔖族辨物别其異所以為同睽<lb/>
　之同而異因其同不可不考其異同異之故聖人散<lb/>
　言於諸卦學者㑹而觀之可也他卦象辭多以一二<lb/>
　字貫通兩卦之義唯此直言上下而睽之義已見<lb/>
睽小事吉<lb/>
<pb n="53b"/>
　二卦之性上下睽違故卦名睽<lb/>
　大有則元亨睽則小事吉固其所也是以聖人貴合<lb/>
　不貴異上而七政欲其齊下而四海欲其㑹車書之<lb/>
　文軌律度量衡之制无一不致意焉今而曰睽蓋人<lb/>
　情事勢之適然聖人固自有御時之方小事者就其<lb/>
　睽異之中有以善處之則亦吉也其屯之小貞洪範<lb/>
　之作内之時乎<lb/>
睽火動而上澤動而下二女同居其志不同行說而麗<lb/>
<pb n="54a"/>
乎眀柔進而上行得中而應乎剛是以小事吉天地睽<lb/>
而其事同也男女睽而其志通也萬物睽而其事𩔖也<lb/>
睽之時用大矣哉<lb/>
　火生於木與澤同附於地火宿未見其炎上迨夫然<lb/>
　而動而後炎上之形始見澤瀦未見其就下迨夫流<lb/>
　而動而後就下之勢始見此以二象言睽二女居室<lb/>
　未見其異然志之所之其行不同此以二卦言睽火<lb/>
　澤之睽因乎動二女之睽由乎行不動不行未嘗睽<lb/>
<pb n="54b"/>
　也是以父子天性兄弟同氣夫婦瑟琴天倫之至也<lb/>
　一有閒之睽阻生焉然火澤不能不動二女不能不<lb/>
　行是以君子謹其初也兊說也離明也柔性和說必<lb/>
　麗乎明乃免㝠行之患否則失所麗謬於說而流入<lb/>
　於邪矣卦自䷠變六二之柔進而上行以居于五<lb/>
　得位之中而下應乎九二之剛是為柔中之君當睽<lb/>
　違之世徳不剛明无以開人心之疑合天下於大同<lb/>
　僅能委任剛中之臣與之共圖小事而徐理之或者<lb/>
<pb n="55a"/>
　可以得吉此治睽之道也卦以柔中故不可大事若<lb/>
　博觀天地人物之睽天髙地下而同化育之事男外<lb/>
　女内而通治家之志萬物之洪纎華實自□自色參<lb/>
　錯不齊而養生利用之事皆以類而成蓋必有睽也<lb/>
　然後其用可以溥徧使天地不睽則清濁淆瀆男女<lb/>
　不睽則外内无别萬物不睽則生化糅亂火澤不睽<lb/>
　則胥息而為害睽者其體合者其用卦言小事以六<lb/>
　五用睽之才不足以大事也若聖人用之其大固如<lb/>
<pb n="55b"/>
　是哉<lb/>
初九悔亡喪馬勿逐自復見惡人无咎<lb/>
　悔亡有悔而亡也喪失之也馬陽獸九之象初所乗<lb/>
　也惡人九四也无咎善補過也<lb/>
　初與四宜應而敵焉悔也而悔有可亡之理初陽也<lb/>
　陽欲上進乗馬以行而四拒之拒之云何二剛敵也<lb/>
　初不可行故有喪馬之象然非四奪之也位應而交<lb/>
　孚則馬當自復初何事於逐之哉此悔之所以亡也<lb/>
<pb n="56a"/>
　或不待交孚而逐之則四將不甘於奪馬之誣孚者<lb/>
　疑而喪者不可復得矣初當位而進四不當位而敵<lb/>
　之惡人也初偶胥遇回車而辟之宜也其奈徳適與<lb/>
　同位則與應有欲辟不可者不得已與之班荆而語<lb/>
　斯无咎之道也故曰迫斯可以見<lb/>
見惡人以辟咎也<lb/>
　所貴於聖賢者為其識利害於幾先而達人已之權<lb/>
　也四之惡人而初見之昧者處此唯務全身以逺害<lb/>
<pb n="56b"/>
　不知彼方剛暴必以不得見而怨懟咎之招也唯聖<lb/>
　人知之故姑與泛然一見以消其暴戾之氣斯止以<lb/>
　辟咎非以求福也陽貨惡人也夫子不欲見之故時<lb/>
　其亡而拜烝豚之歸不幸而遇諸塗𤼵問兩端語甚<lb/>
　不孫夫子方自引其非而以將仕許之陽貨卒不能<lb/>
　加无禮焉後世固有一見可免乃託聖言以文其由<lb/>
　徑之過吾知賈禍而已<lb/>
九二遇主于巷无咎<lb/>
<pb n="57a"/>
　遇者適胥邂逅杜預氏所謂草次之期是也主者二<lb/>
　視五之稱其分尊也詩云隘巷巷之湫隘者記云委<lb/>
　巷巷之委曲者今但云巷則如說文所云邑中道蓋<lb/>
　二五中之象猶比之二五言自内也<lb/>
　君就謀於臣則當適臣之室臣面内於君則當覲王<lb/>
　於朝今遇于巷雖曰二五共由之塗然當睽之時五<lb/>
　得中而下應急於合睽弗暇俟之於朝而往從二不<lb/>
　嫌遇之于巷也是以无咎<lb/>
<pb n="57b"/>
遇主于巷未失道也<lb/>
　五下應于二二不出里巷而遇焉在五則為下賢在<lb/>
　二不為詭遇雖非朝覲之正要未失治睽之道然謂<lb/>
　之未失則唯睽時為可<lb/>
六三見輿曳其牛掣其人天且劓无初有終<lb/>
　輿所以行也曳者輪敗徒曳之而已掣者牛縱逸而<lb/>
　不調不可服以引車天且劓如巫尫若天將去其鼻<lb/>
　鼻竅下俯故可引氣劓則引氣无力輿之能行以輪<lb/>
<pb n="58a"/>
　運牛引而人乗之也今若此皆不可行之象初本爻<lb/>
　也終上爻也<lb/>
　初四敵應曰惡人曰睽孤宜也五二正應曰无咎曰<lb/>
　何咎亦宜也三上正應何此爻之象如許曰三為兊<lb/>
　之主說而求上其行不由乎道故愈睽而不合凡是<lb/>
　皆无初也而有終合之理焉<lb/>
見輿曵位不當也无初有終遇剛也<lb/>
　以六居三徳不當位此輿之所以曳无初也及乎遇<lb/>
<pb n="58b"/>
　剛獲其正應而睽者合故曰有終<lb/>
九四睽孤遇元夫交孚厲无咎<lb/>
　與初徳敵而不合曰孤元初也夫男子之偉稱曽子<lb/>
　稱子游為夫夫是也元夫初九也交孚初與四交信<lb/>
　也厲危也<lb/>
　初四之徳敵而致孤初四之位應而有遇遇則初之<lb/>
　陽四之隂遂交孚矣然應終非正必危厲自持始可<lb/>
　免咎睽无不合之理然其求合有難有易正則易徳<lb/>
<pb n="59a"/>
　位俱應如二五是也不正則難位應徳敵如初四是<lb/>
　也學者而適逢斯時可不審所處哉<lb/>
交孚无咎志行也<lb/>
　四欲應初限於時而不得遂今交孚无咎則應初之<lb/>
　志可以有行也<lb/>
六五悔亡厥宗噬膚往何咎<lb/>
　悔亡有悔而亡也二五同居中故視二為宗猶同人<lb/>
　之于宗其情親也噬膚言柔而易噬也往應二也何<lb/>
<pb n="59b"/>
　咎何得而咎之也<lb/>
　五為大君不能合天下之情冝有咎也然五以柔居<lb/>
　中二以剛居中剛柔徳合其胥與也猶噬膚之易故<lb/>
　其悔可亡於是五往應二睽違既協往則必受夫何<lb/>
　咎之有<lb/>
厥宗噬膚往有慶也<lb/>
　爻止言何咎釋遽許以有慶者睽異之時患不得合<lb/>
　耳五固能下二二亦能承五剛柔合徳君臣魚水于<lb/>
<pb n="60a"/>
　時而攸往則人情可以大同慶譽可以大来豈止何<lb/>
　咎而已哉<lb/>
上九睽孤見豕負塗載鬼一車先張之弧後說之弧匪<lb/>
寇婚媾往遇雨則吉<lb/>
　睽孤无與也豕隂獸負猶負嵎塗六爻之所往来者<lb/>
　也負嵎則依險負塗則當道三為往来之塗以六據<lb/>
　之猶豕負塗也鬼隂物也古者每車三人乗之一車<lb/>
　言其衆也鬼即六之隂車即三之輿張弧欲射也說<lb/>
<pb n="60b"/>
　弧不射也匪寇婚媾者始疑為寇今知為婚也往應<lb/>
　三也雨隂陽和也<lb/>
　三與上本胥應而云孤者位乎卦外又上窮也孤則<lb/>
　愈疑矣三之駕車者牛而上疑為負塗之豕乗車者<lb/>
　人而上疑為盈車之鬼睽於心疑於目者也虎負嵎<lb/>
　人則畏之豕負塗則人怒之矣君子乗車人則敬之<lb/>
　車載鬼則人怪之矣始而疑故張之弧近而即之知<lb/>
　其求我故說之弧此以物言也取諸人情方其睽也<lb/>
<pb n="61a"/>
　疑婚姻以為寇不特𤼵貝丘之矢施竹堂之射及其<lb/>
　合也匪寇讎而為婚不特釋怨耦之仇且將鼓瑟琴<lb/>
　之歡矣所以然者以其正應往而求之遇必有合猶<lb/>
　隂濁充塞宇宙昏曀狐狸為之嘷舞及乎隂陽浹洽<lb/>
　於太空之閒雲行而雨施而宇宙為之一清矣諸卦<lb/>
　爻辭唯睽之三上其辭枝離譎怪如許故曰中心疑<lb/>
　者其辭枝<lb/>
遇雨之吉羣疑亡也<lb/>
<pb n="61b"/>
　豕負塗亦已怪矣復有盈車之鬼羣疑也睽疑者不<lb/>
　一故可怪之事多端一旦而隂陽協比則睽者合疑<lb/>
　事雖多悉可亡也齊桓見鬼而病疑也管仲一言而<lb/>
　愈疑亡之謂歟怪力亂神聖人所不語而此卦言之<lb/>
　甚詳故聖人斷之曰疑蓋心疑則境見心明則疑亡<lb/>
　知此者志怪之書可焚无鬼之論可熄<lb/>
䷦<hi>艮下坎上</hi>
　於卦變為坎重艮於爻變為二陽爻卦䷒二與五<lb/>
<pb n="62a"/>
　初與三互易而變初三四上皆以往而致蹇来則𫉬<lb/>
　免為義初之譽為知幾三之反為薄於險四連於三<lb/>
　則得剛之助上来附五為碩若九五六二居君臣之<lb/>
　正位任濟蹇之責二不為一蹇而止五能合羣爻以<lb/>
　皆來則不必他往而蹇有可濟之時矣<lb/>
山上有水蹇君子以反身修徳<lb/>
　水止於山上瀦而為澤咸也水出於山下流而為泉<lb/>
　蒙也今水在山上雖與咸同然坎流水也非山之所<lb/>
<pb n="62b"/>
　能止唯有屈折回旋而後通故為蹇之象君子體之<lb/>
　猶行乎艱難險阻之世治人而人未必治禮人而人<lb/>
　未必荅盍亦反求諸身以自修其徳大學之絜矩孟<lb/>
　子我必不仁不義之𩔖是也蓋唯知自反者乃能自<lb/>
　修不然則直情徑行唯有責人不責已徳之害也或<lb/>
　曰釋彖言險在前主艮而言今曰水行山上主坎而<lb/>
　言何哉曰聖人大象之辭專指兩卦他義咸所不及<lb/>
　與卦爻之辭義各有主固有偶同者亦有偶異者曰<lb/>
<pb n="63a"/>
　山上有水立卦以起義曰險在前偃卦以起義能止<lb/>
　之知遇蹇之方也往得中往有功濟蹇之道也往與<lb/>
　止並言而理不胥悖非圜機之士難以語此<lb/>
蹇利西南不利東北利見大人貞吉<lb/>
　陽欲進阻於險而難遂故卦名蹇<lb/>
　西南坤方平夷之所也東北艮方險阻之所也行乎<lb/>
　平地則可以四達行者之利也東北山也故不利大<lb/>
　人九五也用蹇之主也當蹇之時所利見也大人用<lb/>
<pb n="63b"/>
　蹇必守正而後吉也<lb/>
蹇難也險在前也見險而能止知矣哉蹇利西南往得<lb/>
中也不利東北其道窮也利見大人往有功也當位貞<lb/>
吉以正邦也蹇之時用大矣哉<lb/>
　蹇之為言難<hi>去聲</hi>也事之難易曰難<hi>平/聲</hi>為物所難<hi>平聲</hi>曰<lb/>
　難<hi>去聲</hi>聖人既以難釋卦之名又申之曰蹇之所以為<lb/>
　難者以坎之險在我之前也險在吾前見之而能止<lb/>
　能止云者非適然而然謂陽本務進能與時而止也<lb/>
<pb n="64a"/>
　斯其所以為知知者知<hi>平聲</hi>其險而能止之名也利西<lb/>
　南指九五之陽爻之未變上卦為坤今九二變而往<lb/>
　五則得上卦之中所謂居天下之廣居立天下之正<lb/>
　位可以濟蹇也不利東北指九三之陽謂自初進至<lb/>
　三為下卦之終入于阨塞故其道窮也利見大人指<lb/>
　諸爻謂九五在上冝見之以濟蹇也當位正吉指九<lb/>
　五謂徳當其位而吉也吉則蹇難通矣吃於言者曰<lb/>
　蹇跛於行者曰蹇非不能行不能言也㨗於口則期<lb/>
<pb n="64b"/>
　期躁於進則僵仆徐行緩語雖難而亦通君子之處<lb/>
　蹇亦然始而不審冒險以前固有陷溺之憂儻以知<lb/>
　止而遂安焉不求濟險之方則終不能出險其與陷<lb/>
　溺者等爾九五往而得中諸爻往而有功君臣徳合<lb/>
　協心以圖濟所謂正心正朝廷正百官而天下罔有<lb/>
　不一于正聖人之用蹇其大有如此哉<lb/>
初六往蹇来譽<lb/>
　往前進也初二三在艮體上居險極皆未嘗往聖人<lb/>
<pb n="65a"/>
　特言往以戒於未往之先耳来對往之辭初本无來<lb/>
　以不往為來<lb/>
　往則蹇險在前也來有譽能止也三薄於險初最逺<lb/>
　於險薄於險而止者人謂之不得已免於毁耳逺於<lb/>
　險而先止則為知幾先見其知<hi>去聲</hi>莫加焉人斯咸譽<lb/>
　之<lb/>
往蹇來譽宜待也<lb/>
　宜待云者待時而往非終於止而不行也終於止何<lb/>
<pb n="65b"/>
　譽之有<lb/>
六二王臣蹇蹇匪躬之故<lb/>
　二為臣之正位故曰王臣一往則一蹇蹇蹇云者反<lb/>
　復于蹇也匪躬之故不縁已計而然也<lb/>
　國有險難正臣子圖濟之時況五方在險中乎二非<lb/>
　不知往則必蹇也其奈君臣義重衆皆視險為難我<lb/>
　則視險若夷不以一蹇為憚不為一險而沮若是者<lb/>
　固將鞠躬盡瘁以濟天下之難而非以固位也非以<lb/>
<pb n="66a"/>
　利權也周公之遭變也商奄叛二叔流言成王疑邦<lb/>
　君御事咸曰艱大蹇亦衆矣周公勤勞三年曽不回<lb/>
　撓而卒安周室觀鴟鴞破斧諸詩則知周公匪躬之<lb/>
　節矣諸卦六二獨於此稱王臣者蹇難之時畏其艱<lb/>
　而退辟者有之始於銳而終怠者有之其往也致一<lb/>
　身之蹇其来也免一身之難而已王臣云者正名以<lb/>
　示警謂當盡掃趨利辟害之心絶去往來遷就之計<lb/>
　周旋蹇蹇之中乃可有濟耳<lb/>
<pb n="66b"/>
王臣蹇蹇終无尤也<lb/>
　蹇蹇而行不顧危難其初蓋有尤之如金縢未啓之<lb/>
　時者矣唯于其國不于其身故其終也天彰之大夫<lb/>
　美之孰有尤之者乎<lb/>
九三往蹇来反<lb/>
　往来之義同初<lb/>
　卦以九三成義居乎險止之閒往則陷止則免閒不<lb/>
　容髮往來之當謹莫謹於此爻也身薄於險冒危而<lb/>
<pb n="67a"/>
　輕赴則陷溺其身有不得反焉者矣唯艮之性本止<lb/>
　知夫往而蹇也故幡然而来反安于故位雖百險不<lb/>
　能陷也反與反身之義同反身則反其善不善來反<lb/>
　則直可以免險<lb/>
往蹇来反内喜之也<lb/>
　二為内卦之主方蹇蹇不暇以力濟時艱豈一手足<lb/>
　之所能内卦三爻唯三為剛明雖无濟蹇之位而有<lb/>
　濟蹇之才今幸而知反可資以共事斯二所以為之<lb/>
<pb n="67b"/>
　喜也春秋書季子来歸嘉之也其来反之喜歟<lb/>
六四往蹇來連<lb/>
　往來義同初連者連於下卦也<lb/>
　四在險中故往則愈蹇不往而来則連於九三可援<lb/>
　三之剛以免乎險也<lb/>
往蹇來連當位實也<lb/>
　以六居四當位也隂本虚以連於三故藉之以得實<lb/>
　合初三四論之三知反内使六二有助其濟蹇之望<lb/>
<pb n="68a"/>
　初為不犯難之君子有知幾之譽獨善而已不能及<lb/>
　三也四則依三以免險曽初之不若矣<lb/>
九五大蹇朋来<lb/>
　大九之陽也在蹇之時故云大蹇書曰遺大投艱于<lb/>
　朕身是也朋諸爻也來者皆朝宗于五也五為君諸<lb/>
　爻為臣臣來朝于君故雖上進亦稱來與需三人來<lb/>
　同義若上則自以由外而内為来<lb/>
　諸爻之往者求以出險也九五得位躬履至尊以濟<lb/>
<pb n="68b"/>
　蹇難諸爻昔往而蹇者今如朋斯來如雲斯合皆依<lb/>
　附大君以亨時艱朋来之云即彖所謂利見大人也<lb/>
大蹇朋来以中節也<lb/>
　諸爻皆憧憧於往來之閒至是朋来於五不復他往<lb/>
　者以九五之中實為之節也節者適其往来之則也<lb/>
　諸爻自下進而宗乎五往不冥行止不退懦也<lb/>
上六往蹇來碩吉利見大人<lb/>
　往来同初上本无往以不来為往碩博碩也猶剥之<lb/>
<pb n="69a"/>
　碩果大人九五也<lb/>
　險至上可以出矣以无出險之才故往則仍蹇往既<lb/>
　蹇矣来而從五則有碩大之吉上之碩猶四之實皆<lb/>
　以来附於陽也上居五之後與下四爻之位不同故<lb/>
　特言利見大人以戒之謂九五有濟蹇之才上六不<lb/>
　可以位居五後而不同諸爻利見之也<lb/>
往蹇來碩志在内也利見大人以從貴也<lb/>
　玩志在内之辭即知来碩為附於五當蹇之時六二<lb/>
<pb n="69b"/>
　躬蹇蹇之勞而九五有朋来之盛何哉五貴為天子<lb/>
　位足以有臨𫝑足以有為也上之言從貴蓋將以濟<lb/>
　蹇非以三為正應而見之也<lb/>
䷧<hi>坎下震上</hi>
　於卦變為震重坎於爻變為二陽爻卦䷒初四互<lb/>
　易而變為時之悖者六三也九二𫉬之如狐上六獲<lb/>
　之如隼故六五柔中坐享小人孚退之吉九四以剛<lb/>
　居柔不能奏解悖之功初六則剛柔交際之始與三<lb/>
<pb n="70a"/>
　无渉而得无咎者也<lb/>
雷雨作解君子以赦過宥罪<lb/>
　震為雷坎為雨上震下坎故曰雷雨作宇宙之閒隂<lb/>
　菀結而溽陽偏勝而亢雷雨一震滌之則屯者散蹇<lb/>
　者解矣凡人過誤而陷於罪入圜土嬰桎梏亦難也<lb/>
　雷者天之威雨者天之澤威中有澤猶刑獄之有赦<lb/>
　宥赦其所為之過宥其所過之罪所以體解之義而<lb/>
　故作者必刑也<lb/>
<pb n="70b"/>
解利西南无所往其来復吉有攸往夙吉<lb/>
　陽動而出險難之上故卦名解<lb/>
　西南坤方義與蹇同難已解矣无所往而來復則吉<lb/>
　不得已而猶有往焉能朝而不暮則亦吉謂其不乆<lb/>
　往也夙猶夙駕之義朝也暮夜之對<lb/>
解險以動動而免乎險解解利西南往得衆也其來復<lb/>
吉乃得中也有攸往夙吉往有功也天地解而雷雨作<lb/>
雷雨作而百果草木皆甲坼解之時大矣哉<lb/>
<pb n="71a"/>
　坎為險震為動故曰險以動鄉也陽止乎險之下則<lb/>
　為難今也陽動乎險之上則險可免故曰動而免乎<lb/>
　險解謂險非无故而免也解由䷒變上卦本坤坤<lb/>
　衆也初九往乎九四為震之主以主二隂故曰得衆<lb/>
　方卦之為兊二陽偏聚於下及六四來復為初六則<lb/>
　二隂拱一陽陽始得其中故曰得中險難既解衆心<lb/>
　歸戴得衆以守邦與人胥安於无事宜矣然不知復<lb/>
　乎未往之時則无所事事之中即險難之肧胎而凶<lb/>
<pb n="71b"/>
　之兆也故難解而猶往則失之過无所往而不知復<lb/>
　則失之不及是以得中而後吉有攸往指九四蓋遺<lb/>
　患餘釁安能盡除猶不免蒐獮之力必敏疾果斷不<lb/>
　俟終日猶迅霆之擊使人掩耳弗皇而威已震然後<lb/>
　姦邪不得起謀以閒我此狐疑猶豫竇武何進所以<lb/>
　逢害夙吉之戒垂監於未然如此雷為陽水為隂坎<lb/>
　上震下隂陽交為屯釀雨之象震上坎下隂陽分為<lb/>
　解雷奮雨滋甲者皆坼民之入此室處者亦皆拆而<lb/>
<pb n="72a"/>
　東作三才皆賴之解之時豈不大㢤離言百榖此言<lb/>
　百果者四陽之月百榖猶未芽甲也<lb/>
初六无咎<lb/>
　无咎者善補過也<lb/>
　聖人方將解天下之險難而初六六三為險如故隂<lb/>
　之過也然聖人許以无咎者其知補之之道歟<lb/>
剛柔之際義无咎也<lb/>
　初由四變非本為險者也變而為初能下於陽與九<lb/>
<pb n="72b"/>
　二為剛柔之際以成得中之美其位則為過其義則<lb/>
　无咎也<lb/>
九二田𫉬三狐得黄矢貞吉<lb/>
　田地之上也獸三為羣言其衆也狐旦伏暮行為隂<lb/>
　獸黄中色矢喻其直貞正也<lb/>
　狐妖幻媚惑為計以害人猶隂之為險以陷陽九二<lb/>
　陽剛惡其為害田而𫉬之是為去邪佞而得中直然<lb/>
　一陽陷於二隂之中必守正而後吉<lb/>
<pb n="73a"/>
九二貞吉得中道也<lb/>
　九二所以正吉者以得中道之故使非得中其為正<lb/>
　亦難矣甚哉小人之不易去也<lb/>
六三負且乗致寇至貞吝<lb/>
　負者以背負物今蜀人猶爾乗車也致自我致之也<lb/>
　寇兵戎也貞正也吝小疵也<lb/>
　六本隂賤分當負戴而冒乗軒之貴非據若此必致<lb/>
　寇戎之来此以六居三在九二之上以致見𫉬之象<lb/>
<pb n="73b"/>
　儻能安分義之正舍車而徒既知改過遂殺而為小<lb/>
　疵亦云幸矣子曰作易者其知盜乎易曰負且乗致<lb/>
　寇至負也者小人之事也乗也者君子之器也小人<lb/>
　而乗君子之器盜思奪之矣上慢下暴盜思伐之矣<lb/>
　慢藏誨盜冶容誨淫易曰負且乗致寇至盜之招也<lb/>
　知盜者知致盜之由也盜思者負販之家盜所不介<lb/>
　意或非所當得而得之盗始起奪攘之思猶上慢下<lb/>
　暴之思慢藏冶容之誨皆以喻其所自取殆若招盗<lb/>
<pb n="74a"/>
　以入室者解難之時君子固欲與天下胥安於无事<lb/>
　六三猶不安分而躐進於髙位其為應比之所攻自<lb/>
　取之也<lb/>
負且乗亦可醜也自我致戎又誰咎也<lb/>
　車服所以旌有徳負者而乗秪以播惡何足貴者戎<lb/>
　自我致於人何尤所致者寇則我為正易寇以戎言<lb/>
　自致兵戎之災不以正予三罪之也<lb/>
九四解而拇朋至斯孚<lb/>
<pb n="74b"/>
　而汝也義猶抑而强與指四也拇手大指握物之主<lb/>
　也朋衆隂也至到也斯猶歸斯受之孚交信也至者<lb/>
　斯孚未至者否<lb/>
　解以此爻成卦下卦猶在險故不言解上卦已出險<lb/>
　乃可言解下之二隂九二主之上之二隂九四主之<lb/>
　故四象於拇羣隂唯六三為時之害九二既已𫉬之<lb/>
　故羣隂如朋之至至則交信而无閒蓋因人成事者<lb/>
解而拇未當位也<lb/>
<pb n="75a"/>
　九二得中故能𫉬害人之狐九四不中不當徒以徳<lb/>
　剛為羣隂所歸於解悖之功无能為役<lb/>
六五君子維有解吉有孚于小人<lb/>
　六五居尊為君子維維持也小人六三也<lb/>
　難解之後小人遁逃君于因而維持之使不至於已<lb/>
　甚是其信加于小人小人不為害則難不生吉也柔<lb/>
　中之君其經濟止如此使為九五當不若是<lb/>
君子有解小人退也<lb/>
<pb n="75b"/>
　二陽方夾攻小人以解難而君子維之聖人慮後世<lb/>
　姑息於小人故戒之曰必小人退聽而後可<lb/>
上六公用射隼于髙墉之上𫉬之无不利<lb/>
　公為外諸侯之長猶分陜之公也隼鷹屬善搏擊象<lb/>
　小人之能悖君子狐隼皆指六三二為田狐穴居者<lb/>
　也三髙顯隼能髙飛者也三為墉上為髙墉上與三<lb/>
　位應冝不忍於關弓然與四五同體故亦惡三而攻<lb/>
　之六三位已髙上六復乗髙射之一矢而𫉬冝其无<lb/>
<pb n="76a"/>
　不利<lb/>
　隼之致射猶三之致戎也子曰隼者禽也弓矢者器<lb/>
　也射之者人也君子藏器於身待時而動何不利之<lb/>
　有動而不括是以出而有𫉬語成器而動者也鷹揚<lb/>
　善逃必上六更髙於六三然後射必命中此待時之<lb/>
　義也<lb/>
公用射隼以解悖也<lb/>
　小人而為悖於當世射之所以解悖也人皆知解之<lb/>
<pb n="76b"/>
　時不復有難不知陽雖免險而險猶在九二獵之人<lb/>
　謂於剛中為冝九四雖剛位適居柔則與六五同孚<lb/>
　乎隂亦冝也豈料上六重柔乃能助九二之剛邪學<lb/>
　者當知自勉<lb/>
䷨<hi>兊下艮上</hi>
　於卦變為艮重兊於爻變為三陽爻卦䷊三上互<lb/>
　易而變損下益上卦之義也上卦得益則四有喜五<lb/>
　元吉上正吉冝也下卦當損而初酌損二弗損所損<lb/>
<pb n="77a"/>
　者三而已後之剥下以奉上者尚監兹哉<lb/>
山下有澤損君子以懲忿窒慾<lb/>
　艮為山兊為澤上艮下兊故曰山下有澤山澤通氣<lb/>
　者也山上有澤則氣通而咸感山下有澤則氣洩而<lb/>
　減損忿慾者愛惡之私損徳者也懲之使勿肆窒之<lb/>
　使勿流損之所以逺害而修吾徳是以君子體之<lb/>
損有孚元吉无咎可貞利有攸往曷之用二簋可用享<lb/>
　下卦三陽今損其一故卦名損<lb/>
<pb n="77b"/>
　損下益上非交孚寧免厲民茍交信矣斯有元吉无<lb/>
　咎可貞攸往四者之善損時之用曷所用哉二簋禮<lb/>
　薄亦可以享可僅辭僅可而已<lb/>
損損下益上其道上行損而有孚元吉无咎可貞利有<lb/>
攸往曷之用二簋可用享二簋應有時損剛益柔有時<lb/>
損益盈虚與時偕行<lb/>
　九三在下卦變而在上以益純隂是其道能上行也<lb/>
　易言上行者六唯謙與損言道蓋天尊地卑而上行<lb/>
<pb n="78a"/>
　必以道乃可損下益上事由逆施亦必以道乃可子<lb/>
　夏曰君子信而後勞其民未信則以為厲已也况損<lb/>
　已益人人情所難不孚而能為之乎上卦隂虚不能<lb/>
　不資乎下而艮則知止而不妄取下卦陽實為兊知<lb/>
　上之不得已而非過求也故説順以奉上上下交信<lb/>
　不嫌於為損是以元吉是以无咎是以可守之為正<lb/>
　是以有所作為而民從之矣聖人舉彖辭自損而利<lb/>
　有攸往唯於有孚上加一而字即數語之血脈昭然<lb/>
<pb n="78b"/>
　知其下四事皆有孚基之聖人既言損下之道矣又<lb/>
　復言用損之道曷之用𤼵語之端也鼎簋十有二百<lb/>
　牲皆具之盛禮也二簋則凶荒殺禮之類也上方不<lb/>
　足下資於民非用大牲之時故殺禮亦可以為享非<lb/>
　若大貉小貉之為也應損之時有時而然非薦享之<lb/>
　常陽欲盛隂欲衰損隂益陽可也今九三為乾剛之<lb/>
　過上六為坤柔之過損過剛以益過柔庶幾適乎亦<lb/>
　有時而然非損益之常有時云者有時而不然也其<lb/>
<pb n="79a"/>
　損其益其盈其虚聖人初何容心亦曰與時偕行耳<lb/>
　時乎當損而損之損所以為益時乎當盈而盈之盈<lb/>
　不至於溢此章三致意於時可以損可以无損可以<lb/>
　益可以无益唯識時者能之故知百世之損益者聖<lb/>
　人也後世有事變倐起上用不足加賦於常法之外<lb/>
　事定而以為常者損之罪人也<lb/>
初九已事遄往无咎酌損之<lb/>
　己事終事也猶革之已日遄往速罷也无咎善補過<lb/>
<pb n="79b"/>
　也酌斟酌也初為下民<lb/>
　小司徒之職凡邦事令作秩叙㑹同田役賔客喪紀<lb/>
　皆事也古者藏富於民使之有時故其力足以供役<lb/>
　其財足以奉上猶九之富實也役以事則損民之力<lb/>
　寧能免咎必己事即休咎乃可免不能不勞而不敢<lb/>
　過勞酌損也不然築臺而謳者不止其不能酌損者<lb/>
　歟<lb/>
已事遄往尚合志也<lb/>
<pb n="80a"/>
　人情莫不喜逸而惡勞故周之力政豐年不過三日<lb/>
　遄往之舉所尚者合乎人之志也<lb/>
九二利貞征凶弗損益之<lb/>
　利冝也貞正也征往也進也<lb/>
　什一天下之正也以之奉宗廟備賔客共王后之服<lb/>
　用好賜公卿大夫之禄秩九二為大君理財之臣冝<lb/>
　以正取之或以恣奢侈之需是征進无節財聚民散<lb/>
　能无凶乎初資民之力曰酌損是有損而不過耳二<lb/>
<pb n="80b"/>
　資民之財什取其一民不知損而上自益故曰弗損<lb/>
　益之豈若後世朘膏竭澤而上下俱困者哉<lb/>
九二利貞中以為志也<lb/>
　中者取民必以中制弗損於民而上自益也志在於<lb/>
　中則適乎取民之正九二居中故也<lb/>
六三三人行則損一人一人行則得其友<lb/>
　三人行指乾三陽上進損一人指三之九變而為六<lb/>
　一人行指九三獨行得友指三上互易而進<lb/>
<pb n="81a"/>
　三人行者三陽之心一人行者九三之蹟自心而視<lb/>
　其蹟若損其一自蹟而探其心則一隂一陽乃得其<lb/>
　友<lb/>
一人行三則疑也<lb/>
　隂陽一則合三則參而疑子曰天地絪緼萬物化醇<lb/>
　男女媾精萬物化生易曰三人行則損一人一人行<lb/>
　則得其友言致一也天地人物之妙化由於致一况<lb/>
　人之交際可二三其徳乎故士貳其行詩人刺之<lb/>
<pb n="81b"/>
六四損其疾使遄有喜无咎<lb/>
　疾偏隂也六四重隂故云遄速也喜疾愈也猶言勿<lb/>
　藥有喜<lb/>
　卦本上坤下乾九三變坤為艮損其隂所以損其疾<lb/>
　也疾有一分之損則有一分之喜喜而曰遄欲其速<lb/>
　也遄而曰使言不能自速也決於攻疾則疾遄愈勇<lb/>
　於改過則過速更待来年以損攘雞之過者咎可免<lb/>
　乎<lb/>
<pb n="82a"/>
損其疾亦可喜也<lb/>
　合兩卦為損己以益人若六四為自損以自益亦可<lb/>
　之云幸之也<lb/>
六五或益之十朋之龜弗克違元吉<lb/>
　或益非所當益而益也詩菁菁者莪錫我百朋王莽<lb/>
　作元龜大貝十朋鄭氏云五貝為朋違辭辟也元吉<lb/>
　大吉也<lb/>
　五為得益之君而損三非以益五也上不敢當推以<lb/>
<pb n="82b"/>
　益五是為或益之古者寳龜而貨貝十朋之龜益以<lb/>
　富盛之寳也以上九之實益六五之虚何嫌而孫辟<lb/>
　无所求於下而下以多儀享上大吉也<lb/>
六五元吉自上祐也<lb/>
　上上爻也非君上之上此指或益之主名<lb/>
上九弗損益之无咎貞吉利有攸往得臣无家<lb/>
　弗損益之視九二文同而義異无咎善補過也貞正<lb/>
　也攸往益五也无家不自有其家也<lb/>
<pb n="83a"/>
　九在三則損至上則弗損而可以益人剛實有餘而<lb/>
　自居之則有咎推以益人則可免儻益人以正又可<lb/>
　得吉則冝於有攸往矣九居爻之最上然分則臣也<lb/>
　五得上九之臣其益上如此楚子文毁家紓國者近<lb/>
　之<lb/>
弗損益之大得志也<lb/>
　止言弗損益之者此爻之義皆在是也九三来於上<lb/>
　卦豈徒然者方在下位欲益五而弗能今位乎上則<lb/>
<pb n="83b"/>
　益君之志可大得矣<lb/>
䷩<hi>震下巽上</hi>
　於卦變為巽重震於爻變為三隂爻卦䷋初四互<lb/>
　易而變五為益下之君三四為益下之臣初為得益<lb/>
　之民二為得益之臣用大作用凶事用遷國皆因民<lb/>
　之所利而利之故損下不竭民之力損上不傷國之<lb/>
　財上九望益而益所不及者也<lb/>
風雷益君子以見善則遷有過則改<lb/>
<pb n="84a"/>
　巽為風震為雷上巽下震故曰風雷天地閉塞將變<lb/>
　化而通也孟春先散以風仲春繼震以雷萬物咸被<lb/>
　𤼵生之益君子體之善者徳之益見而能遷益矣過<lb/>
　者徳之損過而不改損矣遷善之人未能无過改其<lb/>
　損者則益者日益<lb/>
益利有攸往利渉大川<lb/>
　損乾以益坤故卦名益<lb/>
　利往利渉之義釋彖已明損彖戒之詳而嚴益彖予<lb/>
<pb n="84b"/>
　之約而確聖人之情可見矣<lb/>
益損上益下民說无疆自上下下其道大光利有攸往<lb/>
中正有慶利渉大川木道乃行益動而巽日進无疆天<lb/>
施地生其益无方凡益之道與時偕行<lb/>
　二卦之損剛益柔一也何為下言損上言益取民聖<lb/>
　人之不得已名曰損識吾不得已以示戒厚下聖人<lb/>
　之本心名曰益著其本心以垂法取民有制民固說<lb/>
　從不若益下之說无疆由下上行固以其道不若下<lb/>
<pb n="85a"/>
　下之道大光九五六二中正兩全以斯而往冝有慶<lb/>
　也巽為木震動為行刳木以渉川木之道乃可見動<lb/>
　而躁者不中止則退却動而巽者雖日進不已而无<lb/>
　疆域之限天施雨露地生品物此乾坤二爻上下之<lb/>
　義也天地何心故極覆蟠載其益无方所之拘此章<lb/>
　言大光言无方兩言无疆益之為大如此乃終之曰<lb/>
　凡益之道與時偕行蓋損益盛衰不能鈞等損有餘<lb/>
　益不足而後適中益而无時則過於益者必過於損<lb/>
<pb n="85b"/>
　不足有餘反覆仍在也是以損益二卦皆言時行<lb/>
初九利用為大作元吉无咎<lb/>
　初為民大作者造都邑亦震動於下之義營洛而四<lb/>
　方民大和㑹是也周官廪人凡邦有㑹同師役之事<lb/>
　則治其糧與其食元吉大吉也无咎善補過也<lb/>
　民在田野則自食其力作民以趨役則食于公上得<lb/>
　食于公上益民之事也是以元吉无咎范文正守杭<lb/>
　㑹嵗饑令諸佛寺大興土木之役仰食者日數萬人<lb/>
<pb n="86a"/>
　民无流徙州境晏然得大作之義<lb/>
亢吉无咎下不厚事也<lb/>
　損以有孚而得元吉无咎此爻乃與之同者先王制<lb/>
　賦凡服用禄秩之餘積之以待頒予其所積正自有<lb/>
　限安得人人而周之亦曰行不費之惠耳利用大作<lb/>
　以佚道使民民之從之也輕猶文王之臺沼庶民不<lb/>
　日成之不厚事者作雖大而民不病其難也其得元<lb/>
　吉无咎固宜<lb/>
<pb n="86b"/>
六二或益之十朋之龜弗克違永貞吉王用享于帝吉<lb/>
　損四以益初本非益二故云或十朋之龜弗克違義<lb/>
　與損六五同百朋為錫予之數則十朋之龜不必泥<lb/>
　爾雅十龜之說<lb/>
　二本隂虛初來益之而富實身居臣位與五不同非<lb/>
　意得益必永守其正乃可此二之吉也二五為正應<lb/>
　故九五用居中富實之賢備禮享帝以薦其明徳此<lb/>
　五之吉也二五交胥為益如此<lb/>
<pb n="87a"/>
或益之自外来也<lb/>
　損於五言上祐上九在六五之上也益於二言自外<lb/>
　初九在六二之外也聖人以象明理其凡例明整如<lb/>
　此<lb/>
六三益之用凶事无咎有孚中行告公用圭<lb/>
　凶事凶荒之事也大司徒以荒政十二聚萬民遺人<lb/>
　縣都之委積以待凶荒无咎善補過也有孚上下交<lb/>
　信也古者用圭卒事則反之以致信禹以𤣥圭告成<lb/>
<pb n="87b"/>
　功是也古者无苛征民常富實唯凶年而後虚之上<lb/>
　之人從而益之何咎之有況其凶事講於平時仁愛<lb/>
　之心上下素孚六三酌其中以予民如鄉師賙萬<lb/>
　民之囏阨以王命施惠逮其卒事用圭以告之公上<lb/>
　汲黯以節矯制𤼵廪近之<lb/>
益用凶事固有之也<lb/>
　委積之儲皆他年取之於民者乃下之所固有還以<lb/>
　予之耳後世義倉頗得此意使知六三之義決不耗<lb/>
<pb n="88a"/>
　蠧以供他用<lb/>
六四中行告公從利用為依遷國<lb/>
　中行告公與三同依者近依於五也六四自初而上<lb/>
　進有遷國之象六三告公在用凶事之後用而後告<lb/>
　也六四告公在遷國之先從而後遷也<lb/>
　六四為近臣遷國重事與賙民之急者不同必待告<lb/>
　之公上得從而行之猶周公營洛以圖及獻卜是也<lb/>
　益下而言遷國猶盤庚遷亳去河患而奠攸居莫大<lb/>
<pb n="88b"/>
　之益也<lb/>
告公從以益志也<lb/>
　告而即從者以上之益民之志正所欲聞也<lb/>
九五有孚惠心勿問元吉有孚惠我徳<lb/>
　孚交信也勿問不必問也我者自稱之辭<lb/>
　上言有孚指君臣三四皆言告公九五乃言勿問蓋<lb/>
　惠下之心交孚无間臣下固盡告公之禮君上則不<lb/>
　必問而可行所以大吉也下言有孚指君民大作凶<lb/>
<pb n="89a"/>
　事遷國皆利民之善政故民之信之以惠為徳若移<lb/>
　粟濟人之小惠民未必以為徳也此爻兩言有孚益<lb/>
　道之盛也豈特損以有孚為貴哉<lb/>
有孚惠心勿問之矣惠我徳大得志也<lb/>
　勿問下加之矣二字言問則猶有未孚者此以見三<lb/>
　四之告乃盡事君之禮非九五吝於施舎必待請問而<lb/>
　後得行其惠也九五志在益下益下之事條目萬端不<lb/>
　出此三者今民之信徳如此則大得遂其益下之志矣<lb/>
<pb n="89b"/>
上九莫益之或擊之立心勿恒凶<lb/>
　莫益上謂五不益之也或无所主名之辭擊擊上九<lb/>
　也恒久也<lb/>
　以上視五亦臣民也不能不仰益於五而位極且外<lb/>
　猶四凶之見黜蓋益所不及者上九以為莫我益之<lb/>
　可謂昧於知己於是行道之人雖无仇怨忽有擊之<lb/>
　者是其立心不乆所以致凶<lb/>
莫益之偏辭也或擊之自外來也<lb/>
<pb n="90a"/>
　九五益下之惠溥徧无遺而上九懷莫益之怨乃不<lb/>
　是揣度之偏辭也自外釋或字謂從旁忽擊之此外<lb/>
　與六二之外不同子曰君子安其身而後動易其心<lb/>
　而後語定其交而後求君子修此三者故全也危以<lb/>
　動則民不與也懼以語則民不應也无交而求則民<lb/>
　不與也莫之與則傷之者至矣易曰莫益之或擊之<lb/>
　立心勿恒凶此聖人止摘此爻以旁通其義<lb/>
　　咸恒<hi>反</hi>　遯大壯<hi>反/</hi>　晉明夷<hi>反/</hi>　家人睽<hi>反</hi>
<pb n="90b"/>
　　蹇解<hi>反</hi>　損益<hi>反</hi>
　<lb/>
　<lb/>
　<lb/>
　<lb/>
　<lb/>
　<lb/>
　周易輯聞卷四<lb/>
</p>
<p>
</p>
  </div>
</body>
</text>
</TEI>
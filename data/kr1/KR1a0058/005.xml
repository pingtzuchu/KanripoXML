<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易輯聞卷五</head> <lb/>
    <p>
<pb n="1a"/>
欽定四庫全書<lb/>
　周易輯聞卷五<lb/>
　　　　　　　　　　　宋　趙汝楳　撰<lb/>
䷪<hi>乾下兊上</hi>
　於卦變為兊重乾於爻變為一隂爻卦䷫初上互<lb/>
　易而變五剛有決柔之勢五君子皆有決小人之心<lb/>
　特以處位不同其決亦異初以位不足而不勝四以<lb/>
　才不足而狐疑二僅自守亦難於應九五初比於隂<lb/>
<pb n="1b"/>
　以中道行決不係累於隂柔之舉猶幸上六窮隂終<lb/>
　自滅亡決之至善有如此<lb/>
澤上於天夬君子以施禄及下居徳則忌<lb/>
　兊為澤乾為天澤本在下氣騰而上於天勢必決而<lb/>
　復下為雨露之澤禄本在上而施及於下蓋體天澤<lb/>
　下沛之義居若寵利居成功之居所謂有其善矜其<lb/>
　能者以徳自居猶以禄自富自富者人奪之自居者<lb/>
　人忌之忌嫉也<lb/>
<pb n="2a"/>
夬揚于王庭孚號有厲告自邑不利即戎利有攸往<lb/>
　五剛決去一柔故卦名夬<lb/>
　自五以下王庭也揚庭使左右皆知其當去也孚號<lb/>
　使國人皆知其當去也告自邑孚號之達自國邑而<lb/>
　天下也有厲之危自邑之告即戎之戒其謹重如此<lb/>
　至於勢所當往則勉之甚順使人不因謹重而成瑟<lb/>
　縮也<lb/>
夬決也剛決柔也健而說決而和揚于王庭柔乗五剛<lb/>
<pb n="2b"/>
也孚號有厲其危乃光也告自邑不利即戎所尚乃窮<lb/>
也利有攸往剛長乃終也<lb/>
　夬之訓決以決柔也健為之體而行以說決以柔也<lb/>
　而不過於暴此去君側之小人故欲和說時朝皆君<lb/>
　子獨一小人居於王所倚勢以陵下而君子中未免<lb/>
　有陷溺於小人之計者吾欲決而去之必聲其乗剛<lb/>
　之罪顯行於公朝使人明知小人之惡以絶上下内<lb/>
　外與衆棄之使慮疎謀忍𤼵一不中其禍甚烈有危<lb/>
<pb n="3a"/>
　可知必誠意交孚罔有間貳𤼵號施令警惕以行之<lb/>
　務為決去其事乃可光明俊偉无復晻曖不宣之患<lb/>
　卦六位而五陽儻尚剛而不知節則即戎有自焚之<lb/>
　災行百里者半九十一簣不復其曷濟成終之功自<lb/>
　昔稱兵以清君側之惡者國亦以亡尚於剛則窮也<lb/>
　剛長始於一陽至臨有八月之凶泰有復隍之懼大<lb/>
　壯有羸角之憂積至夬良不易易而一隂猶在使不<lb/>
　遂芟夷之寕保不覆出為惡五剛猶唐五王一柔猶<lb/>
<pb n="3b"/>
　一武三思在宫中也不幸而薛季昶之言中惜哉是<lb/>
　以利於有終<lb/>
初九壯于前趾往不勝為咎<lb/>
　四陽為大壯況五陽乎初為前下為趾人行則趾有<lb/>
　前後大壯戒於用壯故止云壯于趾夬貴於往決初<lb/>
　九欲行故云壯于前趾行者身之動而前趾先之蓋<lb/>
　往之尤先者也<lb/>
　一隂居極髙之地初陽勢微而位居下壯以決之如<lb/>
<pb n="4a"/>
　度其強弱之力較其髙下之勢其為不勝必矣斯其<lb/>
　為咎也使得時得位往必勝矣何咎之有<lb/>
不勝而往咎也<lb/>
　智者䇿勝敗於未戰之先知我之未必勝而且往焉<lb/>
　咎也楊震為太尉攻阿母王聖輩屢疏不省已不勝<lb/>
　矣復救趙騰卒以放歸而死露棺歳餘謫及諸子咎<lb/>
　莫甚焉況在下位者乎<lb/>
九二惕號莫夜有戎勿恤<lb/>
<pb n="4b"/>
　惕號警懼而告戒也莫夜隂之時也戎上六之黨如<lb/>
　三是也莫夜有戎若今兵閒之刼寨勿恤不為之動<lb/>
　也<lb/>
　二為内卦之内有深溝髙壘之象申儆軍實守備甚<lb/>
　嚴上六因三為道地興莫夜之戎以來宼二唯當以<lb/>
　静待之勿恤可也今軍旅之帥或驕或㢮猝有敵警<lb/>
　又不能持重堅忍一為所動則擾亂潰敗不可支吾<lb/>
　矣周亞夫軍夜驚堅卧不動卒勝吴楚亞夫无備而<lb/>
<pb n="5a"/>
　驚猶以堅卧致勝況有備乎<lb/>
有戎勿恤得中道也<lb/>
　莫夜之戎勢本可畏而云勿恤者九之剛能前定二<lb/>
　之柔能敬謹此中道也必如是而後可以勿恤不然<lb/>
　何恃而弗恐<lb/>
九三壯于頄有凶君子夬夬獨行遇雨若濡有愠无咎<lb/>
　頄面顴骨九三為下卦之上之象壯于頄嚴厲見于<lb/>
　面色厲而内荏者也君子對野人之稱九三在髙位<lb/>
<pb n="5b"/>
　者也夬夬重剛也獨行不與羣剛同志獨往應乎上<lb/>
　也遇雨與上六隂陽和也若如也濡猶相濡以沫不<lb/>
　甚浹洽也愠怒也遇雨之反无咎善補過也<lb/>
　當決柔之時而位適居三有凶也其凶云何已居髙<lb/>
　位視小人當決而又決乃係於位應違衆而獨遇之<lb/>
　不免沾濡於小人之膩烏得而不凶使能悔其遇雨<lb/>
　之失反而為愠怒則與上為應之過斯可補矣彖之<lb/>
　揚庭有厲蓋懼諸此温太真之於王處仲近之<lb/>
<pb n="6a"/>
君子夬夬終无咎也<lb/>
　九三始以位應而若濡終以重剛而過中无咎云者<lb/>
　幸其能悔過也<lb/>
九四臀无膚其行次且牽羊悔亡聞言不信<lb/>
　四居上卦之後為臀无膚坐不能安行次且不能遂<lb/>
　羊棲于棚善升髙肉補氣為陽類羊牽挽則羣隨之<lb/>
　大壯與夬衆陽羣進皆剛決不足悔亡有悔而亡也<lb/>
　言如揚庭孚號<lb/>
<pb n="6b"/>
　九而居四羣剛迫之欲止則不能安居位之柔欲進<lb/>
　而不能遂是當進而不果者也猶幸居三陽之先若<lb/>
　能率之以前以助九五之決則當進不果之悔可以<lb/>
　自免其奈係於兊體遲疑不斷雖聞羣剛之告戒而<lb/>
　不之信邪<lb/>
其行次且位不當也聞言不信聦不明也<lb/>
　九二與九四同而四言不當者二居中也四聞羣剛<lb/>
　號召之諄諄而不見信殆耳官失職无異於聾聵者<lb/>
<pb n="7a"/>
九五莧陸夬夬中行无咎<lb/>
　莧陸先儒或以為一物馬鄭云商陸或名當陸爾雅<lb/>
　謂之遂薚廣雅謂之馬尾蔏陸伊川以為馬齒莧或<lb/>
　以為二物宋衷朱漢上謂莧蕢陸當陸董遇云前人<lb/>
　以莧陸當陸為二草陸之為葉差堅於莧莧根小陸<lb/>
　根大考亭謂莧陸是兩物陸一名商陸即章桞其目<lb/>
　雖不一皆感隂之多為柔脆之草且柔脆易決則不<lb/>
　應繫之以夬夬中行之辭案說文莧閑旦反菜也又<lb/>
<pb n="7b"/>
　以欽避嫌諱户寒反者上從<graphic n="KR1586" url="https://raw.githubusercontent.com/kanripo/KR-Gaiji/master/images/KR1586.png" mimeType="image/png"/>象羊角中從見象羊<lb/>
　身舊釋山羊細角與此莧字類唯多一㸃四云羊五<lb/>
　云莧山羊而在髙陸頗有義類夬夬重剛也中行五<lb/>
　為上卦之中无咎善補過也<lb/>
　五之莧視四之羊位尊而正用重剛決一柔冝也以<lb/>
　中而行幸免於咎而已<lb/>
中行无咎中未光也<lb/>
　中之功用大矣況大中乎他卦貴於中行此爻乃止<lb/>
<pb n="8a"/>
　於无咎似未得强弗友剛克之義其亦體兊之說溺<lb/>
　於上之甘言而致然乎故於中為未光也唐誅李輔<lb/>
　國不能肆諸市朝而嫁之盜竊遂使鋤姦之功闇而<lb/>
　弗彰是為似之<lb/>
上六无號終有凶<lb/>
　巧言令色至此已窮无能號召於人矣故曰无號上<lb/>
　六始而與三有遇雨之好欲援之為黨以苟旦夕之<lb/>
　安終以九三愠而絶之而五剛相比以同有凶而已<lb/>
<pb n="8b"/>
无號之凶終不可長也<lb/>
　凡言終者要其終也聖人恐小人借以自寛尚為遷<lb/>
　延之圖故釋之以為其終甚速不可長待也<lb/>
䷫<hi>巽下乾上</hi>
　於卦變為乾重巽於爻變為一隂爻卦變之始卦以<lb/>
　柔遇剛得名爻以剛包柔立義遇之為道貴比而惡<lb/>
　閒以柔遇剛唯初於二以陽包隂唯二於初五為大<lb/>
　君无不并包三與初同體欲包而不能上无渉於隂<lb/>
<pb n="9a"/>
　其得无咎幸也<lb/>
天下有風姤后以施命誥四方<lb/>
　乾為天巽為風上乾下巽是為天下有風此與風行<lb/>
　地上義頗不同姤為太虚之風自上而下觀為地上<lb/>
　之風旁行而徧歴太虚之風吹號萬籟后之誥命象<lb/>
　之君后尊居難與民接雖清問咨訪何能家至而户<lb/>
　曉唯敷言下逮而後君民之情始遇<lb/>
姤女壯勿用取女<lb/>
<pb n="9b"/>
　五陽在上一隂下生故卦名姤一陽為復復其本所<lb/>
　陽有為主之義一隂為姤柔来遇剛柔有為客之道<lb/>
　姤以巽為主巽以初為主巽長女也故曰女壯言女<lb/>
　壯於一隂爻卦猶言堅冰於坤初六咸之少女志未<lb/>
　變取之故吉姤之壯女志已強而猶取之可乎<lb/>
姤遇也柔遇剛也勿用取女不可與長也天地相遇品<lb/>
物咸章也剛遇中正天下大行也姤之時義大矣哉<lb/>
　姤者不約而㑹之辭純陽方胥得豈復謀與隂㑹柔<lb/>
<pb n="10a"/>
　倐而来猶陽貨之遇夫子聖人以遇釋卦意已深矣<lb/>
　繼之曰柔遇剛者明非剛遇柔也巽女雖壯身猶在<lb/>
　家位猶處下彼之壯害不及我儻引以自近是與之<lb/>
　使長一與我齊將用壯于夫家浸至剥陽之凶已上<lb/>
　釋彖辭此下乃明天地君臣胥遇之義天秉陽地秉<lb/>
　隂天地判而不遇則隂陽否絶何有於品物必天地<lb/>
　泰遇乾始坤生則向之流形者今始各成其成章成<lb/>
　也夬姤反復不能使隂之不生猶天下不能无小人<lb/>
<pb n="10b"/>
　顧我與之遇者如何耳儻逢一隂之生畏女壯之勢<lb/>
　自視歉然遽作二隂之遯則小人之進愈速其為君<lb/>
　子害尤烈今五剛之中二五君臣皆遇乎中正志同<lb/>
　道合天下至廣政敎盛行小人皆在并包之内莫不<lb/>
　服從向化此姤之時義所以為大<lb/>
初六繫于金柅貞吉有攸往見凶羸豕孚蹢躅<lb/>
　繫纒繫也金指九柅蒼頡篇作檷絡絲之器其下柎<lb/>
　即柅說文作杘敕稚反絲篗柄也亦作柅絲繫于柅<lb/>
<pb n="11a"/>
　則不得縱亂貞正也羸劣也豕隂獸象初隂之微蹢<lb/>
　躅決躁不定貎豕雖羸而性決躁<lb/>
　姤之初六隂生之初也浸而長陽即引遯而陽之消<lb/>
　不可留矣幸九二剛中正位足以制之有繫于金柅<lb/>
　之象柔繫于剛是為隂之正而吉也不然往有所之<lb/>
　所見皆凶蓋初之隂有似乎羸豕位雖在下而上孚<lb/>
　於四恃有必壯之勢蹢躅不定猶之小人初進其志<lb/>
　未嘗不思跳梁宇宙閒以肆其禍賊之謀象之以羸<lb/>
<pb n="11b"/>
　豕所以誅其心而暴其蹟遯之二言執言固懼陽之<lb/>
　遯而挽之也姤之初言繫言牽惡隂之長而止之也<lb/>
繫于金柅柔道牽也<lb/>
　爻辭於隂不曰止不曰決而曰繫不象以他物而象<lb/>
　金柅者小人柔邪佞媚引類呼儔其牽聯而不絶猶<lb/>
　之絲也柅以運篗篗以繫絲絲有時而絶柅之運愈<lb/>
　繫而愈不窮一隂初生固漸進而必壯九二繫之終<lb/>
　不能出吾彌綸範防之外金柅之喻取象甚精柔道<lb/>
<pb n="12a"/>
　牽之辭釋象甚白<lb/>
九二包有魚无咎不利賔<lb/>
　包從勹從已象已在勹中即包胎之包謂九包六義<lb/>
　同白茅包之隂為陽所包則不得逸而之他魚隂物<lb/>
　象初之隂利猶美利利天下初與四應主初而言故<lb/>
　四為賔剥一陽五隂而爻言貫以一貫衆也姤五陽<lb/>
　一隂而爻言包以衆包一也而衆陽唯九二首與隂<lb/>
　遇因切比而包之包非其應冝若有咎然遇貴近而<lb/>
<pb n="12b"/>
　先四乃逺而後二非摟四之應故咎可免一民不應<lb/>
　有二君二已包初則不為四之利<lb/>
包有魚義不及賔也<lb/>
　爻言不利非若金縢不利於孺子謂二欲害四也止<lb/>
　由義不得兼不能利及於賔故聖人以不及釋之<lb/>
九三臀无膚其行次且厲无大咎<lb/>
　姤夬之反姤之三即夬之四故其象同他如剥復既<lb/>
　未濟之三四損益之二五皆類此然夬之義主於上<lb/>
<pb n="13a"/>
　六姤之義主於初六<lb/>
　三與初同體欲止而包初則閒於二猶无膚而不安<lb/>
　三與上位應欲從之則徳敵未免次且而不進此危<lb/>
　道也知其危厲能終止而不行則不失已故无大咎<lb/>
其行次且行未牽也<lb/>
　止不得初則行而求應或者猶可得志然兩剛豈胥<lb/>
　下者次且其行以未牽於應也<lb/>
九四包无魚起凶<lb/>
<pb n="13b"/>
　包與魚義同初起作也詩衆維魚矣衆民象<lb/>
　一魚而二四包之二有則四无勢也三以重剛猶不<lb/>
　敢較四恃其已應起而求之與二爭民後𤼵者制於<lb/>
　人凶之道也<lb/>
无魚之凶逺民也<lb/>
　陽一君而二民陽為君隂為民初雖正應而位則遼<lb/>
　絶是逺於民非逺其民也不以无民而棄之則亦无<lb/>
　凶<lb/>
<pb n="14a"/>
九五以把包瓜含章有隕自天<lb/>
　把髙木也卜子夏曰把梓連抱瓜隂實而蔓生象隂<lb/>
　之来綿綿未已章美也隕墜也自天猶詩云自天降<lb/>
　康<lb/>
　一隂在初為魚下也在五為瓜蔓延而至潰上包以<lb/>
　把絶其蔓以圖之又含其章美不敢外衒人事亦云<lb/>
　盡矣其奈浸長至五於時為剥陽之剥落忽焉自天<lb/>
　人力有不能支者<lb/>
<pb n="14b"/>
九五含章中正也有隕自天志不舍命也<lb/>
　九五不自衒蓋以位中而徳正如釋彖所謂剛遇中<lb/>
　正者也而聖人以有隕為天所命者其志以為消息<lb/>
　盈虚之理不能違也舍違也<lb/>
上九姤其角吝无咎<lb/>
　角剛在上之象吝小疵也<lb/>
　初之隂唯上與之无渉今言姤直舉卦名以明其時<lb/>
　耳當姤之時位居極上故云姤其角獨陽在上是以<lb/>
<pb n="15a"/>
　有吝其无渉於初得免隂剥之患故止於吝而已无<lb/>
　可咎者<lb/>
姤其角上窮吝也<lb/>
　爻以致吝止以五陽至上而窮非有他也<lb/>
䷬<hi>坤下兊上</hi>
　於卦變為兊重坤於爻變為二陽爻卦䷒五與二<lb/>
　四與初互易而變土无二王尊无二上比唯一陽故<lb/>
　九五為顯比之主萃之九五羣隂所萃也九四或貳<lb/>
<pb n="15b"/>
　之一則聚貳則分故初之亂萃二之引三之嗟如以<lb/>
　見下之萃於上為難五之永正上之涕洟以見上之<lb/>
　萃其下為不易然諸爻皆得无咎者萃雖難而志不<lb/>
　分也<lb/>
澤上於地萃君子以除戎器戒不虞<hi>上時掌反</hi>
　兊為澤坤為地凡陂澤雖衆水所聚然其形勢髙於<lb/>
　平地為澤上於地之象水聚則決必有以防之水乃<lb/>
　瀦人聚則亂必有以制之人乃定除簡治也戎器兵<lb/>
<pb n="16a"/>
　械也不虞不慮度也萃聚之時居安則忘危故慮有<lb/>
　所不及君子體水聚之義方國力富盛有申儆軍實<lb/>
　之資除治兵械以備不虞所以保其聚也抑之詩曰<lb/>
　弓矢戎兵用戒不虞蓋古人之常訓夾谷衣裳之㑹<lb/>
　也夫子具左右司馬以行卒却萊夷之兵戒不虞之<lb/>
　謂乎<lb/>
萃亨王假有廟利見大人亨利貞用大牲吉利有攸往<lb/>
　卦名釋彖已明<lb/>
<pb n="16b"/>
　分則散聚則亨假至也王者能極至有廟之道也物<lb/>
　之聚必有所主天下主王者以聚其生王者主宗廟<lb/>
　以聚其民示必有先也禮曰君子將營宫室宗廟為<lb/>
　先家以廟而聚其族故先之有廟者萃人心之本也<lb/>
　古者為之宗廟以鬼享之固將展吾追養繼孝之誠<lb/>
　雖曰洋洋如在其上必有所依以致吾敬宗廟之主<lb/>
　祭祀之尸是也陳其薦爼序其禮樂於是屋之故曰<lb/>
　廟豈以是聚遊魂之變㦲大人九五也衆隂利見以<lb/>
<pb n="17a"/>
　亨其聚也利貞利於正也萃聚之時粢盛潔豐犧牲<lb/>
　博碩合聚萬物而致享報本反始以告成功則用大<lb/>
　牲者時也稱也吉也上下萃聚人心協一何往不利<lb/>
萃聚也順以說剛中而應故聚也王假有廟致孝享也<lb/>
利見大人亨聚以正也用大牲吉利有攸往順天命也<lb/>
觀其所聚而天地萬物之情可見矣<lb/>
　順以說指坤兊剛中而應指九五下以順求萃上說<lb/>
　而萃之此大體也究其用九五以剛中而俯應之上<lb/>
<pb n="17b"/>
　下之情交是以聚也王者莫不有廟能至其道者鮮<lb/>
　夫廟非曰堂室奥阼之備亨孰羶薌之盛也肅雍在<lb/>
　廟以薦孝忱而已上致孝享則民作孝四海皆承順<lb/>
　而歸之是之謂能至有廟之道九四近在君側當三<lb/>
　隂之塗為三隂者冝上萃於五以臣萃君斯為得正<lb/>
　故其聚可以亨祭用大牲非侈也行有攸往非躁也<lb/>
　萬物盛多之時聖賢聚精㑹神之際皆上天所命吾<lb/>
　固順之而已天地之氣聚則交而造化溥博方以類<lb/>
<pb n="18a"/>
　聚是也萬物之生聚則衍而生化不熄所欲與之聚<lb/>
　之是也凡是為天地萬物之情觀聖人所以聚人之<lb/>
　道從可見天地萬物之情<lb/>
初六有孚不終乃亂乃萃若號一握為笑勿恤往无咎<lb/>
　有孚孚於四也不終始孚而終疑也亂者萃之反乃<lb/>
　亂乃萃謂乍散乍聚若如也號呼而欲與之語如晉<lb/>
　惠公號慶鄭還无社號申叔展若號有似乎號非誠<lb/>
　招之也握握手也一握蹔握而即分攜也笑說樂也<lb/>
<pb n="18b"/>
　勿恤不應四也往求聚於五也<lb/>
　初四正應萃之冝也而四有偪君擅民之嫌是以始<lb/>
　孚終否倐離忽合謾然不情之招率爾握手之笑蓋<lb/>
　將勿恤乎四往聚乎五斯乃聚之正无可咎者<lb/>
乃亂乃萃其志亂也<lb/>
　位可應四而時當萃五去就兩難決擇靡定則志亂<lb/>
　志亂則孚之不終萃之不決何責哉<lb/>
六二引吉无咎孚乃利用禴<lb/>
<pb n="19a"/>
　引九五引之也无咎无有咎也孚二五交信也利冝<lb/>
　也禴春祭禮之薄者月令仲春祭不用犧牲<lb/>
　二欲萃五而閒於四幸九五下應猶引之也五引其<lb/>
　上故吉四不敢要二於中塗无有咎之者二五交孚<lb/>
　雖薄禮亦冝享不在物也卦用大牲爻用禴六二臣<lb/>
　位不敢僭也禮曰匹士太牢而祭謂之攘<lb/>
引吉无咎中未變也<lb/>
　吉无咎者六二之中未為四所變也使九五不速引<lb/>
<pb n="19b"/>
　之不幸而脅於權臣則六二雖中亦變聚不以正求<lb/>
　无咎可得乎<lb/>
六三萃如嗟如无攸利往无咎小吝<lb/>
　嗟愁歎聲當萃而歎也往萃於五也<lb/>
　六三去五益近四乃廹而乗之欲進不能是以嗟如<lb/>
　也三厄於四與二同二猶利於禴三无攸利者二中<lb/>
　而應三不中而偪也使永肩一心往而從五則可以<lb/>
　免咎縱四尤我亦小吝耳<lb/>
<pb n="20a"/>
往无咎上巽也<lb/>
　三之往從乎五者以能上巽乎九四而四不終難之<lb/>
　也使恃其居剛與四為敵不唯不能往何止小吝而<lb/>
　已乎<lb/>
九四大吉无咎<lb/>
　他卦多言元吉唯萃升鼎之爻小過之彖稱大吉雖<lb/>
　元訓大然不曰元吉應必有說无咎戒之也<lb/>
大吉无咎位不當也<lb/>
<pb n="20b"/>
　九而居四於豫為大有得者柔君倚之也於萃則剛<lb/>
　明在上嫌於分民為位不當故聖人戒之戒之云何<lb/>
　四違道說民專權附衆咎之大者必思為免過之舉<lb/>
　如大有九四匪其彭乃可是故知戒懼則為伊周不<lb/>
　然霍子孟以之族滅<lb/>
九五萃有位无咎匪孚元永貞悔亡<lb/>
　位大君之位也匪非也匪孚非孚信之不足也元永<lb/>
　貞義同比彖悔亡有悔而亡也<lb/>
<pb n="21a"/>
　九五大人剛中而應其徳其位皆足以萃隂四乃如<lb/>
　並后匹嫡而據之則五之所有者位而已然非我咎<lb/>
　也非我與羣隂交信之不足也唯終始守正不失其<lb/>
　在我者則羣隂終當来萃而九四分民之悔可亡矣<lb/>
萃有位志未光也<lb/>
　九五為人所利見而遭時如此冝乎萃隂之志未光<lb/>
　明也<lb/>
上六齎咨涕洟无咎<lb/>
<pb n="21b"/>
　齎咨歎恨之聲涕洟歎恨之容自目曰涕自鼻曰洟<lb/>
　六亦欲萃於陽而位居五後視羣隂獨不得其志六<lb/>
　性柔暗不能固窮既失所萃故見於歎恨之聲容如<lb/>
　此然與四无渉得免於聚不以正之咎<lb/>
齎咨涕洟未安上也<lb/>
　上卦外之位也非上下之上欲萃不能故未安于位<lb/>
　謂之未非不可安也得喪累之耳君子素患難行乎<lb/>
　患難无入而不自得則安於其位不改其樂何歎恨<lb/>
<pb n="22a"/>
　之有<lb/>
䷭<hi>巽下坤上</hi>
　於卦變為坤重巽於爻變為二陽爻卦䷒初三互<lb/>
　易而變卦以初得名隂陽之性合則配不合則忌柔<lb/>
　欲升而剛當道其有不尼之者乎唯二應乎五而三<lb/>
　從之是以在四為岐山在五為升階而上升之志得<lb/>
　行至上則時位皆極<lb/>
地中生木升君子以順徳積小以髙大<lb/>
<pb n="22b"/>
　坤為地巽為木上坤下巽冝曰地中有木而曰生木<lb/>
　者自上而降為槁木有腐敗而已生則自下而升為<lb/>
　升之象木之生也順一氣之自然不天閼之由芽蘖<lb/>
　而拱把由拱把而干雲翳日皆自小積之以至于髙<lb/>
　大其升也烏可躐等至哉木之生不順不積則揠而<lb/>
　助之長木何以生遂徳之進不順不積則為陵節為<lb/>
　童子居位徳何以能成故君子以至順之徳自細行<lb/>
　小徳積而致廣大極髙明又推而由齊家治國平天<lb/>
<pb n="23a"/>
　下皆以順而積也聖人因地中生木之象以喻進徳<lb/>
　修業之理蓋不唯坤巽之性如是升之道亦當如是<lb/>
升元亨用見大人勿恤南征吉<lb/>
　巽由坤索坤母在上長女歸之於升為冝故卦名升<lb/>
　隂陽之氣在下者必升升而後有交泰往来萬物由<lb/>
　之以生息猶大君正位道同類聚用斯時以見大人<lb/>
　雖有閒之可以勿恤而遂其征行之志是以吉也大<lb/>
　人五也巽東南卦坤西南卦自巽進坤渉乎正南故<lb/>
<pb n="23b"/>
　曰南征征者征行頤曰六二征凶行失類也<lb/>
柔以時升巽而順剛中而應是以大亨用見大人勿恤<lb/>
有慶也南征吉志行也<lb/>
　凡升進者有道有勢有時順徳者道也必升者勢也<lb/>
　有其道有其勢无其時升必中沮坤居上柔无事於<lb/>
　升初六巽之主所升之柔指初也伏于二陽之下非<lb/>
　能突剛陷堅悍然而直遂者上適遇坤母子之天性<lb/>
　氣類之感應斯為可升之時孟子曰不如待時是也<lb/>
<pb n="24a"/>
　下巽而求升上順而受之九二塞初六之塗而以剛<lb/>
　居中上應乎六五升柔之主故以升則大亨見大人<lb/>
　則有慶雖尚餘九三不復為吾害勿恤可也吉者何<lb/>
　志行之謂也重坤巽為上下曰升循巽坤於方維曰<lb/>
　南征言升復言南征以見縱衡上下无不吉也<lb/>
初六允升大吉<lb/>
　允者信而可之也<lb/>
　允升五信初而可其升也求升而可中无沮尼吉莫<lb/>
<pb n="24b"/>
　大焉<lb/>
允升大吉上合志也<lb/>
　上六五也初志於升五志其来故曰合志晉以六三<lb/>
　立義此以初六立義故皆曰允晉指下三隂故曰衆<lb/>
　此專指五故曰上<lb/>
九二孚乃利用禴无咎<lb/>
　萃反而為升爻義同萃六二<lb/>
　二三之剛聨比而乗初之上二乃不為事首以閒初<lb/>
<pb n="25a"/>
　者二五交信也祭以享上帝享上之喻也二儻自恃<lb/>
　其剛不應五而梗初之升則享多儀惟曰不享今交<lb/>
　信矣初可升矣冝於薄祭咎何有哉<lb/>
九二之孚有喜也<lb/>
　五方疑二而二能交孚則初喜於遂升五喜於得初<lb/>
　二亦喜於免咎也<lb/>
九三升虚邑<lb/>
　虚者實之反三為中爻曰邑虚邑无人也<lb/>
<pb n="25b"/>
　三之言升即初之柔升而至此三乃陽所宅二既上<lb/>
　應三安得固吝而妨賢路故虚位以待之是初之升<lb/>
　猶虚邑也<lb/>
升虚邑无所疑也<lb/>
　二剛固不害柔而柔不能无疑剛之心及履三之邑<lb/>
　如入无人之境然後疑畏釋然<lb/>
六四王用亨于岐山吉无咎<lb/>
　綿之詩至于岐下是大王遷于岐文王有聲之詩作<lb/>
<pb n="26a"/>
　邑子豐是文王初猶居岐後乃遷豐今第言岐山則<lb/>
　王未知主名亨通也<lb/>
　大王在邠特邠人德之耳及岐之遷人心翕歸而後<lb/>
　仁人之譽聞于天下而王業始基焉文王自諸侯為<lb/>
　西伯三分天下有其二皆亨也升也吉又何咎此下<lb/>
　不在田中不在人上不在天之時<lb/>
王用亨于岐山順事也<lb/>
　大王避狄文王以服事殷既有順徳則其升蓋順事<lb/>
<pb n="26b"/>
六五貞吉升階<lb/>
　貞正也階堂之陛人所由升升階猶云踐阼<lb/>
　五君位以陽居之冝也今柔升焉得正而後吉正者<lb/>
　以柔道治人而不流於弱以謙和待下而不飾以詐<lb/>
　必進君子必退小人必任忠直必逺邪佞公平兼受<lb/>
　是守私慾偏聽是戒毋作隂慝母事苛慘凡是斯不<lb/>
　失其正可以升五位之階也不曰王居不曰天位而<lb/>
　曰階升之義也既升階則南面可知然聖人猶有言<lb/>
<pb n="27a"/>
　外之隠憂故言王於四言階於五玩其所不言足以<lb/>
　見聖人之心<lb/>
貞吉升階大得志也<lb/>
　周公言升階有不足之意夫子言大得志自本卦言<lb/>
　之也<lb/>
上六冥升利于不息之貞<lb/>
　冥晦也上六隂之象利冝也不息不閒斷也貞固也<lb/>
　升固貴髙髙則有窮上六冥於升者也升已上極而<lb/>
<pb n="27b"/>
　猶不知止往將何之唯緝熙此心固其所守或可免<lb/>
　顛越之憂世之夜行不休者戒之<lb/>
冥升在上消不富也<lb/>
　升極則降盈極則消不富者復隂之常也<lb/>
䷮<hi>坎下兊上</hi>
　於卦變為兊重坎於爻變為三隂爻卦䷋二上互<lb/>
　易而變卦雖以剛掩得名然戒於苟動以求免故爻<lb/>
　各因其位以明處困之道初幽隠困之正也三髙顯<lb/>
<pb n="28a"/>
　困之凶也二得幽顯之中故九五寵之四益髙於三<lb/>
　能徐下以與初故有終上居困極變則能通故征吉<lb/>
　五則亨困之主治其不能安奨其能安者也<lb/>
澤无水困君子以致命遂志<lb/>
　兊為澤坎為水水在澤下澤已涸也澤所以養萬物<lb/>
　今而虚竭物失所養而困矣物之困人蘇之人之困<lb/>
　牧人者蘇之君子不幸而居困上之人適不我知雖<lb/>
　非我所自取推其極致命也君子不容行險僥倖以<lb/>
<pb n="28b"/>
　求自蘇唯有不忿不濫委順行義以遂其樂道之志<lb/>
　曷嘗一諉之命恣睢猖狂以妄動哉象以澤无水為<lb/>
　困彖以剛揜為困取義各不同而或者欲強通之未<lb/>
　免曲為之說以傅㑹牽合殊失聖人之旨蓋夫子作<lb/>
　兩卦之象乃補文周之所未及其閒與彖辭之義可<lb/>
　通者通之其不可通者各從其指趣可也<lb/>
困亨貞大人吉无咎有言不信<lb/>
　上九降為九二困於二隂之閒故卦名困<lb/>
<pb n="29a"/>
　素患難行乎患難處得其道雖困而可享是以大人<lb/>
　而守正者吉亦由之何咎之有儻失正而免困以言<lb/>
　人誰信之<lb/>
困剛揜也險以說困而不失其所<hi>句絶</hi>亨其唯君子乎貞<lb/>
大人吉以剛中也有言不信尚口乃窮也<lb/>
　揜陷也三陽本聨比上九適動遂揜於二隂之閒剛<lb/>
　之困也居險而不改其樂阨於窮而不憫无入而不<lb/>
　自得夫何失所之有是困中之亨也夫子之厄於陳<lb/>
<pb n="29b"/>
　畏於匡孟子之毁於臧倉聖益聖賢益賢非君子能<lb/>
　之乎蓋身有困而道无困身之困止於一時大人得<lb/>
　正則道可伸於萬世大人之所以能吉者非他不撓<lb/>
　而折於困不躁而重其困斯剛中之為善處其於困<lb/>
　亨且吉也不安義命而囂囂然覬人之援手則身之<lb/>
　困者淪於窮矣<lb/>
初六臀困于株木入于幽谷三歳不覿<lb/>
　臀在人後初為卦後之象株木徐鍇曰入土曰根在<lb/>
<pb n="30a"/>
　土上曰株列女傳曰智伯之園多株不便於馬蓋翦<lb/>
　伐所餘幽谷初在坎下之象覿胥見也<lb/>
　株木疑於可坐而不可安困處于下之象然猶在地<lb/>
　上幽谷則入于地中至于三歳猶不見覿於人困云<lb/>
　甚矣不言凶悔者處困之道應爾此為不遇而在下<lb/>
　者<lb/>
入于幽谷幽不明也<lb/>
　谷亦有陽明者今曰幽入山恐不深晦之極也<lb/>
<pb n="30b"/>
九二困于酒食朱紱方來利用享祀征凶无咎<lb/>
　酒食坎之象禮郊特牲飲養陽氣食養隂氣詩斯干<lb/>
　朱芾斯皇室家君王白虎通曰天子朱芾諸侯赤芾<lb/>
　朱芾九五之服方來未已也詩旱麓以享以祀毛氏<lb/>
　曰享獻也下奉上之通稱如享多儀享上帝是也祀<lb/>
　而奉上曰享祀九二之事征行也<lb/>
　需于酒食自養以需時也困于酒食困而不失其所<lb/>
　自養也唯不自失其所養而後君王奨拔之恩方来<lb/>
<pb n="31a"/>
　而未已九二從而享祀以薦其報本之誠則可已儻<lb/>
　動摇於主眷之方隆彈冠振衣希望榮禄是不安于<lb/>
　困凶斯至矣必凛然戒懼固守不渝而後可以免咎<lb/>
　此處困之最善<lb/>
困于酒食中有慶也<lb/>
　九二居位之中正固而不妄進用能受大君之寵故<lb/>
　曰有慶<lb/>
六三困于石據于蒺藜入于其宫不見其妻凶<lb/>
<pb n="31b"/>
　石剛物三剛位也石突兀髙起之處象三之髙據手<lb/>
　案之也蒺藜郭璞曰茨蒺藜布地蔓生子有三角兵<lb/>
　家倣其形鍊鐵為之以害敵宫三之位也妻三之家<lb/>
　人也<lb/>
　于株下也退而入幽谷則可安于石髙矣蒺藜是據<lb/>
　處非其所乃始退而入宫以求安豈知家非其家如<lb/>
　之何不凶大抵處困者貴安初猶庶幾若三則處位<lb/>
　不當雖欲安得乎此小人之不安于困者<lb/>
<pb n="32a"/>
據于蒺藜乗剛也入于其宫不見其妻不祥也<lb/>
　三為剛位而六居之猶據于剛芒之上其不安可知<lb/>
　夫婦好合家之慶也有妻不見不祥莫大焉子曰非<lb/>
　所困而困焉名必辱非所據而據焉身必危既辱且<lb/>
　危死期將至妻其可得見邪守道而困困其所也身<lb/>
　困而名彰違道而困非所困也身名與之俱棄遯居<lb/>
　隠約據其所也怨天尤人睢盱蹢躅非所據也其招<lb/>
　禍甚於蒺藜之據身且不保家何可全又奚有妻帑<lb/>
<pb n="32b"/>
　之樂<lb/>
九四來徐徐困于金車吝有終<lb/>
　來自外而内也與二之方來同義徐徐不疾遽也金<lb/>
　言剛車言行吝小疵也有終始困而終免也<lb/>
　四居上卦將即下以求安徐徐其行不敢輕動猶乗<lb/>
　堅剛之車遲重安詳乃能不敗不僨雖以未能快意<lb/>
　為小疵然其終也得安於困而无他禍此有禄位君<lb/>
　子之處困者<lb/>
<pb n="33a"/>
來徐徐志在下也雖不當位有與也<lb/>
　有官守言責者不得其言職則去志在退藏三宿而<lb/>
　後出晝何為悻悻然窮日之力而後宿以市名哉退<lb/>
　與初俱以安於困得免於不當位之嫌<lb/>
九五劓刖困于赤紱乃徐有說利用祭祀<lb/>
　劓刑於鼻也刖刑於足也詩采菽赤芾在股毛氏曰<lb/>
　諸侯赤芾孔氏曰冕服謂之芾其他服謂之韠赤芾<lb/>
　諸侯祭服謂九二也說欣懌也困之反也利用冝用<lb/>
<pb n="33b"/>
　也祭者通大小之稱周官或言大祭祀或言小祭祀<lb/>
　皆王者之事<lb/>
　劓則不能引氣刖則不足有行不安于困如六三者<lb/>
　大君不免絶其類止其行使不得扳附而覆出所以<lb/>
　安全之也若有得正如六二者下固能安上亦不陵<lb/>
　據而援之二自能欣說而免於困則以之祭祀於天<lb/>
　地宗廟社稷山川何往而不冝此大君亨困之事<lb/>
劓刖志未得也乃徐有說以中直也利用祭祀受福也<lb/>
<pb n="34a"/>
　人人有士君子之行菁莪之本心也不幸而有不安<lb/>
　義分之人至於刑之以示懲誠不得已也九五居中<lb/>
　而剛直與九二同徳舒徐優游以胥與情通道合用<lb/>
　能變窮愁為懽說而困以亨矣以此亨困祝无私告<lb/>
　可以告於神明而百神饗之故曰賢者之祭也必受<lb/>
　其福<lb/>
上六困于葛藟于臲卼曰動悔有悔征吉<lb/>
　藟葛蔓也能緣木升髙隂柔自下升上之象臲卼不<lb/>
<pb n="34b"/>
　安貎征行也此卦凡言困者當於困字為一讀謂當<lb/>
　困之時于株木于酒食非為株木酒食所困也當以<lb/>
　于臲卼句法求之他卦皆然<lb/>
　六進升於二陽之上能无危乎或告之曰位已亢極<lb/>
　動而不已有致悔之理不知困者隠約則安髙亢則<lb/>
　危使怵於其說而遂安焉則安非所安而危者傾真<lb/>
　有悔矣唯不懐晏安決意征行乃可以出乎困況物<lb/>
　无終困之理困久必亨未可行而躁動則激而益其<lb/>
<pb n="35a"/>
　困時可行而不得伸矣<lb/>
困于葛藟未當也動悔有悔吉行也<lb/>
　上固柔位亦為髙亢之位以柔居之非所以圖安不<lb/>
　惑於動悔而自沮此行斯吉困則亨矣其曰未當蓋<lb/>
　為吉行張本謂能遷而得其所則當非謂以六居上<lb/>
　為未當<lb/>
䷯<hi>巽下坎上</hi>
　於卦變為坎重巽於爻變為三陽爻卦䷊初五互<lb/>
<pb n="35b"/>
　易而變六爻以上進立義初最下為泥二稍髙為谷<lb/>
　三巽體已極濁穢掃盡下卦之小成也四當初浚之<lb/>
　餘有受水之所五為流泉滿井上則出井養人重卦<lb/>
　之大成也<lb/>
木上有水井君子以勞民勸相<lb/>
　坎為水巽為木於文井象井韓中一㸃象罋形論其<lb/>
　體鑿井者甃㡳以板語其用罋汲水出韓之上皆為<lb/>
　木上有水水在井汲而出之乃能養人勞也人之情<lb/>
<pb n="36a"/>
　喜逸而惡勞然勤則不匱怠則荒故愛之者必勞之<lb/>
　君子猶以轆轤於井桔橰於畎澮皆勞民之事於是<lb/>
　勸以汲飲之利相其耕鑿之冝使民享其逸而忘其<lb/>
　勞大禹戒之用休董之用威勸之以九歌是也<lb/>
井改邑不改井无喪无得往來井井汔至亦未繘井羸<lb/>
其瓶凶<lb/>
　凡木上有水者井而已故卦名井<lb/>
　邑聚而居非水火不生活爰始作井以濟之然邑有<lb/>
<pb n="36b"/>
　時以遷而井不可改不因汲而竭无喪也不為停綆<lb/>
　而盈无得也无有遐邇咸資其利九夫為井聚也井<lb/>
　井聚之盛也汲者徃得者來井之徳弗拒弗矜故往<lb/>
　來之人井井其多汔幾也繘汲綆也羸絓而不解也<lb/>
　汲者幾至與至而汲綆未施猶之可也儻羸其瓶而<lb/>
　不可用寧不自絶於井乎故凶<lb/>
巽乎水而上水井井養而不窮也改邑不改井乃以剛<lb/>
中也汔至亦未繘井未有功也羸其瓶是以凶也<lb/>
<pb n="37a"/>
　巽孫也木游於水者也今孫於水之下而上<hi>上聲</hi>其水<lb/>
　唯井為然此釋卦名泉源汨汨愈汲而愈生是以養<lb/>
　人之徳不窮剛中九五也大君為宇宙之主雖時有<lb/>
　運遷民有頑友而養民之仁久益不變何者剛明大<lb/>
　中足以有臨也汲以得水為功汔至而未繘未有功<lb/>
　耳瓶羸則汲水之功廢如之何不凶君子之問學亦<lb/>
　然養而不窮者井也探之而益深味之而益腴者道<lb/>
　也人病不自力耳學无止法也中道而廢未繘井者<lb/>
<pb n="37b"/>
　也困而不學羸其瓶者也春秋已前未以木為汲器<lb/>
　故言瓶罋困以水在下而困井則因其在下汲而上<lb/>
　之聖人之取象精微如此<lb/>
初六井泥不食舊井无禽<hi>泥奴雞反</hi>
　泥水滓也舊井廢井也古者鳥獸蟲魚通曰禽亦謂<lb/>
　獲為禽不專指鳥況鳥不飲于井莊周曰塪井之蛙<lb/>
　跳梁乎井幹之上入休乎缺甃之崖古今註曰陵螺<lb/>
　廢井中多有之<lb/>
<pb n="38a"/>
　凡水必有滓井久不浚滓積而成泥廢井甃圯者泥<lb/>
　亦墜隕皆足為井之害水之行有隧猶血之行有脈<lb/>
　汲則泉通而脈生井有生氣而禽生焉禽者蛙螺之<lb/>
　類井泥則不中於食雖生物亦无之<lb/>
井泥不食下也舊井无禽時舎也<lb/>
　陽清而隂濁六在初下而濁也无禽之井不食時人<lb/>
　皆舍之矣<lb/>
九二井谷射鮒甕敝漏<lb/>
<pb n="38b"/>
　井谷山中之谷穴如井者鮒小魚也儀禮士昏禮魚<lb/>
　用鮒則知非蝦蟇莊周曰車轍中有鮒魚得斗升之<lb/>
　水可活註小鰿顔師古註急就章鰿乃鯽魚埤雅同<lb/>
　博雅鰿鮒也今草野小小坎汚必有小魚生其閒罋<lb/>
　汲器也漢隂丈人抱罋灌畦敝漏久而敗不足以受<lb/>
　水也罋瓶皆陶器井用瓶谷用罋<lb/>
　二在地上井之在山者也泉所注射僅及小魚非若<lb/>
　長江大河蛟龍黿鼉生之養物之功狹矣而汲器復<lb/>
<pb n="39a"/>
　如許不足以灌功何由而及人視无禽者差勝耳<lb/>
井谷射鮒无與也<lb/>
　玉韞而山潤龍澤而淵靈井谷之鮒不足為吾輕重<lb/>
　无與也<lb/>
九三井渫不食為我心惻可用汲王明並受其福<lb/>
　渫去其泥也井初浚者必越信宿而後可汲不食也<lb/>
　惻傷也王明九五也猶云天子之光受福受九五汲<lb/>
　賢之福也<lb/>
<pb n="39b"/>
　井進至此去泥滓而泉可通而猶不見食於人譬之<lb/>
　賢者昔晦而今顯而未遇乎上或有為我惻然於心<lb/>
　者傷其未遇也當是時可用汲引以覿王者之明徳<lb/>
　庶燭其猷為使敷澤於民而天下並受其福也<lb/>
井渫不食行惻也求王明受福也<lb/>
　井不以不食為憂賢者不以不遇而惻心惻者行人<lb/>
　也感其舊而新是圖行汲之人為之求王者之明也<lb/>
　求王之明豈朋比以干禄為其見知於上則福被生<lb/>
<pb n="40a"/>
　民猶井汲而出然後利及於人也<lb/>
六四井甃无咎<lb/>
　甃井壁也舊井之反<lb/>
　下三爻為巽為木為泥為渫大率皆井底之象至四<lb/>
　革而為坎為水當甃治井壁禦惡以延清庶可不為<lb/>
　井之咎<lb/>
井甃无咎修井也<lb/>
　井泥去矣泉斯可通使井壁不修則湮圯繼之於井<lb/>
<pb n="40b"/>
　為咎是以修井之功不可廢井壁修絜以俟坎中之<lb/>
　流泉則澄者益清瀦者益深<lb/>
九五井洌寒泉食<lb/>
　洌清潔也泉以寒為上食可以養人也兊隂為主隂<lb/>
　静故為止水坎陽為主陽動故為流水而曰泉其不<lb/>
　曰飲而曰食主烹飪也<lb/>
　三渫之四修之足以容水今坎中之泉流動充滿洌<lb/>
　且寒而可食矣陸羽第水以大江中泠泉為冠其坎<lb/>
<pb n="41a"/>
　中之義乎<lb/>
寒泉之食中正也<lb/>
　井之義大君長養人材之喻也初以喻辱在泥塗之<lb/>
　賢二以喻巖谷之士三則脫泥塗而濯清泠四則辭<lb/>
　澗阿而進在廷五則鄉之不食於初三者今中於食<lb/>
　而賢者利澤周于天下上則豐芑數世之仁所以爾<lb/>
　者五居中且正為流泉之主泉流而不竭故養而不<lb/>
　窮也<lb/>
<pb n="41b"/>
上六井收勿幕有孚元吉<hi>幕亡狄反</hi>
　收汲已而收綆也幕讀若羃覆井也周官羃人以䟽<lb/>
　布巾羃八尊有孚往來之人交信也元吉大吉也<lb/>
　汲井致養乃遽幕之擅其利以限後至之人養有窮<lb/>
　也勿幕則至者汲求者得養而不窮人交信之吉之<lb/>
　大者也<lb/>
元吉在上大成也<lb/>
　寒泉之食井之功吉矣而未大必養而不窮而後為<lb/>
<pb n="42a"/>
　大小用天下者可以鑒矣坎上之卦八唯井不言險<lb/>
　以水上出為利也他卦上爻多為窮極唯井鼎為成<lb/>
　成則能養人也<lb/>
䷰<hi>離下兊上</hi>
　於卦變為兊重離於爻變為二隂爻卦䷠初上互<lb/>
　易而變初為隂所革二有待而革三居相息之際而<lb/>
　危於革四承五之改命五為變之主上則受命而革<lb/>
　陽者也下三爻言革革去之也四言改五上言變改<lb/>
<pb n="42b"/>
　為變之初變為革之成至變則不復有故矣他卦固<lb/>
　有不言應者此卦應則為害蓋水遇火則為火所息<lb/>
　火遇水則為水所息是以不可應也若既濟乾坤之<lb/>
　中氣交而為坎離胥濟以成水火之用與兊離不同<lb/>
澤中有火革君子以治厯明時<lb/>
　兊為澤離為火澤本有水今乃有火水為火革也火<lb/>
　无在澤之理天久不雨日暴之澤為之竭是亦革也<lb/>
　天下萬事皆有良法唯厯无良法有良法則可以常<lb/>
<pb n="43a"/>
　守无良法故貴於改革厯非果无良法也天運而不<lb/>
　停必有差忒厯家立法以步天度之終始揆日月星<lb/>
　辰之運行當其始差眇微莫測積久乃知之於是進<lb/>
　退其法求彷彿而合焉古法踈今法密天度所餘古<lb/>
　四分之一今乃過之期日所餘古四分之一今則不<lb/>
　及故歳差之法生而中星斗建革矣朔餘古九百四<lb/>
　十分日之四百九十九今復損之故七閏之下尚有<lb/>
　竒分而章蔀紀元革矣此其大略也自黄帝以至于<lb/>
<pb n="43b"/>
　今為歴者凡五六十家智士剏法巧算更率愈久愈<lb/>
　詳而終不能不與天異必時而革之然後四時較明<lb/>
　而不謬是以君子於革以厯體之或曰火澤何以不<lb/>
　為革曰火澤胥違睽澤火胥遇則革<lb/>
革已日乃孚元亨利貞悔亡<lb/>
　水火不可胥遇遇則必有受其革者矣故卦名革已<lb/>
　日猶已事謂終日也人情樂於習常難於慮變更革<lb/>
　之初才識智愚之不齊人已利害之不等而疑生焉<lb/>
<pb n="44a"/>
　逮夫日竟事成而後人始交信而革者亨大革則大<lb/>
　亨也利貞冝於用正也用正則悔可以亡<lb/>
革水火相息二女同居其志不相得曰革已日乃孚革<lb/>
而信之文明以說大亨以正革而當其悔乃亡天地革<lb/>
而四時成湯武革命順乎天而應乎人革之時大矣哉<lb/>
　火烈可以涸釜水盛足以沃焦水火相息卦象之革<lb/>
　也離兊同居坤母之家中女先少女以有行順也今<lb/>
　兊外而離内少先而中後其志烏乎而胥得必革而<lb/>
<pb n="44b"/>
　順長幼之序人之革也革非人情之所樂革而人不<lb/>
　我信亂之梯也若之何使人信之内秉文明行以說<lb/>
　順明則不乖事之是非說則不駭人之心如斯以革<lb/>
　已日而可孚也萬世无弊者道也曰治曰法皆不能<lb/>
　无弊弊則盩戾而不通必革其故而圖其新革非聖<lb/>
　人之得已也琴瑟不調而更張之政事弊斁而振起<lb/>
　之窮則變變則通也事不能无革亦不容輕革圖大<lb/>
　亨者必以正正而革之乃可當於事協於人心玩之<lb/>
<pb n="45a"/>
　於爻方其為䷠也四陽在上初六忽起而革之衆<lb/>
　陽安得不疑悔也及徧厯諸爻至上而止已日也衆<lb/>
　陽知其既正而當不為我害然後信之乃孚也有孚<lb/>
　則悔亡矣故革者亨之基當者革之本革者勢之所<lb/>
　不能免當者貫新故之閒而轉移否泰之機也寒暑<lb/>
　温涼之胥代生長肅殺之胥成天地之革四時所以<lb/>
　成也革塗炭而衽席之革暴虐而寵綏之斯固天之<lb/>
　厯數人之徯戴湯武不得不順而應之也三才之大<lb/>
<pb n="45b"/>
　猶不容不革況一事一物之細哉人曰既濟坎離亦<lb/>
　上水下火也何不云相息且嘗聞水息火未聞火息<lb/>
　水也曰兊止水有時而涸坎流水長江大河豈火所<lb/>
　能息者<lb/>
初九鞏用黄牛之革<lb/>
　鞏固也黄牛指六二革義見遯卦<lb/>
　九於䷠本居上今革於初六降為初九見棄於時<lb/>
　窮而在下鞏以革取其固也而必曰黄牛六二也六<lb/>
<pb n="46a"/>
　二亦革陽之隂彼方待時而動初九可不以六二之<lb/>
　未動者固其守乎<lb/>
鞏用黄牛不可以有為也<lb/>
　當革之世貴其能革今為革所鞏若之何可以有為<lb/>
　者<lb/>
六二已日乃革之征吉无咎<lb/>
　已日終日也以十日則為浹日征行也革已日乃孚<lb/>
　者革之後至於已日而乃孚也已日乃革之者前人<lb/>
<pb n="46b"/>
　之革既已日我乃革之也<lb/>
　䷠初爻之變始為无妄次為家人三為離至上則<lb/>
　革盡諸爻猶已日也初變已而後二之變興初革而<lb/>
　人已信二繼而革之其征也何吉之不除又奚咎之<lb/>
　有<lb/>
已日革之行有嘉也<lb/>
　卦有二隂初六乃用事之爻實受九五之命奔走以<lb/>
　更革者也初主乎革儻二不俟其成而貪功競進紛<lb/>
<pb n="47a"/>
　紜以變更則舉世將衒惑貿亂莫知所從本求革弊<lb/>
　適以滋弊唯不躁於進待時而行乃有可嘉尚者<lb/>
九三征凶貞厲革言三就有孚<lb/>
　征行也貞固也厲危也革言猶詩之駕言三第三爻<lb/>
　也就成也周官典瑞公侯伯繅皆三采三就註成也<lb/>
　一币為一就有孚孚於上卦<lb/>
　三居燄燄之端接滔滔之始少進則遇澤而革革而<lb/>
　凶矣為三之計當固其所守危厲以自將謹勿輕動<lb/>
<pb n="47b"/>
　庶免於凶蓋革至三而終入上卦則為改為變若九<lb/>
　三能安於三就之終然後能孚於上耳<lb/>
革言三就又何之矣<lb/>
　又何之矣釋凶字<lb/>
九四悔亡有孚改命吉<lb/>
　悔亡更革之悔可亡也有孚天下交信之也改革也<lb/>
　命猶否九四之有命皆上承九五之命也下三爻言<lb/>
　革革而去之後世如漢髙除苛解嬈四言改改吾新<lb/>
<pb n="48a"/>
　命而行之如漢髙約法三章五言變如化商之時乃<lb/>
　罔不變革不能无悔而悔可亡者九四近在君側剛<lb/>
　柔適中上承虎變之大人更革命令以敷于天下天<lb/>
　下之受革者交信於上則觀聽不驚而吉從之矣<lb/>
改命之吉信志也<lb/>
　凡人不從其令而從其好不信其命而信其志天地<lb/>
　之革不志於成物則物疑其无常湯武之革不志於<lb/>
　弔民則民疑其无君九四之言有孚非信其改命之<lb/>
<pb n="48b"/>
　蹟信其改命之志也<lb/>
九五大人虎變未占有孚<lb/>
　大人九五之大君也虎百獸之長剛嚴有威之象變<lb/>
　希革也占以決疑未占有孚信在占先也全卦以隂<lb/>
　革陽故已日乃孚九五剛中主革故未占有孚<lb/>
　九五秉剛中之徳居得致之位小而變法易制大而<lb/>
　革命創業法度彰禮樂著其心志昭明于天下是以<lb/>
　未施信於民而民不疑不疑則无事於占而民已信<lb/>
<pb n="49a"/>
　湯之徯后來蘇武之不期而㑹是也至盤庚則諄複<lb/>
　於遷亳之舉周公猶反覆於伐商之役果哉革之難<lb/>
　也未占有孚此應天順人之盛盤庚周公其已日乃<lb/>
　孚者乎<lb/>
大人虎變其文炳也<lb/>
　虎變非謂其能變幻也虎黄質而黑章其初猶雜糅<lb/>
　而未明歳一希革乃益粲然炳乎其可觀大人之變<lb/>
　其若是乎<lb/>
<pb n="49b"/>
上六君子豹變小人革面征凶居貞吉<lb/>
　君子有徳之稱上之象豹能霧隠象君子隠而未仕<lb/>
　小人指六周官撢人使萬民和說而正王面革面有<lb/>
　面内之義征不處也居不行也貞固也<lb/>
　九五握移風易俗之權作成而變化之故進徳修業<lb/>
　之君子有日異而歳不同之功逺外之小人鄉之不<lb/>
　率于敎訓者今皆革而面内是為成人有徳小子有<lb/>
　造革變之功至此云極儻過用其心征進而不已則<lb/>
<pb n="50a"/>
　作聦明務生事怒小人之不能盡為君子疾之已甚<lb/>
　欲治而反亂矣<lb/>
君子豹變其文蔚也小人革面順以從君也<lb/>
　蔚者茂盛繁縟君子緼徳積行之貌若革面之小人<lb/>
　非能遽變其氣質盡為君子之歸亦唯觀感於下順<lb/>
　說以從君上之命庶幾畏威而寡過亦革心之漸也<lb/>
　虎威盛於文豹文盛於威<lb/>
䷱<hi>巽下離上</hi>
<pb n="50b"/>
　於卦變為離重巽於爻變為二隂爻卦䷠二五互<lb/>
　易而變初分峙為足顛趾以喻洊亨之始五對植為<lb/>
　耳上衡亘為鉉鉉貫於耳舉鼎之功也二三四雖皆<lb/>
　為腹而義不同二言亨飪之實三則不見舉於耳雖<lb/>
　有雉膏而不得食四則鼎餗盈滿敗廼公事<lb/>
木上有火鼎君子以正位凝命<lb/>
　下巽為木上離為火薪燃火出則木上有火為亨鼎<lb/>
　之象昔夏禹鑄鼎象物以承天休桀有昏徳鼎遷于<lb/>
<pb n="51a"/>
　商載祀六百商紂暴虐鼎遷于周成王定之郟鄏卜<lb/>
　世三十卜年七百天所命也鼎以養人則止於亨飪<lb/>
　以為寳鎮則君徳昏明之符天命去留之驗也鼎貴<lb/>
　正正則不傾鼎貴安安則不摇大君之正天位凝眷<lb/>
　命君子之正居位安義命皆體其象也革已改命矣<lb/>
　改不可以不凝正王位以徳元祈永命以用徳又大<lb/>
　君正凝之本<lb/>
鼎元吉亨<lb/>
<pb n="51b"/>
　爻有鼎之象故卦名鼎<lb/>
　彖之義夫子釋之以明元吉大吉<lb/>
鼎象也以木巽火亨飪也聖人亨以享上帝而大亨以<lb/>
養聖賢巽而耳目聦明柔進而上行得中而應乎剛是<lb/>
以元亨<lb/>
　卦有象有用有徳卦之名鼎指其象也木巽于火之<lb/>
　下亨飪之功也古聖革茹毛飲血以為亨飪豈為口<lb/>
　體之養哉祭祀也賔客也祭莫重於享帝大禮必簡<lb/>
<pb n="52a"/>
　特牲薦誠而已以專為貴賔客莫重於養聖賢備物<lb/>
　致養醯醢膳胾之雜陳羊豕魚鼈雞雉麋鹿之畢具<lb/>
　以大亨為貴亨飪之所冝先其用也兼聽故聦博覽<lb/>
　故明必其中虚其志巽者能之剛狠自用者不能也<lb/>
　巽以為主然後能成離明之徳巽離皆隂卦初之巽<lb/>
　有聦明而无昏昧五之柔得中而能應則不偏於柔<lb/>
　暗不失於巽懦其徳也有是象不可匱於用有是用<lb/>
　要必本於徳三者備是以致鼎時之大亨也<lb/>
<pb n="52b"/>
初六鼎顛趾利出否得妾以其子无咎<lb/>
　顛倒也初在下為趾利冝也出去之也否宿昔滓濁<lb/>
　之物出之所以潔鼎也隂居下妾之象<lb/>
　鼎曰亨飪必有宿漬存焉洊亨之初不傾寫之則否<lb/>
　故為新物之害出否所以為冝也妾者妻之媵今但<lb/>
　得妾事若倒置然妾媵所以廣嗣續重祖宗猶鼎之<lb/>
　顛趾有時而然有為而爾可无咎也唐明皇為太子<lb/>
　其妃方娠太平公主惡其多息太子躬自煑去胎之<lb/>
<pb n="53a"/>
　藥夢神人覆其鼎如是者三是生肅宗斯爻之義證<lb/>
　於千餘載之後故曰无有逺近幽深遂知來物噫神<lb/>
　矣哉<lb/>
鼎顛趾未悖也利出否以從貴也<lb/>
　鼎貴正而顛之悖也然當其洊亨顛之所以致用何<lb/>
　遽為悖邪出否以潔鼎固將受新割之腥得妾以其<lb/>
　子不可不從夫人之貴不然反以納否聖人慮後世<lb/>
　執以子之辭行其以孽干正之私故戒其從貴用足<lb/>
<pb n="53b"/>
　周公言外之意<lb/>
九二鼎有實我仇有疾不我能即吉<lb/>
　二為腹實者所亨也亦剛中之象師服曰嘉耦曰妃<lb/>
　怨耦曰仇九三九四也疾疾楚也即從也不我能即<lb/>
　不能從我也<lb/>
　鼎之未亨腹枵如也投腥焉腹斯有實五應二嘉耦<lb/>
　也三四不得應怨耦也與我為仇欲轑鼎而染指其<lb/>
　中幸彼有耳革覆餗之疾雖欲即我而不能彼不我<lb/>
<pb n="54a"/>
　害則吉在我矣<lb/>
鼎有實慎所之也我仇有疾終无尤也<lb/>
　六五都舉鼎之柄二當謹所之以奉五為先不當脅<lb/>
　於三四謬奉其實三四仇我初若有尤及彼自救之<lb/>
　不暇終何能為我尤哉无尤吉也<lb/>
九三鼎耳革其行塞雉膏不食方雨虧悔終吉<lb/>
　耳五之象革改也行舉鼎以行也塞不通也雉文禽<lb/>
　六五之象膏雉之肪鼎味之至甘羙者喻六五之好<lb/>
<pb n="54b"/>
　爵不食不以好爵靡之也方雨方將雨也虧損也終<lb/>
　无初也吉悔之反也<lb/>
　鼎以耳行耳以虚受二應五得耳以有行三應上對<lb/>
　植之耳革而為鉉故其行塞而不通夫不為君所舉<lb/>
　則不與共天禄分則冝爾然二三四皆受亨之位五<lb/>
　之舉二豈能獨遺三邪隂陽至是而始和初焉之悔<lb/>
　可損而終有吉矣<lb/>
鼎耳革失其義也<lb/>
<pb n="55a"/>
　耳革而為鉉失舉鼎之義也萬邦黎獻共惟帝臣應<lb/>
　得其正也惟帝時舉得所應則得所舉也車服以庸<lb/>
　食雉膏者也士君子盍亦謹所應乎<lb/>
九四鼎折足覆公餗其形渥凶<lb/>
　鼎足剛則足以載重四初位之應也足弱有折之象<lb/>
　四近臣為公餗鼎飪也足折則餗覆而出渥慚赧𤼵<lb/>
　赤貌詩簡兮赫如渥赭鄭氏曰赫然如厚傅丹<lb/>
　子曰徳薄而位尊知小而謀大力少而任重鮮不及<lb/>
<pb n="55b"/>
　矣易曰鼎折足覆公餗其形渥凶言不勝其任也鼎<lb/>
　自二至四腥胾盈而易覆所任重而難勝而初以柔<lb/>
　為之足不克勝任顔厚忸怩見面如渥丹然敗養人<lb/>
　之功包失職之羞凶可知矣初虚鼎也顛而无咎四<lb/>
　盈鼎也覆故有凶<lb/>
覆公餗信如何也<lb/>
　鼎餗既覆信乎末如之何也是故授任者貴器使受<lb/>
　職者貴自量不擇而授棄其官也不量而處不自有<lb/>
<pb n="56a"/>
　其躬也乾上九曰盈不可久欹器之銘曰滿則覆舉<lb/>
　覆餗一隅則士君子之制行何莫監斯<lb/>
六五鼎黄耳金鉉利貞<lb/>
　離中言黄畫中虚而對植有耳之象金象五位之陽<lb/>
　剛鉉以貫耳耳以受鉉胥資以舉鼎者也故於五言<lb/>
　鉉利冝也貞正也<lb/>
　賢之用舍君主之鼎之舉錯耳主之亨飪至五而羮<lb/>
　定矣六五虚懐居大中之位不自有其有扛鼎中之<lb/>
<pb n="56b"/>
　實推以養人然當養而不養失人非所養而養失已<lb/>
　是故冝於得正也二言謹所之五言利貞其義胥應<lb/>
　故曰柔進而上行得中而應乎剛<lb/>
鼎黄耳中以為實也<lb/>
　中釋黄耳實即二之實中以為實則无過不及是亦<lb/>
　正也<lb/>
上九鼎玉鉉大吉无不利<lb/>
　玉堅而温淳金堅而剛玉鉉九居上之象鉉一而已<lb/>
<pb n="57a"/>
　在五為金在上為玉金鉉貫耳之時玉鉉則鼎已薦<lb/>
　而處耳之上非有兩鉉也<lb/>
　鼎道已成亨飪之利溥博无外以之享上帝養聖賢<lb/>
　自養其身徧及四海大吉无不利也井以木巽水鼎<lb/>
　以木巽火井鼎用皆在五成功皆在上故井上為元<lb/>
　吉鼎大吉皆以養為利<lb/>
玉鉉在上剛柔節也<lb/>
　玉鉉者君之徳在上者君之稱金以為質稱其舉也<lb/>
<pb n="57b"/>
　玉以比徳豈眞以玉為之邪新國用輕典亂國用重<lb/>
　典因其國俗而用之也治國用平典則節其剛柔之<lb/>
　用如成王之不剛不柔節之為言非曰剛節柔柔節<lb/>
　剛如子産之糾以猛濟以寛也施之亨飪則調五味<lb/>
　時獻亨使適其味之和推以養人則懋遷有无均節<lb/>
　貨賄使上下和貧富均皆此義也鼎云鼎云食飲云<lb/>
　乎哉<lb/>
䷲<hi>震下震上</hi>
<pb n="58a"/>
　於卦變為震重震於爻變為二陽爻卦䷒二四互<lb/>
　易而變二陽皆震隂者也而初為主四隂皆受震者<lb/>
　也而下卦為甚初九始𤼵聲之雷也其威盛故二必<lb/>
　逃於九陵三稍逺甫行即无眚九四洊震之雷也故<lb/>
　五往而復來上既極征則有凶<lb/>
洊雷震君子以恐懼修省<lb/>
　洊與坎洊至同震為雷重震故為洊雷為天威其作<lb/>
　也物皆震動君子之恐懼因乎震也恐懼而不知自<lb/>
<pb n="58b"/>
　修懼已則忘猶弗懼耳修而不加省習矣弗察猶弗<lb/>
　修耳恐懼者一時警惕之機修所以行吾之恐懼省<lb/>
　則顧審吾所修之當否宣王遇烖而懼必側身修行<lb/>
　乃可弭太甚之旱成王當大雷電之時唯深省致變<lb/>
　之由由於惑二叔而疑周公而後獲反風之應後世<lb/>
　有山冢崒傾彗孛飛流之變而恬不知懼者其於修<lb/>
　省可知矣<lb/>
震亨震來<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
                    <graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>笑言啞啞震驚百里不喪匕鬯<lb/>
<pb n="59a"/>
　經卦一陽震于二隂之下曰震卦重而无他義故仍<lb/>
　曰震<lb/>
　一陽居下猶陽氣閉伏於地中雷一震然後奮豫而<lb/>
　旁達震之自亨也物之始生勾甲固沍雷一震則勾<lb/>
　者萌甲者拆震之亨物也方震之來<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
                    <graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>其懼懼已<lb/>
　而啞啞其笑人情之常也聲之大莫若雷以其不常<lb/>
　震也是以聞者皆驚彼轟喧於太空何有百里之限<lb/>
　言其逺耳棘七以載鼎實登爼而薦熟鬱鬯以致苾<lb/>
<pb n="59b"/>
　芬灌地以求神當是時洞洞屬屬精祲潛交唯知洋<lb/>
　洋在上豪髮不敢閒吾忱登降奠獻之際雖勤勞而<lb/>
　不自覺所懼有甚於雷者冝乎倉卒驚震不喪其所<lb/>
　守非若劉𤣥徳七箸之失所懼有甚於雷也<lb/>
震亨震來<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
                    <graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>恐致福也笑言啞啞後有則也震驚百<lb/>
里驚逺而懼邇也出可以守宗廟社稷以為祭主也<lb/>
　凡人縱則驕驕則為惡而禍随禍至而憂集震之來<lb/>
　也人之聞之百念俱泯无妄之時也故恐懼有致福<lb/>
<pb n="60a"/>
　之基焉致福有笑言之則焉所驚者逺驚者未必懼<lb/>
　所懼在邇懼必因乎驚君子謹獨之學猶恐懼於所<lb/>
　不聞況天威載揚寧敢諉之百里之外而忘戒懼乎<lb/>
　以為祭主一語乃釋不喪七鬯之義當震驚之時而<lb/>
　能不喪匕鬯者必其中有所主也中有所主則臨威<lb/>
　武而不屈處富貴而不淫見聲色貨利而不邇不殖<lb/>
　任賢去邪而不疑不貳其出而繼體以為祭主蓋優<lb/>
　為之夫子不言不喪匕鬯者指意已明文勢應爾不<lb/>
<pb n="60b"/>
　煩重舉他卦如此者多出者如帝出乎震震代乾出<lb/>
　乎東以首八方子代父守廟社以為祭主也或云君<lb/>
　出子在者謂之監國則可謂之祭主則不可<lb/>
初九震來<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
                    <graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>後笑言啞啞吉<lb/>
　來雷動也<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
                    <graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>恐懼貌後<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
                    <graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>之繼也笑言懼之反<lb/>
　也啞啞笑而聲不敢肆懼後雖有喜而不敢恣也震<lb/>
　者振動不寧卦爻連字多亦不寧之義<lb/>
　成經卦者此爻既重而卦无二主初實主之周公不<lb/>
<pb n="61a"/>
　得他為之辭亦以别於九四之震猶慮後世以彖辭<lb/>
　震笑同時隣於不中節乃加一後字以見震後始笑<lb/>
　而吉生焉<lb/>
震來<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
                    <graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>恐致福也笑言啞啞後有則也<lb/>
　彖與爻辭同釋之亦同則之為言限也有限則乃可<lb/>
　法也載笑載言樂惡乎極喜而不失節也笑而无則<lb/>
　必有流縱亡返之災福於何有虩虩君子以修省小<lb/>
　人則皇遽而失措啞啞君子以和豫小人則縱泆而<lb/>
<pb n="61b"/>
　改度<lb/>
六二震來厲億喪貝躋于九陵勿逐七日得<lb/>
　初九自下震上自二視之曰來厲危也萬萬為億數<lb/>
　之大也書惟億萬心喪失也貝貨也書具乃貝玉躋<lb/>
　升也九若云九淵九原陵髙陸也九陵言陵之重複<lb/>
　而極髙喻五也七日爻一周<lb/>
　兩陽之震初為盛二迫乎其上當震之來不勝危厲<lb/>
　倉遽而逃乃大喪其資貨也逃而極其所之升于九<lb/>
<pb n="62a"/>
　陵之上勢云窮矣然初本无攘貝之心二自喪之耳<lb/>
　儻逐利而緩於逃則身且不免何有於貨及辟之七<lb/>
　日我復于中向之所喪還可自得非取之扵初也<lb/>
　四隂同為二陽所震而二為甚<lb/>
震來厲乗剛也<lb/>
　二居中危厲非其罪乗剛其咎也二五皆乗九而二<lb/>
　言剛者初震乎剛四震乎柔<lb/>
六三震蘇蘇震行无眚<lb/>
<pb n="62b"/>
　蘇蘇舒緩不力貎眚自作孽也<lb/>
　震初之剛至三而氣竭因震而行者其歩安徐其塗<lb/>
　坦易泰然无自致之眚視二之奔喪大有閒矣<lb/>
震蘇蘇位不當也<lb/>
　三為初震之極以九居之猶為强弩之末六而處此<lb/>
　是才與位不當也<lb/>
九四震遂泥<lb/>
　遂終不反也泥者雷聲泥滯而不能逺揚也語曰致<lb/>
<pb n="63a"/>
　逺恐泥遂泥終於不逺揚也<lb/>
　雷初震則人驚懼既終而再作羣聽已習而玩況滯<lb/>
　於隂而聲不揚乎賞罰者震世之具時出而用之刑<lb/>
　當其罪則刑一人而千萬人懲儻刑政无章䙝於出<lb/>
　而紊於行終亦委靡人弗畏之矣<lb/>
震遂泥未光也<lb/>
　泥則不復光明<lb/>
六五震往來厲億无喪有事<lb/>
<pb n="63b"/>
　初雷之威不可當故二躋三行洊雷已泥故五雖往<lb/>
　而復來厲危也億大也无喪无失也億无喪萬萬无<lb/>
　所失也有事猶言有事于泰山<lb/>
　五乗四之上四已遂泥我之或往或來雖不能无危<lb/>
　然資斧僮僕則大无所喪且方有事焉蓋不喪匕鬯<lb/>
　以為祭主也六二億喪六五億无喪者九四非初九<lb/>
　之震六五非六二之中故二喪而後得五无喪而有<lb/>
　事<lb/>
<pb n="64a"/>
震往來厲危行也其事在中大无喪也<lb/>
　隂柔而經營於震剛之上烏得无危然五居中君位<lb/>
　也有事而大君為之主彼四之餘威豈能為吾害四<lb/>
　剛五柔而剛不能勝者五為君而中四為臣而不中<lb/>
上六震索索視矍矍征凶震不于其躬于其鄰无咎婚<lb/>
媾有言<lb/>
　三上皆再言震上為剛震柔下為柔震剛索氣餒貌<lb/>
　索索餒之甚矍矍視周章之甚征為行欲進而震隂<lb/>
<pb n="64b"/>
　也躬謂上之身六五於四於上皆為鄰四之震不及<lb/>
　上曰不于其躬震于五曰于其鄰无咎无凶咎也婚<lb/>
　遇三與上也三陽而上隂位應為婚遇震至三已不<lb/>
　足畏至上則氣餒於中目動於外周章徊徨忌人之<lb/>
　議已持此以行凶之道也若君子之震懼不于其及<lb/>
　已之後而于其在鄰之時先事而戒何咎之有六三<lb/>
　震行深望上為之助上乃畏謹已甚視若鄉鄰之鬭<lb/>
　閉户而弗顧彼其能无怨言乎<lb/>
<pb n="65a"/>
震索索中未得也雖凶无咎畏鄰戒也<lb/>
　震欲示威而今索然中心有未得者震于躬而畏戒<lb/>
　常人也咎則已罹震于鄰而畏戒非智者不能是以<lb/>
　无咎<lb/>
䷳<hi>艮下艮上</hi>
　於卦變為艮重艮於文變為二陽爻卦䷒二與上<lb/>
　初與三互易而變咸艮爻象皆近取諸身而義不同<lb/>
　咸以感為義如拇如腓如股如心如脢如舌皆面嚮<lb/>
<pb n="65b"/>
　之名面故感艮以止為義如趾如夤如輔皆背後之<lb/>
　名背故止此與艮其背義胥通也唯腓同於咸皆為<lb/>
　不能止之象四言身緫稱也上言敦以厚能終其止<lb/>
　也艮貴於克終不克終則前功廢故吉必至上震貴<lb/>
　於謹始則人知懼故吉唯在初<lb/>
兼山艮君子以思不出其位<lb/>
　以一併兩曰兼艮之象為山兼兩山而成卦故曰兼<lb/>
　山艮不出其位謹密株守者能之何俟於思曰位不<lb/>
<pb n="66a"/>
　同初在乾則潛履則往二於同人則吝萃則引吉三<lb/>
　幹蠱者无大咎輿尸者大无功或之者疑之勿疑朋<lb/>
　盍簪皆四也小正吉大師克相遇皆五也勿用師於<lb/>
　泰利行師於謙皆上也凡是若之何弗思思其位思<lb/>
　其所以位則動静語默皆素其位未嘗越思也譬之<lb/>
　物焉魚位於水虎位於林水淺則可罟林踈則可搏<lb/>
　雖不出猶出也物无能思而巨鱗不游絶潢猛虎不<lb/>
　穴蓬蒿曽謂人而不知思乎或曰身不獲人不見止<lb/>
<pb n="66b"/>
　之功也思則憧憧往來奚其止曰何思何慮者大人<lb/>
　之止收其放而閑之者君子之止思而後能止其所<lb/>
　憧憧思之賊也<lb/>
艮其背不獲其身行其庭不見其人无咎<lb/>
　一陽止於二隂之上曰艮因不改經卦之名<lb/>
　此君子治心之學五官皆運四體皆作唯背不動故<lb/>
　託以明止心止乎理雖索吾身而不可得是心齋坐<lb/>
　忘非失已也庭為交際之所所存者我雖行其庭而<lb/>
<pb n="67a"/>
　閴无所接是謂心不在焉正明目視之而不見眸子<lb/>
　非眊也引而伸之殺身成仁舍生取義不獲其身之<lb/>
　類歟自反而縮不見千萬人之為衆說大人不視巍<lb/>
　巍之為尊不見其人之類歟不獲其身止而止也不<lb/>
　見其人行而止也止而止斯可矣行而不能止則止<lb/>
　者喪行止皆止是以无咎此无咎之功大非善補過<lb/>
　而已<lb/>
艮止也時止則止時行則行動静不失其時其道光明<lb/>
<pb n="67b"/>
艮其止止其所也上下敵應不相與也是以不獲其身<lb/>
行其庭不見其人无咎也<lb/>
　艮之為言止也探其源乾之索至艮而止陽之升亦<lb/>
　至艮而止玩其象一陽止于二隂之上陽自止也二<lb/>
　隂欲升閡於陽而止能止隂也故曰艮之為言止也<lb/>
　止非徒止有時焉時惡乎一於止固有時而行時乎<lb/>
　當止而止寂然不動存吾道也不止則道以倀狂喪<lb/>
　時乎當行而行感而遂通亨吾道也不行則道以湮<lb/>
<pb n="68a"/>
　鬱泯静而止動而行兩不失時則吾道光明卓偉雖<lb/>
　易行止之位而莫不然斯仕止久速之時非隘與不<lb/>
　恭之偏而文王言外之意也易文王之艮其背曰艮<lb/>
　其止為𤼵語之端猶曰艮之為止者以止於所當止<lb/>
　也人皆曰我能止茍非其所止亦有咎仁敬慈孝其<lb/>
　君臣父子之所乎卦有上下位雖應而徳皆敵二氣<lb/>
　感應則情通敵則陽止於陽隂止於隂而不相與是<lb/>
　以如彖辭云云也文王探卦象而明止之義夫子慮<lb/>
<pb n="68b"/>
　昧者誤守无用之止若槁木死灰則五常廢萬事蠱<lb/>
　而人道熄故先明行止之時乃約而歸卦辭之旨體<lb/>
　用兼該盡已盡人富哉言乎八純皆敵應獨言於艮<lb/>
　者以明不相與則為止也<lb/>
初六艮其趾无咎利永貞<lb/>
　下為趾足跟也背後見之无咎无過咎也利冝也永<lb/>
　長也貞正也冝持以久也<lb/>
　初於位為下於事為初位居下而止之猶不能謹於<lb/>
<pb n="69a"/>
　上行於初而止之猶不能保其終況蹢躅縱肆乎是<lb/>
　以艮其趾之為无咎也初而下且止矣聖人恐隂柔<lb/>
　之无定力不能期月守也故戒以持久之功<lb/>
艮其趾未失正也<lb/>
　止於初下為未失過此則失矣然永正豈終於止者<lb/>
　時運而亨位適乎他時行則行又以行為正<lb/>
六二艮其腓不拯其随其心不快<lb/>
　腓脛腨二之象下體運動之㑹面嚮所見拯舉也隨<lb/>
<pb n="69b"/>
　股而動者腓之性快順適也<lb/>
　六二在他卦為居中正位冝知止也其奈上比於九<lb/>
　三之陽但知隂隨陽下隨上卦至三未為極也故動<lb/>
　而不自制有類於腓三方嚴上下之限惡其隨而莫<lb/>
　之拯故欲動之心有不順適者<lb/>
不拯其隨未退聽也<lb/>
　三不下拯故二之心不快不快則未肯退聽而止於<lb/>
　二也<lb/>
<pb n="70a"/>
九三艮其限列其夤厲薫心<lb/>
　三為上下卦之際以一陽介于四隂之中故曰限限<lb/>
　隔也在身為膺鬲亦限也列分解也夤夾脊肉後為<lb/>
　夤前為心詩憂心如薫水為漸染火為薫烝非焚灼<lb/>
　也㸑煬之氣所薫烝也<lb/>
　卦之位三為初至五之中人之身夤為趾至輔之中<lb/>
　兼艮以下為主三為下之主於此而止以界上下之<lb/>
　限行以重剛不近人情上下隔絶不得胥通故夤為<lb/>
<pb n="70b"/>
　之列列其夤於心无與以其適胥近而危濫及之猶<lb/>
　世道升降之交義利界限之際朝不坐宴不與而偶<lb/>
　有比係則憂畏或薫烝而來屈原惜誦曰欲横奔而<lb/>
　失路兮蓋堅志而不忍背膺牉而交痛兮心鬱結而<lb/>
　紓軫牉普半切原斯言亦以背牉而累心<lb/>
艮其限危薫心也<lb/>
　遺列夤而遽及薫心者人之五藏皆近背唯血氣周<lb/>
　流了无凝滯然後百骸九竅安和而无他三忿怒激<lb/>
<pb n="71a"/>
　烈以止二之進其氣鬱噎而弗宣或疽𤼵於背毒氣<lb/>
　薫達於心勢所必至若亞父可以鑒矣<lb/>
六四艮其身无咎<lb/>
　自足至肩為身其上曰首故四可緫象以身<lb/>
　不獲其身心自與身對不見其人已乃與人對今言<lb/>
　艮其身殆行庭不見其人者是以无咎<lb/>
艮其身止諸躬也<lb/>
　止亦多端矣四當位與初六各在經卦之下能止諸<lb/>
<pb n="71b"/>
　吾身蓋歸而求之非由外鑠也<lb/>
六五艮其輔言有序悔亡<lb/>
　輔輔車骨自頷而上達至耳之傍以對生兩頰有車<lb/>
　輔之義言則此骨為之動咸言輔頰舌艮止言輔輔<lb/>
　為面之後舌為面之前故咸言舌艮言輔序倫理也<lb/>
　唯口起羞為悔<lb/>
　言行君子之樞機輔車静正言不躁𤼵𤼵必中倫出<lb/>
　令有緩急𤼵言有先後論事有本末緩者急則民不<lb/>
<pb n="72a"/>
　信後者先則機不密本者末則事不成儻有序焉千<lb/>
　里之外應之悔斯亡矣四艮其身為无過行五言有<lb/>
　序為无過言故一以无咎一以悔亡<lb/>
艮其輔以中正也<lb/>
　五居中據君位之正雖不泯黙而不言亦不支離而<lb/>
　招過<lb/>
上九敦艮吉<lb/>
　爾雅丘再成為敦厚也與臨復之義同<lb/>
<pb n="72b"/>
　三既止矣上復止焉厚其止也故吉<lb/>
敦艮之吉以厚終也<lb/>
　爻之能止如初與四僅言无咎上獨得吉何哉謹始<lb/>
　者或罔後止於初者或動於終四隂盛列初艮力制<lb/>
　强遏而僅止其半四五之隂非更有以止之云何而<lb/>
　克善其終及上九復以陽止之而後止隂之力益厚<lb/>
　加厚以成終止之吉也<lb/>
䷴<hi>艮下巽上</hi>
<pb n="73a"/>
　於卦變為巽重艮於爻變為三隂爻卦䷋三四互<lb/>
　易而變三四人之位變皆得位彖以女明漸象以卦<lb/>
　象立義故以山木明漸爻因漸而象其義故取諸鴻<lb/>
　由干至陵雖各縁漸進之位而陽言陸陵隂言干磐<lb/>
　木從其類也初二四五取其漸進三戒其止上許其<lb/>
　退或以艮下巽上為男下女者男女皆少止說而為<lb/>
　咸男少女長聖人何取焉易之道未嘗不旁通卦之<lb/>
　所主則截乎不紊<lb/>
<pb n="73b"/>
山上有木漸君子以居賢徳善俗<lb/>
　艮為山巽為木巽重艮上曰山上有木山之木髙於<lb/>
　原野之木者因乎山也山之峻極以漸木之髙亦隨<lb/>
　山而漸與積小以髙大之義不同君子賢徳在身必<lb/>
　眞積力久優游序進則資深而居安否則躐等陵節<lb/>
　日月至焉雖有徳而不能居推以善俗必漸摩之毋<lb/>
　急近效而後觀感動化人皆為士君子之歸否則棄<lb/>
　灰徙木可以變俗而非善也必言賢徳者别於居徳<lb/>
<pb n="74a"/>
　則忌也<lb/>
漸女歸吉利貞<lb/>
　三隂爻之變凡九皆自三四始以漸而進故卦名漸<lb/>
　婦人謂嫁曰歸上卦乾夫之家六三進為四歸于夫<lb/>
　也納采問名納吉納徴請期親迎六禮既備而後有<lb/>
　行女以漸歸吉也歸以漸猶冝於得正不正則鑚穴<lb/>
　俟著之類也<lb/>
漸之進也女歸吉也進得位往有功也進以正可以正<lb/>
<pb n="74b"/>
邦也其位剛得中也止而巽動不窮也<lb/>
　之往也猶之把之宋之有退有進漸之所之進也女<lb/>
　以是歸云胡不吉玩爻之位六在三為失進乎四為<lb/>
　得往則有功此卦之所以名漸之所以吉也語以進<lb/>
　歸以漸為正位乎柔為正可以母儀邦國外治修内<lb/>
　職理外内和順而國以治有功之云正邦之謂也語<lb/>
　其位豈曰處柔而止或進乎五變剛而為剥為犯上<lb/>
　為牝晨失莫甚焉今止乎四而九五仍得乎剛中柔<lb/>
<pb n="75a"/>
　之得位剛之所以得中也止巽為兩卦之徳止乎内<lb/>
　則不輕動巽乎外則不躁動以之相夫子奉蘋藻動<lb/>
　且有功決无龍戰之窮也自進得位以下皆利貞之<lb/>
　義而以次第轉釋上文與他卦文法不同夫子釋彖<lb/>
　皆於爻位實有所指進得位與渙之柔得位乎外皆<lb/>
　指六四若无所實指泛然立言則他卦他爻皆可矣<lb/>
初六鴻漸于干小子厲有言无咎<lb/>
　卦有以名貫六爻者觀卦立象以一象貫之未有也<lb/>
<pb n="75b"/>
　鴻則曷為而言鳥飛獸行皆无倫叙唯鴻翼次而肩<lb/>
　隨其飛其進其集皆以漸是故以之詩伐檀寘之河<lb/>
　之干兮干水厓也初之象鴻漸不象其飛而象其止<lb/>
　集之所如干如磐者鳥之飛不宜上冝下君子實踐<lb/>
　之義也隂為小初陽位為小子厲危也有言訴其危<lb/>
　无咎无過咎也<lb/>
　爻之位自下而漸髙鴻之飛亦然鴻游於水初為下<lb/>
　水厓進之初也位下質柔猶以小子而升髙於勢為<lb/>
<pb n="76a"/>
　危心危於内言𤼵於外若君子明於漸進之義則知<lb/>
　无可咎者<lb/>
小子之厲義无咎也<lb/>
　鴻在藪不能不飛人居下不能不行危者其勢无咎<lb/>
　則義也<lb/>
六二鴻漸于磐飲食衎衎吉<lb/>
　磐大石也漸髙於干漢郊祀志作般孟康云水旁堆<lb/>
　也鳬鷺食於水鴻食於田渚故於二有飲食之象衎<lb/>
<pb n="76b"/>
　衎和樂貌<lb/>
　鴻飲啄耳而言飲食蓋象其物冝以喻人事非徒錮<lb/>
　於物君子漸而得時居臣位之正上之人養賢以禮<lb/>
　如鹿鳴下之人徳稱爵功稱禄无不稼取禾之譏食<lb/>
　焉无慊心故能樂不家食而吉者也<lb/>
飲食衎衎不素飽也<lb/>
　需困之酒食漸之飲食皆自養以待時三四惎閒二<lb/>
　五之合二則優游自養以漸展其致君澤民之業豈<lb/>
<pb n="77a"/>
　徒餔啜甘豢養而妄進者<lb/>
九三鴻漸于陸夫征不復婦孕不育凶利禦冦<lb/>
　髙平為陸詩九罭首言遵渚次言遵陸亦漸進之義<lb/>
　九三為夫六四為婦征行也不復進而不返也孕妊<lb/>
　子也育覆愛也不育猶言不舉利者害之對寇婚遇<lb/>
　之反謂四也三四比爻之夫婦多凶<lb/>
　鴻而至陸亦浸髙矣三四隂陽胥比疑於配耦三棄<lb/>
　其同體務進而求四不反顧其後四失節而交三非<lb/>
<pb n="77b"/>
　夫而孕而不敢育凶云甚矣然柔易招侮剛能屏衛<lb/>
　舍不正之配而禦之則為利禦者宼來而我禦之利<lb/>
　禦宼者戒三不可恃重剛而冒進唯當體艮止而禦<lb/>
　宼也<lb/>
夫征不復離羣醜也婦孕不育失其道也利用禦宼順<lb/>
相保也<lb/>
　初六六二乃九三之醜類方戢翼于干磐三遽舍而<lb/>
　即四因往而不返是離絶其羣衆也艮男少而巽女<lb/>
<pb n="78a"/>
　長男下屈而女上伸合不以正失有家之道儻覺其<lb/>
　不正視為宼讎而斥外之順吾同體之親以相保衞<lb/>
　是猶得為三之利詩吉日從其羣醜醜衆也<lb/>
六四鴻漸于木或得其桷无咎<lb/>
　木髙於陸或者非所冝得而得之辭桷周曰榱齊曰<lb/>
　桷劉燾釋名以為堅直之木蓋木之任為桷者猶木<lb/>
　任為梁者曰梁木无咎免於咎也<lb/>
　駢指之鳥不棲于木今棲焉喻進者之失其所也或<lb/>
<pb n="78b"/>
　偶得堅直之榦可蹔而止雖出望表抑亦可以免咎<lb/>
　鴻不棲木而象之者四為巽之主木桷皆巽之象聖<lb/>
　人因託以明爻位之漸進君子進而在位儻所據偶<lb/>
　非因求可安者憩焉可免一時非據之愆<lb/>
或得其桷順以巽也<lb/>
　順所遇之非不剛狠以強進或得其桷亦可也六四<lb/>
　為巽主<lb/>
九五鴻漸于陵婦三歳不孕終莫之勝吉<lb/>
<pb n="79a"/>
　大陸曰阜大阜曰陵指六二三歳天運之一變言其<lb/>
　久三四隂陽交故婦孕二五應而不交故不孕五二<lb/>
　應爻之夫婦多吉<lb/>
　于陵進愈髙矣五合二而四欲勝之二合五而三欲<lb/>
　勝之故歴三歳而猶不孕殆幾於不可合自昔小人<lb/>
　據髙位以剛愎蔽其下在王所者以柔佞惑其上使<lb/>
　賢才不得遇合者有之矣然亦君臣有未得中正者<lb/>
　而後小人得肆其姦今二五皆中皆正彼三四終何<lb/>
<pb n="79b"/>
　能勝我邪及其終而莫之勝二五亦少需而遂吉漸<lb/>
　之功也<lb/>
終莫之勝吉得所願也<lb/>
　彼不我勝則有室有家之願得矣故吉<lb/>
上九鴻漸于陸其羽可用為儀吉<lb/>
　陸反下于三也羽舞綏旌翿之飾也義各有取夏翟<lb/>
　取其采鷺取其白鴻取其有序儀表也亦飾也鴻飛<lb/>
　冥冥去而忘返將安所棲止哉故上九復下止於陸<lb/>
<pb n="80a"/>
　反下不言他而言陸上與三位應亦以漸而退也進<lb/>
　退有節力佚而羽整无折翅垂翼之患取以充飾可<lb/>
　為文物之儀斯其所以為吉歟經曰容止可觀進退<lb/>
　可度是以其民則而象之儀之謂也<lb/>
其羽可用為儀吉不可亂也<lb/>
　羽鴻用之以飛者六翮當差池整暇不可使之亂也<lb/>
　亂則失勢用以為儀以喻君子之威儀文采將以儀<lb/>
　刑于天下其進退之序不可亂亂則俗乖不可不戒<lb/>
<pb n="80b"/>
　之也<lb/>
䷵<hi>兊下震上</hi>
　於卦變為震重兊於爻變為三陽爻卦䷊三四互<lb/>
　易而變卦爻之義有近似而无重複咸恒漸歸妺近<lb/>
　似也咸以作夫婦之合恒以正夫婦之道漸以明女<lb/>
　歸之初歸妺以辨嫡媵之分曷甞重複乎漸女歸嫡<lb/>
　也歸妺所以從嫡而非耦乎君子也初九當位自下<lb/>
　可以備歸妺之選二已正位故戒以為娣媵之法三<lb/>
<pb n="81a"/>
　在塗而反歸父母之家四已渉君子之庭而謹於進<lb/>
　五繼室也上則位窮而无所用此卦專主於娣非論<lb/>
　夫婦故夫无專爻上六之士因女而例及是以釋辭<lb/>
　不及之<lb/>
澤上有雷歸妺君子以永終知敝<lb/>
　兊少女為澤震長男為雷澤止水也雷震于上則止<lb/>
　水上行而為雨長女有行少女止于家者也長男取<lb/>
　長女則少女亦從而行雷澤之象也永長也永其終<lb/>
<pb n="81b"/>
　則不遽絶不使絶而後續也敝敗也猶左氏言敝于<lb/>
　韓古者婚姻以時咸以少遇少恒以長遇長夫婦之正<lb/>
　也女子二七而天癸至七七而絶老隂不能孕況有<lb/>
　終身不孕且有殀壽不可期乎今以長男遇少女是<lb/>
　歸少以濟長而永其終也遇非其正敗且日多知其<lb/>
　敝而早辯之則敗可以免天子之後宫百二十人諸<lb/>
　侯之左右媵皆永終之圖而嚴等衰辨嫡庶其為慮<lb/>
　甚周防敝於未然也緑衣之怨已不可襃姒代宗禍<lb/>
<pb n="82a"/>
　及家國可懼哉<lb/>
歸妺征凶无攸利<lb/>
　兊女非震男之配所歸者巽之妺也故卦名歸妹妹<lb/>
　為之娣柔和婉睦唯嫡之承本不凶也唯出位而行<lb/>
　上僭乃凶是以无攸利<lb/>
歸妺天地之大義也天地不交而萬物不興歸妺人之<lb/>
終始也說以動所歸妺也征凶位不當也无攸利柔乗<lb/>
剛也<lb/>
<pb n="82b"/>
　大君為天地人物之宗主統緒何可斷而不續娣姪<lb/>
　既備則嗣續衍昌是雖人事實天地之大義所以然<lb/>
　者上天下地隂陽睽隔絪緼之氣不交則生意閒絶<lb/>
　萬物于何而作興故歸以妺者人道之欲終而復始<lb/>
　也說以動非兼指男女偏主於所歸者妹也凡女皆<lb/>
　欲為正室何肯動而為媵由父母說而歸之非妺之<lb/>
　自動也此卦也至於爻六三居位不當儻輕躁上進<lb/>
　將有並后匹嫡之凶蓋秉隂柔之資暗於分義承剛<lb/>
<pb n="83a"/>
　陽之位易於陵物固應无施而冝也隨歸妺皆震兊<lb/>
　隨言動而說乃兩事謂男動而女說歸妺言說以動<lb/>
　乃一事謂說以動而從乎長而字以字之義不同諸<lb/>
　卦皆然<lb/>
初九歸妺以娣跛能履征吉<lb/>
　歸者父母歸之於君子在父母家為妹承嫡為娣謂<lb/>
　歸妺以為娣也跛行不正也履下之象征有行也即<lb/>
　歸之義彖之言征乃出位之義<lb/>
<pb n="83b"/>
　古者天子諸侯嫁女娣姪從行如堯釐降二女長為<lb/>
　君少為夫人无則同姓之國歸之如春秋晉人來媵<lb/>
　初娣之家也徳當其位有為媵之才然非正也猶跛<lb/>
　躄之行不正不害於能履以斯妺而備媵必能知其<lb/>
　命有貴賤无驕僭之患歸妺之吉也<lb/>
歸妺以娣以恒也跛能履吉相承也<lb/>
　歸媵不以姑姊而以娣姪卑從尊以是為可久也跛<lb/>
　眇在履之三有不足之意歸妺之娣以吉相承不嫌<lb/>
<pb n="84a"/>
　於履也<lb/>
九二眇能視利幽人之貞<lb/>
　眇一目小也利宜也幽人猶詩云静女其姝俟我於<lb/>
　城隅說者謂城隅後宫幽閒之地二在内卦之内之<lb/>
　象與履九二通貞正也不言歸妺者已正娣之位也<lb/>
　二隂而九剛隂眇而剛明五為大君小君同處之正<lb/>
　位二為娣之正位聖人懼其用剛而出位故以幽人<lb/>
　之正勉之使但身居閨闈之中備媵妾之列不敢與<lb/>
<pb n="84b"/>
　家政斯其宜也初言履象歸妺之有行二言視象二<lb/>
　之明於理<lb/>
利幽人之貞未變常也<lb/>
　幽閒窈窕乃閨中之常為娣而如幽人猶未變其常<lb/>
　操也<lb/>
六三歸妹以須反歸以娣<lb/>
　須待也歸于君子曰歸復還父母家曰反歸<lb/>
　三乃在塗須而未進者也以柔乗剛情不自安乃反<lb/>
<pb n="85a"/>
　歸于父母之家其曰以娣者謂雖反歸而不改為娣<lb/>
　也卦言征凶專指此爻今能反歸則免於凶<lb/>
歸妹以須未當也<lb/>
　三湏于剛位為未當進而須于四則當矣<lb/>
九四歸妺愆期遲歸有時<lb/>
　愆失也期有行之期也遲待也<lb/>
　九四之為妺已及震之家剛柔適中正淑之女也因<lb/>
　反歸而期以愆非中變也遲我之歸有時而行也緩<lb/>
<pb n="85b"/>
　不渝盟行不失節歸妺之正者乎叔姬待年于魯越<lb/>
　六年而後歸是其事<lb/>
愆期之志有待而行也<lb/>
　愆期非適爾其志蓋有攸在不茍從亦不輕變茍從<lb/>
　為淫奔輕變為爽信其所待待乎可行之時也<lb/>
六五帝乙歸妺其君之袂不如其娣之袂良月幾望吉<lb/>
　帝乙說見泰帝乙賢君必嘗有少女從長女下嫁之<lb/>
　事周公接乎其時聞而知之故摭其實而見之爻君<lb/>
<pb n="86a"/>
　嫡妻也邦君之妻曰小君袂袖末也月嫡夫人之象<lb/>
　月望則盈幾望幾於盈也<lb/>
　歸妺之初嫡正尚无恙至五則為繼室婦容幼所敎<lb/>
　也袂為禮容華質宜有定制不當有美惡之殊使娣<lb/>
　之袂果良於君尚得為禮乎蓋時有代謝謝者往代<lb/>
　者興裔嗣有託能永其終此君之所以不如娣者也<lb/>
　聖人惡於娣勝其君故寓其象於袂耳然猶戒其娣<lb/>
　使若幾望之月不自盈滿以擬於正室不亦吉乎<lb/>
<pb n="86b"/>
帝乙歸妹不如其娣之袂良也其位在中以貴行也<lb/>
　釋辭不言君明娣已為繼室位居于中上嫓君主以<lb/>
　貴而行斯不為僭<lb/>
上六女承筐无實士刲羊无血无攸利<lb/>
　女六之象承奉之也筐竹器以實幣帛詩鹿鳴又實<lb/>
　幣帛筐篚无實无幣帛也男女匹嫡曰夫婦家无二<lb/>
　主娣媵不止一人故槩言士女刲刺也羊少牢无血<lb/>
　死牲也公桑蠶繅為黼黻文章以供君之祭服者三<lb/>
<pb n="87a"/>
　宫夫人世婦之職承篚而无實不足代嫡以奉祭祀<lb/>
　也天子諸侯之養牲也齋戒沐浴而朝之皮弁素積<lb/>
　而廵之將祭肉袒割牲取毛血以告幽全刲而无血<lb/>
　亦不足以承祭祀也娣姪之事至五而止上六處六<lb/>
　五之上位居无用不自量而強顔承筐刲羊之事兩<lb/>
　皆不能君取夫人之辭曰請君之玉女與寡人共有<lb/>
　敝邑事宗廟社稷今若此果何往而利邪<lb/>
上六无實承虚筐也<lb/>
<pb n="87b"/>
　但承虚器其不勝任何辭焉爻兼言士女明无一而<lb/>
　利釋辭止言女主本卦為言亦即女可以知士<lb/>
　　夬姤<hi>反</hi>　萃升<hi>反/</hi>　困井<hi>反/</hi>　革鼎<hi>反</hi>
　　震艮<hi>反</hi>　漸歸妺<hi>反</hi>
　<lb/>
　<lb/>
　<lb/>
　周易輯聞卷五<lb/>
</p>
<p>
</p>
  </div>
</body>
</text>
</TEI>
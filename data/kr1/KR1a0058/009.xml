<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
筮宗原序<lb/>
神哉蓍乎聖人所以決疑定志明吉凶以成大業斯興<lb/>
治輔化之務君子所當盡心非卜史事也聖人无惑衆<lb/>
人未能免惑聖人不欲以己意觧人之惑天生神物以<lb/>
前民用聖人託之雖曰神道設敎非无是理而矯誣斯<lb/>
世也大極既判氣化而凝寒暑之徃來三光之運燭動<lb/>
者植者之榮瘁沔長夫孰使然必有妙於其間者故禍<lb/>
福之至有開必先斯實然之理若而吉若而凶曷去曷<lb/>
<pb n="1b"/>
就衆人惑焉聖人洞其㡬而𤼵其緼而神蓍告焉是以<lb/>
事舉而民信業鉅而名巍若夫進徳修業之君子趨吉<lb/>
避凶之衆人莫不以之嗟夫有蓍道道生於庖犧有蓍<lb/>
用用著於媯帝而詳於箕疇筮有職大宗伯率之揲有<lb/>
法大傳明之占有驗左氏傳國語可考也孔聖沒錯歇<lb/>
至唐始有裔孫推明其法幸經程子朱子之正訂後學<lb/>
得講求之汝楳承先君子訓且俾博考先傳麤得其說<lb/>
作筮宗宗聚也筮之學聚此編也抑嘗謂太極未判則<lb/>
<pb n="2a"/>
為隂為陽不可測判則隂陽著矣著未分則為九六為<lb/>
七八未可辨分則九六七八定矣人心未動則為吉為<lb/>
凶未可必動則吉凶斷矣方无思无為寂然不動之時<lb/>
吾心猶大極也猶未分之蓍也一有感焉圖存而亡兆<lb/>
計安而危伏固不待駟舌之追措諸事業而吉凶禍福<lb/>
已對立於胷中是知吉凶界限判於心動之初居子必<lb/>
恐懼於不聞不睹而致謹於喜怒哀樂之未𤼵使此心<lb/>
凝然湛焉昭乎絜如常若大極之未判蓍策之未分則<lb/>
<pb n="2b"/>
天理全人欲盡念兹釋兹語默出處皆純乎道夫如是<lb/>
有不動動斯吉有不筮筮斯神此聖人心筮之妙是為<lb/>
蓍筮之本汴水趙汝楳叙<lb/>
　<lb/>
　<lb/>
　<lb/>
　<lb/>
　筮宗原序<lb/>
</p>
<p>
</p>
  </div>
</body>
</text>
</TEI>
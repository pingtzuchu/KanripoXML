<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
周易下經咸傳第四<lb/>
　　　　　　　王弼注<lb/>
䷞<hi>艮下兊上</hi>咸亨利貞取女吉彖曰咸感也柔<lb/>
上而剛下二氣感應以相與<hi>是以亨也</hi>止而說<hi>故利貞也</hi>男下女<hi>取女吉也</hi>是以亨利貞取女吉也天地<lb/>
感而萬物化生<hi>二氣相與乃化生也</hi>聖人感人心而天下<lb/>
和平觀其所感而天地萬物之情可見矣<lb/>
<hi>天地萬物之情見於所感也凡感之爲道不能感非類者也故引取女以明同類之義也同類而不相感應以其各亢所處也故女雖應男之物必下之而後取女乃吉也</hi>象曰山上有澤咸君子以<lb/>
虚受人<hi>以虚受人物乃感應</hi>初六咸其拇<hi>處咸之初爲感之始所感在末故有<pb n="1b"/>志而巳如其本實未至傷靜</hi>象曰咸其拇志在外也<hi>四屬外卦</hi>六二<lb/>
咸其腓凶居吉<hi>咸道轉進離拇升腓腓體動躁者也感物以躁凶之道也由躁故凶居則吉矣處不乗剛故可以居而獲吉</hi>象曰雖凶居吉順不害也<hi>隂而爲居順之道也不躁而居順不害也</hi>九三咸其股執其隨往吝<hi>股之爲物隨足者也進不能制動退不能靜處所感在股志在隨人者也志在隨人所執亦以賤矣用斯以往吝其宜也</hi>象曰咸<lb/>
其股亦不處也志在隨人所執下也九四<lb/>
貞吉悔亡憧憧往來朋從爾思<hi>處上卦之初應下卦之始居體之中在股之上二體始相交感以通其志心神始感者也凡物始感而不以之於正則至於害故必貞然後乃吉吉然後乃得亡其悔也始在於感未盡感極不能至於无思以得其黨故有憧憧往來然後朋從其思也</hi>象曰貞吉<lb/>
悔亡未感害也<hi>未感於害故可正之得悔亡也</hi>憧憧往來未光<lb/>
<pb n="2a"/>
大也九五咸其脢无悔<hi>脢者心之上口之下進不能大感退亦不爲无志其志淺末故无悔而巳</hi>象曰咸其脢志末也上六咸其輔<lb/>
頰舌<hi>咸道轉末故在口舌言語而巳</hi>象曰咸其輔頰舌滕口說<lb/>
也<hi>輔頰舌者所以爲語之具也咸其輔頰舌則滕口說也憧憧往來猶未光大況在滕口薄可知也</hi>
䷟<hi>巽下震上</hi>恒亨无咎利貞<hi>恒而亨以濟三事也恒之爲道亨乃无咎也恒通无咎乃利正也</hi>利有攸往<hi>各得所恒脩其常道終則有始往而无違故利有攸往也</hi>彖曰恒<lb/>
乆也剛上而柔下<hi>剛尊柔卑得其序也</hi>雷風相與<hi>長陽長隂能相成也</hi>巽而動<hi>動无/違也</hi>剛柔皆應<hi>不孤/媲也</hi>恒<hi>皆可乆之道</hi>恒亨<lb/>
无咎利貞乆於其道也<hi>道得所乆則常通无咎而利正也</hi>天地<lb/>
之道恒乆而不巳也<hi>得其所乆故不巳也</hi>利有攸往終則<lb/>
<pb n="2b"/>
有始也<hi>得其常道故終則復始往无窮極</hi>日月得天而能乆照四<lb/>
時變化而能乆成聖人乆於其道而天下<lb/>
化成<hi>言各得其所恒故皆能長乆</hi>觀其所恒而天地萬物之<lb/>
情可見矣<hi>天地萬物之情見於所恒也</hi>象曰雷風恒<hi>長陽長隂合而相與可乆之道也</hi>君子以立不易方<hi>得其所乆故不易也</hi>初六浚恒<lb/>
貞凶无攸利<hi>處恒之𥘉最處卦底始求深者也求深窮底令物无餘緼漸以至此物猶不堪而况始求深者乎以此爲恒凶正害德无施而利也</hi>象曰浚恒之凶始求深也九<lb/>
二悔亡<hi>雖失其位恒位於中可以消悔也</hi>象曰九二悔亡能乆中<lb/>
也九三不恒其德或承之羞貞吝<hi>處三陽之中居下體之上處上體之下上不全尊下不全卑中不在體體在乎恒而分无所定无恒者也德行无恒自相違錯不可致詰故或承之<pb n="3a"/>羞也施德於斯物莫之納鄙賤甚矣故曰貞吝也</hi>象曰不恒其德无所容<lb/>
也九四田无禽<hi>恒於非位雖勞无復也</hi>象曰乆非其位<lb/>
安得禽也六五恒其德貞婦人吉夫子凶<lb/>
<hi>居得尊位爲恒之主不能制義而係應在上用心專貞從唱而巳婦人之吉夫子之凶也</hi>象曰婦人<lb/>
貞吉從一而終也夫子制義從婦凶也上<lb/>
六振恒凶<hi>夫靜爲躁君安爲動主故安者上之所處也靜者可乆之道也處卦之上居動之極以此爲恒无施而得也</hi>象曰振恒在上大无功也<lb/>
䷠<hi>艮下乾上</hi>遯亨小利貞彖曰遯亨遯而亨也<lb/>
<hi>遯之爲義遯乃通也</hi>剛當位而應與時行也<hi>謂五也剛當位而應非否亢也遯不否亢能與時行也</hi>小利貞浸而長也<hi>隂道欲浸而長正道亦未全滅故小利貞也</hi>
<pb n="3b"/>
遯之時義大矣哉象曰天下有山遯<hi>天下有山隂長之象</hi>君子以逺小人不惡而嚴初六遯尾厲<lb/>
勿用有攸往<hi>遯之爲義辟内而之外者也尾之爲物最在體後者也處遯之時不往何災而爲遯尾禍所及也危至而後求行難可免乎厲則勿用有攸往也</hi>象曰遯尾之厲不往何<lb/>
災也六二執之用黃牛之革莫之勝說<hi>居内處中爲遯之主物皆遯巳何以固之若能執乎理中厚順之道以固之也則莫之勝解</hi>象曰執用黃<lb/>
牛固志也九三係遯有疾厲畜臣妾吉<hi>在内近二以陽附隂冝遯而係故曰係遯遯之爲義宜逺小人以陽附隂係於所在不能逺害亦巳憊矣宜其屈辱而危厲也係於所在畜臣妾可也施於大事凶之道也</hi>象曰係遯之厲有疾憊也畜<lb/>
臣妾吉不可大事也九四好遯君子吉小<lb/>
<pb n="4a"/>
人否<hi>處於外而有應於内君子好遯故能舎之小人繫戀是以否也</hi>象曰君子好遯<lb/>
小人否也<hi>音臧否之否</hi>九五嘉遯貞吉<hi>遯而得正反制於内小人應命率正其志不惡而嚴得正之吉遯之嘉也</hi>象曰嘉遯貞吉以正志也<lb/>
上九肥遯无不利<hi>最處外極无應於内超然絶志心无疑顧憂患不能累矰繳不能及是以肥遯无不利也</hi>象曰肥遯无不利无所疑也<lb/>
䷡<hi>乾下震上</hi>大壯利貞彖曰大壯大者壯也<hi>大者謂陽爻小道將滅大者獲正故利貞也</hi>剛以動故壯大壯利貞大者<lb/>
正也正大而天地之情可見矣<hi>天地之情正大而巳矣弘正極大則天地之情可見矣</hi>象曰雷在天上大壯<hi>剛以動也</hi>君子以非禮<lb/>
弗履<hi>壯而違禮則凶凶則失壯也故君子以大壯而順禮也</hi>初九壯于趾征凶<lb/>
<pb n="4b"/>
有孚<hi>夫得大壯者必能自終成也未有陵犯於物而得終其壯者在下而壯故曰壯于趾也居下而用剛壯以斯而進窮凶可必也故曰征凶有孚</hi>象曰壯于趾其孚窮也<hi>言其信窮</hi>九<lb/>
二貞吉<hi>居得中位以陽居隂履謙不亢是以貞吉</hi>象曰九二貞吉以中<lb/>
也九三小人用壯君子用罔貞厲羝羊觸<lb/>
藩羸其角<hi>處健之極以陽處陽用其壯者也故小人用之以爲壯君子用之以爲羅已者也貞厲以壯雖復羝羊以之觸藩能无羸乎</hi>象曰小人用壯君子罔也九四<lb/>
貞吉悔亡藩決不羸壯于大輿之輹<hi>下剛而進將有憂虞而以陽處隂行不違謙不失其壯故得貞吉而悔亡也己得其壯而上隂不罔己路故藩決不羸也壯于大輿之輹无有能說其輹者可以往也</hi>象曰藩決不羸尚往也六五喪<lb/>
羊于易无悔<hi>居於大壯以陽處陽猶不免咎而況以隂處陽以柔乗剛者乎羊壯也必喪其羊失<pb n="5a"/>其所居也能喪壯于易不于險難故得无悔二履貞吉能幹其任而巳委焉則得无悔委之則難不至居之則敵宼來故曰喪羊于易</hi>象曰喪羊于易位不當也上六羝羊觸<lb/>
藩不能退不能遂无攸利艱則吉<hi>有應於三故不能退懼於剛長故不能遂持疑猶豫志无所定以斯決事未見所利雖處剛長剛不害正苟定其分固志在一以斯自處則憂患消亡故曰艱則吉也</hi>象曰不能退不能遂不詳也艱則<lb/>
吉咎不長也<lb/>
䷢<hi>坤下離上</hi>晉康侯用錫馬蕃庶晝日三接彖<lb/>
曰晉進也明出地上順而麗乎大明柔進<lb/>
而上行<hi>凡言上行者所之在貴也</hi>是以康侯用錫馬蕃庶晝<lb/>
日三接也<hi>康美之名也順以著明臣之道也柔進而上行物所與也故得錫馬而蕃庶以訟受服則終朝<pb n="5b"/>三禠柔進受寵則一晝三接也</hi>象曰明出地上晉君子以自昭<lb/>
明德<hi>以順著明自顯之道</hi>初六晉如摧如貞吉罔孚𥙿<lb/>
无咎<hi>處順之初應明之始明順之德於斯將隆進明退順不失其正故曰晉如摧如貞吉也處卦之始功業未著物未之言故曰罔孚方踐卦始未至履位以此爲足自喪其長者也故必𥙿之然後无咎</hi>象曰晉如摧<lb/>
如獨行正也𥙿无咎未受命也<hi>未得履位未受命也</hi>六<lb/>
二晉如愁如貞吉受兹介福于其王母<hi>進而无應其德不昭故曰晉如愁如居中得位履順而正不以无應而回其志處晦能致其誠者也脩德以斯聞乎幽昧得正之吉也故曰貞吉母者處内而成德者也鳴鶴在隂則其子和之立誠於闇闇亦應之故其初愁如履貞不回則乃受兹大福于其王母也</hi>象曰受兹介福以中正也六三衆允悔<lb/>
亡<hi>處非其位悔也志在上行與衆同信順而麗明故得悔亡也</hi>象曰衆允之志上<lb/>
<pb n="6a"/>
行也九四晉如鼫䑕貞厲<hi>履非其位上承於五下據三隂履非其位又負且乗无業可安志无所據以斯爲進正之危也進如鼫䑕无所守也</hi>象曰鼫䑕貞厲<lb/>
位不當也六五悔亡失得勿恤往吉无不<lb/>
利<hi>柔得尊位隂爲明主能不用察不代下任也故雖不當位能消其悔失得勿恤各有其司術斯以往无不利也</hi>象<lb/>
曰失得勿恤往有慶也上九晉其角維用<lb/>
伐邑厲吉无咎貞吝<hi>處進之極過明之中明將夷焉巳在乎角而猶進之非亢如何失夫道化无爲之事必湏攻伐然後服邑危乃得吉吉乃无咎用斯爲正亦以賤矣</hi>象曰維用伐<lb/>
邑道未光也<lb/>
䷣<hi>離下坤上</hi>明夷利艱貞彖曰明入地中明夷<lb/>
内文明而外柔順以蒙大難文王以之利<lb/>
<pb n="6b"/>
艱貞晦其明也内難而能正其志箕子以<lb/>
之象曰明入地中明夷君子以莅衆<hi>莅衆顯明蔽僞百姓者也故以蒙養正以明夷莅衆</hi>用晦而明<hi>藏明於内乃得明也顯明於外乃所辟也</hi>初九<lb/>
明夷于飛垂其翼君子于行三日不食有<lb/>
攸往主人有言<hi>明夷之主在於上六上六爲至闇者也初處卦之始最逺於難也逺難過甚明夷逺遯絶跡匿形不由軌路故曰明夷于飛懷懼而行行不敢顯故曰垂其翼也尚義而行故曰君子于行也志急於行飢不遑食故曰三日不食也殊類過甚以斯適人人必疑之故曰有攸往主人有言</hi>象曰君子于行<lb/>
義不食也六二明夷夷于左股用拯馬壯<lb/>
吉<hi>夷于左股示行不能壯也以柔居中用夷其明進不殊類退不近難不見疑憚順以則也故可用拯馬而壯吉也不垂其翼然後乃免也</hi>象曰六二之吉順以則也<hi>順之以則故不見疑</hi>九<lb/>
<pb n="7a"/>
三明夷于南狩得其大首不可疾貞<hi>處下體之上居文明之極上爲至晦入地之物也故夷其明以獲南狩得大首也南狩者發其明也旣誅其主將正其民民之迷也其日固巳乆矣化冝以漸不可速正故曰不可疾貞</hi>象曰南狩之志乃大得也<hi>去闇主也</hi>
六四入于左腹獲明夷之心于岀門庭<hi>左者取其順也入于左腹得其心意故雖近不危雖時辟難門庭而巳能不逆忤也</hi>象曰入于左腹獲<lb/>
心意也六五箕子之明夷利貞<hi>最近於晦與難爲比險莫如兹而在斯中猶闇不能没明不可息正不憂危故利貞也</hi>象曰箕子之貞明不可<lb/>
息也上六不明晦初登于天後入于地<hi>處明夷之極是至晦者也本其初也在乎光照轉至於晦遂入于地</hi>象曰初登于天照四國<lb/>
也後入于地失則也<lb/>
<pb n="7b"/>
䷤<hi>離下巽上</hi>家人利女貞<hi>家人之義各自脩一家之道不能知家外他人之事也統而論之非元亨利君子之貞故利女貞其正在家内而巳</hi>彖曰家人女正位乎内<lb/>
<hi>謂二也</hi>男正位乎外<hi>謂五也家人之義以内爲本故先說女也</hi>男女正天<lb/>
地之大義也家人有嚴君焉父母之謂也<lb/>
父父子子兄兄弟弟夫夫婦婦而家道正<lb/>
正家而天下定矣象曰風自火出家人<hi>由内以相成熾也</hi>君子以言有物而行有恒<hi>家人之道脩於近小而不妄也故君子以言必有物而口无擇言行必有恒而身无擇行</hi>初九閑有家悔亡<hi>凡敎在𥘉而法在始家瀆而後嚴之志變而後治之則悔矣處家人之𥘉爲家人之始故冝必以閑有家然後悔亡也</hi>象曰閑<lb/>
有家志未變也六二无攸遂在中饋貞吉<lb/>
<pb n="8a"/>
<hi>居内處中履得其位以隂應陽盡婦人之正義无所必遂職乎中饋巽順而巳是以貞吉也</hi>象曰六二<lb/>
之吉順以巽也九三家人嗃嗃悔厲吉婦<lb/>
子嘻嘻終吝<hi>以陽處陽剛嚴者也處下體之極爲一家之長者也行與其慢寧過乎恭家與其瀆寧過乎嚴是以家人雖嗃嗃悔厲猶得其道婦子嘻嘻乃失其節也</hi>象曰家人嗃嗃未<lb/>
失也婦子嘻嘻失家節也六四富家大吉<lb/>
<hi>能以其富順而處位故大吉也若但能富其家何足爲大吉體柔居巽履得其位明於家道以近至尊能富其家也</hi>象<lb/>
曰富家大吉順在位也九五王假有家勿<lb/>
恤吉<hi>假至也履正而應處尊體巽王至斯道以有其家者也居於尊位而明於家道則下莫不化矣父父子子兄兄弟弟夫夫婦婦六親和睦交相愛樂而家道正正家而天下定矣故王假有家則勿恤而吉</hi>象曰王假<lb/>
有家交相愛也上九有孚威如終吉<hi>處家人之終居<pb n="8b"/>家道之成刑于寡妻以著于外者也故曰有孚凡物以猛爲本者則患在寡恩以愛爲本者則患在寡威故家人之道尚威嚴也家道可終唯信與威身得威敬人亦如之反之於身則知施於人也</hi>象曰威如之吉反<lb/>
身之謂也<lb/>
䷥<hi>兊下離上</hi>睽小事吉彖曰睽火動而上澤動<lb/>
而下二女同居其志不同行說而麗乎明<lb/>
柔進而上行得中而應乎剛是以小事吉<lb/>
<hi>事皆相違害之道也何由得小事吉以有此三德也</hi>天地睽而其事同也男女<lb/>
睽而其志通也萬物睽而其事類也睽之<lb/>
時用大矣哉<hi>睽離之時非小人之所能用也</hi>象曰上火下澤睽<lb/>
君子以同而異<hi>同於通理異於職事</hi>初九悔亡喪馬勿<lb/>
<pb n="9a"/>
逐自復見惡人无咎<hi>處睽之初居下體之下无應獨立悔也與四合志故得悔亡馬者必顯之物處物之始乖而喪其馬物莫能同其私必相顯也故勿逐而自復也時方乖離而位乎窮下上无應可援下无權可恃顯德自異爲惡所害故見惡人乃得免咎也</hi>象曰見惡人以辟咎也<lb/>
九二遇主于巷无咎<hi>處睽失位將无所安然五亦失位俱求其黨出門同趣不期而遇故曰遇主于巷也處睽得援雖失其位未失道也</hi>象曰遇主于巷未失道<lb/>
也六三見輿曵其牛掣其人天且劓无初<lb/>
有終<hi>凡物近而不相得則凶處睽之時履非其位以隂居陽以柔乗剛志在於上而不和於四二應於五則近而不相比故見輿曵輿曵者履非其位失所載也其牛掣者滯陽所在不獲進也其人天且劓者四從上取二從下取而應在上九執志不回初雖受困終獲剛助</hi>象曰見輿曵位不當也无初有<lb/>
終遇剛也九四睽孤遇元夫交孚厲无咎<lb/>
<pb n="9b"/>
<hi>无應獨處五自應二三與己睽故曰睽孤也初亦无應特立處睽之時俱在獨立同處體下同志者也而己失位比於三五皆與己乖處无所安故求其疇類而自託焉故曰遇元夫也同志相得而无疑焉故曰交孚也雖在乖隔志故得行故雖危无咎</hi>
象曰交孚无咎志行也六五悔亡厥宗噬<lb/>
膚往何咎<hi>非位悔也有應故亡厥宗謂二也噬膚者齧柔也三雖比二二之所噬非妨已應者也以斯而往何咎之有往必合也</hi>象曰厥宗噬膚往有慶也上九睽<lb/>
孤見豕負塗載鬼一車先張之弧後說之<lb/>
弧匪宼㛰媾往遇雨則吉<hi>處睽之極睽道未通故曰聧孤已居炎極三處澤盛睽之極也以文明之極而觀至穢之物睽之甚也豕而負塗穢莫過焉至睽將合至殊將通恢詭譎怪道將爲一未至於洽先見殊怪故見豕負塗甚可穢也見鬼盈車吁可怪也先張之弧將攻害也後說之弧睽怪通也四剠其應故爲寇也睽志將通匪宼㛰媾往不失時睽疑亡也貴於遇雨和隂陽也隂陽旣和羣疑亡也</hi>象曰遇雨之吉<lb/>
<pb n="10a"/>
羣疑亡也<lb/>
䷦<hi>艮下坎上</hi>蹇利西南不利東北<hi>西南地也東北山也以難之平則難解以難之山則道窮</hi>利見大人<hi>往則/濟也</hi>貞吉<hi>爻皆當位各履其正居難履正正邦之道也正道未否難由正濟故貞吉也遇難失正吉可得乎</hi>彖曰蹇難也險在前也見<lb/>
險而能止知矣哉蹇利西南往得中也不<lb/>
利東北其道窮也利見大人往有功也當<lb/>
位貞吉以正邦也蹇之時用大矣哉<hi>蹇難之時非小人之所能用也</hi>象曰山上有水蹇<hi>山上有水蹇難之象</hi>君子以反身<lb/>
脩德<hi>險難莫若反身脩德</hi>初六往蹇來譽<hi>處難之始居止之初獨見前識覩險而止以待其時知矣哉故往則遇蹇來則得譽</hi>象曰往蹇來譽冝待也六二<lb/>
<pb n="10b"/>
王臣蹇蹇匪躬之故<hi>處難之時履當其位居不失中以應於五不以五在難中私身逺害執心不回志匡王室者也故曰王臣蹇蹇匪躬之故履中行義以存其上處蹇以此未見其尢也</hi>象<lb/>
曰王臣蹇蹇終无尤也九三往蹇來反<hi>進則入險來則得位故曰往蹇來反爲下卦之主是内之所恃也</hi>象曰往蹇來反内喜<lb/>
之也六四往蹇來連<hi>往則无應來則乗剛往來皆難故曰往蹇來連得位履正當其本實雖遇於難非妄所招也</hi>象曰往蹇來連當位實也九五<lb/>
大蹇朋來<hi>處難之時獨在險中難之大者也故曰大蹇然居不失正履不失中執德之長不改其節如此則同志者集而至矣故曰朋來也</hi>象曰大蹇朋來以中節也上<lb/>
六往蹇來碩吉利見大人<hi>往則長難來則難終難終則衆難皆濟志大得矣故曰往蹇來碩吉險夷難解大道可興故曰利見大人也</hi>象曰往蹇來碩志在<lb/>
<pb n="11a"/>
内也<hi>有應在内往則失之來則志獲志在内也</hi>利見大人以從貴也<lb/>
䷧<hi>坎下震上</hi>解利西南<hi>西南衆也解難濟險利施於衆也亦不困于東北故不言不利東北也</hi>无所往其來復吉有攸往夙吉<hi>未有善於解難而迷於處安也解之爲義解難而濟厄者也无難可往以解來復則不失中有難而往則以速爲吉也无難則能復其中有難則能濟其厄也</hi>彖曰解險以動動而免乎險解<hi>動乎險外故謂之免免險則解故謂之解</hi>解利西南往得衆也其來復吉<lb/>
乃得中也有攸往夙吉往有功也天地解<lb/>
而雷雨作雷雨作而百果草木皆甲坼<hi>天地否結則雷雨不作交通感散雷雨乃作也雷雨之作則險厄者亨否結者散故百果草木皆甲坼也</hi>解之時大<lb/>
矣哉<hi>无所而不釋也難解之時非治難時故不言用體盡於解之名无有幽隱故不曰義</hi>象曰雷<lb/>
<pb n="11b"/>
雨作解君子以赦過宥罪初六无咎<hi>解者解也屯難盤結於是乎解也處蹇難始解之初在剛柔始散之際將赦罪厄以夷其險處此之時不煩於位而无咎也</hi>象曰<lb/>
剛柔之際義无咎也<hi>或有過咎非其理也義猶理也</hi>九二田獲<lb/>
三狐得黃矢貞吉<hi>狐者隱伏之物也剛中而應爲五所住處於險中知險之情以斯解物能獲隱伏也故曰田獲三狐也黃理中之稱也矢直也田而獲三狐得乎理中之道不失枉直之實能全其正者也故曰田獲三狐得黃矢貞吉也</hi>象曰九二貞吉得中道也六三負<lb/>
且乗致宼至貞吝<hi>處非其位履非其正以附於四用夫柔邪以自媚者也乗二負四以容其身宼之來也自己所致雖幸而免正之所賤也</hi>象曰負且乗亦可醜也自<lb/>
我致戎又誰咎也九四解而拇朋至斯孚<lb/>
<hi>失位不正而比於三故三得附之爲其拇也三爲之拇則失初之應故解其拇然後朋至而信矣</hi>象曰解而<lb/>
<pb n="12a"/>
拇未當位也六五君子維有解吉有孚于<lb/>
小人<hi>居尊履中而應乎剛可以有解而獲吉矣以君子之道解難釋險小人雖闇猶知服之而无怨矣故曰有孚于小人也</hi>象曰君子有解小人退也上六公用射<lb/>
隼于髙墉之上獲之无不利<hi>𥘉爲四應二爲五應三不應上失位負乗處下體之上故曰髙墉墉非隼之所處髙非三之所履上六居動之上爲解之極將解荒悖而除穢亂者也故用射之極而後動成而後舉故必獲之而无不利也</hi>象曰公用射隼以解悖也<lb/>
䷨<hi>兊下艮上</hi>損有孚元吉无咎可貞利有攸往<lb/>
曷之用二簋可用享彖曰損損下益上其<lb/>
道上行<hi>艮爲陽兊爲隂凡隂順於陽者也陽止於上隂說而順損下益上上行之義也</hi>損而有<lb/>
孚元吉无咎可貞利有攸往<hi>損之爲道損下益上損剛益柔也損下益<pb n="12b"/>上非補不足也損剛益柔非長君子之道也爲損而可以獲吉其唯有孚乎損而有孚則元吉无咎而可正利有攸往矣損剛益柔不以消剛損下益上不以盈上損剛而不爲邪益上而不爲謟則何咎而可正雖不能拯濟大難以斯有往物无距也</hi>
曷之用<hi>曷辭也曷之用言何用豐爲也</hi>二簋可用享<hi>二簋質薄之器也行損以信雖二簋而可用享</hi>二簋應有時<hi>至約之道不可常也</hi>損剛益柔有<lb/>
時<hi>下不敢剛貴於上行損剛益柔之謂也剛爲德長損之不可以爲常也</hi>損益盈虚與<lb/>
時偕行<hi>自然之質各定其分短者不爲不足長者不爲有餘損益將何加焉非道之常故必與時偕行也</hi>
象曰山下有澤損<hi>山下有澤損之象也</hi>君子以懲忿窒<lb/>
欲<hi>可損之善莫善忿欲也</hi>初九巳事遄往无咎酌損之<lb/>
<hi>損之爲道損下益上損剛益柔以應其時者也居於下極損剛奉柔則不可以逸處損之始則不可以盈事巳則往不敢宴安乃獲无咎也剛以奉柔雖免乎咎猶未親也故旣獲无咎復自酌損乃得合志也遄速也</hi>象曰<lb/>
<pb n="13a"/>
巳事遄往尚合志也<hi>尚合於志故速往也</hi>九二利貞征凶弗<lb/>
損益之<hi>柔不可全益剛不可全削下不可以无正初九巳損剛以順柔九二履中而復損己以益柔則剥道成焉故不可遄往而利貞也進之乎柔則凶矣故曰征凶也故九二不損而務益以中爲志也</hi>象曰九二利<lb/>
貞中以爲志也六三三人行則損一人一人<lb/>
行則得其友<hi>損之爲道損下益上其道上行三人謂自六三巳上三隂也三隂並行以承於上則上失其友内无其主名之曰益其實乃損故天地相應乃得化淳男女匹配乃得化生隂陽不對生可得乎故六三獨行乃得其友三隂俱行則必疑也</hi>象曰一人行三則疑也六四損其<lb/>
疾使遄有喜无咎<hi>履得其位以柔納剛能損其疾也疾何可乆故速乃有喜損疾以離其咎有喜乃免故使速乃有喜有喜乃无咎也</hi>象曰損其疾亦可喜也<lb/>
六五或益之十朋之龜弗克違元吉<hi>以柔居尊而爲<pb n="13b"/>損道江海處下百谷歸之履尊以損則或益之矣朋黨也龜者決疑之物也隂非先唱柔非自任尊以自居損以守之故人用其力事竭其功知者慮能明者慮策弗能違也則衆才之用盡矣獲益而得十朋之龜足以盡天人之助也</hi>象曰<lb/>
六五元吉自上祐也上九弗損益之无咎<lb/>
貞吉利有攸往得臣无家<hi>處損之終上无所奉損終反益剛德不損乃反益之而不憂於咎用正而吉不制於柔剛德遂長故曰弗損益之无咎貞吉利有攸往也居上乗柔處損之極尚夫剛德爲物所歸故曰得臣得臣則天下爲一故无家也</hi>象曰弗損益之大得志也<lb/>
䷩<hi>震下巽上</hi>益利有攸往利渉大川彖曰益損<lb/>
上益下民說无疆<hi>震陽也巽隂也巽非違震者也處上而巽不違於下損上益下之謂也</hi>自上下下其道大光利有攸往中正有慶<lb/>
<hi>五處中正自上下下故有慶也以中正有慶之德有攸往也何適而不利哉</hi>利渉大川木<lb/>
<pb n="14a"/>
道乃行<hi>木者以渉大川爲常而不溺者也以益渉難同乎木也</hi>益動而巽日<lb/>
進无疆天施地生其益无方<hi>損上益下</hi>凡益之道<lb/>
與時偕行<hi>益之爲用施未足也滿而益之害之道也故凡益之道與時偕行也</hi>象曰風雷<lb/>
益君子以見善則遷有過則改<hi>遷善改過益莫大焉</hi>初<lb/>
九利用爲大作元吉无咎<hi>處益之初居動之始體夫剛德以莅其事而之乎巽以斯大作必獲大功夫居下非厚事之地在卑非任重之處大作非小功所濟故元吉乃得无咎也</hi>象曰元<lb/>
吉无咎下不厚事也<hi>時可以大作而下不可以厚事得其時而无其處故元吉乃得无咎也</hi>六二或益之十朋之龜弗克違永貞吉<lb/>
王用享于帝吉<hi>以柔居中而得其位處内履中居益以沖益自外來不召自至不先不爲則朋龜獻策同於損卦六五之位位不當尊故吉在永貞也帝者生物之主興益之宗出震而齊巽者也六二居益之中體柔當位<pb n="14b"/>而應於巽享帝之美在此時也</hi>象曰或益之自外來也六三益<lb/>
之用凶事无咎有孚中行告公用圭<hi>以隂居陽求益者也故曰益之益不外來己自爲之物所不與故在謙則戮救凶則免以隂居陽處下卦之上壯之甚也用救衰危物所恃也故用凶事乃得无咎也若能益不爲私志在救難壯不至亢不失中行以此告公國主所任也用圭之禮備此道矣故曰有孚中行告公用圭也公者臣之極也凡事足以施天下則稱王次天下之大者則稱公六三之才不足以告王足以告公而得用圭也故曰中行告公用圭也</hi>象曰益用凶事固有之也<hi>用施凶事乃得固有之也</hi>六四中行告公從利用爲依遷國<hi>居益之時處巽之始體柔當位在上應下卑不窮下髙不處亢位雖不中用中行者也以斯告公何有不從以斯依遷誰有不納也</hi>象<lb/>
曰告公從以益志也<hi>志得益也</hi>九五有孚惠心勿<lb/>
問元吉有孚惠我德<hi>得位履尊爲益之主者也爲益之大莫大於信爲惠之大<pb n="15a"/>莫大於心因民所利而利之焉惠而不費恵心者也信以惠心盡物之願故不待問而元吉有孚惠我德也以誠惠物物亦應之故曰有孚惠我德也</hi>象曰有孚惠心勿問之矣惠我<lb/>
德大得志也上九莫益之或擊之立心勿<lb/>
恒凶<hi>處益之極過盈者也求益无巳心无恒者也无厭之求人弗與也獨唱莫和是偏辭也人道惡盈怨者非一故曰或擊之也</hi>象曰莫益之偏辭也或擊之自外來<lb/>
也<lb/>
周易卷第四<hi>經二千五百七十六字注五千五百六十八字</hi>
<pb n="15b"/>
</p>
<p>
</p>
  </div>
</body>
</text>
</TEI>
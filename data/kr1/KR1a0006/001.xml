<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
周易上經乾傳第一<lb/>
　　　　　　　　　　王弼注<lb/>
䷀<hi>乾下乾上</hi>乾元亨利貞初九濳龍勿用<hi>文言備矣</hi>九<lb/>
二見龍在田利見大人<hi>出濳離隱故曰見龍處於地上故曰在田德施周普居中不偏雖非君位君之德也初則不彰三則乾乾四則或躍上則過亢利見大人唯二五焉</hi>九三君子終<lb/>
日乾乾夕惕若厲无咎<hi>處下體之極居上體之下在不中之位履重剛之險上不在天未可以安其尊也下不在田未可以寜其居也純脩下道則居上之德廢純脩上道則處下之禮曠故終日乾乾至于夕惕猶若厲也居上不驕在下不憂因時而惕不失其幾雖危而勞可以无咎處下卦之極愈於上九之亢故竭知力而後免於咎也乾三以處下卦之上故免亢龍之悔坤三以處下卦之上故免龍戰之災</hi>九四或躍在淵<lb/>
无咎<hi>去下體之極居上體之下乾道革之時也上不在天下不在田中不在人履重剛之險而无定位所處斯誠進<pb n="1b"/>退无常之時也近乎尊位欲進其道迫乎在下非躍所及欲静其居居非所安持疑猶豫未敢決志用心存公進不在私疑以爲慮不謬於果故无咎也</hi>九五飛龍在天利見大人<hi>不行不躍而在乎天非飛如何故曰飛龍也龍德在天則大人之路亨也夫位以德興德以位叙以至德而處盛位萬物之覩不亦宜乎</hi>上九亢<lb/>
龍有悔用九見羣龍无首吉<hi>九天之德也能用天德乃見羣龍之義焉夫以剛健而居人之首則物之所不與也以柔順而爲不正則佞邪之道也故乾吉在无首坤利在永貞</hi>彖曰<lb/>
大哉乾元萬物資始乃統天雲行雨施品<lb/>
物流形大明終始六位時成時乗六龍以<lb/>
御天乾道變化各正性命<hi>天也者形之名也健也者用形者也夫形也者物之累也有天之形而能永保无虧爲物之首統之者豈非至健哉大明乎終始之道故六位不失其時而成升降无常隨時而用處則乗潛龍出則乘飛龍故曰時乗六龍也乗變化而御大器静專動直不失大和豈非正性命之情者邪</hi>保<lb/>
<pb n="2a"/>
合大和乃利貞<hi>不和而剛暴</hi>首出庶物萬國咸寜<lb/>
<hi>萬國所以寜各以有君也</hi>象曰天行健君子以自強不息潛<lb/>
龍勿用陽在下也見龍在田德施普也終<lb/>
日乾乾反復道也<hi>以上言之則不驕以下言之則不憂反復皆道也</hi>或躍在<lb/>
淵進无咎也飛龍在天大人造也亢龍有<lb/>
悔盈不可乆也用九天德不可爲首也文<lb/>
言曰元者善之長也亨者嘉之㑹也利者<lb/>
義之和也貞者事之幹也君子體仁足以<lb/>
長人嘉㑹足以合禮利物足以和義貞固<lb/>
足以幹事君子行此四德者故曰乾元亨<lb/>
<pb n="2b"/>
利貞初九曰濳龍勿用何謂也子曰龍德<lb/>
而隱者也不易乎丗<hi>不爲世俗所移易也</hi>不成乎名遯丗<lb/>
无悶不見是而无悶樂則行之憂則違之<lb/>
確乎其不可拔濳龍也九二曰見龍在田<lb/>
利見大人何謂也子曰龍德而正中者也<lb/>
庸言之信庸行之謹閑邪存其誠善丗而<lb/>
不伐德博而化易曰見龍在田利見大人<lb/>
君德也九三曰君子終日乾乾夕惕若厲<lb/>
无咎何謂也子曰君子進德脩業忠信所<lb/>
以進德也脩辭立其誠所以居業也知至<lb/>
<pb n="3a"/>
至之可與幾也知終終之可與存義也<hi>處一體之極是至也居一卦之盡是終也處事之至而不犯咎知至者也故可與成務矣處終而能全其終知終者也夫進物之速者義不若利存物之終者利不及義故靡不有初鮮克有終夫可與存義者其唯知終者乎</hi>是故居上<lb/>
位而不驕在下位而不憂<hi>居下體之上在上體之下明夫終敝故不驕也知夫至至故不憂也</hi>故乾乾因其時而惕雖危无咎矣<lb/>
<hi>惕怵惕之謂也處事之極失時則廢懈怠則曠故因其時而惕雖危无咎</hi>九四曰或躍在淵<lb/>
无咎何謂也子曰上下无常非爲邪也進<lb/>
退无恒非離羣也君子進德脩業欲及時<lb/>
也故无咎九五曰飛龍在天利見大人何<lb/>
謂也子曰同聲相應同氣相求水流濕火<lb/>
<pb n="3b"/>
就燥雲從龍風從虎聖人作而萬物覩本<lb/>
乎天者親上本乎地者親下則各從其類<lb/>
也上九曰亢龍有悔何謂也子曰貴而无<lb/>
位髙而无民<hi>下无隂也</hi>賢人在下位而无輔<hi>賢人雖在下而當位不爲之助</hi>是以動而有悔也<hi>處上卦之極而不當位故盡陳其闕也獨立而動物莫之與矣乾文言首不論乾而先說元下乃曰乾何也夫乾者統行四事者也君子以自強不息行此四者故首不論乾而下曰乾元亨利貞餘爻皆說龍至於九三獨以君子爲目何也夫易者象也象之所生生於義也有斯義然後明之以其物故以龍叙乾以馬明坤隨其事義而取象焉是故𥘉九九二龍德皆應其義故可論龍以明之也至於九三乾乾夕惕非龍德也明以君子當其象矣統而舉之乾體皆龍別而叙之各隨其義</hi>濳龍勿用下也見龍<lb/>
在田時舎也終日乾乾行事也或躍在淵<lb/>
<pb n="4a"/>
自試也飛龍在天上治也亢龍有悔窮之<lb/>
災也乾元用九天下治也<hi>此一章全以人事明之也九陽也陽剛直之物也夫能全用剛直放逺善柔非天下至理未之能也故乾元用九則天下治也夫識物之動則其所以然之理皆可知也龍之爲徳不爲妄者也潛而勿用何乎必窮處於下也見而在田必以時之通舎也以爻爲人以位爲時人不妄動則時皆可知也文王明夷則主可知矣仲尼旅人則國可知矣</hi>潛龍勿用陽氣濳藏見龍在<lb/>
田天下文明終日乾乾與時偕行<hi>與天時俱不息</hi>或<lb/>
躍在淵乾道乃革飛龍在天乃位乎天德<lb/>
亢龍有悔與時偕極<hi>與時運俱終極</hi>乾元用九乃見<lb/>
天則<hi>此一章全說天氣以明之也九剛直之物唯乾體能用之用純剛以觀天天則可見矣</hi>乾元者<lb/>
始而亨者也利貞者性情也<hi>不爲乾元何能通物之始不性其情何能<pb n="4b"/>乆行其正是故始而亨者必乾元也利而正者必性情也</hi>乾始能以美利利天下<lb/>
不言所利大矣哉大哉乾乎剛健中正純<lb/>
粹精也六爻發揮旁通情也時乗六龍以<lb/>
御天也雲行雨施天下平也君子以成德<lb/>
爲行日可見之行也濳之爲言也隱而未<lb/>
見行而未成是以君子弗用也君子學以<lb/>
聚之問以辯之<hi>以君德而處下體資納於物者也</hi>寛以居之仁<lb/>
以行之易曰見龍在田利見大人君德也<lb/>
九三重剛而不中上不在天下不在田故<lb/>
乾乾因其時而惕雖危无咎矣九四重剛<lb/>
<pb n="5a"/>
而不中上不在天下不在田中不在人故<lb/>
或之或之者疑之也故无咎夫大人者與<lb/>
天地合其德與日月合其明與四時合其<lb/>
序與鬼神合其吉凶先天而天弗違後天<lb/>
而奉天時天且弗違而況於人乎況於鬼<lb/>
神乎亢之爲言也知進而不知退知存而<lb/>
不知亡知得而不知䘮其唯聖人乎知進<lb/>
退存亡而不失其正者其唯聖人乎<lb/>
䷁<hi>坤下坤上</hi>坤元亨利牝馬之貞<hi>坤貞之所利利於牝馬也馬在下而行者也而又牝焉順之至也至順而後乃亨故唯利於牝馬之貞</hi>君子有攸往先迷後<lb/>
<pb n="5b"/>
得主利西南得朋東北䘮朋安貞吉<hi>西南致養之地與坤同道者也故曰得朋東北反西南者也故曰喪朋隂之爲物必離其黨之於反類而後獲安貞吉</hi>彖曰至<lb/>
哉坤元萬物資生乃順承天坤厚載物德<lb/>
合无疆含弘光大品物咸亨牝馬地類行<lb/>
地无疆<hi>地之所以得无疆者以卑順行之故也乾以龍御天坤以馬行地</hi>柔順利貞<lb/>
君子攸行先迷失道後順得常西南得朋<lb/>
乃與類行東北䘮朋乃終有慶安貞之吉<lb/>
應地无疆<hi>地也者形之名也坤也者用地者也夫兩雄必爭二主必危有地之形與剛健爲耦而能永保无疆用之者不亦至順乎若夫行之不以牝馬利之不以永貞方而又剛柔而又圎求安難矣</hi>象曰地勢<lb/>
坤<hi>地形不順其勢順</hi>君子以厚德載物初六履霜堅<lb/>
<pb n="6a"/>
冰至<hi>始於履霜至于堅冰所謂至柔而動也剛隂之爲道本於卑弱而後積著者也故取履霜以明其始陽之爲物非基於始以至於著者也故以出處明之則以初爲濳</hi>象曰履霜堅冰隂始凝<lb/>
也馴致其道至堅冰也六二直方大不習<lb/>
无不利<hi>居中得正極於地質任其自然而物自生不假脩營而功自成故不習焉而无不利</hi>象曰<lb/>
六二之動直以方也<hi>動而直方任其質也</hi>不習无不利<lb/>
地道光也六三含章可貞或從王事无成<lb/>
有終<hi>三處下卦之極而不疑於陽應斯義者也不爲事始湏唱乃應待命乃發含美而可正者也故曰含章可貞也有事則從不敢爲首故曰或從王事也不爲事主順命而終故曰无成有終也</hi>象曰含章可貞<lb/>
以時發也或從王事知光大也<hi>知慮光大故不擅其美</hi>六<lb/>
四括囊无咎无譽<hi>處隂之卦以隂居隂履非中位无直方之質不造陽事无含章之美<pb n="6b"/>括結否閉賢人乃隱施愼則可非泰之道</hi>象曰括囊无咎愼不害也六<lb/>
五黃裳元吉<hi>黃中之色也裳下之飾也坤爲臣道美盡於下夫體无剛健而能極物之情通理者也以柔順之德處於盛位任夫文理者也垂黃裳以獲元吉非用武者也極隂之盛不至疑陽以文在中美之至也</hi>象曰<lb/>
黃裳元吉文在中也<hi>用黃裳而獲元吉以文在中也</hi>上六龍戰<lb/>
于野其血玄黃<hi>隂之爲道卑順不盈乃全其美盛而不巳固陽之地陽所不堪故戰于野</hi>象<lb/>
曰龍戰于野其道窮也用六利永貞<hi>用六之利利永貞也</hi>象曰用六永貞以大終也<hi>能以永貞大終者也</hi>文言曰<lb/>
坤至柔而動也剛至静而德方<hi>動之方正不爲邪也柔而又圎消之道也其德至静德必方也</hi>後得主而有常含萬物而化光<lb/>
坤道其順乎承天而時行積善之家必有<lb/>
<pb n="7a"/>
餘慶積不善之家必有餘殃臣弑其君子<lb/>
弑其父非一朝一夕之故其所由來者漸<lb/>
矣由辯之不早辯也易曰履霜堅冰至蓋<lb/>
言順也直其正也方其義也君子敬以直<lb/>
内義以方外敬義立而德不孤直方大不<lb/>
習无不利則不疑其所行也隂雖有美含<lb/>
之以從王事弗敢成也地道也妻道也臣<lb/>
道也地道无成而代有終也天地變化草<lb/>
木蕃天地閉賢人隱易曰括囊无咎无譽<lb/>
蓋言謹也君子黃中通理正位居體美在<lb/>
<pb n="7b"/>
其中而暢於四支發於事業美之至也隂<lb/>
疑於陽必戰<hi>辯之不早疑盛乃動故必戰</hi>爲其嫌於无陽也<lb/>
<hi>爲其嫌於非陽而戰</hi>故稱龍焉猶未離其類也<hi>猶未失其隂類爲陽所滅</hi>故稱血焉<hi>猶與陽戰而相傷故稱血</hi>夫玄黃者天地之雜<lb/>
也天玄而地黃<lb/>
䷂<hi>震下坎上</hi>屯元亨利貞<hi>剛柔始交是以屯也不交則否故屯乃大亨也大亨則无險故利貞</hi>
勿用有攸往<hi>往益屯也</hi>利建侯<hi>得主則定</hi>彖曰屯剛柔<lb/>
始交而難生動乎險中大亨貞<hi>始於險難至於大亨而後全正故曰屯元亨利貞</hi>雷雨之動滿盈<hi>雷雨之動乃得滿盈皆剛柔始交之所爲</hi>天造<lb/>
草昧宜建侯而不寧<hi>屯體不寧故利建侯也屯者天地造始之時也造物之始始於冥昧<pb n="8a"/>故曰草昧也處造始之時所宜之善莫善建侯也</hi>象曰雲雷屯君子以經<lb/>
綸<hi>君子經綸之時</hi>初九磐桓利居貞利建侯<hi>處屯之初動則難生不可以進故磐桓也處此時也其利安在不唯居貞建侯乎夫息亂以靜守靜以侯安民在正弘正在謙屯難之丗隂求於陽弱求於強民思其主之時也初處其首而又下焉爻備斯義宜其得民也</hi>象曰雖磐桓志行<lb/>
正也<hi>不可以進故磐恒也非爲宴安棄成務也故雖磐桓志行正也</hi>以貴下賤大得民<lb/>
也<hi>陽貴而隂賤也</hi>六二屯如邅如乗馬班如匪宼㛰<lb/>
媾女子貞不字十年乃字<hi>志在乎五不從於初屯難之時正道未行與初相近而不相得困於侵害故屯邅也時方屯難正道未通渉逺而行難可以進故曰乗馬班如也宼謂初也无初之難則與五㛰矣故曰匪宼㛰媾也志在於五不從於初故曰女子貞不字也屯難之丗勢不過十年者也十年則反常反常則本志斯獲矣故曰十年乃字</hi>象曰六二之難乗剛也十年乃字<lb/>
<pb n="8b"/>
反常也六三即鹿无虞惟入于林中君子<lb/>
幾不如舎往吝<hi>三旣近五而无宼難四雖比五其志在初不妨巳路可以進而无屯邅也見路之易不揆其志五應在二往必不納何異无虞以從禽乎雖見其禽而无其虞徒入于林中其可獲乎幾辭也夫君子之動豈取恨辱哉故不如舎往吝窮也</hi>象曰即鹿无虞以從禽也君子<lb/>
舎之往吝窮也六四乗馬班如求㛰媾往<lb/>
吉无不利<hi>二雖比初執貞不從不害巳志者也求與合好往必見納矣故曰往吉无不利</hi>象曰<lb/>
求而往明也<hi>見彼之情狀也</hi>九五屯其膏小貞吉大<lb/>
貞凶<hi>處屯難之時居尊位之上不能恢弘博施无物不與拯濟微滯亨于羣小而繫應在二屯難其膏非能光其施者也固志同好不容他間小貞之吉大貞之凶</hi>象曰屯其膏施未光也上<lb/>
六乗馬班如泣血漣如<hi>處險難之極下无應援進无所適雖比於五五屯其膏不<pb n="9a"/>與相得居不獲安行无所適窮困闉厄无所委仰故泣血漣如</hi>象曰泣血漣如何可<lb/>
長也<lb/>
䷃<hi>坎下艮上</hi>蒙亨匪我求童蒙童蒙求我初筮<lb/>
告再三瀆瀆則不告<hi>筮者決疑之物也童蒙之來求我欲決所惑也決之不一不知所從則復惑也故初筮則告再三則瀆瀆蒙也能爲初筮其唯二乎以剛處中能斷夫疑者也</hi>利貞<hi>蒙之所利乃利正也夫明莫若聖昧莫若蒙蒙以養正乃聖功也然則養正以明失其道矣</hi>彖曰蒙山下有<lb/>
險險而止蒙<hi>退則困險進則閡山不知所適蒙之義也</hi>蒙亨以亨行<lb/>
時中也<hi>時之所願唯願亨也以亨行之得時中也</hi>匪我求童蒙童蒙求<lb/>
我志應也<hi>我謂非童蒙者也非童蒙者即陽也凡不識者求問識者識者不求所告闇者求明明者不諮於闇故蒙之爲義匪我求童蒙童蒙求我也童蒙之來求我志應故也</hi>初筮告以剛中也<lb/>
<pb n="9b"/>
<hi>謂二也二爲衆隂之主也无剛決中何由得初筮之告乎</hi>再三瀆瀆則不告瀆蒙<lb/>
也蒙以養正聖功也象曰山下出泉蒙<hi>山下出泉未知所適蒙之象也</hi>君子以果行育德<hi>果行者初筮之義也育德者養正之功也</hi>初<lb/>
六發蒙利用刑人用說桎梏以往吝<hi>處蒙之初二照其上故蒙發也蒙發疑明刑說當也以往吝刑不可長</hi>象曰利用刑人以正法<lb/>
也<hi>刑人之道道所惡也以正法制故刑人也</hi>九二包蒙吉納婦吉子<lb/>
克家<hi>以剛居中童蒙所歸包而不距則逺近咸至故包蒙吉也婦者配己而成德者也體陽而能包蒙以剛而能居中以此納配物莫不應故納婦吉也處于卦内以剛接柔親而得中能幹其任施之於子克家之義</hi>象曰子<lb/>
克家剛柔接也六三勿用取女見金夫不<lb/>
有躬无攸利<hi>童蒙之時隂求於陽晦求於明各求發其昧者也六三在下卦之上上九在上<pb n="10a"/>卦之上男女之義也上不求三而三求上女先求男者也女之爲體正行以待命者也見剛夫而求之故曰不有躬也施之於女行在不順故勿用取女而无攸利</hi>象曰勿用取女行不順也六四<lb/>
困蒙吝<hi>獨逺於陽處兩隂之中闇莫之發故曰困蒙也困於蒙昧不能比賢以發其志亦以鄙矣故曰吝也</hi>
象曰困蒙之吝獨逺實也<hi>陽稱實也</hi>六五童蒙吉<lb/>
<hi>以夫隂質居於尊位不自任察而委於二付物以能不勞聦明功斯克矣故曰童蒙吉</hi>象曰童蒙之<lb/>
吉順以巽也<hi>委物以能不先不爲順以巽也</hi>上九擊蒙不利爲<lb/>
宼利禦宼<hi>處蒙之終以剛居上能擊去童蒙以發其昧者也故曰擊蒙也童蒙願發而己能擊去之合上下之願故莫不順也爲之扞禦則物咸附之若欲取之則物咸叛矣故不利爲宼利禦宼也</hi>象曰利用<lb/>
禦宼上下順也<lb/>
䷄<hi>乾下坎上</hi>需有孚光亨貞吉利渉大川彖曰<lb/>
<pb n="10b"/>
需須也險在前也剛健而不䧟其義不困<lb/>
窮矣需有孚光亨貞吉位乎天位以正中<lb/>
也<hi>謂五也位乎天位用其中正以此待物需道畢矣故光亨貞吉</hi>利渉大川往有功<lb/>
也<hi>乾德獲進往輒亨也</hi>象曰雲上於天需君子以飲食宴<lb/>
樂<hi>童蒙巳發盛德光亨飲食宴樂其在兹乎</hi>初九需于郊利用恒无咎<lb/>
<hi>居需之時最逺於難能抑其進以逺險待時雖不應幾可以保常也</hi>象曰需于郊不犯難<lb/>
行也利用恒无咎未失常也九二需于沙<lb/>
小有言終吉<hi>轉近於難故曰需于沙也不至致宼故曰小有言也近不逼難逺不後時履健居中以待其㑹雖小有言以吉終也</hi>象曰需于沙衍在中也雖小有言<lb/>
以吉終也九三需于泥致宼至<hi>以剛逼難欲進其道所以招宼<pb n="11a"/>而致敵也猶有須焉不䧟其剛宼之來也自我所招敬愼防備可以不敗</hi>象曰需于泥災在<lb/>
外也自我致宼敬愼不敗也六四需于血<lb/>
出自穴<hi>凡稱血者隂陽相傷者也隂陽相近而不相得陽欲進而隂塞之則相害也穴者隂之路也處坎之始居穴者也九三剛進四不能距見侵則辟順以聽命者也故曰需于血出自穴也</hi>象曰需于血順<lb/>
以聽也九五需于酒食貞吉<hi>需之所須以待達也已得天位暢其中正无所復須故酒食而巳獲貞吉也</hi>象曰酒食貞吉以中正也上<lb/>
六入于穴有不速之客三人來敬之終吉<lb/>
<hi>六四所以出自穴者以不與三相得而塞其路不辟則害故不得不出自穴而辟之也至於上六處卦之終非塞路者也與三爲應三來之已乃爲已援故无畏害之辟而乃有入穴之固也三陽所以不敢進者須難之終也難終則至不待召也已居難終故自來也處无位之地以一隂而爲三陽之主故必敬之而後終吉</hi>象曰不速之客來<lb/>
<pb n="11b"/>
敬之終吉雖不當位未大失也<hi>處无位之地不當位者也敬之則得終吉故雖不當位未大失也</hi>
䷅<hi>坎下乾上</hi>訟有孚窒惕中吉<hi>窒謂窒塞也皆惕然後可以獲中吉</hi>終<lb/>
凶利見大人不利渉大川彖曰訟上剛下<lb/>
險險而健訟訟有孚窒惕中吉剛來而得<lb/>
中也終凶訟不可成也利見大人尚中正<lb/>
也不利渉大川入于淵也<hi>凡不和而訟无施而可渉難特甚焉唯有信而見塞懼者乃可以得吉也猶復不可終中乃吉也不閉其源使訟不至雖每不枉而訟至終竟此亦凶矣故雖復有信而見塞懼猶不可以爲終也故曰訟有孚窒惕中吉終凶也无善聽者雖有其實何由得明而令有信塞懼者得其中吉必有善聽之主焉其在二乎以剛而來正夫羣小斷不失中應斯任也</hi>象曰天與水違行訟君子<lb/>
<pb n="12a"/>
以作事謀始<hi>聽訟吾猶人也必也使无訟乎无訟在於謀始謀始在於作制契之不明訟之所以生也物有其分職不相濫爭何由興訟之所以起契之過也故有德司契而不責於人</hi>初六不永所事<lb/>
小有言終吉<hi>處訟之始訟不可終故不永所事然後乃吉凡陽唱而隂和隂非先唱者也四召而應見犯乃訟處訟之始不爲訟先雖不能不訟而了訟必辯明也</hi>象曰不永所事訟不<lb/>
可長也雖小有言其辯明也九二不克訟<lb/>
歸而逋其邑人三百户无眚<hi>以剛處訟不能下物自下訟上冝其不克若能以懼歸竄其邑乃可以免災邑過三百非爲竄也竄而據強災未免也</hi>象曰不克訟<lb/>
歸逋竄也自下訟上患至掇也六三食舊<lb/>
德貞厲終吉或從王事无成<hi>體夫柔弱以順於上不爲九二自下訟上不見侵奪保全其有故得食其舊德而不失也居爭訟之時處兩剛之間而皆近不相得故曰貞厲柔體不爭繫應在上衆莫<pb n="12b"/>能傾故曰終吉上壯爭勝難可忤也故或從王事不敢成也</hi>象曰食舊德從上吉<lb/>
也九四不克訟<hi>初辯明也</hi>復即命渝安貞吉<hi>處上訟下可以改變者也故其咎不大若能反從本理變前之命安貞不犯不失其道爲仁由己故吉從之</hi>象曰復即<lb/>
命渝安貞不失也九五訟元吉<hi>處得尊位爲訟之主用其中正以㫁枉直中則不過正則不邪剛无所溺公无所偏故訟元吉</hi>象曰訟元吉以中正<lb/>
也上九或錫之鞶帶終朝三褫之<hi>處訟之極以剛居上訟而得勝者也以訟受錫榮何可保故終朝之間褫帶者三也</hi>象曰以訟受服亦不<lb/>
足敬也<lb/>
䷆<hi>坎下坤上</hi>師貞丈人吉无咎<hi>丈人嚴莊之稱也爲師之正丈人乃吉也典役動衆无功罪也故吉乃无咎也</hi>彖曰師衆也貞正也能以衆正<lb/>
<pb n="13a"/>
可以王矣剛中而應行險而順以此毒天<lb/>
下而民從之吉又何咎矣<hi>毒猶役也</hi>象曰地中有<lb/>
水師君子以容民畜衆初六師出以律否<lb/>
臧凶<hi>爲師之始齊師者也齊衆以律失侓則散故師出以律律不可失失律而臧何異於否失令有功法所不赦故師出不以律否臧皆凶</hi>象曰師出以律失律凶也九二在<lb/>
師中吉无咎王三錫命<hi>以剛居中而應於上在師而得中者也承上之寵爲師之主任大役重无功則凶故吉乃无咎也行師得吉莫善懷邦邦懷衆服錫莫重焉故乃得成命</hi>象曰在師<lb/>
中吉承天寵也王三錫命懷萬邦也六三<lb/>
師或輿尸凶<hi>以隂處陽以柔乗剛進則无應退无所守以此用師冝獲輿尸之凶</hi>象曰<lb/>
師或輿尸大无功也六四師左次无咎<hi>得位而无<pb n="13b"/>應无應不可以行得位則可以處故左次之而无咎也行師之法欲右背髙故左次之</hi>象曰左次无<lb/>
咎未失常也<hi>雖不能有獲足以不失其常也</hi>六五田有禽利執<lb/>
言无咎長子帥師弟子輿尸貞凶<hi>處師之時柔得尊位隂不先唱柔不犯物犯而後應往必得直故田有禽也物先犯己故可以執言而无咎也柔非軍帥隂非剛武故不躬行必以授也授不得主則衆不從故長子帥師可也弟子之凶固其冝也</hi>象曰長子帥師以中<lb/>
行也弟子輿尸使不當也上六大君有命<lb/>
開國承家小人勿用<hi>處師之極師之終也大君之命不失功也開國承家以寧邦也小人勿用非其道也</hi>象曰大君有命以正功也小人勿<lb/>
用必亂邦也<lb/>
䷇<hi>坤下坎上</hi>比吉原筮元永貞无咎不寧方來<lb/>
<pb n="14a"/>
後夫凶彖曰比吉也比輔也下順從也原<lb/>
筮元永貞无咎以剛中也<hi>處比之時將原筮以求无咎其唯元永貞乎夫羣黨相比而不以元永貞則凶邪之道也若不遇其主則雖永貞而猶未足免於咎也使永貞而无咎者其唯九五乎</hi>不<lb/>
寧方來上下應也<hi>上下无陽以分其民五獨處尊莫不歸之上下應之旣親且安安則不安者託焉故不寧方所以來上下應故也夫无者求有有者不求所與危者求安安者不求所保火有其炎寒者附之故己苟安焉則不寧方來矣</hi>後夫凶其道窮也<hi>將合和親而獨在後親成則誅是以凶也</hi>象<lb/>
曰地上有水比先王以建萬國親諸侯<hi>萬國以比建諸侯以比親</hi>初六有孚比之无咎有孚盈缶終<lb/>
來有它吉<hi>處比之始爲比之首者也夫以不信爲比之首則禍莫大焉故必有孚盈缶然後乃得免比之咎故曰有孚比之无咎也處比之首應不在一心无私吝則莫不比之著信立誠盈溢乎質素之器則物終來无衰竭也親乎<pb n="14b"/>天下著信盈缶應者豈一道而來故必有它吉也</hi>象曰比之初六有它吉<lb/>
也六二比之自内貞吉<hi>處比之時居中得位而繫應在五不能來它故得其自内貞吉而巳</hi>象曰比之自内不自失也六三比之匪<lb/>
人<hi>四自外比二爲五貞近不相得遠則无應所與比者皆非己親故曰比之匪人</hi>象曰比之匪<lb/>
人不亦傷乎六四外比之貞吉<hi>外比於五履得其位比不失賢處不失位故貞吉也</hi>象曰外比於賢以從上也九五顯<lb/>
比王用三驅失前禽邑人不誡吉<hi>爲比之主而有應在二顯比者也比而顯之則所親者狹矣夫无私於物唯賢是與則去之與來皆无失也夫三驅之禮禽逆來趣己則舎之背己而走則射之愛於來而惡於去也故其所施常失前禽也以顯比而居王位用三驅之道者也故曰王用三驅失前禽也用其中正征討有常伐不加邑動必討叛邑人无虞故不誡也雖不得乎大人之吉是顯比之吉也此可以爲上之使非爲上之道</hi>
<pb n="15a"/>
象曰顯比之吉位正中也舎逆取順失前<lb/>
禽也邑人不誡上使中也上六比之无首<lb/>
凶<hi>无首後也處卦之終是後夫也親道巳成无所與終爲時所棄宜其凶也</hi>象曰比之无首<lb/>
无所終也<lb/>
䷈<hi>乾下巽上</hi>小畜亨<hi>不能畜大止健剛志故行是以亨</hi>密雲不雨自<lb/>
我西郊彖曰小畜柔得位而上下應之曰<lb/>
小畜<hi>謂六四也成卦之義在此爻也體无二隂以分其應故上下應之也旣得其位而上下應之三不能陵小畜之義</hi>健而巽剛中而志行乃亨密雲不雨尚<lb/>
往也自我西郊施未行也<hi>小畜之勢足作密雲乃自我西郊未足以爲雨也何由知未能爲雨夫能爲雨者陽上薄隂隂能固之然後烝而爲雨今不能制初九之復道固九二之牽復九三更以不能<pb n="15b"/>復爲劣也下方尚徃施豈得行故密雲而不能爲雨尚往故也何以明之夫隂能固之然後乃雨乎上九獨能固九三之路故九三不可以進而輿說輻也能固其路而安於上故得旣雨旣處若四五皆能若上九之善畜則能雨明矣故舉一卦而論之能爲小畜密雲而已隂苟不足以固陽則雖復至盛密雲自我西郊故不能雨也雨之未下即施之未行也彖全論一卦之體故曰密雲不雨象各言一爻之德故曰旣雨旣處也</hi>象曰風行天上小畜君子<lb/>
以懿文德<hi>未能行其施者故可以懿文德而巳</hi>初九復自道何其咎<lb/>
吉<hi>處乾之始以升巽初四爲巳應不距巳者也以陽升隂復自其道順而无違何所犯咎得義之吉</hi>象曰復<lb/>
自道其義吉也九二牽復吉<hi>處乾之中以升巽五五非畜極非固巳者也雖不能若隂之不違可牽以獲復是以吉也</hi>象曰牽復在中亦不自失<lb/>
也九三輿說輻夫妻反目<hi>上爲畜盛不可牽征以斯而進故必說輻也巳爲陽極上爲隂長畜於隂長不能自復方之夫妻反目之義也</hi>象曰夫妻反目不能正<lb/>
<pb n="16a"/>
室也六四有孚血去惕出无咎<hi>夫言血者陽犯隂也四乗於三近不相得三務於進而己隔之將懼侵克者也上亦惡三而能制焉志與上合共同斯誠三雖逼己而不能犯故得血去懼除保无咎也</hi>象曰有孚惕出上合志也九五有孚攣<lb/>
如富以其鄰<hi>處得尊位不疑於二來而不距二牽己攣不爲專固有孚攣如之謂也以陽居陽處實者也居盛處實而不專固富以其鄰者也</hi>象曰有孚攣如不獨富也<lb/>
上九旣雨旣處尚德載婦貞厲月幾望君<lb/>
子征凶<hi>處小畜之極能畜者也陽不獲亨故旣雨也剛不能侵故旣處也體巽處上剛不敢犯尚德者也爲隂之長能畜剛健德積載者也婦制其夫臣制其君雖貞近危故曰婦貞厲也隂之盈盛莫盛於此故曰月幾望也滿而又進必失其道隂疑於陽必見戰伐雖復君子以征必凶故曰君子征凶</hi>象曰旣雨旣處德積<lb/>
載也君子征凶有所疑也<hi>夫處下可以征而无咎者唯泰也則然坤本體<pb n="16b"/>下又順而弱不能敵剛故可以全其類征而吉也自此以徃則其進各有難矣夫巽雖不能若艮之善畜猶不肯爲坤之順從也故可得少進不可盡陵也是以初九九二其復則可至於九三則輿說輻也夫大畜者畜之極也畜而不巳畜極則通是以其畜之盛在於四五至于上九道乃大行小畜積極而後乃能畜是以四五可以進而上九說征之輻</hi>
䷉<hi>兊下乾上</hi>履虎尾不咥人亨彖曰履柔履剛<lb/>
也說而應乎乾是以履虎尾不咥人亨<hi>凡彖者言乎一卦之所以爲主也成卦之體在六三也履虎尾者言其危也三爲履主以柔履剛履危者也履虎尾而不見咥者以其說而應乎乾也乾剛正之德者也不以說行夫佞邪而以說應乎乾冝其履虎尾不見咥而亨</hi>剛中正履<lb/>
帝位而不疚光明也<hi>言五之德</hi>象曰上天下澤履<lb/>
君子以辯上下定民志初九素履徃无咎<lb/>
<hi>處履之初爲履之始履道惡華故素乃无咎處履以素何往不從必獨行其願物无犯也</hi>象曰素履<lb/>
<pb n="17a"/>
之徃獨行願也九二履道坦坦幽人貞吉<hi>履道尚謙不喜處盈務在致誠惡夫外飾者也而二以陽處隂履於謙也居内履中隱顯同也履道之美於斯爲盛故履道坦坦无險厄也在幽而貞宜其吉</hi>象曰幽人貞吉中不自亂也六三眇<lb/>
能視跛能履履虎尾咥人凶武人爲于大<lb/>
君<hi>居履之時以陽處陽猶曰不謙而況以隂居陽以柔乗剛者乎故以此爲明眇目者也以此爲行跛足者也以此履危見咥者也志在剛健不脩所履欲以陵武於人爲于大君行未能免於凶而志存于王頑之甚也</hi>象曰眇能<lb/>
視不足以有明也跛能履不足以與行也<lb/>
咥人之凶位不當也武人爲于大君志剛<lb/>
也九四履虎尾愬愬終吉<hi>逼近至尊以陽承陽處多懼之地故曰履虎尾愬愬也然以陽居隂以謙爲本雖處危懼終獲其志故終吉也</hi>象曰愬愬終吉志<lb/>
<pb n="17b"/>
行也九五夬履貞厲<hi>得位處尊以剛決正故曰夬履貞厲也履道惡盈而五處實是以危</hi>象曰夬履貞厲位正當也上九視履考<lb/>
祥其旋元吉<hi>禍福之祥生乎所履處履之極履道成矣故可視履而考祥也居極應說髙而不危是其旋也履道大成故元吉也</hi>象曰元吉在上大有慶也<lb/>
周易卷第一　︻<hi>經三千二百五十五字注五千九百四十四字</hi>︼<lb/>
</p>
<p>
</p>
  </div>
</body>
</text>
</TEI>
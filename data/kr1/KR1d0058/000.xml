<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記纂言</head>
    <p>
<pb n="1a"/>
欽定四庫全書　　　　經部四<lb/>
　禮記纂言　　　　　　禮類三<hi>禮記之屬</hi>
　　提要<lb/>
　　　　<hi>臣</hi>等謹案禮記纂言三十六卷元吳澄撰澄<lb/>
　　　　有易纂言已著録案危素作澄年譜載至順<lb/>
　　　　三年澄年八十四留撫州郡學禮記纂言成<lb/>
　　　　而虞集行狀則稱成於至順四年即澄卒之<lb/>
　　　　歳其言頗不相合然要為澄晚年手定之本<lb/>
<pb n="1b"/>
　　　　也其書毎一卷為一篇大㫖以戴記經文龎<lb/>
　　　　雜疑多錯簡故每一篇中其文皆以類相從<lb/>
　　　　俾上下意義聨屬貫通而識其章句於左其<lb/>
　　　　三十六篇次第亦悉以類相從凡通禮九篇<lb/>
　　　　喪禮十一篇祭禮四篇通論十一篇各為標<lb/>
　　　　目如通禮首曲禮則以少儀玉藻等篇附之<lb/>
　　　　皆非小戴之舊他如大學中庸依程朱别為<lb/>
　　　　一書投壺奔喪歸於儀禮冠儀等六篇别輯<lb/>
<pb n="2a"/>
　　　　為儀禮傳亦並與古不同虞集稱其始終先<lb/>
　　　　後最為精宻先王之遺制聖賢之格言其僅<lb/>
　　　　存可考者既表而存之各有所附而其糾紛<lb/>
　　　　固泥於専門名家之手者一旦各有條理無<lb/>
　　　　復餘藴其推重甚至考漢書藝文志禮記本<lb/>
　　　　一百三十一篇戴徳刪為八十五戴聖刪為<lb/>
　　　　四十九與易書詩春秋經聖人手定者固殊<lb/>
　　　　然舊唐書元行沖傳載行沖上類禮義疏張<lb/>
<pb n="2b"/>
　　　　説駁奏曰今之禮記歴代傳習著為經教不<lb/>
　　　　可刋削魏孫炎始改舊本先儒所非竟不行<lb/>
　　　　用貞觀中魏徵因孫炎所修更加整比兼為<lb/>
　　　　之注其書竟亦不行今行沖等改徴所注勒<lb/>
　　　　成一家然與先儒第乖章句隔絶若欲行用<lb/>
　　　　竊恐未可云云則古人屢經修緝迄不能變<lb/>
　　　　漢儒舊本唐以前儒風淳實不摇惑於新説<lb/>
　　　　此亦一徵澄復改併舊文儼然刪述恐亦不<lb/>
<pb n="3a"/>
　　　　免僭聖之譏以其排比貫串頗有倫次所解<lb/>
　　　　亦時有𤼵明較諸王栢刪詩尚為有間故録<lb/>
　　　　存之而附論其失如右乾隆四十五年五月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="4a"/>
禮記纂言原序<lb/>
小戴記三十六篇澄所序次漢興得先儒所記禮書二<lb/>
百餘篇大戴氏刪合為八十五小戴氏又損益為四十<lb/>
三曲禮檀弓雜記分上下馬氏增以月令明堂位樂記<lb/>
鄭氏從而為之注緫四十九篇精粗雜記靡所不有秦<lb/>
火之餘區區掇拾所存什一於千百雖不能以皆醇然<lb/>
先王之遺制聖賢之格言往往賴之而存第其諸篇出<lb/>
於先儒著作之全書者無幾多是記者旁搜博采勦取<lb/>
<pb n="4b"/>
殘篇斷簡㑹稡成書無復銓次讀者每病其雜亂而無<lb/>
章唐魏鄭公為是作類禮二十篇不知其書果何如也<lb/>
而不可得見朱子嘗與東萊先生吕氏商訂三禮篇次<lb/>
欲取戴記中有關於儀禮者附之經其不係於儀禮者<lb/>
仍别為記吕氏既不及答而朱子亦不及為幸其大綱<lb/>
存於文集猶可攷也晚年編校儀禮經傳則其條例與<lb/>
前所商訂又不同矣其間所附戴記數篇或削本篇之<lb/>
文而補以他篇之文今則不敢故止就其本篇之中科<lb/>
<pb n="5a"/>
分櫛剔以類相從俾其上下章文義聨屬章之大㫖標<lb/>
識于左庶讀者開卷瞭然若其篇第則大學中庸程子<lb/>
朱子既表章之論語孟子並而為四書固不容復厠之<lb/>
禮篇而投壺奔喪實為禮之正經亦不可以雜之於記<lb/>
其冠義昏義鄉飲酒義射義燕聘義六篇正釋儀禮别<lb/>
輯為傳以附經後矣此外猶三十六篇曰通禮九曲禮<lb/>
内則少儀玉藻通記小大儀文而深衣附焉月令王制<lb/>
専記國家制度而文王世子明堂位附焉曰喪禮者十<lb/>
<pb n="5b"/>
有一喪大記雜記喪服小記服問檀弓曾子問六篇既<lb/>
喪而大傳閒傳問喪三年問喪服四制五篇則喪之義<lb/>
也曰祭禮者四祭法一篇既祭而郊特牲祭義祭統三<lb/>
篇則祭之義也曰通論者十有二禮運禮器經解一類<lb/>
哀公問仲尼燕居孔子閒居一類坊記表記緇衣一類<lb/>
儒行自為一類學記樂記其文雅馴非諸篇比則以為<lb/>
是書之終嗚呼由漢以來此書千有餘歳矣而其顛倒<lb/>
糾紛至朱子欲為之是正而未及竟豈無所望於後之<lb/>
<pb n="6a"/>
人與用敢竊取其意修而成之篇章文句秩然有倫先<lb/>
後始終頗為精審將來學禮之君子於此考信或者其<lb/>
有取乎非但戴氏之忠臣而已也<lb/>
<pb n="7a"/>
禮記纂言原序<lb/>
禮者理也理也者性也性也者命也維天之命於穆不<lb/>
已而其在於人也謂之性其粲然而條理也謂之禮其<lb/>
純然而粹善也謂之仁其截然而裁制也謂之義其昭<lb/>
然而明覺也謂之知其渾然於其性也則理一而已矣<lb/>
故仁也者禮之體也義也者禮之宜也知也者禮之通<lb/>
也經禮三百曲禮三千無一而非仁也無一而非性也<lb/>
天叙天秩聖人何心焉盖無一而非命也故克己復禮<lb/>
<pb n="7b"/>
則謂之仁窮理則盡性以至於命盡性則動容周還中<lb/>
禮矣後之言禮者吾惑焉紛紜器數之爭而牽制形名<lb/>
之末窮年矻矻弊精於祝史之糟粕而忘其所謂經綸<lb/>
天下之大經立天下之大本者禮云禮云玉帛云乎而<lb/>
人之不仁也其如禮何哉故老莊之徒外禮以言性而<lb/>
謂禮為道徳之衰仁義之失旣已墮於空虚漭蕩而世<lb/>
儒之説復外性以求禮遂謂禮止於器制度數之間而<lb/>
議擬倣像於影響形迹以為天下之禮盡在是矣故凡<lb/>
<pb n="8a"/>
先王之禮烟蒙灰散而卒以煨燼於天下要亦未可專<lb/>
委罪於秦火者僭不自度嘗欲取禮記之所載揭其大<lb/>
經大本而疏附其條理節目庶㡬器道本末之一致又<lb/>
懼徳之弗任而時亦有所未及也間嘗為之說曰禮之<lb/>
於節文也猶規矩之於方圎也非方圎無以見規矩之<lb/>
用非節文則亦無從而睹所謂禮矣然方圎者規矩之<lb/>
所出而不可遂以方圎為規矩故執規矩以為方圎則<lb/>
方圎不可勝用舍規矩以為方圎而遂以方圎為之規<lb/>
<pb n="8b"/>
矩則規矩之用息矣故規矩者無一定之方圎而方圎<lb/>
者有一定之規矩此學禮之要盛徳者之所以動容周<lb/>
還而中也宋儒朱仲晦氏慨禮說之蕪亂嘗欲考次而<lb/>
刪正之以儀禮為之經禮記為之傳而其志竟亦弗就<lb/>
其後吳幼清氏因而為之纂言亦不數數於朱説而於<lb/>
先後重輕之間固已多所發明二子之見其規條指畫<lb/>
則旣出於漢儒矣其所謂觀其會通以行其典禮之原<lb/>
則尚恨吾生之晚而未及與聞之也雖然後聖而有作<lb/>
<pb n="9a"/>
也則無所容言矣後聖而未有作也則如纂言者固學<lb/>
禮者之箕裘筌蹄也而可以少之乎姻友胡汝登忠信<lb/>
而好禮其為寧國也將以是而施之刻纂言以敷其說<lb/>
而屬序於予予將進汝登之道而推之於其本也故為<lb/>
序之若此云正徳庚辰冬至後學餘姚王守仁序<lb/>
</p>
<p>
</p>
  </div>
</body>
</text>
</TEI>
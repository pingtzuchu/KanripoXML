<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記纂言卷三十五</head>
    <p>
<pb n="1a"/>
欽定四庫全書<lb/>
　禮記纂言卷三十五　　　　元　吳澄　撰<lb/>
　　學記<lb/>
　　<hi>記古者建學教人之事</hi>
發慮憲求善良足以謏聞不足以動衆就賢體逺足以<lb/>
動衆未足以化民君子如欲化民成俗其必由學乎<hi>謏音小聞去聲</hi>
　<hi>發與内則發慮同慮謂心所計畫憲法也求與求仁之求同善謂性所固有充善之至為良如良知良能</hi>
<pb n="1b"/>
　<hi>良心之良謏與小同聞謂聲譽聞於人動與論語動之斯和中庸動則變孟子不誠未有能動之動同謂</hi>
　<hi>能感動人也就如就有道之就就賢謂友善士體如體羣臣之體謂用人惟己人之有技若己有之也逺</hi>
　<hi>賢之在逺者謂友天下之善士也化猶所過者化之化謂民日遷善而不知為之者學謂設為學校庠序</hi>
　<hi>以教之言發心之慮而合於法求性之善而全其良此能修已矣而未能及人也就賢師友而兼有衆善</hi>
　<hi>則有諸中形諸外足以感動衆人而未能使之化也必有學校庠序之教開導誘掖薰陶涵養使之耳濡</hi>
　<hi>目染之深日漸月漬之乆則民之遷善不期然而然人人有士君子之行而成美俗矣長樂陳氏曰動則</hi>
　<hi>變變則化動之所終為化化之所始為動永嘉戴氏曰學校不立教養闕然天下之人雖欲為善而無所</hi>
　<hi>考徳問業故化民成俗必由學校其所及者廣所傳者逺也</hi>
<pb n="2a"/>
○玉不琢不成器人不學不知道是故古之王者建國<lb/>
君民教學為先兊命曰念終始典于學其此之謂乎<hi>兊音說</hi>
　<hi>鄭氏曰教學謂内則設師保以教使國子學焉外則有大學庠序之官典經也言學之不舍業也孔氏曰</hi>
　<hi>明教學事重不可暫廢故引說命而證之澄曰治玉曰琢玉質雖美然不以玉工琢之則不能成有用之</hi>
　<hi>器學之為言效也道者人倫日用所當行之路人性所固有然惟上知之資生而知之無所虧欠大賢已</hi>
　<hi>下知而不徧百姓之愚由而不知苟非有以教之使之效乎先覺者則不能知人倫日用所當行之道何</hi>
　<hi>如也古者建王國天子自君其畿内之民又建侯國命諸侯各君其封内之民其民飽煖逸居而無以教</hi>
<pb n="2b"/>
　<hi>之則近於禽獸故天子諸侯之國皆必建學立師以教其民使之知有理義子游宰小邑猶且以弦歌教</hi>
　<hi>民夫子問而子游引昔者所聞君子學道則愛人小人學道則易使之語以對蓋教民者使之學而知道</hi>
　<hi>也典常也說命所言謂人之為學念念不忘自始及終當有常而不間斷此引之謂君之教民為學亦當</hi>
　<hi>終始有常而不暫廢也</hi>
○雖有嘉肴弗食不知其㫖也雖有至道弗學不知其<lb/>
善也是故學然後知不足教然後知困知不足然後能<lb/>
自反也知困然後能自强也故曰教學相長也兊命曰<lb/>
學學半其此之謂乎<hi>强上聲又平聲長知兩切學學上音效下如字</hi>
<pb n="3a"/>
　<hi>肴肉未去骨骨肉相雜者學學上學讀作效教也鄭氏曰㫖美也學則睹己行之所短教則見己道之所</hi>
　<hi>未逹自反求諸己也自强修業不敢倦也學學半言學人乃益己之學半孔氏曰此明教學相益馬氏曰</hi>
　<hi>自反而得之則優於教矣是以學長教也能自强而興之則進於學矣是以教長學也</hi>
○古之教者家有塾黨有庠術有序國有學<hi>術音遂</hi>
　<hi>鄭氏曰術當為遂古者仕焉而已者歸教於閭里朝夕坐於門門側之室謂之塾五百家為黨萬二千五</hi>
　<hi>百家為遂黨屬於鄉遂在逺郊之外孔氏曰古謂上代也百里之内二十五家為閭同一巷巷首有門門</hi>
　<hi>邊有塾民在家之時朝夕出入恒受教於塾里中之有道徳仕而年老退歸者為里右師次為左師新榖</hi>
　<hi>已入餘子皆入學距冬至四十五日始出學上老平明坐於右塾庻老坐於左塾餘子畢出然後歸反亦</hi>
<pb n="3b"/>
　<hi>如之此家有塾也庠序皆學名於黨中立學教閭中所升也於遂中立學教黨學所升也六鄉之内五家</hi>
　<hi>為比五比為閭四閭為族五族為黨五黨為州五州為鄉六遂之内五家為鄰五鄰為里四里為酇五酇</hi>
　<hi>為鄙五鄙為縣五縣為遂今此六鄉舉黨六遂舉序則閭里以上皆有學可知其比與鄰近上五家不必</hi>
　<hi>有學國謂天子所都及諸侯國中周禮天子立四代學以教世子羣后之子及鄉中俊選所升之士諸侯</hi>
　<hi>但立時王之學澄曰鄉飲酒迎賓于庠門之外則鄉學亦稱庠不但黨有庠也州長言射于州序則州之</hi>
　<hi>學亦稱序不但遂有序也黨正言飲酒于序則黨之學亦稱為序孟子言殷曰序周曰庠則不分所在之</hi>
　<hi>地然則曰庠曰序蓋鄉遂州縣黨鄙之學可通稱之也真氏曰按古教法其近民者教彌數故二十五家</hi>
　<hi>為閭閭有塾民朝夕處焉四閭為族則歲之讀法者十有四士生斯時不待舍去桑梓而有學有師敬敏</hi>
<pb n="4a"/>
　<hi>任恤則閭胥書之孝弟睦婣則族師書之其所以教又皆因性誘民而納諸至善之域禮鎔樂冶以成其</hi>
　<hi>徳達其材古者教人之功蓋如此今之世里於民最近而無學士常輕去土著而事逺遊行之修窳無所</hi>
　<hi>於考至其設教則以琢辭鎪句為巧詭聖僻説為能非惟無以淑其人抑且重斵喪之也朱子曰古者比</hi>
　<hi>閭之學則鄉老坐於門而察其出入春夏耕耘餘時肄業其來學也有時既受學則退而習於其家</hi>
比年入學中年考校一年視離經辨志三年視敬業樂<lb/>
羣五年視博習親師七年視論學取友謂之小成九年<lb/>
知類通逹强立而不反謂之大成夫然後足以化民易<lb/>
俗近者說服而逺者懐之此大學之道也記曰蛾子時<lb/>
<pb n="4b"/>
術之其此之謂乎<hi>比音彼又備中去聲樂五孝切夫音扶下同說音悦蛾音蟻</hi>
　<hi>鄭氏曰比年入學者毎歲來入也中猶間也離經斷句絶也辨志謂别其心意所趨鄉也知類知事義之</hi>
　<hi>比也强立臨事不惑也不反不違失師道也逺者懐之懐來也安也蛾蚍蜉也蚍蜉之子㣲蟲爾時術蚍</hi>
　<hi>蜉之所為其功乃復成大垤孔氏曰間一歲一年三年五年七年之類是也考校於年終考視其業也七</hi>
　<hi>年之學其業小故曰小成九年則知義理事類通逹無疑强立不反則是大學聖賢之道蛾子時時術學</hi>
　<hi>銜土而成大垤猶學者時時學問而成大道澄曰按考校與周官大比不同考校者謂九年大成以前每</hi>
　<hi>間一歲教者察視其學業之進何如大比者謂九年大成之後毎三年則鄉大夫大比其徳行道藝而賔</hi>
　<hi>興之也初入學一年於歲終視其讀經斷句而分别其志之果向學與否敬業者謂於所讀之經而專心</hi>
<pb n="5a"/>
　<hi>致志樂羣者如食而已知其味樂與同居之羣共講肄之此於三年之歲終察視之博習謂所學經外又</hi>
　<hi>能汎及它經傳授師説服膺不失而親近其師惟恐或離也此於五年之歲終察視之論學謂義理已明</hi>
　<hi>能論説學之是非識人品髙下而取其善者以為友此於七年之歲終察視之以上皆小學之事九年則</hi>
　<hi>十五入大學之次年自始入小學之年而通數之為九年也能知事理而推其類由此以通逹於彼猶子</hi>
　<hi>貢之聞一知二此大學致知之功也强立謂守之堅固不反謂其已能者不退轉此大學力行之效也若</hi>
　<hi>此而教則可化其民使之為賢能而移易其俗人人有士君子之行也故近而被其教者既皆心説而服</hi>
　<hi>逺而聞其風者亦且懐而慕之也</hi>
○大學始教皮弁祭菜示敬道也宵雅肄三官其始也<lb/>
<pb n="5b"/>
入學鼔篋孫其業也夏楚二物収其威也未卜禘不視<lb/>
學游其志也時觀而弗語存其心也幼者聽而勿問學<lb/>
不躐等也此七者教之大倫也記曰凡學官先事士先<lb/>
志其此之謂乎<hi>宵音消肄以二切孫去聲下同夏古雅切觀去聲語去聲學不躐等音效</hi>
　<hi>鄭氏曰皮弁天子之朝朝服也祭菜禮先聖先師菜謂芹藻之屬宵雅宵之言小也肄習也習小雅之三</hi>
　<hi>謂鹿鳴四牡皇皇者華也此皆君臣宴樂相勞和之詩為始學者習之所以勸之以官且取上下相和厚</hi>
　<hi>也鼔篋擊鼔警衆乃發篋出所治經業也孫猶恭順也夏楚夏榎也楚荆也二者所以扑撻犯禮者收謂</hi>
　<hi>収歛整齊之威威儀也時觀而弗語使之憤悱然後啓發也學不躐等學教也教之長稺倫理也自大學</hi>
<pb n="6a"/>
　<hi>始教至此其義七也官居官者也士學士也澄曰古者始入學必釋菜於先聖先師故大學始初之教有</hi>
　<hi>司先服皮弁服行釋菜禮蓋示學者以敬先聖先師之道也常服𤣥冠今加服皮弁芹藻之菜簡質而潔</hi>
　<hi>皆示敬也學者將以居官任事也誦詩者必欲其逹於政而能專對小雅三詩皆言為君使之事使之肄</hi>
　<hi>習蓋教以官事於其始也入學必先擊鼔而後發篋者欲遜譲其志而不忽遽也朴作教刑所以収整其</hi>
　<hi>威儀也禘者時祭之名非五年大禘之禘蓋周之春祭名祠周之前春祭名禘見王制郊特牲或云禘即</hi>
　<hi>祠字之誤視學謂考試學者經業或君親徃或有司為之非天子大視學之禮也待時祭後乃視學不欲</hi>
　<hi>急廹使學者得以優游其志而學也觀示也語告也時復有以示之而弗與之語使之存其心以致思也</hi>
　<hi>幼者但聽長者講説不得輒問蓋教之之法不可踰越等級也官謂己仕者士謂未仕者己仕者先教之</hi>
<pb n="6b"/>
　<hi>以居官之事未仕者先教之以為士之志</hi>
○大學之教也時教必有正業退息必有居學<lb/>
　<hi>時教謂春夏秋冬四時之教業謂所學之事正業謂春學樂夏學詩秋學禮冬讀書各當其時正所當學</hi>
　<hi>之事也退謂進受正業既畢而退也息謂燕閒之時居學謂私居所學之事也非正受業於學官者如下</hi>
　<hi>文操縵博依之類是也</hi>
不學操縵不能安弦不學博依不能安詩不學雜服不<lb/>
能安禮不興其藝不能樂學<hi>操七刀切縵末旦切依舊讀上聲今讀如字興去聲或平聲樂學五孝切</hi>
<pb n="7a"/>
　<hi>縵亦絲樂之屬蓋燕樂也周官鐘師磬師皆掌縵樂鄭氏以操縵為雜弄安者便習而無所勉强也弦琴</hi>
　<hi>瑟之屬春時學樂八音皆學弦者舉八音之一而言博廣也依謂歌者必依五聲之清濁而髙下其音節</hi>
　<hi>所謂聲依永也詩樂歌之辭夏時所學也雜者諸多不一之名服如服勞之服雜服謂在身所行非一端</hi>
　<hi>如曲禮三千之威儀皆是禮者經禮三百之節文秋時所學也興如詩六義之興引導於前而興起之也</hi>
　<hi>藝猶技也即操縵博依雜服等藝以退息之居學而言也樂謂心好之而耽玩不厭學即春所學之弦夏</hi>
　<hi>所學之詩秋所學之禮也此謂既受正業而退息之時又有居學之事學操縵則習於調弦學博依則孰</hi>
　<hi>於聲歌學雜服則孰於威儀而於弦於詩於禮自然便習而不待勉强矣蓋不興起於居學之藝則生踈</hi>
　<hi>澁滯不能耽好正業之學也</hi>
<pb n="7b"/>
故君子之於學也藏焉脩焉息焉遊焉夫然故安其學<lb/>
而親其師樂其友而信其道是以雖離師輔而不反也<lb/>
兊命曰敬孫務時敏厥脩乃來其此之謂乎<hi>樂其友音洛離去聲</hi>
　<hi>藏謂入學受業時藏其身於所學之官若東序若瞽宗若上庠等處也脩謂治其正業息謂退息私居時</hi>
　<hi>遊者玩物適情之謂學操縵等藝是也安其學即上文安弦安詩安禮之安於藏之時脩其業於息之時</hi>
　<hi>遊其學則己之獨學獨得者便習無强而安又且益親其所從之師人之同學同得者歡欣交暢而樂又</hi>
　<hi>且益信其所聞之道安其學於親其師之先信其道於樂其友之後則雖已離去師友而所守堅固不復</hi>
　<hi>變移也敬遜謂宅心惟一序以進而不傷於廹急務時敏謂専力不二勤勉以求而不失於怠緩如此則</hi>
<pb n="8a"/>
　<hi>其所脩日有新益方來而未已也</hi>
○今之教者呻其佔畢多其訊言及于數進而不顧其<lb/>
安使人不由其誠教人不盡其材其施之也悖其求之<lb/>
也佛夫然故隠其學而疾其師苦其難而不知其益也<lb/>
雖終其業其去之必速教之不刑其此之由乎<hi>呻音申佔尺占切訊音信數音朔佛扶弗切去如字</hi>
　<hi>呻吟也佔視也簡謂之畢訊告也及于猶曰至于也數進謂數數進之誠實也才謂所能施施教也求猶</hi>
　<hi>責也隠謂暗而不明也悖逆皆謂反逆而不順言今之師誦其所視之簡多其所告之辭學者未可以進</hi>
<pb n="8b"/>
　<hi>而又進之不顧其所學已安與否也實知此一理而後使之别窮一理是謂由其誠能行此一事而後教</hi>
　<hi>之别為一事是謂盡其材否則是使之不由其實教之不盡其能也不觀其己知己能而進之以未知未</hi>
　<hi>能是其施教於人者先後失宜故曰悖不俟其自知自能而强之以必知必能是其求責於人者淺深莫</hi>
　<hi>辨故曰佛如是則莫能明其所受於師之學不願親其師而反疾其師矣已知己行者未能安則苦其難</hi>
　<hi>進之以其所未可雖欲益之而彼不能知其益也縱使强益俾終受其業然所知非乆必又昏忘所行非</hi>
　<hi>乆必又遺失故曰其去之必速鄭氏曰刑猶成也謂教人不成者由此輔氏曰刑猶儀刑之刑其教不足</hi>
　<hi>為人之儀刑也</hi>
○大學之法禁於未發之謂豫當其可之謂時不陵節<lb/>
<pb n="9a"/>
而施之謂孫相觀而善之謂摩此四者教之所由興也<lb/>
　<hi>鄭氏曰未發情欲未生孔氏曰逆防於未發之前故云豫時可受教故云時朱子曰禁於未發謂預為之</hi>
　<hi>防當其可謂適當其可告之時長樂陳氏曰豫救失於未然之前時長善於可教之際澄曰陵猶越也節</hi>
　<hi>如竹之節俟其能此事然後又教一事則為順叙而不叢併相觀謂甲觀乙乙觀甲此有未善觀彼所善</hi>
　<hi>而效之則此亦善矣摩如兩石相摩互相資藉程子曰朋友講習莫如相觀而善之益多澄謂此四者三</hi>
　<hi>屬於師一屬於友</hi>
𤼵然後禁則扞格而不勝時過然後學則勤苦而難成<lb/>
雜施而不孫則壊亂而不脩獨學而無友則孤陋而寡<lb/>
<pb n="9b"/>
聞燕朋逆其師燕辟廢其學此六者教之所由廢也<hi>扞胡半切格黠客切勝音升壊如字舊音怪辟音譬</hi>
　<hi>扞格謂抵拒勝猶堪也燕猶䙝也辟猶語也不禁之於未發待其已發然後禁之則受教者抵拒而不堪</hi>
　<hi>其禁制教之必當其可以受教之時至于其時已過則其聰明知慮己不及昔學之雖勤苦而難得完成</hi>
　<hi>也學者須是已能一事然後再學一事若無節次雜然施之而不順序則所學多端必皆隳毁棼亂而不</hi>
　<hi>脩治也學者雖是羣居共學相觀而善互有所益若獨自為學則孤單僻陋而所聞者寡師帥以正者也</hi>
　<hi>若身親䙝慢之朋則染習不正必至於違逆其師學者於無益之言勿聽若耳聞䙝慢之語則無益有損</hi>
　<hi>必至於荒廢其學朱子曰燕朋謂私䙝之朋損者三友之類大戴記保𫝊篇作左右之習反其師燕辟謂</hi>
<pb n="10a"/>
　<hi>私䙝之談無益於學而反有所害也澄謂前四者教所由興在師者三在學者一後六者教之所由廢在</hi>
　<hi>師者三在學者三方氏曰教之興止於四廢至於六者以見所由興者常少所由廢者常多也</hi>
君子既知教之所由興又知教之所由廢然後可以為<lb/>
人師也故君子之教喻也道而弗牽强而弗抑開而弗<lb/>
逹道而弗牽則和强而弗抑則易開而弗逹則思和易<lb/>
以思可謂善喻矣<hi>强上聲易以䜴切下同</hi>
　<hi>喻以言曉之也道謂引導其前牽猶拽也强謂激勉之抑猶偪也開謂發其端倪逹謂通透至於底裏言</hi>
　<hi>知前四者為教之所由以興又知前六者為教之所由以廢則可以為師而教人矣故其教而曉喻之也</hi>
<pb n="10b"/>
　<hi>但引導其前使之自進而不以力拽之以速其進則受教者不至於乖戾激勉其志使之自能而不以力</hi>
　<hi>偪之以速其能則受教者不至於艱難但開發其端倪而不盡言以直透於底裏則受教者必須致思而</hi>
　<hi>自得之於學者之情不乖而和不難而易俾思而後得如此則可謂善於教而喻人者矣</hi>
學者有四失教者必知之人之學也或失則多或失則<lb/>
寡或失則易或失則止此四者心之莫同也知其心然<lb/>
後能救其失也教也者長善而救其失者也<hi>長知兩切</hi>
　<hi>延平周氏曰失則多者知之所以過失則寡者愚之所以不及失則易者賢之所以過失則止者不肖之</hi>
　<hi>所以不及東萊吕氏曰多才有餘者寡才不足者易俊快者止鈍遲者四者心之莫同病各自别知其心</hi>
<pb n="11a"/>
　<hi>然後能救其失譬如醫者要識他病處方始隨證用藥若不識學者之病去它病上加添無縁得成就長</hi>
　<hi>樂陳氏曰多者約之以禮寡者博之以文易者抑之以自反止者勉之以自强此救其失也澄曰學者有</hi>
　<hi>所善則教之者使之増益加進以長其善學者有所失則教者使之減省除去以救其失此一節皆言學</hi>
　<hi>者之失所當捄者</hi>
善歌者使人繼其聲善教者使人繼其志其言也約而<lb/>
逹微而臧罕譬而喻可謂繼志矣<lb/>
　<hi>朱子曰繼聲繼志者皆謂微發其端而不究其説使人有所玩索而自得之也約而逹微而臧罕譬而喻</hi>
　<hi>三者皆不務多言而使人自得之意澄曰善於歌者倡起其聲而不終曲使人和而嘆之以繼續其聲然</hi>
<pb n="11b"/>
　<hi>後歌者之聲終善於教者開示其志而不盡言使人思而繹之以繼續其志然後教者之志盡故教者之</hi>
　<hi>言雖至約不繁而能使人通之雖至㣲不顯而能使人善之雖少所取譬而能使人曉之逹之為通如樊</hi>
　<hi>遲未逹之逹臧之為善如王曰善哉言乎之善喻之為曉如夷子憮然曰命之矣是也三者皆不盡言而</hi>
　<hi>使學者自思繹而得之者約微罕喻教者之不盡言也逹臧喻學者之能自得也如此可謂能使人繼其</hi>
　<hi>志者矣</hi>
君子知至學之難易而知其美惡然後能博喻能博喻<lb/>
然後能為師能為師然後能為長能為長然後能為君<lb/>
故師也者所以學為君也是故擇師不可不慎也記曰<lb/>
<pb n="12a"/>
三王四代唯其師此之謂乎<lb/>
　<hi>張子曰知學者至于學之難易及知其資質之美惡故能教人長樂陳氏曰學有精粗故其至有難易質</hi>
　<hi>有美惡則其喻有淺深知美而喻之則有以長人之善知惡而喻之則有以救人之失澄曰知其難易美</hi>
　<hi>惡故能隨其髙下淺深而喻之各有攸當不局於一途所謂博喻也教人能各得其宜則治人亦能各得</hi>
　<hi>其宜故能為教人之師者小而一官之長大而一國之君皆能為之也朱子曰能為師以教人則能為君</hi>
　<hi>以治人擇師不可以不慎言能為君者其人難得故不可不擇也孔氏曰師有君徳弟子就師學為君之</hi>
　<hi>徳故宜慎擇其師三王謂夏殷周四代則加虞雖皆聖人無不擇師為慎故云唯其師引舊記結此擇師</hi>
　<hi>之重也</hi>
<pb n="12b"/>
○凡學之道嚴師為難師嚴然後道尊道尊然後民知<lb/>
敬學是故君之所不臣於其臣者二當其為尸則弗臣<lb/>
也當其為師則弗臣也大學之禮雖詔於天子無北面<lb/>
所以尊師也<lb/>
　<hi>鄭氏曰嚴尊敬也武王踐祚問黄帝顓頊之道存乎師尚父曰在丹書王齋三日端冕師尚父亦端冕奉</hi>
　<hi>書而入負屏而立王下堂南面師尚父曰先王之道不北面王行西折而南東面師尚父西面道書之言</hi>
　<hi>孔氏曰雖天子必尊師并言尸者欲見尊師與尸同也詔誥也天子雖至尊當告詔之時不使師北面永</hi>
　<hi>嘉戴氏曰此為人君尊師言以人君而尊師若此學者可知矣古人行禮有教化存焉嚴師所以尊道尊</hi>
<pb n="13a"/>
　<hi>道則民知敬學帥天下之人而皆知敬學天下豈不大治故先王養老尊賢之義非特為其人也所以令</hi>
　<hi>衆庻見也慶源輔氏曰凡學之道則非獨君也嚴師為難蓋言盡嚴師之道為難爾能盡嚴師之道則師</hi>
　<hi>始嚴師所以傳道師嚴則道自尊道未嘗不尊因其尊而尊之則繫乎人之嚴師也</hi>
善學者師逸而功倍又從而庸之不善學者師勞而功<lb/>
半又從而怨之<lb/>
　<hi>鄭氏曰從隨也庸功也孔氏曰善學者謂聰明易入師逸豫而己之所觧又倍於他人恒言師特加功於</hi>
　<hi>己不善學者已闇鈍故師勤苦而功裁半於它人又怨師不盡意於我也方氏曰以其有功於我故庸之</hi>
　<hi>慶源輔氏曰顔子曰夫子循循然善誘人博我以文約我以禮欲罷不能既竭吾才如有所立卓爾雖欲</hi>
<pb n="13b"/>
　<hi>從之末由也己所謂又從而庸之也公孫丑曰道若登天然似不可及也何不使彼為可幾及而日孳孳</hi>
　<hi>也所謂又從而怨之也</hi>
善問者如攻堅木先其易者後其節目及其乆也相説<lb/>
以解不善問者反此善待問者如撞鐘叩之以小者則<lb/>
小鳴叩之以大者則大鳴待其從容然後盡其聲不善<lb/>
答問者反此此皆進學之道也<hi>説如字舊音悦解音蟹撞秦江切叩音口從舊音舂方七容切</hi>
　<hi>朱子曰善問者如攻堅木先其易者後其節目非特善問讀書求義理之法皆然置其難處先理㑹其易</hi>
<pb n="14a"/>
　<hi>處易處通則堅節自迎刃而解矣若先其難者則刃頓斧傷而木終不可攻縱使能攻而費工竭力無自</hi>
　<hi>然説而解之之功終亦無益於事也説如字解音蟹蓋義理相説之乆其難處自能觸發解散也從容謂</hi>
　<hi>聲之餘韻從容而將盡者也言必答盡所問之意然後止也方氏曰節木理之剛者説卦所謂堅多節是</hi>
　<hi>矣目木理之精者弓人所謂斵目必荼是矣皆至堅難攻之處也苟先其易攻之處則其難者亦相説以</hi>
　<hi>解矣從非牽也容非廹也待其從容然後盡其聲則隨其所感而為之應進之以漸而不以頓也善問者</hi>
　<hi>則足以進己之學善待問者則足以進人之學故曰皆進學之道</hi>
記問之學不足以為人師必也其聽語乎力不能問然<lb/>
後語之語之而不知雖舍之可也<hi>語去聲舍上聲</hi>
<pb n="14b"/>
　<hi>因上文善答問不善答問而又言此鄭氏曰記問謂豫誦雜難雜説至講時為學者論之或師不心觧或</hi>
　<hi>學者所未能問聽語必待其問乃説之舍之須後孔氏曰記問謂逆記它人雜問聽問謂聽問者之語依</hi>
　<hi>問為説也受業者才力不能見問待其憤悱之間然後語之語之不能知且舍住待後更語之也慶源輔</hi>
　<hi>氏曰記問之學據已所有以告人聽語者因人之所疑以啓之</hi>
○良冶之子必學為裘良弓之子必學為箕始駕馬者<lb/>
反之車在馬前君子察於此三者可以有志於學矣<lb/>
　<hi>鄭氏曰必學為裘仍見其家錮補穿鑿之器也補器者其金柔乃合有似於為裘必學為箕仍見其家撓</hi>
　<hi>角幹也撓角幹者其材宜調調乃三體相勝有似於為楊栁之箕也孔氏曰學者數見數習則善故三譬</hi>
<pb n="15a"/>
　<hi>之良善也冶鑄冶也善冶之家子弟見其父兄世業使金鐡柔合以補破器皆令全好故學為裘補續獸</hi>
　<hi>皮片片相合以至完全也為弓之家使角幹撓屈調和成弓故其子弟亦學取栁和柔撓之成箕也駕馬</hi>
　<hi>之法大馬本駕在車前今馬子始學駕車繫隨車後而行故云反之車在馬前所以然者此駒未曾駕車</hi>
　<hi>若忽駕之必驚奔今以大馬牽車於前使駒日日見車之行慣習而後駕之則不驚也學者亦須先教小</hi>
　<hi>事如操縵之屬然後示其業則易成也上三事皆須積習非一日所成君子察此則可有志於學也</hi>
古之學者比物醜類<lb/>
　<hi>鄭氏曰醜猶比也比物醜類以事相况澄曰言此以申上文箕裘弓冶駕馬三者之譬</hi>
○鼓無當於五聲五聲弗得不和水無當於五色五色<lb/>
<pb n="15b"/>
弗得不章學無當於五官五官弗得不治師無當於五<lb/>
服五服弗得不親君子曰大徳不官大道不器大信不<lb/>
約大時不齊察於此四者可以有志於本矣<hi>當去聲約如字又音要</hi>
　<hi>鼓革音之樂當猶主也凡樂金石絲竹匏土各具宫商角徵羽五聲惟革音於五聲之内不偏主於一聲</hi>
　<hi>然五聲之樂若無革音則不相協合是鼔者五聲之本也水謂清水凡繪畫之采各分青赤黄白黑五色</hi>
　<hi>惟水於五色之中不偏主於一色然五色之采苟非水漬則不可彰施是水者五色之本也治官禮官政</hi>
　<hi>官刑官事官五官之職各有所治惟司徒以徳行道義教民於五官所治無所不學不専主於學何官也</hi>
<pb n="16a"/>
　<hi>然非為學之人則不能治五官之治是學者五官之本也斬衰齊衰大功小功緦麻五等之服各有所親</hi>
　<hi>師雖尊喪之若喪父而無服不主於服何服也然非得師之教則不能親五服之親是師者五服之本也</hi>
　<hi>既言四事之有其本又以君子曰申明其義小徳亦有可取如官之各有所職徳之大者無所不宜非如</hi>
　<hi>一官之但專一職而已故曰不官小道亦有可觀如器之各有所用道之大者無所不可非如一器之但</hi>
　<hi>適一用而已故曰不器人之有信許諾盟誓事事必須要約此信之小者爾聖賢心徳相孚相契是謂大</hi>
　<hi>信何以要約為哉天之有時春夏秋冬歲歲無不齊同此時之小者爾古今氣運或治或亂是謂大時豈</hi>
　<hi>可以齊同測哉然則不官者官之本不器者器之本不約者約之本不齊者齊之本君子察此則可以有</hi>
　<hi>志於本也</hi>
<pb n="16b"/>
三王之祭川也皆先河而後海或源也或委也此之謂<lb/>
務本<hi>委去聲</hi>
　<hi>河海皆川也水之來處曰源水之聚處曰委夏商周三王之世其祭川也皆先祭河而後祭海蓋以其或</hi>
　<hi>為源或為委故也河在海之上流為川之源故先之海受河之下流為川之委故後之源即本也此又言</hi>
　<hi>本之當先以申上文大徳大道太信大時之意</hi>
　　　右記論學之辭凡十一節<lb/>
　<lb/>
　禮記纂言卷三十五<lb/>
<pb n="17a"/>
欽定四庫全書<lb/>
　禮記纂言卷三十五　　　　元　吳澄　撰<lb/>
　　學記<lb/>
　　<hi>記古者建學教人之事</hi>
發慮憲求善良足以謏聞不足以動衆就賢體逺足以<lb/>
動衆未足以化民君子如欲化民成俗其必由學乎<hi>謏音小聞去聲</hi>
　<hi>發與内則發慮同慮謂心所計畫憲法也求與求仁之求同善謂性所固有充善之至為良如良知良能</hi>
<pb n="17b"/>
　<hi>良心之良謏與小同聞謂聲譽聞於人動與論語動之斯和中庸動則變孟子不誠未有能動之動同謂</hi>
　<hi>能感動人也就如就有道之就就賢謂友善士體如體羣臣之體謂用人惟己人之有技若己有之也逺</hi>
　<hi>賢之在逺者謂友天下之善士也化猶所過者化之化謂民日遷善而不知為之者學謂設為學校庠序</hi>
　<hi>以教之言發心之慮而合於法求性之善而全其良此能修已矣而未能及人也就賢師友而兼有衆善</hi>
　<hi>則有諸中形諸外足以感動衆人而未能使之化也必有學校庠序之教開導誘掖薰陶涵養使之耳濡</hi>
　<hi>目染之深日漸月漬之乆則民之遷善不期然而然人人有士君子之行而成美俗矣長樂陳氏曰動則</hi>
　<hi>變變則化動之所終為化化之所始為動永嘉戴氏曰學校不立教養闕然天下之人雖欲為善而無所</hi>
　<hi>考徳問業故化民成俗必由學校其所及者廣所傳者逺也</hi>
<pb n="18a"/>
○玉不琢不成器人不學不知道是故古之王者建國<lb/>
君民教學為先兊命曰念終始典于學其此之謂乎<hi>兊音說</hi>
　<hi>鄭氏曰教學謂内則設師保以教使國子學焉外則有大學庠序之官典經也言學之不舍業也孔氏曰</hi>
　<hi>明教學事重不可暫廢故引說命而證之澄曰治玉曰琢玉質雖美然不以玉工琢之則不能成有用之</hi>
　<hi>器學之為言效也道者人倫日用所當行之路人性所固有然惟上知之資生而知之無所虧欠大賢已</hi>
　<hi>下知而不徧百姓之愚由而不知苟非有以教之使之效乎先覺者則不能知人倫日用所當行之道何</hi>
　<hi>如也古者建王國天子自君其畿内之民又建侯國命諸侯各君其封内之民其民飽煖逸居而無以教</hi>
<pb n="18b"/>
　<hi>之則近於禽獸故天子諸侯之國皆必建學立師以教其民使之知有理義子游宰小邑猶且以弦歌教</hi>
　<hi>民夫子問而子游引昔者所聞君子學道則愛人小人學道則易使之語以對蓋教民者使之學而知道</hi>
　<hi>也典常也說命所言謂人之為學念念不忘自始及終當有常而不間斷此引之謂君之教民為學亦當</hi>
　<hi>終始有常而不暫廢也</hi>
○雖有嘉肴弗食不知其㫖也雖有至道弗學不知其<lb/>
善也是故學然後知不足教然後知困知不足然後能<lb/>
自反也知困然後能自强也故曰教學相長也兊命曰<lb/>
學學半其此之謂乎<hi>强上聲又平聲長知兩切學學上音效下如字</hi>
<pb n="19a"/>
　<hi>肴肉未去骨骨肉相雜者學學上學讀作效教也鄭氏曰㫖美也學則睹己行之所短教則見己道之所</hi>
　<hi>未逹自反求諸己也自强修業不敢倦也學學半言學人乃益己之學半孔氏曰此明教學相益馬氏曰</hi>
　<hi>自反而得之則優於教矣是以學長教也能自强而興之則進於學矣是以教長學也</hi>
○古之教者家有塾黨有庠術有序國有學<hi>術音遂</hi>
　<hi>鄭氏曰術當為遂古者仕焉而已者歸教於閭里朝夕坐於門門側之室謂之塾五百家為黨萬二千五</hi>
　<hi>百家為遂黨屬於鄉遂在逺郊之外孔氏曰古謂上代也百里之内二十五家為閭同一巷巷首有門門</hi>
　<hi>邊有塾民在家之時朝夕出入恒受教於塾里中之有道徳仕而年老退歸者為里右師次為左師新榖</hi>
　<hi>已入餘子皆入學距冬至四十五日始出學上老平明坐於右塾庻老坐於左塾餘子畢出然後歸反亦</hi>
<pb n="19b"/>
　<hi>如之此家有塾也庠序皆學名於黨中立學教閭中所升也於遂中立學教黨學所升也六鄉之内五家</hi>
　<hi>為比五比為閭四閭為族五族為黨五黨為州五州為鄉六遂之内五家為鄰五鄰為里四里為酇五酇</hi>
　<hi>為鄙五鄙為縣五縣為遂今此六鄉舉黨六遂舉序則閭里以上皆有學可知其比與鄰近上五家不必</hi>
　<hi>有學國謂天子所都及諸侯國中周禮天子立四代學以教世子羣后之子及鄉中俊選所升之士諸侯</hi>
　<hi>但立時王之學澄曰鄉飲酒迎賓于庠門之外則鄉學亦稱庠不但黨有庠也州長言射于州序則州之</hi>
　<hi>學亦稱序不但遂有序也黨正言飲酒于序則黨之學亦稱為序孟子言殷曰序周曰庠則不分所在之</hi>
　<hi>地然則曰庠曰序蓋鄉遂州縣黨鄙之學可通稱之也真氏曰按古教法其近民者教彌數故二十五家</hi>
　<hi>為閭閭有塾民朝夕處焉四閭為族則歲之讀法者十有四士生斯時不待舍去桑梓而有學有師敬敏</hi>
<pb n="20a"/>
　<hi>任恤則閭胥書之孝弟睦婣則族師書之其所以教又皆因性誘民而納諸至善之域禮鎔樂冶以成其</hi>
　<hi>徳達其材古者教人之功蓋如此今之世里於民最近而無學士常輕去土著而事逺遊行之修窳無所</hi>
　<hi>於考至其設教則以琢辭鎪句為巧詭聖僻説為能非惟無以淑其人抑且重斵喪之也朱子曰古者比</hi>
　<hi>閭之學則鄉老坐於門而察其出入春夏耕耘餘時肄業其來學也有時既受學則退而習於其家</hi>
比年入學中年考校一年視離經辨志三年視敬業樂<lb/>
羣五年視博習親師七年視論學取友謂之小成九年<lb/>
知類通逹强立而不反謂之大成夫然後足以化民易<lb/>
俗近者說服而逺者懐之此大學之道也記曰蛾子時<lb/>
<pb n="20b"/>
術之其此之謂乎<hi>比音彼又備中去聲樂五孝切夫音扶下同說音悦蛾音蟻</hi>
　<hi>鄭氏曰比年入學者毎歲來入也中猶間也離經斷句絶也辨志謂别其心意所趨鄉也知類知事義之</hi>
　<hi>比也强立臨事不惑也不反不違失師道也逺者懐之懐來也安也蛾蚍蜉也蚍蜉之子㣲蟲爾時術蚍</hi>
　<hi>蜉之所為其功乃復成大垤孔氏曰間一歲一年三年五年七年之類是也考校於年終考視其業也七</hi>
　<hi>年之學其業小故曰小成九年則知義理事類通逹無疑强立不反則是大學聖賢之道蛾子時時術學</hi>
　<hi>銜土而成大垤猶學者時時學問而成大道澄曰按考校與周官大比不同考校者謂九年大成以前每</hi>
　<hi>間一歲教者察視其學業之進何如大比者謂九年大成之後毎三年則鄉大夫大比其徳行道藝而賔</hi>
　<hi>興之也初入學一年於歲終視其讀經斷句而分别其志之果向學與否敬業者謂於所讀之經而專心</hi>
<pb n="21a"/>
　<hi>致志樂羣者如食而已知其味樂與同居之羣共講肄之此於三年之歲終察視之博習謂所學經外又</hi>
　<hi>能汎及它經傳授師説服膺不失而親近其師惟恐或離也此於五年之歲終察視之論學謂義理已明</hi>
　<hi>能論説學之是非識人品髙下而取其善者以為友此於七年之歲終察視之以上皆小學之事九年則</hi>
　<hi>十五入大學之次年自始入小學之年而通數之為九年也能知事理而推其類由此以通逹於彼猶子</hi>
　<hi>貢之聞一知二此大學致知之功也强立謂守之堅固不反謂其已能者不退轉此大學力行之效也若</hi>
　<hi>此而教則可化其民使之為賢能而移易其俗人人有士君子之行也故近而被其教者既皆心説而服</hi>
　<hi>逺而聞其風者亦且懐而慕之也</hi>
○大學始教皮弁祭菜示敬道也宵雅肄三官其始也<lb/>
<pb n="21b"/>
入學鼔篋孫其業也夏楚二物収其威也未卜禘不視<lb/>
學游其志也時觀而弗語存其心也幼者聽而勿問學<lb/>
不躐等也此七者教之大倫也記曰凡學官先事士先<lb/>
志其此之謂乎<hi>宵音消肄以二切孫去聲下同夏古雅切觀去聲語去聲學不躐等音效</hi>
　<hi>鄭氏曰皮弁天子之朝朝服也祭菜禮先聖先師菜謂芹藻之屬宵雅宵之言小也肄習也習小雅之三</hi>
　<hi>謂鹿鳴四牡皇皇者華也此皆君臣宴樂相勞和之詩為始學者習之所以勸之以官且取上下相和厚</hi>
　<hi>也鼔篋擊鼔警衆乃發篋出所治經業也孫猶恭順也夏楚夏榎也楚荆也二者所以扑撻犯禮者收謂</hi>
　<hi>収歛整齊之威威儀也時觀而弗語使之憤悱然後啓發也學不躐等學教也教之長稺倫理也自大學</hi>
<pb n="22a"/>
　<hi>始教至此其義七也官居官者也士學士也澄曰古者始入學必釋菜於先聖先師故大學始初之教有</hi>
　<hi>司先服皮弁服行釋菜禮蓋示學者以敬先聖先師之道也常服𤣥冠今加服皮弁芹藻之菜簡質而潔</hi>
　<hi>皆示敬也學者將以居官任事也誦詩者必欲其逹於政而能專對小雅三詩皆言為君使之事使之肄</hi>
　<hi>習蓋教以官事於其始也入學必先擊鼔而後發篋者欲遜譲其志而不忽遽也朴作教刑所以収整其</hi>
　<hi>威儀也禘者時祭之名非五年大禘之禘蓋周之春祭名祠周之前春祭名禘見王制郊特牲或云禘即</hi>
　<hi>祠字之誤視學謂考試學者經業或君親徃或有司為之非天子大視學之禮也待時祭後乃視學不欲</hi>
　<hi>急廹使學者得以優游其志而學也觀示也語告也時復有以示之而弗與之語使之存其心以致思也</hi>
　<hi>幼者但聽長者講説不得輒問蓋教之之法不可踰越等級也官謂己仕者士謂未仕者己仕者先教之</hi>
<pb n="22b"/>
　<hi>以居官之事未仕者先教之以為士之志</hi>
○大學之教也時教必有正業退息必有居學<lb/>
　<hi>時教謂春夏秋冬四時之教業謂所學之事正業謂春學樂夏學詩秋學禮冬讀書各當其時正所當學</hi>
　<hi>之事也退謂進受正業既畢而退也息謂燕閒之時居學謂私居所學之事也非正受業於學官者如下</hi>
　<hi>文操縵博依之類是也</hi>
不學操縵不能安弦不學博依不能安詩不學雜服不<lb/>
能安禮不興其藝不能樂學<hi>操七刀切縵末旦切依舊讀上聲今讀如字興去聲或平聲樂學五孝切</hi>
<pb n="23a"/>
　<hi>縵亦絲樂之屬蓋燕樂也周官鐘師磬師皆掌縵樂鄭氏以操縵為雜弄安者便習而無所勉强也弦琴</hi>
　<hi>瑟之屬春時學樂八音皆學弦者舉八音之一而言博廣也依謂歌者必依五聲之清濁而髙下其音節</hi>
　<hi>所謂聲依永也詩樂歌之辭夏時所學也雜者諸多不一之名服如服勞之服雜服謂在身所行非一端</hi>
　<hi>如曲禮三千之威儀皆是禮者經禮三百之節文秋時所學也興如詩六義之興引導於前而興起之也</hi>
　<hi>藝猶技也即操縵博依雜服等藝以退息之居學而言也樂謂心好之而耽玩不厭學即春所學之弦夏</hi>
　<hi>所學之詩秋所學之禮也此謂既受正業而退息之時又有居學之事學操縵則習於調弦學博依則孰</hi>
　<hi>於聲歌學雜服則孰於威儀而於弦於詩於禮自然便習而不待勉强矣蓋不興起於居學之藝則生踈</hi>
　<hi>澁滯不能耽好正業之學也</hi>
<pb n="23b"/>
故君子之於學也藏焉脩焉息焉遊焉夫然故安其學<lb/>
而親其師樂其友而信其道是以雖離師輔而不反也<lb/>
兊命曰敬孫務時敏厥脩乃來其此之謂乎<hi>樂其友音洛離去聲</hi>
　<hi>藏謂入學受業時藏其身於所學之官若東序若瞽宗若上庠等處也脩謂治其正業息謂退息私居時</hi>
　<hi>遊者玩物適情之謂學操縵等藝是也安其學即上文安弦安詩安禮之安於藏之時脩其業於息之時</hi>
　<hi>遊其學則己之獨學獨得者便習無强而安又且益親其所從之師人之同學同得者歡欣交暢而樂又</hi>
　<hi>且益信其所聞之道安其學於親其師之先信其道於樂其友之後則雖已離去師友而所守堅固不復</hi>
　<hi>變移也敬遜謂宅心惟一序以進而不傷於廹急務時敏謂専力不二勤勉以求而不失於怠緩如此則</hi>
<pb n="24a"/>
　<hi>其所脩日有新益方來而未已也</hi>
○今之教者呻其佔畢多其訊言及于數進而不顧其<lb/>
安使人不由其誠教人不盡其材其施之也悖其求之<lb/>
也佛夫然故隠其學而疾其師苦其難而不知其益也<lb/>
雖終其業其去之必速教之不刑其此之由乎<hi>呻音申佔尺占切訊音信數音朔佛扶弗切去如字</hi>
　<hi>呻吟也佔視也簡謂之畢訊告也及于猶曰至于也數進謂數數進之誠實也才謂所能施施教也求猶</hi>
　<hi>責也隠謂暗而不明也悖逆皆謂反逆而不順言今之師誦其所視之簡多其所告之辭學者未可以進</hi>
<pb n="24b"/>
　<hi>而又進之不顧其所學已安與否也實知此一理而後使之别窮一理是謂由其誠能行此一事而後教</hi>
　<hi>之别為一事是謂盡其材否則是使之不由其實教之不盡其能也不觀其己知己能而進之以未知未</hi>
　<hi>能是其施教於人者先後失宜故曰悖不俟其自知自能而强之以必知必能是其求責於人者淺深莫</hi>
　<hi>辨故曰佛如是則莫能明其所受於師之學不願親其師而反疾其師矣已知己行者未能安則苦其難</hi>
　<hi>進之以其所未可雖欲益之而彼不能知其益也縱使强益俾終受其業然所知非乆必又昏忘所行非</hi>
　<hi>乆必又遺失故曰其去之必速鄭氏曰刑猶成也謂教人不成者由此輔氏曰刑猶儀刑之刑其教不足</hi>
　<hi>為人之儀刑也</hi>
○大學之法禁於未發之謂豫當其可之謂時不陵節<lb/>
<pb n="25a"/>
而施之謂孫相觀而善之謂摩此四者教之所由興也<lb/>
　<hi>鄭氏曰未發情欲未生孔氏曰逆防於未發之前故云豫時可受教故云時朱子曰禁於未發謂預為之</hi>
　<hi>防當其可謂適當其可告之時長樂陳氏曰豫救失於未然之前時長善於可教之際澄曰陵猶越也節</hi>
　<hi>如竹之節俟其能此事然後又教一事則為順叙而不叢併相觀謂甲觀乙乙觀甲此有未善觀彼所善</hi>
　<hi>而效之則此亦善矣摩如兩石相摩互相資藉程子曰朋友講習莫如相觀而善之益多澄謂此四者三</hi>
　<hi>屬於師一屬於友</hi>
𤼵然後禁則扞格而不勝時過然後學則勤苦而難成<lb/>
雜施而不孫則壊亂而不脩獨學而無友則孤陋而寡<lb/>
<pb n="25b"/>
聞燕朋逆其師燕辟廢其學此六者教之所由廢也<hi>扞胡半切格黠客切勝音升壊如字舊音怪辟音譬</hi>
　<hi>扞格謂抵拒勝猶堪也燕猶䙝也辟猶語也不禁之於未發待其已發然後禁之則受教者抵拒而不堪</hi>
　<hi>其禁制教之必當其可以受教之時至于其時已過則其聰明知慮己不及昔學之雖勤苦而難得完成</hi>
　<hi>也學者須是已能一事然後再學一事若無節次雜然施之而不順序則所學多端必皆隳毁棼亂而不</hi>
　<hi>脩治也學者雖是羣居共學相觀而善互有所益若獨自為學則孤單僻陋而所聞者寡師帥以正者也</hi>
　<hi>若身親䙝慢之朋則染習不正必至於違逆其師學者於無益之言勿聽若耳聞䙝慢之語則無益有損</hi>
　<hi>必至於荒廢其學朱子曰燕朋謂私䙝之朋損者三友之類大戴記保𫝊篇作左右之習反其師燕辟謂</hi>
<pb n="26a"/>
　<hi>私䙝之談無益於學而反有所害也澄謂前四者教所由興在師者三在學者一後六者教之所由廢在</hi>
　<hi>師者三在學者三方氏曰教之興止於四廢至於六者以見所由興者常少所由廢者常多也</hi>
君子既知教之所由興又知教之所由廢然後可以為<lb/>
人師也故君子之教喻也道而弗牽强而弗抑開而弗<lb/>
逹道而弗牽則和强而弗抑則易開而弗逹則思和易<lb/>
以思可謂善喻矣<hi>强上聲易以䜴切下同</hi>
　<hi>喻以言曉之也道謂引導其前牽猶拽也强謂激勉之抑猶偪也開謂發其端倪逹謂通透至於底裏言</hi>
　<hi>知前四者為教之所由以興又知前六者為教之所由以廢則可以為師而教人矣故其教而曉喻之也</hi>
<pb n="26b"/>
　<hi>但引導其前使之自進而不以力拽之以速其進則受教者不至於乖戾激勉其志使之自能而不以力</hi>
　<hi>偪之以速其能則受教者不至於艱難但開發其端倪而不盡言以直透於底裏則受教者必須致思而</hi>
　<hi>自得之於學者之情不乖而和不難而易俾思而後得如此則可謂善於教而喻人者矣</hi>
學者有四失教者必知之人之學也或失則多或失則<lb/>
寡或失則易或失則止此四者心之莫同也知其心然<lb/>
後能救其失也教也者長善而救其失者也<hi>長知兩切</hi>
　<hi>延平周氏曰失則多者知之所以過失則寡者愚之所以不及失則易者賢之所以過失則止者不肖之</hi>
　<hi>所以不及東萊吕氏曰多才有餘者寡才不足者易俊快者止鈍遲者四者心之莫同病各自别知其心</hi>
<pb n="27a"/>
　<hi>然後能救其失譬如醫者要識他病處方始隨證用藥若不識學者之病去它病上加添無縁得成就長</hi>
　<hi>樂陳氏曰多者約之以禮寡者博之以文易者抑之以自反止者勉之以自强此救其失也澄曰學者有</hi>
　<hi>所善則教之者使之増益加進以長其善學者有所失則教者使之減省除去以救其失此一節皆言學</hi>
　<hi>者之失所當捄者</hi>
善歌者使人繼其聲善教者使人繼其志其言也約而<lb/>
逹微而臧罕譬而喻可謂繼志矣<lb/>
　<hi>朱子曰繼聲繼志者皆謂微發其端而不究其説使人有所玩索而自得之也約而逹微而臧罕譬而喻</hi>
　<hi>三者皆不務多言而使人自得之意澄曰善於歌者倡起其聲而不終曲使人和而嘆之以繼續其聲然</hi>
<pb n="27b"/>
　<hi>後歌者之聲終善於教者開示其志而不盡言使人思而繹之以繼續其志然後教者之志盡故教者之</hi>
　<hi>言雖至約不繁而能使人通之雖至㣲不顯而能使人善之雖少所取譬而能使人曉之逹之為通如樊</hi>
　<hi>遲未逹之逹臧之為善如王曰善哉言乎之善喻之為曉如夷子憮然曰命之矣是也三者皆不盡言而</hi>
　<hi>使學者自思繹而得之者約微罕喻教者之不盡言也逹臧喻學者之能自得也如此可謂能使人繼其</hi>
　<hi>志者矣</hi>
君子知至學之難易而知其美惡然後能博喻能博喻<lb/>
然後能為師能為師然後能為長能為長然後能為君<lb/>
故師也者所以學為君也是故擇師不可不慎也記曰<lb/>
<pb n="28a"/>
三王四代唯其師此之謂乎<lb/>
　<hi>張子曰知學者至于學之難易及知其資質之美惡故能教人長樂陳氏曰學有精粗故其至有難易質</hi>
　<hi>有美惡則其喻有淺深知美而喻之則有以長人之善知惡而喻之則有以救人之失澄曰知其難易美</hi>
　<hi>惡故能隨其髙下淺深而喻之各有攸當不局於一途所謂博喻也教人能各得其宜則治人亦能各得</hi>
　<hi>其宜故能為教人之師者小而一官之長大而一國之君皆能為之也朱子曰能為師以教人則能為君</hi>
　<hi>以治人擇師不可以不慎言能為君者其人難得故不可不擇也孔氏曰師有君徳弟子就師學為君之</hi>
　<hi>徳故宜慎擇其師三王謂夏殷周四代則加虞雖皆聖人無不擇師為慎故云唯其師引舊記結此擇師</hi>
　<hi>之重也</hi>
<pb n="28b"/>
○凡學之道嚴師為難師嚴然後道尊道尊然後民知<lb/>
敬學是故君之所不臣於其臣者二當其為尸則弗臣<lb/>
也當其為師則弗臣也大學之禮雖詔於天子無北面<lb/>
所以尊師也<lb/>
　<hi>鄭氏曰嚴尊敬也武王踐祚問黄帝顓頊之道存乎師尚父曰在丹書王齋三日端冕師尚父亦端冕奉</hi>
　<hi>書而入負屏而立王下堂南面師尚父曰先王之道不北面王行西折而南東面師尚父西面道書之言</hi>
　<hi>孔氏曰雖天子必尊師并言尸者欲見尊師與尸同也詔誥也天子雖至尊當告詔之時不使師北面永</hi>
　<hi>嘉戴氏曰此為人君尊師言以人君而尊師若此學者可知矣古人行禮有教化存焉嚴師所以尊道尊</hi>
<pb n="29a"/>
　<hi>道則民知敬學帥天下之人而皆知敬學天下豈不大治故先王養老尊賢之義非特為其人也所以令</hi>
　<hi>衆庻見也慶源輔氏曰凡學之道則非獨君也嚴師為難蓋言盡嚴師之道為難爾能盡嚴師之道則師</hi>
　<hi>始嚴師所以傳道師嚴則道自尊道未嘗不尊因其尊而尊之則繫乎人之嚴師也</hi>
善學者師逸而功倍又從而庸之不善學者師勞而功<lb/>
半又從而怨之<lb/>
　<hi>鄭氏曰從隨也庸功也孔氏曰善學者謂聰明易入師逸豫而己之所觧又倍於他人恒言師特加功於</hi>
　<hi>己不善學者已闇鈍故師勤苦而功裁半於它人又怨師不盡意於我也方氏曰以其有功於我故庸之</hi>
　<hi>慶源輔氏曰顔子曰夫子循循然善誘人博我以文約我以禮欲罷不能既竭吾才如有所立卓爾雖欲</hi>
<pb n="29b"/>
　<hi>從之末由也己所謂又從而庸之也公孫丑曰道若登天然似不可及也何不使彼為可幾及而日孳孳</hi>
　<hi>也所謂又從而怨之也</hi>
善問者如攻堅木先其易者後其節目及其乆也相説<lb/>
以解不善問者反此善待問者如撞鐘叩之以小者則<lb/>
小鳴叩之以大者則大鳴待其從容然後盡其聲不善<lb/>
答問者反此此皆進學之道也<hi>説如字舊音悦解音蟹撞秦江切叩音口從舊音舂方七容切</hi>
　<hi>朱子曰善問者如攻堅木先其易者後其節目非特善問讀書求義理之法皆然置其難處先理㑹其易</hi>
<pb n="30a"/>
　<hi>處易處通則堅節自迎刃而解矣若先其難者則刃頓斧傷而木終不可攻縱使能攻而費工竭力無自</hi>
　<hi>然説而解之之功終亦無益於事也説如字解音蟹蓋義理相説之乆其難處自能觸發解散也從容謂</hi>
　<hi>聲之餘韻從容而將盡者也言必答盡所問之意然後止也方氏曰節木理之剛者説卦所謂堅多節是</hi>
　<hi>矣目木理之精者弓人所謂斵目必荼是矣皆至堅難攻之處也苟先其易攻之處則其難者亦相説以</hi>
　<hi>解矣從非牽也容非廹也待其從容然後盡其聲則隨其所感而為之應進之以漸而不以頓也善問者</hi>
　<hi>則足以進己之學善待問者則足以進人之學故曰皆進學之道</hi>
記問之學不足以為人師必也其聽語乎力不能問然<lb/>
後語之語之而不知雖舍之可也<hi>語去聲舍上聲</hi>
<pb n="30b"/>
　<hi>因上文善答問不善答問而又言此鄭氏曰記問謂豫誦雜難雜説至講時為學者論之或師不心觧或</hi>
　<hi>學者所未能問聽語必待其問乃説之舍之須後孔氏曰記問謂逆記它人雜問聽問謂聽問者之語依</hi>
　<hi>問為説也受業者才力不能見問待其憤悱之間然後語之語之不能知且舍住待後更語之也慶源輔</hi>
　<hi>氏曰記問之學據已所有以告人聽語者因人之所疑以啓之</hi>
○良冶之子必學為裘良弓之子必學為箕始駕馬者<lb/>
反之車在馬前君子察於此三者可以有志於學矣<lb/>
　<hi>鄭氏曰必學為裘仍見其家錮補穿鑿之器也補器者其金柔乃合有似於為裘必學為箕仍見其家撓</hi>
　<hi>角幹也撓角幹者其材宜調調乃三體相勝有似於為楊栁之箕也孔氏曰學者數見數習則善故三譬</hi>
<pb n="31a"/>
　<hi>之良善也冶鑄冶也善冶之家子弟見其父兄世業使金鐡柔合以補破器皆令全好故學為裘補續獸</hi>
　<hi>皮片片相合以至完全也為弓之家使角幹撓屈調和成弓故其子弟亦學取栁和柔撓之成箕也駕馬</hi>
　<hi>之法大馬本駕在車前今馬子始學駕車繫隨車後而行故云反之車在馬前所以然者此駒未曾駕車</hi>
　<hi>若忽駕之必驚奔今以大馬牽車於前使駒日日見車之行慣習而後駕之則不驚也學者亦須先教小</hi>
　<hi>事如操縵之屬然後示其業則易成也上三事皆須積習非一日所成君子察此則可有志於學也</hi>
古之學者比物醜類<lb/>
　<hi>鄭氏曰醜猶比也比物醜類以事相况澄曰言此以申上文箕裘弓冶駕馬三者之譬</hi>
○鼓無當於五聲五聲弗得不和水無當於五色五色<lb/>
<pb n="31b"/>
弗得不章學無當於五官五官弗得不治師無當於五<lb/>
服五服弗得不親君子曰大徳不官大道不器大信不<lb/>
約大時不齊察於此四者可以有志於本矣<hi>當去聲約如字又音要</hi>
　<hi>鼓革音之樂當猶主也凡樂金石絲竹匏土各具宫商角徵羽五聲惟革音於五聲之内不偏主於一聲</hi>
　<hi>然五聲之樂若無革音則不相協合是鼔者五聲之本也水謂清水凡繪畫之采各分青赤黄白黑五色</hi>
　<hi>惟水於五色之中不偏主於一色然五色之采苟非水漬則不可彰施是水者五色之本也治官禮官政</hi>
　<hi>官刑官事官五官之職各有所治惟司徒以徳行道義教民於五官所治無所不學不専主於學何官也</hi>
<pb n="32a"/>
　<hi>然非為學之人則不能治五官之治是學者五官之本也斬衰齊衰大功小功緦麻五等之服各有所親</hi>
　<hi>師雖尊喪之若喪父而無服不主於服何服也然非得師之教則不能親五服之親是師者五服之本也</hi>
　<hi>既言四事之有其本又以君子曰申明其義小徳亦有可取如官之各有所職徳之大者無所不宜非如</hi>
　<hi>一官之但專一職而已故曰不官小道亦有可觀如器之各有所用道之大者無所不可非如一器之但</hi>
　<hi>適一用而已故曰不器人之有信許諾盟誓事事必須要約此信之小者爾聖賢心徳相孚相契是謂大</hi>
　<hi>信何以要約為哉天之有時春夏秋冬歲歲無不齊同此時之小者爾古今氣運或治或亂是謂大時豈</hi>
　<hi>可以齊同測哉然則不官者官之本不器者器之本不約者約之本不齊者齊之本君子察此則可以有</hi>
　<hi>志於本也</hi>
<pb n="32b"/>
三王之祭川也皆先河而後海或源也或委也此之謂<lb/>
務本<hi>委去聲</hi>
　<hi>河海皆川也水之來處曰源水之聚處曰委夏商周三王之世其祭川也皆先祭河而後祭海蓋以其或</hi>
　<hi>為源或為委故也河在海之上流為川之源故先之海受河之下流為川之委故後之源即本也此又言</hi>
　<hi>本之當先以申上文大徳大道太信大時之意</hi>
　　　右記論學之辭凡十一節<lb/>
　<lb/>
　禮記纂言卷三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記纂言卷三十二</head>
    <p>
<pb n="1a"/>
欽定四庫全書<lb/>
　禮記纂言卷三十二　　　　元　吳澄　撰<lb/>
　　表記<lb/>
　　<hi>篇内第十章言仁者天下之表故以表名篇</hi>
子言之歸乎君子隠而顯不矜而莊不厲而威不言而<lb/>
信<lb/>
　<hi>皇氏曰此篇發端起義事之頭首記者詳之故稱子言之於下更廣開其事或曲説其理則直稱子曰吕</hi>
　<hi>氏曰自此至瀆則不告大指言敬而已歸乎者孔子歴聘諸侯而莫能用知道之不行將歸老於魯之言</hi>
<pb n="1b"/>
　<hi>如在陳則曰歸與歸與者也澄曰隠而顯闇然而日章是也容貌不須矜持而自莊敬顔色不須嚴厲而</hi>
　<hi>自有威儀可畏也不待發為言語而人自信之信在言前故也</hi>
○子曰君子不失足於人不失色於人不失口於人是<lb/>
故君子貌足畏也色足憚也言足信也甫刑曰敬忌而<lb/>
罔有擇言在躬<lb/>
　<hi>鄭氏曰失謂失其容止之節也忌之言戒也吕氏曰脩身之要有三貌也色也言也曽子告孟敬子君子</hi>
　<hi>所貴乎道者三容貌辭氣顔色而已冠儀曰禮義之始在於正容體齊顔色順辭令若巧言令色足恭反</hi>
　<hi>是者也所謂足者舉動是也舉動即貌也主於足故言足也色者顔色見於靣目者也口者言辭是也脩</hi>
<pb n="2a"/>
　<hi>此三者敬而已矣不敬則失之故貌敬則足畏也色敬則足憚也言敬則足信也</hi>
○子曰裼襲之不相因也欲民之毋相瀆也<hi>裼思歴切</hi>
　<hi>鄭氏曰不相因者以其或以裼為敬或以襲為敬禮盛者襲執玉龜之屬是也禮不盛者裼受享是也孔</hi>
　<hi>氏曰裼露見裼衣襲重襲上服案聘禮賔初行聘時賔襲執圭至聘訖受享時賔裼奉束帛加璧案行享</hi>
　<hi>執璧亦是玉於時裼衣者比聘時執玉為輕故也介禮輕裼而執圭以授賔賔禮重則襲而後受圭是賔</hi>
　<hi>介亦裼襲不相因</hi>
○子曰祭極敬不繼之以樂朝極辨不繼之以倦<hi>樂音洛朝音潮</hi>
<pb n="2b"/>
　<hi>鄭氏曰極猶盡也辨分别政事也吕氏曰極敬者誠意至也極辨者節文明也竭吾誠意以求神苟至於</hi>
　<hi>樂則敬弛朝廷之禮别嫌明微正名分辨貴賤之等敘羣吏之治苟至於倦則入於苟簡應氏曰極者竭</hi>
　<hi>盡而無餘之辭繼者前竭而後承之謂祭一毫不敬則曠而不接其可以樂而散其志乎朝一事不辨則</hi>
　<hi>紊而不治其可以倦而懈於事乎不繼之者竭力以畢事而不敢以此終也</hi>
○子曰君子慎以辟禍篤以不揜恭以逺耻<hi>辟音避逺去聲</hi>
　<hi>吕氏曰慎篤恭三者皆行之敬也慎其行則寡過况於禍乎暴虎馮河死而不悔者不慎而取禍者也篤</hi>
　<hi>其行則誠著何事於揜乎閒居為不善無所不至及見君子則揜不善而著其善不篤而好揜者也恭其</hi>
　<hi>行則人敬何事於耻乎侮人者人亦悔之不恭而近耻者也</hi>
<pb n="3a"/>
○子曰君子莊敬日彊安肆日偷君子不以一日使其<lb/>
躬儳焉如不終日<hi>儳在鑑切</hi>
　<hi>應氏曰収斂則精神内固操存則血氣不浮故日進於彊宴安則物欲肆行縱肆則膚體懈弛故日趨於</hi>
　<hi>偷儳參差不齊之貌心無所檢束而紛離散亂遂至儳焉錯出外既散亂而不整内亦拘廹故如不終日</hi>
　<hi>也君子主一以直内而斯須無不莊不敬之態則心廣體胖泰然自適何至於如不終日乎</hi>
○子曰齊戒以事鬼神擇日月以見君恐民之不敬也<lb/>
<hi>齊側皆切見賢遍切</hi>
　<hi>鄭氏曰擇日月以見君謂臣在邑竟者孔氏曰朝廷之臣每日朝君何云擇日月或出使在外或食邑别</hi>
<pb n="3b"/>
　<hi>都見君須擇日月也方氏曰玉藻言將適公所宿齊戒則見君者非不齊戒周官言祭祀前期十日帥執</hi>
　<hi>事而卜日遂戒則事鬼神者非不擇日月而此於鬼神言齊戒於君言日月者蓋齊戒在人日月在天神</hi>
　<hi>道至幽故主言在人者以明之君道至明故主言在天者以神之亦各有所當也且神道至幽人之於神</hi>
　<hi>不可瀆也必有事焉然後齊戒故鬼神必言事而不可以言見君道至明臣之於君無適而非事也必欲</hi>
　<hi>見之乃擇日月故君止言見而不必言事</hi>
○子曰狎侮死焉而不畏也<lb/>
　<hi>孔氏曰君子恒行恭敬小人遞相輕狎侮慢相侵雖有死焉禍害而不知畏懼也</hi>
○子曰無辭不相接也無禮不相見也欲民之毋相䙝<lb/>
<pb n="4a"/>
也易曰初筮告再三瀆瀆則不告<hi>䙝息列切告音梏</hi>
　<hi>鄭氏曰辭所以通情也禮謂贄也瀆之言䙝也孔氏曰前明小人狎侮至於死亡此明君子無相䙝瀆言</hi>
　<hi>朝聘㑹聚必有言辭以通情意贄幣之禮以示己情引易蒙卦辭證無相䙝瀆之義吕氏曰辭者相接之</hi>
　<hi>言禮者相見之贄必以辭必以禮者交際不可苟也苟則䙝䙝則不敬此交所以易䟽也</hi>
○子言之仁者天下之表也義者天下之制也報者天<lb/>
下之利也<lb/>
　<hi>鄭氏曰報謂禮也禮尚徃來方氏曰仁足以長人故曰天下之表義足以方外故曰天下之制表猶君子</hi>
　<hi>表微之表制猶聖人制行之制仁義之表制而繼之以報之利則報者禮也曲禮曰大上貴徳其次務施</hi>
<pb n="4b"/>
　<hi>報又曰禮尚徃來則報之為禮固明不曰禮而曰報者以禮不止於報故也</hi>
○子曰以徳報徳則民有所勸以怨報怨則民有所懲<lb/>
詩曰無言不讎無徳不報大甲曰民非后無能胥以寧<lb/>
后非民無以辟四方<hi>辟音璧</hi>
　<hi>鄭氏曰懲謂創艾讎猶答也大甲湯孫也書以名篇胥相也馬氏曰徳必報之以徳然後民知有所勸怨</hi>
　<hi>必報之以怨然後民知有所懲言有得失則必讎徳有吉㓙則必報民非后無能胥以寧是民有徳於后</hi>
　<hi>而必報之后非民無以辟四方則是后有徳於民而必報之此上下之報也君之於民時使薄斂此上有</hi>
　<hi>以報於下民之於君也出死斷亡而不偷此下有以報於上也</hi>
<pb n="5a"/>
○子曰以徳報怨則寛身之仁也以怨報徳則刑戮之<lb/>
民也<lb/>
　<hi>方氏曰以徳報怨則忘人之怨雖不足以有懲而衆將徳之而有裕矣故曰寛身之仁也以怨報徳則忘</hi>
　<hi>人之徳既不足以有所勸而衆且怨之而不容矣故曰刑戮之民也馬氏曰以徳報徳禮也以徳報怨非</hi>
　<hi>禮也雖其非禮而能以寛自居故謂之寛身之仁也澄曰或謂仁當作人</hi>
○子曰無欲而好仁者無畏而惡不仁者天下一人而<lb/>
已矣是故君子議道自已而置法以民<hi>好惡並去聲</hi>
　<hi>鄭氏曰一人而已喻少也孔氏曰凡人好仁皆有所欲今無所欲而好仁凡人惡不仁皆有所畏今無所</hi>
<pb n="5b"/>
　<hi>畏而惡不仁如此者少也君子講道先自已而始已所能行乃施於人故云置法以民吕氏曰無欲而好</hi>
　<hi>仁無畏而惡不仁所謂性之者也安仁者也天下一人而已夫子自道也與下所謂中心安仁者天下一</hi>
　<hi>人而已其義同也澄曰言好仁惡不仁皆非有所為而為之者也</hi>
○子曰仁有三與仁同功而異情與仁同功其仁未可<lb/>
知也與仁同過然後其仁可知也仁者安仁知者利仁<lb/>
畏罪者彊仁<hi>彊其兩切</hi>
　<hi>鄭氏曰仁有三謂安仁利仁彊仁也利仁彊仁功雖與安仁者同本情則異功者人所貪也過者人所辟</hi>
　<hi>也在過之中非其本情者或有悔者焉吕氏曰仁者安仁無欲而好仁無畏而惡不仁者也知者利仁有</hi>
<pb n="6a"/>
　<hi>欲而好仁者也畏罪者彊仁有畏而惡不仁者也三者之功同歸於仁而其情則異功者齊桓公九合諸</hi>
　<hi>侯一匡天下湯武之舉不過乎是而其情則不同故其仁未可知也過者有不幸而致焉周公使管叔監</hi>
　<hi>殷管叔以殷畔過於愛兄而已孔子對陳司敗問昭公知禮過於諱君而已皆出乎情而無偽故其仁可</hi>
　<hi>知</hi>
仁者右也道者左也仁者人也道者義也厚於仁者薄<lb/>
於義親而不尊厚於義者薄於仁尊而不親道有至有<lb/>
義有考至道以王義道以霸考道以為無失<lb/>
　<hi>又承上文而申其意人身脉候之位右上而左微下日用動作之便右優而左稍劣仁右義左猶言禮先</hi>
<pb n="6b"/>
　<hi>樂後志至氣次云爾蓋仁者中心所具之徳體也道者事物所由之路用也體先用後體至用次故借右</hi>
　<hi>左二字以喻其有分非謂一尊一卑相去懸絶也仁之為體以此心之在人者言故曰人也道之為用以</hi>
　<hi>事物之義理而言故曰義也人之氣禀得生物之氣多者仁厚而義薄得収物之氣多者義厚而仁薄仁</hi>
　<hi>者温然之慈惠故人親愛之義者截然之裁制故人尊敬之道者左也道者義也此二道字專指義而言</hi>
　<hi>至道義道考道三道字兼仁義而言五常之總名也至道謂道之極至而蔑加者即安仁之聖也義道謂</hi>
　<hi>道之以義而入門者即利仁之賢也考道謂道之以稽考尋究而後得者即彊仁之人希賢者也全德純</hi>
　<hi>備不學而能仁體混成而包并乎義是為安仁者之至道隨事詳察篤行乃能一以貫之義理精熟而造</hi>
　<hi>詣乎仁是為利仁者之義道勇敢銳進悉心竭力十倍百倍其功以徙義求仁而後可與利仁者一是為</hi>
<pb n="7a"/>
　<hi>彊仁者之考道三者之徳有異因其徳差其位則至道之聖人可以君天下而為王義道之賢人可以長</hi>
　<hi>諸侯而為霸考道之亞於賢雖未可為諸侯之長亦可保其諸侯之國而不失或下而為卿大夫士能保</hi>
　<hi>其家能保其身俱可謂之無失者鄭氏云有至下脱一有字今從之應氏曰至道即仁也至道渾而無迹</hi>
　<hi>故得其渾全精粹以為王義道嚴而有方故得其裁割斷制以為霸盡稽考之道而事不輕舉焉亦可以</hi>
　<hi>無失矣</hi>
○子言之仁有數義有長短小大中心<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>怛愛人之仁<lb/>
也率法而彊之資仁者也詩云豐水有芑武王豈不仕<lb/>
貽厥孫謀以燕翼子武王烝哉數世之仁也國風曰我<lb/>
<pb n="7b"/>
今不閲皇恤我後終身之仁也<hi>閲音悦</hi>
　<hi>鄭氏曰資取也數與長短小大互言之耳性仁義者其數長大取仁義者其數短小芑枸檵也仕之言事</hi>
　<hi>也詒遺也燕安也烝君也言武王豈不念天下之事乎明豐水之有芑矣乃遺其後世之子孫以善謀以</hi>
　<hi>安翼其子也君哉武王美之也閲猶容也皇暇也恤憂也言我今尚恐不能自容何暇憂我後之人乎孔</hi>
　<hi>氏曰中心<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>怛天性自仁者也率法而彊之取仁而行者也以大雅文王有聲美武王之詩以證性仁者</hi>
　<hi>其數長武王行仁遺及子孫故曰數世之仁又引邶國風谷風之篇證取仁而行唯在一身何暇憂及後</hi>
　<hi>世是終身之仁也吕氏曰以其誠心愛人故曰愛人之仁以其有取於外故曰資仁此所發淺深之數也</hi>
　<hi>數世之仁終自之仁此所施逺近之數也故曰仁有數義有長短小大者義無定體惟其所宜而已宜長</hi>
<pb n="8a"/>
　<hi>則長宜短則短宜大則大宜小則小如孔子可以仕則仕可以止則止可以乆則乆可以速則速禮有以</hi>
　<hi>髙為貴者以下為貴者有以大為貴者以小為貴者之類是也故曰義有長短小大此章論仁而及義者</hi>
　<hi>蓋仁之數是亦義也沈氏曰仁所以有等級著為義有長短小大也禮運曰義者藝之分仁之節也不可</hi>
　<hi>分仁義説</hi>
○子曰仁之為器重其為道逺舉者莫能勝也行者莫<lb/>
能致也取數多者仁也夫勉於仁者不亦難乎是故君<lb/>
子以義度人則難為人以人望人則賢者可知已矣<hi>勝音升數色住切夫音扶度待洛切</hi>
<pb n="8b"/>
　<hi>方氏曰論語曰士不可以不𢎞毅任重而道逺仁以為己任不亦重乎死而後已不亦逺乎其言正與此</hi>
　<hi>合鄭氏曰取數多者言計天下之道仁居其多以義度人言以先王成法儗度人則難中也當以時人相</hi>
　<hi>比方耳張子曰仁道至大不可盡但取分數多者為仁如九徳徳多者為賢吕氏曰舉莫能勝行莫能致</hi>
　<hi>勉之者之為難也以義度人者盡義以度人者也以人望人者舉今之人相望也盡義以求人非聖人不</hi>
　<hi>足以當之故難為人舉今之人相望則大賢愈於小賢小賢愈於不賢故賢著可知已矣</hi>
○子曰中心安仁者天下一人而已矣大雅曰徳輶如<lb/>
毛民鮮克舉之我儀圗之維仲山甫舉之愛莫助之<hi>輶音由鮮息淺切</hi>
<pb n="9a"/>
　<hi>吕氏曰君子之自待必全盡而後己中心安仁者天下一人而已聖人之仁也雖未至焉不敢不勉鄭氏</hi>
　<hi>曰輶輕也鮮罕也儀匹也圗謀也愛猶惜也言徳之輕如毛耳人皆以為重罕能舉行之者作此詩者周</hi>
　<hi>宣王之大臣也言我之匹謀之仲山甫則能舉行之美之也惜乎時人無能助之者言賢者少</hi>
○小雅曰髙山仰止景行行止子曰詩之好仁如此鄉<lb/>
道而行中道而廢忘身之老也不知年數之不足也俛<lb/>
焉日有孳孳斃而後已<hi>景行如字好鄉並去聲俛音勉孳音兹斃音弊</hi>
　<hi>朱子曰仰瞻望也景行大道也言髙山則可仰大道則可行澄謂引詩斷章蓋借仰髙山以興行大道也</hi>
　<hi>鄉此大道而行之行至中半力不能進而後止若猶能進則不止也好仁之甚故力行不輟如此鄭氏曰</hi>
<pb n="9b"/>
　<hi>中道而廢廢喻力極罷頓不能復行則止也俛焉勤勞之貌斃仆也孔氏曰古昔聖賢好愛仁徳如此之</hi>
　<hi>甚鄉仁道而行力罷極而始休廢於中道忘己身之衰老不覺知年數之不足猶行仁不止俛俛焉勤勞</hi>
　<hi>毎日孳孳唯力之斃仆而後己也吕氏曰不以髙矣美矣為不可跂及而不勉所以不知年數之不足俛</hi>
　<hi>焉日孳孳斃而後己鄉道而行中道而廢謂力不足者非不為也張子曰不知年數之不足是夭夀不貳</hi>
　<hi>也</hi>
○子曰仁之難成乆矣人人失其所好故仁者之過易<lb/>
辭也<hi>易以䜴切</hi>
　<hi>孔氏曰仁道難成非始今日其來乆矣人人謂天下衆人由仁道不成無所依恃民人由此不得其志意</hi>
<pb n="10a"/>
　<hi>之所好若仁道成人皆得所願也鄭氏曰辭猶觧説也仁者雖有過不為甚矣惟聖人無過方氏曰自人</hi>
　<hi>言之則好莫如仁人能好仁則得其所好矣以其反此而失其所好此仁所以難成歟苟仁矣雖有過易</hi>
　<hi>辭也况無過乎以仁者之過過於厚故也若周公使管叔監殷孔子謂昭公知禮非無過也然周公之過</hi>
　<hi>過於愛親孔子之過過於愛君為君親而有過此其所為易辭也</hi>
○子曰恭近禮儉近仁信近情敬讓以行此雖有過其<lb/>
不甚矣夫恭寡過情可信儉易容也以此失之者不亦<lb/>
鮮乎詩云温温恭人惟徳之基<lb/>
　<hi>孔氏曰禮主於敬故恭近禮儉不曹用無害於物故近仁言語信實故近情儉易容者儉則寡求故易容</hi>
<pb n="10b"/>
　<hi>也所引詩大雅抑之篇結上文恭近禮也鄭氏曰不亦鮮乎言罕以此失之馬氏曰恭則不侮人禮也而</hi>
　<hi>未盡禮之道故近禮儉則不奪人仁也而未盡仁之道故近仁信則不欺於物情也而未盡情之道故近</hi>
　<hi>情情猶言實也中以恭儉信為守而行之以敬讓故雖有過其不甚矣恭而不與相競故寡過物之所以</hi>
　<hi>不可信以其虛也有其實則可信儉則寡於欲而易以處故易容方氏曰得則為當失則為過過之不甚</hi>
　<hi>猶其失之鮮故始言過終又言失吕氏曰温温恭人雖未成徳斯徳之基矣</hi>
○子曰仁之難成乆矣唯君子能之是故君子不以其<lb/>
所能者病人不以人之所不能者愧人是故聖人之制<lb/>
行也不制以己使民有所勸勉愧耻以行其言禮以節<lb/>
<pb n="11a"/>
之信以結之容貌以文之衣服以移之朋友以極之欲<lb/>
民之有壹也小雅曰不愧于人不畏于天<hi>制行下孟切移昌氏切</hi>
　<hi>鄭氏曰唯君子能之言能成人道者少也病人愧人謂罪咎之聖人之制行以中人為制則賢者勸勉不</hi>
　<hi>及者愧耻其言乃行也移猶廣大也極致也壹謂專心於善吕氏曰君子固賢於衆人矣君子之所能衆</hi>
　<hi>人必有不能者矣使衆人傚己之所能則病矣使衆人自彰其不能則愧矣故聖人制行以立教必與天</hi>
　<hi>下共之以天下之所能行者為之法所以為逹道也張子曰制行以己非以用乎人孔氏曰朋友以極之</hi>
　<hi>謂相勉勵以極致於道也自禮以節之以下所以欲民之專心壹意於善道也澄曰上言愧人我愧之也</hi>
　<hi>下言愧耻彼自愧也</hi>
<pb n="11b"/>
是故君子服其服則文以君子之容有其容則文以君<lb/>
子之辭遂其辭則實以君子之徳是故君子耻服其服<lb/>
而無其容耻有其容而無其辭耻有其辭而無其徳耻<lb/>
有其徳而無其行是故君子衰絰則有哀色端冕則有<lb/>
敬色甲胄則有不可辱之色詩云惟鵜在梁不濡其翼<lb/>
彼記之子不稱其服<hi>衰七雷切鵜音啼稱繩證切</hi>
　<hi>鄭氏曰遂猶成也無其行謂不行其徳孔氏曰實猶充也澄曰此言服必有其容容必有其辭辭必有其</hi>
　<hi>徳以三是故發語端第二是故又添行字謂必行之於外而后徳可見也是故至引詩但言服必有容一</hi>
<pb n="12a"/>
　<hi>事彼二事亦猶是也</hi>
○子言之君子之所謂義者貴賤皆有事於天下天子<lb/>
親耕粢盛秬鬯以事上帝故諸侯勤以輔事於天子<hi>粢音咨盛音成秬音巨鬯勅亮切</hi>
　<hi>吕氏曰所謂義者不可以不事事也雖天子必有事焉况於諸侯乎應氏曰天子竭力致敬以尊乎上帝</hi>
　<hi>則諸侯亦服勤以輔事乎天子孔氏曰天子事上帝諸侯事天子是貴賤皆有事于天下案小宰注云天</hi>
　<hi>地大神至尊不祼此祭上帝有巨鬯者凡鬯有二若和之以鬰謂之鬰鬯鬰人所掌是也祭宗廟則用以</hi>
　<hi>灌也若不和鬰謂之秬鬯鬯人所掌是也謂五齊之酒以秬黍為之以芬芳調暢故言秬鬯得以事上帝</hi>
<pb n="12b"/>
　<hi>某氏講義曰貴賤皆有事於天下乃君子之所謂義也天子親耕藉田為粢盛以充簠簋為秬鬯以實尊</hi>
　<hi>彛天子之所以自致者如此為諸侯者所以竭勤勞駿奔走以輔事天子也天子所以事上帝即諸侯所</hi>
　<hi>以事天子其義一也</hi>
○子曰下之事上也雖有庇民之大徳不敢有君民之<lb/>
心仁之厚也是故君子恭儉以求役仁信讓以求役禮<lb/>
不自尚其事不自尊其身儉於位而寡於欲讓於賢卑<lb/>
已而尊人小心而畏義求以事君得之自是不得自是<lb/>
以聽天命詩云莫莫葛藟施於條枚凱弟君子求福不<lb/>
<pb n="13a"/>
囘其舜禹文王周公之謂與有君民之大徳有事君之<lb/>
小心詩云惟此文王小心翼翼昭事上帝聿懐多福厥<lb/>
徳不回以受方國<hi>庇必利切藟音誄施以䜴切與音餘</hi>
　<hi>鄭氏曰庇覆也無君民之心是思不出其位役之言為也得之自是不得自是言不易道徼禄利也樂易</hi>
　<hi>之君子其求福脩徳以俟之不為回邪之行以要之方四方也受四方之國謂王天下孔氏曰恭敬節儉</hi>
　<hi>以求為仁信實退讓以求為禮不問利禄得之與失恒行其是不苟易其道也莫莫葛藟此旱麓之詩又</hi>
　<hi>引大明之詩以證上求福不囘也某氏曰恭則不侮儉則不奪可以求從事於仁信則不疑讓則不争可</hi>
　<hi>以求從事於禮方氏曰恭儉可為仁之用信讓可為禮之用故以役言求役者求仁禮之役也事雖為人</hi>
<pb n="13b"/>
　<hi>所尚己未嘗自尚之也身雖為人所尊己未嘗自尊之也儉於位非貪位也寡於欲非慕禄也讓於賢非</hi>
　<hi>争名也卑已故能尊人小心故能畏義君子之為此者豈它求哉求以事君而已以是事君而得君者義</hi>
　<hi>也以是事君而不得君者則有命存焉庇民者止足以覆物君民者又足以命物若舜禹之受禪文王之</hi>
　<hi>受命周公之攝政皆君民之事也雖然豈嘗有是心哉石林葉氏曰恭儉求役仁故不自尚其事儉於位</hi>
　<hi>寡於欲皆役仁之事也信讓求役禮故不自尊其身讓於賢卑已以尊人皆役禮之事也小心而畏義求</hi>
　<hi>以事君所以知人得之不得自是以聽天命所以知天獨言舜禹文王周公者蓋為臣有事君之小心而</hi>
　<hi>天子又薦之於天唯舜禹為有命為臣而有君民之大徳天子不薦之於天唯文王周公為有義凱弟君</hi>
　<hi>子民之父母求福不囘義也厥徳不囘以受方國命也若湯武則反其常分亦義之變所以不及言也</hi>
<pb n="14a"/>
○子曰先王諡以尊名節以壹惠耻名之浮於行也是<lb/>
故君子不自大其事不自尚其功以求處情過行弗率<lb/>
以求處厚彰人之善而美人之功以求下賢是故君子<lb/>
雖自卑而民敬尊之<hi>諡音示</hi>
　<hi>鄭氏曰諡者行之迹也名者謂聲譽也言先王論行以為諡以尊名者使聲譽可得而尊言也壹讀為一</hi>
　<hi>惠猶善也言聲譽雖有衆多者即以其行一大善為諡耳在上曰浮君子勤行成功聲譽踰行是所耻也</hi>
　<hi>率循也過行不復循行猶不貳過也自卑而民敬尊之言謙者所以成行之徳也孔氏曰列生時之行迹</hi>
　<hi>作諡以尊敬生前之聲名𫝊於後世也大謂誇大既不欲行過於名故不自誇大其所為之事不自加尚</hi>
<pb n="14b"/>
　<hi>其所為之功所以求處情實不欲虗為矯飾也張子曰節以壹惠惠字必是古徳字方氏曰生有名死有</hi>
　<hi>諡有諡則諱其名矣故曰諡以尊名公叔文子之子請諡而曰請所以易其名是矣諡以誄行而為之然</hi>
　<hi>行不一也有不勝言以所隆者之一端而為之節故曰節以壹惠若文王之為文武王之為武壹惠之道</hi>
　<hi>也行雖多而節之則名不浮於行矣聲聞過情君子耻之自大自尚者迹於為故不自大其事不自尚其</hi>
　<hi>功以求處情人之過也多過於薄况過而不改乎故過行弗率以求處厚蔽人之善害人之功是妬賢而</hi>
　<hi>已故彰人之善美人之功以求下賢凡此皆自卑之道也揚子曰自下者人髙之易曰卑而不可踰故曰</hi>
　<hi>君子雖自卑而民敬尊之</hi>
○子曰后稷天下之為烈也豈一手一足哉唯欲行之<lb/>
<pb n="15a"/>
浮於名也故自謂便人<lb/>
　<hi>吕氏曰后稷之教民稼穡無此疆爾界天下之利萬世之功也其為烈也非一手一足之所能及也然猶</hi>
　<hi>不自以為功自謂便習是事之人而已鄭氏曰烈業也言后稷造稼穡天下世以為業豈一手一足喻用</hi>
　<hi>之者多無數也孔氏曰上言君耻名浮於行故以后稷證之自謂便於稼穡之人故實行過於虗名也</hi>
○子言之君子之所謂仁者其難乎詩云凱弟君子民<lb/>
之父母凱以彊教之弟以悦安之樂而毋荒有禮而親<lb/>
威莊而安孝慈而敬使民有父之尊有母之親如此而<lb/>
后可以為民之父母矣非至徳其孰能如此乎<hi>彊其良切又上<pb n="15b"/>聲説音悦樂音洛</hi>
　<hi>鄭氏曰有父之尊有母之親謂其尊親己如父母吕氏曰此言君子之仁兼乎尊親先儒訓凱為樂弟為</hi>
　<hi>易此云彊教之悦安之宜若有異詩有凱風周官王師大獻則奏凱樂左氏𫝊髙陽氏有才子謂之八愷</hi>
　<hi>凱風鼔動長養之風也凱樂戰勝之樂也八凱謂之才子則性和而有才者也皆有盛彊之意故訓彊兄</hi>
　<hi>弟之弟孝弟之弟皆順也有説下之道故訓悦彊教之者以道驅之如佚道使民雖勞不怨也説安之者</hi>
　<hi>得其心之謂説以使民民忘其勞説以犯難民忘其死者也樂悦安也毋荒則有教矣有禮彊教也親則</hi>
　<hi>悦矣威莊彊教也安則悦矣孝慈説也敬則有教矣彊教則父之尊存焉説安則母之親存焉</hi>
今父之親子也親賢而下無能母之親子也賢則親之<lb/>
<pb n="16a"/>
無能則憐之母親而不尊父尊而不親水之於民也親<lb/>
而不尊火尊而不親土之於民也親而不尊天尊而不<lb/>
親命之於民也親而不尊鬼尊而不親<lb/>
　<hi>上言至徳之君子能兼有父母之尊親此則言其各偏於一而不兼有者鄭氏曰或見尊或見親以其嚴</hi>
　<hi>與恩所尚異也命謂四時政令所以教民勸是也鬼謂四時祭祀所以訓民事君也孔氏曰下謂下賤之</hi>
　<hi>父主義故於子分别母主恩愛而已吕氏曰尊親之義自父母而推之當其彊教也則不純以恩故賢則</hi>
　<hi>親之無能則下之當其説安也則有収而無絶故賢則尊之無能則憐之此父母尊親之異也水者民狎</hi>
　<hi>而翫之火者民望而畏之此水火尊親之異也地近人可得而履天逺人不可階而升此天地尊親之異</hi>
<pb n="16b"/>
　<hi>也君之命見於事近人而可行也鬼之道存諸理逺人而不可私也此人鬼尊親之異也</hi>
○子曰夏道尊命事鬼敬神而逺之近人而忠焉先禄<lb/>
而後威先賞而後罰親而不尊其民之敝憃而愚喬而<lb/>
野朴而不文殷人尊神率民以事神先鬼而後禮先罰<lb/>
而後賞尊而不親其民之敝蕩而不静勝而無耻周人<lb/>
尊禮尚施事鬼敬神而逺之近人而忠焉其賞罰用爵<lb/>
列親而不尊其民之敝利而巧文而不慙賊而敝<hi>逺去聲憃傷容切喬音驕施去聲</hi>
<pb n="17a"/>
　<hi>鄭氏曰夏逺鬼神近人謂外宗廟内朝廷也敝謂政教衰失之時以本不困於刑罰少詐諼也殷人先鬼</hi>
　<hi>後禮謂内宗廟外朝廷也禮者君臣朝㑹凡以贄交接相施予也以本怵於鬼神虗無之事令其心放蕩</hi>
　<hi>無所定困於刑罰苟勝免而無耻也周賞罰用爵列以尊卑為差孔氏曰夏尊命謂尊重四時政教之命</hi>
　<hi>使人樂事勸功也夏尚仁恩民承寛裕及其衰末猶有先世遺風憃愚謂情不澆詭驕野質朴不競文華</hi>
　<hi>如淳朴時也殷代尚虗無故其敝不安静鄭注<graphic n="KR1016" url="https://raw.githubusercontent.com/kanripo/KR-Gaiji/master/images/KR1016.png" mimeType="image/png"/>串也習也周人尚禮徃來施㑹之事以其尚禮本數交</hi>
　<hi>接徃來故便利機巧多文辭而無慙愧共相賊害而困敝以其禮失於煩致然也吕氏曰凡尊之道鬼也</hi>
　<hi>神也威也罰也凡親之道人也命也禮也禄也賞也施也所尊所先者其尚也所逺所後者其不尚也夏</hi>
　<hi>尚忠忠者奉上故尊命殷尚質質者不欺故尊神周尚文文者多儀故尊禮逺鬼神而近人者謂外宗廟</hi>
<pb n="17b"/>
　<hi>而内朝廷修烝嘗而畧盟詛也先鬼而後禮者謂外朝廷而内宗廟先盟詛而後祭享也賞罰用爵列者</hi>
　<hi>如刑不上大夫禮不下庻人賜君子小人不同日命夫命婦不躬坐獄訟之類雖至於文亦人情之近厚</hi>
　<hi>者所以親而不尊也先王之政苟無道以教之其末也不能無敝如清之末至於隘和之末至於不恭也</hi>
　<hi>忠之政使民近人而已不求其所不能知勸於為善而已不責其所不能尚及其末也人不知進於學故</hi>
　<hi>守其顓蒙不困於刑罰故不為詐諼其民則憃而愚其風則喬而野其事則朴而不文也喬髙大也如厥</hi>
　<hi>木為喬之喬妄自髙大而無文乃憃愚之風也不必音為驕也忠之敝至於愚而野故殷人尊神而救之</hi>
　<hi>民知敬於鬼神則莫非誠也誠則質矣尊神者使知敬於幽先罰者使知敬於明而已及其末也求神於</hi>
　<hi>虗無不可知之域則茫然不知其所安畏威於無所措手足之地則不知禮義之可貴故其民動而不静</hi>
<pb n="18a"/>
　<hi>其俗勝而無耻也質之敝尚鬼而逺人至於勝而無耻故周人尊禮以救之禮人文也人文之著則上下</hi>
　<hi>有等親䟽有辨及其末也溺於文而不求其實徇於末而不反其本故其事則利而巧近人故苟利尚文</hi>
　<hi>故巧也其俗則文而不慙文勝質而不知義也其民則賊而敝不反其本故賊於其末不求其實故敝於</hi>
　<hi>虗文也方氏曰近人而忠夏商所同夏之近人本乎尊命命之所制者簡故敝則喬而野周之近人本乎</hi>
　<hi>尊禮禮之所飾者煩故敝則文而不慙廬陵胡氏曰緯説云夏以忠其失野救野莫若敬殷以敬其失鬼</hi>
　<hi>救鬼莫若文周以文其失蕩救蕩莫若忠如循環然周則復始此繆説也三代皆忠三代皆敬三代皆文</hi>
　<hi>夏尊命殷尊神周尊禮所尊不同者時也雖各有敝而道未嘗不同先儒指禮為朝廷則周人尊禮亦指</hi>
　<hi>朝廷乎宗廟朝廷無非禮也澄曰尊猶尚也所尚者命令謂教詔其民與之昵近如一家父子然喬如癡</hi>
<pb n="18b"/>
　<hi>子狎習父母之愛而驕也憃愚喬皆内之無知野朴不文皆外之無矯飾所尚者鬼神敬畏先靈嚴肅過</hi>
　<hi>於恩愛蕩謂馳心於幽㝠不靜謂不敢自安所尚者禮義禮有節度儀文而尚徃來施報其心雖忠而殺</hi>
　<hi>於夏其心雖敬而殺於殷蓋外有文飾則與直情徑行者有間矣如哭踊之有節則非如自然之哀也賊</hi>
　<hi>而敝謂雖貨財筋力之不能勝有害於己亦敝於虗文而不自反也</hi>
○子曰夏道未瀆辭不求備不大望於民民未厭其親<lb/>
殷人未瀆禮而求備於民周人彊民未瀆神而賞爵刑<lb/>
罰窮矣<hi>厭於豔切彊其兩切</hi>
　<hi>鄭氏曰未瀆辭者謂時王不尚辭民不䙝為也不求備不大望言其政寛貢税輕也彊民言承殷難變之</hi>
<pb n="19a"/>
　<hi>敝也賞爵刑罰窮矣言其繁文備設孔氏曰未厭其親言民無困苦未厭其上下相親之心也未瀆神謂</hi>
　<hi>祭祀有時未褻瀆也夏言未瀆辭則殷瀆辭矣殷言未瀆禮則周瀆禮矣周言未瀆神則周衰瀆神矣吕</hi>
　<hi>氏曰夏尚忠忠者以行不以言故未瀆辭不求備者不責人之善故政令簡不大望者不竭人之忠故貢</hi>
　<hi>賦輕此民所以易從而未厭其親也忠之俗衰行雖脩猶不足以使人信故殷始瀆辭瀆者再三告之如</hi>
　<hi>盤庚三篇是也然殷尚質雖辭之瀆而尚未以繁縟之文治之故未瀆禮責人之信已必從而後已所以</hi>
　<hi>求備於民也質之俗衰辭雖瀆未足以取信於民故周始瀆禮分致其辨文致其詳責人也嚴教人以敬</hi>
　<hi>故禮先於祭祀至敬而不祈則未瀆神至周末信詛盟事祈禱瀆神矣彊民驅之於善從之有爵賞不從</hi>
　<hi>有刑罰故爵賞刑罰窮矣澄曰夏雖尊命而未有言辭之彊聒不大望於民民未厭其親十字釋上不求</hi>
<pb n="19b"/>
　<hi>備三字殷雖尊神而未有禮文之繁縟周尊禮則彊民以其所不能行矣雖敬事鬼神而能逺之則猶未</hi>
　<hi>瀆神也夏先爵賞以勸人之善為急殷先刑罰以懲人之惡為急周雖用夏之爵賞而不足以勸雖用殷</hi>
　<hi>之刑罰而不足以懲故曰窮矣蓋承殷之後時愈難治故也</hi>
○子曰虞夏之道寡怨於民殷周之道不勝其敝<hi>勝音升</hi>
　<hi>孔氏曰虞夏政寛殷周文煩敝敗也鄭氏曰勝猶任也殷周極文民無耻而巧利後世之政難復也吕氏</hi>
　<hi>曰質者責人也畧故寡怨於民文者責人也詳民之不從則窮刑賞以驅之故不勝其敝</hi>
○子曰虞夏之質殷周之文至矣虞夏之文不勝其質<lb/>
殷周之質不勝其文<hi>勝世證切</hi>
<pb n="20a"/>
　<hi>鄭氏曰至矣言後有王者其作質文不能易之孔氏曰至謂至極虞夏雖有其文但文少而質多故不勝</hi>
　<hi>其質殷雖有其質亦質少而文多故不勝其文</hi>
○子言之曰後世雖有作者虞舜不可及也已矣君天<lb/>
下生無私死不厚其子子民如父母有<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>怛之愛有忠<lb/>
利之教親而尊安而敬威而愛富而有禮惠而能散其<lb/>
君子尊仁畏義耻費輕實忠而不犯義而順文而静寛<lb/>
而有辨甫刑曰徳威惟畏徳明惟明非虞帝其孰能如<lb/>
此乎<hi>
                        <graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>七感切怛旦逹切</hi>
<pb n="20b"/>
　<hi>鄭氏曰言既不傳位又無以豐饒於諸臣也耻費不為辭費出空言也實謂財貨也辨别也猶寛而栗也</hi>
　<hi>徳所威則人皆畏之言服罪也徳所明則人皆尊寵之言得人也孔氏曰生無私言序爵必以徳子愛於</hi>
　<hi>民如父母愛子也君子謂虞朝之臣君聖臣賢由舜而然也甫刑今書以明堯徳記者分以結舜徳也吕</hi>
　<hi>氏曰堯蕩蕩乎民無能名舜事堯者也治民之道可得而言故言治者稱舜而不及堯也三代之道或親</hi>
　<hi>而不尊或尊而不親不免一偏若虞帝則有母之親故有<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>怛之愛有父之尊故有忠利之教愛則能安</hi>
　<hi>教則知敬親則愛尊則威也富而有禮者節於物義也惠而能散者周於物仁也富而有禮故耻費恐用</hi>
　<hi>之不以道也惠而能散故輕實蓋不必藏於己也愛之至則必忠忠至於犯則不敬敬之至則有義一以</hi>
　<hi>義斷或入於不順則不愛敬主於别别則文文煩則不静愛主於恩恩則寛寛而踰則無辨天下敬之則</hi>
<pb n="21a"/>
　<hi>徳威也天下愛之則徳明也澄曰耻費不侈用也輕實不貪財也澄案坊記表記緇衣三篇蓋一手所記</hi>
　<hi>坊記三十九章緇衣二十四章每章皆稱子云子曰首章獨稱子言之表記一篇稱子言之者八蓋以五</hi>
　<hi>十三章分為七段毎一段之首又稱子言之至第二十六章至此凡六章為第五段此章雖居第五段之</hi>
　<hi>終然以其言虞帝之徳故特大其事而再稱子言之俾異於前四段後二段也</hi>
○子言之事君先資其言拜自獻其身以成其信是故<lb/>
君有責於其臣臣有死於其言故其受禄不誣其受罪<lb/>
益寡<lb/>
　<hi>鄭氏曰資謀也獻猶進也言臣事君必先謀定其言乃後親進為君言也死其言者竭力於其所言之事</hi>
<pb n="21b"/>
　<hi>死而不負於事不信曰誣孔氏曰成其信者先謀後見成其言之信實言善乃受禄是受禄不誣罔也方</hi>
　<hi>氏曰先資其言者先以言為之資也拜謂受其命也獻謂效其能也獻其身將以行其言也能行其言故</hi>
　<hi>足以成其信臣能任責則非尸禄故受禄不誣臣能效死則非有罪者矣故受罪益寡人亦或以忠獲罪</hi>
　<hi>此所以不言無罪止言益寡而已應氏曰資馮藉也古之君子其經世之學皆豫足於胸中至其事君則</hi>
　<hi>前定之規摹先形於言以為藉手而委身以成其信自獻者非屈身以求售如書之自靖自獻故受命而</hi>
　<hi>無所愧也</hi>
○子曰事君大言入則望大利小言入則望小利故君<lb/>
子不以小言受大禄不以大言受小禄易曰不家食吉<lb/>
<pb n="22a"/>
　<hi>鄭氏曰大言可以立大事也小言可以立小事也入謂君受之利禄賞也大禄小禄言臣受禄各用其徳</hi>
　<hi>能也孔氏曰小言受大禄則臣濫大言受小禄則君重財而薄徳也張子曰利非歸己之利大言入則吾</hi>
　<hi>道可大行是大利也小言入則可小利</hi>
○子曰事君不下達不尚辭非其人弗自小雅曰靖共<lb/>
爾位正直是與神之聽之式榖以女<hi>共音恭女音汝</hi>
　<hi>鄭氏曰不下逹不以私事自通於君也不尚辭不多出浮華之言也弗自不與自相親孔氏曰所引小明</hi>
　<hi>斷章取義明非善人不與之友也吕氏曰上逹者進乎髙明如耻其君不及堯舜非堯舜之道不敢陳於</hi>
　<hi>王前者也下逹者趨乎汙下如謂吾君不能逢君之惡者也尚辭而實不稱則欺其君者也自者所由以</hi>
<pb n="22b"/>
　<hi>為主者觀近臣以其所主觀逺臣以其所為主主癰疽與侍人瘠環非其人而自之也三者皆枉已不正</hi>
　<hi>非所謂靖共正直也</hi>
○子曰事君逺而諫則讇也近而不諫則尸利也<hi>讇與諂同</hi>
　<hi>孔氏曰與君䟽逺彊欲諫争是諂人望欲自逹祭祀之尸無言辭而受享祭近臣不諫如尸之受利也吕</hi>
　<hi>氏曰非其職而諫以求自逹故曰讇有言責而不諫則曠官懐禄固寵主於為利故曰尸利方氏曰逺而</hi>
　<hi>諫似忠而非忠祗以為諂耳近而不諫似慎而非慎祗以為利耳</hi>
○子曰邇臣守和宰正百官大臣慮四方<lb/>
　<hi>鄭氏曰邇近也和謂調和君事宰冢宰也主治百官孔氏曰邇臣親近之臣獻可替否毗賛於君以調和</hi>
<pb n="23a"/>
　<hi>其事大臣謂二伯州牧亦兼冢宰但冢宰居中故言正百官耳葉氏曰邇臣三公四輔也有所可有所否</hi>
　<hi>故守和冢宰天官也羣吏廢置所自出故正百官大臣牧伯也諸侯藩衛所自出故慮四方應氏曰其序</hi>
　<hi>先君徳而後朝廷先朝廷而後天下也</hi>
○子曰事君欲諫不欲陳詩云心乎愛矣瑕不謂矣中<lb/>
心藏之何日忘之<lb/>
　<hi>鄭氏曰陳謂言其過於外瑕之言胡也謂猶告也孔氏曰瑕不謂矣言何不以事告陳於君也方氏曰陳</hi>
　<hi>善閉邪謂之敬故諫不欲陳陳之則是暴君之過矣然有犯無隠則陳之矣蓋諫之不從不得已而後陳</hi>
　<hi>焉然則陳者非所欲也故以不欲言之澄曰引詩中心藏之明不欲陳其過於外之意</hi>
<pb n="23b"/>
○子曰事君難進而易退則位有序易進而難退則亂<lb/>
也故君子三揖而進一辭而退以逺亂也<hi>易以䜴切逺去聲</hi>
　<hi>鄭氏曰亂謂賢否不别三揖而進一辭而退進難者謂主人之擇已也退速者謂君子之倦也吕氏曰所</hi>
　<hi>謂位有序小徳役大徳小賢役大賢也所謂亂賢不肖倒置也</hi>
○子曰事君三違而不出竟則利禄也人雖曰不要吾<lb/>
弗信也<hi>竟音境要於遥切</hi>
　<hi>鄭氏曰違猶去也利禄言為貪禄留也臣以道去君至於三而不遂去是貪禄必以其彊與君要也</hi>
○子曰事君慎始而敬終<lb/>
<pb n="24a"/>
　<hi>鄭氏曰輕交易絶君子所耻延平周氏曰進以禮所以慎始退以義所以敬終方氏曰慎始翔而後集敬</hi>
　<hi>終不為苟去</hi>
○子曰事君可貴可賤可富可貧可生可殺而不可使<lb/>
為亂<lb/>
　<hi>鄭氏曰亂謂違廢事君之禮吕氏曰貴賤貧富殺生君所操以御臣之具也亂者違乎禮義也理義人心</hi>
　<hi>所同然君君臣臣父父子子所以保天下國家也臣之事君唯命之從及違於禮義則臣得以争於君匹</hi>
　<hi>夫不可奪其志君以我為賢則可處之以富貴以我為不肖則可處之以貧賤以我為無罪則可生以我</hi>
　<hi>為有罪則可殺六者惟君所命其不可奪者吾之義理而已</hi>
<pb n="24b"/>
○子曰事君軍旅不辟難朝廷不辭賤處其位而不履<lb/>
其事則亂也故君使其臣得志則慎慮而從之否則孰<lb/>
慮而從之終事而退臣之厚也易曰不事王侯髙尚其<lb/>
事<hi>辟音避難乃旦切朝音潮</hi>
　<hi>鄭氏曰履猶行也君使其臣謂使之聘問師役之屬也慎慮而從之者此己志也欲其必有成也否謂非</hi>
　<hi>己志也孰慮而從之又計於己利害也終事而退非己志者事成則去也不事王侯言臣致仕而去不復</hi>
　<hi>事君也孔氏曰在軍旅之中不辟危亡之難在朝廷之中不辟卑賤之所得志謂君使當己之才也終事</hi>
　<hi>謂事畢也既本非己才事竟即辭而退也得志及不得志並從而無違是臣行之篤厚也引易蠱卦上九</hi>
<pb n="25a"/>
　<hi>爻辭以證終事而退石林葉氏曰位軍旅則以勇故不辟難位朝廷則以仁故不辭賤處其位而辟難辭</hi>
　<hi>賤則事不治而亂吕氏曰此篇言亂者有三易進而難退則亂亂於賢不肖者也不可使為亂亂於理義</hi>
　<hi>者也處其位而不履其事則亂亂於名實者也得志者合所使之臣素志也否者不合其素志也臣受君</hi>
　<hi>命雖有所合不敢以得志而自滿故慎慮而從之臨事而懼好謀而成者也有所不合又非所宜辭亦不</hi>
　<hi>敢怨於不得志而不事事故孰慮而從之不辱君命盡其義而無悔仕而不事事則不恭不得志而不去</hi>
　<hi>則懐懐與不恭皆君子所不由故不得志者雖孰慮以從事卒事則致為臣而去所以自免而不累乎上</hi>
　<hi>故曰臣之厚也馬氏曰貴與生者人所欲也君使其臣於所欲之地則必慎慮以從之賤與死者人所惡</hi>
　<hi>也君使其臣於不欲之地亦必孰慮以從之</hi>
<pb n="25b"/>
○子曰唯天子受命於天士受命於君故君命順則臣<lb/>
有順命君命逆則臣有逆命詩曰鵲之姜姜鶉之賁賁<lb/>
人之無良我以為君<hi>鶉士倫切賁音奔</hi>
　<hi>鄭氏曰唯當為雖言皆有所受不敢專也臣受順則行順受逆則行逆如其所受於君則為君不易矣姜</hi>
　<hi>姜賁賁争鬭惡貌良善也孔氏曰此明臣事君不敢專輒君之出命不可不慎吕氏曰君之命出乎禮義</hi>
　<hi>則為順為臣者將不令而行君之命不出於禮義則為逆為臣者雖令不從矣此逆命順命之異詩刺衛</hi>
　<hi>君無徳國人耻以為君蓋言君逆天命則臣子亦逆君之命方氏曰由士以上皆受命於君止以士言者</hi>
　<hi>蓋降於士則有府史胥徒之屬皆其官長所自辟除其卑不能上逹故不得受命於君也劉氏曰注曰唯</hi>
<pb n="26a"/>
　<hi>當作雖非也言天子之命在天士之命在君非天命不為天子非君命不為士也皆有制之己陸氏曰唯</hi>
　<hi>讀如字天子受命於天猶士受命於君所謂士死制是也胡氏曰順命言遜於汝志也逆命言逆於汝志</hi>
　<hi>也先儒謂逆命為行逆非也</hi>
○子曰君子不以辭盡人故天下有道則行有枝葉天<lb/>
下無道則辭有枝葉是故君子於有䘮者之側不能賻<lb/>
焉則不問其所費於有病者之側不能饋焉則不問其<lb/>
所欲有客不能館則不問其所舍故君子之接如水小<lb/>
人之接如醴君子淡以成小人甘以壊小雅曰盜言孔<lb/>
<pb n="26b"/>
甘亂是用餤<hi>行去聲賻音附餤音談</hi>
　<hi>鄭氏曰不問其所費以下皆辟有言而無其實水相得合而已酒醴相得則敗淡無酸酢少味也接或為</hi>
　<hi>交盜賊也孔甚也餤進也孔氏曰君子之行不可虗用其辭不以辭盡人言不得以言辭之善謂行亦盡</hi>
　<hi>善也有道之世則所行美好似樹榦之外更有枝葉無道之世人不誠實但言辭虗美引詩證小人甘以</hi>
　<hi>壊張子曰盡極也取也有道是有實也有實則行有文章也無實則言有文章也行有文章則莫非實事</hi>
　<hi>也言尚浮華則唯虗辭相譽而已無其實也故君子問寒則衣之稱美則爵之今言無有實其求益與夫</hi>
　<hi>相親相依之言皆相奉而已吕氏曰枝葉者榦之文也天下者道則人致文於行禮儀三百威儀三千乃</hi>
　<hi>行之文也故曰行有枝葉天下無道則人致文於辭詩曰巧言如簧顔之厚矣乃辭之文也辭有枝葉則</hi>
<pb n="27a"/>
　<hi>有言而無實問所費於䘮者而不能賻問所欲於病者而不能饋問所舍於客而不能館則其言也不出</hi>
　<hi>於誠心君子耻之故與其不能惠而問之不如不問之愈也君子之接人也以信而不以苟悦人故如水</hi>
　<hi>淡而可乆於此三者不能惠則不問此交之所以全而無後怨故曰淡以成小人之接人也苟悦而不以</hi>
　<hi>信故如醴之甘而不可乆於斯三者能問而不能惠取悦於頃刻而不顧其後此交之所以難保故曰甘</hi>
　<hi>以壊故凡言之甘而不出乎誠心者必將有以盜諸人傳曰幣重而言甘誘我也甘言入則受其盜故言</hi>
　<hi>盜言孔甘亂是用餤</hi>
○子曰君子不以口譽人則民作忠故君子問人之寒<lb/>
則衣之問人之飢則食之稱人之美則爵之國風曰心<lb/>
<pb n="27b"/>
之憂矣於我歸説<hi>譽音余衣之於既切食之音嗣説音悦又始鋭切</hi>
　<hi>鄭氏曰譽繩也問人之寒以下皆為有言不可以無實於我歸説欲歸其所説忠信之人也孔氏曰繩以</hi>
　<hi>度量於物凡口譽於人亦須量之於心故以譽為繩此引詩斷章證疾虗言義不與詩相當也</hi>
○子曰口惠而實不至怨菑及其身是故君子與其有<lb/>
諾責也寧有已怨國風曰言笑晏晏信誓旦旦不思其<lb/>
反反是不思亦己焉哉<hi>菑音災己怨音以晏於諫切</hi>
　<hi>鄭氏曰己謂不許也言諾而不與其怨大於不許孔氏曰諾謂許人物責謂許而不與被責也引詩氓之</hi>
　<hi>篇證許而不與被人所怨也</hi>
<pb n="28a"/>
○子曰君子不以色親人情䟽而貌親在小人則穿窬<lb/>
之盜也與<hi>窬羊朱切與音余</hi>
　<hi>孔氏曰色親人謂以虗偽善色詐親於人也情䟽貌親内外乖異心不慤實怕畏於人如細人姦盜也方</hi>
　<hi>氏曰貌雖親而情實䟽恐人之見其情也又何異穿窬之盜</hi>
○子曰情欲信辭欲巧<lb/>
　<hi>鄭氏曰巧謂順而悦也孔氏曰欲和順美巧不違於理與巧言令色者異也應氏曰情之所藴必盡誠辭</hi>
　<hi>之所𤼵必中節周氏曰於内則情欲信於外則辭欲巧君子之道也苟止於辭巧君子乎</hi>
○子言之昔三代明王皆事天地之神明無非卜筮之<lb/>
<pb n="28b"/>
用不敢以其私䙝事上帝是故不犯日月不違卜筮<lb/>
　<hi>鄭氏曰神明謂羣神也無非卜筮之用言動任卜筮也日月謂冬夏至正月及四時也所不違者日與牲</hi>
　<hi>尸也吕氏曰郊所以事上帝卜日而用之不敢必其期也卜牲而養之不敢必期物也是乃不敢以私䙝</hi>
　<hi>事之也日月者如冬日至圜丘以祀天神夏日至方澤以祀地祗四時迎氣用四立此皆素有定日不用</hi>
　<hi>卜至於它祭祀之當卜日者不可犯此素定之日也它祭祀之卜日既不犯此素定之日然所卜之日既</hi>
　<hi>卜之吉則不可違故曰不犯日月不違卜筮違之犯之皆不敬也記曰大饗不問卜此謂日月之素定者</hi>
　<hi>如冬夏之日至之𩔖它則皆卜如啟蟄而郊郊用辛之𩔖</hi>
○卜筮不相襲也大事有時日小事無時日有筮外事<lb/>
<pb n="29a"/>
用剛日内事用柔日不違龜筮子曰牲牷禮樂齊盛是<lb/>
以無害乎鬼神無怨乎百姓<hi>牷音全齊音粢盛音成</hi>
　<hi>鄭氏曰襲因也大事有時日有事於大神有常時常日有事於小神無常時常日臨有事筮之剛日柔日</hi>
　<hi>順隂陽也陽為外隂為内事之外内别乎四郊牷猶純也方氏曰牲牷天産粢盛地産禮者威儀樂者節</hi>
　<hi>奏於物則有天産地産於事則有威儀節奏事物雖盡苟或有違於龜筮焉又烏能幽無鬼神之害明無</hi>
　<hi>百姓之怨乎故先王之於祭事不特卜日而又卜尸不特卜尸而又卜牲也違龜筮而百姓怨者則以鬼</hi>
　<hi>神依人而行故也鬼神有害則百姓有怨可知鬼神有禍福故曰害百姓有休戚故曰怨石林葉氏曰無</hi>
　<hi>害於鬼神祭則受福無怨乎百姓得其驩心故先鬼神而後百姓者亦以祭祀為主</hi>
<pb n="29b"/>
○子曰后稷之祀易富也其辭恭其欲儉其禄及子孫<lb/>
詩曰后稷兆祀庻無罪悔以迄於今<hi>易以䜴切迄許汲切</hi>
　<hi>鄭氏曰富之言備也以傳世之禄共儉者之祭易備也吕氏曰后稷之祀竭力以供粢盛無非誠信故易</hi>
　<hi>備也其祀也永無罪悔以其辭恭其欲儉也以迄于今至於周推后稷以配天一用后稷之法故其禄及</hi>
　<hi>子孫方氏曰其辭恭則物雖薄而誠足以饗神其欲儉則物雖少而用足以行禮此祀之所以易富也盛</hi>
　<hi>徳必百世祀故其禄及子孫</hi>
○子曰大人之器威敬天子無筮諸侯有守筮天子道<lb/>
以筮諸侯非其國不以筮卜宅寢室天子不卜處大廟<lb/>
<pb n="30a"/>
　<hi>鄭氏曰威敬言其用之尊嚴天子無筮謂征伐出師若廵守也天子至尊大事皆用卜春秋傳曰先王卜</hi>
　<hi>征五年歲襲其祥守筮守國之筮國有事則用之道以筮者始將出卜之道有小事則用筮諸侯入它國</hi>
　<hi>則不筮不敢問吉㓙於人之國也諸侯受封於天子因國而國唯宫室欲改易者得卜之耳天子不卜處</hi>
　<hi>大廟不可建國之處吉則宫廟吉可知孔氏曰大人謂天子所主之器當威嚴敬重不可私襲於小事雜</hi>
　<hi>用也饗時則用燕則不用也天子大事不徒用筮而已兼用卜也故簭人云國之大事先簭而後卜此云</hi>
　<hi>無筮無徒筮耳不謂全無筮也吕氏曰天子無筮敬則用祭器則龜與祭器皆大人之器張子曰諸侯適</hi>
　<hi>它國唯卜寢宅而已不卜處大廟舍諸侯祖廟為常故不卜</hi>
○子曰君子敬則用祭器是以不廢日月不違龜筮以<lb/>
<pb n="30b"/>
敬事其君長是以上不瀆於民下不䙝於上<hi>長知兩切</hi>
　<hi>鄭氏曰敬則用祭器謂朝聘待賔客崇敬不敢用燕器也上不瀆於民下不䙝於上上之於下以直則下</hi>
　<hi>應之以正不䙝慢也孔氏曰冠昏亦不用燕器左傳魯襄公冠季武子曰君冠必以祼饗之禮行之是也</hi>
　<hi>吕氏曰君子之事天地鬼神與事其君長其敬一也故敬則用祭器以事鬼神之敬敬之敬之至也敬則</hi>
　<hi>用祭器則私䙝之用皆以燕器如敦牟巵匜之屬是也不廢日月者事其君長各有日月如歲之有朝覲</hi>
　<hi>宗遇一日之有朝夕不敢廢也不違龜筮者欲見其君長及其所貢獻皆卜筮而後進也事天地神明言</hi>
　<hi>不犯日月者以其有素定之日而犯者它祀之卜日不可犯也此云不廢日月亦有素定之日當行之而</hi>
　<hi>不可廢也如此則上之待下下之事上莫非敬也故上不瀆於民下不䙝於上也</hi>
<pb n="31a"/>
　　　右記汎論之辭凡五十三節<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記纂言卷三十二<lb/>
<pb n="32a"/>
欽定四庫全書<lb/>
　禮記纂言卷三十二　　　　元　吳澄　撰<lb/>
　　表記<lb/>
　　<hi>篇内第十章言仁者天下之表故以表名篇</hi>
子言之歸乎君子隠而顯不矜而莊不厲而威不言而<lb/>
信<lb/>
　<hi>皇氏曰此篇發端起義事之頭首記者詳之故稱子言之於下更廣開其事或曲説其理則直稱子曰吕</hi>
　<hi>氏曰自此至瀆則不告大指言敬而已歸乎者孔子歴聘諸侯而莫能用知道之不行將歸老於魯之言</hi>
<pb n="32b"/>
　<hi>如在陳則曰歸與歸與者也澄曰隠而顯闇然而日章是也容貌不須矜持而自莊敬顔色不須嚴厲而</hi>
　<hi>自有威儀可畏也不待發為言語而人自信之信在言前故也</hi>
○子曰君子不失足於人不失色於人不失口於人是<lb/>
故君子貌足畏也色足憚也言足信也甫刑曰敬忌而<lb/>
罔有擇言在躬<lb/>
　<hi>鄭氏曰失謂失其容止之節也忌之言戒也吕氏曰脩身之要有三貌也色也言也曽子告孟敬子君子</hi>
　<hi>所貴乎道者三容貌辭氣顔色而已冠儀曰禮義之始在於正容體齊顔色順辭令若巧言令色足恭反</hi>
　<hi>是者也所謂足者舉動是也舉動即貌也主於足故言足也色者顔色見於靣目者也口者言辭是也脩</hi>
<pb n="33a"/>
　<hi>此三者敬而已矣不敬則失之故貌敬則足畏也色敬則足憚也言敬則足信也</hi>
○子曰裼襲之不相因也欲民之毋相瀆也<hi>裼思歴切</hi>
　<hi>鄭氏曰不相因者以其或以裼為敬或以襲為敬禮盛者襲執玉龜之屬是也禮不盛者裼受享是也孔</hi>
　<hi>氏曰裼露見裼衣襲重襲上服案聘禮賔初行聘時賔襲執圭至聘訖受享時賔裼奉束帛加璧案行享</hi>
　<hi>執璧亦是玉於時裼衣者比聘時執玉為輕故也介禮輕裼而執圭以授賔賔禮重則襲而後受圭是賔</hi>
　<hi>介亦裼襲不相因</hi>
○子曰祭極敬不繼之以樂朝極辨不繼之以倦<hi>樂音洛朝音潮</hi>
<pb n="33b"/>
　<hi>鄭氏曰極猶盡也辨分别政事也吕氏曰極敬者誠意至也極辨者節文明也竭吾誠意以求神苟至於</hi>
　<hi>樂則敬弛朝廷之禮别嫌明微正名分辨貴賤之等敘羣吏之治苟至於倦則入於苟簡應氏曰極者竭</hi>
　<hi>盡而無餘之辭繼者前竭而後承之謂祭一毫不敬則曠而不接其可以樂而散其志乎朝一事不辨則</hi>
　<hi>紊而不治其可以倦而懈於事乎不繼之者竭力以畢事而不敢以此終也</hi>
○子曰君子慎以辟禍篤以不揜恭以逺耻<hi>辟音避逺去聲</hi>
　<hi>吕氏曰慎篤恭三者皆行之敬也慎其行則寡過况於禍乎暴虎馮河死而不悔者不慎而取禍者也篤</hi>
　<hi>其行則誠著何事於揜乎閒居為不善無所不至及見君子則揜不善而著其善不篤而好揜者也恭其</hi>
　<hi>行則人敬何事於耻乎侮人者人亦悔之不恭而近耻者也</hi>
<pb n="34a"/>
○子曰君子莊敬日彊安肆日偷君子不以一日使其<lb/>
躬儳焉如不終日<hi>儳在鑑切</hi>
　<hi>應氏曰収斂則精神内固操存則血氣不浮故日進於彊宴安則物欲肆行縱肆則膚體懈弛故日趨於</hi>
　<hi>偷儳參差不齊之貌心無所檢束而紛離散亂遂至儳焉錯出外既散亂而不整内亦拘廹故如不終日</hi>
　<hi>也君子主一以直内而斯須無不莊不敬之態則心廣體胖泰然自適何至於如不終日乎</hi>
○子曰齊戒以事鬼神擇日月以見君恐民之不敬也<lb/>
<hi>齊側皆切見賢遍切</hi>
　<hi>鄭氏曰擇日月以見君謂臣在邑竟者孔氏曰朝廷之臣每日朝君何云擇日月或出使在外或食邑别</hi>
<pb n="34b"/>
　<hi>都見君須擇日月也方氏曰玉藻言將適公所宿齊戒則見君者非不齊戒周官言祭祀前期十日帥執</hi>
　<hi>事而卜日遂戒則事鬼神者非不擇日月而此於鬼神言齊戒於君言日月者蓋齊戒在人日月在天神</hi>
　<hi>道至幽故主言在人者以明之君道至明故主言在天者以神之亦各有所當也且神道至幽人之於神</hi>
　<hi>不可瀆也必有事焉然後齊戒故鬼神必言事而不可以言見君道至明臣之於君無適而非事也必欲</hi>
　<hi>見之乃擇日月故君止言見而不必言事</hi>
○子曰狎侮死焉而不畏也<lb/>
　<hi>孔氏曰君子恒行恭敬小人遞相輕狎侮慢相侵雖有死焉禍害而不知畏懼也</hi>
○子曰無辭不相接也無禮不相見也欲民之毋相䙝<lb/>
<pb n="35a"/>
也易曰初筮告再三瀆瀆則不告<hi>䙝息列切告音梏</hi>
　<hi>鄭氏曰辭所以通情也禮謂贄也瀆之言䙝也孔氏曰前明小人狎侮至於死亡此明君子無相䙝瀆言</hi>
　<hi>朝聘㑹聚必有言辭以通情意贄幣之禮以示己情引易蒙卦辭證無相䙝瀆之義吕氏曰辭者相接之</hi>
　<hi>言禮者相見之贄必以辭必以禮者交際不可苟也苟則䙝䙝則不敬此交所以易䟽也</hi>
○子言之仁者天下之表也義者天下之制也報者天<lb/>
下之利也<lb/>
　<hi>鄭氏曰報謂禮也禮尚徃來方氏曰仁足以長人故曰天下之表義足以方外故曰天下之制表猶君子</hi>
　<hi>表微之表制猶聖人制行之制仁義之表制而繼之以報之利則報者禮也曲禮曰大上貴徳其次務施</hi>
<pb n="35b"/>
　<hi>報又曰禮尚徃來則報之為禮固明不曰禮而曰報者以禮不止於報故也</hi>
○子曰以徳報徳則民有所勸以怨報怨則民有所懲<lb/>
詩曰無言不讎無徳不報大甲曰民非后無能胥以寧<lb/>
后非民無以辟四方<hi>辟音璧</hi>
　<hi>鄭氏曰懲謂創艾讎猶答也大甲湯孫也書以名篇胥相也馬氏曰徳必報之以徳然後民知有所勸怨</hi>
　<hi>必報之以怨然後民知有所懲言有得失則必讎徳有吉㓙則必報民非后無能胥以寧是民有徳於后</hi>
　<hi>而必報之后非民無以辟四方則是后有徳於民而必報之此上下之報也君之於民時使薄斂此上有</hi>
　<hi>以報於下民之於君也出死斷亡而不偷此下有以報於上也</hi>
<pb n="36a"/>
○子曰以徳報怨則寛身之仁也以怨報徳則刑戮之<lb/>
民也<lb/>
　<hi>方氏曰以徳報怨則忘人之怨雖不足以有懲而衆將徳之而有裕矣故曰寛身之仁也以怨報徳則忘</hi>
　<hi>人之徳既不足以有所勸而衆且怨之而不容矣故曰刑戮之民也馬氏曰以徳報徳禮也以徳報怨非</hi>
　<hi>禮也雖其非禮而能以寛自居故謂之寛身之仁也澄曰或謂仁當作人</hi>
○子曰無欲而好仁者無畏而惡不仁者天下一人而<lb/>
已矣是故君子議道自已而置法以民<hi>好惡並去聲</hi>
　<hi>鄭氏曰一人而已喻少也孔氏曰凡人好仁皆有所欲今無所欲而好仁凡人惡不仁皆有所畏今無所</hi>
<pb n="36b"/>
　<hi>畏而惡不仁如此者少也君子講道先自已而始已所能行乃施於人故云置法以民吕氏曰無欲而好</hi>
　<hi>仁無畏而惡不仁所謂性之者也安仁者也天下一人而已夫子自道也與下所謂中心安仁者天下一</hi>
　<hi>人而已其義同也澄曰言好仁惡不仁皆非有所為而為之者也</hi>
○子曰仁有三與仁同功而異情與仁同功其仁未可<lb/>
知也與仁同過然後其仁可知也仁者安仁知者利仁<lb/>
畏罪者彊仁<hi>彊其兩切</hi>
　<hi>鄭氏曰仁有三謂安仁利仁彊仁也利仁彊仁功雖與安仁者同本情則異功者人所貪也過者人所辟</hi>
　<hi>也在過之中非其本情者或有悔者焉吕氏曰仁者安仁無欲而好仁無畏而惡不仁者也知者利仁有</hi>
<pb n="37a"/>
　<hi>欲而好仁者也畏罪者彊仁有畏而惡不仁者也三者之功同歸於仁而其情則異功者齊桓公九合諸</hi>
　<hi>侯一匡天下湯武之舉不過乎是而其情則不同故其仁未可知也過者有不幸而致焉周公使管叔監</hi>
　<hi>殷管叔以殷畔過於愛兄而已孔子對陳司敗問昭公知禮過於諱君而已皆出乎情而無偽故其仁可</hi>
　<hi>知</hi>
仁者右也道者左也仁者人也道者義也厚於仁者薄<lb/>
於義親而不尊厚於義者薄於仁尊而不親道有至有<lb/>
義有考至道以王義道以霸考道以為無失<lb/>
　<hi>又承上文而申其意人身脉候之位右上而左微下日用動作之便右優而左稍劣仁右義左猶言禮先</hi>
<pb n="37b"/>
　<hi>樂後志至氣次云爾蓋仁者中心所具之徳體也道者事物所由之路用也體先用後體至用次故借右</hi>
　<hi>左二字以喻其有分非謂一尊一卑相去懸絶也仁之為體以此心之在人者言故曰人也道之為用以</hi>
　<hi>事物之義理而言故曰義也人之氣禀得生物之氣多者仁厚而義薄得収物之氣多者義厚而仁薄仁</hi>
　<hi>者温然之慈惠故人親愛之義者截然之裁制故人尊敬之道者左也道者義也此二道字專指義而言</hi>
　<hi>至道義道考道三道字兼仁義而言五常之總名也至道謂道之極至而蔑加者即安仁之聖也義道謂</hi>
　<hi>道之以義而入門者即利仁之賢也考道謂道之以稽考尋究而後得者即彊仁之人希賢者也全德純</hi>
　<hi>備不學而能仁體混成而包并乎義是為安仁者之至道隨事詳察篤行乃能一以貫之義理精熟而造</hi>
　<hi>詣乎仁是為利仁者之義道勇敢銳進悉心竭力十倍百倍其功以徙義求仁而後可與利仁者一是為</hi>
<pb n="38a"/>
　<hi>彊仁者之考道三者之徳有異因其徳差其位則至道之聖人可以君天下而為王義道之賢人可以長</hi>
　<hi>諸侯而為霸考道之亞於賢雖未可為諸侯之長亦可保其諸侯之國而不失或下而為卿大夫士能保</hi>
　<hi>其家能保其身俱可謂之無失者鄭氏云有至下脱一有字今從之應氏曰至道即仁也至道渾而無迹</hi>
　<hi>故得其渾全精粹以為王義道嚴而有方故得其裁割斷制以為霸盡稽考之道而事不輕舉焉亦可以</hi>
　<hi>無失矣</hi>
○子言之仁有數義有長短小大中心<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>怛愛人之仁<lb/>
也率法而彊之資仁者也詩云豐水有芑武王豈不仕<lb/>
貽厥孫謀以燕翼子武王烝哉數世之仁也國風曰我<lb/>
<pb n="38b"/>
今不閲皇恤我後終身之仁也<hi>閲音悦</hi>
　<hi>鄭氏曰資取也數與長短小大互言之耳性仁義者其數長大取仁義者其數短小芑枸檵也仕之言事</hi>
　<hi>也詒遺也燕安也烝君也言武王豈不念天下之事乎明豐水之有芑矣乃遺其後世之子孫以善謀以</hi>
　<hi>安翼其子也君哉武王美之也閲猶容也皇暇也恤憂也言我今尚恐不能自容何暇憂我後之人乎孔</hi>
　<hi>氏曰中心<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>怛天性自仁者也率法而彊之取仁而行者也以大雅文王有聲美武王之詩以證性仁者</hi>
　<hi>其數長武王行仁遺及子孫故曰數世之仁又引邶國風谷風之篇證取仁而行唯在一身何暇憂及後</hi>
　<hi>世是終身之仁也吕氏曰以其誠心愛人故曰愛人之仁以其有取於外故曰資仁此所發淺深之數也</hi>
　<hi>數世之仁終自之仁此所施逺近之數也故曰仁有數義有長短小大者義無定體惟其所宜而已宜長</hi>
<pb n="39a"/>
　<hi>則長宜短則短宜大則大宜小則小如孔子可以仕則仕可以止則止可以乆則乆可以速則速禮有以</hi>
　<hi>髙為貴者以下為貴者有以大為貴者以小為貴者之類是也故曰義有長短小大此章論仁而及義者</hi>
　<hi>蓋仁之數是亦義也沈氏曰仁所以有等級著為義有長短小大也禮運曰義者藝之分仁之節也不可</hi>
　<hi>分仁義説</hi>
○子曰仁之為器重其為道逺舉者莫能勝也行者莫<lb/>
能致也取數多者仁也夫勉於仁者不亦難乎是故君<lb/>
子以義度人則難為人以人望人則賢者可知已矣<hi>勝音升數色住切夫音扶度待洛切</hi>
<pb n="39b"/>
　<hi>方氏曰論語曰士不可以不𢎞毅任重而道逺仁以為己任不亦重乎死而後已不亦逺乎其言正與此</hi>
　<hi>合鄭氏曰取數多者言計天下之道仁居其多以義度人言以先王成法儗度人則難中也當以時人相</hi>
　<hi>比方耳張子曰仁道至大不可盡但取分數多者為仁如九徳徳多者為賢吕氏曰舉莫能勝行莫能致</hi>
　<hi>勉之者之為難也以義度人者盡義以度人者也以人望人者舉今之人相望也盡義以求人非聖人不</hi>
　<hi>足以當之故難為人舉今之人相望則大賢愈於小賢小賢愈於不賢故賢著可知已矣</hi>
○子曰中心安仁者天下一人而已矣大雅曰徳輶如<lb/>
毛民鮮克舉之我儀圗之維仲山甫舉之愛莫助之<hi>輶音由鮮息淺切</hi>
<pb n="40a"/>
　<hi>吕氏曰君子之自待必全盡而後己中心安仁者天下一人而已聖人之仁也雖未至焉不敢不勉鄭氏</hi>
　<hi>曰輶輕也鮮罕也儀匹也圗謀也愛猶惜也言徳之輕如毛耳人皆以為重罕能舉行之者作此詩者周</hi>
　<hi>宣王之大臣也言我之匹謀之仲山甫則能舉行之美之也惜乎時人無能助之者言賢者少</hi>
○小雅曰髙山仰止景行行止子曰詩之好仁如此鄉<lb/>
道而行中道而廢忘身之老也不知年數之不足也俛<lb/>
焉日有孳孳斃而後已<hi>景行如字好鄉並去聲俛音勉孳音兹斃音弊</hi>
　<hi>朱子曰仰瞻望也景行大道也言髙山則可仰大道則可行澄謂引詩斷章蓋借仰髙山以興行大道也</hi>
　<hi>鄉此大道而行之行至中半力不能進而後止若猶能進則不止也好仁之甚故力行不輟如此鄭氏曰</hi>
<pb n="40b"/>
　<hi>中道而廢廢喻力極罷頓不能復行則止也俛焉勤勞之貌斃仆也孔氏曰古昔聖賢好愛仁徳如此之</hi>
　<hi>甚鄉仁道而行力罷極而始休廢於中道忘己身之衰老不覺知年數之不足猶行仁不止俛俛焉勤勞</hi>
　<hi>毎日孳孳唯力之斃仆而後己也吕氏曰不以髙矣美矣為不可跂及而不勉所以不知年數之不足俛</hi>
　<hi>焉日孳孳斃而後己鄉道而行中道而廢謂力不足者非不為也張子曰不知年數之不足是夭夀不貳</hi>
　<hi>也</hi>
○子曰仁之難成乆矣人人失其所好故仁者之過易<lb/>
辭也<hi>易以䜴切</hi>
　<hi>孔氏曰仁道難成非始今日其來乆矣人人謂天下衆人由仁道不成無所依恃民人由此不得其志意</hi>
<pb n="41a"/>
　<hi>之所好若仁道成人皆得所願也鄭氏曰辭猶觧説也仁者雖有過不為甚矣惟聖人無過方氏曰自人</hi>
　<hi>言之則好莫如仁人能好仁則得其所好矣以其反此而失其所好此仁所以難成歟苟仁矣雖有過易</hi>
　<hi>辭也况無過乎以仁者之過過於厚故也若周公使管叔監殷孔子謂昭公知禮非無過也然周公之過</hi>
　<hi>過於愛親孔子之過過於愛君為君親而有過此其所為易辭也</hi>
○子曰恭近禮儉近仁信近情敬讓以行此雖有過其<lb/>
不甚矣夫恭寡過情可信儉易容也以此失之者不亦<lb/>
鮮乎詩云温温恭人惟徳之基<lb/>
　<hi>孔氏曰禮主於敬故恭近禮儉不曹用無害於物故近仁言語信實故近情儉易容者儉則寡求故易容</hi>
<pb n="41b"/>
　<hi>也所引詩大雅抑之篇結上文恭近禮也鄭氏曰不亦鮮乎言罕以此失之馬氏曰恭則不侮人禮也而</hi>
　<hi>未盡禮之道故近禮儉則不奪人仁也而未盡仁之道故近仁信則不欺於物情也而未盡情之道故近</hi>
　<hi>情情猶言實也中以恭儉信為守而行之以敬讓故雖有過其不甚矣恭而不與相競故寡過物之所以</hi>
　<hi>不可信以其虛也有其實則可信儉則寡於欲而易以處故易容方氏曰得則為當失則為過過之不甚</hi>
　<hi>猶其失之鮮故始言過終又言失吕氏曰温温恭人雖未成徳斯徳之基矣</hi>
○子曰仁之難成乆矣唯君子能之是故君子不以其<lb/>
所能者病人不以人之所不能者愧人是故聖人之制<lb/>
行也不制以己使民有所勸勉愧耻以行其言禮以節<lb/>
<pb n="42a"/>
之信以結之容貌以文之衣服以移之朋友以極之欲<lb/>
民之有壹也小雅曰不愧于人不畏于天<hi>制行下孟切移昌氏切</hi>
　<hi>鄭氏曰唯君子能之言能成人道者少也病人愧人謂罪咎之聖人之制行以中人為制則賢者勸勉不</hi>
　<hi>及者愧耻其言乃行也移猶廣大也極致也壹謂專心於善吕氏曰君子固賢於衆人矣君子之所能衆</hi>
　<hi>人必有不能者矣使衆人傚己之所能則病矣使衆人自彰其不能則愧矣故聖人制行以立教必與天</hi>
　<hi>下共之以天下之所能行者為之法所以為逹道也張子曰制行以己非以用乎人孔氏曰朋友以極之</hi>
　<hi>謂相勉勵以極致於道也自禮以節之以下所以欲民之專心壹意於善道也澄曰上言愧人我愧之也</hi>
　<hi>下言愧耻彼自愧也</hi>
<pb n="42b"/>
是故君子服其服則文以君子之容有其容則文以君<lb/>
子之辭遂其辭則實以君子之徳是故君子耻服其服<lb/>
而無其容耻有其容而無其辭耻有其辭而無其徳耻<lb/>
有其徳而無其行是故君子衰絰則有哀色端冕則有<lb/>
敬色甲胄則有不可辱之色詩云惟鵜在梁不濡其翼<lb/>
彼記之子不稱其服<hi>衰七雷切鵜音啼稱繩證切</hi>
　<hi>鄭氏曰遂猶成也無其行謂不行其徳孔氏曰實猶充也澄曰此言服必有其容容必有其辭辭必有其</hi>
　<hi>徳以三是故發語端第二是故又添行字謂必行之於外而后徳可見也是故至引詩但言服必有容一</hi>
<pb n="43a"/>
　<hi>事彼二事亦猶是也</hi>
○子言之君子之所謂義者貴賤皆有事於天下天子<lb/>
親耕粢盛秬鬯以事上帝故諸侯勤以輔事於天子<hi>粢音咨盛音成秬音巨鬯勅亮切</hi>
　<hi>吕氏曰所謂義者不可以不事事也雖天子必有事焉况於諸侯乎應氏曰天子竭力致敬以尊乎上帝</hi>
　<hi>則諸侯亦服勤以輔事乎天子孔氏曰天子事上帝諸侯事天子是貴賤皆有事于天下案小宰注云天</hi>
　<hi>地大神至尊不祼此祭上帝有巨鬯者凡鬯有二若和之以鬰謂之鬰鬯鬰人所掌是也祭宗廟則用以</hi>
　<hi>灌也若不和鬰謂之秬鬯鬯人所掌是也謂五齊之酒以秬黍為之以芬芳調暢故言秬鬯得以事上帝</hi>
<pb n="43b"/>
　<hi>某氏講義曰貴賤皆有事於天下乃君子之所謂義也天子親耕藉田為粢盛以充簠簋為秬鬯以實尊</hi>
　<hi>彛天子之所以自致者如此為諸侯者所以竭勤勞駿奔走以輔事天子也天子所以事上帝即諸侯所</hi>
　<hi>以事天子其義一也</hi>
○子曰下之事上也雖有庇民之大徳不敢有君民之<lb/>
心仁之厚也是故君子恭儉以求役仁信讓以求役禮<lb/>
不自尚其事不自尊其身儉於位而寡於欲讓於賢卑<lb/>
已而尊人小心而畏義求以事君得之自是不得自是<lb/>
以聽天命詩云莫莫葛藟施於條枚凱弟君子求福不<lb/>
<pb n="44a"/>
囘其舜禹文王周公之謂與有君民之大徳有事君之<lb/>
小心詩云惟此文王小心翼翼昭事上帝聿懐多福厥<lb/>
徳不回以受方國<hi>庇必利切藟音誄施以䜴切與音餘</hi>
　<hi>鄭氏曰庇覆也無君民之心是思不出其位役之言為也得之自是不得自是言不易道徼禄利也樂易</hi>
　<hi>之君子其求福脩徳以俟之不為回邪之行以要之方四方也受四方之國謂王天下孔氏曰恭敬節儉</hi>
　<hi>以求為仁信實退讓以求為禮不問利禄得之與失恒行其是不苟易其道也莫莫葛藟此旱麓之詩又</hi>
　<hi>引大明之詩以證上求福不囘也某氏曰恭則不侮儉則不奪可以求從事於仁信則不疑讓則不争可</hi>
　<hi>以求從事於禮方氏曰恭儉可為仁之用信讓可為禮之用故以役言求役者求仁禮之役也事雖為人</hi>
<pb n="44b"/>
　<hi>所尚己未嘗自尚之也身雖為人所尊己未嘗自尊之也儉於位非貪位也寡於欲非慕禄也讓於賢非</hi>
　<hi>争名也卑已故能尊人小心故能畏義君子之為此者豈它求哉求以事君而已以是事君而得君者義</hi>
　<hi>也以是事君而不得君者則有命存焉庇民者止足以覆物君民者又足以命物若舜禹之受禪文王之</hi>
　<hi>受命周公之攝政皆君民之事也雖然豈嘗有是心哉石林葉氏曰恭儉求役仁故不自尚其事儉於位</hi>
　<hi>寡於欲皆役仁之事也信讓求役禮故不自尊其身讓於賢卑已以尊人皆役禮之事也小心而畏義求</hi>
　<hi>以事君所以知人得之不得自是以聽天命所以知天獨言舜禹文王周公者蓋為臣有事君之小心而</hi>
　<hi>天子又薦之於天唯舜禹為有命為臣而有君民之大徳天子不薦之於天唯文王周公為有義凱弟君</hi>
　<hi>子民之父母求福不囘義也厥徳不囘以受方國命也若湯武則反其常分亦義之變所以不及言也</hi>
<pb n="45a"/>
○子曰先王諡以尊名節以壹惠耻名之浮於行也是<lb/>
故君子不自大其事不自尚其功以求處情過行弗率<lb/>
以求處厚彰人之善而美人之功以求下賢是故君子<lb/>
雖自卑而民敬尊之<hi>諡音示</hi>
　<hi>鄭氏曰諡者行之迹也名者謂聲譽也言先王論行以為諡以尊名者使聲譽可得而尊言也壹讀為一</hi>
　<hi>惠猶善也言聲譽雖有衆多者即以其行一大善為諡耳在上曰浮君子勤行成功聲譽踰行是所耻也</hi>
　<hi>率循也過行不復循行猶不貳過也自卑而民敬尊之言謙者所以成行之徳也孔氏曰列生時之行迹</hi>
　<hi>作諡以尊敬生前之聲名𫝊於後世也大謂誇大既不欲行過於名故不自誇大其所為之事不自加尚</hi>
<pb n="45b"/>
　<hi>其所為之功所以求處情實不欲虗為矯飾也張子曰節以壹惠惠字必是古徳字方氏曰生有名死有</hi>
　<hi>諡有諡則諱其名矣故曰諡以尊名公叔文子之子請諡而曰請所以易其名是矣諡以誄行而為之然</hi>
　<hi>行不一也有不勝言以所隆者之一端而為之節故曰節以壹惠若文王之為文武王之為武壹惠之道</hi>
　<hi>也行雖多而節之則名不浮於行矣聲聞過情君子耻之自大自尚者迹於為故不自大其事不自尚其</hi>
　<hi>功以求處情人之過也多過於薄况過而不改乎故過行弗率以求處厚蔽人之善害人之功是妬賢而</hi>
　<hi>已故彰人之善美人之功以求下賢凡此皆自卑之道也揚子曰自下者人髙之易曰卑而不可踰故曰</hi>
　<hi>君子雖自卑而民敬尊之</hi>
○子曰后稷天下之為烈也豈一手一足哉唯欲行之<lb/>
<pb n="46a"/>
浮於名也故自謂便人<lb/>
　<hi>吕氏曰后稷之教民稼穡無此疆爾界天下之利萬世之功也其為烈也非一手一足之所能及也然猶</hi>
　<hi>不自以為功自謂便習是事之人而已鄭氏曰烈業也言后稷造稼穡天下世以為業豈一手一足喻用</hi>
　<hi>之者多無數也孔氏曰上言君耻名浮於行故以后稷證之自謂便於稼穡之人故實行過於虗名也</hi>
○子言之君子之所謂仁者其難乎詩云凱弟君子民<lb/>
之父母凱以彊教之弟以悦安之樂而毋荒有禮而親<lb/>
威莊而安孝慈而敬使民有父之尊有母之親如此而<lb/>
后可以為民之父母矣非至徳其孰能如此乎<hi>彊其良切又上<pb n="46b"/>聲説音悦樂音洛</hi>
　<hi>鄭氏曰有父之尊有母之親謂其尊親己如父母吕氏曰此言君子之仁兼乎尊親先儒訓凱為樂弟為</hi>
　<hi>易此云彊教之悦安之宜若有異詩有凱風周官王師大獻則奏凱樂左氏𫝊髙陽氏有才子謂之八愷</hi>
　<hi>凱風鼔動長養之風也凱樂戰勝之樂也八凱謂之才子則性和而有才者也皆有盛彊之意故訓彊兄</hi>
　<hi>弟之弟孝弟之弟皆順也有説下之道故訓悦彊教之者以道驅之如佚道使民雖勞不怨也説安之者</hi>
　<hi>得其心之謂説以使民民忘其勞説以犯難民忘其死者也樂悦安也毋荒則有教矣有禮彊教也親則</hi>
　<hi>悦矣威莊彊教也安則悦矣孝慈説也敬則有教矣彊教則父之尊存焉説安則母之親存焉</hi>
今父之親子也親賢而下無能母之親子也賢則親之<lb/>
<pb n="47a"/>
無能則憐之母親而不尊父尊而不親水之於民也親<lb/>
而不尊火尊而不親土之於民也親而不尊天尊而不<lb/>
親命之於民也親而不尊鬼尊而不親<lb/>
　<hi>上言至徳之君子能兼有父母之尊親此則言其各偏於一而不兼有者鄭氏曰或見尊或見親以其嚴</hi>
　<hi>與恩所尚異也命謂四時政令所以教民勸是也鬼謂四時祭祀所以訓民事君也孔氏曰下謂下賤之</hi>
　<hi>父主義故於子分别母主恩愛而已吕氏曰尊親之義自父母而推之當其彊教也則不純以恩故賢則</hi>
　<hi>親之無能則下之當其説安也則有収而無絶故賢則尊之無能則憐之此父母尊親之異也水者民狎</hi>
　<hi>而翫之火者民望而畏之此水火尊親之異也地近人可得而履天逺人不可階而升此天地尊親之異</hi>
<pb n="47b"/>
　<hi>也君之命見於事近人而可行也鬼之道存諸理逺人而不可私也此人鬼尊親之異也</hi>
○子曰夏道尊命事鬼敬神而逺之近人而忠焉先禄<lb/>
而後威先賞而後罰親而不尊其民之敝憃而愚喬而<lb/>
野朴而不文殷人尊神率民以事神先鬼而後禮先罰<lb/>
而後賞尊而不親其民之敝蕩而不静勝而無耻周人<lb/>
尊禮尚施事鬼敬神而逺之近人而忠焉其賞罰用爵<lb/>
列親而不尊其民之敝利而巧文而不慙賊而敝<hi>逺去聲憃傷容切喬音驕施去聲</hi>
<pb n="48a"/>
　<hi>鄭氏曰夏逺鬼神近人謂外宗廟内朝廷也敝謂政教衰失之時以本不困於刑罰少詐諼也殷人先鬼</hi>
　<hi>後禮謂内宗廟外朝廷也禮者君臣朝㑹凡以贄交接相施予也以本怵於鬼神虗無之事令其心放蕩</hi>
　<hi>無所定困於刑罰苟勝免而無耻也周賞罰用爵列以尊卑為差孔氏曰夏尊命謂尊重四時政教之命</hi>
　<hi>使人樂事勸功也夏尚仁恩民承寛裕及其衰末猶有先世遺風憃愚謂情不澆詭驕野質朴不競文華</hi>
　<hi>如淳朴時也殷代尚虗無故其敝不安静鄭注<graphic n="KR1016" url="https://raw.githubusercontent.com/kanripo/KR-Gaiji/master/images/KR1016.png" mimeType="image/png"/>串也習也周人尚禮徃來施㑹之事以其尚禮本數交</hi>
　<hi>接徃來故便利機巧多文辭而無慙愧共相賊害而困敝以其禮失於煩致然也吕氏曰凡尊之道鬼也</hi>
　<hi>神也威也罰也凡親之道人也命也禮也禄也賞也施也所尊所先者其尚也所逺所後者其不尚也夏</hi>
　<hi>尚忠忠者奉上故尊命殷尚質質者不欺故尊神周尚文文者多儀故尊禮逺鬼神而近人者謂外宗廟</hi>
<pb n="48b"/>
　<hi>而内朝廷修烝嘗而畧盟詛也先鬼而後禮者謂外朝廷而内宗廟先盟詛而後祭享也賞罰用爵列者</hi>
　<hi>如刑不上大夫禮不下庻人賜君子小人不同日命夫命婦不躬坐獄訟之類雖至於文亦人情之近厚</hi>
　<hi>者所以親而不尊也先王之政苟無道以教之其末也不能無敝如清之末至於隘和之末至於不恭也</hi>
　<hi>忠之政使民近人而已不求其所不能知勸於為善而已不責其所不能尚及其末也人不知進於學故</hi>
　<hi>守其顓蒙不困於刑罰故不為詐諼其民則憃而愚其風則喬而野其事則朴而不文也喬髙大也如厥</hi>
　<hi>木為喬之喬妄自髙大而無文乃憃愚之風也不必音為驕也忠之敝至於愚而野故殷人尊神而救之</hi>
　<hi>民知敬於鬼神則莫非誠也誠則質矣尊神者使知敬於幽先罰者使知敬於明而已及其末也求神於</hi>
　<hi>虗無不可知之域則茫然不知其所安畏威於無所措手足之地則不知禮義之可貴故其民動而不静</hi>
<pb n="49a"/>
　<hi>其俗勝而無耻也質之敝尚鬼而逺人至於勝而無耻故周人尊禮以救之禮人文也人文之著則上下</hi>
　<hi>有等親䟽有辨及其末也溺於文而不求其實徇於末而不反其本故其事則利而巧近人故苟利尚文</hi>
　<hi>故巧也其俗則文而不慙文勝質而不知義也其民則賊而敝不反其本故賊於其末不求其實故敝於</hi>
　<hi>虗文也方氏曰近人而忠夏商所同夏之近人本乎尊命命之所制者簡故敝則喬而野周之近人本乎</hi>
　<hi>尊禮禮之所飾者煩故敝則文而不慙廬陵胡氏曰緯説云夏以忠其失野救野莫若敬殷以敬其失鬼</hi>
　<hi>救鬼莫若文周以文其失蕩救蕩莫若忠如循環然周則復始此繆説也三代皆忠三代皆敬三代皆文</hi>
　<hi>夏尊命殷尊神周尊禮所尊不同者時也雖各有敝而道未嘗不同先儒指禮為朝廷則周人尊禮亦指</hi>
　<hi>朝廷乎宗廟朝廷無非禮也澄曰尊猶尚也所尚者命令謂教詔其民與之昵近如一家父子然喬如癡</hi>
<pb n="49b"/>
　<hi>子狎習父母之愛而驕也憃愚喬皆内之無知野朴不文皆外之無矯飾所尚者鬼神敬畏先靈嚴肅過</hi>
　<hi>於恩愛蕩謂馳心於幽㝠不靜謂不敢自安所尚者禮義禮有節度儀文而尚徃來施報其心雖忠而殺</hi>
　<hi>於夏其心雖敬而殺於殷蓋外有文飾則與直情徑行者有間矣如哭踊之有節則非如自然之哀也賊</hi>
　<hi>而敝謂雖貨財筋力之不能勝有害於己亦敝於虗文而不自反也</hi>
○子曰夏道未瀆辭不求備不大望於民民未厭其親<lb/>
殷人未瀆禮而求備於民周人彊民未瀆神而賞爵刑<lb/>
罰窮矣<hi>厭於豔切彊其兩切</hi>
　<hi>鄭氏曰未瀆辭者謂時王不尚辭民不䙝為也不求備不大望言其政寛貢税輕也彊民言承殷難變之</hi>
<pb n="50a"/>
　<hi>敝也賞爵刑罰窮矣言其繁文備設孔氏曰未厭其親言民無困苦未厭其上下相親之心也未瀆神謂</hi>
　<hi>祭祀有時未褻瀆也夏言未瀆辭則殷瀆辭矣殷言未瀆禮則周瀆禮矣周言未瀆神則周衰瀆神矣吕</hi>
　<hi>氏曰夏尚忠忠者以行不以言故未瀆辭不求備者不責人之善故政令簡不大望者不竭人之忠故貢</hi>
　<hi>賦輕此民所以易從而未厭其親也忠之俗衰行雖脩猶不足以使人信故殷始瀆辭瀆者再三告之如</hi>
　<hi>盤庚三篇是也然殷尚質雖辭之瀆而尚未以繁縟之文治之故未瀆禮責人之信已必從而後已所以</hi>
　<hi>求備於民也質之俗衰辭雖瀆未足以取信於民故周始瀆禮分致其辨文致其詳責人也嚴教人以敬</hi>
　<hi>故禮先於祭祀至敬而不祈則未瀆神至周末信詛盟事祈禱瀆神矣彊民驅之於善從之有爵賞不從</hi>
　<hi>有刑罰故爵賞刑罰窮矣澄曰夏雖尊命而未有言辭之彊聒不大望於民民未厭其親十字釋上不求</hi>
<pb n="50b"/>
　<hi>備三字殷雖尊神而未有禮文之繁縟周尊禮則彊民以其所不能行矣雖敬事鬼神而能逺之則猶未</hi>
　<hi>瀆神也夏先爵賞以勸人之善為急殷先刑罰以懲人之惡為急周雖用夏之爵賞而不足以勸雖用殷</hi>
　<hi>之刑罰而不足以懲故曰窮矣蓋承殷之後時愈難治故也</hi>
○子曰虞夏之道寡怨於民殷周之道不勝其敝<hi>勝音升</hi>
　<hi>孔氏曰虞夏政寛殷周文煩敝敗也鄭氏曰勝猶任也殷周極文民無耻而巧利後世之政難復也吕氏</hi>
　<hi>曰質者責人也畧故寡怨於民文者責人也詳民之不從則窮刑賞以驅之故不勝其敝</hi>
○子曰虞夏之質殷周之文至矣虞夏之文不勝其質<lb/>
殷周之質不勝其文<hi>勝世證切</hi>
<pb n="51a"/>
　<hi>鄭氏曰至矣言後有王者其作質文不能易之孔氏曰至謂至極虞夏雖有其文但文少而質多故不勝</hi>
　<hi>其質殷雖有其質亦質少而文多故不勝其文</hi>
○子言之曰後世雖有作者虞舜不可及也已矣君天<lb/>
下生無私死不厚其子子民如父母有<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>怛之愛有忠<lb/>
利之教親而尊安而敬威而愛富而有禮惠而能散其<lb/>
君子尊仁畏義耻費輕實忠而不犯義而順文而静寛<lb/>
而有辨甫刑曰徳威惟畏徳明惟明非虞帝其孰能如<lb/>
此乎<hi>
                        <graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>七感切怛旦逹切</hi>
<pb n="51b"/>
　<hi>鄭氏曰言既不傳位又無以豐饒於諸臣也耻費不為辭費出空言也實謂財貨也辨别也猶寛而栗也</hi>
　<hi>徳所威則人皆畏之言服罪也徳所明則人皆尊寵之言得人也孔氏曰生無私言序爵必以徳子愛於</hi>
　<hi>民如父母愛子也君子謂虞朝之臣君聖臣賢由舜而然也甫刑今書以明堯徳記者分以結舜徳也吕</hi>
　<hi>氏曰堯蕩蕩乎民無能名舜事堯者也治民之道可得而言故言治者稱舜而不及堯也三代之道或親</hi>
　<hi>而不尊或尊而不親不免一偏若虞帝則有母之親故有<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>怛之愛有父之尊故有忠利之教愛則能安</hi>
　<hi>教則知敬親則愛尊則威也富而有禮者節於物義也惠而能散者周於物仁也富而有禮故耻費恐用</hi>
　<hi>之不以道也惠而能散故輕實蓋不必藏於己也愛之至則必忠忠至於犯則不敬敬之至則有義一以</hi>
　<hi>義斷或入於不順則不愛敬主於别别則文文煩則不静愛主於恩恩則寛寛而踰則無辨天下敬之則</hi>
<pb n="52a"/>
　<hi>徳威也天下愛之則徳明也澄曰耻費不侈用也輕實不貪財也澄案坊記表記緇衣三篇蓋一手所記</hi>
　<hi>坊記三十九章緇衣二十四章每章皆稱子云子曰首章獨稱子言之表記一篇稱子言之者八蓋以五</hi>
　<hi>十三章分為七段毎一段之首又稱子言之至第二十六章至此凡六章為第五段此章雖居第五段之</hi>
　<hi>終然以其言虞帝之徳故特大其事而再稱子言之俾異於前四段後二段也</hi>
○子言之事君先資其言拜自獻其身以成其信是故<lb/>
君有責於其臣臣有死於其言故其受禄不誣其受罪<lb/>
益寡<lb/>
　<hi>鄭氏曰資謀也獻猶進也言臣事君必先謀定其言乃後親進為君言也死其言者竭力於其所言之事</hi>
<pb n="52b"/>
　<hi>死而不負於事不信曰誣孔氏曰成其信者先謀後見成其言之信實言善乃受禄是受禄不誣罔也方</hi>
　<hi>氏曰先資其言者先以言為之資也拜謂受其命也獻謂效其能也獻其身將以行其言也能行其言故</hi>
　<hi>足以成其信臣能任責則非尸禄故受禄不誣臣能效死則非有罪者矣故受罪益寡人亦或以忠獲罪</hi>
　<hi>此所以不言無罪止言益寡而已應氏曰資馮藉也古之君子其經世之學皆豫足於胸中至其事君則</hi>
　<hi>前定之規摹先形於言以為藉手而委身以成其信自獻者非屈身以求售如書之自靖自獻故受命而</hi>
　<hi>無所愧也</hi>
○子曰事君大言入則望大利小言入則望小利故君<lb/>
子不以小言受大禄不以大言受小禄易曰不家食吉<lb/>
<pb n="53a"/>
　<hi>鄭氏曰大言可以立大事也小言可以立小事也入謂君受之利禄賞也大禄小禄言臣受禄各用其徳</hi>
　<hi>能也孔氏曰小言受大禄則臣濫大言受小禄則君重財而薄徳也張子曰利非歸己之利大言入則吾</hi>
　<hi>道可大行是大利也小言入則可小利</hi>
○子曰事君不下達不尚辭非其人弗自小雅曰靖共<lb/>
爾位正直是與神之聽之式榖以女<hi>共音恭女音汝</hi>
　<hi>鄭氏曰不下逹不以私事自通於君也不尚辭不多出浮華之言也弗自不與自相親孔氏曰所引小明</hi>
　<hi>斷章取義明非善人不與之友也吕氏曰上逹者進乎髙明如耻其君不及堯舜非堯舜之道不敢陳於</hi>
　<hi>王前者也下逹者趨乎汙下如謂吾君不能逢君之惡者也尚辭而實不稱則欺其君者也自者所由以</hi>
<pb n="53b"/>
　<hi>為主者觀近臣以其所主觀逺臣以其所為主主癰疽與侍人瘠環非其人而自之也三者皆枉已不正</hi>
　<hi>非所謂靖共正直也</hi>
○子曰事君逺而諫則讇也近而不諫則尸利也<hi>讇與諂同</hi>
　<hi>孔氏曰與君䟽逺彊欲諫争是諂人望欲自逹祭祀之尸無言辭而受享祭近臣不諫如尸之受利也吕</hi>
　<hi>氏曰非其職而諫以求自逹故曰讇有言責而不諫則曠官懐禄固寵主於為利故曰尸利方氏曰逺而</hi>
　<hi>諫似忠而非忠祗以為諂耳近而不諫似慎而非慎祗以為利耳</hi>
○子曰邇臣守和宰正百官大臣慮四方<lb/>
　<hi>鄭氏曰邇近也和謂調和君事宰冢宰也主治百官孔氏曰邇臣親近之臣獻可替否毗賛於君以調和</hi>
<pb n="54a"/>
　<hi>其事大臣謂二伯州牧亦兼冢宰但冢宰居中故言正百官耳葉氏曰邇臣三公四輔也有所可有所否</hi>
　<hi>故守和冢宰天官也羣吏廢置所自出故正百官大臣牧伯也諸侯藩衛所自出故慮四方應氏曰其序</hi>
　<hi>先君徳而後朝廷先朝廷而後天下也</hi>
○子曰事君欲諫不欲陳詩云心乎愛矣瑕不謂矣中<lb/>
心藏之何日忘之<lb/>
　<hi>鄭氏曰陳謂言其過於外瑕之言胡也謂猶告也孔氏曰瑕不謂矣言何不以事告陳於君也方氏曰陳</hi>
　<hi>善閉邪謂之敬故諫不欲陳陳之則是暴君之過矣然有犯無隠則陳之矣蓋諫之不從不得已而後陳</hi>
　<hi>焉然則陳者非所欲也故以不欲言之澄曰引詩中心藏之明不欲陳其過於外之意</hi>
<pb n="54b"/>
○子曰事君難進而易退則位有序易進而難退則亂<lb/>
也故君子三揖而進一辭而退以逺亂也<hi>易以䜴切逺去聲</hi>
　<hi>鄭氏曰亂謂賢否不别三揖而進一辭而退進難者謂主人之擇已也退速者謂君子之倦也吕氏曰所</hi>
　<hi>謂位有序小徳役大徳小賢役大賢也所謂亂賢不肖倒置也</hi>
○子曰事君三違而不出竟則利禄也人雖曰不要吾<lb/>
弗信也<hi>竟音境要於遥切</hi>
　<hi>鄭氏曰違猶去也利禄言為貪禄留也臣以道去君至於三而不遂去是貪禄必以其彊與君要也</hi>
○子曰事君慎始而敬終<lb/>
<pb n="55a"/>
　<hi>鄭氏曰輕交易絶君子所耻延平周氏曰進以禮所以慎始退以義所以敬終方氏曰慎始翔而後集敬</hi>
　<hi>終不為苟去</hi>
○子曰事君可貴可賤可富可貧可生可殺而不可使<lb/>
為亂<lb/>
　<hi>鄭氏曰亂謂違廢事君之禮吕氏曰貴賤貧富殺生君所操以御臣之具也亂者違乎禮義也理義人心</hi>
　<hi>所同然君君臣臣父父子子所以保天下國家也臣之事君唯命之從及違於禮義則臣得以争於君匹</hi>
　<hi>夫不可奪其志君以我為賢則可處之以富貴以我為不肖則可處之以貧賤以我為無罪則可生以我</hi>
　<hi>為有罪則可殺六者惟君所命其不可奪者吾之義理而已</hi>
<pb n="55b"/>
○子曰事君軍旅不辟難朝廷不辭賤處其位而不履<lb/>
其事則亂也故君使其臣得志則慎慮而從之否則孰<lb/>
慮而從之終事而退臣之厚也易曰不事王侯髙尚其<lb/>
事<hi>辟音避難乃旦切朝音潮</hi>
　<hi>鄭氏曰履猶行也君使其臣謂使之聘問師役之屬也慎慮而從之者此己志也欲其必有成也否謂非</hi>
　<hi>己志也孰慮而從之又計於己利害也終事而退非己志者事成則去也不事王侯言臣致仕而去不復</hi>
　<hi>事君也孔氏曰在軍旅之中不辟危亡之難在朝廷之中不辟卑賤之所得志謂君使當己之才也終事</hi>
　<hi>謂事畢也既本非己才事竟即辭而退也得志及不得志並從而無違是臣行之篤厚也引易蠱卦上九</hi>
<pb n="56a"/>
　<hi>爻辭以證終事而退石林葉氏曰位軍旅則以勇故不辟難位朝廷則以仁故不辭賤處其位而辟難辭</hi>
　<hi>賤則事不治而亂吕氏曰此篇言亂者有三易進而難退則亂亂於賢不肖者也不可使為亂亂於理義</hi>
　<hi>者也處其位而不履其事則亂亂於名實者也得志者合所使之臣素志也否者不合其素志也臣受君</hi>
　<hi>命雖有所合不敢以得志而自滿故慎慮而從之臨事而懼好謀而成者也有所不合又非所宜辭亦不</hi>
　<hi>敢怨於不得志而不事事故孰慮而從之不辱君命盡其義而無悔仕而不事事則不恭不得志而不去</hi>
　<hi>則懐懐與不恭皆君子所不由故不得志者雖孰慮以從事卒事則致為臣而去所以自免而不累乎上</hi>
　<hi>故曰臣之厚也馬氏曰貴與生者人所欲也君使其臣於所欲之地則必慎慮以從之賤與死者人所惡</hi>
　<hi>也君使其臣於不欲之地亦必孰慮以從之</hi>
<pb n="56b"/>
○子曰唯天子受命於天士受命於君故君命順則臣<lb/>
有順命君命逆則臣有逆命詩曰鵲之姜姜鶉之賁賁<lb/>
人之無良我以為君<hi>鶉士倫切賁音奔</hi>
　<hi>鄭氏曰唯當為雖言皆有所受不敢專也臣受順則行順受逆則行逆如其所受於君則為君不易矣姜</hi>
　<hi>姜賁賁争鬭惡貌良善也孔氏曰此明臣事君不敢專輒君之出命不可不慎吕氏曰君之命出乎禮義</hi>
　<hi>則為順為臣者將不令而行君之命不出於禮義則為逆為臣者雖令不從矣此逆命順命之異詩刺衛</hi>
　<hi>君無徳國人耻以為君蓋言君逆天命則臣子亦逆君之命方氏曰由士以上皆受命於君止以士言者</hi>
　<hi>蓋降於士則有府史胥徒之屬皆其官長所自辟除其卑不能上逹故不得受命於君也劉氏曰注曰唯</hi>
<pb n="57a"/>
　<hi>當作雖非也言天子之命在天士之命在君非天命不為天子非君命不為士也皆有制之己陸氏曰唯</hi>
　<hi>讀如字天子受命於天猶士受命於君所謂士死制是也胡氏曰順命言遜於汝志也逆命言逆於汝志</hi>
　<hi>也先儒謂逆命為行逆非也</hi>
○子曰君子不以辭盡人故天下有道則行有枝葉天<lb/>
下無道則辭有枝葉是故君子於有䘮者之側不能賻<lb/>
焉則不問其所費於有病者之側不能饋焉則不問其<lb/>
所欲有客不能館則不問其所舍故君子之接如水小<lb/>
人之接如醴君子淡以成小人甘以壊小雅曰盜言孔<lb/>
<pb n="57b"/>
甘亂是用餤<hi>行去聲賻音附餤音談</hi>
　<hi>鄭氏曰不問其所費以下皆辟有言而無其實水相得合而已酒醴相得則敗淡無酸酢少味也接或為</hi>
　<hi>交盜賊也孔甚也餤進也孔氏曰君子之行不可虗用其辭不以辭盡人言不得以言辭之善謂行亦盡</hi>
　<hi>善也有道之世則所行美好似樹榦之外更有枝葉無道之世人不誠實但言辭虗美引詩證小人甘以</hi>
　<hi>壊張子曰盡極也取也有道是有實也有實則行有文章也無實則言有文章也行有文章則莫非實事</hi>
　<hi>也言尚浮華則唯虗辭相譽而已無其實也故君子問寒則衣之稱美則爵之今言無有實其求益與夫</hi>
　<hi>相親相依之言皆相奉而已吕氏曰枝葉者榦之文也天下者道則人致文於行禮儀三百威儀三千乃</hi>
　<hi>行之文也故曰行有枝葉天下無道則人致文於辭詩曰巧言如簧顔之厚矣乃辭之文也辭有枝葉則</hi>
<pb n="58a"/>
　<hi>有言而無實問所費於䘮者而不能賻問所欲於病者而不能饋問所舍於客而不能館則其言也不出</hi>
　<hi>於誠心君子耻之故與其不能惠而問之不如不問之愈也君子之接人也以信而不以苟悦人故如水</hi>
　<hi>淡而可乆於此三者不能惠則不問此交之所以全而無後怨故曰淡以成小人之接人也苟悦而不以</hi>
　<hi>信故如醴之甘而不可乆於斯三者能問而不能惠取悦於頃刻而不顧其後此交之所以難保故曰甘</hi>
　<hi>以壊故凡言之甘而不出乎誠心者必將有以盜諸人傳曰幣重而言甘誘我也甘言入則受其盜故言</hi>
　<hi>盜言孔甘亂是用餤</hi>
○子曰君子不以口譽人則民作忠故君子問人之寒<lb/>
則衣之問人之飢則食之稱人之美則爵之國風曰心<lb/>
<pb n="58b"/>
之憂矣於我歸説<hi>譽音余衣之於既切食之音嗣説音悦又始鋭切</hi>
　<hi>鄭氏曰譽繩也問人之寒以下皆為有言不可以無實於我歸説欲歸其所説忠信之人也孔氏曰繩以</hi>
　<hi>度量於物凡口譽於人亦須量之於心故以譽為繩此引詩斷章證疾虗言義不與詩相當也</hi>
○子曰口惠而實不至怨菑及其身是故君子與其有<lb/>
諾責也寧有已怨國風曰言笑晏晏信誓旦旦不思其<lb/>
反反是不思亦己焉哉<hi>菑音災己怨音以晏於諫切</hi>
　<hi>鄭氏曰己謂不許也言諾而不與其怨大於不許孔氏曰諾謂許人物責謂許而不與被責也引詩氓之</hi>
　<hi>篇證許而不與被人所怨也</hi>
<pb n="59a"/>
○子曰君子不以色親人情䟽而貌親在小人則穿窬<lb/>
之盜也與<hi>窬羊朱切與音余</hi>
　<hi>孔氏曰色親人謂以虗偽善色詐親於人也情䟽貌親内外乖異心不慤實怕畏於人如細人姦盜也方</hi>
　<hi>氏曰貌雖親而情實䟽恐人之見其情也又何異穿窬之盜</hi>
○子曰情欲信辭欲巧<lb/>
　<hi>鄭氏曰巧謂順而悦也孔氏曰欲和順美巧不違於理與巧言令色者異也應氏曰情之所藴必盡誠辭</hi>
　<hi>之所𤼵必中節周氏曰於内則情欲信於外則辭欲巧君子之道也苟止於辭巧君子乎</hi>
○子言之昔三代明王皆事天地之神明無非卜筮之<lb/>
<pb n="59b"/>
用不敢以其私䙝事上帝是故不犯日月不違卜筮<lb/>
　<hi>鄭氏曰神明謂羣神也無非卜筮之用言動任卜筮也日月謂冬夏至正月及四時也所不違者日與牲</hi>
　<hi>尸也吕氏曰郊所以事上帝卜日而用之不敢必其期也卜牲而養之不敢必期物也是乃不敢以私䙝</hi>
　<hi>事之也日月者如冬日至圜丘以祀天神夏日至方澤以祀地祗四時迎氣用四立此皆素有定日不用</hi>
　<hi>卜至於它祭祀之當卜日者不可犯此素定之日也它祭祀之卜日既不犯此素定之日然所卜之日既</hi>
　<hi>卜之吉則不可違故曰不犯日月不違卜筮違之犯之皆不敬也記曰大饗不問卜此謂日月之素定者</hi>
　<hi>如冬夏之日至之𩔖它則皆卜如啟蟄而郊郊用辛之𩔖</hi>
○卜筮不相襲也大事有時日小事無時日有筮外事<lb/>
<pb n="60a"/>
用剛日内事用柔日不違龜筮子曰牲牷禮樂齊盛是<lb/>
以無害乎鬼神無怨乎百姓<hi>牷音全齊音粢盛音成</hi>
　<hi>鄭氏曰襲因也大事有時日有事於大神有常時常日有事於小神無常時常日臨有事筮之剛日柔日</hi>
　<hi>順隂陽也陽為外隂為内事之外内别乎四郊牷猶純也方氏曰牲牷天産粢盛地産禮者威儀樂者節</hi>
　<hi>奏於物則有天産地産於事則有威儀節奏事物雖盡苟或有違於龜筮焉又烏能幽無鬼神之害明無</hi>
　<hi>百姓之怨乎故先王之於祭事不特卜日而又卜尸不特卜尸而又卜牲也違龜筮而百姓怨者則以鬼</hi>
　<hi>神依人而行故也鬼神有害則百姓有怨可知鬼神有禍福故曰害百姓有休戚故曰怨石林葉氏曰無</hi>
　<hi>害於鬼神祭則受福無怨乎百姓得其驩心故先鬼神而後百姓者亦以祭祀為主</hi>
<pb n="60b"/>
○子曰后稷之祀易富也其辭恭其欲儉其禄及子孫<lb/>
詩曰后稷兆祀庻無罪悔以迄於今<hi>易以䜴切迄許汲切</hi>
　<hi>鄭氏曰富之言備也以傳世之禄共儉者之祭易備也吕氏曰后稷之祀竭力以供粢盛無非誠信故易</hi>
　<hi>備也其祀也永無罪悔以其辭恭其欲儉也以迄于今至於周推后稷以配天一用后稷之法故其禄及</hi>
　<hi>子孫方氏曰其辭恭則物雖薄而誠足以饗神其欲儉則物雖少而用足以行禮此祀之所以易富也盛</hi>
　<hi>徳必百世祀故其禄及子孫</hi>
○子曰大人之器威敬天子無筮諸侯有守筮天子道<lb/>
以筮諸侯非其國不以筮卜宅寢室天子不卜處大廟<lb/>
<pb n="61a"/>
　<hi>鄭氏曰威敬言其用之尊嚴天子無筮謂征伐出師若廵守也天子至尊大事皆用卜春秋傳曰先王卜</hi>
　<hi>征五年歲襲其祥守筮守國之筮國有事則用之道以筮者始將出卜之道有小事則用筮諸侯入它國</hi>
　<hi>則不筮不敢問吉㓙於人之國也諸侯受封於天子因國而國唯宫室欲改易者得卜之耳天子不卜處</hi>
　<hi>大廟不可建國之處吉則宫廟吉可知孔氏曰大人謂天子所主之器當威嚴敬重不可私襲於小事雜</hi>
　<hi>用也饗時則用燕則不用也天子大事不徒用筮而已兼用卜也故簭人云國之大事先簭而後卜此云</hi>
　<hi>無筮無徒筮耳不謂全無筮也吕氏曰天子無筮敬則用祭器則龜與祭器皆大人之器張子曰諸侯適</hi>
　<hi>它國唯卜寢宅而已不卜處大廟舍諸侯祖廟為常故不卜</hi>
○子曰君子敬則用祭器是以不廢日月不違龜筮以<lb/>
<pb n="61b"/>
敬事其君長是以上不瀆於民下不䙝於上<hi>長知兩切</hi>
　<hi>鄭氏曰敬則用祭器謂朝聘待賔客崇敬不敢用燕器也上不瀆於民下不䙝於上上之於下以直則下</hi>
　<hi>應之以正不䙝慢也孔氏曰冠昏亦不用燕器左傳魯襄公冠季武子曰君冠必以祼饗之禮行之是也</hi>
　<hi>吕氏曰君子之事天地鬼神與事其君長其敬一也故敬則用祭器以事鬼神之敬敬之敬之至也敬則</hi>
　<hi>用祭器則私䙝之用皆以燕器如敦牟巵匜之屬是也不廢日月者事其君長各有日月如歲之有朝覲</hi>
　<hi>宗遇一日之有朝夕不敢廢也不違龜筮者欲見其君長及其所貢獻皆卜筮而後進也事天地神明言</hi>
　<hi>不犯日月者以其有素定之日而犯者它祀之卜日不可犯也此云不廢日月亦有素定之日當行之而</hi>
　<hi>不可廢也如此則上之待下下之事上莫非敬也故上不瀆於民下不䙝於上也</hi>
<pb n="62a"/>
　　　右記汎論之辭凡五十三節<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記纂言卷三十二<lb/>
</p>
<p>
</p>
  </div>
</body>
</text>
</TEI>
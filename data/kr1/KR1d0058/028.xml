<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記纂言卷二十八</head>
    <p>
<pb n="1a"/>
欽定四庫全書<lb/>
　禮記纂言卷二十八　　　　元　呉澄　撰<lb/>
　　哀公問<lb/>
　　<hi>以篇首三字名篇孔氏曰哀公二問一問禮二問政</hi>
哀公問於孔子曰大禮何如君子之言禮何其尊也孔<lb/>
子曰丘也小人不足以知禮<lb/>
　<hi>孔氏曰禮之所用廣大故云大禮鄭氏曰不足以知禮謙也</hi>
君曰否吾子言之也孔子曰丘聞之民之所由生禮為<lb/>
<pb n="1b"/>
大<lb/>
　<hi>孔氏曰否止其謙也方氏曰夫禮失之者死得之者生故曰民之所由生澄曰禮為大夫子所以答哀公</hi>
　<hi>大禮之問也下文乃詳言之</hi>
非禮無以節事天地之神也非禮無以辨君臣上下長<lb/>
幼之位也非禮無以别男女父子兄弟之親昬姻䟽數<lb/>
之交也君子以此之為尊敬然然後以其所能教百姓<lb/>
不廢其㑹節<hi>長知兩切别彼列切數色角切</hi>
　<hi>馬氏曰禮莫重於祭祭莫重於天地故以事天地之神為先節者事天地各以其位各以其噐各以其時</hi>
<pb n="2a"/>
　<hi>皆有節也方氏曰天地言神則下所言者人而已君臣上下長幼有貴賤尊卑先後之位故以位言男女</hi>
　<hi>父子兄弟皆門内之治也故以親言婚姻則二姓之所合䟽數則朋友之所會故以交言禮之所用如此</hi>
　<hi>其大君子安得不尊敬其事乎以其所能教百姓謂以身教也㑹節觀其㑹通而為之節文也澄曰分之</hi>
　<hi>嚴者外自君臣始非君臣則有上下非上下則有長幼其位雖異而異之中有同焉所當辨也情之厚者</hi>
　<hi>内自男女始因男女而有父子因父子而有兄弟其親雖同而同之中有異焉所當别也婦黨曰婚婿黨</hi>
　<hi>曰姻自家内之兄弟而推以及異姓之兄弟也閒見曰䟽亟見曰數自逺外之長幼而推以及㳺從之長</hi>
　<hi>幼也其交亦有别焉於神之大祭則舉二以包其餘扵人之大倫則衍五而至扵八此者指節事辨别之</hi>
　<hi>禮而言然者如此也謂君子以此禮之敬事大神辨别大倫故尊敬之如此所以答哀公言禮何其尊之</hi>
<pb n="2b"/>
　<hi>問也君子先能自行其所尊敬之禮然後推己所能以教百姓使之亦不廢其㑹節禮者嘉美之㑹㑹節</hi>
　<hi>謂行禮之節次也不廢者禮不下庶人隨其所得行者行之不責其備也</hi>
有成事然後治其雕鏤文章黼黻以嗣<lb/>
　<hi>鄭氏曰有成事者謂君子使百姓不廢此上三事之期節三事行扵民有成功乃續治文飾以為尊卑之</hi>
　<hi>差澄曰有成謂無毁缺也事即行禮之事雕鏤文章黼黻謂車旗噐服之飾有等有儀者也嗣繼續也君</hi>
　<hi>子以禮教民民從其教於禮之事既無毁缺然後制儀等之飾以示民而繼續所教也必用車旗噐服之</hi>
　<hi>儀等以繼續身教之禮者猶孟子言既竭目力而繼之以規矩既竭耳力而繼之以六律也</hi>
其順之然後言其喪筭備其鼎爼設其豕腊修其宗廟<lb/>
<pb n="3a"/>
嵗時以敬祭祀以序宗族即安其居節<lb/>
　<hi>其者将然之辭順謂民皆由禮知禮有順無逆也然後又教之以喪祭之禮葢君子之於民以所能教之</hi>
　<hi>以儀等嗣之皆施於生人者也生人之禮略備則教之事死如事生焉慎終扵喪追逺扵祭皆事死之禮</hi>
　<hi>也言謂載之禮經以曉諭人也喪筭筭謂數也服之精麤經之大小變除之久近哭踊之多寡凡此等類</hi>
　<hi>皆有其數凶奠吉祭並有鼎爼豕腊葢兼凶吉二禮言之宗廟嵗時祭祀則專言吉禮也序宗族謂祭後</hi>
　<hi>之燕居節謂居處之節居田居邑各隨其時居渚居山各適其宜是也既言喪祭而就安其居節先之以</hi>
　<hi>哀死而終之以樂生也洪範八政三曰祀四曰司空司空者居民之官見哀死樂生之政相聫屬也方氏</hi>
　<hi>曰鼎爼祭噐也豕腊祭物也宗廟祭所也物不止豕腊噐不止鼎爼各舉其一爾嵗時以敬祭祀孝經所</hi>
<pb n="3b"/>
　<hi>謂春秋祭祀以時思之也以序宗族祭統所謂昭與昭齒穆與穆齒也孔氏曰祭祀之末同姓燕飲㑹序</hi>
　<hi>宗族也</hi>
醜其衣服卑其宫室車不雕㡬噐不刻鏤食不貳味以<lb/>
與民同利昔之君子之行禮者如此<hi>㡬音祈</hi>
　<hi>醜猶惡也禹之惡衣服卑宫室是也不雕㡬不刻鏤言質素不事華飾雖國家豐盛之時亦如少儀所言</hi>
　<hi>國家敝靡之時也不貳味禹之菲飲食也上文三然後皆教民以禮之事此五句遂言持身以儉之事葢</hi>
　<hi>能持身以儉則用財有節而不重斂故家給人足民不迫窶則行禮也易富而後可教也方氏曰儉者不</hi>
　<hi>奪人故能與民同利孔氏曰君不奢飾與百姓同其利古昔君子行禮如此刺今不然</hi>
<pb n="4a"/>
公曰今之君子胡莫之行也孔子曰今之君子好實無<lb/>
厭滛德不倦荒怠敖慢固民是盡午其衆以伐有道求<lb/>
得當欲不以其所昔之用民者由前今之用民者由後<lb/>
今之君子莫為禮也<hi>好呼報切厭於豔切敖五報切午五故切當丁浪切</hi>
　<hi>鄭氏曰實猶富也滛放也午其衆逆其族類也當猶稱也由前用上所言由後用下所言澄曰上所言謂</hi>
　<hi>非禮無以節事天地之神至與民同利也下所言謂好實無厭至不以其所也孔氏曰實謂財貨充實貪</hi>
　<hi>婪好貨不知厭足使人財力扵是盡竭専意自縱不順衆心守道者被害求其所得必須稱己所欲方氏</hi>
　<hi>曰好實無厭貪而不知足也滛德不倦過而不能改也荒於事故其心怠傲於物故其心慢固民是盡謂</hi>
<pb n="4b"/>
　<hi>盡民之力而不計其勞盡民之財而不計其費也衆者人之所順而反午之有道者人之所尊而反伐之</hi>
　<hi>求其得而當所欲不顧義理也動皆失其所故曰不以其所用民即君子也以其有君國子民之位故以</hi>
　<hi>用民言之</hi>
○孔子侍坐於哀公哀公曰敢問人道誰為大孔子愀<lb/>
然作色而對曰君之及此言也百姓之徳也固臣敢無<lb/>
辭而對人道政為大<hi>愀七小切</hi>
　<hi>鄭氏曰愀然變動貌作猶變也徳猶福也山隂陸氏曰言百姓隂受其賜也輔氏曰辭謂辭説澄曰人道</hi>
　<hi>謂治人之道政者行事以正人之不正治人之道不過如此故曰政為大</hi>
<pb n="5a"/>
公曰敢問何謂為政孔子對曰政者正也君為正則百<lb/>
姓從政矣君之所為百姓之所從也君所不為百姓何<lb/>
從<lb/>
　<hi>正謂身之所為任理而無邪僻身先正而發扵事則民從之葢百姓所從在君身所為若君身不自為正</hi>
　<hi>雖有政以正之百姓何能從之㢤大學傳所謂所令反其所好而民不從是也</hi>
公曰敢問為政如之何孔子對曰夫婦别父子親君臣<lb/>
嚴三者正則庶物從之矣<hi>别彼列切</hi>
　<hi>鄭氏曰庶物猶衆事也澄曰昔齊景公問政夫子答以君君臣臣父父子子今答哀公之問又先之以夫</hi>
<pb n="5b"/>
　<hi>婦别夫婦父子君臣三綱也三綱人倫之大者庶物諸事之小者大者先正則小者從而正矣政之所謂</hi>
　<hi>正者如此</hi>
公曰寡人雖無似也願聞所以行三言之道可得聞乎<lb/>
孔子對曰古之為政愛人為大所以治愛人禮為大所<lb/>
以治禮敬為大敬之至矣大㛰為大大㛰至矣大㛰既<lb/>
至冕而親迎親之也親之也者親之也是故君子興敬<lb/>
為親舍敬是遺親也弗愛不親弗敬不正愛與敬其政<lb/>
之本與<hi>迎逆敬切舍音捨與音餘</hi>
<pb n="6a"/>
　<hi>鄭氏曰無似猶言不肖大昬國君娶禮興敬為親言相敬則親孔氏曰人有禮則生所以治愛人非禮不</hi>
　<hi>可禮以敬為主敬有大小第敬之極至大昬又為大也國君雖尊服冕服以自迎欲親此婦也所以親此</hi>
　<hi>婦欲使婦亦親己也興敬為親言君子冕而親迎興起敬心為欲相親捨去敬心是遺棄相親之道也若</hi>
　<hi>不愛重而自親迎則夫婦之情不相親矣不敬扵婦則室家之道不正矣親愛則仁也尊敬則義也仁義</hi>
　<hi>政教之本也方氏曰禮以敬為至而大昬又為至焉故曰敬之至矣大昬既為敬之至故雖諸侯之尊亦</hi>
　<hi>冕而親迎也迎必冕所以致其敬迎必親所以致其親己親其人乃所以使人之親己故曰親之也者親</hi>
　<hi>之也冕而親迎可謂敬矣不由此無以合二姓之好故曰興敬為親舍敬是遺親弗愛則無以相合而其</hi>
　<hi>親䟽弗敬則無以相别而其情䙝愛敬之道始於夫婦之間充之而徳教加於百姓刑于四海故曰其政</hi>
<pb n="6b"/>
　<hi>之本與輔氏曰夫婦始也父子内也君臣外也問所以致三者之道則哀公亦善學矣冕而親迎躬親之</hi>
　<hi>也躬親之者所以致其親愛之意也是興敬所以為親也舍敬則是遺親矣彼以䙝為親者未要其終也</hi>
　<hi>唯敬以為親則愛得其正故能愛與敬則夫婦别父子親君臣嚴矣而大昬又其緫也澄曰治猶治水之</hi>
　<hi>治謂整理之也君之為政欲使人各遂其生而已故曰愛人有禮則人各安其分不至争亂而得遂其生</hi>
　<hi>是禮者所以愛人也親迎之親己自親行也下親之之親合比為一也親之也者親之也輔氏之説差優</hi>
　<hi>考之春秋經傳哀公不見有昬聘夫人之事而禮記言哀公以妾為妻則是哀公未嘗行大昬之禮故夫</hi>
　<hi>子因其問政而言及於此</hi>
公曰寡人願有言然冕而親迎不己重乎孔子愀然作<lb/>
<pb n="7a"/>
色而對曰合二姓之好以繼先聖之後以為天地宗廟<lb/>
社稷之主君何謂己重乎<hi>好呼報切</hi>
　<hi>輔氏曰願有言然者疑似之意不敢以為是也鄭氏曰己猶大也恠親迎服祭服先聖周公也澄曰言配</hi>
　<hi>合二姓為夫婦以繼續先聖周公之後祭祀之時君為外主夫人為内主故曰為天地宗廟社稷之主諸</hi>
　<hi>侯不得祭天地此泛言之因及天子爾天地社稷之祭后夫人不與以宗伯攝獻是亦后夫人為之主也</hi>
公曰寡人固不固焉得聞此言也寡人欲問不得其辭<lb/>
請少進孔子曰天地不合萬物不生大昬萬世之嗣也<lb/>
君何謂己重焉<hi>焉得於䖍切</hi>
<pb n="7b"/>
　<hi>皇氏曰固不固二固皆為固陋上固言己之固陋下固言若不固陋則不問焉得聞此言哉山隂陸氏曰</hi>
　<hi>寡人固句澄曰或云上固字如孟子我固有之之固如中庸固聰明睿知之固猶言故也素也葢固陋不</hi>
　<hi>知所以問人若非素來固陋無知何得因問而得聞此言也此答辭與上一節意同方氏曰心有欲問之</hi>
　<hi>事而口無能問之辭故曰欲問不得其辭請少進猶言請益也天地合而後萬物生猶之二姓合而後人</hi>
　<hi>道成大昬傳萬世之嗣則親迎之禮不為過矣</hi>
孔子遂言曰内以治宗廟之禮足以配天地之神明出<lb/>
以治直言之禮足以立上下之敬物耻足以振之國耻<lb/>
足以興之為政先禮禮其政之本與<lb/>
<pb n="8a"/>
　<hi>孔子既答哀公之問意有未盡者又自推廣言之鄭氏曰宗廟之禮祭宗廟也夫婦之位配天地直猶正</hi>
　<hi>也正言謂出政教也昬義曰天子聴外治后聴内職是也物猶事也事耻臣耻也振猶救也國耻君耻也</hi>
　<hi>君臣之行有可耻者禮足以救之足以興復之馬氏曰物耻耻之小也昔弛而今起謂之振國耻耻之大</hi>
　<hi>也昔廢而今舉謂之興方氏曰婦人不與外事而曰出以治直言之禮者葢夫聽外治婦聽内職家齊而</hi>
　<hi>後國治也石林葉氏曰夫婦正則名正而言順故出則足以治直言之禮推而廣之君臣父子皆正故以</hi>
　<hi>立上下之敬至於事之廢墜可耻者足以振之國之衰弱可耻者足以興之為政之本孰先扵此乎</hi>
孔子遂言曰昔三代明王之政必敬其妻子也有道妻<lb/>
也者親之主也敢不敬與子也者親之後也敢不敬與<lb/>
<pb n="8b"/>
君子無不敬也敬身為大身也者親之枝也敢不敬與<lb/>
不能敬其身是傷其親傷其親是傷其本傷其本枝從<lb/>
而亡三者百姓之象也身以及身子以及子妃以及妃<lb/>
君行此三者則愾乎天下矣大王之道也如此國家順<lb/>
矣<hi>愾許氣切大王音泰</hi>
　<hi>孔氏曰有道謂三代敬其妻子必有道理方氏曰妻主於内子以著代身之於親猶木之有枝親之扵身</hi>
　<hi>猶木之有本相須共體又非特為主為後而已尤不敢不敬也若道而不徑舟而不㳺惡言不出忿言不</hi>
　<hi>反皆敬身之道也延平周氏曰妻者親之主子者親之後身者親之枝敬此三者乃敬其親也石林葉氏</hi>
<pb n="9a"/>
　<hi>曰三者君行扵上而民傚於下故曰百姓之象也百姓象其行莫不敬其身亦莫不敬其妻子所謂愾乎</hi>
　<hi>天下也大王愛厥妃然至扵内無怨女外無曠夫葢得扵政矣鄭氏曰愾猶至也澄曰象猶云所傚法也</hi>
　<hi>君能敬身敬妻子而百姓傚法之亦能敬其身與妻子是君能敬其身以及百姓之身敬其子以及百姓</hi>
　<hi>之子敬其妃以及百姓之妃也國家順謂一家一國之人皆能敬此三者其心和順也</hi>
公曰敢問何謂敬身孔子對曰君子過言則民作辭過<lb/>
動則民作則君子言不過辭動不過則百姓不命而敬<lb/>
恭如是則能敬其身能敬其身則能成其親矣<lb/>
　<hi>孔氏曰哀公因上言敬身故問敬身之事孔子對以敬身之理鄭氏曰則法也民者化君者也君之言雖</hi>
<pb n="9b"/>
　<hi>過民猶稱其辭君之行雖過民猶以為法方氏曰辭者言之文則者動之法言動之過而民猶以為辭以</hi>
　<hi>為則言行可以不慎乎馬氏曰言動者身之所宜慎也擬之而後言則無過言議之而後動則無過動上</hi>
　<hi>者人之所視傚不命而民敬恭能敬月之效也能敬其身則能立身揚名以顯父母故能成其親澄曰過</hi>
　<hi>謂差失敬身者慎於言動不使差失君上一身百姓之儀表言動者身教也命令者言教也君身之言動</hi>
　<hi>無過則百姓視傚不待教命而自能敬恭敬恭者亦如君之敬其身也成猶言完全也親者身之本此身</hi>
　<hi>能敬則人推本於其親是使其親亦為完全之人也</hi>
公曰敢問何謂成親孔子對曰君子也者人之成名也<lb/>
百姓歸之名謂之君子之子是使其親為君子也是為<lb/>
<pb n="10a"/>
成其親之名也已<lb/>
　<hi>石林葉氏曰天子諸侯謂之君卿大夫謂之子以爵言也無其爵而可以君國子民者亦謂之君子以徳</hi>
　<hi>言也方氏曰君子者君國子民之稱達則居是位窮則全是德如是則成而無虧矣故曰人之成名也澄</hi>
　<hi>曰君子者成人之名以其人之完全無虧而以是名之也吾能敬身而百姓推本吾身所自遂謂吾親為</hi>
　<hi>君子君子二字之名完全其親者之名也葢言以其親之德完全無虧而得是名也君子者成其親之名</hi>
　<hi>猶言君子者成德之名云爾</hi>
孔子遂言曰古之為政愛人為大不能愛人不能有其<lb/>
身不能有其身不能安土不能安土不能樂天不能樂<lb/>
<pb n="10b"/>
天不能成其身<hi>樂音洛</hi>
　<hi>愛人者天下之人與吾同一氣故均愛之有其身謂吾身所愛於天者能全所付而有之也能全所付則</hi>
　<hi>隨其所處之地而能安故曰安土能安土則此身常在天理中及爾出王及爾㳺衍無入而不自得故曰</hi>
　<hi>樂天夫如是盡性踐形者也全身體大用於身無一虧缺故曰成</hi>
公曰敢問何謂成身孔子對曰不過乎物<lb/>
　<hi>鄭氏曰物猶事也澄曰不過乎物者處事皆無差失也苟事有一之差失則此身不可謂完全而無虧矣</hi>
公曰敢問君子何貴乎天道也孔子對曰貴其不已如<lb/>
日月東西相從而不已也是天道也不閉其乆是天道<lb/>
<pb n="11a"/>
也無為而物成是天道也已成而明是天道也<lb/>
　<hi>公又因樂天二字而問天道詩云維天之命於穆不已子思曰天之所以為天也葢天道之可貴在扵不</hi>
　<hi>已日月東西相從姑指人所共見者而言不已之一事耳故以如言之閉謂閉塞不通天之運行不已雖</hi>
　<hi>數千萬年之乆未嘗閉塞每嵗生物完成而不見其有為之之迹物已完成則粲然著明而可見此三者</hi>
　<hi>皆言天道不已之妙</hi>
公曰寡人憃愚㝠煩子志之心也孔子憱然辟席而對<lb/>
曰仁人不過乎物孝子不過乎物是故仁人之事親也<lb/>
如事天事天如事親是故孝子成身<hi>憃昌容切蹴子六切辟音避</hi>
<pb n="11b"/>
　<hi>鄭氏曰志讀為識識知也言憃愚㝠煩不能明理此子之心所知也蹴然敬貌澄曰憃謂無所覺愚謂蒙</hi>
　<hi>昧㝠謂無所見煩謂惑亂志或讀如字言我之不明子固志記扵心而知之矣葢謂聽孔子所對之言無</hi>
　<hi>所了解也蹴然不安貌孔子承君之謙抑故蹴然不安避席起立而後對孔子既以不過乎物四字答哀</hi>
　<hi>公成身之問矣扵此又申言之仁人者能全心徳之人孝子者善事父母之子仁人盡人道孝子盡子道</hi>
　<hi>故並無差失之事事親如事天者孝子也事天如事親者仁人也然仁人能兼孝子之行故先言其事親</hi>
　<hi>如事天而後言其事天如事親孝子雖未必能盡仁人之道然其事親也無一事之差失故亦可謂之成</hi>
　<hi>身真氏曰先儒作西銘即事親以明事天之道大畧謂天予我以是理而我悖之天之不才子也具人之</hi>
　<hi>形而盡人之性天之克肖子也事親如事天孝子事也而孔子以為仁人葢孝之至則仁矣</hi>
<pb n="12a"/>
公曰寡人既聞此言也無如後罪何孔子對曰君之及<lb/>
此言也是臣之福也<lb/>
　<hi>孔氏曰哀公問畢有謙退之辭謂寡人既聞子之言勤力而行但己之才弱無柰後日有罪失何孔子答</hi>
　<hi>以君懼後罪是臣之福鄭氏曰善哀公及此言也</hi>
　　　右記問答及福之辭<lb/>
　<lb/>
　<lb/>
　<lb/>
<pb n="12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記纂言卷二十八<lb/>
<pb n="13a"/>
欽定四庫全書<lb/>
　禮記纂言卷二十八　　　　元　呉澄　撰<lb/>
　　哀公問<lb/>
　　<hi>以篇首三字名篇孔氏曰哀公二問一問禮二問政</hi>
哀公問於孔子曰大禮何如君子之言禮何其尊也孔<lb/>
子曰丘也小人不足以知禮<lb/>
　<hi>孔氏曰禮之所用廣大故云大禮鄭氏曰不足以知禮謙也</hi>
君曰否吾子言之也孔子曰丘聞之民之所由生禮為<lb/>
<pb n="13b"/>
大<lb/>
　<hi>孔氏曰否止其謙也方氏曰夫禮失之者死得之者生故曰民之所由生澄曰禮為大夫子所以答哀公</hi>
　<hi>大禮之問也下文乃詳言之</hi>
非禮無以節事天地之神也非禮無以辨君臣上下長<lb/>
幼之位也非禮無以别男女父子兄弟之親昬姻䟽數<lb/>
之交也君子以此之為尊敬然然後以其所能教百姓<lb/>
不廢其㑹節<hi>長知兩切别彼列切數色角切</hi>
　<hi>馬氏曰禮莫重於祭祭莫重於天地故以事天地之神為先節者事天地各以其位各以其噐各以其時</hi>
<pb n="14a"/>
　<hi>皆有節也方氏曰天地言神則下所言者人而已君臣上下長幼有貴賤尊卑先後之位故以位言男女</hi>
　<hi>父子兄弟皆門内之治也故以親言婚姻則二姓之所合䟽數則朋友之所會故以交言禮之所用如此</hi>
　<hi>其大君子安得不尊敬其事乎以其所能教百姓謂以身教也㑹節觀其㑹通而為之節文也澄曰分之</hi>
　<hi>嚴者外自君臣始非君臣則有上下非上下則有長幼其位雖異而異之中有同焉所當辨也情之厚者</hi>
　<hi>内自男女始因男女而有父子因父子而有兄弟其親雖同而同之中有異焉所當别也婦黨曰婚婿黨</hi>
　<hi>曰姻自家内之兄弟而推以及異姓之兄弟也閒見曰䟽亟見曰數自逺外之長幼而推以及㳺從之長</hi>
　<hi>幼也其交亦有别焉於神之大祭則舉二以包其餘扵人之大倫則衍五而至扵八此者指節事辨别之</hi>
　<hi>禮而言然者如此也謂君子以此禮之敬事大神辨别大倫故尊敬之如此所以答哀公言禮何其尊之</hi>
<pb n="14b"/>
　<hi>問也君子先能自行其所尊敬之禮然後推己所能以教百姓使之亦不廢其㑹節禮者嘉美之㑹㑹節</hi>
　<hi>謂行禮之節次也不廢者禮不下庶人隨其所得行者行之不責其備也</hi>
有成事然後治其雕鏤文章黼黻以嗣<lb/>
　<hi>鄭氏曰有成事者謂君子使百姓不廢此上三事之期節三事行扵民有成功乃續治文飾以為尊卑之</hi>
　<hi>差澄曰有成謂無毁缺也事即行禮之事雕鏤文章黼黻謂車旗噐服之飾有等有儀者也嗣繼續也君</hi>
　<hi>子以禮教民民從其教於禮之事既無毁缺然後制儀等之飾以示民而繼續所教也必用車旗噐服之</hi>
　<hi>儀等以繼續身教之禮者猶孟子言既竭目力而繼之以規矩既竭耳力而繼之以六律也</hi>
其順之然後言其喪筭備其鼎爼設其豕腊修其宗廟<lb/>
<pb n="15a"/>
嵗時以敬祭祀以序宗族即安其居節<lb/>
　<hi>其者将然之辭順謂民皆由禮知禮有順無逆也然後又教之以喪祭之禮葢君子之於民以所能教之</hi>
　<hi>以儀等嗣之皆施於生人者也生人之禮略備則教之事死如事生焉慎終扵喪追逺扵祭皆事死之禮</hi>
　<hi>也言謂載之禮經以曉諭人也喪筭筭謂數也服之精麤經之大小變除之久近哭踊之多寡凡此等類</hi>
　<hi>皆有其數凶奠吉祭並有鼎爼豕腊葢兼凶吉二禮言之宗廟嵗時祭祀則專言吉禮也序宗族謂祭後</hi>
　<hi>之燕居節謂居處之節居田居邑各隨其時居渚居山各適其宜是也既言喪祭而就安其居節先之以</hi>
　<hi>哀死而終之以樂生也洪範八政三曰祀四曰司空司空者居民之官見哀死樂生之政相聫屬也方氏</hi>
　<hi>曰鼎爼祭噐也豕腊祭物也宗廟祭所也物不止豕腊噐不止鼎爼各舉其一爾嵗時以敬祭祀孝經所</hi>
<pb n="15b"/>
　<hi>謂春秋祭祀以時思之也以序宗族祭統所謂昭與昭齒穆與穆齒也孔氏曰祭祀之末同姓燕飲㑹序</hi>
　<hi>宗族也</hi>
醜其衣服卑其宫室車不雕㡬噐不刻鏤食不貳味以<lb/>
與民同利昔之君子之行禮者如此<hi>㡬音祈</hi>
　<hi>醜猶惡也禹之惡衣服卑宫室是也不雕㡬不刻鏤言質素不事華飾雖國家豐盛之時亦如少儀所言</hi>
　<hi>國家敝靡之時也不貳味禹之菲飲食也上文三然後皆教民以禮之事此五句遂言持身以儉之事葢</hi>
　<hi>能持身以儉則用財有節而不重斂故家給人足民不迫窶則行禮也易富而後可教也方氏曰儉者不</hi>
　<hi>奪人故能與民同利孔氏曰君不奢飾與百姓同其利古昔君子行禮如此刺今不然</hi>
<pb n="16a"/>
公曰今之君子胡莫之行也孔子曰今之君子好實無<lb/>
厭滛德不倦荒怠敖慢固民是盡午其衆以伐有道求<lb/>
得當欲不以其所昔之用民者由前今之用民者由後<lb/>
今之君子莫為禮也<hi>好呼報切厭於豔切敖五報切午五故切當丁浪切</hi>
　<hi>鄭氏曰實猶富也滛放也午其衆逆其族類也當猶稱也由前用上所言由後用下所言澄曰上所言謂</hi>
　<hi>非禮無以節事天地之神至與民同利也下所言謂好實無厭至不以其所也孔氏曰實謂財貨充實貪</hi>
　<hi>婪好貨不知厭足使人財力扵是盡竭専意自縱不順衆心守道者被害求其所得必須稱己所欲方氏</hi>
　<hi>曰好實無厭貪而不知足也滛德不倦過而不能改也荒於事故其心怠傲於物故其心慢固民是盡謂</hi>
<pb n="16b"/>
　<hi>盡民之力而不計其勞盡民之財而不計其費也衆者人之所順而反午之有道者人之所尊而反伐之</hi>
　<hi>求其得而當所欲不顧義理也動皆失其所故曰不以其所用民即君子也以其有君國子民之位故以</hi>
　<hi>用民言之</hi>
○孔子侍坐於哀公哀公曰敢問人道誰為大孔子愀<lb/>
然作色而對曰君之及此言也百姓之徳也固臣敢無<lb/>
辭而對人道政為大<hi>愀七小切</hi>
　<hi>鄭氏曰愀然變動貌作猶變也徳猶福也山隂陸氏曰言百姓隂受其賜也輔氏曰辭謂辭説澄曰人道</hi>
　<hi>謂治人之道政者行事以正人之不正治人之道不過如此故曰政為大</hi>
<pb n="17a"/>
公曰敢問何謂為政孔子對曰政者正也君為正則百<lb/>
姓從政矣君之所為百姓之所從也君所不為百姓何<lb/>
從<lb/>
　<hi>正謂身之所為任理而無邪僻身先正而發扵事則民從之葢百姓所從在君身所為若君身不自為正</hi>
　<hi>雖有政以正之百姓何能從之㢤大學傳所謂所令反其所好而民不從是也</hi>
公曰敢問為政如之何孔子對曰夫婦别父子親君臣<lb/>
嚴三者正則庶物從之矣<hi>别彼列切</hi>
　<hi>鄭氏曰庶物猶衆事也澄曰昔齊景公問政夫子答以君君臣臣父父子子今答哀公之問又先之以夫</hi>
<pb n="17b"/>
　<hi>婦别夫婦父子君臣三綱也三綱人倫之大者庶物諸事之小者大者先正則小者從而正矣政之所謂</hi>
　<hi>正者如此</hi>
公曰寡人雖無似也願聞所以行三言之道可得聞乎<lb/>
孔子對曰古之為政愛人為大所以治愛人禮為大所<lb/>
以治禮敬為大敬之至矣大㛰為大大㛰至矣大㛰既<lb/>
至冕而親迎親之也親之也者親之也是故君子興敬<lb/>
為親舍敬是遺親也弗愛不親弗敬不正愛與敬其政<lb/>
之本與<hi>迎逆敬切舍音捨與音餘</hi>
<pb n="18a"/>
　<hi>鄭氏曰無似猶言不肖大昬國君娶禮興敬為親言相敬則親孔氏曰人有禮則生所以治愛人非禮不</hi>
　<hi>可禮以敬為主敬有大小第敬之極至大昬又為大也國君雖尊服冕服以自迎欲親此婦也所以親此</hi>
　<hi>婦欲使婦亦親己也興敬為親言君子冕而親迎興起敬心為欲相親捨去敬心是遺棄相親之道也若</hi>
　<hi>不愛重而自親迎則夫婦之情不相親矣不敬扵婦則室家之道不正矣親愛則仁也尊敬則義也仁義</hi>
　<hi>政教之本也方氏曰禮以敬為至而大昬又為至焉故曰敬之至矣大昬既為敬之至故雖諸侯之尊亦</hi>
　<hi>冕而親迎也迎必冕所以致其敬迎必親所以致其親己親其人乃所以使人之親己故曰親之也者親</hi>
　<hi>之也冕而親迎可謂敬矣不由此無以合二姓之好故曰興敬為親舍敬是遺親弗愛則無以相合而其</hi>
　<hi>親䟽弗敬則無以相别而其情䙝愛敬之道始於夫婦之間充之而徳教加於百姓刑于四海故曰其政</hi>
<pb n="18b"/>
　<hi>之本與輔氏曰夫婦始也父子内也君臣外也問所以致三者之道則哀公亦善學矣冕而親迎躬親之</hi>
　<hi>也躬親之者所以致其親愛之意也是興敬所以為親也舍敬則是遺親矣彼以䙝為親者未要其終也</hi>
　<hi>唯敬以為親則愛得其正故能愛與敬則夫婦别父子親君臣嚴矣而大昬又其緫也澄曰治猶治水之</hi>
　<hi>治謂整理之也君之為政欲使人各遂其生而已故曰愛人有禮則人各安其分不至争亂而得遂其生</hi>
　<hi>是禮者所以愛人也親迎之親己自親行也下親之之親合比為一也親之也者親之也輔氏之説差優</hi>
　<hi>考之春秋經傳哀公不見有昬聘夫人之事而禮記言哀公以妾為妻則是哀公未嘗行大昬之禮故夫</hi>
　<hi>子因其問政而言及於此</hi>
公曰寡人願有言然冕而親迎不己重乎孔子愀然作<lb/>
<pb n="19a"/>
色而對曰合二姓之好以繼先聖之後以為天地宗廟<lb/>
社稷之主君何謂己重乎<hi>好呼報切</hi>
　<hi>輔氏曰願有言然者疑似之意不敢以為是也鄭氏曰己猶大也恠親迎服祭服先聖周公也澄曰言配</hi>
　<hi>合二姓為夫婦以繼續先聖周公之後祭祀之時君為外主夫人為内主故曰為天地宗廟社稷之主諸</hi>
　<hi>侯不得祭天地此泛言之因及天子爾天地社稷之祭后夫人不與以宗伯攝獻是亦后夫人為之主也</hi>
公曰寡人固不固焉得聞此言也寡人欲問不得其辭<lb/>
請少進孔子曰天地不合萬物不生大昬萬世之嗣也<lb/>
君何謂己重焉<hi>焉得於䖍切</hi>
<pb n="19b"/>
　<hi>皇氏曰固不固二固皆為固陋上固言己之固陋下固言若不固陋則不問焉得聞此言哉山隂陸氏曰</hi>
　<hi>寡人固句澄曰或云上固字如孟子我固有之之固如中庸固聰明睿知之固猶言故也素也葢固陋不</hi>
　<hi>知所以問人若非素來固陋無知何得因問而得聞此言也此答辭與上一節意同方氏曰心有欲問之</hi>
　<hi>事而口無能問之辭故曰欲問不得其辭請少進猶言請益也天地合而後萬物生猶之二姓合而後人</hi>
　<hi>道成大昬傳萬世之嗣則親迎之禮不為過矣</hi>
孔子遂言曰内以治宗廟之禮足以配天地之神明出<lb/>
以治直言之禮足以立上下之敬物耻足以振之國耻<lb/>
足以興之為政先禮禮其政之本與<lb/>
<pb n="20a"/>
　<hi>孔子既答哀公之問意有未盡者又自推廣言之鄭氏曰宗廟之禮祭宗廟也夫婦之位配天地直猶正</hi>
　<hi>也正言謂出政教也昬義曰天子聴外治后聴内職是也物猶事也事耻臣耻也振猶救也國耻君耻也</hi>
　<hi>君臣之行有可耻者禮足以救之足以興復之馬氏曰物耻耻之小也昔弛而今起謂之振國耻耻之大</hi>
　<hi>也昔廢而今舉謂之興方氏曰婦人不與外事而曰出以治直言之禮者葢夫聽外治婦聽内職家齊而</hi>
　<hi>後國治也石林葉氏曰夫婦正則名正而言順故出則足以治直言之禮推而廣之君臣父子皆正故以</hi>
　<hi>立上下之敬至於事之廢墜可耻者足以振之國之衰弱可耻者足以興之為政之本孰先扵此乎</hi>
孔子遂言曰昔三代明王之政必敬其妻子也有道妻<lb/>
也者親之主也敢不敬與子也者親之後也敢不敬與<lb/>
<pb n="20b"/>
君子無不敬也敬身為大身也者親之枝也敢不敬與<lb/>
不能敬其身是傷其親傷其親是傷其本傷其本枝從<lb/>
而亡三者百姓之象也身以及身子以及子妃以及妃<lb/>
君行此三者則愾乎天下矣大王之道也如此國家順<lb/>
矣<hi>愾許氣切大王音泰</hi>
　<hi>孔氏曰有道謂三代敬其妻子必有道理方氏曰妻主於内子以著代身之於親猶木之有枝親之扵身</hi>
　<hi>猶木之有本相須共體又非特為主為後而已尤不敢不敬也若道而不徑舟而不㳺惡言不出忿言不</hi>
　<hi>反皆敬身之道也延平周氏曰妻者親之主子者親之後身者親之枝敬此三者乃敬其親也石林葉氏</hi>
<pb n="21a"/>
　<hi>曰三者君行扵上而民傚於下故曰百姓之象也百姓象其行莫不敬其身亦莫不敬其妻子所謂愾乎</hi>
　<hi>天下也大王愛厥妃然至扵内無怨女外無曠夫葢得扵政矣鄭氏曰愾猶至也澄曰象猶云所傚法也</hi>
　<hi>君能敬身敬妻子而百姓傚法之亦能敬其身與妻子是君能敬其身以及百姓之身敬其子以及百姓</hi>
　<hi>之子敬其妃以及百姓之妃也國家順謂一家一國之人皆能敬此三者其心和順也</hi>
公曰敢問何謂敬身孔子對曰君子過言則民作辭過<lb/>
動則民作則君子言不過辭動不過則百姓不命而敬<lb/>
恭如是則能敬其身能敬其身則能成其親矣<lb/>
　<hi>孔氏曰哀公因上言敬身故問敬身之事孔子對以敬身之理鄭氏曰則法也民者化君者也君之言雖</hi>
<pb n="21b"/>
　<hi>過民猶稱其辭君之行雖過民猶以為法方氏曰辭者言之文則者動之法言動之過而民猶以為辭以</hi>
　<hi>為則言行可以不慎乎馬氏曰言動者身之所宜慎也擬之而後言則無過言議之而後動則無過動上</hi>
　<hi>者人之所視傚不命而民敬恭能敬月之效也能敬其身則能立身揚名以顯父母故能成其親澄曰過</hi>
　<hi>謂差失敬身者慎於言動不使差失君上一身百姓之儀表言動者身教也命令者言教也君身之言動</hi>
　<hi>無過則百姓視傚不待教命而自能敬恭敬恭者亦如君之敬其身也成猶言完全也親者身之本此身</hi>
　<hi>能敬則人推本於其親是使其親亦為完全之人也</hi>
公曰敢問何謂成親孔子對曰君子也者人之成名也<lb/>
百姓歸之名謂之君子之子是使其親為君子也是為<lb/>
<pb n="22a"/>
成其親之名也已<lb/>
　<hi>石林葉氏曰天子諸侯謂之君卿大夫謂之子以爵言也無其爵而可以君國子民者亦謂之君子以徳</hi>
　<hi>言也方氏曰君子者君國子民之稱達則居是位窮則全是德如是則成而無虧矣故曰人之成名也澄</hi>
　<hi>曰君子者成人之名以其人之完全無虧而以是名之也吾能敬身而百姓推本吾身所自遂謂吾親為</hi>
　<hi>君子君子二字之名完全其親者之名也葢言以其親之德完全無虧而得是名也君子者成其親之名</hi>
　<hi>猶言君子者成德之名云爾</hi>
孔子遂言曰古之為政愛人為大不能愛人不能有其<lb/>
身不能有其身不能安土不能安土不能樂天不能樂<lb/>
<pb n="22b"/>
天不能成其身<hi>樂音洛</hi>
　<hi>愛人者天下之人與吾同一氣故均愛之有其身謂吾身所愛於天者能全所付而有之也能全所付則</hi>
　<hi>隨其所處之地而能安故曰安土能安土則此身常在天理中及爾出王及爾㳺衍無入而不自得故曰</hi>
　<hi>樂天夫如是盡性踐形者也全身體大用於身無一虧缺故曰成</hi>
公曰敢問何謂成身孔子對曰不過乎物<lb/>
　<hi>鄭氏曰物猶事也澄曰不過乎物者處事皆無差失也苟事有一之差失則此身不可謂完全而無虧矣</hi>
公曰敢問君子何貴乎天道也孔子對曰貴其不已如<lb/>
日月東西相從而不已也是天道也不閉其乆是天道<lb/>
<pb n="23a"/>
也無為而物成是天道也已成而明是天道也<lb/>
　<hi>公又因樂天二字而問天道詩云維天之命於穆不已子思曰天之所以為天也葢天道之可貴在扵不</hi>
　<hi>已日月東西相從姑指人所共見者而言不已之一事耳故以如言之閉謂閉塞不通天之運行不已雖</hi>
　<hi>數千萬年之乆未嘗閉塞每嵗生物完成而不見其有為之之迹物已完成則粲然著明而可見此三者</hi>
　<hi>皆言天道不已之妙</hi>
公曰寡人憃愚㝠煩子志之心也孔子憱然辟席而對<lb/>
曰仁人不過乎物孝子不過乎物是故仁人之事親也<lb/>
如事天事天如事親是故孝子成身<hi>憃昌容切蹴子六切辟音避</hi>
<pb n="23b"/>
　<hi>鄭氏曰志讀為識識知也言憃愚㝠煩不能明理此子之心所知也蹴然敬貌澄曰憃謂無所覺愚謂蒙</hi>
　<hi>昧㝠謂無所見煩謂惑亂志或讀如字言我之不明子固志記扵心而知之矣葢謂聽孔子所對之言無</hi>
　<hi>所了解也蹴然不安貌孔子承君之謙抑故蹴然不安避席起立而後對孔子既以不過乎物四字答哀</hi>
　<hi>公成身之問矣扵此又申言之仁人者能全心徳之人孝子者善事父母之子仁人盡人道孝子盡子道</hi>
　<hi>故並無差失之事事親如事天者孝子也事天如事親者仁人也然仁人能兼孝子之行故先言其事親</hi>
　<hi>如事天而後言其事天如事親孝子雖未必能盡仁人之道然其事親也無一事之差失故亦可謂之成</hi>
　<hi>身真氏曰先儒作西銘即事親以明事天之道大畧謂天予我以是理而我悖之天之不才子也具人之</hi>
　<hi>形而盡人之性天之克肖子也事親如事天孝子事也而孔子以為仁人葢孝之至則仁矣</hi>
<pb n="24a"/>
公曰寡人既聞此言也無如後罪何孔子對曰君之及<lb/>
此言也是臣之福也<lb/>
　<hi>孔氏曰哀公問畢有謙退之辭謂寡人既聞子之言勤力而行但己之才弱無柰後日有罪失何孔子答</hi>
　<hi>以君懼後罪是臣之福鄭氏曰善哀公及此言也</hi>
　　　右記問答及福之辭<lb/>
　<lb/>
　<lb/>
　<lb/>
<pb n="24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記纂言卷二十八<lb/>
</p>
<p>
</p>
  </div>
</body>
</text>
</TEI>
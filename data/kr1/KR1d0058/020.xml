<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記纂言卷二十</head>
    <p>
<pb n="1a"/>
欽定四庫全書<lb/>
　禮記纂言卷二十　　　　　元　吳澄　撰<lb/>
　　喪服四制<lb/>
　　<hi>鄭氏曰記喪服之制取於仁義禮知也</hi>
凡禮之大體體天地法四時則隂陽順人情故謂之禮<lb/>
訾之者是不知禮之所由生也夫禮吉凶異道不得相<lb/>
干取之隂陽也喪有四制變而從宜取之四時也有恩<lb/>
有理有節有權取之人情也恩者仁也理者義也節者<lb/>
<pb n="1b"/>
禮也權者知也仁義禮知人道具矣<hi>訾音紫一音咨知音智</hi>
　<hi>鄭氏曰禮之言體也故謂之禮言本有法則而生也口毁曰訾吉禮凶禮異道謂衣服容貌及器物也取</hi>
　<hi>之四時謂其數也取之人情謂其制也孔氏曰夫禮以下覆說前文禮法四時則隂陽順人情之事不覆</hi>
　<hi>說體天地者天地包四時隂陽人情無物不摠也異道者言吉凶各不同也變而從宜者門内主恩若於</hi>
　<hi>門外變而行義尊卑禮制有恒以節為限或有事故不能備禮則變而行權是皆變而從宜取諸人情也</hi>
　<hi>恩屬於仁理屬於義節屬於禮量事權宜非知不可仁屬東方義屬西方禮屬南方知屬北方四時並備</hi>
　<hi>人道具矣廬陵胡氏曰禮之大體非聖人不足以知之故訾之者是不知禮言隂陽四時人情而不言體</hi>
　<hi>天地者天地嚢括此三者也澄曰禮之大體體天地者總其綱下三者分其目隂陽之氣四時之序即天</hi>
<pb n="2a"/>
　<hi>地也人生天地之間其情與天地之情通故天地足以該人情吉凶軍賓嘉五禮之内各備隂陽今但以</hi>
　<hi>吉禮為陽凶禮為隂似太拘</hi>
○其恩厚者其服重故為父斬衰三年以恩制者也<hi>為父云偽切下並同</hi>
　<hi>孔氏曰此明四制之中恩制也以父恩最深故特舉父而言其實門内諸親之服皆是恩制鄭氏曰服莫</hi>
　<hi>重斬衰也</hi>
○門内之治恩掩義門外之治義㫁恩資於事父以事<lb/>
君而敬同貴貴尊尊義之大者也故為君亦斬衰三年<lb/>
<pb n="2b"/>
以義制者也<hi>㫁丁亂切</hi>
　<hi>孔氏曰此明四制之中義制也門内之親恩情既多掩蔵公義得行私恩若公羊傳云有三年之喪則君</hi>
　<hi>不呼其門是也門外謂朝廷之間既仕公朝當以公義㫁絶私恩若曽子問父母之喪既卒哭金革之事</hi>
　<hi>無辟是也資於事父以事君而敬同者言操持事父之道以事君則敬君之禮與父同貴貴謂大夫之臣</hi>
　<hi>事大夫為君者大夫始入尊境是貴也尊尊謂天子諸侯之臣事天子諸侯為君者天子諸侯同為南面</hi>
　<hi>是尊也以義㫁恩門外如一雖復大夫與王侯有異其臣敬君不殊故並云義之大者也為君亦斬衰三</hi>
　<hi>年以義制者亦同於父也鄭氏曰資猶操也貴貴謂為大夫君也尊尊謂為天子諸侯也</hi>
○三日而食三月而沐期而練毁不滅性不以死傷生<lb/>
<pb n="3a"/>
也喪不過三年苴衰不補墳墓不培祥之日鼓素琴告<lb/>
民有終也以節制者也<lb/>
　<hi>孔氏曰此明四制之中節制也苴麻之衰雖破不補一成邱陵之後不培益其土鄭氏曰食食粥也鼓素</hi>
　<hi>琴始存樂也藍田吕氏曰三日而殯未殯不食既殯食粥納財朝暮皆一溢米三月而葬未葬不沐既葬</hi>
　<hi>將虞然後沐浴期而小祥既小祥然後練冠練衣葢毁不可久久則滅性以死傷生不得伸其孝矣天性</hi>
　<hi>之恩非不重也嵗月之久則不可不除先王制禮必立之中制故喪不過三年使賢者不敢盡不肖者不</hi>
　<hi>敢不勉苴麻之衰所以為至痛飾非求乎完且久故服雖弊而不補葬之為言蔵也封之所以識非求乎</hi>
　<hi>髙大而終不夷故墳墓不培哀雖甚也已過則不可不樂故既祥而後樂皆示至恩重哀亦不可以無終</hi>
<pb n="3b"/>
　<hi>所以為之節也檀弓云祥而縞是月禫徙月樂自練至祥漸而即吉則既祥可樂矣然又至於禫之徙月</hi>
　<hi>為樂不忍遽也此云祥之日鼓素琴告民有終除喪乃可為樂未聞為樂以告喪之終仁人孝子之情疑</hi>
　<hi>不出乎此謂既祥而樂猶可祥之日鼓素琴或未然</hi>
○資於事父以事母而愛同天無二日土無二王國無<lb/>
二君家無二尊以一治之也故父在為母齊衰期者見<lb/>
無二尊也杖者何也爵也三日授子杖五日授大夫杖<lb/>
七日授士杖或曰擔主或曰輔病婦人童子不杖不能<lb/>
病也百官備百物具不言而事行者扶而起言而后事<lb/>
<pb n="4a"/>
行者杖而起身自執事而后行者面垢而已秃者不髽<lb/>
傴者不袒跛者不踊老病不止酒肉凡此八者以權制<lb/>
者也<hi>見賢遍切擔是豔切髽側加切</hi>
　<hi>孔氏曰此明四制之中權制也資於事父以事母而愛同言操持事父之道以事母恩愛雖同而服則有</hi>
　<hi>異家無二尊故也杖本為爵者設故云爵也三日五日七日歴叙其爵之人也擔主謂無爵而杖者擔假</hi>
　<hi>也尊其為主假之以杖也輔病謂非主而权者庶子以下雖非適子皆杖為輔其病故也杖既扶病婦人</hi>
　<hi>童子何以不杖為其不能病也婦人謂未成人之婦人童子謂幼少之男子王侯委任百官不假自言而</hi>
　<hi>事得行故許子病深雖有杖亦不能起又須人扶也大夫士既無百官喪事須己言而后行故不許極病</hi>
<pb n="4b"/>
　<hi>所以杖而起庶人無人可使不許病故有杖不用面有塵垢之容而已子於父母貴賤情同而病不得一</hi>
　<hi>故為權制髽者婦人之大紒重喪辮麻繞髮秃者無髮故不髽男子秃亦不免也袒者露膊傴者可憎故</hi>
　<hi>不露也跛人脚蹇故不跳躍老及病身已羸瘠又使備禮不食滋味必致滅性故酒肉養之夫喪禮宜備</hi>
　<hi>今有此八條不可強逼故聖人權宜制也八者庾氏云父存為母一也扶而起二也杖而起三也面垢四</hi>
　<hi>也秃五傴六跛七老病八藍田吕氏曰先王制禮不遂其所不得伸父在為母齊衰期是也不施於所不</hi>
　<hi>必用婦人童子不杖是也不責其所不能給身自執事面垢是也不必其所不能行秃者不髽傴者不袒</hi>
　<hi>之類是也所謂凡此八者父在為母齊衰期一婦人童子不杖二杖而起三面垢四秃者不髽五傴者不</hi>
　<hi>袒六跛者不踊七老病不止酒肉八先儒以為母期屬前章父在為母朞正以權制而屬前章非也庾氏</hi>
<pb n="5a"/>
　<hi>取父存為母為一而不數婦人童子不杖之科亦非也夫扶而起乃喪禮之當然貴者盡之賤者有所不</hi>
　<hi>得遂故有杖而起者而面垢者葢以權制也若扶而起則禮之正非權也鄭氏曰五曰七日授杖謂為君</hi>
　<hi>喪也扶而起謂天子諸侯杖而起謂大夫士面垢而已謂庶人澄曰正禮為母齊衰三年父在不二尊則</hi>
　<hi>降而朞男女皆當杖婦人童子不能病則不杖子為父母皆當病甚若大夫士若庶民則不能如天子諸</hi>
　<hi>侯之得遂喪禮皆當髽當袒當踊當止酒肉有四病者則不能此皆權制八者之目鄭說非庚勝於鄭呂</hi>
　<hi>又勝於庚擔鄭讀式簟切訓為假吕讀都含切訓負荷疑皆未是其義想與贍通謂優之也</hi>
○始死三日不怠三月不解期悲哀三年憂恩之殺也<lb/>
聖人因殺以制節此喪之所以三年賢者不得過不肖<lb/>
<pb n="5b"/>
者不得不及此喪之中庸也王者之所常行也書曰髙<lb/>
宗諒闇三年不言善之也王者莫不行此禮何以獨善<lb/>
之也曰髙宗者武丁武丁者殷之賢王也繼世即位而<lb/>
慈良於喪當此之時殷衰而復興禮廢而復起故善之<lb/>
善之故載之書中而髙之故謂之髙宗<hi>解佳買切殺色界切諒闇音梁䳺復扶又切</hi>
　<hi>此一節明喪三年之義鄭氏曰不怠哭不絶聲也不解不解衣而居不倦息也諒古作梁楣謂之梁闇讀</hi>
　<hi>如鶉䳺之䳺闇謂廬也廬有梁者所謂柱楣也孔氏曰期悲哀謂期之間朝夕恒哭三年憂者謂不復朝</hi>
<pb n="6a"/>
　<hi>夕哭但憂戚而已藍田吕氏曰三日不怠三月不解期悲哀三年憂此以日月之久近而有哀戚之殺也</hi>
　<hi>始死哭不絶聲水漿不入口者三日此三日不怠也未葬哭無時居倚廬寢不絶絰帶此三月不解者也</hi>
　<hi>既虞卒哭唯朝夕哭此期悲哀者也既練不朝夕哭哭無時謂哀至則哭此三年憂者也君子之居喪期</hi>
　<hi>合乎中有如是之隆殺聖人因隆殺而致其禮禮者所以教民之中故三年之喪賢者不得過不肖者不</hi>
　<hi>敢不勉也三年之喪自天子達於庶人書獨稱髙宗者先王之禮墜王者之貴有不能行髙宗以善喪聞</hi>
　<hi>而廢禮所由興故善之也慈良於喪善喪之謂也</hi>
○三年之喪君不言書云髙宗諒闇三年不言此之謂<lb/>
也然而曰言不文者謂臣下也禮斬衰之喪唯而不對<lb/>
<pb n="6b"/>
齊衰之喪對而不言大功之喪言而不議緦小功之喪<lb/>
議而不及樂<lb/>
　<hi>此一節明三年喪不言之義鄭氏曰言不文者謂喪事辨不所當共也孝經説云言不文者指士民也唯</hi>
　<hi>而不對侑者為之應爾言謂先發口也此謂與賔客也孔氏曰唯而不對但稱唯而已不對其所問之事</hi>
　<hi>侑者為之對不旁及也對而不言對其所問之事不餘言也言而不議但言說他事不與人議論相問答</hi>
　<hi>也藍田吕氏曰不言而後事行此人君之喪禮故髙宗三年不言也言而後事行者杖而起故言不文此</hi>
　<hi>士大夫之喪禮也所謂斬衰之喪唯而不對齊衰之喪對而不言非人君而亦不言者謂與賔客接也若</hi>
　<hi>治喪之事則亦言而後行事也唯而不對相者代之對也對而不言應之而不倡也言而不議無往反酬</hi>
<pb n="7a"/>
　<hi>問也議而不及樂有往反酬問而不及樂事也此因論三年不言與言不文而及之也故備引五服言語</hi>
　<hi>之節</hi>
○父母之喪衰冠繩纓菅屨三日而食粥三月而沐期<lb/>
十三月而練冠三年而祥比終兹三節者仁者可以觀<lb/>
其愛焉知者可以觀其理焉强者可以觀其志焉禮以<lb/>
治之義以正之孝子弟弟貞婦皆可得而察焉<hi>菅音姦比必利切知音智</hi>
　<hi>此一節總論喪有三大節鄭氏曰仁有恩者也理義也察猶知也孔氏曰三節者初喪至沐一也十三月</hi>
<pb n="7b"/>
　<hi>練二也三年祥三也仁者居喪可以觀其愛親知者居喪則合道理强者居喪則能守志節用禮以治喪</hi>
　<hi>事用義以正喪禮則是孝子弟弟貞婦也藍田吕氏曰父母之喪其大變有三始死至于三月一也十三</hi>
　<hi>月而練二也三年而祥三也莫不執喪也善於此者難莫不善其始也善於終者難故終兹三節以善喪</hi>
　<hi>稱者則孝子弟弟貞婦可得而知也惻怛痛疾悲痛志懣非仁者之愛則不能也然哭踊無節喪期無數</hi>
　<hi>服不别精粗位不别賔主乃野人夷狄直情徑行者其知不足道也哀之發於容體發於聲音發於言語</hi>
　<hi>發於飲食發於居處發於衣服輕重有等變除有節至于襲含歛殯之具賔客弔哭之文無所不中於禮</hi>
　<hi>非知者之明於理則不能也然有其文矣實不足以稱之有其始矣力不足以終之其強不足道也喪事</hi>
　<hi>不敢不勉此強有志者之所能也故古之善觀人者察其言動之所趨騐其行事之所久而知其人哭死</hi>
<pb n="8a"/>
　<hi>而哀非為生者則其仁可知矣生事之以禮死葬之以禮祭之以禮則其知可知矣先王制禮不敢不及</hi>
　<hi>則其强可知矣故君子之觀人常於此而得之澄曰篇首論喪之四制既以仁義禮知言之矣篇末論喪</hi>
　<hi>之三節又復以禮義仁知言而加之以强葢强者所以終之也強以終之則有禮義仁知之實所謂信也</hi>
　<hi>篇首四者則分而言之如天地之四時篇末五者則就人而言禮義者聖人所以立教之道仁知强者君</hi>
　<hi>子所以修道之徳於喪之禮能篤於愛者仁也於喪之義能明其理者知也始終此仁知不易其志者强</hi>
　<hi>也强即中庸三達徳之勇有是三者之徳然後能行禮以治喪事知義以正喪禮而可知其為孝子弟弟</hi>
　<hi>貞婦也善喪其父謂之孝善喪其兄謂之弟善喪其夫謂之貞然此本只是言孝子於父母之喪如此而</hi>
　<hi>末句乃兼言弟弟貞婦者葢能為人子則能為人弟弟之所以盡禮義於兄者以兄乃吾父之正體而傳</hi>
<pb n="8b"/>
　<hi>重者也哀其兄所以哀其父也能為人婦者亦以能為人子者推之葢婦之天其夫猶子之天其父也</hi>
　　　右記喪服恩禮節權之義凡八節<lb/>
　<lb/>
　<lb/>
　<lb/>
　<lb/>
　<lb/>
　禮記纂言卷二十<lb/>
<pb n="9a"/>
欽定四庫全書<lb/>
　禮記纂言卷二十　　　　　元　吳澄　撰<lb/>
　　喪服四制<lb/>
　　<hi>鄭氏曰記喪服之制取於仁義禮知也</hi>
凡禮之大體體天地法四時則隂陽順人情故謂之禮<lb/>
訾之者是不知禮之所由生也夫禮吉凶異道不得相<lb/>
干取之隂陽也喪有四制變而從宜取之四時也有恩<lb/>
有理有節有權取之人情也恩者仁也理者義也節者<lb/>
<pb n="9b"/>
禮也權者知也仁義禮知人道具矣<hi>訾音紫一音咨知音智</hi>
　<hi>鄭氏曰禮之言體也故謂之禮言本有法則而生也口毁曰訾吉禮凶禮異道謂衣服容貌及器物也取</hi>
　<hi>之四時謂其數也取之人情謂其制也孔氏曰夫禮以下覆說前文禮法四時則隂陽順人情之事不覆</hi>
　<hi>說體天地者天地包四時隂陽人情無物不摠也異道者言吉凶各不同也變而從宜者門内主恩若於</hi>
　<hi>門外變而行義尊卑禮制有恒以節為限或有事故不能備禮則變而行權是皆變而從宜取諸人情也</hi>
　<hi>恩屬於仁理屬於義節屬於禮量事權宜非知不可仁屬東方義屬西方禮屬南方知屬北方四時並備</hi>
　<hi>人道具矣廬陵胡氏曰禮之大體非聖人不足以知之故訾之者是不知禮言隂陽四時人情而不言體</hi>
　<hi>天地者天地嚢括此三者也澄曰禮之大體體天地者總其綱下三者分其目隂陽之氣四時之序即天</hi>
<pb n="10a"/>
　<hi>地也人生天地之間其情與天地之情通故天地足以該人情吉凶軍賓嘉五禮之内各備隂陽今但以</hi>
　<hi>吉禮為陽凶禮為隂似太拘</hi>
○其恩厚者其服重故為父斬衰三年以恩制者也<hi>為父云偽切下並同</hi>
　<hi>孔氏曰此明四制之中恩制也以父恩最深故特舉父而言其實門内諸親之服皆是恩制鄭氏曰服莫</hi>
　<hi>重斬衰也</hi>
○門内之治恩掩義門外之治義㫁恩資於事父以事<lb/>
君而敬同貴貴尊尊義之大者也故為君亦斬衰三年<lb/>
<pb n="10b"/>
以義制者也<hi>㫁丁亂切</hi>
　<hi>孔氏曰此明四制之中義制也門内之親恩情既多掩蔵公義得行私恩若公羊傳云有三年之喪則君</hi>
　<hi>不呼其門是也門外謂朝廷之間既仕公朝當以公義㫁絶私恩若曽子問父母之喪既卒哭金革之事</hi>
　<hi>無辟是也資於事父以事君而敬同者言操持事父之道以事君則敬君之禮與父同貴貴謂大夫之臣</hi>
　<hi>事大夫為君者大夫始入尊境是貴也尊尊謂天子諸侯之臣事天子諸侯為君者天子諸侯同為南面</hi>
　<hi>是尊也以義㫁恩門外如一雖復大夫與王侯有異其臣敬君不殊故並云義之大者也為君亦斬衰三</hi>
　<hi>年以義制者亦同於父也鄭氏曰資猶操也貴貴謂為大夫君也尊尊謂為天子諸侯也</hi>
○三日而食三月而沐期而練毁不滅性不以死傷生<lb/>
<pb n="11a"/>
也喪不過三年苴衰不補墳墓不培祥之日鼓素琴告<lb/>
民有終也以節制者也<lb/>
　<hi>孔氏曰此明四制之中節制也苴麻之衰雖破不補一成邱陵之後不培益其土鄭氏曰食食粥也鼓素</hi>
　<hi>琴始存樂也藍田吕氏曰三日而殯未殯不食既殯食粥納財朝暮皆一溢米三月而葬未葬不沐既葬</hi>
　<hi>將虞然後沐浴期而小祥既小祥然後練冠練衣葢毁不可久久則滅性以死傷生不得伸其孝矣天性</hi>
　<hi>之恩非不重也嵗月之久則不可不除先王制禮必立之中制故喪不過三年使賢者不敢盡不肖者不</hi>
　<hi>敢不勉苴麻之衰所以為至痛飾非求乎完且久故服雖弊而不補葬之為言蔵也封之所以識非求乎</hi>
　<hi>髙大而終不夷故墳墓不培哀雖甚也已過則不可不樂故既祥而後樂皆示至恩重哀亦不可以無終</hi>
<pb n="11b"/>
　<hi>所以為之節也檀弓云祥而縞是月禫徙月樂自練至祥漸而即吉則既祥可樂矣然又至於禫之徙月</hi>
　<hi>為樂不忍遽也此云祥之日鼓素琴告民有終除喪乃可為樂未聞為樂以告喪之終仁人孝子之情疑</hi>
　<hi>不出乎此謂既祥而樂猶可祥之日鼓素琴或未然</hi>
○資於事父以事母而愛同天無二日土無二王國無<lb/>
二君家無二尊以一治之也故父在為母齊衰期者見<lb/>
無二尊也杖者何也爵也三日授子杖五日授大夫杖<lb/>
七日授士杖或曰擔主或曰輔病婦人童子不杖不能<lb/>
病也百官備百物具不言而事行者扶而起言而后事<lb/>
<pb n="12a"/>
行者杖而起身自執事而后行者面垢而已秃者不髽<lb/>
傴者不袒跛者不踊老病不止酒肉凡此八者以權制<lb/>
者也<hi>見賢遍切擔是豔切髽側加切</hi>
　<hi>孔氏曰此明四制之中權制也資於事父以事母而愛同言操持事父之道以事母恩愛雖同而服則有</hi>
　<hi>異家無二尊故也杖本為爵者設故云爵也三日五日七日歴叙其爵之人也擔主謂無爵而杖者擔假</hi>
　<hi>也尊其為主假之以杖也輔病謂非主而权者庶子以下雖非適子皆杖為輔其病故也杖既扶病婦人</hi>
　<hi>童子何以不杖為其不能病也婦人謂未成人之婦人童子謂幼少之男子王侯委任百官不假自言而</hi>
　<hi>事得行故許子病深雖有杖亦不能起又須人扶也大夫士既無百官喪事須己言而后行故不許極病</hi>
<pb n="12b"/>
　<hi>所以杖而起庶人無人可使不許病故有杖不用面有塵垢之容而已子於父母貴賤情同而病不得一</hi>
　<hi>故為權制髽者婦人之大紒重喪辮麻繞髮秃者無髮故不髽男子秃亦不免也袒者露膊傴者可憎故</hi>
　<hi>不露也跛人脚蹇故不跳躍老及病身已羸瘠又使備禮不食滋味必致滅性故酒肉養之夫喪禮宜備</hi>
　<hi>今有此八條不可強逼故聖人權宜制也八者庾氏云父存為母一也扶而起二也杖而起三也面垢四</hi>
　<hi>也秃五傴六跛七老病八藍田吕氏曰先王制禮不遂其所不得伸父在為母齊衰期是也不施於所不</hi>
　<hi>必用婦人童子不杖是也不責其所不能給身自執事面垢是也不必其所不能行秃者不髽傴者不袒</hi>
　<hi>之類是也所謂凡此八者父在為母齊衰期一婦人童子不杖二杖而起三面垢四秃者不髽五傴者不</hi>
　<hi>袒六跛者不踊七老病不止酒肉八先儒以為母期屬前章父在為母朞正以權制而屬前章非也庾氏</hi>
<pb n="13a"/>
　<hi>取父存為母為一而不數婦人童子不杖之科亦非也夫扶而起乃喪禮之當然貴者盡之賤者有所不</hi>
　<hi>得遂故有杖而起者而面垢者葢以權制也若扶而起則禮之正非權也鄭氏曰五曰七日授杖謂為君</hi>
　<hi>喪也扶而起謂天子諸侯杖而起謂大夫士面垢而已謂庶人澄曰正禮為母齊衰三年父在不二尊則</hi>
　<hi>降而朞男女皆當杖婦人童子不能病則不杖子為父母皆當病甚若大夫士若庶民則不能如天子諸</hi>
　<hi>侯之得遂喪禮皆當髽當袒當踊當止酒肉有四病者則不能此皆權制八者之目鄭說非庚勝於鄭呂</hi>
　<hi>又勝於庚擔鄭讀式簟切訓為假吕讀都含切訓負荷疑皆未是其義想與贍通謂優之也</hi>
○始死三日不怠三月不解期悲哀三年憂恩之殺也<lb/>
聖人因殺以制節此喪之所以三年賢者不得過不肖<lb/>
<pb n="13b"/>
者不得不及此喪之中庸也王者之所常行也書曰髙<lb/>
宗諒闇三年不言善之也王者莫不行此禮何以獨善<lb/>
之也曰髙宗者武丁武丁者殷之賢王也繼世即位而<lb/>
慈良於喪當此之時殷衰而復興禮廢而復起故善之<lb/>
善之故載之書中而髙之故謂之髙宗<hi>解佳買切殺色界切諒闇音梁䳺復扶又切</hi>
　<hi>此一節明喪三年之義鄭氏曰不怠哭不絶聲也不解不解衣而居不倦息也諒古作梁楣謂之梁闇讀</hi>
　<hi>如鶉䳺之䳺闇謂廬也廬有梁者所謂柱楣也孔氏曰期悲哀謂期之間朝夕恒哭三年憂者謂不復朝</hi>
<pb n="14a"/>
　<hi>夕哭但憂戚而已藍田吕氏曰三日不怠三月不解期悲哀三年憂此以日月之久近而有哀戚之殺也</hi>
　<hi>始死哭不絶聲水漿不入口者三日此三日不怠也未葬哭無時居倚廬寢不絶絰帶此三月不解者也</hi>
　<hi>既虞卒哭唯朝夕哭此期悲哀者也既練不朝夕哭哭無時謂哀至則哭此三年憂者也君子之居喪期</hi>
　<hi>合乎中有如是之隆殺聖人因隆殺而致其禮禮者所以教民之中故三年之喪賢者不得過不肖者不</hi>
　<hi>敢不勉也三年之喪自天子達於庶人書獨稱髙宗者先王之禮墜王者之貴有不能行髙宗以善喪聞</hi>
　<hi>而廢禮所由興故善之也慈良於喪善喪之謂也</hi>
○三年之喪君不言書云髙宗諒闇三年不言此之謂<lb/>
也然而曰言不文者謂臣下也禮斬衰之喪唯而不對<lb/>
<pb n="14b"/>
齊衰之喪對而不言大功之喪言而不議緦小功之喪<lb/>
議而不及樂<lb/>
　<hi>此一節明三年喪不言之義鄭氏曰言不文者謂喪事辨不所當共也孝經説云言不文者指士民也唯</hi>
　<hi>而不對侑者為之應爾言謂先發口也此謂與賔客也孔氏曰唯而不對但稱唯而已不對其所問之事</hi>
　<hi>侑者為之對不旁及也對而不言對其所問之事不餘言也言而不議但言說他事不與人議論相問答</hi>
　<hi>也藍田吕氏曰不言而後事行此人君之喪禮故髙宗三年不言也言而後事行者杖而起故言不文此</hi>
　<hi>士大夫之喪禮也所謂斬衰之喪唯而不對齊衰之喪對而不言非人君而亦不言者謂與賔客接也若</hi>
　<hi>治喪之事則亦言而後行事也唯而不對相者代之對也對而不言應之而不倡也言而不議無往反酬</hi>
<pb n="15a"/>
　<hi>問也議而不及樂有往反酬問而不及樂事也此因論三年不言與言不文而及之也故備引五服言語</hi>
　<hi>之節</hi>
○父母之喪衰冠繩纓菅屨三日而食粥三月而沐期<lb/>
十三月而練冠三年而祥比終兹三節者仁者可以觀<lb/>
其愛焉知者可以觀其理焉强者可以觀其志焉禮以<lb/>
治之義以正之孝子弟弟貞婦皆可得而察焉<hi>菅音姦比必利切知音智</hi>
　<hi>此一節總論喪有三大節鄭氏曰仁有恩者也理義也察猶知也孔氏曰三節者初喪至沐一也十三月</hi>
<pb n="15b"/>
　<hi>練二也三年祥三也仁者居喪可以觀其愛親知者居喪則合道理强者居喪則能守志節用禮以治喪</hi>
　<hi>事用義以正喪禮則是孝子弟弟貞婦也藍田吕氏曰父母之喪其大變有三始死至于三月一也十三</hi>
　<hi>月而練二也三年而祥三也莫不執喪也善於此者難莫不善其始也善於終者難故終兹三節以善喪</hi>
　<hi>稱者則孝子弟弟貞婦可得而知也惻怛痛疾悲痛志懣非仁者之愛則不能也然哭踊無節喪期無數</hi>
　<hi>服不别精粗位不别賔主乃野人夷狄直情徑行者其知不足道也哀之發於容體發於聲音發於言語</hi>
　<hi>發於飲食發於居處發於衣服輕重有等變除有節至于襲含歛殯之具賔客弔哭之文無所不中於禮</hi>
　<hi>非知者之明於理則不能也然有其文矣實不足以稱之有其始矣力不足以終之其強不足道也喪事</hi>
　<hi>不敢不勉此強有志者之所能也故古之善觀人者察其言動之所趨騐其行事之所久而知其人哭死</hi>
<pb n="16a"/>
　<hi>而哀非為生者則其仁可知矣生事之以禮死葬之以禮祭之以禮則其知可知矣先王制禮不敢不及</hi>
　<hi>則其强可知矣故君子之觀人常於此而得之澄曰篇首論喪之四制既以仁義禮知言之矣篇末論喪</hi>
　<hi>之三節又復以禮義仁知言而加之以强葢强者所以終之也強以終之則有禮義仁知之實所謂信也</hi>
　<hi>篇首四者則分而言之如天地之四時篇末五者則就人而言禮義者聖人所以立教之道仁知强者君</hi>
　<hi>子所以修道之徳於喪之禮能篤於愛者仁也於喪之義能明其理者知也始終此仁知不易其志者强</hi>
　<hi>也强即中庸三達徳之勇有是三者之徳然後能行禮以治喪事知義以正喪禮而可知其為孝子弟弟</hi>
　<hi>貞婦也善喪其父謂之孝善喪其兄謂之弟善喪其夫謂之貞然此本只是言孝子於父母之喪如此而</hi>
　<hi>末句乃兼言弟弟貞婦者葢能為人子則能為人弟弟之所以盡禮義於兄者以兄乃吾父之正體而傳</hi>
<pb n="16b"/>
　<hi>重者也哀其兄所以哀其父也能為人婦者亦以能為人子者推之葢婦之天其夫猶子之天其父也</hi>
　　　右記喪服恩禮節權之義凡八節<lb/>
　<lb/>
　<lb/>
　<lb/>
　<lb/>
　<lb/>
　禮記纂言卷二十<lb/>
</p>
<p>
</p>
  </div>
</body>
</text>
</TEI>
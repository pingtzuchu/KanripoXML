<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記纂言卷三</head>
    <p>
<pb n="1a"/>
欽定四庫全書<lb/>
　禮記纂言卷三　　　　　　元　吳澄　撰<lb/>
　　少儀<lb/>
　　<hi>陸氏曰内則十年學幼儀此篇其類也方氏曰篇中所言不特少者然壯者之儀亦在少時所習鄭</hi>
　　<hi>氏曰少猶小也記相見及薦羞之小威儀范陽張氏曰先儒訓少為小其意以為所記者小節爾聖</hi>
　　<hi>人之道無大小此為小孰為大少有副意如太禮師之有少師少者所以副其大儀者所以副其</hi>
　　<hi>也</hi>
聞始見君子者辭曰某固願聞名於將命者不得階主<lb/>
<pb n="1b"/>
敵者曰某固願見<hi>見賢遍切下並同</hi>
　<hi>鄭氏曰君子卿大夫若有異德者固如故也重則云故將猶奉也奉命傳辭出入階上進者言斥指主人</hi>
　<hi>敵當也孔氏曰記者傳聞舊說曰聞辭客之辭也某客名也再辭曰固聞名謂名得通達客實願見君子</hi>
　<hi>不敢必斥見君子但願將命者聞之而已不云初辭而云固者明主人不即見己已乃再辭也若初辭則</hi>
　<hi>不云固惟云某願聞名於將命者爾主謂主人客宜卑退不得上進斥主人敵者不謙故云願見亦應云</hi>
　<hi>願見於將命者上已有故此略之固義同上</hi>
罕見曰聞名亟見曰朝夕瞽曰聞名<hi>亟去冀切</hi>
　<hi>鄭氏曰罕希也希相見雖於敵者猶為尊主之辭如於君子也亟數也於君子則曰某願朝夕聞名於將</hi>
<pb n="2a"/>
　<hi>命者於敵者則曰某願朝夕見於將命者瞽無目也以無目辭不稱見孔氏曰前條明始相見此明已相</hi>
　<hi>見而䟽者尊者敵者皆云願聞名於將命者然敵者始來曰願見重來而䟽翻曰聞名者亦奬之使不䟽</hi>
　<hi>也或云始來禮隆故尊卑宜異重來禮殺故宜同也亟見謂數相見者瞽者其來不問見貴賤則並通云</hi>
　<hi>願聞名於將命者</hi>
○適有喪者曰比童子曰聽事適公鄉之喪則曰聽役<lb/>
於司徒<lb/>
　<hi>鄭氏曰適之也曰某願比於將命者童子未成人曰某願聽事於將命者聽役者喪憂戚無賔主之禮皆</hi>
　<hi>為執事來也孔氏曰前明吉禮相見此明凶事相見也比謂比方其年力以給喪事若五十從反哭四十</hi>
<pb n="2b"/>
　<hi>待盈坎童子不得與成人為比但來聽主人以事見使也若適公卿貴者之喪聽主人之見役輕重唯命</hi>
　<hi>不敢辭也云於司徒者國有公卿之喪則司徒率其屬掌之</hi>
○君將適他臣如致金玉貨貝於君則曰致馬資於有<lb/>
司敵者曰贈從者<hi>從才用切</hi>
　<hi>鄭氏曰適他行朝㑹也資猶用也贈送也孔氏曰前明吉凶相見之禮此以下明吉凶送遺之禮此明送</hi>
　<hi>吉也君若朝㑹出徃它國而臣奉財物以充路費金玉貨貝略舉其梗槩爾君尊備物不有乏少故不言</hi>
　<hi>獻恐君行有車馬路中或須資給故云此物以充馬資有司主典君物者也敵者當言贈於左右從行者</hi>
○臣致襚於君則曰致廢衣於賈人敵者曰襚親者兄<lb/>
<pb n="3a"/>
弟不以襚進<hi>襚音遂賈音嫁</hi>
　<hi>孔氏曰此明送凶襚者以衣送死人之稱以衣送敵者死曰襚若臣以衣送君死不得曰襚但云致廢衣</hi>
　<hi>言不敢必充君歛但充廢致不用之列也賈人者識物價貴賤主君衣服者也不敢云與君故云賈人也</hi>
　<hi>然喪大記云君無襚註云無襚者不陳不以歛進謂執之將命親者相襚直將進即陳之不須執以將命</hi>
　<hi>若非親則擯者傳辭將進以為禮節按士喪禮大功以上同財之親襚不將命即陳於房中小功以下及</hi>
　<hi>同姓等皆將命</hi>
○臣爲君喪納貨貝於君則曰納甸於有司<hi>爲云偽切下同</hi>
　<hi>孔氏曰此臣為君喪進物之辭納獻也入也甸田也言此物田野所出合獻入於君有司必云田所出者</hi>
<pb n="3b"/>
　<hi>臣受君地明地物本由君出也衣是送君故與賈人貨貝但供喪用故付有司</hi>
○賵馬入廟門賻馬與其幣大白兵車不入廟門<hi>賵芳仲切賻音附</hi>
　<hi>孔氏曰此論賵賻之異以馬送死曰賵以馬助生人營喪曰賻幣謂財貨並助主人喪用之物大白兵車</hi>
　<hi>之旗為送喪之從車所以得有大白兵車來助主人者謂諸矦有喪鄰國之君以此賻之或家國自有也</hi>
　<hi>庾氏曰禮旣祖訖而後賻馬入設於廟庭入門者欲以供駕魂車也鄭氏曰賵馬入廟門以其主於死者</hi>
　<hi>賻馬以下不入廟門以其主於生人也兵車革路也革路建大白以即戎戰伐田獵之服非盛者雖為死</hi>
　<hi>者來陳之於外</hi>
<pb n="4a"/>
○賻者旣致命坐委之擯者舉之主人無親受也<lb/>
　<hi>孔氏曰此明賻者授受之禮坐猶跪也謂賻者旣致命跪而委物於地主人擯者舉而取之吉時饋物主</hi>
　<hi>人自拜受喪主於哀戚不得拜受使擯者舉之而已舉謂幣之屬車馬不舉鄭氏曰舉之舉以束</hi>
○爲人祭曰致福爲己祭而致膳於君子曰膳祔練曰<lb/>
告凡膳告於君子主人展之以授使者于阼階之南南<lb/>
面再拜稽首送反命主人又再拜稽首其禮大牢則以<lb/>
牛左肩臂臑折九个少牢則以羊左肩七个犆豕則以<lb/>
豕左肩五个<hi>使色吏切臑奴報切折之設切下並同少去聲犆音特</hi>
<pb n="4b"/>
　<hi>鄭氏曰曰致福曰膳曰告此皆致祭祀之餘於君子也攝主言致福申其辭也自祭言膳謙也祔練言告</hi>
　<hi>不敢以為福膳也展省具也折斷分之也用左者右以祭也羊豕不言臂臑因牛序之可知孔氏曰為人</hi>
　<hi>祭謂攝祭致飲胙於君子其將命之辭謂致彼祭祀之福若已自祭而致胙則不敢云福言致其善味爾</hi>
　<hi>若已袝祥而致胙又不敢云膳但言以告使知己祥祔而已凡初遣膳告之時主人自省視飲食多少備</hi>
　<hi>具於阼階南稽首拜送使者使者亦在阼階南南面再拜稽首受命其禮而下明所膳禮數也若得太牢</hi>
　<hi>祭者則用牛膳周人牲體尚右右邉以祭所以獻左也周貴肩故用左肩九个者取肩自上斷折之至蹄</hi>
　<hi>為九段臂臑謂肩脚也禮得少牢者則膳羊左肩折為七箇大牢少牢並用上牲不并備饌故太牢唯牛</hi>
　<hi>少牢唯羊也若祭唯特豕亦用豕左肩為五段方氏曰致福言祭者獲福致其餘於人膳者葢祭祀不祈</hi>
<pb n="5a"/>
　<hi>為己而祭非敢徼福以味之善乃致之爾練袝特告死者之已祔生者之已練而已展之省其善否也其</hi>
　<hi>授使者與反命皆再拜稽首敬之至也</hi>
○其以乗壺酒束脩一犬賜人若獻人則陳酒執脩以<lb/>
將命亦曰乗壺酒束脩一犬其以鼎肉則執以將命其<lb/>
禽加於一雙則執一雙以將命委其餘<hi>乗去聲</hi>
　<hi>鄭氏曰陳重者執輕者便也乗壺四壺也不言陳犬或無脩者牽犬以致命也於卑者曰賜於尊者曰獻</hi>
　<hi>鼎肉謂牲體已解可升於鼎也加猶多也孔氏曰四馬曰乗乗酒亦然束脩十挺脯也陳列於門外也亦</hi>
　<hi>曰者謂將命之辭也雖陳酒犬而單執脯致命其辭亦曰乗壺酒束脩一犬也無脯而有酒肉則陳酒而</hi>
<pb n="5b"/>
　<hi>執肉以將命加於一雙謂或十或百唯執一雙將命其餘委於門外</hi>
犬則執緤守犬田犬則授擯者旣受乃問犬名牛則執<lb/>
紖馬則執靮皆右之臣則左之<hi>緤息列切守手右切又如字紖文引切靮丁歴切</hi>
　<hi>鄭氏曰緤紖靮皆所以繫制之者守犬甲犬問名畜養者當呼之名謂若韓盧宋鵲之屬孔氏曰犬有三</hi>
　<hi>種守犬守禦宅舎田犬田獵所用食犬充厨庶羞用田犬守犬有名食大無名右之以右手牽之此謂田</hi>
　<hi>犬守犬若食犬則左手牽之曲禮云效犬者左牽之是也臣謂征伐所獲民虜左之左手操其右袂曲禮</hi>
　<hi>獻民虜者操右袂是也</hi>
<pb n="6a"/>
車則說綏執以將命甲若有以前之則執以將命無以<lb/>
前之則袒櫜奉胄器則執葢弓則以左手屈韣執拊劔<lb/>
則啓櫝葢襲之加夫襓與劔焉<hi>說吐活切下說屨同袒音但橐音羔奉芳勇切韣音獨拊芳武切櫝音獨夫襓上音扶下如遥切</hi>
　<hi>鄭氏曰甲鎧也有以前之謂他摯幣也橐弢鎧衣也冑兠鍪也袒其衣出兠鍪以致命韣弓衣也櫝劒函</hi>
　<hi>也襲卻合之襓劔衣也加劔於衣上孔氏曰陳車而說綏執以將命有他物與鎧同獻則陳鎧而執他物</hi>
　<hi>輕者以將命也袒開也若唯獻甲無他物則開甲櫜出胄奉之將命曲禮云獻甲者執胄是也凡器則陳</hi>
　<hi>底執葢葢輕便也拊弓把也左手屈弓衣并於把而執之右手執簫以將命曲禮云右手執簫左手承拊</hi>
<pb n="6b"/>
　<hi>是也啓開也先開劔函之葢而以葢仰於函底之下加函底於上重合之故云襲又加劔衣函中而以劔</hi>
　<hi>置衣上也</hi>
笏書脩苞苴弓茵席枕几熲杖琴瑟戈有刄者櫝筴籥<lb/>
其執之皆尚左手刀卻刄授穎削授拊凡有刺刄者以<lb/>
授人則辟刄<hi>苴子餘切熲京領切卻去略切穎役頂切削音笑刺七智切又七亦切辟匹亦切</hi>
　<hi>鄭氏曰苞苴謂編束萑葦以裹魚肉也茵著蓐也熲警枕也筴蓍也籥如笛三孔皆十六物也左手執上</hi>
　<hi>上陽也右手執下下隂也卻刄授穎削授拊辟用時穎鐶也拊謂把以利刄授人則辟刄不以正鄉人也</hi>
　<hi>孔氏曰笏也書也脩脯也苞苴也弓也茵也席也枕也几也熲也杖也琴也瑟也戈有刄者櫝戈之有刄</hi>
<pb n="7a"/>
　<hi>以櫝韜之也筴也籥也執此諸物皆左手在上而執之右手在下而承之若授人以刄却仰其刄授之以</hi>
　<hi>刀鐶穎是穎發之義刀之在手禾之秀穗枕之警動皆謂之穎事異意同按喪禮後記葦苞長三尺内則</hi>
　<hi>云炮取豚編萑以苴之是裹魚及肉亦兼容他物禹貢云厥包橘柚茵謂以物所蓍之蓐言有蓍謂之茵</hi>
　<hi>方氏曰禾首為穎穎刀頭刀以柄為首也澤劔首吹劔首皆柄輔氏曰方氏謂穎為刀頭似優</hi>
○受立授立不坐性之直者則有之矣<lb/>
　<hi>孔氏曰坐跪也尊卑相授以跪為禮尊者立卑者受其所與之物尊者立卑者以物授之此二事皆不坐</hi>
　<hi>若坐則尊者屈身也性謂天性若尊者天性直自如此短小則有坐而授受鄭氏曰有之有跪者也謂受</hi>
　<hi>授於尊者而尊者短則跪不敢以長臨之輔氏曰跪固禮也牲之直者徇禮而不度宜朱子曰按此句文</hi>
<pb n="7b"/>
　<hi>義皆未通恐是記失禮爾性之直猶所謂直情而徑行者與</hi>
賛幣自左詔辭自右<lb/>
　<hi>孔氏曰此論賛辭之異賛助也為君授幣之時由君之左為君傳辭與人則由君之右</hi>
○始入而辭曰辭矣即席曰可矣排闔說屨於户内者<lb/>
一人而已矣有尊長在則否<hi>排薄皆切闔胡獵切長知兩切下同</hi>
　<hi>鄭氏曰可猶止也擯者為賔主之節說屨於户内者一人雖衆敵猶有所尊也在在内也尊長在則後來</hi>
　<hi>之衆皆說屨户外孔氏曰始入門主人辭謝於賔擯者告主人曰辭謝賔矣謂辭讓賔令先入至階之時</hi>
　<hi>擯者亦應告主人曰辭讓賔先登此不言者始入之文包入門登階也至賔主升堂各就席而立擯者恐</hi>
<pb n="8a"/>
　<hi>賔主辭讓即席故告之曰可矣言止不須辭也賔主登席闔謂門扉衆入户内雖尊卑相敵猶推一人為</hi>
　<hi>尊排推門扉說屨户内先有尊長在堂或室衆人後入不得說屨户内也澄曰曰辭矣者令主人讓賔也</hi>
　<hi>曰可矣者謂賔主可登席也</hi>
○尊長於已踰等不敢問其年燕見不將命遇於道見<lb/>
則面不請所之喪俟事不犆弔侍坐弗使不執琴瑟不<lb/>
畫地手無容不翣也寢則坐而將命<hi>畫音獲翣所甲切</hi>
　<hi>鄭氏曰踰等父兄黨也問年則已恭遜之心不全燕見謂自不用賔主之正來則若子弟然也遇於道可</hi>
　<hi>以隱則隱不敢煩動也不請所之恐尊長所之或卑䙝喪不犆弔亦不敢故煩動也事朝夕哭時侍坐弗</hi>
<pb n="8b"/>
　<hi>使不執琴瑟至不翣皆端慤所以為敬尊長或使彈琴瑟則為之可命有所傳辭也坐者不敢臨之孔氏</hi>
　<hi>曰卑幼私燕而見不使擯者將傳其命無賔主之禮若於道路遇逢尊者尊者見已則面見不見則隱雖</hi>
　<hi>面見而不得問何徃也弔於尊者當俟朝夕哭時不非時而獨弔侍坐於尊者若不使已不執琴瑟而皷</hi>
　<hi>之不敢無故畫地不弄手翣扇也雖熱不敢搖扇皆以為敬也寢卧也坐跪也若尊者眠卧而侍者傳辭</hi>
　<hi>當跪前立則臨尊者也</hi>
侍射則約矢侍投則擁矢勝則洗而以請客亦如之不<lb/>
角不擢馬<hi>擢直角切</hi>
　<hi>鄭氏曰約矢不敢與之拾取也投投壺也擁矢不敢釋於地也角謂觥罰爵也於尊者與客如獻酬之爵</hi>
<pb n="9a"/>
　<hi>孔氏曰矢箭也凡射必計耦先設楅在中庭楅者兩頭為龍頭中央共一身而倚箭於楅身上上耦前取</hi>
　<hi>一次下耦又進取一如是更進各得四箭而升堂揷三隻於腰而手執一隻若畀者侍射則不敢更拾進</hi>
　<hi>取但一時并取四矢故云約矢投壺禮亦賔主各進矢若柘若棘為之從委於身前坐一一取之若畀者</hi>
　<hi>侍投則不敢釋置於地手並抱之擁抱也若敵射及投壺竟司射命酌而勝者當應曰諾勝者弟子酌酒</hi>
　<hi>南面以置豐上不勝者揖譲升堂北面就豐上取爵將飲之而跪曰賜灌勝者立於不勝者東亦北面跪</hi>
　<hi>而曰敬養若卑者得勝則不敢直酌當前洗爵而請行觴然後乃行也客若不勝則主人亦洗以請所以</hi>
　<hi>優賔也行罰用角爵詩云酌彼兕觥是也飲尊者及客則不敢用角投壺立筭為馬馬有威武射者所尚</hi>
　<hi>也凡投壺毎一勝輙立一馬至三馬而成勝但頻勝三馬難得若一朋得二馬一朋得一馬於是一馬之</hi>
<pb n="9b"/>
　<hi>朋徹取一馬者是以為三馬以成勝也今若卑者朋雖得二亦不敢徹尊者馬足成已勝也朱子曰此皆</hi>
　<hi>是卑者與尊者為耦若已勝而司射命酌則不使它弟子酌酒以罰尊者必自洗爵而請行觴若耦勝則</hi>
　<hi>亦不敢煩它弟子酌而飲已必自洗爵而請自飲也註䟽說恐非是</hi>
○請見不請退朝廷曰退燕遊曰歸師役曰罷<hi>朝直遥切罷音皮</hi>
　<hi>孔氏曰卑者於尊所有請見之禮去必由尊者朝還則稱曰退論語子退朝冉有退朝若在燕及遊還稱</hi>
　<hi>曰歸燕遊禮䙝主於歸家也鄭氏曰不請退去止不敢自由也朝廷近君為進罷之言罷勞也春秋傅曰</hi>
　<hi>師還曰疲朱子曰易曰或鼓或罷與史記將軍罷休就舎之罷亦同</hi>
<pb n="10a"/>
○侍坐於君子君子欠伸運笏澤劔首還屨問日之蚤<lb/>
莫雖請退可也<hi>還音旋蚤音早莫音暮</hi>
　<hi>鄭氏曰此皆解倦之狀伸頻伸也運澤謂玩弄也金器弄之易以汗澤孔氏曰志倦則欠體疲則伸運動</hi>
　<hi>也謂君子摇動於笏澤謂光澤玩弄劔首則生光澤還轉也尊者說屨於户内是屨恒在側故得自還轉</hi>
　<hi>之也問日之蚤莫尊者問也雖假令也前言侍者不得請退今若見君子有欠伸及以下諸事皆是坐乆</hi>
　<hi>體倦欲起或卧意侍者此時假令請退可也</hi>
　　　右記見遺之禮凡十四節<lb/>
燕侍食於君子則先飯而後已毋放飯毋流歠小飯而<lb/>
<pb n="10b"/>
亟之數噍毋為口容客自徹辭焉則止<hi>飯扶晚切下同亟紀力切數色角切噍子笑在笑二切</hi>
　<hi>孔氏曰先君子之飯若嘗食然君子食罷而後已若勸食然小飯謂小口而飯備噦噎亟謂疾速而咽備</hi>
　<hi>見問也數噍謂數數嚼之無得弄口以為容食訖客欲自徹其俎主人辭其徹俎客則止而不徹</hi>
○凡飲酒爲獻主者執燭抱燋客作而辭然後以授人<lb/>
執燭不讓不辭不歌<hi>燋側角子角二切</hi>
　<hi>鄭氏曰凡飲酒主人親執燭敬賔示不倦也言獻主容君使宰夫也孔氏曰獻主主人也凡飲酒主人自</hi>
　<hi>獻賔若尊卑不敵則使宰夫為主人以獻賔執燭夜時也夜暗故執燭燋謂未爇之炬旣欲畱客又取未</hi>
<pb n="11a"/>
　<hi>然之炬抱之也作起也客自起辭主人從辭而止乃以燭授執事之人也禮賔主有讓及更相辭謝又各</hi>
　<hi>歌詩相顯徳今旣夜暮所以殺此三事</hi>
○其未有燭而後至者則以在者告導瞽亦然<lb/>
　<hi>孔氏曰在者謂已在於坐者也若日已暗而坐中未有燭有人後至則主人以在坐中者而告之云某人</hi>
　<hi>在此某人在此導瞽亦如無燭時也鄭氏曰以在者告為其不見意欲知之也師冕見及階子曰階也及</hi>
　<hi>席子曰席也皆坐子告之曰某在斯某在斯是也</hi>
○尊者以酌者之左爲上尊尊壺者面其鼻<lb/>
　<hi>鄭氏曰尊者設尊者也孔氏曰人君陳尊在東楹之西於南北列之設尊之人在尊西嚮東以右為上則</hi>
<pb n="11b"/>
　<hi>尊以南為上也酌謂酌酒人也酌人在尊東西面以左為上亦上南也二人俱以南為上故云以酌者之</hi>
　<hi>左為上尊也尊與壺悉有面面有鼻鼻宜嚮於尊者故言面其鼻方氏曰設尊必面其鼻示專惠也玊藻</hi>
　<hi>曰唯君面尊是也謂之鼻者以當前如人之鼻故也</hi>
○客爵居左其飲居右介爵酢爵僎爵皆居右<hi>酢音胙僎音遵</hi>
　<hi>鄭氏曰客爵謂主人所酬賔之爵也以優賔爾賔不舉奠于薦東介爵酢爵僎爵皆飲爵也介賔之輔也</hi>
　<hi>酢所以酢主人也孔氏曰鄉飲酒禮主人酬賔之爵賔受奠觶于薦東是客爵居左也旅酬之時主人舉</hi>
　<hi>觶于賔賔奠觶于薦西至旅酬賔取薦西之觶以酬主人是其飲居右也主人獻介介飲獻賔賔酢主人</hi>
　<hi>主人飲主人獻僎僎飲是三爵皆飲爵也此三人旣不被優故爵並居右按鄉飲酒三爵皆不明奠置之</hi>
<pb n="12a"/>
　<hi>所故記者於此明之</hi>
○酌尸之僕如君之僕其在車則左執轡右受爵祭左<lb/>
右軌范乃飲<hi>軌范上媿美切下音與洪範之範同</hi>
　<hi>鄭氏曰如君之僕當其為尸則尊也周禮大御祭兩軹祭軌軌與軹於車同謂轊頭也軌范聲同謂軾前</hi>
　<hi>也孔氏曰此明爲尸之僕祖道祭軷之宜尸之僕為尸御車之僕將欲祭軷酌酒與尸之僕令為軷祭如</hi>
　<hi>酌酒與君之僕也其在車謂僕在車中時也僕旣主尸車故於車執轡受爵尸位在左僕立在右故左執</hi>
　<hi>轡右受爵祭酒也君僕亦然軌謂轂末范謂軾前僕旣受爵將飲則祭之於車左右軌及前范所以祭者</hi>
　<hi>為其神助已使不傾危也祭徧乃自飲此云范周禮云軓聲同字異但軾前之軓車旁著凡或作範字轂</hi>
<pb n="12b"/>
　<hi>末之軌則車旁著九此記左右軌是也車轍亦謂之軌亦車旁著九</hi>
○小子走而不趨舉爵則坐祭立飲<lb/>
　<hi>鄭氏曰小子弟子也卑不得與賔介俱備禮容也孔氏曰小子但給役使故宜驅走不得趨翔為容趨徐</hi>
　<hi>趨也小子若得酒舉爵時則先以坐祭祭竟而立飲之</hi>
○飲酒者禨者醮者有折爼不坐<hi>禨其記切醮子笑切</hi>
　<hi>鄭氏曰已沐飲酒曰禨酌始冠曰醮折爼尊徹之乃坐也孔氏曰飲酒者則禨者醮者是也緫以飲酒日</hi>
　<hi>之折俎者折骨體於爼也折俎為尊禨醮小事為卑故不得坐也折爼所以為尊者折俎則殽饌尊故冠</hi>
　<hi>禮庶子冠于房户之前而冠者受醮不敢坐及禨者並不敢坐也按鄉飲酒燕禮有折俎者皆不坐獨云</hi>
<pb n="13a"/>
　<hi>禨者醮者不坐以禨者醮者無酒爼之時則得坐嫌有折俎亦坐故特明之</hi>
○取爼進俎不坐<lb/>
　<hi>孔氏曰取俎謂就爼上取肉進俎謂進肉於俎爼旣有足立而進取便故不坐方氏曰俎有足而髙陸氏</hi>
　<hi>曰弟子職曰柄尺不跪蓋籩豆之屬若俎無柄應坐鄭氏曰以其有足亦柄尺之類</hi>
○其有折爼者取祭反之不坐燔亦如之尸則坐<lb/>
　<hi>孔氏曰俎旣有足故立而就俎取所祭肺升席坐祭祭訖反此所祭之物加之於俎皆立而為之故云取</hi>
　<hi>祭反之不坐唯祭時坐爾燔謂燔肉雖非折骨其肉在俎其取及祭反時亦不坐故云如之此皆謂賔客</hi>
　<hi>若為尸尸尊雖折俎取祭反之皆坐也鄭氏曰鄉射賔奠爵于薦西興取肺坐絶祭左手嚌之興加于爼</hi>
<pb n="13b"/>
　<hi>坐帨手少牢饋食尸左執爵右兼取肺肝擩于俎鹽振祭嚌之加于菹豆</hi>
○凡羞有爼者則於爼内祭<lb/>
　<hi>孔氏曰若羞在豆則祭於豆間若羞在爼則祭於爼内近人之處俎在人間横設故不得祭於俎外及兩</hi>
　<hi>俎間</hi>
○羞首者進喙祭耳<hi>喙許穢切</hi>
　<hi>孔氏曰羞首謂膳羞有牲頭者則進口以嚮尊者尊者若祭先取牲耳祭之也</hi>
○羞濡魚者進尾冬右腴夏右鰭祭膴<hi>鰭音祈膴火吳切</hi>
　<hi>鄭氏曰進尾擗之由後鯁肉易離也乾魚進首擗之由前理易析也冬右腴氣在下腴腹下也夏右鰭氣</hi>
<pb n="14a"/>
　<hi>在上鰭脊也膴大嚮謂刳魚腹也孔氏曰濡濕也冬時陽氣下在魚腹夏則陽氣上在魚脊凡陽氣所在</hi>
　<hi>之處肥美故進魚使嚮右以右手取之便也此尋常燕食所薦魚體非祭祀及嚮食正禮也祭膴者此處</hi>
　<hi>肥美故食魚則刳取以祭先也陳氏曰魚之在俎或縮或横或右首或左首或進首或進尾或進鰭或進</hi>
　<hi>腴或右鰭則右首左首者於俎為縮於人為横進首進尾者於俎為横於人為縮公食大夫魚縮爼寢右</hi>
　<hi>進鰭士喪卒塗之薁左首進鰭士虞亦進鰭少牢右首進腴蓋鰭者體之所在腴者氣之所聚禮雖貴右</hi>
　<hi>人之飲食貴體鬼神之祭貴氣也公食與少牢皆右首而喪禮左首反吉故也少牢進腴公食進鰭而喪</hi>
　<hi>奠與虞進鰭未異於生故也儀禮大夫士祭皆薧魚周禮䱷人凡祭祀共其魚之鱻薧曲僼曰槀魚曰商</hi>
　<hi>祭鮮魚曰脡祭少儀曰羞濡魚者進尾先儒謂天子諸矦之禮備薧濡也陸氏曰凡食魚進首唯羞濡魚</hi>
<pb n="14b"/>
　<hi>者進尾嫌軟媚無骨鯁</hi>
○未歩爵不嘗羞<lb/>
　<hi>鄭氏曰歩行也孔氏曰羞殽羞也殽羞本為酒設若爵未行而先甞羞是貪食矣此謂無筭爵之時羞庶</hi>
　<hi>羞行爵之後始甞之若正羞脯醢折俎未飲酒之前則甞之故鄕飲酒鄉射燕禮大射獻後乃薦賔皆先</hi>
　<hi>祭脯醢嚌肺乃飲卒爵</hi>
○凡羞有湆者不以齊<hi>湆起及切齊才細切下同</hi>
　<hi>孔氏曰凡羞有湇湇汁也羞有汁則有鹽梅齊和若食者更調和之則嫌薄主人味故不以齊也</hi>
○凡齊執之以右居之於左<lb/>
<pb n="15a"/>
　<hi>鄭氏曰齊謂食羮醬飲有齊和者也孔氏曰齊者以鹽梅齊和之執此鹽梅以右手居之於左者居處羮</hi>
　<hi>食於左手以右手所執鹽梅調和之於事便也</hi>
○牛羊之肺離而不提心<hi>提丁禮切</hi>
　<hi>鄭氏曰提猶絶也刳離之不絶中央使易絶以祭孔氏曰祭肺之法刳離之不絶心心謂肺中央少許爾</hi>
○牛與羊魚之腥聶而切之爲膾麋鹿爲菹野豕為軒<lb/>
皆聶而不切麕爲辟雞兎爲宛脾皆聶而切之切葱若<lb/>
薤實之醯以柔之<hi>聶之渉切菹莊居切軒音獻麕俱倫切辟音璧又補麥切宛鳥阮切</hi>
　<hi>孔氏曰此明膾及虀菹麤細之異聶而切之者先䐑為大臠而復報切之為膾也鄭氏曰此軒辟雞宛脾</hi>
<pb n="15b"/>
　<hi>皆菹類也其作之狀以醯與葷菜淹之殺肉及腥氣也方氏曰菹酢菜也醢人所謂菁菹茆菹是也彼以</hi>
　<hi>菜為菹此以麋鹿為之者特制造之法如之而已膳夫通謂之醬者以此聶而不切則大聶而切之則小</hi>
○爲君子擇葱薤則絶其本末<hi>薤何戒切</hi>
　<hi>孔氏曰本根也葱薤根不浄末萎乾故擇者必絶其二處</hi>
○君子不食圂腴<hi>圂音豢</hi>
　<hi>鄭氏曰周禮圂作豢謂大豕之屬食米穀者也腴有似於人穢孔氏曰腴豬犬腸也豬犬亦食米穀其腸</hi>
　<hi>與人相似君子辟其腴故鼎闕一也</hi>
○未嘗不食新<lb/>
<pb n="16a"/>
　<hi>鄭氏曰嘗謂薦新物於寢廟孔氏曰人子不忍前食新也方氏曰秋祭曰嘗以物新成而可嘗故也未嘗</hi>
　<hi>則親未嘗新矣孝子其忍食之乎月令毎言先薦寢廟者以此然新物不待秋而有此止以嘗言者以物</hi>
　<hi>成於秋故也月令特於孟秋言嘗新者以此</hi>
○凡洗必盥<lb/>
　<hi>孔氏曰盥盥手也洗爵必先洗手鄭氏曰先盥乃洗爵先自潔也盥有不洗也</hi>
○洗盥執食飲者勿氣有問焉則辟咡而對<hi>辟匹亦切咡而志切</hi>
　<hi>孔氏曰洗謂與尊長洗足也盥謂與尊長洗手也及執尊者飲食之時尊者有事問己己則辟口而對不</hi>
　<hi>使口氣及尊者陸氏曰洗爵及執飲食苟有氣焉人或穢之方氏曰勿氣屏氣也凡以致恭而已</hi>
<pb n="16b"/>
　　　右記飲食之禮凡二十三節<lb/>
問國君之子長幼長則曰能從社稷之事矣幼則曰能<lb/>
御未能御問大夫之子長幼長則曰能從樂人之事矣<lb/>
幼則曰能正於樂人未能正於樂人問士之子長幼長<lb/>
則曰能耕矣幼則曰能負薪未能負薪<hi>長知兩切</hi>
　<hi>孔氏曰長云能從君供社稷之事御治也謂已能治事未能治事此事謂尋常細事長已能習樂曰能從</hi>
　<hi>樂人之事幼則習樂未成但聽政令於樂人曲禮問其身此問其子記人之意異爾輔氏曰御謂五御孔</hi>
　<hi>子曰吾何執執御乎吾執御矣謙辭也亦天下未有無生而貴者也教所以正之也猶言能受教於樂人</hi>
<pb n="17a"/>
　<hi>負薪則貶於耕應氏曰曲禮之問乃他人之旁自相問故對之者其辭文此則人問其子於父故對之者</hi>
　<hi>其辭卑先儒誤以此之問對為人之問對其辭意皆不適其中且人之對父必譽其子父之言子必承以</hi>
　<hi>謙此古今之常情天下之逹禮也尚何疑馬然曲禮上焉則問天子之年下焉則問庶人之子而此則不</hi>
　<hi>及焉者蓋彼亦旁問之辭而此則請問其父天子之前固無與之敵而敢問其子者矣庶人卑賤其自相</hi>
　<hi>答問之辭不足記也此諸矦之子亦必鄰國之君陸氏曰曲禮記天子之大夫士禮少儀所記諸矦之大</hi>
　<hi>夫士禮知然者以冒問國君之子長幼知之也少儀視曲禮降一等以此且曰長則能從社稷之事矣幼</hi>
　<hi>則能御未能御其間容衆子若曲禮所言是以一人之身長幼問答</hi>
○問品味曰子亟食於某乎問道藝曰子習於某乎子<lb/>
<pb n="17b"/>
善於某乎<hi>亟去冀切</hi>
　<hi>孔氏曰品味殽饌也亟數也若欲問彼人已嘗食某殽饌與否者則不可斥問甞食否但當問其數食某</hi>
　<hi>食乎如言彼已嘗經數食也問道藝則曰子習於某道乎子善於某藝乎道難故稱習藝易故稱善疑而</hi>
　<hi>稱乎謙退之辭方氏曰人之情品味有偏嗜道藝有異尚問品味不可斥之以好惡而昭其癖問道藝不</hi>
　<hi>可斥之以能否而㬥其短</hi>
○士依於德游於藝工依於法游於說<hi>說如字</hi>
　<hi>鄭氏曰徳三徳至德敏徳孝德也藝六藝禮樂射御書數也法謂規矩尺寸之數說謂鴻殺之意所宜也</hi>
　<hi>孔氏曰依依附游敖游方氏曰依則無日不然游則有時而已徳本也故言依藝末也故言游法者常法</hi>
<pb n="18a"/>
　<hi>規矩凖繩也故依之而不可違說則有變通存焉若器或利於古而害於今則有說故游之而不泥</hi>
○問卜筮曰義與志與義則可問志則否不貳問<hi>與音余</hi>
　<hi>鄭氏曰義正事也志私意也義與志與太卜問来卜筮者也不貳問謂當正已之心以問吉凶於蓍龜孔</hi>
　<hi>氏曰公義則可為筮若所問是私意則不為之卜筮劉氏曰凡問卜筮之道先正其心決定所事之去就</hi>
　<hi>則從此而違彼無疑貳之心矣然後問於筮考諸卜吾所就而從者吉乎凶乎是之謂不貳問也輔氏曰</hi>
　<hi>問卜當誠壹惟誠然後此問彼應</hi>
○執玉執龜筴不趨堂上不趨城上不趨<lb/>
　<hi>鄭氏曰歩張足曰趨於重器於近尊於迫狹無容也輔氏曰趨所以為容也執重器則加謹近尊者則加</hi>
<pb n="18b"/>
　<hi>恭於迫狹及臨危則自斂故皆不趨非此時則行不可無容也</hi>
○執虚如執盈入虚如有人<lb/>
　<hi>鄭氏曰重慎輔氏曰敬慎有常心勿以在外者變也謝氏曰或問敬慎同異曰執虚如執盈入虚如有人</hi>
　<hi>慎之至也敬則慎在其中矣敬則外物不能易甚物事换得方氏曰執虚猶如執盈况於有物之器而敢</hi>
　<hi>忽乎入虚猶如有人况於有人之室而敢怠乎故孔子執圭如不勝出門如見大賔者此也</hi>
○凡祭於室中堂上無跣燕則有之<hi>跣悉典切</hi>
　<hi>鄭氏曰祭不跣者主敬也燕則有跣爲歡也天子諸矦祭有坐尸於堂之禮祭所尊在室燕所尊在堂將</hi>
　<hi>燕降說屨乃升堂孔氏曰凡祭謂天子至士悉然跣說屨也下大夫及士隂陽二厭乃燕尸皆於室中上</hi>
<pb n="19a"/>
　<hi>大夫隂厭及祭在室若儐尸則于堂正祭饋食卿大夫士並在室中此則貴賤通天子諸矦則有室有堂</hi>
　<hi>朝事延尸於户外是坐尸於堂然非禮之盛節初入室灌及饋孰之時事神大禮故註云祭所尊在室祭</hi>
　<hi>禮主敬故凡祭在室中者非惟室中不說屨堂上亦不敢說屨燕則有之者謂堂上有跣也凡燕坐必說</hi>
　<hi>屨屨賤不在堂也初時在堂行禮立而致敬故曰所尊在堂</hi>
○氾埽曰埽埽席前曰拚拚席不以鬛執箕膺擖<hi>氾芳劔切埽悉報切拚音糞鬛力涉切擖音葉</hi>
　<hi>孔氏曰氾廣也大賔來外内俱埽謂之埽小賔来則止埽席前名曰拚也拚是除穢埽是滌蕩若拚席上</hi>
　<hi>不得用埽地帚也膺人之胷前擖箕之舌也持箕舌自嚮胷前不得嚮尊者鄭氏曰鬛謂帚也帚恒埽地</hi>
<pb n="19b"/>
　<hi>不潔清也持箕將去糞者以舌自嚮</hi>
○衣服在躬而不知其名爲罔<lb/>
　<hi>陸氏曰衣服在躬上至冠冕下及裳履皆兼之鄭氏曰罔猶罔罔無知貌孔氏曰衣服文章所以表人之</hi>
　<hi>徳亦勸人之慕徳若著之而不識知其名義者則是罔罔無知之人也李氏曰冠圓冠者知天時履方履</hi>
　<hi>者知地形佩玦者事至而能斷先王之制衣服豈徒然乎夫衣服者未嘗去者也身者至近者也以未嘗</hi>
　<hi>去之衣服被乎至近之身而有所未知故曰罔罔者神不明也</hi>
○不疑在躬不度民械不願於大家不訾重器<hi>度大洛切訾子斯切</hi>
<pb n="20a"/>
　<hi>應氏曰在躬之疑若衣服而不知其名亦其一也鄭氏曰不服行所不知使身疑也械兵器也不計度民</hi>
　<hi>家之器物使已亦有大謂富之廣也訾思也重猶寳也孔氏曰當習學明了不得使疑事在其躬也大家</hi>
　<hi>謂大夫之家富貴廣大士徃見彼富大不可願效之非分而願必有亂心也客思玩主人珍物重器則憎</hi>
　<hi>疾已貧賤生滛亂濫惡也方氏曰重器謂九鼎之屬訾與國語訾相之訾同朱子曰訾猶計度也下毋訾</hi>
　<hi>衣服成器字義同此國語云訾相其質漢書云爲無訾者又云不訾之身皆此義此言不訾重器者謂不</hi>
　<hi>欲量物之貴賤亦避不審也或曰君子處富貴之中而人不疑其貪者視之如無也見富貴財利則有欲</hi>
　<hi>之之色安能使人不疑其貪乎在吾身有可疑者莫甚於此故此先言不疑在躬而下繼以民械重器大</hi>
　<hi>家三者</hi>
<pb n="20b"/>
不窺宻不旁狎不道舊故不戲色<lb/>
　<hi>鄭氏曰宻隱曲處不窺宻嫌伺人之私也道舊故言知識之過失也孔氏曰人當正視不得窺覘隱宻之</hi>
　<hi>處旁猶妄也妄與人狎習或致忿爭因狎而致訟也不戲色當尊其瞻視䙝慢則失敬也陸氏曰不旁狎</hi>
　<hi>雖在側不狎也朱子曰旁泛及也泛與人狎習不恭敬也不道舊故舊事旣非今日所急且或揚人宿過</hi>
　<hi>以取憎惡如陳勝賔客言勝故情爲勝所殺之類是也戲色謂嘻笑侮慢之容</hi>
毋拔來毋報徃毋瀆神毋循枉毋測未至毋訾衣服成<lb/>
器毋身質言語<hi>拔蒲末切報音赴</hi>
　<hi>鄭氏曰報讀爲赴疾之赴拔赴皆疾也人來徃所之當有宿漸不可卒也瀆謂數而不敬毋循枉謂前日</hi>
<pb n="21a"/>
　<hi>之不正不可復遵行之測意度也成猶善也思衣服成器則疾貧也質成也聞疑則傳疑若成之或有所</hi>
　<hi>誤孔氏曰神明正直敬而逺之不可瀆慢循猶追述也枉邪曲也未至之事聖人難之凡人固不可預欲</hi>
　<hi>測量之也朱子曰抜來赴徃抜是急走倒從這邊來赴是又急再還倒向那邊去來徃只是向背之意此</hi>
　<hi>二句文勢猶云其就義若熱則其去義若渇言人有箇好事火急歡喜去做這様人不耐乆少間心懶意</hi>
　<hi>闌則速去之矣所謂其進銳者其退速也或曰毋抜來者事來則應毋報徃者事徃則已未來則拔而致</hi>
　<hi>之旣徃則追而報之此世所謂生事也胡氏曰拔猶拒也報猶追也測未至謂幸中如子貢身已也有疑</hi>
　<hi>毋斷以己意</hi>
○言語之美穆穆皇皇朝廷之美濟濟翔翔祭祀之美<lb/>
<pb n="21b"/>
齊齊皇皇車馬之美匪匪翼翼鸞和之美肅肅雍雍<hi>美音儀齊如字皇舊音徃旺或云如字匪讀如騑</hi>
　<hi>鄭氏曰匪讀如四牡騑騑齊齊皇皇讀如歸徃之徃美皆當爲儀字之誤也周禮教國子六儀一曰祭祀</hi>
　<hi>之容二曰賔客之容三曰朝廷之容四曰喪紀之容五曰軍旅之容六曰車馬之容孔氏曰穆穆皇皇皆</hi>
　<hi>美大之狀濟濟翔翔厚重寛舒之貌孝子祭祀威儀嚴正心有所繼屬故齊齊皇皇詩小雅云四牡騑騑</hi>
　<hi>四牡翼翼皆是馬之行容肅肅敬貌雍雍和貌鸞和聲之形狀方氏曰穆穆者敬以和皇皇者正而美濟</hi>
　<hi>濟者出入之齊翔翔者翕張之美齊齊言致齊而能定皇皇言有求而不得匪匪言行而有文翼翼言載</hi>
　<hi>而有輔肅肅言倡者之整雍雍言應者之和胡氏曰鄭讀匪匪爲騑今從之餘不勞改讀輔氏曰美如字</hi>
<pb n="22a"/>
　<hi>自通</hi>
○賔客主恭祭祀主敬喪事主哀㑹同主詡軍旅思險<lb/>
隱情以虞<hi>詡况矩切</hi>
　<hi>鄭氏曰恭在貌敬在心詡謂敏而有勇若齊國佐也險險阻出竒覆諼之處也隱意也思也虞度也當思</hi>
　<hi>念已情之所能以度彼之將然否也孔氏曰左傳成二年齊晉戰于鞍齊國佐陳辭以拒晉師是敏而有</hi>
　<hi>勇險是地形險阻諼詐也地形旣險得出竒謀覆詐也隱情謂以意思念彼情豫測度前敵知其所欲爲</hi>
　<hi>事劉氏曰恭敬哀詡同出一心也用之以應物各有所宜焉詡煦也德𤼵揚詡萬物人君法天地治會同</hi>
　<hi>以建極而生成萬物之德在焉輔氏曰交際以禮相示故以容貌之恭爲主祭祀以誠感格故以内心之</hi>
<pb n="22b"/>
　<hi>敬爲主内外無二致恭敬無二理行軍之道以臨事而懼好謀而成爲上思險謂臨事而懼慮敗不慮勝</hi>
　<hi>也隱情以虞謂好謀而成且兵事露則不神也</hi>
○軍尚左卒尚右乗兵車出先刃入後刃<lb/>
　<hi>鄭氏曰左陽也陽主生將軍有廟勝之䇿左將軍爲上貴不敗績右隂也隂主殺卒之行伍以右爲上示</hi>
　<hi>有死志入後刅不以刄嚮國也方氏曰軍以謀爲主而好生卒以戰為事而敢死</hi>
○武車不式介者不拜<lb/>
　<hi>陸氏曰前曰兵車不式兵車革路也此曰武車不式武車木路也方氏曰武車以言其道戎車以言其事</hi>
　<hi>兵車以言其器革車以言其飾鄭氏曰兵車不以容禮下人也軍中之拜肅拜</hi>
<pb n="23a"/>
○婦人吉事雖有君賜肅拜爲尸坐則不手拜肅拜爲<lb/>
喪主則不手拜<lb/>
　<hi>鄭氏曰肅拜拜低頭也手拜手至地也婦人以肅拜爲正凶事乃手拜爾爲尸爲祖姑之尸也士虞禮曰</hi>
　<hi>男男尸女女尸爲喪主不手拜者爲夫與長子當稽顙也其餘亦手拜而已或曰喪爲主則不手拜肅拜</hi>
　<hi>也孔氏曰婦人但肅拜吉事及君賜悉然手拜則周禮空首也肅拜者婦人之常而昏禮婦拜扱地以其</hi>
　<hi>新來爲婦盡禮於舅姑也左傳穆嬴頓首於宣子之門者有求於宣子非禮之正也爲喪主則不手拜明</hi>
　<hi>不爲喪主其餘輕喪則手拜也周禮坐尸嫌婦人或異故記者明之尸坐謂虞祭若平常吉祭共以男子</hi>
　<hi>一人爲尸祭統云設同几是也婦人爲尸或答拜時但肅拜而不手拜也</hi>
<pb n="23b"/>
葛絰而麻帶<lb/>
　<hi>孔氏曰此謂婦人旣虞卒哭其絰以葛易麻故云葛絰婦人尚質所貴在要帶有除無變終始是麻故云</hi>
　<hi>麻帶鄭氏曰帶所以自結束也婦人質少變於喪之帶有除而無變澄曰絰謂首絰帶謂要絰也</hi>
　　　右記通用之禮凡十五節<lb/>
爲人臣下者有諫而無訕有亾而無疾頌而無讇諫而<lb/>
無驕怠則張而相之廢則埽而更之謂之社稷之役<hi>讇勑檢切相息亮切更音庚</hi>
　<hi>鄭氏曰亾去也疾惡也頌謂將順其美也驕謂言行謀從恃知而慢也怠惰也相助也廢政教壞亂無可</hi>
<pb n="24a"/>
　<hi>因也孔氏曰君若有惡臣當諫之訕謂道說君之過惡及謗毁也三諌不從乃出境而去不得彊畱而憎</hi>
　<hi>惡君也頌美盛德之形容讇謂以惡爲美横求見容君政怠惰臣當爲張起而助成之君政廢壞無可復</hi>
　<hi>張助者則當掃蕩而更立新政也方氏曰役者以其有勞於社稷也澄曰社稷之役猶言社稷之臣役謂</hi>
　<hi>僕役左傳云於先大夫無能爲役不曰臣而曰役謙辭也</hi>
○事君者量而後入不入而后量凡乞假於人爲人從<lb/>
事者亦然然故上無怨而下逺罪也<hi>量音亮乞入聲爲云僞切逺去聲</hi>
　<hi>鄭氏曰量量其事意合成否孔氏曰臣之事君欲請爲其事義必先商量事意可合以否然後入而請之</hi>
　<hi>不先入請然後始商量成否乞假於人謂就人乞貸假借爲人從事謂求請事人亦須先商量事意成否</hi>
<pb n="24b"/>
　<hi>故云亦然然故然猶如此也事君若能如此則下不忤上故上無怨上不責下故下逺罪</hi>
○執君之乗車則坐僕者右帶劔負良綏申之面拖諸<lb/>
幦以散綏升執轡然後歩<hi>乗繩證切下七乗五乗三乗乗馬同拖徒可切幦音覓散上聲</hi>
　<hi>鄭氏曰執執轡謂守之也君不在中坐示不行也面前也幦覆苓也良綏君綏也負之由左肩上入右腋</hi>
　<hi>下申之於前覆苓上也歩行也孔氏曰凡御則立今守空車則坐僕即御者也右帶劔帶之於要右邊也</hi>
　<hi>此謂初御法帶劔之法在左以右手抽之便也今御者在中君在左若左帶劔則妨於君故右帶也良善</hi>
　<hi>也君由後升僕者在車背君面嚮前取君綏由左腋下加左肩上繞背入右腋下申綏之末於面前拖諸</hi>
<pb n="25a"/>
　<hi>幦者拖猶擲也亦引也綏申於面前而擲末於車前幦上亦云引之置車幦上也苓車前欄也亦名爲式</hi>
　<hi>故詩傳云幭覆式與此同以散綏升者謂初升時也散綏副綏也僕登車旣不得執君綏故執副綏而升</hi>
　<hi>也旣升車執䇿分轡而後行車行車五歩而立待君君出上則授良綏而升君也朱子曰下言以散綏升</hi>
　<hi>則是此時僕方在車下帶劔負綏而擲綏末於幦上君固未就車也及僕以散綏升之後君方出而就車</hi>
　<hi>此䟽乃言君由後升僕者在車背君取綏而拖諸幦誤矣又疑綏制當是以索爲環兩頭相屬故負之者</hi>
　<hi>得以如環處自左腋下過前後各上至背則合而出於右腋之中以申於前而自車下擲於幦上君升則</hi>
　<hi>還身向後復以覆幦如環處授君使君得以兩手執之而升也按此與曲禮君車將駕以下皆非專為君</hi>
　<hi>御者之事蓋劔妨左人自當右帶綏欲授人自當負之以升又當升時無人授已故但取散綏以升乃僕</hi>
<pb n="25b"/>
　<hi>之通法註䟽皆誤</hi>
○僕於君子君子升下則授綏始乗則式君子下行然<lb/>
後還立<hi>還音旋</hi>
　<hi>孔氏曰僕御之禮必授人綏故君子升及下僕者皆授綏也僕者始乗君子未至御者則式以待君子升</hi>
　<hi>也僕人之禮若君子將升則僕先升君子下行則僕後下更還車而立待君子去後乃敢自安或云君車</hi>
　<hi>將駕則僕執䇿立於馬前故君子將下車則僕亦下車立於馬前待君子下行乃更還車立以俟其去</hi>
○乗貳車則式佐車則否貳車者諸矦七乗上大夫五<lb/>
乗下大夫三乗<lb/>
<pb n="26a"/>
　<hi>鄭氏曰貳車佐車皆副車也朝祀之副曰貳戎獵之副曰佐七乗五乗三乗此葢殷制也周禮貳車公九</hi>
　<hi>乗矦伯七乗子男五乗及卿大夫各如其命之數孔氏曰乗貳車佐車僕乗副車法也朝祀尚敬乗副車</hi>
　<hi>者式戎獵尚武乗副車者不式也戎獵自相對則戎車之副曰倅田獵之副曰佐故周禮戎僕馭倅車田</hi>
　<hi>僕馭佐車方氏曰貳車道車之副也道車即象路也以朝夕燕出入而謂之燕車佐車田車之副也田車</hi>
　<hi>即木路也合而言之凡朝祀之車其副皆謂之貳戎獵之車其副皆謂之佐陸氏曰周官凡諸矦之卿其</hi>
　<hi>禮各下其君二等然則下文大夫三乗子男之卿應氏曰按此與周禮未甚差似非異代之制當時記禮</hi>
　<hi>者所見多諸矦禮故所言止及於此若上公禮亦自是等而上之爾</hi>
○有貳車者之乗馬服車不齒觀君子之衣服服劔乗<lb/>
<pb n="26b"/>
馬弗賈<hi>賈音嫁</hi>
　<hi>鄭氏曰服車所乗車不齒尊有爵者之物廣敬也弗賈平尊者之物非敬也孔氏曰有貳車則謂下大夫</hi>
　<hi>其所乗之馬所服之車不敢齒次論其年嵗評其價數髙下車有新舊則年數有多少價數有貴賤觀視</hi>
　<hi>也不輕平尊者物堪直多少之價方氏曰上言車馬而不及衣服下言乗馬則車亦弗賈可知其言互備</hi>
　<hi>爾大夫以上有貳車然後謂之君子貳車以位言之君子以德言之上言貳車則斥大夫以上而已下言</hi>
　<hi>君子則凡於有德者皆若是也輔氏曰齒與齒君之路馬之齒同衣服舉其緫服劔佩之火者乗馬物之</hi>
　<hi>盛者微細之物有不必戒</hi>
○國家靡敝則車不雕幾甲不組縢食器不刻鏤君子<lb/>
<pb n="27a"/>
不履絲屨馬不常秣<hi>靡音迷幾音祈</hi>
　<hi>鄭氏曰靡敝賦稅亟也雕畫也幾附纒爲沂鄂也組縢以組飾之及紟帶也詩云貝胄朱綅亦鎧飾也孔</hi>
　<hi>氏曰君造作侈靡賦稅煩急則物凋敝或以靡爲糜謂財物糜散凋弊車不雕畫漆飾以爲沂鄂甲不用</hi>
　<hi>組以爲飾及紟帶紟帶解縢字縢約也謂以組連甲及爲甲帶也絲屨謂絇繶純之屬不以絲飾之方氏</hi>
　<hi>曰組猶嬰之用組縢猶籩之用縢皆所以約而緘之食器若木者爲刻金者爲鏤馬食穀曰秣五事必以</hi>
　<hi>車馬爲始終者葢車馬在禮爲重</hi>
　　　右記臣下之禮凡七節<lb/>
　<lb/>
<pb n="27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記纂言卷三<lb/>
<pb n="28a"/>
欽定四庫全書<lb/>
　禮記纂言卷三　　　　　　元　吳澄　撰<lb/>
　　少儀<lb/>
　　<hi>陸氏曰内則十年學幼儀此篇其類也方氏曰篇中所言不特少者然壯者之儀亦在少時所習鄭</hi>
　　<hi>氏曰少猶小也記相見及薦羞之小威儀范陽張氏曰先儒訓少為小其意以為所記者小節爾聖</hi>
　　<hi>人之道無大小此為小孰為大少有副意如太禮師之有少師少者所以副其大儀者所以副其</hi>
　　<hi>也</hi>
聞始見君子者辭曰某固願聞名於將命者不得階主<lb/>
<pb n="28b"/>
敵者曰某固願見<hi>見賢遍切下並同</hi>
　<hi>鄭氏曰君子卿大夫若有異德者固如故也重則云故將猶奉也奉命傳辭出入階上進者言斥指主人</hi>
　<hi>敵當也孔氏曰記者傳聞舊說曰聞辭客之辭也某客名也再辭曰固聞名謂名得通達客實願見君子</hi>
　<hi>不敢必斥見君子但願將命者聞之而已不云初辭而云固者明主人不即見己已乃再辭也若初辭則</hi>
　<hi>不云固惟云某願聞名於將命者爾主謂主人客宜卑退不得上進斥主人敵者不謙故云願見亦應云</hi>
　<hi>願見於將命者上已有故此略之固義同上</hi>
罕見曰聞名亟見曰朝夕瞽曰聞名<hi>亟去冀切</hi>
　<hi>鄭氏曰罕希也希相見雖於敵者猶為尊主之辭如於君子也亟數也於君子則曰某願朝夕聞名於將</hi>
<pb n="29a"/>
　<hi>命者於敵者則曰某願朝夕見於將命者瞽無目也以無目辭不稱見孔氏曰前條明始相見此明已相</hi>
　<hi>見而䟽者尊者敵者皆云願聞名於將命者然敵者始來曰願見重來而䟽翻曰聞名者亦奬之使不䟽</hi>
　<hi>也或云始來禮隆故尊卑宜異重來禮殺故宜同也亟見謂數相見者瞽者其來不問見貴賤則並通云</hi>
　<hi>願聞名於將命者</hi>
○適有喪者曰比童子曰聽事適公鄉之喪則曰聽役<lb/>
於司徒<lb/>
　<hi>鄭氏曰適之也曰某願比於將命者童子未成人曰某願聽事於將命者聽役者喪憂戚無賔主之禮皆</hi>
　<hi>為執事來也孔氏曰前明吉禮相見此明凶事相見也比謂比方其年力以給喪事若五十從反哭四十</hi>
<pb n="29b"/>
　<hi>待盈坎童子不得與成人為比但來聽主人以事見使也若適公卿貴者之喪聽主人之見役輕重唯命</hi>
　<hi>不敢辭也云於司徒者國有公卿之喪則司徒率其屬掌之</hi>
○君將適他臣如致金玉貨貝於君則曰致馬資於有<lb/>
司敵者曰贈從者<hi>從才用切</hi>
　<hi>鄭氏曰適他行朝㑹也資猶用也贈送也孔氏曰前明吉凶相見之禮此以下明吉凶送遺之禮此明送</hi>
　<hi>吉也君若朝㑹出徃它國而臣奉財物以充路費金玉貨貝略舉其梗槩爾君尊備物不有乏少故不言</hi>
　<hi>獻恐君行有車馬路中或須資給故云此物以充馬資有司主典君物者也敵者當言贈於左右從行者</hi>
○臣致襚於君則曰致廢衣於賈人敵者曰襚親者兄<lb/>
<pb n="30a"/>
弟不以襚進<hi>襚音遂賈音嫁</hi>
　<hi>孔氏曰此明送凶襚者以衣送死人之稱以衣送敵者死曰襚若臣以衣送君死不得曰襚但云致廢衣</hi>
　<hi>言不敢必充君歛但充廢致不用之列也賈人者識物價貴賤主君衣服者也不敢云與君故云賈人也</hi>
　<hi>然喪大記云君無襚註云無襚者不陳不以歛進謂執之將命親者相襚直將進即陳之不須執以將命</hi>
　<hi>若非親則擯者傳辭將進以為禮節按士喪禮大功以上同財之親襚不將命即陳於房中小功以下及</hi>
　<hi>同姓等皆將命</hi>
○臣爲君喪納貨貝於君則曰納甸於有司<hi>爲云偽切下同</hi>
　<hi>孔氏曰此臣為君喪進物之辭納獻也入也甸田也言此物田野所出合獻入於君有司必云田所出者</hi>
<pb n="30b"/>
　<hi>臣受君地明地物本由君出也衣是送君故與賈人貨貝但供喪用故付有司</hi>
○賵馬入廟門賻馬與其幣大白兵車不入廟門<hi>賵芳仲切賻音附</hi>
　<hi>孔氏曰此論賵賻之異以馬送死曰賵以馬助生人營喪曰賻幣謂財貨並助主人喪用之物大白兵車</hi>
　<hi>之旗為送喪之從車所以得有大白兵車來助主人者謂諸矦有喪鄰國之君以此賻之或家國自有也</hi>
　<hi>庾氏曰禮旣祖訖而後賻馬入設於廟庭入門者欲以供駕魂車也鄭氏曰賵馬入廟門以其主於死者</hi>
　<hi>賻馬以下不入廟門以其主於生人也兵車革路也革路建大白以即戎戰伐田獵之服非盛者雖為死</hi>
　<hi>者來陳之於外</hi>
<pb n="31a"/>
○賻者旣致命坐委之擯者舉之主人無親受也<lb/>
　<hi>孔氏曰此明賻者授受之禮坐猶跪也謂賻者旣致命跪而委物於地主人擯者舉而取之吉時饋物主</hi>
　<hi>人自拜受喪主於哀戚不得拜受使擯者舉之而已舉謂幣之屬車馬不舉鄭氏曰舉之舉以束</hi>
○爲人祭曰致福爲己祭而致膳於君子曰膳祔練曰<lb/>
告凡膳告於君子主人展之以授使者于阼階之南南<lb/>
面再拜稽首送反命主人又再拜稽首其禮大牢則以<lb/>
牛左肩臂臑折九个少牢則以羊左肩七个犆豕則以<lb/>
豕左肩五个<hi>使色吏切臑奴報切折之設切下並同少去聲犆音特</hi>
<pb n="31b"/>
　<hi>鄭氏曰曰致福曰膳曰告此皆致祭祀之餘於君子也攝主言致福申其辭也自祭言膳謙也祔練言告</hi>
　<hi>不敢以為福膳也展省具也折斷分之也用左者右以祭也羊豕不言臂臑因牛序之可知孔氏曰為人</hi>
　<hi>祭謂攝祭致飲胙於君子其將命之辭謂致彼祭祀之福若已自祭而致胙則不敢云福言致其善味爾</hi>
　<hi>若已袝祥而致胙又不敢云膳但言以告使知己祥祔而已凡初遣膳告之時主人自省視飲食多少備</hi>
　<hi>具於阼階南稽首拜送使者使者亦在阼階南南面再拜稽首受命其禮而下明所膳禮數也若得太牢</hi>
　<hi>祭者則用牛膳周人牲體尚右右邉以祭所以獻左也周貴肩故用左肩九个者取肩自上斷折之至蹄</hi>
　<hi>為九段臂臑謂肩脚也禮得少牢者則膳羊左肩折為七箇大牢少牢並用上牲不并備饌故太牢唯牛</hi>
　<hi>少牢唯羊也若祭唯特豕亦用豕左肩為五段方氏曰致福言祭者獲福致其餘於人膳者葢祭祀不祈</hi>
<pb n="32a"/>
　<hi>為己而祭非敢徼福以味之善乃致之爾練袝特告死者之已祔生者之已練而已展之省其善否也其</hi>
　<hi>授使者與反命皆再拜稽首敬之至也</hi>
○其以乗壺酒束脩一犬賜人若獻人則陳酒執脩以<lb/>
將命亦曰乗壺酒束脩一犬其以鼎肉則執以將命其<lb/>
禽加於一雙則執一雙以將命委其餘<hi>乗去聲</hi>
　<hi>鄭氏曰陳重者執輕者便也乗壺四壺也不言陳犬或無脩者牽犬以致命也於卑者曰賜於尊者曰獻</hi>
　<hi>鼎肉謂牲體已解可升於鼎也加猶多也孔氏曰四馬曰乗乗酒亦然束脩十挺脯也陳列於門外也亦</hi>
　<hi>曰者謂將命之辭也雖陳酒犬而單執脯致命其辭亦曰乗壺酒束脩一犬也無脯而有酒肉則陳酒而</hi>
<pb n="32b"/>
　<hi>執肉以將命加於一雙謂或十或百唯執一雙將命其餘委於門外</hi>
犬則執緤守犬田犬則授擯者旣受乃問犬名牛則執<lb/>
紖馬則執靮皆右之臣則左之<hi>緤息列切守手右切又如字紖文引切靮丁歴切</hi>
　<hi>鄭氏曰緤紖靮皆所以繫制之者守犬甲犬問名畜養者當呼之名謂若韓盧宋鵲之屬孔氏曰犬有三</hi>
　<hi>種守犬守禦宅舎田犬田獵所用食犬充厨庶羞用田犬守犬有名食大無名右之以右手牽之此謂田</hi>
　<hi>犬守犬若食犬則左手牽之曲禮云效犬者左牽之是也臣謂征伐所獲民虜左之左手操其右袂曲禮</hi>
　<hi>獻民虜者操右袂是也</hi>
<pb n="33a"/>
車則說綏執以將命甲若有以前之則執以將命無以<lb/>
前之則袒櫜奉胄器則執葢弓則以左手屈韣執拊劔<lb/>
則啓櫝葢襲之加夫襓與劔焉<hi>說吐活切下說屨同袒音但橐音羔奉芳勇切韣音獨拊芳武切櫝音獨夫襓上音扶下如遥切</hi>
　<hi>鄭氏曰甲鎧也有以前之謂他摯幣也橐弢鎧衣也冑兠鍪也袒其衣出兠鍪以致命韣弓衣也櫝劒函</hi>
　<hi>也襲卻合之襓劔衣也加劔於衣上孔氏曰陳車而說綏執以將命有他物與鎧同獻則陳鎧而執他物</hi>
　<hi>輕者以將命也袒開也若唯獻甲無他物則開甲櫜出胄奉之將命曲禮云獻甲者執胄是也凡器則陳</hi>
　<hi>底執葢葢輕便也拊弓把也左手屈弓衣并於把而執之右手執簫以將命曲禮云右手執簫左手承拊</hi>
<pb n="33b"/>
　<hi>是也啓開也先開劔函之葢而以葢仰於函底之下加函底於上重合之故云襲又加劔衣函中而以劔</hi>
　<hi>置衣上也</hi>
笏書脩苞苴弓茵席枕几熲杖琴瑟戈有刄者櫝筴籥<lb/>
其執之皆尚左手刀卻刄授穎削授拊凡有刺刄者以<lb/>
授人則辟刄<hi>苴子餘切熲京領切卻去略切穎役頂切削音笑刺七智切又七亦切辟匹亦切</hi>
　<hi>鄭氏曰苞苴謂編束萑葦以裹魚肉也茵著蓐也熲警枕也筴蓍也籥如笛三孔皆十六物也左手執上</hi>
　<hi>上陽也右手執下下隂也卻刄授穎削授拊辟用時穎鐶也拊謂把以利刄授人則辟刄不以正鄉人也</hi>
　<hi>孔氏曰笏也書也脩脯也苞苴也弓也茵也席也枕也几也熲也杖也琴也瑟也戈有刄者櫝戈之有刄</hi>
<pb n="34a"/>
　<hi>以櫝韜之也筴也籥也執此諸物皆左手在上而執之右手在下而承之若授人以刄却仰其刄授之以</hi>
　<hi>刀鐶穎是穎發之義刀之在手禾之秀穗枕之警動皆謂之穎事異意同按喪禮後記葦苞長三尺内則</hi>
　<hi>云炮取豚編萑以苴之是裹魚及肉亦兼容他物禹貢云厥包橘柚茵謂以物所蓍之蓐言有蓍謂之茵</hi>
　<hi>方氏曰禾首為穎穎刀頭刀以柄為首也澤劔首吹劔首皆柄輔氏曰方氏謂穎為刀頭似優</hi>
○受立授立不坐性之直者則有之矣<lb/>
　<hi>孔氏曰坐跪也尊卑相授以跪為禮尊者立卑者受其所與之物尊者立卑者以物授之此二事皆不坐</hi>
　<hi>若坐則尊者屈身也性謂天性若尊者天性直自如此短小則有坐而授受鄭氏曰有之有跪者也謂受</hi>
　<hi>授於尊者而尊者短則跪不敢以長臨之輔氏曰跪固禮也牲之直者徇禮而不度宜朱子曰按此句文</hi>
<pb n="34b"/>
　<hi>義皆未通恐是記失禮爾性之直猶所謂直情而徑行者與</hi>
賛幣自左詔辭自右<lb/>
　<hi>孔氏曰此論賛辭之異賛助也為君授幣之時由君之左為君傳辭與人則由君之右</hi>
○始入而辭曰辭矣即席曰可矣排闔說屨於户内者<lb/>
一人而已矣有尊長在則否<hi>排薄皆切闔胡獵切長知兩切下同</hi>
　<hi>鄭氏曰可猶止也擯者為賔主之節說屨於户内者一人雖衆敵猶有所尊也在在内也尊長在則後來</hi>
　<hi>之衆皆說屨户外孔氏曰始入門主人辭謝於賔擯者告主人曰辭謝賔矣謂辭讓賔令先入至階之時</hi>
　<hi>擯者亦應告主人曰辭讓賔先登此不言者始入之文包入門登階也至賔主升堂各就席而立擯者恐</hi>
<pb n="35a"/>
　<hi>賔主辭讓即席故告之曰可矣言止不須辭也賔主登席闔謂門扉衆入户内雖尊卑相敵猶推一人為</hi>
　<hi>尊排推門扉說屨户内先有尊長在堂或室衆人後入不得說屨户内也澄曰曰辭矣者令主人讓賔也</hi>
　<hi>曰可矣者謂賔主可登席也</hi>
○尊長於已踰等不敢問其年燕見不將命遇於道見<lb/>
則面不請所之喪俟事不犆弔侍坐弗使不執琴瑟不<lb/>
畫地手無容不翣也寢則坐而將命<hi>畫音獲翣所甲切</hi>
　<hi>鄭氏曰踰等父兄黨也問年則已恭遜之心不全燕見謂自不用賔主之正來則若子弟然也遇於道可</hi>
　<hi>以隱則隱不敢煩動也不請所之恐尊長所之或卑䙝喪不犆弔亦不敢故煩動也事朝夕哭時侍坐弗</hi>
<pb n="35b"/>
　<hi>使不執琴瑟至不翣皆端慤所以為敬尊長或使彈琴瑟則為之可命有所傳辭也坐者不敢臨之孔氏</hi>
　<hi>曰卑幼私燕而見不使擯者將傳其命無賔主之禮若於道路遇逢尊者尊者見已則面見不見則隱雖</hi>
　<hi>面見而不得問何徃也弔於尊者當俟朝夕哭時不非時而獨弔侍坐於尊者若不使已不執琴瑟而皷</hi>
　<hi>之不敢無故畫地不弄手翣扇也雖熱不敢搖扇皆以為敬也寢卧也坐跪也若尊者眠卧而侍者傳辭</hi>
　<hi>當跪前立則臨尊者也</hi>
侍射則約矢侍投則擁矢勝則洗而以請客亦如之不<lb/>
角不擢馬<hi>擢直角切</hi>
　<hi>鄭氏曰約矢不敢與之拾取也投投壺也擁矢不敢釋於地也角謂觥罰爵也於尊者與客如獻酬之爵</hi>
<pb n="36a"/>
　<hi>孔氏曰矢箭也凡射必計耦先設楅在中庭楅者兩頭為龍頭中央共一身而倚箭於楅身上上耦前取</hi>
　<hi>一次下耦又進取一如是更進各得四箭而升堂揷三隻於腰而手執一隻若畀者侍射則不敢更拾進</hi>
　<hi>取但一時并取四矢故云約矢投壺禮亦賔主各進矢若柘若棘為之從委於身前坐一一取之若畀者</hi>
　<hi>侍投則不敢釋置於地手並抱之擁抱也若敵射及投壺竟司射命酌而勝者當應曰諾勝者弟子酌酒</hi>
　<hi>南面以置豐上不勝者揖譲升堂北面就豐上取爵將飲之而跪曰賜灌勝者立於不勝者東亦北面跪</hi>
　<hi>而曰敬養若卑者得勝則不敢直酌當前洗爵而請行觴然後乃行也客若不勝則主人亦洗以請所以</hi>
　<hi>優賔也行罰用角爵詩云酌彼兕觥是也飲尊者及客則不敢用角投壺立筭為馬馬有威武射者所尚</hi>
　<hi>也凡投壺毎一勝輙立一馬至三馬而成勝但頻勝三馬難得若一朋得二馬一朋得一馬於是一馬之</hi>
<pb n="36b"/>
　<hi>朋徹取一馬者是以為三馬以成勝也今若卑者朋雖得二亦不敢徹尊者馬足成已勝也朱子曰此皆</hi>
　<hi>是卑者與尊者為耦若已勝而司射命酌則不使它弟子酌酒以罰尊者必自洗爵而請行觴若耦勝則</hi>
　<hi>亦不敢煩它弟子酌而飲已必自洗爵而請自飲也註䟽說恐非是</hi>
○請見不請退朝廷曰退燕遊曰歸師役曰罷<hi>朝直遥切罷音皮</hi>
　<hi>孔氏曰卑者於尊所有請見之禮去必由尊者朝還則稱曰退論語子退朝冉有退朝若在燕及遊還稱</hi>
　<hi>曰歸燕遊禮䙝主於歸家也鄭氏曰不請退去止不敢自由也朝廷近君為進罷之言罷勞也春秋傅曰</hi>
　<hi>師還曰疲朱子曰易曰或鼓或罷與史記將軍罷休就舎之罷亦同</hi>
<pb n="37a"/>
○侍坐於君子君子欠伸運笏澤劔首還屨問日之蚤<lb/>
莫雖請退可也<hi>還音旋蚤音早莫音暮</hi>
　<hi>鄭氏曰此皆解倦之狀伸頻伸也運澤謂玩弄也金器弄之易以汗澤孔氏曰志倦則欠體疲則伸運動</hi>
　<hi>也謂君子摇動於笏澤謂光澤玩弄劔首則生光澤還轉也尊者說屨於户内是屨恒在側故得自還轉</hi>
　<hi>之也問日之蚤莫尊者問也雖假令也前言侍者不得請退今若見君子有欠伸及以下諸事皆是坐乆</hi>
　<hi>體倦欲起或卧意侍者此時假令請退可也</hi>
　　　右記見遺之禮凡十四節<lb/>
燕侍食於君子則先飯而後已毋放飯毋流歠小飯而<lb/>
<pb n="37b"/>
亟之數噍毋為口容客自徹辭焉則止<hi>飯扶晚切下同亟紀力切數色角切噍子笑在笑二切</hi>
　<hi>孔氏曰先君子之飯若嘗食然君子食罷而後已若勸食然小飯謂小口而飯備噦噎亟謂疾速而咽備</hi>
　<hi>見問也數噍謂數數嚼之無得弄口以為容食訖客欲自徹其俎主人辭其徹俎客則止而不徹</hi>
○凡飲酒爲獻主者執燭抱燋客作而辭然後以授人<lb/>
執燭不讓不辭不歌<hi>燋側角子角二切</hi>
　<hi>鄭氏曰凡飲酒主人親執燭敬賔示不倦也言獻主容君使宰夫也孔氏曰獻主主人也凡飲酒主人自</hi>
　<hi>獻賔若尊卑不敵則使宰夫為主人以獻賔執燭夜時也夜暗故執燭燋謂未爇之炬旣欲畱客又取未</hi>
<pb n="38a"/>
　<hi>然之炬抱之也作起也客自起辭主人從辭而止乃以燭授執事之人也禮賔主有讓及更相辭謝又各</hi>
　<hi>歌詩相顯徳今旣夜暮所以殺此三事</hi>
○其未有燭而後至者則以在者告導瞽亦然<lb/>
　<hi>孔氏曰在者謂已在於坐者也若日已暗而坐中未有燭有人後至則主人以在坐中者而告之云某人</hi>
　<hi>在此某人在此導瞽亦如無燭時也鄭氏曰以在者告為其不見意欲知之也師冕見及階子曰階也及</hi>
　<hi>席子曰席也皆坐子告之曰某在斯某在斯是也</hi>
○尊者以酌者之左爲上尊尊壺者面其鼻<lb/>
　<hi>鄭氏曰尊者設尊者也孔氏曰人君陳尊在東楹之西於南北列之設尊之人在尊西嚮東以右為上則</hi>
<pb n="38b"/>
　<hi>尊以南為上也酌謂酌酒人也酌人在尊東西面以左為上亦上南也二人俱以南為上故云以酌者之</hi>
　<hi>左為上尊也尊與壺悉有面面有鼻鼻宜嚮於尊者故言面其鼻方氏曰設尊必面其鼻示專惠也玊藻</hi>
　<hi>曰唯君面尊是也謂之鼻者以當前如人之鼻故也</hi>
○客爵居左其飲居右介爵酢爵僎爵皆居右<hi>酢音胙僎音遵</hi>
　<hi>鄭氏曰客爵謂主人所酬賔之爵也以優賔爾賔不舉奠于薦東介爵酢爵僎爵皆飲爵也介賔之輔也</hi>
　<hi>酢所以酢主人也孔氏曰鄉飲酒禮主人酬賔之爵賔受奠觶于薦東是客爵居左也旅酬之時主人舉</hi>
　<hi>觶于賔賔奠觶于薦西至旅酬賔取薦西之觶以酬主人是其飲居右也主人獻介介飲獻賔賔酢主人</hi>
　<hi>主人飲主人獻僎僎飲是三爵皆飲爵也此三人旣不被優故爵並居右按鄉飲酒三爵皆不明奠置之</hi>
<pb n="39a"/>
　<hi>所故記者於此明之</hi>
○酌尸之僕如君之僕其在車則左執轡右受爵祭左<lb/>
右軌范乃飲<hi>軌范上媿美切下音與洪範之範同</hi>
　<hi>鄭氏曰如君之僕當其為尸則尊也周禮大御祭兩軹祭軌軌與軹於車同謂轊頭也軌范聲同謂軾前</hi>
　<hi>也孔氏曰此明爲尸之僕祖道祭軷之宜尸之僕為尸御車之僕將欲祭軷酌酒與尸之僕令為軷祭如</hi>
　<hi>酌酒與君之僕也其在車謂僕在車中時也僕旣主尸車故於車執轡受爵尸位在左僕立在右故左執</hi>
　<hi>轡右受爵祭酒也君僕亦然軌謂轂末范謂軾前僕旣受爵將飲則祭之於車左右軌及前范所以祭者</hi>
　<hi>為其神助已使不傾危也祭徧乃自飲此云范周禮云軓聲同字異但軾前之軓車旁著凡或作範字轂</hi>
<pb n="39b"/>
　<hi>末之軌則車旁著九此記左右軌是也車轍亦謂之軌亦車旁著九</hi>
○小子走而不趨舉爵則坐祭立飲<lb/>
　<hi>鄭氏曰小子弟子也卑不得與賔介俱備禮容也孔氏曰小子但給役使故宜驅走不得趨翔為容趨徐</hi>
　<hi>趨也小子若得酒舉爵時則先以坐祭祭竟而立飲之</hi>
○飲酒者禨者醮者有折爼不坐<hi>禨其記切醮子笑切</hi>
　<hi>鄭氏曰已沐飲酒曰禨酌始冠曰醮折爼尊徹之乃坐也孔氏曰飲酒者則禨者醮者是也緫以飲酒日</hi>
　<hi>之折俎者折骨體於爼也折俎為尊禨醮小事為卑故不得坐也折爼所以為尊者折俎則殽饌尊故冠</hi>
　<hi>禮庶子冠于房户之前而冠者受醮不敢坐及禨者並不敢坐也按鄉飲酒燕禮有折俎者皆不坐獨云</hi>
<pb n="40a"/>
　<hi>禨者醮者不坐以禨者醮者無酒爼之時則得坐嫌有折俎亦坐故特明之</hi>
○取爼進俎不坐<lb/>
　<hi>孔氏曰取俎謂就爼上取肉進俎謂進肉於俎爼旣有足立而進取便故不坐方氏曰俎有足而髙陸氏</hi>
　<hi>曰弟子職曰柄尺不跪蓋籩豆之屬若俎無柄應坐鄭氏曰以其有足亦柄尺之類</hi>
○其有折爼者取祭反之不坐燔亦如之尸則坐<lb/>
　<hi>孔氏曰俎旣有足故立而就俎取所祭肺升席坐祭祭訖反此所祭之物加之於俎皆立而為之故云取</hi>
　<hi>祭反之不坐唯祭時坐爾燔謂燔肉雖非折骨其肉在俎其取及祭反時亦不坐故云如之此皆謂賔客</hi>
　<hi>若為尸尸尊雖折俎取祭反之皆坐也鄭氏曰鄉射賔奠爵于薦西興取肺坐絶祭左手嚌之興加于爼</hi>
<pb n="40b"/>
　<hi>坐帨手少牢饋食尸左執爵右兼取肺肝擩于俎鹽振祭嚌之加于菹豆</hi>
○凡羞有爼者則於爼内祭<lb/>
　<hi>孔氏曰若羞在豆則祭於豆間若羞在爼則祭於爼内近人之處俎在人間横設故不得祭於俎外及兩</hi>
　<hi>俎間</hi>
○羞首者進喙祭耳<hi>喙許穢切</hi>
　<hi>孔氏曰羞首謂膳羞有牲頭者則進口以嚮尊者尊者若祭先取牲耳祭之也</hi>
○羞濡魚者進尾冬右腴夏右鰭祭膴<hi>鰭音祈膴火吳切</hi>
　<hi>鄭氏曰進尾擗之由後鯁肉易離也乾魚進首擗之由前理易析也冬右腴氣在下腴腹下也夏右鰭氣</hi>
<pb n="41a"/>
　<hi>在上鰭脊也膴大嚮謂刳魚腹也孔氏曰濡濕也冬時陽氣下在魚腹夏則陽氣上在魚脊凡陽氣所在</hi>
　<hi>之處肥美故進魚使嚮右以右手取之便也此尋常燕食所薦魚體非祭祀及嚮食正禮也祭膴者此處</hi>
　<hi>肥美故食魚則刳取以祭先也陳氏曰魚之在俎或縮或横或右首或左首或進首或進尾或進鰭或進</hi>
　<hi>腴或右鰭則右首左首者於俎為縮於人為横進首進尾者於俎為横於人為縮公食大夫魚縮爼寢右</hi>
　<hi>進鰭士喪卒塗之薁左首進鰭士虞亦進鰭少牢右首進腴蓋鰭者體之所在腴者氣之所聚禮雖貴右</hi>
　<hi>人之飲食貴體鬼神之祭貴氣也公食與少牢皆右首而喪禮左首反吉故也少牢進腴公食進鰭而喪</hi>
　<hi>奠與虞進鰭未異於生故也儀禮大夫士祭皆薧魚周禮䱷人凡祭祀共其魚之鱻薧曲僼曰槀魚曰商</hi>
　<hi>祭鮮魚曰脡祭少儀曰羞濡魚者進尾先儒謂天子諸矦之禮備薧濡也陸氏曰凡食魚進首唯羞濡魚</hi>
<pb n="41b"/>
　<hi>者進尾嫌軟媚無骨鯁</hi>
○未歩爵不嘗羞<lb/>
　<hi>鄭氏曰歩行也孔氏曰羞殽羞也殽羞本為酒設若爵未行而先甞羞是貪食矣此謂無筭爵之時羞庶</hi>
　<hi>羞行爵之後始甞之若正羞脯醢折俎未飲酒之前則甞之故鄕飲酒鄉射燕禮大射獻後乃薦賔皆先</hi>
　<hi>祭脯醢嚌肺乃飲卒爵</hi>
○凡羞有湆者不以齊<hi>湆起及切齊才細切下同</hi>
　<hi>孔氏曰凡羞有湇湇汁也羞有汁則有鹽梅齊和若食者更調和之則嫌薄主人味故不以齊也</hi>
○凡齊執之以右居之於左<lb/>
<pb n="42a"/>
　<hi>鄭氏曰齊謂食羮醬飲有齊和者也孔氏曰齊者以鹽梅齊和之執此鹽梅以右手居之於左者居處羮</hi>
　<hi>食於左手以右手所執鹽梅調和之於事便也</hi>
○牛羊之肺離而不提心<hi>提丁禮切</hi>
　<hi>鄭氏曰提猶絶也刳離之不絶中央使易絶以祭孔氏曰祭肺之法刳離之不絶心心謂肺中央少許爾</hi>
○牛與羊魚之腥聶而切之爲膾麋鹿爲菹野豕為軒<lb/>
皆聶而不切麕爲辟雞兎爲宛脾皆聶而切之切葱若<lb/>
薤實之醯以柔之<hi>聶之渉切菹莊居切軒音獻麕俱倫切辟音璧又補麥切宛鳥阮切</hi>
　<hi>孔氏曰此明膾及虀菹麤細之異聶而切之者先䐑為大臠而復報切之為膾也鄭氏曰此軒辟雞宛脾</hi>
<pb n="42b"/>
　<hi>皆菹類也其作之狀以醯與葷菜淹之殺肉及腥氣也方氏曰菹酢菜也醢人所謂菁菹茆菹是也彼以</hi>
　<hi>菜為菹此以麋鹿為之者特制造之法如之而已膳夫通謂之醬者以此聶而不切則大聶而切之則小</hi>
○爲君子擇葱薤則絶其本末<hi>薤何戒切</hi>
　<hi>孔氏曰本根也葱薤根不浄末萎乾故擇者必絶其二處</hi>
○君子不食圂腴<hi>圂音豢</hi>
　<hi>鄭氏曰周禮圂作豢謂大豕之屬食米穀者也腴有似於人穢孔氏曰腴豬犬腸也豬犬亦食米穀其腸</hi>
　<hi>與人相似君子辟其腴故鼎闕一也</hi>
○未嘗不食新<lb/>
<pb n="43a"/>
　<hi>鄭氏曰嘗謂薦新物於寢廟孔氏曰人子不忍前食新也方氏曰秋祭曰嘗以物新成而可嘗故也未嘗</hi>
　<hi>則親未嘗新矣孝子其忍食之乎月令毎言先薦寢廟者以此然新物不待秋而有此止以嘗言者以物</hi>
　<hi>成於秋故也月令特於孟秋言嘗新者以此</hi>
○凡洗必盥<lb/>
　<hi>孔氏曰盥盥手也洗爵必先洗手鄭氏曰先盥乃洗爵先自潔也盥有不洗也</hi>
○洗盥執食飲者勿氣有問焉則辟咡而對<hi>辟匹亦切咡而志切</hi>
　<hi>孔氏曰洗謂與尊長洗足也盥謂與尊長洗手也及執尊者飲食之時尊者有事問己己則辟口而對不</hi>
　<hi>使口氣及尊者陸氏曰洗爵及執飲食苟有氣焉人或穢之方氏曰勿氣屏氣也凡以致恭而已</hi>
<pb n="43b"/>
　　　右記飲食之禮凡二十三節<lb/>
問國君之子長幼長則曰能從社稷之事矣幼則曰能<lb/>
御未能御問大夫之子長幼長則曰能從樂人之事矣<lb/>
幼則曰能正於樂人未能正於樂人問士之子長幼長<lb/>
則曰能耕矣幼則曰能負薪未能負薪<hi>長知兩切</hi>
　<hi>孔氏曰長云能從君供社稷之事御治也謂已能治事未能治事此事謂尋常細事長已能習樂曰能從</hi>
　<hi>樂人之事幼則習樂未成但聽政令於樂人曲禮問其身此問其子記人之意異爾輔氏曰御謂五御孔</hi>
　<hi>子曰吾何執執御乎吾執御矣謙辭也亦天下未有無生而貴者也教所以正之也猶言能受教於樂人</hi>
<pb n="44a"/>
　<hi>負薪則貶於耕應氏曰曲禮之問乃他人之旁自相問故對之者其辭文此則人問其子於父故對之者</hi>
　<hi>其辭卑先儒誤以此之問對為人之問對其辭意皆不適其中且人之對父必譽其子父之言子必承以</hi>
　<hi>謙此古今之常情天下之逹禮也尚何疑馬然曲禮上焉則問天子之年下焉則問庶人之子而此則不</hi>
　<hi>及焉者蓋彼亦旁問之辭而此則請問其父天子之前固無與之敵而敢問其子者矣庶人卑賤其自相</hi>
　<hi>答問之辭不足記也此諸矦之子亦必鄰國之君陸氏曰曲禮記天子之大夫士禮少儀所記諸矦之大</hi>
　<hi>夫士禮知然者以冒問國君之子長幼知之也少儀視曲禮降一等以此且曰長則能從社稷之事矣幼</hi>
　<hi>則能御未能御其間容衆子若曲禮所言是以一人之身長幼問答</hi>
○問品味曰子亟食於某乎問道藝曰子習於某乎子<lb/>
<pb n="44b"/>
善於某乎<hi>亟去冀切</hi>
　<hi>孔氏曰品味殽饌也亟數也若欲問彼人已嘗食某殽饌與否者則不可斥問甞食否但當問其數食某</hi>
　<hi>食乎如言彼已嘗經數食也問道藝則曰子習於某道乎子善於某藝乎道難故稱習藝易故稱善疑而</hi>
　<hi>稱乎謙退之辭方氏曰人之情品味有偏嗜道藝有異尚問品味不可斥之以好惡而昭其癖問道藝不</hi>
　<hi>可斥之以能否而㬥其短</hi>
○士依於德游於藝工依於法游於說<hi>說如字</hi>
　<hi>鄭氏曰徳三徳至德敏徳孝德也藝六藝禮樂射御書數也法謂規矩尺寸之數說謂鴻殺之意所宜也</hi>
　<hi>孔氏曰依依附游敖游方氏曰依則無日不然游則有時而已徳本也故言依藝末也故言游法者常法</hi>
<pb n="45a"/>
　<hi>規矩凖繩也故依之而不可違說則有變通存焉若器或利於古而害於今則有說故游之而不泥</hi>
○問卜筮曰義與志與義則可問志則否不貳問<hi>與音余</hi>
　<hi>鄭氏曰義正事也志私意也義與志與太卜問来卜筮者也不貳問謂當正已之心以問吉凶於蓍龜孔</hi>
　<hi>氏曰公義則可為筮若所問是私意則不為之卜筮劉氏曰凡問卜筮之道先正其心決定所事之去就</hi>
　<hi>則從此而違彼無疑貳之心矣然後問於筮考諸卜吾所就而從者吉乎凶乎是之謂不貳問也輔氏曰</hi>
　<hi>問卜當誠壹惟誠然後此問彼應</hi>
○執玉執龜筴不趨堂上不趨城上不趨<lb/>
　<hi>鄭氏曰歩張足曰趨於重器於近尊於迫狹無容也輔氏曰趨所以為容也執重器則加謹近尊者則加</hi>
<pb n="45b"/>
　<hi>恭於迫狹及臨危則自斂故皆不趨非此時則行不可無容也</hi>
○執虚如執盈入虚如有人<lb/>
　<hi>鄭氏曰重慎輔氏曰敬慎有常心勿以在外者變也謝氏曰或問敬慎同異曰執虚如執盈入虚如有人</hi>
　<hi>慎之至也敬則慎在其中矣敬則外物不能易甚物事换得方氏曰執虚猶如執盈况於有物之器而敢</hi>
　<hi>忽乎入虚猶如有人况於有人之室而敢怠乎故孔子執圭如不勝出門如見大賔者此也</hi>
○凡祭於室中堂上無跣燕則有之<hi>跣悉典切</hi>
　<hi>鄭氏曰祭不跣者主敬也燕則有跣爲歡也天子諸矦祭有坐尸於堂之禮祭所尊在室燕所尊在堂將</hi>
　<hi>燕降說屨乃升堂孔氏曰凡祭謂天子至士悉然跣說屨也下大夫及士隂陽二厭乃燕尸皆於室中上</hi>
<pb n="46a"/>
　<hi>大夫隂厭及祭在室若儐尸則于堂正祭饋食卿大夫士並在室中此則貴賤通天子諸矦則有室有堂</hi>
　<hi>朝事延尸於户外是坐尸於堂然非禮之盛節初入室灌及饋孰之時事神大禮故註云祭所尊在室祭</hi>
　<hi>禮主敬故凡祭在室中者非惟室中不說屨堂上亦不敢說屨燕則有之者謂堂上有跣也凡燕坐必說</hi>
　<hi>屨屨賤不在堂也初時在堂行禮立而致敬故曰所尊在堂</hi>
○氾埽曰埽埽席前曰拚拚席不以鬛執箕膺擖<hi>氾芳劔切埽悉報切拚音糞鬛力涉切擖音葉</hi>
　<hi>孔氏曰氾廣也大賔來外内俱埽謂之埽小賔来則止埽席前名曰拚也拚是除穢埽是滌蕩若拚席上</hi>
　<hi>不得用埽地帚也膺人之胷前擖箕之舌也持箕舌自嚮胷前不得嚮尊者鄭氏曰鬛謂帚也帚恒埽地</hi>
<pb n="46b"/>
　<hi>不潔清也持箕將去糞者以舌自嚮</hi>
○衣服在躬而不知其名爲罔<lb/>
　<hi>陸氏曰衣服在躬上至冠冕下及裳履皆兼之鄭氏曰罔猶罔罔無知貌孔氏曰衣服文章所以表人之</hi>
　<hi>徳亦勸人之慕徳若著之而不識知其名義者則是罔罔無知之人也李氏曰冠圓冠者知天時履方履</hi>
　<hi>者知地形佩玦者事至而能斷先王之制衣服豈徒然乎夫衣服者未嘗去者也身者至近者也以未嘗</hi>
　<hi>去之衣服被乎至近之身而有所未知故曰罔罔者神不明也</hi>
○不疑在躬不度民械不願於大家不訾重器<hi>度大洛切訾子斯切</hi>
<pb n="47a"/>
　<hi>應氏曰在躬之疑若衣服而不知其名亦其一也鄭氏曰不服行所不知使身疑也械兵器也不計度民</hi>
　<hi>家之器物使已亦有大謂富之廣也訾思也重猶寳也孔氏曰當習學明了不得使疑事在其躬也大家</hi>
　<hi>謂大夫之家富貴廣大士徃見彼富大不可願效之非分而願必有亂心也客思玩主人珍物重器則憎</hi>
　<hi>疾已貧賤生滛亂濫惡也方氏曰重器謂九鼎之屬訾與國語訾相之訾同朱子曰訾猶計度也下毋訾</hi>
　<hi>衣服成器字義同此國語云訾相其質漢書云爲無訾者又云不訾之身皆此義此言不訾重器者謂不</hi>
　<hi>欲量物之貴賤亦避不審也或曰君子處富貴之中而人不疑其貪者視之如無也見富貴財利則有欲</hi>
　<hi>之之色安能使人不疑其貪乎在吾身有可疑者莫甚於此故此先言不疑在躬而下繼以民械重器大</hi>
　<hi>家三者</hi>
<pb n="47b"/>
不窺宻不旁狎不道舊故不戲色<lb/>
　<hi>鄭氏曰宻隱曲處不窺宻嫌伺人之私也道舊故言知識之過失也孔氏曰人當正視不得窺覘隱宻之</hi>
　<hi>處旁猶妄也妄與人狎習或致忿爭因狎而致訟也不戲色當尊其瞻視䙝慢則失敬也陸氏曰不旁狎</hi>
　<hi>雖在側不狎也朱子曰旁泛及也泛與人狎習不恭敬也不道舊故舊事旣非今日所急且或揚人宿過</hi>
　<hi>以取憎惡如陳勝賔客言勝故情爲勝所殺之類是也戲色謂嘻笑侮慢之容</hi>
毋拔來毋報徃毋瀆神毋循枉毋測未至毋訾衣服成<lb/>
器毋身質言語<hi>拔蒲末切報音赴</hi>
　<hi>鄭氏曰報讀爲赴疾之赴拔赴皆疾也人來徃所之當有宿漸不可卒也瀆謂數而不敬毋循枉謂前日</hi>
<pb n="48a"/>
　<hi>之不正不可復遵行之測意度也成猶善也思衣服成器則疾貧也質成也聞疑則傳疑若成之或有所</hi>
　<hi>誤孔氏曰神明正直敬而逺之不可瀆慢循猶追述也枉邪曲也未至之事聖人難之凡人固不可預欲</hi>
　<hi>測量之也朱子曰抜來赴徃抜是急走倒從這邊來赴是又急再還倒向那邊去來徃只是向背之意此</hi>
　<hi>二句文勢猶云其就義若熱則其去義若渇言人有箇好事火急歡喜去做這様人不耐乆少間心懶意</hi>
　<hi>闌則速去之矣所謂其進銳者其退速也或曰毋抜來者事來則應毋報徃者事徃則已未來則拔而致</hi>
　<hi>之旣徃則追而報之此世所謂生事也胡氏曰拔猶拒也報猶追也測未至謂幸中如子貢身已也有疑</hi>
　<hi>毋斷以己意</hi>
○言語之美穆穆皇皇朝廷之美濟濟翔翔祭祀之美<lb/>
<pb n="48b"/>
齊齊皇皇車馬之美匪匪翼翼鸞和之美肅肅雍雍<hi>美音儀齊如字皇舊音徃旺或云如字匪讀如騑</hi>
　<hi>鄭氏曰匪讀如四牡騑騑齊齊皇皇讀如歸徃之徃美皆當爲儀字之誤也周禮教國子六儀一曰祭祀</hi>
　<hi>之容二曰賔客之容三曰朝廷之容四曰喪紀之容五曰軍旅之容六曰車馬之容孔氏曰穆穆皇皇皆</hi>
　<hi>美大之狀濟濟翔翔厚重寛舒之貌孝子祭祀威儀嚴正心有所繼屬故齊齊皇皇詩小雅云四牡騑騑</hi>
　<hi>四牡翼翼皆是馬之行容肅肅敬貌雍雍和貌鸞和聲之形狀方氏曰穆穆者敬以和皇皇者正而美濟</hi>
　<hi>濟者出入之齊翔翔者翕張之美齊齊言致齊而能定皇皇言有求而不得匪匪言行而有文翼翼言載</hi>
　<hi>而有輔肅肅言倡者之整雍雍言應者之和胡氏曰鄭讀匪匪爲騑今從之餘不勞改讀輔氏曰美如字</hi>
<pb n="49a"/>
　<hi>自通</hi>
○賔客主恭祭祀主敬喪事主哀㑹同主詡軍旅思險<lb/>
隱情以虞<hi>詡况矩切</hi>
　<hi>鄭氏曰恭在貌敬在心詡謂敏而有勇若齊國佐也險險阻出竒覆諼之處也隱意也思也虞度也當思</hi>
　<hi>念已情之所能以度彼之將然否也孔氏曰左傳成二年齊晉戰于鞍齊國佐陳辭以拒晉師是敏而有</hi>
　<hi>勇險是地形險阻諼詐也地形旣險得出竒謀覆詐也隱情謂以意思念彼情豫測度前敵知其所欲爲</hi>
　<hi>事劉氏曰恭敬哀詡同出一心也用之以應物各有所宜焉詡煦也德𤼵揚詡萬物人君法天地治會同</hi>
　<hi>以建極而生成萬物之德在焉輔氏曰交際以禮相示故以容貌之恭爲主祭祀以誠感格故以内心之</hi>
<pb n="49b"/>
　<hi>敬爲主内外無二致恭敬無二理行軍之道以臨事而懼好謀而成爲上思險謂臨事而懼慮敗不慮勝</hi>
　<hi>也隱情以虞謂好謀而成且兵事露則不神也</hi>
○軍尚左卒尚右乗兵車出先刃入後刃<lb/>
　<hi>鄭氏曰左陽也陽主生將軍有廟勝之䇿左將軍爲上貴不敗績右隂也隂主殺卒之行伍以右爲上示</hi>
　<hi>有死志入後刅不以刄嚮國也方氏曰軍以謀爲主而好生卒以戰為事而敢死</hi>
○武車不式介者不拜<lb/>
　<hi>陸氏曰前曰兵車不式兵車革路也此曰武車不式武車木路也方氏曰武車以言其道戎車以言其事</hi>
　<hi>兵車以言其器革車以言其飾鄭氏曰兵車不以容禮下人也軍中之拜肅拜</hi>
<pb n="50a"/>
○婦人吉事雖有君賜肅拜爲尸坐則不手拜肅拜爲<lb/>
喪主則不手拜<lb/>
　<hi>鄭氏曰肅拜拜低頭也手拜手至地也婦人以肅拜爲正凶事乃手拜爾爲尸爲祖姑之尸也士虞禮曰</hi>
　<hi>男男尸女女尸爲喪主不手拜者爲夫與長子當稽顙也其餘亦手拜而已或曰喪爲主則不手拜肅拜</hi>
　<hi>也孔氏曰婦人但肅拜吉事及君賜悉然手拜則周禮空首也肅拜者婦人之常而昏禮婦拜扱地以其</hi>
　<hi>新來爲婦盡禮於舅姑也左傳穆嬴頓首於宣子之門者有求於宣子非禮之正也爲喪主則不手拜明</hi>
　<hi>不爲喪主其餘輕喪則手拜也周禮坐尸嫌婦人或異故記者明之尸坐謂虞祭若平常吉祭共以男子</hi>
　<hi>一人爲尸祭統云設同几是也婦人爲尸或答拜時但肅拜而不手拜也</hi>
<pb n="50b"/>
葛絰而麻帶<lb/>
　<hi>孔氏曰此謂婦人旣虞卒哭其絰以葛易麻故云葛絰婦人尚質所貴在要帶有除無變終始是麻故云</hi>
　<hi>麻帶鄭氏曰帶所以自結束也婦人質少變於喪之帶有除而無變澄曰絰謂首絰帶謂要絰也</hi>
　　　右記通用之禮凡十五節<lb/>
爲人臣下者有諫而無訕有亾而無疾頌而無讇諫而<lb/>
無驕怠則張而相之廢則埽而更之謂之社稷之役<hi>讇勑檢切相息亮切更音庚</hi>
　<hi>鄭氏曰亾去也疾惡也頌謂將順其美也驕謂言行謀從恃知而慢也怠惰也相助也廢政教壞亂無可</hi>
<pb n="51a"/>
　<hi>因也孔氏曰君若有惡臣當諫之訕謂道說君之過惡及謗毁也三諌不從乃出境而去不得彊畱而憎</hi>
　<hi>惡君也頌美盛德之形容讇謂以惡爲美横求見容君政怠惰臣當爲張起而助成之君政廢壞無可復</hi>
　<hi>張助者則當掃蕩而更立新政也方氏曰役者以其有勞於社稷也澄曰社稷之役猶言社稷之臣役謂</hi>
　<hi>僕役左傳云於先大夫無能爲役不曰臣而曰役謙辭也</hi>
○事君者量而後入不入而后量凡乞假於人爲人從<lb/>
事者亦然然故上無怨而下逺罪也<hi>量音亮乞入聲爲云僞切逺去聲</hi>
　<hi>鄭氏曰量量其事意合成否孔氏曰臣之事君欲請爲其事義必先商量事意可合以否然後入而請之</hi>
　<hi>不先入請然後始商量成否乞假於人謂就人乞貸假借爲人從事謂求請事人亦須先商量事意成否</hi>
<pb n="51b"/>
　<hi>故云亦然然故然猶如此也事君若能如此則下不忤上故上無怨上不責下故下逺罪</hi>
○執君之乗車則坐僕者右帶劔負良綏申之面拖諸<lb/>
幦以散綏升執轡然後歩<hi>乗繩證切下七乗五乗三乗乗馬同拖徒可切幦音覓散上聲</hi>
　<hi>鄭氏曰執執轡謂守之也君不在中坐示不行也面前也幦覆苓也良綏君綏也負之由左肩上入右腋</hi>
　<hi>下申之於前覆苓上也歩行也孔氏曰凡御則立今守空車則坐僕即御者也右帶劔帶之於要右邊也</hi>
　<hi>此謂初御法帶劔之法在左以右手抽之便也今御者在中君在左若左帶劔則妨於君故右帶也良善</hi>
　<hi>也君由後升僕者在車背君面嚮前取君綏由左腋下加左肩上繞背入右腋下申綏之末於面前拖諸</hi>
<pb n="52a"/>
　<hi>幦者拖猶擲也亦引也綏申於面前而擲末於車前幦上亦云引之置車幦上也苓車前欄也亦名爲式</hi>
　<hi>故詩傳云幭覆式與此同以散綏升者謂初升時也散綏副綏也僕登車旣不得執君綏故執副綏而升</hi>
　<hi>也旣升車執䇿分轡而後行車行車五歩而立待君君出上則授良綏而升君也朱子曰下言以散綏升</hi>
　<hi>則是此時僕方在車下帶劔負綏而擲綏末於幦上君固未就車也及僕以散綏升之後君方出而就車</hi>
　<hi>此䟽乃言君由後升僕者在車背君取綏而拖諸幦誤矣又疑綏制當是以索爲環兩頭相屬故負之者</hi>
　<hi>得以如環處自左腋下過前後各上至背則合而出於右腋之中以申於前而自車下擲於幦上君升則</hi>
　<hi>還身向後復以覆幦如環處授君使君得以兩手執之而升也按此與曲禮君車將駕以下皆非專為君</hi>
　<hi>御者之事蓋劔妨左人自當右帶綏欲授人自當負之以升又當升時無人授已故但取散綏以升乃僕</hi>
<pb n="52b"/>
　<hi>之通法註䟽皆誤</hi>
○僕於君子君子升下則授綏始乗則式君子下行然<lb/>
後還立<hi>還音旋</hi>
　<hi>孔氏曰僕御之禮必授人綏故君子升及下僕者皆授綏也僕者始乗君子未至御者則式以待君子升</hi>
　<hi>也僕人之禮若君子將升則僕先升君子下行則僕後下更還車而立待君子去後乃敢自安或云君車</hi>
　<hi>將駕則僕執䇿立於馬前故君子將下車則僕亦下車立於馬前待君子下行乃更還車立以俟其去</hi>
○乗貳車則式佐車則否貳車者諸矦七乗上大夫五<lb/>
乗下大夫三乗<lb/>
<pb n="53a"/>
　<hi>鄭氏曰貳車佐車皆副車也朝祀之副曰貳戎獵之副曰佐七乗五乗三乗此葢殷制也周禮貳車公九</hi>
　<hi>乗矦伯七乗子男五乗及卿大夫各如其命之數孔氏曰乗貳車佐車僕乗副車法也朝祀尚敬乗副車</hi>
　<hi>者式戎獵尚武乗副車者不式也戎獵自相對則戎車之副曰倅田獵之副曰佐故周禮戎僕馭倅車田</hi>
　<hi>僕馭佐車方氏曰貳車道車之副也道車即象路也以朝夕燕出入而謂之燕車佐車田車之副也田車</hi>
　<hi>即木路也合而言之凡朝祀之車其副皆謂之貳戎獵之車其副皆謂之佐陸氏曰周官凡諸矦之卿其</hi>
　<hi>禮各下其君二等然則下文大夫三乗子男之卿應氏曰按此與周禮未甚差似非異代之制當時記禮</hi>
　<hi>者所見多諸矦禮故所言止及於此若上公禮亦自是等而上之爾</hi>
○有貳車者之乗馬服車不齒觀君子之衣服服劔乗<lb/>
<pb n="53b"/>
馬弗賈<hi>賈音嫁</hi>
　<hi>鄭氏曰服車所乗車不齒尊有爵者之物廣敬也弗賈平尊者之物非敬也孔氏曰有貳車則謂下大夫</hi>
　<hi>其所乗之馬所服之車不敢齒次論其年嵗評其價數髙下車有新舊則年數有多少價數有貴賤觀視</hi>
　<hi>也不輕平尊者物堪直多少之價方氏曰上言車馬而不及衣服下言乗馬則車亦弗賈可知其言互備</hi>
　<hi>爾大夫以上有貳車然後謂之君子貳車以位言之君子以德言之上言貳車則斥大夫以上而已下言</hi>
　<hi>君子則凡於有德者皆若是也輔氏曰齒與齒君之路馬之齒同衣服舉其緫服劔佩之火者乗馬物之</hi>
　<hi>盛者微細之物有不必戒</hi>
○國家靡敝則車不雕幾甲不組縢食器不刻鏤君子<lb/>
<pb n="54a"/>
不履絲屨馬不常秣<hi>靡音迷幾音祈</hi>
　<hi>鄭氏曰靡敝賦稅亟也雕畫也幾附纒爲沂鄂也組縢以組飾之及紟帶也詩云貝胄朱綅亦鎧飾也孔</hi>
　<hi>氏曰君造作侈靡賦稅煩急則物凋敝或以靡爲糜謂財物糜散凋弊車不雕畫漆飾以爲沂鄂甲不用</hi>
　<hi>組以爲飾及紟帶紟帶解縢字縢約也謂以組連甲及爲甲帶也絲屨謂絇繶純之屬不以絲飾之方氏</hi>
　<hi>曰組猶嬰之用組縢猶籩之用縢皆所以約而緘之食器若木者爲刻金者爲鏤馬食穀曰秣五事必以</hi>
　<hi>車馬爲始終者葢車馬在禮爲重</hi>
　　　右記臣下之禮凡七節<lb/>
　<lb/>
<pb n="54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記纂言卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
<head>易原就正首卷</head> <lb/>
    <p>
<pb n="1a"/>欽定四庫全書　　　　　經部一<lb/>
　易原就正　　　　　　　易類<lb/>
　　提要<lb/>
　　　　<hi>臣</hi>等謹案易原就正十二卷<lb/>
　　　國朝包儀撰儀字羽修邢䑓人拔貢生其始末<lb/>
　　　　無考觀其自序稱早年聞有皇極經世而無<lb/>
　　　　由求得其書自順治辛卯至康熙己酉七經<lb/>
　　　　下第貧不自存薄遊麻城乃得其書於王可<lb/>
<pb n="1b"/>　　　　南家至江寧寄食僧寺玩求其㫖者一年始<lb/>
　　　　有所得葢亦孤寒之士刻志自立者也儀之<lb/>
　　　　學既從邵子入故於陳摶先天圖信之甚篤<lb/>
　　　　其凡例併謂行世易説種不勝數要皆未嘗<lb/>
　　　　讀皇極經世無怪乎各逞私智而總非立象<lb/>
　　　　盡意觀象繫詞之本㫖其持論尤膠於一偏<lb/>
　　　　然其書發揮明簡詞意了然乃非抛荒經義<lb/>
　　　　排比黑白徒類算經者比其謂洛書無與於<lb/>
<pb n="2a"/>　　　　易則差勝他家之繳繞毎爻皆註所變之卦<lb/>
　　　　亦尚用左氏筮法頗為近古葢其學雖兼講<lb/>
　　　　先天而發易理明易象者為多其盛推圖學<lb/>
　　　　特假以為重焉耳乾隆四十四年四月恭校<lb/>
　　　　上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="3a"/>易原就正原序<lb/>
予童䝉時附學於浙紹陳師而忘其諱字常見師揲蓍<lb/>
徃徃多竒中心竊以為神而喜之及將授經予遂願讀<lb/>
易父毓華公曰易固天地間理學之秘文章之宗功業<lb/>
之本也世無傳者皆如面墻即陳先生亦不過明於數<lb/>
而已矣母邵曰惟吾家皇極經世書斯易之奥也兒願<lb/>
讀易須自勉於是讀易既而陳師南旋後此之師惟舉<lb/>
子業是訓即數法亦不之講繫辭傳曰夫易何為者也<lb/>
<pb n="3b"/>夫易開物成務冒天下之道如斯而已者也數法不講<lb/>
則理學不明聖人明天道察民故興神物吉凶同患之<lb/>
至意果何為也哉無怪乎易道之不明也久矣於予心<lb/>
殊未安奈何為制科消磨日月亦並無由求所謂皇極<lb/>
經世書也自辛夘至己酉七次落第行將以明經如嵗<lb/>
例而本經未明俯仰可勝愧怍齋戒揲蓍以决終身得<lb/>
豐之震九三豐其沛日中見沬折其右肱无咎象曰豐<lb/>
其沛不可大事也折其右肱終不可用也神乎神乎聖<lb/>
<pb n="4a"/>人明明告我矣且憶予折傷右肱之年即予願讀易之<lb/>
年也豈非數乎豈非數乎已而已而惟理可以勝數欲<lb/>
窮理則不可以不學易而學易之志尤不可以不憤也<lb/>
故始而克去一切他念繼而屏絶一切他書朝斯夕斯<lb/>
眠斯食斯於辭必求其所由繫於象必求其所由立嘗<lb/>
有一辭一象之不得其㫖雖費經旬閲月之思務期必<lb/>
得而後再玩他辭再觀他象也如是者九年其間藩逆<lb/>
變而无妄破家拙於生計而又遭回禄八口嗷嗷幾乎<lb/>
<pb n="4b"/>室人交謫矣豈西銘所謂貧賤憂戚庸玉汝于成耶而<lb/>
學易之功不敢不益勤且篤適因友人作楚遊邂逅麻<lb/>
城王子可南投轄欵留者三月餘相與談易而可南悅<lb/>
甚出其家藏之皇極經世書曰此書傳家三代矣曽未<lb/>
有識者子能識之乎予驚喜之餘亦不意其開卷即觧<lb/>
也可南大異之既而曰莫非數也王氏三代藏此書其<lb/>
為子藏耶子其書主也請即以贈子行他日得康節先<lb/>
生之秘而不屑教我則今日之雅也予拜而受之獲不<lb/>
<pb n="5a"/>世之寶不若也别可南而返過金陵普德寺而次焉佛<lb/>
香僧飯者一年於皇極經世書日有所得從此而負笈<lb/>
萍踪隨地明心因物見性不欲還家恐為妻子累者又<lb/>
六年而後求合於易之先天後天相為體用河圖洛書<lb/>
相為表裏復三年而一以貫之矣於丁夘年註上下經<lb/>
完繫辭諸傳乃夫子追論作易之原教人以學易之方<lb/>
似乎可以不註是年冬遊長安周子東侯悟易理於奕<lb/>
數以為闕此非全書猶皇極經世有内篇不可無外篇<lb/>
<pb n="5b"/>也於戊辰夏補註告成焉然屈指於易恰好亦如康節<lb/>
先生之二十年矣噫予豈於康節先生亦數應私淑之<lb/>
耶何當年讀易之始便為兆於母邵之慈訓也但註中<lb/>
有因本義似與經文牽强者既無可質又不可復為闕<lb/>
疑不得不體貼更改求與經文相合云爾非敢以私智<lb/>
自逞得罪於先聖先賢鬼神其鑒之哉然猶未敢自以<lb/>
為必當如是也故命之曰易原就正後學包儀謹識于<lb/>
淑邵堂<lb/>
<pb n="6a"/>易原就正凡例<lb/>
　一讀易之法盡在繫辭諸傳然不讀皇極經世書則<lb/>
　　繫傳多不可觧繫傳不可觧則於卦象經文其猶<lb/>
　　正墻面而立也與<lb/>
　一河圖乃作易之原學易者湏先將河圖之數洞徹<lb/>
　　於胷中然後知一畫開天之所由來而生生之謂<lb/>
　　易理與數皆自然而然者也<lb/>
　一洛書雖繫傳與河圖並舉然圖自為卦而書自為<lb/>
<pb n="6b"/>　　疇與易全無干渉學易者可以理㑹而不可以牽<lb/>
　　合<lb/>
　一伏羲八卦邵子以為先天文王八卦邵子以為後<lb/>
　　天合先後天而體用偹確乎其如見聖人之心即<lb/>
　　如見天地之心焉學易者不可不極深而研幾也<lb/>
　一易名周易者羲皇有畫無文民用不彰自文王繫<lb/>
　　彖周公繫爻孔子十翼以後天闡先天而前民用<lb/>
　　學易者明乎後天之所以為用便得乎先天之所<lb/>
<pb n="7a"/>　　以為體矣<lb/>
　一易道不明非不明於理之故不明於象之故也聖<lb/>
　　人立象以盡意固已通神明之德類萬物之情矣<lb/>
　　而又設卦以盡情偽繫辭焉以盡其言是無一非<lb/>
　　象也豈特廣八卦而已哉若不明其象雖滿口説<lb/>
　　理都是隔靴撓癢<lb/>
　一彖言一卦之材體德象變皆材也爻合兩彖之義<lb/>
　　所謂各指其所之也兹易原就正特於逐爻下註<lb/>
<pb n="7b"/>　　明之卦可以知兩彖之體德象變或為主為賔或<lb/>
　　應取應舎一字不可増减者皆非聖人私意之所<lb/>
　　為<lb/>
　一卦有正有變有錯有綜有約有互有究正者本卦<lb/>
　　也變者之卦也錯者三畫上卦即以三畫下卦加<lb/>
　　之以成六畫也綜者卦之反易而一卦便成兩卦<lb/>
　　也約者卦中四爻自上而下互之也互者卦中四<lb/>
　　爻自下而上錯之也究者六爻皆變陽極而隂隂<lb/>
<pb n="8a"/>　　極而陽也此之謂易揲蓍求卦者亦然<lb/>
　一行世易説種不勝數要皆未嘗讀皇極經世無怪<lb/>
　　乎各逞其私智而總非聖人立象盡意觀象繫辭<lb/>
　　之本㫖惟海寧陳彦升先生所著易象正庶幾於<lb/>
　　皇極經世殆有得而惜乎非全書以其亦雜於私<lb/>
　　智也然其説有必不可易者易原就正間多取而<lb/>
　　渾成一家言難以别也是以不復别之也特表而<lb/>
　　出之不敢没先儒功苦之善也<lb/>
<pb n="8b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易原就正凡例<lb/>
<pb n="9a"/>欽定四庫全書<lb/>
　易原就正首卷<lb/>
　　　　　　　　　　　　　　邢臺包儀撰<lb/>
　　河圖<lb/>
自有天地萬物以來其所以為天地萬物之理形而上<lb/>
者謂之道冥然而不可見形而下者謂之器則昭然而<lb/>
不可掩然則器也者載道之具也有器必有數數寓於<lb/>
器則理管於數矣故天地不能示人以理而示人以數<lb/>
<pb n="9b"/>即數以求理而天地萬物之理自無不備河圖者示人<lb/>
以數者也羲皇即圖數之四方内外中央上下仰觀俯<lb/>
察而知天地之間生生不息之機莫非氣而已矣氣一<lb/>
也而分陰分陽則有一必有二是一與一為二有二必<lb/>
有三是一與二為三有三必有四是一與三為四有四<lb/>
必有五是二與三為五而方内之一二三四已成中宫<lb/>
之五矣於是有五必有六則一得五而為六有六必有<lb/>
七則二得五而為七有七必有八則三得五而為八有<lb/>
<pb n="10a"/>八必有九則四得五而為九有九必有十則五得五而<lb/>
為十而方外之六七八九與中宫上下之十不又皆得<lb/>
五而成者乎而其始則起於一也起於一生於五成於<lb/>
十致生成之數而天地萬物尚復有遺理乎不離乎五<lb/>
行不離乎陰陽不離乎一陰一陽不離乎兩其五行於<lb/>
是見陰陽為奇耦即奇耦以作易而變化生生無窮焉<lb/>
　　洛書<lb/>
洛書雖孔子畧言之而詳其説未嘗不可以河圖槩之<lb/>
<pb n="10b"/>也以其數而論之河圖有十洛書無十似未可以槩也<lb/>
殊不知河圖之十五得五而成十洛書雖無十有五則<lb/>
亦未嘗無十也而况履一戴九左三右七肩足之二八<lb/>
四六皆十乎然洛書縱横皆十五亦可以河圖槩之否<lb/>
曰亦可以槩之圖内之一二三四五十五也中宫之五<lb/>
與十十五也四方之六與九七與八不皆十五乎以其<lb/>
理而論之河圖於陰陽五行之理順而水生木木生火<lb/>
火生土土生金金復生水洛書於陰陽五行之理逆而<lb/>
<pb n="11a"/>水克火火克金金克木木克土土復克水宜若相戾也<lb/>
殊不知河圖對待之位北方一六水克南方二七火西<lb/>
方四九金克東方三八木而洛書對待之位則東南四<lb/>
九金生西北一六水東北三八木生西南二七火是各<lb/>
有相生相克之理也可以知造化之運生而不克則生<lb/>
者無從而裁制克而不生則克者亦有時而間斷此圖<lb/>
書生成之妙未嘗不各自全偹也然則何以圖為卦而<lb/>
書為疇疇者類也連類而相因者也故洪範首五行次<lb/>
<pb n="11b"/>五事次八政次五紀而皇極居其中三德稽疑庶徴福<lb/>
極無非相因所必致之理而圖已為卦書不得不為疇<lb/>
耳若書而虚其中則亦太極也奇耦各二十則亦兩儀<lb/>
也一二三四合九八七六縱横十五而互為七八九六<lb/>
則亦四象也四方之正以為乾坤坎離四隅之偏以為<lb/>
兊震巽艮則亦八卦也而河圖之一六為水二七為火<lb/>
三八為木四九為金五十為土又豈非洪範之五行乎<lb/>
何不可以連類相因而為疇也是則洛書固可以為易<lb/>
<pb n="12a"/>而河圖亦可以為範劉歆謂河圖洛書相為經緯八卦<lb/>
九疇相為表裏誠哉是言也節齋蔡氏謂河圖數耦耦<lb/>
者靜靜以動為用故其位合皆奇而易之吉凶生乎動<lb/>
盖靜者必動而後生也洛書數奇奇者動動以靜為用<lb/>
故其位合皆耦而範之吉凶見乎靜盖動者必以靜而<lb/>
後見也此論尤妙并識之<lb/>
　　伏羲八卦次序<lb/>
羲皇因河圖而畫卦未嘗言太極也孔子繫辭謂易有<lb/>
<pb n="12b"/>太極是生兩儀兩儀生四象四象生八卦盖太極也者<lb/>
即河圖之中宫也中宫之五為五行之生數次十為五<lb/>
行之成數偹生成之數存而不用而天地萬物之理莫<lb/>
不管於此非太極而何哉兩儀者去五與十而四方内<lb/>
外之一三七九二四六八各得夫奇耦之數二十也四<lb/>
象者則以内之一二三四為其位外之六七八九為其<lb/>
數者也然則遂相生而成八卦者何也天下之理一而<lb/>
已矣理體於氣而用乎數故有一則有二一倍一而為<lb/>
<pb n="13a"/>二分陰分陽也有二矣二倍二而為四陰陽太少也有<lb/>
四矣四倍四而為八又太少各生一陰一陽也儀者匹<lb/>
也象者像也卦者掛也陰陽匹配像其太少而天地萬<lb/>
物無不掛於上也以是知羲皇見河圖陰陽有奇耦之<lb/>
數畫一奇焉則陽也畫一耦焉則陰也而陰陽必有太<lb/>
少太少又各生陰陽自下而上再倍而三以成八卦乾<lb/>
一兊二離三震四㢲五坎六艮七坤八為一定之次序<lb/>
矣柝四方之合圖之數亦本八也然何以三畫而成卦<lb/>
<pb n="13b"/>三者奇耦之實數天地之真數也上天下地而人處於<lb/>
其中恰好其為三才也自然而然者也兼三才而兩之<lb/>
則又成六十四卦矣<lb/>
　　伏羲八卦方位<lb/>
方正也矩也義之所在也位涖也列也所當立者也八<lb/>
卦既成顧名思義自各有不易之方與應置之位也乾<lb/>
為天矣有天則有天之為雷為風坤為地矣有地則有<lb/>
地之為山為澤而水火又為天地之大用羲皇何以正<lb/>
<pb n="14a"/>方列位惟義所在而立之誠至當乎莫尊於天而南方<lb/>
為純陽莫卑於地而北方為純陰乾南坤北非天地一<lb/>
定之位乎山髙於西北澤深於東南此山澤通氣而艮<lb/>
兊居焉雷殷於東北風習於西南此雷風相薄而震㢲<lb/>
居焉東方木也木生火西方金也金生水是以離東坎<lb/>
西而水火不相射也而且於乾兊離震太陽少陰之卦<lb/>
布之左而示人以己生之數於㢲坎艮坤太陰少陽之<lb/>
卦布之右而示人以未生之數已生者徃而順未生者<lb/>
<pb n="14b"/>來而逆是故夫易逆數也因而重之以成六十四卦莫<lb/>
非其自然而然無不可以逆而知之者也<lb/>
　　伏羲六十四卦次序<lb/>
自河圖中宫之所謂太極也生兩儀生四象生八卦無<lb/>
非加倍法也可以知羲皇之六十四卦矣以漸而推既<lb/>
於陰陽太少之上各生一陰一陽以成八卦何不可於<lb/>
八卦之上各生一陰一陽以為十六乎十六倍而為三<lb/>
十二三十二倍而為六十四是一卦之上各加八卦一<lb/>
<pb n="15a"/>卦為八卦矣八八六十四所謂因而重之者也以故有<lb/>
内外貞悔之别也而法象自然之妙猶不異夫乾一兊<lb/>
二離三震四㢲五坎六艮七坤八之次序且三才而六<lb/>
其畫是天地人各得其二繫辭所謂立天之道曰陰與<lb/>
陽立也之道曰柔與剛立人之道曰仁與義故易六位<lb/>
而成章<lb/>
　　伏羲六十四卦方位<lb/>
六十四卦之次序不異夫八卦之次序則六十四卦之<lb/>
<pb n="15b"/>方位亦猶然八卦之方位也苐既圓布而復方布者何<lb/>
也圓者陽也動也天也方者陰也靜也地也乾坤之義<lb/>
靜體而動用靜别而動交故圓於外者太陽少陽之卦<lb/>
在南太陰少隂之卦在北而方於内者太陽少陽之卦<lb/>
在北太陰少陰之卦在南正所以别而為體交而為用<lb/>
也盖天之形雖包於地之外而其氣常行乎地之中地<lb/>
之形雖處於天之下而其氣直逹乎天之上如冬至一<lb/>
陽生於復而六陽極於乾夏至一陰生於姤而六陰極<lb/>
<pb n="16a"/>於坤春分而離盡夘中秋分而坎盡酉中二至二分各<lb/>
得夫六氣總四六二十四氣運行無息者天之道也而<lb/>
順承天施則地之道乾位於西北天門也坤位於東南<lb/>
地戸也諸卦不交於乾坤者則生於否泰否泰者乾坤<lb/>
之交也是乾坤周於四維而包六子於其中邵子所謂<lb/>
天地定位否泰反類山澤通氣咸損見義雷風相薄恒<lb/>
益起意水火不射既濟未濟四象相交成十六事八卦<lb/>
相盪為六十四者也皆天地自然之妙也莫不盡於六<lb/>
<pb n="16b"/>十四卦方位之圖矣<lb/>
　　文王八卦次序<lb/>
文王演易探賾索隱鈎深致逺而知六十四卦三百八<lb/>
十四爻無非奇耦之進退徃來成變化而行鬼神也奇<lb/>
耦即剛柔剛柔即陰陽陰陽即兩儀兩儀即天地天地<lb/>
即乾坤乾坤交而萬物生故乾稱父坤稱母也於是乾<lb/>
交坤而生震坎艮坤交乾而生㢲離兊乾道成男坤道<lb/>
成女各得其奇耦以定長中少之稱亦確乎不易之理<lb/>
<pb n="17a"/>也<lb/>
　　文王八卦方位<lb/>
此文王父母乎乾坤而用事乎六子者也水火為天地<lb/>
之大用不可不各得其正位以資生物之無窮天一生<lb/>
水北方也地二生火南方也則見以為乾下交於坤而<lb/>
坤得乾之中畫為坎坤上交於乾而乾得坤之中畫為<lb/>
離則坎離正位於南北亦自然之理也乾坤既交以後<lb/>
必退而處靜宻之地故乾退於西北而居艮止之位坤<lb/>
<pb n="17b"/>退於西南而居㢲入之位又以見山則峻極於天風則<lb/>
下行於地也而且乾坤既退則長男自應代父長女自<lb/>
應代母此震之所以始事於正東㢲之所以繼事於東<lb/>
南也不特此也天地之大用既惟水火若水火不交則<lb/>
炎者自炎流者自流何用乎置震於先天之離位者所<lb/>
以息其上炎也置兊於先天之坎位者所以塞其下流<lb/>
也而况震木兊金適得夫天三地四所生之正位乎至<lb/>
於乾退艮位而對㢲坤退㢲位而對艮又恰合自然之<lb/>
<pb n="18a"/>妙也而艮居先天之震位㢲居先天之兊位則雷之殷<lb/>
動乎山而澤之渙行乎風也此後天六子之用所以與<lb/>
先天相變化妙萬物而神無方者也<lb/>
　　文王圓圖附餘<lb/>
邵子謂伏羲卦圖先天也文王卦圖後天也先天體也<lb/>
後天用也何以伏義有圓圖方圖而文王止有八卦小<lb/>
圓圖而無方圖豈用天而不用地耶非也天體流行地<lb/>
體則順承天施而已矣先天圓圖一元之運也後天圓<lb/>
<pb n="18b"/>圖一嵗之運也自先天成象之謂乾效法之謂坤效法<lb/>
則體中之用也後天卦圖所由不復更為地之用易原<lb/>
就正故以後天圓圖釋乾彖傳仍以先天方圖釋坤彖<lb/>
傳也<lb/>
　　卦變圖<lb/>
卦變雖非畫卦作易之本㫖實亦觀變玩占之切要也<lb/>
彖傳或以為説者非孔子之私意釋彖辭而根究其所<lb/>
由來文王必有見於其義而後有是言正示人以玩占<lb/>
<pb n="19a"/>之法不徒卦名卦德卦體卦象而已也不然所謂周流<lb/>
六虗者何以説哉故因而推之一陰一陽之變六二陰<lb/>
二陽之變十五三陰三陽之變二十四陰四陽之變亦<lb/>
十五五陰五陽之變亦六六隂六陽之變則二也是一<lb/>
卦變為六十四卦而六十四卦則變而為四千九十六<lb/>
卦此焦氏易林之所由作也若再即四千九十六卦而<lb/>
盡其變将何所窮極也乎<lb/>
　<lb/>
<pb n="19b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易原就正首卷<lb/>
</p>

  </div>
            <div>
<head>易原就正卷一</head> <lb/>
    <p>
<pb n="1a"/>欽定四庫全書<lb/>
　易原就正卷一<lb/>
　　　　　　　　　　　　　　邢臺包儀撰<lb/>
　周易上經<lb/>
䷀乾<hi>乾下乾上</hi>
乾元亨利貞<lb/>
　易之書明道之書也道不可見見之於陰陽之氣之<lb/>
　可狀可狀則有象象莫著於天地然有天而後有地<lb/>
<pb n="1b"/>　有天地而後有萬物皆道為之也是惟天以統之故<lb/>
　羲皇一畫開天而生生不息之機自無容遏倍而為<lb/>
　三以象三才重而為六以象天地人各得夫一陰一<lb/>
　陽之謂道此大畧也其於六畫純陽之卦而仍不異<lb/>
　夫三畫卦之名者何也上下皆乾以見夫上下皆天<lb/>
　也何莫非天則何莫非道之所為乎然則以天而謂<lb/>
　之乾者何也天以形體言乾以功用言也文王演易<lb/>
　而彖之於以知乾之所以為乾即以知天之所以為<lb/>
<pb n="2a"/>　天矣自河圖以四象示而天地萬物之理數無非四<lb/>
　也天之道盡於四時乾之道不盡於四德乎太和之<lb/>
　氣一始無不始何其大也是以謂之元一暢無不暢<lb/>
　何其通也是以謂之亨一遂無不遂物各得其宜矣是<lb/>
　以謂之利一成無不成物各得其正而固矣是以謂<lb/>
　之貞貞下起元元而復貞變化無窮循環無端天之<lb/>
　道盡於春夏秋冬乾之道盡於元亨利貞矣是其純陽<lb/>
　剛健而然也剛為體而健為用剛則無私健則無息<lb/>
<pb n="2b"/>　否則不足以當之故於占者為戒辭焉聖人教人卜<lb/>
　筮即數以明理亦即理以明數而後開物成務之精<lb/>
　意乃見順性命而窮神知化人也而進乎天矣<lb/>
初九潛龍勿用<hi>之姤</hi>
　物之純陽而至健變化而不測者莫如龍故乾六爻<lb/>
　皆取象於龍初則太極生兩儀之第一畫也天道顯<lb/>
　諸仁必先藏諸用大衍之數五十其用四十有九存<lb/>
　一不用所以為用之本也兹以乾為㢲入也伏也非<lb/>
<pb n="3a"/>　潛龍乎偹四德而姤女壯勿用取女潛龍寧可用乎<lb/>
　勿用者將以善其用也正恐其不當見而見當惕而不<lb/>
　惕不當躍而躍不當飛而飛以至於亢也故用九曰<lb/>
　羣龍无首猶之乎用而勿用也<lb/>
九二見龍在田利見大人<hi>之同人</hi>
　二則兩儀生四象之第二畫也太陽未有不昭然而<lb/>
　見者而况以乾為離離為火為日天下孰不仰其文<lb/>
　明之德施然而猶于野也非在田乎君子貞則九二<lb/>
<pb n="3b"/>　之為大人也渉大川則龍之不終於田也勉占者以利見<lb/>
　亦同人之義也<lb/>
九三君子終日乾乾夕惕若厲无咎<hi>之履</hi>
　三不稱龍而稱君子者人道也履虎尾不亦危乎三<lb/>
　何以處此哉三則四象生八卦之第三畫也本所謂<lb/>
　乾也而又為六畫之乾之乾非乾乾乎乾乾者惕也<lb/>
　乾為天天行健天之行健無分日夕則見其終日乾<lb/>
　乾而夕惕若矣然非終日乾乾夕惕若而能不咥人<lb/>
<pb n="4a"/>　乎君子如此故雖厲而可无咎<lb/>
九四或躍在淵无咎<hi>之小畜</hi>
　之小畜互離為火火炎上而无定躍之義也互兊為<lb/>
　澤澤深昧而不測淵之象也四則横圖所謂八生十<lb/>
　六之第四畫也於六畫為天之下而中爻己處乎人<lb/>
　之上矣故雖晦其龍之名而龍之用有見端者焉然<lb/>
　而猶小畜也宻雲不雨龍豈能飛在天乎躍而已矣<lb/>
　以乾而為㢲㢲伏也躍猶在淵而已矣時為之也於<lb/>
<pb n="4b"/>　四乎何尤故无咎<lb/>
九五飛龍在天利見大人<hi>之大有</hi>
　五則横圖所謂十六生三十二之第五畫也於六畫<lb/>
　固已在天矣而况偹四德而當大有離為雉有飛象<lb/>
　不謂之飛龍在天乎光天化日元善亨嘉惟大人所<lb/>
　以能大其所有外王化以為髙便非順天休命之君<lb/>
　子盖有大人之德者未有不利見者也<lb/>
上九亢龍有悔<hi>之夬</hi>
<pb n="5a"/>　上則横圖所謂三十二生六十四之第六畫也六畫<lb/>
　皆陽固已進之極而盈且窮矣非亢乎炎炎者滅隆<lb/>
　隆者蹶勢極時窮孚號告邑者揚于王庭矣殊可畏<lb/>
　也不亦動而有悔乎故天下有亢時聖人無亢心亢<lb/>
　龍且有悔而况不為龍者乎<lb/>
用九見羣龍无首吉<hi>之坤</hi>
　乾六爻皆九而為龍非羣龍乎龍之剛猛在首合一<lb/>
　卦而言固以上為首分六陽而言則亦各為首筮得<lb/>
<pb n="5b"/>　此卦而六爻皆變者為純坤矣非羣龍無首乎夫龍<lb/>
　亦何嘗無首哉用之者不以之為首也所見如比自<lb/>
　無不合乎潛見惕躍之冝矣而當飛則飛應亢不亢<lb/>
　未有不吉者也<lb/>
　　附餘<lb/>
　易以乾坤九六為例乾用九而交於坤坤用六而交<lb/>
　於乾凡六十四卦之用九者皆交於坤其用六者皆<lb/>
　交於乾故六十二卦皆乾坤也易有交動遂生變化<lb/>
<pb n="6a"/>　非謂九能變八六能變七也六十二卦皆歸乾坤故<lb/>
　十八變中小象得乾坤者是為交動父母動而六子<lb/>
　不動如六子交動則皆為父母矣易以乾坤兩用該<lb/>
　六十二卦之用不復各為用以繫於各卦之終所以<lb/>
　明一卦之通得六十四卦而乾坤兩用實為綱紀故<lb/>
　曰乾坤毁則無以見易<lb/>
彖曰大哉乾元萬物資始乃統天<lb/>
　乾偹四德而首元者何也乾之四德大莫大於元也<lb/>
<pb n="6b"/>　剥盡純坤天心幾不可見而七日來復一元之氣萬<lb/>
　物出乎震齊乎㢲無不資之以為始始必有終終而<lb/>
　復始是亨即元之亨也利即元之利也貞亦元之貞<lb/>
　也天之所以為天者統而貫之矣始物而統天乾元<lb/>
　頋不大哉<lb/>
雲行雨施品物流形<lb/>
　乾元統天何必更言亨哉乾主氣坤主形言氣而不<lb/>
　徴諸形不足以見元之大雷風相薄而不相悖資始<lb/>
<pb n="7a"/>　之元氣為雲為雨流通於形質之中而品物無遺者<lb/>
　所謂相見乎離致役乎坤也<lb/>
大明終始六位時成時乗六龍以御天<lb/>
　然則聖人之法之也何以亦如乾道之統乎天道哉<lb/>
　乾道之始而終終而始聖人極深研幾而大明之初<lb/>
　之潛二之見三之惕四之躍五之飛上之亢無非因<lb/>
　時而成之至理在天在易總不外此聖人亦時乗六<lb/>
　龍而已矣乾道在我天道不在我乎御即統也是乃<lb/>
<pb n="7b"/>　聖人之元亨也<lb/>
乾道變化各正性命保合太和乃利貞<lb/>
　乾元而亨又何必更言利貞哉乾道之變化無窮資<lb/>
　始流形不足以盡之化有其漸變有其成則説言乎<lb/>
　兊戰乎乾各正其流形之性命而勞乎坎成言乎艮<lb/>
　保合其資始之太和利無不利貞無不貞變化之妙<lb/>
　乃如此<lb/>
首出庶物萬國咸寧<lb/>
<pb n="8a"/>　然則聖人之利貞何如乎天道無心而成化聖人有<lb/>
　心而無為非不為也為於乗龍御天時矣夫何為哉<lb/>
　首出庶物而已矣變者自變化者自化民日遷善而<lb/>
　不知為之者萬國咸寕不亦猶乾道之變化而各正<lb/>
　保合乎是乃聖人之利貞也<lb/>
象曰天行健君子以自强不息<lb/>
　乾天也天一也何以二哉非二也乾上乾下者天包<lb/>
　乎地地有晝夜天無晝夜徹上徹下循環無息之運<lb/>
<pb n="8b"/>　用然也其天行之象乎是明明示人以乾之健也君<lb/>
　子觀象而知所以法之矣為龍不徒其剛為馬必先<lb/>
　其良不息之道厥唯自强自强不息其究也厚德載<lb/>
　物<lb/>
潛龍勿用陽在下也<lb/>
　乾卦六爻皆陽而獨於初言陽何也正以明此一陽<lb/>
　為太極生兩儀之陽也此一陽為兩儀之陽自應潛<lb/>
　而勿用以為大用之本而况為初而在下卦之下乎<lb/>
<pb n="9a"/>　德位如此時占可知矣<lb/>
見龍在田德施普也<lb/>
　乾六爻皆龍而獨於二之見也象其德於在田也象<lb/>
　其德之施且普何也二之為龍中德也聖人重中德<lb/>
　而况為乾之中乎故見雖不同於飛在田雖不同於<lb/>
　在天龍德既中未有見而不施施而不普者也二與<lb/>
　五應所由利見之也<lb/>
終日乾乾反復道也<lb/>
<pb n="9b"/>　於初言陽於二言德而於三則言道何也陽者有氣<lb/>
　而無形處乎德之先者也德者得也或性生而得之<lb/>
　於天或躬行而得之於心皆得乎道之中者也若九<lb/>
　三雖九得正位而三則不中得正故知其不離乎道不中<lb/>
　故知其必當反復乎其道不然則差之毫釐失之千里<lb/>
　矣豈乾乾君子乎反而復之求無失夫道也然非乾<lb/>
　之九三不能<lb/>
或躍在淵進无咎也<lb/>
<pb n="10a"/>　知進退而後善出處故可進可退聖人之大器識能<lb/>
　進能退聖人之大本領四之或躍欲進也而猶在淵<lb/>
　仍退也進退未定持疑兩端而已乎因位而度時也<lb/>
　出於内卦之上似當進處於外卦之下又似不當輕<lb/>
　進苟度時而不失其時雖進亦无咎也何况不遽進<lb/>
　乎爻故就其見在而許之象則逆計其將來而信之<lb/>
飛龍在天大人造也<lb/>
　乾五以龍德居天位人知其自然而然也殊不知亦<lb/>
<pb n="10b"/>　非偶然而致者也盖生知性率亦有恭已之修而過<lb/>
　化存神豈無同流之業大人之德位俱隆皆大人之<lb/>
　所造有然也可以知自古無任天不盡人之聖人<lb/>
亢龍有悔盈不可久也<lb/>
　之夬以天而為澤澤居上有盈象焉盛極則衰時勢<lb/>
　之所必然天道人事同是一理亢於外者盈於内也<lb/>
　老子曰滿而持之不如其已言既滿則未有不溢者<lb/>
　也盈不可久至於亢而悔亦晚矣而欲無悔得乎<lb/>
<pb n="11a"/>用九天德不可為首也<lb/>
　九皆龍德乾之九非天德乎用之者何以見無首而<lb/>
　吉也盖九雖天德龍之剛猛在首茍不善其用而即<lb/>
　以之為首觸物未有不傷赴事未有不僨者也天德<lb/>
　且不可為首而况不為天德者乎<lb/>
　　附餘<lb/>
　以上皆兼德位時占而言然則孔子釋爻象而獨乾<lb/>
　卦不加象曰何也乾之爻義不可以一言而盡其象<lb/>
<pb n="11b"/>　也故文言以後復分德位時占而申明之若坤卦文<lb/>
　言以後則又自明其所言未盡之意也<lb/>
文言曰元者善之長也亨者嘉之㑹也利者義之和也<lb/>
貞者事之幹也<lb/>
君子體仁足以長人嘉㑹足以合禮利物足以和義貞<lb/>
固足以幹事<lb/>
君子行此四德者故曰乾元亨利貞<lb/>
　文言者申卦所已言而文之有次序而無雜亂也朱<lb/>
<pb n="12a"/>　註詳矣然既有彖傳而復有文言何也彖傳明天道<lb/>
　文言明人道也乾有元亨利貞天有春夏秋冬人有<lb/>
　仁義禮知故聖人同天道以臻人道之極君子盡人<lb/>
　道以合天道之符苐猶是法乾之君子也又何以與<lb/>
　大象異大象之君子法乾之心文言之君子法乾之<lb/>
　理法心者先天之學也法理者後天之學也其實理<lb/>
　外無心心外無理合自强不息行此四徳而觀之及<lb/>
　其成功一也<lb/>
<pb n="12b"/>初九曰潛龍勿用何謂也子曰龍德而隱者也不易乎<lb/>
世不成乎名遯世无悶不見是而无悶樂則行之憂則<lb/>
違之確乎其不可㧞潛龍也<lb/>
　初之姤為㢲木㧞摇樹木而連根取之也四之躍易<lb/>
　世也五之飛成名也二之見入世也上之亢見以為<lb/>
　是也三之惕厲憂而不樂也皆非所論於潛龍勿用<lb/>
　之初也盖乾六爻皆龍六龍各有其德初之為龍其<lb/>
　德則太極動而生陽之始如聖人處於人所不見之<lb/>
<pb n="13a"/>　地而隱者乎真正隱者身外無可移其志世間不得<lb/>
　知為誰獨善自怡是非何涉即憂樂為人情之常而<lb/>
　若人則有樂而無憂故可以天下之樂而樂不可以<lb/>
　天下之憂而憂天下有如是之堅深而莫能摇動者<lb/>
　哉確乎其不可㧞矣必如是而後謂之潛龍顧安得<lb/>
　而用之哉<lb/>
九二曰見龍在田利見大人何謂也子曰龍德而正中<lb/>
者也庸言之信庸行之謹閑邪存其誠善世而不伐德<lb/>
<pb n="13b"/>博而化易曰見龍在田利見大人君德也<lb/>
　不伐者離中虚也離為日無所不照故愽萬物之生<lb/>
　長成實者日以晅之也故曰化五大人二亦大人大<lb/>
　人之稱同所以成其為大人者不同五以德符位二<lb/>
　以學全德也何也二固中德也而九則以陽居陰非<lb/>
　其正不能正其中豈得為大人乎龍德而正中者也<lb/>
　然正中之功莫過於存誠存誠莫先於閑邪閑邪須<lb/>
　從言行著力庸言信而庸行謹邪自閑而誠自存矣<lb/>
<pb n="14a"/>　二本兩儀生四象之太陽也非其誠乎存誠始見其<lb/>
　能正中正中方顯其為龍德故既見而善世不伐何<lb/>
　其正也在田之德博而化何其中也則二之正中與<lb/>
　五之中正無異矣雖不得與五同位而學之所全德<lb/>
　豈譲夫五哉君德也安得不亦謂之大人而利見哉<lb/>
　　附餘<lb/>
　正中朱註謂不潛而未躍之時也接解殊難貫串盖<lb/>
　九二以陽居陰雖中不正頼有龍德能自正中耳所<lb/>
<pb n="14b"/>　以説到閑邪存其誠邪字正是正字之對不然既為<lb/>
　君德之大人但言其言信行謹善世博化可也閑邪<lb/>
　存誠句殊屬無謂<lb/>
九三曰君子終日乾乾夕惕若厲无咎何謂也子曰君<lb/>
子進德修業忠信所以進德也修辭立其誠所以居業<lb/>
也知至至之可與幾也知終終之可與存義也是故居<lb/>
上位而不驕在下位而不憂故乾乾因其時而惕雖危<lb/>
无咎矣<lb/>
<pb n="15a"/>　君子之德業無窮何以見乾三之進修猶從忠信修<lb/>
　辭立誠著力盖三之履以乾為兊兊為口口多虚則<lb/>
　心少實矣辭之不修皆由於内不忠信以致於外不<lb/>
　立誠敗德隳業莫此為甚然德必有其至業必有其<lb/>
　終德至業終而後安危之幾與功過之義既明且哲<lb/>
　以保其身矣雖居内卦之上位而在外卦之下位夫<lb/>
　何驕何憂也哉乾惕因時宜乎无咎<lb/>
九四曰或躍在淵无咎何謂也子曰上下无常非為邪<lb/>
<pb n="15b"/>也進退无恒非離羣也君子進德修業欲及時也故无<lb/>
咎<lb/>
　四居下卦之上而處於上卦之下非上下無常乎而<lb/>
　且陽居陰位似乎有不正之嫌不正則邪矣然乾體<lb/>
　安得不正故知其非為邪也又變乾而為㢲㢲為進<lb/>
　退為不果非進退無恒乎而且㢲之性情主於伏若<lb/>
　有不似乎龍之嫌不似龍則不得與龍為羣矣然乾<lb/>
　德何爻非龍故知其非離羣也可以知或躍而猶在<lb/>
<pb n="16a"/>　淵者之心矣心欲何為乎君子之德業先時而失之<lb/>
　躁後時而失之縮欲及時也庶不負所學耳夫復何<lb/>
　咎之有<lb/>
九五曰飛龍在天利見大人何謂也子曰同聲相應同<lb/>
氣相求水流濕火就燥雲從龍風從虎聖人作而萬物<lb/>
覩本乎天者親上本乎地者親下則各從其類也<lb/>
　文義耑釋利見大人五二同變離離為雉雉之鳴也<lb/>
　聲相應又離為火火之炎也氣相求聲應氣求理固<lb/>
<pb n="16b"/>　然也亦情有必至水火風雲亦因其象之情而明其<lb/>
　理也盖二應五而為天火同人火也同人之辭曰利<lb/>
　涉大川水也二於同人反易為大有五之大有反易<lb/>
　亦同人故曰水流濕火就燥又四近五而為風天小<lb/>
　畜風也小畜之辭曰宻雲不雨雲也九五在天為飛<lb/>
　龍小畜反易履虎尾故曰雲從龍風從虎可以知聖<lb/>
　作物覩斷斷然矣親上親下者又因亢龍之不與乎<lb/>
　三潛龍之無與乎四也利見大人信矣哉<lb/>
<pb n="17a"/>上九曰亢龍有悔何謂也子曰貴而无位髙而无民賢<lb/>
人在下位而无輔是以動而有悔也<lb/>
　以九居上貴矣髙矣然前無進步故無位後無陰爻<lb/>
　故無民以乾惕之三而非正應故賢人在下位而無<lb/>
　輔動而之夬安得無悔<lb/>
　　以上申言爻象之德<lb/>
潛龍勿用下也<lb/>
　前即其德而言之固隱者也是於己明勿用今即其<lb/>
<pb n="17b"/>　位而言之下莫下於初矣是於人亦勿用<lb/>
見龍在田時舎也<lb/>
　在田者草莽之間也既見而猶在田是雖有君德尚<lb/>
　未及時耳為時所舎聖人其奈時何<lb/>
終日乾乾行事也<lb/>
　乾之所以為乾本以功用言也君子之乾而又乾終<lb/>
　日如是豈内而忠信外而立誠者但期於辭之修而<lb/>
　已乎何以德至而業終也行事也<lb/>
<pb n="18a"/>或躍在淵自試也<lb/>
　既非為邪又非離羣其上下而進退或躍而在淵者<lb/>
　何為乎吾斯之未能信從來為聖賢所戒勉人試我<lb/>
　則功過未可知我自試夫何得而咎之哉<lb/>
飛龍在天上治也<lb/>
　聖人作而萬物覩其上古郅隆之治乎舎五帝而思<lb/>
　三王未易言也<lb/>
亢龍有悔窮之災也<lb/>
<pb n="18b"/>　天道反時為災人事盡頭為窮无位无民无輔可不<lb/>
　謂之窮乎動而有悔可不謂之災乎雖曰天道有然<lb/>
　其實人事致之也<lb/>
　　以上申言爻象之位<lb/>
乾元用九天下治也<lb/>
　天德不可為首九固不可以不善其用也凢九皆乾<lb/>
　乾元統天試觀夫剥盡純坤以後貞下起元自一陽<lb/>
　而復二陽而臨三陽而泰四陽而大壯五陽而夬以<lb/>
<pb n="19a"/>　至於六陽而乾乾一陰而姤二陰而遯三陰而否四<lb/>
　陰而觀五陰而剥以至於六陰而坤坤而乾乾而坤<lb/>
　長則云長消則云消剛而能柔何莫非乾之九何莫<lb/>
　非元之用乎君道能然則不必有無為之名亦不必<lb/>
　無有為之迹恭已正南面而天下自無不治矣<lb/>
　　前申言爻象之德之後何以不文用九而兹復文<lb/>
　　之爻象之德有定用九之德無定亦如其占而已<lb/>
　　故但可於爻象之位與爻象之時同列而共文之<lb/>
<pb n="19b"/>　　耳<lb/>
潛龍勿用陽氣潛藏<lb/>
　潛者藏之伏藏者潛之深初為潛龍其德隱而位下<lb/>
　固宜乎俱勿用矣冄即其時觀之初雖陽也為太極<lb/>
　動而所生之陽此時但有氣而無形無形之氣有不<lb/>
　潛伏而深藏者乎是於時亦宜乎其勿用也<lb/>
見龍在田天下文明<lb/>
　二之同人為離同人類族辨物而離有文明之象故<lb/>
<pb n="20a"/>　君德雖為時舎既在田矣聖人之存神過化天下有<lb/>
　不文明者乎<lb/>
終日乾乾與時偕行<lb/>
　三固不徒修辭而行事矣其行也非若今日然而明<lb/>
　日或不然者終日乾乾亦如天道之健而無息與時<lb/>
　偕行者也<lb/>
或躍在淵乾道乃革<lb/>
　天道成於四時乾道成於四德然天之四時今年如<lb/>
<pb n="20b"/>　此明年則未必如此以其革也革則四時同而所以<lb/>
　為四時者不同乾之四德亦然也故六龍皆得乎乾<lb/>
　道惟四欲及時而自試者其以之小畜而中爻互體<lb/>
　當革也乾元亨利貞革亦元亨利貞當革而革之亦<lb/>
　乾道之順天應人也是自四而乾道乃革矣可以知<lb/>
　堯舜不同於羲農湯武不同於虞夏而元亨利貞則<lb/>
　同也四安得不欲及時而自試也哉<lb/>
飛龍在天乃位乎天德<lb/>
<pb n="21a"/>　前言天德不可為首是天德即龍也龍即聖人也朱<lb/>
　註謂天德即天位若觧作天位則是乃位乎天位文<lb/>
　義不亦複乎聖人之大寳曰位有天德而不得位聖<lb/>
　人雖龍無能為也夫安得聖作物覩而臻上治乎乃<lb/>
　者為飛而在天者幸之之詞也時為之也故孔子不<lb/>
　怨天不尤人<lb/>
亢龍有悔與時偕極<lb/>
　時之有極者天運也變而通之者人力也與時偕極<lb/>
<pb n="21b"/>　不任理而任數者也何怪乎窮而得災堯舜之揖譲<lb/>
　其有見於中天之極運乎<lb/>
　　以上申言爻象之時<lb/>
乾元用九乃見天則<lb/>
　天之則未易見也乾元用九而天下治用之者用其<lb/>
　陰陽消長之宜而得夫剛柔變化之法也陽生於子<lb/>
　極於午陰生於午極於子自復而乾自姤而坤坎離<lb/>
　盡於夘酉而随蠱啟否泰之先寒暑之徃來晝夜之<lb/>
<pb n="22a"/>　推遷四立四季二分二至其間雷動而風散雨潤而<lb/>
　日晅艮止而兊説乾君而坤藏無非天則也無非其<lb/>
　剛而能柔也皆乾之九為之也皆元之用為之也天<lb/>
　之所以為則者不於此乃見乎君道如此豈特天下<lb/>
　治而已哉<lb/>
乾元者始而亨者也<lb/>
利貞者性情也<lb/>
乾始能以美利利天下不言所利大矣哉<lb/>
<pb n="22b"/>　朱註詳矣苐忽然又釋元亨利貞何也因上文乾元<lb/>
　而推及亨利貞無非元之能也故復申言之而贊其<lb/>
　大大矣哉與大哉不同猶云果然大也<lb/>
大哉乾乎剛健中正純粹精也<lb/>
六爻𤼵揮旁通情也<lb/>
時乗六龍以御天也雲行雨施天下平也<lb/>
　朱註詳矣苐文言至此而乃贊乾道之大何也聖人<lb/>
　於彖象之義反復申明而知彖之所以繫元亨利貞<lb/>
<pb n="23a"/>　者乾有剛健中正之德既純且粹而至精非文王之<lb/>
　私意也其性體自然而然也性體具而情狀自著而<lb/>
　知象之所以繫潛見惕躍飛亢者六爻為發而揮乎<lb/>
　其狀旁而通乎其情也非周公之私意也其情狀亦<lb/>
　自然而然也故法乾之聖人但時乗六龍而已矣天<lb/>
　道在我天下之能事畢矣<lb/>
君子以成德為行日可見之行也潛之為言也隱而未<lb/>
見行而未成是以君子弗用也<lb/>
<pb n="23b"/>　君子居則觀其象而玩其辭動則觀其變而玩其占<lb/>
　是占者必即其所占已成之德或吉或凶或悔或吝<lb/>
　或利貞或无咎而日用之以見於其行事也乃初之<lb/>
　占曰勿用則何以説也潛之所以為潛者德隱而位<lb/>
　未見氣行而時未成是德位時俱不可用占者何所<lb/>
　用之哉<lb/>
君子學以聚之問以辨之寛以居之仁以行之易曰見<lb/>
龍在田利見大人君德也<lb/>
<pb n="24a"/>　二時舎而天下猶被文明之化以成其為君德者何<lb/>
　也君子得占而即以用其占二之同人則同人之彖<lb/>
　象不可用乎故同人而類族學以聚之矣類族而辨<lb/>
　物問以辨之矣同人而於野寛以居之矣於野而涉<lb/>
　川仁以行之矣學問居行如此非大人而何哉大人<lb/>
　而同人非君德而何哉<lb/>
九三重剛而不中上不在天下不在田故乾乾因其時<lb/>
而惕雖危无咎矣<lb/>
<pb n="24b"/>　三四於六畫皆人道而三則處於人之下故重剛雖<lb/>
　云同五自不若飛龍之在天而尊不中且既譲二又<lb/>
　不若見龍之在田而安占者得之未有不危者也猶<lb/>
　幸其重剛得正也可以勉不中以為中乾惕因時庶<lb/>
　幾无咎<lb/>
九四剛而不中上不在天下不在田中不在人故或之<lb/>
或之者疑之也故无咎<lb/>
　四則處乎人之上矣然以九居四非正也而繫之以<lb/>
<pb n="25a"/>　剛明乎其為乾德耳其奈不中何哉故不特亦為三<lb/>
　之上不在天下不在田而陽居陰位且中不得與三<lb/>
　同在人之中而乾乾惕若盡其所以為人矣不亦殊<lb/>
　可自或乎人亦苐恐不自或耳或之者疑之也苟能<lb/>
　自或必求自信故无咎<lb/>
　　附餘<lb/>
　此釋占而獨稱九三九四者何也固所以明人道也<lb/>
　亦所以示占者當即爻而玩其占也盖詞之所示者<lb/>
<pb n="25b"/>　有限而象之所示者無盡大要聖人貴中道重剛而<lb/>
　不中與重柔而不中者相類剛而不中與柔而不中<lb/>
　者亦相類德位與時盡在占中如其占辭无咎則亦<lb/>
　應得无咎他若吉凶悔吝之詞於此可以類推矣<lb/>
夫大人者與天地合其德與日月合其明與四時合其<lb/>
序與鬼神合其吉凶先天而天弗違後天而奉天時天<lb/>
且弗違而况於人乎况於鬼神乎<lb/>
　不直曰大人者而曰夫大人者夫字之義承上文而<lb/>
<pb n="26a"/>　發語之詞也以明上文言人道此言天道而天道則<lb/>
　與人道逈異矣大人以九居五剛健中正天之德也<lb/>
　地承天之德以為德不與天地合德乎大人以乾之<lb/>
　大有火在天上日之明也月借日之明以為明不與<lb/>
　日月合明乎天地之運行日月之推代四時所以成<lb/>
　序不與四時合序乎四時行而百物生成變化而行<lb/>
　鬼神有吉不能無凶不與鬼神合吉凶乎再即一卦<lb/>
　而統觀之下乾先天也上乾後天也二見龍而利五<lb/>
<pb n="26b"/>　見五飛龍而利二見非先天而天弗違後天而奉天<lb/>
　時乎天且弗違而况人與鬼神人者指三四言也鬼<lb/>
　神者指初上而言也初上有徃來屈伸之義焉統論<lb/>
　一卦而不得獨遺之也不然既言鬼神合吉凶止於<lb/>
　况人可也又况鬼神不亦復乎於以知易道盡於乾<lb/>
　道合乎乾道則範圍天地而無不合天弗違奉天時<lb/>
　五故儼然一天矣占者值之惟恐不足以當之<lb/>
亢之為言也知進而不知退知存而不知亡知得而不<lb/>
<pb n="27a"/>知䘮其唯聖人乎知進退存亡而不失其正者其唯聖<lb/>
人乎<lb/>
　人世之道進退而已而存亡得䘮即見焉故聖人於<lb/>
　易剛柔相推而生變化變化者進退之象也知進知<lb/>
　退何致有悔於以知亢之為言之義矣卦至第六畫<lb/>
　進到極處自無可退是知進而不知退者也則知存<lb/>
　而不知亡亦知得而不知䘮矣然而知之者亦難乎<lb/>
　其人也其唯聖人乎聖人當進而進當退則退存不<lb/>
<pb n="27b"/>　幸存亡不苟七知之而不失其正得䘮又不足道矣<lb/>
　非聖人而能若是乎其唯聖人乎堯舜不揖譲天下<lb/>
　必亂於朱均老子其猶龍乎止善用得一個退字<lb/>
　　以上申言爻象之占<lb/>
　　附餘<lb/>
　彖傳象傳文言所謂孔子之易也然孔子則以但言<lb/>
　理而不言象與数殊不知象亦言其理數亦言其理<lb/>
　也學者欲明其理因其言而求其象與數可也若謂<lb/>
<pb n="28a"/>　孔子之言未嘗本諸象數即本諸象數亦當存而不<lb/>
　論則并所明之理未必非私智之所鑿與邪説之所<lb/>
　障也<lb/>
䷁坤<hi>坤下坤上</hi>
坤元亨利牝馬之貞君子有攸徃先迷後得主利西南<lb/>
得朋東北䘮朋安貞吉<lb/>
　坤地也純陰也柔也順也柔為體而順為用也自兩<lb/>
　儀而四象四象而八卦八而十六十六而三十二三<lb/>
<pb n="28b"/>　十二而六十四皆以配乾者也配乾則乾元亨利貞<lb/>
　坤亦元亨利貞可也何以同元亨而利貞則利牝馬<lb/>
　之貞盖地之道不及於天者三之一則坤之德亦不<lb/>
　及於乾者三之一也然牝馬何也乾為馬坤配乾非<lb/>
　牝馬乎龍變化而自用馬馴服而用於人為人用而<lb/>
　又牝焉順之至也所以配乾之健也君子有攸徃可<lb/>
　以知先後得䘮矣地不敢先於天天為地之主也矯<lb/>
　而先之所徃必迷順而後焉乃得其主亦配乾之義<lb/>
<pb n="29a"/>　也於六子何如乎坤西南也前巽入離麗而後兌説<lb/>
　朋也若東北則艮止震動而坎䧟非其朋矣應得而<lb/>
　得應䘮而䘮皆君子之所利也君子知先後者如此<lb/>
　得䘮者如此能安此而貞之其何徃而不吉乎<lb/>
　　附餘<lb/>
　從來主利作句讀以朱註陽主義陰主利也陰陽利<lb/>
　義固有是理苐於彖中文義似乎無屬而且彖傳文<lb/>
　言並不及主利之義即程傳於文言後得主而有常<lb/>
<pb n="29b"/>　句主字下硬添利字朱子從之文義亦似牽連不逹<lb/>
　今以先迷後得主作句讀利字貫西南東北一氣讀<lb/>
　未知是否無可就正姑以云然尚俟質之髙明<lb/>
彖曰至哉坤元萬物資生乃順承天<lb/>
　乾元坤元分之為二合之本為一何以大哉贊乾元<lb/>
　而以至哉贊坤元天地豈有兩元之異乎非也至即<lb/>
　至善至誠之至無過不及之謂也自方圖乾以君之<lb/>
　萬物當資始於乾元則無不資坤元而雷動風散以<lb/>
<pb n="30a"/>　生焉有其至者所以承其大也故資生者雖地生之<lb/>
　而非地竟能生之也天未施地無以生天既施地無<lb/>
　不生乃順承天而已矣資生而承天坤元顧不至哉<lb/>
坤厚載物德合无疆含𢎞光大品物咸亨<lb/>
　乾元始而亨坤元亦生而亨也坤亨何如乎亦順承<lb/>
　天而已矣天髙則地厚天覆則地載厚而能載天無<lb/>
　疆地亦無疆坤德所以配乾也盖自方圖坤以藏之<lb/>
　則所含者𢎞雷動風散以來雨潤日晅既光且大而<lb/>
<pb n="30b"/>　流形之品物有不咸亨者乎若文義則是第一句起<lb/>
　第二句下二句足上二句法也<lb/>
牝馬地類行地无疆柔順利貞君子攸行<lb/>
　坤之利貞所謂艮止之而兌説之乾君之而坤藏之<lb/>
　也於牝馬何取乎牝柔也馬順也地之類也坤順承<lb/>
　天自資始流形直至各正保合始而終終而復始牝<lb/>
　馬者取其行地而無疆也其柔順何如乎所以利牝<lb/>
　馬之貞也君子攸行亦唯柔順如坤可也<lb/>
<pb n="31a"/>先迷失道後順得常西南得朋乃與類行東北䘮朋乃<lb/>
終有慶<lb/>
　乾道有進退存亡坤道有先後得䘮君子可不知之<lb/>
　乎地有承天之功而無先天之理先迷者失其為坤<lb/>
　之道也後則順天而天主之得其坤道之常矣西南<lb/>
　得朋巽離兊為坤柔之三女東北䘮朋震坎艮為乾<lb/>
　剛之三男乃與類行西南之朋宜得也乃終有慶東<lb/>
　北之朋宜䘮也朱註反之西南似多一轉矣<lb/>
<pb n="31b"/>安貞之吉應地无疆<lb/>
　地以安貞配天君子以安貞應地所以吉也<lb/>
象曰地勢坤君子以厚德載物<lb/>
　坤地也地亦一也而何以二哉非二也坤上坤下者<lb/>
　地承乎天天無髙卑地有髙卑隨上隨下形勝相因<lb/>
　之體質然也其地勢之象乎是明明示人以坤之道<lb/>
　也君子觀象而知所以法之矣為釡而不洩為輿而<lb/>
　不敗德唯其厚物可以載厚德載物其究也自强不<lb/>
<pb n="32a"/>　息<lb/>
初六履霜堅氷至<hi>之復</hi>
　易尊陽而抑陰何也陽貴而陰賤陽善而陰惡也始<lb/>
　不防之終將亂焉坤之初則太極生兩儀之第一陰<lb/>
　也一陰無謂其甚㣲六陰由此而旋盛即之復而觀<lb/>
　之復十一月之卦也是時氷霜滿地霜自今日履氷<lb/>
　不自今日而知其堅之必至乎乃動而順也雖出入<lb/>
　猶無疾朋來猶無咎而堅氷之至則斷斷可逆計矣<lb/>
<pb n="32b"/>　安貞之君子可不早為之戒哉履之象變震為足也<lb/>
象曰初六履霜陰始凝也馴致其道至堅氷也<lb/>
　乾之初九陽在下坤之初六隂始凝一陽一隂確是<lb/>
　兩儀相峙然陽藏而陰凝豈可以始而忽之乎坤德<lb/>
　固以順為貞有不當順者此類是也若以為霜不妨<lb/>
　於履而習焉履之馴致其小人之道未有不至堅氷<lb/>
　者也<lb/>
六二直方大不習无不利<hi>之師</hi>
<pb n="33a"/>　二則兩儀生四象之所謂太陰者也太陰者陰之正<lb/>
　也正則直又以坤為坎而得乾之中爻誠直矣太陰<lb/>
　者地之象也地則方又以六居二而得坤之正體誠<lb/>
　方矣直而方則不獨為坤之廣抑且如乾之大矣而<lb/>
　况之師既曰丈人猶待習乎吉而无咎有不利乎柔<lb/>
　順中正自然而然者也坤道之純者也<lb/>
象曰六二之動直以方也不習无不利地道光也<lb/>
　天圓而地方天地之妙盡此矣二言方可也而言直<lb/>
<pb n="33b"/>　方何也坤主靜人但知其靜而不知其靜而動也然<lb/>
　坤之動也闢乾之動也直不言闢而言直又何以說<lb/>
　也靜體而動用靜别而動交交而為用乾亦得坤之<lb/>
　闢坤不得乾之直乎故有見於其動者動不離乎靜<lb/>
　直亦不外乎方也則所謂大者即於其動之不習無<lb/>
　不利而知地道之光被無疆矣<lb/>
六三含章可貞或從王事无成有終<hi>之謙</hi>
　三則四象生八卦而成其為坤者也坤為文非章乎<lb/>
<pb n="34a"/>　坤主翕非含章乎亦之謙之德也不可貞乎然坤道<lb/>
　為臣道也雖不即從王事不有時而從王事乎先迷<lb/>
　故無成後得主故有終亦君子有終之義也<lb/>
象曰含章可貞以時發也或從王事知光大也<lb/>
　含章未有不發者可貞者貞其時也三之謙德然也<lb/>
　苟時發而從王事既勞謙而得艮剛之明復承順而<lb/>
　本坤柔之量則非徒以才自見者矣知光大也知之<lb/>
　象三變互為坎水也<lb/>
<pb n="34b"/>六四括囊无咎无譽<hi>之豫</hi>
　坤虚而能容翕而善藏有囊象焉又為吝嗇有括囊<lb/>
　之象焉然何獨於四取之四則横圖所謂八生十六<lb/>
　之第四陰也三陰已成坤矣而又加一陰且以六居<lb/>
　四重陰過於收歛非括囊乎然建侯行師而括囊者<lb/>
　何也以非其時也不得其時三在内已含章四在外<lb/>
　安得不括囊時不當出而不出亦豫而順動之義也<lb/>
　使非然者雖有德有才求譽適以致咎豈安貞之君<lb/>
<pb n="35a"/>　子哉<lb/>
　　附餘<lb/>
　凡爻象之辭周公固以文王之兩彖發仰思之獨志<lb/>
　然先天後天各有所取取其重者而已盖本彖本象<lb/>
　者主也之彖之象者客也故主客俱重者合取之或<lb/>
　主重而客輕或客重而主輕則又有舍客取主舎主<lb/>
　取客之不同如坤四不取建侯行師者舎客而取主<lb/>
　者也其他可以類推<lb/>
<pb n="35b"/>象曰括囊无咎慎不害也<lb/>
　四之括囊慎之至也人或疑其太過徒以一身旡咎<lb/>
　其如天下何哉似乎慎而害矣而不知非然也苟一<lb/>
　身不能自慎安能慎天下與其不及也寧過慎之慎<lb/>
　之世但有不慎而害者正未有過慎而害者也<lb/>
六五黄裳元吉<hi>之比</hi>
　五則横圖所謂十六生三十二之第五陰也乾之五<lb/>
　在天矣坤之五豈非地之所以配天乎兹六五又適<lb/>
<pb n="36a"/>　得天地之中數六順而五中中以為順不猶黄以為<lb/>
　裳乎乾為衣坤為裳黄裳者所以明坤之為文而配<lb/>
　乾者文之色得其中文之飾得其下也亦比之義也<lb/>
　坤元而比吉故占者如之不如是則後夫矣<lb/>
象曰黄裳元吉文在中也<lb/>
　坤六叚中虚而成文本不在外也黄裳則幾乎無文<lb/>
　矣而得元吉何哉非無文也的然者日亡闇然者日<lb/>
　章文不在外而在中也<lb/>
<pb n="36b"/>　　附餘<lb/>
　乾有兩君德坤有兩臣道乾之九五君也九二則臣<lb/>
　而君者也虞帝之𤣥德當之坤之六二臣也六五則<lb/>
　君而臣者也文王之徽柔當之<lb/>
上六龍戰於野其血𤣥黄<hi>之剥</hi>
　上則横圖所謂三十二生六十四之第六陰也六畫<lb/>
　皆陰已無陽矣豈有龍乎之剥剥窮上反下是未嘗<lb/>
　無陽也然不利有攸徃而君子攸徃陰盛已極疇懼<lb/>
<pb n="37a"/>　其為龍也而不與之戰龍戰於山地之間非野乎戰<lb/>
　必傷傷必有辨也𤣥者自𤣥黄者自黄<lb/>
象曰龍戰於野其道窮也<lb/>
　小人恃勢而無忌憚敢與君子戰君子則何以便輕<lb/>
　身與小人戰哉盖小人之道長極矣君子之道消極<lb/>
　矣至此不一戰則天道人道俱冺矣其道窮也所以<lb/>
　明龍之不能戰於朝自不容不戰於野<lb/>
　　附餘<lb/>
<pb n="37b"/>　初之堅氷至者防龍戰於野之禍於其始上之龍戰<lb/>
　於野者著堅氷至之勢於其終君子知其終可不戒<lb/>
　之於其始哉<lb/>
用六利永貞<hi>之乾</hi>
　易之用皆乾坤乾坤之用惟陰陽陰陽之用為六九<lb/>
　乾用九坤不用六乎然乾之用九剛而能柔渾淪之<lb/>
　元也坤之用六何以柔而能剛起元以配乾哉曰貞<lb/>
　而已矣貞則所以起元也永貞而已矣永貞則何其<lb/>
<pb n="38a"/>　剛也故筮得此卦而六爻皆變者為純乾乾元亨利<lb/>
　貞是元亨而猶利貞也豈不利永貞乎永而貞焉則<lb/>
　氷霜知戒必不至於龍戰含括咸宜亦各得其時位<lb/>
　而且為直為方為黄為裳無有不利正無有不貞者<lb/>
　矣<lb/>
象曰用六永貞以大終也<lb/>
　自剥盡而純坤乾之貞為坤之貞矣貞下起元復而<lb/>
　臨而泰而大壯而夬夬去而純乾亦永此貞而已矣<lb/>
<pb n="38b"/>　故姤遯否觀而又剥而為坤其間之雷動風散雨潤<lb/>
　日晅止之説之君之藏之雖乾知大始有然也亦坤<lb/>
　作成物有然也坤作成物貞何如其永乎是乾大始<lb/>
　而坤大終矣用六永貞非以此哉天道如此而况人<lb/>
　事乎<lb/>
　　附餘<lb/>
　易者交易變易之謂也觀乾之用九以元坤之用六<lb/>
　以貞乾元坤貞互相為用始終終始循環變化乾坤<lb/>
<pb n="39a"/>　兩用之妙如此即此可以窮易之理矣<lb/>
文言曰坤至柔而動也剛至靜而德方<lb/>
後得主而有常<lb/>
含萬物而化光<lb/>
坤道其順乎承天而時行<lb/>
　乾坤兩卦乾道總是一個健坤道總是一個順順者<lb/>
　正以順乎乾之健也順乎乾之健則所謂牝馬之貞<lb/>
　也故於其體言之雖至柔而至靜於其用言之則動<lb/>
<pb n="39b"/>　剛而德方然則於何見之見之於其利矣乾始而坤<lb/>
　代之終後得主而有常有常如菽者自菽粟者自粟<lb/>
　也又見之於其亨矣乾施而坤作之成含萬物而化<lb/>
　光化光如花者自花秀者自秀也不特此也當其資<lb/>
　生而元也時未至不敢先時已至不敢後惟順乎乾<lb/>
　之健也承天而時行者乎於時行見剛方於承天時<lb/>
　行益見其至柔而動剛至靜而德方此之謂坤之道<lb/>
　也然乾文言自元而至於貞坤文言自貞而至於元<lb/>
<pb n="40a"/>　何也自元至貞者乾以君之所主在元元則所以貫<lb/>
　貞也自貞至元者坤以藏之所主在貞貞則所以起<lb/>
　元也乾元坤貞天地之道盡之矣<lb/>
積善之家必有餘慶積不善之家必有餘殃臣弑其君<lb/>
子弒其父非一朝一夕之故其所由來者漸矣由辨之<lb/>
不早辨也易曰履霜堅氷至盖言順也<lb/>
　從來亂臣賊子原非無故而生為君父者既不能積<lb/>
　善於前又不能防惡於後未有不至悖逆不道者由<lb/>
<pb n="40b"/>　辨辨字是善惡分别之介順字朱註作慎愚謂應如<lb/>
　字不應作慎何也順字正是馴致其道之馴字註脚<lb/>
　猶云聼其為不善而不之禁履霜必至於堅氷<lb/>
　　附餘<lb/>
　吾儒徃徃謂孔子不言報應此獨於坤卦言之者何<lb/>
　也坤陰也陰善陰惡其為德最厚其為害亦最毒禍<lb/>
　福無門一切心造報應豈爽也哉<lb/>
直其正也方其義也君子敬以直内義以方外敬義立<lb/>
<pb n="41a"/>而徳不孤直方大不習无不利則不疑其所行也<lb/>
　六二純陰陽信而陰疑又以坤為坎坎為狐狐多疑<lb/>
　何以不習无不利而能不疑其所行天中地正直非<lb/>
　其正耶天仁地義方非其義耶敬以直内守於此而<lb/>
　不易義以方外施於彼而咸宜内直外方坤德斯盛<lb/>
　可以容民可以畜衆利復何習行復何疑君子哉丈<lb/>
　人之吉而无咎者也<lb/>
陰雖有羙含之以從王事弗敢成也地道也妻道也臣<lb/>
<pb n="41b"/>道也地道无成而代有終也<lb/>
　此補釋爻辭無成有終之義也弗敢成代有終立萬<lb/>
　古臣道妻道之凖則<lb/>
天地變化草木蕃天地閉賢人隱易曰括囊无咎无譽<lb/>
盖言謹也<lb/>
　言不出口曰謹過於慎也四於三才為人道處於天<lb/>
　地之間而居乎人之上是賢人也復於其之豫者而<lb/>
　觀之天地人物無非此順動之理故天地當變化則<lb/>
<pb n="42a"/>　變化雖草木亦蕃矣天地不當變化則閉矣雖賢人<lb/>
　不當隱乎於以知四之括囊而咎譽兩無所渉者是<lb/>
　不得不如是之過於慎也盖言謹也<lb/>
君子黄中通理<lb/>
正位居體<lb/>
美在其中而暢於四支發於事業美之至也<lb/>
　二稱君子五亦稱君子故知其為兩臣道通者文之<lb/>
　虚而能逹也理者文之序而不亂也正位者以其有<lb/>
<pb n="42b"/>　為君之德也居體者不失其為臣之道也暢者不期<lb/>
　然而昭著也四支者以一人之身論比四支皆其輔<lb/>
　也黄裳元吉何以見其文在中也哉盖黄固中德而<lb/>
　文則通且理也裳雖下飾正君位而居臣體也如是<lb/>
　之美無不在中焉誠中形外有不暢於四支者乎其<lb/>
　發見於事為功業之間者自無有不美而或可加尚<lb/>
　者也黄裳之所以元吉也非文王不足以當之三分<lb/>
　天下有其二以服事殷周之德其可謂之至德也已<lb/>
<pb n="43a"/>　矣是以謂之文也<lb/>
陰疑於陽必戰為其嫌于无陽也故稱龍焉猶未離其<lb/>
類也故稱血焉夫𤣥黄者天地之雜也天𤣥而地黄<lb/>
　天地之道原是陰陽相配不可陰陽相勝陽且不可<lb/>
　勝陰而况陰可勝陽乎若小人自信其為小人必不<lb/>
　敢凌君子若君子不碍其為君子亦必不肯廹小人<lb/>
　唯陰疑於陽矣小人有似乎君子君子反不若小人<lb/>
　勢大力强陰必戰陽道窮理極陽必戰陰聖人有憂<lb/>
<pb n="43b"/>　之而稱龍稱血皆非無故也𤣥黄雖雜而天地終不<lb/>
　改亦扶陽抑陰之義也<lb/>
　　附餘<lb/>
　羲皇畫卦本自乾至坤以見天上地下天南地北天<lb/>
　左旋而地右轉兊離震㢲坎艮居其中而萬物生生<lb/>
　無窮焉此先天之體序之正也乃夏有連山商有歸<lb/>
　藏連山首艮歸藏首坤首艮者萬物之成終而成始<lb/>
　也首坤者亦萬物皆致飬焉之義也文王以為萬物<lb/>
<pb n="44a"/>　雖生於坤艮之土而六子各有妙用其所以妙萬物<lb/>
　皆乾坤之神為之也自當首乾而次坤乾坤者萬物<lb/>
　之父母故變而為後天之用乾用九坤用六而三男<lb/>
　三女即見之於兩卦之中矣何物不生於乾坤亦何<lb/>
　事不偹於乾坤何理不盡於乾坤哉<lb/>
　<lb/>
　<lb/>
　<lb/>
<pb n="44b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易原就正卷一<lb/>
</p>

  </div>
            <div>
<head>易原就正卷二</head> <lb/>
    <p>
<pb n="1a"/>欽定四庫全書<lb/>
　易原就正卷二<lb/>
　　　　　　　　　　　　　　邢臺包儀撰<lb/>
　周易上經<lb/>
䷂屯<hi>震下坎上</hi>
屯元亨利貞勿用有攸徃利建侯<lb/>
　乾坤之後而屯繼之何也乾坤既交而退長子代父<lb/>
　母用事而中男次之也而况雷雨為天地之始事乎<lb/>
<pb n="1b"/>　帝始出震猶然勞坎氷霜欲盡氣機已滋萬物逡逡<lb/>
　然將春矣故謂之屯古春字所由從屯從日也萬物<lb/>
　出乎震不元亨乎動而未出險不利貞乎坎䧟也可<lb/>
　以徃乎震而帝不當立之以為君乎勿用有攸往利<lb/>
　建侯正所以元亨利貞也<lb/>
彖曰屯剛柔始交而難生<lb/>
動乎險中大亨貞<lb/>
雷雨之動滿盈天造草昧宜建侯而不寧<lb/>
<pb n="2a"/>　卦名屯其義何也以二體言之也然震一索而得男<lb/>
　何以便遇坎險乎乾坤靜别而動交當其靜也一無<lb/>
　所有及其動也一切俱生水之於天地間猶人世之<lb/>
　有利欲焉人世之險莫險於利欲之途試觀人有生<lb/>
　以後何其多利欲乎剛柔始交而難生此其所以為<lb/>
　屯也乃文王則見其長子用事也震為雷一陽能動<lb/>
　於重陰之下天下之動者莫如雷安得不元亨然動<lb/>
　於坎䧟之中也安得不利貞是動乎險中而大亨貞<lb/>
<pb n="2b"/>　者也勿徃建侯之義亦可於二體之象知之矣震雷<lb/>
　坎雨天地晦暝所謂絪緼化醇之時也雖曰草昧人<lb/>
　得其秀而最靈不敢與天地争功可也若不與天地<lb/>
　成能則不可宜建侯而不寧此渾沌之世所以繼開<lb/>
　闢而作之君<lb/>
　　附餘<lb/>
　乾坤之交陰陽也不曰陰陽而曰剛柔何也陰陽者<lb/>
　氣也剛柔者質也氣者形而上者也質者形而下者<lb/>
<pb n="3a"/>　也形而上者不可見形而下者為可據也<lb/>
象曰雲雷屯君子以經綸<lb/>
　坎不言水而言雲者以震在下也震為雷先雷則無<lb/>
　雨震為龍龍伏則雲興而况萬物之始必雷動於下<lb/>
　雲蒸於上而後絪緼而化醇兹震下雷也坎上雲也<lb/>
　其雲雷之象乎是明明示人以萬物始生之為屯也<lb/>
　君子觀象而知所以法之矣乾道成男坤道成女五<lb/>
　性感動而善惡分萬事云為而經綸起經之綸之其<lb/>
<pb n="3b"/>　究也正位凝命<lb/>
初九磐桓利居貞利建侯<hi>之比</hi>
　初震主也卦主也動乎險中必須遲回審顧敬慎有<lb/>
　素而後可屯之比勿徃而原筮非磐桓乎利貞而永<lb/>
　貞不居貞乎動險之難經綸之始也初能如是故利<lb/>
　建之以為侯不建侯天下屯而何以比哉彖之所謂<lb/>
　建侯者正此義也<lb/>
象曰雖磐桓志行正也以貴下賤大得民也<lb/>
<pb n="4a"/>　凡有志於天下者似乎當奮身直前以濟之而何以<lb/>
　磐桓非所論於草昧之世也草昧之初經綸斯始一<lb/>
　有不正上拂天心下㓕人道可不慎乎於以知初得<lb/>
　其正不能不磐桓以行其正也則利建侯者亦從可<lb/>
　知矣陽一君而二民固也震乃以一陽下於二陰非<lb/>
　以貴下賤乎有君德而下濟乎民生民未有不順從<lb/>
　而比之者也<lb/>
　　附餘<lb/>
<pb n="4b"/>　志者心之所向雷風水火各有所向而况雷善動而<lb/>
　風善入水中實而火中虚皆有心象故經文志之象<lb/>
　正變約互皆取象於雷風水火也於此總挈註明不<lb/>
　復更贅亦欲刪繁就簡耳學者可以類求而知之<lb/>
六二屯如邅如乗馬斑如匪㓂婚媾女子貞不字十年<lb/>
乃字<hi>之節</hi>
　二震體也與五為正應初為震主則二不得自主矣<lb/>
　不屯如邅如乎如也者若似乎之意也雖震有馬象<lb/>
<pb n="5a"/>　而可乗二則為馵足之馬也不乗馬斑如乎若此者<lb/>
　初為㓂耶非也初與二各得其正婚媾也然二則之<lb/>
　節而節矣豈棄正應與初乎勿用有攸徃而變兊為<lb/>
　少女子貞不字矣苦節不可貞十年乃字云爾十年<lb/>
　者何屯之究也為鼎鼎之上爻則十年矣陰柔處屯<lb/>
　非定鼎既乆之後不可出而圖吾君屯邅守正待時<lb/>
　而動動而中節經綸乃見是數度德行之所從出也<lb/>
象曰六二之難乗剛也十年乃字反常也<lb/>
<pb n="5b"/>　凡人之情害我者絶之易親我者絶之難乃二之柔<lb/>
　正而乗初之剛正屯邅不字誠難矣節亦苦矣苦節<lb/>
　不可貞此其常也十年乃字是不可貞而可貞者也<lb/>
　非反常乎<lb/>
六三即鹿无虞惟入于林中君子幾不如舎徃吝<hi>之既濟</hi>
　動險於震之極而既濟不在水而在陸矣既互地又<lb/>
　互山是在山地之間也變為離約為剥文其身而艮<lb/>
　剛在其首於山地之間而取其象非鹿乎不中不正<lb/>
<pb n="6a"/>　未有不即之者上無應與豈有虞乎震動而坎䧟震<lb/>
　木而坎叢棘即鹿無虞䧟入林中而已矣初吉終亂<lb/>
　之義也君子知勿用攸徃徃必見吝安得不思患而<lb/>
　豫防之<lb/>
象曰即鹿无虞以從禽也君子舎之徃吝窮也<lb/>
　禽者獸之總名也言為人所擒制也故可佃而不可<lb/>
　從從之未有不為禽所䧟者即鹿无虞非從禽而何<lb/>
　哉君子知幾而舍之否則必窮而取吝天下求冨貴<lb/>
<pb n="6b"/>　福澤而䧟於利欲之中徒取羞吝者何異從禽而窮<lb/>
　者乎<lb/>
六四乗馬斑如求婚媾徃吉无不利<hi>之隨</hi>
　動險非陰柔所能雖坎有馬象可乗四又為薄蹄之<lb/>
　馬也不亦乗馬斑如乎然四與初應四柔正而初剛<lb/>
　正婚媾也之隨隨從也已不能濟屯而從人以濟之<lb/>
　婚媾不可不求也求婚媾而兩偹四德何徃而不吉<lb/>
　不利乎<lb/>
<pb n="7a"/>象曰求而徃明也<lb/>
　四坎體坎為水水内明而外暗四為水底為益暗能<lb/>
　求婚媾以濟屯故許之以明<lb/>
九五屯其膏小貞吉大貞凶<hi>之復</hi>
　屯之復復則屯而又屯矣五坎主也坎為水為雨詩<lb/>
　曰陰雨膏之五固有膏象焉然坎主正所謂險䧟也<lb/>
　當屯而䧟於險中建侯者已得民於下五雖陽剛居<lb/>
　尊何為哉而况與十年乃字之二應其誰與之相濟<lb/>
<pb n="7b"/>　屯其膏而已矣貞可也无疾无咎利徃勿徃小吉而<lb/>
　大凶也<lb/>
象曰屯其膏施未光也<lb/>
　坎體雖暗陰暗而陽明故潤萬物者莫潤乎水以其<lb/>
　所施未有不光也五當屯而䧟於險中屯其膏者即<lb/>
　大象為雲不為雨之意也所施豈能光乎無怪乎小<lb/>
　貞吉而大貞凶<lb/>
上六乗馬斑如泣血漣如<hi>之益</hi>
<pb n="8a"/>　益不可屯屯可益乎上之益屯雖無異於五之復屯<lb/>
　而無德無位則尤甚即於坎亦有馬象可乗而上又<lb/>
　為下首之馬也不亦乗馬斑如乎又無應與而下首<lb/>
　者憂懼之象也坎為加憂為血卦不泣血漣如乎屯<lb/>
　到極處陰柔無能勢所必至情有必然亦足動其遷<lb/>
　善改過之心矣故凶咎悔吝不加焉<lb/>
象曰泣血漣如何可長也<lb/>
　從來英雄豪傑當大患大難之際必不徒作兒女子<lb/>
<pb n="8b"/>　情状泣血漣如豈處屯長久之計哉上之陰柔無能<lb/>
　可知也<lb/>
　　附餘<lb/>
　卦惟二五言屯而初三四上不言屯何也初與四當<lb/>
　屯而能不屯三與上當屯而不足與言屯故惟二五<lb/>
　言屯<lb/>
䷃蒙<hi>坎下艮上</hi>
蒙亨匪我求童蒙童蒙求我初筮告再三瀆瀆則不告<lb/>
<pb n="9a"/>利貞<lb/>
　屯而繼之以蒙何也蒙為屯之綜卦也所謂反易之<lb/>
　卦二十八此其一也長子即序而中男次之少男又<lb/>
　次之天地立君而後立師君以立制師以立教物始<lb/>
　生而猶穉何異於山下之泉未逹乎然而逹則未有<lb/>
　不亨者故蒙有師道焉師道當何如乎重道必先自重<lb/>
　尊師所以尊道不然則蒙無初筮之誠我來再三之<lb/>
　瀆矣利貞之戒豈特為占者乎童蒙者少男之象也<lb/>
<pb n="9b"/>　初筮者約復之象也再三者坎艮有再索三索之象<lb/>
　也求亦索之義也<lb/>
彖曰蒙山下有險險而止蒙<lb/>
蒙亨以亨行時中也匪我求童蒙童蒙求我志應也初<lb/>
筮告以剛中也再三瀆瀆則不告瀆蒙也蒙以飬正聖<lb/>
功也<lb/>
　卦名蒙其義何也以其象也亦以其德也象云何上<lb/>
　覆以艮山之堅凝而下伏以坎水之險䧟德云何内<lb/>
<pb n="10a"/>　懷夫坎險之不測而外得夫艮止之剛明是卦象與<lb/>
　卦德皆蒙也然蒙何以亨哉蒙亨者以其亨之行乎<lb/>
　時而得中也行不以時時而不中則非蒙亨之道矣<lb/>
　觀卦體之五志應而二剛中蒙不瀆我我不瀆蒙飬<lb/>
　之以正作聖之功不外此時而中也利貞其要矣乎<lb/>
象曰山下出泉蒙君子以果行育德<lb/>
　屯難之世盈天地間皆水也山與水何分上下乎經<lb/>
　綸以後山自高堅而安於上水自深長而就於下坎<lb/>
<pb n="10b"/>　䧟而艮不䧟山止而水不止艮為徑路坎為溝瀆矣<lb/>
　兹艮上山也坎下水也其山下出泉之象乎是明明<lb/>
　示人以物生方穉之為蒙也君子觀象而知所以法<lb/>
　之矣艮山外止而邁阻行不可以不果坎水内䧟而<lb/>
　流長德不可以不育果行育德其究也治歴明時<lb/>
初六發蒙利用刑人用説桎梏以徃吝<hi>之損</hi>
　蒙而初又陰也蒙之甚者也教之於其初是發蒙也<lb/>
　童蒙求我初筮告而曰利用刑人何也初陰不正而<lb/>
<pb n="11a"/>　當坎水之下流蒙可以下流乎下流可不用刑乎變<lb/>
　兊而之損塞其下流刑之所以發之懲忿窒慾之義<lb/>
　也然坎以一陽困於上下之二陰有桎梏之象焉刑<lb/>
　之可也桎梏則不可盖有孚可貞而利徃者必不如<lb/>
　是之困蒙也蒙為我困吝不在蒙而在我矣<lb/>
象曰利用刑人以正法也<lb/>
　立教必先立法初不知教法者也用刑所以正法法<lb/>
　正則可以已矣<lb/>
<pb n="11b"/>九二包蒙吉納婦吉子克家<hi>之剥</hi>
　二坎主也卦主也為天下作之師惟包容務廣而納<lb/>
　受務恕也匪我求童蒙不利有攸徃蒙固未可以徃<lb/>
　矣求我者無不容非包蒙乎吉可知也而又之剥以<lb/>
　一陽受五陰有納婦之象焉包蒙吉納婦寕不吉乎<lb/>
　盖五之志應於二而有子象坎之陽主於内而有家<lb/>
　象屯以長子立君而治國蒙以中子立師而教家也<lb/>
　是子之克家者也<lb/>
<pb n="12a"/>象曰子克家剛柔接也<lb/>
　朱註謂指二五之應愚謂不特此也亦二五各得其<lb/>
　剛柔相濟而相接也<lb/>
六三勿用取女見金夫不有躬无攸利<hi>之蠱</hi>
　三以坎為㢲女也蒙而蠱赤子之心䘮盡矣如此之<lb/>
　女取之何用且也本與上應陰柔而不中正乃乗剛<lb/>
　中納婦之二悖理縱慾之人情必不能以自守非見<lb/>
　金夫而不有其躬者乎何利之有勿取无利不獨戒<lb/>
<pb n="12b"/>　上亦以戒二也盖弱於質者猶可教而誘於利者不<lb/>
　可教也躬者艮有身象焉<lb/>
象曰勿用取女行不順也<lb/>
　朱註謂順當作慎愚謂當如字不必作慎不順是逆<lb/>
　理也觀順以㢲上下順知蒙以順為正若作慎文義<lb/>
　殊淺行者坎水之流也<lb/>
六四困蒙吝<hi>之未濟</hi>
　蒙當求我者也四與二隔而之未濟竟如水火異物<lb/>
<pb n="13a"/>　各居其所而不相為用不亦困乎小狐濡尾无攸利<lb/>
　其吝也自取之也<lb/>
象曰困蒙之吝獨逺實也<lb/>
　陰虚而陽實卦惟六四一陰不在九二乗承比應之<lb/>
　列故曰獨逺實<lb/>
六五童蒙吉<hi>之渙</hi>
　柔而不弱中而不倚而又之渙風行水上水凈風清<lb/>
　卦之所謂童蒙者也以假廟之精誠與涉川之敬愓<lb/>
<pb n="13b"/>　為求我初筮之貞亨安得不吉<lb/>
象曰童蒙之吉順以㢲也<lb/>
　施教與受教皆非順不可然而能順者必有所以之<lb/>
　一德也五童蒙固順矣其以何德哉本艮止之體而<lb/>
　為㢲入之材其順也盖以㢲也是以吉也<lb/>
上九擊蒙不利為㓂利禦㓂<hi>之師</hi>
　坎為盜有㓂象艮為手有擊象又為止有禦象之師<lb/>
　師兵象也治蒙而以兵非擊蒙耶蒙非㓂而擊之者<lb/>
<pb n="14a"/>　為蒙冦丈人豈為㓂哉禦㓂者也有㓂蒙者亦禦之<lb/>
　而已矣<lb/>
象曰利用禦㓂上下順也<lb/>
　用剛得當於理皆順山自峙然而隆上水自淵然而<lb/>
　趨下而况教學授受之際乎<lb/>
䷄需<hi>乾下坎上</hi>
需有孚光亨貞吉利涉大川<lb/>
　蒙而繼之以需何也有教不可以無飬飬者萬物之<lb/>
<pb n="14b"/>　必需也然何以謂之需乾之三男既俱用事震動艮<lb/>
　止各有其常惟坎水變遷而最險故天地間利人者<lb/>
　水居多害人者亦水居多乾出而遇坎猶父出而觀<lb/>
　子也子雖險不敢加於其父坎雖險豈能䧟乾之純<lb/>
　陽剛健乎以其能待也是故謂之需既需矣坎主之<lb/>
　中實不有孚乎乾體之陽明不光亨乎有孚光亨不<lb/>
　貞吉乎若以象觀之乾與坎西北之卦也水旺於西<lb/>
　北而滔注東南非大川乎坎得乾之中畫而乾以全<lb/>
<pb n="15a"/>　體臨坎不利涉大川乎占者知之亦惟得其需之義<lb/>
　而可也<lb/>
　　附餘<lb/>
　卦辭稱利涉大川者七不利涉者一爻辭稱利涉者<lb/>
　二用涉者一不可涉者一需訟未濟指坎體而言益<lb/>
　中孚指㢲體而言盖坎為水有大川之象而㢲為木<lb/>
　木可為舟楫以濟川故益之彖傳曰木道乃行中孚<lb/>
　之彖傳曰乗木舟虚渙之彖傳曰乗木有功又舟楫<lb/>
<pb n="15b"/>　之利盖取諸渙合二體以取象也謙則中爻互卦為<lb/>
　坎同人則中爻互卦為㢲即時位之義而取其象者<lb/>
　也又山澤之通氣皆川也頥大畜之類是也<lb/>
彖曰需須也險在前也剛健而不䧟其義不困窮矣<lb/>
需有孚光亨貞吉位乎天位以正中也利涉大川徃有<lb/>
功也<lb/>
　卦名需其義何也以卦德言之也當須而須者也坎<lb/>
　險在前可不須乎不須則䧟矣䧟不困而窮乎非所<lb/>
<pb n="16a"/>　論於乾德之剛健也剛者必明健者必强何至於䧟<lb/>
　不䧟何至於困不困何至於窮需之義其可知也則<lb/>
　所謂需有孚光亨貞吉者又於二體知之矣天本在<lb/>
　上水本在下兹坎上而乾下是位乎天之位矣然何<lb/>
　所以而位天位也坎主以九居五既正且中正中而<lb/>
　需豈不有孚光亨貞吉乎則所謂利涉大川者又於<lb/>
　兩象知之矣坎雖險䧟而乾以剛健臨之不可徃則<lb/>
　不徃當徃而徃未有不成濟險之功者豈不利涉大<lb/>
<pb n="16b"/>　川乎<lb/>
象曰雲上于天需君子以飲食宴樂<lb/>
　坎不言水而言雲屯固以震之為雷為龍在下也需<lb/>
　乾下而亦曰雲何也水者氣之液也氣先凝而後液<lb/>
　氣屬陽陽盛則氣盛氣盛則凝而為液兹乾在下而<lb/>
　坎在上盛陽所蒸膏雨可待其雲上于天之象乎是<lb/>
　明明示人以須之即至之為需也君子觀象而知所<lb/>
　以法之矣水早之變我必有以回天心陰陽之和我<lb/>
<pb n="17a"/>　自無所用人力飲食宴樂其究也自昭明徳<lb/>
　　附餘<lb/>
　宴謂身安而無所營為樂謂心恬而無所謀慮不然<lb/>
　需固飲食之道也君子豈徒飲食者哉聖人教天下<lb/>
　以處需也必飲食宴樂而後謂之需<lb/>
初九需于郊利用恒无咎<hi>之井</hi>
　以九居初而得正卦之不䧟於險者也雖之井何傷<lb/>
　乎改邑而郊可需也不改井而恒可用也无䘮无得<lb/>
<pb n="17b"/>　何咎之有是需也故羸瓶無與焉<lb/>
象曰需于郊不犯難行也利用恒无咎未失常也<lb/>
　時遇有險易人世之常變也行險自不若居易處變<lb/>
　亦豈若守常我不犯難何難之及不失其常安得有<lb/>
　咎需郊所以利恒也<lb/>
九二需于沙小有言終吉<hi>之既濟</hi>
　二剛而得中亦卦之不䧟於險者也然而去險不逺<lb/>
　矣于何需之互為兊兊於地也為剛鹵剛鹵之地則<lb/>
<pb n="18a"/>　沙也非需于沙乎又兊為口舌剛中而之既濟是有<lb/>
　濟險之材觀變以待時不知者未免疑而議之不小<lb/>
　有言乎然則終亂而曰終吉何也需乆而後濟者也<lb/>
　善思患者也思患預防可以不亂故能成涉川之功<lb/>
　不終亂而終吉矣<lb/>
象曰需于沙衍在中也雖小有言以吉終也<lb/>
　需沙人但知沙有可需之地也以為衍也不知二之<lb/>
　衍不在沙而在中也若剛而不中輕進妄動乾坤之<lb/>
<pb n="18b"/>　大無非隘途而况沙乎剛而得中一意觀變待時不<lb/>
　用凶事始安得不以吉事終大川務在利涉人言何<lb/>
　足恤哉<lb/>
　　附餘<lb/>
　衍寛平之地左傳有昌衍漢書有鄜衍皆地名故衍<lb/>
　之文當承需沙為義沙未有不衍者也<lb/>
九三需于泥致㓂至<hi>之節</hi>
　三逼近坎矣水之涯也水之涯而又互兊為澤之口<lb/>
<pb n="19a"/>　不有泥乎水涯澤口之泥善䧟而可需乎節亦需之<lb/>
　義也泥則苦矣需泥者勢必䧟坎為盜有㓂象焉㓂<lb/>
　之至也誰致之哉過剛不中而致之也亦苦節不可<lb/>
　貞之義也<lb/>
象曰需于泥災在外也自我致㓂敬慎不敗也<lb/>
　泥固不可需而災猶在外卦始雖忽而繼能謹未甞<lb/>
　不可以免禍自我者惕其迷也敬慎者開其悟也朱<lb/>
　註謂發明占外之占聖人示人之意切矣正所謂孔<lb/>
<pb n="19b"/>　子有孔子之易此則顯而易見者也亦以見乾剛之<lb/>
　正終不為坎䧟所困窮<lb/>
六四需于血出自穴<hi>之夬</hi>
　四坎體也是入險者也坎為血卦而之夬不利即戎<lb/>
　豈遂無戎乎鋒鏑滿前柔正不進則需於血矣然坎<lb/>
　之兩傍水之窪也窪溝也深也有水曰窞無水曰穴<lb/>
　兹為雲而未為雨無水也穴也故坎之初與三皆窞<lb/>
　而需之四與上皆穴也四以柔正而應剛正夬又有<lb/>
<pb n="20a"/>　决去之義豈終需於血乎出自穴雖未能成涉利之<lb/>
　功亦不致有䧟險之困者也<lb/>
象曰需于血順以聽也<lb/>
　一無所為之謂需故需難血非可需之地故需血尤<lb/>
　難四於血而能需聼之而已者也四何以能聼之哉<lb/>
　非其柔正而順也不能文王之於羑里以之<lb/>
九五需于酒食貞吉<hi>之泰</hi>
　以九居五位乎天位當需而泰然需之宴樂而已坎<lb/>
<pb n="20b"/>　主而互離變坤而互震坎為水為矯揉離為火為大<lb/>
　腹坤為釡震於稼也為反生水與稼並而入釡於火<lb/>
　焉矯揉以成之大腹以當之非需於酒食乎人知泰<lb/>
　之吉而得亨吾知需之貞而得吉也<lb/>
象曰酒食貞吉以中正也<lb/>
　酒食者口腹之資也悔吝之端也貞而吉者殊寡矣<lb/>
　五何以得貞吉哉以坎主而剛中而得正既中且正<lb/>
　而况需之道當如是乎<lb/>
<pb n="21a"/>上六入于穴有不速之客三人來敬之終吉<hi>之小畜</hi>
　雲上于天可需也雲而為風不雨矣何需乎無可需<lb/>
　而柔正有濟險之志則直入於穴矣自我西郊乾之<lb/>
　三爻近于西三與上應以剛正應柔正連類而來非<lb/>
　不速之客乎柔固不敢於侮剛而正則能敬之敬之<lb/>
　則同心共濟終能成涉川之功而吉也亦小畜亨之<lb/>
　義也<lb/>
象曰不速之客來敬之終吉雖不當位未大失也<lb/>
<pb n="21b"/>　上無濟險之責而有濟險之志有濟險之志而無濟<lb/>
　險之才不自量力度德而入穴是其失也豈當也哉<lb/>
　乃能資人以濟險而終吉未大失也<lb/>
䷅訟<hi>坎下乾上</hi>
訟有孚窒惕中吉終凶利見大人不利涉大川<lb/>
　需而繼之以訟何也訟為需之綜卦也所謂反易之<lb/>
　卦二十八此又其一也飬道興而爭端起也盖自乾<lb/>
　出而遇坎而知坎之為利固多其為害亦大矣兹乾<lb/>
<pb n="22a"/>　上而坎下是乾欲制坎也而坎則險又坎欲䧟乾也<lb/>
　而乾則剛爭端起而能無訟乎聖人有憂之以為皆<lb/>
　坎之故也坎中實不有孚乎有孚而受制於剛之下<lb/>
　不亦窒乎窒而訟訟之始也始而中中而終始可也<lb/>
　中猶可也終則不可也不當惕中乎惕中吉而終則<lb/>
　凶也乾五有大人之象坎體有大川之象知吉知凶<lb/>
　利見不利涉判然矣<lb/>
彖曰訟上剛下險險而健訟<lb/>
<pb n="22b"/>訟有孚窒惕中吉剛來而得中也終凶訟不可成也利<lb/>
見大人尚中正也不利涉大川入于淵也<lb/>
　卦名訟其義何也以卦德上乾剛而下坎險也而不<lb/>
　特此也剛其體者用必健再合險健而觀之内險外<lb/>
　徤矣即分險健而觀之已險彼健矣皆訟之道也訟<lb/>
　安得不有吉有凶有利有不利哉所謂孚窒惕中而<lb/>
　吉者為卦自遯變剛來居二而得中剛而能柔也終<lb/>
　凶者訟未有終而不凶者也不可成也故卦體九五<lb/>
<pb n="23a"/>　為中正之大人而二尚之卦象坎水為淵源之大川<lb/>
　而乾剛可入乎訟之所以惟惕得吉也聖人之憂民<lb/>
　如此<lb/>
象曰天與水違行訟君子以作事謀始<lb/>
　天地萬物之理上下固有定分而上者貴於能下下<lb/>
　者貴於能上若上下之勢不相親則上下之情相違<lb/>
　矣違則疑疑則忿忿則訟也故天地不交而為否火澤<lb/>
　不交而為睽未濟所以慎辨物居方兹乾上天也坎<lb/>
<pb n="23b"/>　下水也其天與水違行之象乎是明明示人以違而<lb/>
　不親之為訟也君子觀象而知所以法之矣有作期<lb/>
　成事必循乎天理自始善終謀必合乎人情作事謀<lb/>
　始其究也用晦而明<lb/>
初六不永所事小有言終吉<hi>之履</hi>
　訟而見大人何啻履虎尾乎然履者禮也惕中者以<lb/>
　禮自持矣豈肯終訟非不永所事乎坎變化為口舌<lb/>
　亦小有言而已故不終凶而終吉也<lb/>
<pb n="24a"/>象曰不永所事訟不可長也雖小有言其辨明也<lb/>
　初訟之始也而予之以終吉何也不永所事適得乎<lb/>
　訟之不可長也雖小有言所辨於上下之禮自明也<lb/>
　盖不終訟者也不終訟則不終凶不終凶則終吉矣<lb/>
九二不克訟歸而逋其邑人三百戸无𤯝<hi>之否</hi>
　二坎險之主也孚窒而欲訟否之匪人不利君子貞<lb/>
　豈克訟也哉乃卦變自遯有逋象焉剛來非歸耶遯<lb/>
　而來非歸而逋耶又以坎為坤坤有邑象焉坎有家象<lb/>
<pb n="24b"/>　焉三陽連類而處於坤地之上邑人三百戸之象焉<lb/>
　盖之否而乾坤之策一百八十本坎之䇿九十二剛<lb/>
　來之策二十八合之共三百也大徃小來歸逋下邑<lb/>
　歛德避難之義也庶幾可以无𤯝<lb/>
象曰不克訟歸逋竄也自下訟上患至掇也<lb/>
　逋逃也竄逃而藏匿也二險主何以不克訟限於上<lb/>
　下之勢也則歸逋者不但逃而已逃而藏匿於邑人<lb/>
　三百戸之中也竄也所以避患也不然而干名犯義<lb/>
<pb n="25a"/>　患之至也自取之也掇也<lb/>
六三食舊德貞厲終吉或從王事无成<hi>之姤</hi>
　訟非婦人事也女壯何為哉三在遯二本六也兹卦<lb/>
　變雖居陽位而原舊之柔德仍未變非食舊德者乎<lb/>
　窒而厲者此也惕而吉者亦此也故於不正知其所<lb/>
　貞於不中知其有終則貞厲而終吉也推而言之三<lb/>
　近乾乾為君君則王也當知小心不敢於越分畏事<lb/>
　不敢於居功而况既曰利見大人又曰勿用取女豈<lb/>
<pb n="25b"/>　從王事而有成乎<lb/>
象曰食舊德從上吉也<lb/>
　我在其下者皆上也三近乾食舊德而終吉者以柔<lb/>
　德順從乎在上之三陽而得吉也人只是不肯順從<lb/>
　人所由訟端斯起耳<lb/>
九四不克訟復即命渝安貞吉<hi>之渙</hi>
　訟而渙渙者散也既曰不利涉大川又曰利涉大川<lb/>
　四何以處此哉不利涉者主也利涉者客也世固有<lb/>
<pb n="26a"/>　唆訟者其如我之不訟何四雖不中而欲訟剛居柔<lb/>
　位而不克以假廟之誠為孚窒之惕理以自解正以<lb/>
　自守矣是以無成訟之凶而獲息訟之吉也<lb/>
象曰復即命渝安貞不失也<lb/>
　天下訟端之起莫不以一朝之忿徃而不復執而不<lb/>
　渝遂至於悖理逆情涉川終凶而後已胥失之矣以<lb/>
　是知四之不克訟而得吉者復即命於天理為不失<lb/>
　渝安貞於人情亦不失也四之所以吉也<lb/>
<pb n="26b"/>　　附餘<lb/>
　二以下訟上其不克者勢也四以上訟下其不克者<lb/>
　理也可見訟不可以不度勢而揆理<lb/>
九五訟元吉<hi>之未濟</hi>
　五卦之所謂聽訟之大人也訟之興也正如水火之<lb/>
　不交皆由於羣狐之不知畏而敢於涉川者汔濟而<lb/>
　濡尾小懲而大誡也天下無寃民斯已耳不大善而<lb/>
　吉乎<lb/>
<pb n="27a"/>象曰訟元吉以中正也<lb/>
　兩彖無元吉之辭五何以訟元吉哉既得乾剛之中<lb/>
　又居陽位之正是德中而體正也朱註所謂聽不偏<lb/>
　而斷合理則中正之用也是以元吉<lb/>
上九或錫之鞶帶終朝三褫之<hi>之困</hi>
　終訟而困天理人情之必然鞶帶註謂命服之餙太<lb/>
　𤣥云帶其鉤鞶錘以玉環乾為衣為圜為玉為金有<lb/>
　鞶帶之象焉終朝卦六爻為六日亦為六時一日十<lb/>
<pb n="27b"/>　二時晝夜各六上則有終朝之象焉褫奪也坎為盜<lb/>
　盜思奪上與三應坎體也連類而奪之則又有三褫<lb/>
　之象焉聽訟者原為天下伸寃理枉也乃見上之終<lb/>
　訟而困若寃若枉鍚之鞶帶容或有之而不知上之<lb/>
　終訟而困者恃乾剛之健為兊説之口强辭奪正怙<lb/>
　惡窮奸雖有取勝之時斷無不敗之理終朝三褫之<lb/>
　國法可欺人心難昧亦有言不信之義也然不繫凶<lb/>
　咎悔吝之辭者何也聖人深惡其終訟也<lb/>
<pb n="28a"/>象曰以訟受服亦不足敬也<lb/>
　訟無必勝之理而况受服乎即受服亦不足敬而况<lb/>
　終朝三褫乎聖人之惡終訟也千古而一心<lb/>
䷆師<hi>坎下坤上</hi>
師貞丈人吉无咎<lb/>
　訟而繼之以師何也爭訟興而兵端起也自乾剛不<lb/>
　足以制坎險兹坤順出而撫循之猶嚴父不能化劣<lb/>
　子慈母出而率從也水歸於地兵寓於民註所謂伏<lb/>
<pb n="28b"/>　至險於大順藏不測於至靜之中又二五相應之專<lb/>
　以一陽而統五陰皆師象也然師可以不正乎師可<lb/>
　以不任老成之人乎貞丈人吉无咎否則不能有功<lb/>
　而無過矣<lb/>
彖曰師衆也貞正也能以衆正可以王矣<lb/>
剛中而應行險而順以此毒天下而民從之吉又何咎<lb/>
矣<lb/>
　卦名師其義何也以卦體言之也坤為衆而坎又自<lb/>
<pb n="29a"/>　坤來九二以一陽統五陰則師之為言衆也師不可<lb/>
　以不正二五應與而剛柔皆不得其正故戒之以貞<lb/>
　貞之為言正也左之右之衆無不正非王者之師乎則丈<lb/>
　人吉而无咎者又可於卦體卦德知之矣二剛中而<lb/>
　五柔應非所以任老成之人乎坎險不測坤順以寧<lb/>
　兵凶事也行雖似乎毒天下而天下不以為毒救民<lb/>
　於水火之中者血流自漂杵稽首若崩角矣惟見其<lb/>
　吉也夫何咎之有哉可以王矣以此毒天下而民從<lb/>
<pb n="29b"/>　之皆推原彖辭也則孔子之易也<lb/>
象曰地中有水師君子以容民畜衆<lb/>
　天下之順者莫順於地猶之民也天下之險者莫險<lb/>
　於水猶之兵也地藏水而水以潤地猶之民寓兵而<lb/>
　兵以衞民也茲坤上地也坎下水也其地中有水之<lb/>
　象乎是明明示人以順而且險之為師也君子觀象<lb/>
　而知所以法之矣兵可百年而不用不可一日而不<lb/>
　畜民可有事而令其死不可無事而失其養容民畜<lb/>
<pb n="30a"/>　衆其究也類族辨物<lb/>
初六師出以律否臧凶<hi>之臨</hi>
　初師之始也師而臨非師出耶丈人而偹四德坎水<lb/>
　而塞下流節制之師也非以律耶而又曰否臧凶者<lb/>
　何也八月有凶之義也善其始者不可不善其終而<lb/>
　况師乎是丈人之所當慎也<lb/>
象曰師出以律失律凶也<lb/>
　師固不可以無律然律之善不善律之得失也否臧<lb/>
<pb n="30b"/>　則失律矣是以凶也八月之戒丈人可不慎哉<lb/>
九二在師中吉无咎王三錫命<hi>之坤</hi>
　二卦主也之坤臣道之純者也利牝馬之貞而君子<lb/>
　有攸徃非在師乎以九居二而得中剛而能柔恩威<lb/>
　並濟有制勝取殘之吉無窮兵黷武之咎矣是丈人<lb/>
　也而不特此也應五任專雖相隔三爻而有加無己<lb/>
　所謂時地日逺眷注日隆者也坤為文為布有王三<lb/>
　錫命之象焉亦後得主之義也<lb/>
<pb n="31a"/>象曰在師中吉承天寵也王三錫命懷萬邦也<lb/>
　坤之道順承天施而已二之坤而在師雖有中德權<lb/>
　不重不足以威逺任不專不足以成功其吉也承天<lb/>
　之寵也寵莫寵於錫命然錫命豈為二哉坤為地為<lb/>
　衆有邑國之象焉王盖懷萬邦也原為懷萬邦而二<lb/>
　在師亦以懷萬邦而三錫命<lb/>
六三師或輿尸凶<hi>之升</hi>
　南征吉而曰師或輿尸凶何也以其當恤而勿恤也<lb/>
<pb n="31b"/>　兵危道也凶器也必其知己知彼而後可進可退不<lb/>
　當恤乎三不中不正以坎為㢲升而勿恤㢲木上升<lb/>
　不下矣下則必折也是見傷也坎為輿師升而見傷<lb/>
　不輿尸乎故當恤者不可謂勿恤也勿恤而或至於<lb/>
　輿尸不亦凶乎<lb/>
象曰師或輿尸大无功也<lb/>
　三之升而勿恤奮氣直前豈不欲有功耶知進而不<lb/>
　知退未有不敗者也至於輿尸豈不大无功耶故將<lb/>
<pb n="32a"/>　不貴勇而貴智兵不貴忿而貴義也<lb/>
六四師左次无咎<hi>之解</hi>
　卦有内外外為上亦為左用師者守則據敵之上戰<lb/>
　則趨敵之右制勝之道也四外卦而柔正師而解不<lb/>
　戰矣非左次乎次舎也亦无徃來復有徃夙吉之義<lb/>
　也雖無勝功亦無敗咎<lb/>
象曰左次无咎未失常也<lb/>
　用師之道有常有變變不可測常不可失知不可與<lb/>
<pb n="32b"/>　戰而不與之戰全軍退舍非兵家之常乎四得之矣<lb/>
　何咎之有<lb/>
六五田有禽利執言无咎長子帥師弟子輿尸貞凶<hi>之坎</hi>
　禽之義己見屯三爻坤為地田也變而為坎坎為盜<lb/>
　盜於田者非禽乎用兵非聖人意也不得已而用兵<lb/>
　必有孚心亨行有尚禽也而執之何咎乎然將不可<lb/>
　以不選而任不可以不專也五與二應二坎主而互<lb/>
　三四為震震長子也三四則弟子矣丈人吉无咎可<lb/>
<pb n="33a"/>　不長子帥師乎若又委之於弟子則未有不輿尸者<lb/>
　故雖貞亦凶也<lb/>
象曰長子帥師以中行也弟子輿尸使不當也<lb/>
　二之可以帥師固互震而為長子矣然不徒以其為<lb/>
　震也二本坎主而得乎剛中行險之道者也帥師而<lb/>
　中行使之當矣非中行而使之當乎不當乎輿尸之<lb/>
　凶豈弟子任其過哉<lb/>
上六大君有命開國承家小人勿用<hi>之蒙</hi>
<pb n="33b"/>　師而居上有大君之象焉上則師終也坤為柄為文<lb/>
　為布為均順極而為艮篤實輝光非大君有論功行<lb/>
　賞之命乎又坤有國象而坎有家象卦偹井田之意<lb/>
　爻當封建之時非開國承家乎然而蒙也蒙昧君心<lb/>
　者要功濫賞必自小人之再三凟也坎險為之也勿<lb/>
　用者凟則不告之義也艮止為之也非貞吉无咎之<lb/>
　丈人不得有開國承家之君命<lb/>
象曰大君有命以正功也小人勿用必亂邦也<lb/>
<pb n="34a"/>　師所以靖亂也師之終功固不可以不正而不可又<lb/>
　為亂之始也故大君之命爰正師功而正功之際豈<lb/>
　無不忠不孝不仁不義之小人功雖可録罪亦可誅<lb/>
　倘姑恤而用之未有不為亂階者開國承家夫何異<lb/>
　於藉冦兵而賫盜粮必亂邦也<lb/>
䷇比<hi>坤下坎上</hi>
比吉原筮元永貞无咎不寧方來後夫凶<lb/>
　師而繼之以比何也比為師之綜卦也所謂反易之<lb/>
<pb n="34b"/>　卦二十八此又其一也師以服天下而天下比之也<lb/>
　卦象水不離乎地猶四海不違一人而又卦體一陽<lb/>
　得位五陰相從皆比也比安得不吉乎然師之後而<lb/>
　天下比服天下者以力乎以徳乎不可不自審也坎為加<lb/>
　憂有原筮之象焉陽剛中正有元永貞之徳焉夫何咎哉<lb/>
　雖水有不寧之象而地有方來之義即上以一陰獨<lb/>
　外於五是後夫也大順之世豈無頑民比則吉不比<lb/>
　則凶凶豈在元永貞者哉<lb/>
<pb n="35a"/>彖曰比吉也<lb/>
比輔也下順從也<lb/>
原筮元永貞无咎以剛中也不寧方來上下應也後夫<lb/>
凶其道窮也<lb/>
　原本白文彖曰下比吉也朱註此三字疑衍文故從<lb/>
　來皆衍而不讀愚謂止當衍也字不當衍比吉字盖<lb/>
　比字正是卦名吉字是彖辭耳下文比輔也下順從<lb/>
　也是所以釋卦名而以明比則吉之意也不然彖傳<lb/>
<pb n="35b"/>　無遺漏彖辭吉字之理而且於下文原筮云云俱不<lb/>
　融貫再四思維似應更定若謂卦名比而彖即繫之<lb/>
　以吉者比之為義兼臣民而言之也以上卦論四為<lb/>
　柔正之近臣五得其輔也以下卦論陰有從陽之大<lb/>
　義坤順在下也比之所以吉也而况九五有剛中之<lb/>
　德當比無慚二體有感應之情來比自衆雖有後夫<lb/>
　何致于凶乃上陰自外王化而取困窮凶之道也不<lb/>
　比則凶益以見比則吉也<lb/>
<pb n="36a"/>象曰地上有水比先王以建萬國親諸侯<lb/>
　水者地之用也地者水之歸也故水附於也而地統<lb/>
　乎水可下而亦可上相資而不相間以一人而撫天<lb/>
　下以天下而奉一人理不殊也兹坤下地也坎上水<lb/>
　也其地上有水之象乎是明明示人以相資無間之<lb/>
　為比也先王觀象而知所以法之矣天下何為而比<lb/>
　我我必有以比天下天下比我以萬國我比天下以<lb/>
　諸侯建國親侯其究也遏惡揚善順天休命<lb/>
<pb n="36b"/>初六有孚比之无咎有孚盈缶終來有他吉<hi>之屯</hi>
　以六居初是其咎也然坤陰柔順而無應真誠无妄<lb/>
　非有孚耶有孚而比之原筮者无咎比之者何咎乎<lb/>
　又之屯而偹四德變坤為震震仰盂有缶象焉上坎<lb/>
　為水水盈科有盈缶之象焉非有孚盈缶耶雖曰勿<lb/>
　用有攸徃又曰利建侯是終來有他吉豈特无咎而<lb/>
　已哉<lb/>
象曰比之初六有他吉也<lb/>
<pb n="37a"/>　當建國親侯之世比九五者皆六也獨初六之屯而<lb/>
　利建侯故初雖六惟有孚而無他心于理自有他吉<lb/>
　也有其德而遭逄時㑹者也<lb/>
六二比之自内貞吉<hi>之坎</hi>
　二與五正應也之坎而有孚維心亨非比之自内乎<lb/>
　以柔正應剛正而又行有尚不貞吉乎<lb/>
象曰比之自内不自失也<lb/>
　比不可以不正不正而比失不在人而在己盖道義<lb/>
<pb n="37b"/>　自之道義名節自之名節我不自失誰使之失自内<lb/>
　者不負所學以不負吾君斷不為身外所動而易其<lb/>
　心不自失也貞何如之安得不吉<lb/>
六三比之匪人<hi>之蹇</hi>
　蹇利西南不利東北而三乃坤以為艮則東北矣而<lb/>
　况不中不正所比者雖非盡是後夫抑知誰為大人<lb/>
　皆匪人也而何益於比乎不言凶咎悔吝者聖人<lb/>
　深鄙之也<lb/>
<pb n="38a"/>象曰比之匪人不亦傷乎<lb/>
　匪人羣比固可鄙也尤可憫也盖比之者其必以為<lb/>
　無傷也試思乗承應與皆匪人匪人知有利而不知<lb/>
　有義未有不相傷者凶咎悔吝何待言哉三胡不惕<lb/>
　然自反也<lb/>
六四外比之貞吉<hi>之萃</hi>
　四雖與初應而初非正應之萃坎水而塞其下流豈<lb/>
　内比于初乎不内比初而剛正之五可比也非外比<lb/>
<pb n="38b"/>　之乎柔正而比剛正以原筮假廟之誠為方來利見<lb/>
　之義既貞矣寧不吉乎<lb/>
象曰外比于賢以從上也<lb/>
　四不内比初而外比五非于五之剛正而賢耶又不<lb/>
　特于其賢也初下也五上也君臣之義不可廢也以<lb/>
　從上也<lb/>
九五顯比王用三驅失前禽邑人不誡吉<hi>之坤</hi>
　五卦主也陽剛中正而之坤四德惟其至順萬物共<lb/>
<pb n="39a"/>　此無私非顯比乎顯比之象云何坤六斷而中通網<lb/>
　開一靣者似之有三驅之象焉坎在前而變坤漏網<lb/>
　而去者似之有失禽之象焉水自流而地自若去而<lb/>
　不追者似之有邑人不誡之象焉亦後夫䘮朋之義<lb/>
　也王者之世得失勿恤王者之民從違不知顯比如<lb/>
　此其吉也故亦如兩彖之辭也<lb/>
象曰顯比之吉位正中也舎逆取順失前禽也邑人不<lb/>
誡上使中也<lb/>
<pb n="39b"/>　五顯比而得兩彖之吉者以其位也以其德也位九<lb/>
　五而有既正且中之德也然何以失前禽也之坤則<lb/>
　順也順未有取逆者也舎逆取順故失前禽然失禽<lb/>
　而王者不誡可也邑人何以不誡順也者中也民心<lb/>
　罔中惟爾之中上下而順民順而中是上使之中也<lb/>
上六比之无首凶<hi>之觀</hi>
　有孚顒若而曰比之无首凶何也衆陰羣比而上獨<lb/>
　觀望不來也是後夫也亦盥而不薦之義也以不寧<lb/>
<pb n="40a"/>　之時而鬼神其道匪人之尤也安得不凶<lb/>
象曰比之无首无所終也<lb/>
　朱註詳矣但无首則无終要知大有分别是周公言<lb/>
　其象孔子言其理也盖首者生人之始也即人生之<lb/>
　終也無君之人无始矣豈有終哉<lb/>
　　附餘<lb/>
　乾坤之後有屯蒙需訟師比者三男代父母用事固<lb/>
　也然震艮各一用而坎獨六用何也天地間水為最<lb/>
<pb n="40b"/>　多其險阻猶利欲焉治之而爭奪息教之而倫理明<lb/>
　凡食色貨利一安於命則性正而踐形矣<lb/>
䷈小畜<hi>乾下巽上</hi>
小畜亨宻雲不雨自我西郊<lb/>
　比而繼之以小畜何也小陰也畜止也羣陰比陽以<lb/>
　來必有得位之陰因而畜陽矣而况三男俱已用事<lb/>
　正當長女出而用事乎然長女用事何以不先與坤<lb/>
　毋遇而與乾父遇也乾生三男震自用而屬之坤坤<lb/>
<pb n="41a"/>　生三女㢲不自用而屬之乾屬之乾㢲當用事乾父<lb/>
　不為㢲女率乎兹㢲上乾下一陰得位而上下五陽<lb/>
　不能相通是陽為陰所畜也然陰雖畜陽陽盛於陰<lb/>
　乾健㢲順二五剛中不猶有可亨之道乎且於卦象<lb/>
　觀之陽為陰所畜陽氣不舒則蒸而為雲以一陰畜<lb/>
　五陽有宻雲之象焉陰陽和則雨陰陽不和則不雨<lb/>
　風行天上雲雖宻安得成雨有宻雲不雨之象焉雲<lb/>
　聚於乾而射於㢲陰德已就陽功未致宻雲不雨者<lb/>
<pb n="41b"/>　有自我西郊之象焉陽之所以猶可亨也朱註謂文<lb/>
　王演易於羑里正小畜之時也則此彖為文王自謂<lb/>
　也學者不可不知<lb/>
　　附餘<lb/>
　凡雨陽倡則成陰倡則不成今雲過西則雨雲過東<lb/>
　則不雨是其騐也諺曰雲徃東括塲風方知俗語乃<lb/>
　是至理<lb/>
彖曰小畜柔得位而上下應之曰小畜<lb/>
<pb n="42a"/>健而㢲剛中而志行乃亨<lb/>
宻雲不雨尚徃也自我西郊施未行也<lb/>
　卦名小畜其義何也以卦體言之也柔得位者多矣<lb/>
　得位而上下不應陰且小安能畜陽之大乃六四㢲<lb/>
　主也上二陽為其體初與四為正應下三陽連類而<lb/>
　為其用非上下應之乎此所以為小畜也然何以亨<lb/>
　也内外有健㢲之德二五得中行之體亨之道也而<lb/>
　不特此也即其象而論之知我徃之可尚乗彼施之<lb/>
<pb n="42b"/>　未行故小畜而即繫之以亨也<lb/>
象曰風行天上小畜君子以懿文德<lb/>
　懿説文專乆而羙也風行於天之下與地之上皆不<lb/>
　足以畜物惟行於天上則剛猛之氣物不可當萬物<lb/>
　皆為所畜矣兹㢲上風也乾下天也其風行天上之象<lb/>
　乎是明明示人以陽倡於陰之為小畜也君子觀象<lb/>
　而知所以法之矣風在上而文生焉吾自美吾文天<lb/>
　雖下而德隆焉吾自羙吾德懿文德其究也作樂崇<lb/>
<pb n="43a"/>　德薦上帝以配祖考<lb/>
初九復自道何其咎吉<hi>之㢲</hi>
　此即文王之事也羑里之囚西郊幾不可復矣然彼<lb/>
　畜而我㢲疑乎其非道而可咎也宻雲不雨利徃利<lb/>
　見畜之未極㢲以行權其復也自道也有何可得而<lb/>
　咎也兩彖雖無吉辭不妨直以吉加之<lb/>
象曰復自道其義吉也<lb/>
　兩彖無吉辭而直以吉加之何也聖人處常以經處<lb/>
<pb n="43b"/>　變以權權者反經合道義之與比者也既自道矣揆<lb/>
　之於義豈必顯有占辭之吉而後吉之耶利徃利見<lb/>
　其義吉也亦不可為典要之一端<lb/>
九二牽復吉<hi>之家人</hi>
　此即文王之同患難者也如范蠡之於勾踐也利女<lb/>
　貞去國君臣無異在家夫婦復則牽連而復吉不牽<lb/>
　連而吉乎<lb/>
象曰牽復在中亦不自失也<lb/>
<pb n="44a"/>　初之復剛而正也故雖與小畜之四應而不自失二<lb/>
　之牽復則不在正而在中也中以為正亦不自失也<lb/>
　所以吉也<lb/>
九三輿説輻夫妻反目<hi>之中孚</hi>
　此即殷之三仁也輻輪柱也老子三十輻為一轂説<lb/>
　輻則輪破轂裂而不可行矣坤為大輿㢲本自坤來<lb/>
　非輿乎三近四而為所畜將以為輿之可載而行也<lb/>
　乃一陰下折孰知其為説輻之輿哉三剛正而四柔<lb/>
<pb n="44b"/>　正有夫妻之象焉剛柔雖正而皆不中不夫妻反目<lb/>
　乎反目者何象也互離為目之中孚象離則亦象目<lb/>
　豚魚吉而涉大川輿説輻則與中孚反矣非反目乎<lb/>
　然説輻反目而何以不繫凶咎悔吝之辭也亦不以<lb/>
　成敗論英雄之意也<lb/>
象曰夫妻反目不能正室也<lb/>
　三剛正豈不欲正已以正人哉我生不辰遭家不造<lb/>
　刑于寡妻有能有不能焉至於反目能正其身而不<lb/>
<pb n="45a"/>　能正其室也觀過斯知仁矣<lb/>
六四有孚血去惕出无咎<hi>之乾</hi>
　此二老避紂西岐之事也血者㢲陰之象也惕者乾<lb/>
　乾之象也去者風散而為天也出者乾互而為兊也<lb/>
　以㢲順之一陰不足以當乾剛之三陽傷害至而憂<lb/>
　懼來幾不免矣然柔正而偹乾德不有孚乎有孚矣<lb/>
　不血去而逺害惕出而無憂乎何咎之有亦宻雲不<lb/>
　雨自我西郊之義也甚矣偹德而僅无咎小畜之時<lb/>
<pb n="45b"/>　之難也<lb/>
　　附餘<lb/>
　自乾體而言則六四一爻為陰柔小人自㢲體而言<lb/>
　則下三陽又皆為强暴小人易不可為典要如此<lb/>
象曰有孚惕出上合志也<lb/>
　四柔正而有孚五剛中而有孚柔正而為剛中之輔<lb/>
　剛中而為柔正之助故不但血去而且惕出者上合<lb/>
　志也<lb/>
<pb n="46a"/>九五有孚攣如冨以其鄰<hi>之大畜</hi>
　五陽剛中正合㢲體而同心同力以畜强暴者也剛<lb/>
　中不有孚乎中而正不亦冨乎有孚何如以風而為<lb/>
　山風行而山止風散而山固非有孚攣如乎亦宻雲<lb/>
　不雨之義也是㢲體同心也冨何所以得位而居尊<lb/>
　四為㢲之主上乃畜之極非冨以其鄰乎亦不家食<lb/>
　之義也是㢲體同力也小畜而之大畜自西郊而涉<lb/>
　大川此文王三分有二之時也<lb/>
<pb n="46b"/>象曰有孚攣如不獨冨也<lb/>
　誠自足以感人而同心同力矣以鄰者豈徒材位之<lb/>
　冨也用屈羣力哉<lb/>
上九既雨既處尚德載婦貞厲月幾望君子征凶<hi>之需</hi>
　處止也載滿也詩大雅厥聲載路宻雲而需之不雨<lb/>
　者以風為水既雨矣雨而猶風也既處矣畜極而陽<lb/>
　與陰和尚其德而至於載也然小人亦甚危矣君子<lb/>
　可不慎哉㢲長女而居上有婦象焉陰無常盛之理<lb/>
<pb n="47a"/>　雖有孚而貞也不亦厲乎變而為坎坎為月月上於<lb/>
　天之上有幾望之象焉陰當極盛之時陽有受抗之<lb/>
　勢雖光亨而亨不在我也君子徃焉豈不凶哉不能<lb/>
　絶之於始自當防之於終利涉大川無與焉此文王<lb/>
　以服事殷之至德也不失其為小畜而需也<lb/>
象曰既雨既處德積載也君子征凶有所疑也<lb/>
　陰陽和而雨且處德固載矣豈一朝一夕之故哉德<lb/>
　不積何以載德積載也小人之勢已成於君子之優<lb/>
<pb n="47b"/>　容而君子復有所徃小人安得不疑疑之未有不害<lb/>
　之者凶乎不凶乎征凶之戒正恐小人之有所疑也<lb/>
䷉履<hi>兊下乾上</hi>
履虎尾不咥人亨<lb/>
　小畜而繼之以履何也履為小畜之綜卦也所謂反<lb/>
　易之卦二十八此又其一也履者禮也物畜而後有<lb/>
　禮也尊乎其乾天之髙説之以兊澤之卑文發於情<lb/>
　情本於性雖有兇人不生殺機其惟禮乎故合象而<lb/>
<pb n="48a"/>　觀之乾剛在前猛在首也兊柔在後澤在尾也有履虎<lb/>
　尾之象焉危矣哉不説則咥也虎尾其可履乎天下<lb/>
　剛不足以制剛而柔足以制剛暴不可以馴暴而禮<lb/>
　可以馴暴履虎尾不咥人亨而况不為虎尾者乎未<lb/>
　有不亨者矣盖兊為口有咥象又為説則不咥也聖<lb/>
　人禮法之教所以為治世之大經<lb/>
　　附餘<lb/>
　長女用事以後何以不次中女而次少女重柔德也<lb/>
<pb n="48b"/>　㢲風入而躁離火麗而烈不若兊澤之説而下柔之<lb/>
　至也<lb/>
彖曰履柔履剛也<lb/>
説而應乎乾是以履虎尾不咥人亨<lb/>
剛中正履帝位而不疚光明也<lb/>
　卦名履其義何也至剛莫如乾至柔莫如兊以剛履<lb/>
　剛者暴以柔履柔者媚暴則悖情媚則蔑理皆非履<lb/>
　之所以為禮也卦體以兊之至柔而履乎乾之至剛<lb/>
<pb n="49a"/>　豈復有悖情蔑理之失乎然所為履虎尾不咥人亨<lb/>
　者又不獨以其柔之至而以其德之説也乾雖剛天<lb/>
　下無拳打笑靣之情理應之不偽相與忘機安得不<lb/>
　亨何况乾體九五既中且正内中正者外光明履帝<lb/>
　位而不疚者也是柔以説故不致咥剛以中正亦必<lb/>
　不咥此又兊之所以亨也孔子之易也<lb/>
象曰上天下澤履君子以辨上下定民志<lb/>
　治天下者其惟禮乎禮之有尊卑貴賤數度隆殺所<lb/>
<pb n="49b"/>　以明上下之義也上莫上於天下莫下於澤然而下<lb/>
　濟光明天有時而為澤上千名分澤不可以為天兹<lb/>
　乾上天也兊下澤也其上天下澤之象乎是明明示<lb/>
　人以禮之一定而不可亂之為履也君子觀象而知<lb/>
　所以法之矣上以統下必正所以為上下以奉上必<lb/>
　安所以為下上下既辨民志自定其究也裒多益寡<lb/>
　稱物平施<lb/>
初九素履徃无咎<hi>之訟</hi>
<pb n="50a"/>　有孚而惕中以禮自處者也初兊體澤也變而為坎<lb/>
　水也變其用不變其體非素履耶澤水而决其下塞<lb/>
　則流矣非徃耶利見大人之義也不咥人則終凶無<lb/>
　與焉何咎之有剛正居初未為物遷者也<lb/>
象曰素履之徃獨行願也<lb/>
　上天下澤是澤欲其下也初之訟有不利涉大川者<lb/>
　在焉我不涉而川亦不行豈其所願乎决而為坎則<lb/>
　行矣惟初九獨得之故繫之以素履徃也<lb/>
<pb n="50b"/>九二履道坦坦幽人貞吉<hi>之无妄</hi>
　无妄者無所為於前無所兾於後也二雖剛中而無<lb/>
　應偹四德以為履得乎履道者矣得履道而无妄不<lb/>
　坦坦乎不利有攸徃變震而處於蒼筤萑葦之間非<lb/>
　幽人乎匪正有𤯝無與焉不貞吉乎<lb/>
象曰幽人貞吉中不自亂也<lb/>
　幽人不貞者多矣不吉者亦多矣不中則然也之无<lb/>
　妄而若不中則匪正者亂之矣為匪正亂誰亂之乎<lb/>
<pb n="51a"/>　自亂也非所論於履二也誠幽人之貞吉者也<lb/>
六三𦕈能視跛能履履虎尾咥人凶武人為于大君<hi>之乾</hi>
　三兊主也以柔居剛不中不正變而為乾四德無與<lb/>
　自以為能者也能視乎能履乎以兊互離離為目水<lb/>
　克火火克金則眇矣以兊互㢲㢲為股金又克木則<lb/>
　跛矣眇而以為能視跛而以為能履以此處危正當<lb/>
　兊口虎咥之凶不亦宜乎即之乾有大君之象焉天<lb/>
　德不可以為首寧可以為視為履耶剛猛是務武人<lb/>
<pb n="51b"/>　而已本義謂秦政項籍誠然也<lb/>
象曰眇能視不足以有明也跛能履不足以與行也咥<lb/>
人之凶位不當也武人為于大君志剛也<lb/>
　視期明履期行人情也而况恃能者然既𦕈矣豈有<lb/>
　明乎既跛矣誰與行乎以此為視為履而又以三近<lb/>
　四四正虎尾三為咥口當乎不當乎位既不當安得<lb/>
　不凶則之乾雖為大君而謂之武人者盖不知羣龍<lb/>
　无首之用而徒恃其剛暴自守之志者也以之為君<lb/>
<pb n="52a"/>　且不可可見志剛者一無可為也<lb/>
九四履虎尾愬愬終吉<hi>之中孚</hi>
　四之位正乾之所謂虎尾也非履虎尾乎以剛居柔<lb/>
　而之中孚豚魚吉信及無知之物矣而况虎乎故能<lb/>
　以涉川之心而愬愬焉不咥人亨始而愬愬者未有<lb/>
　終而不吉者也<lb/>
象曰愬愬終吉志行也<lb/>
　志剛者不足與行可以知愬愬終吉者矣四雖亦不<lb/>
<pb n="52b"/>　中不正也剛而能柔盡其中孚之誠利渉大川矣夫<lb/>
　何虎尾之不可履而志不得行乎是以愬愬終吉也<lb/>
九五夬履貞厲<hi>之睽</hi>
　五彖傳所謂剛中正者也彼曰履帝位而不疚此曰<lb/>
　夬履貞厲何也孔子為兊柔幸也周公為乾剛戒也<lb/>
　以其之暌也暌乖異也材位可為而有乖異之象是<lb/>
　獨斷獨行而决烈其履者也非夬履乎以為君道之<lb/>
　當然耶雖貞亦厲虎咥人人將殺虎矣<lb/>
<pb n="53a"/>象曰夬履貞厲位正當也<lb/>
　甚矣人之不可有所恃也不惟才不可恃德亦不可<lb/>
　恃而况位乎夬履貞厲恃才乎恃德乎恃位也恃位<lb/>
　則亦何所不恃哉所謂予無樂乎為君惟其言而莫<lb/>
　予違也厲乎不厲乎位正當也乾剛獨任兊柔説應<lb/>
　自然非君道所宜<lb/>
上九視履考祥其旋元吉<hi>之兊</hi>
　祥者善惡禍福之兆也履之終而之兊兊利貞戒辭<lb/>
<pb n="53b"/>　也不當視其所履而自考其祥乎然而履也者澤履<lb/>
　天也兹以天又為澤是履之有始而有終者也非旋<lb/>
　乎虎不咥人亨而兊又亨不大善而吉乎君子所以<lb/>
　自辨定以來終其身於禮而已矣<lb/>
象曰元吉在上大有慶也<lb/>
　卦之在上者多不得吉况元吉乎吉則有慶矣元吉<lb/>
　不大有慶乎非履之之兊不能也澤及萬物媚兹一<lb/>
　人者也<lb/>
<pb n="54a"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="54b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易原就正卷二<lb/>
</p>

  </div>
            <div>
<head>易原就正卷三</head> <lb/>
    <p>
<pb n="1a"/>欽定四庫全書<lb/>
　易原就正卷三<lb/>
　　　　　　　　　　　　　　　邢臺包儀撰<lb/>
　周易上經<lb/>
䷊泰<hi>乾下坤上</hi>
泰小徃大來吉亨<lb/>
　泰者天地之交也天地交而萬物生何不繼乾坤而<lb/>
　序泰乎曰羲皇畫卦示人以先天之象文王演易示<lb/>
<pb n="1b"/>　人以後天之事也乾坤定而功用見焉屯立君而經<lb/>
　綸起蒙作師而德行優需飲食以飬之訟始事以謀<lb/>
　之師畜衆於民比親侯於國定民志而先之以畜止<lb/>
　懿文德而承之以履禮夫然後成其為泰矣盖自剥<lb/>
　盡純坤一陽生於復二陽生於臨三陽生於泰是坤<lb/>
　徃居外乾來居内小徃而大來也此天道也若以人<lb/>
　道觀之則歸妹天地之大義也六徃居四九來居三而<lb/>
　為泰亦小徃而大來也總之陰徃而陽來未有不吉<lb/>
<pb n="2a"/>　未有不亨者也<lb/>
彖曰泰小徃大來吉亨則是天地交而萬物通也上下<lb/>
交而其志同也内陽而外陰内健而外順内君子而外<lb/>
小人君子道長小人道消也<lb/>
　泰獨繫之以小徃大來吉而且亨者何也泰運開自<lb/>
　天地泰和成於上下三陽為正月之卦剛柔有進退<lb/>
　之宜則是自冬至而立春天地既交萬物有不通乎<lb/>
　自歸妹而變化上下既交其志有不同乎通則泰運<lb/>
<pb n="2b"/>　開而同則泰和成矣安得不吉而且亨可以博觀夫<lb/>
　小徃大來之幾矣以卦體之氣觀之非内陽而外陰<lb/>
　乎以卦德之理觀之非内健而外順乎以卦象之義<lb/>
　觀之非内君子而外小人乎内外消長固自有數而<lb/>
　在内者自長在外者自消泰之所以吉亨者正君子<lb/>
　之道長而小人之道消也<lb/>
象曰天地交泰后以財成天地之道輔相天地之宜以<lb/>
左右民<lb/>
<pb n="3a"/>　天地之道靜别而動交然一陽動而為復僅足以見<lb/>
　天地之心二陽動而為臨猶慮夫八月有凶之義三<lb/>
　陽動而為泰則天道下濟地道上行天施地生品物<lb/>
　咸亨矣兹乾下天也坤上地也其天地相交之象乎<lb/>
　是明明示人以物茂時和之為泰也惟后觀象而知<lb/>
　所以法之矣造化不能無過不及民生不能自為損<lb/>
　益財成而不失其道輔相而適得其宜左之右之於<lb/>
　民以之其究也儉德辟難不可榮以禄<lb/>
<pb n="3b"/>初九㧞茅茹以其彚征吉<hi>之升</hi>
　初之升以乾而為㢲㢲為木木初生則茅也茅出地<lb/>
　曰鍼茅花曰秀茅葉曰菅而茹則根也彚者類也聚<lb/>
　而上者謂之升升有㧞之象焉當泰而用見大人三<lb/>
　陽連類而進非㧞茅茹以其彚乎南征吉不征吉乎<lb/>
象曰㧞茅征吉志在外也<lb/>
　爻之所謂㧞茅征吉者人但知其為連類三陽而不<lb/>
　知初與四正應要令小人知君子之心凡我同類者<lb/>
<pb n="4a"/>　皆可進也初之志不獨在卦之内而在卦之外也<lb/>
九二包荒用馮河不遐遺朋亡得尚于中行<hi>之明夷</hi>
　註所謂主乎泰而得中道者也何以有四誡乎甚矣<lb/>
　處泰之難也之明夷當㧞茅之後乾以為離而火其<lb/>
　地不荒乎變離而至坎坎為水水由地中行非河乎<lb/>
　有徃有來遐或遺也有小有大朋未易亡也皆非中<lb/>
　行之道也二則明入地中矣荒也而包之智之量也<lb/>
　用晦而明矣河也而馮之勇之功也往來無不周矣<lb/>
<pb n="4b"/>　遐也而不遺仁之普也小大無私係矣朋也而胥亡<lb/>
　義之和也偹四誡而知勇仁義見焉夫然後得尚于<lb/>
　中行矣亦明夷之利艱貞也處泰而有明夷之心猶<lb/>
　否而有苞桑之繫<lb/>
象曰包荒得尚于中行以光大也<lb/>
　二偹四誡而得中行孔子以為彼三者皆本於包荒<lb/>
　智量之中者也是包荒則得尚于中行矣而何所以<lb/>
　乎之朋夷以天為火光莫光於火大莫大於天既光<lb/>
<pb n="5a"/>　且大非包荒得尚于中行乎<lb/>
九三无平不陂无徃不復艱貞无咎勿恤其孚于食有<lb/>
福<hi>之臨</hi>
　畜水曰陂澤之障也變兊兊為澤而坤土障之故有<lb/>
　陂象兊為口口非出則入故又有食象三自歸妹九<lb/>
　來六徃而為泰泰則平矣平有不陂者乎六固徃矣<lb/>
　徃有不復者乎此理數之必孚者也而况之臨八月<lb/>
　有凶乎然臨則偹四德矣偹四德而艱難貞守雖天<lb/>
<pb n="5b"/>　定者自是勝人人定者亦可勝天无咎而有福恤孚<lb/>
　徒自畫耳兊為説是以勿恤也<lb/>
象曰无徃不復天地際也<lb/>
　歸妹六徃居四而為泰漸不六來居三而為否乎泰<lb/>
　則乾坤之動而交也否則乾坤之靜而别也非天地<lb/>
　闔闢之際乎<lb/>
六四翩翩不富以其鄰不戒以孚<hi>之大壯</hi>
　翩翩得意疾飛之貎變坤而為震震為鵠故有翩翩<lb/>
<pb n="6a"/>　之象初當泰而㧞茅茹四過泰而不翩翩鄰孚耶之<lb/>
　大壯而獨曰利貞戒辭也何戒乎有不富者翩翩而<lb/>
　隣且孚也在小人不戒可也君子可不戒乎<lb/>
象曰翩翩不富皆失實也不戒以孚中心願也<lb/>
　翩翩而繫之以不富何也嚴小人之辨也三陰本應<lb/>
　居下而兹在上是徒得夫在上之名而皆失夫居下<lb/>
　之實也不戒而繫之以孚又何也推小人之心也小<lb/>
　人得時乗勢未有不欲害君子者非外力之所强是<lb/>
<pb n="6b"/>　中心之所願也嚴其辨所以抑小人推其心所以警<lb/>
　君子<lb/>
六五帝乙歸妹以祉元吉<hi>之需</hi>
　福之所止曰祉五則註所謂以陰居尊之泰主也卦<lb/>
　原自歸妹來而約象仍歸妹故泰之需古人既占騐<lb/>
　之矣可即以占騐者而繫之辭彼以祉元吉此獨不<lb/>
　以祉元吉乎有孚光亨貞吉之義也亦飲食宴樂之<lb/>
　象也<lb/>
<pb n="7a"/>象曰以祉元吉中以行願也<lb/>
　陰居尊而非正以祉元吉者何也雖非正然而中也<lb/>
　不特此也歸妹征凶无攸利便拂所願兹泰之需而<lb/>
　歸妹占者如是非中以行願乎<lb/>
上六城復于隍勿用師自邑告命貞吝<hi>之大畜</hi>
　卦下實而上虗有城象無水曰隍隍則城成而壕之<lb/>
　也坤為衆有師象乾為圜有邑象坤為文有命象乾<lb/>
　為言有告象泰極則惡大而之大畜猶之多藏也安<lb/>
<pb n="7b"/>　得不家食而涉大川泰之終否之始也非城復于隍<lb/>
　乎人力不可爭天理須自守雖貞亦吝勢必自吉而<lb/>
　向凶也<lb/>
象曰城復于隍其命亂也<lb/>
　城復於隍者運也數也天之命也雖告命在我命豈<lb/>
　能長治乎其命亂也如命何哉<lb/>
䷋否<hi>坤下乾上</hi>
否之匪人不利君子貞大徃小來<lb/>
<pb n="8a"/>　泰而繼之以否何也否為泰之綜卦也所謂反易之<lb/>
　卦二十八此又其一也泰亦未有不否者也至於否<lb/>
　天地閉塞乾坤之功用無能為矣世道亦然奈何至<lb/>
　於否乎殊不知世道之否雖曰天運必由人事以致<lb/>
　之故聖人究竟亂本則以為之匪人致之也之匪人<lb/>
　不利於君子之貞致之也盖自夬盡純乾一陰生於<lb/>
　姤二陰生於遯三陰生於否是乾徃居外坤來居内<lb/>
　大徃而小來也此天道也若以人道觀之則漸女歸<lb/>
<pb n="8b"/>　待男行也九徃居四六來居三而為否亦大徃而小<lb/>
　來也總之陽徃而陰來惟有否而已矣君子何利之<lb/>
　有<lb/>
　　附餘<lb/>
　否卦名應句讀之匪人不利君子貞當一氣讀下之<lb/>
　字方有著落盖君子之貞無徃不利否亦何傷惟匪<lb/>
　人用事則斷乎不利之也者猶言這也未知是非俟<lb/>
　質髙明<lb/>
<pb n="9a"/>彖曰否之匪人不利君子貞大徃小來則是天地不交而<lb/>
而萬物不通也上下不交而天下無邦也内陰而外陽<lb/>
内柔而外剛内小人而外君子小人道長君子道消也<lb/>
　否而之匪人不利君子貞必推本於大徃小來者何<lb/>
　也時否於天地之靜别世否於上下之乖離三陰為<lb/>
　七月之卦進退有向背之義則是自夏至而立秋天<lb/>
　地不交矣萬物豈復猶通乎自漸而變化上下不交<lb/>
　矣天下豈尚有邦乎不通則時之所以否无邦則世<lb/>
<pb n="9b"/>　之所以否皆大徃小來之所致也君子雖貞匪人豈<lb/>
　利之乎再於大徃小來而慱觀之正無不與泰相反<lb/>
　邦之象乾為君坤為衆上下不交君不足以統衆故<lb/>
　曰無邦天下者恰好上天下地也然則泰言健順而<lb/>
　否言剛柔何也泰交而為用否别而為體也<lb/>
象曰天地不交否君子以儉德辟難不可榮以禄<lb/>
　天本在上地本在下體固别也然體雖别而用則交<lb/>
　不交則無以為用而世道於是乎否矣故一陰生而<lb/>
<pb n="10a"/>　為姤猶有相遇之義二陰生而為遯遂嚴侵長之戒<lb/>
　三陰生而為否則天不下濟地不上行天地閉塞萬<lb/>
　類收藏矣兹乾上天也坤下地也其天地不交之象<lb/>
　乎是明明示人以物息時違之為否也君子觀象而<lb/>
　知所以法之矣不儉德適以斂怨不辟難必致犯難<lb/>
　而且榮我者禄不為辱我者餌乎儉德辟難不可榮<lb/>
　以禄其究也財成輔相以左右民<lb/>
初六㧞茅茹以其彚貞吉亨<hi>之无妄</hi>
<pb n="10b"/>　同一象也泰之初許之以征與之以吉否之初勉之<lb/>
　以貞而與之以吉且亨何也人未有生而必為小人<lb/>
　者小人而君子則竟君子矣而况之无妄而有四德<lb/>
　者在乎匪類而為善類安得不吉而亨此聖人鼓勵<lb/>
　小人之㣲意也泰之初變㢲木否之初變震木木之<lb/>
　初生皆茅也故象同<lb/>
象曰㧞茅貞吉志在君也<lb/>
　乾為君象而居卦上非君乎小人惟志不在君則罔<lb/>
<pb n="11a"/>　上行私無所不至矣可以知㧞茅貞吉者坤為臣象<lb/>
　以茹彚之初應有命之四非志在君乎志在君貞則<lb/>
　自吉亨何待言<lb/>
六二包承小人吉大人否亨<hi>之訟</hi>
　以地為水小人之最險者也然而水由地中行則有<lb/>
　包容承順之象焉訟有孚惕中而見大人大人吉乎<lb/>
　小人吉乎不利君子貞大人否矣不利貞而終不失<lb/>
　其貞是以亨也<lb/>
<pb n="11b"/>象曰大人否亨不亂羣也<lb/>
　真小人易知假君子難辨荀氏之於曹瞞揚子之於<lb/>
　新莽亂羣者也二之包承小人而有似乎君子故聖<lb/>
　人不欲稱君子以君子特稱大人以别之斷不為小<lb/>
　人所亂雖否安得不亨<lb/>
六三包羞<hi>之遯</hi>
　以地為山小人自恃其勢可倚也故欲連君子以為<lb/>
　為之黨然不利君子貞而君子遯矣寧肯為所包容<lb/>
<pb n="12a"/>　乎殊可羞也互㢲為長女婦人有求而不得必自含<lb/>
　羞故有羞象<lb/>
象曰包羞位不當也<lb/>
　三之自恃其勢而欲結連君子正以恃其位耳變地<lb/>
　而為山其髙有限互天以為風惟上是援陰居陽位<lb/>
　不中不正所謂包羞者非位不當而何哉一以為小<lb/>
　人警一以為君子幸也<lb/>
九四有命无咎疇離祉<hi>之觀</hi>
<pb n="12b"/>　内卦坤為文命令之象也當否之時匪人載途君子<lb/>
　屏跡以避咎也幾無所謂天之命矣四過中將濟而<lb/>
　不極其剛互艮艮止也否不止於此乎天運循環而<lb/>
　知於是乎有命且之觀則君子為觀矣尚何咎之有<lb/>
　哉不特此也一君子在上衆君子之福也故曰疇離<lb/>
　祉<lb/>
象曰有命无咎志行也<lb/>
　天命不祐動而得咎雖有志其安行哉四之觀而疇<lb/>
<pb n="13a"/>　離祉則知初之志在君亦云下觀而化也兩志字正<lb/>
　相應<lb/>
九五休否大人吉其亡其亡繫于苞桑<hi>之晋</hi>
　否閉塞之象也晉昭明之象也否之晉不休否乎然<lb/>
　不曰否休而曰休否有休之者也君子而康侯非大<lb/>
　人乎故兩彖雖無吉辭亦當直以吉歸之而又諄諄<lb/>
　致誡者猶慮夫不利貞而晝日三接之義也有危亡<lb/>
　之心而後有苞桑之固然則取象苞桑者何互㢲為<lb/>
<pb n="13b"/>　木木之善柔而綿固者莫如桑叢生未折曰苞又㢲<lb/>
　為䋲直有繫象焉又變離離之於木也科上槁恐其<lb/>
　為科上槁也故特誡之以繫于苞桑<lb/>
象曰大人之吉位正當也<lb/>
　三陰居内匪人以位不當而致否一陽得中大人不<lb/>
　以位正當而休否乎秉治秉權轉否為泰其吉也非<lb/>
　大人其誰與歸<lb/>
上九傾否先否後喜<hi>之萃</hi>
<pb n="14a"/>　傾覆也不利君子貞而君子兹萃矣假廟用大牡豈<lb/>
　猶然否世耶即一卦而覆之則為坤上而乾下非泰<lb/>
　乎知泰則怠知否則喜有先必有後也<lb/>
象曰否終則傾何可長也<lb/>
　天運自有循環人力但乗時勢否既終矣可長乎不<lb/>
　可長乎何可長也安得不傾<lb/>
䷌同人<hi>離下乾上</hi>
同人于野亨利涉大川利君子貞<lb/>
<pb n="14b"/>　否而繼之以同人何也匪人不利君子貞以致否否<lb/>
　極而泰來雖天運有必然之理亦人事須同心同力<lb/>
　以濟之則利君子貞矣同心維何卦象天在上而火<lb/>
　炎上一望無際無偏無礙非曠逺無私之野乎于野<lb/>
　未有不亨者同力維何乾在後天位西北於時為冬<lb/>
　水歸冬旺水寒則凝結而不流離在下得火之温煖<lb/>
　有川流不息之象焉非大川乎同力雖大川亦利於<lb/>
　涉皆君子之貞也尚復有不利之虞哉<lb/>
<pb n="15a"/>彖曰同人柔得位得中而應乎乾曰同人<lb/>
同人于野亨利涉大川乾行也文明以健中正而應君<lb/>
子正也唯君子為能通天下之志<lb/>
　卦名同人其義何也以卦體言之也卦惟一陰以六<lb/>
　居二非柔得正位又得中道乎而且上應九五為乾<lb/>
　主非應乾乎得位得中而應乾人孰不可與之同是<lb/>
　名同人然則同人而亨利涉者何亦以卦體言之也<lb/>
　乾之道與物無私赴功必力惟恐其過剛阻於行耳<lb/>
<pb n="15b"/>　兹乾主之剛得離主之柔以相濟克剛克柔寧復有<lb/>
　阻乾之行者乎再即其卦德而觀之内離文明而更<lb/>
　藉夫外乾之健離主中正而尤得夫乾主之應不皆<lb/>
　君子之正乎君子哉乃可以言大同矣同莫同於通<lb/>
　志大莫大於天下唯君子為能通天下之志此又推<lb/>
　原其致亨而利涉之義以明利君子之貞也孔子之<lb/>
　易也<lb/>
象曰天與火同人君子以類族辨物<lb/>
<pb n="16a"/>　萬物皆偹於我本無不同而拂人之性者不可與言<lb/>
　大同之道也天與水違違則逆逆則訟天與火從從<lb/>
　則順順則同兹乾上天也離下火也其天與火之象<lb/>
　乎是明明示人以惟性無殊之為同人也君子觀象<lb/>
　而知所以法之矣類各有族物必有辨同者不可使<lb/>
　異異者務可使同類族辨物其究也容民畜衆<lb/>
初九同人于門无咎<hi>之遯</hi>
　變艮而之遯艮為門闕二偶在前初不有門象乎且<lb/>
<pb n="16b"/>　于野者必自門始則初之同二也非同人于門乎然<lb/>
　遯矣不獨處而同人不有咎之者乎小利貞猶君子<lb/>
　之貞也雖門非涉川之地而遯亦非涉川之時矣何<lb/>
　咎之有<lb/>
象曰出門同人又誰咎也<lb/>
　爻曰于門象則謂之出門何也遯之義也遯有不出<lb/>
　門者乎出門同人不但無各立門户之私而西岐之二<lb/>
　老沮溺之耦耕德不孤必有憐又誰得而咎之哉<lb/>
<pb n="17a"/>六二同人于宗吝<hi>之乾</hi>
　宗黨也羣而不黨君子之貞也之乾六畫皆陽則黨<lb/>
　矣非同人于宗乎位雖中正而材本陰柔内無四德而<lb/>
　外貎六陽徒自取吝而已<lb/>
象曰同人于宗吝道也<lb/>
　之乾宜乎其為吉占也而何以吝之元亨利貞之四<lb/>
　德不可以苟焉假似者也質陰柔而貎陽剛久假不<lb/>
　歸惡知非有同人于宗者非自吉而向凶之道乎<lb/>
<pb n="17b"/>九三伏戎于莽升其高陵三嵗不興<hi>之无妄</hi>
　于野而變震為萑葦為蕃鮮有莽象焉本離為戈兵<lb/>
　有戎象焉互巽則伏非伏戎于莽乎變震而之无妄<lb/>
　則約象為巽艮巽為木為高艮為山為徑路髙山生<lb/>
　木而成徑路者則陵之象也本離為火而炎上又升<lb/>
　之象也非升其高陵乎三以過剛之人處于野之地<lb/>
　而有匪正之行欲同二而不得内懷叵測之險必伏<lb/>
　莽外起窺伺之謀必升陵然而上不為之應援也乾<lb/>
<pb n="18a"/>　為天天道所以成嵗至上則三嵗也不興者不利有<lb/>
　攸徃雖三嵗何益哉<lb/>
象曰伏戎于莽敵剛也三嵗不興安行也<lb/>
　不于野而于莽伏戎何為乎欲同二而受制於正應<lb/>
　之五彼此皆剛未有不敵者也然則三嵗不興又何<lb/>
　也之无妄不可有匪正之行所謂无妄之徃何之矣<lb/>
　天命不祐行矣哉<lb/>
九四乗其墉弗克攻吉<hi>之家人</hi>
<pb n="18b"/>　墉者墻内外之限也之家人亦家之義也三居内卦<lb/>
　之外則為二墉矣于野而隔我者莫如墉四居三上<lb/>
　欲同二而三隔之不乗其墉乎乗墉者將以攻之也<lb/>
　三且伏戎而升陵克乎弗克乎剛居柔位終能自反<lb/>
　弗克攻利女貞之義也故兩彖雖無吉辭而與之以<lb/>
　吉嘉其先忿於慾而後順於理也<lb/>
象曰乗其墉義弗克也其吉則困而反則也<lb/>
　既已乗墉胡為弗克豈勢之不敵耶抑力之不勝耶<lb/>
<pb n="19a"/>　非也和順於道德而理於義易之用也在我者不中<lb/>
　不正在彼者非應非與義之所在宜乎其弗克也弗<lb/>
　克必困困而不反是失則矣凶咎將隨之而何以吉<lb/>
　哉其吉則困而反則也<lb/>
　　附餘<lb/>
　三四人道也而獨不言同人何也三求同而敵剛四<lb/>
　求同而困反是三屈於勢而四屈於理涉川而匪正<lb/>
　君子而女貞者也故三四獨不言同人<lb/>
<pb n="19b"/>九五同人先號咷而後笑大師克相遇<hi>之離</hi>
　乾於五聲為哭離於五聲為笑兹乾變離而之離離<lb/>
　麗也麗人者悲喜不能以自主五二雖正應乃二為<lb/>
　伏戎乗墉者所隔安得不號咷究竟三嵗不興而弗<lb/>
　克攻安得不笑麗人而同人不先號咷而後笑乎又<lb/>
　離為戈兵為甲胄乾主率五陽同二有大師之象以<lb/>
　中正勝三四有克之之象且五至二約象為姤姤遇<lb/>
　也是大師而克未有不相遇者亦利涉大川之義也<lb/>
<pb n="20a"/>　若牝牛之畜則不可<lb/>
象曰同人之先以中直也大師相遇言相克也<lb/>
　同則同可也其先何以號咷偏曲者易比而鮮終中<lb/>
　直者難合而善後同人之先剛柔應與强弱相當非<lb/>
　以其德中而理直乎雖隔於伏戎乗墉之三四未有<lb/>
　不能勝之者則所謂大師相遇非正言乎其相克耶<lb/>
上九同人于郊无悔<hi>之革</hi>
　于野者自門始而至郊終郊外則野矣故初居内卦<lb/>
<pb n="20b"/>　之先同人于門則上居外卦之盡非同人于郊乎于<lb/>
　郊是猶未至于野也且之革去故而無新可從不當<lb/>
　有悔耶雖然三非正應上無私與即不能如革之元<lb/>
　亨利貞豈亦悔不亡耶故曰无悔<lb/>
　　附餘<lb/>
　初門也二則冝乎其為庭三墉也四則宜乎其為城<lb/>
　城是以言攻庭是以言宗五則郭也非郭何以容師<lb/>
　郭之外非郊耶上故曰于郊亦尚象之義也<lb/>
<pb n="21a"/>象曰同人于郊志未得也<lb/>
　惟君子為能通天下之志是我志得而後通也我志<lb/>
　未得何以相通上之同人于郊雖予之以无悔然而<lb/>
　郊也者一無所有之地豈欲通天下者之本志乎但<lb/>
　之革而未至於革命此文王之事也<lb/>
䷍大有<hi>乾下離上</hi>
大有元亨<lb/>
　同人而繼之以大有何也大有為同人之綜卦也所<lb/>
<pb n="21b"/>　謂反易之卦二十八此又其一也自君子能通天下<lb/>
　之志則此時之天下不啻麗日當空無所不照矣故<lb/>
　繼同人而為大有所有既大内乾健而外離明非元<lb/>
　善之徳乎離得位而乾為應非亨通之道乎其但言<lb/>
　元亨而不致誡詞者又何以説也自同人而來既已<lb/>
　利君子貞矣<lb/>
彖曰大有柔得尊位大中而上下應之曰大有<lb/>
其德剛健而文明應乎天而時行是以元亨<lb/>
<pb n="22a"/>　卦名大有其義何也以卦體言之也卦唯一陰而五<lb/>
　陽皆大以離主之柔既居乎五位之尊又處於五大<lb/>
　之中正應乾主而同類相連上下有不咸應者乎此<lb/>
　大有之義也所謂元亨者何則以其德言之而亦兼<lb/>
　言其體也德何如乾之德剛而健離之德文而明體<lb/>
　何如以文明而居天位應與相資以剛健而象天行<lb/>
　隨時無息德與體合有不元亨者乎<lb/>
象曰火在天上大有君子以遏惡揚善順天休命<lb/>
<pb n="22b"/>　水火為天地之大用地妙於用水而天妙於用火故<lb/>
　光天化日照臨萬有而萬有藉之以變化無窮火之<lb/>
　用頋不大哉然火在天之前後左右或不能無遺照<lb/>
　焉惟在天之上則無所不照矣兹離上火也乾下天<lb/>
　也其火在天上之象乎是明明示人以物無遺照之<lb/>
　為大有也君子觀象而知所以法之矣此天之休命<lb/>
　也我惟能順之而後可以永其休順之如何天命有<lb/>
　善而無惡惡務令其無所施善務令其知所式遏惡<lb/>
<pb n="23a"/>　揚善順天休命其究也建萬國親諸侯<lb/>
初九无交害匪咎艱則无咎<hi>之鼎</hi>
　交係應之謂也害人致我者咎我自致也易之用本<lb/>
　貴乎交不交則咎在我非所論於大有之初也大有<lb/>
　之初猶人生初出母懐便是富貴子弟原不必交交<lb/>
　則未有不引我損我而致害者也若初不係而四不<lb/>
　應大有元亨鼎亦元亨四既不得致害初豈或自致<lb/>
　咎耶艱則无咎者既以其初而予之復以其初而戒<lb/>
<pb n="23b"/>　之也<lb/>
象曰大有初九无交害也<lb/>
　初心未變多慾未萌無交故無害則知有交必有害<lb/>
　矣安得不艱<lb/>
九二大車以載有攸徃无咎<hi>之離</hi>
　離得坤之中畫坤為大輿二不可為大車乎非大車<lb/>
　不足以載大有而又有牝牛在焉可以知有攸徃而<lb/>
　无咎矣<lb/>
<pb n="24a"/>象曰大車以載積中不敗也<lb/>
　世豈無車雖大而不可載者乎以其或至於敗也本<lb/>
　彖元亨之彖利貞二積兩彖為四德而得中焉夫何<lb/>
　敗故有徃而无咎<lb/>
九三公用亨于天子小人弗克<hi>之睽</hi>
　睽矣而公用亨于天子何也睽而合之義也乾為天<lb/>
　為君有天子之象焉三居下卦之上有公侯之象焉<lb/>
　又為玉為金有獻享之義約象夬則揚于王庭矣非<lb/>
<pb n="24b"/>　公用亨于天子乎有大不居用亨我后自是小人之<lb/>
　所不能<lb/>
象曰公用亨于天子小人害也<lb/>
　遏惡揚善之朝忠侫不可以不辨要知此一物足以<lb/>
　釋西伯文王豈有翦商之心<lb/>
九四匪其彭无咎<hi>之大畜</hi>
　彭盛貎所有既大所畜又大不家食而涉大川可謂<lb/>
　盛矣盛則必衰非剛而能柔者得无咎乎不矜其德<lb/>
<pb n="25a"/>　不居其功明哲保身其斯之謂與<lb/>
象曰匪其彭无咎明辨晳也<lb/>
　晳者事無巨細一一分理無遺也當大有而或有見<lb/>
　之不明辨之不早何順天之休命乎匪彭者之大畜<lb/>
　而多識前言徃行既明且辨一一分理無遺夫復何<lb/>
　咎<lb/>
六五厥孚交如威如吉<hi>之乾</hi>
　大有之世非乾之德威兼偹不足以通天下之志畏<lb/>
<pb n="25b"/>　天下之心而享久安長治之休之乾厥孚何如乎五<lb/>
　虚而得中故交如六柔而能剛故威如如也者擬似<lb/>
　其交之不以迹而威之不以形也安得不吉<lb/>
象曰厥孚交如信以發志也威如之吉易而无備也<lb/>
　一陰之孚而得五陽之交非信以發志乎既交如而<lb/>
　又威如非恐其易而无備乎交所以揚善威所以遏<lb/>
　惡可以順天休命矣<lb/>
上九自天祐之吉无不利<hi>之大壯</hi>
<pb n="26a"/>　本彖元亨之彖利貞合之為四德居四德而處大有<lb/>
　自無用壯之失而享順天之休順天天安得不祐之<lb/>
　祐者助也助天之威者雷也變大壯為雷在天上非<lb/>
　自天祐之乎吉无不利天人交至其舜禹授受之時<lb/>
　乎<lb/>
象曰大有上吉自天祐也<lb/>
　處大有難處大有之上為尤難非天祐何自而吉哉<lb/>
　然所以致天祐者人也可以知天祐之必有自矣<lb/>
<pb n="26b"/>　　附餘<lb/>
　六爻不言大有而小象獨于初上言大有者何也大<lb/>
　有初九者所以戒生來冨貴之人善守大有于其始<lb/>
　大有上吉者所以勉久逺富貴之人保全大有于其<lb/>
　終<lb/>
䷎謙<hi>艮下坤上</hi>
謙亨君子有終<lb/>
　大有而繼之以謙何也所有既大不可不謙也卦德<lb/>
<pb n="27a"/>　内止而外順卦象山處於地下皆謙也謙有不亨者<lb/>
　乎故君子惟退以為進而屈以為伸難乎其為始信<lb/>
　乎其有終也<lb/>
彖曰謙亨天道下濟而光明地道卑而上行<lb/>
天道虧盈而益謙地道變盈而流謙鬼神害盈而福謙<lb/>
人道惡盈而好謙謙尊而光卑而不可踰君子之終也<lb/>
　謙而即繫之以亨何也不觀之天地乎莫高於天而<lb/>
　能下莫厚於地而善卑然而光明者益見其高上行<lb/>
<pb n="27b"/>　者不滯於厚非謙有必亨之理乎可以即天地而類<lb/>
　推之矣在天之成象在地之成形即二氣之屈伸徃<lb/>
　來與生人之情偽感應不謙則盈矣不益流福好則<lb/>
　虧變害惡矣故孤寡不榖而德愈光汚辱自甘而人<lb/>
　莫踰君子有終誰謂非謙之必亨<lb/>
象曰地中有山謙君子以裒多益寡稱物平施<lb/>
　物不得其平爭端斯起天下事爭之則不足讓之則<lb/>
　有餘所以貴謙也謙有謙於至高而屈於至卑者乎<lb/>
<pb n="28a"/>　山與地較高卑逈異兹坤上地也艮下山也其地中<lb/>
　有山之象乎是明明示人以山下於地之為謙也君<lb/>
　觀象而知所以法之矣多者不可以不裒寡者不可<lb/>
　以不益物必稱而得宜施必平而無怨裒益稱平其<lb/>
　究也辨上下定民志<lb/>
初六謙謙君子用涉大川吉<hi>之明夷</hi>
　謙以地中有山之明夷豈日入地中非謙乎謙而又<lb/>
　謙利艱貞之義也能艱貞便是君子山與澤通氣在<lb/>
<pb n="28b"/>　地中而水隨火導川流益自不息則大川矣以艱貞<lb/>
　之心為涉川之用何徃不濟兩彖雖無吉詞有終安<lb/>
　得不吉<lb/>
象曰謙謙君子卑以自牧也<lb/>
　卑者明入地中之象也自牧者明夷之用晦也初以<lb/>
　柔處下不是因人而冄致其謙是居卑之體涵飬成<lb/>
　就自然而然也<lb/>
六二鳴謙貞吉<hi>之升</hi>
<pb n="29a"/>　柔順而中正柔順是有能謙之資中正是得善謙之<lb/>
　道變㢲為鷄有鳴象焉謙而有鳴之者亦升之義也<lb/>
　聲望嘖嘖於人口便見其貞是以吉也<lb/>
象曰鳴謙貞吉中心得也<lb/>
　王莽之下士而致稱功頌德則知有鳴謙而不貞不<lb/>
　吉者矣貞吉者彼鳴我謙豈徒聲音笑貎為哉中心<lb/>
　得也<lb/>
九三勞謙君子有終吉<hi>之坤</hi>
<pb n="29b"/>　之坤地也萬物皆致飬焉互坎勞卦也水利萬物而<lb/>
　不爭勞而能謙善世而不伐君子之終也安貞之吉<lb/>
　也若勞而不謙便是小人便應終凶韓信霍光豈漢<lb/>
　家寡恩薄德耶<lb/>
象曰勞謙君子萬民服也<lb/>
　坤飬萬物其於人也非萬民耶萬民服人道好謙之<lb/>
　公心也天下既仰其豐功又髙其雅量有不終吉者<lb/>
　乎<lb/>
<pb n="30a"/>六四无不利撝謙<hi>之小過</hi>
　四德位俱當无不利者不宜上宜下大吉之義也又<lb/>
　戒之以撝謙者何也小過互兊為口口以悦人而且<lb/>
　飛鳥遺音以是知謙不嫌於過言過乎謙亦小過之<lb/>
　一端也<lb/>
象曰无不利撝謙不違則也<lb/>
　推賢讓功道理合當如此使藺亷知之覺回車負荆<lb/>
　俱屬多事<lb/>
<pb n="30b"/>六五不富以其鄰利用侵伐无不利<hi>之蹇</hi>
　不富者陰也蹇利西南正後天坤位也坤為衆五又<lb/>
　得坤之中上下相從非不富以其鄰乎不利東比者<lb/>
　艮也互震變坎而又互離震動坎險而離為甲胄為<lb/>
　戈兵不利用侵伐乎然伐而曰侵見五與三非正應<lb/>
　也侵伐且利復何不利之有哉其不言謙者何也君<lb/>
　不必有謙之名而况卑法地矣何必更言謙乎<lb/>
象曰利用侵伐征不服也<lb/>
<pb n="31a"/>　兵凶噐也聖人不得已而用之夫何利於侵伐乎卦<lb/>
　惟九三一陽非我同類梗化不服不得不征征而服<lb/>
　則為純坤矣<lb/>
上六鳴謙利用行師征邑國<hi>之艮</hi>
　艮止也謙至上謙極而止矣艮為黔喙之屬有鳴象<lb/>
　焉有鳴我謙者理直則氣壯義奮則功成五征不服<lb/>
　之三上與三應上變坤為艮三亦以坤地而為艮山<lb/>
　非邑國乎用以行師而征之夫誰曰不利師衆也坤<lb/>
<pb n="31b"/>　之象也<lb/>
象曰鳴謙志未得也可用行師征邑國也<lb/>
　艮不獲其身不見其人鳴謙何益哉不得志於三征<lb/>
　三是征其邑國故侵伐之五可用之以行師以<lb/>
　是知人即謙到極處未有邑國不征者去邠之<lb/>
　太王幾人哉若太王即用之以征狄人又何致居岐<lb/>
　山之下<lb/>
　　附餘<lb/>
<pb n="32a"/>　二與上兩鳴謙何也二中正而㢲順謙得恰好而善<lb/>
　於謙人故鳴之上柔順而艮止謙到極處而無可謙<lb/>
　人故亦鳴之善於謙故許之以貞吉無可謙故許之<lb/>
　以行師<lb/>
䷏豫<hi>坤下震上</hi>
豫利建侯行師<lb/>
　謙而繼之以豫何也豫為謙之綜卦也所謂反易之<lb/>
　卦二十八此又其一也夫人而既謙矣天下未有不<lb/>
<pb n="32b"/>　和樂以應之者抑時而既豫矣亦未有無所攝而御<lb/>
　之者坤為衆有師象焉震為長子有侯象焉建侯以<lb/>
　統衆行師以用衆皆占者之所利也<lb/>
彖曰豫剛應而志行順以動豫<lb/>
豫順以動故天地如之而况建侯行師乎<lb/>
天地以順動故日月不過而四時不忒聖人以順動則<lb/>
刑罰清而民服豫之時義大矣哉<lb/>
　卦名豫其義何也兼卦體卦德而言之也言乎其體<lb/>
<pb n="33a"/>　九四一陽而上下應之卓然惟其所欲為剛應而志<lb/>
　行矣言乎其德内坤順而外震動先順而後動順以<lb/>
　動也非皆所以為豫乎然何以建侯行師亦利也有<lb/>
　順動之德者天地之所不能違建侯行師特人事之<lb/>
　當然而然耳當然而然者時也義也不可即順動而<lb/>
　類推之乎天地所以無戾氣聖人所以養太和皆順<lb/>
　以動也豫之時義大乎不大乎<lb/>
象曰雷出地奮豫先王以作樂崇德殷薦之上帝以配<lb/>
<pb n="33b"/>祖考<lb/>
　謙者禮也豫者樂也禮本地制樂由天作地制以艮<lb/>
　天作以震自一陽來復為黄鐘而六陽終於無射律<lb/>
　吕相生正變不忒何莫非陽之奮也兹坤下地也震<lb/>
　上雷也其雷出地奮之象乎是明明示人以陽和順<lb/>
　動之為豫也先王觀象而知所以法之矣象其聲以<lb/>
　因天和取其義以葆人和重氣之始冬至祀上帝於<lb/>
　圜丘而配以祖重物之成秋季祀上帝於明堂而配<lb/>
<pb n="34a"/>　以考作樂崇德殷薦以配其究也懿文德<lb/>
初六鳴豫凶<hi>之震</hi>
　震驚百里豫可以如雷之鳴乎小人初當得意便自<lb/>
　滿自矜凶之道也<lb/>
象曰初六鳴豫志窮也<lb/>
　初非窮地鳴其所豫志窮矣安得不凶<lb/>
六二介于石不終日貞吉<hi>之解</hi>
　二何以有石象也之解以坤為坎矣地之中有剛焉<lb/>
<pb n="34b"/>　非石乎觀於艮剛之為小石可知也凡物兩間為介<lb/>
　介所以分坎一陽間於二陰之間非介乎故豫而解<lb/>
　是不溺於豫矣吾見其介然自守者如石之安而靜<lb/>
　也靜生明明生斷理欲之幾㣲又待終日而後辨哉<lb/>
　貞吉即復吉夙吉之義也不終日者變象互離為日<lb/>
　在西南坤方未終也<lb/>
象曰不終日貞吉以正中也<lb/>
　介于石能守而已矣何以遂不終日而予之以貞吉<lb/>
<pb n="35a"/>　哉二本坤之中德六居陰之正位既正且中自不為<lb/>
　豫所溺見得明而後守得定亦惟守得定而所見無<lb/>
　不明矣安得不予之以貞吉<lb/>
六三盱豫悔遲有悔<hi>之小過</hi>
　小過有飛鳥之象焉鳥之飛也必先上視四由豫而<lb/>
　三仰之小人附勢溺慾徃徃仰靣看人非盱豫乎盱<lb/>
　豫亦人情之常也過小而易改者也故勉之以悔不<lb/>
　悔則有悔矣變艮山而阻止有遲滯之象焉<lb/>
<pb n="35b"/>象曰盱豫有悔位不當也<lb/>
　不中不正豫非溺人人自溺耳位不當也所由宜下<lb/>
　不下而盱以致悔也<lb/>
九四由豫大有得勿疑朋盍簪<hi>之坤</hi>
　雷出地奮故豫四為卦主而之坤不由四而豫乎利<lb/>
　建侯行師不大有得乎簮所以聚髮也㢲一陰為寡<lb/>
　髮坤三陰而震二陰則多髪矣以一陽聚五陰非朋<lb/>
　盍簮乎亦得朋之義也而戒之以勿疑何也陽斷而<lb/>
<pb n="36a"/>　陰疑之坤故戒之周公所以吐握惟謹也<lb/>
象曰由豫大有得志大行也<lb/>
　四則所謂剛應而志行者也爻言其剛應象明其志<lb/>
　行志不大行所得便未必大有<lb/>
六五貞疾恒不死<hi>之萃</hi>
　豫而可以萃乎沉溺於豫者也與四三互而為坎坎<lb/>
　為加憂為心病是政出於由豫之四恩不能施於盱<lb/>
　豫之三位雖居尊而貞勢則危疑而疾矣假廟利徃<lb/>
<pb n="36b"/>　不又有恒不死之象乎然何以不言豫也豫固君之<lb/>
　所當然也是以貞也<lb/>
象曰六五貞疾乗剛也恒不死中未亡也<lb/>
　提出六五正見以柔暗乗剛明不能振作而貞疾矣<lb/>
　疾不幾於亡乎何以有恒不死之象以其中也中豈<lb/>
　遽至於亡耶<lb/>
上六㝠豫成有渝无咎<hi>之晉</hi>
　豫之晉明出地上而何以冥也至上已豫極矣猶可<lb/>
<pb n="37a"/>　以錫馬蕃庶乎知進而不知退知得而不知䘮利令<lb/>
　志昏是冥於豫者也然猶是震體也動而不為豫所<lb/>
　㝠未甞不可以補過亦自昭明德之義也雷見于火<lb/>
　有成之象焉火以為日有渝之象焉<lb/>
象曰冥豫在上何可長也<lb/>
　冥豫而曰在上豫極矣冥亦極矣何可長正以期其<lb/>
　速渝也<lb/>
　<lb/>
<pb n="37b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易原就正卷三<lb/>
</p>

  </div>
            <div>
<head>易原就正卷四</head> <lb/>
    <p>
<pb n="1a"/>欽定四庫全書<lb/>
　易原就正卷四<lb/>
　　　　　　　　　　　　　　　邢臺包儀撰<lb/>
　周易上經<lb/>
䷐隨<hi>震下兊上</hi>
隨元亨利貞无咎<lb/>
　豫而繼之以隨何也豫和也隨從也天下有和而不怡<lb/>
　然相從者乎彼此相從未有不元善而亨通者然君子<lb/>
<pb n="1b"/>　小人之不同有非義則匪正矣能无咎耶戒之以利貞<lb/>
　者見居躬渉世之難必備乾之四德而後可故乾之四<lb/>
　德同彖者五焉屯隨臨无妄革也屯始交而難生臨浸<lb/>
　長而消息天道之長慮也无妄以𤯝而得災革以變而<lb/>
　去悔人事之大戒也隨於是得三焉當革而未可以革<lb/>
　六三以之居貞當獲而有所不獲九四以之明道遇𤯝<lb/>
　而不入於𤯝上六以之用亨夫是三者聖人皆非有意<lb/>
　為之也亦隨其宜焉耳隨其宜而不失四徳又何咎哉<lb/>
<pb n="2a"/>彖曰隨剛來而下柔動而說隨<lb/>
大亨貞无咎而天下隨之<lb/>
隨之時義大矣哉<lb/>
　卦名隨其義何也夫唱婦隨陽唱隂隨理也情也故<lb/>
　以柔隨剛為卦之常以剛隨柔則卦之變也變云何<lb/>
　觀卦之初上而知始終相隨之義矣初自困來而下<lb/>
　於二五自噬嗑來而下於上合二變而兼未濟皆剛<lb/>
　來而下柔也不特此也内變坎而為震外變離而為<lb/>
<pb n="2b"/>　兌震動而兌說是徳為此動而彼說也非皆所以名<lb/>
　隨之義耶然辭何以既言元亨又必戒之以利貞而<lb/>
　後予之以无咎盖大亨而能貞貞而无咎則天下之<lb/>
　所從也否則違時悖義動而得愆說亦惟戾耳隨之<lb/>
　時義大乎不大乎<lb/>
象曰澤中有雷隨君子以嚮晦入宴息<lb/>
　兌正秋也月令謂雷始收聲水始涸是澤隨雷動亦<lb/>
　隨雷藏也不可因動而隨者推本於其静而隨耶兹<lb/>
<pb n="3a"/>　震下雷也兌上澤也非澤中有雷之象乎是明明示<lb/>
　人以與時休息之為隨也君子觀象而知所以法之<lb/>
　矣人能覩澤於明而莫能覩澤於晦人能聞雷於動<lb/>
　而莫能聞雷於息無本之學也不覩而覩不聞而聞<lb/>
　嚮晦入宴息其究也振民育徳<lb/>
初九官有渝貞吉出門交有功<hi>之萃</hi>
　卦變所謂自困來者也困極而思有所從故來居初<lb/>
　隨二也隨人者主於人而不能自主能不變其常乎<lb/>
<pb n="3b"/>　為官有渝之象焉然所主所變惟得其正則吉本彖<lb/>
　之義也二互艮為門闕利見利徃豈門内事耶以假<lb/>
　廟之誠廣無私之量出門交有功則之彖之義也<lb/>
象曰官有渝從正吉也出門交有功不失也<lb/>
　九居初正也六居二亦正也九來隨六而皆得正官<lb/>
　有渝非以其從正而致吉耶出門交有功自不若二<lb/>
　三之偏係而有丈夫小子之或失也<lb/>
六二係小子失丈夫<hi>之兌</hi>
<pb n="4a"/>　兌說也二與五為正應卦變九五自噬嗑來頤中有<lb/>
　物必齧而後合二不能待初隨我而我說之遂為在<lb/>
　下之小子所係係小子則失丈夫矣<lb/>
象曰係小子弗兼與也<lb/>
　係小子則惟小子與之矣丈夫豈兼與耶<lb/>
六三係丈夫失小子隨有求得利居貞<hi>之革</hi>
　革去故也卦惟三四不變是當革而仍未革則三之<lb/>
　隨四猶是故人故係失與二相反四亦樂三之相隨<lb/>
<pb n="4b"/>　而兩備四徳不有求必得乎然而非正應也故又戒<lb/>
　之以利居貞不貞則為依阿之小人所得不償所失<lb/>
　矣妄求茍得者不於此廢然返耶<lb/>
象曰係丈夫志舍下也<lb/>
　人之取舍决於志三若不舍在下之初四豈容其隨<lb/>
　有求得耶<lb/>
九四隨有獲貞凶有孚在道以明何咎<hi>之屯</hi>
　屯則勿用有攸往而可隨乎雖兩備四徳未嘗不貞<lb/>
<pb n="5a"/>　大臣有陵君之勢分茅胙土劍履几杖要知皆殺身<lb/>
　夷族之先資耳隨而有獲不亦凶乎然而在噬嗑是<lb/>
　離體五六變而四不變猶自明者也明則見幾幾則<lb/>
　信理而一斷之於道便不為利慾所昏更何咎哉周<lb/>
　公當其明霍光當其凶功盖天下者不賞威名震主<lb/>
　者身危此韓信之死於大丈夫當真王一語而千古<lb/>
　未之知也<lb/>
象曰隨有獲其義凶也有孚在道明功也<lb/>
<pb n="5b"/>　有得必有失有利必有害自然之理也義也隨有獲<lb/>
　是無所不獲矣天下有無所不獲而不至於凶者耶<lb/>
　茍其信之惟以道自處明哲保身其斯之謂與故斷<lb/>
　其凶於義而歸其功於明也<lb/>
九五孚于嘉吉<hi>之震</hi>
　文言謂元善亨嘉是嘉即亨之嘉也蓋卦備四徳而<lb/>
　爻得正位者初即元二即亨也故革之二孔子以為<lb/>
　行有嘉可以知隨之二矣隨之所以為隨者動而說<lb/>
<pb n="6a"/>　也兹九五居尊而之震六二應順而之兌震動兌說<lb/>
　恰好是卦之動而說而况震兌又皆亨不亦嘉乎中<lb/>
　實中虛安得不彼此相孚兌利貞而震笑言啞啞不<lb/>
　喪匕鬯又安得不予之以吉<lb/>
象曰孚于嘉吉位正中也<lb/>
　兩彖無吉辭而予孚嘉何也卦之四徳六爻所共位<lb/>
　之正中二五所獨不論徳而論位論位即以見徳所<lb/>
　以嘉也所以孚也所以吉也<lb/>
<pb n="6b"/>上六拘係之乃從維之王用亨于西山<hi>之无妄</hi>
　上為兌主所謂動而說者也人心惟不相說則携離<lb/>
　解散而不相隨兹下動而上說隨而无妄真誠相感<lb/>
　全無私合所謂天下隨之者也自是固結而不可解<lb/>
　盖下動上說中歴四爻互艮則為手互巽為繩直手<lb/>
　與繩相當真誠固結之象非如既拘且係又從而維<lb/>
　之乎人和則神亦享矣周之岐山在其西亦兌位也<lb/>
　兌為巫變兌而為乾乾為君巫所以悅神君是以稱<lb/>
<pb n="7a"/>　王故又有王享西山之象焉兩備四徳不致匪正而<lb/>
　有𤯝也<lb/>
象曰拘係之上窮也<lb/>
　人之隨我係之可也而何至於拘上則有退而無進<lb/>
　矣窮矣不有所以拘而係之者太王居岐山之下安<lb/>
　得從之如歸市乎<lb/>
　　附餘<lb/>
　或曰五不言隨固君無隨臣之理而初與二上亦不<lb/>
<pb n="7b"/>　言隨獨三四言隨何也初卦之所以為隨者故不欲<lb/>
　其私隨而勉之以出門交有功隨從也彼在前而我<lb/>
　從其後也二宜從三三隂柔不中正而不足隨五為<lb/>
　正應二隂柔不自守而弗與隨故曰係小子上居隨<lb/>
　極而無可隨故惟見其真誠之拘係也則三之所以<lb/>
　隨四四之所以隨五可知矣<lb/>
䷑蠱<hi>㢲下艮上</hi>
蠱元亨利涉大川先甲三日後甲三日<lb/>
<pb n="8a"/>　隨而繼之以蠱何也蠱為隨之綜卦也所謂反易之<lb/>
　卦二十八此又其一也隨人者必有事蠱則壞極而<lb/>
　有事矣亂當復治自然之理也不元亨乎第所由以<lb/>
　元亨者卦變自賁井來而既濟兼之既濟有濡首濡<lb/>
　尾濡衣袽之象而且本卦艮山與兌澤通氣又㢲木<lb/>
　有舟楫之功不利涉大川乎然而難言之也非先患<lb/>
　而維之後患而持之兢兢乎始終其事者未必利涉<lb/>
　安得元亨蠱也者木之蠧而山將崩也木生於震震<lb/>
<pb n="8b"/>　取乎甲帝出之始終則巽艮也故先甲而為艮者三<lb/>
　日得乾之辛後甲而為巽者三日得坤之丁辛所以<lb/>
　自新丁所以丁寧也巽艮與辛丁互對治巽以辛治<lb/>
　艮以丁乾坤之道備矣何蠱之不得元亨哉<lb/>
彖曰蠱剛上而柔下㢲而止蠱<lb/>
蠱元亨而天下治也利涉大川徃有事也先甲三日後<lb/>
甲三日終則有始天行也<lb/>
　卦名蠱其義何也以卦體言之也内與外皆剛上而<lb/>
<pb n="9a"/>　柔下以卦變言之初與二五與上亦皆剛上而柔下<lb/>
　剛上則末强柔下則本弱末强而本弱未有不壞者<lb/>
　也又卦徳内巽而凡事卑下外止而凡事茍且非皆<lb/>
　所以為蠱也既蠱矣元亨豈易言哉將泰而先隨將<lb/>
　否而先蠱是蠱者天下亂也元亨非天下治耶治天<lb/>
　下不能無事利涉大川則往有事矣有事必知所先<lb/>
　後而永終可以謀始先甲後甲為艮㢲舉震木也三<lb/>
　日三日不又於辛丁起乾坤耶終萬物始萬物者艮<lb/>
<pb n="9b"/>　也一始而無不始者巽也言萬物之潔齊也物壞而<lb/>
　復潔齊亂之終治之始非天運之所必然耶終則有<lb/>
　始天行也帝出乎震之妙也<lb/>
象曰山下有風蠱君子以振民育徳<lb/>
　生物於春木之時也殺物於秋風之令也同一巽也<lb/>
　而生殺異其權况山風當夏盡之候物未有遭之而<lb/>
　不壊者兹巽下風也艮上山也其山下有風之象乎<lb/>
　是明明示人以物壊而有事之為蠱也君子觀象而<lb/>
<pb n="10a"/>　知所以法之矣世敝而振民以仁身先而育徳為本<lb/>
　事莫大於治已治人之道也振民育徳其究也嚮晦<lb/>
　入宴息<lb/>
初六幹父之蠱有子考无咎厲終吉<hi>之大畜</hi>
　卦變自賁來賁初原是九九陽也父也今以六居初<lb/>
　若似乎因循前緒家食而已者不家食而涉大川則<lb/>
　克振家聲矣非幹父蠱之子哉有子如此考復何咎<lb/>
　然涉川危事也知其危而先甲後甲其終吉也宜矣<lb/>
<pb n="10b"/>象曰幹父之蠱意承考也<lb/>
　孰非盡人之子哉而幹蠱者不多見父在觀其志父<lb/>
　没觀其行正取其意向何如耳能幹父蠱非意在承<lb/>
　考者耶<lb/>
九二幹母之蠱不可貞<hi>之艮</hi>
　卦變賁二原是六六隂也母也今以九居二之艮為<lb/>
　山坤地而隆其上非幹母蠱者哉然以剛乗柔倘使<lb/>
　無處非山也萬物何所附以致養焉故曰不可貞<lb/>
<pb n="11a"/>象曰幹母之蠱得中道也<lb/>
　幹蠱難事也而幹母蠱為尤難盖必得乎其道也何<lb/>
　道也九雖非正位二則得中道也<lb/>
九三幹父之蠱小有悔无大咎<hi>之蒙</hi>
　卦惟三四不變三不變而應井來之上以九居上艮<lb/>
　主也艮為正位當其極凡事茍且而蠱極矣三之蒙<lb/>
　而過剛少年喜事更張太銳幹父蠱而未免有悔者<lb/>
　也然以其有悔也而咎之孰小孰大人自見諒也<lb/>
<pb n="11b"/>象曰幹父之蠱終无咎也<lb/>
　三年無改於父之道可謂孝矣為人子而至於幹父<lb/>
　蠱豈得已哉有悔似亦有咎其始也或然終无咎也<lb/>
　又何悔之有<lb/>
六四裕父之蠱徃見吝<hi>之鼎</hi>
　四不變而應賁來之初以六居初巽主也巽為入位<lb/>
　處於下凡事卑巽而蠱深矣蠱之所以元亨者涉大<lb/>
　川也四之鼎鼎但元亨而一無所事是隂柔無為因<lb/>
<pb n="12a"/>　循日甚非裕父之蠱哉夫何徃徃必見吝其奚疑<lb/>
象曰裕父之蠱徃未得也<lb/>
　裕蠱者見本彖為利涉而之彖又元亨豈不欲有所<lb/>
　徃哉殊不知鼎非涉川之具也雖欲往而未得也徒<lb/>
　吝而已<lb/>
六五幹父之蠱用譽<hi>之巽</hi>
　五在井卦原是九非幹父蠱耶應二則剛柔相濟之<lb/>
　巽則申命行事以此幹蠱天下無不仰其善繼善述<lb/>
<pb n="12b"/>　之達孝故曰用譽譽也者風聲之所及也<lb/>
象曰幹父用譽承以徳也<lb/>
　甚矣治蠱之難也初厲而二不可貞三有悔而四見<lb/>
　吝五獨用譽者何也同是承蠱而治之諸爻承之以<lb/>
　才之有餘不足而五則承之以徳之克剛克柔也<lb/>
上九不事王侯髙尚其事<hi>之升</hi>
　上在井卦原是六而今為九之升已無可升矣然用<lb/>
　見大人南征吉而曰不事王侯何也當幹蠱用譽之<lb/>
<pb n="13a"/>　世元亨矣而上既無幹蠱之任雖有大人見何為哉<lb/>
　不在朝而在野才無所用而徳有可居故曰髙尚其<lb/>
　事九進而至于上我固髙而彼尚之豈猶賢勞乎幹<lb/>
　蠱之事哉亦升之義也<lb/>
象曰不事王侯志可則也<lb/>
　有堯舜不妨有巢由天子不得臣諸侯不得友其志<lb/>
　何如哉安車蒲輪而至者猶未置身於蠱外者也志<lb/>
　可則後世惟嚴光得之<lb/>
<pb n="13b"/>䷒臨<hi>兌下坤上</hi>
臨元亨利貞至于八月有凶<lb/>
　蠱而繼之以臨何也臨大也十二月之卦也自十一<lb/>
　月冬至一陽來復漸積而二陽浸長則大矣蠱有事<lb/>
　而後可大故臨所以繼蠱也既臨矣從此而三陽開<lb/>
　泰以至於六陽為乾乾元亨利貞臨有不元亨利貞<lb/>
　者乎然而消長之理循環無端圓圖春分為臨秋分<lb/>
　為遯自一陽之月至二隂之月遯也八月也至秋分<lb/>
<pb n="14a"/>　亦遯也八月也遯則隂長陽消矣得無凶乎<lb/>
彖曰臨剛浸而長<lb/>
說而順剛中而應<lb/>
大亨以正天之道也<lb/>
至于八月有凶消不久也<lb/>
　卦何以名臨也以卦體之剛長也剛豈遽長耶漸至<lb/>
　而不驟方來而未艾有自然而然不期然而然之妙<lb/>
　也浸而長也隂符經曰天地之道浸言一氣不頓進<lb/>
<pb n="14b"/>　一形不頓虧臨之剛長而陽逼於隂者其斯之謂乎<lb/>
　則元亨利貞者可知矣卦徳内說而外順卦體剛中<lb/>
　而柔應自是元亨而必言利貞者盖大亨以正不獨<lb/>
　人事當然亦天道之所必然耳而况浸長者不能不<lb/>
　浸消耶至于八月有凶以明其長而至于消也即至<lb/>
　矣可不戒哉<lb/>
象曰澤上有地臨君子以教思无窮容保民无疆<lb/>
　以二陽之浸長論之臨者大也以兩卦之時義論之<lb/>
<pb n="15a"/>　則不行之謂臨也至於斯而不行必說而衆順之也<lb/>
　天下有說如兌而衆順如坤者乎兹坤上地也兌下<lb/>
　澤也其澤上有地之象乎是明明示人以說衆不行<lb/>
　之為臨也君子觀象而知所以法之矣說可以教衆<lb/>
　必能容教有盡而思无窮容有限而保无疆教思容<lb/>
　保其究也逺小人不惡而嚴<lb/>
初九咸臨貞吉<hi>之師</hi>
　咸感也感而無心曰咸初備四徳而為正衆之丈人<lb/>
<pb n="15b"/>　是大公至正之君子無心感人以為臨而天下亦以<lb/>
　無心化之故曰咸臨何其貞也陽節方長隂節方消<lb/>
　未至八月但有吉而無凶<lb/>
象曰咸臨貞吉志行正也<lb/>
　隂浸長則思黨小人以害君子陽浸長則思正一己<lb/>
　以正天下咸臨貞吉者是以九居初本志既正而行<lb/>
　有不正者乎行之象决兌澤而下流也<lb/>
九二咸臨吉无不利<hi>之復</hi>
<pb n="16a"/>　復剛反而臨剛長君子得時得位之象也若得時得<lb/>
　位而以有心臨天下則小人何所容豈無窮無疆之<lb/>
　世哉故亦曰咸臨而其占為吉无不利者何也是无<lb/>
　疾无咎利往之義也而况剛得中而勢上進耶<lb/>
象曰咸臨吉无不利未順命也<lb/>
　二象未順命本義云未詳諸家解者又俱未妥竊謂<lb/>
　否四爻有命无咎註謂天命二之復復其見天地之<lb/>
　心此命字亦應是天命蓋隂陽消長之理原是天命<lb/>
<pb n="16b"/>　若但聽順天命而一無人力維持世何貴乎有君子<lb/>
　哉二之咸臨得吉而无不利者固有天命在焉而實<lb/>
　有人力以維持其間未徒順乎天之命也<lb/>
六三甘臨无攸利既憂之无咎<hi>之泰</hi>
　三為兌主兌為口為說泰然臨人而徒以口說之是<lb/>
　把好言好語將以籠絡在下之君子非甘臨耶咎在<lb/>
　是矣君子終不為之籠絡何利之有然而兌之為徳<lb/>
　也少女之性不說則憂與其甘而无利何如憂之无<lb/>
<pb n="17a"/>　咎哉<lb/>
象曰甘臨位不當也既憂之咎不長也<lb/>
　澤不可以為天也小人而可乗君子之器乎以不中<lb/>
　不正之隂柔下臨浸長之二陽甘何益哉位不當也<lb/>
　以是知憂之无咎亦非本無咎也咎自此而庶不長<lb/>
　也處泰而有不當泰者戒之哉<lb/>
六四至臨无咎<hi>之歸妹</hi>
　征凶无攸利而曰至臨无咎何也是猶未至於八月<lb/>
<pb n="17b"/>　也歸妹有婚媾之義四應初而各得其正若婚媾然<lb/>
　矣而况後天卦位坤兌之交恰好地澤𦂳接非臨之<lb/>
　至乎至即冬至夏至之至也是以兩彖雖凶何咎之<lb/>
　有<lb/>
象曰至臨无咎位當也<lb/>
　成卦之位不當不可以為至應爻之位不當亦不可<lb/>
　以為至兹卦位適如後天之坤上兌下而爻位又柔<lb/>
　正適應乎剛正皆當也寕復有或至或不至之咎乎<lb/>
<pb n="18a"/>六五知臨大君之宜吉<hi>之節</hi>
　坤有國象五居其中非大君耶變坤地而為坎水水<lb/>
　知也如是以為臨非知臨耶知臨而能節則不至於<lb/>
　苦矣非大君之宜乎安得不吉<lb/>
象曰大君之宜行中之謂也<lb/>
　以六居五柔矣非正也大君之宜何謂乎坤位得中<lb/>
　坎水流行知臨而吉無所不宜行中之謂也<lb/>
上六敦臨吉无咎<hi>之損</hi>
<pb n="18b"/>　損以為臨而有孚利往也天下何損乎臨而無所損<lb/>
　非敦厚其臨者乎吉而无咎善於損而不至八月有<lb/>
　凶者也敦之象變艮而坤土隆其上也<lb/>
象曰敦臨之吉志在内也<lb/>
　内謂内卦說萬物者莫說乎澤志在内則教思容保<lb/>
　無非厚澤矣故敦臨而吉也此志之象則因教思容<lb/>
　保取義也<lb/>
䷓觀<hi>坤下㢲上</hi>
<pb n="19a"/>觀盥而不薦有孚顒若<lb/>
　臨而繼之以覯何也觀為臨之綜卦也所謂反易之<lb/>
　卦二十八此又其一也我臨人人必觀我我有所以<lb/>
　為觀者而後可觀也為觀莫如尊可觀莫如敬而尊<lb/>
　敬莫如承祭八月之卦當酉政酉月當嘗祭萬物告<lb/>
　成薦宗廟而嘗新之時也上巽為潔互艮為手又止<lb/>
　也將祭者潔手非盥耶潔手而又止焉非不薦耶九<lb/>
　五中實非有孚耶既尊且敬非顒若耶夫如是以為<lb/>
<pb n="19b"/>　觀而誠可觀矣隂節雖長孰不仰化於陽徳耶<lb/>
　　附餘<lb/>
　本義四隂長而二陽消為八月之卦而名卦繫辭更<lb/>
　取他義亦扶陽抑隂之意何謂也盖九月則又進一<lb/>
　隂而為剥十月則六爻皆隂而為坤兹當隂長陽消<lb/>
　之際其實是盛隂窺伺衰陽而九五應先受其剥落<lb/>
　乃聖人意在扶陽抑隂謂九五有中正之徳不是四<lb/>
　隂窺伺九五是九五為四隂所仰也故名其卦曰觀<lb/>
<pb n="20a"/>　否則四陽長而為大壯四隂長則當為小壯矣豈聖<lb/>
　人扶陽抑隂之意哉而彖辭云云者是又不欲示之<lb/>
　以為觀之迹而示之以為觀之神也若曰陽位之尊<lb/>
　嚴如此陽徳之冲穆如此宜乎其下觀而化也<lb/>
彖曰大觀在上順而㢲中正以觀天下<lb/>
觀盥而不薦有孚顒若下觀而化也<lb/>
觀天之神道而四時不忒聖人以神道設教而天下服<lb/>
矣<lb/>
<pb n="20b"/>　卦名觀其義何也卦體以九居五而在四隂之上陽<lb/>
　大隂小以小觀大非大觀在上耶卦徳内順以柔勝<lb/>
　而外巽以行權况九五之既中且正以為觀於天下<lb/>
　乎此其所以名觀也可以知其致潔而誠中形外者<lb/>
　有不下觀而化者耶由是而極言之觀不以迹而以<lb/>
　神也四時不忒天之神道為之也設教而天下服聖<lb/>
　人之神道為之也皆所以為觀也故君子過化必本<lb/>
　於存神以神道設教聖人渾然一天矣<lb/>
<pb n="21a"/>象曰風行地上觀先王以省方觀民設教<lb/>
　物之善入也莫如風其善化物也亦莫如風故萬物<lb/>
　致養乎坤潔齊乎巽潔齊者教之義也兹巽上風也<lb/>
　坤下地也非風行地上之象乎是明明示人以善入<lb/>
　善化之為觀也先王觀象而知所以法之矣同是民<lb/>
　也而方異之同是教也而民異之省方以觀民設教<lb/>
　以為觀其究也非禮弗履<lb/>
初六童觀小人无咎君子吝<hi>之益</hi>
<pb n="21b"/>　卦以觀示為義爻以觀瞻為義本義詳矣初變坤而為<lb/>
　震震一索而得男初也非童耶童何知有顒若之誠<lb/>
　與涉川之利哉益則觀無益則不觀童之情也君子<lb/>
　乎小人乎小人可也君子則不可咎吝逈别矣<lb/>
象曰初六童觀小人道也<lb/>
　初而六也童之柔暗者也變坤順而為震動柔暗而<lb/>
　好動觀非所觀矣豈君子之道哉小人道也<lb/>
六二闚觀利女貞<hi>之渙</hi>
<pb n="22a"/>　門内露隙而視謂之闚假廟渉川而曰闚觀利女貞<lb/>
　何也身在廟而心在川不闚觀耶假廟而不薦顒若<lb/>
　以渉川丈夫豈如是耶得坤之中畫而居二女子之<lb/>
　貞也故利焉<lb/>
象曰闚觀女貞亦可醜也<lb/>
　非禮勿視視之不可不正也容闚觀耶雖女子所宜<lb/>
　而貞亦非美徳况不為女子者乎其醜也可勝道哉<lb/>
　盖心神渙散之女子假廟涉川未有不醜態萬狀者<lb/>
<pb n="22b"/>六三觀我生進退<hi>之漸</hi>
　變坤而為艮艮有身象故曰我漸進也進可以不自<lb/>
　察其生平乎然而猶觀也進不遽進退不竟退是尚<lb/>
　在進退之間可進而進可退而退不以進退為進退<lb/>
　而以我生為進退也進退者三近巽也<lb/>
象曰觀我生進退未失道也<lb/>
　知進而不知退亢龍亦有悔以退而為進老子其猶<lb/>
　龍甚矣進退時宜之難也而三則不中不正似乎失<lb/>
<pb n="23a"/>　進退之道矣觀我生以為進退是處於進退無可無<lb/>
　不可之間也未失道也<lb/>
六四觀國之光利用賓于王<hi>之否</hi>
　以巽木為乾天而互坤坤有國象乾為君則王也然<lb/>
　則不利君子貞而曰觀光用賓何也否陽往者也觀<lb/>
　之否陽來者也陽來而有孚顒若非國之光乎非王<lb/>
　之賓乎利之者何也猶恐其徒觀也終於不薦而已<lb/>
　也<lb/>
<pb n="23b"/>象曰觀國之光尚賓也<lb/>
　卦以九五為主有主不可以無賓五為四隂所逼正<lb/>
　欲得賓以自輔之否而陽來則賓也其尚之也必矣<lb/>
　豈徒觀光而已哉<lb/>
九五觀我生君子无咎<hi>之剥</hi>
　觀八月之卦也時雖未至於剥而剥則五當之然應<lb/>
　剥之數在天而不可剥之理在我我生而果君子也<lb/>
　小人奈我何哉以九居五既中且正觀我生非君子<lb/>
<pb n="24a"/>　无咎耶<lb/>
象曰觀我生觀民也<lb/>
　天下之治亂本於民心之向背我之生平可知矣則<lb/>
　五之所以觀我生者正惟觀民以自觀也坤為衆隂<lb/>
　為民應與之二中正則得民且得衆矣<lb/>
上九觀其生君子无咎<hi>之比</hi>
　其指九五也比輔也上非所以輔五者哉然必其可<lb/>
　輔而輔之否則微子不失為殷仁比干何益於紂主<lb/>
<pb n="24b"/>　乃觀其生而君子矣无咎矣安得不比之乎亦原筮<lb/>
　元永貞之義也<lb/>
象曰觀其生志未平也<lb/>
　下有欺罔之羣小上不可無憤勵之孤忠觀其生而<lb/>
　君方有道民不離心有志者豈不念先剥而後坤國<lb/>
　喪則家亡勢必將以及我矣容不憤然自勵也哉志<lb/>
　未平也變坎為水水有不平之象焉<lb/>
　　附餘<lb/>
<pb n="25a"/>　五上兩爻皆曰君子无咎聖人之微詞也一以明其<lb/>
　為君子而四隂雖長五上實无咎可乗自當仰而觀<lb/>
　之一以警其為君子而四隂方長五上必无咎自信<lb/>
　而後可以為觀<lb/>
䷔噬嗑<hi>震下離上</hi>
噬嗑亨利用獄<lb/>
　觀而繼之以噬嗑何也噬齧也嗑合也相觀必期於<lb/>
　相合有間之者不齧之而後合耶噬嗑矣即所以亨<lb/>
<pb n="25b"/>　也天下有强梗而間我者可推此而治之矣内震威<lb/>
　而外離明中爻互坎為桎梏互艮為閽寺閽寺者内<lb/>
　不得出外不得入禁止之嚴也治獄之道惟威與明<lb/>
　而六五又寛柔得中不亦利用獄乎噬嗑之義大矣<lb/>
　哉<lb/>
彖曰頤中有物曰噬嗑<lb/>
噬嗑而亨剛柔分動而明雷電合而章柔得中而上行<lb/>
雖不當位利用獄也<lb/>
<pb n="26a"/>　卦名噬嗑其義何也於卦體得其象焉下動而上止<lb/>
　頥之象也兹下動而上麗一陽間於其間非頥中有<lb/>
　物齧而合之之象乎噬嗑之義云爾也而利用獄者<lb/>
　可得而詳言之矣治獄之道不噬安得嗑不嗑安得<lb/>
　亨而且過剛則或枉過柔則或縱非善動不足以御<lb/>
　變非虛明不足以得情即使如雷似電不合亦不章<lb/>
　若夫有位無徳不中亦不行獄闗重大豈易用哉故<lb/>
　即卦之所以得名與其體徳象變而彚觀之無不適<lb/>
<pb n="26b"/>　得其所利雖以六居五而似不當位亦宜乎其法嚴<lb/>
　而性寛也利用獄也<lb/>
　　附餘<lb/>
　或曰卦以九四一陽間於其中為頥中有物曰噬嗑<lb/>
　山火賁以九三一陽間於其中豈不得為頥中有物<lb/>
　耶是賁亦可以為噬嗑余曰若以山火為噬嗑是頥<lb/>
　中有舌非物也舌可以齧而合之耶或又曰何以見<lb/>
　九三則為舌也余曰於咸之上爻知之上六咸其輔<lb/>
<pb n="27a"/>　頰舌兌為口謂之輔頰可也上六與九三為正應猶<lb/>
　輔頰之有舌也故山火自為賁不可為噬嗑況為卦<lb/>
　下動而上麗非頥口齧合之象乎故以九四為物間<lb/>
　而名其卦為噬嗑<lb/>
象曰電雷噬嗑先王以明罰勑法<lb/>
　聖人本欲以徳化天下也至於用刑豈得已哉然而<lb/>
　難言之矣非至明則既死不可復生非至威則懲一<lb/>
　不能警百聖人何以用刑而有刑措之風耶兹離麗<lb/>
<pb n="27b"/>　於雷上電也震動於電下雷也非電雷之象乎是明<lb/>
　明示人以至明至威之為噬嗑也先王觀象而知所<lb/>
　以法之矣罰不明則民無所措手足法不𠡠則民何<lb/>
　所為從違明罰𠡠法其究也勞民勸相<lb/>
　　附餘<lb/>
　易六十四卦而以刑罰之事著於大象者凡四噬嗑<lb/>
　曰明罰勅法賁曰明庶政無敢折獄豐曰折獄致刑<lb/>
　旅曰明慎用刑而不留獄噬嗑旅上卦為離豐賁下<lb/>
<pb n="28a"/>　卦為離離明也聖人知刑獄為人司命故設卦觀象<lb/>
　必以文明為主而後世付之文法俗吏何耶<lb/>
初九屨校滅趾无咎<hi>之晉</hi>
　震木一陽在下有校象焉又為足初則趾也以康侯<lb/>
　之明當用獄之始雖未能必天下無惡人自能令天<lb/>
　下不敢為惡屨校㓕趾小懲而大誡天下皆奉法寡<lb/>
　過之民矣蕃庶之錫晝日之接隆禮於康侯者為不<lb/>
　誣也<lb/>
<pb n="28b"/>象曰屨校㓕趾不行也<lb/>
　初之上二三四便互艮艮止也非不行耶止惡於初<lb/>
　無惡復行矣何咎之有<lb/>
六二噬膚滅鼻无咎<hi>之暌</hi>
　互艮有身象變震為兌兌一隂附於二陽之上非膚<lb/>
　耶又艮為鼻凡人賦形之始也故畫家畫人先畫鼻<lb/>
　所謂鼻祖是也噬嗑者齧而後合不睽何以合哉此<lb/>
　一獄也細故也初犯也懲惡易於噬膚杜患早於㓕<lb/>
<pb n="29a"/>　鼻雖不謂之有功亦可因之无咎小事吉之義也<lb/>
象曰噬膚㓕鼻乗剛也<lb/>
　噬膚也而何至於㓕鼻初為震主震為反生二以柔<lb/>
　正乗剛正鼻者生之始也不㓕之必致反生除惡務<lb/>
　除其根豈徒无咎已哉<lb/>
六三噬腊肉遇毒小吝无咎<hi>之離</hi>
　腊之為言夕也朝曝而夕乾也周禮腊人掌乾肉柔<lb/>
　而難斷是也噬嗑而三互坎坎為豕頥中之物非肉<lb/>
<pb n="29b"/>　耶近離而又之離離為日日以晅之非腊肉耶三承<lb/>
　四而柔不勝剛非遇毒耶亦火盛毒𤼵之義也徳不<lb/>
　足以化頑梗固我之吝頑梗亦自外王化豈我之咎<lb/>
　哉<lb/>
象曰遇毒位不當也<lb/>
　噬腊肉何毒耶我柔而彼剛我三而彼四弱不足以<lb/>
　制强下不足以敵上位不當也非遇毒而何哉<lb/>
九四噬乾胏得金矢利艱貞吉<hi>之頤</hi>
<pb n="30a"/>　胏腊之有骨者金剛也矢直也四柔而九剛亦互坎<lb/>
　又為離體非噬乾胏者耶之頥震動而艮止止而動<lb/>
　者為金動而止者為矢金剛矢直以剛治强以直理<lb/>
　枉不謂之得金矢耶然獄為民命攸闗剛直未可恃<lb/>
　也安得不艱難貞固而後吉亦頥貞吉之義也<lb/>
象曰利艱貞吉未光也<lb/>
　離火以炎上為光四雖離體而居下燃亦不得熾利<lb/>
　艱貞而吉者非以其未光也耶未光則不明不明而<lb/>
<pb n="30b"/>　剛直自用民命何堪所由利艱貞而後得吉<lb/>
六五噬乾肉得黄金貞厲无咎<hi>之无妄</hi>
　離得坤之中畫為黄變乾則金也五亦互坎而當離<lb/>
　主非噬乾肉耶備四徳以用獄天下莫不仰其寛猛<lb/>
　之得中故有得黄金之象焉然又有匪正者在也必<lb/>
　既貞且厲而後无咎聖人慎刑之意深哉<lb/>
象曰貞厲无咎得當也<lb/>
　聖人不得已而用刑期於得當而已寛則或失之姑<lb/>
<pb n="31a"/>　息猛則或失之撡切甚矣得當之難也兹貞固以自<lb/>
　持危厲以自懼不圖有功惟求无咎豈復有或寛或<lb/>
　猛之失當也哉<lb/>
上九何校㓕耳凶<hi>之震</hi>
　離於木也為科上槁一陽在上亦象校亦象何下之<lb/>
　三四五互坎故有耳象而上之一陽離火息其上炎<lb/>
　而為震故有㓕耳之象明罰勑法用獄者不啻震來<lb/>
　既虩虩而復笑言啞啞是置王章若罔聞者何校不<lb/>
<pb n="31b"/>　為過㓕耳當其罪堯舜之世不能免放殛之誅惟有<lb/>
　凶而已矣<lb/>
象曰何校㓕耳聰不明也<lb/>
　火外明而内暗亦上明而下暗以離為震火炎息矣<lb/>
　豈猶明耶何校㓕耳非罪其聽之不聰正罪其聰之<lb/>
　不明也世之窮兇極惡未嘗不知有三尺而愍不知<lb/>
　畏所謂利令智昏可悲也夫<lb/>
　　附餘<lb/>
<pb n="32a"/>　噬嗑者所重在噬也何中四爻言噬而初上不言噬<lb/>
　本義謂初上無位為受刑之象中四爻為用刑之象聖<lb/>
　人之情見乎辭文公得之矣<lb/>
䷕賁<hi>離下艮上</hi>
賁亨小利有攸往<lb/>
　噬嗑而繼之以賁何也賁為噬嗑之綜卦也所謂反<lb/>
　易之卦二十八此又其一也自乾道成男坤道成女<lb/>
　有夫婦父子君臣上下而使無禮義錯於其間成何<lb/>
<pb n="32b"/>　世界故曰物不可以茍合而已不茍合而有賁聖人<lb/>
　所由因天理而節文也然則何以見卦之為賁乎下<lb/>
　離火也上艮山也中四爻互震龍也互坎為水連震<lb/>
　為蕃鮮水上之蕃鮮則藻也山龍火藻黄帝堯舜垂<lb/>
　衣裳而治之始也非文飾乎文則亨矣而不可過也<lb/>
　小利有攸往否則率天下而為偽矣<lb/>
彖曰賁亨<lb/>
柔來而文剛故亨分剛上而文柔故小利有攸往天文<lb/>
<pb n="33a"/>也<lb/>
文明以止人文也<lb/>
觀乎天文以察時變觀乎人文以化成天下<lb/>
　賁以為飾也若似乎勉然而為之不知皆自然而然<lb/>
　當然而然者也即卦之自損與既濟變者而論三來<lb/>
　而文二上來而文五非柔來文剛耶柔來文剛剛豈<lb/>
　不分而文柔耶二上而文三五亦上而文上然剛者<lb/>
　質也柔者文也以文文質者質自無不及是以亨也<lb/>
<pb n="33b"/>　以質文文者恐文或太過故小利有攸往也剛柔之<lb/>
　交各相為飾非自然而然之天文也耶再即卦徳而<lb/>
　論人文亦可知矣内離有文明而無不相麗之美外<lb/>
　艮有各得其分而止之之義豈非當然而然之人文<lb/>
　耶不特此也即天文而觀之六十四卦無非天文而<lb/>
　剛柔相推盈虛消息四時之變以察矣即人文而觀<lb/>
　之三百三千無非人文而名分各得一道同風天下<lb/>
　之化以成矣賁道顧不大哉<lb/>
<pb n="34a"/>象曰山下有火賁君子以明庶政无敢折獄<lb/>
　天下凡事都用得文飾惟獄則一些不可用故酷吏<lb/>
　刻覈曰深文鍛鍊曰文致皆有敢心為之也以此折<lb/>
　獄下殘民命上干天和敗國亡家同歸於盡明不及<lb/>
　逺也明莫明於火火在天上則無所不照在山上且<lb/>
　去而不留而况山下耶兹艮上山也離下火也非山<lb/>
　下有火之象乎是明明示人以明不及逺之為賁也<lb/>
　君子觀象而知所以法之矣善用我明周詳庶政雖<lb/>
<pb n="34b"/>　獄亦庶政也倘折之而曰敢則君子之大戒也明庶<lb/>
　政无敢折獄其究也致命遂志<lb/>
初九賁其趾舍車而徒<hi>之艮</hi>
　卦唯初與四兩爻不變變者以動極之爻為主故於<lb/>
　上九而得反賁於上之象不變者以静極之爻為主<lb/>
　故於初九而得自賁於下之象之艮艮有身象身之<lb/>
　最下者非趾耶行其庭非賁其趾耶初與四應而不<lb/>
　與四賁四於既濟本坎體其於輿也為多眚眚車何<lb/>
<pb n="35a"/>　足取而况庭非乗車之地乎不見其人徒步而已非<lb/>
　舍車而徒耶<lb/>
象曰舍車而徒義弗乗也<lb/>
　君子之取舍惟義所在四本於坎體居下而不變正<lb/>
　多眚之輿也眚車可乗乎初不舍之而徒恐未免致<lb/>
　眚而不獲其身矣揆之於義乗之何益<lb/>
六二賁其須<hi>之大畜</hi>
　人之文明而柔順中正者莫如須卦變二自損來原<lb/>
<pb n="35b"/>　是兌體兌為口三兌主則口也今柔下居二而文剛<lb/>
　剛上居三而文柔口之賁而下生者非須乎然則之<lb/>
　大畜何以說也不家食而渉大川正是賁須之丈夫<lb/>
象曰賁其須與上興也<lb/>
　二隂柔而中三陽剛而正隂從陽理固然也而况須<lb/>
　附於口二本兌主口不動而須能自賁耶與上興也<lb/>
　必矣<lb/>
九三賁如濡如永貞吉<hi>之頥</hi>
<pb n="36a"/>　分剛上而文兌澤之柔以成離明之象而又互坎非<lb/>
　賁如濡如乎水火既濟文質彬彬永而貞之安得不<lb/>
　吉是為得所養也亦頥之義也頥貞吉賁不尤當永<lb/>
　耶<lb/>
象曰永貞之吉終莫之陵也<lb/>
　甚矣質不可以無文文亦不可以失質無文則侮失<lb/>
　質則靡不至於陵替者鮮矣可不貞乎可不永貞乎<lb/>
　予之以吉者非三之陽剛得正文質咸宜終莫之陵<lb/>
<pb n="36b"/>　耶<lb/>
六四賁如皤如白馬翰如匪冦婚媾<hi>之離</hi>
　畜牝牛而曰白馬何也賁而離文明太著矣聖人有<lb/>
　憂之白者賁之質也四與初應而初不與四賁則皤<lb/>
　如矣四在既濟為坎體不變之爻坎之於馬為美脊<lb/>
　為亟心皤如故取象白馬亟心故取象翰如亦坎有<lb/>
　飛鳥之象也婚媾者初之於四在損為山澤婚媾也<lb/>
　四之於初在既濟為水火亦婚媾也且二三五上變<lb/>
<pb n="37a"/>　而初與四不變又猶然婚媾也然四之求初甚急而<lb/>
　初不與四賁者何哉四又坎體有盜象舍車而徒者<lb/>
　見白馬之翰如能不疑其為冦耶匪冦也婚媾也初<lb/>
　不得因三之隔而致疑矣<lb/>
象曰六四當位疑也匪冦婚媾終无尤也<lb/>
　以隂從陽理所必至舍近求遠情或未然兹以六居<lb/>
　四而比以九居三當位矣豈有近舍賁濡之三而逺<lb/>
　求賁趾之初耶白馬翰如將何為誠可疑也疑之能<lb/>
<pb n="37b"/>　无尤乎既匪冦而婚媾也始雖疑終无尤也<lb/>
六五賁于丘園束帛戔戔吝終吉<hi>之家人</hi>
　艮山也變巽為木巽木得艮山而成林有山林之象<lb/>
　焉然而家人也則丘園矣應二為離主得坤之中畫<lb/>
　坤為帛而外陽相束有束帛之象焉又坤為吝嗇兩<lb/>
　陽而束一隂有戔戔之象焉利女貞女子賁而得貞<lb/>
　者至丘園而止耳束帛戔戔不離乎女貞者近是亦<lb/>
　小利有攸往之義也禮奢寧儉始雖吝而終則吉也<lb/>
<pb n="38a"/>象曰六五之吉有喜也<lb/>
　悔自凶而趨吉吝自吉而向凶易之道也五吝矣宜<lb/>
　乎其可憂何喜之有終不向凶而得吉無可憂也無<lb/>
　憂不有喜乎離火中虛于五情為喜二雖非正應而<lb/>
　應則為五有<lb/>
上九白賁无咎<hi>之明夷</hi>
　天文人文無非離明生色成文耳明而夷矣賁無色<lb/>
　也非白賁乎利艱貞夫復何咎賁極而返樸還淳善<lb/>
<pb n="38b"/>　補過者也<lb/>
象曰白賁无咎上得志也<lb/>
　文極當衰失志之時也上能返樸還淳以補過豈不<lb/>
　得志耶離火炎上則志也三雖非正應而應則上得<lb/>
　之<lb/>
　<lb/>
　<lb/>
　易原就正卷四<lb/>
</p>

  </div>
            <div>
<head>易原就正卷五</head> <lb/>
    <p>
<pb n="1a"/>欽定四庫全書<lb/>
　易原就正卷五<lb/>
　　　　　　　　　　　　　　　邢臺包儀撰<lb/>
　周易上經<lb/>
䷖剥<hi>坤下艮上</hi>
剥不利有攸往<lb/>
　賁而繼之以剥何也文飾不可以久恃也盛極必衰<lb/>
　自然之理治極必亂亦自然之數也有生長安得無<lb/>
<pb n="1b"/>　消落乎故剥者九月之卦也萬物自春生而夏長必<lb/>
　秋收而冬藏時至九月未有不剥者矣五隂方盛而<lb/>
　一陽將盡亦猶世之小人黨惡而君子孤危尚利有<lb/>
　攸往耶唯有順時以知止而已<lb/>
彖曰剥剥也柔變剛也<lb/>
不利有攸往小人長也順而止之觀象也君子尚消息<lb/>
盈虚天行也<lb/>
　卦名剥其義何也不覺其浸消潜落而若或有剝之者<lb/>
<pb n="2a"/>　也卦體本於六陽純乾自夏至一隂而姤由是乎二隂<lb/>
　則遯三隂則否四隂觀而五隂剥隂進於陽柔變乎剛<lb/>
　也隂柔與陽剛非小人與君子逈别耶君子每不容小<lb/>
　人而小人必欲害君子不利有攸往正小人連類而長<lb/>
　也豈徒不往而已哉卦德内坤而外艮坤順而艮止有順<lb/>
　而止之之象焉不觀其象退無以見幾而進無以察變消<lb/>
　息盈虚雖君子不無人力於其間亦天道自然之運行也<lb/>
象曰山附于地剥上以厚下安宅<lb/>
<pb n="2b"/>　不稱先王君子而獨稱上以一陽獨在上也凡物賦<lb/>
　於天而附於地但凡物附地地皆得生而長焉豈曾<lb/>
　見山亦有生而長者乎惟消落而已兹坤下地也艮<lb/>
　上山也非山附於地之象乎是明明示人以不生長<lb/>
　而但消落之為剥也上其觀象而知所以法之矣民<lb/>
　者君之地也國者民之家也坤徳以厚而載物艮山<lb/>
　以静而安居厚下安宅其究也施禄及下居徳則忌<lb/>
初六剥牀以足蔑貞凶<hi>之頤</hi>
<pb n="3a"/>　坤變震為足卦體有牀象焉牀者寢而安之之所也<lb/>
　不利有攸往安寢可也忘危則不可剥之者方自足<lb/>
　始而猶然頥以自養蔑貞矣安而忘危未有不凶<lb/>
象曰剥牀以足以㓕下也<lb/>
　牀之寢而得安者在下不在上㓕下則牀上不安矣<lb/>
　剥牀以足非以㓕下耶<lb/>
六二剥牀以辨蔑貞凶<hi>之蒙</hi>
　辨本義謂牀幹即牀身也正上下分辨之處故曰辨變<lb/>
<pb n="3b"/>　坤為坎坎中滿一陽居於二隂之間於牀有辨象焉<lb/>
　蒙昧也初既剥牀以足矣而二猶蒙昧而茍安不旋<lb/>
　即及辨耶故與初剥雖異而凶則同<lb/>
象曰剥牀以辨未有與也<lb/>
　以蒙昧之人而不利有攸往匪我求童蒙童蒙求我<lb/>
　不往則不求不求則不筮不筮則不告矣誰其與之<lb/>
　乎未有與也安得不凶<lb/>
六三剥之无咎<hi>之艮</hi>
<pb n="4a"/>　艮止也剥而艮不剥矣衆隂方剥陽而惟三與上應<lb/>
　去邪從正非同在當剥之時而獨无咎者乎<lb/>
象曰剥之无咎失上下也<lb/>
　五隂同類而三處其中彼四隂則上下之間也三何<lb/>
　以獨无咎哉變艮而與正應雖上下不欲失我我失<lb/>
　上下矣當失而失之何咎之有<lb/>
六四剥牀以膚凶<hi>之晉</hi>
　變離離中虛而外實有膚蓆之象焉晉進也剥不利<lb/>
<pb n="4b"/>　有攸往而可以進乎則剥足剥辨者及膚矣雖康侯<lb/>
　何為哉凶可知也<lb/>
象曰剥牀以膚切近災也<lb/>
　同是蔑也剥足剥辨者必蔑貞而後凶剥膚者何以<lb/>
　直言凶隂禍之來謂之災逺可禳而近不可救况切<lb/>
　近乎惟有凶而已矣<lb/>
六五貫魚以宮人寵无不利<hi>之觀</hi>
　卦以一陽閉五隂於内有禁闈之象焉故曰宫人艮<lb/>
<pb n="5a"/>　變巽巽有魚象魚獨尾柔耳剥自姤遯否觀而來正<lb/>
　互皆巽也至剥而巽始亡則下四爻從巽來者不如<lb/>
　魚駢頭而貫乎五近上而不言剥何也不正也而得<lb/>
　中隂長也而之觀是率衆隂而觀一陽者也率衆隂<lb/>
　而不往則若貫魚以制其命觀一陽而不薦顒若則<lb/>
　又若宫人雖寵而惟聽命於其君予之以无不利亦<lb/>
　聖人嘉勉小人之微意也<lb/>
象曰貫魚以宫人寵終无尤也<lb/>
<pb n="5b"/>　率衆隂而受制於陽亦五之分也何遽予以无不利<lb/>
　盖柔居隂長誠宫人之寵者也入宫見妬始雖為失<lb/>
　寵者所尤而柔順得中以此承寵則終无尤也亦何<lb/>
　不利之有<lb/>
上九碩果不食君子得輿小人剥廬<hi>之坤</hi>
　乾為木果艮得乾尊上之畫而為果蓏一陽髙懸則<lb/>
　碩果也不食者亦艮止之義也變而為坤坤為大輿<lb/>
　又艮為門闕為閽寺有廬象焉剥者剥陽也此一陽<lb/>
<pb n="6a"/>　亦可以剥乎天道將窮地道代終乾坤同備四徳乾<lb/>
　重在元坤重在貞坤安得不貞此一陽以為乾元之<lb/>
　大始非碩果不食乎輿載也廬覆也惟君子能厚下<lb/>
　而得輿若小人必至剥廬而無安宅矣<lb/>
象曰君子得輿民所載也小人剥廬終不可用也<lb/>
　百姓者君子之地也君子者小人之宅也坤為衆得<lb/>
　輿非民所載乎艮為鼠為黔喙之屬剥廬豈終可用<lb/>
　乎世道無君子天下應無安宅矣<lb/>
<pb n="6b"/>䷗復<hi>震下坤上</hi>
復亨出入无疾朋來无咎反復其道七日來復利有攸<lb/>
徃<lb/>
　剥而繼之以復何也復為剥之綜卦也所謂反易之<lb/>
　卦二十八此又其一也天地之道循環無端夬而必<lb/>
　姤未有剥而不復者也既復矣則一元之始也可不<lb/>
　言元而直言亨矣一陽震動於下而五隂中虚聽其<lb/>
　出入而有疾之者乎自此而二陽為臨三陽開泰四<lb/>
<pb n="7a"/>　陽大壯五陽夬而六陽乾朋類之來豈或有咎之者<lb/>
　乎盖天地生生不息之機惟陽是主未有往而不反<lb/>
　反而不復者其道然也故追論其未復之先自姤卦<lb/>
　一隂始生至此七爻耳非七日來復耶逆計其已復<lb/>
　之後由元始而亨通自無不利耳非利有攸往耶復<lb/>
　之所以不言元並不言利與貞而直言亨也<lb/>
彖曰復亨剛反<lb/>
動而以順行是以出入无疾朋來无咎<lb/>
<pb n="7b"/>反復其道七日來復天行也<lb/>
利有攸徃剛長也<lb/>
復其見天地之心乎<lb/>
　復何以直言亨也自一隂始於姤而至於剥皆剛往<lb/>
　也往而不反乾坤或幾乎息矣剥窮上反下陽氣潜<lb/>
　長於坤中隂氣浸消於復外於卦體觀之非剛反耶<lb/>
　剛反則陽長隂消而有不亨者乎然所以亨者則又<lb/>
　何也卦徳内震動而外坤順動而能順孰阻其行疾<lb/>
<pb n="8a"/>　咎俱無非所以亨耶故於未復而原其始無往不復<lb/>
　七日必來隂陽消息之天運然也再於既復而究其<lb/>
　終槩言利往當無不亨陽剛漸長之世道然也可以<lb/>
　知天地之心矣天地無心以生物為心剥盡而為純<lb/>
　坤使非積隂之下至日陽生將何以為乾元之大乎<lb/>
　故君子體仁即復也無非天地之心也誰謂不可見<lb/>
　乎<lb/>
象曰雷在地中復先王以至日閉關商旅不行后不省<lb/>
<pb n="8b"/>方<lb/>
　開天一畫太極所謂動而生陽陽之最穉者也陽雖<lb/>
　穉而動不可遏故震得之為雷動莫動於雷耳本於<lb/>
　天而始於地正乾坤同此一元也兹震下雷也坤上<lb/>
　地也非雷在地中之象乎是明明示人以一陽初動<lb/>
　之為復也先王觀象而知所以法之矣至日陽生萬<lb/>
　物元始初動甚微惟静以養閉闗而商旅不行后不<lb/>
　省方其究也施命誥四方<lb/>
<pb n="9a"/>初九不逺復无祇悔元吉<hi>之坤</hi>
　初復之主也七日而復豈逺耶牝馬之貞而无疾无<lb/>
　咎豈祗悔耶安得不大善而吉<lb/>
象曰不逺之復以修身也<lb/>
　震為足足以上皆身也身以外皆逺也動而以順行<lb/>
　不逺之復非修身而何哉能修身便為有道仁人故<lb/>
　二下之而四從之<lb/>
六二休復吉<hi>之臨</hi>
<pb n="9b"/>　備四徳以為復非復之休美者耶未至於八月而利<lb/>
　有攸往吉之道也<lb/>
象曰休復之吉以下仁也<lb/>
　二何以休復吉哉初為復主而天良不失元善生成<lb/>
　仁者也柔順而中正者既近之容弗下之耶<lb/>
六三頻復厲无咎<hi>之明夷</hi>
　惟明而後能復明可夷乎夷其明則非既復而不失<lb/>
　利艱貞又非或失而不復非頻復耶危則危矣善補<lb/>
<pb n="10a"/>　過者也<lb/>
象曰頻復之厲義无咎也<lb/>
　厲矣何以得无咎哉聖人最喜人復雖頻何傷厲者<lb/>
　警之也无咎者勸之也而况揆之於義豈終厲而致<lb/>
　咎耶<lb/>
六四中行獨復<hi>之震</hi>
　震起也復者以其能自震起也四之震上下各二隂<lb/>
　而居其中虩啞不喪而應於初非與衆人同行而獨<lb/>
<pb n="10b"/>　能震起自復者乎人茍如此有何吉凶休咎可得範<lb/>
　圍<lb/>
象曰中行獨復以從道也<lb/>
　處於羣隂之中而獨與初應初修身而二下之有道<lb/>
　者也與有道者應豈肯仍從同類而不從道耶所以<lb/>
　能獨復也<lb/>
　　附餘<lb/>
　同一初也于二言下仁于四言從道何也不逺復原<lb/>
<pb n="11a"/>　是仁至于中行則道矣不然不足以見其修身<lb/>
六五敦復无悔<hi>之屯</hi>
　以坤之中虚為坎之中實備四徳以為復非敦厚其<lb/>
　復者乎勿用有攸往而兹則利有攸往矣何悔乎屯<lb/>
　無累夫復者也<lb/>
象曰敦復无悔中以自考也<lb/>
　復之屯是其悔也何以能敦而无之以坤為坎坎水<lb/>
　内明足以自考坤五柔順而且得中中則不偏於屯<lb/>
<pb n="11b"/>　明則不迷於復中以自考故能敦復无悔也自考亦<lb/>
　其不能有藉於初也<lb/>
上六迷復凶有灾眚用行師終有大敗以其國君凶至<lb/>
于十年不克征<hi>之頥</hi>
　頤所以出言語入飲食也復而頥言語飲食是務者<lb/>
　出入能无疾乎坤變艮以馴順之材為茍止之行終<lb/>
　迷不復而已矣凶之道也然何以明其凶也天之所<lb/>
　降謂之灾人之自致謂之眚喪天良而㓕人理不有<lb/>
<pb n="12a"/>　灾眚耶即坤為衆有行師之象焉頥象國而上象君<lb/>
　非灾則眚之人用行師不終有大敗并及其國君以<lb/>
　罹於凶耶意者敗無終敗凶無終凶而不知迷復矣<lb/>
　征之為言正也自己不正未有能正人者也至於十<lb/>
　年則姤四爻也无魚之凶克征乎不克征乎以是知<lb/>
　復不終日者也七日不復雖十年亦不復矣自求口<lb/>
　實者可不慎哉<lb/>
象曰迷復之凶反君道也<lb/>
<pb n="12b"/>　迷復而斷之以凶且極言其無不凶何也君道以天<lb/>
　地之心為心迷復則良心失矣與天地反矣非即所<lb/>
　以反君道耶君道反而凶如此况其下焉者乎<lb/>
䷘无妄<hi>震下乾上</hi>
无妄元亨利貞其匪正有眚不利有攸往<lb/>
　復而繼之以无妄何也復則不妄矣人盡而天見焉<lb/>
　而况實理自然無過天雷有不元亨利貞者乎然言<lb/>
　元亨而必言利貞則又何也乾稱父而震長子子無<lb/>
<pb n="13a"/>　先父之理動而無應有匪正之象焉其匪正不有眚<lb/>
　耶有眚豈利往耶以是知无妄者至誠也至誠動物<lb/>
　而不動心若告子之不動心則匪正有眚而不利有<lb/>
　攸往者也<lb/>
彖曰无妄剛自外來而為主於内動而健剛中而應大<lb/>
亨以正天之命也其匪正有眚不利有攸往无妄之往<lb/>
何之矣天命不佑行矣哉<lb/>
　天命乾為天雷即天之命令也卦何以名无妄哉變<lb/>
<pb n="13b"/>　自訟來剛來也凡來者皆自外而為客未必得内而<lb/>
　為主兹以訟卦違行之坎剛為无妄成卦之震主非<lb/>
　剛自外來而為主於内耶又何以元亨而利貞哉卦<lb/>
　徳内震動而不妄外剛健而無息卦體九五剛中而<lb/>
　得六二柔中之應皆正也大亨以正天命自然而况<lb/>
　人事耶其匪正者可知矣彼未嘗不恃以為无妄而<lb/>
　可往也可往耶其何所之也人事如此而况天命耶<lb/>
　天自無佑匪正之理人何得有逆命之行<lb/>
<pb n="14a"/>象曰天下雷行物與无妄先王以茂對時育萬物<lb/>
　圓圖卦氣自地雷復至天雷无妄是立春蟄蟲振而<lb/>
　草木萌動萬物者莫疾乎雷也物因雷動雷動不妄<lb/>
　則物亦不妄矣兹乾上天也震下雷也非天下雷行<lb/>
　之象乎是明明示人以物物而與之以无妄也先王<lb/>
　觀象而知所以法之矣時不可忒物不容私對不外<lb/>
　物育不違時茂對時育萬物其究也順徳積小以髙<lb/>
　大<lb/>
<pb n="14b"/>初九无妄徃吉<hi>之否</hi>
　卦變所謂剛自外來而為主於内者也不利君子貞<lb/>
　而曰无妄往吉何也備四徳以處否方將休否傾否<lb/>
　矣而况否剛往而此剛來雖有匪人其奈无妄者何<lb/>
　顧安往而不吉哉<lb/>
象曰无妄往吉得志也<lb/>
　處否者多不得志以匪人匪正而不利有攸往也兹<lb/>
　无妄之往任我所為天命自佑非得志者耶<lb/>
<pb n="15a"/>六二不耕穫不菑畬則利有攸往<hi>之履</hi>
　一歳之農始於耕終於穫三嵗之田始於菑終於畬<lb/>
　又一歳芟草曰菑三歳悉耨曰畬六爻皆无妄而二<lb/>
　不言无妄何也虚中而無欲者也履虎尾不咥人惟<lb/>
　忘機者能之忘機是無心也無心則無欲雖无妄於<lb/>
　何見哉註無所為於前無所冀於後兌於地也為剛<lb/>
　鹵震於稼也為反生震兌相取何異不耕而自穫不<lb/>
　菑而自畬耶則利有攸往正而無眚亦亨之義也<lb/>
<pb n="15b"/>象曰不耕穫未富也<lb/>
　陽清而隂濁故陽主義而隂主利陽尊而隂卑故陽<lb/>
　主貴而隂主富則富也者計其利而為之也二无妄<lb/>
　而並不得以无妄稱其不耕而自穫者豈曾有計利<lb/>
　之心哉未富也<lb/>
六三无妄之災或繫之牛行人之得邑人之災<hi>之同人</hi>
　震本坤來坤為牛一索而為震有失牛之象互巽為<lb/>
　繩直有繫象變離為火火逆行有所行不順之象近<lb/>
<pb n="16a"/>　乾有邑象人象從同人來无妄而可以同人于野乎<lb/>
　安必其人人皆君子也有匪正者則眚及我矣非无<lb/>
　妄之災耶无妄而得災何異或人繫牛行人得牛而<lb/>
　乃問之邑人乎同人于野所由斷斷利君子貞也<lb/>
象曰行人得牛邑人災也<lb/>
　天下事有可以情理必而如此者即有未可以情理<lb/>
　必而不得不如此者雖係無干終成疑案行人得牛<lb/>
　烏知為誰舍邑人無從詰捕矣非邑人災而何耶<lb/>
<pb n="16b"/>九四可貞无咎<hi>之益</hi>
　利往利渉而曰可貞无咎何也无妄者實理自然之<lb/>
　謂也非惟不可損而亦不可益益則不貞不貞則咎<lb/>
　矣四猶是乾體也貞乎不貞乎為巽順而能伏處可<lb/>
　貞乎不可貞乎不當益則不往不渉無不可夫何咎<lb/>
　是初雖動而四不應與安分守己之人也既無匪正<lb/>
　之迹不必有无妄之名<lb/>
象曰可貞无咎固有之也<lb/>
<pb n="17a"/>　註有猶守也解似鑿而意亦淺孟子有我固有之若<lb/>
　固有之應同看為妥盖當利益而不為利益所動人<lb/>
　情之最難者也四何能可貞而得无咎本乾體之開<lb/>
　先而天良不息為坤初之巽順而性分無偏自是可<lb/>
　貞自應无咎非加勉而然也固有之也<lb/>
九五无妄之疾勿藥有喜<hi>之噬嗑</hi>
　乾屬金金於人為肺變離為火火克金金不能下及<lb/>
　以生水水不能上升以制火而人病矣故有疾象无<lb/>
<pb n="17b"/>　妄而用獄也其間不能無无妄之禍亦不能無无妄<lb/>
　之福皆疾也非无妄之疾乎以无妄而疾自无妄而<lb/>
　即愈何須藥藥則以其一卦之中正變互約草木金<lb/>
　石具備也无妄者無所用其加减故勿藥又離於五<lb/>
　臟為心五情為喜心无妄而情自喜不有喜耶放殛<lb/>
　四凶終不易堯舜之垂裳若禹之下車湯之解網則<lb/>
　帝降而王矣<lb/>
象曰无妄之藥不可試也<lb/>
<pb n="18a"/>　之噬嗑有頥口之象疾而用頥口是試藥也无妄之<lb/>
　疾可以勿藥而无妄之藥豈可或試耶變離則互坎<lb/>
　有心病加憂者在焉故戒之而無如天下之誤於藥<lb/>
　者比比也<lb/>
上九无妄行有眚无攸利<hi>之隨</hi>
　兩備四徳而曰行有眚何也以之隨也同人且不可<lb/>
　而况隨人乎无妄而隨人為主於内者反不得以自<lb/>
　主矣行不有眚乎雖備四徳未免為匪正者所干何<lb/>
<pb n="18b"/>　利之有<lb/>
象曰无妄之行窮之災也<lb/>
　隨人者彼在前而我隨其後也上無前矣何所隨也<lb/>
　隨人已不可而况無可隨耶行且窮矣窮且災矣災<lb/>
　在天而窮自取安得不有眚而无利<lb/>
䷙大畜<hi>乾下艮上</hi>
大畜利貞不家食吉利涉大川<lb/>
　无妄而繼之以大畜何也大畜為无妄之綜卦也所<lb/>
<pb n="19a"/>　謂反易之卦二十八此又其一也无妄則可以畜矣<lb/>
　以艮山畜乾天正是位乾於西北而艮以止之者也<lb/>
　所畜既大所利惟貞否則任重有蚊負之虞而道逺<lb/>
　無鵬程之奮矣可不貞乎利貞矣上莫大於養賢下<lb/>
　莫大於圖功艮有家象中爻約歸妹有出嫁之象互<lb/>
　隨有隨人之象非不家食耶二與五應吉可知也有<lb/>
　山則澤自通氣而乾又居西北水旺之鄉非大川耶<lb/>
　五與二應利渉又可知也皆所以利貞也<lb/>
<pb n="19b"/>彖曰大畜剛健篤實輝光日新其徳<lb/>
剛上而尚賢能止健大正也<lb/>
不家食吉養賢也<lb/>
利渉大川應乎天也<lb/>
　卦名大畜其義何也以其徳言之也内純陽而無私<lb/>
　則剛也天行而不息則健也外以坤地而隆為艮則<lb/>
　篤實也以乾陽而止於山則輝光也又剛健有日之<lb/>
　象輝光有新之象日新其徳所畜不亦大乎其言利<lb/>
<pb n="20a"/>　貞又何也以卦變觀之自需來也坎水而為艮山剛<lb/>
　上矣以卦體觀之非陽往也六五而尊上九尚賢矣<lb/>
　且於身世行止之間有艮徳如山之止而兼乾健如<lb/>
　天之行皆至大至正者也然則剛上而尚賢非養賢<lb/>
　耶不家食吉可知矣能止健非應乎天耶利渉大川<lb/>
　可知矣<lb/>
象曰天在山中大畜君子以多識前言徃行以畜其徳<lb/>
　天之大地之廣萬物之多總無往而非天也日月有<lb/>
<pb n="20b"/>　明容光必照焉非天則何所容光而况艮以一陽在<lb/>
　上而實二隂在下而虚不實不成其為山不虚何以<lb/>
　與澤通氣則山之空虚處皆天也兹乾下天也艮上<lb/>
　山也非天在山中之象乎是明明示人以山天静藴<lb/>
　之為大畜也君子觀象而知所以法之矣畜莫如徳<lb/>
　先聖先賢為典為則前言詔我以明之往行朂我以<lb/>
　成之多識以畜徳其究也除戎器戒不虞<lb/>
初九有厲利己<hi>之蠱</hi>
<pb n="21a"/>　大畜而蠱承前人已壊之緒而當兩大川危哉不有<lb/>
　厲耶初剛正而能知止則利渉者利己矣元亨無與<lb/>
　也<lb/>
象曰有厲利己不犯災也<lb/>
　川不易渉也而况兩大川利貞者可以止則止已乎<lb/>
　不已乎不已則犯災矣非所論於剛正之初也<lb/>
九二輿說輹<hi>之賁</hi>
　輹車軸也二為五畜五在需卦原是坎坎於輿也為<lb/>
<pb n="21b"/>　多眚兹變而為艮艮止也輿之有輹行則駕之止則<lb/>
　說之輿而說輹亦暫止而可以旋起之義盖之賁則<lb/>
　小利有攸徃而已不家食而渉大川者豈如是乎不<lb/>
　如不徃矣故有輿說輹之象焉<lb/>
象曰輿說輹中无尤也<lb/>
　輿說輹爻何以无尤辭可以進則進可以止則止中<lb/>
　道也二得中夫復何尤故爻於取象之外並不得以<lb/>
　咎吝之辭繫之也<lb/>
<pb n="22a"/>九三良馬逐利艱貞日閑輿衛利有攸往<hi>之損</hi>
　三與上不相畜而相逐者也盖乾之三陽良馬也而<lb/>
　艮亦得乾之三陽同是良馬不相逐耶既皆良馬不<lb/>
　患其致逺無功惟患其輕車易道不可不艱貞也損<lb/>
　而有孚元吉无咎可貞非利艱貞耶而且艮本坤體<lb/>
　有輿象一陽在上有閑象二隂中虚有衛象乾則日<lb/>
　象也非日閑輿衛耶戒之哉艱貞而日閑損利有攸<lb/>
　往之損者豈不然耶<lb/>
<pb n="22b"/>象曰利有攸往上合志也<lb/>
　馬良而輿不閑固不利於往輿閑而馬不良亦豈利<lb/>
　徃哉盖不良之馬有此逐而彼不逐者可奈何志不<lb/>
　相合也三與上同得乾之三陽為良馬利有攸往非<lb/>
　以上合志也耶<lb/>
六四童牛之牿元吉<hi>之大有</hi>
　畜之大者有必大不得其畜安得所有乎然必有其<lb/>
　始而後有其終也四艮體艮本坤來坤為牛第一耦<lb/>
<pb n="23a"/>　為太極初動而静之純隂三索得男為少男非童牛<lb/>
　耶艮一陽在前其於木也為堅多節非童牛之牿耶<lb/>
　防觸而止於未角自是大善而吉也亦元亨之義也<lb/>
象曰六四元吉有喜也<lb/>
　童牛而不牿將來能無憂乎以六居四則純柔也既<lb/>
　牿矣上互震動而下互兌說自動無抵觸之可憂而<lb/>
　說有服勞之足喜予之以元吉非六四而能若是乎<lb/>
六五豶豕之牙吉<hi>之小畜</hi>
<pb n="23b"/>　豶犗也宫刑也大畜而之小畜大必由於小也卦變<lb/>
　在需原是坎坎為豕豕牙為害以其牡勢也去其勢<lb/>
　則絶其剛躁之性矣兹剛上而為艮艮止也非去勢<lb/>
　耶是豶豕矣牙雖存何害之有吉之道也<lb/>
象曰六五之吉有慶也<lb/>
　牛繫物也不牿惟觸我而不為用豕放物也不豶則<lb/>
　齧人而不勝其害豶豕者豈特六五之吉哉且彼此<lb/>
　無害而相慶矣非有慶耶故喜為一人之私喜而慶<lb/>
<pb n="24a"/>　為天下之公慶也<lb/>
上九何天之衢亨<hi>之泰</hi>
　乾為天上與三應四陽同類無異於四衢無碍泰者<lb/>
　通也通者非衢乎畜極而通即山亦天衢矣不家食<lb/>
　可也渉大川可也泰吉亨而此則直言亨可也何者<lb/>
　驚訝之詞實喜甚之詞也<lb/>
象曰何天之衢道大行也<lb/>
　天在山中以來畜徳而道不行無為貴徳矣畜極而<lb/>
<pb n="24b"/>　通以山為地天地交泰内君子而外小人財成輔相<lb/>
　左右宜民何天之衢非道大行耶<lb/>
䷚頤<hi>震下艮上</hi>
頤貞吉觀頤自求口實<lb/>
　大畜而繼之以頤何也易有不易之卦八頥其一也<lb/>
　為卦二陽外實而四隂内虚下震善動而上艮能止<lb/>
　頥之象養之義也物畜然後可養也然而頥養之道<lb/>
　貪亷以别賢愚以分争讓以滋戎禮以作安危以啟<lb/>
<pb n="25a"/>　禍福以乗是不可以不正也非貞而後吉耶世之頥<lb/>
　而不正者多矣故於人當用觀而於已在自求茍有<lb/>
　不正豈所以盡頥之道哉<lb/>
彖曰頥貞吉養正則吉也觀頥觀其所養也自求口實<lb/>
觀其自養也<lb/>
天地養萬物聖人養賢以及萬民頥之時大矣哉<lb/>
　頥何以貞而後吉哉養之不正未有得吉者也非養<lb/>
　正則吉耶觀頥者何也人各有所養之道不養小以<lb/>
<pb n="25b"/>　失大乎自求口實者何也我必有自養之術不謂性<lb/>
　以違命乎則貞也則貞而吉也於是而可以推言之<lb/>
　矣自帝出乎震而至於艮則萬物之成終而成始也<lb/>
　兹適當震動而艮止焉非天地所以養萬物耶聖人<lb/>
　法天地以養萬民而知萬民非我一人所能養我惟<lb/>
　養賢而已矣養賢有不及萬民者耶天地之養以時<lb/>
　聖人之養不違時頥之時大乎不大乎總不離乎養<lb/>
　之以正也<lb/>
<pb n="26a"/>象曰山下有雷頥君子以慎言語節飲食<lb/>
　天下之大人物之衆動止兩端而已大都皆因動而<lb/>
　動因止而止若動者自動止者自止於物則山與雷<lb/>
　於人則頤也兹艮上山也震下雷也非山下有雷之<lb/>
　象乎是明明示人以下動上止之為頥也君子觀象<lb/>
　而知所以法之矣言語頥之所出也不慎則玷飲食<lb/>
　頥之所入也不節則疾慎之節之其究也獨立不懼<lb/>
　遯世无悶<lb/>
<pb n="26b"/>初九舍爾靈龜觀我朶頥凶<hi>之剥</hi>
　文其身而上下皆剛首龜也卦不有龜象耶無龜不<lb/>
　靈是龜不食之剥則變剛為柔是舍矣而且頤無陽<lb/>
　剛相維繫未有不朶者不利有攸往可以求口實乎<lb/>
　在我者理也在人者欲也動於欲者必棄其理初與<lb/>
　四應剛為柔引何異舍靈龜而觀朶頥爾者賤之也<lb/>
　我者媿之也凶可知矣<lb/>
象曰觀我朶頥亦不足貴也<lb/>
<pb n="27a"/>　靈龜能不食至貴者也觀我而朶頥何為哉即不舍<lb/>
　靈龜亦不足貴矣而况舍靈龜耶安得不爾之而賤<lb/>
　之<lb/>
六二顛頥拂經于丘頤征凶<hi>之損</hi>
　卦之所以為頥者初上二陽也凡動必自下而上為<lb/>
　理之常非經耶顛倒而下則拂經矣山而石不可以<lb/>
　致養兹損兌澤之深以為艮山之髙則土為之也非<lb/>
　丘耶然而損也者損人以益己也頤自養而可以損<lb/>
<pb n="27b"/>　人乎損於下固為理之所不可損於上抑豈情之所<lb/>
　能得惟見其拂於經而征則凶也<lb/>
象曰六二征凶行失類也<lb/>
　二拂經固不可何以征亦凶也養道宜静而不宜動<lb/>
　征則動而行矣行則不與上之為止者類矣而况之<lb/>
　損乎未有不凶者也<lb/>
六三拂頥貞凶十年勿用无攸利<hi>之賁</hi>
　賁文飾也變震為離動極而火發矣猶文飾以為頤<lb/>
<pb n="28a"/>　而奢靡口腹非拂頥耶豈善於自養者雖正亦凶而<lb/>
　况未必正乎頤道之不可以用文飾也非謂今年勿<lb/>
　用而來年或可用自此而推究大過而大過又究頥<lb/>
　當初爻則十年矣舍靈龜而觀朶頥用乎勿用乎十<lb/>
　年勿用是終不可用雖小利有攸往亦非所漫予也<lb/>
　何曾日食萬錢無下箸處史譏之矣<lb/>
象曰十年勿用道大悖也<lb/>
　頥之道一日不可不用也之賁而拂頥勿用不亦悖<lb/>
<pb n="28b"/>　乎至於十年終勿用則大悖矣惟有凶而已矣何利<lb/>
　之有<lb/>
六四顛頥吉虎視耽耽其欲逐逐无咎<hi>之噬嗑</hi>
　文其身而剛猛在首足以口用事者非虎耶故頥又<lb/>
　有虎象變艮為離離為目有視象山勢下有耽耽象<lb/>
　火性炎有逐逐象噬而嗑頥之正也然所恃者下動<lb/>
　也非顛乎顛何以吉也噬而無不嗑者莫如虎恃下<lb/>
　動而專於下不猶虎之視耽耽而欲逐逐乎專則未<lb/>
<pb n="29a"/>　有不噬嗑者所由下自動而上自止也頥之正也无<lb/>
　咎之道也是以吉也<lb/>
象曰顛頤之吉上施光也<lb/>
　光者艮一陽有煇光之象變離火有光明之象顛頤<lb/>
　下施也而曰上施光何也下動而上無以止之將何<lb/>
　所附而當動即動不當動即止以為頥道之光乎權<lb/>
　在上而不在下也故顛頥雖下之施而其吉則上施<lb/>
　光也可以知養賢以及萬民非聖人在上而能光被<lb/>
<pb n="29b"/>　天下乎<lb/>
六五拂經居貞吉不可涉大川<hi>之益</hi>
　君為養民之主也而但益以自養人情豈有此常理<lb/>
　乎五雖不正而猶中也故勉之以居貞吉若謂益有<lb/>
　利渉大川者在也則斷斷不可<lb/>
象曰居貞之吉順以從上也<lb/>
　益以自養者能居貞耶居貞則吉而其吉何以說也<lb/>
　五艮體自坤來而不失其柔中之順上艮主又變坤<lb/>
<pb n="30a"/>　而適代其致養之功順以従上所由居貞而吉也<lb/>
上九由頥厲吉利渉大川<hi>之復</hi>
　上艮主艮也者萬物之所成終而所成始也又變坤<lb/>
　萬物皆致養焉下動而上止動者動其所當動止者<lb/>
　止其所當止非由頥耶然位髙任重言語飲食之間<lb/>
　必慎必節而後吉是厲吉也地道無成而代有終五<lb/>
　當大川不可渉即上之大川也无疾无咎而利往不<lb/>
　利渉大川耶<lb/>
<pb n="30b"/>象曰由頥厲吉大有慶也<lb/>
　由頥則無所不由之矣予奪之所從出恩怨之所自<lb/>
　歸每見其厲而不得吉者比比也天下恒惜其徳澤<lb/>
　之不終兹何幸由頥而厲吉也一人有慶兆民賴之<lb/>
　非大有慶耶<lb/>
䷛大過<hi>巽下兌上</hi>
大過棟撓利有攸徃亨<lb/>
　頤而繼之以大過何也大過為頥之究卦也所謂不<lb/>
<pb n="31a"/>　易之卦八此又其一也茍得其養自非尋常之所能<lb/>
　及則大過矣為卦四陽居中而均列且巽徳為工而<lb/>
　兌性善附有棟象焉二隂上下而外虚又巽木不果<lb/>
　而兌金毁折有撓象焉其為棟也不亦撓乎雖然此<lb/>
　隂失之不足於陽無傷也有大過人之材者必能圖<lb/>
　大過人之功建大過人之業利有攸往亦何往而不<lb/>
　亨哉<lb/>
彖曰大過大者過也<lb/>
<pb n="31b"/>棟撓本末弱也<lb/>
剛過而中巽而說行利有攸往乃亨<lb/>
大過之時大矣哉<lb/>
　卦名大過其義何也以卦體言之也陽多隂少陽大<lb/>
　隂小隂不及而陽太過大者過也然大雖過而棟撓<lb/>
　者豈大之過哉古之為室者必豐其基必鎮其甍兹<lb/>
　初上皆隂柔各以一當四為礎不堅為極不固未有<lb/>
　本末弱而棟不撓者也而猶利往而亨者何也又以<lb/>
<pb n="32a"/>　卦體兼卦徳言之也剛不嫌於過而惟恐其不中巽<lb/>
　兌雖柔徳而惟患其不行剛得乎中而柔見乎行利<lb/>
　有攸往是以亨也雖然棟撓而利往大過之時豈尋<lb/>
　常之時耶當非常之時必得非常之人能捍非常之<lb/>
　患而後可以成非常之功設身處地而深思之天下<lb/>
　事之其難其慎有大於此者哉<lb/>
象曰澤㓕木大過君子以獨立不懼遯世无悶<lb/>
　易自太極分隂陽隂陽備五行而五行生克之理不<lb/>
<pb n="32b"/>　可不及亦不可太過如木也水生之金克之不及與<lb/>
　太過皆無益而有害者也故弱水逢强木則涸水多<lb/>
　木不漂乎弱金遇强木則缺金剛木不伐乎兹巽下<lb/>
　木也兌上則酉中金水之澤也非澤㓕木之象乎是<lb/>
　明明示人以太過之為大過也君子觀象而知所以<lb/>
　法之矣木本直而有立象澤流行而有遯義獨立者<lb/>
　懐疑遯世者心憂不懼无悶其究也慎言語節飲食<lb/>
初六藉用白茅无咎<hi>之夬</hi>
<pb n="33a"/>　巽為木初隂則茅也又為白非白茅耶夬决也當大<lb/>
　過而决小人危道也必先有以自安而後可以无咎<lb/>
　剛而為棟者已撓矣柔而為茅者可藉也藉而用之<lb/>
　雖過於慎兩彖皆利往何咎之有<lb/>
象曰藉用白茅柔在下也<lb/>
　易之道剛有剛之用柔有柔之用因其時地而用所<lb/>
　當用自不負所用也可以知巽柔之為白茅使不在<lb/>
　下安得用之以為藉乎<lb/>
<pb n="33b"/>九二枯楊生稊老夫得其女妻无不利<hi>之咸</hi>
　澤㓕木而能生者惟楊而已楊過則必枯二正過之<lb/>
　始也然於四陽之中則下也生於下非枯楊生稊乎<lb/>
　之咸取女吉而比初隂非老夫得其女妻乎夫雖老<lb/>
　而妻猶女生育之功可成也夫何不利之有<lb/>
象曰老夫女妻過以相與也<lb/>
　天下事有不可過者有不妨過而可以過者夫妻相<lb/>
　當是相配也不相當而為夫妻是相與也兹老夫而<lb/>
<pb n="34a"/>　女妻夫過矣女與之老亦何樂而不與之過以相與<lb/>
　也<lb/>
九三棟撓凶<hi>之困</hi>
　三居内卦之上棟象也過剛不中而之困以巽為坎<lb/>
　坎陷也棟而陷非棟撓乎是以凶也<lb/>
象曰棟撓之凶不可以有輔也<lb/>
　居室之制凡壁楹户牖一切土木相連者皆得依倚<lb/>
　而可以有輔惟棟則挺然獨立撓則撓矣凶無如何<lb/>
<pb n="34b"/>　不可以有輔也而况三之過剛必折乎<lb/>
九四棟隆吉有它吝<hi>之井</hi>
　四居外卦之下亦棟象也而髙出於巽木之上之井<lb/>
　則往來不改非棟隆乎撓者凶而隆者不亦吉乎然<lb/>
　猶恐其不終隆也有它吝亦繘井羸瓶之戒也<lb/>
象曰棟隆之吉不撓乎下也<lb/>
　棟之所以撓者不在上而在下也四與初應剛柔相<lb/>
　濟矣不撓乎下則隆者自隆安得不吉<lb/>
<pb n="35a"/>九五枯楊生華老婦得其士夫无咎无譽<hi>之恒</hi>
　澤㓕木而能生者固惟楊楊過而枯五尤過之極也<lb/>
　而於四陽之中又在上生在上非枯楊生華耶之恒<lb/>
　有夫婦之象焉利有攸往而比極隂非老婦得其士<lb/>
　夫乎婦已老而夫雖士斷無生育之理矣即使无咎<lb/>
　名亦不正二多譽而不與五故曰无譽聖人所以鄙<lb/>
　之也<lb/>
象曰枯楊生華何可久也老婦士夫亦可醜也<lb/>
<pb n="35b"/>　天下之不可久者莫如華而况枯楊所生耶即如夫<lb/>
　婦之道本屬天倫人紀之常似無可醜者乃老婦而<lb/>
　士夫焉不亦可醜也哉<lb/>
上六過渉㓕頂凶无咎<hi>之姤</hi>
　澤不可以為天也凶之道兆於此矣天在上而又當<lb/>
　上非頂象耶姤遇也凡人之遇有幸不幸焉澤至此<lb/>
　竟㓕木矣過而渉之者不㓕頂乎凶何如之然而遇<lb/>
　為之也豈其咎哉龍逢比干千古無不惜之故斷之<lb/>
<pb n="36a"/>　以凶而予之以无咎聖人正恐見義不為者藉口<lb/>
象曰過渉之凶不可咎也<lb/>
　事雖不濟而心則無可尤盖幸而成天下之事固當<lb/>
　論其功不幸而死天下之事自當原其心所謂不可<lb/>
　以成敗論英雄過渉而凶者可咎耶不可咎耶<lb/>
䷜坎<hi>坎下坎上</hi>
習坎有孚維心亨行有尚<lb/>
　大過而繼之以坎何也㓕木之澤勢必决兌之下塞<lb/>
<pb n="36b"/>　流行而為坎一洩千里前波後浪汪洋無際非水之<lb/>
　習焉而為坎耶習焉而為坎正以明坎之為水逈不<lb/>
　同於兌之為澤也而况反覆皆坎乎故羲皇謂之坎<lb/>
　而文王特謂之習坎所謂不易之卦八此又其一也<lb/>
　然而坎也者險也陷也四隂各外虛而二陽皆中實<lb/>
　非有孚耶險可以陷吾身而不可以陷吾心非維心<lb/>
　亨耶心有定主何險不濟非行有尚耶心亨則行尚<lb/>
　信乎處險者孚之斷斷不可無也<lb/>
<pb n="37a"/>彖曰習坎重險也<lb/>
水流而不盈行險而不失其信<lb/>
維心亨乃以剛中也行有尚徃有功也<lb/>
天險不可升也地險山川丘陵也王公設險以守其國<lb/>
險之時用大矣哉<lb/>
　卦名坎而曰習坎其義何也坎為水天下之險莫險<lb/>
　於水上下皆坎前後皆水險而又險非重險耶然險<lb/>
　矣何取乎有孚水之為道也流雖趨下而不至於盈<lb/>
<pb n="37b"/>　行雖極險而必不失信卦象如此所由取有孚之義<lb/>
　也可以知維心亨者二五之剛皆得中也行有尚者<lb/>
　如是以往必有功也大哉險乎其時不可違而用不<lb/>
　可廢乎使天可以升蒼蒼者皆得而測識之矣使地<lb/>
　無山川丘陵萬物其何所容焉王公不有所以守其<lb/>
　國社稷不亦危乎故天地有自然之險而王公即因<lb/>
　天地之險以為險險之時用大矣哉<lb/>
象曰水洊至習坎君子以常徳行習教事<lb/>
<pb n="38a"/>　水火皆天地之大用也自天一生水地六成之而水<lb/>
　尤為萬物之源故天地之間惟水居多不至則已至<lb/>
　必洊至逝者如斯來者又如斯也兹坎下水也坎上<lb/>
　亦水也其水洊至之象乎是明明示人以相習而為<lb/>
　坎也君子觀象而知所以法之矣水之流也習不已<lb/>
　而成大川人之學也習不已而成大賢治已必徳行<lb/>
　有常治人必教事時習常徳行習教事其究也繼明<lb/>
　照於四方<lb/>
<pb n="38b"/>初六習坎入于坎窞凶<hi>之節</hi>
　坎窞即俗所謂水旋窩舟人謂之回溜者是也舟入<lb/>
　回溜楫無所施舵亦不靈即免沉溺難保損傷節之<lb/>
　象水澤也習坎而又之節初居重險之下而陷益深<lb/>
　有窞象非入于坎窞乎苦節不可貞是以凶也<lb/>
象曰習坎入坎失道凶也<lb/>
　習坎而入坎不能行有尚矣非失其有孚心亨之道<lb/>
　乎既失處坎之道未有不入坎而凶者也<lb/>
<pb n="39a"/>九二坎有險求小得<hi>之比</hi>
　處坎以濟險而至於無險為貴比之象水地也坎而<lb/>
　之比非猶有險乎有險復何求乎比有求象相比者<lb/>
　必相求也變坎水為坤地坤為釡為囊有得象水中<lb/>
　之地勢不能大有小象二雖剛而得中有心亨之義<lb/>
　焉亦求小得而已矣<lb/>
象曰求小得未出中也<lb/>
　二坎主有心亨之義不能行有尚而止於求小得何<lb/>
<pb n="39b"/>　也駕於一隂之上而猶掩於一隂之下是未出乎險<lb/>
　之中也雖不失心亨之義而行有尚無與焉<lb/>
六三來之坎坎險且枕入于坎窞勿用<hi>之井</hi>
　之往也坎坎上坎下坎也乗二剛有枕象變巽為木<lb/>
　枕木者圓轉而不安險且枕前有險而後且枕險也<lb/>
　坎之井往來井井者來之坎坎矣坎而可以井乎其<lb/>
　險益陷其陷益深險且枕入于坎窞矣故井可以用<lb/>
　坎而坎不可以用井來之何為乎<lb/>
<pb n="40a"/>象曰來之坎坎終无功也<lb/>
　來而又之者豈不欲濟險有功耶殊不知隂柔非濟<lb/>
　險之才而不中不正徳位俱無徒坎坎耳終无功也<lb/>
　何用哉<lb/>
六四樽酒簋貳用缶納約自牖終无咎<hi>之困</hi>
　樽之象以初爻為足二爻為底三四爻為身五爻為<lb/>
　盖六爻為口先天坎水居酉位水酉者酒也簋盛黍<lb/>
　稷器内圓而外方者為卦上坎下坎坎内陽而外隂<lb/>
<pb n="40b"/>　陽圓而隂方故象簋則貳字應作句讀缶坎中實也<lb/>
　牖室之所以受明卦體二五兩陽象牖之檻而上下<lb/>
　中四隂虚而受明者也故象牖然何獨於四爻取之<lb/>
　以其處兩卦之間而近五也然四何以不言坎之困<lb/>
　澤無水矣不言坎可也大人當困時惟貞而已雖樽<lb/>
　酒簋貳必竭其用缶之誠猶恐其有言不信也納約<lb/>
　自牖虚而能受或以為太䙝也非其咎耶處困无咎<lb/>
　處坎終无咎也<lb/>
<pb n="41a"/>象曰樽酒簋貳剛柔際也<lb/>
　柔不足以濟險剛亦不足以濟險故國家不幸而當<lb/>
　坎困君臣之間尚徒隆禮以相加而不能剛柔以相<lb/>
　際虚文耳可以知樽酒簋貳者禮雖薄而心自誠剛<lb/>
　柔際也有何患之不可捍而傾之不可定乎<lb/>
九五坎不盈祇既平无咎<hi>之師</hi>
　坎之師地中有水坎豈盈乎至平而止矣雖於人無<lb/>
　功亦於已何咎心亨之義也<lb/>
<pb n="41b"/>象曰坎不盈中未大也<lb/>
　水流而不盈坎亦可以不盈乎地中之水也大則盈<lb/>
　不大則不盈未大也未大而豈無將大可大之時乎<lb/>
　故不可以遽咎之未大正與二爻小得對<lb/>
上六繫用徽纆寘于叢棘三歳不得凶<hi>之渙</hi>
　繩三股為徽四股為纆坎為矯輮為亟心變巽為繩<lb/>
　直矯輮為用亟心為體非繩之徽纆乎又坎於木也<lb/>
　為堅多節上坎下坎非叢棘乎故荀九家有為叢棘<lb/>
<pb n="42a"/>　所變之巽又為木木為歳星三嵗之井勿用之三也<lb/>
　三險枕入窞安能為我解繫而出置也故曰不得渙<lb/>
　散也坎之渙則亦可以不言坎不言坎而言坎體險<lb/>
　極之象當假廟渉川之時而有孚心亨行有尚無與<lb/>
　焉則精神渙散矣何異繫徽纆而寘叢棘乎位險才<lb/>
　弱又无應與雖三嵗且不得是終無解繫出寘之日<lb/>
　也凶而已矣<lb/>
象曰上六失道凶三嵗也<lb/>
<pb n="42b"/>　甚矣險之不可以隂柔濟也盖有孚心亨行有尚此<lb/>
　濟險之道也上六則失道矣失道之凶非三嵗備嘗<lb/>
　其既險且枕入窞勿用之後而能翻然於繫之何以<lb/>
　解寘之所由出乎<lb/>
䷝離<hi>離下離上</hi>
離利貞亨畜牝牛吉<lb/>
　坎而繼之以離何也離為坎之究卦也所謂不易之<lb/>
　卦八此又其一也自天一生水地二生火以來水為<lb/>
<pb n="43a"/>　萬物之源火為變化之本無水則萬物俱息無火則<lb/>
　變化以窮何以見天地至神至妙之大用也哉是以<lb/>
　坎離獨得乾坤之正交而隂陽互根水火相濟坎之<lb/>
　不可無離猶離之不可無坎也然而離也者麗也物<lb/>
　之所麗不可不正必利貞也能正而有不亨者乎利<lb/>
　貞維何乾得坤之正交而為離坤為牛非牝牛耶牝<lb/>
　牛柔順柔順即其貞也畜牝牛未有不吉利貞之所<lb/>
　以亨也<lb/>
<pb n="43b"/>彖曰離麗也日月麗乎天百穀草木麗乎土重明以麗<lb/>
乎正乃化成天下<lb/>
柔麗乎中正故亨是以畜牝牛吉也<lb/>
　卦名離其義何也隂附於陽而麗乎陽也陽為質而<lb/>
　隂為文隂固不可以不附陽而質亦不可無文以麗<lb/>
　之不觀之天乎日月之所繫也使天而無日月則晝<lb/>
　夜寒暑誰為之是日月麗乎天也再觀之地而見以<lb/>
　為地者土也百穀草木之所載也使土而無百穀草<lb/>
<pb n="44a"/>　木則墳衍原隰何為哉是百穀草木麗乎土也兹為<lb/>
　卦上離下離非於人有重明之象乎明不可以不正<lb/>
　正亦不可以不明重明以麗乎正明以化之正以成<lb/>
　之有不化成天下者乎可以知利貞亨之義矣同一<lb/>
　柔也若不中不正則凶咎悔吝隨象而繫其占烏乎<lb/>
　亨而且予之以畜牝牛吉盖卦體二五皆柔本坤順<lb/>
　之中而得乾交之正柔麗乎中正故亨中正之牝牛<lb/>
　不足畜耶是以吉也安得不繫之曰利貞亨<lb/>
<pb n="44b"/>象曰明兩作離大人以繼明照于四方<lb/>
　理不獨立數不孤生有一必有二凡物皆兩也故有<lb/>
　天必有地有隂必有陽有晝必有夜有日必有月所<lb/>
　謂日月之代明使無以為代明而明不有時而息乎<lb/>
　兹離上火之明於前也離下明之繼於後也非明兩<lb/>
　作之象乎是明明示人以明不可息之為離也大人<lb/>
　觀象而知所以法之矣既前鑒於已往亦後燭乎將<lb/>
　來我無昏志物無遁情繼明照四方其究也常徳行<lb/>
<pb n="45a"/>　習教事<lb/>
初九履錯然敬之无咎<hi>之旅</hi>
　旅有去其所止而不處之象非履乎火光炎上初為<lb/>
　二隂所掩則或起或㓕紛雜不齊非錯然乎履而錯<lb/>
　然非其咎乎然火烈人望而畏之有敬象焉茍能敬<lb/>
　之便自无咎亦旅貞吉之義也<lb/>
象曰履錯之敬以辟咎也<lb/>
　履錯不似乎趨咎者耶何以敬為其敬正所以避履<lb/>
<pb n="45b"/>　錯之咎也<lb/>
六二黄離元吉<hi>之大有</hi>
　二得坤之正交於乾者以為離主坤為地天𤣥而地<lb/>
　黄黄中色也非黄離乎所有者大不元吉乎柔麗乎<lb/>
　中正者也<lb/>
象曰黄離元吉得中道也<lb/>
　卦凡二皆中也有凡中即元吉者乎中而不得其道<lb/>
　既非黄離從何元吉兹柔麗乎中正是柔中而得夫<lb/>
<pb n="46a"/>　坤順之道者也而况之大有乎火在天上矣安得不<lb/>
　予之以元吉<lb/>
九三日昃之離不鼔缶而歌則大耋之嗟凶<hi>之噬嗑</hi>
　變震有缶象又有鼔象互兌有歌象又有嗟象中爻<lb/>
　約大過於人為老夫老婦有大耋象之噬嗑離上而<lb/>
　震下矣離為日日射東方之震木返照也非日昃乎<lb/>
　雖猶離也日已昃矣非日昃之離乎天時之有晝夜<lb/>
　世道之有盛衰猶人之有生死人定者固可以勝天<lb/>
<pb n="46b"/>　數定者亦可以奪理至於日昃鼔缶而歌已晚矣大<lb/>
　耋之嗟何益哉凶可知也<lb/>
象曰日昃之離何可久也<lb/>
　世無生而不死之人而况桑榆暮景乎鼔缶而歌且<lb/>
　幸一日之餘生大耋之嗟徒滋百年之妄想使日昃<lb/>
　而可久即羲文今日猶存也何可久也<lb/>
九四突如其來如焚如死如棄如<hi>之賁</hi>
　如也者意中想像若似乎之詞也變離而為艮艮山<lb/>
<pb n="47a"/>　也山突然而起非突如乎又止也止則不往何以來<lb/>
　也之賁而為山非來如乎火無所不焚山亦無如之<lb/>
　何也焚則死死則棄不焚如死如棄如乎火烈無情<lb/>
　信然哉後明將繼而四以陽剛不正致此也<lb/>
象曰突如其來如无所容也<lb/>
　凡物皆可以容物惟火一無所容而况火如山之突<lb/>
　然而來乎未有不焚而死棄者也<lb/>
六五出涕沱若戚嗟若吉<hi>之同人</hi>
<pb n="47b"/>　變乾乾於五臟為肺五情為悲五聲為哭本離中虚<lb/>
　有鼻象鼻與肺通故悲而哭者必涕互兌為口為說<lb/>
　不說則戚且見於口而嗟沱者横流也若者比類而<lb/>
　甚之之詞也五隂柔居尊而不得正又且於上下不<lb/>
　正之陽剛同人而遇不可同之人于野則燎原之火<lb/>
　矣利君子貞能不憂不懼乎火無所不焚而獨不能<lb/>
　焚川利渉大川是以吉也亦惟涕戚而後吉也<lb/>
象曰六五之吉離王公也<lb/>
<pb n="48a"/>　六五若是其涕戚而何以吉也天理之所不冺人情<lb/>
　之所不容惟名分之足恃耳變乾為君非王公耶本<lb/>
　自離來非離王公耶王公其誰敢易之所由雖涕戚<lb/>
　而終得吉也<lb/>
上九王用出征有嘉折首獲匪其醜无咎<hi>之豊</hi>
　王假之非王耶離為戈兵為甲胄變震而宜日中離<lb/>
　明震威則明威逺及矣非王用出征耶又變震震為<lb/>
　足足之最上則首也離火而息其上炎非折首耶出<lb/>
<pb n="48b"/>　征而止於折首可嘉也非有嘉折首耶醜類也離之<lb/>
　究也為坎上則究坎矣坎離水火不相類而得以相<lb/>
　濟非獲匪其醜耶凡出征者有無功而得過者矣亦<lb/>
　有功過相半者矣兹有嘉折首便是不窮兵不嗜殺<lb/>
　獲匪其醜便是能納降能服敵不但有功无咎之道<lb/>
　也<lb/>
象曰王用出征以正邦也<lb/>
　征之為言正也所以正人之不正也王之殱首惡而<lb/>
<pb n="49a"/>　宥餘孽者期於正邦而已也邦之象孔子自取之卦<lb/>
　彖傳照天下之義也<lb/>
　　附餘<lb/>
　水火為天地之大用上經起乾坤而終坎離固矣但<lb/>
　離上爻何以稱王而取出征折首之象天下所歸往<lb/>
　者王也五行各有生克制化之功而水火之用水之<lb/>
　克火是其常火之制水是其變若火不足以制水則<lb/>
　水不能生物而反為害必得火以制之而後成其化<lb/>
<pb n="49b"/>　不為天下所歸往耶兹坎上爻繫置而三嵗不得暗<lb/>
　極矣非炎上至明之火不足制之何以解繫而出置<lb/>
　既未濟所由取伐鬼方之象正火之所以制水而暗<lb/>
　者化于明也<lb/>
　<lb/>
　<lb/>
　<lb/>
　易原就正卷五<lb/>
</p>

  </div>
            <div>
<head>易原就正卷六</head> <lb/>
    <p>
<pb n="1a"/>欽定四庫全書<lb/>
　易原就正卷六<lb/>
　　　　　　　　　　　　　　邢臺包儀撰<lb/>
䷠咸<hi>艮下兌上</hi>
咸亨利貞取女吉<lb/>
　上經首乾坤而下經首咸恒何也乾坤父母也自乾<lb/>
　道成男坤道成女二氣交感化生萬物萬物生生而<lb/>
　變化無窮焉惟人也得其秀而最靈皆本於男女而<lb/>
<pb n="1b"/>　夫婦者也天地交而水火之大用以彰則山澤雷風<lb/>
　用事矣咸恒者男女之始夫婦之道乎人道之興由<lb/>
　於夫婦夫婦之配始於男女故下經首咸恒而咸又<lb/>
　先於恒也所謂山澤之通氣也咸有不亨者乎然而<lb/>
　不可不貞也所取不可非女也取女吉非女則不吉<lb/>
　矣可不慎哉<lb/>
彖曰咸感也<lb/>
柔上而剛下二氣感應以相與止而說男下女是以亨<lb/>
<pb n="2a"/>利貞取女吉也<lb/>
天地感而萬物化生聖人感人心而天下和平觀其所<lb/>
感而天地萬物之情可見矣<lb/>
　卦名咸其義何也無心而感也男女之道人物同然<lb/>
　蠅虱無異皆出於自然而然不期然而然者也非無<lb/>
　心之感而謂之咸乎可即其卦體卦徳卦象以明卦<lb/>
　辭之意矣體維何兌柔居卦之上而艮剛處卦之下<lb/>
　艮山之氣感而兌澤之氣應兌澤之氣感而艮山之<lb/>
<pb n="2b"/>　氣應非相與耶徳維何内如山之止而本無異慮外<lb/>
　如澤之說而自有同情非止而說耶象維何兌以少<lb/>
　女上於少男之上艮以少男下於少女之下非男下<lb/>
　女耶故相與則亨止說則貞下女則取女是以亨利<lb/>
　貞取女吉也而感則必通之理不可恍然於天地之<lb/>
　大聖人之神乎天地何嘗有心哉静别而動交與萬<lb/>
　物若無預也乃感者自感不覺其化者自化生者自<lb/>
　生矣聖人亦何嘗有心哉下觀而化民日遷善而不<lb/>
<pb n="3a"/>　知為之者感人心而天下和平矣於以知感不以心<lb/>
　而以情也天下豈有無情之物哉怪石可以成虎腐<lb/>
　草可以為螢配馬而驘接木而果比比然也而况因<lb/>
　類而感乎觀其所感而天地萬物之情可見矣<lb/>
　　附餘<lb/>
　咸恒兩彖傳本義謂或以咸自旅變恒自豐變但咸<lb/>
　之柔上剛下若不接二氣感應句串看殊無義味且<lb/>
　恒之剛上柔下若以卦變言皆不得其正矣彖之所<lb/>
<pb n="3b"/>　謂利貞者不亦相反耶卦變歌曰咸旅恒豊皆疑似<lb/>
　夫疑似者未必確然之詞也故於經文無悖直從卦<lb/>
　體可也<lb/>
象曰山上有澤咸君子以虚受人<lb/>
　天地間無不通氣之物何獨言山澤哉盖山澤且通<lb/>
　氣而况他乎以其虚也虚而後能通通而後能受也<lb/>
　山若不虚澤必不居兹艮下山也兌上澤也非山上<lb/>
　有澤之象乎是明明示人以山澤通氣之為咸也君<lb/>
<pb n="4a"/>　子觀象而知所以法之矣廣益大修身之量持盈為<lb/>
　絶物之端以虛受人其究也懲忿窒慾<lb/>
初六咸其拇<hi>之革</hi>
　咸無心之感也宜静而不宜動之革則以山為火山<lb/>
　静而火動矣艮有身象而動之最下者則拇也非咸<lb/>
　其拇耶革之四徳無與焉猶幸有悔亡者在也故不<lb/>
　至於二三之凶吝<lb/>
象曰咸其拇志在外也<lb/>
<pb n="4b"/>　初艮體艮止也何以動而欲行有動之者與外卦兌<lb/>
　體之四為正應心之所向能不為說我者動乎志在<lb/>
　外也<lb/>
六二咸其腓凶居吉<hi>之大過</hi>
　拇之上而易動者則腓也之大過以為利往而往也<lb/>
　非咸其腓耶而不知棟且撓矣不亦凶乎然以六居<lb/>
　二猶有中正之徳者能因其所居而静以居之庶乎<lb/>
　反凶而得吉<lb/>
<pb n="5a"/>象曰雖凶居吉順不害也<lb/>
　君子素其位而行不願乎其外願外則逆理而不能<lb/>
　順受其正矣徒知有利而不知有害者也二之雖凶<lb/>
　居吉者以艮止而為巽順非安分而順應耶棟任撓<lb/>
　而往任利惟中惟正以自處夫孰得而害之<lb/>
九三咸其股執其隨往吝<hi>之萃</hi>
　腓之上而隨足動者則股矣股之動并拇與腓萃聚<lb/>
　而動者也非咸其股耶然股不能自動而惟隨所動<lb/>
<pb n="5b"/>　三艮主也止極而偏為執執其隨正所以為股也假<lb/>
　廟用牲無與焉如是而曰利往往必見吝而已矣<lb/>
象曰咸其股亦不處也志在隨人所執下也<lb/>
　三正所以為艮者也艮為止止則宜乎其能處矣乃<lb/>
　因初拇二腓之不處也而咸其股焉豈得自主而處<lb/>
　耶亦不處也隨之也有所執也有所執者志在焉志<lb/>
　在而所執之髙下定矣隨人者未有髙出於人上者<lb/>
　也下也安得不往而見吝<lb/>
<pb n="6a"/>九四貞吉悔亡憧憧往來朋從爾思<hi>之蹇</hi>
　變澤而為水同類也有朋象焉憧憧者心不定而行<lb/>
　無已也取兌澤决其下塞而川流不息之象焉四當<lb/>
　股上脢下心象也而不言心咸主也而不言咸何也<lb/>
　咸感於無心不可以言心故不言咸而獨言貞不貞<lb/>
　則悔矣蹇貞吉之蹇者不貞吉乎貞而吉悔不亡乎<lb/>
　然而有利不利也若不論東西南北而但憧憧往來<lb/>
　則大人不可見惟朋從爾思而已貞乎不貞乎蓋以<lb/>
<pb n="6b"/>　四陽居隂位而失正須知因占設戒之諄且切也<lb/>
象曰貞吉悔亡未感害也憧憧往來未光大也<lb/>
　不正而感便為心害則知四之貞未感也未感則亦<lb/>
　何害之有所由吉而悔亡也又四之本體互乾而為<lb/>
　天變卦互離而為日心在人之中如日在天之上以<lb/>
　其光大也若累於私感而憧憧往來是兌澤决其下<lb/>
　流因所說而陷其心矣豈猶然光大之心乎光大之<lb/>
　心斷未有憧憧者也<lb/>
<pb n="7a"/>九五咸其脢无悔<hi>之小過</hi>
　陽剛中正而曰咸其脢无悔何也咸不可過也大過<lb/>
　者凶矣小過非其悔耶猶幸其中正也當脢處而無<lb/>
　所感豈有所私耶人之四肢百骸五臟六腑總於背<lb/>
　而脢不動亦猶鳥翼之附於背而展歛不在背也咸<lb/>
　脢无悔可小事不可大事之義也<lb/>
象曰咸其脢志末也<lb/>
　天地萬物之情各有所感方成世道然而情之所通<lb/>
<pb n="7b"/>　志之所專也五當尊位不能感人心而天下和平失<lb/>
　其本矣但咸脢而無所感謂非志末也耶不宜上者<lb/>
　也於已雖无悔於世復何益<lb/>
上六咸其輔頰舌<hi>之遯</hi>
　脢之上而最動者則輔也頰也舌也皆取象於兌為<lb/>
　口也然一口何以三取象鄙之也澤不可以為天澤<lb/>
　最下而天最上而况又居上乎以天為口實者必信<lb/>
　口荒唐而無所據以此感人人未有不遯者也不言<lb/>
<pb n="8a"/>　凶咎悔吝者有小利貞者在也<lb/>
象曰咸其輔頰舌滕口說也<lb/>
　輔頰舌皆所以動而言者咸其輔頰舌則無所不動<lb/>
　無所不言矣非滕口耶滕口者或詞氣有相傷或聲<lb/>
　容有不善人將遯我而凶咎悔吝立至矣兹猶然兌<lb/>
　也兌則說也感人以言而人說人雖遯我未有不以<lb/>
　我為說者也<lb/>
䷟恒<hi>巽下震上</hi>
<pb n="8b"/>恒亨无咎利貞利有攸往<lb/>
　咸而繼之以恒何也恒為咸之綜卦也所謂反易之<lb/>
　卦二十八此又其一也男下女而夫婦矣夫婦之道<lb/>
　不可以不久而立心如一日也兹長婦職内長子職<lb/>
　外男女分治不改其度天地之序也然則象屬雷風<lb/>
　而義言夫婦何取之乎曰皆取之也雷動而風發雷<lb/>
　振而風止唱隨之義也雷警而風温雷伏而風烈代<lb/>
　終之義也得其恒理未有不亨而无咎者也可不正<lb/>
<pb n="9a"/>　而固耶誠知貞之為利也則無所往而不利矣<lb/>
彖曰恒久也剛上而柔下雷風相與巽而動剛柔皆應<lb/>
恒<lb/>
恒亨无咎利貞久于其道也天地之道恒久而不已也<lb/>
利有攸往終則有始也<lb/>
日月得天而能久照四時變化而能久成聖人久于其<lb/>
道而天下化成觀其所恒而天地萬物之情可見矣<lb/>
　卦名恒其義何也得乎常理之正而經久也陽尊而<lb/>
<pb n="9b"/>　隂卑上下之分也卦體震在上而巽在下非剛柔得<lb/>
　其正而上下得其常耶雷動而風行相與之義也卦<lb/>
　象震在前而巽在後非雷風得其正而相與得其常<lb/>
　耶即以卦徳觀之内巽順而外震動是巽震得其正<lb/>
　而順動得其常矣再以卦體觀之剛應柔而柔應剛<lb/>
　是應則得其正而皆應得其常矣此其所以為恒也<lb/>
　則卦辭之恒亨无咎而必言利貞者可知矣久不可<lb/>
　非其道也天地之道惟正能久不正何以亘萬古而<lb/>
<pb n="10a"/>　如新則所謂利有攸往者又可知矣以其貞也貞者<lb/>
　四徳之終也貞下起元始終終始循環無端是利貞<lb/>
　未有不利往者也於以博觀而推言之日月何以久<lb/>
　照四時何以久成非得乎隂陽變化之正而能然乎<lb/>
　則知聖人之化成天下者不徒於其久也久於其道<lb/>
　也恒可以不利貞耶不正於心者必見之於其情天<lb/>
　地萬物之情豈非各得其正而後可以言恒哉<lb/>
象曰雷風恒君子以立不易方<lb/>
<pb n="10b"/>　變化無方者雷風之不可測也然而雷屬乎天而出<lb/>
　於地風屬乎地而下於天必有所以為雷為風者雖<lb/>
　千變萬化而不失其常者也兹震上雷也巽下風也<lb/>
　非雷風之象乎是明明示人以相與不易之為恒也<lb/>
　君子觀象而知所以法之矣以其不變化者貞其變<lb/>
　化之端以其至變化者大其不變化之用立不易方<lb/>
　其究也見善則遷有過則改<lb/>
初六浚恒貞凶无攸利<hi>之大壯</hi>
<pb n="11a"/>　浚如浚井之浚初與四應固得常理之正然以為常<lb/>
　理而巽入之壯以入入必深非浚恒耶壯不可恒恒<lb/>
　亦不可壯兩彖雖利貞而貞亦凶何所利乎<lb/>
象曰浚恒之凶始求深也<lb/>
　浚恒何以凶也以其初也初則恒之始也雖與四為<lb/>
　正應交淺不可以言深况求深耶於友則踈於君則<lb/>
　辱凶之道也<lb/>
九二悔亡<hi>之小過</hi>
<pb n="11b"/>　恒而小過過雖小陽居隂位而不正非其悔耶然不<lb/>
　可大事而又有宜下者在也悔不亡乎變艮為止止<lb/>
　於恒故不言恒可也<lb/>
象曰九二悔亡能久中也<lb/>
　以九居二宜有悔者也而何以亡也位雖不正而徳<lb/>
　則中也中則能久久中者不可大事無傷也<lb/>
九三不恒其徳或承之羞貞吝<hi>之解</hi>
　陽爻陽位是其徳也恒而解不恒矣不恒其徳則无<lb/>
<pb n="12a"/>　往有往復吉夙吉之戒不知其何以自處矣不可羞<lb/>
　乎承奉也或者不可億逆之詞也貞吝者惜其徳而<lb/>
　鄙其心也<lb/>
象曰不恒其徳无所容也<lb/>
　既言羞而復言吝是不羞則吝矣可以知天下之大<lb/>
　無非承羞之人屋漏之間無非貞吝之地何所容我<lb/>
　之不恒也哉<lb/>
九四田无禽<hi>之升</hi>
<pb n="12b"/>　南征之行非為田也豈為禽乎而曰田无禽何也震<lb/>
　本坤體坤為地為衆衆人升於地上而雷動風行非<lb/>
　田乎四與初應初巽主為雞有禽象四處於二隂之<lb/>
　下初伏於二陽之下雖曰正應我不能往彼不能來<lb/>
　非田无禽乎无禽是無功也無功亦人之恒也不入<lb/>
　於凶不罹於咎是猶可以見大人而勿恤然而田不<lb/>
　可恒也故亦不言恒<lb/>
象曰久非其位安得禽也<lb/>
<pb n="13a"/>　欲得禽而後田亦田於有禽之地而後得即一時不<lb/>
　得亦久而必得四之无禽與初雖正應而非正位久<lb/>
　何益乎所謂守株待兎者也安得禽也<lb/>
六五恒其徳貞婦人吉夫子凶<hi>之大過</hi>
　震巽為長男長女五與二應故得婦人夫子之象焉<lb/>
　甚矣恒之難也不恒固不可過恒抑豈可哉小過僅<lb/>
　悔亡大過寧不凶乎恃柔徳而貞中位婦人之道也<lb/>
　若夫子吉凶逈然自别<lb/>
<pb n="13b"/>象曰婦人貞吉從一而終也夫子制義從婦凶也<lb/>
　同一恒徳也夫子之與婦人何以吉凶逈别哉夫唱<lb/>
　婦隨終其身以為恒柔徳之貞也從一而不易未有<lb/>
　不吉者也刑于寡妻久於道以為恒剛徳之義也若<lb/>
　於義無裁制之宜而惟婦是從未有不凶者也<lb/>
上六振恒凶<hi>之鼎</hi>
　恒從舊也鼎取新也恒之鼎動而去其所故有元亨<lb/>
　無與也隂柔處震動之極不能固守以終恒非振恒<lb/>
<pb n="14a"/>　耶庸流得位妄意作為貽害不小豈不凶乎<lb/>
象曰振恒在上大无功也<lb/>
　恒矣而無端振之豈非將以有功耶殊不知恒已在<lb/>
　上進無所容退無可守振之者惟有凶而已矣不但<lb/>
　无功而且大无功也<lb/>
䷠遯<hi>艮下乾上</hi>
遯亨小利貞<lb/>
　恒而繼之以遯何也凡物之理未有久而不變者也<lb/>
<pb n="14b"/>　當其變也固不可以進而矜能亦不可以近而犯難<lb/>
　故遯之為言退避也卦自五月夏至一隂始生至六<lb/>
　月則二隂浸長此後皆隂長陽消之時也小人漸進<lb/>
　君子不當退避乎然退非必退去不與争競便是退<lb/>
　避亦非必逺避不入利害便是避君子善藏善處形<lb/>
　迹冥然身雖遯而道自亨若小人豈可以其浸長也<lb/>
　而肆無忌憚也乎小利貞聖人以為猶未至於否之<lb/>
　匪人也而戒之亦所以警而惜之也<lb/>
<pb n="15a"/>　　附餘<lb/>
　遯猶未否也先否而退避焉則君子何持危之有曰<lb/>
　否可持也遯不可持也否之小人隂節已盈盈且敗<lb/>
　敗而後持之邪正已别易為功遯之小人隂節方厲<lb/>
　厲而進進而欲持之邪正莫辨易為害故處遯之君<lb/>
　子則舍遯無術也<lb/>
彖曰遯亨遯而亨也剛當位而應與時行也<lb/>
小利貞浸而長也<lb/>
<pb n="15b"/>遯之時義大矣哉<lb/>
　卦名遯而猶繫之以亨者其義何也能遯未有不亨<lb/>
　者也不觀之卦體乎九五剛中正既當位矣而六二<lb/>
　柔中正應之剛柔相濟不先時而妄動豈後時而履<lb/>
　危與時行也此當遯而遯之所以亨也可以知小利<lb/>
　貞之義矣自一隂生於姤浸而至於二隂長於遯則<lb/>
　由此而浸由此而長者何限哉戒小人以利貞正恐<lb/>
　其將來之不利君子貞也推而言之總是處遯者不<lb/>
<pb n="16a"/>　可以不隨時而制義盖為功固非小補致禍亦非小<lb/>
　過已也遯之時義大矣哉<lb/>
象曰天下有山遯君子以逺小人不惡而嚴<lb/>
　凡物之理有進必有退有趨必有避相形則不可以<lb/>
　相並也即如人見以為山之髙而不知山之上猶有<lb/>
　天焉而况天行無息山止不移則進者日進不進者<lb/>
　自退矣趨者日趨不趨者自避矣兹乾上天也艮下<lb/>
　山也非天下有山之象乎是明明示人以退而避之<lb/>
<pb n="16b"/>　之為遯也君子觀象而知所以法之矣小人進而我<lb/>
　當退小人趨而我當避逺之也然而嚴於内不嚴於<lb/>
　外嚴其道不嚴其辨善且不為何惡之有乎逺小人<lb/>
　不惡而嚴其究也教思無窮容保民無疆<lb/>
初六遯尾厲勿用有攸往<hi>之同人</hi>
　上爻為首初則尾也當遯惟先去者得以自安遯而<lb/>
　同人是我從其後矣危道也非遯尾厲耶渉川非遯<lb/>
　時之事勿往猶君子之貞宜知所深戒也<lb/>
<pb n="17a"/>象曰遯尾之厲不往何災也<lb/>
　同人之大川豈遯尾者所利渉耶其厲也災將至矣<lb/>
　然而利君子貞焉知勿用攸往之戒者川雖大不往<lb/>
　何災也<lb/>
六二執之用黄牛之革莫之勝說<hi>之姤</hi>
　女壯矣遯而不可有遯之名不言遯可也勿用取女<lb/>
　是明明戒之矣可不堅執固守乎艮本坤體坤為牛<lb/>
　艮陽有革象二得中而位當柔而堅固者莫如牛革<lb/>
<pb n="17b"/>　故取象於黄牛之革不形於外不變於中非莫之勝<lb/>
　說耶遯不以迹而以心者也<lb/>
象曰執用黄牛固志也<lb/>
　志不固必不能當遯而執於遯然而執也者於已似<lb/>
　偏於人似逆用黄牛則中且順矣可以必遯而無虞<lb/>
　非固守其志而能若是乎<lb/>
九三係遯有疾厲畜臣妾吉<hi>之否</hi>
　天地不交則隂陽不和是以有疾危道也艮為門闕<lb/>
<pb n="18a"/>　為閽寺二隂止於内有畜臣妾之象焉初之隂穉為<lb/>
　妾二之柔中則臣也匪人可與遯乎則欲遯而不得<lb/>
　遯矣非係遯乎係於匪人無疾厲乎畜臣妾吉非臣<lb/>
　妾則不吉可知矣亦不利君子貞之義也<lb/>
象曰係遯之厲有疾憊也畜臣妾吉不可大事也<lb/>
　係遯何至於厲哉不徒有疾而已也以髙山而為平<lb/>
　地茍止而卑順焉疾之弱而疲之極也非有疾憊也<lb/>
　耶是以厲也若畜臣妾吉亦惟臣妾之所事而已矣<lb/>
<pb n="18b"/>　不利君子貞天下事尚可為哉<lb/>
九四好遯君子吉小人否<hi>之漸</hi>
　小人是君子中之小人非二隂之小人也漸進也遯<lb/>
　退也以進為退是不遽然而遯者四與初為正應原<lb/>
　自相好君子逺小人不惡而嚴所謂絶交不出惡聲<lb/>
　者也巽順以為遯非好遯耶洵君子趨吉之道也若<lb/>
　小人則斷斷不能<lb/>
象曰君子好遯小人否也<lb/>
<pb n="19a"/>　好遯之吉何以獨歸之君子盖惟君子為能好遯耳<lb/>
　常變經權之妙用豈小人所能善其術哉<lb/>
九五嘉遯貞吉<hi>之旅</hi>
　此當位時行而亨者也亨者嘉之㑹有嘉象焉去而<lb/>
　不留之為旅五與二應剛柔各得其中正遯而旅是<lb/>
　得志逺去者矣非嘉遯耶旅貞吉遯安得不貞吉堯<lb/>
　舜之世宜乎有巢由之髙蹈<lb/>
象曰嘉遯貞吉以正志也<lb/>
<pb n="19b"/>　嘉遯何以不直言吉而必曰貞吉是貞而後吉也盖<lb/>
　遯之迹不可假而遯之心尤不可茍二已固志矣五<lb/>
　志若不正不亦相形貽誚耶<lb/>
上九肥遯无不利<hi>之咸</hi>
　以乾而為兌兌為澤澤則潤而裕如也有肥象焉咸<lb/>
　感也剛居上位而下無係應感人以為遯是人皆信<lb/>
　我之當遯而且任我自遯矣非肥遯耶夫何不利之<lb/>
　有<lb/>
<pb n="20a"/>象曰肥遯无不利无所疑也<lb/>
　有所係則有所疑矣心生顧慮身為罣碍豈能裕如<lb/>
　自得耶非所論於肥遯者也不與三係而无所疑自<lb/>
　无不利<lb/>
䷡大壯<hi>乾下震上</hi>
大壯利貞<lb/>
　遯而繼之以大壯何也大壯為遯之綜卦也所謂反<lb/>
　易之卦二十八此又其一也隂陽消長氣數循環自<lb/>
<pb n="20b"/>　然之理也小利貞而大者遯大豈終遯而不壯耶大<lb/>
　壯所以繼遯也當四陽之盛為二月之卦雷動於天<lb/>
　神妙萬物交泰以來之吉亨自不待言然而壯極則<lb/>
　衰將至矣可不守之以正乎利貞之戒又不同於小<lb/>
　利貞之義也<lb/>
彖曰大壯大者壯也剛以動故壯<lb/>
大壯利貞大者正也正大而天地之情可見矣<lb/>
　卦名大壯其義何也以卦體言之也隂小而陽大陽<lb/>
<pb n="21a"/>　長過中非以其大者壯耶然又何以壯也再觀卦徳<lb/>
　剛莫如乾而動莫如震兹純乎其剛而以之者動而<lb/>
　不可禦不亦壯乎則大壯而利貞者可知矣大而不<lb/>
　正何貴乎其為大哉既大且正則又可即正大而推<lb/>
　言之天地無情於四時百物見其情四時行而百物<lb/>
　生行者自正生者自大正大而天地之情見而況處<lb/>
　於天地之間者耶<lb/>
象曰雷在天上大壯君子以非禮弗履<lb/>
<pb n="21b"/>　欲勝人者先自勝能自勝者强於人其惟禮乎故大<lb/>
　莫如天壯莫如雷夫誰敢與相敵然非大無以成其<lb/>
　壯非正無以成其大天有隂晴雷有動息亦天地自<lb/>
　然之節文也兹震上雷也乾下天也其雷在天上之<lb/>
　象乎是明明示人以正大無敵之為大壯也君子觀<lb/>
　象而知所以法之矣人世之正大其有加於禮者乎<lb/>
　禮也者履也君子之所履小人之所視也而可以非<lb/>
　禮乎非禮弗履其究也省方觀民設教<lb/>
<pb n="22a"/>初九壯于趾征凶有孚<hi>之恒</hi>
　變乾而為巽巽為股股之最下則趾也恒不可壯壯<lb/>
　豈可恒乎恒其壯而初在下非壯于趾乎以此而征<lb/>
　未有不凶無如其剛正自居信以為利往也而有孚<lb/>
　果利往耶可以為新進喜功之君子戒<lb/>
象曰壯于趾其孚窮也<lb/>
　趾也而可以壯乎君子居下位不惟避過難圖功為<lb/>
　尤難人不信我而我但自信羣疑未便獨執可行動<lb/>
<pb n="22b"/>　而獲罪終老孤臣其孚窮也賈長沙之謂也<lb/>
九二貞吉<hi>之豊</hi>
　陽居隂位不貞矣然而壯之豊明以動也明動相資<lb/>
　者必不徒恃其壯自能因不貞以求貞故可不言壯<lb/>
　而獨言貞勿憂宜日中不亦吉乎<lb/>
象曰九二貞吉以中也<lb/>
　人但知九二之因不貞以求貞而得吉也其何以能<lb/>
　求貞哉乾徳本剛健而中正二得乾之中自能不失<lb/>
<pb n="23a"/>　其乾之正則九居二而貞且吉者非以其中耶<lb/>
九三小人用壯君子用罔貞厲羝羊觸藩羸其角<hi>之歸妹</hi>
　過剛不中小人之象也陽剛得正又君子之象也三<lb/>
　前之四震主也震為蒼筤竹為萑葦可以為籬有藩<lb/>
　象焉以乾剛為兌柔有羝羊象羝羊不有角耶乾剛<lb/>
　在前故觸兌柔上缺故羸也壯而歸妹說動也恃壯<lb/>
　而說動其用壯也視天下若無物然小人不足怪君<lb/>
　子亦若是乎征凶无攸利雖貞亦厲耳大壯似兌三<lb/>
<pb n="23b"/>　互兌而變亦兌兌為羊居乾剛之極非羝羊乎觸藩<lb/>
　羸角其厲如此<lb/>
象曰小人用壯君子罔也<lb/>
　君子之與小人逈别者小人之所為皆君子所不為<lb/>
　者也兹何以小人用壯君子雖無用壯之迹而乃有<lb/>
　恃壯之心不亦罔也乎哉觸藩羸角同一厲而已矣<lb/>
九四貞吉悔亡藩决不羸壯于大輿之輹<hi>之泰</hi>
　四震主一陽為三藩變陽而為隂則决矣豈猶羸乎<lb/>
<pb n="24a"/>　震自坤來坤為大輿得乾之初而為震猶大輿之有<lb/>
　輹也陽居隂位既失其正便是其悔乃本卦利貞而<lb/>
　之泰吉亨不貞吉而悔亡耶然所以悔亡者何也泰<lb/>
　通也通則藩决不羸矣而況壯于大輿之輹哉泰然<lb/>
　而小往大來者也悔是以亡也非貞吉而能若是乎<lb/>
象曰藩决不羸尚往也<lb/>
　藩籬之隔即是艱途决而不羸往便無碍而況輿既<lb/>
　大而輹且壯耶<lb/>
<pb n="24b"/>六五喪羊于易无悔<hi>之夬</hi>
　夬决去也大壯似兌而五互兌兌為羊羊外柔而内<lb/>
　剛五位剛而質柔是其悔也大壯而夬本卦與互卦<lb/>
　皆不成其為兌矣非喪羊乎動而之夬兩羊俱喪不<lb/>
　亦易乎然壯羊是羝羊也與其觸藩而羸角不若喪<lb/>
　之而无悔亦告邑不戎利往之義也<lb/>
象曰喪羊于易位不當也<lb/>
　五之无悔固幸而喪羊也喪羊之易何幸哉爻有不<lb/>
<pb n="25a"/>　幸而位正當者矣不有幸而位不當者耶位不當而<lb/>
　喪羊喪羊易而无悔即謂之不幸中之幸也亦可<lb/>
上六羝羊觸藩不能退不能遂无攸利艱則吉<hi>之大有</hi>
　大壯而恒且不可而況大有乎恃壯者未嘗不以為<lb/>
　進退可自如殊不知上以極柔動而應三之過剛三<lb/>
　已觸藩羸角矣上雖不致於羸角不亦羝羊觸藩耶<lb/>
　既已觸藩無剛决之才者自不能猛然而退以守本<lb/>
　柔弱之質者抑豈能奮然而遂其進耶无攸利其去<lb/>
<pb n="25b"/>　羸角也幾希矣然大有元亨大壯利貞合兩彖而為<lb/>
　四徳猶可艱難以得吉艱則吉艱乎不艱乎<lb/>
象曰不能退不能遂不詳也艱則吉咎不長也<lb/>
　天下事必精詳於其前復詳慎於其後而能退步在<lb/>
　我進亦自遂兹不能退而又不能遂非其前後並不<lb/>
　致詳耶无攸利是其咎也乃本彖利貞而之彖元亨<lb/>
　利貞而艱元亨則吉豈終无攸利哉咎不長也<lb/>
䷢晉<hi>坤下離上</hi>
<pb n="26a"/>晉康侯用錫馬蕃庶晝日三接<lb/>
　大壯而繼之以晉何也晉者進也壯未有不欲進而<lb/>
　況大壯耶然何以不繫貞亨等辭而獨言康侯為進<lb/>
　而得位者言之也卦變自觀來觀五陽剛而為君故<lb/>
　稱王晉五隂柔則為臣故稱侯坤下有國邑之象而<lb/>
　離上則明照四方安國之侯也非康侯耶康侯不當<lb/>
　寵錫優隆而眷接殷切耶坤為牝馬則蕃息又為衆<lb/>
　則庶也離為日其數三又五與内三爻為類有三接<lb/>
<pb n="26b"/>　之象焉用錫馬蕃庶晝日三接是康侯多受大賜而<lb/>
　顯被親禮矣又何必更以貞亨等辭虚文嘉與之哉<lb/>
彖曰晉進也<lb/>
明出地上順而麗乎大明柔進而上行是以康侯用錫<lb/>
馬蕃庶晝日三接也<lb/>
　卦名晉其義何也天地之間物之只有進而不見其<lb/>
　退者惟日為然是晉也者進也則卦辭之所謂康侯<lb/>
　而錫馬日接者可即其卦象卦徳卦變而知之矣象<lb/>
<pb n="27a"/>　維何以離日之明而出於地上有其時矣徳維何以<lb/>
　坤地之順而麗乎大明有其徳矣變維何以觀四之<lb/>
　柔進而上行於五有其位矣逢時而徳位俱隆所由<lb/>
　稱康侯而用錫馬蕃庶晝日三接者非以是哉<lb/>
象曰明出地上晉君子以自昭明徳<lb/>
　天地之大使無離火之明不知其為天地矣安知復<lb/>
　有萬物哉故離為火日則火之精也繫於天而出於<lb/>
　地其未出也不見其為日其既出也無不被其明隂<lb/>
<pb n="27b"/>　晴非所論也兹離上明也坤下地也非明出地上之<lb/>
　象乎是明明示人以大地光明之為晉也君子觀象<lb/>
　而知所以法之矣人心之徳如日之明私慾以蔽如<lb/>
　未出地明徧於物惟自克昭自昭明徳其究也飲食<lb/>
　宴樂<lb/>
初六晉如摧如貞吉罔孚裕无咎<hi>之噬嗑</hi>
　變地而為雷動萬物者莫如雷動而不可當摧萬物<lb/>
　者亦莫如雷也噬嗑者必齧而後合是我欲進而人<lb/>
<pb n="28a"/>　未遽信也應貪而畏人之四安得不見摧而況用獄<lb/>
　未有不摧人者非晉如摧如耶然順以為動動而明<lb/>
　也勉其不正而貞焉不猶可以得吉乎倘終不見信<lb/>
　而罔孚也寛裕自處又孰得而咎之哉隂性本暗而<lb/>
　多疑有罔孚之象坤象為釡而能容有裕之象<lb/>
象曰晉如摧如獨行正也裕无咎未受命也<lb/>
　既曰貞吉而必繫之以晉如摧如者何也以其為坤<lb/>
　之六也純隂未交於九來居四之不正不可反我之<lb/>
<pb n="28b"/>　不正以自勵而獨行正也耶既曰罔孚而猶繫之以<lb/>
　裕无咎者何也以其為晉之初也在下無與乎柔進<lb/>
　上行之非命不可即我之正命以自安而非未受命<lb/>
　也耶<lb/>
六二晉如愁如貞吉受兹介福于其王母<hi>之未濟</hi>
　二亦欲進者也變坎為加憂而濡尾无攸利不晉如<lb/>
　愁如乎然未濟有亨道焉以六居二而得正不貞吉<lb/>
　乎貞吉云何介大也福者無所不順之稱也坤無所<lb/>
<pb n="29a"/>　不順而徳合无疆何其大也大順非介福耶又坤為<lb/>
　母二得坤之中畫為隂之至尊而離亦然且晉自觀<lb/>
　來觀五以九稱王晉五以六上行非王母耶是五雖<lb/>
　非正應而善類相資兹介福即受之於其王母也<lb/>
象曰受兹介福以中正也<lb/>
　老子曰天道無親常與善人二之介福豈特王母之<lb/>
　賜哉必有所以受兹者不失其中徳而又居乎正位<lb/>
　王母亦因其當福而福之耳<lb/>
<pb n="29b"/>六三衆允悔亡<hi>之旅</hi>
　不中不正宜有悔矣晉進也旅去其所止而不處亦<lb/>
　進也坤為衆至三則衆矣坤隂連類彼此相允晉而<lb/>
　旅非為衆人所允去其所止而進乎旅貞吉悔不亡<lb/>
　乎<lb/>
象曰衆允之志上行也<lb/>
　卦變柔進而上行初二三皆柔也不皆欲上行者耶<lb/>
　乃初摧而二愁至三而衆允者其志豈徒為悔之亡<lb/>
<pb n="30a"/>　耶可以得志而上行矣<lb/>
九四晉如鼫䑕貞厲<hi>之剥</hi>
　離為日變而為艮艮為䑕又互坎為盜以日盜之䑕<lb/>
　晉而剥非晉如鼫䑕乎貪而畏人䑕之情也不利有<lb/>
　攸往雖貞亦厲而況不貞耶<lb/>
象曰鼫䑕貞厲位不當也<lb/>
　四在觀卦為利賓位當者也九在觀卦稱君子亦位<lb/>
　當也兹柔進而上行剛來而不中不正乃致有鼫䑕<lb/>
<pb n="30b"/>　貞厲之象非以其位不當而何哉<lb/>
六五悔亡失得勿恤往吉无不利<hi>之否</hi>
　柔進而上行以四之六而居九之五位有失正而得<lb/>
　中之象焉非失得耶故以隂居陽而又否之匪人是<lb/>
　其悔也然不利君子貞而君子未嘗不貞也悔不亡<lb/>
　乎否極則泰來失得何足恤明徳自昭匪人其如予<lb/>
　何而況大往小來者行且小往大來矣往吉无不利<lb/>
象曰失得勿恤往有慶也<lb/>
<pb n="31a"/>　失得之於人大矣何易言勿恤哉盖大明在上無所<lb/>
　不照自否而往未有不泰者也不徒勿恤而已也往<lb/>
　有慶也是以吉无不利也<lb/>
上九晉其角維用伐邑厲吉无咎貞吝<hi>之豫</hi>
　火極而為雷剛明而上動非角耶進無可進而猶動<lb/>
　而進也非晉其角耶角無所用而坤有邑象離為戈<lb/>
　兵之豫而行師不維用伐邑耶伐邑危道也不亦厲<lb/>
　耶然利建侯矣不亦吉而无咎耶苐建侯而必行師<lb/>
<pb n="31b"/>　也雖貞亦吝也<lb/>
象曰維用伐邑道未光也<lb/>
　維用者只此而已之詞也夫離之為道火光炎上明<lb/>
　照四方豈區區及一邑哉乃動而為震離火息其炎<lb/>
　上矣光乎不光乎明不足以及逺伐邑且至於貞吝<lb/>
　道未光也<lb/>
䷣明夷<hi>離下坤上</hi>
明夷利艱貞<lb/>
<pb n="32a"/>　晉而繼之以明夷何也明夷為晉之綜卦也所謂反<lb/>
　易之卦二十八此又其一也夷者傷也明出地上有<lb/>
　不入地中者乎是日行之有晝必有夜也然而夜也<lb/>
　者為萬物静息之機也星辰所以凝光草木所以著<lb/>
　根於日夫何傷不見其明則以為明之夷矣天地生<lb/>
　物之心惟正日行以成嵗序日行而明夷不宜乎有<lb/>
　艱貞者在耶故當明夷之占者亦惟有艱難守正而<lb/>
　已矣<lb/>
<pb n="32b"/>彖曰明入地中明夷<lb/>
内文明而外柔順以蒙大難文王以之<lb/>
利艱貞晦其明也内難而能正其志箕子以之<lb/>
　卦名明夷其義何也以卦象得名以卦徳取義也象<lb/>
　維何離日之明出地上則萬物光昭入地中則一切<lb/>
　冥昧兹自地上而入地中不見其為明矣非明夷耶<lb/>
　徳維何明入地中雖天地之常序亦人世之夙夜猶<lb/>
　之乎蒙難也豈無有内如離徳之文明而外如坤徳<lb/>
<pb n="33a"/>　之柔順者耶以此而蒙大難則文王與紂之事也所<lb/>
　謂利艱貞者亦可知矣明不自恃而晦以自飬卦體<lb/>
　之坤五離二是也晦其明也五應二而二明夷非内<lb/>
　難耶上近五而五得中非能正其志耶則箕子與紂<lb/>
　之事也<lb/>
象曰明入地中明夷君子以蒞衆用晦而明<lb/>
　劍必有匣鏡必有函韜其光也不韜其光則露而易<lb/>
　蔽塵且昏矣故天地之有日月萬物惟其照臨而有<lb/>
<pb n="33b"/>　晝必有夜出入暘昧亦其常序耳兹離火在下而坤<lb/>
　地居上非明入地中之象乎是明明示人以晝暘夜<lb/>
　昧之為明夷也君子觀象而知所以法之矣坤為衆<lb/>
　而蒞之不可以不明離為明而用之惟善晦蒞衆用<lb/>
　晦而明其究也作事謀始<lb/>
初九明夷于飛垂其翼君子于行三日不食有攸往主<lb/>
人有言<hi>之謙</hi>
　變火而為山明止矣明不夷乎夷而猶謙也離為雉<lb/>
<pb n="34a"/>　雖有逺舉之志不敢有髙飛之心不于飛垂其翼乎<lb/>
　然雉不能一飛即逺去也離為日其數三又為龜可<lb/>
　不食君子有終三日則夷盡其于行也雖變艮為黔<lb/>
　喙之屬非三日不食乎山髙水長惟有去而已矣倘<lb/>
　更有所欲為而往也人必有議我者矣行者客也不<lb/>
　行者主也主人不有言乎亦離本乾體乾為言初為<lb/>
　離主之隂所掩而有此象也餓於首陽之下者當之<lb/>
象曰君子于行義不食也<lb/>
<pb n="34b"/>　食之於人大矣食則生不食則死容三日乎惟君子<lb/>
　知有義而已矣與其不義而生也寧死明夷而行矣<lb/>
　義之所在生不大於死死不大於義而況食乎首陽<lb/>
　之餓所以千古獨成其為聖之清<lb/>
六二明夷夷于左股用拯馬壯吉<hi>之泰</hi>
　離以中虚為明之泰為乾中實矣而且乾於西北則<lb/>
　為寒為水非明夷耶然夷而猶泰也何夷乎離為大<lb/>
　腹腹之下為股乾為天天左旋則左股也未及腹而<lb/>
<pb n="35a"/>　先及股非夷于左股耶傷雖未切既及股將及腹矣<lb/>
　救之不可以不速若雉之垂翼而飛則遲矣必馬之<lb/>
　疾馳而壯也庶幾免禍而得吉非用拯馬壯吉耶亦<lb/>
　乾為馬之象泰吉亨之義也此釋羑里而稱西伯者<lb/>
　當之<lb/>
象曰六二之吉順以則也<lb/>
　聖人之處常也固不恃才以損徳其處變也亦惟善<lb/>
　權以合道六二之拯夷而吉可知矣柔中得正本自<lb/>
<pb n="35b"/>　坤來以為乾循地順而昭天則當夷而夷非其順耶<lb/>
　當拯而拯不有則耶順以則安得不吉豈特馬壯乎<lb/>
　哉<lb/>
九三明夷于南狩得其大首不可疾貞<hi>之復</hi>
　狩者畋以去害也南狩者以明去暗也離以炎上為<lb/>
　明之復為震息其上炎矣非明夷耶夷之極而明必<lb/>
　復七日之義也陽剛得正與上六暗主為應離居南<lb/>
　方本乾位乾為首兹變體動而以順行利有攸往可<lb/>
<pb n="36a"/>　以向明除害矣不于南狩得其大首耶然自復至乾<lb/>
　必漸而及若以為貞也而疾之則不可盖得其大首<lb/>
　者示人君不道之戒不可疾貞者嚴人臣不軌之防<lb/>
　武王所以觀兵孟津諸侯不期來㑹者八百而後弔<lb/>
　民伐罪也<lb/>
象曰南狩之志乃大得也<lb/>
　聖人欲與天下除其害必先與天下見其心不然得<lb/>
　不得未可知也南狩者不必論其有戡亂之才與勝<lb/>
<pb n="36b"/>　殘之徳而志在除害以救民將何所不得乎乃大得<lb/>
　也<lb/>
六四入于左腹獲明夷之心于出門庭<hi>之豊</hi>
　坤中虚而無碍有出門庭之象焉坤為腹腹有左右<lb/>
　中四於坤體居左非左腹耶三為離炎上之明而居<lb/>
　四下非入于左腹耶晦明於人所不見不知也雖無<lb/>
　明夷之事而時切明夷之心變坤而為震順而動矣<lb/>
　順而晦明可以動而逺去矣勿憂宜日中不亦獲明<lb/>
<pb n="37a"/>　夷之心于出門庭耶四盖以微罪行不欲為茍去者<lb/>
　也故微子不失為殷仁<lb/>
象曰入于左腹獲心意也<lb/>
　大臣遇暗主而思去國有其心未能適如其意者往<lb/>
　往有之四入于左腹矣吾盡吾心矣可以如吾意矣<lb/>
　不然四安能出門庭哉<lb/>
六五箕子之明夷利貞<hi>之既濟</hi>
　上水下火明幾息矣微子明而去比干夷而死箕子<lb/>
<pb n="37b"/>　為之奴正所謂明夷也明夷可不貞乎初吉終亂於<lb/>
　我何加焉<lb/>
象曰箕子之貞明不可息也<lb/>
　利貞之戒戒占者也何戒乎箕子之貞正如水火之<lb/>
　相濟也水外暗而内明火内暗而外明暗者自暗明<lb/>
　者自明明不可息也<lb/>
上六不明晦初登于天後入于地<hi>之賁</hi>
　坤之極是地之上也豈地中之離猶明乎不明矣晦<lb/>
<pb n="38a"/>　而已矣非不明晦耶之賁為山以坤地而隆其上乾<lb/>
　體之至髙者也非初登于天乎山髙地厚以離火而<lb/>
　伏於下坤柔之至暗者也非後入于地乎夷人之明<lb/>
　者適以自夷其明耳非紂而何<lb/>
象曰初登于天照四國也後入于地失則也<lb/>
　明者君之則也登天普照未嘗不明入地失則南狩<lb/>
　可危須知弔伐亦聖人不得已也<lb/>
䷤家人<hi>離下巽上</hi>
<pb n="38b"/>家人利女貞<lb/>
　明夷而繼之以家人何也夷者傷也非家人其誰惜<lb/>
　之然離明而巽齊者又何也家道明而後齊也其有<lb/>
　不齊恒起於婦人若夫難齊亦莫過於婦人皆女之<lb/>
　不貞故也刑于寡妻以御于家邦利女貞之戒正乎<lb/>
　内而外自無不正也<lb/>
彖曰家人女正位乎内男正位乎外男女正天地之大<lb/>
義也<lb/>
<pb n="39a"/>家人有嚴君焉父母之謂也<lb/>
父父子子兄兄弟弟夫夫婦婦而家道正正家而天下<lb/>
定矣<lb/>
　卦名家人而獨戒之以利女貞其義何也以卦體言<lb/>
　之也二柔中而五剛中非女正位乎内男正位乎外<lb/>
　耶是女貞之必由乎男也男女各得其正自有天地<lb/>
　以來乾道成男坤道成女適以昭其性分之當然耳<lb/>
　故夫唱婦隨無異於天施地生而下濟上行知始代<lb/>
<pb n="39b"/>　終非天地之大義有如是耶然家人而槩之以男女<lb/>
　則男女之中兼有父母在矣女正固由乎男而男女<lb/>
　之正不又由父母耶不然嚴君之稱何謂也不特此<lb/>
　也統觀一卦而使父子兄弟之夫婦無不各盡其大<lb/>
　義家道不亦正乎天下之治亂不定惟家道不得其<lb/>
　正正家而天下雖大推此加彼未有不定者矣此家<lb/>
　人之所以利女貞也<lb/>
象曰風自火出家人君子以言有物而行有恒<lb/>
<pb n="40a"/>　五行生克制化之理相得則從不相得則變故澤火<lb/>
　為革風火為家人盖火生於木木來從火火熾風生<lb/>
　風從火發性情之順也兹離下火也巽上風也非風<lb/>
　自火出之象乎是明明示人以同居相得之為家人<lb/>
　也君子觀象而知所以法之矣治家者必内離明而<lb/>
　外巽齊明於内者齊乎外也明而後齊言行其大端<lb/>
　焉言可以無物耶行可以無恒耶有物有恒其究也<lb/>
　赦過宥罪<lb/>
<pb n="40b"/>初九閑有家悔亡<hi>之漸</hi>
　之漸而女歸吉非有家耶變艮而一陽在上有防閑<lb/>
　之象焉非閑有家耶治家之道始若不閑終必有悔<lb/>
　兹閑矣而治之有漸何悔不亡<lb/>
象曰閑有家志未變也<lb/>
　閑也者閑其志也志變則家不齊矣於女歸有家之<lb/>
　始而閑之閑於其志之未變而如艮止焉家有不齊<lb/>
　者乎悔是以亡也<lb/>
<pb n="41a"/>六二无攸遂在中饋貞吉<hi>之小畜</hi>
　二離主而互坎巽木來從離火而坎水居其間有烹<lb/>
　飪之象焉故曰饋饋者進食於尊者之名以其應五<lb/>
　而得中也故曰中饋遂也者如其意之所欲為也是<lb/>
　女子不正之病根家人而小畜柔得位矣非主家之<lb/>
　婦人乎既中且正宻雲不雨則无攸遂在中饋而已<lb/>
　矣婦道之貞者也安得不吉在如舜在璿璣玉衡之<lb/>
　在察也離陽明於外有明察之義焉<lb/>
<pb n="41b"/>象曰六二之吉順以巽也<lb/>
　二之貞而得吉人但知其克盡婦道也而不知其嫻<lb/>
　有婦徳耳離本坤來非其順耶木來從火非其巽耶<lb/>
　内柔順而外卑巽無違夫子不驕不吝此其所以貞<lb/>
　也是以吉也<lb/>
九三家人嗃嗃悔厲吉婦子嘻嘻終吝<hi>之益</hi>
　之益火變為雷矣火猛烈而雷震驚以此處家人三<lb/>
　又剛正自用不亦過於嚴而嗃嗃耶治家過嚴雖上<lb/>
<pb n="42a"/>　蒙悔而下惕厲敢有嘻嘻之婦子哉利往利渉無不<lb/>
　可吉乎不吉乎若嘻嘻則始雖樂得夫因循以相適<lb/>
　而終必致滋夫玩狎之吝矣<lb/>
象曰家人嗃嗃未失也婦子嘻嘻失家節也<lb/>
　處家人而惟嗃嗃若似乎失之過嚴殊不知治家之<lb/>
　道與其寛也寧嚴悔厲吉豈失也哉未失也則婦子<lb/>
　嘻嘻可知矣一家之中各有其當然之節嘻嘻者其<lb/>
　初未嘗不以為相適而有益至於終吝而後知失家<lb/>
<pb n="42b"/>　節也<lb/>
六四富家大吉<hi>之同人</hi>
　以巽木為乾金木内藏金有富家之象焉而况四巽<lb/>
　主為近利市三倍柔得正而同人以治家家未有不<lb/>
　富者公于野之心共渉川之利外君子而内女貞不<lb/>
　大吉乎<lb/>
象曰富家大吉順在位也<lb/>
　四固富家大吉矣以其巽主而順耶不特此也巽主<lb/>
<pb n="43a"/>　長女也女雖貴乎順使不得其位何能巽以行權而<lb/>
　致富兹居内卦之上近九五之尊是以長女之順而<lb/>
　在長婦之位矣柔正得位内助行權家道所由富而<lb/>
　大吉也<lb/>
九五王假有家勿恤吉<hi>之賁</hi>
　之賁有山龍火藻之象焉當五位而山龍火藻以為<lb/>
　飾非王耶而且賁也者剛柔相文隂陽相助五與二<lb/>
　應各得中正二中饋則五有家矣假至也猶言至此<lb/>
<pb n="43b"/>　也非王假有家耶然小利有攸往似乎當恤利女貞<lb/>
　又可以勿恤而吉也亦亨之義也<lb/>
象曰王假有家交相愛也<lb/>
　五以二之在中饋而曰王假有家何也剛柔之相濟<lb/>
　也剛柔不相濟則隂陽相勝而相惡矣不成其為家<lb/>
　不如其無家有家者五與二夫唱婦隨而交相愛也<lb/>
　交相愛即所謂火生於木木來從火火熾風生風從<lb/>
　火發也<lb/>
<pb n="44a"/>上九有孚威如終吉<hi>之既濟</hi>
　治家之道過嚴則嗃嗃過寛則嘻嘻必如水火之既<lb/>
　濟而後可水流而不失其信非有孚耶火炎而莫犯<lb/>
　其明非威如耶有孚威如治家如此不惟其初吉也<lb/>
　夫何終亂之有<lb/>
象曰威如之吉反身之謂也<lb/>
　威如者若有威之可畏然豈徒作威而人畏之耶之<lb/>
　卦終亂而予之以終吉其吉也何謂也哉家之本在<lb/>
<pb n="44b"/>　身身修而家自齊上九克剛克柔以自治如水如火<lb/>
　以治人不怒而威形端表正反身之謂也安得不吉<lb/>
䷥暌<hi>兌下離上</hi>
暌小事吉<lb/>
　家人而繼之以暌何也暌為家人之綜卦也所謂反<lb/>
　易之卦二十八此又其一也天人之理各有盛衰家<lb/>
　道既成之後未有成而不敗者也敗則乖異必先為<lb/>
　之兆家人所以反易而為暌亦自然之數也既暌矣<lb/>
<pb n="45a"/>　雖有離火之明與兌澤之深各不相為用豈猶可以<lb/>
　大事耶隨時安分步趨自繩小事尚有吉之道則中<lb/>
　爻約象為既濟而小亨初吉之義也<lb/>
彖曰暌火動而上澤動而下二女同居其志不同行<lb/>
說而麗乎明柔進而上行得中而應乎剛是以小事吉<lb/>
天地暌而其事同也男女暌而其志通也萬物暌而其<lb/>
事類也暌之時用大矣哉<lb/>
　卦名暌其義何也以卦象言之也乾坤之妙以動交<lb/>
<pb n="45b"/>　為有用兹火動於上而不能下交於澤澤動於下而<lb/>
　不能上交於火是上者益上下者益下而暌矣又離<lb/>
　為中女兌為少女從來女子多疑而善妬可以同居<lb/>
　也耶居即同而行不同其志然也所謂面合心離者<lb/>
　也亦暌也暌何以小事吉也以卦徳卦變卦體言之<lb/>
　也兌雖說而必麗乎離之明柔進上行而失其正得<lb/>
　中應剛而亦非正皆不可以大事也是以取約象小<lb/>
　亨初吉之義而繫之以小事吉也然而暌也者天地<lb/>
<pb n="46a"/>　萬物之大義也天不暌於地何以成其為天地不暌<lb/>
　於天何以成其為地男不暌於女何以成其為男女<lb/>
　不暌於男何以成其為女萬物不相暌何以各成其<lb/>
　為物事同志通而相類暌無不合之理也可以知當<lb/>
　暌而睽暌之時也暌不終暌暌之用也暌之時用大<lb/>
　矣哉<lb/>
象曰上火下澤暌君子以同而異<lb/>
　天地間物理人情不親無以見疎亦猶不疎無以見<lb/>
<pb n="46b"/>　親也而暌合同異之事於此逈然各别矣兹離上火<lb/>
　也兊下澤也非上火下澤之象乎是明明示人以體<lb/>
　合性殊之為暌也君子觀象而知所以法之矣知同<lb/>
　而同我何能與天下異知異而異我又不能與天下<lb/>
　同同而異其究也反身修德<lb/>
初九悔亡䘮馬勿逐自復見惡人无咎<hi>之未濟</hi>
　變兊為坎澤決下流矣水火不交猶之乎暌也非其<lb/>
　悔耶而何以亡暌而合者也初與四應四在家人互<lb/>
<pb n="47a"/>　坎體有馬象卦變自離來者柔進三而剛居二非䘮<lb/>
　馬耶然自中孚來者柔進五而剛居四互卦又為坎<lb/>
　主矣所喪之馬非勿逐自復耶而且四雖互卦為坎<lb/>
　主於正卦則離體也火烈人望而畏之有惡人象又<lb/>
　離明有相見之象夫惡人可以見乎見之能无咎乎<lb/>
　之未濟而約既濟水火不交而交矣是見惡人无咎<lb/>
　也皆暌而合也悔之所以亡也<lb/>
象曰見惡人以辟咎也<lb/>
<pb n="47b"/>　既曰惡人何以見之无咎哉惡人之心多疑忌而善<lb/>
　中傷若以為惡而不與之見則咎我之禍端不可測<lb/>
　矣見之者非所以辟咎也耶郭子儀之於盧杞是也<lb/>
九二遇主于巷无咎<hi>之噬嗑</hi>
　五君位而二應之諸卦皆然兹獨以主稱何也主者<lb/>
　成卦之謂也五自四進本㢲主變而為暌則又離主<lb/>
　矣暌固有合之理之噬嗑齧而後合二必不能坦然<lb/>
　與五遇遇於何變震為大塗而互艮為門闕為徑路<lb/>
<pb n="48a"/>　當大塗之間有門闕之徑路焉則巷也巷豈君臣遇<lb/>
　合之地哉宜乎有咎之者處暌之時不妨委曲以求<lb/>
　合而已遇主於巷何咎之有<lb/>
象曰遇主于巷未失道也<lb/>
　君臣茍且遇合徒致枉道狥人之咎二何以得无咎<lb/>
　哉雖當時變本是故主以道事君者坦途是道曲徑<lb/>
　亦是道遇主於巷正應也豈失道耶<lb/>
六三見輿曳其牛掣其人天且劓无初有終<hi>之大有</hi>
<pb n="48b"/>　凡人合則信暌則疑暌而大有所有無非疑心耳三<lb/>
　之在家人也以一陽處於二隂之間互卦為坎主坎<lb/>
　於輿也為多𤯝輿必有駕之者牛也兹卦變以一隂<lb/>
　處於二陽之間又互為離主離為牝牛既失其輿安<lb/>
　用牛為第見以為輿也後有曳之者又見以為輿之<lb/>
　有牛也前有掣之者然二四遇主遇元夫之不暇何<lb/>
　暇曳人輿掣人牛乎三與上應暌而不能遽合疑心<lb/>
　之見如此而況上之猜狠方深并見其人之天且劓<lb/>
<pb n="49a"/>　矣上亦何嘗天且劓哉故无初有終先雖暌而後自<lb/>
　合也天髠也上為首傷於首有天象焉劓者鼻刑也<lb/>
　二之噬嗑噬膚滅鼻矣故又有劓象<lb/>
象曰見輿曵位不當也无初有終遇剛也<lb/>
　三之輿實無有曵之者而見以為曵何以疑心至此<lb/>
　哉柔進居三以不中不正之人暌而難合未有不臆<lb/>
　見横生者位不當也故不但輿曳而已也无初有終<lb/>
　者何也三與上為正應隂柔多疑而陽剛善斷斷則<lb/>
<pb n="49b"/>　疑釋而信矣豈終暌而不合哉遇剛也亦柔之幸也<lb/>
九四暌孤遇元夫交孚厲无咎<hi>之損</hi>
　暌之損我說而彼止是無應也不亦孤乎然四與初<lb/>
　雖非正應四變而初不變元夫也初剛而四亦剛不<lb/>
　交孚耶同徳則同心相遇自相信遇元夫而交孚厲<lb/>
　之者何也當暌時而損兌澤之深以益艮山之髙危<lb/>
　道也知其危而慎持之損所當損不失乎交孚之髙<lb/>
　深損元吉而後无咎之損者厲亦无咎矣豈暌而終<lb/>
<pb n="50a"/>　於孤處已哉<lb/>
象曰交孚无咎志行也<lb/>
　世之交孚而致咎者多矣四何以得无咎哉孚不以<lb/>
　迹而以心也同徳相信之損而損所當損人自見諒<lb/>
　於形迹況元夫耶志行也何咎之有<lb/>
六五悔亡厥宗噬膚往何咎<hi>之履</hi>
　二臣位而應於五亦諸卦皆然兹獨以宗稱何也宗<lb/>
　者同體之謂也凡卦三四屬人道當其未變也三四<lb/>
<pb n="50b"/>　相互為同體其既變也四進而居五三來而居二則<lb/>
　正應矣非厥宗耶暌之履暌隔而不往履躡而可進<lb/>
　雖以隂居陽而履虎尾是其悔也然居中應剛而不<lb/>
　咥人悔不亡乎以是知五為二主則二為五宗二已<lb/>
　之噬嗑矣齧而合易於噬膚非厥宗噬膚耶彼乗剛<lb/>
　滅鼻且无咎我柔中往合夫何咎何者決其往而快<lb/>
　之之詞也<lb/>
象曰厥宗噬膚往有慶也<lb/>
<pb n="51a"/>　予五以往不曰无咎而曰何咎是决其往則必合不<lb/>
　但无咎而已也觀厥宗之合如噬膚之易不亦且有<lb/>
　慶耶<lb/>
上九暌孤見豕負塗載鬼一車先張之弧後說之弧匪<lb/>
冦婚媾往遇雨則吉<hi>之歸妹</hi>
　暌中爻約象為既濟四一陽互坎有豕象又互坎之<lb/>
　主即為變震之主震為大塗有豕負塗之象焉鬼者<lb/>
　有聲氣而無形質之物也以火為雷故象之又離震<lb/>
<pb n="51b"/>　在互坎之上坎為輿有載鬼一車之象焉弧亦坎象<lb/>
　為弓輪也既濟坎在前有先張象離在後非弧矣故<lb/>
　後說冦亦坎象為盜也水火則婚媾之象焉遇雨者<lb/>
　離火而息其上炎震為雷雷動而水火既濟矣非遇<lb/>
　雨耶盖暌而歸妹征凶无攸利不征矣而正應之三<lb/>
　又為二陽所制不亦孤乎妹則女也女暌而疑見紛<lb/>
　起将汚我耶抑赫我耶惡我而欲殺之耶愛我而欲<lb/>
　生之耶若似乎冦也而匪冦也婚媾也火動而上之<lb/>
<pb n="52a"/>　故也往而遇雨先暌後合矣之彖凶而爻義吉者也<lb/>
象曰遇雨之吉羣疑亡也<lb/>
　遇雨何以吉哉上之羣疑皆因炎火所生變震則息<lb/>
　其炎矣震主又互為坎主震雷坎雨雷雨作而火豈<lb/>
　猶能復炎耶所疑未有或存者羣疑亡也<lb/>
　　附餘<lb/>
　暌則六爻皆暌也何獨四上言暌而且曰孤盖暌惟<lb/>
　火動而上以致於澤動而下也而況澤雖下而水有<lb/>
<pb n="52b"/>　歸火方上而氣即散乎離以陽明為火之炎故獨四<lb/>
　上言暌而且見其孤也<lb/>
　<lb/>
　<lb/>
　<lb/>
　<lb/>
　<lb/>
　易原就正卷六<lb/>
</p>

  </div>
            <div>
<head>易原就正卷七</head> <lb/>
    <p>
<pb n="1a"/>欽定四庫全書<lb/>
　易原就正卷七<lb/>
　　　　　　　　　　　　　　邢臺包儀撰<lb/>
䷦蹇<hi>艮下坎上</hi>
蹇利西南不利東北利見大人貞吉<lb/>
　睽而繼之以蹇何也蹇為睽之用卦也睽用蹇蹇亦<lb/>
　用暌睽乖而蹇難女睽於内男不蹇於外乎卦惟九<lb/>
　五剛健中正而二應之當水險山阻之際能進而居<lb/>
<pb n="1b"/>　於西南之坤方水由地中行也若退而入於東北之<lb/>
　艮位山激而汎濫横流矣孰利孰不利不亦判然逈<lb/>
　别耶又五既有剛健中正之徳則大人也二柔順而<lb/>
　亦中正不當利見以濟難耶然而患難君臣有徳不<lb/>
　可以自恃失正不止於無功貞而後吉約象有未濟<lb/>
　在焉猶恐其汔濟濡尾也<lb/>
彖曰蹇難也險在前也見險而能止知矣哉<lb/>
蹇利西南往得中也不利東北其道窮也利見大人往<lb/>
<pb n="2a"/>有功也當位貞吉以正邦也蹇之時用大矣哉<lb/>
　卦名蹇其義何也以卦徳言之也足不能進而行之<lb/>
　難難也以坎水髙出於艮山之上而險在前也然坎<lb/>
　險而艮止徳敗於安樂知長於患難見險而能止合<lb/>
　坎艮而内外剛明之知者也知矣哉則當蹇而所謂<lb/>
　有利有不利必貞而後得吉者可知矣卦變自小過<lb/>
　來震主一陽往而居五是得坤之中也故利西南若<lb/>
　仍退而近三艮山髙阻其道止此而窮也故不利東<lb/>
<pb n="2b"/>　北又卦體九五為剛健中正之大人二正應而利見<lb/>
　之不亦一往而成濟蹇之功耶然二五各當位而猶<lb/>
　然以貞吉誡又何也大患不可以茍安小康非所以<lb/>
　長治君正莫不正一正君而國定矣貞而後吉非以<lb/>
　正邦耶故當蹇而蹇因時善用遭逢盤錯乃見賢豪<lb/>
　蹇之時用大矣哉<lb/>
象曰山上有水蹇君子以反身修徳<lb/>
　天下之險莫如水天下之阻莫如山既險且阻其何<lb/>
<pb n="3a"/>　以行之哉兹艮下山也坎上水也其山上有水之象<lb/>
　乎是明明示人以險阻不可行之為蹇也君子觀象<lb/>
　而知所以法之矣山卓然有身象水淵然有徳象時<lb/>
　不可必而身可反遇不可齊而徳可修反身修徳其<lb/>
　究也同而異<lb/>
初六往蹇來譽<hi>之既濟</hi>
　險在前而之彖有終亂之戒焉可以往乎往則蹇矣<lb/>
　然而初無可來也不往便是來以山為火山髙火明<lb/>
<pb n="3b"/>　有隆望流光之象焉非譽耶思患而豫防反身以修<lb/>
　徳未有不得譽者也<lb/>
象曰往蹇來譽宜待也<lb/>
　天下無濟於事而身名俱喪者皆輕舉妄動之人為<lb/>
　之也故觀變以待時非聖人獨巧於自全亦適合乎<lb/>
　其宜耳初不往便是來不蹇則得譽待乎不待乎宜<lb/>
　待也<lb/>
六二王臣蹇蹇匪躬之故<hi>之井</hi>
<pb n="4a"/>　井王制之井也二當臣位改邑不改井非王臣耶險<lb/>
　在前而又井焉蹇而又蹇非蹇蹇耶其故何也艮有<lb/>
　身象則躬也變巽則匪躬矣九五正在險中而二應<lb/>
　之是犯難直前雖繘之至不至與瓶之羸不羸吉凶<lb/>
　皆非所論也匪躬而已矣<lb/>
象曰王臣蹇蹇終无尤也<lb/>
　匪躬而無濟於事豈不有尤之者耶然之井而王臣<lb/>
　蹇蹇矣繘井不疑羸瓶何怨雖曰無功亦終无尤也<lb/>
<pb n="4b"/>　孔明之死而後已正合此爻之義<lb/>
九三往蹇來反<hi>之比</hi>
　比輔也無輔而往則蹇矣來而就輔隂從陽正也三<lb/>
　艮主以陽剛就輔於二之隂柔非反耶險在前而共<lb/>
　濟之亦不得不反不寧方來之義也不然則後夫矣<lb/>
象曰往蹇來反内喜之也<lb/>
　三剛正而二柔正二方蹇蹇匪躬矣隂柔不足以圖<lb/>
　功徒在内而正多憂三以陽剛不往而來也反於内<lb/>
<pb n="5a"/>　而隂陽相比未有不喜之者<lb/>
　　附餘<lb/>
　借憂字對看喜字因三互坎離坎憂而離喜也<lb/>
六四往蹇來連<hi>之咸</hi>
　山澤之通氣可以不相連乎無所感而往徒蹇而已<lb/>
　四隂柔雖正而無才三陽剛合力以相濟往則蹇而<lb/>
　來則連往乎抑來乎連乎抑蹇乎來連亦取女吉之<lb/>
　義也<lb/>
<pb n="5b"/>象曰往蹇來連當位實也<lb/>
　四本與初應何以舍初而連三初不當位而三當位<lb/>
　初又隂虚而三陽實也而況剛柔各得其正山澤之<lb/>
　相連一氣乎<lb/>
九五大蹇朋來<hi>之謙</hi>
　五卦變自小過來進震主為坎主正處險中矣非大<lb/>
　蹇耶之謙居尊當蹇而能謙同志之朋未有不來助<lb/>
　之以濟蹇者君子所以有終<lb/>
<pb n="6a"/>象曰大蹇朋來以中節也<lb/>
　不曰中正而曰中節何也來反來連來碩之朋皆得<lb/>
　正而不中五不得不以中而節之也應剛而剛應柔<lb/>
　而柔剛柔相濟而不失其正非以中節耶<lb/>
上六往蹇來碩吉利見大人<hi>之漸</hi>
　漸進也上無可進當以退為進可以往乎不來便是<lb/>
　往往則終於蹇而已與三為正應來就之而剛柔合<lb/>
　力蹇極而漸濟自有碩大之功非往蹇來碩乎吉可<lb/>
<pb n="6b"/>　知也女歸未有不見大人者而況九五有剛健中正<lb/>
　之徳居尊而為濟蹇之主乎故又利見大人也<lb/>
象曰往蹇來碩志在内也利見大人以從貴也<lb/>
　上無可往而惟有來碩也者陽之大而實也九三剛<lb/>
　正居内而當位實為艮主而之比若不專心與相比<lb/>
　隂柔終蹇而已矣來而就碩非以其志在内耶而又<lb/>
　利見大人者何也雖有濟蹇之志又得濟蹇之材而<lb/>
　權不在我不從濟蹇之主亦不能成濟蹇之功九五<lb/>
<pb n="7a"/>　坎主而居尊見大人非所以從貴也耶<lb/>
　　附餘<lb/>
　凡往皆坎凡來皆艮來碩者當是下應九三也若云<lb/>
　來就九五則何必又說利見大人象故曰志在内也<lb/>
　九五非内卦其為九三無疑<lb/>
䷜解<hi>坎下震上</hi>
解利西南无所往其來復吉有攸往夙吉<lb/>
　蹇而繼之以解何也解為蹇之綜卦也所謂反易之<lb/>
<pb n="7b"/>　卦二十八此又其一也世運之數未有治而不亂亂<lb/>
　而不治者也蹇極而有不解者乎故動乎險中為屯<lb/>
　動乎險外則解矣後天卦位震居東坎居北既動而<lb/>
　出險不可又動而入險故蹇利西南以避難解利西<lb/>
　南不又犯難也盖大難方解惟以無事為福不得已<lb/>
　而尚有所事亦惟簡易以相安復吉夙吉總不離乎<lb/>
　利西南也其字即指西南卦變坤隂易巽陽以成解<lb/>
　耳<lb/>
<pb n="8a"/>彖曰解險以動動而免乎險解<lb/>
解利西南往得衆也其來復吉乃得中也有攸往夙吉<lb/>
往有功也<lb/>
天地解而雷雨作雷雨作而百果草木皆甲坼解之時<lb/>
大矣哉<lb/>
　卦名解其義何也以卦徳言之也坎雖至險震則能<lb/>
　動險之不陷非以其動耶動而逺害非免乎險耶此<lb/>
　其所謂解也而解之利而吉者可知矣卦變自升來<lb/>
<pb n="8b"/>　三往居四而入坤體坤為衆往而得衆故利西南四<lb/>
　來居三而二不變二得三為坎主而居坤體之中也<lb/>
　故其來復吉二得中而又與五為正應往不有功耶<lb/>
　故有攸往夙吉然則解也者不獨人道有然也天地<lb/>
　之道不亦有解之時乎震雷坎雨非時不作動萬物<lb/>
　者莫如雷潤萬物者莫如雨震為旉為大塗坎一陽<lb/>
　在内有甲象二隂在外有坼象雷雨作而百果草木<lb/>
　有不甲坼者乎此天地之解也時為之也天地不能<lb/>
<pb n="9a"/>　違時亦猶萬物之不能違天地解之時大乎不大乎<lb/>
　大矣哉<lb/>
象曰雷雨作解君子以赦過宥罪<lb/>
　雷者天之威雨者天之澤威中有澤猶刑罰中之有<lb/>
　赦宥也故聖人神武而不殺亦如天道之好生兹震<lb/>
　上雷也坎下雨也其雷雨作之象乎是明明示人以<lb/>
　威動澤流之為解也君子觀象而知所以法之矣過<lb/>
　不赦無田自改罪不宥無由自新下車開網之世民<lb/>
<pb n="9b"/>　日遷善而不知為之者赦過宥罪其究也言有物而<lb/>
　行有恒<lb/>
初六无咎<hi>之歸妹</hi>
　征凶无攸利而曰无咎何也初在升卦本巽主兹變<lb/>
　而為坎體則險矣險亦宜乎其有咎而非其咎也三<lb/>
　為之也乃三往居四為正應藉之以動而出險又之<lb/>
　歸妹為兌兌說也坎水而塞其下流不險而說矣非<lb/>
　无咎耶<lb/>
<pb n="10a"/>象曰剛柔之際義无咎也<lb/>
　既以巽為坎柔變剛也復以坎為兌剛又變柔升與<lb/>
　四相得坤巽皆柔也解與四相應震坎又皆剛非剛<lb/>
　柔之際耶剛柔各得其當揆之於義之彖雖凶何咎<lb/>
　之有<lb/>
九二田獲三狐得黄矢貞吉<hi>之豫</hi>
　二坎主也坎有狐象狐屬隂初與三為正卦之坎體<lb/>
　三與五則互卦之坎體皆狐也非三狐耶乗承而比<lb/>
<pb n="10b"/>　應之非獲耶又坎為弓輪一陽則矢也居中則黄也<lb/>
　不失便是得非得黄矢耶難既解矣而又行師非田<lb/>
　乎世難之解務須盡除狐媚侯其有三狐之獲而無<lb/>
　一矢之失乎然而以九居二矣不可以不貞貞而後<lb/>
　吉亦復吉夙吉之義也<lb/>
象曰九二貞吉得中道也<lb/>
　以九居二非正也何予之以貞而吉哉坎主而得中<lb/>
　狐不能媚矢不致失豈惟得中得乎中之道者也不<lb/>
<pb n="11a"/>　貞吉乎<lb/>
六三負且乗致冦至貞吝<hi>之恒</hi>
　三於坎馬為下首有負象變巽為股為髙髙其股者<lb/>
　乗象也又坎為盜有冦象巽為風忽然而來如盜之<lb/>
　不可測也故有至象卦變六來居三不中不正既以<lb/>
　巽為坎險復以坎為巽入至險而善入以小人而踞<lb/>
　君子之位何異本負也而且至於乗乎又之恒而恒<lb/>
　雷恒風萬物摧毁貪暴臨民盜心斯起不亦致冦至<lb/>
<pb n="11b"/>　耶雖貞亦吝何況不貞乎<lb/>
象曰負且乗亦可醜也自我致戎又誰咎也<lb/>
　婢不可以作夫人以其醜態自露也下賤而居髙位<lb/>
　不亦可醜也耶冦至則戎至矣誰致之誰之咎哉自<lb/>
　我致戎於人乎何尤<lb/>
九四解而拇朋至斯孚<hi>之師</hi>
　而汝也四在升卦原與初同巽體巽為股股之最下<lb/>
　者拇也兹卦變四則震主矣震為足初與四應與足<lb/>
<pb n="12a"/>　相應者亦拇也故曰而拇師衆也於人為朋丈人吉<lb/>
　初應四豈丈人乎附足而動者也非拇耶比眤庸流<lb/>
　賢豪日逺解而拇則同類之朋自至恐而拇亦不易<lb/>
　解也必朋至而後可信其能解<lb/>
象曰解而拇未當位也<lb/>
　拇亦足之助也況而拇耶乃必欲解之者何也彼以<lb/>
　六居初此以九居四應之不以正非徒無益而又害<lb/>
　之未當位也<lb/>
<pb n="12b"/>六五君子維有解吉有孚于小人<hi>之困</hi>
　當解而之困困尤不可以不解大人是君子也君子<lb/>
　維有解而已矣然解未有不吉者然而有言不信矣<lb/>
　必騐於小人而後信<lb/>
象曰君子有解小人退也<lb/>
　君子解小人固不以迹而以心小人去君子自是心<lb/>
　離而迹顯矣君子果有解小人之心耶小人未有不<lb/>
　顯然而退者也故以退為解之騐<lb/>
<pb n="13a"/>上六公用射隼于髙墉之上獲之无不利<hi>之未濟</hi>
　帝出乎震動之主也少隂則為君動極者非公耶墉<lb/>
　者墻内外之限以三居下卦之上而處二陽之間也<lb/>
　隼鷂屬鷙鳥也鷹之搏噬不能無失惟隼為最凖每<lb/>
　發必中也坎有禽象而三之貪惡則象隼又坎為弓<lb/>
　輪故有射象當未濟之時小人猶狐也而濡尾及其<lb/>
　當解則不啻隼之㨿髙墉矣解未濟者非公不可以<lb/>
　震動為離明射而獲之彼无攸利我无不利矣<lb/>
<pb n="13b"/>象曰公用射隼以解悖也<lb/>
　三剛變為柔隂竊陽位以雷厲風行之惡為蠧國殃<lb/>
　民之害悖甚矣至此而悖亦極矣悖極則當解射隼<lb/>
　所以解也公之用其有當於解之時乎<lb/>
　　附餘<lb/>
　卦惟四五言解何也解以動而出險也是在震而不<lb/>
　在坎四震主而五君位一當解之任一當解之權上<lb/>
　則動極而解矣故亦不言解而孔子則補出解字<lb/>
<pb n="14a"/>䷨損<hi>兌下艮上</hi>
損有孚元吉无咎可貞利有攸往<lb/>
曷之用二簋可用享<lb/>
　解而繼之以損何也大難之解有經必有權有利必<lb/>
　有害而進退予奪猶之有得必有失也槩之曰損未<lb/>
　有解而無所損者也卦乃損兌澤之深益艮山之髙<lb/>
　深者自深髙者自髙使非損所當損而有孚元吉安<lb/>
　得无咎可貞而利有攸往哉有孚者艮剛篤實之象<lb/>
<pb n="14b"/>　也元吉者兌柔和說之義也无咎者損兌澤而不相<lb/>
　怨也可貞者益艮山而知所止也利有攸往者山澤<lb/>
　之通氣流行而無滯也然則損以為取不當節以為<lb/>
　用乎曷之用中爻互坤為吝嗇有節用象互震有簋<lb/>
　象自兌而互則二也又兌為巫以說神有享象非二<lb/>
　簋可用享耶亦善於處損者也<lb/>
彖曰損損下益上其道上行<lb/>
損而有孚元吉无咎可貞利有攸往曷之用二簋可用<lb/>
<pb n="15a"/>享二簋應有時損剛益柔有時損益盈虚與時偕行<lb/>
　卦名損其義何也以卦體言之也損下卦乾之上陽<lb/>
　為兌澤益上卦坤之上隂為艮山是自下卦之上而<lb/>
　上於上卦之上損之道非剥民奉君之義而上行耶<lb/>
　剥民奉君以為損損豈易言哉必有孚而後元吉必<lb/>
　元吉而後无咎必无咎而後可貞亦必可貞而後利<lb/>
　有攸往也故用而至於享簋亦止於二何其儉也以<lb/>
　應時也二簋有時損益不當有時耶剛盈而柔虚盈<lb/>
<pb n="15b"/>　者損而虚者益與時偕行損不為虐益亦非貪當損<lb/>
　而損不損則泰矣<lb/>
象曰山下有澤損君子以懲忿窒慾<lb/>
　盈天地之間損益其大端也有以益為益有以損為<lb/>
　損有以益為損有以損為益者也如山澤之通氣也<lb/>
　澤伏於山而不窮山潤於澤而不崩澤益山山亦益<lb/>
　澤乃不見益而見損者何也天地間有益必先有損<lb/>
　也兹艮上山也兌下澤也非山下有澤之象乎是明<lb/>
<pb n="16a"/>　明示人以損下益上之為損也君子觀象而知所以<lb/>
　法之矣以損為益惟身是修忿起如山當懲其勢慾<lb/>
　深如澤當窒其流懲忿窒慾其究也以虚受人<lb/>
初九已事遄往无咎酌損之<hi>之蒙</hi>
　畜而不流澤之事也初與四應變兌為坎澤决下流<lb/>
　矣不已所事而遄往耶舍己狥人似乎可咎童蒙求<lb/>
　我何咎之有然當損下益上之時損初益四則未濟<lb/>
　蒙以養正而小狐濡尾者在焉慎辨物居方可不酌<lb/>
<pb n="16b"/>　損之耶亦再三瀆瀆則不告之義也<lb/>
象曰已事遄往尚合志也<lb/>
　童蒙求我童來可也我何以已事遄往哉上下之分<lb/>
　也然損初益四而未濟火水之志似不相合四之睽<lb/>
　而損疾使遄睽而合非尚合志也耶尚通上<lb/>
九二利貞征凶弗損益之<hi>之頥</hi>
　頥貞吉二雖中而剛失正不利貞耶頥又下動而上<lb/>
　止可以征耶征則未有不凶者盖二與五應五之中<lb/>
<pb n="17a"/>　孚元吉矣豈待損二以為益乎弗損即所以益之是<lb/>
　箕山許由愈見唐堯之聖富春嚴子方昭光武之賢<lb/>
象曰九二利貞中以為志也<lb/>
　以九居二剛而失正不貞矣豈勉之以利而能貞哉<lb/>
　以其中也得中道者自不致偏其心以為志不偏便<lb/>
　是正中以為志事功非所論也貞之所以利也<lb/>
六三三人行則損一人一人行則得其友<hi>之大畜</hi>
　此則卦之所以為損也不有所損則所畜不大損天<lb/>
<pb n="17b"/>　而為澤益地而為山人屬陽物屬隂乾道剛健而行<lb/>
　不息是三人行則損一人一人行則得其友友也者<lb/>
　兩相與而相信也天地之交泰山澤之通氣所畜顧<lb/>
　不大哉<lb/>
象曰一人行三則疑也<lb/>
　損而有孚以言乎彼此相信也故損一人而一人行<lb/>
　兩相與則無所疑若三人則形跡雜而心思亂矣未<lb/>
　有不疑者也何以利往而渉大川<lb/>
<pb n="18a"/>六四損其疾使遄有喜无咎<hi>之暌</hi>
　損而睽是其咎也火澤不交澤下寒而火上炎不亦<lb/>
　疾乎損所當損其疾不可損乎柔得正而損其疾則<lb/>
　下應剛正之初睽不終睽不啻使之遄我而合也兌<lb/>
　為說不有喜乎夫何咎<lb/>
象曰損其疾亦可喜也<lb/>
　天地不能無過不及人豈能完全無疾乎故疾不足<lb/>
　憂惟諱其疾而不知損為可憂也損其疾不亦可喜<lb/>
<pb n="18b"/>　也乎而況能使初之遄我耶<lb/>
六五或益之十朋之龜弗克違元吉<hi>之中孚</hi>
　離象龜中孚象離則大寳十朋之龜也五貝為朋貝<lb/>
　口虚而尾實澤其體而人說之為兌之象五則變巽<lb/>
　而當其數也又兌數二而巽數五二五非十耶内兌<lb/>
　說而外巽順内外皆弗克違五不言損而獨言益何<lb/>
　也當損下益上之時損二之陽以益五之隂則為風<lb/>
　雷益矣非或益之耶受天下之益者豚魚不足類也<lb/>
<pb n="19a"/>　大川之中十朋之龜在焉渉之則益之能違乎不能<lb/>
　違乎未有不大善而吉者也<lb/>
象曰六五元吉自上祐也<lb/>
　以六居五柔中失正雖得元吉何自而祐之若是也<lb/>
　二之弗損益之耶非也上之弗損益之也盖二頥養<lb/>
　而上剛長臨備四徳以相助其自上祐有然也<lb/>
上九弗損益之无咎貞吉利有攸往得臣无家<hi>之臨</hi>
　此正所謂損下益上者也陽居隂位宜有咎矣何所<lb/>
<pb n="19b"/>　可貞何由得吉何往而利何家而臣備四徳而居上<lb/>
　位損至此不當止耶是損極而弗損矣益極而有所<lb/>
　以益之矣猶未至於八月也故无咎貞吉利有攸往<lb/>
　得臣无家臣坤象家艮象艮變坤則得臣无家矣<lb/>
象曰弗損益之大得志也<lb/>
　損下以益上君取民而民奉君豈君民得志之事哉<lb/>
　當不得志而弗損焉則得志矣且不止於弗損而又<lb/>
　有所以益之者不亦大得志耶<lb/>
<pb n="20a"/>䷩益<hi>震下巽上</hi>
益利有攸往利渉大川<lb/>
　損而繼之以益何也益為損之綜卦也所謂反易之<lb/>
　卦二十八此又其一也世未有損而不益者也亦未<lb/>
　有益而不利者也卦乃損巽順之進退益震動之𤣥<lb/>
　黄動者雷厲順者風行豈不利有攸往耶雷風相與<lb/>
　則山澤川流震巽皆木則舟楫可通不又利渉大川<lb/>
　耶利往利渉可以知无不利矣吉亨何足道哉<lb/>
<pb n="20b"/>彖曰益損上益下民說无疆自上下下其道大光<lb/>
利有攸往中正有慶利渉大川木道乃行<lb/>
益動而巽日進无疆天施地生其益无方凡益之道與<lb/>
時偕行<lb/>
　卦名益其義何也以卦體言之也損上卦乾之初陽<lb/>
　為巽風益下卦坤之初隂為震雷陽君而隂民是損<lb/>
　君以益民民說不无疆耶无疆者不可測識不可限<lb/>
　量如風如雷之自上而下於下也益之道豈不徳同<lb/>
<pb n="21a"/>　天地之大心昭日月之光乎夫何有不利哉卦體二<lb/>
　五各中正天下有懐才抱徳而無所往者矣有往不<lb/>
　有慶耶卦象震巽皆木道天下有藏器待時而終不<lb/>
　得行者矣渉川不乃行耶可再即卦徳而推言之益<lb/>
　也者内震動而外巽順動無阻而巽善入天下有見<lb/>
　風雷之進而可以測識限量者乎其日進也无疆而<lb/>
　且乾坤既交以後震代父事天之施也巽代母事地<lb/>
　之生也出乎震齊乎巽其益豈有方所耶凡益之道<lb/>
<pb n="21b"/>　學易者其宜知之乎雷風不可非其時與時偕行當<lb/>
　益而益非益無益也不益則否矣<lb/>
象曰風雷益君子以見善則遷有過則改<lb/>
　天地間益不盡於風雷而風雷之妙撓物莫如風動<lb/>
　物莫如雷然必動之而後撓亦必撓之而愈動有交<lb/>
　相助益之功焉兹巽上風也震下雷也其風雷之象<lb/>
　乎是明明示人以不相悖而相助之為益也君子觀<lb/>
　象而知所以法之矣有以人益我者亦有我自益者<lb/>
<pb n="22a"/>　善也而見即遷過也而有即改遷善改過其究也立<lb/>
　不易方<lb/>
初九利用為大作元吉无咎<hi>之觀</hi>
　此則卦之所以為益也以顒若之誠赴渉川之功初<lb/>
　與四為正應雷動而風行非大作乎猶恐其不荐也<lb/>
　利往不利用乎然必元吉而後无咎否則不足以為<lb/>
　天下觀<lb/>
象曰元吉无咎下不厚事也<lb/>
<pb n="22b"/>　初必元吉而後无咎亦不特為天下觀也徳懋懋官<lb/>
　功懋懋賞居下位而受上益為大作厚事也豈其分<lb/>
　哉不元吉安得无咎賈長沙所以終於痛哭而已矣<lb/>
六二或益之十朋之龜弗克違永貞吉王用享于帝吉<lb/>
<hi>之中孚</hi>
　當損上益下之時損五之陽以益二之隂則為山澤<lb/>
　損矣何益乎不期益而益也非或益之乎既與損五<lb/>
　同其變應與損五同其象而有不同者以其位也故<lb/>
<pb n="23a"/>　戒之以永貞之義又戒之以永貞之心變兌為巫以<lb/>
　說神有用享象帝取象于震主王則次于帝之象也<lb/>
　即二也<lb/>
象曰或益之自外來也<lb/>
　凡自内而得益者我可以主之或者無定之辭也乃<lb/>
　亦曰益之何也二當益下之時五為正應不自外卦<lb/>
　之惠心惠徳而來耶不期益而得益者也<lb/>
六三益之用凶事无咎有孚中行告公用圭<hi>之家人</hi>
<pb n="23b"/>　當損上益下之時三與上應上莫益或擊而凶矣以<lb/>
　女貞而渉大川非益之用凶事耶皆上之過也於三<lb/>
　乎何尤故无咎然欲因凶事而得益不中不正不能<lb/>
　無藉於近比之四四又巽隂而多疑故戒之以有孚<lb/>
　中行告公用圭有孚者變離互坎離中虚坎中實皆<lb/>
　孚象震三爻有公象為善鳴有告象又為玉有圭象<lb/>
　用圭以通信而期其從也又以我動彼巽而相依以<lb/>
　得益矣<lb/>
<pb n="24a"/>象曰益用凶事固有之也<lb/>
　天下益我者豈皆吉事乎哉盤根錯節乃見利器於<lb/>
　以知益用凶事非世間本無之事亦人生固有之事<lb/>
　也固有者以雷而為火火固雷中之所有而又火炎<lb/>
　則風生風自火出也<lb/>
六四中行告公從利用為依遷國<hi>之无妄</hi>
　巽本乾體乾善斷而巽善入故告公從震本坤體坤<lb/>
　為衆有國象震動也有遷國之象依也者巽三畫皆<lb/>
<pb n="24b"/>　變則為震震三畫皆變則為巽有相依之義焉故利<lb/>
　用為依遷國此則卦之所謂損上益下也備四徳以<lb/>
　益下位雖不中而得正既无匪正之行有合於中行<lb/>
　之道矣三之告公寧弗從乎從者不相違而相依也<lb/>
　乾坤相交震巽相依無非以益下為心即遷國亦无<lb/>
　不利所以避凶而趨吉也四之曲於益三也<lb/>
象曰告公從以益志也<lb/>
　四不當益三者也告公何以從哉四盖為卦益下之<lb/>
<pb n="25a"/>　主也主於益下豈不惟以益為志乎<lb/>
九五有孚惠心勿問元吉有孚惠我徳<hi>之頥</hi>
　五剛健中正非有孚耶下應柔順中正故亦有孚之<lb/>
　頥則震始而艮終萬物出乎震成言乎艮天地養萬<lb/>
　物聖人養萬民當益下而以養民為心此其心非惠<lb/>
　心耶頥口旁也有言語象可勿問而自元吉而況耕<lb/>
　田而食鑿井而飲帝力於我何有者正所以愛戴之<lb/>
　至而惠我徳耶<lb/>
<pb n="25b"/>象曰有孚惠心勿問之矣惠我徳大得志也<lb/>
　益下而以惠力之所被者有限心之所致者無窮有<lb/>
　實心自有實惠元吉尚須問耶然實心惠民者原欲<lb/>
　其惠我徳也仁聲之入人深不亦大得志耶巽風有<lb/>
　所向而為艮止亦志之象也<lb/>
上九莫益之或擊之立心勿恒凶<hi>之屯</hi>
　巽近利市三倍益極而利之最多者以巽而為坎坎<lb/>
　為盜巽為木盜得木不擊耶益卦之究也為恒又坎<lb/>
<pb n="26a"/>　為心病非立心勿恒耶利往利渉利建而曰勿恒凶<lb/>
　何也以其多利心焉則勿用有攸往矣而況渉川建<lb/>
　侯耶屯於益者也四徳何與乎益之極而莫益之求<lb/>
　益不已而或擊之是恒心盡喪惟利是趨其所由凶<lb/>
　怨惡交至矣<lb/>
象曰莫益之偏辭也或擊之自外來也<lb/>
　當損上益下之時不曰莫損而曰莫益豈正言哉因<lb/>
　其不知損而反益極故為偏辭以喻之也然人情貪<lb/>
<pb n="26b"/>　得者必無厭上亦但求人益豈料人擊耶殊不知莫<lb/>
　益則或擊乃自意料之外而來也亦必至之數也勿<lb/>
　恒所以與究卦振恒同凶也<lb/>
　　附餘<lb/>
　上經十卦之後而有泰否下經十卦之後而有損益<lb/>
　何也泰否者天之道也損益者人之道也天道十年<lb/>
　小變人道亦然故序泰否損益於上下經十卦之後<lb/>
　也天道泰而必否人道損而後益又明明示之矣然<lb/>
<pb n="27a"/>　泰否又十卦而後有剥復而損益即繼之以夬姤何<lb/>
　也否不利君子貞矣同人則利君子貞故泰否後序<lb/>
　同人至於賁而未有不剥者也剥有不復者乎益則<lb/>
　利往利渉矣利往利渉是無所不利也而可以長恃<lb/>
　乎哉人道之暫固不若天道之久也夬則有不利而<lb/>
　後利者矣故益即繼之以夬夬而即姤亦天理人事<lb/>
　之必然者也<lb/>
䷪夬<hi>乾下兌上</hi>
<pb n="27b"/>夬揚于王庭孚號有厲告自邑不利即戎利有攸往<lb/>
　益而繼之以夬何也夬决也天道人事益無終益之<lb/>
　理未有不决而去之者也卦為三月剛長五陽易尊<lb/>
　陽而惡隂非聖人之私意乃天下之公心自姤一隂<lb/>
　始壯壯而至夬當决而决决之可也而又岌岌乎難<lb/>
　之何以故姤者亂之始夬者亂之終聖人慎之於始<lb/>
　可不慎之於終乎揚號告兌為口之象也王者之庭<lb/>
　入門皆九數則一卦二體之象也四井為邑井九百<lb/>
<pb n="28a"/>　畆四九三十六則乾策老陽之數之象也自也者五<lb/>
　陽各自有其邑也乾兌皆屬金兵象非戎象耶五陽<lb/>
　决而一隂去非往象耶揚于王庭者正小人之罪也<lb/>
　孚號有厲者衆君子同心合力而猶安不忘危也告<lb/>
　自邑不利即戎者既不可以假公濟私亦不可以傷<lb/>
　生好殺也如此而夬夫何不利往哉<lb/>
彖曰夬决也剛决柔也健而說决而和<lb/>
揚于王庭柔乗五剛也孚號有厲其危乃光也告自邑<lb/>
<pb n="28b"/>不利即戎所尚乃窮也利有攸往剛長乃終也<lb/>
　卦名夬其義何也以卦體言之而昭其徳之美也兌<lb/>
　為附决加以乾之三陽陽甚盛而隂甚孤隂不敢附<lb/>
　於陽而惟見其决也是乾剛與兌剛相類而共决一<lb/>
　柔也然陽剛太過不亦有傷天地之和耶乃乾健雖<lb/>
　不息而兌說則不乖内存决去之心而外不失和平<lb/>
　之氣者也於以知揚于王庭者不得不正其罪也柔<lb/>
　乘剛已不可而況乗五剛耶孚號而猶有厲者不可<lb/>
<pb n="29a"/>　以誇張我衆藐視彼寡或致玩逸以貽羞其危乃光<lb/>
　也告自邑而猶不利即戎者又不可以恃已無私除<lb/>
　奸過暴或致投䑕不忌器所尚乃窮也利有攸往者<lb/>
　自復而臨剛浸而長猶長之始也三陽而泰四陽大<lb/>
　壯亦長之中也至夬已五陽矣决此一隂為純乾非<lb/>
　剛長乃終耶<lb/>
象曰澤上于天夬君子以施禄及下居徳則忌<lb/>
　天之大無物不有天之上則無物可以容止而久安<lb/>
<pb n="29b"/>　也而況澤乎本屬於地而上於天未有不即下者兹<lb/>
　兌上澤也乾下天也非澤上于天之象乎是明明示<lb/>
　人以勢必潰决之為夬也君子觀象而知所以法之<lb/>
　矣王庭之上不容小人一朝居因小人惟以天下供<lb/>
　天禄不以天禄公天下也禄不可以弗施徳不可以<lb/>
　自居禄及下而不居徳其究也厚下安宅<lb/>
初九壯于前趾往不勝為咎<hi>之大過</hi>
　夬之初也而可以大過乎知利往而不知棟橈者也<lb/>
<pb n="30a"/>　變乾為巽巽為股股之最下則趾也陽前而隂後自<lb/>
　乾來非前趾耶故且壯而有勝象殊不知前趾雖壯<lb/>
　棟橈而往豈勝哉徒自為之咎耳以是知君子决小<lb/>
　人未能深謀逺慮於必勝雖殺身成仁不足為功適<lb/>
　以為咎<lb/>
象曰不勝而往咎也<lb/>
　從來君子當新進之初憤憤嫉邪急於二决以自快<lb/>
　未有不敗乃公事者盖勝不勝當必之於未往之先<lb/>
<pb n="30b"/>　不可幸之於既往之後不得勝算不往何咎乃不勝<lb/>
　而往也雖英雄不可以成敗論而我何以謝過於天<lb/>
　下<lb/>
九二惕號莫夜有戎勿恤<hi>之革</hi>
　乾有惕象號則本彖之辭也以乾為離離為日日在<lb/>
　於西北乾天之亥地非暮夜耶又離為戈兵非有戎<lb/>
　耶二剛而能柔備四徳以為夬不且惕且號耶我不<lb/>
　即戎而小人或隂謀戎我戒備無虞何足恤哉勿恤<lb/>
<pb n="31a"/>　者亦之革悔亡之義也<lb/>
象曰有戎勿恤得中道也<lb/>
　有戎而可以勿恤乎事變之來在人者不可測在我<lb/>
　者可自信二之自信得中矣而不特中也剛而能柔<lb/>
　得中之道矣得中道者孰不與之同心合力戎其奈<lb/>
　我何哉周亞夫所以軍中夜驚堅卧不動<lb/>
九三壯于頄有凶君子夬夬獨行遇雨若濡有慍无咎<lb/>
<hi>之兌</hi>
<pb n="31b"/>　乾為首首之前面剛突者觀也故象頄卦惟上爻一<lb/>
　隂三獨應之澤上于天决則為雨有獨行遇雨之象<lb/>
　焉濡則因雨象而象之也兌為說不說則慍矣三過<lb/>
　剛不中健之極而用壯之氣見於顔色非壯于頄乎<lb/>
　故戒之以有凶然之兌則健而說矣健而說則决而<lb/>
　和與上為正應是君子當夬而夬有决小人之心無<lb/>
　决小人之迹者也雖不孚號而獨行利往而乃遇雨<lb/>
　而若或濡之而且有愠之皆無傷也小人終必决去<lb/>
<pb n="32a"/>　故又予之以无咎<lb/>
象曰君子夬夬終无咎也<lb/>
　夫君子雖有夬夬之心而不見其夬夬之迹豈得竟<lb/>
　予之以无咎哉特恐其未能夬夬耳果能夬夬遇雨<lb/>
　可也若濡可也有愠亦可也至小人决去之日而後<lb/>
　信君子决之以心不以迹也非終於无咎者耶狄梁<lb/>
　公所以為不可及<lb/>
九四臀无膚其行次且牽羊悔亡聞言不信<hi>之需</hi>
<pb n="32b"/>　夬而需有待而後决也渉川者貴於有待揚庭者可<lb/>
　以無待乎有待而後决固未能安然以自處憤然而<lb/>
　獨往矣兌為口臀者口之底也變兌為坎傷其臀非<lb/>
　无膚耶又為坎是兌澤决其下塞而流行也行而猶<lb/>
　需焉非次且耶四盖不中不正不可與衆競進者也<lb/>
　必如卦象之兌羊在前而乾夬牽之隨後則可以行<lb/>
　而悔亡也然而兌已變坎坎為耳痛為心病兌雖言<lb/>
　坎亦聞之未必信<lb/>
<pb n="33a"/>象曰其行次且位不當也聞言不信聰不明也<lb/>
　當夬而可行則行不可行則不行而何以次且為哉<lb/>
　决小人者有才不如有徳有勢不如有權不中不正<lb/>
　徳不足以服衆權不足以除奸次且不前非以其位<lb/>
　不當耶然聞言又何以必其不信哉坎固為耳矣雖<lb/>
　復為耳痛而未必不聰奈何其為心病也心病則不<lb/>
　明非聰不明耶<lb/>
九五莧陸夬夬中行无咎<hi>之大壯</hi>
<pb n="33b"/>　莧俗馬齒菜陸路之髙平者兌為剛鹵莧純隂而滋<lb/>
　蔓多生於其地五與上切近之大壯以剛壯之君比<lb/>
　柔媚之臣未有不為所愚者非莧之陸耶既為莧陸<lb/>
　安能夬夬若以為當夬而夬之必絶彼之偏私盡我<lb/>
　之中行亦利貞之義也而後可以无咎<lb/>
象曰中行无咎中未光也<lb/>
　既中行矣何以不言吉亨僅予之以无咎哉五幸得<lb/>
　正雖不致失己之中行而剛明之徳究竟為上六之<lb/>
<pb n="34a"/>　隂所掩中未光也<lb/>
上六无號終有凶<hi>之乾</hi>
　此正所以為夬也卦惟一隂莫與同類非无號耶乃<lb/>
　之乾矣豈真有四徳耶以小人之心假君子之迹始<lb/>
　雖可餙終必自敗勢極時窮孚號者揚於王庭矣人<lb/>
　人得而誅之又誰復憐而救之其終也惟有凶而已<lb/>
　矣<lb/>
象曰无號之凶終不可長也<lb/>
<pb n="34b"/>　无號不妨直言凶而必曰終有者何也夬至上矣非<lb/>
　夬之終耶一决而為純乾可長乎不可長乎終不可<lb/>
　長也<lb/>
䷫姤<hi>㢲下乾上</hi>
姤女壯勿用取女<lb/>
　夬而繼之以姤何也姤為夬之綜卦也所謂反易之<lb/>
　卦二十八此又其一也夬决而姤遇决必有所遇也<lb/>
　卦為五月夏至隂生自决盡為純乾而一隂忽生於<lb/>
<pb n="35a"/>　下也然夬而即受之以姤不猶剥而即受之以復乎<lb/>
　天地循環隂陽互乗理固然也姤亦何傷乃姤而為<lb/>
　巽巽長女不亦壯乎又以一隂遇五陽女之不貞者<lb/>
　也而可以取乎盖剥為亂之將終姤為亂之方始聖<lb/>
　人不憂剥而憂姤女壯所以忌其盛勿用所以嚴其<lb/>
　防也<lb/>
彖曰姤遇也柔遇剛也<lb/>
勿用取女不可與長也<lb/>
<pb n="35b"/>天地相遇品物咸章也<lb/>
剛遇中正天下大行也<lb/>
姤之時義大矣哉<lb/>
　卦名姤其義何也不相期而卒然遇也以卦體言之<lb/>
　則又巽之一柔遇乾之同類五剛也然復而臨剛浸<lb/>
　而長姤而遯柔不浸而亦長乎勿用取女者雖不能<lb/>
　禁其不長不可與之以長也若夫即姤以論姤而姤<lb/>
　之時義亦大矣一隂豈無端而至哉巽本乾體坤交<lb/>
<pb n="36a"/>　於乾而一索得女非天地相遇耶故巽從父而代母<lb/>
　事萬物出震必至巽而後齊品物流形不於此咸章<lb/>
　乎而且以九五之剛遇中正之位乾至徤而巽善入<lb/>
　天下莫不遇之矣不亦化理大行乎即天地而知姤<lb/>
　之時即中正而知姤之義一隂之生雖微姤之時義<lb/>
　大矣哉<lb/>
象曰天下有風姤后以施命誥四方<lb/>
　月令以夏至之日施命令誥四方正取與天下相遇<lb/>
<pb n="36b"/>　之義也天之大無物不有風之行無物不入使有天<lb/>
　而無風萬物何以潔齊抑使風在天之上與在地之<lb/>
　下又未可以物物而遇之也兹乾上天也巽下風也<lb/>
　其天下有風之象乎是明明示人以物無不遇之為<lb/>
　姤也惟后觀象而知所以法之矣有陽不可以無隂<lb/>
　有君不可以無民君民相遇厥惟命令施命誥四方<lb/>
　其究也至日閉闗后不省方<lb/>
初六繫于金柅貞吉有攸往見凶羸豕孚蹢躅<hi>之乾</hi>
<pb n="37a"/>　巽隂自坤來坤為大輿故巽亦有輿象輿必繫柅於<lb/>
　前所以止之也以九二為柅剛在前也非金柅耶又<lb/>
　巽為風有往象隂柔汚濁有豕象初生猶弱有羸象<lb/>
　蹢躅則隂躁之象也乾之四徳人所皆備君子存之<lb/>
　小人去之理欲之介善惡之分也小人而知惡之不<lb/>
　可為堅以自止則有吉而無凶不然則凶自此見矣<lb/>
　然既為小人其惡必不可止君子可不嚴為之防哉<lb/>
象曰繫于金柅柔道牽也<lb/>
<pb n="37b"/>　一隂始生一小人始進也未必便能為害可弗繫柅<lb/>
　豈須金柅耶殊不知柔之為道不富以隣不戒以孚<lb/>
　始進雖孤正恐其連類而相牽也<lb/>
九二包有魚无咎不利賓<hi>之遯</hi>
　巽隂善於潜伏故象魚二止初於内故象包初則成<lb/>
　卦之主也五陽皆其賓之遯小利貞小人而能守正<lb/>
　君子容之則制之在我安得為害无咎之道也若令<lb/>
　其遯而與衆遇則隂為主而陽為賓小人壯而君子<lb/>
<pb n="38a"/>　遯矣利乎不利乎<lb/>
象曰包有魚義不及賓也<lb/>
　不利初之遇賓也固矣魚既包而有之揆之於義雖<lb/>
　之遯豈能遯乎制我者以及賓哉義不及賓也<lb/>
九三臀无膚其行次且厲无大咎<hi>之訟</hi>
　巽為股股之上者臀也變巽為坎傷其臀非无膚耶<lb/>
　又之訟水違行而不利渉大川其行不次且耶而況<lb/>
　孚窒者居不安惕中者行不進乎只一初隂也二乗<lb/>
<pb n="38b"/>　之而包有魚四應之而包无魚三處不中之位臀无<lb/>
　膚不安於二也行次且不進於四也不亦厲乎然既<lb/>
　無所遇雖有終凶之戒亦自无見凶起凶之大咎<lb/>
象曰其行次且行未牽也<lb/>
　五陽同類而遇一隂四與初為正應惟四可以牽連<lb/>
　而遇之者乃初因二之不利賓而繫金柅四則包无<lb/>
　魚矣凶且自此起引類何為哉三與初雖有同體之<lb/>
　愛不得不行奈四未之牽也其行所以次且<lb/>
<pb n="39a"/>九四包无魚起凶<hi>之巽</hi>
　四與初為正應而曰包无魚何也巽象魚至四而㢲<lb/>
　體盡矣初已遇二繫金柅而不利賓非无魚耶人不<lb/>
　為我容誰其容我凶將自此而起矣且之巽而小亨<lb/>
　九陽也大也當姤而女壯小者亨大者不又宜乎其<lb/>
　凶耶<lb/>
象曰无魚之凶逺民也<lb/>
　魚隂物以喻小人无魚何以凶哉小人而臣也逺之<lb/>
<pb n="39b"/>　則吉小人而民也逺之則凶初守正奉法之小民而<lb/>
　四逺之凶不宜乎<lb/>
九五以杞包𤓰含章有隕自天<hi>之鼎</hi>
　巽為木為長為髙至五以陽剛主卦於上則髙大堅<lb/>
　實之木也故象杞𤓰者蔓生於地隂物中之甘美者<lb/>
　也初在下而隂美故象之變乾為離則章美在内非<lb/>
　含章耶離為日而在乾上日落於西北之乾位則亥<lb/>
　矣不為日而為星乾天也天道將變則星隕不有隕<lb/>
<pb n="40a"/>　自天耶五以乾剛制巽柔杞髙䕃大包𤓰於下即蔓<lb/>
　延必不能實而滿女雖壯容之自不致逞意而為害<lb/>
　然不可令其測我也含章其要矣天運循環隂陽迭<lb/>
　勝有隕自天姤必為復也亦之鼎元亨之義也<lb/>
象曰九五含章中正也有隕自天志不舍命也<lb/>
　徳剛而位亦剛何以能含章哉五中也九居五中而<lb/>
　正也既中且正内含章美其誰能測是以隂長陽消<lb/>
　雖天之命而挽回氣運則人之志也志可以舍命耶<lb/>
<pb n="40b"/>　有隕自天無謂天道不可以人力為也<lb/>
上九姤其角吝无咎<hi>之大過</hi>
　卦以一隂遇五陽而獨上言姤何也勿用取女矣不<lb/>
　遇則已遇則包之夫誰敢與壯女姤哉上則以為大<lb/>
　過矣棟且橈矣云女壯乎而何妨於姤乃變兌為羊<lb/>
　剛乎上而坼焉則角也角豈可以遇物耶是絶物也<lb/>
　不亦吝乎然雖有絶物之吝而无傷於隂邪之咎亦<lb/>
　利有攸往之義也<lb/>
<pb n="41a"/>象曰姤其角上窮吝也<lb/>
　姤徒以其角也而致吝上豈樂有此吝哉包容小人<lb/>
　已至於再難姑息之地矣窮矣窮則不得不姤其角<lb/>
　吝亦何足惜故予之以无咎也<lb/>
䷬萃<hi>坤下兌上</hi>
萃亨王假有廟利見大人亨利貞用大牲吉利有攸往<lb/>
　姤而繼之以萃何也姤遇而萃聚物相遇而後聚也<lb/>
　為卦澤在地上說萬物者莫說乎澤而地又萬物皆<lb/>
<pb n="41b"/>　致養焉萃聚之象也既萃矣九五剛健中正大人者<lb/>
　王者也天下之聚雖為王者所歸往可不推本於祖<lb/>
　功宗徳乎兌為巫以說神王假之不有廟耶然六二<lb/>
　柔順應與連類臣民又必聚於大人而後可以亨大<lb/>
　人者正已而物正者也故利見所以得亨而利貞所<lb/>
　以保其亨也若夫坤為牛有大牲象假廟者用之吉<lb/>
　地上之澤流行無滯有往象利見利貞者亦何往而<lb/>
　不利哉<lb/>
<pb n="42a"/>彖曰萃聚也順以說剛中而應故聚也<lb/>
王假有廟致孝享也利見大人亨聚以正也用大牲吉<lb/>
利有攸往順天命也<lb/>
觀其所聚而天地萬物之情可見矣<lb/>
　卦名萃其義何也萃之為言聚也而所以聚者則卦<lb/>
　徳卦體之故也徳維何坤順也兌說也聚固由於順<lb/>
　順則因其說也體維何五剛中也二連類而應之也<lb/>
　聚固以其應應則本於剛中也順以說剛中而應故<lb/>
<pb n="42b"/>　聚也既聚矣惟孝可以承祖考而攝人心王假有廟<lb/>
　豈非致孝享耶亦惟正可以久安而長治利見大人<lb/>
　亨豈非聚以正耶大牲益以昭孝思利往適以明至<lb/>
　正雖人事之當然亦天命之有在順之者昌逆之者<lb/>
　亡非以順天命耶於是而知天地之大萬物之多雖<lb/>
　各有其情未有樂於離羣而不樂於類族者也故置<lb/>
　乾於西北所以聚三男也置坤於西南所以聚三女<lb/>
　也萬物於焉聚而生聚而長聚而收藏而始終終始<lb/>
<pb n="43a"/>　循環無端皆不拂乎其情也觀其所聚而天地萬物<lb/>
　之情可見矣<lb/>
象曰澤上於地萃君子以除戎器戒不虞<lb/>
　澤猶水也水地比而澤地萃何也坎下流而水有所<lb/>
　歸兌下塞而澤無所散也兹兌上澤也坤下地也非<lb/>
　澤上于地之象乎是明明示人以聚而不散之為萃<lb/>
　也君子觀象而知所以法之矣衆聚則變易生不虞<lb/>
　不可以不戒武備則患豫防戎器不可以不除除戎<lb/>
<pb n="43b"/>　器戒不虞其究也多識前言往行以畜其徳<lb/>
　　附餘<lb/>
　再合臨萃而觀之澤上有地其象修文地上有澤其<lb/>
　象修武又何以說也澤上有地則澤在地中百流歸<lb/>
　往無窮無疆故君子以為教思容保文徳出焉盛明<lb/>
　之時也地上有澤則澤冒於地百流泛溢如戎可虞<lb/>
　故君子以為戎器不虞武事出焉憂危之時也<lb/>
初六有孚不終乃亂乃萃若號一握為笑勿恤往无咎<lb/>
<pb n="44a"/>
                    <hi>之隨</hi>
　一握猶一班衆人團聚之稱坤衆也號兌為口也又<lb/>
　為說則笑而勿恤萃之隨備四徳不有孚乎然初不<lb/>
　正而隨人以為萃豈能終乎夫如是則今日隨此而<lb/>
　明日又隨彼非乃亂乃萃乎四為正應宜號也即為<lb/>
　同體之一握所笑斷不可因人為從違而恤之利往<lb/>
　而往從我正應何咎之有<lb/>
象曰乃亂乃萃其志亂也<lb/>
<pb n="44b"/>　當萃而萃何致於亂志在隨人不亦亂乎動而說又<lb/>
　安得不亂<lb/>
六二引吉无咎孚乃利用禴<hi>之困</hi>
　禴祀蒸嘗也彖用大牲而爻用禴相因推致而有此<lb/>
　象亦兌為巫以說神之義也萃而至於困也非其咎<lb/>
　乎大人吉无咎二固大人也而又利見大人以中正<lb/>
　應中正三隂連類牽引以萃非引吉无咎乎大人與<lb/>
　大人相孚孚則可以不必用大牲即薄祀如禴也而<lb/>
<pb n="45a"/>　用之亦利<lb/>
象曰引吉无咎中未變也<lb/>
　最莫難於處困惟恐其困窮而變也二之困而引吉<lb/>
　无咎何也以其中也若此中一變則乃亂乃萃矣雖<lb/>
　牽引以萃安得吉无咎哉中未變也坎水中實水在<lb/>
　地中與澤在地上無異也<lb/>
六三萃如嗟如无攸利往无咎小吝<hi>之咸</hi>
　咸感也感人以為萃宜乎其相得而萃也而曰萃如<lb/>
<pb n="45b"/>　嗟如何也不中不正我以坤順感而彼不以兌說應<lb/>
　非萃如嗟如乎且假廟見大人用大牲非女子事也<lb/>
　而取女何所利乎然而有利往者在也既无咎而猶<lb/>
　小吝仍不離乎取女之義也兩利貞是以勉咸而戒<lb/>
　萃<lb/>
象曰往无咎上巽也<lb/>
　上雖兌說而非三正應往何以得无咎哉三互兌體<lb/>
　而為巽上兌亦綜巽是我以巽而上乎巽也兩相巽<lb/>
<pb n="46a"/>　何咎之有<lb/>
九四大吉无咎<hi>之比</hi>
　萃而比得其萃矣然假廟用牲利見利往而有後夫<lb/>
　在焉比固吉也之比者以陽居隂非大吉而能无咎<lb/>
　耶亦原筮不可以不元永貞也<lb/>
象曰大吉无咎位不當也<lb/>
　四必大吉而後无咎何也以其非萃主也而天下比<lb/>
　之若無伊周之志而徒有伊周之位當乎不當乎故<lb/>
<pb n="46b"/>　五言萃有位以别於四也<lb/>
九五萃有位无咎匪孚元永貞悔亡<hi>之豫</hi>
　五中正而當萃居尊非有位耶於萃固无咎矣然萃<lb/>
　而豫也前為四比而後為上否建侯行師恐不足以<lb/>
　信天下不匪孚耶匪孚者有否之匪人比之後夫在<lb/>
　也上之不利君子貞無論矣亦若四之元永貞可也<lb/>
　烏得有匪孚之悔哉假廟用牲利見利往無不可<lb/>
象曰萃有位志未光也<lb/>
<pb n="47a"/>　五當萃而居尊固有位者也何必更言萃有位哉既<lb/>
　為四所比又為上所否比我者坎水而塞其下流否<lb/>
　我者兌澤而說以柔媚而況蔽志者莫如豫豈能光<lb/>
　被天下而使天下奉吾君哉<lb/>
上六齎咨涕洟无咎<hi>之否</hi>
　齎咨者愁嘆之聲涕洟者悲泣之狀說極則憂生故<lb/>
　有此象萃聚之世不無孤臣孽子之否而匪人不利<lb/>
　君子貞則假廟用牲利見利往俱不可得矣不齎咨<lb/>
<pb n="47b"/>　涕洟耶然不利君子貞仍不失為君子也何咎之有<lb/>
象曰齎咨涕洟未安上也<lb/>
　說極憂生何至於齎咨而且涕洟上盖之否矣否終<lb/>
　則傾豈能安然于上耶不安于上則安于下兹以兌<lb/>
　而安下則巽矣三象故曰上巽也<lb/>
　　附餘<lb/>
　初三五言萃二四上不言萃何也主萃者陽得位也<lb/>
　故獨五為萃有位初則亂而三則嗟也<lb/>
<pb n="48a"/>䷭升<hi>巽下坤上</hi>
升元亨用見大人勿恤南征吉<lb/>
　萃而繼之以升何也升為萃之綜卦也所謂反易之<lb/>
　卦二十八此又其一也萃也者聚之於其上也聚於<lb/>
　上非升耶而況卦變自解來三四剛退而柔進進得<lb/>
　正而居乎人之上又巽木得坎水而坤地當震動有<lb/>
　木生於地中之象乎皆所以升也升則未有不元亨<lb/>
　者然中爻約象為歸妹征凶无攸利不當恤乎乃九<lb/>
<pb n="48b"/>　二剛中原是坎主則大人也若用六五柔中而見之<lb/>
　剛柔相濟可以勿恤矣征何傷何征乎巽東南而坤<lb/>
　西南由巽至坤總㑹於南面南則背北凡前進者皆<lb/>
　謂之南也南征不亦巽順而吉乎用也者隂為陽所<lb/>
　用柔為剛所用小人為大人所用也<lb/>
彖曰柔以時升<lb/>
巽而順剛中而應是以大亨<lb/>
用見大人勿恤有慶也南征吉志行也<lb/>
<pb n="49a"/>　卦名升何以升也卦變自解來天地解而雷雨作未<lb/>
　作以前陽結為雷隂凝為雨既作以後陽降而下隂<lb/>
　升而上以觀三四人道也非柔以時升而謂之升耶<lb/>
　則元亨者可知矣卦徳之内巽巽也而外又坤順卦<lb/>
　體之九二剛中而六五以柔中應得乎柔升之道者<lb/>
　也安得不大善而亨故中爻約象雖云征凶无攸利<lb/>
　用見大人而可勿恤不但無凶而且有慶也由巽至<lb/>
　坤而南征吉不但无不利而且志行也<lb/>
<pb n="49b"/>象曰地中生木升君子以順徳積小以髙大<lb/>
　物未有不資生於地者也自今觀之或生於地外或<lb/>
　生於地中其始也即地外所生之物亦未有不自地<lb/>
　中而出者也兹坤上地也巽下木也非地中生木之<lb/>
　象乎是明明示人以生則必長之為升也君子觀象<lb/>
　而知所以法之矣人生之有徳也猶樹藝之有種也<lb/>
　茍得其養無物不長順徳積小而髙大其究也茂對<lb/>
　時育萬物<lb/>
<pb n="50a"/>　　附餘<lb/>
　註順作慎似不必作慎盖地中生木正是順不順之<lb/>
　如何髙大世之違心而拂性者皆非所以順徳也<lb/>
初六允升大吉<hi>之泰</hi>
　升柔升也而剛豈允耶初巽主而之泰以一隂巽於<lb/>
　二陽之下兹正小往而大來矣大來而用見大人不<lb/>
　允升耶南征吉泰且吉而亨不大吉耶亦元亨之義<lb/>
　也<lb/>
<pb n="50b"/>象曰允升大吉上合志也<lb/>
　初何以允升而得大吉哉若隂不合於陽之志陽必<lb/>
　不容隂進而上也之泰而三陽同類非初以巽主一<lb/>
　隂上而合二陽之志耶<lb/>
九二孚乃利用禴无咎<hi>之諫</hi>
　二在解本坎主今卦變而不變剛中非其孚耶然當<lb/>
　升而之謙則是謙而不升矣不升則亦不用見矣孚<lb/>
　何用乎互兊為巫誠信可以格鬼神而況正應之柔<lb/>
<pb n="51a"/>　中耶孚乃利用禴君子有終夫何咎<lb/>
象曰九二之孚有喜也<lb/>
　九二之孚豈特无咎而已哉二孚以剛中而五應以<lb/>
　柔中剛柔相濟何喜如之不但无咎而且有喜也喜<lb/>
　亦因其互兊為說耳<lb/>
九三升虛邑<hi>之師</hi>
　三以剛正當升時而臨於坤坤有國邑之象而中虚<lb/>
　之師丈人而南征如入無人之境矣非升虚邑乎不<lb/>
<pb n="51b"/>　言吉凶悔吝者正以其虚也用見勿恤無與焉<lb/>
象曰升虚邑无所疑也<lb/>
　升虚邑何以獨繫象而不繫占哉陽信而隂疑故信<lb/>
　則繫信疑亦繫疑兹以陽實而升隂虚无所疑也占<lb/>
　在象中矣復何定占之可繫<lb/>
六四王用亨于岐山吉无咎<hi>之恒</hi>
　四為卦變成卦之主也所謂柔以時升者也乃之恒<lb/>
　而利往又利貞焉當升而不升恒以自守矣非我文<lb/>
<pb n="52a"/>　王不足以當之然何所用其恒徳乎不用見而用享<lb/>
　互兌為巫以說神王用享于岐山所以昭其敬亦以<lb/>
　昭其恒也不失為升之義耳臣道如此吉又何咎乎<lb/>
象曰王用亨于岐山順事也<lb/>
　岐山王之山也用享亦王之事也三分天下有其二<lb/>
　以服事殷此外不容有他事有他事吾恐其逆矣豈<lb/>
　若享山之為順事哉<lb/>
　　附餘<lb/>
<pb n="52b"/>　卦惟二四不言升何也五君也四近五而五應二其<lb/>
　位不可升也故二爻言孚而四象言順其義可見<lb/>
六五貞吉升階<hi>之井</hi>
　柔居五位非正也然而中矣中未有不以正自守者<lb/>
　非貞耶之井則貞如井之不改而往來井井不亦吉<lb/>
　乎其升也繘至而瓶不羸何啻升階之易乎坤為地<lb/>
　為文五變坎而剛實當其間地上成文而剛實者則<lb/>
　階之象也<lb/>
<pb n="53a"/>象曰貞吉升階大得志也<lb/>
　升上也井下也升而井不幾幾乎失志耶乃能貞而<lb/>
　得吉升之易也如階是至繘之井無羸瓶之凶豈惟<lb/>
　得志而且大得志也<lb/>
上六㝠升利于不息之貞<hi>之蠱</hi>
　當無可升之地而猶升焉陽明而隂暗是㝠然昏昧<lb/>
　而不息于升者也非冥升耶之蠱而變艮艮止也能<lb/>
　止則蠱之元亨雖無與而究卦无妄之利貞尚可勉<lb/>
<pb n="53b"/>　不利于不息之貞耶亦先甲後甲之義也盖不息于<lb/>
　升必息于貞不息于貞自息于升矣<lb/>
象曰冥升在上消不富也<lb/>
　隂陽消長之理退極則長進極則消可以知㝠升在<lb/>
　上者矣隂雖主利而中虚不富升已至上未有不消<lb/>
　者而況不富耶所以利不息之貞也<lb/>
䷮困<hi>坎下兊上</hi>
困亨貞大人吉无咎有言不信<lb/>
<pb n="54a"/>　升而繼之以困何也升至於無可升未有不困者也<lb/>
　既困矣豈猶有亨道耶雖無可亨之事而有可亨之<lb/>
　理盖身可困而心不可困也處困而能亨非守正之<lb/>
　大人而能若是乎宜乎其吉而无咎矣然上兌為口<lb/>
　有言象下坎為耳又為耳痛為心病有不信象當困<lb/>
　而有言誰其信之哉<lb/>
彖曰困剛揜也<lb/>
險以說困而不失其所亨其唯君子乎貞大人吉以剛<lb/>
<pb n="54b"/>中也有言不信尚口乃窮也<lb/>
　卦名困何以困也以卦體言之也坎剛為兊柔所揜<lb/>
　二剛為三柔所揜四五之剛又為上柔所揜皆剛揜<lb/>
　也揜則不能以自振此其所以困耳然則何以亨也<lb/>
　卦徳坎險為加憂兊澤為和說處險而以說身雖困<lb/>
　而心不失其可亨之道者其唯君子乎君子即大人<lb/>
　也則知能貞之大人而得吉者卦體之二五皆剛中<lb/>
　也若夫因困而有言徒尚兊口不入坎耳益取困窮<lb/>
<pb n="55a"/>　矣<lb/>
象曰澤无水困君子以致命遂志<lb/>
　兊也者坎水而塞其下流者也故兊澤不流而坎水<lb/>
　流然澤猶水也水加乎水而盈科水引乎水而立涸<lb/>
　矣兹坎水下流而兊澤上竭非澤无水之象乎是明<lb/>
　明示人以水流澤竭之為困也君子觀象而知所以<lb/>
　法之矣凡今之人誰無困時只為不肯致命所由不能<lb/>
　遂志致命遂志其究也明庶政無敢折獄<lb/>
<pb n="55b"/>初六臀困于株木入于幽谷三嵗不覿<hi>之兊</hi>
　變兊為口口之底則臀也坎于木也為堅多心株木<lb/>
　橛木也塞坎水之下流必用橛坎之兩傍有水曰窞<lb/>
　無水曰穴水下漏而澤上枯則幽谷矣三嵗自初至<lb/>
　四也此正所謂澤无水也惟有困而已矣隂柔不正<lb/>
　動止未安非臀困于株木即當困底而處暗甚非入<lb/>
　于幽谷耶雖與四應而四亦為金車所困非三嵗不<lb/>
　覿耶不言凶咎悔吝者猶以其困之兊而能說也<lb/>
<pb n="56a"/>象曰入于幽谷幽不明也<lb/>
　谷而且幽入不言出初何至於此哉坎體本暗而又<lb/>
　處至暗之地不亦幽耶昏昧於中未能外達事變者<lb/>
　幽故不明安能出谷宜乎其困株木而三歳不覿也<lb/>
九二困于酒食朱紱方來利用亨祀征凶无咎<hi>之萃</hi>
　坎主而互離變坤而互艮坎為水離為火坤為釡艮<lb/>
　也者物止於此而既成也水火相加而釡有既成之<lb/>
　物何物耶則酒食也又坎得乾之中畫為赤而乾為<lb/>
<pb n="56b"/>　衣則朱紱也盖困而之萃矣聚假廟之所有以得困<lb/>
　非困于酒食乎以大人見大人非朱紱方來乎大牲<lb/>
　吉不利用亨祀乎利往而猶困也不征凶乎征雖凶<lb/>
　而剛中之大人不徒酒食也者何咎之有為人臣者<lb/>
　受國家髙爵厚禄務須告無愧於天地鬼神茍能如<lb/>
　是征可也凶亦可也故无咎<lb/>
象曰困于酒食中有慶也<lb/>
　酒食至於困人豈無因而致哉以其中也中則不徒<lb/>
<pb n="57a"/>　酒食也者受困者一人不困者在天下矣非中有慶<lb/>
　耶<lb/>
六三困于石㨿于蒺藜入于其宫不見其妻凶<hi>之大過</hi>
　註石指四四兊體也兊於地也為剛鹵石堅重而有<lb/>
　時汗潤亦剛鹵之物也二坎主為蒺藜三互離又互<lb/>
　㢲約象為家人之大過而家有棟非其宫耶應上六<lb/>
　而利女貞非其妻耶困而可以大過乎哉棟橈矣進<lb/>
　有所阻而困于石退無可依而㨿蒺藜已不有宫安<lb/>
<pb n="57b"/>　得見妻凶而已矣隂柔而不中正既非大人利往無<lb/>
　與焉<lb/>
象曰㨿于蒺藜乗剛也入于其宫不見其妻不祥也<lb/>
　三正揜剛之柔也自不為剛所容㨿蒺藜豈非乗二<lb/>
　之剛耶而又宫為棟橈之宫妻非正應之妻入且不<lb/>
　見不祥莫大焉安得不凶<lb/>
九四來徐徐困于金車吝有終<hi>之坎</hi>
　四與初為正應可以同心協力以濟困者也乃當困<lb/>
<pb n="58a"/>　而習坎能遽然而來乎洊至之水必徐徐來徐徐四<lb/>
　為三阻也而無如初又為二所隔則困于金車矣以<lb/>
　坎有輪象也吝乎不吝乎心亨行尚雖非大人之位<lb/>
　而有大人之材豈不有終耶<lb/>
象曰來徐徐志在下也雖不當位有與也<lb/>
　四與初既為正應當困而來宜速豈以其下也而故<lb/>
　徐徐哉水無有不下維心亨志未嘗不在下也即謂<lb/>
　四以陽居隂而初又以隂居陽雖各不當位而隂陽<lb/>
<pb n="58b"/>　則相濟不彼此有所與耶有與是以有終<lb/>
九五劓刖困于赤紱乃徐有說利用祭祀<hi>之解</hi>
　劓鼻刑也刖足刑也變震而四則足矣足之最上而<lb/>
　偶虚者非鼻耶兊本乾體五剛中為大赤為衣非赤<lb/>
　紱耶又兌為說而且為巫以說神有祭祀之象焉困<lb/>
　而解宜乎其不困矣乃劓刖而困于赤紱何也上揜<lb/>
　於得位之隂下乗乎不正之剛上下俱傷非劓刖耶<lb/>
　五雖猶然乾之剛中也赤紱何用不亦困乎无所往<lb/>
<pb n="59a"/>　之義也然以乾之剛中不失為兌之說體乃可以徐<lb/>
　有說也解緩也徐之義也且二五皆剛中之大人相<lb/>
　與濟困二亨祀五不利用祭祀乎亦有攸往之義也<lb/>
　不言復吉夙吉而吉在其中矣<lb/>
象曰劓刖志未得也乃徐有說以中直也利用祭祀受<lb/>
福也<lb/>
　既劓刖矣進退俱不可為豈能遂濟困之志哉雖有<lb/>
　赤紱志未得也徒困而已然何以徐有說也剛中而<lb/>
<pb n="59b"/>　互巽為繩直巽以行權不徒直而以中直也不徐有<lb/>
　說耶至於說而知國家當既困而解非天地祖宗之<lb/>
　福祐不能利用祭祀非正以受祐我者之福耶<lb/>
上六困于葛藟于臲卼曰動悔有悔征吉<hi>之訟</hi>
　上以一隂揜二陽五互巽為木為繩木之如繩者葛<lb/>
　藟也四互離離于木也為科上槁科槁之木非臲卼<lb/>
　耶葛藟則纒束不能解臲卼則震撼不得安困而至<lb/>
　於訟也有言其誰信之孚窒者無異於葛藟惕中者<lb/>
<pb n="60a"/>　無異於臲卼不曰動便得悔乎若因其悔而悔之不<lb/>
　渉大川而見大人不終凶而征吉矣<lb/>
象曰困于葛藟未當也動悔有悔吉行也<lb/>
　夫陽先隂後二氣之正也以隂揜陽陽豈容之哉則<lb/>
　知困于葛藟者非五之過當是上之未當也若因動<lb/>
　悔而能有悔悔也者自凶趨吉之道也征吉非吉行<lb/>
　也耶<lb/>
　<lb/>
<pb n="60b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易原就正卷七<lb/>
</p>

  </div>
            <div>
<head>易原就正卷八</head> <lb/>
    <p>
<pb n="1a"/>欽定四庫全書<lb/>
　易原就正卷八<lb/>
　　　　　　　　　　　　　　　邢臺包儀撰<lb/>
　周易下經<lb/>
䷯井<hi>巽下坎上</hi>
井改邑不改井无䘮无得往來井井汔至亦未繘井羸<lb/>
其瓶凶<lb/>
　困而繼之以井何也井為困之綜卦也所謂反易之<lb/>
<pb n="1b"/>　卦二十八此又其一也困乎上者必反下下有下於<lb/>
　井者乎井必有主之者邑也一邑四井井地之數九<lb/>
　巽本乾體乾一竒三十六而當四井之數焉故乾有<lb/>
　邑象而為巽則改邑矣改邑豈改井邪是以終日汲<lb/>
　而不見其少即終日不汲而亦不見其多非无䘮无<lb/>
　得邪中爻約象為暌矣火動而上則往也澤動而下則<lb/>
　來也井以上出為功而又有往來之象非往者來者皆<lb/>
　井其井邪然巽為繩直有繘象其究為躁卦三畫皆變<lb/>
<pb n="2a"/>　而為震震仰盂有瓶象焉以其巽乎水而動也中爻互<lb/>
　象又為革井不改而瓶乃革革去故也非羸耶汔幾也<lb/>
　若汲井幾至亦未盡繘於其井而羸其瓶焉不亦凶乎<lb/>
　　附餘<lb/>
　井口當坎險亦有羸瓶之象然險則險矣羸不羸未<lb/>
　可必也故看互象之革似為恰當<lb/>
彖曰巽乎水而上水井井養而不窮也<lb/>
改邑不改井乃以剛中也汔至亦未繘井未有功也羸<lb/>
<pb n="2b"/>其瓶是以凶也<lb/>
　卦名井其義何也以卦象言之也巽木入乎坎水之<lb/>
　下而上出其水非井邪聖人之制井也所以養民也<lb/>
　民非物不生物非水不生井道成而民物皆致養焉<lb/>
　无得喪而任往來井養而不窮也故井以陽剛為泉<lb/>
　改邑不改井卦體之二五皆剛中亦必以上出為功<lb/>
　汔至亦未繘井將有功而尚未有功也然井之閱瓶<lb/>
　多矣繘者不疑至者不徳吉且相忘何凶之有未有<lb/>
<pb n="3a"/>　功而當革故之象焉瓶不羸乎羸其瓶是以凶也<lb/>
象曰木上有水井君子以勞民勸相<lb/>
　木上有澤而曰澤滅木木上有水不曰水滅木何也<lb/>
　澤聚而日深水流而不盈也故水能生木非木則無<lb/>
　以御水泛濫者舟楫以平之潛伏者綆汲而出之亦<lb/>
　母來從子之義也兹巽下木也坎上水也其木上有<lb/>
　水之象乎是明明示人以木下水上之為井也君子<lb/>
　觀象而知所以法之矣井之義養之道也養民不可<lb/>
<pb n="3b"/>　以不勞勸勞不可以不相勞民勸相其究也明罰勅<lb/>
　法<lb/>
初六井泥不食舊井无禽<hi>之需</hi>
　隂汚濁而居井底故有泥象初與四非正應故四互<lb/>
　兊有口象而不食又為坎體有禽象而曰无禽井之<lb/>
　需需則是不食也非以其泥乎泥非舊井乎不食則<lb/>
　不巽水而上水豈有禽至乎雖無往來之繘亦無羸<lb/>
　瓶之凶不食无禽而已亦不改无喪无得之義也之<lb/>
<pb n="4a"/>　彖無與焉<lb/>
象曰井泥不食下也舊井无禽時舎也<lb/>
　井泥固不可以食也然何致於泥哉井之中自是谷<lb/>
　而渫井之上亦可甃而幕井之下未有無泥者也而<lb/>
　况隂柔不泉乎惟有泥而已矣乃猶是舊井也改邑<lb/>
　不改井雖曰无禽亦不過暫時舍之耳豈終棄而無<lb/>
　用哉故不繫凶咎悔吝之辭也<lb/>
九二井谷射鮒甕敝漏<hi>之蹇</hi>
<pb n="4b"/>　變艮為山而處於山之中有谷象幽而深也下比初<lb/>
　六巽主有魚象在井中則鮒也鮒即今之鯽在井中<lb/>
　者五非正應為坎主為弓輪有射象射注也互兊為<lb/>
　口向上之器有甕象汲水瓶也變又互坎是決兊而<lb/>
　為坎有敝漏之象焉二固剛中為有泉之井也然以<lb/>
　陽居隂而之蹇有利有不利焉大人所不取也井雖<lb/>
　幽深如谷也射鮒而已繘雖未必羸瓶也甕則如敝<lb/>
　如漏矣既無汲之之人又無汲之之具有其徳而無<lb/>
<pb n="5a"/>　其遇者也<lb/>
象曰井谷射鮒无與也<lb/>
　井谷而僅射鮒是徒以一井之泉與寸鮒何不與往<lb/>
　來井井者哉欲我與人必先人與我乃上無正應無<lb/>
　應則无與也不亦射鮒而已乎<lb/>
九三井渫不食為我心惻可用汲王明並受其福<hi>之坎</hi>
　井以陽剛為泉三剛正而之坎井不渫乎然剛而不<lb/>
　中雖與上為正應乃上已收而勿幕誰其食之哉有<lb/>
<pb n="5b"/>　孚維心亨而坎又為加憂不為我心惻耶三猶巽體<lb/>
　也以巽而為坎巽乎水而上水行有尚不可用汲耶<lb/>
　惟王之明也三與五相互而為離王明矣王明並受<lb/>
　其福邑有繘井之養而井無羸瓶之凶也井由王制<lb/>
　五陽剛中正故有王象焉<lb/>
象曰井渫不食行惻也求王明受福也<lb/>
　井渫而不食豈特為我心惻哉習坎有行象焉使往<lb/>
　來而不井其井亦為行道之人所惻也王明並受其<lb/>
<pb n="6a"/>　福者正所以求王之明改邑不改井而受井養不窮<lb/>
　之福也<lb/>
六四井甃无咎<hi>之大過</hi>
　甃井旁之砌也砌成則土不傾泉不汚矣四隂柔而<lb/>
　不泉是其咎也然互當兊口而變塞坎底有甃象焉<lb/>
　棟撓矣羸瓶之戒宜謹也井可以不甃乎井甃矣雖<lb/>
　未即有及物之功而已先有上水之資何咎之有利<lb/>
　有攸往之義也<lb/>
<pb n="6b"/>象曰井甃无咎修井也<lb/>
　井甃何以无咎哉井之不泉非井之咎不修井之咎<lb/>
　也修則無所不修豈獨甃已邪井且甃况所以為井<lb/>
　者邪故可無不泉之咎矣<lb/>
九五井冽寒泉食<hi>之升</hi>
　五坎主也故曰泉坎後天位北方故寒冽潔也水寒<lb/>
　則沉靜而潔故井之冽由於泉之寒也比四之互兊<lb/>
　而當其口故有食象井以陽剛為泉上出為功九五<lb/>
<pb n="7a"/>　坎主而之升用見大人而勿恤非井冽寒泉食乎不<lb/>
　及元亨征吉者无喪无得之義也<lb/>
象曰寒泉之食中正也<lb/>
　水宜於暖泉宜於寒水暖則生物泉寒則甘食五何<lb/>
　以寒泉食哉為坎主而居中當尊位而得正寒泉之<lb/>
　食非中正而能若是乎<lb/>
上六井收勿幕有孚元吉<hi>之巽</hi>
　坎有輪象巽有繩象以坎為巽輪上有繩有轆轤收<lb/>
<pb n="7b"/>　繘之象焉故曰收幕蔽覆也上隂偶而坎口不揜故曰<lb/>
　勿幕有孚者以隂居隂而虚中得正也巽乎水而上<lb/>
　水而又之巽是全以上出為功者非井收勿幕乎然<lb/>
　猶虞其非陽剛也往來井井所以養而不窮必有孚<lb/>
　而後元吉猶之小亨者利往必勉之以利見之義也<lb/>
象曰元吉在上大成也<lb/>
　井之爻俱未有得吉者而况元吉乎兹何幸而在上<lb/>
　也四修初之舊井而井甃成其為井矣五冽二之井<lb/>
<pb n="8a"/>　谷而寒泉成其為泉矣亦各一成也而非大成至於<lb/>
　上又與三應因渫可汲而受福故收勿幕而元吉井<lb/>
　之道不亦大成也乎<lb/>
䷰革<hi>離下兊上</hi>
革已日乃孚元亨利貞悔亡<lb/>
　井而繼之以革何也革去故也井雖可不改而不可<lb/>
　不革也革之道豈易言哉當革之初人自未信而有<lb/>
　悔離為日兊酉位日處於兊澤之下是已日也必既<lb/>
<pb n="8b"/>　革而後信其所當革非已日乃孚耶且離兊俱本乾<lb/>
　來莫不有乾之四徳又必所革皆當而不失乾之元<lb/>
　亨利貞焉則貞孚矣悔可以亡矣<lb/>
彖曰革水火相息二女同居其志不相得曰革<lb/>
已日乃孚革而信之文明以説大亨以正革而當其悔<lb/>
乃亡<lb/>
天地革而四時成湯武革命順乎天而應乎人革之時<lb/>
大矣哉<lb/>
<pb n="9a"/>　卦名革其義何也以卦象言之也離火在下而兊澤<lb/>
　之水在上火然則水乾水決則火滅非水火相息耶<lb/>
　又離為中女兊為少女乃少上而中下非二女同居<lb/>
　其志不相得邪既有應革之理又有必革之勢此其<lb/>
　所謂革也天下事茍不至於如水火如二女聖人豈<lb/>
　得已而更張哉故已日乃孚者必待既革而後信之<lb/>
　也又卦徳我雖文明而能革必以人之皆說而樂於<lb/>
　革事雖大亨而宜革必以理之得正而善於革革而<lb/>
<pb n="9b"/>　當而所革之悔乃亡也於是而知革必於其時乎世<lb/>
　道莫大於天地事變莫大於湯武天地之隂陽消長<lb/>
　四時之序也非革而後成邪湯武之天道人心命之<lb/>
　所在也非革而能順應耶革之時大乎不大乎大矣<lb/>
　哉<lb/>
象曰澤中有火革君子以治歴明時<lb/>
　水在火上為既濟澤猶水也革不曰澤在火上而曰<lb/>
　澤中有火何也水火為天地之大用坎離原自互根<lb/>
<pb n="10a"/>　故水可以在火上兊則坎水而塞其下流之為澤澤<lb/>
　之下無火矣故有火惟澤中而澤中豈容有火耶兹<lb/>
　上兊澤而下離火非澤中有火之象乎是明明示人<lb/>
　以勢不相容之為革也君子觀象而知所以法之矣<lb/>
　四時之變天之革也道莫大於法天事莫先於治厯<lb/>
　天道明焉則人事乃盡治歴明時其究也果行育徳<lb/>
初九鞏用黄牛之革<hi>之咸</hi>
　二在初前為離主得坤之中畫有黄牛象初則離體<lb/>
<pb n="10b"/>　其革也革豈女子事哉之咸而利貞取女則當鞏固<lb/>
　自守矣雖非革之時亦有革之義黄牛之革在也不<lb/>
　即鞏用黄牛之革乎<lb/>
象曰鞏用黄牛不可以有為也<lb/>
　初陽剛而得正有為者也乃以離性之炎急而為艮<lb/>
　徳之静止利貞之女也鞏用黄牛尚可以有為乎<lb/>
六二已日乃革之征吉无咎<hi>之夬</hi>
　二離主離為日彖取卦象為已日爻以一爻為一日初<lb/>
<pb n="11a"/>　至二非已日邪故彖已日革而後信也爻已日信而<lb/>
　後革也當革而有文明之徳剛柔應與皆中正革而<lb/>
　夬决於去故者也然必已日而乃革之何也孚號有<lb/>
　厲告自邑不利即戎之義也以此而征吉又何咎乎<lb/>
　亦利往悔亡之義也<lb/>
象曰已日革之行有嘉也<lb/>
　革而夬知夬之難則知革之難矣可不信而後革乎<lb/>
　已日革之者二柔徳而應虎變之大人其征而行也<lb/>
<pb n="11b"/>　有嘉矣有嘉豈但无咎哉是以吉也嘉字之義見隨<lb/>
　五<lb/>
九三征凶貞厲革言三就有孚<hi>之隨</hi>
　三與上為正應上當兊口不有相謀而革之言乎又<lb/>
　歴三爻而至上非三就乎以剛正應柔正不有孚乎<lb/>
　兩備四徳而曰征凶貞厲何也過剛不中革而隨以<lb/>
　大而為雷躁動於革者也不征則凶而貞亦厲乎然<lb/>
　而時則當革矣茍不躁動而謀之再三其革也可不<lb/>
<pb n="12a"/>　待已日而乃孚也<lb/>
象曰革言三就又何之矣<lb/>
　之往也革不可以躁動而往也故爻欲其言之三就<lb/>
　而後可革然既三就矣倘三就而又不敢革其又何<lb/>
　之也哉<lb/>
九四悔亡有孚改命吉<hi>之既濟</hi>
　將革而謀曰言革而行之曰命互乾為天為言有命<lb/>
　令之象變則互離矣有文明而改命之象焉四以陽<lb/>
<pb n="12b"/>　居隂是其悔也之既濟而水火相濟剛柔不偏初吉<lb/>
　悔不亡乎且兊澤而决其下流所謂水決則火滅信<lb/>
　乎其當革之時也不有孚乎終亂矣不改命乎當革<lb/>
　而革不必已日而後信其吉也<lb/>
象曰改命之吉信志也<lb/>
　改命非易易也何遽予之以吉哉以其有孚矣盖欲<lb/>
　天下信我心必先自信其志有孚非信志耶安得不<lb/>
　改命而吉<lb/>
<pb n="13a"/>九五大人虎變未占有孚<hi>之豐</hi>
　註希革而毛毨盖仲夏毛希而革易仲秋毛落而更<lb/>
　生卦體離為夏兊正秋皮之有毛因時而變也又兊<lb/>
　為澤為口離文明為大腹變震為足其數四文澤其<lb/>
　身而四足震動口腹用事者虎之象也亦豐美之義<lb/>
　也五陽剛中正為革之主王假之非大人乎大人之<lb/>
　革豐矣有虎象非虎變乎此湯武革命者也湯武革<lb/>
　命豈待占而後孚乎勿憂宜日中似可無論也者<lb/>
<pb n="13b"/>象曰大人虎變其丈炳也<lb/>
　大人而豐美其革何必取象於虎變哉以其丈也與<lb/>
　二應二離主其文光明而昭著不亦炳乎虎變之象<lb/>
　有然也是之取爾天下炳然一新矣<lb/>
上六君子豹變小人革面征凶居貞吉<hi>之同人</hi>
　豹生於虎而類虎次於虎而食虎故虎不敢先於豹<lb/>
　而在虎之前者則豹也是以卦象雖同而取象各異<lb/>
　亦所以别大人君子之殊耳兊為口乾為首自首至<lb/>
<pb n="14a"/>　口則面也革而同人無人不同革矣利君子貞不有<lb/>
　君子耶君子之革也雖不能如大人之虎變非豹變<lb/>
　邪同人而于野小人不亦革面乎然而革也者非得<lb/>
　已也革既成尚可以征哉征凶居貞吉以上非涉川<lb/>
　之時也而六亦非涉川之才也已日悔亡斯已矣<lb/>
象曰君子豹變其文蔚也小人革面順以從君也<lb/>
　蔚茂也深密之貎也同一革也君子小人何以逈不<lb/>
　同哉君子自為治小人因君而向化也自治者以文<lb/>
<pb n="14b"/>　豹變之文則蔚也向化者以心革面之心順以從君<lb/>
　也<lb/>
䷱鼎<hi>巽下離上</hi>
鼎元吉亨<lb/>
　革而繼之以鼎何也鼎為革之綜卦也所謂反易之<lb/>
　卦二十八此又其一也革去故而鼎取新既革命而<lb/>
　宜鼎定也然鼎亦一器耳何足重哉重之者國家始<lb/>
　建郊廟立焉必有鼎以備祭祀之用是鼎與郊廟並<lb/>
<pb n="15a"/>　重矣故國家相傳為主器重鼎所以重郊廟也王者<lb/>
　郊天而假廟有不元亨者乎<lb/>
彖曰鼎象也以木巽火亨飪也聖人亨以享上帝而大<lb/>
亨以養聖賢<lb/>
巽而耳目聰明柔進而上行得中而應乎剛是以元亨<lb/>
　卦名鼎其義何也合一卦上下之體而象之也初隂<lb/>
　為足二三四陽為腹五隂為耳六陽為鉉宛然一鼎<lb/>
　也非所以尚象耶况當此象而以木巽於火之下非<lb/>
<pb n="15b"/>　鼎之所以亨飪耶盖聖人制象之義原為潔誠享帝<lb/>
　以報功致敬養賢以輔治兹亨飪也者豈非亨以享<lb/>
　上帝而大亨以養聖賢哉此固可以元亨而猶不特<lb/>
　此也卦徳巽順而離明卦象離為目而又為鼎之耳<lb/>
　巽而耳目聰明矣卦變又自巽來以四柔之正居五<lb/>
　位之尊柔進而上行矣若上行而不得中即得中而<lb/>
　不應剛亦未可以有為也乃卦體六五柔中而應九<lb/>
　二之剛矣徳位與賢才俱備未有不元善而亨通者<lb/>
<pb n="16a"/>　也是以元亨<lb/>
象曰木上有火鼎君子以正位凝命<lb/>
　木之用大矣哉生人之資木當其七木巽於水以出<lb/>
　水謂之井木巽於火以納火謂之鼎井鼎皆所以前<lb/>
　民用然而井不如鼎之重也貴足而尊耳貴體而尊<lb/>
　用天地所鑒鬼神所依聖人之治國家必自鼎始矣<lb/>
　兹巽下木也離上火也非木上有火之象乎是明明<lb/>
　示人以制器尚象之莫重於鼎也君子觀象而知所<lb/>
<pb n="16b"/>　以法之矣正位而後可以定鼎凝命而後可以主鼎<lb/>
　正位凝命其究也經綸<lb/>
初六鼎顛趾利出否得妾以其子无咎<hi>之大有</hi>
　巽主也而以隂居陽是其咎也乃初於鼎為足非趾<lb/>
　邪以木巽火而與離體之四應非顛趾邪鼎取新必<lb/>
　先除舊初隂否惡顛趾而出否不亦利乎然顛趾則<lb/>
　巽之綜也為兊兊為妾出否則巽之究也為震震為<lb/>
　長子非得妾以其子乎主鼎者莫如長子可謂大其<lb/>
<pb n="17a"/>　所有矣夫何咎猶不失兩元亨之義也<lb/>
象曰鼎顛趾未悖也利出否以從貴也<lb/>
　鼎趾而顛也不亦悖乎然不顛則否惡不能盡出未<lb/>
　悖也抑出否何以利也初隂濁與四為正應隂賤而<lb/>
　陽貴去濁以相從非以從貴耶此所謂得妾以其子<lb/>
　也<lb/>
九二鼎有實我仇有疾不我能即吉<hi>之旅</hi>
　疾害也害我者則我之仇也二三四皆鼎腹而二則<lb/>
<pb n="17b"/>　腹之底也鼎之烹飪惟底為不虚非鼎有實乎近初<lb/>
　而顛趾非我仇有疾乎然旅矣去而不留豈我能即<lb/>
　乎是以吉也<lb/>
象曰鼎有實慎所之也我仇有疾終无尤也<lb/>
　鼎而旅不亦有所之耶然有實之鼎也可不慎所之<lb/>
　耶能慎所之自不為仇所即而疾之矣終无咎也安<lb/>
　得不吉<lb/>
九三鼎耳革其行塞雉膏不食方雨虧悔終吉<hi>之未濟</hi>
<pb n="18a"/>　三過剛失中而之未濟是其悔也盖鼎之舉措在耳<lb/>
　故五為鼎主初為之出否二為之有實四覆餗則形<lb/>
　渥上玉鉉則大吉三之於五也何如乎無援非應又<lb/>
　不相近是初二四上各得其正而三獨當其變者也<lb/>
　其越五而應上也以巽木之極剛入離火之騰熾木<lb/>
　火炎烈鼎沸耳熱而不可舉故於五也耳革其於上<lb/>
　也行塞又離為雉五則雉之膏也互兊為口本有食<lb/>
　象耳革則隂變而為陽雖有雉膏之美不得為人之<lb/>
<pb n="18b"/>　食矣然隂變為陽是離變為乾矣熱極而天風不妨<lb/>
　將雨耶方雨則隂陽自和而虧其過剛失中之悔矣<lb/>
　且天風為姤而五之姤姤遇也三雖失中而得正終<lb/>
　能舎上而與五雉膏自在也自食食人無不可者不<lb/>
　終吉乎亦未濟亨之義也<lb/>
象曰鼎耳革失其義也<lb/>
　鼎重器也舉措惟在耳所以尊而貴之之義也耳革<lb/>
　不亦失其義乎<lb/>
<pb n="19a"/>九四鼎折足覆公餗其形渥凶<hi>之蠱</hi>
　形渥程傳以為赧汗何也形者面之狀貌也渥者澤<lb/>
　之霑濡也四互乾為首變則互兊為澤離主在其上<lb/>
　為目三五兩耳居其傍如是則四為面矣面上潤澤<lb/>
　狀貌霑濡也非赧汗而何鼎中之飪曰餗公家之物<lb/>
　是公餗也蠱壊也與顛趾之初應非鼎折足乎亦互<lb/>
　兊為毁折也折足不覆公餗乎覆餗其形不渥乎<lb/>
　大臣用人不當敗乃公事不徒可愧貽害天下國家<lb/>
<pb n="19b"/>　者匪輕是以凶也鼎非涉川之具也所謂賜乘舟而<lb/>
　來者必因時地以取義也易不可為典要如此<lb/>
　　附餘<lb/>
　註形渥作刑剭重刑也古者刑不加於大夫四與初<lb/>
　為正應非有私也薦賢雖云不當為國確有誠心非<lb/>
　罔上行私欺君誤國者比四罪何致刑剭程傳謂形<lb/>
　渥為赧汗羞愧之甚也極是<lb/>
象曰覆公餗信如何也<lb/>
<pb n="20a"/>　顛趾之初本非鼎任也四以為正應而信之至於覆<lb/>
　公餗當信乎不當信乎信如何也<lb/>
六五鼎黄耳金鉉利貞<hi>之姤</hi>
　鉉貫鼎耳以舉鼎者也姤遇也五主鼎耳也二佐鼎<lb/>
　鉉也五得坤之中畫為黄耳二非姤之女壯故金鉉<lb/>
　君臣相遇剛柔相濟利貞而已<lb/>
　　附餘<lb/>
　金鉉玉鉉如何分别巽與離同是乾體但巽自少陽<lb/>
<pb n="20b"/>　來故九二剛而且堅為金鉉離自少隂來故上九剛<lb/>
　而能温為玉鉉雖統乾之象為金為玉所由微有分<lb/>
　别者在也<lb/>
象曰鼎黄耳中以為實也<lb/>
　五主鼎者也豈特黄耳已哉必有實也何以為實也<lb/>
　以柔中應剛中二不鼎有實乎中以為實也<lb/>
上九鼎玉鉉大吉无不利<hi>之恒</hi>
　恒久也長男長女用事也主鼎者莫若長子而長女<lb/>
<pb n="21a"/>　又治其内剛柔相濟非鼎玉鉉乎鼎得久安良大臣<lb/>
　福國無窮大吉元亨之義也无不利亨无咎利貞利<lb/>
　往之義也<lb/>
象曰玉鉉在上剛柔節也<lb/>
　鉉之於鼎也過剛則恐其有所傷太柔又恐其不勝<lb/>
　任兹離陽原自少隂來而又以陽居隂玉鉉之在上<lb/>
　也剛柔節也<lb/>
䷲震<hi>震下震上</hi>
<pb n="21b"/>震亨震來虩虩笑言啞啞震驚百里不喪匕鬯<lb/>
　鼎而繼之以震何也震為長子主器者必長子也而<lb/>
　况動萬物者莫疾乎雷則震未有不亨者也虩蠅虎<lb/>
　也環顧周慮而不寧啞笑聲也匕匙也桑棘為之也<lb/>
　升牢於爼者也鬯暢也百草之本也以秬黍酒和鬰<lb/>
　金灌而降神上暢於天下暢於地無所不暢也又震<lb/>
　為大塗有里象焉百里者陽動為九隂靜為八陽數<lb/>
　四九三十六隂數四八三十二震一陽而二隂合之<lb/>
<pb n="22a"/>　得百數也震下震上故虩虩而又啞啞上震匕而下<lb/>
　震鬯也笑言後天震與兊對待兊為說為口舌能虩<lb/>
　虩而又啞啞是啞啞與虩虩相對待故震又取對待<lb/>
　之兊有笑言之象焉然則震固亨何以處震而致亨<lb/>
　哉當震之來也雖隂陽之激摶正天地之威靈敢不<lb/>
　恐懼而虩虩乎亦不徒虩虩已也而且笑言啞啞矣<lb/>
　茍震來而能笑言虩虩而能啞啞方是世間竒男子<lb/>
　聖賢豪傑之大丈夫可以主器者矣震驚雖百里升<lb/>
<pb n="22b"/>　牢灌降自若也而豈喪匕鬯乎此其所以亨也<lb/>
彖曰震亨<lb/>
震來虩虩恐致福也笑言啞啞後有則也<lb/>
震驚百里驚逺而懼邇也出可以守宗廟社稷以為祭<lb/>
主也<lb/>
　卦名震帝出乎震固自有亨之道而何以亨也震來<lb/>
　虩虩者因恐懼而致自天祐之之福也然徒有恐懼<lb/>
　之心而無所以自恃無恐者則亦恐懼而已矣安得<lb/>
<pb n="23a"/>　有則以致福哉笑言啞啞者必能笑言啞啞而後有<lb/>
　致福之則也如是而震驚雖百里亦逺者不能不卒<lb/>
　然駭於外而驚邇者不敢不惕然動於中而懼也其<lb/>
　何妨於匕鬯乎不喪匕鬯此誠出震之長子也繼世<lb/>
　以為宗廟社稷之祭主所謂震代父事而有不亨者<lb/>
　哉<lb/>
象曰洊雷震君子以恐懼修省<lb/>
　動萬物莫疾乎雷驚必百里迅非一聲栽者培之傾<lb/>
<pb n="23b"/>　者覆之動而不知所惕無乃不仁而可與言則何亡<lb/>
　國敗家之有故桑土之不宜風雨之不時君子且謹<lb/>
　焉而况洊雷耶兹震上而震下其洊雷之象乎是明<lb/>
　明示人以驚天動地之為震也君子觀象而知所以<lb/>
　法之矣以為天之威不可以不恐懼以為人之憂不<lb/>
　可以不修省恐懼修省其究也申命行事<lb/>
初九震來虩虩後笑言啞啞吉<hi>之豫</hi>
　初成震之主也之卦之義適合本卦之象焉不妨直<lb/>
<pb n="24a"/>　取其合者而繫之矣順以動而心和樂外動内順者<lb/>
　恐懼修省也非震來虩虩乎恐懼修省者自不失其<lb/>
　心之和樂也非後乃笑言啞啞乎其吉也亦不喪匕<lb/>
　鬯建侯行師之義也<lb/>
象曰震來虩虩恐致福也笑言啞啞後有則也<lb/>
　周公以爻象有合於卦象不妨取卦辭為爻辭故孔<lb/>
　子亦即以釋彖之義釋爻之象也<lb/>
六二震來厲億喪貝躋于九陵勿逐七日得<hi>之歸妹</hi>
<pb n="24b"/>　億度也變兊為澤隂主利澤其身而口虚尾實者貝<lb/>
　象也九陵者九仭之陵也互艮為山有陵象兊二艮七<lb/>
　得九數七日者一爻為一日六爻皆變究為巽循環<lb/>
　至初則七日震為足動則為作足有或躋或逐之象<lb/>
　焉二柔順中正之歸妹女子也震來能不厲乎億其<lb/>
　雖有貝焉未有不喪者也征凶无攸利之義也然而<lb/>
　無傷也雷動於少隂之一陽而陽窮於九躋九陵以<lb/>
　避之初動極則七日而剛變為柔矣非勿逐七日得<lb/>
<pb n="25a"/>　耶喪而復得猶不失不喪匕鬯之義也<lb/>
象曰震來厲乗剛也<lb/>
　震來當恐懼以致福而何以厲哉以柔中歸妹之二<lb/>
　逼雷出地奮之初乗剛如此安得不厲<lb/>
六三震蘇蘇震行无𤯝<hi>之豐</hi>
　變離為火火炎上而錯亂散漫有蘇蘇之象焉上震<lb/>
　是震驚下震是震動震行者震動而有所行也即恐<lb/>
　懼修省也三非王也而但勿憂非震驚之來而蘇蘇<lb/>
<pb n="25b"/>　者乎宜有𤯝矣然而猶是震動之體也茍能恐懼而<lb/>
　修省震行亦可以无𤯝宜日中之義也<lb/>
象曰震蘇蘇位不當也<lb/>
　震則宜乎其虩虩而何以蘇蘇也以隂居陽既不正<lb/>
　而又失中安知恐懼以致福是以蘇蘇位不當也惟<lb/>
　震行而後可與啞啞者也<lb/>
九四震遂泥<hi>之復</hi>
　遂者徃而不返也復而震是陽升也震而復則陽䧟<lb/>
<pb n="26a"/>　矣四陽居隂位已不能震而變坤為土互坎為水水<lb/>
　土相敵則為泥非震而至於遂泥者乎不言吉凶悔<lb/>
　吝者亦无疾无咎之義也<lb/>
象曰震遂泥未光也<lb/>
　四即洊雷也洊至之雷在天上則為霆為電何其光<lb/>
　也乃震而遂泥矣雖无疾无咎之可擬議而豈猶光<lb/>
　耶未光也<lb/>
六五震徃來厲億无喪有事<hi>之隨</hi>
<pb n="26b"/>　震而隨之非震徃亦徃震來亦來乎徃動極而來乘<lb/>
　剛不亦厲乎然隂居陽位不過於柔而得中備四徳<lb/>
　而无咎矣可億其无所喪也而且不徒无喪而已者<lb/>
　既備四徳自能有恐懼之心必當有修省之事也<lb/>
象曰震徃來厲危行也其事在中大无喪也<lb/>
　徃來者行也厲也者不自安而危也進征凶而退遂<lb/>
　泥與震徃來而不自安非危行耶然則无喪而有事<lb/>
　者何也其事即在此危行之中也其事在中恐懼修<lb/>
<pb n="27a"/>　省而致福且有得矣何言喪乎大无喪也<lb/>
上六震索索視矍矍征凶震不于其躬于其隣无咎婚<lb/>
媾有言<hi>之噬嗑</hi>
　索索消阻貌矍矍旁皇貌視者變離為目也躬者震<lb/>
　為足噬嗑卦象自目至足則躬也婚媾者上變離而<lb/>
　三互坎水火有婚媾之象焉故徃來厲者是其隣蘇<lb/>
　蘇者婚媾也有言者震善鳴也噬嗑為頥中有物凡<lb/>
　人有一物横於其内未有不作消阻之狀者外之所<lb/>
<pb n="27b"/>　見無不旁皇矣震而噬嗑安得不内索索而外矍矍<lb/>
　以此而征震驚而喪匕鬯者也安得不凶幸非其躬<lb/>
　之震也隣也猶可以得无咎雖然以視蘇蘇者未免<lb/>
　反不如其能震行婚媾不有言乎<lb/>
象曰震索索中未得也雖凶无咎畏隣戒也<lb/>
　震極矣而猶索索然何也凡人有得於中者自是意<lb/>
　氣飛揚何至於形容消阻索索者中未得也又何以<lb/>
　雖凶而无咎震所以為戒也及躬而畏之亦晚矣即<lb/>
<pb n="28a"/>　隣以為戒豈致有及躬之咎哉畏隣戒也<lb/>
䷳艮<hi>艮下艮上</hi>
艮其背不獲其身行其庭不見其人无咎<lb/>
　震而繼之以艮何也艮為震之綜卦也所謂反易之<lb/>
　卦二十八此又其一也太極動而生陽静而生隂一<lb/>
　動一静互為其根故後天次艮於震前靜極而動也<lb/>
　序卦次艮於震後豈非動極而靜耶艮為山靜莫靜<lb/>
　於山艮為止未有不止而能靜者也然而靜也者一<lb/>
<pb n="28b"/>　靜而無不靜止固靜行亦靜也奈吾有身焉而又不<lb/>
　能無人焉身至動而人每足以撓吾靜吾何以處艮<lb/>
　哉内卦有身象外卦有人象艮為徑路有行象為門<lb/>
　闕為閽寺有庭象一陽上止有背象陽之不進則不<lb/>
　獲而亦不見矣身雖動而背則止艮其背背豈隨身<lb/>
　而動乎身且不獲而况人乎故行可以庭也庭可以<lb/>
　人也葢人自為人於我無與非不見其人耶動靜不<lb/>
　失其為艮何咎之有哉<lb/>
<pb n="29a"/>彖曰艮止也時止則止時行則行動靜不失其時其道<lb/>
光明<lb/>
艮其止止其所也上下敵應不相與也是以不獲其身<lb/>
行其庭不見其人无咎也<lb/>
　卦名艮其義何也一陽極於二隂之上而不進矣止<lb/>
　也然止不能無行猶靜之不能無動故不止無以為<lb/>
　靜若止而不行亦無以見動之能靜也止亦因乎其<lb/>
　時耳非時止則止時行則行耶以是知震動之極而<lb/>
<pb n="29b"/>　繼之以艮靜也人未有絶動以為靜者茍動靜而不<lb/>
　失其止而止行亦止之時焉則内無己私外無物蔽<lb/>
　矣其道不亦如艮陽之輝光著明耶彖之所謂艮其<lb/>
　止者可知矣凡人一身五官四體皆不可以言止皆<lb/>
　非止之所也而惟背為止非止其所耶止其所而卦<lb/>
　體六爻上下雖應隂陽則相敵而不相與不相與則<lb/>
　身自身行自行庭自庭人自人豈有物交物而引之<lb/>
　之咎乎是以不獲其身行其庭不見其人无咎也<lb/>
<pb n="30a"/>象曰兼山艮君子以思不出其位<lb/>
　至動莫如水至靜莫如山水流必洊山峙必兼洊所<lb/>
　以相繼而不盈兼所以相持而不動兹艮上山也艮<lb/>
　下亦山也非兼山之象乎是明明示人以至靜不動<lb/>
　之為艮也君子觀象而知所以法之矣心本靜而思<lb/>
　則動天下無絶思之人心有矩而思有位天下無出<lb/>
　位之理得位即以得矩不出是以不動思不出其位<lb/>
　其究也朋友講習<lb/>
<pb n="30b"/>初六艮其趾无咎利永貞<hi>之賁</hi>
　艮有身象身之最下則趾也之賁矣初而艮不可賁<lb/>
　也初而賁猶可艮也非艮其趾乎不然以六居初則<lb/>
　文勝質喪之咎安得無之然艮必有始而有終初正<lb/>
　敦艮之始也可不利永貞乎亦小利有攸往之義也<lb/>
象曰艮其趾未失正也<lb/>
　凡身之動必先乎趾動不正則無所不失其正矣何<lb/>
　况以六居初而可以賁乎艮其趾不動矣人生而靜<lb/>
<pb n="31a"/>　本來之正自若也未失正也<lb/>
六二艮其腓不拯其隨我心不快<hi>之蠱</hi>
　拯救也三為成卦之主二之所隨也互坎為心病為<lb/>
　加憂故有心不快之象變巽為股股之下趾之上則<lb/>
　腓也當艮而艮其腓矣三乃艮限列夤而厲薫心二<lb/>
　豈能拯隨而心快乎利涉大川無與焉不言凶咎悔<lb/>
　吝者二雖之蠱而蠱不在二也<lb/>
象曰不拯其隨未退聴也<lb/>
<pb n="31b"/>　不拯其隨其隨不當退聴耶三則止乎上矣互坎為<lb/>
　耳痛豈肯退而聴二耶未退聴也強制不動方將以<lb/>
　學力自負如何肯退聴告子所以終不服孟子<lb/>
九三艮其限列其夤厲薫心<hi>之剥</hi>
　夫人之身能屈伸自如者其力在腰卦體以一陽居<lb/>
　下卦之上而當其中間有限象焉註謂身上下之際<lb/>
　即腰胯也是矣但以夤為膂膂脊骨也似於爻義未<lb/>
　妥淮南子九州之外有八夤夤維也縁連也腰絡也<lb/>
<pb n="32a"/>　列剖也分解也俗作裂腰胯既不得屈伸即如分解<lb/>
　其腰絡而上下判隔矣於爻義似相屬也三為限限<lb/>
　豈可以艮乎哉過剛強制艮其限安得不列夤而厲<lb/>
　厲而至於薰心哉薰心者互坎為心病艮一陽外達<lb/>
　而氣上行有薰心之象焉不利有攸往惟有剥而已<lb/>
　矣正告子強制勿求而反動其心者<lb/>
象曰艮其限危薰心也<lb/>
　艮其限與心無涉也而何致薰心厲也者不安之甚<lb/>
<pb n="32b"/>　而危也心者身之主危不至薰心乎<lb/>
六四艮其身无咎<hi>之旅</hi>
　旅去而不留之義也限之上非身耶四當身而柔正<lb/>
　一切去而不留五官四體無不得其所止矣非艮其<lb/>
　身乎旅貞吉故得與本彖同其占曰无咎<lb/>
象曰艮其身止諸躳也<lb/>
　躳說文從身從吕吕象脊骨之形即古膂字則躳是<lb/>
　背膂也彖謂艮其背不獲其身而爻謂艮其身不亦<lb/>
<pb n="33a"/>　相戾耶盖艮其身者不徒於五官四體之身而止之<lb/>
　也艮我身之前面悉如我身之背後動亦止靜亦止<lb/>
　則寂然無我矣止諸躳也<lb/>
六五艮其輔言有序悔亡<hi>之漸</hi>
　漸取象於鴻以其有序也以隂居陽是其悔也互震<lb/>
　為善鳴身之上則輔矣輔者言之所由出也亦悔之<lb/>
　所由生也然不可以遽止未嘗不可以漸止也非艮<lb/>
　其輔乎言不有序乎悔不亡乎亦女歸吉无咎之義<lb/>
<pb n="33b"/>　也<lb/>
象曰艮其輔以中正也<lb/>
　言雖有序猶是言也何以謂之艮其輔哉輔不能無<lb/>
　言也言不可無序也時然後言自無太過不及之悔<lb/>
　矣非以其有中徳耶<lb/>
上九敦艮吉<hi>之謙</hi>
　爾雅丘阜再成為敦土之積而髙者曰丘阜積之又<lb/>
　積曰再成加厚之意也山上之山非加厚耶謙者有<lb/>
<pb n="34a"/>　而不居之義也艮至上而猶謙君子有終非敦艮耶<lb/>
　敦艮安得不吉<lb/>
象曰敦艮之吉以厚終也<lb/>
　謙固君子有終也敦艮之吉豈特有終而已哉自初<lb/>
　之永而至於上之終山上有山艮而又艮非加厚以<lb/>
　為止之終耶<lb/>
䷴漸<hi>艮下巽上</hi>
漸女歸吉利貞<lb/>
<pb n="34b"/>　艮而繼之以漸何也艮止也漸進也物未有終止而<lb/>
　不進者也然而進不遽進必以漸而進如女之歸而<lb/>
　後吉也為卦艮男先於巽女男下於女女必六禮成<lb/>
　而後歸二五隂陽皆得其正吉之道也不當如二五<lb/>
　之正而利貞乎是未進不可以不漸漸進不可以不<lb/>
　貞也<lb/>
彖曰漸之進也女歸吉也<lb/>
進得位往有功也進以正可以正邦也<lb/>
<pb n="35a"/>其位剛得中也<lb/>
止而巽動不窮也<lb/>
　卦名漸其義何也由漸而進也是以如女之歸而吉<lb/>
　也然又何以利貞哉卦變渙來而九進居三旅來而<lb/>
　九進居五非皆得位之正耶自未濟者兼之而又約<lb/>
　象為未濟當未濟而得位不可同心合力以往有功<lb/>
　耶既得位而又以正正已即所以正人正位不可以<lb/>
　正邦耶盖得位者不徒以其位亦不徒位之剛故卦<lb/>
<pb n="35b"/>　體三猶惟以正而五則剛得中也而且卦徳止於下<lb/>
　而巽於上則未進而能漸漸進而能貞動豈有窮乎<lb/>
　此其所以利貞也<lb/>
　　附餘<lb/>
　漸之進也註謂之字疑衍又曰或是漸字盖重複字<lb/>
　處古文從簡俗作連㸃者多經雖不宜或當日一時<lb/>
　筆誤因連㸃似草書之字傳寫又誤竟作楷書之字<lb/>
　矣當是漸字無疑<lb/>
<pb n="36a"/>象曰山上有木漸君子以居賢徳善俗<lb/>
　同一巽也在艮下則為山下有風而蠱壞在艮上則<lb/>
　為山上有木而漸長蠱則不可以悠忽而振民必先<lb/>
　於育徳漸則不可以急遽而賢徳乃所以善俗巽以<lb/>
　行權萬物烏得不齊乎巽也兹巽木在上而艮山在<lb/>
　下非山上有木之象乎是明明示人以木托於山不<lb/>
　速自長之為漸也君子觀象而知所以法之矣徳必<lb/>
　漸積而後盛俗必漸厚而後化盖徳之賢俗之善非<lb/>
<pb n="36b"/>　一朝一夕而得居也居賢徳善俗其究也永終知敝<lb/>
初六鴻漸于干小子厲有言无咎<hi>之家人</hi>
　漸之取象于鴻者以其至有時而行有序欲進而不<lb/>
　遽進得漸之義也鴻且終身不重匹於女歸為尤切<lb/>
　再即卦象而觀之在前者乗風而髙巽於後在後者<lb/>
　黔喙之屬止而不敢前亦鴻之象也干水涯也二三<lb/>
　四五坎而初近之非干耶艮為少男之家人而居初<lb/>
　非小子耶又家人風自火出聲氣相感也聲氣相感<lb/>
<pb n="37a"/>　其於人也非言耶隂居陽位則其咎也故得漸之<lb/>
　義者莫如鴻鴻水鳥也未及於水必先及於水之涯<lb/>
　非鴻漸于干乎干非鴻之所安也於家人之小子不<lb/>
　亦厲乎厲且有謀鴻者矣不有言乎然而時為之也<lb/>
　遇為之也女歸而利女貞焉何咎之有<lb/>
象曰小子之厲義无咎也<lb/>
　小子而既厲矣安得无咎新進孤臣履危蒙譏所不<lb/>
　免者小子之厲亦所遭之不幸豈小子之咎哉揆之<lb/>
<pb n="37b"/>　於義小子固宜有厲也厲因小子而有咎不當於義<lb/>
　而无耶賈長沙所由千古惜之<lb/>
六二鴻漸於磐飲食衎衎吉<hi>之巽</hi>
　石之近水大而平穏者曰磐二何以有石象也石者<lb/>
　山之骨當艮體之中而之巽柔變剛矣非石而何互<lb/>
　坎水而應九五非磐石而何凡坎有飲食之象既互<lb/>
　坎而之巽又互兊兊為說為口舌飲食而說口舌非<lb/>
　衎衎耶二柔順中正上應陽剛亦中正由干而進鴻<lb/>
<pb n="38a"/>　之漸也不于磐乎利有攸往之義也既漸于磐飲食<lb/>
　可以自如不亦衎衎乎女歸而見大人之義也吉之<lb/>
　道也<lb/>
象曰飲食衎衎不素飽也<lb/>
　二於卦變柔來也柔來而飲食衎衎不疑其為素餐<lb/>
　而徒飽耶以柔中正應剛中正得之以道處之自安<lb/>
　不素飽也<lb/>
九三鴻漸于陸夫征不復婦孕不育凶利禦冦<hi>之觀</hi>
<pb n="38b"/>　以山而為地則陸也鴻漸不於陸乎陸非鴻之所宜<lb/>
　漸卦變自渙來九進居三征夫也過剛不中知進而<lb/>
　不知退非夫征不復乎與長女之巽上應陽有餘而<lb/>
　隂不足婦之剛躁者無子非婦孕不育乎女歸之吉<lb/>
　無與焉不亦凶乎惟互坎為盜有冦象又互離為戈<lb/>
　兵有禦冦象顒若之孚何所利禦冦而已矣深明過<lb/>
　剛之不利於漸也<lb/>
象曰夫征不復離羣醜也婦孕不育失其道也利用禦<lb/>
<pb n="39a"/>冦順相保也<lb/>
　醜類也孤鴻不容入羣類亦不肯同羣類而復其故<lb/>
　地夫征之不復無異孤鴻之離羣醜也乾道成男坤<lb/>
　道成女隂陽交而育婦孕陽和而育婦孕之不育非<lb/>
　失其成男成女之道耶天下凡事皆不當過剛惟禦<lb/>
　冦不妨於過剛利用之以禦冦非順此而可以相保耶<lb/>
六四鴻漸于木或得其桷无咎<hi>之遯</hi>
　巽為木四巽主而之遯鴻不漸于木乎然鴻趾連而<lb/>
<pb n="39b"/>　不爪不能握木非平柯不能安凡木平柯又難得四<lb/>
　乃乗艮之一陽有桷象焉遯亨小利貞不期得而幸<lb/>
　得之非或得其桷乎雖無當所漸而漸之吉豈有非<lb/>
　所漸而漸之咎哉<lb/>
象曰或得其桷順以巽也<lb/>
　或得其桷固四之柔正而順也而順則何以哉四巽<lb/>
　主也巽本坤來其順也非即以其巽耶<lb/>
九五鴻漸于陵婦三嵗不孕終莫之勝吉<hi>之艮</hi>
<pb n="40a"/>　漸而艮焉兼山叠起非鴻漸於陵乎艮止也五與二<lb/>
　應剛中正應柔中正五夫而二婦也乃二既艮體而<lb/>
　止於内五又之艮而止於外兩相止而隔三爻徒應<lb/>
　而不得合非婦三嵗不孕乎不獲其身不見其人之<lb/>
　義也究正應也雖隔三四誰得而終止之終莫之勝<lb/>
　吉女歸吉之義也<lb/>
象曰終莫之勝吉得所願也<lb/>
　至三嵗而不孕幾失所願矣夫孰知本是正應不過<lb/>
<pb n="40b"/>　有待而後合及終莫之勝而吉也不亦得所願乎<lb/>
上九鴻漸于陸其羽可用為儀吉<hi>之蹇</hi>
　變巽而為坎不風而雲矣鴻漸于山水之間上而至<lb/>
　於雲也非陸乎利西南之義也凌霄之翮不近塵縁<lb/>
　堪為重望其羽可用為儀吉利見大人之義也<lb/>
象曰其羽可用為儀吉不可亂也<lb/>
　雲路之間而有鴻焉已不得見其羽之何如也尚可<lb/>
　用以為儀哉而不知鴻進以漸而不失其時亦翔以<lb/>
<pb n="41a"/>　羣而不失其序雲路雖髙而志終不亂是不可亂也<lb/>
　何羽之不可用為儀而吉也<lb/>
䷵歸妹<hi>兊下震上</hi>
歸妹征凶无攸利<lb/>
　漸而繼之以歸妹何也歸妹為漸之綜卦也所謂反<lb/>
　易之卦二十八此又其一也漸進而不可無所歸也<lb/>
　然兊以少女而從震之長男歸而妹也其不正也亦<lb/>
　甚矣可以說而征乎可以動而征乎征則未有不凶<lb/>
<pb n="41b"/>　者也其於男也利乎其於女也利乎一無所利而已<lb/>
　矣<lb/>
彖曰歸妹天地之大義也天地不交而萬物不興歸妹<lb/>
人之終始也<lb/>
說以動所歸妹也<lb/>
征凶位不當也无攸利柔乗剛也<lb/>
　卦名歸妹其義何也孤隂不生孤陽不長乾坤交而<lb/>
　有六子六子交而萬物生生無窮焉歸妹者非天地<lb/>
<pb n="42a"/>　之大義耶若天地不交則萬物何由而興乎故歸妹<lb/>
　之於人也女道以終而母道伊始也然以卦徳言之<lb/>
　則不正之甚也以少女而從長男因兊之說以至於<lb/>
　震之動所歸是其妹也安得不征凶乎而又何所利<lb/>
　乎可即卦體而明其然矣二四以陽居隂有男以不<lb/>
　正而從女之象三五以隂居陽有女以不正而從男<lb/>
　之象位不當也故征凶上卦以六五乗九四下卦以<lb/>
　六三乗九二有夫屈於婦婦制其夫之象柔乗剛也<lb/>
<pb n="42b"/>　故无攸利婚姻之不得其正豈非皆說動之所由致<lb/>
　乎<lb/>
象曰澤上有雷歸妹君子以永終知敝<lb/>
　隨與歸妹隂陽之雜也隨男而歸妹女男可息而女<lb/>
　則敝也何言乎其雜也澤水也而屬金雷火也而屬<lb/>
　木水在内而木從之疑于火木在外而水從之疑于<lb/>
　金内外疑情冦媾疑形合之不正終之必敝兹兊在<lb/>
　下而震在上非澤上有雷之象乎是明明示人以相<lb/>
<pb n="43a"/>　合不正之為歸妹也君子觀象而知所以法之矣有<lb/>
　始有終終固不可以不永有完有敝敝尤不可以不<lb/>
　知永終知敝其究也居賢徳善俗<lb/>
初九歸妹以娣跛能履征吉<hi>之解</hi>
　以用也娣之為言第也言次第御於君也當歸妹之<lb/>
　際而用之在下兊為妾非以娣乎應震主為足而不<lb/>
　相與非跛乎然以剛正之徳而屈於下無所往而又<lb/>
　有攸往非跛能履乎既有攸往可以征也復吉夙吉<lb/>
<pb n="43b"/>　不征凶而征吉矣<lb/>
象曰歸妹以娣以恒也跛能履吉相承也<lb/>
　歸妹而以娣何以哉以其剛正而有常久之心不因<lb/>
　說而動也以恒也故跛能履而得吉者雷雨有相助<lb/>
　之功水澤有承順之徳相承也註謂承助其君則相<lb/>
　字應讀去聲<lb/>
九二眇能視利幽人之貞<hi>之震</hi>
　歸妹而不言歸妹剛中者不說以動兩震不歸一妹<lb/>
<pb n="44a"/>　也而曰眇能視何也應與皆不得其正以兊體而互<lb/>
　離為目兊兼金水與離火相克克則雜而不純非眇<lb/>
　乎然應與雖不正而皆中也虩虩啞啞不喪匕鬯非<lb/>
　眇能視乎有道無縁因時守正可也之震則互艮為<lb/>
　山約坎為水處山水之間而不能逺及者非幽人乎<lb/>
　利幽人之貞而已矣<lb/>
象曰利幽人之貞未變常也<lb/>
　說動者變常者也一變其常不貞矣雖幽人何利乎<lb/>
<pb n="44b"/>　故勉二以幽人之貞者正予二以未變常也<lb/>
　　附餘<lb/>
　履之六三亦曰眇能視跛能履聖人取象何以詞同<lb/>
　而意異盖履之六三為兊說之主喜事者也本無見<lb/>
　事之明而眇本無任事之才而跛而自謂能視能履<lb/>
　也歸妹之初與二一以陽剛得正一以陽剛得中本<lb/>
　有見事之明任事之才奈何一則居中無應猶跛也<lb/>
　一則有應不正猶眇也雖跛雖眇人見其猶能視猶<lb/>
<pb n="45a"/>　能履也亦聖人重陽剛而抑隂柔之意也<lb/>
六三歸妹以須反歸以娣<hi>之大壯</hi>
　三兊主也妹也歸則宜有娣之者而何致於為娣賤<lb/>
　其以須之心也盖女壯且勿取而况大壯耶不中不<lb/>
　正而大壯說矣雷動於天雨可待而至也不有所以<lb/>
　須乎由須之心而推其須之行妾也必不可以為君<lb/>
　而為娣以主而為娣非反歸耶猶幸其利貞也而不<lb/>
　至於凶<lb/>
<pb n="45b"/>象曰歸妹以須未當也<lb/>
　妹也而可須乎妹而須當乎不當乎以須者似未嘗<lb/>
　不以為當於歸妹而論之則斷斷乎其未當也<lb/>
九四歸妹愆期遲歸有時<hi>之臨</hi>
　不行之謂臨備四徳而不行非歸妹愆期乎愆期者<lb/>
　何遲歸有時也變震而為坤得地之純乎順者也既<lb/>
　不致於征凶猶自慎夫八月<lb/>
象曰愆期之志有待而行也<lb/>
<pb n="46a"/>　妹之歸也豈好為愆期哉愆期盖有志也志必待六<lb/>
　禮之成以為四徳之配故不行之謂臨非不行也有<lb/>
　待而行也<lb/>
六五帝乙歸妹其君之袂不如其娣之袂良月幾望吉<lb/>
<hi>之兊</hi>
　月生明於震上弦於兊望於乾虧於巽下弦於<lb/>
　艮晦於坤兹震變而為兊上弦之月也是幾望也<lb/>
　兊本乾體乾為衣兊為口衣之口則袂也變又之兊<lb/>
<pb n="46b"/>　是兊上兊下兩袂也震之次隂有君象兊之為妾則<lb/>
　娣也當五位而柔中之兊内外上下咸相喜說何異<lb/>
　帝乙歸妹乎亨之義也兊正秋也尚實徳而謝虚名<lb/>
　非其君之袂不如其娣之袂良乎利貞之義也又互<lb/>
　坎為月月自震而至於兊非月幾望乎柔中之徳之<lb/>
　盛如此吉可知也<lb/>
象曰帝乙歸妹不如娣之袂良也其位在中以貴行也<lb/>
　何貴乎借帝乙之歸妹反不如娣袂之良以美五哉<lb/>
<pb n="47a"/>　五之位不在柔而在中也以此為貴無有貴於此者<lb/>
　矣故不尚飾而行也<lb/>
　　附餘<lb/>
　泰卦因帝乙於歸妹之時占得五爻以之受福正詞<lb/>
　也此爻因帝乙歸妹以明此卦之大義貴徳不貴飾<lb/>
　也借詞也<lb/>
上六女承筐无實士刲羊无血无攸利<hi>之睽</hi>
　兊女也震象筐震士也兊為羊无實者上震變為離<lb/>
<pb n="47b"/>　火有形而無質也无血者三兊變為乾天純陽而無<lb/>
　隂也二不言歸妹上亦不言歸妹何也睽矣曰女曰<lb/>
　士未成其夫婦也何必更言歸妹哉既不成其為夫<lb/>
　婦女雖承筐豈有實乎士即刲羊豈有血乎莫非乖異<lb/>
　而已矣何利之有盖歸妹天地之大義也故小事吉<lb/>
　無與焉<lb/>
象曰上六无實承虚筐也<lb/>
　陽實而隂虚既上且六則无實矣非虚筐耶虚筐可<lb/>
<pb n="48a"/>　以不承而女乃承之則亦虚筐而已矣<lb/>
　　附餘<lb/>
　合觀象傳以恒未變常未當有待而行在中以貴皆<lb/>
　為說動者下砭承虚筐可笑尤甚<lb/>
䷶豐<hi>離下震上</hi>
豐亨王假之勿憂宜日中<lb/>
　歸妹而繼之以豐何也豐盛而大也得其所歸有不<lb/>
　盛大者乎盛大有不亨者乎然而歸也者往也為天<lb/>
<pb n="48b"/>　下所歸往非王乎盛極必衰豐中多故理勢然也王<lb/>
　假之不又有憂道乎而不知徒憂無益也卦象離為<lb/>
　日震東方東方之日勢必至於中天若已至中天則<lb/>
　無可如何矣猶未至於中天不尚宜於日之中乎勿<lb/>
　憂宜日中所以保豐而不失其亨也<lb/>
彖曰豐大也明以動故豐<lb/>
王假之尚大也勿憂宜日中宜照天下也<lb/>
日中則昃月盈則食天地盈虚與時消息而况於人乎<lb/>
<pb n="49a"/>况於鬼神乎<lb/>
　卦名豐其義何也即豐而言之豐則無所不豐矣不<lb/>
　亦大乎内有離徳之明而外以震徳之動明動相資<lb/>
　所由公私無蔽上下維新而致豐也其亨也何待言<lb/>
　哉惟恐王假之即以自尚其大耳而不知尚大之心<lb/>
　乃所以致憂之端也勿憂宜日中可不趂此日之未<lb/>
　中而宜中者普照天下以保豐耶若日中則未有不<lb/>
　昃者矣猶之月盈而有食也盖天地之理有盈必有<lb/>
<pb n="49b"/>　虚雖天地不能以自主亦隨乎其時耳時消而消時<lb/>
　息而息然不消則亦不息矣能不與時消息耶是天<lb/>
　地且不可過中而况人與鬼神自是有進退存亡屈<lb/>
　伸往來也<lb/>
象曰雷電皆至豐君子以折獄致刑<lb/>
　自先王於祥刑之始觀噬嗑用獄之象而知至明莫<lb/>
　如電以之明罰至威莫如雷以之勅法罰既明而法<lb/>
　已勅本不欲天下犯之也犯之則獄興而刑不免其何<lb/>
<pb n="50a"/>　以折獄而致刑哉先王先明而後威君子威照並行<lb/>
　矣兹震上雷也離下電也非雷電皆至之象乎是明<lb/>
　明示人以威照並行之為豐也君子觀象而知所以<lb/>
　法之矣刑之未定則獄不可以不折獄之已成則刑<lb/>
　不可以不致折獄致刑其究也亨於帝立廟<lb/>
初九遇其配主雖旬无咎往有尚<hi>小過</hi>
　宜日中不可過也而小過之故不言豐可也然既剛<lb/>
　且正必有相資以保之而不致於過者初明四動均<lb/>
<pb n="50b"/>　陽也不旬乎四為震主而本與初應是配主也遇其<lb/>
　配主雖旬何咎乎往有尚勿憂宜下之義也<lb/>
象曰雖旬无咎過旬災也<lb/>
　配主過旬矣何必曰雖旬无咎哉正恐其之小過而<lb/>
　過之也若過旬未有不災者也安得无咎耶雷火焚<lb/>
　山天之災也故有災象<lb/>
六二豐其蔀日中見斗往得疑疾有孚𤼵若吉<hi>之大壯</hi>
　蔀周匝障蔽之謂之大壯雷在天上則四布隂雲故<lb/>
<pb n="51a"/>　有蔀象乾兊離震為日月星辰是震辰也離星也星<lb/>
　麗於辰而光明成文者非斗而何豐不可過而况大<lb/>
　壯乎以火而為天二與五應是以至明而遇柔暗尚<lb/>
　大之主也尚大則豐柔暗則蔀非豐其蔀乎宜日中<lb/>
　而蔀焉日中且見斗矣何往乎往則勿憂者不轉而<lb/>
　疑我疾我乎然而破疑者莫如信惟此虚中之誠足<lb/>
　啟感動之心非有孚𤼵若乎吉之道也利貞之義也<lb/>
象曰有孚𤼵若信以𤼵志也<lb/>
<pb n="51b"/>　有孚何以即𤼵若哉信者疑之對也彼以疑我以信<lb/>
　未有不足以感𤼵其志者也安得不吉<lb/>
九三豐其沛日中見沫折其右肱无咎<hi>之震</hi>
　註謂沛作斾幡幔也幡幟也幔幕也震本坤體坤為<lb/>
　布為帛為柄震為𤣥黄為龍蛇以有柄之布帛𤣥黄<lb/>
　其色而龍蛇其形非幡幔耶之震則上幡下幔也沫<lb/>
　謂小星詩曰小星在東震東方也三互巽為股在内<lb/>
　卦之上則肱也猶艮為手咸初在内卦之下則拇矣<lb/>
<pb n="52a"/>　之彖匕鬯者尚右故曰右肱又互兊為毁折故曰折<lb/>
　其右肱豐不可壯而况如雷之震乎以火而為雷是<lb/>
　以明極而遇上六動極之主也動而昏蔽者幡幔也<lb/>
　非豐其沛乎宜日中而沛甚於蔀日中且見沫矣虩<lb/>
　虩啞啞無與焉震驚而喪匕鬯者也喪匕鬯非折其<lb/>
　右肱乎然以陽居陽而得正遇為之也豈其咎哉<lb/>
象曰豐其沛不可大事也折其右肱終不可用也<lb/>
　既豐其沛矣祗可以見小星尚可以為大事耶亦既<lb/>
<pb n="52b"/>　折其右肱矣雖人之不能用我我豈尚可為人用耶<lb/>
九四豐其蔀日中見斗遇其夷主吉<hi>之明夷</hi>
　豐以明動而得亨明可夷乎明入地中亦蔀象不亦<lb/>
　見斗乎故與之大壯者同其象二應五而四近五也<lb/>
　然而下有同徳者在焉初方以四為配主四不以初<lb/>
　為夷主乎夷主者初最下夷明最先亦最甚而為被<lb/>
　夷之主也遇其夷主明動猶可以相資吉之道也亦<lb/>
　利艱貞之義也<lb/>
<pb n="53a"/>象曰豐其蔀位不當也日中見斗幽不明也遇其夷主<lb/>
吉行也<lb/>
　四之象雖與二同然詞同而意不同也彼豐蔀此亦<lb/>
　豐蔀二得位而應五四不得位而近五位不當也彼<lb/>
　見斗此亦見斗二離麗於天上之辰而不至於幽四<lb/>
　離晦於地下之火而不止於不明幽不明也故惟有<lb/>
　夷主之可遇也雖艱貞而勿憂吉行也<lb/>
六五來章有慶譽吉<hi>之革</hi>
<pb n="53b"/>　初不言豐而五亦不言豐何也豐而革矣故亦不言<lb/>
　豐備四徳而離主應之五質柔暗可不虚中下賢來<lb/>
　就文明之章美以善革而保豐耶若能來章互兊而<lb/>
　又變兊上下皆澤誰不慶幸彼此皆說誰不稱譽不<lb/>
　有慶譽而吉乎勿憂宜日中之義也<lb/>
　　附餘<lb/>
　凡卦自外而内曰來自内而外曰往五與二應註謂<lb/>
　來致似二為五所致而來也於卦例不合當是來就<lb/>
<pb n="54a"/>　則合矣<lb/>
象曰六五之吉有慶也<lb/>
　名者實之著也福者徳之澤也以六五而得吉豈徒<lb/>
　譽也哉其實有徳澤之可慶也是以吉也<lb/>
上六豐其屋蔀其家闚其户闃其无人三歲不覿凶<hi>之離</hi>
　坎為棟則離有屋象因屋以為家家必有户因户而<lb/>
　為闚无人是中虚也故寂然而闃三嵗則應三也乃<lb/>
　見沫而不覿豐極矣而又以雷為火動極而明極惟<lb/>
<pb n="54b"/>　知有已不知有人適所以自蔽也不亦豐其屋以蔀<lb/>
　其家乎之離中虚也應三亦離也非闚其戸闃其无<lb/>
　人三歲不覿乎凶莫甚焉此則但勿憂而不宜日中<lb/>
　者也畜牝牛無與矣尚大者戒之哉<lb/>
　　附餘<lb/>
　世上極乖巧的人做出極痴呆的事來秦始隋煬流<lb/>
　為千古笑話<lb/>
象曰豐其屋天際翔也闚其户閴其无人自藏也<lb/>
<pb n="55a"/>　離為雉雉飛不逺亦不髙豈能天際翔乎觀豐屋之<lb/>
　所為而推其尚大之心則似乎天際翔也是以闚户<lb/>
　无人豈真无人哉非人藏而不見我我自藏而不見<lb/>
　有人耳宜乎其三嵗不覿也<lb/>
䷷旅<hi>艮下離上</hi>
旅小亨旅貞吉<lb/>
　豐而繼之以旅何也旅為豐之綜卦也所謂反易之<lb/>
　卦二十八此又其一也豐大也旅去其所止而不處<lb/>
<pb n="55b"/>　也窮大者未有不失其居而去者也再觀豐旅約象<lb/>
　皆大過豐尚大而棟撓故失居旅善柔而利往不小<lb/>
　亨乎小亨者不宜剛而宜柔也柔不可以不貞而况<lb/>
　處旅乎能守其所以處旅之貞則不失其小亨之道<lb/>
　而吉矣<lb/>
彖曰旅小亨柔得中乎外而順乎剛正而麗乎明是以<lb/>
小亨旅貞吉也<lb/>
旅之時義大矣哉<lb/>
<pb n="56a"/>　旅何以近於小亨也以卦體卦徳言之也體維何以<lb/>
　六五之柔得中於外卦者即旅之處乎外也承乗乎<lb/>
　上下之剛而皆順焉即行之不敢逆乎剛也徳維何<lb/>
　如艮山之能止如離火之能明而必相麗焉是止與<lb/>
　明亦不敢恃乎已而違乎人也甚矣處旅之難也是<lb/>
　以小亨而旅之所以貞而吉也則當旅之時而思旅<lb/>
　之義有不可以常居而槩之者其時其義亦甚大矣<lb/>
　哉<lb/>
<pb n="56b"/>象曰山上有火旅君子以明慎用刑而不留獄<lb/>
　同是山也同是火也君子觀賁之象但明庶政而无<lb/>
　敢折獄以為火在山下明不及逺也若火在山上則<lb/>
　無分晝夜見山者未有不見火者也而况見火即見<lb/>
　山耶兹艮下山也離上火也其山上有火之象乎是<lb/>
　明明示人以髙明逺及之為旅也君子觀象而知所<lb/>
　以法之矣刑獄闗乎民命固不可以不明尤不可以<lb/>
　不慎必使刑如山之不移而亦獄如火之不滯明慎<lb/>
<pb n="57a"/>　用刑而不留獄其究也制數度議徳行<lb/>
初六旅𤨏𤨏斯其所取災<hi>之離</hi>
　以山而為火之離山上山下皆火也而山焚矣非天<lb/>
　之災耶艮本是坤體坤為吝嗇變火為離而過於明<lb/>
　過於明而又吝嗇安得不瑣瑣離麗也旅人之所宜<lb/>
　也且兩彖皆吉而曰瑣瑣取災何也旅固不可以不<lb/>
　明但不可過於用明也麗人而過於用明勢必瑣瑣<lb/>
　瑣瑣誰能容之非斯其所取災耶不瑣瑣何災乎此<lb/>
<pb n="57b"/>　與兩彖俱反者也<lb/>
象曰旅瑣瑣志窮災也<lb/>
　旅雖不宜於瑣瑣然瑣瑣亦何致於取災瑣瑣者其<lb/>
　言語行事無不專一於其心其志然也即時遇或未<lb/>
　必窮之而用心太過天道惡盈志窮有不降之災者<lb/>
　乎<lb/>
六二旅即次懷其資得童僕貞<hi>之鼎</hi>
　即就也次舎也就正而止於此也艮象也又艮為少<lb/>
<pb n="58a"/>　男而初居最下則二之童僕也以柔順中正之徳而<lb/>
　處旅互巽而又變巽巽順而處於艮止之下非即次<lb/>
　而安乎巽近利市三倍非懷資而裕乎巽為工初以<lb/>
　少男之體居下而麗於我非得童僕之貞信無欺而<lb/>
　有賴乎三者皆旅之貞而吉者也故不必言鼎元亨<lb/>
　而元亨之義亦在其中矣<lb/>
象曰得童僕貞終无尤也<lb/>
　甚矣旅之不可不得童僕之貞也若童僕不貞恐即<lb/>
<pb n="58b"/>　次懷資猶未可以自保得童僕貞雖無次可即無資<lb/>
　可懷尚可相依於途艱而况即次懷資耶終无尤也<lb/>
九三旅焚其次喪其童僕貞厲<hi>之晉</hi>
　旅非康侯事也錫馬晝接無與焉以過剛之人旅自<lb/>
　山而地矣地上有火不焚其次乎過剛而又不中初<lb/>
　不與之相依不喪其童僕乎而且晉也者進也知進<lb/>
　而不知退雖剛正而貞也不亦厲乎處旅者當以二<lb/>
　為則而以三為誡也<lb/>
<pb n="59a"/>象曰旅焚其次亦以傷矣以旅與下其義喪也<lb/>
　旅之所藉以安者次也而可焚乎焚矣不亦傷乎而<lb/>
　况喪其童僕耶當旅之時而過剛不中以與下揆之<lb/>
　於義豈童僕之罪哉其義喪也<lb/>
九四旅于處得其資斧我心不快<hi>之艮</hi>
　四互巽亦互兊兊金與巽木相屬有斧象焉以火而<lb/>
　為山火生土土生金是資也而取金於山必用斧故<lb/>
　曰得資斧又巽為股兌為口為説股上口下則心也<lb/>
<pb n="59b"/>　心宜説而不快者何也之艮矣不獲其身不見其人<lb/>
　何説之有故曰心不快艮止也旅而艮時止則止非<lb/>
　旅于處乎陽居隂位陽主義隂主利以火而為山非<lb/>
　得其資斧乎然不獲其身不見其人矣我心豈能快<lb/>
　乎盖旅不貴止而貴行也行則進可以逹道而退亦<lb/>
　可以歸隱若僑居久寄雖得資斧終是旅人故我心不快<lb/>
象曰旅于處未得位也得其資斧心未快也<lb/>
　夫旅也而可以處耶以陽居隂上近矢亡之五下應<lb/>
<pb n="60a"/>　瑣瑣之初未得位也未得位資斧何為乎徒得資斧<lb/>
　我心是以未快也<lb/>
六五射雉一矢亡終以譽命<hi>之遯</hi>
　揚名於世謂之譽受爵於朝謂之命以離互兊文其<lb/>
　口以說人者譽也以火為天君之光被於人者命也<lb/>
　終者遯而後亨之義也五獨不言旅何也遯則不成<lb/>
　其為旅矣而况五不可旅耶離主也離為雉約象為<lb/>
　大過前兊金而後巽木巽為工為直兊為附決有矢<lb/>
<pb n="60b"/>　象變離為乾乾數一有一矢之象矢不射雉乎然而<lb/>
　遯矣巽又為不果兊又為毁折非射雉一矢亡乎雖<lb/>
　然遯有亨道也以離主之文明說在人口光被天恩<lb/>
　不終以譽命乎旅之失利而得名者也以觀四之得<lb/>
　利而不成名者正相反<lb/>
象曰終以譽命上逮也<lb/>
　逮及也終以譽命者因譽而得命也盖未有不譽聞<lb/>
　之於上而能命逮於下者也上逮也<lb/>
<pb n="61a"/>上九鳥焚其巢旅人先笑後號咷喪牛于易凶<hi>之小過</hi>
　小過有鳥象焉離於木也為科上槁變震震上虚下<lb/>
　實有巢象焉不宜上而離體居上火炎上非鳥焚其<lb/>
　巢乎又離於五聲為笑震於五聲為呼震本自乾來<lb/>
　乾於五聲為哭呼而哭則號咷也飛鳥遺音於旅人非<lb/>
　先笑後號咷耶盖以火為雷火炎烈而雷亢激極離<lb/>
　體乾陽之用矣失離主坤隂之本矣一變而喪得中<lb/>
　之牝牛非喪牛於易乎驕而不順處旅如是是以凶也<lb/>
<pb n="61b"/>象曰以旅在上其義焚也喪牛于易終莫之聞也<lb/>
　以旅與下而其義喪以旅在上者其義不當焚耶故<lb/>
　誡之以喪牛于易冀其聞而不失其順也乃變震雖<lb/>
　如雷之鳴焉而離火其究也為坎坎心病而耳痛終<lb/>
　莫之聞也安得不凶<lb/>
　　附餘<lb/>
　旅最下則以瑣瑣取災最上則焚巢致凶盖髙亢與<lb/>
　卑鄙皆非處世之道也而况處旅乎<lb/>
<pb n="62a"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="62b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易原就正卷八<lb/>
</p>

  </div>
            <div>
<head>易原就正卷九</head> <lb/>
    <p>
<pb n="1a"/>欽定四庫全書<lb/>
　易原就正卷九<lb/>
　　　　　　　　　　　　　邢臺包儀撰<lb/>
　周易下經<lb/>
䷸巽<hi>巽下巽上</hi>
巽小亨利有攸往利見大人<lb/>
　旅而繼之以巽何也巽入也伏也卑而順也旅可以不<lb/>
　卑伏而順入乎然巽一索而得女隂為主凡事不可以<lb/>
<pb n="1b"/>　圖大而小則亨也再觀卦體復有以隂從陽之義若欲<lb/>
　圖大而利有攸往必須利見陽剛中正之大人而後可<lb/>
彖曰重巽以申命<lb/>
剛巽乎中正而志行柔皆順乎剛是以小亨利有攸往<lb/>
利見大人<lb/>
　卦名巽之義何以巽下巽上重之而猶是巽也巽風<lb/>
　善入順以及下而下不敢違有申命之象焉重巽乃<lb/>
　所以申命也然小亨而利往利見者何也以九五之<lb/>
<pb n="2a"/>　剛而巽乎既中且正之徳非大人耶二與為應位雖<lb/>
　異而徳則同何志之不可行哉而又初與四皆巽主<lb/>
　以一隂伏於二陽之下柔皆順乎剛隂能從陽也是<lb/>
　以小亨而又不特小亨已也誰謂利有攸往不當利<lb/>
　見大人哉志行巽風之象也<lb/>
象曰随風巽君子以申命行事<lb/>
　水之與風皆漸而善入也水之潤物也深故坎以之<lb/>
　習教風之撓物也疾故巽以之申命書曰爾惟風下<lb/>
<pb n="2b"/>　民惟草通於民志者可以知巽之道矣兹上巽而下<lb/>
　亦巽非隨風之象乎是明明示人以相繼善入之為<lb/>
　巽也君子觀象而知所以法之矣大君之於小民不<lb/>
　可有事而無命亦必先申而後行申命行事其究也<lb/>
　恐懼修省<lb/>
初六進退利武人之貞<hi>之小畜</hi>
　進從於陽也退安於下也隂為主而性多疑居陽位<lb/>
　而疑益甚非進退不能以自定乎密雲不雨之義也<lb/>
<pb n="3a"/>　以風而為天乾剛善斷可法也利武人之貞則利往<lb/>
　而利見矣<lb/>
象曰進退志疑也利武人之貞志治也<lb/>
　兩可不決之謂疑一定不亂之謂治凡人志無兩可<lb/>
　則不疑志有一定則自治初乃不果於從陽安得不<lb/>
　進退而志疑若能果決於從陽便是利武人之貞而<lb/>
　志治矣<lb/>
九二巽在牀下用史巫紛若吉无咎<hi>之漸</hi>
<pb n="3b"/>　古禮尊者坐於牀上卑者拜於牀下史職卜筮巫職<lb/>
　袚禳紛若煩悉其辭之謂也二巽而變艮艮體有床<lb/>
　象焉當艮剛之下則牀下也之漸漸進也巽之卑者<lb/>
　漸至於牀下而止矣非巽在牀下耶二與五應而不<lb/>
　正似乎過巽而有咎然互兌矣兌為口舌以口舌通誠<lb/>
　悃而説神者史巫也史而又巫不紛若耶用史巫紛<lb/>
　若通其誠悃而志行矣女歸利見之義也吉又何咎<lb/>
　乎<lb/>
<pb n="4a"/>象曰紛若之吉得中也<lb/>
　紛若者不似乎非謟則媚耶而何以吉也以陽居隂<lb/>
　陽雖失正而隂則得中得中則當巽而巽處乎時位<lb/>
　之不得不然是以吉也<lb/>
九三頻巽吝<hi>之渙</hi>
　過剛不中豈能巽者耶乃居巽體而又近巽主是勉<lb/>
　為此巽而又强作彼巽者也非頻巽耶剛暴原不可<lb/>
　假柔遜而况之渙渙散也以渙散之心而為巽入之<lb/>
<pb n="4b"/>　行巧言令色如見其肺肝然豈不可羞是以吝也兩<lb/>
　彖無與焉<lb/>
象曰頻巽之吝志窮也<lb/>
　頻巽者初未嘗即見其可吝也天下真者不可假假<lb/>
　者不可真而况巽發於志耶觀人於其所忽志窮則<lb/>
　故態復露矣吝乎不吝乎<lb/>
六四悔亡田獲三品<hi>之姤</hi>
　承乗皆剛而無應女壯矣非其悔乎居隂得正而勿<lb/>
<pb n="5a"/>　用取女悔不亡乎姤遇也利往利見何遇乎互離為<lb/>
　戈兵互兊為剛鹵之地巽主則風行用戈兵而風行<lb/>
　於剛鹵之地者田象也巽雞兊羊而離雉非田獲三<lb/>
　品乎小亨之義也<lb/>
象曰田獲三品有功也<lb/>
　夫田而有獲則已無悔而況獲三品耶是不特悔亡<lb/>
　而且有功矣<lb/>
九五貞吉悔亡无不利无初有終先庚三日後庚三日<lb/>
<pb n="5b"/>吉<hi>之蠱</hi>
　蠱壊也巽而蠱非其悔乎陽剛而中正非其貞乎貞<lb/>
　則吉而悔乃亡矣利往利見而又利涉夫何不利之<lb/>
　有非无初有終乎所以然者巽木也木壞者治之必<lb/>
　以金猶屋壞者幹之必以木也蠱取材於木而言震<lb/>
　之甲之蠱者不取材於金而言兊之庚乎然取材於<lb/>
　金而不可無土以生之故先庚而三日得坤之丁後<lb/>
　庚而三日得艮之癸丁所以丁寧癸所以揆度坤艮<lb/>
<pb n="6a"/>　皆土而戊巳寄焉兊徳其盛矣乎而且十干以戊巳<lb/>
　為中過中則變故謂之庚庚更也金義也有所變更<lb/>
　而悉裁之於義是以吉也元亨之義也<lb/>
　　附餘<lb/>
　庚金屬義甲木屬仁幹蠱之孝子便是仁人巽順之<lb/>
　忠臣豈非義士<lb/>
象曰九五之吉位正中也<lb/>
　巽以隂為主者也九五以陽剛居巽體其吉也不幾<lb/>
<pb n="6b"/>　幾乎難哉葢不正則不貞必致有悔无利而不得其<lb/>
　終矣不中則亦不能巽以行權當事變而先庚三日<lb/>
　後庚三日矣安得吉哉幸九五之得位也尤幸其得<lb/>
　位而既正且中也<lb/>
上九巽在牀下䘮其資斧貞凶<hi>之井</hi>
　上猶是陽剛也乃巽而卑下如井不過於巽乎與三<lb/>
　應三為二之牀則亦巽在牀下矣然應三而三不與<lb/>
　也巽雖倍利剛居木上有資斧之象焉而變坎為盜<lb/>
<pb n="7a"/>　不䘮其資斧乎羸瓶之義也巽極而失其陽剛之徳<lb/>
　是以雖貞亦凶耳<lb/>
象曰巽在牀下上窮也䘮其資斧正乎凶也<lb/>
　二之巽牀下為變艮之漸止於三而不得遽進也上<lb/>
　何以亦在牀下哉之井井不窮於下而窮於上而况<lb/>
　前無進步不得不退而床下矣上窮也故羸瓶示戒<lb/>
　而乃致資斧之䘮未有不凶者也<lb/>
䷹兊<hi>兊下兊上</hi>
<pb n="7b"/>兊亨利貞<lb/>
　巽而繼之以兊何也兌為巽之綜卦也所謂反易之<lb/>
　卦二十八此又其一也兊為澤説萬物者莫説乎澤<lb/>
　是未有巽於人而人不説者也亦未有兊上兊下彼<lb/>
　此皆説而不亨者也然而説不可以不正説之不正<lb/>
　非於我為邪辟則於人為謟媚而失其可亨之道矣<lb/>
　故戒之以利貞<lb/>
彖曰兊説也<lb/>
<pb n="8a"/>剛中而柔外説以利貞是以順乎天而應乎人説以先<lb/>
民民忘其勞説以犯難民忘其死説之大民勸矣哉<lb/>
　卦名兌其義何也兌為澤澤之所及未有不説者也<lb/>
　而况又為口口舌所以取説乎槩而言之則説也可<lb/>
　以觀卦體而知亨利貞之義矣二五剛中而三上柔<lb/>
　外柔於外則説剛得中則貞剛中而柔外非説以利<lb/>
　貞乎是以順乎天而應乎人天人皆説則亦無不亨<lb/>
　矣以此而民可先也民自忘勞以此而難可犯也民<lb/>
<pb n="8b"/>　自忘死説而至於忘勞忘死何其大也勞與死豈勸<lb/>
　民而為之哉不勸民而民自不覺勸矣哉<lb/>
象曰麗澤兌君子以朋友講習<lb/>
　治天下之道莫不盡於乾坤而乾坤之道盡乎學而<lb/>
　已矣故乾之不息而三男從之震以修省坎以徳教<lb/>
　艮以止思坤之厚載而三女從之巽以申命離以繼<lb/>
　照兌以講習此八者皆學也世未有不學而可以治<lb/>
　天下者也體是八者以求治道而後五十六事可逓<lb/>
<pb n="9a"/>　起也然他不槩論艮之止思心學也兊之講習理學<lb/>
　也麗澤羣居退而獨思心之外無理理之外豈有心<lb/>
　哉兹上兌而下亦兌其麗澤之象乎是明明示人以<lb/>
　兩澤相麗之為兌也君子觀象而知所以法之矣兌<lb/>
　之有益而無害者莫如學不講而不明亦不習而不<lb/>
　熟麗澤之功非朋友不足以相資朋友相習其究也<lb/>
　思不出其位<lb/>
初九和兊吉<hi>之困</hi>
<pb n="9b"/>　剛正而當兌初無所係應以處困之心處兌未有不<lb/>
　和者也藹然自適非和兌耶安得不吉亦貞大人吉<lb/>
　之義也<lb/>
象曰和兌之吉行未疑也<lb/>
　和兌固當予之以吉而何以吉哉決兊澤之下而為<lb/>
　坎水之流行矣剛正以為説夫誰得而困其行故困<lb/>
　雖有言且不信兊則行亦未之疑也<lb/>
九二孚兊吉悔亡<hi>之隨</hi>
<pb n="10a"/>　居隂失正兊之隨説而從人矣非其悔耶然剛中則<lb/>
　孚備四徳以為説非孚兊耶其吉也更何悔之不亡<lb/>
　乎亦无咎之義也<lb/>
象曰孚兊之吉信志也<lb/>
　和兌者以剛正而行未疑矣孚兊者以剛中而同其<lb/>
　吉何也正見於事故論行中以心言則論志葢剛中<lb/>
　則所説不妄雖隨人以為兊而心惟專一則志無疑<lb/>
　端我先有以自信天下豈復疑我哉不但行未疑而<lb/>
<pb n="10b"/>　且信志也<lb/>
六三來兊凶<hi>之夬</hi>
　兊主也柔外而不中不正上無應與不來就同體之<lb/>
　二陽以為兊乎是來兊也夬利往而可以來乎二陽<lb/>
　雖同體一得其正一得其中豈肯為三所兊勢必揚<lb/>
　于王庭矣孚號而戎我矣凶可知也兊之不貞者也<lb/>
象曰來兊之凶位不當也<lb/>
　夫來兊何凶之有哉以其位也兊主而不中不正以<lb/>
<pb n="11a"/>　一隂處於四陽之間上無所應不得不來來而之夬<lb/>
　以致凶位不當也<lb/>
九四商兊未寧介疾有喜<hi>之節</hi>
　四近五之中正而又比三之柔邪其兊也幾不能以<lb/>
　自决而且之節有制議之道焉非商兊乎苦節不可<lb/>
　貞又豈能寧乎是説而得憂者也若於不當兊者而<lb/>
　介然以疾之則無憂而有喜矣利貞之義也<lb/>
象曰九四之喜有慶也<lb/>
<pb n="11b"/>　九四之喜喜與五兊也五為中正之君天下咸被其<lb/>
　澤而無不説者豈特一人之私喜乎吾知未寧則有<lb/>
　憂有喜則有慶也<lb/>
九五孚于剥有厲<hi>之歸妹</hi>
　五陽剛中正能孚而不當厲者也乃不孚于兊而孚<lb/>
　于剥厲因非所孚而有也故可不言兊也然何以孚<lb/>
　于剥哉近引兊而之歸妹説而動也引我者未有不<lb/>
　剥我者也剥我而猶説而動焉非孚于剥乎征凶无<lb/>
<pb n="12a"/>　攸利不有厲乎<lb/>
象曰孚于剥位正當也<lb/>
　孚剥者豈知其孚于剥耶自恃以為我當尊位誰敢<lb/>
　剥我我亦斷不致為人所剥而不知實受其剥矣位<lb/>
　正當也<lb/>
上六引兊<hi>之履</hi>
　致人就已謂之引小人善用其狐媚人自不覺為之<lb/>
　所引上兊主成説之主也履虎尾不咥人亨非善於<lb/>
<pb n="12b"/>　引誘以為兊乎引則不貞矣何以不言凶咎悔吝乎<lb/>
　揭小人之用心為君子之深誡云耳<lb/>
象曰上六引兊未光也<lb/>
　上而六也其引人以為兊用心在韜晦隠㣲之際人<lb/>
　自不覺為之所引不可以彰明顕著之迹求之也澤<lb/>
　不可以為天天豈光也哉未光也<lb/>
䷺渙<hi>坎下巽上</hi>
渙亨王假有廟利渉大川利貞<lb/>
<pb n="13a"/>　兊而繼之以渙何也兊説而渙散未有説而不散者<lb/>
　也為卦風行水上水但聚而不散風則足以散之散<lb/>
　則離離亦未有不合者渙其必有亨之道乎然則既<lb/>
　渙矣雖有亨道而人心離散王者何術以處此哉中<lb/>
　爻互艮為閽寺有廟象互震為長子有主祭之象巽<lb/>
　木乘乎坎水則舟楫以涉川之象也於是而假廟以<lb/>
　盡孝固為收拾人心之大本涉川以建業尤是聫屬<lb/>
　人心之至要利貞者順時恊禮不徒滛祀以倖福伐<lb/>
<pb n="13b"/>　暴取殘亦非行險以要功<lb/>
彖曰渙亨剛來而不窮柔得位乎外而上同<lb/>
王假有廟王乃在中也<lb/>
利涉大川乘木有功也<lb/>
　卦名渙而即繫之以亨者何也以卦變言之也本自<lb/>
　漸來九來居二而得中是以艮山有限之剛來而為<lb/>
　坎水淵流之不窮也六往居三得九之位而上同于<lb/>
　四是以坎水不盈之柔當艮山靜止之地而上同於巽<lb/>
<pb n="14a"/>　風之善入也是以亨也故七世之廟可以觀徳愛敬<lb/>
　起焉禮樂興焉精誠聚於廟中仁孝通於天下王假<lb/>
　有廟非王乃在中耶而且人世之用木當其七自<lb/>
　聖人制器尚象如臼杵如門柝如弧矢牛之引重馬<lb/>
　之致逺生之所以居死之所以𦵏皆木之功也而舟<lb/>
　楫則所以濟不通利涉大川非乘木有功耶然而在<lb/>
　中有功非利貞者不足以語此也<lb/>
象曰風行水上渙先王以享于帝立廟<lb/>
<pb n="14b"/>　甚矣坎之不可無巽也無巽則無以制其性而用之<lb/>
　矣葢水之性惟下而木以上之是故謂之井水之性<lb/>
　惟聚而風以散之是故謂之渙然風之渙水也有文<lb/>
　象焉文不可不由於質敬天報本之思質盡而文生<lb/>
　焉聖人用易之大也兹巽上風也坎下水也其風行<lb/>
　水上之象乎是明明示人以源合流分之為渙也先<lb/>
　王觀象而知所以法之矣何莫非天帝不可以不亨<lb/>
　誰能無本廟不可以不立亨于帝立廟其究也折獄<lb/>
<pb n="15a"/>　致刑<lb/>
初六用拯馬壯吉<hi>之中孚</hi>
　當渙而初何以不言渙風之散水也必不能散極底<lb/>
　之水不渙安用豚魚然則兩涉川而曰用拯馬壯吉<lb/>
　何也承剛來不窮之二坎馬之壯者也用而拯之故<lb/>
　不必有利貞之戒可以濟渙而無不吉也亦中孚之<lb/>
　義也<lb/>
象曰初六之吉順也<lb/>
<pb n="15b"/>　渙之初而六也隂柔非濟渙之才而何以吉哉用拯<lb/>
　馬壯者惟馬壯之是拯是用順乎剛來不窮之二而<lb/>
　不敢違也<lb/>
九二渙奔其机悔亡<hi>之觀</hi>
　奔者來之速也机車中憑木俯據之以為安者坎于<lb/>
　輿為多𤯝于木為堅多心故有机象二則卦變所謂<lb/>
　剛來而不窮者也剛來非奔乎不窮非奔其机乎以<lb/>
　九居二假廟而不薦非其悔乎雖失正而得中顒若<lb/>
<pb n="16a"/>　以涉川悔不亡乎善於觀渙者也<lb/>
象曰悔奔其机得願也<lb/>
　渙而奔非其願也奔其机則得願矣<lb/>
六三渙其躬无悔<hi>之巽</hi>
　互艮有身象故曰躬三則卦變所謂柔得位乎外而<lb/>
　上同者也當坎水之面而又之巽隨風巽風吹水面<lb/>
　身受離披非渙其躬乎然風能散水散於此者必聚<lb/>
　於彼於水終無傷是得位雖不中而上同則巽主善<lb/>
<pb n="16b"/>　入可離亦可合何悔之有利往利見之義也致身以<lb/>
　濟渙者也<lb/>
象曰渙其躬志在外也<lb/>
　三軍可奪帥匹夫不可奪志志在躬則不足論矣葢<lb/>
　三以柔得位乎外而上同外卦之四居隂得正而渙<lb/>
　羣三則隂居陽位而不得不渙躬同心共濟所以无<lb/>
　悔豈非其志在外耶<lb/>
六四渙其羣元吉渙有丘匪夷所思<hi>之訟</hi>
<pb n="17a"/>　四巽主也巽為高互艮為山處於山之下而髙者則<lb/>
　丘也又巽善入有思象下互震而止互艮思動而即<lb/>
　止自非常人之所能及訟也者羣聚而各争其私也<lb/>
　四居隂得正假廟而惕中一無所私應坎體下流之<lb/>
　初而不相與非渙其羣乎不終凶則元吉矣然則利<lb/>
　涉而又不利涉何也臨淵者不測憑髙者可據上承<lb/>
　陽剛中正之九五大人固利見也非渙而有丘乎是<lb/>
　川之利涉不利涉無定識者鮮不惑矣兹渙羣而復<lb/>
<pb n="17b"/>　有丘是巽權在我濟渙咸宜豈常人思慮之所能及<lb/>
　哉<lb/>
象曰渙其羣元吉光大也<lb/>
　以風而為天光莫光於天大莫大於天天與水違行<lb/>
　豈有所私乎渙其羣而得元吉一無所私何其光明<lb/>
　正大也哉<lb/>
九五渙汗其大號渙王居无咎<hi>之蒙</hi>
　以風為山山有身象身内有風必汗方散故有汗象<lb/>
<pb n="18a"/>　巽申命有號令之象出令如山則大號也故汗必遍<lb/>
　一身號必遍天下又互艮而變艮艮止也有居象止<lb/>
　而又止則居止之寧也蒙而渙汗其大號何也山下<lb/>
　之泉出而不反猶人身之汗周浹而不復收巽有號<lb/>
　令之象以風而為山非大號乎亦童䝉初筮告之義<lb/>
　也是當渙而得乎渙之時義以濟渙假廟則在中涉<lb/>
　川則有功王不安居无咎乎<lb/>
象曰王居无咎正位也<lb/>
<pb n="18b"/>　當渙之時王亦難乎其為居矣而况无咎耶陽剛中<lb/>
　正而能正乎君之位也不正位假廟安得在中涉川<lb/>
　安得有功渙之所以利貞也<lb/>
上九渙其血去逖出无咎<hi>之坎</hi>
　當渙之極傷害至而憂懼生焉幸上以剛居柔位剛<lb/>
　柔相濟風散水而為渙兹則風將盡而水洊至矣坎<lb/>
　為血卦為加憂非渙其血去逖而出渙者乎然坎之<lb/>
　渙而得凶渙之坎而无咎何也雖曰隂陽之殊而亦<lb/>
<pb n="19a"/>　坎不利於涉大川渙則心亨行有尚也<lb/>
　　附餘<lb/>
　五上二爻經文句讀朱注互異無可校正小象本文<lb/>
　足據似當遵從無疑也<lb/>
象曰渙其血逺害也<lb/>
　坎為血卦上雖與三應其去坎為最逺髙風不及下<lb/>
　水渙血非所以逺害耶逺害便可以去逖而出渙矣<lb/>
　何咎之有<lb/>
<pb n="19b"/>䷻節<hi>兊下坎上</hi>
節亨苦節不可貞<lb/>
　渙而繼之以節何也節為渙之綜卦也所謂反易之<lb/>
　卦二十八此又其一也渙散也節止也物未有終於<lb/>
　渙散而無所以節止之者也故以渙而綜節水之量<lb/>
　於澤也風行於水而文生焉水量於澤而質定焉渙<lb/>
　之必歸於節猶文之必歸於質也文歸於質節道其<lb/>
　亨矣乎然而不可過也澤滿則溢水漏則困溢而無<lb/>
<pb n="20a"/>　當於文困而無當於質苦節矣豈可以為貞乎故戒<lb/>
　之<lb/>
彖曰節亨剛柔分而剛得中<lb/>
苦節不可貞其道窮也<lb/>
説以行險當位以節中正以通<lb/>
天地節而四時成節以制度不傷財不害民<lb/>
　卦名節而即繫之以亨何也以卦體言之也剛者質<lb/>
　也柔者文也一卦之間剛柔各半是剛柔分而文質<lb/>
<pb n="20b"/>　惟均矣然文本於質文固不可以勝質質亦不可以<lb/>
　勝文而卦之二五剛皆得中循天理而順人情自無<lb/>
　太過不及之虞矣是以亨也若失中而苦節則節之<lb/>
　道窮而不通矣故戒之以不可貞惟節而能通則不<lb/>
　窮又可以卦徳卦體而進推之兊不説乎坎不險乎<lb/>
　五以陽居陽不當位乎當位不中正乎説則可以行<lb/>
　險而况既當位而又中正未有節而不通者矣故能<lb/>
　節而不至於苦天地之四時以成王者之制度以備<lb/>
<pb n="21a"/>　而且有制有度則量入為出而不傷財用一緩二而<lb/>
　不害民節之道何所不通而可苦以自窮乎<lb/>
象曰澤上有水節君子以制數度議徳行<lb/>
　天道之有數度人道之有徳行猶地道之有水澤也<lb/>
　無水不可以為澤無澤亦不可以蓄水而數度徳行<lb/>
　可知矣兹兊下澤也坎上水也非澤上有水之象乎<lb/>
　是明明示人以限而止之之為節也君子觀象而知<lb/>
　所以法之矣數有多寡度有短長不可以無制徳有<lb/>
<pb n="21b"/>　吉凶行有善惡不可以弗議制數度議徳行其究也<lb/>
　明慎用刑而不留獄<lb/>
初九不出户庭无咎<hi>之坎</hi>
　初與四為正應四當兊口而互艮為門闕有户外之<lb/>
　庭象焉節而之坎澤决下流而水洊至矣可以出户<lb/>
　庭乎雖不能節而不失其為節也无咎之道也亦維<lb/>
　心亨之義也<lb/>
象曰不出户庭知通塞也<lb/>
<pb n="22a"/>　坎為通兊以塞坎水之下流而為澤决兊而之坎是<lb/>
　以坎水而通乎兊澤之塞也若不知而出户庭安得<lb/>
　无咎知已通其塞矣洊至之水户庭其可出耶<lb/>
九二不出門庭凶<hi>之屯</hi>
　二五相應而不相與五互艮為閽寺止之主也外者<lb/>
　不得入内者不得出二互震動之主也隂偶當前而<lb/>
　處艮下動而即止有不出門内之庭象焉之屯勿用<lb/>
　有攸往非不出門庭乎備四徳而利建侯乃知節而<lb/>
<pb n="22b"/>　不知通無為貴徳矣苦節不可貞屯而已矣凶之道<lb/>
　也<lb/>
象曰不出門庭凶失時極也<lb/>
　初不出户庭而得无咎二何以不出門庭而遂至於<lb/>
　凶哉初前遇陽陽竒為户當户而阻於應四時水洊<lb/>
　而宜習教不出可也二前遇隂隂偶為門門既闢而<lb/>
　二又居中時雲雷而當經綸乃不出而與五節無貴<lb/>
　乎得中矣以與初較不但失時而且失時之極也<lb/>
<pb n="23a"/>六三不節若則嗟若无咎<hi>之需</hi>
　三兊之口也不説則嗟矣當節則節之可也何需乎<lb/>
　需則與不節相若也隂柔不中正以澤而為天侈心<lb/>
　自奉制用不經宴樂之義也泰極則否至樂極則悲<lb/>
　生自然之理也有不嗟若者乎此其咎非時也非遇<lb/>
　也非位也材也無可得而謝之矣爻之獨取象而不<lb/>
　取彖者也<lb/>
象曰不節之嗟又誰咎也<lb/>
<pb n="23b"/>　不節而至於嗟致咎者則歸咎者也我不節而我自<lb/>
　嗟又誰可以歸咎哉<lb/>
六四安節亨<hi>之兊</hi>
　四柔正而承九五當節而能節者也節而兊彼此相<lb/>
　説則上下相安非安節乎故獨得両彖之亨而利貞<lb/>
　不可貞俱無與焉<lb/>
象曰安節之亨承上道也<lb/>
　四不過柔正而已何以能安節而得亨哉五葢當位<lb/>
<pb n="24a"/>　以節中正以通得乎為上之道者也四承之而相安<lb/>
　於節其亨也非承上之道耶<lb/>
九五甘節吉往有尚<hi>之臨</hi>
　變坤坤於五味為甘陽剛中正備四徳而節以臨天<lb/>
　下不傷財不害民天下莫不享其甘美之利非甘節<lb/>
　乎時未至於八月吉之道也不往有尚乎坎水自流<lb/>
　而兊澤自節也<lb/>
象曰甘節之吉居位中也<lb/>
<pb n="24b"/>　節之道太過則苦不及則嗟非得中未必甘而吉矣<lb/>
　則知甘節之吉者九居五位而適得乎其中也<lb/>
上六苦節貞凶悔亡<hi>之中孚</hi>
　離於五味為苦中孚像離故亦有苦象焉豚魚無知<lb/>
　之物也無知以為節而且節之極非苦節乎涉川行<lb/>
　險之事也苦節以行險雖曰利貞不貞凶乎是其悔<lb/>
　也然而猶中孚也與其奢也寧儉悔不亡乎<lb/>
象曰苦節貞凶其道窮也<lb/>
<pb n="25a"/>　彖苦節惟不可貞而已爻苦節何遂至於凶哉節之<lb/>
　道不可窮也彖窮而又有可通之理爻窮而斷無可<lb/>
　通之地矣<lb/>
　　附餘<lb/>
　初與二不言節何也卦之所以為節者正以坎水之<lb/>
　流而不盈節之於兊澤之二陽也初之坎而澤决矣<lb/>
　二之屯而澤震矣皆非所以為節之本意尚得謂節<lb/>
　乎哉<lb/>
<pb n="25b"/>䷼中孚<hi>兊下巽上</hi>
中孚豚魚吉利涉大川利貞<lb/>
　節而繼之以中孚何也孚者信也中虚而能信人中<lb/>
　實而能信於人亦惟能節而後能信也為卦外陽而<lb/>
　内隂陽明而隂暗外有覺而内無知剛強在首尾之<lb/>
　間而身腹柔弱不振豚魚之象也而且巽有魚象中<lb/>
　孚卦氣三月節豚魚之時也又巽木在兊澤之上外<lb/>
　實内虚非舟象而何中孚可以感無知之豚魚而吉<lb/>
<pb n="26a"/>　况有知乎中孚可以涉大川之險難而利况平易乎<lb/>
　利貞之戒聖人恐有逆詐億不信而行險徼幸者<lb/>
彖曰中孚柔在内而剛得中説而巽孚乃化邦也<lb/>
豚魚吉信及豚魚也利涉大川乘木舟虚也<lb/>
中孚以利貞乃應乎天也<lb/>
　卦名中孚其義何也以卦體卦徳言之也體維何二<lb/>
　隂比於兩卦之間而在三四之位柔在内而中虚也<lb/>
　四陽處於上下之間而得二五之位剛得中而中實<lb/>
<pb n="26b"/>　也徳維何以一人言内有兊之説外有巽之順以彼<lb/>
　此言下兊説以應於上上巽入以順於下皆孚之象<lb/>
　也如此之孚即卦之外實而内虚有邦國之象不乃<lb/>
　可以化邦耶則豚魚吉者信而及於無知之豚魚也<lb/>
　利涉大川者乘巽木於兊澤之上而卦有舟虚之象<lb/>
　也利貞者天之道惟信而正中孚以利貞則應乎天<lb/>
　矣而况人耶<lb/>
象曰澤上有風中孚君子以議獄緩死<lb/>
<pb n="27a"/>　風行水上水流則散澤上有風澤聚而風感則受矣<lb/>
　感受之間情偽見焉疑信分焉而疑信之大莫大於<lb/>
　生死生死之闗莫過于獄之出入倘用刑者心中有<lb/>
　毫髪之疑致被刑者心中有毫髪之憾皆非中孚也<lb/>
　兹兊下澤也巽上風也其澤上有風之象乎是明明<lb/>
　示人以虚感實受之為中孚也君子觀象而知所以<lb/>
　法之矣獄必無疑死方無憾欲求獄中之平則獄不<lb/>
　可以不議欲求死中之生則死不可以不緩議獄緩<lb/>
<pb n="27b"/>　死其究也行過乎恭喪過乎哀用過乎儉<lb/>
初九虞吉有它不燕<hi>之渙</hi>
　渙可中孚中孚豈可渙乎而曰虞吉何也渙散也散<lb/>
　則疑疑則虞度之心生焉凡人初念必信轉念或不<lb/>
　信初應四雖變坎為加憂而虞也猶幸其為初也而<lb/>
　况有假廟之誠為豚魚之信兩彖利涉吉可知也若<lb/>
　轉念是以兊為坎不説則不燕未必相信而相安矣<lb/>
　有他不燕亦兩彖利貞之戒之義也<lb/>
<pb n="28a"/>象曰初九虞吉志未變也<lb/>
　初也九得正故虞而吉葢凡人最初一念未有不可<lb/>
　自信以信人者而况初與四為正應乎雖因其為隂<lb/>
　桑而虞焉應四之志尚未之或變也<lb/>
九二鳴鶴在隂其子和之我有好爵吾與爾靡之<hi>之益</hi>
　雞知將旦鶴知夜半以其信也中孚之益以澤而為<lb/>
　雷兌為口舌震為善鳴二陽居隂位五互艮自巽來<lb/>
　巽為白為長艮為黔喙之屬白其身而長其黔喙鳴<lb/>
<pb n="28b"/>　之信而在巽木之下兌澤之間是鳴鶴在隂也鳴鶴<lb/>
　何益乎有和之者則益矣二五相應非其子和之乎<lb/>
　然而益也者不徒益我之為益爾我相益之為益也<lb/>
　爵澤象也靡説象也非我有好爵吾與爾靡之乎利<lb/>
　往利涉之義即在其中矣不言吉亨者既益矣不必<lb/>
　更言吉亨矣亦師文之義也<lb/>
象曰其子和之中心願也<lb/>
　凡人中心所不願必不可以相强鶴雖善鳴能强其<lb/>
<pb n="29a"/>　子之必和乎其子和之者二五皆剛中好爵亦人所<lb/>
　同靡中心願也<lb/>
六三得敵或鼓或罷或泣或歌<hi>之小畜</hi>
　互震為鼓動也互艮為止罷也故或鼓或罷兊為説<lb/>
　為口不喜則憂憂則泣而喜則歌故或泣或歌三與<lb/>
　上應隂柔不中正居説之極應信之窮者之小畜以<lb/>
　隂畜陽隂陽不和非得敵乎兑主也以易説之人處<lb/>
　相敵之勢動止不常憂喜靡定非或鼓或罷或泣或<lb/>
<pb n="29b"/>　歌乎人而無信不知其可也亦密雲不雨之義也<lb/>
象曰或鼓或罷位不當也<lb/>
　或之者疑而不能自主之詞也鼓罷自我而何以不<lb/>
　能自主既以隂柔居説極而又不中不正上應信窮<lb/>
　而不知變之剛豈得以自主耶位不當也<lb/>
六四月幾望馬匹亡无咎<hi>之履</hi>
　四互震月生明於震上弦於兑圓圖履與兊隣先兑<lb/>
　而後履之履上弦以後之月非月幾望乎又震有馬<lb/>
<pb n="30a"/>　象初則四匹也四近九五之剛正而信之不係於初<lb/>
　而能與五非馬匹亡乎然舎豚魚虎尾之象而取月<lb/>
　馬何也中孚者無危機無私心也月臣象馬羣類履<lb/>
　虎尾者以其近君而危也四中孚而近五何危乎不<lb/>
　猶月之幾到中天而望乎豚魚吉者以其無知而無<lb/>
　私係也四中孚而應初豈有私係乎是雖有知而亦<lb/>
　無私係也不猶馬雖有匹匹而遂相亡乎无咎者亦<lb/>
　利貞不咥人之義也<lb/>
<pb n="30b"/>象曰馬匹亡絶類上也<lb/>
　朋黨欺君權奸敗國喪家彼此貽禍不小四之馬匹<lb/>
　亡者隂柔得正能絶其羣類之私而上信於九五之<lb/>
　尊也不如是則幾望之月安得无咎耶馬之匹也最<lb/>
　難亡絶類上者可謂善于處履而惟禮自持者矣<lb/>
九五有孚攣如无咎<hi>之損</hi>
　山澤之通氣綿密而無間有攣如之象焉中孚而損<lb/>
　似有咎矣五孚主也損有孚五不有孚耶與之益之<lb/>
<pb n="31a"/>　二應損益相當一徳同心非攣如耶故損无咎之損<lb/>
　者亦无咎可貞利往在其中矣<lb/>
象曰有孚攣如位正當也<lb/>
　位不當者或鼔或罷而不能以自主則有孚攣如者<lb/>
　可知矣剛健中正而居尊應下彼在隂而能益此純<lb/>
　陽而能損非其位之正當也耶安得不攣如而无咎<lb/>
上九翰音登于天貞凶<hi>之節</hi>
　巽為雞陽動則先振其羽而後鳴是音随羽翰而出<lb/>
<pb n="31b"/>　故曰翰音雞鳴必以其時未嘗不信然知信而不知<lb/>
　變猶知節而不知通也上之位天象也上居巽極信<lb/>
　非所信而不知變猶雞之且鳴且飛而欲登于天者<lb/>
　然非翰音登于天乎凡物無飛鳴而登天之理而况<lb/>
　雞乎苦節不可貞貞之未有不凶者<lb/>
象曰翰音登于天何可長也<lb/>
　物之且鳴且飛者不惟其飛不長其鳴亦不長也翰<lb/>
　音登于天可長乎不可長乎世之硜硜取信者未有<lb/>
<pb n="32a"/>　不因信而敗者也<lb/>
䷽小過<hi>艮下震上</hi>
小過亨利貞可小事不可大事飛鳥遺之音不宜上宜<lb/>
下大吉<lb/>
　中孚而繼之以小過何也小過為中孚之究卦所謂<lb/>
　不易之卦八此又其一也中孚有中虚中實之分焉<lb/>
　陽實而隂虚陽大而隂小陽有餘而隂不足故内信<lb/>
　於心者必外見於行大不可過而小可過也既過於<lb/>
<pb n="32b"/>　陽適以補隂之不足不可以亨乎然亨必以正也不<lb/>
　利於貞乎又卦體柔用事而剛不用事非可小事而<lb/>
　不可大事乎又卦象似坎坎為禽兹二陽内實而為<lb/>
　身四隂外虚而為翼則飛鳥也艮為黔喙之屬而震<lb/>
　善鳴則飛鳥遺之音也飛鳥遺音下而不上非不宜<lb/>
　上宜下而後大吉乎亦以深明不可大事之義也<lb/>
彖曰小過小者過而亨也<lb/>
過以利貞與時行也柔得中是以小事吉也<lb/>
<pb n="33a"/>剛失位而不中是以不可大事也<lb/>
有飛鳥之象焉飛鳥遺之音不宜上宜下大吉上逆而<lb/>
下順也<lb/>
　卦名小過其義何也以卦體言之也小謂隂也為卦<lb/>
　二陽在内四隂在外隂多於陽小者過而後可以亨<lb/>
　也既過矣而戒之以利貞者又何也當過而過當貞<lb/>
　而不可不貞與時行也卦之二五皆柔也而能得中<lb/>
　可小事者是以小事吉也卦之三四皆剛也乃失位<lb/>
<pb n="33b"/>　而不中失位則不貞而况不中耶是以不可大事也<lb/>
　且卦體二陽内實而四隂外虚有飛鳥之象焉以艮<lb/>
　之黔喙當震之善鳴飛鳥遺之音不宜上宜下大吉<lb/>
　者乘風而上則逆懐音而下則順也<lb/>
象曰山上有雷小過君子以行過乎恭喪過乎哀用過<lb/>
乎儉<lb/>
　聖人之於道也本無過不及然而中道難言之矣雖<lb/>
　曰過猶不及與其不及也寧過即仁過乎慈知過乎<lb/>
<pb n="34a"/>　明忠過乎直孝過乎順無傷也故小過之亨但利於<lb/>
　貞云耳兹艮下山也震上雷也其山上有雷之象乎<lb/>
　是明明示人以動而不失所止之為小過也君子觀<lb/>
　象而知所以法之矣小過有飛鳥之象則鳥之翼有<lb/>
　恭象而行務恭鳥之鳴有哀象而喪務哀鳥之於食<lb/>
　有儉象而用務儉過恭過哀過儉其究也議獄緩死<lb/>
初六飛鳥以凶<hi>之豐</hi>
　豐大也不可大而豐已失亨貞之道矣以山而為火<lb/>
<pb n="34b"/>　火炎上不宜上而且日中初有翼象而上與四應非<lb/>
　鳥之上而不下者乎失大吉之宜未有不以飛致凶<lb/>
　也<lb/>
象曰飛鳥以凶不可如何也<lb/>
　飛鳥何以凶哉變離為火風自火出初之上則約象<lb/>
　巽風也乘風而上飛鳥之迅豈容救止不可如何也<lb/>
　惟有凶而已矣<lb/>
六二過其祖遇其妣不及其君遇其臣无咎<hi>之恒</hi>
<pb n="35a"/>　書法我所欲曰及凌迫之謂也艮成終而成始故艮<lb/>
　為萬物之祖萬物出乎震故震為生物之母其於鳥<lb/>
　也則艮為山震象巢鳥山居而巢處是以山為祖以<lb/>
　巢為母也二與五應過三四之陽而遇五六之隂非<lb/>
　過其祖而遇其妣乎五君也二臣也是無凌迫其君<lb/>
　之義而適得其為臣之道也非不及其君而遇其臣<lb/>
　乎不失其為恒也恒无咎故之恒亦无咎不宜上宜<lb/>
　下利有攸往之義也<lb/>
<pb n="35b"/>象曰不及其君臣不可過也<lb/>
　二柔正而且中五雖中而失正不似乎臣過於君耶<lb/>
　過於君不似乎有及君之嫌耶非所論於守正得中<lb/>
　之臣也故不及其君而知臣道之不可過也<lb/>
九三弗過防之從或戕之凶<hi>之豫</hi>
　從者自此而乘間也或者意外之不虞也之豫有豫<lb/>
　備之義則防象也互兑為毁折有戕象焉建侯行師<lb/>
　大事也於小過無與矣禍患之來未有不自豫樂也<lb/>
<pb n="36a"/>　者三剛正自恃似為衆隂所欲害而不過為防備以<lb/>
　山而為地鳥不在髙山而在平地茍無色斯舉矣之<lb/>
　幾能免傷弓罹網之災乎凶可知也<lb/>
象曰從或戕之凶如何也<lb/>
　從或戕之既莫知其凶之所自來又安知其凶之所<lb/>
　底止意外而不可測凶如何也亦末如之何也已矣<lb/>
九四无咎弗過遇之往厲必戒勿用永貞<hi>之謙</hi>
　小過者隂過而陽當不及之時也知三之之豫而凶則<lb/>
<pb n="36b"/>　知四之之謙而无咎矣何也以陽居隂似乎有咎譙<lb/>
　則雖過而弗過不期遇而有所遇无咎者剛而能柔<lb/>
　弗過遇之也以是知剛不可過也而柔亦不可過往<lb/>
　厲必戒勿用永貞有終之義也<lb/>
象曰弗過遇之位不當也往厲必戒終不可長也<lb/>
　四何以弗過於剛而有所遇之也以九居四剛而能<lb/>
　柔人或以其位不當而疑之吾則以其位不當而幸<lb/>
　之也然而陽性堅剛終恐忽長故示之以往厲而又<lb/>
<pb n="37a"/>　勉之以必戒謙有終終不可長也<lb/>
六五密雲不雨自我西郊公弋取彼在穴<hi>之咸</hi>
　五應二二為艮體山之虚處則穴也中爻約象為大<lb/>
　過兑金與巽木相屬巽為繩直兌為附決有繳射之<lb/>
　象焉則弋也山上有雷必有雲矣以雷而為澤而曰<lb/>
　密雲不雨何也震木也木中有火兌金也金中有水<lb/>
　金木相克水火不相容隂陽失和而又有坎水而塞<lb/>
　其下流之象是不雨也雖有密雲兌在震之西徒濃<lb/>
<pb n="37b"/>　隂自西郊已耳不可大事之義也或者雨不雨穴居<lb/>
　者必知之二在穴也公弋而取之雨乎不雨乎亦取<lb/>
　女宜下之義也<lb/>
象曰密雲不雨已上也<lb/>
　密雲本無不雨之理而不雨何也雲宜低而不宜髙<lb/>
　而况不宜上而宜下乎兹雲已在山之上矣雲髙則<lb/>
　不雨不但自我西郊也<lb/>
上六弗遇過之飛鳥離之凶是謂災𤯝<hi>之旅</hi>
<pb n="38a"/>　上與三本正應當遇者也雷動極而為火火山旅去<lb/>
　其所止而不處之象乃弗遇過之矣何也火炎上而<lb/>
　又居上上亦有翼象焉是飛鳥離之也凶可知也天<lb/>
　殃人害之所致非此之謂乎是謂災𤯝不宜上而上<lb/>
　者也<lb/>
象曰弗遇過之已亢也<lb/>
　當遇而弗遇亦既失不宜上宜下大吉之義矣而又<lb/>
　過之何也山上之雷動而為雲雖不雨猶未亢也雷<lb/>
<pb n="38b"/>　極而為火山上之火飛鳥離之不亦已亢乎龍亢且<lb/>
　有悔鳥亢未有不凶而災𤯝並至者也<lb/>
　　附餘<lb/>
　坎離之前有大過既未濟之前有小過何也水火為<lb/>
　造物之妙用當洊至兩作之際非大過人者不能代<lb/>
　天功而賛化育故治水必禹而掌火必益也若水火<lb/>
　交雜而並見則小者過而亨矣所以既濟未濟彖傳<lb/>
　皆有柔得中之辭也然大過居上經而小過居下經<lb/>
<pb n="39a"/>　何也上經言天道下經言人道天道陽用事人道隂<lb/>
　用事也又大過陽在内而小過隂在外何也陽本潛<lb/>
　於隂之内隂則凝於陽之外也<lb/>
䷾既濟<hi>離下坎上</hi>
既濟小亨利貞初吉終亂<lb/>
　小過而繼之以既濟何也有過物之材者未有不能<lb/>
　濟天下之事者也然則既濟矣水火交而各得其用<lb/>
　功成治定之時也無大可圗惟有小亨而已矣而且<lb/>
<pb n="39b"/>　守之不可以不正又必利於貞也雖然天運循環自<lb/>
　然之理有治必有亂有吉必有凶初吉終亂時為之<lb/>
　也則知氣數之所在有非人力之所能奪也故中爻<lb/>
　約象則未濟豈聖人之私意為哉<lb/>
彖曰既濟小亨小者亨也<lb/>
利貞剛柔正而位當也<lb/>
初吉柔得中也<lb/>
終止則亂其道窮也<lb/>
<pb n="40a"/>　卦名既濟而繫之以小亨其義何也以卦體言之也<lb/>
　陽大而隂小小皆居於大之上小用事則惟小者可<lb/>
　亨也而又戒之以利貞者亦以卦體有可亨之道也<lb/>
　剛居陽位柔居隂位六爻之用非剛柔各得其正而<lb/>
　位當耶則所謂初吉者可知矣隂爻雖各正惟六二<lb/>
　之柔得中也則所謂終亂者可知矣自初至上雖既<lb/>
　濟而中爻約象自二至五則未濟六爻用事之後既<lb/>
　濟之終非未濟之始乎終之不可以止也終而止止<lb/>
<pb n="40b"/>　則亂非水盛於火而火滅則火盛於水而水乾其道<lb/>
　不亦窮乎<lb/>
象曰水在火上既濟君子以思患而豫防之<lb/>
　坎水下流離火上炎性之徳也然使下者自下而水<lb/>
　不升上者自上而火不降水火不交何以相為用哉<lb/>
　故乾坤交而為坎離坎離交而為既濟水火之隂陽<lb/>
　本自互根也當天一生水地二生火以來水暖則為<lb/>
　火火蒸則為水有溫泉而無寒火妻從夫夫制義也<lb/>
<pb n="41a"/>　兹離下火也坎上水也非水在火上之象乎是明明<lb/>
　示人以水火相交之為既濟也君子觀象而知所以<lb/>
　法之矣水火為人世之大用亦為人世之大患也患<lb/>
　不可以不防防不可以不豫思患豫防其究也慎辨<lb/>
　物居方<lb/>
　　附餘<lb/>
　坎水至險離火屬心故取思防思者思其終防者防<lb/>
　其始<lb/>
<pb n="41b"/>初九曳其輪濡其尾无咎<hi>之蹇</hi>
　既濟之初與坎體之四應坎為輿輿之下輪也坎為狐<lb/>
　狐之後尾也以火而為山艮止也蹇東北之卦也不<lb/>
　利東北非曳其輪乎險在前而反身西南不濡其尾<lb/>
　乎是利見而不見矣不亦咎乎恐終亂而慎其初也<lb/>
　利貞之義也雖曳輪濡尾夫何咎<lb/>
象曰曳其輪義无咎也<lb/>
　輪非濟蹇之具也於義當曳於義不當无咎耶<lb/>
<pb n="42a"/>六二婦喪其茀勿逐七日得<hi>之需</hi>
　二離主為中女婦也與坎主之五應為輿婦之有車<lb/>
　也婦車必有茀而後行猶火之必有氣而炎上也兹<lb/>
　火氣上蒸蒸氣下降降而滅火非婦喪其茀乎小亨<lb/>
　之不可以涉大川也然而需須也有孚者必光亨一時<lb/>
　雖喪七日自得勿逐而須之可也茀所以蔽風塵者<lb/>
　離兩傍二陽有茀象不成其為離則喪其茀矣<lb/>
象曰七日得以中道也<lb/>
<pb n="42b"/>　得喪固自有數喪茀何以七日得哉二柔中而五剛<lb/>
　中至於七日離變而為坎坎亦變而為離仍不失其<lb/>
　為中仍不失其為輿為茀也勿逐而自得非以中道<lb/>
　耶<lb/>
九三髙宗伐鬼方三年克之小人勿用<hi>之屯</hi>
　離之外體為甲胄離之上體為戈兵當既濟之時三<lb/>
　剛正自用與濡首之上應以火烈而為雷動備四徳<lb/>
　而利建侯有征不服之象焉何異髙宗伐鬼方三年<lb/>
<pb n="43a"/>　而後克之乎小人勿用亦勿用攸往之義也不然則<lb/>
　初吉而終亂矣水之克火有小人之象焉<lb/>
　　附餘<lb/>
　離明常為君子坎險常為小人鬼方者上於濟終濡<lb/>
　首際離明之應而甘以坎險自處居暗之極人道不<lb/>
　存矣有逺夷鬼方之象三與五同功居内卦之上惡<lb/>
　其終亂而克之有中興之象所以為髙宗乾坤之後<lb/>
　厯六險而後人道全既未濟之終伐二險而後鬼方<lb/>
<pb n="43b"/>　克不伐不可望其克不克不可名為人明暗之間人<lb/>
　鬼之闗也然必克必伐而不憚其憊者聖人於人文<lb/>
　化成之世不忍棄一人於徼外魑魅魍魎之域<lb/>
　者也濟如是其於既也思過半矣西羗傳殷室中衰<lb/>
　諸侯皆叛至髙宗征西戎鬼方三年乃克詩自彼氐<lb/>
　羗莫敢不來王是其證也<lb/>
象曰三年克之憊也<lb/>
　火本為水所克而兹以火克水不亦難乎三年而後<lb/>
<pb n="44a"/>　克之雖幸不致於喪師辱國而窮兵黷武未有不憊<lb/>
　者也<lb/>
六四繻有衣袽終日戒<hi>之革</hi>
　袽絮緼也絮則絲之餘緼則蔴之亂者也四互離而<lb/>
　變兑中虚而上缺有衣象乃卦體竒偶相間其於衣<lb/>
　也則破碎之袽耳既濟矣何革乎恐其終亂也而革<lb/>
　則不可以不慎四坎體不繻乎以水而為澤是坎水<lb/>
　而塞其下流非繻有衣袽乎而且已日乃孚必元亨<lb/>
<pb n="44b"/>　利貞而後悔亡非終日戒乎<lb/>
象曰終日戒有所疑也<lb/>
　四柔正而隂多疑終亂者只因自信不亂所以致亂<lb/>
　四恐終亂而終日戒雖有衣袽此念不敢安然自信<lb/>
　思前想後不覺其憂從中來患如外至有所疑也<lb/>
九五東隣殺牛不如西隣之禴祭實受其福<hi>之明夷</hi>
　先天之對待離東坎西則東之隣為坎西之隣為離<lb/>
　也殺牛厚享也禴祭薄祀也相因而推致之象也離<lb/>
<pb n="45a"/>　得坤之中畫為大腹有牛象焉五以水為地應二而<lb/>
　夷其明非東隣殺牛乎離則順承乎坎水之上升下<lb/>
　降而利艱貞非西隣之禴祭乎不如者坎中滿滿則<lb/>
　溢離中虚虚則受實受其福不徒虚有其文也此文<lb/>
　王與紂之事初吉終亂之時也<lb/>
象曰東隣殺牛不如西隣之時也實受其福吉大來也<lb/>
　時也者天不能違而人不可逆故堯舜胡然而有朱<lb/>
　均湯武自然而有桀紂既為西隣之時矣東隣之殺牛<lb/>
<pb n="45b"/>　何為哉終止則亂可以知實受其福者爻雖不必復<lb/>
　言吉而其吉也不但不期而自來必且天人交集而<lb/>
　大來也<lb/>
上六濡其首厲<hi>之家人</hi>
　家人利女貞女不可以言濟也坎為狐初應坎體而<lb/>
　濡其尾上居險極而非濡其首乎女雖貞則亦危矣<lb/>
　所以明終之必亂也時為之也非其罪也故不繫凶咎<lb/>
　悔吝之辭也<lb/>
<pb n="46a"/>象曰濡其首厲何可乆也<lb/>
　濡至於首溺身可知矣豈特厲而已哉既濟之終便<lb/>
　是未濟可乆乎不可乆乎終止則亂何可乆也<lb/>
䷿未濟<hi>坎下離上</hi>
未濟亨小狐汔濟濡其尾无攸利<lb/>
　既濟而繼之以未濟何也未濟為既濟之綜卦也所<lb/>
　謂反易之卦二十八此又其一也既濟終亂其道窮<lb/>
　矣物不可窮也故天地之道靜别而動交有春夏必<lb/>
<pb n="46b"/>　有秋冬亦必有秋冬而後有春夏水火為天地之大<lb/>
　用豈相交而不相别乎未濟者物窮則變變則通通<lb/>
　則乆總而言之終則有始也是以卦之中爻約象則<lb/>
　為既濟不即有亨道肇於其間乎然就未濟之時觀<lb/>
　未濟之象以明未濟之義坎在下則小狐也䧟於下<lb/>
　而不能上互離為火火炎上非汔濟乎乃互離者又<lb/>
　互坎不亦濡其尾乎既濟而濡尾已處陸地未濟而<lb/>
　濡尾尚在水中夫何利之有哉<lb/>
<pb n="47a"/>彖曰未濟亨柔得中也<lb/>
小狐汔濟未出中也濡其尾无攸利不續終也雖不當<lb/>
位剛柔應也<lb/>
　卦名未濟而即繫之以亨其義何也以卦體言之也<lb/>
　當未濟之時剛不可以用事而柔亦不可以過不及<lb/>
　卦之離主以六居五而柔得中中則何事不可濟而<lb/>
　亨哉然則小狐汔濟者以坎主互離火上炎而水下<lb/>
　流是未出乎坎之中也濡其尾无攸利者始欲濟而<lb/>
<pb n="47b"/>　而終未濟水火異物不交則無以續其終也再即卦<lb/>
　體而觀之隂陽雖各不當位而剛柔則皆得乎正應<lb/>
　亦卦之所以亨也<lb/>
象曰火在水上未濟君子以慎辨物居方<lb/>
　自河圖天一生水地二生火是水本在下火本在上<lb/>
　也但天地之生物不窮雖雷風山澤各神其妙而惟<lb/>
　水火互根為天地之大用若水火不交何以相為用<lb/>
　哉乃既濟之後而水火各居其所正以反本而昭用<lb/>
<pb n="48a"/>　之必有其體也兹坎下水也離上火也其火在水上<lb/>
　之象乎是明明示人以水火不交之為未濟也君子<lb/>
　觀象而知所以法之矣凡有物必有方豈特水火乎<lb/>
　哉欲居方而各適其用須辨物而先明其體總不可<lb/>
　以不慎也慎辨物居方其究也思患而豫防之<lb/>
初六濡其尾吝<hi>之睽</hi>
　火澤相睽猶之乎未濟也故不取之彖而取本彖坎<lb/>
　為狐初當其後非即本彖之濡其尾乎隂柔失正欲<lb/>
<pb n="48b"/>　濟未能而徒睽焉不亦吝乎无攸利之義也<lb/>
象曰濡其尾亦不知極也<lb/>
　知當作智火明水暗初居坎下内暗之極者也當未<lb/>
　濟之初以柔弱無位之材之睽而求合也不量力不<lb/>
　度徳不審勢不達時遽欲進而圖功乃至於濡其尾<lb/>
　焉豈但不知亦不知極也<lb/>
九二曳其輪貞吉<hi>之晉</hi>
　坎為輿二剛中則輪也晉進也而曰曳其輪何也以<lb/>
<pb n="49a"/>　水而為地水動而地靜水通而地塞是知時之未<lb/>
　可以進者非曳其輪乎雖錫蕃晝接不足以動其心<lb/>
　守未濟之貞而吉者也<lb/>
象曰九二貞吉中以行正也<lb/>
　以九居二位本非正而兩彖又無貞吉之辭九二何<lb/>
　以貞吉哉二坎主也得乾之中畫位雖失正而剛得<lb/>
　中矣乾之中有行而不正者乎中以行正安得不貞<lb/>
　而吉也<lb/>
<pb n="49b"/>六三未濟征凶利涉大川<hi>之鼎</hi>
　鼎元亨未濟而當濟之時也乃材位不足以濟之而<lb/>
　猶然未濟也水流行有征象只此而征不亦凶乎然<lb/>
　以坎而為巽矣坎水而得巽木有舟楫之象焉乘木<lb/>
　則可以涉川而出險自不致汔濟濡尾之无攸利也<lb/>
　非利涉大川乎仍不失元亨之義也亦占者所當自<lb/>
　重耳<lb/>
象曰未濟征凶位不當也<lb/>
<pb n="50a"/>　同是卦爻也而獨三言未濟同是坎險也而獨三言<lb/>
　征凶何也三處險體之上當濟而猶未濟既柔暗而<lb/>
　又隂躁安得不征既不中而又不正安得不凶時可<lb/>
　為而位則不當也<lb/>
九四貞吉悔亡震用伐鬼方三年有賞于大國<hi>之蒙</hi>
　陽居隂位以火而為山又明而止矣非失正而有悔<lb/>
　乎蒙猶可以養正也貞則吉而悔乃亡然何以貞而<lb/>
　吉乎以童蒙之奮發勉未濟之功能變互震不當震<lb/>
<pb n="50b"/>　而用既濟之伐鬼方乎未濟為既濟之綜卦誠能用<lb/>
　力之乆彼三年克之此不當三年有賞于大國乎所<lb/>
　由貞吉而悔亡也大國者對鬼方小國而言也<lb/>
象曰貞吉悔亡志行也<lb/>
　四貞吉而悔亡固以其有震伐之材以行其震伐之<lb/>
　志耳使有志而時不可行亦末如之何也未濟為既<lb/>
　濟之綜卦而中爻約象即既濟四則當約象既濟之<lb/>
　時當既濟志其行矣乎<lb/>
<pb n="51a"/>六五貞吉无悔君子之光有孚吉<hi>之訟</hi>
　以六居五不貞矣安得吉而无悔葢卦之所謂未濟<lb/>
　亨者也當未濟之時柔得中而惕中則不致汔濟濡<lb/>
　尾矣非貞吉无悔乎大人固君子也以火而為天是<lb/>
　文明之主光照天下矣非君子之光乎柔中即虚中<lb/>
　也虚中不又有孚耶以柔中應剛中剛柔相濟則何<lb/>
　事不濟訟有孚而窒者之訟者則有孚而吉矣利見<lb/>
　不利涉之義也<lb/>
<pb n="51b"/>象曰君子之光其暉吉也<lb/>
　光之散布而普及者謂之暉君子之光豈必有孚而<lb/>
　後吉哉親炙其光者無論矣而光之所及未有不向<lb/>
　榮而成化者其暉吉也<lb/>
上九有孚于飲酒无咎濡其首有孚失是<hi>之觧</hi>
　統觀一卦之象下坎水也上離火也變離而為震震<lb/>
　動也水之下而動火於上者酒也雷雨無私則有孚<lb/>
　也未濟而解是既濟矣无往來復有往夙吉安靜以<lb/>
<pb n="52a"/>　自信自養狐喜酒而善飲非有孚于飲酒乎无咎之<lb/>
　道也然亦不可以太過過則濡尾者且至於濡首而<lb/>
　反以有孚失无咎之道矣<lb/>
象曰飲酒濡首亦不知節也<lb/>
　飲酒而何乃至於濡首酒以有孚而飲首即以有孚<lb/>
　而濡是不但於酒不知節於所孚亦不知節也<lb/>
　　附餘<lb/>
　羲皇六十四卦之方位先天也天之道也文王六十四<lb/>
<pb n="52b"/>　卦之次序後天也人之道也聖人法天道以盡人道<lb/>
　教人盡人道以合天道故先天為體後天為用也上<lb/>
　經尊乾坤所以大天地生成之本下經貴咸恒所以<lb/>
　明男女物則之始乾坤交而為泰否咸恒交而為損<lb/>
　益不損則亦泰不益則亦否剥而復即天地之心以<lb/>
　見人心夬而姤即人情以見天地之情而洊雷隨風<lb/>
　兼山麗澤不見上經而必居於革故鼎新之後者何<lb/>
　也讓功於水火而不敢先成能於水火而不敢後所<lb/>
<pb n="53a"/>　以處下經水火之間也葢水火為天地之大用萬物<lb/>
　生於水故繼乾坤而屯經綸五性發於火故繼㤗否<lb/>
　而同人類辨雖諸卦皆本於乾坤而坎離獨得乾坤<lb/>
　之中畫是以置坎離於上下經之中而終之以既未<lb/>
　濟焉亦坎離交而為既未濟既未濟交而為泰否泰<lb/>
　否交而仍為乾坤矣若夫肖乾坤而有頤大過肖坎<lb/>
　離而有小過中孚肖震巽而有臨遯肖艮兊而有觀<lb/>
　大壯亦自然之情偽也故聖人間取意而每慎之無<lb/>
<pb n="53b"/>　非大後天之用而究不外乎先天之體也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易原就正卷九<lb/>
</p>

  </div>
            <div>
<head>易原就正卷十</head> <lb/>
    <p>
<pb n="1a"/>欽定四庫全書<lb/>
　易原就正卷十<lb/>
　　　　　　　　　　　　　　邢臺包儀撰<lb/>
　繫辭上傳<lb/>
天尊地卑乾坤定矣卑髙以陳貴賤位矣動靜有常剛<lb/>
柔斷矣方以類聚物以羣分吉凶生矣在天成象在地<lb/>
成形變化見矣<lb/>
　朱註詳矣此夫子追論易之所由作非羲皇私意之<lb/>
<pb n="1b"/>　所為即河圖而仰觀俯察因造化自然之實理以成<lb/>
　卦爻之法象也故八卦之統於乾坤六爻之各有貴<lb/>
　賤六十四卦之剛柔迭用三百八十四爻之吉凶互<lb/>
　見與夫蓍策卦爻之隂變為陽陽化為隂皆天地萬<lb/>
　物之自然而然者也易豈聖人之私意為哉<lb/>
　　附餘<lb/>
　此節雖云朱註詳矣但註中所謂吉凶者易中卦爻<lb/>
　占決之辭也句似誤盖此章專論羲皇作經之實理<lb/>
<pb n="2a"/>　先天之易有畫無文辭是後天文周所繫下章是也<lb/>
　兹不與文周相干安得非誤學者不可不知若更正<lb/>
　云吉凶者易中卦爻得失之占也則合矣<lb/>
是故剛柔相摩八卦相盪<lb/>
　羲皇即河圖而仰觀俯察既已知天地萬物之理無<lb/>
　在非隂陽也是故畫一竒以象陽因其性之健而稱<lb/>
　剛畫一耦以象隂因其性之順而稱柔剛柔既立變<lb/>
　化無窮矣則見其剛摩於剛而生太陽柔摩於剛而<lb/>
<pb n="2b"/>　生少隂柔摩於柔而生太隂剛摩於柔而生少陽所<lb/>
　謂兩相摩而為四也剛摩於太陽少隂而生乾離柔<lb/>
　摩於太陽少隂而生兊震柔摩於太隂少陽而生坤<lb/>
　坎剛摩於太隂少陽而生艮㢲所謂四相摩而為八<lb/>
　也八卦既成而又各以乾兊離震㢲坎艮坤之次第<lb/>
　盪其上則自乾而至復自姤而至坤所謂八相盪而<lb/>
　成六十四卦矣此易卦之變化也皆自然而然者也<lb/>
　而變化豈盡於此哉<lb/>
<pb n="3a"/>鼓之以雷霆潤之以風雨日月運行一寒一暑<lb/>
　彼相摩相盪而成八八六十四卦者横圖也其又以<lb/>
　乾兊離震三十二陽卦布之左㢲坎艮坤三十二隂<lb/>
　卦布之右而為圖圖者何也所以象天也天不有雷<lb/>
　霆乎圖之震雷也綜之則為艮而陽光外見則霆矣<lb/>
　一動一止是鼓之以雷霆有然也天不有風雨乎圖<lb/>
　之㢲風也綜之則為兊而隂澤上施則雨矣一入一<lb/>
　說是潤之以風雨有然也天不有日月乎圖之離日<lb/>
<pb n="3b"/>　也坎月也一東一西一晝一夜是日月之運行也天<lb/>
　不有寒暑乎圖之隂始於乾生姤陽始於坤生復寒<lb/>
　往則暑来暑往則寒来是一寒而一暑也此變化之<lb/>
　成象者亦自然而然者也<lb/>
乾道成男坤道成女<lb/>
　彼六十四卦既圓布以象天而又方布者何也所以<lb/>
　形地也萬物始於天而生於地必有門户之可憑置<lb/>
　乾於西北非天門乎置坤於東南非地户乎天地定<lb/>
<pb n="4a"/>　位否泰反類諸卦不交於乾坤則交於否泰故震坎<lb/>
　艮本坤来而得乎乾之道者成男㢲離兊本乾来而<lb/>
　得乎坤之道者成女此變化之成形者亦自然而然<lb/>
　者也<lb/>
乾知大始坤作成物<lb/>
　自有圓圖方圖而天地之道盡此矣豈特成象成形<lb/>
　而已哉凡物之屬乎隂陽者莫不乾君之而坤藏之<lb/>
　即莫不乾始之而坤成之矣乾知大始坤作成物者<lb/>
<pb n="4b"/>　也<lb/>
乾以易知坤以簡能<lb/>
　然則知大始不亦難乎作成物不亦煩乎乃乾惟健<lb/>
　而動也動而惟健焉則所知何其易也抑坤惟順而<lb/>
　静也静而惟順焉則所能何其簡也以易以簡非乾<lb/>
　坤之所以妙萬物而隂陽不測之謂神乎<lb/>
易則易知簡則易從易知則有親易從則有功有親則<lb/>
可乆有功則可大可乆則賢人之德可大則賢人之業<lb/>
<pb n="5a"/>　夫乾坤既惟易簡人秉乾坤而生不當法乾坤之易<lb/>
　簡乎朱註詳矣我一本於易簡天下誰復為煩難有<lb/>
　親有功可乆可大則所以進徳而居業者極平平無<lb/>
　竒之修途却都是出人頭地之造詣也<lb/>
易簡而天下之理得矣天下之理得而成位乎其中矣<lb/>
　惜乎人惟恐不能如乾之易如坤之簡也若易簡無<lb/>
　異於乾坤豈乾坤内尚復有遺理乎天下之理得則<lb/>
　贊化育而參天地聖人體道之極功作易與學易之<lb/>
<pb n="5b"/>　能事畢矣<lb/>
　　右第一章<lb/>
聖人設卦觀象繫辭焉而眀吉凶<lb/>
　此夫子𤼵眀周易之所由興也羲皇本剛柔之摩盪<lb/>
　以畫卦二體與六爻皆象也固已示人以吉凶之理<lb/>
　矣乃我文周聖人吉凶與民同患以為立象忘言幽<lb/>
　隠未眀民用弗彰於是設六十四卦而觀其象闡先<lb/>
　天之藴以致後天之用文王繫彖辭眀全體之吉凶<lb/>
<pb n="6a"/>　周公繫爻辭眀六位之吉凶庻乎人謀鬼謀百姓與<lb/>
　能矣<lb/>
剛柔相推而生變化<lb/>
　聖人固觀象以繫辭矣而象之變化何所自而生哉<lb/>
　六十四卦惟剛柔兩畫而已彼相盪者其間有相推<lb/>
　之義也如剥盡為純坤而七日来復夬盡為純乾而<lb/>
　一隂乃姤泰小往而大来否大往而小来損損下而<lb/>
　益上益自上而下下凡此者剛極而柔推之柔極而<lb/>
<pb n="6b"/>　剛推之剛柔相推變化豈有窮乎隂生陽陽生隂何<lb/>
　以吉何以凶象自不一聖人所由觀之而繫以辭也<lb/>
是故吉凶者失得之象也悔吝者憂虞之象也<lb/>
　然則繫辭眀吉凶而吉凶之間何以又有悔吝盖變<lb/>
　化既生吉凶自别其或吉凶㡬先則有所以可吉而<lb/>
　可凶者非悔吝乎是故卦爻之吉凶悔吝聖人因變<lb/>
　化之象而繫之辭而吉凶之象則與人事之失得無<lb/>
　殊悔吝之象亦與人心之憂虞相若也設使變化不<lb/>
<pb n="7a"/>　生則何得何失何憂何虞聖人抑何從而繫吉凶悔<lb/>
　吝之辭哉<lb/>
變化者進退之象也剛柔者晝夜之象也六爻之動三<lb/>
極之道也<lb/>
　於以知聖人因變化而繫辭而變化之生則惟此一<lb/>
　剛一柔也然剛柔生變化而變化復剛柔此其象何<lb/>
　象乎人世之道進退而已隂變則進而陽化則退也<lb/>
　天地之道晝夜而已陽剛則晝而隂柔則夜也是六<lb/>
<pb n="7b"/>　爻於天地人各得夫一隂一陽為其體動而為用則<lb/>
　變化無端剛柔靡定非三才各一太極而此其所以<lb/>
　謂之道乎<lb/>
是故君子所居而安者易之序也所樂而玩者爻之辭<lb/>
也<lb/>
　易備三極之道而君子可不學乎學之如何吾見其<lb/>
　身心皆易也身之所依曰居不離乎先天後天之易<lb/>
　序心之所契曰樂必詳乎用九用六之爻辭身心皆<lb/>
<pb n="8a"/>　易則身心皆道矣<lb/>
是故君子居則觀其象而玩其辭動則觀其變而玩其<lb/>
占是以自天祐之吉无不利<lb/>
　君子既居安樂玩以學易身心皆易則動靜無非易<lb/>
　也其靜而居也雖未及於筮而卦爻之象辭皆道之<lb/>
　所以昭著其動而有為也必謀及於筮而卦爻之變<lb/>
　占皆道之所以流行故君子於象辭變占無所不觀<lb/>
　無所不玩則三極之道在我矣道在我天不自我祐<lb/>
<pb n="8b"/>　乎吉無不利復何凶悔吝之有哉<lb/>
　　右第二章<lb/>
彖者言乎象者也爻者言乎變者也<lb/>
　此釋文周繫卦爻辭之通例也象是變之已成變為<lb/>
　象之未定彖爻本各有象變而夫子分言之何也文<lb/>
　王觀已成之全體而繫彖辭如乾之純陽剛健而象<lb/>
　天坤之純隂柔順而象地六子之神眀又不特雷風<lb/>
　山澤而已也彖非言乎其象耶周公觀未定之六虚<lb/>
<pb n="9a"/>　而繫爻辭如乾初以天為風而變姤坤初以地為雷<lb/>
　而變復旁通之𤼵揮莫不備徳位時占而已也爻非<lb/>
　言乎其變耶<lb/>
吉凶者言乎其失得也悔吝者言乎其小疵也无咎者<lb/>
善補過也<lb/>
　然則言象言變辭之所謂吉凶悔吝无咎者何也順<lb/>
　理則得而吉逆理則失而凶吉凶者非即言乎象變<lb/>
　之失得耶見以為疵而悔生焉吉之道也不以為疵<lb/>
<pb n="9b"/>　而吝生焉凶之道也悔吝者非即言乎象變之小疵<lb/>
　耶有吉有凶得失相半之過也或悔或吝小疵中立<lb/>
　之過也无咎者非即於吉凶悔吝之間將過而不至<lb/>
　於過雖過而不終於過善補過者耶<lb/>
是故列貴賤者存乎位齊小大者存乎卦辯吉凶者存<lb/>
乎辭<lb/>
　夫象變既有失得則吉凶不可以不辨辨之於六爻<lb/>
　之位耶抑辨之於隂陽之卦耶乃位之貴賤與卦之<lb/>
<pb n="10a"/>　小大羲皇雖列之而齊之矣而象變之吉凶無形非<lb/>
　文周眀繫之辭何以辨其孰為吉孰為凶哉<lb/>
憂悔吝者存乎介震无咎者存乎悔<lb/>
　辨吉凶既存乎辭矣又有辨於可吉可凶之間者悔<lb/>
　吝容弗憂乎憂之如何惟理欲之介耳憂乎介豈猶<lb/>
　至於悔吝哉亦有辨於轉凶致吉之㡬者无咎不宜<lb/>
　震乎震之如何惟敬怠之悔耳震乎悔豈猶未免為<lb/>
　咎哉<lb/>
<pb n="10b"/>是故卦有小大辭有險易辭也者各指其所之<lb/>
　於以知文周繫辭之大要矣吉无咎辭之易者也凶<lb/>
　悔吝辭之險者也文王以六十四卦分隂分陽有小<lb/>
　有大故彖辭不能不有險有易是卦之小大既定於<lb/>
　辭之險易矣而六爻之動或小之大或大之小或小<lb/>
　之小或大之大周公師文王而繫爻辭能弗合兩彖<lb/>
　之辭以為辭耶辭也者各指其所之則之小亦小之<lb/>
　大亦大未有彖險而爻不險彖易而爻不易者也設<lb/>
<pb n="11a"/>　或不然雖仰思之獨志亦師文之善述也<lb/>
　　右第三章<lb/>
易與天地準故能彌綸天地之道<lb/>
　準者衡量之輕重長短一些不差也彌者縫之彼此<lb/>
　聨合首尾無隙也綸者絲之曲直不斷始終不亂也<lb/>
　天地之道隂陽而已陽生於子極於午隂生於午極<lb/>
　於子消消長長變變化化循環無已者天地之道也<lb/>
　而易之自横圖而圓圖者不乾陽生於復而坤隂生<lb/>
<pb n="11b"/>　於姤乎既圓圖而又方圖者不乾君坤藏泰交否别<lb/>
　而中分復姤乎即父母乎乾坤而六子之神妙天施<lb/>
　地生非震以一陽代父事㢲以一隂繼母事乎是羲<lb/>
　皇之先天體也而𤼵乎用文王之後天用也而本乎<lb/>
　體體用備而易與天地準故能彌綸天地之道易之<lb/>
　書其天地不能示人以道聖人為天地眀道之書歟<lb/>
仰以觀於天文俯以察於地理是故知幽眀之故原始<lb/>
反終故知死生之說精氣為物㳺魂為變是故知鬼神<lb/>
<pb n="12a"/>之情狀<lb/>
　易豈徒彌綸天地之道而已哉聖人之用之也則盡<lb/>
　乎天地之道矣天地之道幽眀其大端也然天有天<lb/>
　之文地有地之理或為幽或為眀聖人何以知其故<lb/>
　仰觀俯察不外乎六十四卦之隂陽不離乎三百八<lb/>
　十四爻之變化是天地之幽眀不於易而知其所以<lb/>
　然之故耶不特此也幽眀之間有人物之死生焉有<lb/>
　往来之鬼神焉死生者隂陽之聚散也鬼神者隂陽<lb/>
<pb n="12b"/>　之屈伸也然則何以死何以生其說難盡何以鬼何<lb/>
　以神情狀莫測聖人於易而以為有始有終可原可<lb/>
　反也為物為變精氣㳺魂也何莫非隂陽變化之無<lb/>
　端也故知死生之說則亦知鬼神之情狀矣聖人之<lb/>
　於易也將何所不知乎<lb/>
與天地相似故不違知周乎萬物而道濟天下故不過<lb/>
旁行而不流樂天知命故不憂安土敦乎仁故能愛<lb/>
　於易而知幽眀死生鬼神者聖人窮理之事也窮理<lb/>
<pb n="13a"/>　則盡性矣盡性則人也而進乎天矣不與天地相似<lb/>
　乎我與天地相似天地豈與我相違乎盖周萬物而<lb/>
　濟天下者天地也聖人自窮理以来知周乎萬物而<lb/>
　道濟天下吾見其無有餘不足之過中矣然有常必<lb/>
　有變有經必有權又見其旁行而不流矣皆性量之<lb/>
　自然而然者也吉凶與民同患固是聖人成已成物<lb/>
　之性徳其任天而不任人也樂天知命故不憂其欲<lb/>
　忘而理亦忘也安土敦乎仁故能愛<lb/>
<pb n="13b"/>範圍天地之化而不過曲成萬物而不遺通乎晝夜之<lb/>
道而知故神无方而易无體<lb/>
　聖人之用易也既窮理以盡性有不至命者乎與天<lb/>
　地相似者我不過天地之中範圍天地之化者天地<lb/>
　且不過我之中矣盖天地之於萬物不能無有餘不<lb/>
　足之時聖人之裁成輔相又不必有周濟旁行之迹<lb/>
　而幽贊神眀之内自無不曲成萬物而無遺也何也<lb/>
　天地萬物莫非此一晝一夜而晝夜之間萬物或不<lb/>
<pb n="14a"/>　通天地或不知惟聖人則通乎晝夜之道而知聖人<lb/>
　之神也易也神豈有方所乎易豈有體執乎神无方<lb/>
　而易无體有天地不可以無易有易不可無聖人聖<lb/>
　人惟神乎易神乎其用也<lb/>
　　右第四章<lb/>
一隂一陽之謂道<lb/>
　觀聖人之用易而知神无方而易无體神不由於易<lb/>
　乎易何由而神神乎其道也然天地間之所謂道者<lb/>
<pb n="14b"/>　不外乎隂陽而隂陽者氣也何以名為道自太極闔<lb/>
　闢以来靜而隂動而陽動極復靜靜極復動是一隂<lb/>
　一陽也隂陽迭運不徒恃乎氣而理行乎其間矣何<lb/>
　莫由之而謂非道乎<lb/>
繼之者善也成之者性也<lb/>
　然則道也者豈徒以其名哉有名必有實一隂一陽<lb/>
　之相繼天命流行渾然純粹則不得謂之道而謂之<lb/>
　善矣一隂一陽之相成物與无妄介然各足又不得<lb/>
<pb n="15a"/>　謂之道而謂之性矣皆道之為也皆一隂一陽之所<lb/>
　為也<lb/>
仁者見之謂之仁知者見之謂之知百姓日用而不知<lb/>
故君子之道鮮矣<lb/>
　繼之而後成之是善以為性則性本於善矣夫何天<lb/>
　良之有全有不全而氣禀或異則仁知自偏而况禀<lb/>
　隂陽之雜而為百姓者乎徒日用未甞離道而不著<lb/>
　不察無怪乎合仁知而一之所謂君子之道者曽未<lb/>
<pb n="15b"/>　之數數見也豈道之過也哉<lb/>
顯諸仁藏諸用鼓萬物而不與聖人同憂盛徳大業至<lb/>
矣哉<lb/>
　夫觀道於人而知氣禀之或偏觀道於天而知化機<lb/>
　之有甚全矣人道得仁知之分天道妙仁知之合何<lb/>
　也天地之道以生物為仁而不見其知以成物為用<lb/>
　而不見其體不自闔而闢乎則顯諸仁焉不由闢而<lb/>
　闔乎則藏諸用焉闔而闢出也闢而闔入也一出一<lb/>
<pb n="16a"/>　入非鼓耶鼓萬物而無心成化豈若聖人之有心無<lb/>
　為亦吉凶與民同患惟日孳孳乎此何如徳業也顯<lb/>
　諸仁以為徳盛徳也藏諸用以為業大業也徳業之<lb/>
　盛大如此而且不與聖人同憂至乎不至乎至矣哉<lb/>
冨有之謂大業日新之謂盛徳<lb/>
　其實顯仁者業也藏用者徳也而乃以藏用為大業<lb/>
　顯仁為盛徳何謂也哉生機之所藏化功之源㑹也<lb/>
　不冨有乎冨有則可即内以知外而業之所以大也<lb/>
<pb n="16b"/>　生意之所顯元善之流行也不日新乎日新則可即<lb/>
　外以知内而徳之所以盛也<lb/>
生生之謂易<lb/>
　冨有者藏而愈有也日新者顯而愈新也愈新愈有<lb/>
　愈有愈新非生生而不已乎皆隂陽為之也皆一隂<lb/>
　一陽之交變為之也所謂道也交而易變而易故天<lb/>
　地有自然之易聖人即天地以作易易固眀道之書<lb/>
　也一隂一陽之謂道豈非生生之謂易乎<lb/>
<pb n="17a"/>成象之謂乾效法之謂坤<lb/>
　聖人作易以眀道天地之道生生不已易亦生生而<lb/>
　不已易之生生不已者非乾坤耶乾也者天之象也<lb/>
　坤也者地之法也故剛柔摩盪而六十四卦之隂陽<lb/>
　消長圓圖所以成象也方圖所以效法也成象者天<lb/>
　之所以運行非易之所以謂乾耶效法者地之所以<lb/>
　生成非易之所以謂坤耶<lb/>
極數知来之謂占通變之謂事<lb/>
<pb n="17b"/>　易自乾坤成列而六十四卦之隂陽亦即所謂道之<lb/>
　一隂一陽也理也而數行乎其中矣是故觀道者由<lb/>
　人道以及天道論易者不可由天道以及人道乎易<lb/>
　之於人道也有占則有事莫非數而已矣數可以不<lb/>
　究其極乎極其隂陽老少之數因以知將来之吉凶<lb/>
　者是之所謂占也因而通已變之趨吉避凶者是之<lb/>
　所謂事也易也而皆道也<lb/>
隂陽不測之謂神<lb/>
<pb n="18a"/>　易皆道道亦即易也一隂一陽之謂道生生之謂易<lb/>
　生生者一隂一陽也一隂一陽者互為其根也則一<lb/>
　隂不得謂之隂一陽不得謂之陽即一隂一陽亦不<lb/>
　得謂之隂陽道也易也猶其可測之謂也乃兩在而<lb/>
　不可測則神矣隂陽不測之謂神故聖人之神神乎<lb/>
　易即神乎道也<lb/>
　　右第五章<lb/>
夫易廣矣大矣以言乎逺則不禦以言乎邇則靜而正<lb/>
<pb n="18b"/>以言乎天地之間則備矣<lb/>
　易為眀道之書其實則載道之具也道無所不有無<lb/>
　所不在以其廣大也道廣大易不廣大乎何言乎其<lb/>
　廣大也以言乎逺夫孰得而阻之則不禦矣以言乎<lb/>
　邇又孰得而撓之則靜而正矣不特此也塞天地間<lb/>
　皆易也以言乎天地之間無非其廣無非其大而後<lb/>
　易之廣大則備矣<lb/>
夫乾其靜也専其動也直是以大生焉夫坤其靜也翕<lb/>
<pb n="19a"/>其動也闢是以廣生焉<lb/>
　生生之謂易易之廣大何從而生乎易之所以為易<lb/>
　者皆乾坤也乾坤各有動靜朱註詳矣可以知乾之<lb/>
　靜也若絶意於動者也何其專也及其動也勢不可<lb/>
　遏而亦不可囘何其直也直未有不大者也易之大<lb/>
　不以乾之靜專動直而生乎又以知坤之靜也若吝<lb/>
　嗇於動者也何其翕也及其動也勢不可留而亦不<lb/>
　可阻何其闢也闢未有不廣者也易之廣不以坤之<lb/>
<pb n="19b"/>　靜翕動闢而生乎<lb/>
廣大配天地變通配四時隂陽之義配日月易簡之善<lb/>
配至徳<lb/>
　易之廣大自乾坤而生乾坤即天地也廣大不可即<lb/>
　以配天地乎蓋天地之所以廣大者不外乎四時不<lb/>
　外乎日月而四時之錯行日月之代眀豈外於隂陽<lb/>
　變通變通隂陽乎則易之變通配四時隂陽之義配<lb/>
　日月確乎廣大之配天地而不相差也然獨言天道<lb/>
<pb n="20a"/>　而不及人事似屬𤣥虚而非實理之可㨿乾不易乎<lb/>
　坤不簡乎易簡而天下之理得不亦善乎善則無過<lb/>
　無不及聖人所謂至徳也易簡之善不又於聖人配<lb/>
　至徳乎易誠廣矣大矣哉<lb/>
　　右第六章<lb/>
子曰易其至矣乎夫易聖人所以崇徳而廣業也知崇<lb/>
禮卑崇效天卑法地<lb/>
　吾觀天廣大配天地易簡配至徳而知天下之理無<lb/>
<pb n="20b"/>　復加於易矣易其至矣乎故聖人之徳非易無以崇<lb/>
　聖人之業亦非易無以廣所以崇徳而廣業者能弗<lb/>
　由於易乎然而徳崇於知窮易理而知乃崇業廣於<lb/>
　禮循易理而禮自卑崇卑者天地之常經聖人之用<lb/>
　易也無事不效法天地而况知禮乎則見其高也明<lb/>
　也而崇效天矣博也厚也而卑法地矣此何如徳業<lb/>
　乎<lb/>
天地設位而易行乎其中矣成性存存道義之門<lb/>
<pb n="21a"/>　聖人之於知禮必效法於天地者何也天地者易之<lb/>
　原也自天地設位而變變化化生生不已易則行乎<lb/>
　其中矣聖人效法天地知禮豈外鑠我哉天地生我<lb/>
　以来本成之性也存存無息率性之謂道行而宜之<lb/>
　之謂義千變萬化皆從此出非道義之門乎則徳之<lb/>
　所以崇業之所以廣易之所以至也<lb/>
　　右第七章<lb/>
聖人有以見天下之賾而擬諸其形容象其物宜是故<lb/>
<pb n="21b"/>謂之象<lb/>
聖人有以見天下之動而觀其㑹通以行其典禮繫辭<lb/>
焉以斷其吉凶是故謂之爻<lb/>
言天下之至賾而不可惡也言天下之至動而不可亂<lb/>
也<lb/>
擬之而後言議之而後動擬議以成其變化<lb/>
　易固聖人崇徳廣業之資也而知崇如天禮卑如地<lb/>
　於何效而法之舎卦之象爻無由也乃羲皇有畫無<lb/>
<pb n="22a"/>　文象雖賾而人莫知所謂象爻雖動而人莫知所謂<lb/>
　爻非我周聖人繼起其孰能以易之書確有所見詳<lb/>
　乎其言可以使後人擬議於象爻而成變化哉象維<lb/>
　何聖人於本卦之錯綜約互有以見天下之賾而揣<lb/>
　摩擬似其一定之形耶其如覩之容耶象其凡物之<lb/>
　所宜而無不類也是故謂之象爻維何聖人於變卦<lb/>
　之徳位時占有以見天下之動而各指各觀其六虚<lb/>
　之㑹耶其周流之通耶行其典禮斷其吉凶而無不<lb/>
<pb n="22b"/>　著也是故謂之爻所見如是是以其言雖至賾而不<lb/>
　可惡雖至動而不可亂茍能㑹象爻眀備之意將有<lb/>
　言也必擬於象爻而後言將有動也必議於象爻而<lb/>
　後動則未經擬議以前易之變化為象爻之變化而<lb/>
　既經擬議以後易之變化皆言動之變化矣擬議以<lb/>
　成其變化何知禮之非所以效法天地哉其下七條<lb/>
　并誤簡於十二章之前者則夫子教人以擬議之例<lb/>
　也<lb/>
<pb n="23a"/>鳴鶴在隂其子和之我有好爵吾與爾靡之子曰君子<lb/>
居其室出其言善則千里之外應之况其邇者乎居其<lb/>
室出其言不善則千里之外違之况其邇者乎言出乎<lb/>
身加乎民行𤼵乎邇見乎逺言行君子之樞機樞機之<lb/>
𤼵榮辱之主也言行君子之所以動天地也可不慎乎<lb/>
　文義自眀中孚二變兊為震震足兊口口言而足行<lb/>
　故擬議於斯爻之象而言行不可以不慎動天地即<lb/>
　所以效法天地也<lb/>
<pb n="23b"/>同人先號咷而後笑子曰君子之道或出或處或黙或<lb/>
語二人同心其利斷金同心之言其臭如蘭<lb/>
　吾身之外有應有違是於人有同有不同也可擬議<lb/>
　於同人之五矣五變乾為離而之離離為火於五臟<lb/>
　為心下離上離彼此兩心也兩心相同斯為同人同<lb/>
　心之言則又以乾為言也出處語黙亦根言動斷金<lb/>
　如蘭則乾金爍於離火而互為毁折之兊金離火本<lb/>
　自坤來坤於五臭為香也香有香於蘭者乎<lb/>
<pb n="24a"/>初六藉用白茅无咎子曰茍錯諸地而可矣藉之用茅<lb/>
何咎之有慎之至也夫茅之為物薄而用可重也慎斯<lb/>
術也以往其无所失矣<lb/>
　同人者有所藉也可擬議於大過之初矣善於藉惟<lb/>
　善其用茅雖薄用之愈重則愈安不但天下無棄物<lb/>
　天下豈有廢事哉故術不可不慎也<lb/>
勞謙君子有終吉子曰勞而不伐有功而不徳厚之至<lb/>
也語以其功下人者也徳言盛禮言恭謙也者致恭以<lb/>
<pb n="24b"/>存其位者也<lb/>
　能慎者必能謙可擬議於謙三之君子矣文義自眀<lb/>
　厚之至是變艮為坤而又之坤坤之徳不厚之至乎<lb/>
亢龍有悔子曰貴而无位髙而无民賢人在下位而无<lb/>
輔是以動而有悔也<lb/>
　人若不謙則勢必至於亢亢而即龍也動而有悔而<lb/>
　况變乾為兊徒尚口舌乎<lb/>
不出户庭无咎子曰亂之所生也則言語以為階君不<lb/>
<pb n="25a"/>密則失臣臣不密則失身㡬事不密則害成是以君子<lb/>
慎密而不出也<lb/>
　動而有悔不出户庭者何如乎可擬議於節初之无<lb/>
　咎矣當兊口之下而决澤為坎險口舌乃人身之門<lb/>
　户亂之所由生也非言語以為階乎觀於不密之禍<lb/>
　患有必然則言語之節不但當慎而且當密也<lb/>
子曰作易者其知盗乎易曰負且乘致㓂至負也者小<lb/>
人之事也乘也者君子之器也小人而乘君子之器盗<lb/>
<pb n="25b"/>思奪之矣上慢下暴盗思伐之矣慢藏誨盗冶容誨淫<lb/>
易曰負且乘致㓂至盗之招也<lb/>
　亂之所生盗之所起也可擬議於觧三之致㓂至矣<lb/>
　知盗者非徒知奪伐之盗知教奪伐者之盗也小人<lb/>
　之不自量而肆無忌憚者不可以廢然返耶<lb/>
易曰自天祐之吉无不利子曰祐者助也天之所助者<lb/>
順也人之所助者信也履信思乎順又以尚賢也是以<lb/>
自天祐之吉无不利也<lb/>
<pb n="26a"/>　彼負且乘之小人逆天理悖人情但知恃勢豈肯親<lb/>
　賢人人得而誅之斷無天反祐之而吉无不利者可<lb/>
　擬議於大有之上矣履信思順而尚賢天安得不祐<lb/>
　之而况人乎而况人之賢者乎苟能致天祐者可以<lb/>
　知我之言動與易之變化得魚兎而忘筌蹄矣<lb/>
　　右第八章<lb/>
天一地二天三地四天五地六天七地八天九地十<lb/>
　夫欲擬議於象爻而成變化則揲蓍求卦之法不可<lb/>
<pb n="26b"/>　以不講也而法本於數數何昉乎河圖是也朱註詳<lb/>
　矣河圖說已見前不須更贅<lb/>
天數五地數五五位相得而各有合天數二十有五地<lb/>
數三十凡天地之數五十有五此所以成變化而行鬼<lb/>
神也<lb/>
　朱註詳矣相得若兄弟之有序有合若夫婦之相配<lb/>
　所以成變化而行鬼神者即此相得有合之數也周<lb/>
　子太極圖說正與相𤼵眀<lb/>
<pb n="27a"/>大衍之數五十其用四十有九分而為二以象兩掛一<lb/>
以象三揲之以四以象四時歸竒於扐以象閏五嵗再<lb/>
閏故再扐而後掛<lb/>
　朱註詳矣閏者一嵗之間氣盈六日朔虚六日是每<lb/>
　嵗餘十二日三嵗積三十六日以三十日當閏仍餘<lb/>
　六日又積二年得二十四日連前共三十日不又當<lb/>
　閏耶故曰五嵗再閏此大畧也亦以見數法之通於<lb/>
　天道而天道莫逃乎數也<lb/>
<pb n="27b"/>乾之策二百一十有六坤之策百四十有四凡三百有<lb/>
六十當期之日<lb/>
　此蓍法過揲之數也朱註詳矣獨言乾坤者雖以老<lb/>
　隂老陽見動爻亦以六十四卦之皆乾坤而乾坤盡<lb/>
　天地之道矣<lb/>
二篇之策萬有一千五百二十當萬物之數也<lb/>
　此六十四卦過揲之數也朱註以九六得此數即七<lb/>
　八亦得此數盖上節耑言動爻此節應兼不動之爻<lb/>
<pb n="28a"/>　而言以見萬物之一動一靜皆莫逃乎數也<lb/>
是故四營而成易十有八變而成卦<lb/>
　朱註詳矣應兼交重单拆而言也<lb/>
八卦而小成<lb/>
　朱註詳矣但卦有内外内為貞而外為悔亦有動靜<lb/>
　靜為體而動為用當九變而得内卦之時則已知一<lb/>
　卦可以為八卦八卦可以為六十四卦矣<lb/>
引而伸之觸類而長之天下之能事畢矣<lb/>
<pb n="28b"/>　朱註詳矣自小成而大成引伸觸類則一卦可變為<lb/>
　六十四卦六十四卦則變為四千九十六卦而趨吉<lb/>
　避凶之能事無不備矣<lb/>
顯道神徳行是故可與酬酢可與祐神矣<lb/>
　揲蓍求卦至於一卦可為六十四卦則吉凶之道雖<lb/>
　隠於無形莫不因卦爻之辭而顯趨避之徳行雖著<lb/>
　於有跡莫不以數法之妙而神其所以前民用者可<lb/>
　以應事可以接物并可以贊造化功用之所不及而<lb/>
<pb n="29a"/>　神若告之矣<lb/>
子曰知變化之道者其知神之所為乎<lb/>
　數法至於祐神其為數法也不徒變化而已矣皆道<lb/>
　之所為也亦不徒道之所為也即神之所為也知變<lb/>
　化之道者其知神之所為乎<lb/>
　　右第九章<lb/>
易有聖人之道四焉以言者尚其辭以動者尚其變以<lb/>
制器者尚其象以卜筮者尚其占<lb/>
<pb n="29b"/>　聖人兼羲文周而言尚猶取也其指卦爻易之用豈<lb/>
　特數法而已哉神之所為者變化之道皆聖人以前<lb/>
　民用之道也作事謀始必以言立身行已必以動備<lb/>
　物致用以制器趨吉避凶以卜筮之四者有外於易<lb/>
　中卦爻辭變象占者乎<lb/>
是以君子將有為也將有行也問焉而以言其受命也<lb/>
如嚮无有逺近幽深遂知來物非天下之至精其孰能<lb/>
與於此<lb/>
<pb n="30a"/>　此自尚占而尚辭也朱註詳矣有為是謀為之為故<lb/>
　註中以𤼵言貼有為以處事貼有行如嚮應之速也<lb/>
　遂知應之必也至精者推原從前作易之妙無所不<lb/>
　到而後能如是之無所不通也<lb/>
參伍以變錯綜其數通其變遂成天地之文極其數遂<lb/>
定天下之象非天下之至變其孰能與於此<lb/>
　此自尚變而尚象也參者三也天一地二天地之眞<lb/>
　數也伍者五也參天兩地天地之倚數也錯者因而<lb/>
<pb n="30b"/>　重之八卦之上各加八卦也綜者反而易之二十八<lb/>
　卦以成五十六卦連不易之卦八共六十四卦也參<lb/>
　伍以變者三畫之卦也錯綜其數者六畫之卦也既<lb/>
　得三畫之卦通其變則八卦皆參伍也乾天坤地而<lb/>
　天地之間雷風山澤日月寒暑不遂成天地之文乎<lb/>
　既成六畫之卦極其數則六十四卦皆錯綜也天圓<lb/>
　地方而方圓之準水火木金生克制化不遂定天下<lb/>
　之象乎至變者又以見易之體惟其一而易之用無<lb/>
<pb n="31a"/>　不周也<lb/>
易无思也无為也寂然不動感而遂通天下之故非天<lb/>
下之至神其孰能與於此<lb/>
　觀於四者之用而知皆本於數法有然也然而蓍無<lb/>
　心易豈有心哉无思无為寂然則不動不動原無故<lb/>
　乃感而遂通天下之故也誰為之也神乎非神乎太<lb/>
　虚而感無不應天下之至神矣非天下之至神其孰<lb/>
　能與於此至神者即至精至變之至妙處也全在遂<lb/>
<pb n="31b"/>　字上見<lb/>
夫易聖人之所以極深而研㡬也<lb/>
　易之辭占象變之妙如此可以知聖人之繋辭决占<lb/>
　定象裁變矣深者來物之理隠於逺近幽深之際而<lb/>
　不可測㡬者文象之理具於天地萬物之間而未曽<lb/>
　判聖人知易之克前民用必究極其深研審其㡬而<lb/>
　得其至精至變者以示人也<lb/>
唯深也故能通天下之志唯㡬也故能成天下之務唯<lb/>
<pb n="32a"/>神也故不疾而速不行而至<lb/>
　聖人既得其至精至變而有不至神者乎玩三故字<lb/>
　通志照來物遂知成務照成文定象通志成務而不<lb/>
　假絲毫知力照遂通天下之故三故字方有著落神<lb/>
　之所為豈待疾而速行而至乎<lb/>
子曰易有聖人之道四焉者此之謂也<lb/>
　於是易有辭變象占而以為聖人之道四焉者可知<lb/>
　其所謂矣盖天地自然之易非聖人無以成其能乃<lb/>
<pb n="32b"/>　羲文周三聖人相繼正此極深研㡬以至於至精至<lb/>
　變而至神之謂也<lb/>
　　右第十章<lb/>
子曰夫易何為者也夫易開物成務冒天下之道如斯<lb/>
而已者也是故聖人以通天下之志以定天下之業以<lb/>
斷天下之疑<lb/>
　易有聖人之道四辭本於象象本於變變本於占是<lb/>
　卜筮其先資也可以專言卜筮矣然則易亦何為而<lb/>
<pb n="33a"/>　為此數法也哉聖人憂民之志未通則民行莫濟民<lb/>
　疑不决所由作為易書教人卜筮托卦爻而知吉凶<lb/>
　成事業天下之道未有不冒於斯者矣冒天下之道<lb/>
　則通志定業而斷疑者未有不歸功於聖人者也<lb/>
是故蓍之徳圓而神卦之徳方以知六爻之義易以貢<lb/>
聖人以此洗心退藏於密吉凶與民同患神以知來知<lb/>
以藏往其孰能與於此哉古之聰眀睿知神武而不殺<lb/>
者夫<lb/>
<pb n="33b"/>　聖人教人卜筮易固開物成務而冒道而所以如是<lb/>
　之故則又何也蓍之神也卦之知也爻之貢也然蓍<lb/>
　何以神卦何以知爻何以貢也易之道二老動而二<lb/>
　少生蓍用少陽之生數七也數之竒也竒不圓乎七<lb/>
　七四十九三變成爻十有八變而成卦是圓而神也<lb/>
　卦用少隂之生數八也數之偶也偶不方乎八八六<lb/>
　十四乾兊離震三十二巽坎艮坤亦三十二是方以<lb/>
　知也爻之用則兼隂陽老少之數矣七八九六也剛<lb/>
<pb n="34a"/>　柔交變也交變非易乎三才各具一太極七八可以<lb/>
　為九六九六亦可以為七八是易以貢也此其所以<lb/>
　開物成務而冒道者也若聖人則不必卜筮而於易<lb/>
　之體用無不兼備矣何也洗心於易而聖心無非易<lb/>
　也其何以洗心也以圓神之徳洗心則無意必以方<lb/>
　知之徳洗心則有定主以易貢之義洗心則變化不<lb/>
　窮惟有退藏於密而已矣何吉何凶可以範圍乎聖<lb/>
　人但與民同患而已矣而同患之神知即蓍卦之神<lb/>
<pb n="34b"/>　知神不可以知來知不可以藏往乎吾思聖人無事<lb/>
　而具易之體有事而妙易之用此何等聖人哉古之<lb/>
　聰眀睿知神武而不殺者夫聰眀睿知知也神武勇<lb/>
　也不殺仁也合三達徳為一徳而忘乎其為徳者也<lb/>
是以眀於天之道而察於民之故是興神物以前民用<lb/>
聖人以此齋戒以神眀其徳夫<lb/>
　朱註詳矣知來藏往之聖人無不眀於天之道而察<lb/>
　於民之故者也豈徒自有餘而容弗興神物以前民<lb/>
<pb n="35a"/>　用乎然而此神物也不可不齋戒以致其誠齋戒矣<lb/>
　未有不神眀其徳者也神眀者心與易妙不可測昭<lb/>
　然而不可掩也其徳神物之能知來也<lb/>
是故闔户謂之坤闢户謂之乾一闔一闢謂之變往來<lb/>
不窮謂之通見乃謂之象形乃謂之器制而用之謂之<lb/>
法利用出入民咸用之謂之神<lb/>
　然則神物之興也何由而生哉聖人亦何由而用猶<lb/>
　是物也亦何由而謂之神皆天地間自然而然之機<lb/>
<pb n="35b"/>　也可即於天地間由靜而動者論之自夏至一隂坤<lb/>
　之事也萬物從之以入户闔矣不謂之坤乎自冬至<lb/>
　一陽乾之事也萬物從之而出户闢矣不謂之乾乎<lb/>
　一闔一闢者乾坤之變也往來不窮者乾坤之通也<lb/>
　通則見而謂非象乎見則形而謂非器乎器何所不<lb/>
　有神物亦器也而生乎其間者亦天地之所不能秘<lb/>
　也聖人者制器者也能弗制而用之乎則法也立法<lb/>
　務期於利用用之出入而無不利焉而且民也亦咸<lb/>
<pb n="36a"/>　用之其為物也不謂之神而謂之何<lb/>
是故易有太極是生兩儀兩儀生四象四象生八卦<lb/>
　制而用之謂之法法於何昉乎聖人不能强為之制<lb/>
　生生之謂易隂陽未剖易不有太極乎太極未有不<lb/>
　剖者也一動一靜分隂分陽兩儀立焉動極復靜靜<lb/>
　極復動為太為少則四象也太少而又各一隂一陽<lb/>
　焉非八卦乎皆自然而然者也此制法之始事也易<lb/>
　之體也朱註詳矣又說備伏羲八卦次序圗<lb/>
<pb n="36b"/>八卦定吉凶吉凶生大業<lb/>
　八卦立易之體體立而用行焉故於八卦之上各加<lb/>
　八卦八八六十四六十四卦之吉凶無非八卦之所<lb/>
　該非八卦定吉凶乎有吉有凶知所以趨吉避凶者<lb/>
　則開物而成務矣非吉凶生大業乎此制法之終事<lb/>
　也而無所終易之用也而用不離乎體興神物以前<lb/>
　民用聖人之憂民如此哉<lb/>
是故法象莫大乎天地變通莫大乎四時縣象著眀莫<lb/>
<pb n="37a"/>大乎日月崇髙莫大乎富貴備物致用立成器以為天<lb/>
下利莫大乎聖人探賾索隠鈎深致逺以定天下之吉<lb/>
凶成天下之亹亹者莫大乎蓍龜<lb/>
　觀聖人制法自然之妙而易道功用之大即天地範<lb/>
　圍乎數中可以知有天地不可以無聖人有聖人不<lb/>
　可以無易有易不可以無蓍龜設使有天地而無聖<lb/>
　人天地亦自為天地徒有日月四時何富何貴而况<lb/>
　備物致用立成器以為天下利乎設使有易而無蓍<lb/>
<pb n="37b"/>　龜何所藉以探賾索隠鈎深致逺定吉凶而成亹亹<lb/>
　即易亦虚𤣥而何為乎莫大猶莫過也<lb/>
是故天生神物聖人則之天地變化聖人效之天垂象<lb/>
見吉凶聖人象之河出圗洛出書聖人則之<lb/>
　聖人知蓍龜不可無也即天地亦知蓍龜之不可無<lb/>
　也是故天生神物聖人則之神物不虚生正天地將<lb/>
　示人以隂陽變化之妙也天地變化聖人不於神物<lb/>
　效之耶變化之成象或吉或凶在天尤無弗見聖人<lb/>
<pb n="38a"/>　不於神物象之耶故河出圗圗可據也洛出書書可<lb/>
　憑也雖圗為卦而書為疇相為表裏相為經緯聖人<lb/>
　則之而統乎易有易而蓍龜之利用神矣哉<lb/>
易有四象所以示也繋辭焉所以告也定之以吉凶所<lb/>
以斷也<lb/>
　聖人作易而易之吉凶變化假神物以前民用易誠<lb/>
　開物成務而冒道者乎隂陽老少之象示而天下之<lb/>
　志通矣小險大易之辭告而天下之業定矣得吉失<lb/>
<pb n="38b"/>　凶之占决而天下之疑斷矣易固卜筮之書也冒天<lb/>
　下之道如此豈區區術數之所可比哉<lb/>
　　右第十一章<lb/>
子曰書不盡言言不盡意然則聖人之意其不可見乎<lb/>
子曰聖人立象以盡意設卦以盡情偽繋辭焉以盡其<lb/>
言變而通之以盡利鼓之舞之以盡神<lb/>
　聖人作為易書教人卜筮正聖人天道民故具於心<lb/>
　而欲覺人者之意無窮也然欲盡其意言不勝繁欲<lb/>
<pb n="39a"/>　盡其言書不勝載書不盡言言不盡意豈聖人徒存<lb/>
　其意而不可見乎聖人盖立象矣自羲皇畫一竒以<lb/>
　象陽畫一偶以象隂竒偶二畫包含變化無有窮盡<lb/>
　非立象以盡其意乎而繼起之文周則設卦觀象而<lb/>
　盡情偽因象繋辭而明吉凶其言不亦盡乎若即其<lb/>
　象之變而會其意之通則盡乎易之利矣若即其言<lb/>
　之象而㑹其言之意鼓之舞之則盡乎易之神矣用<lb/>
　易者可不因言以求象明象而得意乎<lb/>
<pb n="39b"/>乾坤其易之緼耶乾坤成列而易立乎其中矣乾坤毁<lb/>
則无以見易易不可見則乾坤或㡬乎息矣<lb/>
　立象何以遂盡聖人之意哉竒偶二畫一隂一陽也<lb/>
　一隂一陽者乾坤也易之所有皆隂陽乾坤非易之<lb/>
　緼耶盖凡陽皆乾凡隂皆坤六十四爻之變化皆乾<lb/>
　坤之變化是乾坤成列而易立乎其中矣故有乾坤<lb/>
　則易立無乾坤則易亡易亡而乾坤之變化則或㡬<lb/>
　乎息矣聖人之意深矣哉<lb/>
<pb n="40a"/>是故形而上者謂之道形而下者謂之器化而裁之謂<lb/>
之變推而行之謂之通舉而措之天下之民謂之事業<lb/>
　立象以盡意固如是矣又何以變而通之遂足以盡<lb/>
　利哉乾坤者隂陽之形也形而上者其理也理不可<lb/>
　見而謂之道形而下者其迹也迹有可憑而謂之器<lb/>
　然而器也者正所以載道之具也因其已化者而裁<lb/>
　制之不謂之變乎即其可推者而勉行之不謂之通<lb/>
　乎變通如是舉而措之天下之民則謂之事業矣夫<lb/>
<pb n="40b"/>　何利有不盡哉<lb/>
　　附餘<lb/>
　無極而太極一動一靜分隂分陽隂陽二氣分而迭<lb/>
　用合而成形天地人物皆莫知其然而然者也故形<lb/>
　而上者謂之道形而下者謂之器<lb/>
是故夫象聖人有以見天下之賾而擬諸其形容象其<lb/>
物宜是故謂之象聖人有以見天下之動而觀其㑹通<lb/>
以行其典禮繋辭焉以斷其吉凶是故謂之爻<lb/>
<pb n="41a"/>　然則設卦何以盡情偽而繋辭以盡其言乎設卦所<lb/>
　以觀象也是故夫象文王聖人統觀一卦之象而盡<lb/>
　其情偽有以見天下之賾擬形容象物宜是故謂之<lb/>
　象周公聖人析觀六爻之象而盡其情偽有以見天下之<lb/>
　下之動觀㑹通行典禮繋辭以斷吉凶是故謂之爻<lb/>
　彖言乎其象爻言乎其變不亦各盡其言乎<lb/>
極天下之賾者存乎卦鼓天下之動者存乎辭<lb/>
化而裁之存乎變推而行之存乎通神而明之存乎其<lb/>
<pb n="41b"/>人黙而成之不言而信存乎徳行<lb/>
　觀夫所謂象爻而知設卦盡情偽繋辭盡其言又如<lb/>
　是矣亦何能使用易者鼓之舞之以盡神哉象由卦<lb/>
　統而賾莫如象則極天下之賾者存乎卦矣爻因辭<lb/>
　顯而動莫如爻則鼓天下之動者存乎辭矣茍極賾<lb/>
　於卦而鼓動於辭耶未有無所化裁者也化而裁之<lb/>
　存乎變亦未有不能推行者也推而行之存乎通既<lb/>
　變而通易之用不亦神乎神而明之則存乎其人也<lb/>
<pb n="42a"/>　其人為何如之人哉其於易也必不假謀為而渾然<lb/>
　完具黙而成之者也亦不假口舌而孚合無疑不言<lb/>
　而信者也如是而後能神而明之非有徳有行之人<lb/>
　而能若是乎存乎其人存乎其人之徳行矣聖人立<lb/>
　象以盡意設卦以盡言此則因言以㑹意得意而忘<lb/>
　象故易非聖人不能作亦非聖人不能用學易者亦<lb/>
　必以聖人自期而後可<lb/>
　　右第十二章<lb/>
<pb n="42b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易原就正卷十<lb/>
</p>

  </div>
            <div>
<head>易原就正卷十一</head> <lb/>
    <p>
<pb n="1a"/>欽定四庫全書<lb/>
　易原就正卷十一<lb/>
　　　　　　　　　　　　　邢臺包儀撰<lb/>
　繋辭下𫝊<lb/>
八卦成列象在其中矣因而重之爻在其中矣<lb/>
　上𫝊𤼵明隂陽之理下𫝊推論吉凶之情八卦成列<lb/>
　是小横圗因而重之是大横圗聖人作易教人卜筮<lb/>
　故易書備言吉凶而吉凶原於象爻然則象爻何由<lb/>
<pb n="1b"/>　立乎成三畫而有八卦隂陽純雜之象著不特雷風<lb/>
　山澤也因三畫而倍六畫承乗比應之爻備不特貞<lb/>
　悔貴賤也而易之體立矣<lb/>
剛柔相推變在其中矣繋辭焉而命之動在其中矣<lb/>
　卦爻為易之體何以為易之用哉卦爻之變動是也<lb/>
　然變動則何所從來乎卦爻者剛柔而已矣剛極而<lb/>
　柔推之柔極而剛推之迭相推也而交錯之變已具<lb/>
　變有得失則辭有險易故聖人觀變繋辭而命之卦<lb/>
<pb n="2a"/>　命全體之吉凶爻命一節之吉凶雖未即於動而當<lb/>
　動之卦爻有辭可玩則占者値之孰能舎此而他圗<lb/>
　易之用其行矣夫<lb/>
吉凶悔吝者生乎動者也<lb/>
　動在辭中用易者何以用其辭哉葢卦爻之辭或吉<lb/>
　或凶或悔或吝不動則㡬無所用故必抱蓍問易占<lb/>
　者値之而後用之也是生乎動者也生乎動可不於<lb/>
　其動也而即以玩其占决之辭乎<lb/>
<pb n="2b"/>剛柔者立本者也變通者趣時者也<lb/>
　立本是本卦趣時是之卦卦爻動而剛柔變通矣葢<lb/>
　未動則剛柔有定體立本者也已動則變通無定用<lb/>
　惟趣乎進退之時耳<lb/>
吉凶者貞勝者也<lb/>
　剛柔變通而吉凶見用易者豈聽其吉凶而已哉無<lb/>
　為貴理矣天下有常勝之道貞是也貞正也正則吉<lb/>
　不正則凶是貞勝者也<lb/>
<pb n="3a"/>天地之道貞觀者也日月之道貞明者也天下之動貞<lb/>
夫一者也<lb/>
　貞之理為常勝之道豈無所㨿而徒為之說哉聖人<lb/>
　作易本天地之道以教人天地之道為覆為載亘萬<lb/>
　古而無疆則知其所正而常者以為觀貞觀者也即<lb/>
　得乎天地之道者而論之日月之道為晝為夜亘萬<lb/>
　古而不息則見其所正而常者以為明貞明者也而<lb/>
　人可以不貞乎何貞乎貞夫理之一而已故天下之<lb/>
<pb n="3b"/>　動雖不一而貞則貞夫一者也有何吉凶之可得而<lb/>
　範圍乎哉<lb/>
夫乾確然示人易矣夫坤隤然示人簡矣<lb/>
　貞一者何即乾坤之易簡也夫乾至徤者也思其至<lb/>
　徤者而㡬不可測則見其確然而已矣確然貞此大<lb/>
　始之一理而無所難非示人生物之易乎夫坤至順<lb/>
　者也思其至順者而㡬無所似則見其隤然而已矣<lb/>
　隤然貞此大終之一理而不自作非示人以生物之<lb/>
<pb n="4a"/>　簡乎<lb/>
爻也者效此者也象也者像此者也<lb/>
　乾坤以易簡示人聖人作易以教人亦法此易簡而<lb/>
　已矣故八卦因重而有爻爻也者非他也竒所以效<lb/>
　乾之易偶所以效坤之簡也效此者也八卦成列而<lb/>
　有象象也者亦非他也陽所以像乾之易隂所以像<lb/>
　坤之簡也像此者也天下之動誰謂不貞夫一乎<lb/>
爻象動乎内吉凶見乎外功業見乎變聖人之情見乎<lb/>
<pb n="4b"/>辭<lb/>
　聖人作易爻象之體固由易簡而立而爻象之用則<lb/>
　由蓍卦而行也故揲蓍求卦爻象動則吉凶見矣夫<lb/>
　爻象之動即變也雖未有功業之可㨿而所以通志<lb/>
　成務者不已見於變之所値乎吉凶之占即辭也雖<lb/>
　未為聖人之有意而所以與民同患者不已見於辭<lb/>
　之所决乎無非易簡之理也則亦無非貞夫一者也<lb/>
天地之大徳曰生聖人之大寳曰位何以守位曰仁何<lb/>
<pb n="5a"/>以聚人曰財理財正辭禁民為非曰義<lb/>
　夫卦爻吉凶本易簡而貞夫一則知天地之造化與<lb/>
　聖人之功業未有不貞夫一者也同此貞一之理也<lb/>
　宰於天地為造化天地不有大徳乎其大徳則惟生<lb/>
　而已矣體於聖人為功業聖人不有大寶乎其大寶<lb/>
　則惟位而已矣守之以仁而行之以義功業與天地<lb/>
　同流皆易簡之理為之也而易之功用大矣哉<lb/>
　　附餘<lb/>
<pb n="5b"/>　仁字從來作人苐思天地之大徳曰生聖人效法天<lb/>
　地之大徳不當曰仁乎天地生萬物不與聖人同憂<lb/>
　聖人生萬民非得位不能而守位自非仁不可故仁<lb/>
　字應從生字來而義則仁之裁制也而况聖人作易<lb/>
　立人之道曰仁與義乎作人字殊無深意敢以質之<lb/>
　髙明學者<lb/>
　　右第一章<lb/>
古者包犧氏之王天下也仰則觀象於天俯則觀法於<lb/>
<pb n="6a"/>地觀鳥獸之文與地之宜近取諸身逺取諸物於是始<lb/>
作八卦以通神明之徳以類萬物之情<lb/>
　自八卦成列而易之功用乃爾八卦之作於何始乎<lb/>
　古者包犧氏之王天下也俯仰逺近無所不觀無所<lb/>
　不取而知天地人物之至理莫非隂陽消長之兩端<lb/>
　於是始作八卦即六十四卦皆此八卦也則天地隂<lb/>
　陽之妙即德入神明此八卦可以相通而情分萬物<lb/>
　此八卦可以相類易豈特卜筮之書哉立成器以為<lb/>
<pb n="6b"/>　天下利亦不外神明之徳萬物之情也<lb/>
　　附餘<lb/>
　觀鳥獸之文與地之宜句朱註集王昭素曰與地之<lb/>
　間諸本多有天字當有不當有未曽註明終是闕疑<lb/>
　余思邵子所謂走飛木草皆屬之地嘗觀飛之羽走<lb/>
　之毛無不與其地所生之草木形色相類知走類木<lb/>
　而飛類草則地之宜也明矣若云天地之宜上下義<lb/>
　理似難牽合<lb/>
<pb n="7a"/>作結繩而為網罟以佃以漁葢取諸離<lb/>
　此鮮食之始也網大罟小網佃罟漁離麗也取物麗<lb/>
　之義是尚徳也兩目相承亦於尚象似未明亮坎象<lb/>
　牖矣離不當象網罟乎且中四爻互兊互巽巽為繩<lb/>
　直兊為口結繩之上有口焉非網罟耶而又巽木成<lb/>
　林兊為澤則佃於林而漁於澤也<lb/>
包犧氏沒神農氏作斵木為耜揉木為耒耒耨之利以<lb/>
教天下葢取諸益<lb/>
<pb n="7b"/>　此粒食之始也朱註詳矣但斵木揉木巽為工也為<lb/>
　耜為耒互艮銳其前互坤曲其柄也而且震於稼也<lb/>
　為反生先天卦位震居寅而巽居申正是東作西成<lb/>
　也<lb/>
日中為市致天下之民聚天下之貨交易而退各得其<lb/>
所葢取諸噬嗑<lb/>
　此通財之始也日中離在上也為市震大塗也致天<lb/>
　下之民互坎為通也聚天下之貨互艮為止也交易<lb/>
<pb n="8a"/>　而退各得其所以火互水以動互止也朱註噬為市<lb/>
　嗑為合是又尚音也夫亦知市人嗜利交而未肯即<lb/>
　易爭多寡權子母必噬而後嗑耶<lb/>
神農氏沒黄帝堯舜氏作通其變使民不倦神而化之<lb/>
使民宜之易窮則變變則通通則久是以自天祐之吉<lb/>
无不利黄帝堯舜垂衣裳而天下治葢取諸乾坤<lb/>
　此人文之始也乾為衣坤為裳乾坤本諸卦之宗變<lb/>
　化之祖也通變則不倦神化則民宜葢合乎易則合<lb/>
<pb n="8b"/>　乎天合乎天天有不祐之者乎黄帝堯舜垂衣裳而<lb/>
　天下治亦即其文治之可見者而言也三聖人其乾<lb/>
　坤變化而無為者乎則凡通徳而類情者民宜不倦<lb/>
　何莫非易之妙哉<lb/>
刳木為舟剡木為楫舟楫之利以濟不通葢取諸渙<lb/>
　此舟楫之始也木在水上其為木也何用其為水也<lb/>
　不險而阻乎㢲為工刳木使中虚而為舟剡木使末<lb/>
　銳而為楫中爻又互震互艮當動而動當止而止則<lb/>
<pb n="9a"/>　何險不濟何阻不通渙之為言散也而可以聚矣<lb/>
服牛乗馬引重致逺以利天下葢取諸隨<lb/>
　此輿馬之始也馬能行地剛在足也震固有馬象焉<lb/>
　牛無上牙虚在口也兊亦有牛象焉兊一隂附於二<lb/>
　陽牛性順而可服也震一陽制於二隂馬性健而可<lb/>
　乗也順則可以引重健則可以致逺隨人之義也而<lb/>
　况下動而上說乎<lb/>
重門擊柝以待暴客葢取諸豫<lb/>
<pb n="9b"/>　此防患之始也震二隂在前有重門象坤三隂中虚<lb/>
　有柝象互艮有手象震動之一陽在手有擊象又震<lb/>
　互坎為盗有暴客象又坤互艮為門闕則止也止於<lb/>
　門闕之間有待象豫備之義則卦之名也<lb/>
斷木為杵掘地為臼臼杵之利萬民以濟葢取諸小過<lb/>
　此舂作之始也剛何以破之柔何以碎之臼杵之濟<lb/>
　民用也為不可少矣震穉木也互兊金而克之不亦<lb/>
　斷乎艮堅土也互㢲木而制之不掘地乎震又互㢲<lb/>
<pb n="10a"/>　為直矣艮又互兌為口矣直其木而上動者則杵也<lb/>
　口其地而容止者則臼也萬民以濟利亦溥矣豈特<lb/>
　脱粟而已哉<lb/>
弦木為弧剡木為矢弧矢之利以威天下葢取諸睽<lb/>
　此弓矢之始也睽乖而與我異矣我欲威以服之雖<lb/>
　離火與兊金皆有兵象而短兵不足以制之離互坎<lb/>
　其於木也為堅多心又坎為矯輮為弓輪木也而弦<lb/>
　之為弧矣兊為附决互離而銳在前則剡木附弧而<lb/>
<pb n="10b"/>　决者非矢耶威而服則睽而合矣<lb/>
上古穴居而野處後世聖人易之以宫室上棟下宇以<lb/>
待風雨葢取諸大壯<lb/>
　此宫室之始也為者開其剏也易者改其制也上古<lb/>
　冬穴居而夏野處民無所安息後世聖人易之以宫<lb/>
　室雖取壯固之義何以有宫室之象哉大過四陽居<lb/>
　中而為棟大壯之四陽在下而向上非上棟耶二隂<lb/>
　在上而垂下則下宇矣且雷在天上風雨可立待也<lb/>
<pb n="11a"/>　不以待風雨乎從此而有安宅矣生者之得其所也<lb/>
古之葬者厚衣之以薪葬之中野不封不樹喪期无數<lb/>
後世聖人易之以棺槨葢取諸大過<lb/>
　此棺槨之始也以㢲木制於兊金而成器内四陽上<lb/>
　下左右相若也非棺耶外二隂上下左右亦相若也<lb/>
　非槨耶送死大事而過於厚亦卦名之義也從此而<lb/>
　有喪禮矣死者之得其所也<lb/>
上古結繩而治後世聖人易之以書契百官以治萬民<lb/>
<pb n="11b"/>以察葢取諸夬<lb/>
　此書契之始也書以紀言契以騐信結繩而治原未<lb/>
　嘗亂惟不若書契之便耳聖人於何取象而易之乾<lb/>
　一也一者文字之祖也非書耶兊二也本自乾來以<lb/>
　一而為二非契耶而且乾為君君不有百官萬民耶<lb/>
　兊為附决以治以察附之而即决也非夬之義耶<lb/>
　　右第二章<lb/>
是故易者象也象也者像也<lb/>
<pb n="12a"/>彖者材也<lb/>
爻也者效天下之動者也<lb/>
是故吉凶生而悔吝著也<lb/>
　觀夫制器之尚象如是則知天地間萬物之象何莫<lb/>
　不在易之中也是故羲皇作易自太極而兩儀而四<lb/>
　象而八卦而六十四卦無非變變化化之形象也然<lb/>
　而象也者豈徒剛柔之迹而已哉正彷彿乎隂陽之<lb/>
　理之似而像之也故文王本此象而繋彖辭雖徳體<lb/>
<pb n="12b"/>　象變之不一而辭有險易亦盡乎其材之不得不然<lb/>
　也周公本此象而繫爻辭雖愛惡逺近之不同而各<lb/>
　指所之亦效乎天下之動而不得不然也既有羲皇<lb/>
　先天之象又有文周後天之辭而吉凶悔吝之占豈<lb/>
　不顯然於象辭之中耶學易者惟有觀象玩辭而已<lb/>
　矣<lb/>
　　右第三章<lb/>
陽卦多隂隂卦多陽<lb/>
<pb n="13a"/>其故何也陽卦竒隂卦耦<lb/>
其徳行何也陽一君而二民君子之道也隂二君而一<lb/>
民小人之道也<lb/>
　易固惟卦畫隂陽之象也觀象者則不可以不知其<lb/>
　大義純陽純隂之乾坤易知也而六子之陽卦反多<lb/>
　隂隂卦反多陽其故則何以說哉凡陽卦一陽二隂<lb/>
　合為五畫五數之竒也凡隂卦一隂二陽合為四畫<lb/>
　四數之耦也仍不離乎陽竒隂耦之大義也然有數<lb/>
<pb n="13b"/>　則有理得乎其理謂之徳循乎其理謂之行其徳行<lb/>
　又何以說哉陽貴而隂賤亦易之大義也則陽卦多<lb/>
　隂者一君而二民矣統御羣下大公至正君子之道<lb/>
　也隂卦多陽者二君而一民矣政出多門罔上行私<lb/>
　小人之道也聖人作易又不獨前民用亦以扶世教<lb/>
　也<lb/>
　　右第四章<lb/>
易曰憧憧往來朋從爾思子曰天下何思何慮天下同<lb/>
<pb n="14a"/>歸而殊塗一致而百慮天下何思何慮<lb/>
日往則月來月往則日來日月相推而明生焉寒往則<lb/>
暑來暑往則寒來寒暑相推而歳成焉往者屈也來者<lb/>
信也屈信相感而利生焉<lb/>
尺蠖之屈以求信也龍蛇之蟄以存身也精義入神以<lb/>
致用也利用安身以崇徳也<lb/>
過此以往未之或知也窮神知化徳之盛也<lb/>
　君子小人初無二理而終則道二其所以用心者公<lb/>
<pb n="14b"/>　私逈異耳公則可以應天下私不足以安一身不觀<lb/>
　夫咸四之辭乎憧憧往來朋從爾思豈知吾人一身<lb/>
　之外天下之大何處可容吾心之思且容吾思之深<lb/>
　而慮哉葢天下之理原其歸宿本同也而事物散見<lb/>
　其塗不能不殊殊卒不離乎同也抑天下之理推其<lb/>
　極致本一也而情識云為其慮不能不百百卒不離<lb/>
　乎一也因天下以應天下順其自然而可矣何用憧<lb/>
　憧思慮為哉即往來而論屈信造化與物理皆然可<lb/>
<pb n="15a"/>　以知君子之屈信往來矣君子惟有學也精義則至<lb/>
　於入神利用則見其安身屈信自如往來無迹用之<lb/>
　所以致也殊合為同百融為一徳之所以崇也然過<lb/>
　此精義利用以後而交養互𤼵之機我亦不得而自<lb/>
　主矣未之或知何其神化也哉窮神知化徳至此豈<lb/>
　徒崇之而已乎其盛矣夫徳盛而神化自致天下何<lb/>
　思何慮<lb/>
易曰困於石據於蒺藜入於其宫不見其妻凶子曰非<lb/>
<pb n="15b"/>所困而困焉名必辱非所據而據焉身必危既辱且危<lb/>
死期將至妻其可得見耶<lb/>
　君子之精義利用如此小人反是未有不困而致凶<lb/>
　者也不觀夫困三之辭乎不量力而動適以辱名不<lb/>
　度人而依適以危身既辱且危惟有凶而已矣見妻<lb/>
　何為而况前有石而後蒺藜不可得見耶<lb/>
易曰公用射隼於髙墉之上獲之无不利子曰隼者禽<lb/>
也弓矢者器也射之者人也君子藏器於身待時而動<lb/>
<pb n="16a"/>何不利之有動而不括是以出而有獲語成器而動者<lb/>
也<lb/>
　小人之身名俱喪者葢不若君子之有器可藏惟時<lb/>
　是待也不觀夫解上之辭乎非弓矢何以射隼非藏<lb/>
　器何以待時非動而不括何以出而有獲爻之義語<lb/>
　成器而動者也<lb/>
子曰小人不恥不仁不畏不義不見利不勸不威不懲<lb/>
小懲而大誡此小人之福也易曰屨校㓕趾无咎此之<lb/>
<pb n="16b"/>謂也<lb/>
　小人之無器可藏而妄動也不知有仁義而惟利威<lb/>
　是趨耳故勸不如懲懲不如誡小懲而大誡非小人<lb/>
　之福乎噬嗑之初屨校㓕趾而得无咎正小懲而大<lb/>
　誡之謂也<lb/>
善不積不足以成名惡不積不足以㓕身小人以小善<lb/>
為无益而弗為也以小惡為无傷而弗去也故惡積而<lb/>
不可揜罪大而不可解易曰何校㓕耳凶<lb/>
<pb n="17a"/>　仁義者善也不積亦小善耳不仁不義者惡也不積<lb/>
　亦小惡耳小善何足以成名小惡何足以㓕身故小<lb/>
　人以小善為無益於名而弗為以小惡為無傷於身<lb/>
　而弗去惡不積耶可以揜耶罪不大耶可以解耶噬<lb/>
　嗑之上何校㓕耳凶豈非不知大誡之所致乎<lb/>
子曰危者安其位者也亡者保其存者也亂者有其治<lb/>
者也是故君子安而不忘危存而不忘亡治而不忘亂<lb/>
是以身安而國家可保也易曰其亡其亡繋於苞桑<lb/>
<pb n="17b"/>　小人不知誡而致凶則知誡者可述也人世之道有<lb/>
　安必有危有存必有亡有治必有亂故當安存治之<lb/>
　時雖未有危亡亂之事而不可無危亡亂之心惟君<lb/>
　子知之而不敢忘是以身安而國家保否五之其亡<lb/>
　其亡繋於苞桑可謂知誡者矣<lb/>
子曰徳薄而位尊知小而謀大力小而任重鮮不及矣<lb/>
易曰鼎折足覆公餗其形渥凶言不勝其任也<lb/>
　夫人而即君子也亦有知誡而或至於身危而國家<lb/>
<pb n="18a"/>　不可保者何也徳有厚薄位有尊卑而知力且有大<lb/>
　小茍不能度徳審知量力而强為之何異鼎四之折<lb/>
　足覆餗而形渥不亦凶乎言不勝其任也<lb/>
子曰知㡬其神乎君子上交不謟下交不瀆其知㡬乎<lb/>
㡬者動之㣲吉之先見者也君子見㡬而作不俟終日<lb/>
易曰介如石不終日貞吉介如石焉寧用終日㫁可識<lb/>
矣君子知㣲知彰知柔知剛萬夫之望<lb/>
　如鼎四之不勝任而致凶者不知㡬者也知㡬其神<lb/>
<pb n="18b"/>　乎凡人於上下之交大都不無謟瀆之私則理為欲<lb/>
　蔽㡬不自覺君子不謟不瀆天下無可欲者蔽其心<lb/>
　有不知㡬者乎茍能知㡬則知㡬之動也惟有吉而<lb/>
　無凶故君子見㡬而作其速也不俟終日非神也而<lb/>
　能若是乎無異於介石之豫二矣葢靈明定靜動則<lb/>
　㡬先雖微也彰也柔也剛也莫不有㡬莫不於其動<lb/>
　也而知之矣神乎不神乎君子哉可以與民同患矣<lb/>
　豈不為萬夫之所望哉<lb/>
<pb n="19a"/>　　附餘<lb/>
　吉之先見者也句朱註謂漢書吉之之間有凶字余<lb/>
　謂不當有凶字葢吉凶本於善惡繼善成性以來人<lb/>
　無有不善則㡬先有善而無惡動之㣲自是有吉而<lb/>
　無凶<lb/>
子曰顔氏之子其殆庶㡬乎有不善未嘗不知知之未<lb/>
嘗復行也易曰不逺復无祗悔元吉<lb/>
　夫欲知㡬必須先知善欲知善必須先知不善然而<lb/>
<pb n="19b"/>　難言之矣顔氏之子其殆庶乎可以與㡬乎囘也於<lb/>
　天人危微之際有不善未嘗不知其為人也不貳過<lb/>
　知之未嘗復行也是不待既不善而後善者也於復<lb/>
　之初九爻義不亦相符也乎<lb/>
天地絪緼萬物化醇男女搆精萬物化生易曰三人行<lb/>
則損一人一人行則得其友言致一也<lb/>
　致一合二以專一也葢㡬本無二而况三乎然有一<lb/>
　必有二惟合二以專一而後吉之先見者生生而無<lb/>
<pb n="20a"/>　已也不觀之天地人物乎天地絪緼化醇之㡬也男<lb/>
　女搆精化生之㡬也皆合二以專一也故易損之三<lb/>
　非以言乎其致一耶致一則損所當損天地交而少<lb/>
　男少女生生其有窮乎<lb/>
子曰君子安其身而後動易其心而後語定其交而後<lb/>
求君子修此三者故全也危以動則民不與也懼以語<lb/>
則民不應也无交而求則民不與也莫之與則傷之者<lb/>
至矣易曰莫益之或擊之立心勿恒凶<lb/>
<pb n="20b"/>　君子能致一耶致一則知㡬而身安心易矣上下之<lb/>
　交亦定矣故動有動之㡬安其身而後動也語有語<lb/>
　之㡬易其心而後語也即求亦有求之㡬定其交而<lb/>
　後求也君子修此三者其於人已之間亦何所不全<lb/>
　乎反是則其誰與我豈特不與而已哉恐傷我者即<lb/>
　至矣不觀夫益上之辭乎莫益之或擊之究恒而立<lb/>
　心勿恒者也安得不凶先見之吉自蔽矣故君子誠<lb/>
　不可以不知㡬而精義利用之學豈小人所能及哉<lb/>
<pb n="21a"/>　　右第五章<lb/>
子曰乾坤其易之門耶乾陽物也坤隂物也隂陽合徳<lb/>
而剛柔有體以體天地之撰以通神明之徳<lb/>
　吾前觀六子之陽卦多隂隂卦多陽因以及君子小<lb/>
　人之吉凶兹不可以遺乾坤而弗論也門與緼不同<lb/>
　緼是包蓄門是所從出自有乾坤不但六子皆乾坤<lb/>
　六十四卦皆乾坤也乾坤非易之門耶葢三竒而乾<lb/>
　純陽之物也三耦而坤純隂之物也隂陽分而徳乃<lb/>
<pb n="21b"/>　合徳者得也得乎剛者剛為體得乎柔者柔為體六<lb/>
　十四卦之消息盡是一竒一耦之相交非隂陽合徳<lb/>
　而剛柔有體耶何體乎雷風山澤者天地之撰也六<lb/>
　子之形象不與同體而無殊乎體之用也變則通何<lb/>
　通乎健順動止者神明之徳也六子之性情不與相<lb/>
　通而無間乎以體天地之撰以通神明之徳羲皇畫<lb/>
　卦所以始乾而終坤文王序卦所以首乾而次坤也<lb/>
其稱名也雜而不越於稽其類其衰世之意耶<lb/>
<pb n="22a"/>　六十四卦既惟乾坤羲皇本隂陽以作易文周豈離<lb/>
　隂陽以繋辭哉大要於體撰處立名亦即於通徳内<lb/>
　示意故卦爻之辭其稱名也或假物宜或就事變雖<lb/>
　紛然雜出總不越乎隂陽之理然稽其所言之類而<lb/>
　知皇風下衰聖人憂世之心日切立言不得不詳且<lb/>
　盡其衰世之意耶<lb/>
夫易彰往而察來而微顯闡幽開而當名辨物正言斷<lb/>
辭則備矣<lb/>
<pb n="22b"/>　夫合羲文周而先天之易與後天之易何理數之有<lb/>
　不備哉亦莫非隂陽而已矣消息盈虚天道之已然<lb/>
　者往也既有方圓之圗又有彖爻之辭非所以彰乎<lb/>
　其往耶吉凶悔吝人事之未然者來也既有卦爻之<lb/>
　象又有象變之辭非所以察乎其來耶既往者亦甚<lb/>
　顯矣然象以盡意意難盡象顯也而先天則微之將<lb/>
　來者亦甚幽矣然象有其變變有其通幽也而後天<lb/>
　則闡之闡之維何立名必當其實取物必辨其類於<lb/>
<pb n="23a"/>　本卦則言無囘互而正於變卦則辭無疑二而斷也<lb/>
　合先天後天而易亦何所不備哉<lb/>
其稱名也小其取類也大其㫖逺其辭文其言曲而中<lb/>
其事肆而隠因貳以濟民行以明失得之報<lb/>
　易何以必合先天後天而始備葢後天之辭正所以<lb/>
　廣先天之教也不觀夫卦爻之稱名乎擬議者雖一<lb/>
　事一物之小而所取之類則皆隂陽之變化何其大<lb/>
　也大則逺矣然指示雖必及乎道徳功業之逺而所<lb/>
<pb n="23b"/>　發之辭則經緯而成文文則其言曲矣而於理未嘗<lb/>
　不精確而中中則其事肆矣而於理又未嘗不含蓄<lb/>
　而隠易辭之妙真可謂雜而不越矣聖人亦何因而<lb/>
　若是哉天下之理貞夫一而民二之則有得有失得<lb/>
　失之不明也何知所以報耶故聖人觀象繋辭定吉<lb/>
　凶以濟民行亦以明失得之報也先天後天總不出<lb/>
　乎隂陽之二物信乾坤其易之門耶<lb/>
　　右第六章<lb/>
<pb n="24a"/>易之興也其於中古乎作易者其有憂患乎<lb/>
　自天地設位而有易聖人吉凶與民同患千古而一<lb/>
　心但興衰有時述作待人故易始於羲皇雖有濟民<lb/>
　行之心而民之於易也未興未有興之者也至夏有<lb/>
　連山商有歸藏是易之興也其於中古乎然述也而<lb/>
　非作也易道猶至於中衰文王演於羑里而繋彖辭<lb/>
　則周易之作也自此始其時有憂患之心安得不即<lb/>
　教人以處憂患之道乎憂患且可處未有不可處者<lb/>
<pb n="24b"/>　矣<lb/>
是故履徳之基也謙徳之柄也復徳之本也恒徳之固<lb/>
也損徳之修也益徳之裕也困徳之辨也井徳之地也<lb/>
㢲徳之制也<lb/>
履和而至謙尊而光復小而辨於物恒雜而不厭損先<lb/>
難而後易益長裕而不設困窮而通井居其所而遷㢲<lb/>
稱而隠<lb/>
履以和行謙以制禮復以自知恒以一徳損以逺害益<lb/>
<pb n="25a"/>以興利困以寡怨井以辨義㢲以行權<lb/>
　六十四卦各有其徳而以處憂患之道論之則莫如<lb/>
　履謙復恒損益困井㢲九卦之徳為切要也朱註詳<lb/>
　矣首節明九徳之序玩朱註前八卦皆所以治已後<lb/>
　一卦乃所以應物也次節序九徳之善句中皆一抑<lb/>
　一揚方是而字神情末節善九徳之用重看以字便<lb/>
　得但不可拘拘説用之以處憂患九卦如此其他五<lb/>
　十五卦豈不各有所用乎<lb/>
<pb n="25b"/>　　右第七章<lb/>
易之為書也不可逺為道也屢遷變動不居周流六虚<lb/>
上下无常剛柔相易不可為典要唯變所適<lb/>
　文王繋彖之後周公則師文之意合兩彖而繋爻辭<lb/>
　易成書矣故易之為書也切於民用不可須臾離也<lb/>
　而可逺乎哉葢其為道也亦如天道地道人道之屢<lb/>
　遷何以見其屢遷少不變而老變以其動也九六變<lb/>
　動自不能止於所居六位皆非其實在不周流六虚<lb/>
<pb n="26a"/>　耶雖上下之卦位有常而九六則无常雖剛柔之爻<lb/>
　位不易而九六則相易此豈可以一定之典要拘哉<lb/>
　惟隨其變之所適而已屢遷如此皆三極之道也而<lb/>
　人可以逺乎哉<lb/>
其出入以度外内使知懼<lb/>
　夫惟變所適則九變而陽出隂入六變而隂出陽入<lb/>
　豈任其出入而無度耶有確不可易之法焉非以度<lb/>
　耶其以度何也出而外則有得有失入而内亦有得<lb/>
<pb n="26b"/>　有失將使人知順理則得而吉逆理則失而凶寧不<lb/>
　深可懼乎<lb/>
又明於憂患與故无有師保如臨父母<lb/>
　何以能使人知懼也周公師文王而繋爻辭文王作<lb/>
　易於憂患周公則明其憂患之心與所以致憂患之<lb/>
　故雖无師保垂憂患之訓如臨父母處憂患之時懼<lb/>
　乎不懼乎故出入以度之中而辭之諄切可懼也如<lb/>
　此<lb/>
<pb n="27a"/>初率其辭而揆其方既有典常茍非其人道不虚行<lb/>
　明於憂患與故而繋辭耶則知懼者當玩其辭矣初<lb/>
　率其六虚之辭而揆其屢遷之方即憂患與故無不<lb/>
　於出入以度之中而有典常矣然有初則有終有常<lb/>
　則有變而况无方之方非神而明之者能由辭以達<lb/>
　變而初終於易之為道也躬行而實踐乎<lb/>
　　右第八章<lb/>
易之為書也原始要終以為質也六爻相雜唯其時物<lb/>
<pb n="27b"/>也<lb/>
　自周公繋爻辭而易之既成書也其何以備全體而<lb/>
　妙大用哉葢原夫一畫之始以要其六畫之終則隂<lb/>
　陽純雜之體以為一卦之質也若一卦六爻之位或<lb/>
　剛或柔或得或失相雜而靡定者則隂陽二物各以<lb/>
　時成時陽而陽時隂而隂寧有定體之可拘乎惟其<lb/>
　時物也<lb/>
其初難知其上易知本末也初辭擬之卒成之終<lb/>
<pb n="28a"/>　即時物之見於初上者而論之如乾初之姤而繫潛<lb/>
　龍坤初之復而繋履霜此難知者也如乾上之夬而<lb/>
　繋亢龍坤上之剥而繋龍戰此易知者也何也難知<lb/>
　者先本而後末易知者由本可以及末也吾思聖人<lb/>
　大要初辭而擬之則即其所擬以成其終耳<lb/>
若夫雜物撰徳辨是與非則非其中爻不備<lb/>
　初爻上爻固足以該時物之終始若夫雜陳隂陽之<lb/>
　物撰著剛柔之徳并辨其物與徳之是非則惟中四<lb/>
<pb n="28b"/>　爻之正變約互而後備也不然如屯三何以即鹿蒙<lb/>
　三何以見金夫且師五之長子帥師而比五之顯比<lb/>
　失禽又何取乎二五為上下兩體之中三四為一卦<lb/>
　全體之中<lb/>
噫亦要存亡吉凶則居可知矣知者觀其彖辭則思過<lb/>
半矣<lb/>
　噫時物之用妙矣哉六爻之雜撰是非既備則天道<lb/>
　人事之存亡吉凶不亦居然可知乎吾又思公之於<lb/>
<pb n="29a"/>　時物也原本於兩彖之辭以繋爻辭雖取正取變之<lb/>
　不同而知者觀其彖辭則存亡吉凶之理可見於時<lb/>
　物之間者思過半矣何待公備繋六爻而後知之而<lb/>
　無如天下不皆知者也爻辭可不繋耶<lb/>
二與四同功而異位其善不同二多譽四多懼近也柔<lb/>
之為道不利逺者其要无咎其用柔中也<lb/>
　再即中爻而論之因同以辨異不在位而在徳也不<lb/>
　觀夫二與四乎皆隂也柔順以為功不同功乎上下<lb/>
<pb n="29b"/>　以定位不異位乎而善之有所不同者則二多譽而<lb/>
　四多懼也四何以多懼哉近五之君也然柔之為道<lb/>
　不利逺於陽二又何以逺於五而大要得无咎其用<lb/>
　柔中也知四懼之由於近則知二譽之由於逺知二<lb/>
　譽之由於中則知四懼之由於不中矣<lb/>
三與五同功而異位三多凶五多功貴賤之等也其柔<lb/>
危其剛勝耶<lb/>
　不觀夫三與五乎皆陽也亦同功而異位乃繋三之<lb/>
<pb n="30a"/>　辭多凶而繫五之辭多功何也五位乎天之位<lb/>
　三處乎人之下貴賤之等也槩而言之不可以不得<lb/>
　其正若以柔居之不但三多凶而五亦危惟剛則能<lb/>
　勝不但五多功而三亦或不至於凶非以其正耶于<lb/>
　以知逺近貴賤者物也剛柔中正者徳也譽懼凶功<lb/>
　者是非之辨也非中爻何以悉備如此哉<lb/>
　　右第九章<lb/>
易之為書也廣大悉備有天道焉有人道焉有地道焉<lb/>
<pb n="30b"/>兼三才而兩之故六六者非他也三才之道也<lb/>
　易之繫爻辭也豈特為屢遷時物之書哉統而言之<lb/>
　則廣大析而言之則悉備上二爻有天道焉中二爻<lb/>
　有人道焉下二爻有地道焉才者能也天能覆地能<lb/>
　載人能參天地三畫已具三才兼三才而兩之故有<lb/>
　六畫六畫非他也正三才各得夫一隂一陽之謂道<lb/>
　也<lb/>
道有變動故曰爻爻有等故曰物物相雜故曰文文不<lb/>
<pb n="31a"/>當故吉凶生焉<lb/>
　一隂一陽之謂道有常必有變有靜必有動道有變<lb/>
　動故曰爻道之流行也爻之承乘比應非等乎爻有<lb/>
　等故曰物道之分别也物之或剛或柔間雜而燦列<lb/>
　者不亦文乎物相雜故曰文道之經緯也然有剛居<lb/>
　柔柔居剛而位不當者亦有剛居剛柔居柔而位不<lb/>
　當者是剛柔互有得失故吉凶生焉公之所以繫辭<lb/>
　也亦盡乎三才之道也豈不廣大悉備乎<lb/>
<pb n="31b"/>　　右第十章<lb/>
易之興也其當殷之末世周之盛徳邪當文王與紂之<lb/>
事邪是故其辭危危者使平易者使傾其道甚大百物<lb/>
不廢懼以終始其要无咎此之謂易之道也<lb/>
　易之書雖成於周公之繫爻辭非文王繋彖以開其<lb/>
　先即羲皇且無以傳於後易何由而興乎易之興也<lb/>
　其當殷之末世察民故之多艱周之盛徳明天道之<lb/>
　在躬當文王與紂之事則親歴憂患矣是故演易於<lb/>
<pb n="32a"/>　羑里而繫彖辭其辭未有不危者葢危則使平易則<lb/>
　使傾雖由於理勢之自然而若或有以使之也其辭<lb/>
　安得而不危總之易道甚大利用甚切天下之物一<lb/>
　無容廢危之者所以懼之也懼以終始要期於无咎斯<lb/>
　已耳此之謂易之道也其道顧不大哉<lb/>
　　右第十一章<lb/>
夫乾天下之至徤也徳行恒易以知險夫坤天下之至<lb/>
順也徳行恒簡以知阻<lb/>
<pb n="32b"/>　危者平易者傾六十四卦無非皆乾坤也故文王繫<lb/>
　彖而首乾坤夫乾之性天下之至健者也本此健徳<lb/>
　以為行乾易知不恒易乎易本無險而凡險之幾則<lb/>
　普照無遺不待險而後知之也夫坤之性天下之至<lb/>
　順者也本此順徳以為行坤簡能不恒簡乎簡本無<lb/>
　阻而凡阻之幾則安貞無間不待阻而後知之也所<lb/>
　以能危能懼而無易者之傾也<lb/>
能説諸心能研諸慮定天下之吉凶成天下之亹亹者<lb/>
<pb n="33a"/>　乾坤之徳行如此惟聖人能説諸心焉又能研諸慮<lb/>
　焉説諸心則心與理㑹何天下之吉凶有不定乎研<lb/>
　諸慮則理因慮審何天下之亹亹有不成乎聖人之<lb/>
　前知心易之妙也亦何假卜筮為哉<lb/>
是故變化云為吉事有祥象事知器占事知來<lb/>
　聖人不假卜筮而能前知豈無所可㨿而徒以臆度<lb/>
　也哉天道之有變化人事之有云為吉事也必有得<lb/>
　失將兆之祥此皆可㨿者也理之既定謂之器事之<lb/>
<pb n="33b"/>　未然謂之來説心研慮之聖人擬議而象其事焉不<lb/>
　可以知器乎幾先而占其事焉不可以知來乎所由<lb/>
　心易之妙也<lb/>
天地設位聖人成能人謀鬼謀百姓與能<lb/>
　然則不假卜筮而知器知來惟聖人能之而非百姓<lb/>
　之所能無神物數法何以前民用哉自天地設位而<lb/>
　有易聖人成天地所不能成之能人謀鬼謀而有卜<lb/>
　筮百姓得以與聖人所已成之能矣<lb/>
<pb n="34a"/>八卦以象告爻彖以情言剛柔雜居而吉凶可見矣<lb/>
　百姓何以與能哉有觀象玩辭之法在聖人畫為八<lb/>
　卦即六十四卦無非此八卦而隂陽純雜之體不明<lb/>
　明以象告耶而又險阻之情恐百姓未能遂知聖人<lb/>
　即象所告者而繫爻彖之辭或統言或析言不明明<lb/>
　以象中所具之情言耶象告情言皆吉凶也本象告<lb/>
　之吉凶為情言之吉凶以是知剛柔雜居而吉凶可<lb/>
　見矣<lb/>
<pb n="34b"/>變動以利言吉凶以情遷是故愛惡相攻而吉凶生逺<lb/>
近相取而悔吝生情偽相感而利害生凡易之情近而<lb/>
不相得則凶或害之悔且吝<lb/>
　不特觀象玩辭而已也又有觀變玩占之法在方其<lb/>
　揲著求卦也隂陽老少分而變者動矣此時雖未即<lb/>
　成卦而趨避之機已寓非以利言乎及占決已著有<lb/>
　吉有凶則因其卦爻之情有消息當否之殊而吉凶<lb/>
　隨之非吉凶以情遷乎惟其情遷也是故愛與愛相<lb/>
<pb n="35a"/>　攻而吉生惡與惡相攻而凶生矣若夫吉凶之未判<lb/>
　有悔吝焉吉凶之方萌有利害焉則是逺近相取或<lb/>
　乖離或妄合而悔吝生情偽相感或義交或物引而<lb/>
　利害生大要凡易之情近而相得者吉不待言逺而<lb/>
　不相得似亦無傷惟近而不相得則嫌怨起而施受<lb/>
　速凶害悔吝即至矣易之情猶之乎人之情也<lb/>
將叛者其辭慚中心疑者其辭枝吉人之辭寡躁人之<lb/>
辭多誣善之人其辭游失其守者其辭屈<lb/>
<pb n="35b"/>　夫所謂吉凶以情遷則不特卦爻之象以情遷而卦<lb/>
　爻之辭亦以情遷矣易之情猶之乎人之情卦爻之<lb/>
　辭不猶夫人之辭乎可以觀人之辭矣將叛之辭慚<lb/>
　中疑之辭支吉人之辭寡躁人之辭多誣善之辭㳺<lb/>
　失守之辭屈知人之辭以情遷者如此則卦爻之辭<lb/>
　以情遷亦猶是也百姓可以與能矣<lb/>
　　右第十二章<lb/>
　易原就正卷十一<lb/>
</p>

  </div>
            <div>
<head>易原就正卷十二</head> <lb/>
    <p>
<pb n="1a"/>欽定四庫全書<lb/>
　易原就正卷十二<lb/>
　　　　　　　　　　　　　　邢臺包儀撰<lb/>
　説卦傳<lb/>
昔者聖人之作易也幽贊于神明而生蓍<lb/>
　此夫子追論羲皇作易制為揲蓍求卦之始也神明<lb/>
　天地之主宰運用而不可測者昔者聖人之作易也<lb/>
　設使有易而無蓍易何為乎乃聖人盛徳在躬和平<lb/>
<pb n="1b"/>　之氣充塞兩間有以黙助夫化育之功而靈秀鍾於<lb/>
　草木幽贊於神明而生蓍矣百莖長丈要知神物非<lb/>
　神明不生神明非聖人不能贊故蓍之生也不容不<lb/>
　歸功于聖人之幽贊而聖人之易亦自此而有制用<lb/>
　之法矣<lb/>
參天兩地而倚數<lb/>
　有蓍則有數數何倚而起乎朱註詳矣葢數法雖裁<lb/>
　於聖人實天地之自然而然者也<lb/>
<pb n="2a"/>觀變於隂陽而立卦發揮於剛柔而生爻和順於道徳<lb/>
而理於義窮理盡性以至於命<lb/>
　有數則有卦卦何自而立乎有卦則有爻爻何自而<lb/>
　生乎同是竒耦也以太少之純雜而言為隂陽以老<lb/>
　少之動靜而言為剛柔卦不有純雜之異乎故觀變<lb/>
　於隂陽而立卦爻不有動靜之分乎則發揮於剛柔<lb/>
　而生爻此卦爻所由成皆成乎參兩也然卦爻既成<lb/>
　而卦爻之中人之所共由者道也人之所同得者徳<lb/>
<pb n="2b"/>　也道徳之行而宜之者義也道徳與義合之則為理<lb/>
　賦之則為性而性理之原則命也易則和順於道徳<lb/>
　而理於義窮理盡性以至於命朱註詳矣作易之功<lb/>
　大矣哉<lb/>
　　右第一章<lb/>
昔者聖人之作易也將以順性命之理是以立天之道<lb/>
曰隂與陽立地之道曰柔與剛立人之道曰仁與義兼<lb/>
三才而兩之故易六畫而成卦分隂分陽迭用柔剛故<lb/>
<pb n="3a"/>易六位而成章<lb/>
　觀於倚數之立卦生爻由道徳與義而窮理盡性至<lb/>
　命也可以知昔者聖人作易之本意欲人即數以求<lb/>
　理理具於性而原於命人生以後拂性而逆命者多<lb/>
　矣將以順性命之理乎性命之理莫備於天地人不<lb/>
　觀之天乎天之為天也葢有道焉所以立者隂與陽<lb/>
　也不觀之地乎地之為地也亦有道焉所以立者柔<lb/>
　與剛也不觀之人乎人之為人也亦有道焉所以立<lb/>
<pb n="3b"/>　者仁與義也此皆性命之理也而易何以順之順之<lb/>
　於卦爻之中也統觀夫卦三畫已具三才又兼三才<lb/>
　而兩其畫不兼不兩豈三才之道有體有用乎故易<lb/>
　六畫而成卦性命之理順於一卦之中矣析觀夫爻<lb/>
　初三五陽位也二四上隂位也分隂分陽矣乃時以<lb/>
　柔居之而位有當否即時以剛居之而位亦有當否<lb/>
　迭用剛柔矣不分不迭豈三才之道有經有緯乎故<lb/>
　易六位而成章性命之理順於六爻之中矣若人也<lb/>
<pb n="4a"/>　秉隂陽之氣以間生肖剛柔之質以有形具仁義之<lb/>
　徳以成性仁陽義隂仁體剛而用柔義體柔而用剛<lb/>
　兼兩分迭無不備可不於易也而順其性命之理乎<lb/>
　　右第二章<lb/>
天地定位山澤通氣雷風相薄水火不相射八卦相錯<lb/>
　易順性命之理三才兼兩六位分迭之妙如此而其<lb/>
　實皆八卦之妙也羲皇畫卦設使有横圗而無圎圗<lb/>
　則乾坤别而不交六子亦有合而有離自横圗而圎<lb/>
<pb n="4b"/>　圗天南地北而天地間之山澤雷風水火未有不對<lb/>
　待而相資者也故八卦相錯而成六十四卦大横圖<lb/>
　亦如其小横圖大圓圗亦如其小圓圖也邵子所謂<lb/>
　先天詳見次序方位四圗説<lb/>
數往者順知來者逆是故易逆數也<lb/>
　然圓圗雖對待自復姤而觀之皆從中起不有數往<lb/>
　知來之異左順右逆之分乎此卦氣之所以運行也<lb/>
　自乾兌離震巽坎艮坤而觀之卦畫之所以生皆知<lb/>
<pb n="5a"/>　來者也是故易逆數也豈特順性命之理而已哉又<lb/>
　為知來之書也<lb/>
　　右第三章<lb/>
雷以動之風以散之雨以潤之日以烜之艮以止之兌以<lb/>
説之乾以君之坤以藏之<lb/>
　羲皇既有圓圗而復有方圗者何也圓者天之道方<lb/>
　者地之道也始震巽而終乾坤圎圗從中起方圗亦<lb/>
　從中起從中起者何也萬事萬化生於心也故震巽生<lb/>
<pb n="5b"/>　物坎離長物艮兌成物乾坤統六子而妙造化之生<lb/>
　成六子所以致用歸其功於父母乎詳見六十四卦<lb/>
　方圎圖説<lb/>
　　右第四章<lb/>
帝出乎震齊乎巽相見乎離致役乎坤説言乎兌戰乎<lb/>
乾勞乎坎成言乎艮<lb/>
　邵子所謂後天也文王何以取先天圓圗而更置之<lb/>
　詳見文王八卦方位圗説此則五行之生序不紊成<lb/>
<pb n="6a"/>　于土而得所止所以象一嵗之運也統御之謂君主<lb/>
　宰之謂帝天地之造化不有所以主宰者乎帝之乗<lb/>
　氣機而出者必自動始非出乎震耶出則齊雖入者<lb/>
　亦出矣非齊乎巽耶齊則見相見則相䴡雜者䴡也<lb/>
　非相見乎離耶相䴡則各盡其力之所能以其順也<lb/>
　非致役乎坤耶致役者必説説莫説于兌説不言乎<lb/>
　其兌耶説而不已必戰有生成而無肅殺非天道也<lb/>
　戰則戰乎乾戰而不已必勞有肅殺而無休息亦非<lb/>
<pb n="6b"/>　天道也勞則勞乎坎勞則成矣成則止矣顯仁所以<lb/>
　藏用富有所以日新是收成之功即開成之端也成<lb/>
　不言乎其艮耶一歲之運如此亘萬古而無殊後天<lb/>
　圓圗妙矣哉<lb/>
萬物出乎震震東方也齊乎巽巽東南也齊也者言萬<lb/>
物之潔齊也離也者明也萬物皆相見南方之卦也聖<lb/>
人南面而聴天下嚮明而治葢取諸此也坤也者地也<lb/>
萬物皆致養焉故曰致役乎坤兌正秋也萬物之所説<lb/>
<pb n="7a"/>也故曰説言乎兌戰乎乾乾西北之卦也言隂陽相薄<lb/>
也坎者水也正北方之卦也勞卦也萬物之所歸也故<lb/>
曰勞乎坎艮東北之卦也萬物之所成終而所成始也<lb/>
故曰成言乎艮<lb/>
　此即上節之意也因帝不可見舉萬物以証之耳文<lb/>
　義自明但震巽離乾坎艮皆以方言而兌言時坤言<lb/>
　地坎又言水離又言明者何也離明言徳八卦之徳<lb/>
　可推也兊秋言時八卦之時可推也坤地坎水言象<lb/>
<pb n="7b"/>　八卦之象可推也而且坤西南而不言者土之用不<lb/>
　止西南也又坤於帝言致役于萬物言致養者坤臣<lb/>
　道也亦母也帝君道也萬物子也君之于臣則役之<lb/>
　母之于子則養之隂陽相薄者自巽隂用事歴離坤<lb/>
　而至兌一隂乃外見矣乾陽豈容之哉相薄則不得<lb/>
　不戰寓生機于殺機之中所以為貞元之本也<lb/>
　　右第五章<lb/>
神也者妙萬物而為言者也動萬物者萬疾乎雷撓萬<lb/>
<pb n="8a"/>物者莫疾乎風燥萬物者莫熯乎火説萬物者莫説乎<lb/>
澤潤萬物者莫潤乎水終萬物始萬物者莫盛乎艮故<lb/>
水火相逮雷風不相悖山澤通氣然後能變化既成萬<lb/>
物也<lb/>
　主宰謂之帝帝之妙用謂之神既盡也觀夫羲文先<lb/>
　天後天之圗莫不以為先天體也後天用也分而言<lb/>
　之則似乎文王無體羲皇無用而不知乾坤之有六<lb/>
　子功不必自己出而六子之彼此相須合一不測又<lb/>
<pb n="8b"/>　不謂之帝而謂之神何言乎其神也雖不離乎物亦<lb/>
　不倚于物妙萬物而為言者也然則于何見其妙萬<lb/>
　物之動而萌也以雷萬物之撓而散也以風火燥而<lb/>
　物堅凝澤説而物充足水潤而物滋息亦艮之有終<lb/>
　有始而物乃歛實舎生也後天六子之功如此而實<lb/>
　本于先天之對待然後能彼此相濟變變化化既成<lb/>
　萬物也不皆神之所為乎後天六子之妙適以成先<lb/>
　天六子之妙也先天後天二而一者也<lb/>
<pb n="9a"/>　　右第六章<lb/>
乾健也坤順也震動也巽入也坎陷也離䴡也艮止也<lb/>
兌説也<lb/>
　先天後天之妙如此皆八卦之徳為之也朱註以為<lb/>
　此言八卦之性情何也性存于内而情發於外也<lb/>
　　右第七章<lb/>
乾為馬坤為牛震為龍巽為雞坎為豕離為雉艮為狗<lb/>
兌為羊<lb/>
<pb n="9b"/>　卦徳如此可以即卦徳而言卦之象矣朱註以為逺<lb/>
　取諸物葢自本象之性情推逺而類取之耳若人也<lb/>
　失健順之性拜馬牛之下風無止説之徳真犬羊之<lb/>
　不若矣其他亦可以類推<lb/>
　　右第八章<lb/>
乾為首坤為腹震為足巽為股坎為耳離為目艮為手<lb/>
兊為口<lb/>
　此則因物之象而取象于人也朱註以為近取諸身<lb/>
<pb n="10a"/>　可以知人之一身皆易矣<lb/>
　　右第九章<lb/>
乾天也故稱乎父坤地也故稱乎母震一索而得男故<lb/>
謂之長男巽一索而得女故謂之長女坎再索而得男<lb/>
故謂之中男離再索而得女故謂之中女艮三索而得<lb/>
男故謂之少男兊三索而得女故謂之少女<lb/>
　八卦取象於人身亦可取象於男女矣雖男女凡物<lb/>
　皆有而天地間人為貴故取二老為父母得乎乾之<lb/>
<pb n="10b"/>　道者成男得乎坤之道者成女長中少有倫有序則<lb/>
　震巽坎離艮兊為六子矣説見文王八卦次序圗<lb/>
　　右第十章<lb/>
乾為天為圜為君為父為玉為金為寒為氷為大赤為<lb/>
良馬為老馬為瘠馬為駁馬為木果<lb/>
　八卦之取象于人物既然則經文之即其義而廣之<lb/>
　者正不可勝紀也試觀夫乾之象純陽至健為天矣<lb/>
　天體圓而無端則為圜六子皆其所統則為君萬物<lb/>
<pb n="11a"/>　皆其所始則為父乾徳之純粹為玉乾徳之剛堅為<lb/>
　金乾在後天位西北于時則冬也冬不寒耶寒極則<lb/>
　水凝而為氷乾在先天位南方于時則夏也陽色赤<lb/>
　盛極不大赤耶乾健也馬也健之最善為良馬健之<lb/>
　最乆為老馬健之最堅為瘠馬健之最猛為駁馬陽<lb/>
　體圎實為木果終之以木果者生生而不已也<lb/>
　　荀九家有為龍為直為衣為言<lb/>
坤為地為母為布為釜為吝嗇為均為子母牛為大輿<lb/>
<pb n="11b"/>為文為衆為柄其於地也為黑<lb/>
　進觀夫坤之象純隂至順為地矣萬物資生則為母<lb/>
　時動闢而敷施為布虚而能容為釡靜翕收藏為吝<lb/>
　嗇賦形有定為均坤順也牛也順極則為子母牛厚<lb/>
　而能載為大輿卦畫之偶燦然有章非文耶偶畫乏<lb/>
　多森然不一非衆耶物之載也必有所以持之者不<lb/>
　為柄耶其於地也為黒北方純隂之正色也<lb/>
　　荀九家有為牝為迷為方為囊為裳為黄為帛為<lb/>
<pb n="12a"/>　　漿<lb/>
震為雷為龍為𤣥黄為旉為大塗為長子為決躁為蒼<lb/>
筤竹為萑葦其於馬也為善鳴為馵足為作足為的顙<lb/>
其於稼也為反生其究為健為蕃鮮<lb/>
　再觀夫震之象一陽動乎重隂之下起也起于地者<lb/>
　為雷起于淵者為龍乾坤始交而有震天𤣥而地黄<lb/>
　非𤣥黄耶陽氣始施則為旉萬物畢出為大塗一索<lb/>
　得男為長子隂躁在上陽進必決非決躁耶震東方<lb/>
<pb n="12b"/>　也其色青陽雖穉而質則堅蒼筤㓜竹滋引而東生<lb/>
　非蒼筤竹耶下陽實而上隂虚下本實而上幹虚者<lb/>
　荻蘆也非萑葦耶乾為馬震得乾之初畫其於馬也<lb/>
　二隂上折馬開口而鳴也一陽下動馬蹄懸而馵也<lb/>
　陽動而健馬騰然而作也二隂在上一陽圎明色白<lb/>
　而質文猶馬顙之有的而可觀也乾之初陽生生之機<lb/>
　也帝出乎震稼穡之始也陽反動於隂之下猶萌芽<lb/>
　先根而後上長也其于稼也為反生陽長必終于乾<lb/>
<pb n="13a"/>　而後已其究也不為健耶至于健而陽氣盛極矣則<lb/>
　萬物之生有不滋蕃而鮮潔者乎<lb/>
　　荀九家有為玉為鵠為鼓<lb/>
巽為木為風為長女為繩直為工為白為長為髙為進<lb/>
退為不果為臭其於人也為寡髮為廣顙為多白眼為<lb/>
近利市三倍其究為躁卦<lb/>
　再觀夫巽之象巽入也物之善入莫如木氣之善入<lb/>
　莫如風不為木為風乎一索得女為長女巽徳之制<lb/>
<pb n="13b"/>　也糾木使直者繩引繩制木者工不為繩直為工耶<lb/>
　少陽之卦而隂先之隂本黑而陽制之則為白矣風<lb/>
　無限地則為長木可參天則為高隂為主而性多疑<lb/>
　不為進退不果耶陽氣外達而上行隂折下垂而内<lb/>
　入非臭耶陽屬氣隂屬血其於人也血不上升則寡<lb/>
　髪陽氣上盛則廣顙白屬陽黒屬隂一隂二陽則又<lb/>
　為多白眼矣陽主義隂主利巽近離離數三日中為<lb/>
　市而三其數非近利市三倍耶其究也隂長必終于<lb/>
<pb n="14a"/>　坤不又為躁卦耶<lb/>
　　荀九家有為楊為鸛<lb/>
坎為水為溝瀆為隠伏為矯輮為弓輪其於人也為加<lb/>
憂為心病為耳痛為血卦為赤其於馬也為美脊為亟<lb/>
心為下首為薄蹄為曳其於輿也為多𤯝為通為月為<lb/>
盜其於木也為堅多心<lb/>
　再觀夫坎之象水内明而外暗坎内陽而外隂水之<lb/>
　所行者溝瀆也流而不盈非為水為溝瀆耶陽匿隂<lb/>
<pb n="14b"/>　中韜晦不露水或隠而或伏不又為隠伏耶陽在隂<lb/>
　中抑而制之為矯輮而矯輮之所成不又為弓輪耶<lb/>
　坎陷也以其險也陽陷隂中内險不寧其于人也為<lb/>
　加憂且坎體之中實心為物累而病矣耳為物壅而<lb/>
　痛矣火氣也水血也於八卦之中宜乎其為血卦矣<lb/>
　得乾之中畫而為血卦不亦赤乎既得乾之中畫乾為<lb/>
　馬其於馬也則陽明在中為美脊剛猛在内為亟心<lb/>
　上畫柔則馬首不昂也下畫柔則馬蹄不厚也不又<lb/>
<pb n="15a"/>　為下首為薄蹄耶首下蹄薄則行不進而為曳矣坎<lb/>
　本坤體也坤為大輿坎不亦有輿象耶然而險且阻<lb/>
　矣其於輿也為多𤯝坎水之性流不為通乎坎水之<lb/>
　精凝不為月乎陽為隂所攫而匿之竊而善藏者盜<lb/>
　也不又為盜乎五行各有所生乃坎水生大而剛在<lb/>
　中其於木也為堅多心<lb/>
　　荀九家有為宫為律為可為棟為叢棘為狐為蒺<lb/>
　　藜為桎梏<lb/>
<pb n="15b"/>離為火為日為電為中女為甲胄為戈兵其於人也為<lb/>
大腹為乾卦為鼈為蟹為蠃為蚌為龜其於木也為科<lb/>
上槁<lb/>
　再觀夫離之象火内暗而外明體隂而用陽離内隂<lb/>
　而外陽矣不為火耶火之精為日火之光為電再索<lb/>
　得女為中女離陽在外甲胄之外堅也離火炎上戈<lb/>
　兵之上鋭也火從人有人象焉隂在内而中虚其於<lb/>
　人也為大腹水濕潤火乾燥則於八卦之中為乾卦<lb/>
<pb n="16a"/>　内柔性靜則為鼈外陽性躁則為蟹離䴡也隂䴡陽<lb/>
　也物之善䴡則為蠃離中虚也物之中虚則為蚌有<lb/>
　文明之象焉不為龜乎離既為火惟木生之木生火<lb/>
　而中虚則必上槁其於木也為科上槁科即盈科之<lb/>
　科也空也<lb/>
　　荀九家有為牝牛<lb/>
艮為山為徑路為小石為門闕為果蓏為閽寺為指為<lb/>
狗為䑕為黔喙之屬其於木也為堅多節<lb/>
<pb n="16b"/>　再觀夫艮之象隆起於坤地之上而剛突者不為山<lb/>
　耶一陽横平猶山上之蹊徑也為徑路一陽峻立<lb/>
　猶山上之拳石也為小石一陽高駕於上二隂對峙<lb/>
　於下上實下虚出入可通者非門闕耶一陽在上猶<lb/>
　木之果也二隂在下猶草之蓏也不為果蓏耶艮止<lb/>
　也閽者止入寺者止出不又為閽寺耶人之止物者<lb/>
　指也物之止物者狗也以剛之在前者而象之鼠剛<lb/>
　在齒鳥剛在喙則為䑕為黔喙之屬矣山不有木乎<lb/>
<pb n="17a"/>　木有堅而多節者剛在外其於木也為堅多節<lb/>
　　荀九家有為鼻為虎為狐<lb/>
兊為澤為少女為巫為口舌為毁折為附決其於地<lb/>
也為剛鹵為妾為羊<lb/>
　再觀夫兑之象坎水而塞其下流則為澤三索得女<lb/>
　為少女兊説也説神者為巫説人者為口舌兊正秋<lb/>
　也金氣肅殺蕃鮮之屬毁折矣果蓏之屬附決矣兊<lb/>
　得坤之上畫有地象焉二陽在下而一隂在上猶土<lb/>
<pb n="17b"/>　之下堅剛而上濕鹵也其於地也為剛鹵於人則柔<lb/>
　媚而少賤為妾於物則内剛而外柔為羊<lb/>
　　荀九家有為常為輔頰<lb/>
　　右第十一章<lb/>
　序卦傳<lb/>
有天地然後萬物生焉盈天地之間者唯萬物故受之<lb/>
以屯屯者盈也屯者物之始生也物生必蒙故受之以蒙<lb/>
蒙者蒙也物之穉也物穉不可不養也故受之以需需<lb/>
<pb n="18a"/>者飲食之道也飲食必有訟故受之以訟訟必有衆起<lb/>
故受之以師師者衆也衆必有所比故受之以比比者<lb/>
比也比必有所畜故受之以小畜物畜然後有禮故受<lb/>
之以履履而泰然後安故受之以泰<lb/>
泰者通也物不可以終通故受之以否物不可以終否<lb/>
故受之以同人與同人者物必歸焉故受之以大有有<lb/>
大者不可以盈故受之以謙有大而能謙必豫故受之<lb/>
以豫豫必有隨故受之以隨以喜隨人者必有事故受<lb/>
<pb n="18b"/>之以蠱蠱者事也有事而後可大故受之以臨臨者大<lb/>
也物大然後可觀故受之以觀可觀而後有所合故受<lb/>
之以噬嗑嗑者合也物不可以茍合而已故受之以賁<lb/>
賁者餙也致餙然後亨則盡矣故受之以剥剥者剥也<lb/>
物不可以終盡剥窮上反下故受之以復復則不妄矣<lb/>
故受之以无妄有无妄然後可畜故受之以大畜物畜然<lb/>
後可養故受之以頤頤者養也不養則不可動故受之<lb/>
以大過物不可以終過故受之以坎坎者陷也陷必有<lb/>
<pb n="19a"/>所麗故受之以離離者麗也<lb/>
　不言乾坤而言天地以見天地為乾坤之形體乾坤<lb/>
　為天地之功用天地即乾坤也天開地闢而萬物生<lb/>
　萬物既生而萬事起或相因而為序或相反而為序<lb/>
　皆自然而然之至理信乎天地無心而成化文義自<lb/>
　明説見經中各彖註<lb/>
　　右上篇<lb/>
有天地然後有萬物有萬物然後有男女有男女然後<lb/>
<pb n="19b"/>有夫婦有夫婦然後有父子有父子然後有君臣有<lb/>
君臣然後有上下有上下然後禮義有所錯夫婦之道<lb/>
不可以不乆也故受之以恒恒者乆也物不可以乆居<lb/>
其所故受之以遯遯者退也物不可以終遯故受之以<lb/>
大壯物不可以終壯故受之以晉晉者進也進必有所<lb/>
傷故受之以明夷夷者傷也傷於外者必反其家故受<lb/>
之以家人家道窮必乖故受之以睽睽者乖也乖必有<lb/>
難故受之以蹇蹇者難也物不可以終難故受之以解<lb/>
<pb n="20a"/>觧者緩也緩必有所失故受之以損損而不已必益故<lb/>
受之以益益而不已必決故受之以夬夬者決也決必<lb/>
有所遇故受之以姤姤者遇也物相遇而後聚故受之<lb/>
以萃萃者聚也聚而上者謂之升故受之以升升而不已<lb/>
必困故受之以困困乎上者必反下故受之以井井道<lb/>
不可不革故受之以革革物者莫若鼎故受之以鼎主<lb/>
器者莫若長子故受之以震震者動也物不可以終動<lb/>
止之故受之以艮艮者止也物不可以終止故受之以<lb/>
<pb n="20b"/>漸漸者進也進必有所歸故受之以歸妹得其所歸者<lb/>
必大故受之以豐豐者大也窮大者必失其居故受之<lb/>
以旅旅而无所容故受之以巽巽者入也入而後説之<lb/>
故受之以兌兌者説也説而後散之故受之以渙渙者<lb/>
離也物不可以終離故受之以節節而信之故受之以<lb/>
中孚有其信者必行之故受之以小過有過物者必濟<lb/>
故受之以既濟物不可窮也故受之以未濟終焉<lb/>
　下經首咸而男下女男女為夫婦之始夫婦為人道<lb/>
<pb n="21a"/>　之大端也上經自天道而及人道下經由人道而反<lb/>
　於天道故受之以未濟終焉亦自然而然者也聖人<lb/>
　所以有心而無為文義自明説見經中各彖註<lb/>
　　右下篇<lb/>
　雜卦傳<lb/>
乾坤剛柔比樂師憂<lb/>
臨觀之義或與或求<lb/>
屯見而不失其居蒙雜而著<lb/>
<pb n="21b"/>震起也艮止也損益盛衰之始也<lb/>
大畜時也无妄災也<lb/>
萃聚而升不來也謙輕而豫怠也<lb/>
噬嗑食也賁无色也<lb/>
兊見而巽伏也<lb/>
隨无故也蠱則飭也<lb/>
剥爛也復反也<lb/>
晉晝也明夷誅也<lb/>
<pb n="22a"/>井通而困相遇也<lb/>
咸速也恒乆也<lb/>
渙離也節止也解緩也蹇難也睽外也家人内也否泰<lb/>
反其類也<lb/>
大壯則止遯則退也<lb/>
大有衆也同人親也革去故也鼎取新也小過過也中<lb/>
孚信也豐多故親寡旅也<lb/>
離上而坎下也<lb/>
<pb n="22b"/>小畜寡也履不處也<lb/>
需不進也訟不親也大過顛也姤遇也柔遇剛也漸女<lb/>
歸待男行也頤養正也既濟定也歸妹女之終也未濟<lb/>
男之窮也夬決也剛決柔也君子道長小人道憂也<lb/>
　序卦為易之常雜卦為易之變也自乾坤至困為上<lb/>
　傳柔掩剛也自咸恒至夬為下傳剛夬柔也即為孔<lb/>
　子之上下經也亦可以見天地間事物之理無非其<lb/>
　相因而對相反而對者也即有時或不對而相對者<lb/>
<pb n="23a"/>　未嘗不相須而雜於其間也故有天必有地而乾坤<lb/>
　定有隂必有陽而剛柔立乾剛坤柔所以為六十四<lb/>
　卦之祖剛柔者性情也性情之存發憂樂其大端也<lb/>
　以天下而輔一人樂莫樂於比以一人而毒天下憂<lb/>
　莫憂於師天下之憂樂其明鍳也而憂樂之來大抵<lb/>
　非求即與與在上求在下臨我者與我者也與亦適<lb/>
　以應其求我觀者我求者也求亦適以承其與臨觀<lb/>
　之義非或與或求乎然求與而臨觀者君師之道也<lb/>
<pb n="23b"/>　屯建侯不亦見乎而坎險勿往不失其居貞之義也<lb/>
　蒙再三不亦雜乎而艮光初筮豈非其昭著之誠耶<lb/>
　葢人情物理未有無所起而無所止者也故有震之<lb/>
　起也則有艮之止也一起一止損益見焉人但知損<lb/>
　則無益益則無損抑豈知損為盛之始益為衰之始<lb/>
　乎有盛衰必有禍福禍福之所至有可以常理論者<lb/>
　必然者也有不可以常理論者偶然者也大可以畜<lb/>
　乎何以適得其時也時也者遇為之也此偶然之福<lb/>
<pb n="24a"/>　也妄不可以无乎何以適值夫災也災也者天為之<lb/>
　也此偶然之禍也雖然究不外乎其必然者也類聚<lb/>
　羣分而吉凶生萃不聚乎聚則不散矣聚而上者謂<lb/>
　之升升不往乎往則不來矣然或聚或散或徃或來<lb/>
　禍福無不自已求之者不可以不謙也不謙則反而<lb/>
　豫矣謙則能虚自視不亦輕乎豫則志滿自處不亦<lb/>
　怠乎而豫怠也者皆食色之所致也噬嗑而頤有物<lb/>
　非食乎賁文明以止非无色乎乃噬嗑以隂齧陽賁<lb/>
<pb n="24b"/>　以柔文剛隂柔得志豈陽剛之幸乎奈何為天理之<lb/>
　所不能無安得不兊柔外見而巽隂内伏也於是震<lb/>
　雷亦嘗隨兊澤巽風亦嘗蠱艮山隨雖无故而蠱不<lb/>
　當飭耶甚矣隂柔不可以乗權陽剛不可以受制設<lb/>
　使其九月為剥爛之秋而七日即剛反之復也設使<lb/>
　其晝日為昭明之晉而明夷即柔暗之誅也井亦巽<lb/>
　之伏也陽剛為泉而木上水往來相養之不窮何其通<lb/>
　也困亦兊之見也水漏澤枯而柔掩剛君子不失其<lb/>
<pb n="25a"/>　所亨何妨相遇乎此乾剛所貴乎得中道也若咸之<lb/>
　兊見則山澤之通氣男女交感也速有速於男女之<lb/>
　交感者乎若恒之巽伏則雷風之相與夫婦唱隨也<lb/>
　乆有乆於夫婦之唱隨者乎物未有乆而不離者也<lb/>
　渙則離也物未有離而不止者也節則止也止則緩矣緩<lb/>
　者急之對急莫急於處難解不緩而蹇不難乎睽究蹇蹇<lb/>
　亦究睽睽於外者必反其家外為内之對非睽外而<lb/>
　家人内乎或内或外莫大於乾坤之靜别而動交天<lb/>
<pb n="25b"/>　道有泰否人事有否泰大往則小來小徃則大來非<lb/>
　反其類耶泰之後而大者壯矣不止何以保其壯遯<lb/>
　亦四陽之卦也壯不可保至於遯而欲止不能止遯<lb/>
　則退也能退則大者終為我所有大有不亦衆乎衆未有<lb/>
　不同人者也同人不亦親乎親而不已則故故未有<lb/>
　不去者也革去故也去故所以取新鼎取新也去故<lb/>
　不可過取新亦不可過雖小過亦過也中孚究小過<lb/>
　小過亦究中孚信無不及過亦豈信乎必中孚而後<lb/>
<pb n="26a"/>　信也能信而後可以尚大豐者大也既明且動不多<lb/>
　故乎多故者窮其大也窮大則失居失居則親寡豐<lb/>
　之所以綜而為旅也親寡者拂性而逆情者也本乎<lb/>
　天者親上本乎地者親下人物皆然不觀之水火乎<lb/>
　離上而坎下也水火非可畜可履之物亦有當畜當<lb/>
　履之時况非水火乎然以為小也而畜之畜之則寡<lb/>
　也以為不可不履也而履之履之則不處也如此者<lb/>
　安分而需之則可非分而訟之則不可需也者雖不<lb/>
<pb n="26b"/>　言退而不進也訟也者雖不言踈而不親也既不進<lb/>
　而又不親卦皆四陽與大過有以異乎大過則顛也<lb/>
　顛而後求遇亦意外之事也而意外遭逢往往惟小<lb/>
　人得之故姤以言乎其遇也柔遇剛也本非所期而<lb/>
　卒然值之者也若君子惟有漸而已矣漸女歸待男<lb/>
　行也女歸而男行皆不可以不養養亦不可以不正<lb/>
　頥則所以養正也正已正人而天下定水火既濟則<lb/>
　定也既濟之後女歸而男行者何如乎惟恐其為歸<lb/>
<pb n="27a"/>　妹未濟也何也歸妹女之終也未濟男之窮也至於<lb/>
　終窮而知皆柔得位而剛不當之敝也其為柔也容<lb/>
　弗決乎夬決也剛決柔也決盡而為純乾坤柔之以<lb/>
　大終也君子道長小人道憂也<lb/>
　<lb/>
　<lb/>
　<lb/>
　<lb/>
<pb n="27b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易原就正卷十二<lb/>
</p>

  </div>
        </body>
    </text>
</TEI>
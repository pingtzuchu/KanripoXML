<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋五禮例宗卷三</head> <lb/>
    <p>
<pb n="1a"/>
欽定四庫全書<lb/>
　春秋五禮例宗卷三<lb/>
　　　　　　　　　　　宋　張大亨　撰<lb/>
　　凶禮下<lb/>
弑殺𦵏<lb/>
　　　外弑君<hi>滅執以殺以用三見執門</hi>
　隠四年二月戊申衛州吁弑其君完<lb/>
　　九月衛人殺州吁于濮<lb/>
<pb n="1b"/>
　　五年夏四月𦵏衛桓公<lb/>
　桓二年正月戊申宋督弑其君與夷及其大夫孔父<lb/>
　　六年蔡人殺陳佗<hi>左傳五年陳侯鮑卒文公子佗殺太子免而代之</hi>
　莊八年十一月癸未齊無知弑其君諸兒<lb/>
　　九年春齊人殺無知<lb/>
　　七月丁酉𦵏齊襄公<lb/>
　　十二年八月甲午宋萬弑其君㨗及其大夫仇牧<lb/>
　僖十年正月晉里克弑其君卓及其大夫荀息<lb/>
<pb n="2a"/>
　　夏晉殺其大夫里克<lb/>
　文元年十月丁未楚世子商臣弑其君頵<lb/>
　　十四年九月齊公子商人弑其君舍<lb/>
　　十六年十一月宋人弑其君杵臼<lb/>
　　十八年五月戊戌齊人弑其君商人<lb/>
　　冬莒弑其君庶其<lb/>
　宣二年九月乙丑趙盾弑其君夷臯<lb/>
　　四年六月乙酉鄭公子歸生弑其君夷<lb/>
<pb n="2b"/>
　　十年五月癸巳陳夏徴舒弑其君平國<lb/>
　　十一年十月楚人殺陳夏徴舒<lb/>
　　十二年春𦵏陳靈公<lb/>
　　十八年七月邾人戕鄫子于鄫<lb/>
　成十八年正月庚申晉弑其君州蒲<lb/>
　襄二十五年五月乙亥齊崔杼弑其君光<lb/>
　　二十六年二月辛卯衛寗喜弑其君剽<lb/>
　　二十六年夏衛殺其大夫寗喜<lb/>
<pb n="3a"/>
　　二十九年五月閽弑吳子餘祭<lb/>
　　三十年四月蔡世子般弑其君固<lb/>
　　十月𦵏蔡景公<lb/>
　　三十一年十一月莒人弑其君宻州<lb/>
　昭十一年夏四月丁巳楚子䖍誘蔡侯般殺之于申<lb/>
　　十三年冬十月𦵏蔡靈公<lb/>
　　十三年四月楚公子比自晉歸于楚弑其君䖍于<lb/>
　　乾谿楚公子棄疾殺公子比<lb/>
<pb n="3b"/>
　　十六年春楚子誘戎蠻子殺之<lb/>
　　十九年夏五月戊辰許世子止弑其君買<hi>穀梁曰止未逾</hi>
　　<hi>年而死</hi>
　　冬𦵏許悼公<lb/>
　　二十七年夏四月吳弑其君僚<lb/>
　定十三年冬薛弑其君比<lb/>
　哀四年二月庚戌盗弑蔡侯申<lb/>
　　十二月𦵏蔡昭公<hi>左氏夏蔡人殺賊</hi>
<pb n="4a"/>
　　六年秋齊陳乞弑其君荼<lb/>
　　　外未成君<lb/>
　僖九年冬晉里克弑其君之子奚齊<lb/>
左氏曰凡弑君稱君君無道也稱臣臣之罪也公羊曰<lb/>
大夫弑君稱名氏微者窮諸人賤者窮諸盗其稱國者<lb/>
衆辭也榖梁曰稱國以弑其君君惡甚矣夫弑君天地<lb/>
之大惡人倫之所棄也君雖無道臣必蒙首惡之誅所<lb/>
以定名分遏禍亂也今以君無道而略弑賊之名則是<lb/>
<pb n="4b"/>
君可得而僇矣豈聖人意哉凡弑者難生於一人則斥<lb/>
其名合衆力以行之則稱人假國勢以行之則稱國人<lb/>
臣假國之靈以取重而反以其重危其君此之謂大惡<lb/>
然則惡大矣而沒其名豈不利於為惡者哉夫國人君<lb/>
之而已獨致難焉則惡其名之彰徹聖人於是名之名<lb/>
之則其罪顯力足以使衆權足以用國以此危其君則<lb/>
將以有為也聖人扵是沒其名沒其名則其罪深夫春<lb/>
秋非特録善惡之實而已也其文則存乎史其義則見<lb/>
<pb n="5a"/>
乎經故由其文則名雖沒而不憂後世之無所攷由其<lb/>
義則凡不即史者聖人之意也凡諸侯不以道終扵下<lb/>
曰弑于兵曰滅戕之曰戕尸之曰用于敵國曰殺重君<lb/>
變也大夫公子不以其道死皆曰殺略臣事也<lb/>
公羊曰君弑而賊不討則不書𦵏謂其國無臣子也然<lb/>
則賊已討而不書𦵏者魯不㑹也何以知其然魯之隠<lb/>
閔非不𦵏也而不書則以賊不討故也宋公㨗衛侯剽<lb/>
之賊討矣而不書𦵏則以魯不㑹故也夫弑而不討固<lb/>
<pb n="5b"/>
臣子之罪然有可討者有不可討者弑而簒之位未及<lb/>
定未命於天子未㑹於諸侯國人殺之聖人與焉書曰<lb/>
某人殺某是也既命於天子既㑹扵諸侯而位既定矣<lb/>
國人殺之聖人不與書曰某人弑其君是也此可討不<lb/>
可討之義也夫奪君之國而有之其罪顯且大故不俟<lb/>
貶絶而惡見然天子已命之諸侯已列之則成其為君<lb/>
成其為君而國人又加僇焉則是君無時而定位國無<lb/>
時而難息也故復被以弑君之名夫使簒人得正其名<lb/>
<pb n="6a"/>
為君者是天子諸侯之過也若國人已君之則又安得<lb/>
加僇僇雖不可加而其罪則不為之冺不冺其罪以存<lb/>
善惡之戒不戮其成君以息争奪之難聖人之微意也<lb/>
陳恒弑君孔子請討之則凡弑者内外皆得以討今不<lb/>
討而又㑹之故曰諸侯之過也若乃魯桓公見殺于齊<lb/>
蔡靈公見殺于楚則以敵國非所以言弑故不以討罪<lb/>
而𦵏也<lb/>
　　　王殺大夫<lb/>
<pb n="6b"/>
　宣十五年王札子殺召伯毛伯<lb/>
　襄三十年五月天王殺其弟佞夫<lb/>
　　　内殺大夫<lb/>
　僖二十八年春公子買戍衛不卒戍刺之<lb/>
　成十六年二月乙酉刺公子偃<lb/>
　　　外殺大夫<hi>殺弑賊七見殺門殺因弑被殺三見殺門  執以  二見執門</hi>
　莊九年九月齊人取子紏殺之<lb/>
　　二十二年正月陳人殺其公子御寇<lb/>
<pb n="7a"/>
　　二十六年夏曹殺其大夫<lb/>
　僖五年春晉人殺其世子申生<lb/>
　　七年夏鄭殺其大夫申侯<lb/>
　　十一年春晉殺其大夫㔻鄭父<lb/>
　　二十五年夏宋殺其大夫<lb/>
　　二十八年四月楚殺其大夫得臣<lb/>
　　三十年秋衛殺其大夫元咺及公子瑕<lb/>
　文六年十月晉殺其大夫陽處父<lb/>
<pb n="7b"/>
　　七年四月宋人殺其大夫<lb/>
　　八年十月宋人殺其大夫司馬<lb/>
　　九年二月晉人殺其大夫先都<lb/>
　　三月晉人殺其大夫士縠及箕鄭父<lb/>
　　十年夏楚殺其大夫宜申<lb/>
　宣九年冬陳殺其大夫洩冶<lb/>
　　十三年冬晉殺其大夫先縠<lb/>
　　十四年衛殺其大夫孔逹<lb/>
<pb n="8a"/>
　成八年夏晉殺其大夫趙同趙括<lb/>
　　十五年秋宋殺其大夫山<lb/>
　　十六年六月楚殺其大夫側<lb/>
　　十七年十二月晉殺其大夫郤錡郤犨郤至<lb/>
　　十八年春正月晉殺其大夫胥童<lb/>
　　齊殺其大夫國佐<lb/>
　襄二年冬楚殺其大夫公子申<lb/>
　　五年秋楚殺其大夫公子壬夫<lb/>
<pb n="8b"/>
　　十年冬盗殺鄭公子騑公子發公孫輙<lb/>
　　十九年秋齊殺其大夫髙厚<lb/>
　　鄭殺其大夫公子嘉<lb/>
　　二十年秋蔡殺其大夫公子爕<lb/>
　　二十二年冬楚殺其大夫公子追舒<lb/>
　　二十三年夏陳殺其大夫慶虎及慶寅<lb/>
　　冬晉人殺欒盈<lb/>
　　二十六年秋宋公殺其世子痤<lb/>
<pb n="9a"/>
　　三十年秋鄭人殺良霄<lb/>
　昭二年秋鄭殺其大夫公孫黒<lb/>
　　五年春楚殺其大夫屈申<lb/>
　　八年春陳侯之弟招殺陳世子偃師<lb/>
　　秋陳人殺其大夫公子過<lb/>
　　冬十月楚師滅陳執陳公子招放之于越殺陳孔<lb/>
　　奐<lb/>
　　十二年五月楚殺其大夫成熊<lb/>
<pb n="9b"/>
　　十四年冬莒殺其公子意恢<lb/>
　　二十年秋盗殺衛侯之兄縶<lb/>
　　二十七年四月楚殺其大夫郤宛<lb/>
　哀二年十一月蔡殺其大夫公子駟<lb/>
　　四年夏蔡殺其大夫公孫姓公孫霍<lb/>
　　十三年十一月盗殺陳夏區夫<lb/>
公羊曰稱國以殺者君殺大夫之辭也榖梁曰稱國以<lb/>
殺殺無罪也又曰罪累上也稱人以殺殺有罪也左氏<lb/>
<pb n="10a"/>
曰殺大夫不稱名衆也且言非其罪也夫大夫之罪不<lb/>
登於死而君殺之徒以有國之威耳故謂之君殺大夫<lb/>
葵丘之盟無專殺大夫意謂此也其曰罪累上者以繫<lb/>
之君也大夫有罪國人皆曰可殺於是殺之則稱人此<lb/>
與衆棄之之義也大夫生死皆名雖曰無罪而死亦必<lb/>
名之所以正君臣之分其是非不在此也殺而不名雖<lb/>
曰衆也然晉鄭一日殺三卿而經并書其名則曹宋之<lb/>
卿亦未必衆也特以彼不告故不得而詳耳然卿與大<lb/>
<pb n="10b"/>
夫異位而皆曰大夫以周官大夫有中下而無上則卿<lb/>
者上大夫故也或曰大夫或曰公子或曰世子或曰兄<lb/>
弟榖梁謂公子未命為大夫者然其重視大夫君之世<lb/>
嫡曰世子母昆弟曰兄弟其見殺也不以有罪无罪皆<lb/>
斥其君以明親親之道也彼無罪而君殺之君失其親<lb/>
彼有罪而致殺彼失其親然周制同姓之罪不即市而<lb/>
致刑於甸師焉不與國人慮之也為人君而自賊其類<lb/>
不祥莫大焉<lb/>
<pb n="11a"/>
災變<lb/>
　　　日食<lb/>
　隠三年春王二月己巳日有食之<lb/>
　桓三年秋七月壬辰朔日有食之既<lb/>
　　十七年冬十月朔日有食之<lb/>
　莊十八年春王三月日有食之<lb/>
　　二十五年六月辛未朔日有食之鼓用牲于社<lb/>
　　二十六年十二月癸亥朔日有食之<lb/>
<pb n="11b"/>
　　三十年九月庚午朔日有食之鼔用牲于社<lb/>
　僖五年九月戊申朔日有食之<lb/>
　　十二年春王三月庚午日有食之<lb/>
　　十五年夏五月日有食之<lb/>
　文元年二月癸亥日有食之<lb/>
　　十五年六月辛丑朔日有食之鼓用牲于社<lb/>
　宣八年七月甲子日有食之既<lb/>
　　十年夏四月丙辰日有食之<lb/>
<pb n="12a"/>
　　十七年六月癸卯日有食之<lb/>
　成十六年六月丙寅朔日有食之<lb/>
　　十七年十二月丁巳朔日有食之<lb/>
　襄十四年二月乙未朔日有食之<lb/>
　　十五年八月丁巳日有食之<lb/>
　　二十年十月丙辰朔日有食之<lb/>
　　二十一年九月庚戌朔日有食之<lb/>
　　冬十月庚辰朔日有食之<lb/>
<pb n="12b"/>
　　二十三年春王二月癸酉朔日有食之<lb/>
　　二十四年七月甲子朔日有食之既<lb/>
　　八月癸巳朔日有食之<lb/>
　　二十七年十二月乙亥朔日有食之<lb/>
　昭七年四月甲辰朔日有食之<lb/>
　　十五年六月丁巳朔日有食之<lb/>
　　十七年六月甲戌朔日有食之<lb/>
　　二十一年七月壬午朔日有食之<lb/>
<pb n="13a"/>
　　二十二年十二月癸酉朔日有食之<lb/>
　　二十四年五月乙未朔日有食之<lb/>
　　三十一年十二月辛亥朔日有食之<lb/>
　定五年春王三月辛亥朔日有食之<lb/>
　　十二年十一月丙寅朔日有食之<lb/>
　　十五年八月庚辰朔日有食之<lb/>
凡日月之食有當交而食者隂陽之數也有不應食者<lb/>
變異之所出也夫陽不勝隂則日為之食是以人君惡<lb/>
<pb n="13b"/>
之先王克謹天戒設官置史以先之自堯舜以來未之<lb/>
改也或失其職則以為大戮故左氏謂天子有日官諸<lb/>
侯有日御其不書日者官失之而羲和廢時亂日則夏<lb/>
后征焉春秋之時官廢不舉所書日食或失其甲子或<lb/>
失其晦朔聖人不加損焉以示過也然春秋不以日月<lb/>
為例而此獨以不書為失則以日之食也必在於朔而<lb/>
晦朔必由甲乙然後可推今既曰朔矣則是知其甲乙<lb/>
也既知其甲乙矣則是知其為晦朔也然或書朔而無<lb/>
<pb n="14a"/>
甲乙或書甲乙而無朔或两不書為足以明日官日御<lb/>
之過而異乎餘事之繫於日月者也餘事不繫之以日<lb/>
月則前史所闕雖孔子不可得而知非若日食之存乎<lb/>
度數者可攷故也夫春秋不以日月為例何也曰日月<lb/>
記事之常體本無可以示義之意先儒之説雖多然攷<lb/>
其所書雜然不可為之典要故或時而不月或月而不<lb/>
時或有時與日而無月或有月而無時或全年無月<hi>凡五</hi>
或全年無日或無事書首月以具四時亦或不必具者<lb/>
<pb n="14b"/>
時月日皆備惟襄公三十年一且聖人不務彌縫其闕<lb/>
則以褒貶所寄不在乎此也<lb/>
　　　晦朔附<lb/>
　僖十五年九月乙卯晦<lb/>
　　十六年春王正月戊申朔<lb/>
　　二十二年冬十一月己巳朔<lb/>
　成十六年六月甲午晦<lb/>
　　　星<lb/>
<pb n="15a"/>
　莊七年夏四月辛卯夜恒星不見夜中星隕如雨<lb/>
　文十四年秋七月有星孛入于北斗<lb/>
　昭十七年冬有星孛于大辰<lb/>
　哀十三年冬十一月有星孛于東方<lb/>
　　　霜<lb/>
　僖三十三年十二月隕霜不殺草李梅實<lb/>
　定元年冬十月隕霜殺菽<lb/>
　　　雪<hi>一見震雷門</hi>
<pb n="15b"/>
　桓八年冬十月雨雪<lb/>
　僖十年冬大雨雪<lb/>
　昭四年春王正月大雨雪<hi>左作雹</hi>
　　　震電<lb/>
　隠九年三月癸酉大雨震電庚辰大雨雪<lb/>
　僖十五年九月己卯晦震夷伯之廟<lb/>
　　　雹<lb/>
　僖二十九年秋大雨雹<lb/>
<pb n="16a"/>
　昭三年冬大雨雹<lb/>
　　　雨<lb/>
　莊三十一年冬不雨<lb/>
　僖二年冬十月不雨<lb/>
　　三年春王正月不雨<lb/>
　　夏四月不雨<lb/>
　　六月雨<lb/>
　文二年自二月不雨至于秋七月<lb/>
<pb n="16b"/>
　　十年自正月不雨至于秋七月<lb/>
　　十三年自正月不雨至于秋七月<lb/>
　　　旱<lb/>
　僖二十一年夏大旱<lb/>
　宣七年秋大旱<lb/>
　　　水<lb/>
　桓元年秋大水<lb/>
　　十三年夏大水<lb/>
<pb n="17a"/>
　莊十年秋大水<lb/>
　　十一年秋宋大水<lb/>
　　二十四年八月大水<lb/>
　　二十五年秋大水鼓用牲于社于門<lb/>
　宣十年秋大水<lb/>
　成五年秋大水<lb/>
　襄二十四年秋七月大水<lb/>
　　　凶年<lb/>
<pb n="17b"/>
　莊七年秋無麥苖<lb/>
　　二十八年冬大無麥禾臧孫辰告糴于齊<lb/>
　宣十年冬饑<lb/>
　　十五年冬饑<lb/>
　㐮二十四年冬大饑<lb/>
　定三年夏歸粟于蔡<lb/>
凶年一也或以所無書或以饑書書所無者民未必饑<lb/>
也而上有所乏至於饑則上下匱矣<lb/>
<pb n="18a"/>
　　　冰<lb/>
　桓十四年春正月無冰<lb/>
　成元年二月無冰<lb/>
　　十六年春王正月雨大冰<lb/>
　襄二十八年春無冰<lb/>
　　　火<hi>宫廟三見本門</hi>
　莊二十年夏齊大災<lb/>
　僖二十年五月乙巳西宫災<lb/>
<pb n="18b"/>
　宣十六年夏成周宣榭火<lb/>
　襄九年春宋灾<lb/>
　　三十年五月甲午宋灾冬晉人齊人宋人衛人鄭<lb/>
　　人曹人莒人邾人滕人薛人把人小邾人㑹于澶<lb/>
　　淵宋灾故<lb/>
　昭九年夏四月陳災<lb/>
　　十八年五月壬午宋衛陳鄭灾<lb/>
　定二年夏五月壬辰雉社及两觀灾<lb/>
<pb n="19a"/>
　哀四年六月辛丑亳社灾<lb/>
左氏曰凡火天火曰灾人曰火火之所及者小則人可<lb/>
為也至於所及者廣則宜非人力所可為故謂之灾謂<lb/>
之灾則弔恤之禮行焉公羊以為國邑之辨誤矣<lb/>
　　　地<lb/>
　文九年九月癸酉地震<lb/>
　襄十六年五月甲子地震<lb/>
　昭十九年五月己卯地震<lb/>
<pb n="19b"/>
　　二十三年八月乙未地震<lb/>
　哀三年四月甲午地震<lb/>
　　　山石<lb/>
　僖十四年秋八月辛卯沙鹿崩<lb/>
　　十六年正月戊申朔隕石于宋丘<lb/>
　成五年夏梁山崩<lb/>
　　　螽<lb/>
　桓五年秋螽<lb/>
<pb n="20a"/>
　僖十五年八月螽<lb/>
　文三年秋雨螽于宋<lb/>
　　八年冬十月螽<lb/>
　宣六年秋八月螽<lb/>
　　十三年秋螽<lb/>
　　十五年秋螽<lb/>
　㐮七年八月螽<lb/>
　哀十二年冬十二月螽<lb/>
<pb n="20b"/>
　　十三年九月螽<lb/>
　　十二月螽<lb/>
　　　螟<lb/>
　隠五年九月螟<lb/>
　　八年九月螟<lb/>
　莊六年秋螟<lb/>
　　　雜蟲<lb/>
　莊十八年秋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>
<pb n="21a"/>
　　二十九年秋有蜚<lb/>
　宣十五年冬蝝生<lb/>
　　　禽獸<lb/>
　莊十七年冬多麋<lb/>
　僖十六年正月戊申朔隕石于宋五是月六鷁退飛<lb/>
　　過宋都<lb/>
　昭二十五年夏鸜鵒來巢<lb/>
左氏曰凡物不為灾不書夫螽螟麋<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>固害物矣而蜚<lb/>
<pb n="21b"/>
鷁鸜鵒則非能為灾者也公羊有記灾記異之辨是矣<lb/>
災異<lb/>
春秋之書變異為傳者其説不同聖人果以人事測天<lb/>
乎曰天地與人其類既殊其事相逺非有語言臭味可<lb/>
相交際而得之也然至其變景象怪忒之物動乎其間<lb/>
則君子恐懼修省而弗敢忽焉是故天大雷電以風書<lb/>
志成王之畏日食震電川沸山崩詩刺幽王之亂而雊<lb/>
鼎之雉同穎之禾拱生之桑榖聖人存之以示戒而於<lb/>
<pb n="22a"/>
春秋尤詳焉以謂天地之道雖幽微逺甚而其氣類𤼵<lb/>
越託於衆類者必皆有以召之然聖人不主名其所以<lb/>
召之者以謂不可知也吾見天地之行有異也曰是必<lb/>
人事之有失云耳吾將推人事之失以合於天而不知<lb/>
其果合與否也曰是不可必存之以示戒云耳及後之<lb/>
為説者不然曰天地之異如此吾必求所以當之者昔<lb/>
為某事今有某應於是附㑹白黒棄捐度數而務通其<lb/>
意之所同至其不合也則遷就以益之誣天罔民莫大<lb/>
<pb n="22b"/>
於此吾知其所本矣葢為傳者之過也夫為傳者不深<lb/>
求聖人所以必書之意而扳援慎竈卜祝之言以為説<lb/>
凡日星有謫曰今茲某國之君盍當其變或水或旱盍<lb/>
係其應又或縁其事而生或因其言而息嗚呼天道果<lb/>
如是其膠耶葢其間固有度數所䋲不得不然者有隂<lb/>
陽錯盭不可以度數求者有非常而興者聖人兼而舉<lb/>
之以見天道之多變以明吉凶之無常非必指事以為<lb/>
應也洪範五徴雖主於五事然五事之所該有不可勝<lb/>
<pb n="23a"/>
窮者矣夫既或係乎度數而不得不然則其以變異書<lb/>
何也曰由度數而然者常也其不可以度數求者異也<lb/>
即其常則足以見其異是故两不相廢焉不然則當時<lb/>
諸侯其數千百事之善否日固萬變苟一國之君一事<lb/>
之失而必謫見於天則天事亦已勞矣<lb/>
　<lb/>
　<lb/>
　<lb/>
<pb n="23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋五禮例宗卷三<lb/>
</p>
<p>
</p>
  </div>
</body>
</text>
</TEI>
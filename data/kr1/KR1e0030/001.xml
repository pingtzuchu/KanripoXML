<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋五禮例宗卷一</head> <lb/>
    <p>
<pb n="1a"/>
欽定四庫全書<lb/>
　春秋五禮例宗卷一<lb/>
　　　　　　　　　　　宋　張大亨　撰<lb/>
　　吉禮<lb/>
王正<lb/>
　隠元年春王正月<lb/>
　桓元年春王正月二年十年十八年同<lb/>
　莊元年春王正月三年五年六年八年十年十一年<lb/>
<pb n="1b"/>
　　十六年十九年二十一年二十二年三十年同<hi>莊三</hi>
　　<hi>十二年不書王正者二十書王不書正者七</hi>
　閔元年春王正月二年同<lb/>
　僖元年春王正月二年三年四年六年八年十年十<lb/>
　　五年十六年十八年二十四年二十五年二十六<lb/>
　　年三十年三十二年同<lb/>
　文元年春王正月三年五年八年十二年十三年十<lb/>
　　四年同<hi>文公十八年不書王正者八書王不書正者三</hi>
<pb n="2a"/>
　宣元年春王正月三年四年九年十一年十六年十<lb/>
　　七年同<hi>宣公十八年不書王正者十書王不書正者一</hi>
　成元年春王正月三年五年六年七年九年十四年<lb/>
　　十六年十八年同<hi>成公十八年不書王正者七書王不書正者二</hi>
　襄元年春王正月二年八年十一年十四年十六年<lb/>
　　十九年二十年二十一年二十二年二十九年三<lb/>
　　十年三十一年同<hi>㐮三十一年不書王正者十二書王不書正者六</hi>
　昭元年春王正月三年四年五年六年七年十年十<lb/>
<pb n="2b"/>
　　五年二十年二十三年二十六年三十年三十一<lb/>
　　年三十二年同<hi>昭公三十二年不書王正者十三書王不書正者五</hi>
　定元年春王正月三年六年七年八年九年十五年<lb/>
　　同<hi>定十五年不書王正者四書王不書正者四元年無正月</hi>
　哀元年春王正月八年同<hi>哀公十四年不書王正者八書王不書正者四</hi>
人君即位之一年謂之元年嵗之初月謂之正月元者<lb/>
首也故謂之長謂之元惡之大亦謂之元以一年為元<lb/>
則人君自此而首庶物善惡自此而始也正者所以正<lb/>
<pb n="3a"/>
物也以初月為正則四時於是取正焉先儒謂春秋以<lb/>
一為元又謂人君即位欲體元以居正而書稱太甲元<lb/>
年則謂一為元不獨春秋又曰元惡大憝則元不獨為<lb/>
善也凡正月毎嵗輙舉之則又不獨即位也王正月者<lb/>
左氏謂周正月也三代之正不同周以建子商以建丑<lb/>
夏以建寅春秋以周正為主故又曰王二月王三月焉<lb/>
明非王之正也國君即位得以改元而正月則不可改<lb/>
者葢即位之年自其身言之可以為首而正月則王所<lb/>
<pb n="3b"/>
以同天下之尚非本之一人也先儒謂周官所稱正嵗<lb/>
與凡田狩郊祀之類皆兼用夏正攷之於經或合或不<lb/>
合然春秋所書則純用周正也王嵗頒其正於萬邦萬<lb/>
邦奉之無敢變亂以明大統之所在以一諸夏之所承<lb/>
自唐虞以來未之或改書所謂協時月正日是也周置<lb/>
太史以掌之六卿於此班治政焉諸侯受而藏之廟嵗<lb/>
之首則朝廟而行之謂之朝正及其衰也太史失班諸<lb/>
侯失朝而天下始異尚矣然當是時周之法度自爵禄<lb/>
<pb n="4a"/>
之籍諸侯固己惡其害已而去之獨王正未有輙變亂<lb/>
者聖人閔周室之不競思欲抗王道而黜僣差幸正朔<lb/>
之猶存則舉而冠於諸侯行事之上以明天命之未改<lb/>
而示天下之有尊且以見王政及於諸侯然後可責以<lb/>
尊王之義其或不書則周失班也隠公在位十一年一<lb/>
書王正月公榖曰隠不自正也元年有正所以正隠也<lb/>
桓公在位十八年四書王正月榖梁曰桓無王其書王<lb/>
者所以治桓及正宋公之弑曹伯之卒也定公元年不<lb/>
<pb n="4b"/>
書正月榖梁曰定無正見無以正也夫正朔所以明時<lb/>
王之尚耳非以定人之邪正也隠立之是非當自其身<lb/>
見之何與正朔又桓以篡而不書則宣公之屢書宜不<lb/>
為篡矣隠之十一年春滕薛來朝榖梁曰時朝正也信<lb/>
斯言則彼年之春但當書時以明滕薛之正雖在正月<lb/>
所不得書也夫既以不得書月為例而又謂之以無正<lb/>
亦已誤矣<lb/>
即位<lb/>
<pb n="5a"/>
　隠元年春王正月<lb/>
　桓元年春王正月公即位<lb/>
　莊元年春王正月<lb/>
　閔元年春王正月<lb/>
　僖元年春王正月<lb/>
　文元年春王正月公即位<lb/>
　宣元年春王正月公即位<lb/>
　成元年春王正月公即位<lb/>
<pb n="5b"/>
　襄元年春王正月公即位<lb/>
　昭元年春王正月公即位<lb/>
　定元年夏六月戊辰公即位<lb/>
　哀元年春王正月公即位<lb/>
　　　立<lb/>
　隠四年十二月衛人立晉<lb/>
　昭二十三年尹氏立王子朝<lb/>
凡君沒既殯則嗣子於是即位王制曰天子七日而殯<lb/>
<pb n="6a"/>
諸侯五日大夫士三日以顧命攷之成王乙丑崩丁卯<lb/>
命作册度越七日癸酉康王即位則崩既九日矣魯昭<lb/>
公之䘮癸亥至自乾侯戊辰定公即位榖梁曰殯然後<lb/>
即位説者以䘮至之日為始薨則薨既六日矣葢䘮禮<lb/>
死與往日生與來日三日而殮自天子逹所謂聖人為<lb/>
之斷者是也若殯之日則各視其𦵏月焉故王崩三日<lb/>
而斂則作册度後七日而殯則康王即位昭公䘮至則<lb/>
為既斂之來日後五日而殯則定公即位士䘮禮曰死<lb/>
<pb n="6b"/>
日而襲厥明而小斂又厥明大斂而殯自襲至大斂雖<lb/>
士亦三日士踰月而𦵏則殯與大斂固同日矣然大記<lb/>
謂士二七日而嗣子即位也即位之禮備於初䘮康王<lb/>
既受圭飲齊朝卿士邦君而誥之自稱曰予一人則禮<lb/>
既成矣諸侯亦然然經必踰年而後書者禮雖成猶未<lb/>
正其位康王由賔階隮見諸侯於應門之内也若既逾<lb/>
年則踐阼而負扆矣其有故而初禮或廢則踰年雖正<lb/>
位而不書葢禮不成也凡經不書即位皆以故廢也天<lb/>
<pb n="7a"/>
王外諸侯之即位不書内外異也惟不以正立而魯及<lb/>
知者則書之曰立<lb/>
郊望<lb/>
　僖三十一年夏四月四卜郊不從乃免牲猶三望<lb/>
　宣三年春王正月郊牛之口傷改卜牛牛死乃不郊<lb/>
　　猶三望<lb/>
　成七年春王正月鼷䑕食郊牛角改卜牛鼷䑕又食<lb/>
　　其角乃免牛夏五月不郊猶三望<lb/>
<pb n="7b"/>
　　十年夏四月五卜郊不從乃不郊<lb/>
　　十七年九月辛丑用郊<lb/>
　襄七年夏四月三卜郊不從乃免牲<lb/>
　　十一年夏四月四卜郊不從乃不郊<lb/>
　定十五年正月鼷䑕食郊牛牛死改卜牛夏五月辛<lb/>
　　亥郊<lb/>
　哀元年春王正月鼷䑕食郊牛改卜牛夏四月辛巳<lb/>
　　郊<lb/>
<pb n="8a"/>
魯頌曰皇皇后帝皇祖后稷享以騂犧是享是宜夫魯<lb/>
以享帝為宜則郊祀非過也葢周之王業后稷肇之文<lb/>
武成之周公康之是故周使魯祀后稷以明周公功德<lb/>
之所本后稷配天者也於是乎郊焉孟獻子所謂郊祀<lb/>
后稷以祈農事是也鄭氏云三王之郊一用夏正其説<lb/>
見於易緯然以禮攷之郊特牲則曰郊用迎長日之至<lb/>
明堂位則曰孟春祀帝大司樂則曰冬日至祀天於圜<lb/>
丘而公羊亦云正月用郊皆謂建子之月也獻子曰啓<lb/>
<pb n="8b"/>
蟄而郊郊而後耕左氏亦然皆謂建寅之月也惟穀梁<lb/>
之説則自正月至於三月皆以為郊之時攷於經此三<lb/>
月者紀郊之變而不譏其郊則信乎其時矣葢自日至<lb/>
以及啓蟄陽浸長而農事興則報天祈榖所宜有事者<lb/>
也公羊二禮舉其始左氏指其終過與不及皆非禮也<lb/>
左氏又謂禮不卜常祀而卜其牲日則以郊時有常禮<lb/>
所必舉固無可否之疑特致嚴於牲與日耳牲有二曰<lb/>
帝牛稷牛日有三曰上辛次辛季辛子服景伯謂呉人<lb/>
<pb n="9a"/>
曰魯以十月上辛有事於上帝先王季辛而畢自襄以<lb/>
來未之改也然定哀之世皆以正月用郊則是魯未嘗<lb/>
以十月郊也景伯之言豈以是紿呉人耶書曰類于上<lb/>
帝望于山川又曰至于岱宗柴望秩于山川又曰柴望<lb/>
大告武成則古之祀天未有不望其山川者亦未有不<lb/>
郊而望者故曰望郊之細也諸侯所望不出其境内故<lb/>
魯惟三望而已矣<lb/>
宗廟<hi>視朔附</hi>
<pb n="9b"/>
　隠五年九月考仲子之宫初獻六羽<lb/>
　桓二年夏四月取郜大鼎於宋戊申納于太廟<hi>三月㑹于</hi>
　　<hi>稷以成宋亂</hi>
　　八年正月己卯烝夏五月丁丑烝<lb/>
　　十四年秋八月壬申御廪灾乙亥嘗<lb/>
　莊二十三年秋丹桓宫楹<lb/>
　　二十四年春王三月刻桓宫桷<lb/>
　閔二年夏五月乙酉吉禘于莊公<lb/>
<pb n="10a"/>
　僖八年秋七月禘于太廟用致夫人<lb/>
　　十五年九月己卯晦震夷伯之廟<lb/>
　文二年二月丁丑作僖公主<lb/>
　　八月大事于太廟躋僖公<lb/>
　　六年閏月不告月猶朝于廟<lb/>
　　十三年秋七月太室屋壊<lb/>
　　十六年夏五月公四不視朔<lb/>
　宣八年六月辛巳有事于太廟仲遂卒于垂壬午猶<lb/>
<pb n="10b"/>
　　繹萬入去籥<lb/>
　成三年二月甲子新宫灾三日哭<lb/>
　　六年二月辛巳立武宫<lb/>
　昭十五年二月癸酉有事于武宫籥入叔弓卒去樂<lb/>
　　卒事<lb/>
　定元年立焬宫<lb/>
　　八年冬從祀先公<lb/>
　哀三年五月辛卯桓宫僖宫灾<lb/>
<pb n="11a"/>
榖梁謂周公稱太廟魯公稱太室羣公稱宫公羊亦然<lb/>
而又謂太室為世室曰世世不毁也以左氏叅之當稱<lb/>
太室夫宫廟之别總羣公言之則曰廟指一公言之則<lb/>
曰宫而太室則當宫廟之中所以藏主者也舉廟則可<lb/>
以包宫室指宫室則不可以兼廟故凡稱廟者皆不主<lb/>
乎一宫也凡稱宫稱室者不徧及也葢禮稱七廟五廟<lb/>
則宫亦謂之廟詩稱閟宫則廟亦謂之宫書稱王入太<lb/>
室祼則周亦謂之太室然則二傳誤矣四時之祀曰禴<lb/>
<pb n="11b"/>
祠烝嘗四時之間祀曰禘祫春秋有禘而無祫公榖以<lb/>
大事為祫周官則禘祫俱無鄭氏以獻祼追享為祫饋<lb/>
食朝享為禘盖凡祀皆謂之事所以事其先也與禮所<lb/>
謂嵗事同祫則於諸祭為大故曰大事禘亦曰事而祫<lb/>
不曰祫何也曰事之得失在祭則正其名以書之其得<lb/>
失不在是也而因是以見之則略稱事而已矣孔子曰<lb/>
禘自既灌而往則禘既以祼為主傳曰合食於太祖祫<lb/>
疑以食為主禘所以審昭穆故禮曰禘其祖之所自出<lb/>
<pb n="12a"/>
則追享疑為禘祫以除䘮朝廟而列新死者故經曰大<lb/>
事於太廟躋僖公則朝享疑為祫凡除䘮必先祫者所<lb/>
以明反始之義也士虞禮中月而禫是月也吉祭猶未<lb/>
配而特牲饋食禮筮日命筮但曰適其皇祖而不言所<lb/>
配則祫為除䘮之先祭明矣故始虞之祝亦曰哀薦祫<lb/>
事以祀事於是乎始而以合先祖為安故也自除䘮而<lb/>
祫率三年而禘五年而再祫因以為常王制天子犆礿<lb/>
祫禘祫嘗祫烝諸侯祫犆禘一犆一祫嘗祫烝祫夫春<lb/>
<pb n="12b"/>
祭物不備故不可以祫餘三時可祫然天子則與時祀<lb/>
偕行諸侯夏祭則廢祫言諸侯雖夏猶不能兼享也禘<lb/>
則惟季夏之月葢於嵗之中舉之也諸侯夏不能祫而<lb/>
可以禘者禘以祼為主不必備物故也夫祫必以三時<lb/>
而禘惟六月則以除䘮之祭急於列新死者苟可以備<lb/>
禮則遂舉焉故雖除於春不過逾時而遂祫若必主於<lb/>
一時則必曠時而不列非致戚之道也大傳曰禮不王<lb/>
不禘又曰大夫士于祫及其髙祖然則祫自天子逹而<lb/>
<pb n="13a"/>
禘惟王者可行今魯有禘者與郊同義夫禘本其所自<lb/>
出祫則及其祧主而已矣尊者所及逺卑者所及近理<lb/>
固然也然禘雖及逺而各禘於其宫則不若迎羣主而<lb/>
合祀於祖之為大故禘尊而祫為大事也晉人曰以寡<lb/>
君之未禘祀晉之僣禮葢不特一祀而杜氏遂以禘為<lb/>
天子諸侯除䘮之通祭亦誤矣<lb/>
雩<lb/>
　桓五年秋大雩<lb/>
<pb n="13b"/>
　僖十一年秋八月大雩<lb/>
　　十三年秋九月大雩<lb/>
　成三年秋大雩<lb/>
　　七年冬大雩<lb/>
　襄五年秋大雩<lb/>
　　八年秋九月大雩<lb/>
　　十六年秋大雩<lb/>
　　十七年九月大雩<lb/>
<pb n="14a"/>
　　二十八年秋八月大雩<lb/>
　昭三年八月大雩<lb/>
　　六年秋九月大雩<lb/>
　　八年秋大雩<lb/>
　　十六年九月大雩<lb/>
　　二十四年秋八月大雩<lb/>
　　二十五年七月上辛大雩季辛又雩<lb/>
　定元年九月大雩<lb/>
<pb n="14b"/>
　　七年秋大雩<lb/>
　　九月大雩<lb/>
　　十二年秋大雩<lb/>
左氏曰龍見而雩雩者常祀也常祀必有常處所謂舞<lb/>
雩之下是也曰大雩者非常也先王以謂隂陽愆伏理<lb/>
所必至而百榖所仰在於膏澤故先事而祈事至而不<lb/>
應則不憚再舉歸於厚民而已矣故大雩雖不時不以<lb/>
為過凡不可過者皆常祀之必以時舉者也或曰雩或<lb/>
<pb n="15a"/>
曰旱或曰不雨榖梁謂雩得雨曰雩不得雨曰旱是也<lb/>
左氏公羊皆以書旱為灾不雨者不為灾也攷於經凡<lb/>
書灾必有驗於後如水旱而無榖與饑是已今但曰不<lb/>
雨而無所見灾焉則二説為然也然自春及秋不雨則<lb/>
害於播種豈不為灾葢天雖不雨而人事有以勝之則<lb/>
理無或害若乃人事不至則雖無水旱而害亦及之莊<lb/>
公之告糴是矣或曰灾必有騐於後則何必變文以示<lb/>
義曰所謂騐者灾成而民罹其害之謂也今曰旱則灾<lb/>
<pb n="15b"/>
固害榖矣而民容有不罹其害者若其不雨則雖榖亦<lb/>
無所害此所以不同也<lb/>
　<lb/>
　<lb/>
　<lb/>
　<lb/>
　<lb/>
　春秋五禮例宗卷一<lb/>
</p>
<p>
</p>
  </div>
</body>
</text>
</TEI>
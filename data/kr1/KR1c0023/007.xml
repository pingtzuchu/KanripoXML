<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩緝卷七</head> <lb/>
    <p>
<pb n="1a"/>
欽定四庫全書<lb/>
　詩緝卷七<lb/>
　　　　　　　　　　　　　宋　嚴粲　撰<lb/>
王　　　　國風<lb/>
<hi>譜曰王城者周東都王城畿内方六百里之地其封域在禹貢豫州太華外方之間北得河陽漸冀州之南始武王作邑於鎬京謂之宗周是為西都成王在豐欲宅洛邑使召公先相宅既成謂之王城是為東都今河南是也召公既相宅周公往營成周今洛陽是也成王居洛邑遷殷頑民於成周復還歸處西都至十一世幽王嬖襃姒生伯服廢申后太子宜臼奔申申侯與犬戎攻宗周殺幽王于戯晉文侯鄭武公迎宜臼于申而立之<pb n="1b"/>是為平王以亂故徙居東都王城於是王室之尊與諸侯無異其詩不能復雅故謂之王國之變風戯許宜反驪山之下地名亦水名疏曰平王東遷政遂㣲弱化之所被纔及郊畿詩作後於衛頃國地狹於千里故次之於衛也尊之猶稱王在風則卑矣○程子曰刑政不能治天下諸侯放恣擅相并滅王迹息矣故雅亡而為一國之風○蘇氏曰其風及其境内而不能被天下與諸侯比然其王號未替故不曰周黍離而曰王黍離云○李氏曰黍離以下之詩皆是平王之詩也安得謂詩亡然後春秋作乎孟子所謂詩亡者蓋雅頌之詩亡也○朱氏曰其地則今河南府及懐孟等州是也○補傳曰風之名同於列國而加以王之一字所以尊周亦所以愧周與春秋書王之意一也衛有狄難未㡬復振周有犬戎之禍遂致陵夷王之次衛其以此歟</hi>
　正始之化行則以周變商周之所以王而積風為雅<lb/>
<pb n="2a"/>
　也衰亂之俗勝則反周而商周之所以東而雅降為<lb/>
　風也王風次衛著盛衰之變也<lb/>
黍離閔宗周也<hi>譜曰宗周鎬京也○譜疏曰正月赫赫宗周謂鎬京也後平王居洛邑亦謂洛邑為宗周祭統云即宫于宗周謂洛邑也以洛邑謂東都故謂鎬京為西都○李氏曰成王之營東都王城則遷九鼎焉成周則居頑民焉平王以来皆居王城至敬王遭子朝之亂王城多子朝之黨敬王不能居於是遷于成周昭二十六年書天王入于成周此宗周成周之辯也朝如字</hi>周大夫行役至于宗<lb/>
周過故宗廟宫室盡為禾黍閔周室之顛覆彷徨不忍<lb/>
去而作是詩也<hi>彷徨音旁皇○疏曰平王詩也平王宜臼幽王子○補傳曰序詩者道東周大<pb n="2b"/>夫之情状簡端數語發明一篇終始之義至今讀之使人流涕誰謂詩序可無取哉</hi>
　周東遷而遂㣲置豐鎬於度外蓋秋風禾黍之感不<lb/>
　接于目日逺日忘也其大夫過故國而悲歌徒重千<lb/>
　載之太息而已聖人於夷夏之大變蓋三致意焉○<lb/>
　多方王来自奄至于宗周注云鎬京也周官序言還<lb/>
　歸在豐經言歸于宗周指豐邑也唐孔氏云周為天<lb/>
　下所宗王都所在皆得稱之故豐鎬洛邑皆可言宗<lb/>
　周<lb/>
<pb n="3a"/>
彼黍離離<hi>傳曰彼彼宗廟宫室○説文曰黍禾屬而粘者也以大暑而種故謂之黍○疏曰黍可為酒離離垂也○今曰本草唐本注云黍似粟而非粟也又丹黍米條圖經注云有二種米粘者為秫可以釀酒不粘者為黍如稻之有秔糯耳</hi>彼稷之苗<hi>曰稷今之穄也穄音祭○釋草曰粢稷○釋曰粢者稷也曲禮云稷曰明粢是也郭云今呼粟為粢然則粢也稷也粟也止是一物而本草稷米在下品别有粟米在中品又似二物○説文曰稷百穀之長○今曰本草唐本注云稷即穄也與黍同類孟詵云八穀之中最為下圖經云今所謂穄米也今人不甚珍此惟祠事則用之農家種之以備他穀之不熟則為糧耳苗初生苗而未秀也苖而後秀秀而後實</hi>行邁靡靡<hi>傳曰邁行也靡/靡猶遲遲也</hi>中心搖搖<hi>疏曰心憂無所附著也楚王謂蘇秦曰寡人心搖搖然如懸旌而無所薄</hi>知我者謂我心憂不知<lb/>
<pb n="3b"/>
我者謂我何求悠悠蒼天<hi>傳曰悠悠逺意據逺視之蒼蒼然則稱蒼天</hi>此何<lb/>
人哉<lb/>
　言鎬京宗廟宫室毁壊而為禾黍之地彼處有黍離<lb/>
　離然垂矣彼處又有稷長苗矣連言彼者見無處不<lb/>
　然所謂盡為禾黍也周大夫見之而不忍去行邁為<lb/>
　之遲遲中心感傷搖搖然無所附著遂言人有知我<lb/>
　之情者謂我心有所憂不知我之情者怪我久留不<lb/>
　去謂我有何所求也亡國之恨悽然滿目唯呼悠逺<lb/>
<pb n="4a"/>
　之蒼天而訴之曰致此顛覆者是何人乎不斥其人<lb/>
　而追恨之深矣言天蒼然悠逺歎其訴而不聞也<hi>李氏</hi>
　<hi>曰箕子過故殷墟作麥秀之詩曰麥秀漸漸兮禾黍油油與此詩意同漸音杉</hi>
彼黍離離彼稷之穂<hi>音遂亦作穟○傳曰穂秀也</hi>行邁靡靡中心如<lb/>
醉<hi>今曰昏而不醒也</hi>知我者謂我心憂不知我者謂我何求悠<lb/>
悠蒼天此何人哉<lb/>
　朱氏論語解云吐華曰秀是秀為未穂今毛氏所謂<lb/>
　秀則已成穂而秀茂與彼秀别<lb/>
<pb n="4b"/>
彼黍離離彼稷之實<hi>今曰實則成穂而堅也</hi>行邁靡靡中心如噎<lb/>
<hi>音謁○今曰噎食窒也</hi>知我者謂我心憂不知我者謂我何求悠<lb/>
悠蒼天此何人哉<lb/>
　苗穟實取協韻耳舊説初見稷之苗中見稷之穟後<lb/>
　見稷之實為行役之久前後所見使稷自苗而至於<lb/>
　實果為行役之久則不應黍帷言離離也如噎謂氣<lb/>
　逆也<lb/>
　　　黍離三章章十句<lb/>
<pb n="5a"/>
君子于役刺平王也君子行役無期度大夫思其危難<lb/>
以風焉<hi>難去聲風音諷○李氏曰此大夫蓋同僚也</hi>
君子于役<hi>箋曰于往也</hi>不知其期曷至哉雞棲于塒<hi>棲音西塒音時○傳曰鑿牆而棲曰塒</hi>日之夕矣羊牛下來君子于役如之何勿<lb/>
思<lb/>
　言此君子往而行役不知期以何時而歸乎言其時<lb/>
　之久也且今何所至哉又不知其所至之處言其地<lb/>
　之逺也雞棲于塒則日夕矣羊牛又下牧地而来歸<lb/>
<pb n="5b"/>
　皆有休息之時也君子行役乃無休息如之何而使<lb/>
　我不思乎言已思之所以風王念之也<lb/>
君子于役不日不月<hi>箋曰行役無日月</hi>曷其有佸<hi>音活○傳曰佸㑹也</hi>雞<lb/>
棲于桀<hi>傳曰雞棲于杙為桀杙音弋橛也橛音掘</hi>日之夕矣羊牛下括<hi>音聒○傳曰括至也</hi>君子于役苟無飢渴<hi>箋曰苟且也</hi>
　言不可計以日月即序所謂無期度上章所謂不知其<lb/>
　期也不知其何時可以佸㑹乎歸期未可望且得無饑<lb/>
　渴足矣見不免饑渴也此又所以風之而使察焉者也<lb/>
<pb n="6a"/>
　　　君子于役二章章八句<lb/>
君子陽陽閔周也<hi>疏曰閔傷也○蘇氏曰君子以賤為樂則其貴者不可居也雖有貴位而君子不居則周不可輔矣此所以為閔周也</hi>君子遭亂相招為禄仕全身逺<lb/>
害而已<hi>逺去聲○疏曰平王詩○朱氏曰君子當衰世知道之不行為貧而仕亦免死而已所以辭尊居卑辭富居貧豈惡富貴而不居哉誠以官尊而禄厚則責重而憂深非吾力之所能堪也是以相招為禄仕雖役於伶官之賤而陽陽自得若誠有樂乎此者其所以全身逺害之計深矣雖非聖賢出處之正然比於不自量其力之不足而昧於榮利以没身者豈不賢哉此固聖賢之所與也○李氏曰老子在周為柱下史梅福在漢為市門卒</hi>
<pb n="6b"/>
　君子相招為禄仕則在位皆小人矣當是之時貧且<lb/>
　賤焉非恥也故詩人不以閔君子而以閔周<lb/>
君子陽陽<hi>程子曰陽陽自得之状○李氏曰史記晏子之御意氣陽陽甚自得也○補傳曰容充盛貌</hi>左執簧<hi>音黄○疏曰簧者笙管之中金簿鍱也春官笙師注笙十三簧笙必有簧故以簧表笙月令仲夏調竽笙箎簧見三器皆有簧知此非竽箎而必以為笙者以簧之所用本施於笙言笙可以見簧言簧可以見笙故知簧即笙非竽箎也鍱音葉○錢氏鹿鳴注曰簧笙之舌也</hi>右招我由房<hi>傳曰國君有房中之樂○箋曰由従也欲使我従之於房中○疏曰路寢非燕息之所謂小寢之内作之天子房中之樂以周南諸侯以召南</hi>其樂只且<hi>樂音洛只音止且沮之平聲又如字○箋曰道不行其且樂此而已<pb n="7a"/>○朱氏曰只且語助聲</hi>
　賢者處於亂世俱為伶官其友陳其相呼執役之事<lb/>
　言其君子陽陽自得不以賤事為恥左手執其笙簧<lb/>
　右手招我相従於小寢之内将奏房中之樂君子之<lb/>
　樂如此而已蓋非所樂而樂焉知時事之不可為矣<lb/>
君子陶陶<hi>今如字協韻也舊音遙</hi>左執翿<hi>音逃○傳曰翿纛也○箋曰舞者所持謂羽舞也</hi>右招我由敖<hi>音遨○箋曰燕舞之位○錢氏曰敖遊也因謂敖處為敖猶周禮云囿遊也</hi>
其樂只且<lb/>
<pb n="7b"/>
　陶陶自樂貌劉伶酒徳頌其樂陶陶亦協醪糟韻<lb/>
　　　君子陽陽二章章四句<lb/>
揚之水刺平王也不撫其民而逺屯戍于母家周人怨<lb/>
思焉<hi>箋曰平王母家申國在陳鄭之南迫近強楚王室㣲弱而數見侵伐王是以戍之○朱氏曰先王之訓諸侯有故則方伯連率以諸侯之師討之王室有故則方伯連率以諸侯之師救之天子鄉遂之民供貢賦衛王室已已今平王㣲弱威令不行於天下無以保其母家乃勞天子之民逺為諸侯屯守故周人戍申者以非其職而怨思也又況申侯實啓犬戎以致驪山之禍乃平王及其臣民不共戴天之讎也今平王知有母而不知有父知其立己為有徳而不知其弑父為可怨至使復讎討賊之師反為報施酬恩之舉則其絶滅天理<pb n="8a"/>而得罪於民又益甚矣</hi>
　宗廟禾黍曽不以之興懐而唯申國之憂失輕重矣<lb/>
揚之水<hi>張子詩曰揚水悠揚緩不流不漂蒲楚弱堪憂</hi>不流束薪<hi>曹氏曰非薪之彊水弱而已</hi>彼其之子<hi>其音記○朱氏曰其語助也○歐陽氏曰謂他諸侯國人之當戍者也</hi>不與<lb/>
我戍申<hi>今曰前漢地理志南陽宛縣故申伯國○朱氏曰申在今鄧州信陽軍之境</hi>懐哉懐<lb/>
哉曷月予還歸哉<hi>還音旋</hi>
　興也薪本浮物一束之薪非不可流轉若鑿鑿之白<lb/>
　石也而悠揚之水淺弱不能流轉之喻諸侯本非難<lb/>
<pb n="8b"/>
　令而東周衰弱不能號令之也唯其號令不行故彼<lb/>
　諸侯之人不與我共戍申國而獨使我周人逺戍久<lb/>
　而不得代懐思之哉懐思之哉不知何月我得旋歸<lb/>
　乎<lb/>
揚之水不流束楚<hi>傳曰楚木也○解見漢廣</hi>彼其之子不與我戍甫<lb/>
<hi>傳曰甫諸姜也○疏曰尚書有吕刑之篇禮記引之皆作甫刑孔安國云吕侯後為甫侯周語云申吕雖衰齊許猶在是申與甫許同為姜姓也言甫許者以其俱為姜姓既重章以變文因借甫許以言申其實不戍甫許也六國時秦趙同為嬴姓史記漢書多謂秦為趙亦此類也○錢氏曰甫其地未詳</hi>懐哉懐哉曷<lb/>
<pb n="9a"/>
月予還歸哉<lb/>
揚之水不流束蒲<hi>今曰毛以為草鄭以為蒲柳皆蒲草解見陳澤陂蒲柳解見陳東門之楊○曹氏曰楚小於薪蒲輕於楚</hi>彼其之子不與我戍許<hi>傳曰許諸姜也○錢氏曰許在今許州○朱氏曰今潁昌府許昌縣是也</hi>懐哉懐哉曷月予還歸哉<lb/>
　楚愈輕蒲又愈輕至不流束蒲則弱之極矣<lb/>
　　　揚之水三章章六句<lb/>
中谷有蓷<hi>音推輓之推吐雷反</hi>閔周也夫婦日以衰薄凶年饑饉<lb/>
<hi>音覲</hi>室家相棄爾<hi>疏曰平王詩○范氏曰世治則室家相保者上之所養也世亂則男女相棄者<pb n="9b"/>上之所殘也其使之也勤其取之也厚則夫婦日以衰薄而凶年不免於離散</hi>
　民之貧國之難也故以閔周<lb/>
中谷有蓷<hi>傳曰中谷谷中也○曰蓷茺蔚也益母也茺蔚音充尉○釋草曰萑蓷萑音追亦作鵻○李巡曰臭穢草也○郭璞曰今茺蔚葉似萑方莖白華華生節問又名益母○陸璣曰舊説云菴䕡</hi>暵其<lb/>
乾矣<hi>暵音罕又音漢乾音干○疏曰暵燥也</hi>有女仳離<hi>仳批之上○傳曰别也</hi>嘅其<lb/>
嘆矣<hi>嘅音慨嘆音作歎○曹氏曰嘅嘆聲</hi>嘅其嘆矣遇人之艱難矣<lb/>
　興也蓷草生海濵池澤濕則生旱則死谷中之地隂<lb/>
　潤其蓷草宜難旱也今暵燥其乾者矣旱則乾者先<lb/>
<pb n="10a"/>
　燥也興饑饉則貧者先悴也有女見棄與其夫别離<lb/>
　嘅然發其嘆聲所以嘅然而嘆者自傷遇斯人之艱<lb/>
　難窮厄也謂見棄者非其夫之得已特以饑饉不能<lb/>
　相養故爾<hi>曽氏曰無怨懟過甚之辭厚之至也</hi>○舊説以蓷草暵乾喻<lb/>
　夫婦相棄非也此詩但以嵗旱草枯興亂世饑年之<lb/>
　憔悴蕭索無潤澤氣象耳由此而致夫婦衰薄遂以<lb/>
　相棄故曰遇人之艱難蓋棄妻不怨其夫而以為時<lb/>
　之艱難使然○舊説以蓷草宜生髙陸生谷中則傷<lb/>
<pb n="10b"/>
　於水非也據本草茺蔚正生海濵池澤其性宜濕○<lb/>
　傳云蓷鵻亦作萑作萑即釋草言萑蓷也大車傳曰<lb/>
　菼鵻也蓋菼薍萑又名鵻一物而四名彼萑音完此<lb/>
　萑音追字同而音異毛於此傳言蓷鵻者蓋借用鵻<lb/>
　字非以蓷為菼也曹氏以蓷為菼誤矣<lb/>
中谷有蓷暵其脩矣<hi>朱氏曰脩長也</hi>有女仳離條其歗矣<hi>歗音嘯亦作嘯○朱氏曰條條然歗貌○今曰條猶長也○江有汜箋曰歗蹙口而出聲○傳曰歗長吟也</hi>條其<lb/>
歗矣遇人之不淑矣<hi>箋曰淑善也○詩記曰古者謂死喪饑饉皆曰不淑蓋以吉慶為善<pb n="11a"/>事凶禍為不善事雖今人語猶然</hi>
　長茂者亦為所暵興饑饉甚則粗給者亦乏絶矣條<lb/>
　條然而長歗其悲恨深於歎矣不善猶言不幸也<lb/>
中谷有蓷暵其濕矣有女仳離啜其泣矣<hi>啜音輟○錢氏曰啜泣而縮氣也補傳曰歗甚於歎泣甚於歗</hi>啜其泣矣何嗟及矣<lb/>
　生於濕者又難旱於脩者今亦為所暵興富足者亦<lb/>
　乏絶矣凶年饑饉之甚貧富皆惟悴也啜然泣而縮<lb/>
　氣窮之甚也何所嗟悔而可及謂雖嗟歎而不及於<lb/>
<pb n="11b"/>
　事無益也<hi>詩記曰言事已至此末如之何也</hi>
　　　中谷有蓷三章章六句<lb/>
兎爰閔周也桓王失信<hi>疏曰桓王林平王崩太子泄父早死立其子林</hi>諸侯背<lb/>
叛<hi>背音佩</hi>構怨連禍王師傷敗君子不樂其生焉<hi>樂音洛○朱氏曰左傳隠三年云鄭武公荘公為平王卿士王貳於虢鄭伯怨王王曰無之周鄭交質桓王即位將卒畀虢公政鄭祭足帥師取温之麥又取成周之禾桓五年云王奪鄭伯政鄭伯不朝王以諸侯伐鄭鄭伯禦之戰于繻葛王卒大敗祝聃射王中肩質音致祭音再繻音須射音食中音衆○疏曰兎爰本在葛藟之下但簡劄失次耳</hi>
<pb n="12a"/>
　春秋之例王師不書此繻葛之戰書三國従王伐鄭<lb/>
　蓋伐鄭不服也王卒既敗自是王命不行矣<lb/>
有兎爰爰<hi>傳曰爰爰緩意</hi>雉離于羅<hi>曰離麗也解見新臺○傳曰鳥網為羅</hi>我生<lb/>
之初<hi>曹氏曰謂幼穉時也</hi>尚無為<hi>箋曰尚/庶㡬也</hi>我生之後逢此百罹<hi>音離○傳曰罹憂也</hi>尚寐無吪<hi>音訛○𫝊曰吪動也○今曰無羊或寢或吪訛亦訓動彼吪作訛字異音義同○朱氏曰寢而不動以死耳</hi>
　興也兎隂狡善逸雉耿介善鬭有兔爰爰然緩喻鄭<lb/>
　人縦恣自如而無如之何也有雉離于羅網之中喻<lb/>
<pb n="12b"/>
　周人為王力戰而受禍也我生之初天下庶㡬無事<lb/>
　及我生之後逢此百憂有生不如無生庶㡬寢寐而<lb/>
　不訛動死為愈也<lb/>
有兔爰爰雉離于罦<hi>音孚○傳曰罦覆車也車赤奢反○疏曰釋器曰繴謂之罿罿罬也罬謂之罦罦覆車也繴音壁○郭璞曰今之翻車也有兩轅中施罥以捕鳥罥音絹○釋曰捕鳥之具孫炎曰掩兔非也</hi>我生之初尚無造<hi>傳曰造為也</hi>我生之後逢此百憂尚<lb/>
寐無覺<hi>音敎</hi>
有兔爰爰雉離于罿<hi>音衝○曰罿即罦也</hi>我生之初尚無庸<hi>傳曰庸用<pb n="13a"/>也</hi>我生之後逢此百凶尚寐無聰<lb/>
　　　兔爰三章章七句<lb/>
葛藟<hi>音壘</hi>王族刺平王也周室道衰棄其九族焉<hi>箋曰九族者據已上至髙祖下及𤣥孫之親○曹氏曰堯典以親九族孔安國以為髙祖𤣥孫之親杜預以為父族四母族三妻族二合而為九族康成孔穎達従安國説徐安道以頍弁序言不親九族而詩有甥舅角弓序言不親九族而詩及婚姻以杜説為是案周官小宗伯掌三族之别以辨親疎説者為父也子也孫也三者為人屬之正名喪服小記云親親以三為五以五為九上殺下殺旁殺而親畢矣説者謂自己而上親父下親子三也以父親祖以子親孫五也以祖親髙祖以孫親𤣥孫九也則由一而三由三而九皆謂同姓之親耳二詩之序推親親<pb n="13b"/>而廣之耳○夏氏書解曰髙祖非己所得而逮事𤣥孫非己之所及見惟夏侯歐陽等以為父族四母族三妻族二父族四者父五屬之内一也父之女昆弟適人者及其子二也己之女昆弟適人及其子三也己之女子適人者及其子四也母族三者母之父姓一也母之母姓二也母之女昆弟適人者及其子三也妻族二者妻之父姓一也妻之母姓二也○今曰二説不同姑兼存之○葛藟在兔爰之下解見兔爰</hi>
　親親周道也棄其九族則周道衰矣<hi>陳氏曰周公大封同姓成王内</hi>
　<hi>睦九族</hi>
緜緜葛藟<hi>傳曰緜緜長不絶之貌○葛藟解見樛木</hi>在河之滸<hi>音虎○釋丘曰岸上滸○釋曰㟁上平地去水稍逺者名滸○傳曰水厓曰滸○渤海胡氏曰周南云葛之覃兮施于中谷邶風云旄丘<pb n="14a"/>之葛兮何誕之節兮唐風云葛生蒙楚大雅云莫莫葛藟施于條枚然則葛藟又生於山谷丘野之地延蔓於草木條枚之上不生於水厓</hi>終逺兄弟<hi>逺去聲</hi>謂他人父謂他人父亦<lb/>
莫我顧<lb/>
　興也葛藟枝蔓聨屬必依木以生喻宗族之依王室<lb/>
　也今緜緜然不絶之葛藟不生於丘野而生於河水<lb/>
　之滸岸近水之岸善崩将為水所盪猶王室衰㣲人<lb/>
　將失其所依也此詩刺王不親九族而舉親兄弟之<lb/>
　辭以責之親兄弟則同父故言王終逺我兄弟者謂<lb/>
<pb n="14b"/>
　父是他人之父乎不然何為不顧我也知有父則知<lb/>
　有兄弟矣今人兄弟之相責望者猶言汝豈不念父<lb/>
　之故杕杜曰豈無他人不如我同父意亦同平王視<lb/>
　親兄弟且如路人則待九族可知矣○舊説平王以<lb/>
　他人之父為父非也<lb/>
緜緜葛藟在河之涘<hi>音俟上濁○釋丘曰涘為崖○李巡曰涘一名厓謂水邉也</hi>終<lb/>
逺兄弟謂他人母謂他人母亦莫我有<lb/>
　母謂是他人母乎莫我有言視之如無也左傳云不<lb/>
<pb n="15a"/>
　有寡君<lb/>
緜緜葛藟在河之漘<hi>音脣○釋丘曰夷上灑下曰漘○孫炎曰平上陗下○郭璞曰厓上平坦而下水深者為漘不發聲也</hi>終逺兄弟謂他人昆<hi>傳曰昆兄也</hi>謂他人<lb/>
昆亦莫我聞<lb/>
　謂兄是他人之兄乎莫我聞言我責以兄弟之義彼<lb/>
　聴之如不聞也<lb/>
　　　葛藟三章章六句<lb/>
采葛懼讒也<hi>疏曰桓王詩</hi>
<pb n="15b"/>
彼采葛兮一日不見如三月兮<lb/>
　興也人臣任事於外則讒間易生今往彼采葛以為<lb/>
　絺綌事之至㣲者時不至久迹無可疑然一日不見<lb/>
　於君己懼小人乗間而讒之如三月之久矣蓋讒人<lb/>
　衆多君子動輒疑懼略不可以有所為事有大焉者<lb/>
　誰敢任之乎<hi>李氏曰小人之譛人多因其不見則乗間而讒之如上官桀等謀譖霍光伺光</hi>
　<hi>出沐日奏之𢎞恭石顯欲譖蕭望之候望之出沐日上之○曹氏曰古語云一日不朝其間容刀</hi>
彼采蕭兮<hi>傳曰蕭所以共祭禩○曰蕭者香蒿也牛尾蒿也○解見蓼蕭及生民</hi>一日不<lb/>
<pb n="16a"/>
見如三秋兮<lb/>
彼采艾兮<hi>艾牛蓋反○傳曰艾所以療疾</hi>一日不見如三嵗兮<lb/>
　　　采葛三章章三句<lb/>
大車刺周大夫也禮義陵遲<hi>疏曰陵遲猶陂陁言廢壊之意陁音弛○李氏曰家語云三尺之限空車不能登者峻故也百仞之山重載涉焉陵遲故也王肅注云陵遲猶陂陁也</hi>男女<lb/>
淫奔故陳古以刺今大夫不能聴男女之訟焉<hi>疏曰桓王詩</hi>
　此詩人述古人能止奔者刺今有淫奔之訟而不能<lb/>
　聴也<lb/>
<pb n="16b"/>
大車檻檻<hi>銜之上濁○傳曰大車大夫之車檻檻車行聲也○錢氏曰尊之言大車○補傳曰檻檻有聲可懼</hi>毳衣如菼<hi>毳尺鋭反吹之去菼覃之上濁○疏曰春官司服衮冕鷩冕毳冕希冕𤣥冕鄭注云古天子冕服十二章至周以日月星辰畫於旌旗而冕服九章登龍於山登火於宗彞尊有神明也九章初一曰龍次二曰山次三曰華蟲次四曰火次五曰宗彞皆畫以為繢次六曰藻次七曰粉米次八曰黼次九曰黻皆絺以為繡則衮之衣五章裳四章凡九也鷩畫以雉謂華蟲也其衣三章裳四章凡七也毳畫虎蜼謂宗彞也其衣三章裳二章凡五也希刺粉米無畫也其衣一章裳二章凡三也𤣥者衣無文裳刺黻而已是以謂𤣥焉凡冕服皆𤣥衣纁裳鷩音鷩希本又作絺陟里反蜼位柚壘三音今考益稷注云絺徐音笞鄭音止刺也○王氏曰春官典命王之三公八命其卿六命其大夫四命及其出封皆加一等蓋八命加一等所謂<pb n="17a"/>上公九命其服以九為節也其未出封則與侯伯同服矣公與侯伯同服則卿與子男同服矣此詩所謂周大夫者卿也司服所謂卿大夫之服自𤣥冕而下者諸侯之卿大夫也○菼箋曰菼薍也毳衣之屬衣繢而裳繡皆有五色焉其青者如鵻薍頑之去聲○今曰毛氏云菼鵻也蘆之初生也鄭氏云菼薍也孔氏云孫炎郭璞以蘆薍為二草李巡舍人樊光以蘆薍為一草毛意同李巡之輩鄭易傳為薍又言青者如鵻鵻鳥青非草名蓋毛所指鵻者草也鄭所指鵻者鳥也今従鄭蘆薍為二草○菼薍萑解見七月</hi>豈不爾思畏<lb/>
子不敢<lb/>
　古者大夫乗其大車其徳尊嚴故聴其車行之聲檻<lb/>
　檻然可懼又身服毳冕之衣衣繢而裳繡皆有五色<lb/>
<pb n="17b"/>
　其青色者如初生之菼乗是車服是服以朝享助祭<lb/>
　儼然人望而畏之不敢犯禮有女欲奔者云我豈不<lb/>
　思汝乎畏此乗大車服毳衣之人故不敢也古之大<lb/>
　夫能荘敬以臨民使之無訟則今之大夫有訟而不<lb/>
　能聴為可刺也<hi>曹氏曰毛公謂大夫服毳冕以決訟毳衣冕服也享王於廟及助王祭禩</hi>
　<hi>則服之未有服之以聴訟也</hi>
大車啍啍<hi>音㬀他敦反○傳曰啍啍重遲之貌</hi>毳衣如璊<hi>音門○説文曰璊玉赤色○疏曰其赤者如璊</hi>豈不爾思畏子不奔<lb/>
<pb n="18a"/>
榖則異室<hi>傳曰榖生也</hi>死則同穴<hi>箋曰謂塚壙中也言古之大夫聴訟之政非但不敢淫奔乃使夫婦之禮有别○疏曰内則云禮始於謹夫婦為宫室辨内外男不入女不出</hi>謂予不信<lb/>
有如皦日<hi>皦音皎○傳曰皦白也</hi>
　言古者男女皆守禮之正生則異室不至相瀆死則<lb/>
　同穴従一以終謂予不信有如皦日觀其自誓之辭<lb/>
　所守之堅可知矣此由上之風化使然也<lb/>
　　　大車三章章四句<lb/>
丘中有麻思賢也莊王不明<hi>疏曰莊王佗桓王子</hi>賢人放逐國人<lb/>
<pb n="18b"/>
思之而作是詩也<lb/>
　二留名氏不顯事迹無傳以國人思之知其賢矣<lb/>
丘中有麻彼留子嗟<hi>傳曰留大夫氏子嗟字也○曹氏曰留本邑名其大夫以為氏</hi>彼<lb/>
留子嗟將其來施施<hi>箋曰施施舒行貌○蘇氏曰庶其肻徐来以従我○李氏曰孟子施施従外来</hi>
　子嗟放逐在外國人思之言隠居丘陵之間而殖麻<lb/>
　以為生者是彼留氏字子嗟也彼留氏子嗟庶㡬施<lb/>
　施然舒行而来以従我也猶唐有杕之杜筮肻適我<lb/>
<pb n="19a"/>
　白駒於焉逍遙之意夫賢者放逐於外而使國人私<lb/>
　致其愛慕欲其相與遊従而已知莊王不能復用之<lb/>
　矣<lb/>
丘中有麥彼留子國<hi>傳曰子國子嗟父○朱氏曰子國亦字也</hi>彼留子國将<lb/>
其來食<hi>蘇氏曰庶㡬肻來従我食也</hi>
　庶㡬従我食猶唐有杕之杜言中心好之曷飲食之<lb/>
　之意愛而欲飲食之也君不能養賢而國人欲私致<lb/>
　其殷勤以飲食之而已<lb/>
<pb n="19b"/>
丘中有李彼留之子<hi>朱氏曰并指前二人也</hi>彼留之子貽我珮玖<lb/>
<hi>傳曰石次玉者能遺我美寳○疏曰美寳猶美道</hi>
　貽我珮玖欲其遺我以善道也夫賢者宜金玉王度<lb/>
　而乃使國人望其私淑於已而已是可歎也○張平<lb/>
　子四愁詩云美人贈我金琅玕何以報之雙玉盤其<lb/>
　序云屈原以珍寳為仁義騷人之辭源流於風也<lb/>
　　　丘中有麻三章章四句<lb/>
　詩緝卷七<lb/>
</p>
<p>
</p>
  </div>
</body>
</text>
</TEI>
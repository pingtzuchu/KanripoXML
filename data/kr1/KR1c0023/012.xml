<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩緝卷十二</head> <lb/>
    <p>
<pb n="1a"/>
欽定四庫全書<lb/>
　詩緝卷十二<lb/>
　　　　　　　　　　　　　宋　嚴粲　撰<lb/>
秦　　　　國風<lb/>
<hi>譜曰秦者隴西谷名於禹貢近雍州鳥鼠山堯時有伯翳者實臯陶之子佐禹治水賜姓曰嬴歴夏商興衰亦世有人焉周孝王使其末孫非子養馬於汧渭之間封為附庸邑之於秦谷至曾孫秦仲宣王又命作大夫始有車馬禮樂侍御之好國人美之秦之變風始作秦仲之孫襄公平王之初興兵討西戎以救周平王東遷王城乃以岐豐之地賜之始列為諸侯遂有周西都宗周畿内八百里之地其封域在荆岐終南惇物之野至𤣥<pb n="1b"/>孫徳父又徙於雍云汧音牽○疏曰秦今秦州也伯益伯翳聲轉字異猶一人也其後費昌當夏桀之時為湯御以敗桀中衍之後遂世有功以佐殷其𤣥孫曰中潏在西戎保西垂生蜚㢘蜚㢘生惡來惡來有力蜚㢘善走父子俱以材力事紂潏音聿○西漢志曰天水隴西及安定北地上郡西河皆迫近戎狄修習戰備髙上氣力以射獵為生漢興六郡良家子選給羽林期門以材力為官名將多出焉○朱氏曰岐豐之地文王用之以興二南之化如彼其忠且厚也秦人用之未幾而一變其俗見於詩者大扺尚氣槩先勇力已悍然有招八州而朝同列之氣矣葢雍州土厚水深其民重厚質直不為浮靡以善道之則易以興起以猛驅之則其彊毅果敢之資亦足以彊兵力農而成富彊之業也論至於此以見厚重彊直者之可與有為而又以見上之道民不可不謹其所之也</hi>
<pb n="2a"/>
　魏唐堯舜禹之故都至是而風亦變則帝王風教中<lb/>
　國禮義蕩然而夷狄乘之故次以秦中國將變於夷<lb/>
　矣<lb/>
車鄰美秦仲也<hi>疏曰秦仲以字配國者附庸未得爵命無諡可稱</hi>秦仲始大<hi>補傳曰秦仲未為諸侯謂之始大葢視其先為大耳</hi>有車馬禮樂侍御之好焉<hi>曰秦仲詩宣王時</hi>
　秦反周之政者也秦興而帝王之影響盡矣車鄰其<lb/>
　濫觴也世道興衰升降之機在是歟<lb/>
<pb n="2b"/>
有車鄰鄰<hi>傳曰鄰鄰衆車聲○曹氏曰宻比之意言車之衆○今曰杜子美詩云車轔轔其字從車古字通</hi>有馬白顛<hi>傳曰白顛的顙也○疏曰的白也顙額也額有白毛今之戴星馬也</hi>未見<lb/>
君子寺人之令<hi>平聲○曰寺人閹官也○疏曰齊有寺人貂晉有寺人披○蘇氏曰凡此皆人君之常禮而秦之先君昔所未有也</hi>
　秦仲有車甚衆其車鄰鄰然宻比有馬甚多其中有<lb/>
　白額之馬舉一以見其餘也是時又始有寺人閹官<lb/>
　未見君子秦仲之時必先令寺人通之然後得見言<lb/>
　侍御使令之備也秦前此所未有故詩人美其始有<lb/>
<pb n="3a"/>
　也<lb/>
阪有漆<hi>陂音反○釋地曰可食者曰原陂者曰阪下者曰隰陂音坡○釋曰三者地形雖有髙下不平皆可種榖給食陂陀不平而可食者名阪○曹氏曰阪山脅也前地理志隴西有隴坻師古曰隴坻謂隴陂即今之隴山也此郡在隴之西故曰隴西三秦記云其陂九回不知髙幾許欲上者七日乃越髙處東望秦川然則阪固秦地所有也坻音底</hi>隰有栗<hi>釋地曰下濕曰隰○漆栗解見定之方中</hi>既見君子<lb/>
竝坐鼓瑟<hi>解見關雎</hi>今者不樂<hi>音/洛</hi>逝者其耋<hi>音迭○傳曰耋老也八十曰耋○疏曰離卦大耋之嗟注云年踰七十僖九年左傳伯舅耋老服䖍云七十曰耋耋有七十八十無正文也</hi>
　興也阪則有漆木隰則有栗木猶君國之有禮樂也<lb/>
<pb n="3b"/>
　士之既見此君子秦仲也則與之燕飲相樂竝坐而<lb/>
　鼓瑟曰今者若不為樂則自此以往其將老矣言貴<lb/>
　生前得意否則虚老嵗月耳此彊毅果敢之氣勇於<lb/>
　有為已有安能邑邑以待數十百年之意矣秦之能<lb/>
　彊者在此而周人之氣象變矣<hi>詩記曰既見君子竝坐鼓瑟簡易相親之</hi>
　<hi>俗也今日不樂逝者其耋悲壯感慨之氣也秦之彊以此而止於為秦者亦以此</hi>
阪有桑隰有楊<hi>釋木曰楊蒲栁○郭璞曰左傳所謂董澤之蒲○釋曰楊一名蒲柳生澤中可為箭笴笴歌之上○山隂陸氏曰楊今有黄白青赤四種白楊葉圓青楊葉長赤楊霜降則葉赤材理亦赤黄<pb n="4a"/>楊木性堅緻難長俗云嵗長一寸閏年倒長一寸易大過云枯楊生稊齊民要術云白楊性勁直堪為屋材寧折終不曲撓揄性懦軟乆無不曲緻音治</hi>既見君子並坐鼔簧<hi>曰笙之簧也解見鹿鳴</hi>
今也不樂逝者其亡<hi>錢氏曰亡死也</hi>
　　　車鄰三章一章四句二章章六句<lb/>
駟驖美襄公也<hi>驖音鐵○疏曰秦仲生莊公莊公生襄公</hi>始命<hi>句○箋曰始命為諸侯也○疏曰秦自非子以來世為附庸未得王命平王封襄公為諸侯賜之岐西之地</hi>有田狩之事<lb/>
園囿之樂焉<hi>疏曰有藩曰園有牆曰囿囿者域養禽獸之所○曰秦襄公詩平王時</hi>
　平王以秦之救周而命之異時諸夏之憂反生於所<lb/>
<pb n="4b"/>
　救事之倚伏可預料邪是故禦戎以自治為上䇿<lb/>
駟驖孔阜<hi>傳曰驖驪也○疏曰檀弓云夏后氏尚黒戎事乘驪則驪黒色驖者色黒如鐵○朱氏曰阜肥大也</hi>六轡在手<hi>疏曰每馬兩轡四馬八轡兩驂之内轡納之於觖故在手者六轡耳觖音決</hi>
公之媚子<hi>朱氏曰媚愛也</hi>從公于狩<hi>傳曰冬獵曰狩</hi>
　襄公駕四馬皆鐵色之驖甚肥大矣言馬之良也御<lb/>
　者執六轡於手馬之遲速在我言御之良也公所親<lb/>
　愛之人從公而往冬狩見便嬖足使令於前也○馬<lb/>
　之有轡所以制馬之出入使之隨人意也在手言把<lb/>
<pb n="5a"/>
　握其轡能制馬之遲速惟手之是聽也在如師之耳<lb/>
　目在吾旗鼓之在舊説六轡在手而已不須控制之<lb/>
　今不從<lb/>
奉時辰牡<hi>傳曰時是日辰時也冬獻狼夏獻麋春秋獻鹿豕羣獸○疏曰皆天官獸人文獸之供食各有時節故謂之時牡</hi>辰牡孔碩公曰左之<hi>曰射必中左乃為中殺○董氏曰五御三曰逐禽左自左膘而射之達于右腢為上殺膘音縹腢音愚詳見車攻</hi>舍拔則𫉬<hi>舍拔音捨跋○傳曰拔矢末也○箋曰括也○疏曰以鏃為首故拔為末</hi>
　襄公田獵之時虞人奉此時節之牡獸驅以待公之<lb/>
<pb n="5b"/>
　發此時牡甚碩大矣公謂御者令左其車以射獸之<lb/>
　左公舍放矢末則應弦而𫉬其獸<hi>曹氏曰所謂命中也</hi>
遊于北園四馬既閑<hi>傳曰閑習也</hi>輶車鸞鑣<hi>輶有由二音○鑣音標○傳曰輶輕也○箋曰輕車驅逆之車○疏曰夏官田僕掌設驅逆之車注驅驅禽使前趨𫉬逆御還之使不出圍故知輕車即驅逆之車若君所乘則謂之田車鸞在衡和在軾謂乘車之鸞也此云鸞鑣則鸞在於鑣異於乘車也○朱氏曰鸞鈴也效鸞鳥之聲○今曰鑣馬䘖外鐵也</hi>載獫歇驕<hi>獫音聚斂之斂驕音枵○傳曰獫田犬也○補傳曰毛云長喙曰獫短喙曰歇驕今田犬長喙誠然短喙非田犬也爾雅攻歇驕皆從犬以合毛氏不若謂犬性驕逸以車載之所以歇其驕逸也○朱氏曰韓愈畫記有騎擁田犬者亦此類</hi>
<pb n="6a"/>
　田事已畢遊于北園四馬既調習而閑矣乃以驅逆<lb/>
　之輕車置鸞鈴於馬䘖兩旁之鑣載田犬之獫歇其<lb/>
　驕逸謂休其足力也田而𫉬𫉬而休常事也秦人美<lb/>
　之者亦喜其見之新也<lb/>
　　　駟驖三章章四句<lb/>
小戎美襄公也備其兵甲以討西戎西戎方彊而征伐<lb/>
不休國人則矜其車甲婦人能閔其君子焉<hi>曰秦襄公詩平王時○李氏曰史記秦仲誅西戎西戎殺之宣王召其子莊公與兵七千人使伐西戎破之至殺幽王驪山下襄公<pb n="6b"/>將兵救周有功平王封襄公為諸侯十二年伐戎至岐而卒善乎蘇東坡有言云秦民好戰之心囂然而未已也是故不可與休息而至於亡夫為國家者豈可使其風俗有好戰之心哉觀后稷之稼穡則可以知周家卜世卜年之過其歴觀襄公之使民矜其車甲則可以知秦之傳祚二世而不及其期非一朝一夕之故其所由者有漸矣○朱氏曰西戎方彊則征伐宜休矣而不休征伐不休則國人宜怨矣而不怨反為詩以美其上而聖人亦有取焉何哉西戎者秦之臣子不共戴天之讎也襄公上承天子之命以報君父之讎其所以不能自已者豈忮忿之私心哉乃人倫之正天理之發以大義驅其人而戰之敵之彊弱戰之勝負皆不暇有所顧而惟知仇讎之不可以不復此襄公所以能用其人而秦人所以樂為之用也聖人有取乎此亦春秋大復讎而與討賊之意歟</hi>
<pb n="7a"/>
　小戎之詩鋪陳兵車器械之事津津然夸説不已以<lb/>
　婦人閔其君子而猶有鼔勇之意其真秦風也哉<lb/>
小戎俴收<hi>俴音踐前之上濁○傳曰小戎兵車也俴淺也收軫也○疏曰軫車之前後兩端之横木也所以收斂所載故名收焉兵車言淺軫者對大車平地任載之車為淺也車當輿之内從前軫至後軫惟深四尺四寸大車前軫至後軫其深八尺兵車之軫比之為淺人之升車也自後登之入於車内故以深淺言之</hi>
五楘梁輈<hi>楘音木輈音舟○傳曰楘歴録也梁輈輈上句衡也録音禄句音鉤○曰五楘者輈上五處以皮束之歴録然有文章也曰梁輈者輈轅如梁也輈者轅也衡者服馬之<graphic n="KR1270" url="https://raw.githubusercontent.com/kanripo/KR-Gaiji/master/images/KR1270.png" mimeType="image/png"/>也轅直一木從後軫至前軫稍曲而上以便服馬之進退至衡則駕於衡之上而嚮下句之衡居於輈下而輈形穹窿上曲如屋之梁謂之<pb n="7b"/>梁輈懼輈之不堅一輈之上五分其穹每處以皮革束之</hi>游環脅驅<hi>曰游環者以環貫驂馬之靷游移無定處所以止驂馬之外出也曰脅驅者以皮繫衡軫之兩端當服馬之脅所以止驂馬之内入也○疏曰游環在服馬之背上驂馬欲出此環牽之脅驅以一條皮上繫於衡之兩端後繫於軫之兩端驂馬欲入則此皮約之</hi>隂靷鋈續<hi>靷羊晉反鋈音沃○隂曰隂者隂夜也/○傳曰隂揜<graphic n="KR1270" url="https://raw.githubusercontent.com/kanripo/KR-Gaiji/master/images/KR1270.png" mimeType="image/png"/>也○箋曰揜<graphic n="KR1270" url="https://raw.githubusercontent.com/kanripo/KR-Gaiji/master/images/KR1270.png" mimeType="image/png"/>在軾前○今曰以板横側置車之前及左右三面以隂映車<graphic n="KR1270" url="https://raw.githubusercontent.com/kanripo/KR-Gaiji/master/images/KR1270.png" mimeType="image/png"/>/故為之隂也<graphic n="KR1270" url="https://raw.githubusercontent.com/kanripo/KR-Gaiji/master/images/KR1270.png" mimeType="image/png"/>舊無音言在軾前當音犯字作<graphic n="KR1270" url="https://raw.githubusercontent.com/kanripo/KR-Gaiji/master/images/KR1270.png" mimeType="image/png"/>解見匏有苦葉濟盈不濡軌○靷曰隂靷者隂板之上繫驂馬之靷也○傳曰靷所以引也○疏曰靷以皮為之令驂馬引之車衡之長唯六尺六寸止容二服馬而已驂馬頸不當衡别為二靷以引車前繫驂馬之頸後繫於車前隂板之上此所謂靷也○鋈續曰鋈者沃也續者靷端續靷之環也鋈續曰以白金灌沃續靷之環也○<pb n="8a"/>傳曰鋈白金也續續靷也○疏曰銷此白金以鋈灌靷環非訓鋈為白金也金銀銅鐵總名為金此兵車之飾或是白銅未必皆白金也靷言鋈續則作環相續</hi>文茵暢轂<hi>音谷○文茵曰文茵者以虎皮為茵褥車中所坐也○疏曰茵褥也以虎皮為之有文采也○暢轂傳曰暢轂長轂也○説文曰轂輻所湊也○疏曰言長於大車之轂也○今曰考功記輪人為輪注兵車之轂三尺二寸車人為車注大車轂徑尺有五寸</hi>
駕我騏馵<hi>音其注○騏傳曰騏騏文也○疏曰色之青黑者名為綦○馵釋畜曰馬後右足白驤左白馵○疏曰謂後左足也</hi>言念君子<hi>曰婦人謂其夫也</hi>温其如玉在其板屋<lb/>
<hi>傳曰西戎板屋○疏曰漢地理志云天水隴西山多林木民以板為屋秦之西垂民亦板屋此想君子伐得而居乏也</hi>亂我心曲<hi>錢氏曰心之委曲也</hi>
<pb n="8b"/>
　國人夸其兵車之善言我兵車其收軫淺短也其輈<lb/>
　轅穹窿上曲如屋之梁五節以皮束之楘謂歴録然<lb/>
　有文章也驂馬欲出則有游移之環貫驂之外轡以<lb/>
　止其出驂馬欲入則有皮為脅驅繫於衡軫以止其<lb/>
　入也又於隂板之上繫驂馬之靷靷端作環相接謂<lb/>
　之續以白金鋈灌之也其車中所坐有虎皮文章之<lb/>
　茵褥也其貫車輪之轂又暢而長也又駕騏馬及馵<lb/>
　馬也婦人言其君子以此車馬往伐西戎我念君子<lb/>
<pb n="9a"/>
　温然如玉今乃在西戎板屋之中思而不得見亂我<lb/>
　心中之委曲也閨門之情若曰戰陣乃武勇者之事<lb/>
　而我君子之温然恐其不堪勞苦序所謂閔也<lb/>
四牡孔阜<hi>朱氏駟驖解曰阜肥大也</hi>六轡在手<hi>在手解/見駟驖</hi>騏駵是中<hi>駵音留○箋曰赤身黒鬛曰駵○疏曰釋畜有駵曰駁説者皆以駵為赤色若身鬛俱赤則為騂故為赤身黑鬛○朱氏曰中兩服馬也</hi>騧驪是驂<hi>騧驪音𤓰离○釋畜曰黑喙騧○傳曰黄馬黑喙曰騧○驪解見駟驖</hi>龍盾之合<hi>盾純之上○傳曰畫龍於盾也合合而載之○今曰盾干也以木為之畫龍於上○曹氏曰夏官司兵掌五盾注云五盾干櫓之屬先儒以為干櫓伐皆盾也其大者謂之櫓中者謂之伐干盾亦<pb n="9b"/>其類也○疏曰合而載之車上以為蔽也</hi>鋈以觼軜<hi>音決納○疏曰驂馬内轡之末鋈金以為觼馬之有轡者所以制馬之左右令之隨逐人意驂馬欲入則偪於脅驅内轡不須牽挽故知軜者納驂内轡繫於軾前其繫之處以白金為觼也○朱氏曰觼環之有舌者</hi>言念君子温其在邑<hi>朱氏曰西鄙之邑也</hi>方何為期<hi>朱氏曰方將也</hi>胡然我念之<lb/>
　四牡之馬甚肥大矣言馬之良也六轡在手馬之遲<lb/>
　速在我言御之良也騏與駵是其中之服馬也騧與<lb/>
　驪是其外之驂馬也又以木為干盾畫龍於上合二<lb/>
　盾而載之以為車之前蔽也又於軾前以白金鋈其<lb/>
<pb n="10a"/>
　觼環以納驂馬之内轡謂之觼軜也婦人言其君子<lb/>
　以此車馬往伐西戎我念君子温然在西鄙之邑方<lb/>
　將何以為歸期乎何為使我念之極也<lb/>
俴駟孔羣<hi>疏曰用淺薄之金以為駟馬之甲○箋曰羣言和調也○李氏曰不和則不得羣居</hi>
厹矛鋈錞<hi>厹音求錞音隊○傳曰厹矛三隅矛也錞鐏也鐏存之去聲徂寸反○疏曰厹矛刃有三角曲禮云進戈者前其鐏後其刃進矛㦸者前其鐓是矛之下端當有鐓也彼注云鋭底曰鐏平底曰鐓言鐓鐏者取類相明非訓為鐏也錞鐓同</hi>蒙伐有苑<hi>曰蒙伐者畫蒙雜羽文以為干伐也○傳曰蒙討羽也伐中干也苑文貌○箋曰蒙厖也討雜也○疏曰畫雜鳥之羽以為盾節夏官司兵掌五盾其名未盡聞也<pb n="10b"/>言辨其等則盾有大小襄十年左傳説狄虒彌建大車之輪而蒙之以甲以為櫓櫓是大盾故以伐為中干干伐皆盾之别名也虒音斯</hi>虎韔鏤膺<hi>韔音暢鏤音漏○傳曰韔弓室也○箋曰鏤刻金飾也○補傳曰韔以虎皮為之而以金鏤飾其膺也膺胷也謂弓室之胷也爾雅金謂之鏤</hi>交韔二弓竹閉<lb/>
緄縢<hi>音衮滕○傳曰閉紲也緄繩也縢約也紲音薛○疏曰既夕禮説明器之弓云有柲注云柲弓檠也弛則縛之於弓裏以竹為之竹閉一名柲也紲繫也以繩繫之因名柲為紲所紲之事即緄縢是也謂以繩約弓然後納之韔中也○朱氏曰檠弓體使正也</hi>言念君子載寢載興厭厭良人<lb/>
<hi>厭音淹○傳曰厭厭安靜也</hi>秩秩徳音<hi>蘇氏曰秩秩有序也○徳音解見假樂</hi>
　以淺薄之金為駟馬之甲欲其輕而便於馳逐孔羣<lb/>
<pb n="11a"/>
　則駟馬和調也又有三角刃之厹矛其下端平底曰<lb/>
　錞以白金鋈之也又有中干曰伐盡䝉雜鳥羽以為<lb/>
　飾苑然有文也又以虎皮為弓室謂之韔以金鏤弓<lb/>
　室之胷也又交二弓於韔中顛倒安置之以備壊折<lb/>
　也又以竹為弓檠謂之竹閉置弓於柲内以緄繩縢<lb/>
　約之然後納之韔中也婦人言其君子以此兵甲往<lb/>
　伐西戎我思君子之深既寢又興朝夕未嘗忘也厭<lb/>
　厭然安靜之良人其徳音秩秩然有序何為親此勞<lb/>
<pb n="11b"/>
　苦之事乎亦閔之也○傳以膺為馬帶疏釋之為鏤<lb/>
　胷之鞶即鉤膺也然采芑鉤膺鞗革崧髙鉤膺濯濯<lb/>
　韓奕鉤膺鏤錫上下文皆言車馬之飾則膺當為馬<lb/>
　胷之帶此首言虎韔繼言鏤膺下文又言交韔二弓<lb/>
　竹閉緄縢則皆言弓耳不得以此鏤膺為彼鉤膺也<lb/>
　補傳義長<lb/>
　　　小戎三章章十句<lb/>
蒹葭<hi>音兼加</hi>刺襄公也未能用周禮將無以固其國焉<hi>曰秦<pb n="12a"/>襄公詩平王時○蘇氏曰蒹葭之方盛也蒼蒼其彊勁而不適於用至於白露凝戾為霜然後堅成可施用於人秦起於西垂與戎狄雜居本以彊兵富國為先襄公耕戰自力而不知以禮義終成之豈不蒼然盛哉然君子以為未成故其後世狃於利而不知義至商君厲之以法卒以此勝天下既勝之後二世而亡其數有以取之矣戾祭義為燥之義○曹氏曰禮者國之幹也有禮則雖弱而猶存無禮則雖彊而必亡昔齊桓公欲取魯仲孫湫曰魯秉周禮周禮所以本也國將亡本必先顛而後枝葉從之魯不棄周禮未可動也其後景公患陳氏之偪問於晏子晏子曰惟禮可以己之君令臣恭父慈子孝兄愛弟敬夫和妻柔姑慈婦聽禮之善物也然則禮者豈直威儀文辭之末節而已哉葢有所謂辯上下而定民志者焉是以先王尚之為國者不可一日而忘也襄公乆處戎狄之中以戰爭為國今始命為諸侯土地益廣車甲日多而不知以禮漸變其俗其風聲氣<pb n="12b"/>習末流益甚專以詐力取勝終以㓕亡詩人識㣲所以刺焉湫子小反事見閔元年</hi>
　周弱而緜秦彊而顛由其禮之存亡異焉耳<lb/>
蒹葭蒼蒼<hi>曰蒹也葭也萑也三物共十一名○蒹曰小者蒹薕荻也一物而三名也釋草云蒹薕釋云蒹一名薕郭璞云江東呼為薕荻似萑而細髙數尺陸璣云蒹水草也牛食之令牛肥彊山隂陸氏曰今人以為薕箔因此得名蒹萑之小者菼葦之小者○葭曰大者葭蘆葦也又名華一物而四名也解見豳七月○萑曰中者菼薍萑也又名鵻一物而四名也解見豳七月菼覃之上濁薍頑之去萑音完○今曰此詩蒹葭舉小與大者言之豳風萑葦舉中與大者言之三物皆待霜凝戾而後可用三物共十一名説者多混而難考故辯之○傳曰蒼蒼盛也</hi>白露為霜所謂伊人<hi>陳氏曰伊人斥襄公也</hi>在水一<lb/>
<pb n="13a"/>
方<hi>朱氏曰一方彼一方也○曹氏曰秦地在黄河之西言其僻處西河不與中國通其朝聘㑹盟孤陋而無與也</hi>遡洄從之<hi>遡洄音素回○傳曰逆流而上曰遡洄</hi>道阻且長遡游從之<lb/>
<hi>傳曰順流而涉曰遡游</hi>宛在水中央<hi>箋曰宛坐見貌</hi>
　興也蒹葭雖蒼蒼然盛必待白露凝戾為霜然後堅<lb/>
　實譬秦雖彊盛勁健必用周禮然後堅固也伊人指<lb/>
　襄公也在水一方謂水中别一所在也喻襄公僻處<lb/>
　一隅陷溺於夷狄之俗不聞中國之禮義也將使之<lb/>
　逆流而上以往求攸濟歟則路險阻而且長逺喻其<lb/>
<pb n="13b"/>
　狃於功利以道為逺而難致必不能彊勉而行之也<lb/>
　將使之順流以涉而聽其所止歟則宛然唯在水之<lb/>
　中央喻由今之道無變今之俗終夷狄而已矣道本<lb/>
　非逺而秦人以為逺所謂安能邑邑以待數百十年<lb/>
　而為帝王也故詩人因秦人之意以道阻且長言之<lb/>
蒹葭淒淒<hi>音淒本亦作萋○傳曰淒淒猶蒼蒼也</hi>白露未晞<hi>音希○傳曰晞乾也</hi>所<lb/>
謂伊人在水之湄<hi>音眉○釋水曰水草交為湄</hi>遡洄從之道阻且躋<lb/>
<hi>傳曰躋升也○箋曰升者言其難至如升阪</hi>遡游從之宛在水中坻<hi>音遲○傳曰坻<pb n="14a"/>小渚也○釋水曰小沚曰坻○疏曰傳以渚易知故繫渚言之○甫田箋曰坻水中之髙地也</hi>
　白露未晞則未為霜也蒹葭雖淒淒然盛不適於用<lb/>
　也<lb/>
蒹葭采采<hi>朱氏曰采采言其盛而可采也</hi>白露未已所謂伊人在水之<lb/>
涘<hi>音俟上濁○曰涘厓也解見王葛藟</hi>遡洄從之道阻且右<hi>疏曰若正與相當行則易到今乃出其右是迂迴難至也其左亦迂迴右取韻耳</hi>遡游從之宛在水中沚<hi>音止○傳曰小渚曰沚</hi>
　白露未已亦未為霜也蒹葭雖可采而不適於用也<lb/>
<pb n="14b"/>
　　　蒹葭三章章八句<lb/>
終南戒襄公也能取周地始為諸侯受顯服大夫美之<lb/>
故作是詩以戒勸之<hi>曰秦襄公詩平王時○歐陽曰按史記平王封襄公為諸侯賜之以岐西之地襄公十二年伐戎至岐而卒子文公立十六年以兵伐戎戎敗走遂取周餘民而有之地至岐葢自戎侵奪岐豐周遂東遷雖以岐豐賜秦使自攻取而終襄公之世不能取之但嘗以一兵至岐至文公始逐戎而取岐豐之地○朱氏曰襄公雖未能遽有周地然既有天子之命矣榖梁子云王者無外命之則成矣○補傳曰周地雖有王命尚為戎有戒其無負天子之託而勸其必取也</hi>
終南何有<hi>傳曰周之名山中南也○疏曰昭四年左傳云荆山中南九州之險此一名中南也○李<pb n="15a"/>氏曰終南西距鳳翔武功北距萬年長安</hi>有條有梅<hi>條傳曰條槄也槄音叨○釋木曰槄山榎榎音假檟同○郭璞曰今之山楸○陸璣曰皮葉白色亦白宜為車板○梅釋木曰梅柟柟音髯○郭璞曰似杏實酢酢音醋酸也</hi>君子至止錦衣狐裘<hi>曰狐白裘也錦衣狐白裘諸侯在天子朝廷之服其歸在國則不服之○疏曰白狐毛為裘其上加錦衣以為禓其上又加皮弁服也玉藻云君衣狐白裘錦衣以裼之注云君衣狐白毛之裘則以素錦為衣覆之使可裼也袒而有衣曰裼必覆之者裘䙝也詩云衣錦褧衣裳錦褧裳然則錦衣復有上衣明矣天子狐白之上衣皮弁服歟凡裼衣象裘色也是鄭以錦衣之上有皮弁服也正以錦文大著上有衣衣象裘裘是狐白則上亦白皮弁服以白布為之衣之白者惟皮弁服耳玉藻又云錦衣狐裘諸侯之服也諸侯與其臣服皮弁以視朔朝服以日視朝論語云素衣麑裘云素衣諸侯視朔之<pb n="15b"/>服諸侯在國視朔及受鄰國之聘其皮弁服皆服麑裘不服狐白此言裘為朝廷之服者謂諸侯在天子之朝廷服此服耳諸侯受天子之賜歸則服之以告廟而已於後不服之知視朔受聘服麑裘此美其受賜而歸故言錦衣狐裘</hi>顔如渥丹<hi>箋曰渥厚漬也○今/曰邶簡兮赫如渥赭</hi>其君也哉<hi>朱氏曰言容貌衣服稱其為君也</hi>
　賦也周都豐鎬面對終南故天保祝君斯干考室節<lb/>
　南山刺師尹皆指此山也平王以岐西之地賜襄公<lb/>
　岐西之地其名山莫如終南舉終南則可以該岐西<lb/>
　北終南山其中何所有乎有條又有梅地有名山山<lb/>
<pb n="16a"/>
　多材木誇言雍州之為上腴隩區也以素錦為裼衣<lb/>
　其下有狐白裘諸侯之服也顔如厚漬之丹容貌之<lb/>
　盛也言岐西山髙木茂氣象葱鬱我襄公自受周命<lb/>
　而歸其將被顯服正顔色儼然君臨於此土也哉其<lb/>
　者將然之辭哉者疑而未定之辭天子賜之則為其<lb/>
　有矣猶為疑之之辭未能取之也此所以戒勸之而<lb/>
　勉其為必取之計也君哉舜也有歎美不盡之意與<lb/>
　君王哉有諷諫不盡之意其君也哉有戒勸不盡之<lb/>
<pb n="16b"/>
　意○前地理志終南在武功縣東張衡西京賦云於<lb/>
　前則終南太一李善云終南南山之總名太一一山<lb/>
　之别號耳是終南在長安之南也豐鎬在長安之西<lb/>
　而近李善引説文云鎬在上林苑中故長樂劉氏云<lb/>
　終南在鎬京之南也以其在南故云南山班固西都<lb/>
　賦云表以太華終南之山太華雖髙而在東不若終<lb/>
　南在前舉頭則見故周多以南山言之<lb/>
終南何有有紀有堂<hi>程子曰紀稜角堂平寛○傳曰堂畢道平如堂也○箋曰畢終南山<pb n="17a"/>之道名</hi>君子至止黻衣繡裳<hi>黻音弗○傳曰黒與青謂之黻五色備謂之繡○朱氏曰黻之狀亞兩已相戾也○疏曰黻皆在裳衣大名言衣與裳異其文耳</hi>佩玉將將<hi>音鏘○朱氏曰將將佩玉聲</hi>壽考不忘<hi>補傳曰戒之無忘乃勸之必取也</hi>
　終南有廉角處又有平寛處亦誇言其山之美也言<lb/>
　此土地命服出於天子之賜襄公宜壽考而勿忘也<lb/>
　亦勸戒之也○説者多以山有草木為興有條有梅<lb/>
　其説猶可通至紀堂則無説矣今考詩中凡一句各<lb/>
　指一物者興也葢興則意在於物故每句中專指其<lb/>
<pb n="17b"/>
　一以寓丁寧之意如山有榛隰有苓之類是也凡一<lb/>
　句疊言二物者皆賦也葢賦則敷陳其物之多意在<lb/>
　有之一字而不在於所指之物故疊言之如有熊有<lb/>
　羆但言獸之多有鱣有鮪但言魚之多有驪有黄但<lb/>
　言馬之多别無興也此詩不泛説山而指終南正是<lb/>
　平王所賜之地詩人之意在終南不在條梅紀堂也<lb/>
　　　終南二章章六句<lb/>
黄鳥哀三良也國人刺穆公以人從死而作是詩也<hi>曰秦<pb n="18a"/>穆公詩襄王時○疏曰穆公任好徳公之子於襄公為玄孫之子左傳文六年秦伯任好卒以子車氏之三子奄息仲行鍼虎為殉皆秦之良也國人哀之為之賦黄鳥殺人以葬環其左右曰殉不刺康公而刺穆公是穆公命從已死此人乃自殺從之任音壬○朱氏曰春秋傳云秦穆公之不為盟主也宜哉死而棄民先王遺世猶貽之法而況奪之善人乎今縱無法以遺後嗣而又收其良以死難以在上矣君子是以知秦之不復東征也又按史記秦武公卒以人從死者六十六人至穆公遂用百七十七人而三良與焉葢特其初特出於戎翟之俗而無明王賢伯以討其罪於是習以為常則雖穆公之賢而不免論其事者亦徒閔三良之不幸而歎秦之衰至於王政不綱諸侯擅命殺人不忌至於如此則莫知其為非也嗚呼俗之敝也乆矣其後始皇之葬後宫皆令從死工匠生閉墓中尚何怪哉○董氏曰陳乾昔魏顆從其治命不以為殉君子美之康公得無罪乎<pb n="18b"/>詩人方責穆公死而棄民故舉其重者乾音干○東坡蘇氏和陶淵明三良詩曰此生泰山重忽作鴻毛遺三子死一言所死良已微賢哉晏平仲事君不以私我豈犬馬哉從君求葢帷殺身固有道大節要不虧君為社稷死我則同其歸顧命有治亂臣子得從違魏顆真孝愛三良安足希仕宦豈不榮有時纒憂悲所以靖節翁服此黔婁衣</hi>
　此秦夷狄之俗雖居我岐豐變於夷矣<lb/>
交交黄鳥<hi>李氏曰交交飛而往來之貌○曹氏曰黄鳥聲音顔色之美人所愛悦猶三良為人之所愛也</hi>止于棘誰從穆公子車奄息<hi>車音居○傳曰子車氏奄息名</hi>維此奄<lb/>
息百夫之特<hi>王氏曰特特出也</hi>臨其穴<hi>箋曰穴/壙也</hi>惴惴其慄<hi>傳曰惴惴<pb n="19a"/>懼也○箋曰慄悼也</hi>彼蒼者天殱我良人<hi>殱音尖徐音纎○傳曰殱盡也○今考莊十七年經書齊師殱于遂注云盡殺之也</hi>如可贖兮人百其身<lb/>
　興也三良為國人所愛猶黄鳥然黄鳥交交然飛而<lb/>
　往來止於棘木得其所也今良臣從死非其所也誰<lb/>
　從穆公死乎有子車氏名奄息也此奄息乃百夫之<lb/>
　中特出者而乃從死是可惜也秦人傷之臨其壙穴<lb/>
　之上惴惴然恐懼而悼慄呼天而愬之曰盡殺我善<lb/>
　人乎此奄息之死若可以他人贖代之則當以百人<lb/>
<pb n="19b"/>
　之身贖之言百人不如一賢也奄息為百夫之特故<lb/>
　願以百身贖之<hi>朱氏曰三人死非其義詩人特哀之而已死不為義不足美也</hi>
交交黄鳥止于桑誰從穆公子車仲行<hi>音航○箋曰仲行字也○疏曰傳以奄息為名仲行亦名</hi>維此仲行百夫之防<hi>曹氏曰言其壯勇可禦百夫之侮</hi>臨<lb/>
其穴惴惴其慄彼蒼者天殱我良人如可贖兮人百其<lb/>
身<lb/>
交交黄鳥止于楚誰從穆公子車鍼虎<hi>鍼音鈐○疏曰鍼虎亦名</hi>維<lb/>
此鍼虎百夫之禦<hi>今曰禦猶防也</hi>臨其穴惴惴其慄彼蒼者天<lb/>
<pb n="20a"/>
殱我良人如可贖兮人百其身<lb/>
　　　黄鳥三章章十二句<lb/>
晨風刺康公也<hi>疏曰康公罃穆公任好子罃音鸎</hi>忘穆公之業始棄其<lb/>
賢臣焉<hi>曰秦康公詩襄王時</hi>
　康公本心既失無所不薄也觀此詩見棄而不忘君<lb/>
　知其人之賢矣<lb/>
鴥彼晨風<hi>鴥音聿○傳曰鴥疾飛貌○釋鳥曰鸇晨風鸇音氈○陸璣曰似鷂黄色燕頷句喙嚮風搖翅乃因風飛急疾擊鳩鴿燕雀食之句音鉤○山隂陸氏曰列子云鷂之為鸇鸇之為布榖布榖乆復為鸇<pb n="20b"/>也禽經云□好風□好雨今鸇亦去來有時○程子曰以晨風興君子者取其去來之疾</hi>鬱彼北林<lb/>
<hi>傳曰鬱積也北林林名也</hi>未見君子憂心欽欽如何如何忘我實多<lb/>
　興也此穆公舊臣所作言晨風之鳥鴥然疾飛入于<lb/>
　鬱積茂盛之北林喻已初慕秦國之盛大而趨赴之<lb/>
　也今穆公死而康公立我舊臣廢棄不用不得親近<lb/>
　進見拳拳之忠日望君之召已故言未見君子而憂<lb/>
　心欽欽然不忘其敬也望之乆而杳然無聞故問之<lb/>
　云如何乎如何乎復歎多是不記憶我矣言不復得<lb/>
<pb n="21a"/>
　見也此所謂予日望之而王莫予追也<lb/>
山有苞櫟<hi>音歴○櫟柞櫟也橡斗也○釋木曰櫟其實梂梂音求臼○釋曰梂盛實之房也○孫炎曰櫟實橡也○陸璣曰秦人謂柞櫟為櫟河内人謂木蓼為櫟即橡斗也言有梂彚自裏椒榝之屬也其子房生為梂木蓼子亦房生故説者或曰木蓼也此秦詩宜從方士之言柞櫟是也東海及徐州謂之木蓮其葉始生食之味辛其梂子八月中成摶以為燭明如胡麻燭研以為羹肥如胡麻羹榝音殺○今曰詩有二柞櫟唐鴇羽苞栩亦曰柞櫟其子曰皂斗與此相似苞解見唐鴇羽</hi>隰有六駮<hi>音剥○疏曰郭璞引山海經云冇獸名駮如白馬黒尾鋸牙音如鼓食虎豹陸璣疏云駮馬梓榆也其木皮青白駮犖遙視似駮馬故謂之駮馬下章云山有苞棣隰有樹檖皆山隰之木相配不宜云獸○王肅云言六㯫所見而言也</hi>未見<lb/>
<pb n="21b"/>
君子憂心靡樂<hi>音洛</hi>如何如何忘我實多<lb/>
　興也山有叢生之柞櫟隰有駮木其數六山隰有草<lb/>
　木可以大國而無賢人乎<lb/>
山有苞棣<hi>傳曰棣唐棣也○解見何彼穠矣</hi>隰有樹檖<hi>音遂○釋木曰檖赤羅○郭璞曰今楊檖也○陸璣曰一名山梨實如梨但小而酸耳一名鹿梨一名鼠梨極有脆美者○山隂陸氏曰其文細宻如羅故曰羅又有白者赤羅文棘白羅文緩雖皆文木赤羅為上</hi>未見君子憂心如<lb/>
醉<hi>今曰昏而不醒也</hi>如何如何忘我實多<hi>詩記曰秦之寡恩於晨風權輿二詩見之</hi>
　　　晨風三章章六句<lb/>
<pb n="22a"/>
無衣刺用兵也秦人刺其君好攻戰<hi>好去聲</hi>亟用兵<hi>亟音器○疏曰康公以文七年即位十八年卒按春秋文七年晉人秦人戰于令狐十年秦伯伐晉十二年晉人秦人戰于河曲十六年楚人秦人滅庸見於經傳者已如是是其好攻戰也令平聲</hi>而不與民同欲<lb/>
焉<hi>今曰秦康公詩頃王時○朱氏曰襄公以王命攘戎狄報君父之讎故征伐不休而詩人美之康公令狐河曲之戰修私怨逞小忿故好攻戰亟用兵而詩人刺之</hi>
　今考康公唯初年令狐之役在襄王時<hi>辛丑魯文七襄三十二</hi>
　其後伐晉<hi>甲辰魯文十頃二</hi>戰河曲<hi>丙午魯文十二頃四</hi>皆頃王時此<lb/>
　詩刺亟用兵則不在令狐初戰之時矣<hi>補圖列之襄王</hi>
<pb n="22b"/>
豈曰無衣與子同袍<hi>今曰子者行五相爾汝也○傳曰袍襺也襺古顯反亦作繭○疏曰玉藻云纊為襺緼為袍純用新緜名為襺雜用舊絮為袍</hi>王于興師<hi>六月箋曰于曰也</hi>修我<lb/>
戈予<hi>戈解見候人○傳曰矛長二丈○疏曰謂酋矛也夷矛長二丈四尺記又云攻國之兵用短守國之兵用長此言興師之用二丈之矛○今曰不必專指為酋矛也</hi>與子同仇<hi>陳氏曰仇怨也</hi>
　秦人苦康公之亟用兵而述古以刺之謂古者戍役<lb/>
　在行陳之間語其同事者曰吾君豈以汝無衣而與<lb/>
　汝同袍乎然有王命以興師則修治戈矛與汝同其<lb/>
　仇怨而不敢憚也謂不必遺衣以為惠而大義自不<lb/>
<pb n="23a"/>
　可違耳此述襄公之事也今康公非有王命而逞私<lb/>
　忿豈衆心之所同哉<lb/>
豈曰無衣與子同澤<hi>箋曰澤䙝衣近汗垢○朱氏曰澤裏衣也以其親膚近垢澤故謂之澤</hi>王于興師修我矛㦸<hi>箋曰㦸車㦸常也/○疏曰常長丈六</hi>與子偕作<hi>傳曰作起也</hi>
豈曰無衣與子同裳王于興師修我甲兵與子偕行<hi>傳曰行往也</hi>
　　　無衣三章章五句<lb/>
<pb n="23b"/>
渭陽康公念母也康公之母晉獻公之女文公遭麗姬<lb/>
之難<hi>麗音离難去聲</hi>未反而秦姬卒穆公納文公康公時為大<lb/>
子<hi>大音泰</hi>贈送文公于渭之陽念母之不見也我見舅氏<lb/>
如母存焉及其即位思而作是詩也<hi>曰秦康公詩襄王時○范氏曰見舅而思其母此人之情也人能充是心則孝亦無不至矣若康公者未能充之也然其以是心而作是詩亦足以為孝矣</hi>
　念母者康公之良心也既而不能自克亟修晉怨此<lb/>
　之謂失其本心<lb/>
<pb n="24a"/>
我送舅氏<hi>釋親曰母之昆弟曰舅</hi>曰至渭陽<hi>箋曰秦是時都雍至渭陽者葢東行送舅氏於咸陽之北○疏曰雍在渭南○榖梁傳曰水北為陽</hi>何以贈之路車乘黄<hi>乘去聲○董氏曰巾車金路以封同姓象路以封異姓革路以封四衛木路以封蕃國皆諸侯也故人君之車曰路車○朱氏曰四馬皆黄也</hi>
　送舅涉渭至水之北送之逺也何以贈舅氏乎唯路<lb/>
　車乘馬而已歉然猶以為薄意有餘也如采菽云雖<lb/>
　無予之路車乘馬也見殷勤繾綣於舅而思母之意<lb/>
　隠然於不言之中矣<lb/>
<pb n="24b"/>
我送舅氏悠悠我思何以贈之瓊瑰玉佩<hi>瑰古回反○傳曰瓊瑰玉次石○疏曰瓊者玉之美名非玉名也瑰是美石之名也成十七年左傳聲伯夢或與己瓊瑰○瓊解見衛木𤓰○曹氏曰玉佩珩璜琚瑀之屬○補傳曰以瓊瑰為佩也</hi>
　送舅而有所思則思母也此詩念母而不言母但言<lb/>
　見舅而勤拳不已自有念母之意讀之者但覺其味<lb/>
　悠然深長也瓊瑰玉佩雖贈之貴矣然未足以舒我<lb/>
　心之思也<lb/>
　　　渭陽二章章四句<lb/>
<pb n="25a"/>
權輿刺康公也忘先君之舊臣與賢者有始而無終也<lb/>
<hi>曰秦康公詩襄王時</hi>
　由伐木而觀晨風權輿周秦氣象判然矣<lb/>
於我乎<hi>句</hi>夏屋渠渠<hi>傳曰夏大也○蘇氏曰渠渠深廣也</hi>今也每食無餘<lb/>
于嗟乎<hi>句○于音吁</hi>不承權輿<hi>傳曰承繼也○釋詁曰權輿始也○陳氏曰造衡自權始造車自輿始</hi>
　言康公其初之待我在渠渠然深廣之大屋其後待<lb/>
　賢之意寖衰供億寖薄賢者毎食而無餘即飲食一<lb/>
<pb n="25b"/>
　節以見其待賢之意也衰非責其禮也於是歎之言<lb/>
　不能承繼其始也<hi>朱氏曰楚王戊不設醴穆生去之曰豈為區區之禮哉</hi>
於我乎<hi>句</hi>每食四簋<hi>疏曰簋是瓦器亦是木為之圓曰簋内方外圓也以盛黍稷方曰簠内圓外方也以貯稻粱皆容一斗二升公食大夫禮是國君與聘客禮食故宰夫設黍稷六簋今惟四簋葢謂之每食則燕食耳非禮食也</hi>今也每食不飽于嗟乎<hi>句/</hi>不承權輿<hi>李氏曰不飽非特無餘矣見有始無終也</hi>
　　　權輿二章章五句<lb/>
　詩緝卷十二<lb/>
</p>
<p>
</p>
  </div>
</body>
</text>
</TEI>
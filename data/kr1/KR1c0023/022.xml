<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩緝卷二十二</head> <lb/>
    <p>
<pb n="1a"/>
欽定四庫全書<lb/>
　詩緝卷二十二<lb/>
　　　　　　　　　　　　　宋　嚴粲　撰<lb/>
谷風之什　　　　小雅<lb/>
谷風刺幽王也天下俗薄朋友道絶焉<lb/>
　伐木之化行則民德歸厚故以俗薄道絶刺其上也<lb/>
習習谷風<hi>解見邶谷風</hi>維風及雨<hi>錢氏曰人行于道遇連續之風又加以雨喻事變之小○今曰風雨及頽皆喻恐懼</hi>將恐將懼<hi>箋曰將/且也</hi>維予與女<hi>音汝</hi>將安將<lb/>
<pb n="1b"/>
樂<hi>音洛</hi>汝轉棄予<lb/>
　興也來自大谷之風大風也盛怒之風也又習習然<lb/>
　連續不斷繼之以雨喻連變恐懼之時猶後人以震<lb/>
　風凌雨喻不安也當處變之時且恐且懼維予與女<lb/>
　同其憂患及得志之後且安且樂女反棄我交道薄<lb/>
　矣○舊說谷風為生長習習為和調今考二章言維<lb/>
　風及頽頽暴風也非和調之類三章言草木萎死無<lb/>
　生長之意其說難通矣<lb/>
<pb n="2a"/>
習習谷風維風及頽<hi>徒雷反○曰頽風之從上而下者也</hi>將恐將懼寘予<lb/>
于懐<hi>寘音至○箋曰寘置也</hi>將安將樂棄予如遺<hi>箋曰如人行道遺忘物忽然不省存也</hi>
　頽暴風也不㫁之風又加以暴風喻事變益甚恐懼<lb/>
　之時則置我於心而不忘安樂之時則棄我如遺物<lb/>
　不復省存也○釋天云焚輪謂之頽扶摇謂之猋郭<lb/>
　璞云猋暴風從下上也頽暴風從上下也傳以頽為<lb/>
　相扶而上以焱釋頽誤矣<lb/>
<pb n="2b"/>
習習谷風維山崔嵬<hi>音摧詭○崔嵬解見周卷耳○補傳曰谷風迅暴甚矣維其崔嵬獨存耳喻亂之極</hi>無草不死無木不萎<hi>音威○李氏曰萎衰落也○錢氏曰草木皆萎死喻事變之大</hi>忘我大德思我小怨<lb/>
　大風摧物維戴土之石山崔嵬獨存而其山之草木<lb/>
　無不萎死矣喻大患難也此時賴朋友以濟今豈可<lb/>
　忘我共患難之大德而思我小怨乎<lb/>
　　　　谷風三章章六句<lb/>
蓼莪<hi>音六鵝</hi>刺幽王也民人勞苦孝子不得終養爾<hi>養音様○<pb n="3a"/>箋曰不得終養者二親病亡之時時在役所不得見也○李氏曰歐陽氏以鄭說為滯泥之甚然觀此詩之言出則銜恤入則靡至則是言孝子行役而喪親之所作也○朱氏曰晉王裒以父死非罪每讀詩至哀哀父母生我劬勞未嘗不三復流涕受業者為廢此篇詩之感又如此</hi>
　孝子行役而喪其親故寫其中心之哀千載之下讀<lb/>
　之者猶感動也<lb/>
蓼蓼者莪<hi>傳曰蓼蓼長大貌○今曰蓼彼蕭斯○郭璞曰莪莪蒿也亦曰䕲蒿○菁菁者莪傳曰莪蘿蒿也○釋草曰莪蘿○陸璣曰生睪田漸洳之處葉似邪蒿而細科生三月中莖可生食又可蒸香美味頗似蔞蒿○山隂陸氏曰一名角蒿也字説云莪以科生而俄莪俄而蔚直蔚麤而莪細</hi>匪莪伊蒿<lb/>
<pb n="3b"/>
<hi>呼毛反○釋草曰蒿<graphic n="KR2453" url="https://raw.githubusercontent.com/kanripo/KR-Gaiji/master/images/KR2453.png" mimeType="image/png"/>
                        <graphic n="KR2453" url="https://raw.githubusercontent.com/kanripo/KR-Gaiji/master/images/KR2453.png" mimeType="image/png"/>去刃反○山隂陸氏曰晏子云蒿草之高者也艾治也蒿亂也莊子云是其於辯也将妄鑿垣牆而殖蓬蒿也蓬蒿以言穢亂管子云嘉穀不生而蓬蒿藜莠茂</hi>哀哀父母生我<lb/>
劬勞<hi>邶凱風傳曰劬勞病苦也</hi>
　興也始生為莪長大為蒿莪至蓼蓼然長大之時則<lb/>
　非莪矣乃蒿也其始為莪猶可食其後為蒿則無用<lb/>
　喻父母生長我身至于長大乃是無用之惡子不能<lb/>
　終養也此孝子自怨其身之辭也與凱風言棘非美<lb/>
　材僅堪為薪之意正同哀傷乎父母生我劬勞病苦<lb/>
<pb n="4a"/>
　無以報之也○釋草曰蘩之醜秋為蒿釋云醜類也<lb/>
　言蘩蕭蔚莪之類春始生氣味既異故其名不同至<lb/>
　秋老成則皆蒿也此説莪蒿甚明以莪形蒿莪美而<lb/>
　蒿惡莪始生香美可食至秋高大為蒿則麤惡不可<lb/>
　食故菁莪以喻人材而蒿止為鹿食也舊以蒿為青<lb/>
　蒿蒿類甚多此泛言蒿耳何知為青蒿乎<lb/>
蓼蓼者莪匪莪伊蔚<hi>音尉○曰蔚馬薪蒿也蒿之尤麤大者也○釋草曰蔚牲<graphic n="KR2453" url="https://raw.githubusercontent.com/kanripo/KR-Gaiji/master/images/KR2453.png" mimeType="image/png"/>○郭璞曰無子者故云牡<graphic n="KR2453" url="https://raw.githubusercontent.com/kanripo/KR-Gaiji/master/images/KR2453.png" mimeType="image/png"/>○陸璣曰三月始生七月有花似胡麻花而紫赤八月有角角似小豆角銳而長一名馬<pb n="4b"/>薪蒿○山隂陸氏曰蔚大於蒿</hi>哀哀父母生我勞瘁<lb/>
　詩人取義多在首章至次章則變韻以成歌此舉蔚<lb/>
　以言蒿之麤大耳猶王風揚之水一章言戍申二章<lb/>
　三章言戍甫戍許借甫許以言申止是戍申不戍甫<lb/>
　許也<lb/>
缾之罄矣<hi>缾音萍易井卦作瓶罄音慶○傳曰罄盡也</hi>維罍之恥<hi>罍音雷○傳曰缾小而罍大○䟽曰罍形似壺大者受一斛</hi>鮮民之生<hi>鮮上聲○傳曰鮮寡也○今曰單獨之民謂無父母也</hi>不如死之乆矣無父何怙<hi>胡之上濁</hi>無母何恃出則銜<lb/>
<pb n="5a"/>
恤<hi>箋曰恤憂也</hi>入則靡至<hi>箋曰靡無也</hi>
　缾以汲水罍以盛水缾小喻子罍大喻父母缾汲水<lb/>
　以注於罍猶子之養父母缾罄竭則罍無所資為罍<lb/>
　之恥猶子窮困則貽親之羞也故歎父母既死身為<lb/>
　單獨之民雖生不如死之乆矣痛切之言也無父何<lb/>
　依怙無母何所倚恃出則銜憂抱終天之恨入則靡<lb/>
　至無所歸投故生不如死也○井卦言羸其瓶揚雄<lb/>
　酒箴以鴟夷嘲瓶柳子厚瓶賦以瓶嘲鴟夷葢鴟夷<lb/>
<pb n="5b"/>
　盛酒器缾汲水器也罍之用不一周禮鬯人社壝用<lb/>
　大罍<hi>壝音位</hi>則盛鬯也司尊彝祠禴嘗烝皆有罍及詩<lb/>
　卷耳酌彼金罍皆盛酒也儀禮罍水在洗東則盛水<lb/>
　也此以缾罍並言則指罍之盛水者<lb/>
父兮生我<hi>箋曰本其氣也</hi>母兮鞠我<hi>鞠音菊○傳/曰鞠養也</hi>拊我畜我<hi>拊音撫畜許六反○長樂劉氏曰防其驚也則拊之○朱氏曰畜亦養也</hi>長我育我<hi>長音掌○釋文曰育養也</hi>顧我復我<hi>箋曰顧旋視也復反覆也䟽曰顧謂去之而反顧也○丘氏曰復反覆不能暫捨也</hi>
出入腹我<hi>箋曰腹懐抱也○䟽曰謂置之懐抱也</hi>欲報之德昊天罔極<hi>罔極<pb n="6a"/>解見衛氓</hi>
　鞠畜育皆養也所從言之異耳父生母鞠此總言我<lb/>
　身是父母所生養下乃詳言父母之恩勤也拊謂以<lb/>
　手摩拊其首而防其驚是初生之時初生而言畜養<lb/>
　謂乳之也長謂養之稍長則能就口食矣稍長而言<lb/>
　育養謂哺之也已而行戲於地父母或去之則回首<lb/>
　以顧視之復謂顧之又顧是反覆不能暫捨愛之至<lb/>
　也在家容其行戲或自内而出外或自外而入内未<lb/>
<pb n="6b"/>
　可令其自行則抱之於懐此曲盡父母愛子之情也<lb/>
　父母之恩如此欲報之以德而父母之恩如天之無<lb/>
　窮不知所以為報也今我不及報之痛當柰何也嗚<lb/>
　呼讀此詩而不感動者非人子也<lb/>
南山烈烈<hi>王氏曰南山之氣烈烈○今曰四月箋云烈烈猶栗烈二之日栗烈寒氣也</hi>飄風<lb/>
發發<hi>飄入字從韻本注音瓢○飄風解見匪風○傳曰發發疾貌</hi>民莫不穀<hi>箋曰榖養也</hi>
我獨何害<lb/>
　孝子行役念親之没瞻南山之烈烈感飄風之發發<lb/>
<pb n="7a"/>
　觸目皆悲傷也故歎民莫不得以養其父母我獨何為<lb/>
　遭此害而不得終養乎<lb/>
南山律律<hi>王氏曰律律崒律之謂也崒在律反嵂音律</hi>飄風弗弗<hi>陳氏曰弗弗動貌</hi>
民莫不穀我獨不卒<hi>子恤反○箋曰卒終也不得終養父母重自哀傷</hi>
　　　蓼莪六章四章章四句二章章八句<lb/>
大東刺亂也東國困於役而傷於財譚大夫作是詩以<lb/>
告病焉<hi>箋曰譚國在東魯莊公十年齊師滅譚杜元凱云在濟南平陵縣西南○䟽曰譚大夫雖自為已怨而王政大經偏東非譚獨然故言東以廣之</hi>
<pb n="7b"/>
有饛簋飱<hi>音蒙宄孫傳曰饛滿簋貌○䟽曰禮之通例皆簠盛稻粱簋盛黍稷○傳曰飱熟食謂黍稷也○曹氏曰人旦則食飯夕則食飱蓋以水澆飯</hi>有捄棘匕<hi>捄音求匕音比○傳曰捄長貌匕所以載鼎實棘赤心也○䟽曰雜記云匕用桑長三尺鼎實煑肉也古之祭祀享食必體解其肉之胖既大故湏以匕載之載謂出之於鼎升之於俎也棘木赤心吉禮用棘雜記言用桑者謂喪祭也胖音判牲之半體</hi>周<lb/>
道如砥<hi>音紙○䟽曰砥謂礪石言其平也禹貢云礪砥砮丹○今曰禹貢注砥細於礪皆磨石也</hi>其<lb/>
直如矢君子所履小人所視睠言顧之<hi>睠音眷○傳曰睠反顧也○解見皇矣</hi>潸焉出涕<hi>潸音刪涕音體○傳曰潸涕下貌</hi>
　興之不兼比者也周之盛時侯國富足其簋中之飱<lb/>
<pb n="8a"/>
　饛然而滿其鼎有棘木之匕捄然而長此由周道如<lb/>
　礪石之平如箭之直言賦役均也其在上君子則履<lb/>
　行之不敢違異以過取其在下小人則瞻視之莫不<lb/>
　仰望而依賴此事在上世已往矣今回首反顧之為<lb/>
　之潸然出涕傷今不如古也<lb/>
小東大東<hi>今曰小東大東止言小國大國之在東者</hi>杼柚其空<hi>杼除之上濁柚音逐○曹氏曰杼梭也○説文曰杼持緯者○董氏曰柚卷織者○朱氏曰柚受經者</hi>糾糾葛屨<hi>糾音九○解見魏葛屨</hi>可以履霜佻佻公子<hi>佻音挑○朱氏曰佻佻輕薄不耐勞苦之貌</hi>行<lb/>
<pb n="8b"/>
彼周行<hi>今從毛鹿鳴音如字舊音航○朱氏曰周行大路也○周行有考見卷耳</hi>既往既來<lb/>
使我心疚<hi>音救○箋曰疚病也</hi>
　言小國大國之在東者其杼柚皆空矣窮乏之甚有<lb/>
　服弊壊之屨以繩糾纒之糾而復糾以履霜者乃佻<lb/>
　佻然不耐勞苦之公子服之以行彼大路也公子服<lb/>
　弊屨以履霜餘人可知矣奔走道路往而復來曾無<lb/>
　休息不勝其勞使我心憂而疚病也<lb/>
有冽氿泉<hi>冽音列氿音宄○傳曰冽寒意也○有考見曹下泉○釋水曰氿泉穴出穴出反出也注<pb n="9a"/>云從傍出也</hi>無浸穫薪<hi>穫音鑊○傳/曰穫刈也</hi>契契寤歎<hi>契音棄徐音挈○傳曰契契憂苦也</hi>哀我憚人<hi>憚多之去徐音但○傳曰憚勞也</hi>薪是穫薪尚可載也<lb/>
哀我憚人亦可息也<lb/>
　興也穫薪以供㸑必暴而乾之然後可用若浸之於<lb/>
　寒冽之泉則濕腐而不可㸑矣喻民當撫恤之然後<lb/>
　可用若困之以暴虐之政則窮悴而不能勝矣故我<lb/>
　契契然憂苦寐而寤覺之時為之嗟歎哀憐我東國<lb/>
　勞苦之人也此薪既穫刈以為薪乆浸則濕腐可惜<lb/>
<pb n="9b"/>
　及今尚可載以歸而暴之可哀此勞苦之人亦可少<lb/>
　休息之也<lb/>
東人之子<hi>朱氏曰東人諸侯之人也</hi>職勞不來<hi>音賚○箋曰職主也○朱氏曰專主也○傳曰來勤也○䟽曰以不被勞來為不見勤采薇序云杕杜以勤歸</hi>西人之子<hi>傳曰西人京師人也</hi>
粲粲衣服<hi>傳曰粲粲鮮盛貌</hi>舟人之子熊羆是裘私人之子<hi>傳曰私人私家人也○䟽曰謂本無官職卑賤之屬非家臣也○今曰崧高遷其私人為家臣與此別</hi>百僚<lb/>
是試<hi>傳曰試用也</hi>或以其酒不以其漿鞙鞙佩璲<hi>鞙𤣥之上濁璲音遂○傳曰鞙鞙玉貌璲瑞也○箋曰以瑞玉為佩○䟽曰禮以玉為瑞信其官謂之典瑞此瑞玉謂所佩之玉</hi>
<pb n="10a"/>
不以其長<lb/>
　東國之人專主為勞苦而曾不被慰來以下國供賦<lb/>
　役為當然不矜念之也西周之人方粲粲然鮮盛其<lb/>
　衣服至於操舟者之子亦以熊羆為裘私家賤人之<lb/>
　子亦皆試用而為官僚且東人困悴雖貴者猶葛屨<lb/>
　以履霜而西人逸樂雖賤者皆美服厚禄言不均也<lb/>
　賤人既為官僚我東人行役至周以其用事而致賂<lb/>
　焉或有饋之以酒者彼不報之以漿酒猶禮之薄至<lb/>
<pb n="10b"/>
　贈之以鞙鞙然之佩瑞可謂厚矣亦不待之以長逺<lb/>
　暫時相恱旋復相背言東西之人不唯勞逸貧富之<lb/>
　不均我東人於西人又往往禮之而不見荅怨之深<lb/>
　矣<lb/>
維天有漢<hi>傳曰漢天河也○解見雲漢</hi>監亦有光<hi>監去聲○箋曰監視也</hi>跂彼<lb/>
織女<hi>跂音棄徐音起韻亦作企○傳曰跂隅貌○䟽曰織女三星鼎足望之跂然而成三角</hi>終日<lb/>
七襄<hi>箋曰襄駕也駕謂更其肆也使旦至暮七辰辰一移因謂之七襄○今曰鄭大叔于田云兩服上襄</hi>
雖則七襄不成報章<hi>傳曰不能反報成章也○䟽曰織之用緯一來一去是反報成章今<pb n="11a"/>織女之星駕則有西無東</hi>睆彼牽牛<hi>睆還之上濁○睆明星貌○釋天曰河鼓謂之牽牛○䟽曰爾雅以河鼓牽牛為一星李巡孫炎以為二星不知其同異</hi>不以服箱<hi>傳曰箱大車之箱也○䟽曰大車謂平地任載之車兩較之間謂之箱甫田云乃求萬斯箱書傳云長幾亢箱是車内容物之處較音角謂車兩傍解見衛淇奥○丘氏曰服箱猶言駕車也</hi>東有啟明西有長庚<hi>傳曰日旦出謂明星為啟明日既入謂明星為長庚庚續也○箋曰啟明長庚皆有助日之名而無實光也○疏曰啟明長庚或一星出東西而異名或二者别星未能審也○李曰啟明即是太白也長庚不知是何星毛氏云只是一星故後世多用之亦以長庚為太白李白字太白白之生母夢長庚星因以為名韓退之詩云太白配殘月蘇東坡詩亦云長庚至曉猶陪月觀此則是以長庚為太白也鄭漁仲乃謂啟明金星長庚水星金在日西故日將出則<pb n="11b"/>東見水在日東故日將没則西見此詩曰東有啟明西有長庚則又似是二星不得渾為一也不如待知天文者而問之</hi>有捄天畢<hi>傳曰捄畢貌畢所以/掩兎也天畢畢星也</hi>載施之行<hi>音航○箋曰行列也</hi>
　東人服役夜行不息仰見星漢而愬之於天曰維天<lb/>
　有河漢其監視我而有光也我東國杼柚既空無布<lb/>
　帛可輸矣但恐織女之星能織作以助供賦耳今織<lb/>
　女三星跂然如隅自卯至酉凡歴七辰每辰一駕移<lb/>
　而左旋似於織矣然織之用緯一往一來相反報而<lb/>
<pb n="12a"/>
　成章織女之駕徒左旋而不返不能反報而成章也<lb/>
　我東國輸載疲矣但恐牽牛之星能代我輸載耳今<lb/>
　睆然而明之牽牛不能駕服大車之箱而輸物也我<lb/>
　東國營作勞矣今東有啟明西有長庚虛言代日之<lb/>
　光實不能助日為晝照我夜作也我東國供億竭矣<lb/>
　但恐天畢之星能為我掩捕鳥獸以助供億今畢星<lb/>
　捄然而長徒施於二十八宿之行列而已<lb/>
維南有箕<hi>朱氏曰箕星夏秋之間見於南方</hi>不可以簸揚維北有斗<hi>曹氏<pb n="12b"/>曰斗七星○今曰斗七星常見於北故曰北斗或以北斗為二十八宿之斗非也</hi>不可以挹酒<lb/>
漿<hi>挹音揖○傳曰挹㪺也㪺音拘○廣雅曰酌也</hi>維南有箕載翕其舌<hi>箋曰翕猶引也○董氏曰箕四星二為踵二為舌踵狹而舌廣故曰翕</hi>維北有斗西柄之揭<hi>音挈○董氏曰斗其方如斗且有柄埀而下揭故曰揭</hi>
　箕星見於南方徒有箕之名不可以簸揚糠粃而輸<lb/>
　粟也北方有斗星徒有斗之名不可以挹酌酒漿而<lb/>
　供飲也我力竭矣而天不能助我供億何所從出哉<lb/>
　箕翕引其舌若有所噬而我東國實無物可噬箕亦<lb/>
<pb n="13a"/>
　徒翕其舌而已斗西揭其柄若挹取於東而我東國<lb/>
　實無物可挹斗亦徒揭其西柄而已始言民力已竭<lb/>
　止恐自天而降耳猶言天雨鬼輸也終言罄盡無物<lb/>
　雖天神下取亦徒然耳甚言其窮空也此所謂告病<lb/>
　之辭○此詩其作於秋乎露漸為霜雲漢分明斗指<lb/>
　西箕在南皆秋時也時唯畢未見因言星及之耳<lb/>
　　　大東舊七章章八句諸家分章不同今作六章<lb/>
　　　四章章八句二章章十二句<lb/>
<pb n="13b"/>
四月大夫刺幽王也在位貪殘下國構禍<hi>構古侯反</hi>怨亂並<lb/>
興焉<lb/>
　此詩憂世之亂韓詩止以為歎征役未盡詩意<lb/>
四月維夏六月徂暑<hi>李氏曰夏之四月六月也○傳曰徂往也</hi>先祖匪人胡<lb/>
寧忍予<lb/>
　此大夫夏初即有南國之役至於歲莫歴三時之乆<lb/>
　而未得歸故序其始末以為發端之辭言夏暑時也<lb/>
　四月雖未甚熱已是夏矣豈可行役乎我以是月行<lb/>
<pb n="14a"/>
　役至六月徂暑之時一夏冐涉暑途勞苦甚矣怨而<lb/>
　無所歸咎曰我先祖非人乎何寧忍使我至此極也<lb/>
　怨刺之深如此非止為行役也下章見之<lb/>
秋日淒淒<hi>音妻○朱氏曰秋日冬日猶云秋時冬時也○傳曰淒淒涼風也○淒淒考見邶緑衣</hi>
百卉具腓<hi>卉音諱韻又音毁腓音肥○傳曰卉草也腓病也○箋曰具猶皆也</hi>亂離瘼矣<lb/>
<hi>瘼音莫○丘氏曰離離散也○傳曰瘼病也</hi>爰其適歸<hi>詩記曰爰於也○朱氏曰爰家語作奚傳曰適之也</hi>
　首夏于役既而暑往今又轉而秋矣當秋之日淒淒<lb/>
<pb n="14b"/>
　然有寒涼之氣百草皆被凋殘而腓病因以興時政<lb/>
　之虐而民皆病也遭亂離之病於何所適歸乎謂今<lb/>
　行役未得歸然内外皆亂不知何處是可歸之所也<lb/>
　味此詩皆淒悽然憂亂之辭若止是行役之乆未遽<lb/>
　至怨刺之深如此<lb/>
冬日烈烈飄風發發<hi>飄如字從韻書本注音瓢見蓼莪○箋曰發發疾貌</hi>民莫不<lb/>
穀<hi>箋曰穀養也</hi>我獨何害<lb/>
　行役之乆秋又轉而冬矣冬時烈烈而寒飄風又發<lb/>
<pb n="15a"/>
　發而疾虐益甚矣民莫不得遂其安養而我獨何以<lb/>
　遭此害乎言已被害尤甚也<lb/>
山有嘉卉<hi>箋曰嘉善也○錢氏曰卉草也通言之則草木皆卉也○李氏曰考工記言天下之大獸五脂者膏者臝者羽者鱗者正猶此詩所謂嘉卉也</hi>侯栗侯梅<hi>箋曰侯維也</hi>廢為殘賊<lb/>
莫知其尤<hi>箋曰尤過也</hi>
　山有嘉美之草木是栗是梅也今其山廢為殘賊之<lb/>
　地言斫伐其本根無復存留其地荒矣喻良民被殘<lb/>
　賊至此不知其何辜也<lb/>
<pb n="15b"/>
相彼泉水<hi>相去聲○箋曰相視也</hi>載清載濁<hi>朱氏曰/載則也</hi>我日構禍<hi>箋曰構猶合集也○今曰合集猶言結也</hi>曷云能穀<hi>今曰穀養也與上文民莫不穀同</hi>
　我視彼泉水猶有時而清有時而濁今我國乃日日<lb/>
　結禍猶水之無清時也行役之苦又遭時亂何由遂<lb/>
　其生養乎<lb/>
滔滔江漢<hi>滔音叨○傳曰滔滔大水貌</hi>南國之紀<hi>朱氏曰綱紀也謂絰帶包絡之也</hi>
盡瘁以仕<hi>瘁音萃○箋曰瘁病也○今日盡其勞瘁也</hi>寧莫我有<lb/>
　此大夫行役由西周至于南國因感江漢之水而惓<lb/>
<pb n="16a"/>
　惓不忘於君言江漢之水滔滔盛大為南方之綱紀<lb/>
　衆水聮絡而歸之猶王者為天下之宗臣子皆歸心<lb/>
　也今我盡瘁以從仕而曾不有我使我乆役於外不<lb/>
　得朝見於王此大夫在外思君之辭也<lb/>
匪鶉匪鳶<hi>鶉音圑字或作鷙鳶音沿○鶉傳曰鶉鵰也○李氏曰若以為鶉鵲之鶉則無戾天之理○䟽曰鵰之大者又名鶚孟康漢書音義云鶚大鵰也○山隂陸氏曰鵰能食草似鷹而大黑色俗呼為皂鵰其飛上薄雲漢○鳶曰鳶鴟也解見旱麓</hi>翰飛戾天匪鱣匪鮪<hi>鱣音旃鮪音委○鱣鮪解見衛碩人</hi>潛逃于淵<lb/>
<pb n="16b"/>
　我非如鶉鳶之能羽飛至天也我非如鱣鮪之能潛<lb/>
　逃于淵也不能高飛逺逝必不免於世患矣<lb/>
山有蕨薇隰有把桋<hi>音夷本亦作荑○傳曰把枸檵也檵音計○把檵即枸也三把考見四牡○曹氏曰荑茅始生也○今曰邶静女自牧歸荑之荑音題</hi>君子作歌維以告哀<lb/>
　蕨薇把荑四物皆可食承上章欲逃世患之意思遁<lb/>
　跡山林采草木而食之如伯夷食薇四皓茹芝之意<lb/>
　作此詩歌以訴其哀其情迫矣○釋木雖有桋赤棘<lb/>
　之文味此詩上下文意與蕨薇把並言當作荑也<lb/>
<pb n="17a"/>
　　　四月八章章四句<lb/>
北山大夫刺幽王也役使不均已勞於從事而不得養<lb/>
其父母焉<hi>養音様○李氏曰北山大夫不當怨而怨夫子不刪之者葢所以刺幽王也孔子云公則說人主苟有均平之心則雖征役之重不以為怨○補傳曰大東言賦之不均北山言役之不均○今曰孟子云是詩也勞於王事而不得養父母也</hi>
　後序與孟子之言合<lb/>
陟彼北山言采其杞<hi>李氏曰杞枸杞也○三杞考見四牡</hi>偕偕士子<hi>箋曰偕偕同也士子已之屬也</hi>朝夕從事王事靡盬憂我父母<lb/>
<pb n="17b"/>
　役行而陟北山把生可采矣以王事不可不堅固而<lb/>
　貽親之憂謂父母憂已行役之勞感時物之變而思<lb/>
　念父母也<lb/>
溥天之下<hi>溥音普○傳曰溥大也</hi>莫非王土率土之濵<hi>音賔○傳曰率循也濵涯也○䟽曰九州環海之濵是四畔近海之處</hi>莫非王臣大夫不均我從事<lb/>
獨賢<hi>傳曰賢勞也</hi>
　溥大天下皆王土也循土地之岸濵除海水在外居<lb/>
　其中者皆王臣也而於大夫不均平使我從事獨賢<lb/>
<pb n="18a"/>
　勞也<lb/>
四牡彭彭<hi>音棚○傳曰彭彭然不得息○彭彭考見出車</hi>王事傍傍<hi>音絣○傳曰傍傍然不得已○今曰鄭清人駟介旁旁字異音義同</hi>嘉我未老鮮我方將<hi>鮮上聲○箋曰鮮善也○傳曰將壯也</hi>旅力方剛<hi>傳曰旅衆也</hi>經營四方<lb/>
　四牡彭彭然不得息王事傍傍然不得已其行役葢<lb/>
　甚勞矣幸我未老而方壯衆力方剛強耳目聰明手<lb/>
　足輕㨗尚可以經營四方也不然豈能當此勞苦乎<lb/>
　○秦誓旅力既愆夏氏解云衆力如目力耳力手足<lb/>
<pb n="18b"/>
　力也或説旅為陳如陳力就列之陳然陳力方剛則<lb/>
　不詞矣<lb/>
或燕燕居息<hi>傳曰燕燕安息貌</hi>或盡瘁事國<hi>盡瘁解見四月○今曰事國從事於國也</hi>或息偃在牀或不已于行<lb/>
　自此以下皆言役使不均也<lb/>
或不知呌號<hi>音豪○詩記曰號呼也或深居安逸或外之呌呼亦不知也</hi>或慘慘劬<lb/>
勞或棲遲偃仰<hi>棲音西○李氏曰有棲遲於家而偃仰者</hi>或王事鞅掌<hi>鞅央之上○傳曰鞅掌失容也○疏曰𫝊以鞅掌為煩勞之狀鄭以鞅如馬鞅之鞅掌以手執物○補傳曰鞅掌皆所以<pb n="19a"/>拘物謂王事所拘也</hi>
或湛樂飲酒<hi>湛樂音耽洛</hi>或慘慘畏咎或出入風議<hi>風音諷○王氏曰出入風議親信而優游也○曹氏曰風議則任口舌而已</hi>或靡事不為<lb/>
　　　北山六章三章章六句三章章四句<lb/>
無將大車大夫悔將小人也<hi>箋曰幽王之時小人衆多賢者與之從事反見譛害自悔與小人並</hi>
無將大車<hi>箋曰將猶扶進也○疏曰大車平地載任之車也其車駕牛</hi>祗自塵兮<hi>祗音支○疏曰祗適也</hi>無思百憂祗自疷兮<hi>疷音抵○傳曰疷病也</hi>
<pb n="19b"/>
　君子推輓小人小人既進則譖害於君子如人推輓<lb/>
　大車大車既進則塵汙於人故君子悔之也小人進<lb/>
　而害君子則可憂多端不必更思之是我自取其病<lb/>
　悔無及矣猶今人言勿復更説是我誤也<lb/>
無將大車維塵𡨕𡨕<hi>平上二聲○朱氏曰𡨕𡨕昏晦也</hi>無思百憂不出<lb/>
于熲<hi>扄之上○朱氏曰熲與耿同小明</hi>
　塵𡨕𡨕則為塵所昏可憂多端不必更思之終不能<lb/>
　自明矣<lb/>
<pb n="20a"/>
無將大車維塵雝兮<hi>雝音擁○箋曰雝猶蔽也</hi>無思百憂祗自重兮<lb/>
<hi>箋曰重猶累也</hi>
　塵雝蔽則小人之勢盛矣是其始將之之過也可憂<lb/>
　多端不必更思之是我自累也<lb/>
　　　無將大車三章章四句<lb/>
小明大夫悔仕於亂世也<hi>歐陽氏曰大雅明明在下謂之大明小雅明明上天謂之小明自是名篇者偶為志别爾</hi>
明明上天照臨下土我征徂西至于艽野<hi>艽音求○傳曰艽野逺荒<pb n="20b"/>之地○疏曰艽野地名</hi>二月初吉<hi>朱氏曰二月建卯月也○傳曰初吉朔日也○疏曰君子舉事尚早故以朔為吉周禮正月之吉亦朔日也</hi>載離寒暑<hi>疏曰離歴也</hi>心之憂矣其<lb/>
毒太苦<hi>大音泰</hi>念彼共人<hi>共音恭○丘氏曰共人謂温恭之人指隱居不仕者也</hi>涕<lb/>
零如雨豈不懐歸畏此罪罟<hi>音古○傳曰罟網也</hi>
　此大夫征役至于歲莫而未得歸故呼天而訴之曰<lb/>
　明明上天照臨下土願見察也我征行徂往於西方<lb/>
　至於艽野言其地之逺也自二月朔日始行離歴寒<lb/>
　暑言其時之乆也心憂愁而未得歸其毒大苦矣仕<lb/>
<pb n="21a"/>
　不得志故悔其出仕念彼温共之人隠居不仕優游<lb/>
　自適羡之而不可得故涕零如雨之多也豈不思歸<lb/>
　乎畏王以刑罪網罟我也<lb/>
昔我往矣日月方除<hi>音筯○傳曰除除陳生新也○疏曰上云二月初吉故言除陳生新謂二月也</hi>曷云其還<hi>音/旋</hi>歲聿云莫<hi>音暮○歲莫解見唐蟋蟀</hi>念我獨兮我<lb/>
事孔庶<hi>箋曰庶衆也○朱氏曰身獨而事衆</hi>心之憂矣憚我不暇<hi>憚多之去聲徐音但○傳曰憚勞也</hi>念彼共人睠睠懐顧<hi>睠音眷○睠解見皇矣</hi>豈不懐<lb/>
歸畏此譴怒<lb/>
<pb n="21b"/>
　昔我往時日月方除舊生新二月初也今何時可以<lb/>
　還歸乎歲已莫矣而未得歸也念我身獨而事衆是<lb/>
　以此心憂愁勞憚在我而不遑暇也念彼共人睠睠<lb/>
　然囘首反顧恨不得從之俱隠也<lb/>
昔我往矣日月方奥<hi>音彧○傳曰奥煖也○䟽曰煖即春温亦謂二月也</hi>曷云其<lb/>
還政事愈慼<hi>音足○箋曰愈猶益也○傳曰慼促也</hi>歲聿云莫采蕭穫菽<lb/>
<hi>蕭解見蓼蕭菽解見小苑</hi>心之憂矣自詒伊戚<hi>箋曰詒遺也○傳曰戚憂也</hi>念彼<lb/>
共人興言出宿豈不懐歸畏此反覆<lb/>
<pb n="22a"/>
　我何時可以還歸乎政事益以促急未有可歸之期<lb/>
　今歲莫而采蕭穫菽矣歲窮則行人念歸也我仕非<lb/>
　其時自遺此憂戚念彼隠居之人欲起而出宿於外<lb/>
　以往從之我豈不思歸乎然畏此反覆而不敢去也<lb/>
　反覆謂幽王賞罰無常也<lb/>
嗟爾君子無恒安處<hi>怛音衡處音杵○箋曰恒常也○恒解見天保</hi>靖共爾位<lb/>
<hi>共音恭○王氏曰靖静也</hi>正直是與神之聽之式穀以女<hi>音汝○箋曰式用也○丘氏曰穀禄穀也○朱氏曰以猶與也</hi>
<pb n="22b"/>
　君子仕於亂世凛凛畏罪故悔而思歸然其勢未可<lb/>
　以去也則惟敬共以聽天命而已故告其同列曰嗟<lb/>
　爾君子豈可憚於勤勞而欲常安處乎但安靖恭敬<lb/>
　其職惟正直之道是與則神聽女之所為將用福禄<lb/>
　與汝矣何憂於禍至哉葢以已之自處者告其同志<lb/>
　也此欲去不得而為自寛之辭亦以見君昏政亂君<lb/>
　子不能自保唯覬神之鑒之耳<lb/>
嗟爾君子無恒安息靖共爾位好是正直神之聽之介<lb/>
<pb n="23a"/>
爾景福<hi>箋曰介助也傳曰景大也</hi>
　　　小明五章三章章十二句二章章六句<lb/>
鼓鐘刺幽王也<lb/>
　幽王為流連之樂而不知禍至之無日也<lb/>
鼓鐘將將<hi>音鏘○䟽曰鼓撃也○補傳曰將聲之揚也</hi>淮水湯湯<hi>音傷○朱氏曰淮水出信陽軍桐柏山至楚州漣水軍入海○釋文曰湯湯流盛貌</hi>憂心且傷淑人君子<hi>箋曰淑善也</hi>懐允不忘<hi>箋曰允信也</hi>
　古者作樂必先撃鐘所謂金奏也今聞幽王擊鐘將<lb/>
<pb n="23b"/>
　將然其聲之揚乃在淮水湯湯然流盛之處當時禍<lb/>
　變將作曾不覺悟顧逺離京師為從流忘反之樂詩<lb/>
　人為之寒心憂而且傷知禍之必不免也傷其國之<lb/>
　將亡而思先王德澤之在人故言善人君子我懐思<lb/>
　而允信之不忘於心周家以仁厚立國故以善人君<lb/>
　子稱其先王且刺王之暴虐也○説者以史無幽王<lb/>
　東巡之事遂謂淮水為害幽王作樂而不恤其説亦<lb/>
　通然古事亦有不見於史而因經以見者詩即史也<lb/>
<pb n="24a"/>
鼓鐘喈喈<hi>音皆○傳曰喈喈猶將將也</hi>淮水湝湝<hi>音諧○蘇氏曰湝湝水流也</hi>憂<lb/>
心且悲淑人君子其德不囘<hi>朱氏曰囘邪也</hi>
　今王為流連之樂非德之正也<lb/>
鼓鐘伐鼛<hi>音高○傳曰鼛大鼔也○䟽曰鼛即臯也古今字異耳○今曰地官鼓人以鼛鼔鼔役事注云長丈二尺冬官韗人云臯鼔長尋有四尺韗況萬反諸家並音運</hi>淮有三洲<hi>䟽曰水中可居曰洲○蘇氏曰言水落而洲見也</hi>憂心且妯<hi>音抽○傳曰抽動也</hi>淑人君子其德<lb/>
不猶<hi>傳曰猶若也</hi>
　作樂當淮水之溢至淮水之降而洲見者三言其久<lb/>
<pb n="24b"/>
　也其流連亦甚矣憂結於心為之妯動念古之善人<lb/>
　君子其德不若是也<lb/>
鼓鐘欽欽<hi>䟽曰欽欽亦鐘聲也○錢氏曰聲有節也</hi>鼓瑟鼔琴<hi>瑟琴解見關雎</hi>笙磬<lb/>
同音<hi>笙解見鹿鳴○詩記曰鹿雅云磬以石為之</hi>以雅以南<hi>蘇氏曰雅二雅也南二南也</hi>
以籥不僭<hi>音侵○箋曰籥舞文樂也○疏曰吹籥而舞也簡兮左手執籥右手秉翟以翟或謂之羽舞也○籥解見邶簡兮○朱氏曰僭亂</hi>
　先鼓其鐘鐘聲欽欽然有節又鼔瑟與琴又吹其笙<lb/>
　擊其石磬琴瑟在堂笙磬在下節奏齊同言其和也<lb/>
<pb n="25a"/>
　以奏二雅以奏二南以奏籥舞皆不僭亂也言樂非<lb/>
　不善而聽之者自憂傷之以哀心感也○鄭氏以雅<lb/>
　為萬舞周樂尚武故謂萬舞為雅雅正也今考周樂<lb/>
　無雅舞之名毛氏以南為南夷之樂四方之樂不應<lb/>
　獨舉南也<lb/>
　　　鼔鐘四章章五句<lb/>
楚茨<hi>音慈</hi>刺幽王也政煩賦重田萊多荒<hi>萊音來○疏曰周禮以田易者為萊若使時無苛政則所廢年滿亦當墾之今乃興不易之田並不藝種故言多荒也○李氏曰萊者廢田也<pb n="25b"/>地官遂人田百畆萊五十畆</hi>饑饉降䘮民卒流亡<hi>疏曰卒盡也</hi>祭祀不饗<lb/>
故君子思古焉<hi>疏曰信南山言曾孫田之序言不能修成王之業是曾孫為成王矣甫田大田皆言曾孫則所陳古皆成王也此經無曾孫之言而周之盛王致太平者莫過成王則此思古者亦思成王也</hi>
　楚茨信南山甫田大田四篇唯楚茨首章二句言當<lb/>
　時所見餘皆全述古事形容其田野修治年榖豐穰<lb/>
　祭祀禮樂之備燕飲威儀之美言之反覆而不厭者<lb/>
　葢詩人遐想太平之盛田家之樂惆悵羨慕恨不生<lb/>
　乎其時所以傷今而思古也<hi>補傳曰四詩非有序以𤼵之人以為正雅矣</hi>
<pb n="26a"/>
楚楚者茨<hi>錢氏曰楚楚繁鮮貌○箋曰茨蒺藜也○解見鄘牆有茨</hi>言抽其棘<hi>抽音瘳○朱氏曰抽謂其條抽發○補傳曰棘荆棘也</hi>自昔何為我蓺黍稷我黍與與<lb/>
<hi>音餘○箋曰與與蕃廡貌○錢氏曰和柔貌</hi>我稷翼翼<hi>錢氏曰翼翼整齊貌○翼翼考見采薇</hi>
我倉既盈我庾維億<hi>庾音愈○傳曰露積曰庾○䟽曰庾是未入倉周語云野有庾積○億考見魏伐檀</hi>以為酒食以享以祀以妥以侑<hi>妥拖之上侑音又○傳曰妥安坐也侑勸也○今曰以妥謂拜尸使安坐也○疏曰郊特牲云舉斚角詔妥尸注云妥安坐也尸始入舉奠斚若奠角將祭之尸則詔主人拜安尸使之坐尸即至尊之坐或時不自安則以拜安之是又迎尸使處神坐也○詩記曰少牢饋食禮尸升筵祝主人皆拜妥尸尸荅拜遂坐尸告飽祝侑曰皇尸未實侑尸又食主人不言<pb n="26b"/>拜侑尸又三飯注祝言而不拜主人不言而拜親踈之宜</hi>以介景福<hi>箋曰介助也</hi>
　首章傷今思古述古者先成民而後致力於神也詩<lb/>
　人感田野荒蕪言今有楚楚然繁鮮之蒺藜與枝條<lb/>
　抽發之荆棘者此自昔何為之地乎乃我蓺種黍稷<lb/>
　之地也昔時我所種之黍與與然茂盛所種之稷翼<lb/>
　翼然整齊及其収也我倉既盈無所藏之則露積為<lb/>
　庾其數至億言其多也成民如此然後致力於神以<lb/>
　為酒食以獻享以祭祀以妥尸謂迎尸於室拜而妥<lb/>
<pb n="27a"/>
　安之使處神坐也以侑尸謂勸皇尸之飽也凡此所<lb/>
　以助大福也以昔日豐穰之樂如此而今為茨棘之<lb/>
　場是可傷而思也○經有二棘吹彼棘心園有棘酸<lb/>
　棗也解見邶凱風此詩以棘配茨及青蠅以棘為樊<lb/>
　非彼酸棗也舊不指為何物今按釋草云茦刺<hi>茦音策</hi>
　郭璞云草刺鍼也釋云方言凡草木刺人北燕朝鮮<lb/>
　之間謂之茦自關而西謂之刺江湘之間謂之棘<lb/>
濟濟蹌蹌<hi>濟濟之上蹌音鏘○傳曰濟濟蹌蹌言有容也○䟽曰曲禮云大夫濟濟士蹌蹌是有容<pb n="27b"/>也祭祀之禮主人自慤而趨其賔客則有容儀趨音促○錢氏曰大夫士從君牽牲之容也</hi>絜爾牛<lb/>
羊以徃烝嘗<hi>箋曰冬祭曰烝秋祭曰嘗</hi>或剝或亨<hi>音烹○箋曰有解剝其皮者有煮熟之者○䟽曰天官内饔云凡宗廟之祭祀掌割亨之事則解割其肉是内饔也天官亨人云掌供鼎鑊以給水火之齊職外内饔之㸑亨煑則煑熟之者是亨人也齊音劑</hi>或肆或將<hi>肆音四○傳曰肆陳也箋曰有肆其骨體於俎者有奉持而進之者○䟽曰天官外饔掌外祭祀之割亨供其脯修刑膴陳其鼎俎實之牲體則肆其骨體於俎是外饔也大司徒云祀五帝奉牛牲羞其肆享先王亦如之又夏官小子職云掌祭祀羞羊肆羊殽肉豆則奉持進之是司徒小子之類也膴音呼刑鉶羹也膴大臠所以祭也肆音剔注豚解也</hi>
祝祭于枋<hi>音絣○曰此正祭之枋在廟内也若釋祭之枋則在廟門外○箋曰孝子不知神之所在<pb n="28a"/>故使祝博求之平生門内之旁待賔客之處○䟽曰枋謂廟門也知門内者以正祭之禮不宜出廟門也而郊牲牲云直祭祝於主注云直正也謂薦熟時也祭以熟為正又曰索祭祝于枋注云廟門外曰枋彼枋對正祭是明日之名禮器云為枋於外以明日之繹故皆在門外與此不同此枋廟門之名其内得有待賔客之處者聘禮公食大夫皆行事於廟其待之迎於大門之内則天子之禮焉</hi>祀事孔明<hi>朱氏曰明猶著也</hi>
先祖是皇<hi>傳曰皇大也</hi>神保是饗<hi>傳曰保安也○朱氏曰神保鬼神之嘉號楚辭云思靈保兮賢姱葢古語也姱音誇叶韻音尸○今曰楚辭言神安於賢姱謂附巫身也</hi>孝孫有慶<hi>長樂劉氏曰孝孫謂天子也○今曰序䟽云古者謂成王則孔當以孝孫為成王</hi>報以介福<hi>䟽曰介大也</hi>萬夀無疆<lb/>
<pb n="28b"/>
　次章述古人助祭之敬謹而神福之也助祭之臣濟<lb/>
　濟蹌蹌然有容儀以從君牽牲乃絜其所祀之牛羊<lb/>
　以徃為冬烝秋嘗之祭或解剝其皮者或亨煑之者<lb/>
　或肆陳其骨體於俎者或奉持而進之者孝子不知<lb/>
　神之所在故使祝求之於祊謂廟門内平生待賔客<lb/>
　之處也祀禮於是甚明著謂致孝則存政慤則著也<lb/>
　夫然故先祖於是美大之神保歆饗之而孝孫有慶<lb/>
　矣神報以介大之福萬夀無疆也<lb/>
<pb n="29a"/>
執㸑踖踖<hi>㸑音竄踖音戚韻音迹○傳曰㸑饗㸑廪㸑也○䟽曰祭祀之禮饔㸑以煑肉廪㸑以炊米少牢云饔㸑在門東南北上廪㸑在饔㸑之北踖踖敬謹也</hi>為俎孔碩<hi>丘氏曰謂載牲體於俎</hi>
或燔或炙<hi>燔音煩炙音隻○箋曰燔燔肉也炙肝炙也燔肉炙肝皆從獻之俎也○䟽曰特牲云主人獻尸賔長以肝從主婦獻尸兄弟以燔從彼燔與此燔同則彼肝與此炙同故云肝炙也燔者火燒之名炙者逺火之稱以難熟者近火易熟者逺之</hi>君婦莫莫<hi>音麥○箋曰君婦謂后也○傳曰莫莫言清静而敬也○䟽曰九嬪贊后薦徹豆籩是后主供籩豆由后能清静篤敬故能為豆甚多若簡躁不恭則不能也</hi>
為豆孔庶<hi>傳曰豆謂内羞庶羞也○䟽曰有徹云宰夫羞房中之羞司士羞庶羞注云房中之羞其籩則糗餌粉餈其豆則酏食糝食庶羞羊臐豕膮皆有胾醢房中之羞内羞也彼大夫賔尸尚有二羞明天子<pb n="29b"/>之正祭有二羞矣天子庶羞百有二十品庶衆多也餌音二餈音茨酏音移臐音勲膮音嘵鄭𤣥注云羊曰臐豕曰膮皆美香之名</hi>為賔為客<hi>曹氏曰祭終有燕賔之禮不可以不豫備也</hi>獻醻交錯<lb/>
<hi>箋曰始主人酌賔為獻賔既酢主人主人又自飲酌賔曰醻至旅而爵交錯以徧</hi>禮儀卒度<hi>如字○箋曰卒盡也○傳曰度法度也</hi>笑語卒獲<hi>箋曰古者於旅也語○朱氏曰獲得其宜也</hi>神<lb/>
保是格<hi>傳曰格來也</hi>報以介福萬夀攸酢<hi>傳曰酢報也</hi>
　三章述祭祀俎豆之盛而神福之也執㸑之人踖踖<lb/>
　然敬謹其為俎實之牲體甚大或燔其肉或炙其肝<lb/>
　皆從獻之俎也九嬪贊后薦徹豆籩是后主供籩豆<lb/>
<pb n="30a"/>
　莫莫然清静而敬謹故為内羞庶羞之豆甚多既以<lb/>
　豆獻尸又將與賔客相醻獻皆豫備之也其禮儀盡<lb/>
　合法度於旅也語其笑語盡得其宜也鬼神來格報<lb/>
　以多福而又萬夀以報之也○漢藝文志言秦燔滅<lb/>
　文章顔氏注云燔燒也然則燔是近火燒之如今之<lb/>
　燒肉火熖所及也此詩或燔無傳瓠葉傳云加火曰<lb/>
　燔䟽以為加置於火上是燔燒之大雅生民傳云傅<lb/>
　火曰燔䟽以為加火燒之文雖小異為燔燒一也此<lb/>
<pb n="30b"/>
　詩或炙無傳瓠葉傳云炕火曰炙䟽以為炕舉也以<lb/>
　物貫之而舉於火上以炙之是炙為逺火也<hi>傅音附炕苦浪</hi>
　<hi>反○詩記曰為俎孔碩謂薦熟也或燔或炙謂從獻也鄭氏以為一事誤矣燔肉與炙肝豈得謂之孔碩</hi>
　<hi>乎</hi>
我孔熯矣<hi>熯音罕又然之上○説文曰熯乾貌○今曰中谷有蓷暵其乾矣熯暵同○陳氏曰左傳云外彊中乾馬勞如是人亦如之乆勞而乾竭</hi>式禮莫愆<hi>董氏曰/式用也</hi>工祝致告<hi>傳曰善其事曰工</hi>徂賚孝孫<hi>箋曰徂徃也/傳曰賚予也</hi>苾芬孝祀<hi>苾音弼又蒲結反芬音紛○釋文曰苾芬馨音也</hi>神嗜飲食<hi>嗜音/視</hi>卜爾百福<hi>錢氏曰卜前知也○今曰天保<pb n="31a"/>君曰卜爾</hi>如幾如式<hi>幾音機○曹氏曰幾者吉之先見也式者有常式其所當得也</hi>既齊既<lb/>
稷<hi>䟽曰王肅云齊整也○傳曰稷疾也</hi>既匡既勑<hi>䟽曰王肅云匡誠正也○蘇氏曰勑戒也</hi>永<lb/>
錫爾極<hi>陳氏曰極中也中者五福之所聚</hi>時萬時億<lb/>
　四章述飲福之事也我祭祀甚勞筯力既竭而用禮<lb/>
　皆無愆過異於跛倚臨祭矣於是工善之祝致神意<lb/>
　以告主人謂致嘏辭也因以所嘏之物徃予之謂飲<lb/>
　福受胙也此由孝孫飲食苾芬馨香以之孝敬享祀<lb/>
　故神歆饗爾之飲食予以百種之福使如幾之先見<lb/>
<pb n="31b"/>
　使如式之有常爾之祭祀既整齊既稷疾既誠正既<lb/>
　戒勑故錫爾以中其福至於時萬時億之多也不言<lb/>
　錫福而曰錫極者詩人祝君以福多言致福之本人<lb/>
　君能建其有極則五福備矣錫云者猶曰天誘其𠂻<lb/>
　也<hi>䟽曰少牢嘏辭云皇尸命工祝承致多福無疆于汝孝孫來汝孝孫使汝受禄于天宜稼于田眉夀</hi>
　<hi>萬年勿替引之是大夫之嘏辭也天子嘏辭無以言之此永錫爾極時萬時億是其辭之略</hi>
禮儀既備鐘鼓既戒<hi>箋曰戒諸在廟中者以祭禮畢錢氏曰為尸出當奏肆夏也</hi>孝<lb/>
孫徂位<hi>箋曰徂位孝孫徃位堂下西面位也</hi>工祝致告<hi>傳曰告利成也○詩記曰少牢注云<pb n="32a"/>利猶養也成畢也言孝子之養禮畢○䟽曰特牲告利成即云尸謖祝前主人降少牢祝告利成即云祝入尸謖主人降此二者皆祝告主人以利成是致尸意也孝子之事尸有尊親及賔客之義命當由尊者出讓當從賔客來禮畢義由於尸非主人所當先發謖音縮起也</hi>神具醉止<hi>箋曰具皆也○䟽曰所祭羣廟非止一神也</hi>皇尸載起<hi>傳曰皇大也○朱氏曰尊稱之也○箋曰載則也</hi>鼓鐘送尸<lb/>
<hi>䟽曰鳴鼓鐘以送尸謂奏肆夏也○今曰大司樂尸出入奏肆夏</hi>神保聿歸諸宰君婦<lb/>
廢徹不遲<hi>徹音轍○箋曰廢去也尸出而可徹諸牢徹去諸饌君婦籩豆而已○錢氏曰諸宰膳夫及其屬也膳夫徹王之胙俎其餘則其屬徹之</hi>諸父兄弟備言燕私<hi>傳曰燕而盡其私恩</hi>
　五章述祭畢將燕私之事也禮儀既畢備矣鐘鼓既<lb/>
<pb n="32b"/>
　戒為尸出當奏肆夏預設以待之也以祭禮畢主祭<lb/>
　孝孫復徃堂下西面之位工祝致告利成致尸意言<lb/>
　養禮畢也所祭羣廟非止一也神皆醉矣皇尸則起<lb/>
　而歸矣鬼神無形言其醉而歸者誠敬之至如見之<lb/>
　也鳴鼓鐘以送尸謂奏肆夏也先已戒之至此乃奏<lb/>
　之尸節神者也神醉而尸謖送尸而神歸諸宰徹去<lb/>
　諸饌君婦徹去籩豆皆敏疾而不遲不以禮終而惰<lb/>
　也祭祀畢歸賔客之俎同姓則留與之宴所以尊賔<lb/>
<pb n="33a"/>
　客親骨肉也<lb/>
樂具入奏<hi>朱氏曰凡廟之制前廟以奉神後寢以藏衣冠祭於廟而燕於寢故於此將燕而祭時之樂皆入奏於寢也</hi>以綏後禄<hi>傳曰綏/安也</hi>爾殽既將<hi>傳曰將行也</hi>莫怨具<lb/>
慶既醉既飽小大稽首<hi>稽音啟○箋曰小大猶長㓜也○董氏曰稽首謂頭拜至地也</hi>
神嗜飲食使君夀考孔惠孔時<hi>箋曰惠順也○時解見魚麗</hi>維其盡<lb/>
之子子孫孫勿替引之<hi>傳曰替廢也引長也</hi>
　六章述燕私之事也祭時在廟燕當在寢故言祭時<lb/>
　之樂皆復來入於寢而奏之且於祭既受禄矣故以<lb/>
<pb n="33b"/>
　燕為安受後禄也爾殽既進與燕之人無有怨者而<lb/>
　皆歡慶既已醉飽小大長㓜稽首曰向者之祭神既<lb/>
　嗜君之飲食矣是以使君夀考也又言君之祭祀甚<lb/>
　順於禮甚得其時無所不盡祭統所謂外則盡物内<lb/>
　則盡志也子子孫孫當不廢替而長行之刺今之廢<lb/>
　禮也<lb/>
　　　楚茨六章章十二句<lb/>
信南山刺幽王也不能脩成王之業疆理天下以奉禹<lb/>
<pb n="34a"/>
功故君子思古焉<hi>䟽曰言成王能彊界分理天下之田畆使之勤稼以奉行大禹之功而幽王不能修之非責幽王今奉禹功也○長樂劉氏曰天下之士昔為水之所汨而禹決九川距四海濬畎澮距川暨稷奏庶艱食弼成五服至于五千是田法成於禹稷乆矣文武既有天下而周公輔弼成王廣五服為九服推后稷之法以踐禹功遂成畎澮於天下疆理者川自六鄉而距于海路自荒服而達于畿之謂也</hi>
　楚茨信南山一體之詩楚茨先從傷今説起而後思<lb/>
　古信南山便從思古説起即所以傷今矣<lb/>
信彼南山<hi>董氏曰終南山也</hi>維禹甸之<hi>甸毛音奠鄭音盛○傳曰甸治也○䟽曰南山<pb n="34b"/>之旁田野得成平田可種殖者本禹治之禹功實天下盡然而獨言南山者作者指一處以表之其意通及天下也○李氏曰井田之法實見於周而乃以為丘甸之法已見於夏后氏之世何也䟽云論語説禹盡力乎溝洫與匠人井間有溝成間有洫同也益稷畎澮距川與匠人同間有澮專達于川同也是則丘甸之法禹之所為左傳云少康有田一成有衆一旅則是十里為成非周之賦法也老蘇亦以謂井田之興其始於唐虞之世非唐虞之世則周之世無以成唐虞啟之以至夏商之世稍稍葺治至周而大備孟子云夏后氏丘十而貢殷人七十而助周人百畆而徹其實皆什一也以貢助徹皆本於什一若非丘甸之法何以能行什一之法也○今曰李氏據䟽辯田制始虞夏是矣䟽木申鄭氏丘乗之意要之言禹甸治之則平水患理溝洫皆在其中矣不必破甸為乗也韓奕亦云維禹甸之不專言丘乘矣</hi>畇畇原隰<hi>上二字從田從勻音如雲○傳<pb n="35a"/>曰墾辟貌辟音闢</hi>曽孫田之<hi>傳曰曾孫成王也○䟽曰曾者重也自曾祖以至無窮皆得稱曾孫○長樂劉氏曰周之後王雖皆可稱曾孫然唯成王為尤盛周家彊理之政考之周官皆至成王而詳備也周人因暴君慢其經界而思其先王疆理之政捨成王其誰哉姑從毛氏以成王能修后稷之政故稱曽孫</hi>我<lb/>
疆我理<hi>曹氏曰疆者正其經界○蘇氏曰理者分其上宜○今考王氏以理為治其溝涂但緜詩廼疆廼理之下又言廼宣廼畆宣為宣道溝洫則理不得為治溝涂矣</hi>南東其畆<hi>傳曰或南或東○成二年左傳曰先王疆理天下物土之宜而布其利故詩曰我彊我理南東其畆今吾子疆理諸侯而曰盡東其畆而已唯吾子戎車是利無顧土宜無乃非先王之命也乎</hi>
　首章述成王能奉禹功也禹平治之功不獨終南山<lb/>
<pb n="35b"/>
　以終南在鎬京之南周人朝夕所見故舉終南言之<lb/>
　信乎彼南山之野本禹所甸治也禹功人所共推故<lb/>
　言信確辭也禹功固信矣然井田之制至周始備故<lb/>
　此原隰之間畇畇然墾闢者又曾孫成王井牧之以<lb/>
　成田也不稱成王而稱曾孫者周之田制非一世所<lb/>
　成自后稷以來世世積累至成王而後備故繋之后稷<lb/>
　而稱曾孫謂能繼后稷之緒也疆之則正其經界理之<lb/>
　則分其土宜或南其畆或東其畆順地勢及水之所趨<lb/>
<pb n="36a"/>
　也<lb/>
上天同雲<hi>釋天曰冬為上天○朱氏曰同雲雲一色也將雪之候如此</hi>雨雪雰雰<hi>雨音諭雰音芬○今曰雰雰雪下貌</hi>益之以霡霂<hi>音脉木○釋天曰小雨謂之霡霂○李氏曰杜詩云潤物細無聲亦是小雨也</hi>既優既渥<hi>優音憂渥音握○蘇氏曰瞻卬解曰優多也○今曰渥浹洽也</hi>
既霑既足<hi>䟽曰霑潤也豐足也</hi>生我百穀<lb/>
　次章述天時之和也雪為豐年之兆冬將雪則雲一<lb/>
　色雪乃雰雰而下至春又益之以霡霂之小雨既優<lb/>
　而多既渥而浹既霑而潤既足而豐故得生我之衆<lb/>
<pb n="36b"/>
　穀也<lb/>
疆埸翼翼<hi>場音亦○傳曰埸畔也○錢氏曰翼翼整齊也○翼翼考見采薇</hi>黍稷彧彧<lb/>
<hi>音育○傳曰彧彧茂盛貌</hi>曾孫之穡<hi>伐檀傳曰歛之曰穡</hi>以為酒食畀我尸賔<lb/>
<hi>畀音袐○箋曰畀予也○丘氏曰與尸謂獻熟食并酌齊獻尸是也與賔謂助祭之賔酌齊獻尸尸因酌以酢賔并祭未燕同姓於燕寢是也此祭始終用酒食之事齊音劑</hi>夀考萬年<lb/>
　三章述秋成祭饗之事也田以井制各有疆界埸畔<lb/>
　翼翼然整齊其黍稷彧彧然茂盛農民喜恱歸恩於<lb/>
　君以為皆吾君之穡謂秋毫皆君賜也以此黍稷為<lb/>
<pb n="37a"/>
　酒食而祭祀畀我尸與賔則吾君得夀考萬年之福<lb/>
　此年豐民樂祝頌其君之辭<lb/>
中田有廬<hi>音閭○箋曰田中農人作廬以便其田事○䟽曰古者宅在都邑田於外野農時則出而就田湏有廬舍○詩記曰後漢注春秋井田記人受田百畆公田十畆廬舍在内貴人也公田次之重公也私田在外賤私也○丘氏曰公田百畆内除二十畆為八家治田之廬○董氏曰井九百畆其中為公田八家每廬舍二畆半</hi>疆埸有𤓰<hi>䟽曰徧檢書傳未見君子稅民𤓰以共祭祀者故地官埸人掌國之埸圃而植之果蓏珍異之物以時斂而藏之凡祭祀賔客其其果蓏之屬郊特牲云天子植𤓰華不歛藏之種是則天子之𤓰自令有司供之不稅於民蓏羅之上聲</hi>是剝是菹<hi>剝音駁菹音租○曹氏曰菹淹菜也<pb n="37b"/>○今曰是剝謂以刀剝𤓰削治之也是菹謂以𤓰為菹淹漬之也</hi>獻之皇祖<hi>箋曰皇君也皇祖先祖也</hi>曽孫夀考受天之祐<hi>音户</hi>
　四章形容民和之意也農民於田中作廬以便其田<lb/>
　事於畔上種𤓰𤓰新熟願獻於天子俾剝而削治之<lb/>
　菹而淹漬之以祭祀而獻皇祖令君得夀考之福也<lb/>
　方其削治未定為菹故言是剝及已淹漬知是菹故<lb/>
　言是菹天子不賦民𤓰此言民喜時物之新不忘君<lb/>
　上思欲獻之野人美芹之意民和而後神降之福也<lb/>
<pb n="38a"/>
祭以清酒<hi>丘氏曰清潔之酒</hi>從以騂牡<hi>騂息營反○傳曰周尚赤也</hi>享于祖<lb/>
考<hi>䟽曰享獻也</hi>執其鸞刀<hi>傳曰刀有鸞者言割中節也○䟽曰鸞鈴也刀環有鈴郊特牲云割刀之用而鸞刀之貴貴其義也聲和而後㫁也</hi>以啟其毛<hi>箋曰毛以告純也○䟽曰郊特牲云毛血告幽全之物貴純之道也注云幽謂血也楚語觀射父曰毛以示物韋昭云物色也是毛以告純</hi>取其<lb/>
血膋<hi>音聊○箋曰血以告殺膋以升臭○䟽曰韋昭云明不因故也膋者腸間脂也以脂膏合之黍稷寘之蕭乃以火燒之合其馨香之氣是升臭也郊特牲云取膟膋燔燎升首報陽也祭義云卿大夫鸞刀以刲取膟膋則此亦卿大夫也膟音律刲音奎</hi>
　五章述祭祀割牲之事也祭祀以清潔之酒加以赤<lb/>
<pb n="38b"/>
　色之牲乃令卿大夫執特其有鈴之刀以開其牲之<lb/>
　皮毛以告純也又取其血以告殺取其脂膋以升臭<lb/>
　也○清酒二出箋以旱麓清酒既載為三酒之清酒<lb/>
　以此詩祭以清酒為非三酒之清酒此詩之清謂𤣥<lb/>
　酒也酒謂鬱鬯五齊三酒也䟽謂載則盛之尊中可<lb/>
　言三酒之清酒祭神三酒乃諸臣之所酢不用之以<lb/>
　獻神故此詩清酒非三酒之清酒要之詩人言清酒<lb/>
　皆謂清潔之酒猶鳧鷖言爾酒既清烈祖既載清酤<lb/>
<pb n="39a"/>
　鄭氏好以禮説詩率多牽強失詩人平易之㫖此因<lb/>
　祭字而為異説耳○祭義云祭之日君牽牲既入廟<lb/>
　中麗于碑卿大夫袒而毛牛尚耳注云麗猶繋也毛<lb/>
　牛尚耳以耳毛為上也王氏及長樂劉氏以為王執<lb/>
鸞刀以親殺與祭義異<lb/>
是烝是享<hi>傳曰烝進也今曰烝畀祖妣不必以為烝嘗之烝</hi>苾苾芬芬<hi>苾音弼又蒲結反</hi>祀事孔明先祖是皇<hi>䟽曰皇/美大之</hi>報以介福<hi>䟽曰介大也</hi>萬夀<lb/>
無疆<lb/>
<pb n="39b"/>
　末章述祭祀受福也是進是獻苾苾芬芬香氣上達<lb/>
　也祀禮於是則甚明著也先祖於是美大之報以大<lb/>
　福而使之萬夀無疆也<hi>李氏曰數詩辭雖不同其意則一皆是言福禄之報本於</hi>
　<hi>祭祀又本於黍稷也張文潛云受莫大之福而其君有安寧夀考之樂此天下之至美極治之際也而其</hi>
　<hi>本岀於倉廪之盈原隰之治田廬之脩葢衣食不足於下則禮樂不備於上禮樂廢則亂隨之而起惟田</hi>
　<hi>事作而衣食豐衣食豐而禮樂備禮樂備而和平興和平興而人君有安寧夀考之盛此詩人深探其本</hi>
　<hi>要其終而言之序如此也此説盡之矣</hi>
　　　信南山六章章六句<lb/>
<pb n="40a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩緝卷二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
欽定四庫書<lb/>
　詩緝卷十<lb/>
　　　　　　　　　　　　　宋　嚴粲　撰<lb/>
魏　　　　國風<lb/>
<hi>譜曰魏者舜禹所都之地在禹貢冀州雷首之北析城之西周以封同姓焉儉約之化於時猶存今魏君嗇且褊急不務廣修徳於民教以義方其與秦晉鄰國日見侵削國人憂之當周平桓之世魏之變風始作至春秋閔公元年晉獻公竟滅之以其地賜大夫畢萬自爾而後晉有魏氏○前漢地理志曰魏在晉之南河曲故其詩曰彼汾一曲寘之河之側○水經注故魏國城南西竝去大河可二十餘里北去首山十餘里處河山之間<pb n="1b"/>土地迫隘故魏風著十𤱔之詩也○朱氏曰魏本姬姓之國不知其始封之自○程子曰魏舜禹之都唐帝堯之國乆被聖人之化漸成美厚之俗歴二叔之世而遺風尚存今亦變矣</hi>
　齊始霸也晉代興也齊之次在晉而魏晉之所滅也<lb/>
　魏而後唐猶邶鄘先衛也魏唐無淫詩葢猶有先代<lb/>
　之風化焉<lb/>
葛屨<hi>音句</hi>刺褊也<hi>褊邉/之上</hi>魏地陿隘<hi>陿音洽隘挨之去聲</hi>其民機巧趨<lb/>
利其君儉嗇褊急<hi>嗇音色</hi>而無徳以將之<hi>按譜魏風七篇當平桓之間○廣漢張氏曰儉雖失中本非惡徳然而儉之過則至於吝嗇迫隘計較毫分之間而謀利之心始急矣葛屨汾<pb n="2a"/>沮洳園有桃三詩皆言其急迫𤨏碎之意</hi>
　魏風莫知其世次而鄭譜以平桓當之魯閔之元<hi>庚申</hi>
　晉獻滅魏實惠王時也<hi>惠十六</hi>前乎惠為莊僖譜不以<lb/>
　當之乃越莊僖而繫之平桓豈亦有據而云邪鄭以<lb/>
　葛屨等五篇刺儉為一君伐檀碩鼠刺貪為一君葢<lb/>
　魏風非一世之作自桓王之時秦人圍魏<hi>癸酉魯桓四桓王十</hi>
　<hi>二</hi>其國迫而侵削乆矣故譜以為平桓之世也<hi>曹氏曰魏</hi>
　<hi>晉皆有儉嗇之風然其詩若作在獻公并吞以後則其俗漸已荒侈此詩每刺勤儉知其在未并於晉以</hi>
<pb n="2b"/>
　<hi>前也</hi>
糾糾葛屨<hi>糾音九○傳曰糾糾猶繚繚也繚音了○今曰疏以為稀疎之貌非也繚繞纒也糾三合繩亦繞纒之意故云猶繚繚也○葛屨解見齊南山</hi>可以履霜摻摻女手<hi>摻音杉○傳曰摻摻猶纎纎也○今曰讀者多作纎非也</hi>可以縫裳要之襋之<hi>要音䙅襋音棘○傳曰要䙅也襋領也</hi>好人服之<hi>朱氏曰好人猶言大夫也○今曰好人猶言君子尊貴者之稱也今俗稱猶然</hi>
　魏地陿隘其民窘於衣食故生機巧之心而急於趨<lb/>
　利夏當用葛屨冬當用皮屨今魏之男子葛屨既弊<lb/>
<pb n="3a"/>
　而以繩糾纒之糾而復糾謂其可以踐霜奔走道路<lb/>
　祁寒不休也未嫁之女其手纎纎謂其可以出而為<lb/>
　人縫裳也要之謂治裳之䙅襋之謂治衣之領治衣<lb/>
　裳之要領以為好人之服而利其傭資也皆急於趨<lb/>
　利也<hi>補傳曰今所至通都大邑窶人之家男子則祁寒奔走於道路以販鬻為業女子亦不蔽藏至</hi>
　<hi>出市井為人刺繡之類恬不以為怪獨詩人創見魏之民俗故刺之</hi>
好人提提<hi>音題○傳曰提提安諦也</hi>宛然左辟<hi>音避○今曰宛委曲遜順貌○蘇氏曰讓而避者必左</hi>佩其象揥<hi>音熾韻又音替○解見鄘君子偕老○朱氏曰揥所以摘髪用象為之貴<pb n="3b"/>者之飾也</hi>維是褊心是以為刺<lb/>
　上章既言其民機巧趨利此章言由君之儉嗇褊急<lb/>
　所致尊貴之人其容止提提然安徐而審諦其辭讓<lb/>
　而左辟也其儀宛然而遜順又以象骨為搔首之揥<lb/>
　而佩之其威儀服飾之美無可譏者獨其中之褊急<lb/>
　為可刺耳好人泛言尊貴者不欲斥其君也<lb/>
　　　葛屨二章一章六句一章五句<lb/>
汾沮洳<hi>沮去聲洳音孺</hi>刺儉也其君儉以能勤刺不得禮也<hi>疏曰<pb n="4a"/>王肅孫毓皆以為大夫采菜崔靈恩集註序云君子儉以能勤按今定本及諸本序直云其君義亦得通</hi>
　或以公行公路公族皆晉官汾水又出於晉疑魏風<lb/>
　皆晉詩猶邶鄘皆衛詩非也季札觀樂邶鄘衛風為<lb/>
　衛風而魏唐異譏知魏風非晉矣園有桃十𤱔之間<lb/>
　皆言國之侵削非晉事也<lb/>
彼汾沮洳<hi>説文曰汾水出太原晉陽山西南入河○蘇氏曰汾水出於晉其流入魏○朱氏曰沮洳水浸處下濕之地也</hi>言采其莫<hi>音暮○傳曰莫菜也○陸璣曰莖大如筯赤節葉似栁葉厚而長有毛刺今人繅以取蠒緒其味酢而滑始生可以為羮又可生食五方通謂之酸迷繅音□酢亦作醋驗也○山<pb n="4b"/>隂陸氏曰其子如楮實而紅今吴越之人謂之茂子</hi>彼其之子<hi>其音/紀</hi>美無度<hi>疏曰非尺寸可量也</hi>美無度殊異乎公路<hi>錢氏曰殊猶特也○疏曰公路與公行一也以其主君路車則謂之公路以其主兵車之行列則謂之公行宣二年左傳云初驪姬之亂詛無畜羣公子自是晉無公族及晉成公立乃宦卿之嫡子以為公族其庶子為公行趙盾請以括為公族公許之冬趙盾為軞車之族是其事也趙盾自以為庶子遜公族而為公行服䖍云軞車戎車之倅杜預云公行之官也其公族則適子為之掌君宗族軞音毛</hi>
　魏君儉勤於彼汾水沮洳下濕之處采其莫菜以為<lb/>
　蔬此人之徳美信無限度矣雖其徳美無限度然采<lb/>
<pb n="5a"/>
　莫之事特異乎公路之所為耳言儉嗇不似貴人也<lb/>
　公路之官猶不為此況於君乎公儀休為魯相猶拔<lb/>
　其葵今魏以國君采莫逼下甚矣<lb/>
彼汾一方言采其桑<hi>箋曰采桑親蠶事也</hi>彼其之子美如英<hi>今曰英草木之華也</hi>美如英殊異乎公行<hi>音杭○今考疏以為即公路也</hi>
彼汾一曲<hi>朱氏曰謂水曲流處</hi>言采其藚<hi>音續○傳曰藚水舄也舄音昔○釋草曰藚牛脣○郭璞曰如續斷寸寸有節釋曰陸璣以為今澤蕮郭所不取蕮音昔○曹氏曰采藚以治疾今考釋草别有蕍蕮釋云蕍一名蕮本草作澤瀉知藚非澤蕮也蕍音俞</hi>彼其之子美如玉美如<lb/>
<pb n="5b"/>
玉殊異乎公族<hi>解見上公路</hi>
　　　汾沮洳三章章六句<lb/>
園有桃刺時也大夫憂其君國小而迫而儉以嗇不能<lb/>
用其民而無徳教日以侵削故作是詩也<lb/>
　陳國區區而衡門欲誘掖其君檜至微矣而羔裘欲<lb/>
　其君自彊於政治與園有桃詩意同葢國無不可為<lb/>
　患其君不能為耳此孟子告滕文之意也<lb/>
園有桃其實之殽<hi>音爻</hi>心之憂矣我歌且謠<hi>音遙○傳曰曲合樂曰歌<pb n="6a"/>徒歌曰謠○疏曰樂則瑟琴對文如此散則歌未必合樂也○今曰此詩所言歌且謠但謂歌而又歌謠亦歌也</hi>不知我者謂我士也驕<hi>今曰此詩大夫所作士者人臣之通稱</hi>彼人是<lb/>
哉子曰何其<hi>音基</hi>心之憂矣其誰知之其誰知之葢亦勿<lb/>
思<lb/>
　桃可以為核而不可以為殽魏君不能用其民而愈<lb/>
　趨於陋詩人以為推此氣象則園中有桃將取其實<lb/>
　以為殽矣其者將然之辭言其必至於此憂之之辭<lb/>
　也桃取之自己園囿之内見不能用其民也我心憂<lb/>
<pb n="6b"/>
　之至於歌而又歌以舒寫其心之抑鬱而不知我之<lb/>
　憂者謂我乃士也而為驕汰君猶儉而士乃驕此見<lb/>
　責之辭也驕與吝對儉而譏之則疑於驕汰也於是<lb/>
　答見責者曰爾以我為非矣然則彼魏君之所行果<lb/>
　為是乎子之所言何謂如此也於是自歎我心之憂<lb/>
　其誰知之重言其誰知之者深歎舉國之人莫察其<lb/>
　心也然此之可憂較然易知彼特未之思耳<hi>朱氏曰或云比</hi>
　<hi>也園有桃則食其實國有民則用其力或云賦也詩固有一章而三義者在人觀之如何耳</hi>舊説<lb/>
<pb n="7a"/>
　不知我者皆以我為驕汰而謂彼魏君所行是矣是<lb/>
　哉當為疑辭如禹曰俞哉之意不當為是矣<lb/>
園有棘<hi>傳曰棘棗也○山隂陸氏曰酸棗也於果為下○棘解見邶凱風</hi>其實之食<hi>今曰棗亦可以為核而不可以為食</hi>心之憂矣聊以行國<hi>箋曰聊且略之辭也出行於國以寫憂</hi>不知我者謂我士也罔極<hi>今曰罔極言無窮極也廣之謂猶言責人無己也考見衛氓</hi>彼人是哉子曰何其心之憂矣其誰知之其誰知<lb/>
之葢亦勿思<lb/>
　　　園有桃二章章十二句<lb/>
<pb n="7b"/>
陟岵<hi>音户胡之上濁</hi>孝子行役思念父母也國迫而數侵削<hi>數音朔</hi>役乎大國父母兄弟離散而作是詩也<lb/>
　觀魏之窘迫如此能無亡乎由其無徳教而不能自<lb/>
　彊也<lb/>
陟彼岵兮<hi>疏曰釋山云多草木岵無草木屺傳言無草木岵有草木屺與爾雅正反當是傳寫誤也○陳氏曰岵也屺也岡也皆山之髙處而可以瞻望者詩人各取其一以協韻耳</hi>瞻望父兮父<lb/>
曰嗟予子行役夙夜無已上慎旃哉<hi>今曰上猶赴也謂赴役也如赴官曰上官赴工曰上工七月上入執宫功以由田野入都邑為上此以由家居赴道塗為上今俗諺猶云上路也○<pb n="8a"/>傳曰旃之也</hi>猶來無止<hi>李氏曰左傳莊九年秦子梁子以公旗避于下道是以皆止古以見𫉬於敵為止</hi>
　孝子行役常念其親故因登髙山而瞻望其父既瞻<lb/>
　望而不可見則思其將行之戒云我欲行之時父教<lb/>
　戒我曰嗟我子從軍行役之時早起夜寐無得已息<lb/>
　當赴役惟謹猶可以來歸無止於彼而不返也<hi>李氏曰狄</hi>
　<hi>仁傑授邠州法曹親在河陽仁傑登太行山顧見白雲飛謂左右曰吾親舍其下瞻悵乆之雲移方得去</hi>
陟彼屺兮<hi>屺音起</hi>瞻望母兮母曰嗟予季行役<hi>傳曰季少子也○王<pb n="8b"/>氏曰尤憐少子婦人之情也○補傳曰兄不行而弟行故母之命已實季子也</hi>夙夜無寐<hi>今曰無寐猶今人言醒睡也</hi>上慎旃哉猶來無棄<hi>詩記曰母尚恩言無棄母而不歸也</hi>
陟彼岡兮<hi>岡解見卷耳</hi>瞻望兄兮兄曰嗟予弟行役夙夜必<lb/>
偕<hi>傳曰偕俱也○今曰必與同役者俱毋失伍也</hi>上慎旃哉猶來無死<lb/>
　　　陟岵三章章六句<lb/>
十𤱔之間刺時也言其國削小<hi>句</hi>民無所居焉<hi>疏曰謂土田陿隘不足耕墾非謂無居宅也</hi>
十𤱔之間兮<hi>疏曰魏雖削小未必即然舉十𤱔以喻其陿隘也</hi>桑者閒閒兮<hi>閒音<pb n="9a"/>閑本亦作閑</hi>行與子還兮<hi>還音旋本亦作旋</hi>
　場囿之地止有十𤱔甚言其削小也地陿民稠故采<lb/>
　桑者無所可采徒閒閒然往來閒暇相呼行與俱歸<lb/>
　言無所得桑而空歸也○舊説一夫百𤱔今止十𤱔<lb/>
　然古者百𤱔以為田田中安得植桑或謂井廬邑居<lb/>
　各二𤱔半合為五𤱔之宅合八家則在井者二十𤱔<lb/>
　在邑者亦二十𤱔一處本共有二十𤱔之桑今止有<lb/>
　十𤱔是削其半要之詩人情性之言特甚言之未必<lb/>
<pb n="9b"/>
　盡拘名數也若屑屑求合則意味索然矣以十𤱔言<lb/>
　之猶言彈丸黑誌之地也後世言郡之小者云得州<lb/>
　如斗大皆甚言其小也<lb/>
十𤱔之外兮桑者泄泄兮<hi>泄音曳○今曰舒而不迫亦閒暇之貌</hi>行與子<lb/>
逝兮<lb/>
　十𤱔之外他處亦然也或相與旋而歸或相與逝而<lb/>
　往皆見閒暇無所事也<lb/>
　　　十𤱔之閒二章章三句<lb/>
<pb n="10a"/>
伐檀刺貪也在位貪鄙無功而受祿君子不得進仕爾<lb/>
坎坎伐檀兮<hi>坎苦感反○傳曰坎坎伐檀聲○朱氏曰用力之聲檀木性堅可為車○曹氏曰四牡檀車幝幝檀木堅韌故伐之之聲坎坎然非若丁丁之易也</hi>寘之河之干兮<hi>寘音至○傳曰寘置也干厓也</hi>河水清且漣猗<hi>音連伊○傳曰風行水成文曰漣○疏曰釋水云大波為瀾漣瀾義同○朱氏曰猗義與兮同書斷斷猗大學作兮莊子亦云我猶為人猗○詩記曰河水清且漣猗悠然於河之干阨窮而不閔者也</hi>不稼不穡<hi>傳曰種之曰稼斂之曰穡○疏曰以稼穡相對皆先稼後穡故知種之曰稼斂之曰穡若散則相通</hi>胡取禾三百㕓兮<hi>箋曰胡何也○傳曰一夫之居曰㕓○疏曰謂田百𤱔也</hi>不狩不獵<hi>箋曰冬獵曰狩宵田曰獵</hi>胡瞻爾庭有縣貆兮<lb/>
<pb n="10b"/>
<hi>縣貆音𤣥喧○説文曰縣繫也○箋曰貉子曰貆貉音鶴</hi>彼君子兮<hi>箋曰君子斥伐檀之人</hi>不<lb/>
素餐兮<hi>傳曰素空也○今曰朱氏孟子解云無功而食祿謂之素餐謂空食其祿而無補也餐七丹反</hi>
　君子不得進仕自伐檀木其用力之聲坎坎然寘之<lb/>
　河之干厓欲以為車之輪輻而自給也伐檀則供勞<lb/>
　賤之役河干則在寂寞之濵賢者不得其所矣然其<lb/>
　心無入而不自得故當伐檀寘河干之時見河水既<lb/>
　清又且風行吹水成文而為漣翫而樂之悠然成趣<lb/>
　不戚戚於得喪也葢其心休休自得則隨寓之景皆<lb/>
<pb n="11a"/>
　見其可樂此其長往無悶豈復以窮達嬰懐者國人<lb/>
　惜君子之在野憤小人之尸位自不能無臧否之論<lb/>
　謂人而有功於國則不耕而食不獵而𫉬可也汝小<lb/>
　人何功乃不稼穡而取三百夫之田榖不狩獵而庭<lb/>
　有縣繫之貆是素餐矣彼河干之君子若用於時必<lb/>
　有事焉以稱其祿不如是之素餐也○詩記以君子<lb/>
　親伐檀為義不素餐今不從公孫丑曰詩曰不素餐<lb/>
　兮君子之不耕而食何也孟子曰其君用之則安富<lb/>
<pb n="11b"/>
　尊榮其子弟從之則孝弟忠信不素餐兮孰大於是<lb/>
坎坎伐輻兮<hi>輻音福○疏曰伐檀為車之輻○今曰輻車轑也冬官輪人為輪云輻也者所以為直指也老子云三十輻共一轂轑音毛</hi>寘之河之側兮河水清且直猗<hi>傳曰直波也○蘇氏曰水平則流直</hi>不稼不穡胡取禾三百億兮<hi>箋曰十萬曰億三百億謂刈禾之把數○今曰傳云萬萬曰億楚茨傳同豐年傳云數萬至萬曰億與箋不同姑兩存之</hi>不狩<lb/>
不獵胡瞻爾庭有縣特兮<hi>傳曰獸三嵗曰特○疏曰毛氏當有所據不知出何書</hi>
彼君子兮不素食兮<lb/>
坎坎伐輪兮<hi>疏曰伐檀為車之輪</hi>寘之河之漘兮<hi>漘音脣○傳曰漘厓也</hi>河<lb/>
<pb n="12a"/>
水清且淪兮<hi>淪音倫○釋水曰小波為淪○傳曰小風水成文轉如輪也</hi>不稼不穡<lb/>
胡取禾三百囷兮<hi>囷丘倫反○傳曰圓者為囷○疏曰方者為倉</hi>不狩不獵胡<lb/>
瞻爾庭有縣鶉兮<hi>鶉音純○鶉解見鶉之奔奔</hi>彼君子兮不素飱兮<lb/>
<hi>飱音孫○傳曰熟食曰飱○説文曰水澆飯也</hi>
　　　伐檀三章章九句<lb/>
碩鼠刺重斂也<hi>斂去聲</hi>國人刺其君重斂蠶食於民不修<lb/>
其政貪而畏人若大鼠也<hi>解頥新語曰蠶之食桑無時而厭食盡而後已喻重斂者莫切於此鼠食物且食且驚四顧不寧喻貪畏者莫切於此</hi>
<pb n="12b"/>
　碩鼠指聚斂之臣即伐檀序所言在位貪鄙者也此<lb/>
　輩奉承其君以重斂於民故曰三嵗貫女謂其君任<lb/>
　用此人而吾事之已三嵗矣國史題其事於篇端但<lb/>
　曰刺重斂耳其後説詩者乃以為刺其君若大鼠程<lb/>
　子謂序有失詩之意者此類是也臣之奉行由君政<lb/>
　使然謂刺其君重斂可也便以碩鼠為稱其君不可<lb/>
　也<lb/>
碩鼠碩鼠<hi>箋曰碩大也○疏曰釋獸於鼠屬有鼫鼠孫炎云五技鼠郭璞云大鼠頭似兔尾有毛青<pb n="13a"/>黄色好在田中食<graphic n="KR3122" url="https://raw.githubusercontent.com/kanripo/KR-Gaiji/master/images/KR3122.png" mimeType="image/png"/>豆關西呼鼩鼠舍人樊光同引此詩以碩鼠為彼五技之鼠也許慎云碩鼠五技能飛不能上屋能遊不能渡谷能縁不能窮木能走不能先人能穴不能覆身陸璣疏曰今河東有大鼠能人立食人禾苗人逐則走入樹空中亦有五技或謂之雀鼠其形大故序云大鼠也魏國今河北縣是也言其方物宜謂此鼠非鼫鼠也按此經作碩鼠訓之為大不作鼫鼠之字其義或如陸所言也鼫音石鼩音衢</hi>無食我<lb/>
黍三嵗貫女<hi>音汝○釋詀曰貫事也</hi>莫我肯顧逝將去女<hi>今考唐風有杕之杜噬肯來遊朱氏曰發語辭蘇氏云噬逝通</hi>適彼樂土<hi>樂音洛</hi>樂土樂土爰得<lb/>
我所<lb/>
　呼聚斂之臣為大鼠言汝無食我黍矣我三嵗事汝<lb/>
<pb n="13b"/>
　汝不肯眷顧於我言魏國用此重斂之人已三嵗矣<lb/>
　我今將去汝而適彼樂土謂適有道之國也彼樂土<lb/>
　樂土我得其所也連稱樂土者喜談樂道於彼以見<lb/>
　其厭苦於此也<lb/>
碩鼠碩鼠無食我麥三嵗貫女莫我肯徳<hi>今曰不肯徳惠我也</hi>逝<lb/>
將去女適彼樂國樂國樂國爰得我直<lb/>
　爾不肯徳惠於我則我將求伸於他國直猶伸也謂<lb/>
　得伸其志也受抑於此而欲求伸於彼也<lb/>
<pb n="14a"/>
碩鼠碩鼠無食我苗<hi>傳曰苗嘉榖也○疏曰苗之莖葉非鼠所食故云嘉榖榖生於苗以協韻</hi>三嵗貫女莫我肯勞<hi>范氏曰不肯以我為勤勞也</hi>逝將去女適彼<lb/>
樂郊樂郊樂郊誰之永號<hi>音毫○傳曰號呼也</hi>
　魏人為爾重斂所迫至於長號彼樂郊則誰長號乎<lb/>
　謂無歎息愁恨之聲也<lb/>
　　　碩鼠三章章八句<lb/>
　<lb/>
　<lb/>
<pb n="14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩緝卷十<lb/>
</p>
<p>
</p>
  </div>
</body>
</text>
</TEI>
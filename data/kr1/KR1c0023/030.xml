<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩緝卷三十</head> <lb/>
    <p>
<pb n="1a"/>
欽定四庫全書<lb/>
　詩緝卷三十<lb/>
　　　　　　　　　　　　　宋　嚴粲　撰<lb/>
雲漢仍叔美宣王也<hi>箋曰仍叔周大夫也春秋桓公五年天王使仍叔之子來聘</hi>宣<lb/>
王承厲王之烈<hi>朱氏曰烈暴虐也</hi>内有撥亂之志<hi>䟽曰何休注公羊云撥猶治也</hi>遇烖而懼側身修行<hi>去聲○䟽曰側反/側也憂自不安</hi>欲銷去之<hi>去上聲</hi>天下喜於王化復行<hi>復扶/又反</hi>百姓見憂<hi>䟽曰百姓見被憂矜</hi>故作<lb/>
是詩也<lb/>
<pb n="1b"/>
　宣王即位初年遇旱未有施設天下已喜於王化復<lb/>
　行者以其有憂民之心而預期之也<hi>解頥新語曰宣王興起他未及</hi>
　<hi>施為首以百姓為憂可謂知本矣故天下已深喜之謂其能復行王化也昔春秋之時宋大水魯使弔焉</hi>
　<hi>曰孤實不敬天降之災又以為君憂拜命之辱既而聞之曰公子御説之辭也臧孫達曰是宜為君有䘏</hi>
　<hi>民之心夫列國之公子出其言善君子謂其可以為君則宣王因旱而憂百姓王化復行何疑之有御説</hi>
　<hi>音禦悦</hi>
倬彼雲漢<hi>倬音卓○桑柔傳曰倬明大貎○箋曰雲漢天河也○䟽曰河精上為天漢○曹氏曰或謂水氣在天為雲水象在天為漢或謂箕斗間為漢津雲出漢津謂之雲漢皆非也夫雲合散不常漢則隨天<pb n="2a"/>而轉漢之在天似雲而非雲故曰雲漢也史遷云漢者金之散氣其本曰水張衡云水精為漢左傳昭十七年星孛及漢梓慎云漢水祥也雨者水之施也天將雨其兆先見於漢</hi>昭回于天<hi>箋曰昭光也○傳曰回轉也○䟽曰水氣精光也○曹氏曰天漢起于東方經尾箕之間是為漢津委蛇向西南行至七星南而没此其回旋之度也</hi>王曰於乎<hi>音嗚呼</hi>何辜今之人天降喪亂饑饉<lb/>
薦臻<hi>薦音荐○傳曰薦重也臻至也</hi>靡神不舉<hi>箋曰靡/無也</hi>靡愛斯牲<hi>曹氏曰左傳謂天災有幣無牲此諸侯之禮耳若祭法所謂祈禳於坎壇雩宗祭水旱皆用少牢天子則有牲矣宗鄭讀為禜榮敬反</hi>圭璧既卒<hi>傳曰卒/盡也</hi>寧莫我聽<hi>協句平聲○箋曰寧曽也</hi>
　宣王憂旱夜不能寐起觀天象以占雨候見倬然明<lb/>
<pb n="2b"/>
　大之雲漢精光回旋於天夜晴無雲則天河明未有<lb/>
　雨候也宣王於是歎傷曰嗚呼今之人何罪乎而天<lb/>
　降此喪亂使饑饉重至謂頻年旱也我之禱雨無有<lb/>
　神而不舉祭之者牲玉皆所以供祭祀牲則不敢愛<lb/>
　圭璧則用之已盡神曽莫我聴乎○此詩多用寧字<lb/>
　或訓曽或猶偏或為願辭或訓安不可執一今隨文<lb/>
　解之<lb/>
旱既大甚<hi>大音泰</hi>藴隆蟲蟲<hi>王氏曰藴隆藴積隆盛○䟽曰釋訓云蟲蟲熏也郭璞云<pb n="3a"/>旱熱熏炙人也</hi>不殄禋祀自郊徂宮<hi>箋曰宫/宗廟也</hi>上下奠瘞<hi>音瘞○傳曰上祭天下祭地○䟽曰奠謂置之於地○釋文曰瘞埋也</hi>靡神不宗<hi>箋曰宗尊也</hi>后稷不<lb/>
克<hi>錢氏曰克勝也</hi>上帝不臨耗斁下土<hi>斁音姤○箋曰斁敗也</hi>寧丁我躬<lb/>
<hi>曹氏曰説文云寧願辭也○傳曰丅當也</hi>
　天乆不雨旱既大甚矣其旱氣藴積隆盛蟲蟲然其<lb/>
　熱熏人我為禱雨之故禋祀未甞止絶從郊而至宗<lb/>
　廟上祭天下祭地奠其禮瘞其物無有神而不尊祀<lb/>
　之者在宫之神莫尊於后稷非不臨顧我而力不足<lb/>
<pb n="3b"/>
　以勝旱災在郊之神莫尊於上帝力足以勝旱災而<lb/>
　不肯臨顧我與其為旱以秏敗下土寧使災禍當我<lb/>
　之身此至誠慘怛之辭也<hi>李氏曰史記宋世家熒惑守心宋之分野也景公憂</hi>
　<hi>之司星子韋曰可移於相景公曰相吾之股肱曰可移於民公曰君者恃民曰可移於嵗公曰嵗飢民困</hi>
　<hi>吾誰為君子韋曰天髙聴卑君有愛人之言三熒惑宜有動於是候之果徙三度</hi>
旱既大甚則不可推<hi>吐雷反○今曰不可推如孟子言王無罪嵗宋景公不欲移災於股肱之意</hi>兢兢業業<hi>傳曰兢兢恐也業業危也○今曰業業危動恐懼也烝民四壮業業鄭氏以為動當為動而不息常武赫赫業業毛氏以為動當為震動可畏此詩及召旻兢兢業業長發有震且業毛氏皆<pb n="4a"/>以為危當為危動恐懼三説不同皆動之意</hi>如霆如雷<hi>霆解見采芑</hi>周餘黎民靡<lb/>
有孑遺<hi>䟽曰釋訓云孑然孤獨之貎言無有子然得遺漏而不餓病者○曹氏曰説文云子無右臂曰孑言其獨也</hi>昊天上帝則不我遺<hi>䟽曰不遺留其意將欲盡殺也</hi>胡不相畏先祖<lb/>
于摧<hi>在雷反</hi>
　宣王言旱既大甚皆已不徳所致不可推其過於他<lb/>
　人承上文寧丁我躬之意也吾心兢兢然而恐業業<lb/>
　然而危如聞霆之奮擊雷之𤼵聲也周之民多死亡<lb/>
　矣今所餘之衆民又將無有孑然孤獨而存者矣昊<lb/>
<pb n="4b"/>
　天上帝不使我有遺類何不畏先祖之業摧落乎庶<lb/>
　天以先祖之故而矜念之也<lb/>
旱既大甚則不可沮<hi>音咀○傳曰沮止也○今曰自沮也</hi>赫赫炎炎<hi>傳曰赫赫旱氣也炎炎熱氣也</hi>云我無所大命近止<hi>大命解見蕩</hi>靡瞻靡顧羣公<lb/>
先正<hi>傳曰先正百辟卿士也○箋曰雩祀所及者○䟽曰正長也先世為官之長月令仲夏乃命百官雩祀百辟卿士有益於民者</hi>則不我助父母先祖胡寧忍予<hi>今曰寧猶偏也</hi>
　宣王言旱既大甚我當多方思所以救之不可自沮<lb/>
　禱祈不應則人易以自沮而怠心生反覆此詩宣王<lb/>
<pb n="5a"/>
　欲銷天變之意愈堅愈鋭可謂不自沮矣旱氣赫赫<lb/>
　然熱氣炎炎然宣王憂之之甚曰我措身無所矣大<lb/>
　命將近謂國將亡也曽無瞻視而顧念之者古者有<lb/>
　徳之羣公先世為官之正長凡雩祀所及者則皆不<lb/>
　我佑助父母與先祖之靈何其偏忍於我而不見救<lb/>
　乎<lb/>
旱既大甚滌滌山川<hi>滌音敵○傳曰滌滌旱氣也山無木川無水○䟽曰蓋以少而不茂非全無也○錢氏曰洗也山無木川無水如滌之然</hi>旱魃為虐<hi>魃音䟦○傳曰魃旱神也</hi>如惔<lb/>
<pb n="5b"/>
如焚<hi>惔音談○傳曰惔燎之也○䟽曰焚燎皆火燒之名</hi>我心憚暑憂心如熏<hi>傳曰熏灼也○䟽曰熏灼俱焚炙之義</hi>羣公先正則不我聞昊天上帝寧俾<lb/>
我遯<hi>今曰寧願辭也</hi>
　旱乆則山枯川竭故如滌濯然旱魃之神為此虐害<lb/>
　如火之惔燎焚燒我心畏憚暑旱其憂心如為火所<lb/>
　熏灼羣公先正曽不聞知而見察昊天上帝如厭棄<lb/>
　我則寧使我遯去以避賢者無以我故而使百姓受<lb/>
　害也<lb/>
<pb n="6a"/>
旱既大甚黽勉畏去<hi>黽音閔○錢氏曰黽勉猶勉強也</hi>胡寧瘨我以旱<lb/>
<hi>瘨音顛○箋曰瘨病也</hi>憯不知其故<hi>憯驂之上○錢氏曰憯痛也</hi>祈年孔夙方<lb/>
社不莫<hi>音暮</hi>昊天上帝則不我虞<hi>箋曰虞度也</hi>敬恭明神宜無<lb/>
悔怒<lb/>
　始欲遯去既又念民命方急當思救之故黽勉於此<lb/>
　不敢去也天何偏病我以旱乎水旱之災皆由政失<lb/>
　必有以自取之但痛哉不知其何故而致此也知其<lb/>
　故則當速改矣惟不知其故因念恐有得罪於神祗<lb/>
<pb n="6b"/>
　者我祈豐年則甚早祭四方與社又不晚豈上天不<lb/>
　度知我心乎我敬事神明如是當不恨怒於我而降<lb/>
　此旱災也<hi>曹氏曰月令云孟冬天子祈來年于天宗大割注云天宗謂日月星辰也大割者大殺</hi>
　<hi>羣牲而割之也又云孟春天子以元日祈榖于上帝注云謂以上辛郊祭天也春官籥章氏凡國祈年于</hi>
　<hi>田祖龡豳雅擊土鼓以樂田畯注云田祖始耕田者謂神農也后稷配食焉夫自去嵗之孟冬已祈今嵗</hi>
　<hi>之豐稔其祀至於上帝日月星辰神農后稷無不偏及可謂夙矣載芟春籍田而祈社稷曲禮云天子祭</hi>
　<hi>四方嵗徧則方與社亦不莫矣</hi>
旱既大甚散無友紀<hi>箋曰人君以羣臣為友</hi>鞫哉庶正<hi>鞠音菊○箋曰鞫窮<pb n="7a"/>也庶正衆官之長也○今曰鞫與南山曷又鞠止之鞠字異音義同皆窮極也南山言淫亂之極此詩言勞苦之極</hi>疚哉冡宰<hi>疚音救○箋曰疚病也/窮哉病哉者言勞倦也</hi>趣馬師氏<hi>趣篘之上○趣馬解見十月之交○今曰師氏地官中大夫</hi>膳夫左右<hi>今曰天官上士二人中士四人下士八人</hi>
靡人不周<hi>今曰周徧也周爰咨諏之周傳以為救今不從</hi>無不能止<hi>今曰無猶毋也言毋自謂不能而止不為也</hi>瞻卬昊天<hi>卬音/仰</hi>云如何里<hi>十月之交悠悠我里箋曰里居也○今曰田里也旱則田里無聊也鄭訓憂破字作悝不若從本字</hi>
　人君以臣為友相與綱紀四方者今羣臣以救旱之<lb/>
　急於常務之可緩者不暇整之故云散無友紀也自<lb/>
<pb n="7b"/>
　庶官之長冡宰之官皆究心於禱祈賑救之事或奉<lb/>
　行之或討論之夙夜不遑以致勞瘁故云窮哉病哉<lb/>
　也窮極言勞苦之極也庶正冡宰既皆勞瘁下至趣<lb/>
　馬也師氏也膳夫也左右之臣也靡不周徧謂無一<lb/>
　人不勞瘁也人皆勉力救荒無有自謂不能而遂止<lb/>
　者宣王瞻仰昊天而歎曰田里之間將如何乎必有<lb/>
　愁歎之聲矣憂民之辭也○舊説以窮哉疚哉為諸<lb/>
　臣勤於事而困於食庶正冡宰位髙禄厚恐未至此<lb/>
<pb n="8a"/>
　又以周為賙給羣臣救荒當先及小民不應但賙給<lb/>
　有位也<hi>傳曰嵗凶年榖不登則趣馬不秣師氏弛其兵馳道不除祭事不縣膳夫徹膳左右布而</hi>
　<hi>不修大夫不食梁士飲酒不樂○䟽曰師氏掌使其屬率四夷之隷各以其兵服守王之門外且蹕朝在</hi>
　<hi>野外則守列是掌近王之兵故令弛其兵也徹膳者天子日食大牢令减損之左右君之左右摠謂諸臣</hi>
　<hi>不修者無所修作</hi>
瞻卬昊天有嘒其星<hi>嘒音諱○傳曰嘒衆星貎</hi>大夫君子昭假無贏<lb/>
<hi>假音恪贏音盈○吕氏曰贏餘也</hi>大命近止無棄爾成何求為我<hi>為去聲</hi>
以戾庶正<hi>傳曰戾定也</hi>瞻卬昊天曷惠其寧<lb/>
<pb n="8b"/>
　宣王以旱之故夜不能寐瞻仰昊天不見雲興而唯<lb/>
　見嘒然之衆星未有雨證也於是呼其臣而勉之曰<lb/>
　大夫君子我之所以昭格於天以禱雨者已無贏餘<lb/>
　矣然未得雨則死亡將近不可遂已而棄其前勞更<lb/>
　思所以禱祈必得雨而後止所謂則不可沮也若此<lb/>
　者非求為我之一身乃所以定衆正也未有民不寧<lb/>
　而庶官定者也瞻卬昊天何時惠我以安寧乎<lb/>
　　　雲漢八章章十句<lb/>
<pb n="9a"/>
崧髙<hi>崧音崧</hi>尹吉甫美宣王也<hi>箋曰尹吉甫申伯皆周之卿士也尹官氏○曹氏曰尹官也以官為氏</hi>天下復平<hi>復音服又/扶又反</hi>能建國親諸侯<hi>䟽曰能建國親諸侯雖為申伯𤼵文要是總言宣王之美</hi>褒賞申伯焉<hi>朱氏曰中國名</hi>
　申伯出封于謝尹吉甫送其行之詩也<lb/>
崧髙維嶽<hi>傳曰崧髙貎嶽四嶽也東嶽岱南嶽衡西嶽華北嶽恒</hi>駿極于天<hi>駿音峻○傳曰駿大也極至也</hi>維嶽降神生甫及申<hi>今曰鄭氏注孔子閒居云仲山甫及申伯也</hi>
維申及甫維周之翰<hi>傳曰翰榦也○解見維周之楨</hi>四國于蕃<hi>方元反○王氏曰蕃言扞蔽</hi>四方于宣<hi>王氏曰宣言敷播</hi>
<pb n="9b"/>
　首章以仲山甫比申伯也詩人之意謂申伯佐宣王<lb/>
　中興闗國家之運則其生必不凡故設為神異之辭<lb/>
　言崧然而髙竦者嶽也其山駿大極至于天維此嶽<lb/>
　降其神靈以生仲山甫及申伯也當時仲山甫為相<lb/>
　申伯亞於山甫此詩為美申伯而以山甫並言蓋謂<lb/>
　申伯與山甫伯仲間耳借山甫以大申伯也維此申<lb/>
　伯及山甫皆為周室之翰榦四國則于以蕃蔽其患<lb/>
　難四方則于以宣布其徳澤蓋山甫兼總内外之任<lb/>
<pb n="10a"/>
　而申伯則專主蕃宣之職也○此詩首章主申甫而<lb/>
　言謂申甫之生必有所自來故推原於嶽降以尊之<lb/>
　非申甫實為嶽神也○舊説謂姜氏之先主四嶽之<lb/>
　祀嶽神福興其子孫則執着於嶽降之文以辭害意<lb/>
　矣此詩言嶽降申甫猶烝民言天生仲山甫耳鄭氏<lb/>
　注禮既以甫為山甫而牋詩乃以甫為甫侯自為異<lb/>
　義且申伯光輔中興而逺取周道始衰之甫侯以匹<lb/>
　之非所以褒揚申伯也蓋泥嶽神福四嶽之子孫謂<lb/>
<pb n="10b"/>
　申甫皆姜姓耳或者疑甫為字申為國則名稱不類<lb/>
　故以申甫皆為國不知古人文辭難以例拘舜典稱<lb/>
　稷契稷以官契以名漢稱絳灌絳以封邑灌以姓皆<lb/>
　不類也<lb/>
亹亹申伯<hi>箋曰亹亹勉也○李氏曰按史記周本紀申者乃侯爵也以其為方伯故謂申伯○今曰方伯者一州之牧</hi>王纉之事<hi>纉音纂○箋曰纉繼也○李氏曰王纉繼之以事如北門政事一埤益我</hi>于邑于謝<hi>王氏曰國之所都亦曰邑○傳曰謝周之南國也○䟽曰申伯先受封於申國本近謝今命為州牧故改邑於謝○今曰西漢地理志申國在南陽宛縣後漢地理志謝城在南陽棘陽縣東北百<pb n="11a"/>里申謝其地相近</hi>南國是式<hi>䟽曰南國謂謝旁諸/國式則為一州之牧</hi>王命召伯<hi>傳曰召公也○䟽曰以常武之序知召伯是召穆公也王肅云召公為司空主繕治案黍苗序云卿士不能行召伯之職然則營築城郭召伯所主</hi>定申伯之宅登是南邦<hi>錢氏曰登升也自卿士為牧伯故曰登</hi>世執其功<hi>傳曰功事也</hi>
　次章述封謝也申伯亹亹然勉於職故王繼之以事<lb/>
　其任益重也往邑謂去京師而就國邑也往謝指其<lb/>
　邑之所在也先虚言之後實言之也申伯為一州之<lb/>
　牧使南國有所法式王於是命司空召穆公先營謝<lb/>
<pb n="11b"/>
　邑以定申伯之居申伯元為諸侯今為州牧於謝是<lb/>
　升此南邦也世世執守其功長為牧也○詩人之辭<lb/>
　多以一事分兩節言之如載脂載舝止是脂舝一事<lb/>
　耳今言載脂則謂塗脂於舝言載舝則謂設舝於車<lb/>
　是剥是菹止是以𤓰為菹一事耳今言是剥則謂以<lb/>
　刀削𤓰言是菹則謂淹𤓰為菹于周于京止言周京<lb/>
　一事耳今言于周則指國言于京則指國所都之地<lb/>
　此于邑于謝語勢正與于周于京同牋以上于為往<lb/>
<pb n="12a"/>
　下于為於今不從<lb/>
王命申伯式是南邦因是謝人以作爾庸<hi>箋曰庸功也</hi>王命<lb/>
召伯徹申伯土田<hi>李氏曰徹什一之法也公劉遷于豳邑而徹田為糧今申伯之改邑于謝亦必徹其土田○錢氏曰厲王後徹法漸壊故使召伯正之</hi>王命傅御<hi>錢氏曰王命申伯傳相及治事之官</hi>遷其私人<hi>傳曰私人家臣也○錢氏曰遷謂禮遣之</hi>
　三章申上章營謝之事也王又告申伯以改邑之意<lb/>
　云我欲使汝為法於此南邦今因此謝邑之人而為<lb/>
　國以起爾之功言尊顯之也召公於時猶尚未𤼵王<lb/>
<pb n="12b"/>
　又命召伯云汝往謝邑凡申伯土田以徹法定其税<lb/>
　賦十取其一王又命申伯傅相及治事之官遷其家<lb/>
　臣而資遣其行也<lb/>
申伯之功召伯是營有俶其城<hi>俶音觸○王氏曰俶始也○錢氏曰始作之也</hi>
寢廟既成既成藐藐<hi>釋文亡角反○錢氏曰藐藐髙廣貎</hi>王錫申伯四牡<lb/>
蹻蹻<hi>音臄○傳曰蹻蹻壯貎○今曰本訓舉足行髙故為壯貎</hi>鉤膺濯濯<hi>鉤膺解見采芑○䟽曰案巾車金路鉤樊纓九就同姓以封申伯異姓而得此賜者以其命為侯伯故得車如上公樊讀作鞶○錢氏曰濯濯鮮明也</hi>
<pb n="13a"/>
　四章述召伯既營謝及王錫遣申伯也申伯城謝之<lb/>
　事乃召伯所營始作其城郭又作寢與廟以定其人<lb/>
　神所處此寢廟既成矣既成之貎藐藐然髙廣也王<lb/>
　將遣申伯乃賜以四牡之馬蹻蹻然強壯又賜以馬<lb/>
　婁頷之金鉤及在馬膺前之樊纓皆濯濯然鮮明也<lb/>
王遣申伯路車乗馬<hi>乗去聲○傳曰乗馬四馬也</hi>我圖爾居莫如南<lb/>
土錫爾介圭<hi>䟽曰毛以為栢圭九寸鄭以為圭長尺二寸謂之介○詩記曰介圭在周官雖天子所服韓奕云以其介圭入覲于王則當時諸侯之瑞圭蓋介之為言大也詩人恃美大其圭而稱之非周官之<pb n="13b"/>介圭也</hi>以作爾寳<hi>傳曰寳瑞也○䟽曰毛以為瑞謂所執之玉鄭以介圭非諸侯所執故以為寳</hi>
往近王舅<hi>近音記○傳曰近已也○箋曰近辭也○䟽曰如彼己之已也下云王之元舅知姜氏生宣王</hi>南土是保<hi>箋曰保守也</hi>
　五章申述錫遣之事也王𤼵遣申伯之國賜之以路<lb/>
　車即上文鉤膺金路也賜以一乗之馬即上文四馬<lb/>
　蹻蹻也申伯以異姓受金路異恩也故侈君之賜而<lb/>
　申複言之也王因告申伯我謀爾之所居無如南土<lb/>
　之最善又特賜汝以大圭為汝所執之瑞申伯侯爵<lb/>
<pb n="14a"/>
　當賜信圭七寸耳稱介圭亦侈君賜而美大言之也<lb/>
　寳玉以分同姓申伯以異姓受賜亦異恩也王又命<lb/>
　之曰往已王舅當於南土是保守也○舊説以上賜<lb/>
　四牡鉤膺是私恩此又以正禮賜之按周禮巾車金<lb/>
　路有鉤本以封同姓申伯以異姓受此賜侈矣乃止<lb/>
　為私恩名器無乃䙝乎此詩多申複之辭既曰王命<lb/>
　召伯定申伯之宅又曰申伯之功召伯是營既曰南<lb/>
　國是式又曰式是南邦既曰于邑于謝又曰因是謝<lb/>
<pb n="14b"/>
　人以作爾庸既曰王命召伯徹申伯土田又曰王命<lb/>
　召伯徹申伯土疆既曰謝于誠歸又曰既入于謝既<lb/>
　曰登是南邦世執其功又曰南土是保既曰四牡蹻<lb/>
　蹻鉤膺濯濯又曰路車乗馬此詩每事申言之寓丁<lb/>
　寧鄭重之意自是一體難以一一穿鑿分别也<lb/>
申伯信邁<hi>箋曰邁行也</hi>王餞于郿<hi>餞音賤郿音眉又音媚○箋曰餞送行飲酒也○䟽曰郿于漢屬右扶風在鎬京之西也申在鎬京之東南自鎬適申塗不經郿</hi>申伯還南<hi>還音旋</hi>
謝于誠歸王命召伯徹申伯土疆以峙其粻<hi>峙音齒粻音張○錢<pb n="15a"/>氏曰峙猶聚也</hi>式遄其行<hi>遄市專反○箋曰遄速也</hi>
　六章述申伯往謝也申伯於是信行矣郿在鎬京之<lb/>
　西申在鎬京之東自鎬適申塗不經郿時王至豐册<lb/>
　命申伯於文王之廟故行餞送之禮于郿申伯北就<lb/>
　王命于岐周乃旋反而南行其于謝邑誠然歸之矣<lb/>
　言信邁誠歸蓋申伯志在王室宣王恩隆元舅人疑<lb/>
　其未必往謝故言信邁誠歸謂果然成行也前此申<lb/>
　伯未𤼵之時王已豫命召伯以徹法税其疆土預峙<lb/>
<pb n="15b"/>
　具其糧食令自京至國無缺乏用是以速申伯之行<lb/>
　使在道不留滯也○郿豐皆在鎬京之西其地相近<lb/>
　王命申伯為州牧改邑於謝必册命於文王之廟故<lb/>
　告廟畢而飲餞于郿也祭統云賜爵禄必於太廟召<lb/>
　詔王朝歩自周則至于豐注云文王之廟在豐命諸<lb/>
　侯必至豐告廟于周受命亦豐廟也郿即董卓所築<lb/>
　郿塢<hi>漢志音媚</hi>
申伯畨畨<hi>音波畨書作番音義同○曹氏曰秦誓云番番良士孔安國以番番為勇武貎然下文以<pb n="16a"/>仡仡勇夫為所不欲則不當以番番為勇武蓋耆艾之狀也○今曰秦誓以旅力既愆為畨畨則為耆艾可知也</hi>既入于謝徒御嘽嘽<hi>音灘○傅曰徒行者御車者○朱氏曰嘽嘽衆盛也○考見四牡</hi>周邦咸喜<hi>蘇氏曰/周人也</hi>戎有良翰<hi>箋曰戎猶汝也翰榦也</hi>不顯申伯<lb/>
<hi>傳曰不顯顯也</hi>王之元舅文武是憲<hi>箋曰憲表也言為文武之表式</hi>
　七章述申伯至謝此方送行而豫道其事也申伯畨<lb/>
　畨然耆艾既已入於謝邑其徒行者御車者嘽嘽然<lb/>
　衆盛普天王土侯國皆周邦也南方諸國喜得良牧<lb/>
　於是相慶曰汝有良翰蔽矣州牧得人諸國皆頼之<lb/>
<pb n="16b"/>
　也申伯為南國所悦如此豈不光顯乎申伯為王之<lb/>
　長舅文人武人皆以為表憲言其文武足法也<lb/>
申伯之徳柔惠且直<hi>䟽曰柔惠安順也</hi>揉此萬邦<hi>揉柔之去聲又上聲○錢氏曰揉謂柔伏之○曹氏曰漢公孫𢎞云揉曲木者不累日顔師古注云揉謂矯而立之也蓋柔曲而使之直耳○䟽曰周無萬邦因古有萬國舉大數耳</hi>聞于四國<hi>聞音/問</hi>吉甫作誦<hi>箋曰詩者工師樂人誦之以為樂曲</hi>其詩孔碩<hi>箋曰碩/大也</hi>其風肆好<hi>蘇氏曰肆極也</hi>以贈<lb/>
申伯<hi>箋曰贈送也</hi>
　八章言作詩送行也臣道以柔順為體然必貴乎正<lb/>
<pb n="17a"/>
　直所以為全美萬邦若有不服之國申伯為牧能揉<lb/>
　之使順其聲譽聞達于四方今我作是工師之誦其<lb/>
　詩之辭甚大其風足以感動人之善心又極其好以<lb/>
　此贈申伯之行也所言王室依頼諸侯表式皆天下<lb/>
　安危之大計是其詩之大也美其功以勉之是其風<lb/>
　之好也<hi>王氏曰吉甫作此詩以贈申伯而序以為美宣王則王之美於是乎在蓋唐史臣賛裴度</hi>
　<hi>云非度破賊之難也任度之為難也申伯信賢矣任申伯者豈不賢乎</hi>
　　　崧髙八章章八句<lb/>
<pb n="17b"/>
烝民尹吉甫美宣王也任賢使能周室中興焉<hi>中去聲○䟽曰大宰八統三曰進賢四曰使能注云賢有善行者也能多材藝者也是賢能相對為小别散則皆相通也此不言任用山甫者見王所使任非獨一人而已故言賢能以廣之</hi>
　宣王命仲山甫築城于齊而吉甫作詩以送之也<lb/>
天生烝民<hi>傳曰烝衆也</hi>有物有則<hi>傳曰物事/也則法也</hi>民之秉彛<hi>音夷○箋曰秉執也○傳曰彛常也</hi>好是懿徳<hi>好去聲○傳/曰懿美也</hi>天監有周<hi>箋曰監視也</hi>
昭假于下<hi>假音格○箋曰假至也</hi>保兹天子生仲山甫<hi>傳曰仲山甫樊侯也○䟽曰言仲山甫是樊國之君爵為侯而字仲山甫也周語稱樊仲山甫諌宣王韋昭云食采于樊僖二十五<pb n="18a"/>年左傳説晉文公納定襄王王賜之樊邑則樊在東都之畿内也杜預云經傳不見畿内之囻稱侯者天子不以此爵賜畿内也如預之言畿内本無侯爵傳言樊侯不知何所案據</hi>
　首章言天生仲山甫也天生衆民具形而有物禀性<lb/>
　而有則則即帝則也以其具於吾身與生俱生不可<lb/>
　踰越故謂之則如有耳目則有聰明有父子則有慈<lb/>
　孝皆天理之不可踰也民皆秉此常性故皆好此懿<lb/>
　徳於均禀同賦之中而有賢者獨鍾氣之粹焉是有<lb/>
　闗於國家盛衰之數而非偶然也今天視有周之徳<lb/>
<pb n="18b"/>
　昭明假至於下故保佑此宣王而生仲山甫之賢以<lb/>
　輔佐其中興之功也有周總一代言之天子指宣王<lb/>
　也言由先世積徳之乆故天眷宣王為生賢佐也<lb/>
　孔子閒居舉維嶽降神生甫及申曰此文王之徳也<lb/>
　謂文武之徳施及後世故天生申甫以佐中興與此<lb/>
　詩意同此詩欲美山甫故謂山甫天實生之若所禀<lb/>
　獨厚於人者要之仲山甫能勿喪耳<hi>楊氏曰近取諸身百骸九竅達</hi>
　<hi>之於君臣父子兄弟夫婦朋友皆物也而各有則焉視聴言動必由於禮一身之則也為君而止於仁為</hi>
<pb n="19a"/>
　<hi>臣而止於敬為子而止於孝為父而止於慈此君臣父子之則也夫婦有别長㓜有序朋友有信此夫婦</hi>
　<hi>長㓜朋友之則也皆天理之常也民秉其常則莫不好徳所謂惟皇上帝降衷于下民者如此其生仲山</hi>
　<hi>甫也亦若是而已矣</hi>
仲山甫之徳柔嘉維則<hi>箋曰嘉美也</hi>令儀令色<hi>箋曰令善也</hi>小心<lb/>
翼翼<hi>箋曰翼翼然恭敬</hi>古訓是式<hi>箋曰古訓先/王之遺典也</hi>威儀是力<hi>蘇氏曰力勉也</hi>天子是若<hi>傳曰若/順也</hi>明命使賦<hi>傳曰賦布也</hi>
　次章備舉仲山甫之徳其徳柔和而嘉美不過其則<lb/>
　言柔得中也令儀則動止雍容令色則容貎温粹見<lb/>
<pb n="19b"/>
　於外者無不善矣又小心翼翼然恭敬表裏如一也<lb/>
　又能惟先王之訓典是法惟一身之威儀是勉惟天<lb/>
　子之所行是順天子有明命則使山甫布之○山甫<lb/>
　令儀令色則動容周旋中禮矣猶曰威儀是力何也<lb/>
　有徳者固威儀之所自形而謹其威儀者亦所以檢<lb/>
　攝而養其徳也故致禮以治躬則莊敬外貎斯湏不<lb/>
　莊不敬而易慢之心入之矣可不勉歟大臣以道事<lb/>
　君而曰天子是順何也順者臣道也坤道也坤元承<lb/>
<pb n="20a"/>
　天順也六二直方亦順也事君盡禮順也有犯無隠<lb/>
　亦順也將順正救皆出於忠愛無往非順也周語稱<lb/>
　樊仲山甫諌宣王然則天子是若非靣從容悦之謂<lb/>
　也<lb/>
王命仲山甫式是百辟<hi>音壁○箋曰百辟百君也</hi>纉戎祖考<hi>箋曰戎猶汝也繼汝先祖先考○李氏曰山甫祖考甞居是官矣○今曰戎毛氏訓大鄭氏訓汝今以戎雖小子戎有良翰之類當從鄭念兹戎功之類當從毛</hi>王躬是保<hi>箋曰保/安也</hi>出納王命<hi>朱氏曰出承而布之也納行而復之也○錢氏曰出謂王所施行出之於下納謂羣臣奉請復命納之于上</hi>王之喉<lb/>
<pb n="20b"/>
舌<hi>傳曰喉舌冢宰也○箋曰如王口喉舌親所言也○䟽曰丄云式是百辟故為冡宰舜命龍特立納言之官即今之納言也與此出納王命者異</hi>賦政于外四方爰𤼵<hi>箋曰莫不𤼵應</hi>
　三章備舉仲山甫之職也王命仲山甫曰我以汝為<lb/>
　諸侯之法式纉繼汝先祖先考而保安我王躬出王<lb/>
　命則承而布之納王命則行而復之作王之喉舌賦<lb/>
　布其政教於畿外使四方於是𤼵應出納則居中以<lb/>
　通逹上下之情賦政則出外以經營四方之治<hi>詩記曰仲</hi>
　<hi>山甫之職外則總領諸侯内則輔飬君徳入則典司政本出則經營四方式云者表率儀法之謂也保云</hi>
<pb n="21a"/>
　<hi>者保其身體傳之徳義之謂也此章蓋備舉仲山甫之職</hi>
肅肅王命<hi>李氏曰肅肅嚴也</hi>仲山甫將之<hi>傳曰將/行也</hi>邦國若否<hi>音鄙○釋文曰否惡也舊方九反</hi>仲山甫明之既明且哲以保其身夙夜<lb/>
匪解<hi>音懈○今曰解怠也</hi>以事一人<lb/>
　四章申上章賦政之事也言肅肅然而嚴者王命也<lb/>
　仲山甫將而行之諸侯之有賢否者仲山甫則辨而<lb/>
　明之山甫既明又哲下以保全其身謂善處功召無<lb/>
　悔吝瑕疵之可指又早夜不解怠以奉事天子<hi>詩記曰明</hi>
<pb n="21b"/>
　<hi>亦哲也並言之則明者哲之𤼵哲者明之實也既明且哲而後可以保身甚矣保身之難也説者或謂仲</hi>
　<hi>山甫事宣王則保身者非全身逺害之謂蓋誤矣保身乃已事豈為治亂而増損哉身體髪膚受之父母</hi>
　<hi>不敢毁傷本非末節也至於偷生徇私養小失大如是而全身逺害則君子賤之耳仲山甫在宣王之時</hi>
　<hi>羣臣之任遇莫先焉而省察其身奉事其主亦無一毫怠忽信所謂小心翼翼矣○朱氏曰保身蓋順理</hi>
　<hi>以守身非趨利避害而偷以全軀之謂也○錢氏曰於一事有見亦可以言明至于哲則無不見也明至</hi>
　<hi>於哲盡見天下之理則動容周旋無不中禮而下可保身上能事君不必專在逺害也</hi>
人亦有言柔則茹之<hi>茹音孺又音汝○箋曰柔猶濡毳也毳昌鋭反本又作脆○廣雅曰茹食也○䟽曰取采之入口名為茹○曹氏曰茹者吞啗之名若茹草茹毛然凡魚肉柔也則吞啗之</hi>剛<lb/>
<pb n="22a"/>
則吐之<hi>箋口剛坚强也○曹氏曰骨骾則吐棄之</hi>維仲山甫柔亦不茹剛亦<lb/>
不吐不侮矜寡<hi>矜與鰥音義同</hi>不畏彊禦<hi>解見蕩</hi>
　五章言其剛柔不偏也人有甞言謂物之柔者人則<lb/>
　茹食之物之剛者人則吐出之喻陵弱而畏彊也惟<lb/>
　仲山甫則柔不茹而剛不吐不侮鰥寡不畏彊禦也<lb/>
　<hi>䟽曰不侮不畏即是不茹不吐既言其喻又言其實以充之</hi>
人亦有言徳輶如毛<hi>輶音酉又音由○箋曰輶輕也</hi>民鮮克舉之<hi>鮮上聲</hi>
我儀圖之<hi>箋曰儀匹也</hi>維仲山甫舉之愛莫助之衮職有闕<lb/>
<pb n="22b"/>
<hi>傳曰衮冕者君之上服也○箋曰衮職者不敢斥王之言也</hi>維仲山甫補之<lb/>
　六章推尊其徳足以格君也人有常言謂徳之在人<lb/>
　根於固有反而求之其輕如毛非難能也而民少能<lb/>
　舉之者自暴自棄也吉甫於儀匹之中圖謀之求其<lb/>
　能舉徳者乃維仲山甫能舉之人有不及則頼良朋<lb/>
　切磋之助有愛其人之心則亦思効忠益以助之今<lb/>
　吉甫之心雖愛山甫而欲助之而山甫全徳吉甫無<lb/>
　可以致其助也王之職有闕失仲山甫能補之使無<lb/>
<pb n="23a"/>
　闕也衮職者斥王也<lb/>
仲山甫出祖<hi>箋曰祖者將行犯軷之祭也○曹氏曰顔師古注漢書云祖者送行之祭因饗飲焉昔黄帝之子纍祖好逰而死於道故後人祀以為行神其祭設軷於門外是出門而後祖祭故云出祖也</hi>四<lb/>
牡業業<hi>箋曰業業動也○今曰動而不息之意有考見雲漢</hi>征夫捷捷每懐靡及<lb/>
四牡彭彭<hi>音棚○今曰牋以此為行貎即不息之意考見出車</hi>八鸞鏘鏘<hi>鸞解見采芑○箋曰鏘鏘鳴聲</hi>王命仲山甫城彼東方<hi>傳曰東方齊也古者諸侯之居逼隘則王者遷其邑而定其居蓋去薄姑而遷於臨菑也○䟽曰史記齊世家云獻公元年徙薄姑都治臨菑計獻公當夷王之時與此傳不合遷之言未必實也○補傳曰竊意夷王時雖遷而城郭未為周備故宣王城之歟</hi>
<pb n="23b"/>
　七章言城齊之役也王命山甫城齊遂為祖道之祭<lb/>
　而行其所乗之四馬業業然動而不息其所從之行<lb/>
　夫捷捷然而敏常恐不及事也其所乗之四馬彭彭<lb/>
　然而行八鸞之聲鏘鏘然而鳴所以為此行者王命<lb/>
　仲山甫令往築城於東方之齊國蓋去薄姑而遷臨<lb/>
　菑也<lb/>
四牡騤騤<hi>音逵○今曰桑柔傳云騤騤不息也</hi>八鸞喈喈<hi>音皆○錢氏曰喈喈和鳴也</hi>
仲山甫徂齊式遄其歸吉甫作誦穆如清風<hi>箋曰穆和也</hi>仲<lb/>
<pb n="24a"/>
山甫永懷以慰其心<lb/>
　八章言作詩送行也山甫往齊而周人望之欲速其<lb/>
　歸不欲其乆於外也吉甫自言我作此工師之誦穆<lb/>
　穆而和如清微之風可以化養萬物山甫心在王室<lb/>
　其在外多有所懷思以此詩慰安其心也<lb/>
　　　烝民八章章八句<lb/>
　<lb/>
　<lb/>
<pb n="24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩緝卷三十<lb/>
</p>
<p>
</p>
  </div>
</body>
</text>
</TEI>
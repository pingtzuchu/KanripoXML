<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩緝卷二十三</head> <lb/>
    <p>
<pb n="1a"/>
欽定四庫全書<lb/>
　詩緝卷二十三<lb/>
　　　　　　　　　　　　　宋　嚴粲　撰<lb/>
甫田之什　　　　小雅<lb/>
甫田刺幽王也君子傷今而思古焉<hi>䟽曰思成王</hi>
　甫田述徹法興甿秋報春祈及省耕倉箱之事<lb/>
倬彼甫田<hi>倬音卓○桑柔箋曰倬明大貌○傳曰明貌甫田謂天下田也○今曰倬訓明大此詩無大意故止為明○曹氏曰言其事顯然也○疏曰甫大也甫者廣大言之故為天下田也</hi>歲取十千<lb/>
<pb n="1b"/>
<hi>今曰謂什一也百取十焉萬取千焉</hi>我取其陳<hi>朱氏曰陳/舊粟也</hi>食我農人<hi>食音嗣○今曰我農人自我也</hi>自古有年今適南畆<hi>䟽曰今成王之時其萬民適南畆之内○南畆解見七月</hi>或耘或耔<hi>耘音云耔音子○傳曰耘除草也耔雝本也○䟽曰前漢食貨志云后稷始甽田以二耜為耦廣尺深尺曰甽長終畮一畮三甽一夫三百甽而播種於甽中苗葉以上稍耨壠草因隤其土以附苗根比盛暑壠盡而根深能風與旱故薿薿而盛也附根即此雝本也甽亦作畎晦古畆字也耨鉏也隤音頽謂下之也能讀曰耐</hi>黍稷薿薿<hi>音擬○朱氏曰/薿薿茂盛貌</hi>攸介攸止<hi>王氏曰介助也止息也</hi>烝我髦士<hi>傳曰烝進也髦俊也</hi>
　首章述什一之賦及興甿之事也幽王政繁賦重故<lb/>
<pb n="2a"/>
　詩人思古者什一之法言先王之時倬然明著於彼<lb/>
　天下之田每歲百取其十萬取其千而已十者百之<lb/>
　一千者萬之一其事至顯而幽王不察何也一夫受<lb/>
　田百畆故少計之則百畆取其十萬者數之盈故多<lb/>
　計之則萬畆取其千皆什一也上無過取故下有餘<lb/>
　粟農人皆取其陳舊之粟以自養見農有餘粟自古<lb/>
　以來歲事常豐也言食我農人者農人自我也農足<lb/>
　於食故樂於耕今農民皆適南畆或耘以去草或耔<lb/>
<pb n="2b"/>
　以雝本其黍稷薿薿然茂盛乃介以相助之止以休<lb/>
　息之又烝進其髦俊之士也今指成王之時則自古<lb/>
　者前乎此矣周之徹法自公劉始世世守之也周自<lb/>
　上世以來徹法行而民富頻年屢豐至成王大平極<lb/>
　盛之時農民樂業又進其秀民之能為士者民生斯<lb/>
　時何其幸耶此羡慕之辭今不然而思故也<hi>詩記曰古者士</hi>
　<hi>出於農而工商不與焉管仲云農之子恒為農野處而不暱其秀民之能為士者必足賴也秀民即詩所</hi>
　<hi>謂髦士也</hi>○毛以為十千言多其説太泛鄭以十千畆為<lb/>
<pb n="3a"/>
　一成萬畆之稅又啟紛紛之辯什一天下之中正十<lb/>
　千者謂什一之法猶孟子千取百焉萬取千焉之意<lb/>
　耳○舊說又以我取其陳食我農人為上之人取以<lb/>
　食之此以文害辭也七月采荼新樗食我農夫豈亦<lb/>
　上之人復為農夫采荼薪樗乎二文句法一同皆農<lb/>
　人自我也古者藏富於民家給人足豈待上之人一<lb/>
　一遺之食耶雖補助之法不廢而不給不足者亦寡<lb/>
　矣○或以今適南畆為成王今從箋䟽以為農民第<lb/>
<pb n="3b"/>
　三章曾孫來止方言成王省耕也其攸介攸止烝我<lb/>
　髦士若鄉大夫興其賢者能者遂大夫帥其吏而興<lb/>
　甿皆有司之事也<lb/>
以我齊明<hi>齊音資○傳曰器實曰齊在器曰盛○䟽曰器實曰齊指穀體也在器曰盛據已盛於器也○朱氏曰齊與粢同曲禮云稷曰明粢此言齊明便文以恊韻耳</hi>與我犧羊<hi>犧音僖○箋曰色純曰犧</hi>以社以方<hi>傳曰社后土也方迎四方氣於郊也○䟽曰鄭駁異義以為社者五土之神能生萬物者以古之有大功者配之祭法云共工氏之霸九州也其子曰后土能平九州故祀以為社昭二十九年左傳云共工氏有子曰句龍為后土后上上官之名也死以為社社而祭之故曰句龍為后上後轉為社故世人<pb n="4a"/>謂社為后土后土者地之大名也僖十五年左傳云履后土而戴皇天指謂地為后土也句龍職主土地故謂其官為后土中庸郊社相對郊是天則社是地言迎四方之神於郊者下曲禮云天子祭四方歳徧注云祭四方謂祭五官之神於四郊句芒在東祝融后土在南蓐収在西𤣥𡨕在北是也實五官而云四郊者火土俱在南其火土俱祀黎故鄭志荅趙商云后土轉為社無復代者故先師之説黎兼之亦因火土位在南又大宗伯注云五祀者五官之神在四郊四時迎五行之氣於郊而祭五德之帝亦食此神焉少昊氏之子曰重為句芒食於本該為蓐収食於金脩及熈為𤣥𡨕食於水顓項氏之子曰黎為祝融后土食於火土是黎兼二祀曲禮言歲徧此祀在秋而并言四方葢常祀歲徧此秋成報功則總祭故并言四方也句音鉤</hi>我田既臧<lb/>
<hi>箋曰臧善也</hi>農夫之慶琴瑟撃鼓<hi>箋曰周禮云凡國祈年于田祖龡豳雅擊土鼓以樂<pb n="4b"/>田畯○䟽曰春官籥章文也彼注云豳雅七月也杜子春云土鼓以瓦為匡以革為兩面可擊也</hi>以御田<lb/>
祖<hi>御音迓○箋曰卿迎也○傳曰田祖先嗇也○䟽曰春官籥章云先嗇若神農春官籥章注云田祖始耕旧者謂神農始教造田謂之田祖先為稼穡謂之先嗇神其農業謂之神農名殊而實同也</hi>以祈甘<lb/>
雨<hi>䟽曰以長物則為甘害物則為苦○曹氏曰甘猶美也</hi>以介我稷黍<hi>箋曰介助也</hi>以<lb/>
穀我士女<hi>箋曰穀養也</hi>
　二章述秋報春祈之事也以我明潔之齊穀與我純<lb/>
　色之羊秋祭土神之社與迎四方氣於郊由我田盡<lb/>
　善農夫喜慶之故謂民和年豐而後致力於神也至<lb/>
<pb n="5a"/>
　明年春又以琴瑟及擊土鼓以迎田祖神農而祭之<lb/>
　以求長物之甘雨以介助我稷黍以穀養我士與女<lb/>
　欲續豐年於無窮也<lb/>
曾孫來止<hi>箋曰曾孫成王也○解見信南山</hi>以其婦子饁彼南畆<hi>饁音葉</hi>
田畯至喜<hi>畯音俊二句解見七月</hi>攘其左右<hi>攘音瀼○曹氏曰攘却也</hi>嘗其㫖<lb/>
否禾易長畆<hi>易音異○傳曰易治也長畆竟畆也○今曰論語云䘮與其易也寧戚孟子曰易其田疇皆訓治也</hi>終善且有<hi>朱氏曰有/猶多也</hi>曾孫不怒農夫克敏<hi>傳曰敏疾也</hi>
<pb n="5b"/>
　三章述成王親省耕之事也曾孫成王來田畆之時<lb/>
　農夫務事使其婦子饁饋於南畆之中於是田畯之<lb/>
　官至而喜之攘却其左右之從者而親為嘗其饁之<lb/>
　㫖否言其上下相親之甚也民盡力於田故其禾易<lb/>
　治竟畆如一預知其終善且有也成王無所譴怒而<lb/>
　農夫自敏於田事不待督趣之也<hi>詩記曰此章言省耕之時王者在上</hi>
　<hi>耕者在下田畯往來其間勸勞而撫摩之熈然其若一家也攘其左右嘗其㫖否言其相親無間也不曰</hi>
　<hi>喜而曰不怒者若不敏於農則怒矣葢其喜怒欣戚專在於農也洛人稱張全義曰張公他無所好見善</hi>
<pb n="6a"/>
　<hi>穀大繭則喜爾正此意也</hi>
曾孫之稼<hi>錢氏曰稼禾也謂未刈時也○今曰伐檀傳云種之曰稼歛之曰穡䟽云若散則相通此以稼對庾先言稼後言庾是稼為在田未刈之禾庾為已刈未入倉而露積之禾也箋以稼為有藁之禾且言古之稅法近者納總總謂併禾稼納之今不從○詩記曰王土所生莫非曾孫之稼鄭氏以稅言陋矣</hi>如<lb/>
茨如梁<hi>箋曰茨屋蓋也○朱氏曰茨言密比也○傳曰梁車梁也○䟽曰墨子稱茅茨不剪謂以茅覆屋故箋以茨為屋葢孟子輿梁謂水上横梁得容車度則高廣者也○錢氏曰橋梁也○今考經有二茨牆有茨楚楚者茨皆為蒺藜此如茨如梁及瞻彼洛矣福禄如茨為葢屋茅茨非蒺藜也</hi>曾孫之庾<hi>音愈○曰庾露積之禾也解見楚茨</hi>如坻如京<hi>坻音遲○坻解見秦蒹葭○傳曰京高丘也○京解見鄘<pb n="6b"/>定之方中</hi>乃求千斯倉乃求萬斯箱<hi>朱氏曰箱車箱也○解見大東</hi>黍稷稻<lb/>
粱<hi>黍稷解見王黍離稻粱解見唐鴇羽</hi>農夫之慶<hi>詩記曰執訊獲醜戰士之慶也黍稷稻粱農夫之慶也葢農夫視黍稷稻粱之豐以為天下之美盡在此矣不知其他也</hi>報以介福萬夀無<lb/>
疆<lb/>
　四章述豐年民樂祝君之事也時和年豐禾穀充積<lb/>
　農民喜恱歸恩於君以為皆吾君之稼吾君之庾謂<lb/>
　秋毫皆君賜也未刈之禾曰稼其稼在田由高處視<lb/>
　之則稼在下而見其密故如屋茅由平處視之則稼<lb/>
<pb n="7a"/>
　在上而見其高故如橋梁若使高處見其踈平處見<lb/>
　其低則禾薄収矣露積之禾曰庾其庾在野隨意堆<lb/>
　積有平而高者如水中高地之坻有卓絶而高者如<lb/>
　高丘之京始言稼則未刈也繼言庾則已刈而未入<lb/>
　倉也於是求千倉以貯之求萬車箱以載之此黍稷<lb/>
　稻粱無所不有農夫之慶也先治倉而後箱載以輸<lb/>
　之故先言倉後言箱也農夫喜慶不忘君恩祝君以<lb/>
　福禄夀考也<lb/>
<pb n="7b"/>
　　　甫田四章章十句<lb/>
大由刺幽王也言矜寡不能自存焉<hi>矜音鰥○䟽曰序不言思古以楚茨至此文指相類承上篇而略之也○補傳曰大田疑為省斂而作其間雖及田祖興雨之祝葢備陳田間之事所謂穉穧秉穗皆省歛以助不給也</hi>
　大田述耕種以致堅好穉穧以惠寡婦及省歛祭方<lb/>
　之事<lb/>
大田多稼<hi>今曰大田猶甫田謂天下田也○曹氏曰或宜髙燥或宜下濕或利先種或利後種</hi>
既種既戒<hi>種上聲○䟽曰種擇其種也○箋曰月令季冬命農計耦耕事脩耒耜具田器此之謂戒<pb n="8a"/>○朱氏曰戒飭其具也</hi>既備乃事以我覃耜<hi>覃音掩耜音似○傳曰覃利也○耜解見七月</hi>俶載南畆<hi>俶音觸載音再○釋文曰俶始也載事也○南畆解見七月</hi>播厥百穀<lb/>
既庭且碩<hi>傳曰庭直也○箋曰碩大也○曹氏曰苖生葉以上皆條直而茂大</hi>曾孫是若<lb/>
<hi>箋曰若順也</hi>
　一章述耕種之事也天下之田廣大其種不一高下<lb/>
　先後各有所宜故冬既擇其種又戒飭其具二者既<lb/>
　已周備乃可以從事於耕至春則以我覃利之耜始<lb/>
　有事於南畆而耕之既耕乃可以播種百穀種既善<lb/>
<pb n="8b"/>
　器又利耕者致其力種又及其時故其生者既庭直<lb/>
　而碩大順曾孫成王之意成王所重在穡事而農民<lb/>
　能順其意也○或説既備乃事者備其事也亦通但<lb/>
　詩中既順乃宣既登乃依皆二事也<lb/>
既方既皁<hi>曹之上濁○箋曰方房也謂孚甲始生而未合時也○䟽曰謂米外之房米生於中若人之房舍也孚者米外之粟皮甲者以在米外若鎧甲○今曰生民傳一稃二米孚作稃○傳曰實未堅曰皁</hi>
既堅既好<hi>今曰禾雖已堅實或大風所偃或滛雨所腐或早霜所殺之類則損壊而不好</hi>不稂<lb/>
不莠<hi>稂郎梁二音莠音酉○傳曰稂童梁也莠似苗也○釋文曰童梁草也説文作莭禾粟之莠生而不<pb n="9a"/>成者謂之童莭也○䟽曰仲虺之誥云若苖之有莠若粟之有秕秕似粟莠似苗也秕音匕</hi>去其螟<lb/>
螣<hi>去上聲螟螣音㝠特○傳曰食心曰螟食葉曰螣○䟽曰食禾心為螟言其姦𡨕𡨕難知也食禾葉者言假貸無厭故曰蟘也螣亦作蟘○陸璣曰螟以虸蚄而頭不赤螣蝗也虸蚄音子方</hi>及其蟊賊<hi>蟊音謀○傳曰食根曰蟊食節曰賊○䟽曰食禾根者言其稅取萬民財貨故云蟊也或説云螻蛅也食禾節言貪狠故曰賊也舊説螟螣蟊賊一種蟲也如言宼賊姦宄内外言之耳故犍為文學云此四種蟲皆蝗也螻蛅音婁姑犍音䖍○陸璣曰賊似桃李中蠧蠧赤頭長身而細耳</hi>無害我田穉<hi>音稚○説文曰穉㓜禾也○今曰閟宫稙穉菽麥傳云後種曰穉䟽云後種後熟以其遲晚故幼穉也</hi>田祖有神秉<lb/>
畀炎火<hi>釋文曰秉執持也畀與也</hi>
<pb n="9b"/>
　二章述穀之生成無害若有神相之也既方而生孚<lb/>
　甲矣方則未成實既皁而成實矣皁則成實而未堅<lb/>
　既堅而成熟矣既好而無損壊矣無童粱之稂無似<lb/>
　苗之莠去其食心之螟食葉之螣食根之蟊食節之<lb/>
　賊無有害我田中㓜穉之禾者此田祖之神持此盡<lb/>
　燒絶之故無遺種也歸功於神以為若有以相之<lb/>
有渰萋萋<hi>渰音掩萋音妻○傳曰渰雲興貌○長樂劉氏曰天將降雨則地氣上騰蒸為濕潤渰浸萬物○朱氏曰萋萋盛貌</hi>興雨祁祁<hi>音岐○傳曰祁祁徐也○箋曰古者隂陽和風雨時其來祁祁<pb n="10a"/>然而不暴疾○王氏曰雲欲盛盛則雨雨欲徐徐則入土○今曰監本作祁俗本作祈誤也采蘩被之祁祁七月及出車采蘩祁祁韓奕祁祁如雲𤣥鳥來假祁祁皆作祁有考見七月</hi>雨我公田<hi>雨音諭</hi>遂<lb/>
及我私<hi>䟽曰此雨本主為雨公田耳因遂及我之私田</hi>彼有不穫穉<hi>穫音鑊○長樂劉氏曰穉謂穗之低小刈穫之所不及者○今曰亦以穉禾其熟遲晚未可刈也</hi>此有不斂穧<hi>歛上聲穧音劑○䟽曰穧禾之鋪而未束者○長樂劉氏曰穧謂刈而遺忘束縳之所不及者</hi>彼有遺秉<lb/>
<hi>䟽曰秉刈禾之把也○長樂劉氏曰秉謂束而輦載之所不及者</hi>此有滯穗<hi>音遂○䟽曰滯穗滯漏之禾穗也</hi>伊寡婦之利<lb/>
　三章述民喜雨之意及豐年惠及矜寡之事也有渰<lb/>
<pb n="10b"/>
　然而興之雲萋萋然盛所謂天降時雨山川出雲也<lb/>
　興雨祁祁然安徐而不暴所謂雨不破塊也農民喜<lb/>
　雨歸功於君謂此雨為雨公田因及我之私田吾民<lb/>
　皆蒙君之福也及穀熟収刈之時彼處有不穫刈之<lb/>
　㓜禾此處有不収歛之鋪穧彼處有遺餘之秉把此<lb/>
　處有滯漏之禾穗維寡婦取之以為利耳<hi>長樂劉氏曰皆縁豐</hi>
　<hi>稔農夫之力所不能盡取而鰥寡享其遺利○朱氏曰此見其豐盛有餘而不盡取又與鰥寡共之葢既</hi>
　<hi>足為不費之惠而亦不棄於地也不然則粒米狼戾不殆於輕視天物而慢棄之乎</hi>
<pb n="11a"/>
曾孫來止<hi>曹氏曰甫田所言省耕時也大田所言省歛時也</hi>以其婦子饁彼南<lb/>
畆田畯至喜來方禋祀<hi>禋音因○詩記曰國語内史過云精意以享禋也</hi>以其<lb/>
騂黑<hi>傳曰騂牛也黑羊豕也○箋曰陽祀用騂牲隂祀用黝牲黝音酉○䟽曰毛以方社連文同用太牢故以黑為羊豕通牛為三牲也地官牧人云陽祀用騂牲隂祀用黝牲陽祀南郊及宗廟隂祀北郊及社稷毛分騂黒為二牲鄭以騂黑為二色故引牧人騂黝以明騂黒為别方之牲耳非謂四方之祭在陽祀隂祀之中也○詩記曰來南方則用騂牲來北方則用黒牲獨舉騂黒者孔氏所謂略舉二方以為韻句是也</hi>與其<lb/>
黍稷以享以祀以介景福<lb/>
　四章述成王省歛而祭方也曾孫成王來田畆之時<lb/>
<pb n="11b"/>
　民皆以其婦之與子饁饋於南畆之中田畯之官至<lb/>
　而喜之成王所來之方致其禋祀以報農功之成以<lb/>
　其或赤或黑之牲與其粢盛以獻以祀神饗之而報<lb/>
　以大福也<lb/>
　　　大田四章二章章八句二章章九句<lb/>
瞻彼洛矣刺幽王也思古明王能爵命諸侯賞善罰惡<lb/>
焉<lb/>
瞻彼洛矣<hi>王氏曰洛水東都之所在也○詩記曰職方氏河西曰雍州其浸渭洛故毛傳以洛為宗<pb n="12a"/>周之浸水洛水雖出於京兆上洛西山然其流尚微此詩所謂洛葢指東都也</hi>維水泱泱<hi>音央○傳曰泱泱深廣貌</hi>君子至止<hi>朱氏曰君子指天子也○補傳曰六師萬年之語可為王者之證</hi>福<lb/>
禄如茨<hi>箋曰茨屋葢也喻多○解見甫田</hi>韎韐有奭<hi>韎韐音昧閤奭赩興之入字亦作○傳曰韎韐茅蒐染草也一曰韎韐所以代韠也○曰茅蒐茜也即茹藘也解見鄭東門之墠○䟽曰韎韐是蔽膝之衣合韋為之以茅蒐草染之大夫以上祭服謂之韍士無韍名謂之韎韐玉藻云一命緼韍黝珩則士亦名韍矣彼注云子男大夫一命以子男大夫故言韍耳其實士正名韎韐士冠禮爵弁服韎韐不言韍是也奭赤色緼音温黝音酉○王氏曰周官凡有兵事韋弁服先儒以為左傳所謂韎韋之跗注是也跗音夫○今曰采芑路車有奭</hi>以作六師<hi>曹氏曰作而行之也</hi>
<pb n="12b"/>
　洛為東都周未東遷之時雖宅鎬京而㑹諸侯則於<lb/>
　東都以四方道里均也詩人瞻洛水之深廣思昔天<lb/>
　子至此朝㑹諸侯其錫予之福禄如屋葢茅茨之多<lb/>
　若國有征伐之事又使服韎韐之飾其色奭然而赤<lb/>
　以作六師而行之當是之時朝覲㑹同四海來假爵<lb/>
　賞征伐自天子出何其盛也乃今泱泱之水猶昔也<lb/>
　而無向來之盛事矣故傷而思之<lb/>
瞻彼洛矣維水泱泱君子至止鞞琫有珌<hi>鞞音丙琫必孔反亦作鞛<pb n="13a"/>珌音必○傳曰鞞容刀鞞也琫上飾珌下飾也天子玉琫而珧珌諸侯璗琫而璆珌大夫鐐琫而鏐珌士珕琫而珕珌珧音遥璗唐之上濁鏐音求玉也鐐音遼鏐音留珕音戾○䟽曰鞞刀鞘也説文云珧蜃甲也爾雅云黄金謂之璗其美者謂之鏐即紫磨金也白金美者謂之鐐珕蜃屬而不及於蜃用其甲以飾物鞘音笑刀室也○公劉䟽曰桓二年左傳云藻率鞞鞛鞶厲游纓昭其數也率音律</hi>君子萬年保其家<lb/>
室<lb/>
　天子至此東都有容刀以為賜予之物其容刀以鞞<lb/>
　盛之其上有琫之飾下有珌之飾天子能寵錫諸侯<lb/>
　宜萬年保其國家也<lb/>
<pb n="13b"/>
瞻彼洛矣維水泱泱君子至止福禄既同<hi>曹氏曰言受福祿者均也○今曰蓼蕭采菽言萬福攸同與此一也</hi>君子萬年保其家邦<lb/>
　　　瞻彼洛矣三章章六句<lb/>
裳裳者華刺幽王也古之仕者世禄小人在位則䜛謟<lb/>
並進棄賢者之類絶功臣之世焉<hi>䟽曰古者有世禄復有世位世禄者直食其先人之禄而不居其位不賢尚當然子若賢則居父位矣○曹氏曰葵丘之盟士無世官禮稱大夫不世爵春秋譏世卿自卿大夫以至於士皆不可世所可世者禄而已</hi>
裳裳者華<hi>曹氏曰召南云何彼禯矣唐棣之華説文以禯為衣厚貌則所謂裳裳者華亦當如衣裳<pb n="14a"/>之禯厚矣</hi>其葉湑兮<hi>湑須之上○錢氏曰/湑猶沃也葉美如沃</hi>我覯之子<hi>覯溝之去○箋曰覯見也○長樂劉氏曰之予謂賢者功臣之子孫也</hi>我心寫兮<hi>寫解見蓼蕭及泉水</hi>我心<lb/>
寫兮是以有譽處兮<hi>處音杵○譽處解見蓼蕭</hi>
　興也此詩極言勲賢子孫之美而惜其不用也常棣<lb/>
　以華鄂興兄弟此詩以華葉興家世裳裳禯厚之華<lb/>
　其葉又湑然潤澤華葉上下相承猶賢者前後相繼<lb/>
　而榮顯也我見是勲賢之子孫我心為之輸寫愛其<lb/>
　先人喜其有後也稱是子必有名位葢為期望之辭<lb/>
<pb n="14b"/>
　而刺幽王之棄絶也<lb/>
裳裳者華芸其黄矣<hi>傳曰芸黄盛也○蘇氏曰色之上也○今曰老子云夫物芸芸</hi>我<lb/>
覯之子維其有章矣<hi>蘇氏曰章文也</hi>維其有章矣是以有慶矣<lb/>
<hi>錢氏曰有慶謂君寵錫之○今曰王制則有慶</hi>
　是子文章之美如華之盛宜蒙君之寵錫何為棄絶<lb/>
　之乎<lb/>
裳裳者華或黄或白<hi>丘氏曰取韻便也</hi>我覯之子乘其四駱<hi>音洛○解見四牡</hi>乘其四駱六轡沃若<hi>解見皇皇者華</hi>
<pb n="15a"/>
　是子宜乘駟車六轡沃然榮耀于時何為落莫如此<lb/>
　乎<lb/>
左之左之君子宜之<hi>箋曰君子斥其先人也</hi>右之右之君子有之<lb/>
維其有之是以似之<lb/>
　既稱是子之美因贊其先世今人見有佳子弟必曰<lb/>
　是其前人所積鍾慶於此也言是子之先君子材全<lb/>
　德備左之則無所不宜右之則無所不有有謂所藴<lb/>
　不竭也惟其所有如此是以子孫肖似之然則幽王<lb/>
<pb n="15b"/>
　不唯棄材且忘舊德矣<lb/>
　　　裳裳者華四章章六句<lb/>
桑扈<hi>音户</hi>刺幽王也君臣上下動無禮文焉<hi>長樂劉氏曰君臣以言其朝廷也上下以言其風俗也朝廷風俗之禮而謂之文者尊卑異位也親䟱異情也長㓜異序也内外異宜也徃來異守也動而相交合而相紀莫不成文而中於義理序其品則曰人倫也序其義則曰禮文也朝廷所以綱天下之風俗不可以一日無之也</hi>
交交桑扈<hi>箋曰交交徃來貌○曰桑扈有二種此色之竊脂者也○解見小宛</hi>有鶯其羽<lb/>
<hi>傳曰鶯然有文章</hi>君子樂胥<hi>今曰箋以君子指王者朱氏以為指諸侯今以為泛稱古之君臣○<pb n="16a"/>雨無正箋曰胥相也</hi>受天之祜<hi>胡之上濁</hi>
　此桑扈色之竊脂者交交然飛而徃來其羽有文章<lb/>
　鶯然可愛喻君臣以禮文相接粲然可觀也胥相也<lb/>
　一不獨立二則為文交際相與禮文行焉而君子樂<lb/>
　於相與是好禮不倦宜其受天之福也刺幽王君臣<lb/>
　不然<lb/>
交交桑扈有鶯其領<hi>傳曰領頸也○長樂劉氏曰領所以首出於身者欲有作為未動其羽而先奮其領文綵四張鶯然可愛也</hi>君子樂胥萬邦之屏<hi>音丙○曹氏曰屏塞門所<pb n="16b"/>以蔽外也</hi>
　禮者所以辨上下正紀綱誰敢侮之宜足以屏蔽萬<lb/>
　邦也<hi>曹氏曰魯秉周禮而齊不敢圖何屏如之有禮則安無禮則危秦襄公未能用周禮則無以固</hi>
　<hi>其國</hi>
之屏之翰<hi>○傳曰翰幹也○解見文王維周之禎</hi>百辟為憲<hi>箋曰辟君也○傳曰憲法也</hi>不戢不難<hi>戢簪之入○/箋曰戢歛也</hi>受福不那<hi>傳曰那多也○今曰商頌猗與那與</hi>
　承上文之意言君子能以禮為國屏翰則諸侯皆以<lb/>
　之為法而謹於禮矣使其不自戢歛不自畏難則受<lb/>
<pb n="17a"/>
　福必不多矣<hi>曹氏曰在泰而不能自戢則放逸而無檢在易而不知思難則輕驕而生患若</hi>
　<hi>是則福不盈眥而禍隨其後矣眥音漬又音劑</hi>
兕觥其觩<hi>兕詞之上濁觥音肱觩音求○箋曰兕觥罰爵也○解見卷耳○詩記曰兕觥如卷耳罍觥並陳則不必指為罰爵如此詩則指為罰爵也○朱氏曰觩角上曲貌頌作捄</hi>㫖酒思柔彼<lb/>
交匪敖<hi>去聲</hi>萬福來求<hi>今曰萬福來求猶淮夷來不言來淮夷古人之語多倒</hi>
　兕觥所以罰不敬者觩然其角上曲設之所以為酒<lb/>
　戒也美酒人所甘過則反亂常思温克則兕觥設而<lb/>
　不用矣彼古人交際之間無所敖慢是來求多福也<lb/>
<pb n="17b"/>
　言福備於我在反而求之耳<lb/>
　　　桑扈四章章四句<lb/>
鴛鴦<hi>音寃央</hi>刺幽王也思古明王交於萬物有道自奉養<lb/>
有節焉<hi>箋曰交於萬物有道謂順其性取之以時不暴夭也○呂氏曰自楚茨至鴛鴦八篇皆陳古以刺今也</hi>
鴛鴦于飛<hi>傳曰鴛鴦匹鳥○箋曰言其止則相耦飛則為雙○䟽曰必待其長大能飛乃取之不於㓜小而暴夭也</hi>畢之羅之<hi>䟽曰月令云羅罔畢翳注云罔小而柄長謂之畢畢則執以掩物釋器云鳥罟謂之羅則張以待物</hi>君子萬年<hi>箋曰君子謂明王也</hi>福禄宜之<lb/>
<pb n="18a"/>
　興之不兼比者也先王之時入澤設罻皆有時殺胎<lb/>
　覆巢皆有禁合圍掩羣皆所不為故其民漸被仁政<lb/>
　皆有仁心鴛鴦之鳥待其長大能飛乃執畢以掩之<lb/>
　有得有不得焉又張羅以網之待其自入皆不盡物<lb/>
　之意也德及禽獸如此宜其夀考而受福禄也毛氏<lb/>
　謂之興孔氏謂舉一物以興其餘興之不兼比者也<lb/>
　<hi>長樂劉氏曰苟非禮樂刑政之治于其民而中和浹於風俗則仁民恤物之道其能及於是耶是以舟車</hi>
　<hi>所至人力所通天之所覆地之所載日月所照霜露所墜凡有血氣者莫不尊親故曰配天</hi>
<pb n="18b"/>
鴛鴦在梁<hi>詩記曰橋梁魚梁皆是不必專以為石絶水之梁</hi>戢其左翼<hi>戢簪之入○曰戢翼歛也○白華箋曰歛左翼者謂右掩左也鳥之雌雄不可别者以翼右掩左雄左掩右雌○䟽曰舉其雄者而言耳○解頥新語曰或云禽鳥並棲一正一倒戢其左翼以相依於内舒其右翼以防患於外葢左不用而右便</hi>君子萬年宜其遐福<lb/>
　竭澤而漁則無魚焚山而狩則無獸畢羅取之不盡<lb/>
　故有鴛鴦在於魚梁其雄者歛其左翼以右翼掩之<lb/>
　遂其性也<lb/>
乘馬在廏<hi>乘鄭如字徐去聲廏音救</hi>摧之秣之<hi>摧音挫秣音末○箋曰摧今莝字○釋文<pb n="19a"/>曰摧芻也秣馬穀也</hi>君子萬年福禄艾之<hi>艾音礙○傳曰艾養也</hi>
　天子所乘之馬飼之宜厚今其在廐無事則摧之以<lb/>
　芻有事乃秣之以穀不常秣之愛國用也所乘者如<lb/>
　此他馬可知<lb/>
乘馬在廐秣之摧之君子萬年福禄綏之<lb/>
　　　鴛鴦四章章四句<lb/>
頍弁<hi>頍音跪</hi>諸公刺幽王也<hi>䟽曰同姓諸公</hi>暴戾無親不能宴樂<lb/>
同姓<hi>樂音洛</hi>親睦九族孤危將亡故作是詩也<lb/>
<pb n="19b"/>
　幽王之時亂亡已迫而不自知族人與國同休戚深<lb/>
　竊憂之而王踈逺宗族無由進其忠告其族人之尊<lb/>
　者遂作此詩因王不宴樂同姓藉以為辭而告以禍<lb/>
　敗之戒非欲王宴樂之也但詩人優柔之辭先從宴<lb/>
　樂上説來以漸及危亡警懼之意故讀者不覺真謂<lb/>
　刺不能宴樂同姓而已當是時驪山之禍將作人情<lb/>
　凛凛不保朝夕幽王方且飲酒無度詩人豈復勸其<lb/>
　宴樂哉○國風小雅多寓意於言外或意雖形於言<lb/>
<pb n="20a"/>
　而優柔紆餘讀者不覺也有言古不言時而意在刺<lb/>
　時者<hi>如甫田采菽之類</hi>有言乙不言甲而意在刺甲者<hi>如叔于田</hi>
　<hi>全述叔叚之事而實刺鄭莊椒聊全述沃之盛強而實刺晉昭</hi>有首章便見意餘章<lb/>
　變韻成歌者<hi>此類甚多</hi>有前數章皆含蓄而末章乃見意<lb/>
　者<hi>如載驅之類</hi>有首尾全不露本意但中間冷下一二語<lb/>
　使人黙㑹者<hi>如碩人猗嗟之類</hi>有言輕而意重者<hi>如凱風言母氏勞苦</hi>
　<hi>而不言欲嫁</hi>有先從輕處説起漸漸説得重者<hi>如四月憂世亂而先</hi>
　<hi>歎征役之勞頍弁刺危亡而先説不宴樂同姓</hi>讀詩與他書别唯涵泳浸漬<lb/>
<pb n="20b"/>
　乃得之<lb/>
有頍者弁<hi>傳曰頍弁貌皮弁也○説文曰頍舉頭貌○錢氏曰舉首則弁愈高○箋曰禮天子諸侯朝服以宴天子之朝皮弁以日視朝○䟽曰王制云周人冕而祭𤣥衣而養老注云凡養老人之服皆其時與羣臣燕之服如彼注則天子之燕用𤣥衣此言皮弁者葢天子燕服有二燕羣臣用𤣥冠親同姓用皮弁也賔之初筵三章箋云此祭末王與族人燕而經云側弁之俄是燕同姓用皮弁之事也</hi>實維伊何<hi>箋曰實猶是也</hi>爾酒既㫖爾殽既嘉<hi>箋曰㫖嘉皆美也</hi>豈伊異人兄弟匪<lb/>
他蔦與女蘿<hi>蔦音鳥蘿音羅○傳曰蔦寄生也○䟽曰陸璣云蔦一名寄生葉似當盧子如覆盆子赤黑色○曰女蘿今莵絲子也即桑中所謂爰采唐矣○釋草曰唐蒙女蘿女蘿莵絲○陸璣曰毛云松蘿<pb n="21a"/>也今莵絲蔓連草上生黄赤如金今合藥莵絲子也非松蘿松蘿自蔓延松上而生與莵絲殊異本草經云蔦為女蘿此古今方俗名草不同也○山隂陸氏曰舊説上有莵絲下必有伏莵之根無此莵在下則絲不得生乎上然其實不屬也淮南子云下有茯苓上有莵絲又云莵絲無根而生蛇無足而行魚無耳而聽蟬無口而鳴皆自然也</hi>施于松柏<hi>施音異○䟽曰松柏/存而茂松柏殞而亡</hi>未見君子<hi>箋曰君子斥幽王也</hi>憂心奕奕<hi>音亦○傳曰奕奕然無所薄也○䟽曰憂則心遊不定</hi>既見君子<lb/>
庶幾説懌<hi>音恱亦</hi>
　天子燕同姓則服皮弁今幽王服其皮弁頍然舉首<lb/>
　則弁愈高宜何為乎宜燕同姓也酒㫖殽嘉非不足<lb/>
<pb n="21b"/>
　於禮也所與燕者豈異人䟽逺者乎皆兄弟至親非<lb/>
　有他故無嫌疑也何為不行乎蔦與女蘿延于松柏<lb/>
　之上視松柏以為命松柏殞則二草亡矣猶族人依<lb/>
　託於王亦視王以為存亡也今王䟱逺族人使之不<lb/>
　得親近故我未見王則憂心奕奕然無所薄既見王<lb/>
　則庶幾喜恱一見之間所繋憂喜如此者以死生<lb/>
　存亡同之思得効其忠告豈為區區之禮哉<lb/>
有頍者弁實維何期<hi>音基本亦作其○箋曰何期猶伊何也期辭也</hi>爾酒既㫖<lb/>
<pb n="22a"/>
爾殽既時<hi>楊氏曰君子之食惟其時物如春則食麥與羊之類○時有考見魚麗</hi>豈伊異<lb/>
人兄弟具來蔦與女蘿施于松上未見君子憂心怲怲<lb/>
<hi>音柄韻亦作丙○傳曰怲怲憂盛滿也</hi>既見君子庶幾有臧<hi>傳曰臧善也</hi>
　庶幾王之改圖而為善猶庶曰式臧也<lb/>
有頍者弁實維在首爾酒既㫖爾殽既阜<hi>箋曰阜猶多也</hi>豈伊<lb/>
異人兄弟甥舅<hi>長樂劉氏曰甥舅謂母姑姊妹妻族也</hi>如彼雨雪<hi>雨音諭</hi>先<lb/>
集維霰<hi>音線○箋曰將大雨雪始必微温雪自上下遇温氣而摶謂之霰乆而寒勝則大雪矣○䟽曰大戴禮曾子云陽之專氣為霰隂之專氣為雹盛陽之氣在雨水則温暖為雨隂氣薄而脅之不相入則摶為<pb n="22b"/>雹也盛隂之氣在雨水則凝滯而為雪陽氣薄而脅之不相入則消散而下因水而為霰是霰由陽氣所薄而為之○補傳曰霰稷雪也或謂之米雪謂其粒若稷若米然○錢氏曰粒雪也</hi>死喪無日<hi>喪去聲○曰無有日數○今曰言不乆矣</hi>無幾相見樂酒今夕君子維宴<lb/>
　推親親之恩當由兄弟以及甥舅也霰集雪即繼之<lb/>
　不待遲乆喻死亡之兆已見近在旦夕無多日矣上<lb/>
　二章言族人以未見王為憂既見王為喜其辭猶緩<lb/>
　也末章言國亡無日族人縱得見王其能幾乎當急<lb/>
　與族人飲酒相樂於今夕葢王今維宜宴而已言今<lb/>
<pb n="23a"/>
　夕謂未保明日之存亡言維宴謂天下之事已無可<lb/>
　為惟須飲耳其辭甚迫矣所以警告於王者至剴切<lb/>
　矣族人之情迫切如此豈真望王宴樂之哉○見即<lb/>
　上二章未見既見之見謂見王也君子即上二章所<lb/>
　指王也詩記以上二章君子為幽王末章君子為族<lb/>
　人自相謂非也<lb/>
　　　頍弁三章章十二句<lb/>
車舝<hi>音轄</hi>大夫刺幽王也褒姒嫉妬<hi>褒姒解見正月</hi>無道並進䜛<lb/>
<pb n="23b"/>
巧敗國<hi>敗音拜</hi>德澤不加於民周人思得賢女以配君子<lb/>
故作是詩也<lb/>
間關車之舝兮<hi>傳曰間關設舝也○䟽曰舝無事則脫行乃設之○錢氏曰間關猶艱難也軹轄之間縝宻故設之難○釋文曰舝車軸頭鐡也○舝解見邶泉水</hi>思孌季女逝兮<hi>孌音臠○曰孌美貌○箋曰逝往也</hi>匪饑匪渴德音來括<hi>音活○德音解見假樂○傳曰括㑹也</hi>
雖無好友<hi>好去聲</hi>式燕且喜<hi>箋曰式用也○䟽曰凡人之燕飲喜樂湏賢友共之</hi>
　大夫言已欲間關然設其舝思得孌然美好之少女<lb/>
　以此車往迎之我非饑也非渴也欲得有賢譽之女<lb/>
<pb n="24a"/>
　來與王㑹如饑渴耳時褒姒方寵而大夫欲别求淑<lb/>
　女以配王則嫉褒姒甚矣凡人得同志相愛之友則<lb/>
　飲酒樂甚若迎得此賢女以配王則我心自喜樂雖<lb/>
　無同好之友但尋常之人亦可與之燕而喜樂也<lb/>
依彼平林<hi>傳曰依茂木貌平林林木之在平地者也</hi>有集維鷮<hi>音驕○曰鷮長尾雉也○䟽曰鷮是雉中之别名○陸璣曰微小於翟走而且鳴音鷮鷮然其色如雌雉尾如雉尾而長其頭上有肉冠冠上藂毛長數寸如雄雉尾毛也其肉甚美故林麓山下人語曰四足之美有麃兩足之美有鷮麃者似鹿而小也藂音叢麃音標○山隂陸氏曰薛綜云雉之健者為鷮尾長六尺</hi>辰彼碩女<hi>傳曰辰時也○<pb n="24b"/>傳曰碩大也</hi>令德來教式燕且譽好爾無射<hi>好去聲射音亦○箋曰射厭也</hi>
　王后褘衣畫翬翬者雉之五彩成章者也鷮亦雉之<lb/>
　一種故以喻后妃言依然茂盛之平林有集止者維<lb/>
　鷮雉興王宫之貴宜有賢女居之也當今之時若彼<lb/>
　碩大賢女以令德來配君子而教誨之我將燕樂相<lb/>
　慶且稱譽之恱慕爾碩女無厭也恱彼所以惡此也<lb/>
　幽王昏亂法家拂士之言不見聽矣所信惟婦言故<lb/>
　思得賢女教誨之耳<lb/>
<pb n="25a"/>
雖無㫖酒式飲庶幾雖無嘉殽式食庶幾雖無德與女<lb/>
<hi>音汝○錢氏曰女作詩者相謂也</hi>式歌且舞<lb/>
　若得此賢女以配君子則我不必㫖酒嘉殽亦與朋<lb/>
　友飲食相樂且相謂曰彼賢女雖無恩德及汝然相<lb/>
　與歌舞不能自已也樂賢女如此則惡褒姒甚矣<lb/>
陟彼高岡<hi>箋曰陟登也</hi>析其柞薪<hi>析音錫柞音鑿○今考釋文於此詩柞獨子洛反音作也至采菽維柞之枝作兩音云子洛反又音昨至緜柞棫拔矣又獨音子洛反止是一木自為參差今皆音鑿昨音同○曰柞櫟也即唐鴇羽所謂栩也解見鴇羽</hi>析其柞薪其葉湑兮<hi>湑湏之上<pb n="25b"/>○䟽曰湑茂盛也○錢氏曰湑猶沃也葉如沃</hi>鮮我覯爾<hi>鮮上聲○箋曰鮮善也○錢氏曰希有也我見若爾者鮮矣</hi>我心寫兮<hi>陳氏曰析薪以興昬姻善乎我得見爾賢女則可輸寫而無憂矣</hi>
高山仰止景行行止<hi>上行去聲下行如字○傳曰景大也</hi>四牡騑騑<hi>音非</hi>六<lb/>
轡如琴覯爾新昏以慰我心<lb/>
　此歎淑女之賢也有高山則人瞻望而仰之有景大<lb/>
　之德行則人視法而行之賢女如高山景行之可尊<lb/>
　仰也故我願具四牡之馬騑騑然行而不息調其六<lb/>
　轡如琴聲之相應以往迎此賢女使我見王得此賢<lb/>
<pb n="26a"/>
　女為新昬則慰我心矣言新昬則外其舊者也<lb/>
　　　車舝五章章六句<lb/>
青蠅大夫刺幽王也<lb/>
營營青蠅<hi>傳曰營營往來貌○歐陽氏曰往來之飛聲○長樂劉氏曰蛆蟲所變而成者青蠅也其飛之聲則營營然亂人之聽其止於物則穢敗之又從而生蛆復變為蠅其穢敗於物無有紀極也</hi>止于<lb/>
樊<hi>音煩○傳曰樊藩也</hi>豈弟君子<hi>䟽曰君子謂王者也</hi>無信䜛言<lb/>
　蠅能汙白為黑如䜛人之誣衊善類<hi>衊音蔑</hi>驅去復還<lb/>
　如小人之易進難退故以取喻焉青蠅集于在外之<lb/>
<pb n="26b"/>
　樊籬若不必惡之也然其營營往來將入宫室汙几<lb/>
　席不但止樊而已也喻䜛人為亂漸致迫近當防其<lb/>
　微也惟王者持心樂易無信䜛言則小人不可得而<lb/>
　入矣持心猜忌則䜛易入<hi>詩記曰前漢昌邑王傳云王夢青蠅之矢在西階東</hi>
　<hi>可五六石以問郎中令遂遂對曰陛下詩不云乎營營青蠅止于藩愷悌君子無信䜛言陛下左側䜛言</hi>
　<hi>衆多如是青蠅惡矣注惡即矢也</hi>
營營青蠅止于棘<hi>丘氏曰謂植棘為藩也○今曰以棘為藩謂荆棘之棘解見楚茨</hi>䜛<lb/>
人罔極<hi>罔極解見衛氓</hi>交亂四國<hi>李氏曰四方也</hi>
<pb n="27a"/>
　䜛言無有窮極豈特迎者不安雖四國之逺亦以交<lb/>
　亂其禍甚大矣<lb/>
營營青蠅止于榛<hi>傳曰榛所以為藩也</hi>䜛人罔極構我二人<hi>箋曰構合也○朱氏曰已與聽者為二人</hi>
　䜛人罔極將交亂四國自構合我二人始耳<lb/>
　　　青蠅三章章四句<lb/>
賔之初筵衛武公刺時也幽王荒廢媟近小人<hi>媟音薛</hi>飲<lb/>
酒無度天下化之君臣上下沈湎滛液<hi>沈直林反湎音免液音亦○䟽<pb n="27b"/>曰酒誥注云齊色曰湎沈湎耆飲酒過乆若沈没然使湎然俱醉顔色齊同也樂記說樂之遲云詠歎之滛液之則滛液遲久之意也</hi>武公既入而作是詩也<hi>歐陽氏曰詩人之作常陳古以刺今此詩五章其前二章陳古如彼其後三章刺時如此也</hi>
　毛氏以大侯既抗為燕射鄭氏以為大射董氏云崔<lb/>
　靈恩集注以一章為大射二章為燕射記取之今從<lb/>
　詩記<lb/>
賔之初筵<hi>箋曰筵席也初即席也○蘇氏曰先王將祭必大射以擇士將射必先行燕禮</hi>左右<lb/>
秩秩<hi>丘氏曰謂據筵上左右之人○蘇氏曰秩秩有序也</hi>籩豆有楚<hi>曹氏曰楚潔也○解見曹<pb n="28a"/>蜉蝣衣裳楚楚</hi>殽核維旅<hi>傳曰殽豆實也○箋曰豆實菹醢也籩實有桃梅之屬○今曰旅衆也言品之多</hi>酒既和㫖飲酒孔偕<hi>箋曰偕/齊一也</hi>鐘鼓既設<hi>箋曰鐘鼓於是言既設者將射改縣也縣音𤣥○䟽曰天子宫懸階間妨射位故改懸以避射也郷射禮將射乃云樂正命弟子贊工遷樂于下琴瑟之樂尚遷之明鐘鼓之懸改之矣大射不言改懸者諸侯與臣行禮略三面而已不具軒懸東西懸在兩階之外兩階之間有二建鼓耳東近東階西近西階又無鐘磬不足以妨射不須改也</hi>舉醻<lb/>
逸逸<hi>朱氏曰舉所奠之醻爵也○曹氏曰逸逸然整而暇</hi>大侯既抗<hi>傳曰大侯君侯也抗舉也○箋曰天子諸侯之射皆張三侯故君侯謂之大侯將祭而射謂之大射下章言烝衎烈祖其非祭與</hi>弓<lb/>
矢斯張射夫既同<hi>朱氏曰射夫既同比其耦也○䟽曰天子大射賔射皆六耦○詩記曰鄉<pb n="28b"/>射禮注云耦比選其材相近者也</hi>獻爾發功<hi>箋曰獻猶奏也各奏爾發矢中的之功</hi>發彼<lb/>
有的<hi>傳曰的質也○䟽曰大射之侯其中制皮為鵠賔射之侯其中采畫為正正大如鵠皆居侯中三分之一其燕射則侯中畫為獸其中射處皆二尺射義云循聲而發發而不失正鵠者其唯賢者乎詩云發彼有的以祈爾爵則以的為正鵠也司裘注説皮侯之狀云以虎熊豹麋之皮飾其側又方制之以為質謂之鵠是鄭意以侯中所射之處為質也正音征</hi>以祈爾爵<hi>傳曰祈求也○䟽曰射義云求中以辭爵也酒者所以養老所以養病求中以辭養也大射禮云勝者之子弟洗觶升酌散南面坐奠于豐上勝者皆袒決遂執張弓不勝者皆襲脫決拾却左手右加弛弓於其上遂執弣勝者先升堂不勝者進北面坐取豐上之觶興少退立卒觶坐奠於豐下觶音志酒器也弣音撫把中也○曹氏曰求免於罰爵而已</hi>
<pb n="29a"/>
　首章述古人將祭大射擇士先行燕禮也賔之初即<lb/>
　席也賔主分為左右秩秩然有序籩豆楚而潔淨殽<lb/>
　實於豆核實於籩其品甚衆酒既和調而㫖美飲酒<lb/>
　之人甚偕而齊一矣又設鐘鼓以為樂醻則賔奠爵<lb/>
　而不舉至旅乃舉所奠之醻爵旅醻交錯逸逸然整<lb/>
　而暇也君侯謂之大侯既抗舉之弓矢又皆張之射<lb/>
　夫既同比其耦也各奏其發矢中的之功射不中者<lb/>
　飲豐上之觶射者與其耦發矢之時各心競云我發<lb/>
<pb n="29b"/>
　矢中彼正鵠之的以求免爾之罰爵論語所謂揖讓<lb/>
　而升下而飲其爭也君子○舊説謂求勝以爵不勝<lb/>
　者不若射義求中以辭爵之為寛大也<hi>䟽曰毛以此篇為燕射鄭</hi>
　<hi>則為大射射禮有三有大射有賔射有燕射大射者將祭擇士於射宫賔射者謂諸侯來朝與之射於朝</hi>
　<hi>燕射者因燕賔客即與射於寢此三者其處不同其侯亦别冬官梓人云張皮侯而棲鵠則春以功張五</hi>
　<hi>彩之侯則逺國屬張獸侯則王以息燕三者别文皮侯即大射也五彩之侯賔射也獸侯燕射也春音蠢</hi>
　<hi>彼注云作也將祭與羣臣射以作其容體與之事鬼神</hi>
籥舞笙鼓<hi>箋曰籥管也○解見簡兮</hi>樂既和奏烝衎烈祖<hi>衎看之去○箋曰烝<pb n="30a"/>進也衎樂也○王氏曰烈業也</hi>以洽百禮<hi>箋曰洽合也○䟽曰百禮事神之衆禮也</hi>百禮既<lb/>
至有壬有林<hi>傳曰壬大也○李氏曰林盛也○今曰大謂主祭者衆謂助祭者</hi>錫爾純<lb/>
嘏<hi>音假○箋曰純大也嘏謂尸與主人以福</hi>子孫其湛<hi>音耽○曹氏曰宗族皆烈祖之子孫○鹿鳴傳曰湛樂之乆也</hi>其湛曰樂<hi>音/洛</hi>各奏爾能賔載手仇<hi>蘇氏曰載則也○董氏曰仇匹也所謂耦也</hi>室人入又<hi>王氏曰室/人主黨也</hi>酌彼康爵<hi>傳曰酒所以安體也</hi>
以奏爾時<hi>蘇氏曰薦之以時物也○時物解見頍弁時有考見魚麗</hi>
　上章言未祭之燕故擇士而射為大射此章言既祭<lb/>
　之燕故因燕而射為燕射也方祭之初秉籥而為文<lb/>
<pb n="30b"/>
　舞舞入而笙鼓交作樂聲既和平而具奏進以衎樂<lb/>
　其烈祖以㑹合其事神之衆禮有大謂主祭者指君<lb/>
　也有衆謂助祭者指卿大夫及諸侯也君臣皆當神<lb/>
　之意於是尸傳嘏辭云賜爾君以大福爾與子孫宜<lb/>
　相與湛樂助祭者皆烈祖之子孫湛者樂之乆令其<lb/>
　從容燕飲也主人既受嘏辭於是相與湛樂而為樂<lb/>
　留族人以燕燕而又射各奏其技賔黨射則手敵主<lb/>
　黨射則又手敵皆善射也射畢酌彼安爵而薦之以<lb/>
<pb n="31a"/>
　時物<lb/>
賔之初筵温温其恭其未醉止威儀反反<hi>如字○傳曰反反言重慎也○蘇氏曰顧禮也</hi>曰既醉止威儀幡幡<hi>音翻○傳曰幡幡失威儀也○蘇氏曰輕數也</hi>
舍其坐遷<hi>舍音捨</hi>屢舞僊僊<hi>王氏曰僊僊軒舉之貌</hi>其未醉止威儀<lb/>
抑抑<hi>傳曰抑抑慎宻也</hi>曰既醉止威儀怭怭<hi>音弼○傳曰怭怭媟慢也</hi>是曰<lb/>
既醉不知其秩<hi>董氏曰秩序也</hi>
　三章以下陳幽王君臣飲酒則不然賔初升筵尚温<lb/>
　温然和柔而恭敬未醉之時威儀猶能反反然重謹<lb/>
<pb n="31b"/>
　至於既醉幡幡然失威儀舍其本坐遷向他處數數<lb/>
　起舞僊僊然軒舉武公疾之又重言之云方其未醉<lb/>
　威儀尚抑抑然謹宻至於已醉威儀乃怭怭然媟慢<lb/>
　是曰既醉昏亂無次不知其秩序矣<lb/>
賔既醉止載號載呶<hi>號音豪呶音譊○傳曰號號呼也呶讙呶也○䟽曰唱呌也</hi>亂<lb/>
我籩豆屢舞僛僛<hi>音欺○王氏曰僛僛頃側之貌</hi>是曰既醉不知其郵<lb/>
<hi>音尤○箋曰郵過也○朱氏曰郵與尤同</hi>側弁之俄<hi>箋曰側傾/也俄頃貌</hi>屢舞傞傞<hi>音蓑又音瑳○傳曰傞傞不止也</hi>既醉而出並受其福醉而不出是謂伐<lb/>
<pb n="32a"/>
德飲酒孔嘉維其令儀<lb/>
　賔既醉而呼號讙呶亂我籩豆之列屢舞僛僛然頃<lb/>
　側葢既醉則不自知其過郵也又傾側其弁而俄俄<lb/>
　然不正屢舞傞傞然不止賔既醉而出則可以皆受<lb/>
　其福言得禮也醉至若此而不出是自伐其德也飲<lb/>
　酒之所以甚美者以其令儀耳今何其不令也<lb/>
凡此飲酒或醉或否既立之監或佐之史彼醉不臧不<lb/>
醉反恥式勿從謂<hi>朱氏曰謂告也○錢氏曰從謂就人之位而與言也</hi>無俾大怠<lb/>
<pb n="32b"/>
<hi>大音泰</hi>匪言勿言匪由勿語<hi>去聲又如字○箋曰由從也</hi>由醉之言俾<lb/>
出童羖<hi>音古○傳曰羖羊不童也○箋曰羖羊之性牝牡有角</hi>三爵不識<hi>箋曰獻也酬也酢也</hi>矧敢多又<lb/>
　今此飲酒或有醉者或有醒者立之監以正其禮佐<lb/>
　之史以書其過政欲防失禮者也彼醉者失禮而不<lb/>
　善乃反以醒者為恥非立監史之意也此醒者遂相<lb/>
　告以彼人已醉勿就其位而與之言與之言則彼愈<lb/>
　更號呶是使之大為怠慢也吾等醒者但自持謹所<lb/>
<pb n="33a"/>
　不當言者勿言所不當從者勿語耳非不欲忠告於<lb/>
　彼彼醉人不可告語也童羊無角羖未有無角者彼<lb/>
　醉人之言如使人出童羖以無為有言語無倫如此<lb/>
　葢飲至三爵已昬然無所識矣况又多飲何由可與<lb/>
　語乎<lb/>
　　　賔之初筵五章章十四句<lb/>
　<lb/>
　<lb/>
<pb n="33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩緝卷二十三<lb/>
</p>
<p>
</p>
  </div>
</body>
</text>
</TEI>
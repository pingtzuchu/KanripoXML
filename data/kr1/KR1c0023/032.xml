<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩緝卷三十二</head> <lb/>
    <p>
<pb n="1a"/>
欽定四庫全書<lb/>
　詩緝卷三十二<lb/>
　　　　　　　　　　　　　宋　嚴粲　撰<lb/>
清廟之什　　周頌<lb/>
<hi>譜曰周頌者周室成功致太平德洽之時其作在周公攝政成王即位之初○疏曰雅不言周頌言周者以别商魯也周蓋孔子所加也先代之頌必是獨行為一代之法孔子論詩乃次魯商於下以示三代之法既有商魯須題周以别之故知孔子加周也頌序稱祀告及朝廟於廟之事亦多矣唯敬之小毖不言廟祀而承謀廟之下亦當於廟進戒廟中求助者○蘇氏曰周頌皆有所施於禮樂蓋因禮而作頌非如風雅有徒作而不用<pb n="1b"/>者也周頌篇第之先後則不可究矣○朱氏曰周頌三十一篇多周公所定周頌多不協韻未詳其說○補傳曰周頌皆一章商周二頌皆用以告神明而魯頌乃用以為善禱後世文人獻頌特効魯耳非商周之舊也○</hi>
清廟祀文王也周公既成洛邑<hi>朱氏曰王在新邑烝祭歲文王騂牛一武王騂牛一實周公攝政之七年而此其升歌之辭也</hi>朝諸侯<hi>朝音潮○李氏曰周公時相成王以朝諸侯而已周公非自居南面而受諸侯之朝也明堂位云周公踐天子之位朝諸侯于明堂非也</hi>率以祀文<lb/>
王焉<hi>疏曰祀文王之樂歌也祭宗廟之盛歌文王之德莫重于清廟故為周頌之首○今考疏以周頌皆樂歌下皆同</hi>
於穆清廟<hi>於音烏○傳曰於歎辭也穆美也○釋文曰清廟者杜預云肅然清静之廟也</hi>肅雝<lb/>
<pb n="2a"/>
顯相<hi>去聲○傳曰肅敬也雝和也相助也○箋曰有光明著見之德者來助祭○詩記曰士虞禮祝辭云哀子某哀顯相夙興夜處不寧然則自主人之外餘皆顯相也成王祭主也周公及助祭之諸侯皆顯相也</hi>
濟濟多士<hi>濟齊之上○濟濟解見文王○詩記曰顯相多士廣言助祭之人凡執事者皆在也</hi>秉<lb/>
文之德<hi>今曰秉持謂不忘也</hi>對越在天<hi>曹氏曰對答也越揚也對答而𤼵揚之也</hi>駿奔<lb/>
走在廟<hi>駿音峻○疏曰駿疾也詩記大傳亦云駿奔走疾奔走言勸事也</hi>不顯不承<hi>朱氏曰承謂見尊奉也</hi>無射於人斯<hi>射音亦○傳曰射厭也○朱氏曰斯語辭也</hi>
　嗚呼美哉此祀文王清静之廟也有肅肅其敬雝雝<lb/>
　其和者顯相之人也稱助祀之人曰顯相者謂其有<lb/>
<pb n="2b"/>
　顯著之德美稱之也此濟濟然衆士皆秉持文王之<lb/>
　德不忘於心也答揚於在天之靈謂如見文王洋洋<lb/>
　在上也鬼神本無迹對答之則如與之接𤼵揚之則<lb/>
　在隠若顯也疾奔走於在廟之事謂敏于趨事無敢<lb/>
　後先也於是贊美文王之德豈不顯乎豈不奉承於<lb/>
　人乎無厭射於人矣<hi>疏曰書大傳説清廟云周公升歌文王之功烈徳澤茍在廟中</hi>
　<hi>嘗見文王者愀然如復見文王焉○詩記曰相維辟公天子穆穆言顯相之肅雝則成王穆穆然奉祭之</hi>
　<hi>氣象不言可見矣○劉氏曰文王之德至矣不可得而形容所可述者特見于多士所秉而已</hi>
<pb n="3a"/>
　　　清廟一章八句<lb/>
維天之命太平告文王也<hi>大音泰○蘇氏曰天下太平以為文王之德之致也故以告之</hi>
維天之命<hi>箋曰命猶道也○程子曰天命即天道也以其用言之則曰命造化之謂也又曰言天命之自然者曰天道言天之賦與萬物者曰天命</hi>於穆不已<hi>於音烏○於穆解見清廟○疏曰易繫辭云日往則月來暑往則寒來象曰天行健是天道不已止之事也</hi>於乎不顯<hi>於乎音烏呼</hi>文<lb/>
王之德之純<hi>子思子曰純亦不已○程子曰純則無二無雜不已則無間斷先後○張子曰純則舉大本也</hi>假以溢我<hi>假蘇音嘏毛音暇溢音逸○蘇氏曰假大也○箋曰溢盈溢也○歐陽氏曰如<pb n="3b"/>水溢而旁及也</hi>我其收之<hi>朱氏曰收受也○今/曰收謂不敢失之也</hi>駿惠我文王<hi>駿音峻○箋曰駿大也惠順也</hi>曾孫篤之<hi>箋曰曽猶重也自孫之子而下事先祖皆稱曽孫○傳曰篤厚也説疏曰用意専而隆厚也○詩記曰説詩者非惟有鑿  之害亦有衍説之害如此詩曽孫篤之毛氏謂能厚行之於文義未有害也然詩人之意本勉後人篤厚之而不忘所謂行者固亦在其中矣但曰曽孫篤之則意味深長衍一行字意味却短至王氏遂云篤力行而有所至説益詳而無復餘味矣凡諸説皆當以此例之</hi>
　天之賦予萬物謂之命即天理也於乎美哉是天之<lb/>
　運行不已也造化之機或息則其賦物者窮矣於乎<lb/>
　甚顯者是文王之德純一也純則無二無雜矣凡言<lb/>
<pb n="4a"/>
　聖人如天者以此擬彼天與聖人猶為二也此詩但<lb/>
　以天命之不已與文德之純對立而並言之天之為<lb/>
　文王邪文王之為天邪蓋有不容擬議者子思子𤼵<lb/>
　明之曰天之所以為天也又曰文王之所以為文也<lb/>
　其旨深矣文王之德假大而盈溢於我我當有以收<lb/>
　之使不失墜惟在大順文王之德而已其者自期之<lb/>
　辭收謂保其業惠謂體其德大惠則無斯須毫釐之<lb/>
　違戾也我既以駿惠文王自勉繼自今為文王之子<lb/>
<pb n="4b"/>
　孫者當世世篤厚之勿忘也去聖浸逺典刑易墜非<lb/>
　用意篤厚不能守也<lb/>
　　　維天之命一章八句<lb/>
維清奏象舞也<hi>蘇氏曰象文王之樂文舞也</hi>
　象文舞也鄭氏以象舞為象用兵時刺伐之舞如此<lb/>
　則為武舞矣且維清象舞之樂歌舞大武之樂歌大<lb/>
　武為武舞故武頌言勝殷遏劉之事維清不言征伐<lb/>
　則象舞决非武舞也文王之文德至矣作樂象德乃<lb/>
<pb n="5a"/>
　獨象其刺伐非其義矣○今考鄭於禮記文王世子<lb/>
　明堂位祭統升歌清廟下管象皆以管象為武王之<lb/>
　舞謂周頌舞也孔申鄭義以文王武王之舞皆名為<lb/>
　象維清象舞為文王下管象為武王其意蓋謂清廟<lb/>
　與管象若皆為文王不應有上下之别故耳古樂歌<lb/>
　者在上以人歌者皆曰升歌亦曰登歌匏竹在下以<lb/>
　管奏者皆曰下管春官大師帥瞽登歌下管奏樂器<lb/>
　益稷下管鼗鼓是也清廟以人歌之自宜升象以管<lb/>
<pb n="5b"/>
　奏之自宜下凡樂皆有堂上堂下之奏也<hi>曹氏曰季札觀樂見</hi>
　<hi>舞象箾南籥者杜預云文王樂也又見舞韶箾者杜預云舜樂也是象有箾韶亦有箾説者謂以竿擊人</hi>
　<hi>曰箾然則執箾以舞猶干舞也執籥以舞即籥舞也文王雖大業未究而本其功德之所起可得而形容</hi>
　<hi>也故作樂以象之謂之象舞祭統明堂位文王世子所謂下管象者象即象舞也鄭氏以象舞為專象刺</hi>
　<hi>伐然籥非刺伐之物也箾音朔季札觀樂事見左傳襄二十九年注以象箾之箾音朔韶箾音簫皆當音</hi>
　<hi>朔</hi>
維清緝熙<hi>句○朱氏曰清清明也○王氏曰緝續也熙廣也</hi>文王之典<hi>傳曰典法也</hi>
肇禋<hi>音兆因○傳曰肇始也○箋曰周禮以禋祀祀昊天上帝</hi>迄用有成<hi>迄欣之入○傳曰迄<pb n="6a"/>至也</hi>惟周之禎<hi>音貞○傳曰禎祥也</hi>
　文王之舞謂之象以王業之興其兆已見也此詩乃<lb/>
　象舞之樂歌述所以名象之意言清緝熙者文王之<lb/>
　典也清則純一而不雜緝則悠久而不已熙則廣大<lb/>
　而無外三言備舉文王之聖德而以典言之者謂其<lb/>
　德寓於法也禋者王者祀天之禮也文王有典則以<lb/>
　貽後人王業雖未成而禋祀之禮已肇始於此遂至<lb/>
　其後而有成焉是文王之典為周之禎祥也祥者吉<lb/>
<pb n="6b"/>
　之先見也<lb/>
　　　維清一章五句<lb/>
烈文成王即政諸侯助祭也<hi>疏曰謂周公居攝七年致政成王成王乃祭于祖有諸侯助王之祭既祭因而戒之○蘇氏曰成王有即位有即政則周公之未嘗攝位明矣</hi>
烈文辟公<hi>補傳曰烈言其功文言其德諸侯有爵為公者舉其爵之尊以寵之○疏曰辟公諸侯也○今曰辟君也説命云樹后王君公后王王也君公諸侯也</hi>錫兹祉福<hi>祉音恥○朱氏曰諸侯錫此祉福○錢氏曰但佐文武定天下也</hi>惠我無疆子孫保之無封靡于爾<lb/>
邦<hi>王氏曰無封以専利無靡以傷財朱氏曰封專利以自封殖靡侈也</hi>維王其崇之<hi>補傳曰維<pb n="7a"/>天子之是尊</hi>念兹戎功<hi>傳曰戎/大也</hi>繼序其皇之<hi>朱氏曰皇大也</hi>無競維<lb/>
人四方其訓之<hi>李氏抑詩解曰訓效也</hi>不顯維德百辟其刑之於<lb/>
乎前王不忘<hi>於乎音烏呼○箋曰前王文王武王黄氏曰此成王感𤼵諸侯不盡之意</hi>
　成王即政之初周興未久也其助祭諸侯往往身佐<lb/>
　文武以定天下者故先稱美之乃告戒之言汝有功<lb/>
　有德之辟公錫我以此福矣謂其夾輔以興周祚也<lb/>
　此豈徒目前淺近計哉蓋惠我周家以無疆之休使<lb/>
　我子孫世世永保之矣然相與平定之者爾諸侯之<lb/>
<pb n="7b"/>
　力也其相與扶持之者尤有望於爾諸侯也爾於爾<lb/>
　之國無封殖以專利無侈靡以傷財當維王室之是<lb/>
　尊也念屏翰之大功其繼序之序者益思増益而皇<lb/>
　大之世世相承無替前功也爾歸治其國在用賢修<lb/>
　德而已莫彊乎維得賢人也能得人則四方皆訓傚<lb/>
　之莫光顯者修德也能修德則百君皆刑法之矣嗚<lb/>
　呼如此則豈唯予寵嘉之實前王所念而不釋也○<lb/>
　説者多以辟公為稱諸侯之祖父念兹戎功為勉之<lb/>
<pb n="8a"/>
　以念祖父之功今考本紀注徐廣云武王克殷二年<lb/>
　而崩皇甫謐云武王定位元年歲在乙酉六年庚寅<lb/>
　崩正如謐之言武王克殷纔六年又周公攝政七年<lb/>
　共十餘年耳烈文作于成王即政之初孟津諸侯固<lb/>
　多存者不應專戒其子孫也<hi>詩記曰於乎前王不忘如其自唐叔以下實寵</hi>
　<hi>嘉之○王氏曰先王之戒諸侯也欲其兢兢則中國強矣欲其顯顯則中國尊矣欲其四方訓之百辟刑</hi>
　<hi>之則各以德善胥訓胥效也内則百僚師師外則諸侯胥效則能以天下為一家中國為一人矣而先儒</hi>
　<hi>以謂先王不欲諸侯名譽出境是乃力征經營天下惴惴恐天下軋己之私意何足以語先王也</hi>
<pb n="8b"/>
　　　烈文一章十三句<lb/>
天作祀先王先公也<hi>箋曰先王謂太王以下○天保箋曰先公謂后稷至諸盩音籌又音舟○疏曰祀先王先公謂四時之祭祠禴嘗烝時祭所及唯親廟與太祖於成王之世為時祭當太王以下上及后稷一人而已言先公者唯斥后稷且經之所陳唯有先王之事而序并言先公者以詩人因於祭祀而作此歌近舉王迹所起其辭不及后稷序以祭時實祭后稷故其言及之昊天有成命經無地而序言地般經無海而序言海亦此類也</hi>
天作高山<hi>傳曰作生也○疏曰作者造立之言故為生也○箋曰髙山謂岐山也</hi>大王荒<lb/>
之<hi>大音泰○蘇氏曰荒治也○李氏曰始荒而闢之○今曰治荒為荒猶治亂為亂也今諺言開荒即始闢<pb n="9a"/>之意也</hi>彼作矣<hi>箋曰彼彼萬民也民皆/築作宫室以為常居</hi>文王康之<hi>箋曰康安也</hi>
彼徂矣<hi>箋曰徂往也民之往者○曹氏曰往歸者衆</hi>岐有夷之行<hi>如字王徐並去聲○程子曰夷平也○曹氏曰昔者髙山之險阻今為坦途矣○今曰夷即皇矣所謂串夷載路行猶行彼周行謂道路也</hi>子孫保之<lb/>
　遷岐非得已而周乃以岐興詩人以為是非人之所<lb/>
　能為故言此岐山天實為之也岐山本險阻荒僻之<lb/>
　地大王始開荒而闢之彼民皆不憚遷徙之勞築作<lb/>
　而居之矣文王從而安之彼民又皆徂往而歸之矣<lb/>
<pb n="9b"/>
　作謂舊民之樂遷如百堵皆作庶殷丕作之作也徂<lb/>
　謂新民之歸往如其子焉往之往也歸往者日衆故<lb/>
　岐山昔之險阻今為平夷之路矣大王文王之業子<lb/>
　孫當保守而不墜也成功告神之頌多言子孫當保<lb/>
　守之意蓋子孫能保守則可以慰祖宗之心也<lb/>
　　　天作一章七句<lb/>
昊天有成命郊祀天地也<hi>李氏曰蘇黄門謂冬至祀天於圜丘夏至祀地於方澤據周禮以為説東坡云昊天有成命郊祀天地也此乃合祭天地之明文</hi>
<pb n="10a"/>
昊天有成命<hi>曹氏曰成則不可易</hi>二后受之<hi>傳曰二后文武也</hi>成王不敢<lb/>
康<hi>箋曰成此王功</hi>夙夜基命宥密<hi>傳曰基始也宥寛也密寧也○箋曰寛仁所以止苛刻安静所以息暴亂</hi>於緝熙<hi>於音烏○王氏曰緝續也熙廣也○李氏曰緝熙當為成王</hi>單厥心<lb/>
<hi>單蘇音丹舊音亶○蘇氏曰單盡也</hi>肆其靖之<hi>今曰書凡𤼵語肆字皆訓故○箋曰靖安也</hi>
　天所以有不易之成命而文武得以受之者由其能<lb/>
　成此王功不敢康寧夙夜憂勤以肇基天命在於行<lb/>
　寛静之政而已又嗟歎而言為子孫者當緝續而熙<lb/>
　廣之大盡其心庶㡬可以安靖之勿墜宥密之初意<lb/>
<pb n="10b"/>
　也頌者成功告神必言子孫勉力保守以慰神祗祖<lb/>
　考之意維天之命曰曽孫篤之天作曰子孫保之我<lb/>
　將曰于時保之此所謂緝熙亦成王自勉之辭舊説<lb/>
　以緝熙為文武味詩之意嗟歎而更端言之所謂肆<lb/>
　其靖之即于時保之之意其者期之之辭也非言文<lb/>
　武矣<lb/>
　　　昊天有成命一章七句<lb/>
我將祀文王於明堂也<hi>陳氏曰古者祭天於圜丘掃地而行事器用陶匏牲用犢其禮<pb n="11a"/>極簡聖人之意以為未足以報本故於季秋之月有大享之禮焉天即帝也郊而曰天所以尊之也故以后稷配焉后稷逺矣配稷于郊亦以尊稷也明堂而曰帝所以親之也故以文王配焉文王親也配文王于明堂亦以親文王也然則郊者古禮而明堂者周制也周公以義起之也</hi>
我將我享<hi>箋曰將猶奉也○傳曰享獻也</hi>維羊維牛<hi>疏曰禮稱郊用特牲祭法云燔柴于泰壇祭天用騂犢則明堂祭天亦當特牛矣而得有羊者其配之人自當用太牢也○詩記曰郊特牲云帝牛不吉以為稷牛於是知明堂用牛夏官羊人曰釁積共其羊牲積柴祭天於是知祭帝用羊以父配帝則牲牢不得異食○今考釁謂邦器及軍器成則釁之</hi>維天其右之<hi>箋曰右助也下同○張子曰維天其右之不必饗之</hi>儀式刑文王之典<hi>箋曰儀則也式象也○傳曰刑法也○錢氏曰儀式刑猶<pb n="11b"/>書云嚴祗敬六德也○今曰累言之者謂法之不已也</hi>日靖四方<hi>陳氏曰靖安也○詩記曰於天維庶其饗之不敢加一辭焉於文王則言儀式其典日靖四方天不待贊法文王所以法天也卒章惟言畏天之威而不及文王者統於尊也畏天所以畏文王也天與文王一也</hi>伊嘏文王<hi>嘏音假○箋曰受福曰嘏</hi>既右饗之<hi>疏曰右助而歆饗之○李氏曰天若福文王則必饗吾之祭矣</hi>我其夙夜<lb/>
畏天之威于時保之<lb/>
　我所將奉我所獻享者維羊維牛而已禮之常也天<lb/>
　其右助我而饗此乎盖不敢必也天之所饗不在於<lb/>
　物惟自託於文王庶㡬可以格天我今儀則式象刑<lb/>
<pb n="12a"/>
　法文王之典日日施行之以安四方惟天惠民惟文<lb/>
　王之典足以安民天福文王則必右助而歆饗我祭<lb/>
　矣其右之者不敢必之辭也既右之者自必之辭也<lb/>
　然我尤當夙興夜寐畏天之威思所以保之其敢自<lb/>
　恃乎明堂之禮天與文王在焉成王寫其中心之誠<lb/>
　以對越而言之也○典毛於維清傳云法也於此云<lb/>
　常也鄭以為常道法者道之所寓其實一也<lb/>
　　　我將一章十句<lb/>
<pb n="12b"/>
時邁廵守告祭柴望也<hi>廵守音句狩○疏曰武王既定天下廵行其守土諸侯至于方嶽之下作告至之祭柴祭昊天望祭山川安祀百神乃是王者盛事周公既致太平追念武王之業故述其事而為此歌焉宣十二年左傳云昔武王克商作頌曰載戢干戈明此篇武王事也國語稱周公之頌曰載戢干戈明此詩周公作也○曹氏曰諸侯為天子守土其政之得失民之利病不得以周之故天子親自廵省焉廵狩必徧于四嶽每至其方嶽之下則燔柴升煙以告至若其山川之逺而不可至者則望而祭之書所謂至于岱宗柴望秩于山川是也○朱氏曰國語云金奏肆夏樊遏渠天子以饗元侯也即春官鍾師九夏之三也吕叔玉云肆夏時邁也樊遏執競也渠思文也</hi>
時邁其邦<hi>傳曰邁行也○箋曰武王時出行其邦國謂廵守也</hi>昊天其子之<hi>詩記曰人<pb n="13a"/>之宗子主一家者也天之子主天下者也時邁其邦人神莫不受職則昊天其子可知矣○朱氏曰天其子我乎哉蓋不敢必也○今曰昊天其子之與維天其右之語意同有天下曰天子子之謂使之為王也</hi>實右<lb/>
序有周<hi>箋曰右助也序次序也○曹氏曰序帝王之傳序也○錢氏曰次序者謂以周繼夏商也</hi>薄<lb/>
言震之<hi>程子曰薄言𤼵語辭○傳曰震動也</hi>莫不震疊<hi>傳曰疊懼也</hi>懷柔百神<lb/>
<hi>傳曰懷來也柔安也○曹氏曰祭法云山林川谷丘陵能出雲雨見怪物皆曰神有天下者祭百神諸侯在其地則祭之亡其地則不祭溥天之下莫非王上故廵守所至者神皆祭焉</hi>及河喬嶽<hi>傳曰喬髙也髙嶽岱宗也○疏曰廵守之禮必始於東方故以岱宗言之其實兼四嶽也</hi>允王維后<hi>箋曰允信也○陳氏曰信乎使我為王也</hi>明昭有周式序在位<hi>箋曰式用也○李氏曰序諸侯之在位者</hi>
<pb n="13b"/>
載戢干戈<hi>戢簪之入○釋文曰戢止也歛也</hi>載櫜弓矢<hi>櫜音羔○傳曰櫜韜也韜音滔○疏曰櫜者弓衣一名韜故内弓於衣謂之韜弓</hi>我求懿德<hi>箋曰懿美也</hi>肆于時夏<lb/>
<hi>箋曰肆陳也○李氏曰時夏中國也</hi>允王保之<lb/>
　廵守王者之禮武王初定天下時出廵行其邦國天<lb/>
　其子之乎設為問辭也應之曰天實右序有周矣武<lb/>
　王之廵守也於諸國薄警動之諸侯莫不震懼又所<lb/>
　至方嶽之下懷柔羣神望祀河嶽初得天下而人神<lb/>
　受職此非人之所能為也天實右序之也故天下莫<lb/>
<pb n="14a"/>
　不信武王之宜君天下也又應之曰天實明昭有周<lb/>
　矣武王之廵守也以慶罰黜陟之典序諸侯之在位<lb/>
　者又戢歛其干戈櫜韜其弓矢惟求懿美之德陳之<lb/>
　於中國既定天下而治道彰著此亦非人之所能為<lb/>
　也天實明昭之也故天下莫不信武王之能保天下<lb/>
　也既右序之又明昭之是天之子之也○右序有周<lb/>
　與明昭有周語意一同明昭不言實承上省文也言<lb/>
　天之右序有周而結之以允王維后謂膺天命而無<lb/>
<pb n="14b"/>
　愧也言天之明昭有周而結之以允王保之謂保天<lb/>
　命於無窮也結上文右序及明昭之意皆以允言之<lb/>
　　　時邁一章十五句<lb/>
執競祀武王也<lb/>
執競武王<hi>箋曰執持也競彊也○李氏曰自強之心執而勿失</hi>無競維烈<hi>傳曰無競競也烈業也○李氏曰觀武王伐紂而得天下拱揖指揮雖彊暴之國莫不趨使一戎衣而天下大定則其功烈為莫強矣</hi>不顯成康<hi>錢氏曰成王業安天下○李氏曰歐陽氏以成康為成王康王有窒礙不通者</hi>
上帝是皇<hi>傳曰皇美也</hi>自彼成康奄有四方<hi>傳曰奄同也○釋文曰盡也</hi>
<pb n="15a"/>
斤斤其明<hi>斤音靳○傳曰斤斤明察也○李氏曰言照臨四方無所不察也</hi>鐘鼓喤喤<lb/>
<hi>音横徐音皇○傳曰喤喤和也</hi>磬筦將將<hi>筦音管將音鏘○傳曰將將集也○錢氏曰聲之相應也</hi>
降福穰穰<hi>如羊反○傳曰穰穰衆也</hi>降福簡簡<hi>傳曰簡/簡大也</hi>威儀反反<hi>如字○賓之初筵傳曰反反重慎也</hi>既醉既飽<hi>錢氏曰主人受嘏既飲福醉飽矣</hi>福禄來反<lb/>
<hi>傳曰反復也</hi>
　能執持自強不息之志者武王也故功烈之盛天下<lb/>
　莫強焉豈不顯乎其成王業而安天下也上帝用是<lb/>
　皇美之自武王成王業安天下奄覆四方而有之其<lb/>
<pb n="15b"/>
　斤斤然明察無所不至言照臨四方也今祀武王之<lb/>
　時鐘鼓喤喤然和磬筦將將然集而神之降福穰穰<lb/>
　然衆簡簡然大言樂作而神福之也祭祀之威儀反<lb/>
　反然重謹之祭終飲福醉飽福禄反復未艾言禮行<lb/>
　而神福之也<hi>蘇氏曰凡今所以能備其禮樂脩其祭祀以受多福者皆武王之德所致也</hi>
　○箋以鐘鼓磬筦為武王祭廟作樂今不從陳氏以<lb/>
　為祀武王其説為長<lb/>
　　　執競一章十四句<lb/>
<pb n="16a"/>
思文后稷配天也<hi>疏曰國語云周文公之為頌曰思文后稷克配彼天是此篇周公所自作與時邁同也○李氏曰非其餘詩乃他人所作也盖以國語所稱者惟此二詩知其周公所作其餘不可得而知之也古之祭者必以其祖配之公羊宣公三年云郊則曷為必祭稷王者必以其祖配王者則曷為必以其祖配自内出者無匹不行自外至者無主不止則后稷所以配天盖所以尊祖也○黄氏曰生民為述事之辭思文為告神之辭此雅頌之所以異歟</hi>
思文后稷<hi>朱氏曰思語辭也文文德也○思解見思齊</hi>克配彼天<hi>曹氏曰天地能生之而不能養之茍不得其養則亦弗克遂其生矣惟后稷能養人故其功足以配天矣</hi>立我烝民<hi>疏曰存立我天下衆民之命</hi>莫匪爾極<hi>傳曰極中也○曹氏曰衣食足而後知榮辱倉廩實而後知禮<pb n="16b"/>節民心罔中惟爾之中而已</hi>貽我來牟<hi>箋曰貽遺也遺音位○釋文/曰牟字書作麰或作<graphic n="KR1279" url="https://raw.githubusercontent.com/kanripo/KR-Gaiji/master/images/KR1279.png" mimeType="image/png"/>○疏曰趙岐云麰大麥也廣雅云麰小麥</hi>帝命率育<hi>蘇氏曰率育徧養也</hi>無此疆爾界陳<lb/>
常于時夏<hi>朱氏曰陳其君臣父子之常道○陳氏曰時夏中國也○李氏曰后稷教民稼穡但養而已未及教之也如舜命契敬敷五教在寛則教之者乃契之事也思文之詩推美后稷乃以陳常于時夏言者盖無常産而有常心者惟士為能若民則無常産因無常心放僻邪侈無不為已</hi>
　后稷人臣而周人推以配天疑于追崇之過此詩𤼵<lb/>
　明之言德莫大於文后稷實有文德能配于天非虚<lb/>
　尊之也蓋民心莫不有是中而阻飢則失其常心自<lb/>
<pb n="17a"/>
　后稷播時百穀存立衆民之命而後各復其受中之<lb/>
　性是民之中皆是后稷之中也后稷遺我民以來牟<lb/>
　二麥之種此乃天命后稷徧養斯民無此疆爾界之<lb/>
　别遂使人倫常道得陳于中國也后稷播百穀獨舉<lb/>
　來牟者以其先熟濟民之食尤切也天能予民以中<lb/>
　后稷能全民之中天以徧覆為德后稷則達天之德<lb/>
　推后稷以配天信無歉矣○中者民心所自有特因<lb/>
　后稷有以養之而勿䘮耳非后稷以己之中予之而<lb/>
<pb n="17b"/>
　曰莫匪爾極何也后稷之心與斯民之心同此一中<lb/>
　非二物也斯民既全其中則斯民與后稷同此心亦<lb/>
　同此理更無差别民之中即后稷之中故曰莫匪爾<lb/>
　極康衢所詠爾極洪範所謂汝極天保所謂爾德君<lb/>
　牙所謂惟爾之中其意一也<lb/>
　　　思文一章八句<lb/>
　<lb/>
　詩緝卷三十二<lb/>
</p>
<p>
</p>
  </div>
</body>
</text>
</TEI>
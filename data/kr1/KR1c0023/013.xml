<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩緝卷十三</head> <lb/>
    <p>
<pb n="1a"/>
欽定四庫全書<lb/>
　詩緝卷十三<lb/>
　　　　　　　　　　　　　宋　嚴粲　撰<lb/>
陳　　　　國風<lb/>
<hi>譜曰陳者太皥虙犧氏之墟帝舜之胄有虞閼父者爲周武王陶正武王賴其利器用與其神明之後封其子嬀滿於陳都於宛丘之側是曰陳胡公以備三恪妻以元女大姬其封域在禹貢豫州之東其地廣平無名山大澤西外望方東不及明猪大姬無子好巫覡禱祈鬼神歌舞之樂民俗化而爲之五世至幽公當厲王時政衰大夫滛荒所爲無度國人傷而刺之陳之變風作矣閼音遏嬀音規明音孟明猪即爾雅孟諸覡音檄○疏<pb n="1b"/>曰左傳史趙云胡公不滛故周賜之姓使禩虞帝則胡公姓嬀武王所賜鄭駮異義云三恪尊於諸侯卑於二王之後樂記云武王未及下車封黄帝之後於薊封帝堯之後於祝封帝舜之後於陳下車乃封夏后氏之後於杞封殷之後於宋則陳與薊祝共爲三恪薊音計○朱氏曰今陳州是也</hi>
　陳詩十而七爲滛靈公之事世變已極詩訖於此<hi>詩訖</hi>
　<hi>於陳靈公</hi>下於秦夷之也<lb/>
宛丘刺幽公也<hi>疏曰幽公寜愼公圉戒子</hi>滛荒昏亂游蕩無度焉<hi>曰陳幽公詩厲王時</hi>
　幽公之遊蕩爲人所厭此詩殆蹙額而相告者歟<lb/>
<pb n="2a"/>
子之湯兮<hi>湯如字又去聲○李氏曰子稱幽公也○傳曰湯蕩也</hi>宛丘之上兮<hi>傳曰四方髙中央下曰宛丘○釋丘曰宛中宛丘○疏曰言其中央宛宛然是爲四方髙中央下也郭謂中央隆峻與此傅正反○補傳曰宛丘自爲地名</hi>洵有情兮<hi>洵音荀○傳曰洵信也</hi>而無望兮<lb/>
<hi>今曰望謂威儀也如近之則有望</hi>
　好樂者人之情也欲不可縱樂不可極必以禮節之<lb/>
　今子幽公之流蕩在宛丘之上信有好樂之情矣然<lb/>
　無威儀可瞻望也滛荒昏亂不復敬謹其威儀民因<lb/>
　其出遊見其容貌顔色而生慢昜之心所謂望之不<lb/>
<pb n="2b"/>
　似人君也<lb/>
坎其擊鼓<hi>傳曰坎坎擊鼔聲</hi>宛丘之下無冬無夏值其鷺羽<hi>值持之去○朱氏曰值遇○傳曰鷺羽可以爲翳翳音意○箋曰翳舞者所持</hi>
　言雖祁寒大暑亦遇其遊蕩厭之之辭也<lb/>
坎其擊缶<hi>音否方有反○傳曰盎謂乏缶盎於良反○疏曰郭璞云盎盆也此云擊缶則缶是樂器昜離卦九三不鼔缶而歌則大耋之嗟按坎卦六四樽酒簋二用缶又是酒器也襄九年宋災具綆缶又是汲器然缶是瓦器可以節樂若今擊甌又可以盛水盛酒即今之瓦盆也○曹氏曰李斯云夫擊甕叩缻彈筝拊髀而歌烏烏快耳目者眞秦聲也秦王嘗爲藺相如擊缶矣楊惲言家本秦也能爲秦聲酒後耳熱仰天拊缶<pb n="3a"/>而歌烏烏缻缶音同髀俾陛二音惲音允</hi>宛丘之道無冬無夏值其鷺翿<hi>音導○傳曰翿翳也</hi>
　　　宛丘三章四句<lb/>
東門之枌<hi>音焚</hi>疾亂也幽公滛荒風化之所行男女棄其<lb/>
舊業亟㑹於道路<hi>亟音棄</hi>歌舞於市井爾<hi>曰陳幽公詩厲王時○疏曰古者井田之制當井之中以二十𤱔爲廬舍因爲市交易故稱市井○曹氏曰幽公滛荒遊蕩嘗爲國人之所患苦及其乆也民更化之痛哉風俗之移人也</hi>
　後序附益講師之説時有失詩之意者一斷之以經<lb/>
<pb n="3b"/>
　可也首序之傳源流甚逺方作詩之時非國史題其<lb/>
　事於篇端雖孔子無由知之或欲併首序盡去之不<lb/>
　可也古説相傳猶不之信千載之下二以胷臆決之<lb/>
　難矣桑中溱洧之詩或謂滛者自言其如此此詩亦<lb/>
　爲男女聚㑹而賦其事以相樂蓋不用首序刺奔刺<lb/>
　亂疾亂之説耳如此則凡刺詩之作皆滛人動於滛<lb/>
　思發爲滛辭非止乎禮義者矣聖人何取滛人之言<lb/>
　著之爲經而使天下後世諷誦之邪故凡刺詩皆作<lb/>
<pb n="4a"/>
　者刺滛者非滛者自作也味此詩不績其麻正是誚<lb/>
　責之辭非相樂之辭首序未昜盡去也<lb/>
東門之枌<hi>傳曰枌白榆也解見唐山有樞</hi>○宛丘之栩<hi>音許○曰栩柞也□也杼也解見唐鴇羽</hi>子仲之子<hi>傳曰子仲陳大夫氏/○今曰子女子也</hi>婆娑其下<hi>娑音梭○張子曰婆娑不必是舞但裴徊翺翔之義士大夫之子不得過市今也遨遊於市井中爾</hi>
　陳都宛丘之側其東門與丘之間乃國之交㑹其處<lb/>
　又有枌栩二種之木可以休息故陳大夫子仲氏之<lb/>
　女乃婆娑遨遊於其下蓋以相誘説也遊蕩之俗以<lb/>
<pb n="4b"/>
　貴族猶爲之何責於小民乎次章言不績其麻知子<lb/>
　仲之子爲指女子也<lb/>
榖旦子差<hi>音釵○傳曰榖善也○䟽曰旦早朝也善曰謂無隂雲風雨○箋曰差擇也</hi>南方<lb/>
之原<hi>李氏曰毛鄭以原爲陳大夫氏不若歐陽氏以爲南方原野其説簡徑</hi>不績其麻<hi>七月疏曰績緝麻之名</hi>市也婆娑<lb/>
　既已相誘於是差擇榖善之朝晴明無風雨相㑹于<lb/>
　國南之原野其婦人不緝績其麻復由市中遨遊而<lb/>
　往所㑹之地何爲也哉<lb/>
<pb n="5a"/>
榖旦于逝<hi>傳曰逝往也</hi>越以鬷邁<hi>鬷音梭○箋曰越於也鬷總也○傳曰邁行也</hi>視<lb/>
爾如荍<hi>音翹○郭璞曰荍荆葵也似葵紫色○釋草曰荍芘芣二字音毗浮○陸璣曰似蕪菁花紫緑色可食微苦澀謝氏曰小草多花少葉葉又翹起</hi>貽我握椒<lb/>
　於榖善之日往所㑹原野之地男女於是皆往也男<lb/>
　女交㑹而相説曰我視女之顔色美如荆葵女乃遺<lb/>
　我一握之椒交情好也椒實芬香故以相遺<lb/>
　　　東門之枌三章章四句<lb/>
衡門<hi>衡如字</hi>誘僖公也<hi>朱氏曰誘進也○疏曰僖公孝幽公寜子</hi>愿而無立志<lb/>
<pb n="5b"/>
<hi>愿音願</hi>故作是詩以誘掖其君也<hi>箋曰掖扶持也○曰陳僖公詩宣王時</hi>
　衡門與魏園桃檜羔裘意同<lb/>
衡門之下<hi>疏曰衡古文横字也○曹氏曰衡門横一木爲門貧者居之也</hi>可以棲遲<hi>棲音西○傳曰棲遲游息也</hi>泌之洋洋<hi>泌音秘○傳曰泌泉水也○疏曰邶風有毖彼泉水知泌爲泉○今曰毖彼泉水乃毖然流貌毛以此泌與彼毖字異義同亦當爲泉水之流貌非謂泌爲泉水也○朱氏曰洋洋安流廣長貌</hi>可以樂饑<hi>樂毛音洛鄭音療</hi>
　僖公自謂國小不足以有爲意氣消縮無奮然自立<lb/>
　之志故詩人欲誘掖之謂横木爲門雖至淺陋亦可<lb/>
<pb n="6a"/>
　以棲遲游息於其下泌然而流之泉水洋洋然廣長<lb/>
　玩之亦可以樂而忘饑喻陳國雖小亦足以有爲孟<lb/>
　子曰今滕絶長補短將五十里也猶可以爲善國<lb/>
豈其食魚必河之魴<hi>音房○曰魴鯿也鯿音邊○釋魚曰魴魾魾音丕○釋曰魴一名魾江東呼爲鰏○陸璣曰今伊洛濟潁魴魚也廣而薄肥甜而少肉細鱗魚之美者也漁陽泉州及遼東梁水魴特肥而厚尤美於中州魴故其鄉語曰居就糧梁水魴魴是也○山隂陸氏曰魴今之青鯿也郊居賦云赤鯉青細鱗縮項闊腹蓋弱魚也其廣方其厚褊故一曰魴魚一曰鯿魚魴方也鯿褊也里語曰洛鯉伊魴貴於牛羊言洛以深宜鯉伊以清淺宜魴也河性宜魚故曰河之魴河之鯉</hi>豈其取妻<hi>取音娶</hi>必齊<lb/>
<pb n="6b"/>
之姜<hi>箋曰齊姜姓○解頥新語曰姜女子之貴者</hi>豈其食魚必河之鯉<hi>解見魚麗</hi>
豈其取妻必宋之子<hi>箋曰宋子姓</hi>
　喻不必大國而後可爲政也<lb/>
　　　衡門三章章四句<lb/>
東門之池刺時也疾其君之滛昏而思賢女以配君子<lb/>
也<hi>曰陳僖公詩宣王時</hi>
　滛昏不可告語而惟思賢女以配之蓋外此無策矣<lb/>
東門之池<hi>傳曰池城池也○補傳曰陳風三詩言東門蓋指所見以起興也</hi>可以漚麻<lb/>
<pb n="7a"/>
<hi>漚謳之去○錢氏曰漚之浸也</hi>彼美淑姬<hi>疏曰黄帝姓姬炎帝姓姜二姓之後子孫昌盛其家之女美者尤多遂以姬姜爲婦人之美稱○董氏曰周姬姓陳因元女以封故詩人猶言淑姫</hi>可與晤歌<lb/>
<hi>晤音悟○箋曰晤猶對也</hi>
　興也東門城池之中可以漚漬其麻麻漚水中朝夕<lb/>
　浸漬然後柔韌也<hi>韌音刃</hi>彼美好之善可與僖公晤對<lb/>
　而歌僖公與賢妃相處夙夜警戒庶幾改化也僖公<lb/>
　荒滛忠臣良士之言無由可入矣其君子無可奈何<lb/>
　但因其好色思得淑女爲其配耦庶幾優柔而漸入<lb/>
<pb n="7b"/>
　之如池之漚麻漸漬而化之也<lb/>
東門之池可以漚紵<hi>除之上濁○朱氏曰紵麻屬也○陸璣曰宿报在地中至春自生不歲種也荆揚之間一歲三収</hi>彼美淑姬可與晤語<lb/>
東門之池可以漚菅<hi>音姦○郭璞曰菅茅屬也○陸璣曰柔韌宜爲索  ○解見白華</hi>
彼美淑姬可與晤言<lb/>
　　　東門之池三章章四句<lb/>
東門之楊刺時也昏姻失時男女多違親迎<hi>去聲</hi>女猶有<lb/>
不至者也<hi>曰陳僖公時宣王時</hi>
<pb n="8a"/>
　陳東門之楊與鄭丰皆親迎而女不至言刺時猶言<lb/>
　刺亂以時使然也<lb/>
東門之楊<hi>曰楊蒲栁也解見車鄰</hi>其葉牂牂<hi>音臧○傳曰牂牂然盛貌○曹氏曰自九月以後正月以前昏姻正時也楊葉茂盛則春既莫</hi>昏以爲期明星煌煌<hi>朱氏曰煌煌明貌</hi>
　興之不兼比者也秋冬爲昏姻之時今東門之楊木<lb/>
　其葉牂牂然盛則春莫而昏姻失時矣親迎以昏爲<lb/>
　期而至明星煌煌然大明夜已深而竟不至滛風行<lb/>
<pb n="8b"/>
　而女有他志也<hi>李氏曰毛氏以秋冬爲昏姻之時則以荀子云霜降逆女水冸殺止家語云羣</hi>
　<hi>生閉藏乎隂而爲化育之始故聖人以合男女窮天數也霜降而婦功成嫁娶者行焉氷泮而農桑起昏</hi>
　<hi>禮殺於此鄭氏以仲春爲昏姻之時則以周官云仲春之月㑹男女之無夫家者觀此兩說毛氏爲勝按</hi>
　<hi>匏有苦葉之詩云士如歸妻迨氷未泮是秋冬之間可以嫁娶之時也鄭氏於士如歸妻迨氷未泮以爲</hi>
　<hi>請期二月可以昏矣據詩言歸妻則實已逆矣安得以歸妻爲請期乎然據周禮言仲春之月㑹男女之</hi>
　<hi>無夫家蓋於下文又言是時也奔者不禁則是於霜降之後氷泮之前使民皆得以行嫁聚之禮及至仲</hi>
　<hi>春之月猶有男女之無夫家者則以媒氏㑹之是以有奔者不禁之事先王立决不應專用仲春之月殺</hi>
　<hi>色戒反</hi>
<pb n="9a"/>
東門之楊其葉肺肺<hi>音沛○傳曰猶牂牂也</hi>昏以爲期明星晢晢<lb/>
<hi>音制○傳曰晢晢猶煌煌也</hi>
　　　東門之楊二章章四句<lb/>
墓門刺陳佗也<hi>佗音駝○疏曰佗文公圉子桓公鮑之弟世家以佗爲厲公躍爲利公按經傳五父與佗一人厲公即是無復利公矣馬遷誤也</hi>陳佗無良師傅以至於不義<lb/>
惡加於萬民焉<hi>曰陳厲公詩桓王時○疏曰春秋桓五年正月甲戌己丑陳侯鮑卒左傳云再赴也於是陳亂文公子佗殺太子免而代之公疾病而亂作國人分散故再赴免音問○陳氏曰此詩雖以刺佗乃是書舊之賢者備見始末追咎先君不能爲佗置良師傅致有弑逆之事也</hi>
<pb n="9b"/>
　觀陳佗親仁善鄰之言見其性質本非不美未幾往<lb/>
　鄭涖盟而㰱如忘蓋已有蠱惑之者故詩人歸咎於<lb/>
　無良師傅也<hi>左傳隠六年鄭伯請成于陳陳侯不許五父諌曰親仁善鄰國之寳也七年陳</hi>
　<hi>及鄭平五父及鄭伯盟㰱如忘洩伯曰五父必不免不賴盟矣鄭良佐如陳涖盟亦知陳之將亂也㰱色</hi>
　<hi>洽反忘去聲洩息列反</hi>
墓門有棘<hi>曰棘荊棘也解見楚茨</hi>斧以斯之<hi>傳曰斯析也○釋言曰斯離也</hi>夫也<lb/>
不良<hi>傳曰夫傅相也相去聲○夫也猶言此人檀弓曾子曰夫夫也注上音扶下如字猶言此丈夫也</hi>
國人知之知而不巳<hi>程子曰巳去聲今曰論語三已之孟子士師不能治事則巳之○謂<pb n="10a"/>廢退之也與節南山式夷式已同</hi>誰昔然矣<lb/>
　興也言他性本非不善以失教導而流於不善如墓<lb/>
　道之門人所稀行失於修治而荆棘生之猶孟子言<lb/>
　爲間不用則茅塞之矣此墓門既有棘必用斧以斯<lb/>
　析之佗有不善必用良師傅以教誨之今傅相之人<lb/>
　不良國人皆知之則當去之也知其不良而不去之<lb/>
　誰從來如是乎蓋歸咎於前人也夫也謂傅相之人<lb/>
　當時必有所指也<lb/>
<pb n="10b"/>
墓門有梅有鴞萃止<hi>鴞戸嬌反泮水音遙○鴞怪鴟也鵩也鵂鶹也即瞻仰之爲鴟也鵩音服鵂鶹音休留○傳曰惡聲之鳥也○陸璣曰鴞大如斑鳩緑色入人家凶賈誼所賦鵩鳥是也今人謂之鵂鶹亦名恮鴟内則云鵠鴞眫古人尚之眫音判注云彈謂脅側薄肉也○山隂陸氏曰俗云禍鳥也莊子云見而求鴞炙一曰鵩似鴞則鴞又非鵩矣其肉甚美可為羹<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>又可爲炙炙音柘<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>音壑羹<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>也○傳曰萃集也</hi>
夫也不良歌以訊之<hi>傳曰訊告也</hi>訊予不顧顚倒思予<lb/>
　棘以喻佗後來之爲惡梅以喻佗性質之本美言梅<lb/>
　本美木生於墓門荒僻之處而惡聲之鴞乃萃集焉<lb/>
　萃集非止一鴞喻羣小附和之衆縱臾之爲惡也<hi>縱子</hi>
<pb n="11a"/>
　<hi>勇反史讀曰勇</hi>此傅相之人不良有歌其惡以訊告之而不<lb/>
　予顧至於顚倒然後思予則悔無及矣<lb/>
　　　墓門二章章六句<lb/>
防有鵲巢憂䜛賊也宣公多信䜛<hi>疏曰宣公杵曰莊公林弟</hi>君子憂<lb/>
懼焉<hi>曰陳宣公詩僖惠之間</hi>
　此詩憂䜛賊者詩人爲賢者憂之也<lb/>
防有鵲巢<hi>傳曰防邑也</hi>卭有㫖苕<hi>卭音窮苕音條○傳曰卭丘也○□記曰後漢地理志陳縣注博物記云卭地在縣北防亭在焉○箋曰㫖美也○曰此㫖苕苕饒也非小雅苕之華所謂陵苕也<pb n="11b"/>○疏曰苕之華傳云苕陵苕此傳直云苕草彼陵苕之草好生下濕此則生於髙丘與彼異也○陵璣曰苕苕饒也幽州人謂之翹饒蔓生莖如勞正而細葉似蒺蔾而青其莖葉緑色可生食如小豆藿○長樂劉氏曰㫖者地荒則草美盛也</hi>誰侜予美<hi>侜音舟○李氏曰説文云侜壅蔽也○程子曰予美心所賢者○今曰唐葛生言予美則婦人稱其夫此詩予美則詩人稱賢者也</hi>心焉忉忉<hi>音刀○齊甫田𫝊曰忉忉憂勞也</hi>
　興也言防邑有鵲巢卭丘有㫖美之苕饒陳人指其<lb/>
　地之所見也鵲巢積累而成喻爲䜛之積漸苕草延<lb/>
　蔓而生喻所䜛之浸廣誰壅蔽予所美之賢者使我<lb/>
<pb n="12a"/>
　心忉忉然憂勞也<lb/>
中唐有甓<hi>音霹○釋宫曰廟中路謂之唐堂塗謂之陳瓴甋謂之甓瓴甋音零滴○疏口堂塗堂下至門之徑也唐之與陳廟庭之異名耳其實一也今曰毛以中爲中庭唐爲堂塗不必分也中唐猶言唐中耳○郭璞曰甓㼾甎也㼾音鹿</hi>卭有㫖鷊<hi>音逆鶂音同○傳曰鷊綬草也○郭璞曰有雜色似綬也</hi>
誰侜予美心焉愓愓<hi>音趯○程子曰愓愓懼也</hi>
　中唐乃堂下至門之徑有甓非一甓也亦以積累而<lb/>
　成功卭有㫖美之鷊草雜衆色以成文猶䜛言交織<lb/>
　以成惑美義與貝錦同<lb/>
<pb n="12b"/>
　　　防有鵲巢二章章四句<lb/>
月出刺好色也<hi>好去聲</hi>在位不好德而説美色焉<hi>説音恱○曰陳宣公詩僖惠之間</hi>
月出皎兮<hi>皎音繳○今曰皎月光皎潔</hi>佼人僚兮<hi>佼音攪僚音了○疏曰佼好也○今曰孟子云子都之佼○傳曰僚好貌</hi>舒窈糾兮<hi>窈音杳糾喬之上濁○傳曰舒遲也窈糾舒之姿也○今曰舒而脱脱兮</hi>勞心悄兮<hi>悄鍬之上○傳曰悄戞也○錢氏曰黙憂也</hi>
　興也當月出皎潔之時感其所見興佼好之人顔色<lb/>
　僚然而好其明艶白晳如月之初出而皎潔其行止<lb/>
<pb n="13a"/>
　舒遲窈糾然姿態之美也思而不可得則勞心悄然<lb/>
　憂愁而靜黙也○宋玉神女賦云其少進也皎若明<lb/>
　月舒其光正用此詩也又云歩裔裔兮曜後堂又云<lb/>
　動霧縠以徐歩皆形容舒之意<lb/>
月出皓兮<hi>皓音鎬豪之上濁○今曰皓月光之白也</hi>佼人懰兮<hi>懰音栁○蘇氏曰懰好也</hi>
舒懮受兮<hi>懮音酉○蘇氏曰懮受舒之姿也</hi>勞心慅兮<hi>慅音草○王氏曰慅言不安而慅動</hi>
月出照兮佼人燎兮<hi>燎音療○蘇氏曰燎明也</hi>舒夭紹兮<hi>夭音殀○季氏曰夭<pb n="13b"/>紹亦舒之姿也</hi>勞心慘兮<hi>王氏曰慘言不舒而憂愁</hi>
　　　月出三章章四句<lb/>
株林<hi>株音誅</hi>刺靈公也<hi>疏曰靈公平/國共公朔子</hi>滛乎夏姬<hi>夏遐之上濁○疏曰夏姬陳大夫妻夏徴舒之母鄭女也徴舒字子南夫字御叔宣九年左傳稱陳靈公與孔寜儀行父通於夏姬十年經云陳夏徴舒弑其君平國傳云陳靈公與孔寜儀行父飲酒於夏氏公謂行父曰徴舒似汝對曰亦似君徴舒病之公出自其廐射而殺之昭二十八年左傳叔向之母論夏姬云是鄭穆公少妃姚子之子子貉之妹也子貉早死而天鍾美於是楚語云昔陳公子夏爲御叔娶於鄭穆公女生子南子南之母亂陳而亡之是言夏姫所出及夫子名字御如字一音禦貉音陌</hi>驅馳而往朝夕不休息焉<hi>曰陳<pb n="14a"/>靈公詩定王時</hi>
　株林夏南之辭迫切矣而靈公猶不知羞惡也<lb/>
朝爲乎株林<hi>傳曰株林夏氏邑也</hi>從夏南匪適株林從夏南<lb/>
　夏南夏姬之子也夏姬之事太䙝詩人不欲斥言之<lb/>
　故託辭於其子謂夏南非有見焉不足往見也今公<lb/>
　之命駕何爲欲往株林以從夏南乎又自解之曰必<lb/>
　非往株林以從夏南也恐有他往耳依違言之而譏<lb/>
　之最切矣<hi>補傳曰不斥夏姬而言夏南夏南實主其家國人亦豫憂其禍必作於夏南也</hi>
<pb n="14b"/>
駕我乘馬<hi>乘去聲</hi>説于株野<hi>説音税○箋/曰説舍也</hi>乘我乘駒<hi>上乘平聲下乘去聲</hi>朝食于株<lb/>
　始見公之命駕謂必非徃株林以從夏南既而駕一<lb/>
　乘之馬則舍説于株林之野乘一乘之駒則又朝食<lb/>
　于株元無他往朝朝暮暮只往株林何爲也哉<lb/>
　　　株林二章章四句<lb/>
澤陂刺時也言靈公君臣滛於其國男女相説<hi>音悦</hi>憂思<lb/>
感傷焉<hi>思音伺○今曰陳靈公詩定王時○王氏曰東門之枌宛丘之應也澤陂株林之應也</hi>
<pb n="15a"/>
　此詩言寤寐無爲刺靈公君臣惟知好色而不知其<lb/>
　他焉知爲作者刺滛者變風多男女之詩或疑似後<lb/>
　世艶曲聖人宜刪之非也刺滛之詩非滛者自作乃<lb/>
　時人作詩譏刺其如此所謂思無邪也聖人存之以<lb/>
　立教使後世知爲不善於隱微之地人得而知之惡<lb/>
　名播於無窮而不可湔洗欲其戒謹恐懼也讀詩者<lb/>
　能無邪爾思則凛然見聖人立教之嚴矣<hi>詩記曰變風始於雞</hi>
　<hi>鳴終於澤陂凡一百二十八篇而男女夫婦之詩四十有九抑何多邪曰有天地然後有萬物有萬物然</hi>
<pb n="15b"/>
　<hi>後有男女有男女然後有夫婦有夫婦然後有父子有父子然後有君臣有君臣然後有上下有上下然</hi>
　<hi>後禮義有所錯男女者三綱之本萬事之先也正風之所以爲正者舉其正者以勸之也髮風之所以爲</hi>
　<hi>變者舉其不正者以戒之也道之升降時之治亂俗之汚隆民之死生於是乎在録之煩悉篇之重複亦</hi>
　<hi>何疑哉</hi>
彼澤之陂<hi>董氏曰澤水之鍾也○傳曰陂澤障也障音帳</hi>有蒲與荷<hi>説文曰蒲似莞而𥚹有脊滑柔而温莞音官蒲山隂陸氏曰蒲水草也生於水厓可以爲席故男執  璧言有安人之道也○今曰斯干下莞箋云小蒲則莞精蒲麤矣○釋草曰荷芙蕖其莖茹其葉蕸其本蔤其華菡萏其實蓮其根藕茹音加蕸音遐蔤音宻○陳氏曰皆以美物相依</hi>有美一人傷如之何寤寐無爲<lb/>
<pb n="16a"/>
涕泗滂沱<hi>泗音四○傳曰自目曰涕自鼻曰泗○疏曰經傳言隕涕出涕皆謂淚出於目○今曰漸漸之石俾滂沱矣疏以爲雨盛此言涕泗如雨也</hi>
　興也蒲葉柔滑荷花紅艶皆物之美而可愛者彼澤<lb/>
　之陂有蒲與荷言美物相依也今有一美好之女不<lb/>
　得如蒲荷之相依我心之傷奈之何也或寤而覺或<lb/>
　寐而寢更無他事但目涕鼻泗俱下滂沱如雨而已<lb/>
　譏而鄙之也<lb/>
彼澤之陂有蒲與蕳<hi>音艱○傳曰蕳繭也</hi>有美一人碩大且卷<hi>音權<pb n="16b"/>○傳曰卷好貌○李氏曰盧令其人美且鬈字雖不同其義則一○釋文曰鬈髮好貌</hi>寤寐無爲<lb/>
中心悁悁<hi>音淵○傳曰悁悁猶悒悒也</hi>
　蘭是芬香之草喻女美也或疑碩大非婦人之稱遂<lb/>
　疑此爲慕賢之詩觀衛風以碩人稱莊姜車牽稱辰<lb/>
　彼碩女則詩以碩大稱婦人多矣<lb/>
彼澤之陂有蒲菡萏<hi>菡酣之上濁萏談之上濁菡頷憾同音萏禫髧同音○傳曰菡萏荷華也</hi>有美一人碩大且儼<hi>傳曰儼/矜莊貌</hi>寤寐無爲輾轉伏枕<hi>輾音展○輾轉解見闗雎○朱氏曰伏枕而思也</hi>
<pb n="17a"/>
　　　澤陂三章章六句<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩緝卷十三<lb/>
</p>
<p>
</p>
  </div>
</body>
</text>
</TEI>
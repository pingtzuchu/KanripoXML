<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩緝卷九</head> <lb/>
    <p>
<pb n="1a"/>
欽定四庫全書<lb/>
　詩緝卷九<lb/>
　　　　　　　　　　　　　宋　嚴粲　撰<lb/>
齊　　　　國風<lb/>
<hi>譜曰齊者古少皥之世爽鳩氏之墟周武王伐紂封太師吕望於齊是謂齊太公都營丘後五世哀公政哀荒滛怠慢紀侯譖之於周懿王使烹焉齊之變風始作○疏曰漢書地理志云齊郡臨淄縣師尚父所封也臣瓚按臨淄即營丘也今齊之城内有丘即營丘也淄水過其南及東以丘臨水謂之臨淄齊世家云太公卒子丁公伋立卒子乙公得立卒子癸公慈母立卒子哀公不辰立是為五世○程子曰君臣上下之分失則人倫亂<pb n="1b"/>人倫廢則入於禽獸身為禽獸之行其風可知故次以齊</hi>
　政令僅行於郊畿而畿内之鄭亦自為列國則王室<lb/>
　之微甚矣於是乎齊始霸故王鄭之後次以齊也子<lb/>
　夏言鄭音好濫淫志衛音趨數煩志<hi>趨數音促速</hi>齊音敖<lb/>
　辟喬志<hi>敖辟喬音傲僻驕</hi>皆淫於色而害於徳齊亦二南之<lb/>
　變也<lb/>
雞鳴思賢妃也哀公荒淫怠慢<hi>疏曰哀公不辰癸公慈母子</hi>故陳賢<lb/>
妃貞女夙夜警戒相成之道也<hi>曰齊哀公詩懿王時</hi>
<pb n="2a"/>
　變風自懿王始豳前此矣其始懿何也君臣相疑則<lb/>
　幾於變矣成王悟而周公歸於是乎有雅頌制作之<lb/>
　盛而變風之跡泯矣由懿以降變而不復正也宣號<lb/>
　興復無能改於風之變也齊哀之荒淫罪也受譖而<lb/>
　烹之非政也上下交失變之始也此詩直刺荒淫序<lb/>
　言思賢妃者詩人言外之意也<lb/>
雞既鳴矣朝既盈矣<hi>朝音潮</hi>匪雞則鳴蒼蠅之聲<hi>曹氏曰哀公以雞鳴為蒼蠅之聲</hi>
<pb n="2b"/>
　古者太師奏雞鳴則君當起今雞已鳴矣㑹集於朝<lb/>
　中者已盈滿矣哀公乃謂此非雞之鳴是蒼蠅之聲<lb/>
　耳雞鳴與蠅聲不相類見荒淫昏亂也哀公無夜氣<lb/>
　之存矣○舊説以為古之賢妃警其夫欲令早起誤<lb/>
　以蠅聲為雞聲蠅以天將明乃飛而有聲雞未明之<lb/>
　前無蠅聲也<lb/>
東方明矣朝既昌矣<hi>傳曰昌盛也</hi>匪東方則明月出之光<hi>曹氏曰哀公以東方明為月出之光</hi>
<pb n="3a"/>
蟲飛薨薨<hi>音轟○朱氏曰薨薨羣飛聲</hi>甘與子同夢㑹且歸矣<hi>傳曰㑹㑹於朝也</hi>無庶予子憎<hi>今曰無庶猶庶無古人辭急倒用也予子吾子也稱其所眤也愛而稱之之辭也秦風婦愛其夫稱予美大雅商人愛武王稱予侯</hi>
　羽蟲羣飛之聲薨薨然天既曉而哀公起已晏矣猶<lb/>
　語其所昵曰吾方甘與子卧而同夢迫於視朝而起<lb/>
　吾㑹朝即歸庶無為吾子所憎也此兒女昵昵恩怨<lb/>
　爾汝之辭持被入直刺刺顧婢子語之情狀也<hi>刺音辣語</hi>
　<hi>聲也</hi>聖人刪詩著此以見閨門淫昵之私無隠不顯也<lb/>
<pb n="3b"/>
　為戒深矣<lb/>
　　　雞鳴三章章四句<lb/>
還<hi>音旋</hi>刺荒也<hi>曹氏曰書云外作禽荒孟子云從獸無厭謂之荒則荒者謂以田獵而荒棄政事也</hi>
哀公好田獵<hi>好去聲</hi>從禽獸而無厭<hi>去平二音</hi>國人化之遂成<lb/>
風俗習於田獵謂之賢閑於馳逐謂之好焉<hi>好如字曰齊哀公詩懿王時</hi>
　齊雍容文雅之俗也一旦遷染愈下獵者旁午於道<lb/>
　畢事而歸猶意氣勃勃而不自知其非也習俗之陷<lb/>
<pb n="4a"/>
　溺如此哉故曰上之所好惡不可不謹也<lb/>
子之還兮<hi>傳曰還便捷之貎○曹氏曰謂馳逐之便捷</hi>遭我乎峱之間兮<hi>峱音猱乃刀切○傳曰峱山名○曹氏曰在齊之郊</hi>竝驅從兩肩兮<hi>傳曰從逐也獸三嵗曰肩肩亦作豜○疏曰大司馬云大獸公之七月云獻豜于公則肩是大獸故言三嵗也</hi>揖我謂我儇兮<lb/>
<hi>儇音喧許全反○傳曰儇利也○箋曰譽之者以報前言還也○疏曰言其便利馳逐○今曰荀子云鄉曲之儇子</hi>
　國人好田成俗俱出田獵而相從既歸而相謂曰以<lb/>
　子之便捷還然向來遭我於峱山之間我與子竝行<lb/>
<pb n="4b"/>
　驅馬從逐兩獸子乃揖我謂我甚儇利也以子之能<lb/>
　尚且見推此自矜於其黨以氣陵之之辭也<lb/>
子之茂兮<hi>傳曰茂美也○曹氏曰謂才藝之茂美也</hi>遭我乎峱之道兮竝驅<lb/>
從兩牡兮揖我謂我好兮<lb/>
子之昌兮<hi>錢氏曰昌盛壯也</hi>遭我乎峱之陽兮<hi>朱氏曰山南曰陽</hi>竝驅<lb/>
從兩狼兮<hi>釋獸曰狼牡獾牝狼其子獥絶有力迅獾音歡獥音呌○舍人曰狼牡名獾牝名狼其子名獥絶有力者名迅○説文曰狼似犬鋭頭白頰髙前廣後○陸璣曰其鳴能小能大善為小兒啼聲以誘人其猛健者去之數十步雖善用兵者不能免也</hi>揖我謂我臧兮<hi>傳曰臧善也○詩記曰齊以游<pb n="5a"/>畋成俗詩人載其馳驅而相遇也意氣飛動鬱鬱見於眉睫之間染其神者深矣夫豈一朝一夕所能反哉</hi>
　　　還三章章四句<lb/>
著<hi>音除又音住</hi>刺時也時不親迎也<hi>迎去聲○曰齊哀公詩懿王時</hi>
　禮唯天子不親迎使三公迎后魯哀公曰冕而親迎<lb/>
　不已重乎孔子曰合二姓之好以繼先聖之後以為<lb/>
　天地宗廟社稷之主君何謂已重乎是諸侯以下皆<lb/>
　當親迎也當時皆不親迎此詩言卿大夫士之事舉<lb/>
　其中以明上下也<lb/>
<pb n="5b"/>
俟我於著乎而<hi>傳曰俟待也門屏之間曰著○釋宫曰門屏之間謂之宁○疏曰孫炎云門内屏外人君視朝所宁立處也著與宁音義同</hi>充耳以素乎而<hi>疏曰塞耳也即所謂瑱也懸當耳故謂之塞耳以素絲為紞也紞懸瑱之繩也紞用雜綵線織之天子諸侯五色臣三色素色分明目所先見故先言之瑱天之去聲紞音膽</hi>尚之以瓊華乎而<hi>朱氏曰尚加也○張子曰充耳非一物先以纊塞後以瓊華加之○傳曰瓊華美石士之服也○箋曰瓊華石色似瓊也○瓊解見衛木𤓰○疏曰瓊玉之美名華光華也君以玉為瑱臣則不可</hi>
　設為嫁者之辭言其夫待我於夫家門屏之間見其<lb/>
　充耳以素絲為紞也其紞之末加以美石如瓊之華<lb/>
<pb n="6a"/>
　謂瑱也服此服飾而止俟我於其家門屏之間而壻<lb/>
　往婦家之禮不行矣是不親迎也○此詩總言卿大<lb/>
　夫士也於著於庭於堂止是待有先後耳毛以為一<lb/>
　章述士二章述卿大夫三章述人君今從鄭義<hi>詩記曰前</hi>
　<hi>漢地理志載齊之風俗曰俟我於著乎而此亦其舒緩之體也雖非此篇意之所主然廣谷大川異制民</hi>
　<hi>生其間異俗剛柔輕重遲速異齊皆學者所當觀也詩可以觀其此類歟○補傳曰齊人廢親迎之禮安</hi>
　<hi>然舒緩俟我於其家門屏之間</hi>
俟我於庭乎而充耳以青乎而<hi>箋曰青紞之青</hi>尚之以瓊瑩乎<lb/>
<pb n="6b"/>
而<hi>瑩音滎○今曰瓊瑩者美石如瓊之瑩也瑩鮮絜也鄭氏云玉色似瓊似瑩非也○曹氏曰英華瑩皆光采也</hi>
俟我於堂乎而充耳以黄乎而<hi>箋曰黄紞之黄</hi>尚之以瓊英乎<lb/>
而<hi>箋曰瓊英猶瓊華也○詩記曰昏禮壻往婦家親迎既奠鴈御輪壻乃先歸俟于門外婦至壻揖婦以入及寢門揖入升自西階齊人既不親迎故但行婦至壻家之禮俟我於著乎而此昏禮所謂壻俟于門外婦至壻揖婦以入之時也俟我于庭乎而庭在大門之内寢門之外此昏禮所謂及寢門揖入之時也俟我於堂乎而升階而後至堂此昏禮所謂升自西階之時也壻道婦入故於著於庭於堂每節皆俟之也</hi>
　　　著三章章三句<lb/>
<pb n="7a"/>
東方之日刺衰也君臣失道男女淫奔不能以禮化也<lb/>
<hi>曰齊哀公詩懿王時</hi>
　衰謂政衰民散淫風肆行而無忌也<lb/>
東方之日兮<hi>傳曰日出東方人君明盛無不照察也</hi>彼姝者子<hi>姝音樞○箋曰姝美也</hi>在我室兮在我室兮履我即兮<hi>朱氏曰履隨也○今曰履訓踐踐其跡而從之故為隨也○箋曰即就也</hi>
　興也君猶日也君道明盛則如日出東方無不照察<lb/>
　今有姝美之女子來在我之室既在我之室隨我而<lb/>
<pb n="7b"/>
　相就是君道之昏也言我者詩人指淫夫非自我也<lb/>
東方之月兮<hi>曹氏曰月終魄于東</hi>彼姝者子在我闥兮<hi>闥音撻○傳曰闥門内也</hi>在我闥兮履我發兮<hi>傳曰發行也○朱氏曰躡我行去也</hi>
　臣猶月也月生於西則其明未盛月出東方亦望後<lb/>
　明盛之時也<lb/>
　　　東方之日二章章五句<lb/>
東方未明刺無節也朝廷興居無節號令不時<hi>詩記曰此一語贅葢見詩中有自公令之之文而妄附益之耳</hi>挈壺氏不能掌其職焉<hi>挈愆之反○箋<pb n="8a"/>曰挈壺氏掌漏刻者夏官序云挈壺氏下士六人○曰齊哀公詩懿王時</hi>
　此詩主刺哀公非刺挈壺氏也<hi>李氏曰觀人之政者見其一失則逆料其</hi>
　<hi>餘也</hi>
東方未明顛倒衣裳<hi>倒音島</hi>顛之倒之自公召之<hi>箋曰自從也</hi>
　羣臣之朝辨色始入今東方猶未明自可徐徐入朝<lb/>
　而羣臣促遽至乃顛倒其衣裳者由朝人從君所來<lb/>
　而召之是興居無節號令不時也<lb/>
東方未晞<hi>音希○傳曰晞明之始升○疏曰晞是日之光氣湛露匪陽不晞謂見日之光而物乾蒹<pb n="8b"/>葭白露未晞亦為乾義此言東方未明無取於乾故言明之始升今曰日氣所乾為晞未晞未有日之乾氣則日未出也</hi>顛倒裳衣倒之顛之自公令之<hi>令去聲○朱氏曰令猶召之也</hi>
折栁樊圃<hi>傳曰栁柔脆之木樊藩也圃菜園也折栁以為藩園無益於禁也</hi>狂夫瞿瞿<lb/>
<hi>音句○傳曰瞿瞿無守之貌○朱氏曰瞿瞿驚顧之貌○曹氏曰瞿瞿左右視也○今曰蟋蟀瞿瞿言良士則驚懼之謂也此詩瞿瞿言狂夫則驚愕之謂也西漢吳王濞傳膠西王瞿然駭師古云瞿然無守之貌又檀弓曽子聞之瞿然</hi>不能辰夜<hi>傳曰辰/時也</hi>不夙則莫<hi>音慕</hi>
　哀公興居無節詩人歸咎於司漏者以諷之謂栁柔<lb/>
　脆之木折之以藩籬其菜園豈足恃以為内外之限<lb/>
<pb n="9a"/>
　亦猶瞿瞿然無守之狂夫不能時節其夜之早晚不<lb/>
　失之早則失之晚豈足恃以司晝夜之節然非專挈<lb/>
　壺氏之罪也所以使之至此者誰歟杜蕢酌而飲師<lb/>
　曠李調<hi>蕢音快</hi>乃所以規晉平也<lb/>
　　　東方未明三章章四句<lb/>
南山刺襄公也<hi>疏曰襄公諸兒僖公祿甫子</hi>鳥獸之行<hi>去聲</hi>淫乎其妹<lb/>
<hi>箋曰襄公之妹魯桓公夫人文姜也</hi>大夫遇是惡作詩而去之<hi>曰齊襄公詩莊王時</hi>
　大夫去國其心葢有大不得已者襄公之惡不可道<lb/>
<pb n="9b"/>
　矣齊之臣子難言之故此詩不斥其君之惡而唯歸<lb/>
　咎於魯桓與敝笱意同後序以雄狐為指齊襄故云<lb/>
　鳥獸之行非也<lb/>
南山崔崔<hi>觜之平子雖反韻作嗺○傳曰齊南山也崔崔髙大也</hi>雄狐綏綏<hi>解見衛有狐</hi>魯道有蕩<hi>唐之上濁○傳/曰蕩平易也</hi>齊子由歸<hi>傳曰齊子文姜也○箋曰婦人謂嫁曰歸</hi>既曰歸止曷又懐止<hi>傳曰懐思也</hi>
　興也魯為望國而在齊之南故指南山以言魯謂南<lb/>
　山崔崔然髙大有雄狐綏綏然遲疑而求其匹喻魯<lb/>
<pb n="10a"/>
　桓公求昏於齊也咎其後之不能制而鄙之之辭猶<lb/>
　氓詩怨其夫之見棄則述其初來誘己以氓之嗤嗤<lb/>
　言之也爾魯桓既求匹於我我齊國遂以文姜嫁之<lb/>
　適魯之道蕩然平易衆所觀瞻齊子文姜由此道而<lb/>
　嫁歸於魯也既嫁歸於魯矣何為又思齊乎是魯桓<lb/>
　不能制之而使至於此也猶敝笱惡魯桓不能防閑<lb/>
　之意葢齊人不欲斥言其君之惡而歸咎於魯之辭<lb/>
　也辭雖歸咎於魯所以刺襄公者深矣○説者多以<lb/>
<pb n="10b"/>
　前二章刺齊襄後二章刺魯桓後二章皆言取妻其<lb/>
　為刺魯桓明矣但以前二章為刺齊襄而後二章方<lb/>
　刺魯桓上下章辭意不貫兼齊人以雄狐目其君於<lb/>
　義有害今解一章以雄狐喻魯桓之求匹二章以屨<lb/>
　緌喻魯桓之得耦三章四章以蓺麻析薪喻魯桓以<lb/>
　正禮取文姜上下章辭意乃歸一齊人不當以雄狐<lb/>
　目其君以目魯君則無嫌也<lb/>
葛屨五兩<hi>屨音句兩音亮○今曰天官屨人注複下曰舄禪下曰屨士冠禮云夏葛屨冬皮屨禪音<pb n="11a"/>丹○曹氏曰屨人辯外内命夫命婦之命屨功屨散屨注云有纁屨黄屨白屨黒屨散屨謂去飾也所謂五兩者纁黄白黒散也</hi>冠緌雙止<hi>緌如誰反○説文曰緌纓也</hi>魯道有蕩齊子庸<lb/>
止<hi>傳曰庸用也○朱氏曰用此道而嫁於魯</hi>既曰庸止曷又從止<hi>朱氏曰從相從也</hi>
　葛屨賤而在下五兩每兩二隻言屨之有匹也冠之<lb/>
　纓緌貴而在上雙止言屨之有匹也屨與履為兩緌<lb/>
　與緌為雙喻貴賤各有匹偶魯桓取文姜是匹敵矣<lb/>
　何為不能制之而使從齊襄乎此則非其偶矣<lb/>
蓺麻如之何<hi>傳曰蓺樹也</hi>衡從其𤱔<hi>衡從音横蹤○曹氏曰齊民要術云種麻得良<pb n="11b"/>田耕不厭熟縱横七遍以上則麻生無葉衡從其𤱔葢古法也取妻自納采以至親迎必待六禮備而後成昏夫豈苟哉故必告父母而以蓺麻為喻也</hi>取妻如之何<hi>取音娶</hi>必告父母既曰<lb/>
告止曷又鞠止<hi>鞠音菊○傳曰鞠窮也</hi>
　欲樹麻者如之何必縱横耕治其田𤱔然後可以得<lb/>
　麻欲取妻者如之何必先告於父母然後可以得妻<lb/>
　言其事隆重而不苟合也今魯桓公之取文姜也既<lb/>
　告而成禮矣曷為不能禁止而使之窮極其惡以至<lb/>
　此也納之不正則容有不敢制者今魯侯既以正禮<lb/>
<pb n="12a"/>
　納文姜何謂不能裁制之也○考之左傳惠公生桓<lb/>
　公而薨桓公母仲子亦以隠二年薨桓公三年文姜<lb/>
　乃歸魯是桓公取妻之時無父母矣此言告父母謂<lb/>
　正禮取之耳<lb/>
析薪如之何匪斧不克<hi>傳曰克能也○曹氏曰析薪者斷取於彼以供我㸑事既析則於本根不可復合取妻者取他姓之女以供我中饋既嫁則於父母兄弟日逺</hi>取妻如之何匪<lb/>
媒不得既曰得止曷又極止<lb/>
　析薪者必用斧亦猶取妻者必用媒文姜之惡極矣<lb/>
<pb n="12b"/>
　何為使之至於此極也<lb/>
　　　南山四章章六句<lb/>
甫田大夫刺襄公也無禮義而求大功不修徳而求諸<lb/>
侯志大心勞所以求者非其道也<hi>曰齊襄公詩莊王時</hi>
　禮義非為求功修徳非為求諸侯後序為襄公言之<lb/>
　耳<lb/>
無田甫田<hi>上田音佃下田如字○傳曰甫大也○疏曰無田之田墾耕也甫田之田土地也</hi>維<lb/>
莠驕驕<hi>莠音酉○曰莠草似苗也解見大田○朱氏曰驕驕茂盛也○今曰驕驕桀桀皆言人力不足<pb n="13a"/>芟夷不及見其蔓延長茂無如之何如有驕縱桀傲之狀</hi>無思逺人<hi>補傳曰逺人諸侯也</hi>勞心<lb/>
忉忉<hi>音刀○傳曰忉忉憂勞也</hi>
　比也<hi>毛氏以為興今從朱氏</hi>言人無得耕治大田耕大田而力<lb/>
　不給則莠草茂盛有驕傲之狀矣公無得思逺人思<lb/>
　逺人而不至則勞心忉忉然憂勞矣甫田非不可耕<lb/>
　逺人非不可致今言無田無思者葢言襄公求之者<lb/>
　非其道耳若謂以若所為求若所欲則必不可得徒<lb/>
　勞其心也非謂甫田不可田逺人不可思也思逺人<lb/>
<pb n="13b"/>
　謂求諸侯也<lb/>
無田甫田維莠桀桀<hi>音訐○傳曰桀桀猶驕驕也</hi>無思逺人勞心怛<lb/>
怛<hi>旦末反○傳曰怛怛猶忉忉也</hi>
婉兮孌兮<hi>傳曰婉孌少好貌</hi>總角丱兮<hi>丱音慣○傳曰總角聚兩髦也丱幼穉也○疏曰内則云男女未冠笄者總角衿纓其總聚其髦以為兩角也衿琴之去衿猶結也○朱氏曰丱總角貌○今曰言兩角如丱字之形</hi>未幾見兮<hi>幾上/聲</hi>突而弁兮<hi>突屯之入從韻○釋文曰凡卒相見謂之突○錢氏曰忽見也○傳曰弁冠也○箋曰加冠謂成人也○疏曰周禮掌冠冕者其職謂之弁師則弁者冠之大號</hi>
<pb n="14a"/>
　有童子婉孌然少好總聚其髪以為兩角如丱字之<lb/>
　形未及幾次見之突然已加冠弁猶襄公躐等而躁<lb/>
　求也闕黨童子將命孔子曰非求益者也欲速成者<lb/>
　也<lb/>
　　　甫田三章章四句<lb/>
盧令<hi>音零</hi>刺荒也襄公好田獵畢弋<hi>好去聲○疏曰畢以掩兔網小而柄長形如畢星○弋解見鄭女曰雞鳴○曹氏曰言田獵以及畢弋則巨細俱舉矣古者禽獸多而人民少或為人害故包羲氏作結繩而為網罟以佃以漁本以為人除害而已後世因以寄軍政焉包音庖</hi>而不修民<lb/>
<pb n="14b"/>
事百姓苦之陳古以風焉<hi>風音諷○曰齊襄公詩莊王時</hi>
盧令令<hi>傳曰盧田犬也令令纓環聲○疏曰戰國䇿云韓國盧天下之駿犬也東郭逡海内之狡兔也韓盧逐東郭遶山三越岡五兔極於前犬疲於後俱為田父之所𫉬是盧為田犬也環在犬之頷下如人之冠纓也</hi>其人美且仁<lb/>
　言古之田獵者其盧犬頷下有環為聲令令然以令<lb/>
　令形容其環聲若親聞而喜之有聞車馬之音欣欣<lb/>
　喜色之意非喜其田犬也以其人之有美徳而且有<lb/>
　仁恩也猶曰人好鳥亦好也襄公之為人不可道矣<lb/>
<pb n="15a"/>
　國人素薄之見其田獵而陳古以風謂古之田獵者<lb/>
　若而人今之田獵者若而人田犬猶古也其人則非<lb/>
　矣其人之辭雖指古人其意乃評品襄公之為人而<lb/>
　深鄙惡之謂其為何等人也<lb/>
盧重環<hi>重平聲○傳曰重環子母環也○疏曰謂大環貫一小環也</hi>其人美且鬈<hi>音權○傳曰鬈好貌○朱氏曰鬚鬢好貌</hi>
盧重鋂<hi>音梅○傳曰一環貫二也○疏曰一大環貫二小環也</hi>其人美且偲<hi>音猜○傳曰偲才也</hi>
<pb n="15b"/>
　　　盧令三章章二句<lb/>
敝笱<hi>音苟</hi>刺文姜也齊人惡魯桓公微弱不能防閑文姜<lb/>
使至淫亂為二國患焉<hi>曰齊桓公詩莊王時○補傳曰文姜之事齊魯之醜均也</hi>
　南山敝笱意同皆歸咎於魯桓齊臣子之情也此詩<lb/>
　魯桓身後所作故首序直言刺文姜也按春秋文姜<lb/>
　以桓二年歸魯中間無如齊之事至十八年桓公㑹<lb/>
　齊侯于濼<hi>音剥又音洛</hi>遂與文姜如齊齊侯通於文姜使<lb/>
　彭生殺桓公于車詩人刺不能防閑正謂此也今詩<lb/>
<pb n="16a"/>
　言齊子歸止其從如雲不言桓公同往是指桓公身<lb/>
　後文姜獨如齊之事自莊二年夫人姜氏㑹齊侯于<lb/>
　禚<hi>音酌</hi>以後不絶書<hi>莊二年㑹禚四年享齊侯于祝丘五年如齊師七年㑹防又㑹榖</hi>
敝笱在梁<hi>笱梁皆解見弼谷風</hi>其魚魴鰥<hi>毛音關鄭音昆○魴解見陳衡門今曰傳以鰥為大魚葢據孔叢子之説衛人釣於河得鰥魚焉其大盈車遂以魴鰥及鱮皆為大魚箋以魴鰥魚之易制者葢以魴本中魚與盈車之鰥小大相逺遂以鰥為魚子諸家或從毛或從鄭今魴鱮皆中魚則鰥亦中魚也衛人所釣鰥魚偶得犬者以為大而詫之此詩配魴鱮言之則不必便是其大盈車者入笱中者必非大魚</hi>齊<lb/>
子歸止其從如雲<hi>從去聲○傳曰言盛也</hi>
<pb n="16b"/>
　興也笱能制魚則魚入而不復可出今以敝笱施於<lb/>
　魚梁其中有魴鰥之魚由笱之敝敗不能制之則入<lb/>
　而復出喻魯桓微弱不能防制文姜故既嫁而復歸<lb/>
　也此詩作於魯桓身後追咎前事也齊子文姜反歸<lb/>
　於齊其從之者如雲之盛無復愧恥忌憚也<lb/>
敝笱在梁其魚魴鱮<hi>音序徐之上濁○曰鱮鰱也○今曰疏引陸璣云鱮似魴厚而頭大魚之不美者故里語云網魚得鱮不如啗茹其頭尤大而肥者徐州人謂之鰱或謂之鱅然今鰱鱅又相似而小别鰱頭小鱅頭大也</hi>齊子歸止其從如雨<lb/>
<pb n="17a"/>
　如雨㸃之多言從之者衆猶衆多如雨也<lb/>
敝笱在梁其魚唯唯<hi>上聲○傳曰唯唯出入不制</hi>齊子歸止其從如<lb/>
水<lb/>
　一魚或出或入而衆魚隨之唯然順從無復限制也<lb/>
　如水言從之者順猶孟子言民歸之如水之就下也<lb/>
　　　敝笱三章章四句<lb/>
載驅齊人刺襄公也無禮義故盛其車服疾驅於通道<lb/>
大都與文姜淫播其惡於萬民焉<hi>曰齊襄公詩莊王時</hi>
<pb n="17b"/>
載驅薄薄<hi>音朴○傳曰薄薄疾驅聲也</hi>簟笰朱鞹<hi>笰音弗鞹苦郭反○傳曰簟方文席車之敝曰笰○疏曰用竹為席其文必方鞹革也獸皮治去毛曰革以韋靶車也靶音霸</hi>魯道有蕩<lb/>
<hi>唐之上濁</hi>齊子發夕<hi>蘇氏曰夕發於魯</hi>
　言有疾驅其車之聲薄薄然以竹簟為車之笰蔽又<lb/>
　有朱色之皮革以靶車之前後者乃魯之道路蕩然<lb/>
　平易而齊子文姜以夕時發於魯而來齊也其來何<lb/>
　為耶不必言及襄公而襄公之惡自見矣車聲之疾<lb/>
　駭羣聽也車飾之美繫衆觀也道路坦夷非隠處也<lb/>
<pb n="18a"/>
　無恥甚也○舊説上二句言襄公下二句言文姜一<lb/>
　章四句之内分作二人辭意斷續碩人説衛侯夫人<lb/>
　云翟茀以朝孔氏於彼疏云婦人乘車不露見車之<lb/>
　前後設障以自隠蔽謂之茀則婦人之車亦言茀矣<lb/>
　今以四句竝言文姜文意方貫<lb/>
四驪濟濟<hi>驪音離濟隮之上○朱氏曰驪馬黑色也○曹氏曰所謂鐵驪也○傳曰濟濟美貌</hi>垂<lb/>
轡瀰瀰<hi>泥之上○傳曰瀰瀰衆也○錢氏曰瀰瀰轡柔貌</hi>魯道有蕩齊子豈弟<lb/>
<hi>豈音凱○傳曰豈樂也弟易也</hi>
<pb n="18b"/>
　文姜車駕四馬皆是鐵驪之色濟濟然而美其六轡<lb/>
　之垂者瀰瀰然而衆樂易安舒恬然無慚恥之色也<lb/>
汶水湯湯<hi>汶音問湯音商○曹氏曰汶水有二許氏以為出琅邪朱虚縣東㤗山東至安丘入濰桑欽以為出㤗山萊蕪縣西南入濟班孟堅兩存其説閔子騫曰則吾必在汶上矣説者主桑欽義以為在齊南魯北在汶上者欲如齊也按琅邪㤗山二郡皆齊地所有則汶水在齊境矣○傳曰湯湯大貌</hi>行人彭<lb/>
彭<hi>音邦○傳曰彭彭多貌○今曰經中彭彭字唯此詩音邦多也自餘皆無音竝如字音棚俗併讀如邦誤矣</hi>魯道有蕩齊子翺翔<hi>傳曰翺翔猶彷徉也彷徉音旁羊</hi>
　汶水在齊境自魯至齊必渡汶水言汶水湯湯然大<lb/>
<pb n="19a"/>
　其處行人彭彭然多文姜自魯渡汶水而來其道路<lb/>
　蕩然平易衆庶往來觀瞻所繫而文姜翺翔彷徉無<lb/>
　恥甚矣○舊説謂汶水之上葢有都焉襄公與文姜<lb/>
　所㑹葢既以疾驅為襄公則道間必有所㑹之地以<lb/>
　意増之曰葢有都焉其辭疑矣考春秋姜氏㑹齊侯<lb/>
　之地禚也祝丘也防也榖也無㑹汶之事<hi>禚音酌</hi>
汶水滔滔<hi>音叨○傳曰滔滔流貌</hi>行人儦儦<hi>音標○傳曰儦儦衆貌</hi>魯道有<lb/>
蕩齊子遊遨<hi>朱子曰猶翺翔也</hi>
<pb n="19b"/>
　　　載驅四章章四句<lb/>
猗嗟<hi>猗音伊</hi>刺魯莊公也<hi>疏曰魯莊公同桓公允子</hi>齊人傷魯莊公有<lb/>
威儀技藝然而不能以禮防閑其母失子之道人以為<lb/>
齊侯之子焉<hi>齊襄公詩莊王時○陳氏曰趙氏春秋云或曰子何以制母乎曰夫死從子通乎其下況國君乎君者人神之主也風教之本也不能正家如正國何若莊公者哀痛以思父誠敬以事母威刑以馭下車馬僕從莫不俟命夫人徒往乎夫人之往也則公威命之不行而誠敬之不至也</hi>
　文姜之事齊襄大惡也南山既歸咎於魯桓敝笱又<lb/>
　刺魯桓不能防閑其妻猗嗟又刺魯莊不能防閑其<lb/>
<pb n="20a"/>
　母皆歸咎於他人葢不忍斥言其君之惡者齊臣子<lb/>
　之情也<lb/>
猗嗟昌兮<hi>傳曰猗嗟歎辭○疏曰傷歎之聲○錢氏曰昌盛壯也</hi>頎而長兮<hi>頎音祁○傳曰頎長貌</hi>抑若揚兮<hi>錢氏曰若/猶而也</hi>美目揚兮<hi>錢氏曰揚起也言目俊</hi>巧<lb/>
趨蹌兮<hi>蹌音鏘○疏曰曲禮注云行而張足曰趨則趨疾行也○傳曰蹌巧趨貌</hi>射則臧兮<lb/>
<hi>箋曰臧善也</hi>
　齊人傷歎此莊公之貌甚昌而盛壯矣又頎然修長<lb/>
　矣抑而揚言進退髙下不失其宜也又美目揚起矣<lb/>
<pb n="20b"/>
　又巧為趨步而蹌然矣又射則臧善矣威儀技藝本<lb/>
　是可美之事而傷歎言之有所不滿何也若曰莊公<lb/>
　威儀技藝之美無一欠闕所可惜者葢有在矣文姜<lb/>
　之事葢難言之首章微寓其意於猗嗟之辭而未遽<lb/>
　言之也<lb/>
猗嗟名兮<hi>朱氏曰名猶稱也</hi>美目清兮<hi>朱氏曰目清明也○錢氏曰言精神不昏也</hi>
儀既成兮<hi>王氏曰成猶備也</hi>終日射侯<hi>射音石/餘如字</hi>不出正兮<hi>正音征○箋曰正所以射於侯中者天子五正諸侯三正大夫二正士一正外皆居其侯中三分之一焉○疏曰正者侯<pb n="21a"/>中所射之處大射則張皮侯而設鵠賔射則張布侯而畫正正大如鵠三分侯廣而正居一焉侯身長一丈八尺者正方六尺侯身一丈四尺者正方四尺六寸大半寸侯身一丈者正方三尺三寸少半寸正以綵畫為之射人有五正三正二正畫五正之侯者中朱次白次蒼次黄𤣥居外三正者損𤣥黄二正者去白蒼而畫以朱綠其外之廣皆居侯中三分之一鄭言中三尺是中央之綵方二尺以外準其采之多少正之廣狹均布之以至於外畔也正與鵠大小同矣鵠乃用皮謂之正者正者正也亦鳥名齊魯之間名題肩為正正鳥之捷黠者射之難中以中為俊故射取名馬大射射鵠賔射射正此言不出正兮據賔射為文也</hi>展我甥兮<lb/>
<hi>箋曰展誠也姊妹之子曰甥</hi>
　又傷歎莊公名稱之美目視之清明威儀之成備當<lb/>
<pb n="21b"/>
　賔射之時終日射所張之侯不出於侯中之正展誠<lb/>
　也為我齊侯之甥又言其為齊侯之子故此説為拒<lb/>
　外議之辭譏之深矣<lb/>
猗嗟孌兮<hi>傳曰孌壯好貌</hi>清揚婉兮<hi>朱氏曰清日之美揚眉之美○考見鄘君子偕老</hi>
舞則選兮<hi>選去聲○箋曰選者謂於倫等最上○今曰選猶精也</hi>射則貫兮<hi>今口貫穿也如貫革之射善射者中物而有力故能貫之射不穿札言不善射也舊以貫為中與上章重復矣</hi>四矢<lb/>
反兮<hi>箋曰反復也</hi>以禦亂兮<hi>詩記曰此詩嗟歎再三而莊公所大闕者不言可見矣</hi>
　又傷歎莊公孌然壯好其目清明而其眉揚起婉然<lb/>
<pb n="22a"/>
　而好舞則甚精射則穿貫其革每射四矢皆復其故<lb/>
　處射藝之精如此尚足以禦禍亂乃不能防閑其母<lb/>
　乎莊公弓矢之精觀其以金僕姑射南宫長萬則可<lb/>
　見矣始槩言其射之臧下乃詳言其所以為臧不出<lb/>
　正兮言其中也射則貫兮言其中而有力也四矢反<lb/>
　兮言其再射又中前處也三者所以為臧也○變風<lb/>
　之體意在言外有全篇首尾皆託之他辭乍讀之茫<lb/>
　然不覺所謂但中間冷下一二語自然使人黙㑹如<lb/>
<pb n="22b"/>
　此詩極言其人容貌威儀技蓺之美而以歎息之辭<lb/>
　發之是其人所不足者必有在於容貌威儀技藝之<lb/>
　外矣方此時採得於齊未有序説不知所刺何人所<lb/>
　言何事中間有展我甥兮一句只一甥字便見得是<lb/>
　刺魯莊公只一展字便見得是人以魯莊為齊侯之<lb/>
　子詩人設為諱護之辭以譏之讀者既默㑹其意乃<lb/>
　再諷詠之方見得自猗嗟而下句句稱美處節節是<lb/>
　歎息不滿處辭不急迫而意深切矣<lb/>
<pb n="23a"/>
　　　猗嗟三章章六句<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩緝卷九<lb/>
</p>
<p>
</p>
  </div>
</body>
</text>
</TEI>
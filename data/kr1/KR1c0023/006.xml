<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩緝卷六</head> <lb/>
    <p>
<pb n="1a"/>
欽定四庫全書<lb/>
　詩緝卷六<lb/>
　　　　　　　　　　　　　宋　嚴粲　撰<lb/>
衛　　　　國風<lb/>
　説已見邶<hi>○粲曰漢志河内朝歌縣注云紂所都周武王弟康叔所封更名衛</hi>
淇奥<hi>音郁</hi>美武公之徳也<hi>疏曰武公和僖侯子</hi>有文章又能聴其規<lb/>
諫以禮自防故能入相于周<hi>相去聲○疏曰為卿士也</hi>美而作是詩<lb/>
也<hi>曰衛武公詩幽王時○朱氏曰按國語武公年九十有五猶箴儆於國曰自卿以下至於師長苟在朝者<pb n="1b"/>無謂我老耄而舍我必恪恭於朝以交戒我又作賔之初筵抑之詩以自儆</hi>
　疏言淇奥之詩或幽或平未可知也補圖屬之平<hi>歐陽</hi>
　<hi>補圖</hi>今定為幽衛武享國五十有五前為宣後為平何<lb/>
　以知淇奥之中為幽也蓋淇奥美武公之入相其入<lb/>
　相幽也武公既入作賔之初筵以刺時入者入為卿<lb/>
　士時指幽也武公入相於幽至平而進為公孔氏謂<lb/>
　幽王之時武公以為卿士是也衛武詩二鄘柏舟在<lb/>
　初年為宣衛淇奥在入相後為幽舊説幽無變風非<lb/>
<pb n="2a"/>
　矣<lb/>
瞻彼淇奥<hi>釋文曰淇奥水也○解見邶泉水○傳曰奥隈也○長樂劉氏曰謂水涯彎曲之地○李氏曰左傳昭公二年北宫文子賦淇澳其字従水與奥通</hi>綠竹猗猗<hi>音伊○傳曰猗猗美盛貌○朱氏曰淇上多竹漢世猶然所謂淇園之竹是也○詩記曰左思三都賦序云見緑竹猗猗則知衛地淇奥之産</hi>
有匪君子<hi>傳曰匪文章貌○粲曰匪斐同大學作斐</hi>如切如磋<hi>七河反韻通作瑳○傳曰治骨曰切治象曰磋</hi>如琢如磨<hi>傳曰治玉曰/琢治石曰磨</hi>瑟兮僴兮<hi>僴還之上濁○曹氏曰瑟縝密也如瑟彼玉瓚之瑟説文云僴武貌剛毅之意也○補傳曰荀卿云陋者俄且僴釋之者引説文云晉魏之間謂猛為僴</hi>赫兮咺兮<hi>咺喧之上大學作喧音同○傳曰赫明徳赫赫然○曹氏曰咺聲譽<pb n="2b"/>之喧傳也○補傳曰説文與字書皆謂朝鮮以兒啼不止為咺蓋衆口喧然譽武公之善不止也</hi>有匪<lb/>
君子終不可諼兮<hi>諼音喧○傳曰諼忘也</hi>
　興也衛稱淇園之竹故以其猗猗美盛興武公之文<lb/>
　章也匪然文章之武公如切磋琢磨以成其器骨象<lb/>
　玉石雖美材非磨礱不成器亦猶人有美質必問學<lb/>
　以成徳問學之功必積漸致之故取治骨象玉石用<lb/>
　工之深者喻之武公能自治如此故瑟兮縝密僴兮<lb/>
　剛毅赫兮明徳之著見咺兮聲譽之喧傳此匪然文<lb/>
<pb n="3a"/>
　章之武公民終不能忘之也○大學云瑟兮僴兮者<lb/>
　恂慄也毛以僴為寛大與大學異今不従<lb/>
瞻彼淇奥綠竹青青<hi>音精與菁音義同○傳曰青青茂盛貌</hi>有匪君子充<lb/>
耳琇瑩<hi>音營傳曰充耳謂之瑱天子玉填諸侯雜以玉石瑱天之去聲○釋文曰琇石之次玉者○錢氏曰瑩玉色之榮也○粲曰瑩鮮絜也琇瑩猶齊著言瓊瑩瓊華瓊英也</hi>會弁如星<hi>會音鱠○箋曰會謂弁之縫中飾之以玉皪皪而處狀似星也天子服皮弁以日視朝縫去聲皪本又作礫音歴○疏曰在朝君臣同服弁師云王之皮弁㑹五彩玉璂注云皮弁之縫中每貫結采玉十二以為飾謂之璂又曰諸侯及孤卿大夫之皮弁各以其等為之注云侯伯璂飾七子男璂飾五玉亦三采武公本畿外諸侯入相于周自以本<pb n="3b"/>爵為等則玉用三采而璂飾七也璂音其</hi>瑟兮僴兮赫兮咺兮有匪君子終<lb/>
不可諼兮<lb/>
　武公入相于周服皮弁以趨天子之朝其充耳之瑱<lb/>
　乃美石之琇瑩而鮮絜又㑹縫其皮弁其玉飾如星<lb/>
　言徳稱其服也<lb/>
瞻彼淇奥緑竹如簀<hi>音責○程子曰如簀言密比○粲曰檀弓云大夫之簀與注謂牀第即牀棧也棧助諫反</hi>有匪君子如金如錫<hi>朱氏曰金錫言其鍛鍊之精純○錢氏曰金錫鍊之精乃可作器</hi>如圭如璧<hi>朱氏曰圭璧言/其生質之温潤</hi>寛兮綽兮<hi>程子曰寛𢎞裕<pb n="4a"/>也綽開豁也○粲曰書無逸云不寛綽厥心</hi>猗重較兮<hi>猗音倚重平聲較音角○釋文曰猗依也○傳曰重較卿士之車○疏曰輿人注云較兩輢上出式者則較謂車兩傍今謂之平較但周禮無重較單較之文輢音倚車傍也又音意○吕和叔曰古者車箱長四尺四寸三分前一後二横一木下去車牀三尺三寸謂之式又於式上二尺二寸横一木謂之較去車牀凡五尺五寸古人立乗平常則憑較若應為敬則落手憑下式而頭得俯○詩補傳曰較髙五尺五寸式髙三尺三寸較既出於式上故曰重較○朱氏曰言其徳稱是重服也</hi>善戯謔兮不為虐兮<hi>今曰左思吳都賦言鄱陽暴謔則為虐矣</hi>
　如簀言如牀棧之密比也金錫言鍛鍊之甚精圭璧<lb/>
　言器質之可貴又有寛裕綽豁之徳而倚車之重較<lb/>
<pb n="4b"/>
　以君子之徳而乗君子之器也較式皆乗車所憑較<lb/>
　在式之上故曰重較人於謹言之時鮮有過失至於<lb/>
　戯謔笑談之際従容相忘易以自縦言語之過常必<lb/>
　由之今於戯謔之際而不為虐見和而不流非以戯<lb/>
　謔為美也<hi>朱氏曰言其寛廣而自如和易而中節也蓋寛綽無斂束之意戯謔非莊厲之時皆</hi>
　<hi>常情所忽而易致過差之地也然猶可觀而必有節焉則其動容周旋之間無適而非禮亦可見矣</hi>
　　　淇奥三章章九句<lb/>
考槃<hi>音盤</hi>刺莊公也<hi>疏曰莊公揚武公和子</hi>不能繼先公之業使賢<lb/>
<pb n="5a"/>
者退而窮處<hi>音杵○曰衛荘公詩平王時</hi>
　前人用賢以建功業棄而不用則不能繼之矣此序<lb/>
　與秦晨風序意同<lb/>
考槃在澗<hi>傳曰考成也槃樂也山夾水曰澗○粲曰或見槃字従木遂以為器非也民訖自若是多槃與盤同此言成樂在澗猶云園日涉以成趣耳</hi>碩人之寛<hi>箋曰碩大也</hi>獨寐寤言<lb/>
<hi>粲曰既寐而寤既寤而言皆獨自耳</hi>永矢弗諼<hi>音喧○箋曰矢誓也諼忘也○朱氏曰自誓不忘此樂也補傳曰自誓而以永言有終焉之意</hi>
　窮處山澗之中而成其槃樂者乃是碩大之賢人其<lb/>
<pb n="5b"/>
　心甚寛裕雖在寂寞之濵而無枯瘁之色戚戚之意<lb/>
　易所謂肥遯也深山窮谷無有游従獨自寐獨自寤<lb/>
　獨自言其離索寂寞如此然賢者處之泰然永誓不<lb/>
　忘此樂所以形容其遺佚不怨之意也○舊説以弗<lb/>
　諼弗過弗告皆為賢者畎畝不忘君之意其義亦正<lb/>
　但與上文槃樂寛大之意不類故此詩不過極言賢<lb/>
　者山林之樂以見其時之不可為而賢者無復有意<lb/>
　於仕所以刺其君之不能用也孔叢子云於考槃見<lb/>
<pb n="6a"/>
　遯世之士而無悶於世<lb/>
考槃在阿<hi>傳曰曲陵曰阿</hi>碩人之薖<hi>音科○傳曰薖寛大貌</hi>獨寐寤歌永<lb/>
矢弗過<hi>音戈○粲曰過經過也</hi>
　賢者之窮處其既寐而寤既寤而歌無往非獨而自<lb/>
　得其樂永誓不復他往居之而安也如龎徳公居峴<lb/>
　山之南未嘗入城府也<lb/>
考槃在陸<hi>釋地曰髙平曰陸</hi>碩人之軸<hi>鄭音逐毛音迪○補傳曰軸卷也猶言卷而懐之○粲曰軸説不一毛以為進鄭以為病蘇氏以為盤桓不行皆不若補傳為長</hi>獨寐寤宿永<lb/>
<pb n="6b"/>
矢弗告<hi>協韻音谷○朱氏曰不以此樂告人</hi>
　賢者成樂於陸如軸之卷收藏不用也既寐而寤既<lb/>
　寤復宿無往非獨言其離索獨居非一朝暮也然賢<lb/>
　者自得其樂永誓不告於人賢者之隠惟恐人之知<lb/>
　也然永矢弗諼永矢弗過永矢弗告亦作詩者形容<lb/>
　其髙舉逺遯有終焉之意耳賢者不自言其如此也<lb/>
　　　考槃三章章四句<lb/>
碩人閔莊姜也莊公惑於嬖妾使驕上僭<hi>上常之上濁</hi>莊姜<lb/>
<pb n="7a"/>
賢而不答終以無子國人閔而憂之<hi>曰衛莊公詩平王時</hi>
　此詩無一語及莊姜不見答之事但言其族類之貴<lb/>
　容貌之美禮儀之備又言齊地廣饒士女佼好以深<lb/>
　寓其閔惜之意而已唯大夫夙退無使君勞二語㣲<lb/>
　見其意而辭亦深婉風人之詞大抵然也然當時衛<lb/>
　人知其事者一讀其詩便已黙悟矣首序題以閔莊<lb/>
　姜有左傳可證説詩若不用首序則以此詩為美莊<lb/>
　姜可乎<lb/>
<pb n="7b"/>
碩人其頎<hi>音祈○箋曰碩大也○朱氏曰大人尊貴之稱○傳曰頎長貌</hi>衣錦褧衣<hi>二衣今皆如字褧傾之上聲音頃字亦作絅○箋曰褧襌也國君夫人當翟衣而嫁錦衣在塗所服襌音丹○粲曰上衣舊去聲鄭丰如字句同音宜同也對裳錦褧裳上裳亦如字褧襌衣也以縠為之加於錦衣之上中庸所謂衣錦尚絅惡其文之著也</hi>齊侯之子衛侯之妻東宫之妹<hi>傳曰東宫齊太子也○疏曰東宫太子所居也名得臣繫太子言之明與太子同母</hi>邢侯之姨<hi>蘇氏曰邢周公之後○傳曰妻之姊妹曰姨</hi>譚公維私<hi>疏曰春秋譚子奔莒則譚子爵○白虎通曰伯子男臣子於其國中襃其君為公○傳曰姊妹之夫曰私</hi>
　有碩尊大貴之人頎然而長其衣以錦為之上加襌<lb/>
<pb n="8a"/>
　衣在塗服之以来嫁者乃是齊侯之子嫁為衛侯之<lb/>
　妻言匹敵也又是齊東宫太子得臣之妹與太子同<lb/>
　母嫡夫人所生言貴出也又邢侯呼己為姨己呼譚<lb/>
　公為私言其娣妹皆嫁於諸侯也邢譚互言之耳風<lb/>
　人不直言荘姜不見答之事但首章歴述其親族欲<lb/>
　讀之者知其為荘姜則不見答之事國人自知之不<lb/>
　待察察言之矣<lb/>
手如柔荑<hi>音題○朱氏曰茅之始生曰荑</hi>膚如凝脂<hi>疏曰脂有凝有釋散文則膏脂皆總<pb n="8b"/>名對列即内則注云脂肥凝者曰脂曰膏</hi>領如蝤蠐<hi>音酋齊○傳曰領頸也○曰蝤蠐蝎也○粲曰釋蟲云蟦蠐螬蝤蠐蝎又云蝎蛣<graphic n="KR1298" url="https://raw.githubusercontent.com/kanripo/KR-Gaiji/master/images/KR1298.png" mimeType="image/png"/>又云桑蠧孫炎及/疏以為蟦蠐也蠐螬也蝤蠐也蛣<graphic n="KR1298" url="https://raw.githubusercontent.com/kanripo/KR-Gaiji/master/images/KR1298.png" mimeType="image/png"/>也桑蠧也蝎也一蟲而六名也以在木中白而長故以比頸如上所言皆一物耳郭璞云蠐螬在糞土中蝎在木中故山隂陸氏以為蟦蠐也為一物蝤蠐也為一物蝤蠐也蝎也蛣<graphic n="KR1298" url="https://raw.githubusercontent.com/kanripo/KR-Gaiji/master/images/KR1298.png" mimeType="image/png"/>也又為一物姑兩存之然蝤蠐為蝎則同也蟦音焚蛣
                        <graphic n="KR1298" url="https://raw.githubusercontent.com/kanripo/KR-Gaiji/master/images/KR1298.png" mimeType="image/png"/>音詰屈</hi>齒如瓠犀<hi>瓠音互○傳曰瓠瓣瓣補遍反又蒲莧反○朱氏曰瓠中之子也</hi>螓首<lb/>
蛾眉<hi>螓音秦○傳曰螓首廣顙而方○舍人曰螓小蟬也○箋曰螓謂蜻蜻蜻音精○釋蟲曰蚻蜻蜻蚻音札○疏曰此蟲額廣而且方○朱氏曰蛾蠶蛾也其眉細而長</hi>巧笑倩兮<hi>倩音茜○傳曰倩好口輔○疏曰笑之貌美在於口輔</hi>美目盼兮<hi>盼匹莧反○傳曰盼白黒分</hi>
<pb n="9a"/>
　荘姜其手如茅荑之柔其膚滑白如脂膏之凝頸白<lb/>
　而長如木中蝤蠐之蟲齒白而整如瓠中之子首如<lb/>
　螓蟲之首額廣而且方也眉如蠶蛾之眉勾曲如畫<lb/>
　細而長也其巧笑則倩兮美好其美目則盼兮白黑<lb/>
　分明荘姜容貌之美如此君何為不答乎<lb/>
碩人敖敖<hi>音翺○曹氏曰釋文云敖出遊也通作遨則敖敖是優游舒徐之意</hi>説于農郊<lb/>
<hi>説音税○疏曰説舍也○傳曰農郊近郊也</hi>四牡有驕<hi>音蹺○傳曰驕壮貌</hi>朱幩鑣鑣<lb/>
<hi>幩音焚鑣音標○傳曰幩飾也人君以朱纒鑣且以為飾○粲曰鑣謂馬銜外鐵也一名扇汗鑣鑣非一鑣也<pb n="9b"/>清人駟介麃麃武貌無邉傍載驅行人儦儦衆貌従立人傍此鑣鑣従金傍義各異</hi>翟茀以朝<hi>茀音弗朝音潮○傳曰茀蔽也○疏曰婦人乗車不露車之前後設帳以自隠蔽謂之茀因以翟羽為飾蓋厭翟也次其羽使相厭厭音葉○粲曰春官巾車云厭翟勒面繢總注云勒面謂以如玉龍勒之韋為當面飾也上文注云龍駹也以白堊飾韋雜色為勒總著馬勒直兩耳與兩鑣繢畫文也詩翟蔽以朝蓋厭翟也蔽音弗又音必世反</hi>大夫夙退無使君勞<lb/>
　此碩人敖敖然優游舒徐自齊来嫁于衛説舍於近<lb/>
　郊整其車服而後入四馬驕然而壯每馬之鑣皆有<lb/>
　朱色之飾故曰鑣鑣又以翟羽為車之蔽茀以此入<lb/>
<pb n="10a"/>
　君之朝見其雍容閑雅禮文之備也莊姜以禮来嫁<lb/>
　不應不見答豈吾君疲於政事而未暇與夫人相親<lb/>
　耶若是則諸大夫聴朝者宜且早退無使吾君勞於<lb/>
　聴㫁可也○君之不答莊姜以惑於嬖妾之故而此<lb/>
　詩以為勞於政事所致母之不安其室以淫風流行<lb/>
　之故而凱風以為勞苦而然風人之辭㣲婉矣<lb/>
河水洋洋<hi>傳曰洋洋盛大貌</hi>北流活活<hi>音括又如字○錢氏曰活活水流貌○疏曰左傳云賜我先君履西至于河河在齊西北流也○補傳曰以河之流喻齊國之盛大</hi>施罛濊濊<hi>罛音<pb n="10b"/>孤濊音豁○傳曰罛魚罟○朱氏曰濊濊罟入水聲○補傳曰施罟喻荘公求昏於齊</hi>鱣鮪發發<lb/>
<hi>鱣鮪音旃委發音撥○鱣鱑也大魚似鱘○疏曰大魚似鱏而短鼻口在頷下體有邪行甲無鱗肉黄大者長二三丈江南呼為黄魚○陸璣曰鱣身形似龍鋭頭背上腹下皆有甲今於孟津石磧上釣取之大者千餘斤可蒸亦中羮<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>又可作鮓其子可為醤<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>音□山隂陸氏曰鱣肉黄俗謂之玉板○粲曰本草以鱣為黄魚是也鱏今俗作鱘即鱘黄鮓是也○鮪曰鮪鮥也似鱣鮥音洛○陸璣曰鮪形似鱣而色青黒頭小而尖似鐵兠鍪口亦在頷下大者不過七八尺一名鮥肉色白味不如鱣也○説文曰魚著網尾撥撥然○補傳曰鱣鮪喻荘姜来歸</hi>葭菼揭揭<hi>葭音加菼貪之上貪他含切揭音傑○曰葭蘆葦又名華一物而四名菼薍萑又名騅亦一物而名四竝解見七月薍頑之去萑音完○傳曰揭揭長也○補傳曰葭菼喻親迎禮容之盛</hi>
<pb n="11a"/>
庶姜孽孽<hi>魚結反○粲曰庶出為孽孽孽者衆多之貌</hi>庶士有朅<hi>音挈○董氏曰庶士其媵臣也○傳曰朅武壮也○粲曰朅與伯兮朅兮音義同</hi>
　齊北西至于河故舉河水言之謂河水洋洋然盛大<lb/>
　在齊之西而北流之貌活活然言齊據大河其國盛<lb/>
　大猶季札言泱泱乎大風也施魚罟於河中其入水<lb/>
　聲濊濊然而得鱣鱑鮪鮥之大魚其魚著網掉尾發<lb/>
　發然喻莊公求昏於齊而得貴女猶衡門以河魴喻<lb/>
　齊姜也河上葭蘆與菼薍之草揭揭然長喻荘姜来<lb/>
<pb n="11b"/>
　歸庶姜姪娣孽孽然衆多庶士媵臣揭揭然武壮也<lb/>
　以齊國之大姜女之貴媵送之盛無一不滿人意君<lb/>
　何為不答乎<lb/>
　　　碩人四章章七句<lb/>
氓<hi>音萌</hi>刺時也宣公之時禮義消亡淫風大行男女無别<lb/>
遂相奔誘華落色衰<hi>華音譁</hi>復相棄背<hi>音佩</hi>或乃困而自悔<lb/>
喪其妃耦<hi>喪去聲妃音配</hi>故序其事以風焉<hi>風音諷</hi>美反正刺淫<lb/>
泆也<hi>曰衛宣公詩桓王時</hi>
<pb n="12a"/>
　刺時則上所化也男女之合不以正則不可以久雖<lb/>
　悔何及所以戒也非美也<lb/>
氓之蚩蚩<hi>音癡○傳曰氓民也○朱氏曰蓋男子不知其誰何之稱也蚩蚩無知之貌</hi>抱布<lb/>
貿絲<hi>貿音茂○傳曰布幣也○箋曰幣所以貿買物也○釋文曰貿交易也</hi>匪来貿絲来<lb/>
即我謀<hi>箋曰即就也</hi>送子涉淇<hi>淇解見/邶泉水</hi>至于頓丘<hi>傳曰丘一成為頓丘○疏曰成重也○譜䟽曰頓丘在朝歌紂都之東也○朱氏曰頓丘地名也○粲曰漢志東郡有頓丘縣師古云以丘為縣也丘一成為頓丘謂一頓而成也或曰一重之丘也</hi>匪我愆期<hi>傳曰愆過也</hi>子<lb/>
無良媒將子無怒<hi>将音鏘○箋曰将請也</hi>秋以為期<lb/>
<pb n="12b"/>
　一章述始者已為男子所誘而已許之奔也言有一<lb/>
　氓我本不識其為何人但見其蚩蚩然無知抱持其<lb/>
　幣而為我買絲怨而深鄙之也此氓非来買絲但来<lb/>
　就我謀為室家也此氓来誘我欲便挈我以歸我未<lb/>
　成行此氓責我以愆期我乃送之涉淇水至于頓丘<lb/>
　謂之曰非我過子之期也子無善媒以先告我故我<lb/>
　行計未辦請子無怒以秋為期當従子以往言已初<lb/>
　為遲疑為男子所迫趣乃許之也<hi>朱氏曰士君子立身一敗而萬事瓦</hi>
<pb n="13a"/>
　<hi>解者何以異此</hi>
乗彼垝垣<hi>音危袁○箋曰乗登也○傳曰垝毁也○朱氏曰垣牆也</hi>以望復關<hi>李氏曰復關關名○蘇氏曰氓之所在也</hi>不見復關泣涕漣漣<hi>音連○釋文曰漣漣泣貌○粲曰漣漣涕出接續之貌</hi>既見復關載笑載言爾卜爾筮體無咎言<hi>傳曰體兆卦之體○疏曰謂龜兆筮卦也二者皆有繇辭繇音宙占辭也○粲曰春官占人云凡卜簭君占體注云體兆象也周公云體王其罔害簭筮同</hi>以爾車来以我賄遷<hi>傳曰賄財也</hi>
　二章述已為男子所惑而遂奔之也言本以秋為期<lb/>
　期既至矣乃登彼壊牆以望此復關之人未見此復<lb/>
<pb n="13b"/>
　關之人則泣涕漣漣既見此復關之人則載笑載言<lb/>
　是我為所惑也爾卜之於龜筮之於蓍其兆卦之體<lb/>
　皆無凶咎之辭言與我宜為室家爾遂以車来而我<lb/>
　以其賄財遷徙従子而往謂男子假卜筮以要已遂<lb/>
　罄其資以従之也<lb/>
桑之未落其葉沃若<hi>説文曰沃灌溉也○朱氏曰沃若潤澤貌</hi>于嗟鳩兮<hi>于音吁○曰鳩鶻鵰也鶻音骨又如字鵰音嘲解見小宛</hi>無食桑葚<hi>音甚諶之上濁○釋文曰葚桑實也○傳曰鳩食桑葚過則醉而傷其性</hi>于嗟女兮無與士耽<hi>音儋○粲曰耽溺好也</hi>士<lb/>
<pb n="14a"/>
之耽兮猶可説也<hi>箋曰説解也</hi>女之耽兮不可説也<hi>箋曰婦人維以貞信為節</hi>
　三章述其既奔而悔也桑之未落其葉沃然潤澤喻<lb/>
　情眷歡洽之時也鳩嗜桑葚之甘則食之不已猶女<lb/>
　愛男情眷之濃而為其所誘故歎鳩無食桑葚女無<lb/>
　與士耽樂為淫也士之耽猶可解説女子一失身於<lb/>
　人無可解説矣蓋言其既奔之後不待愛弛旋即愧<lb/>
　悔已無及也<hi>朱氏曰婦人深愧悔之辭主言婦人惟以貞信為節一失其正則餘無可觀耳</hi>
<pb n="14b"/>
　<hi>非真以士之耽為可説而恕之也</hi>
桑之落矣其黄而隕<hi>傳曰隕墮也</hi>自我徂爾<hi>箋曰徂往也</hi>三嵗食<lb/>
貧淇水湯湯<hi>音商○傳曰湯湯水盛貌</hi>漸車帷裳<hi>漸音尖○朱氏曰漸漬也○箋曰帷裳童容也○疏曰以帷障車之傍如裳也丈夫車立乗則有蓋無帷裳</hi>女也不爽<hi>傳曰爽差也</hi>
士貳其行<hi>去聲</hi>士也罔極<hi>曹氏曰罔極言不可測知</hi>二三其徳<lb/>
　四章述其愛弛而見棄也桑落而黄隕喻情眷衰弛<lb/>
　之時也自我往爾男子之家三嵗食貧者之食不嫌<lb/>
　淡薄今我見棄而歸渡此淇水湯湯然而盛漸漬其<lb/>
<pb n="15a"/>
　車之帷裳因自歎女未嘗差爽其所守而自貳其行<lb/>
　士心無極不可測知由其徳二三不専一故也士也<lb/>
　罔極所謂怨靈脩之浩蕩也○罔極為無窮之意善<lb/>
　惡皆可言之魏園有桃謂我士也罔極為志念無窮<lb/>
　極蓼莪昊天罔極為父母之徳無窮極青蠅讒人罔<lb/>
　極桑柔民之罔極與此士也罔極皆為反覆無窮極<lb/>
三嵗為婦靡室勞矣<hi>箋曰靡無也○曹氏曰無為室家而受如是之勞者</hi>夙興夜<lb/>
寐靡有朝矣<hi>朱氏曰無有一朝不然者</hi>言既遂矣至于暴矣兄弟不<lb/>
<pb n="15b"/>
知咥其笑矣<hi>咥音戯又音迭○朱氏曰咥笑貌</hi>静言思之躬自悼矣<lb/>
　五章述其将至家而羞見兄弟也言我三嵗為爾婦<lb/>
　無有為室如是之勞者早起夜卧無有一朝不然者<lb/>
　初與爾謀為室家惟恐不諧其言既遂爾乃以暴虐<lb/>
　加我我兄弟不知之耳若知我見暴如此必咥然笑<lb/>
　我也始為所誘今為所暴故恐兄弟笑之此承上文<lb/>
　漸車帷裳見棄而歸在途自念之辭羞見兄弟也故<lb/>
　言静而思之躬自痛悼而已此婦蓋父母不存唯有<lb/>
<pb n="16a"/>
　兄弟耳<lb/>
及爾偕老老使我怨淇則有岸隰則有泮<hi>毛音判鄭讀為畔○傳曰泮陂也陂音卑○箋曰畔崖也</hi>總角之宴<hi>傳曰總角結髮也○李氏曰宴安樂也</hi>言笑晏<lb/>
晏<hi>傳曰晏晏和柔也</hi>信誓旦旦<hi>今曰旦旦明也昊天曰旦之旦</hi>不思其反反是<lb/>
不思亦已焉哉<lb/>
　六章述其怨而自解之辭言始也将與汝偕老今我<lb/>
　未老而已見棄若我従爾至老其彼暴戾必有甚者<lb/>
　愈使我怨也淇水則有岸隰則有陂泮何汝心之無<lb/>
<pb n="16b"/>
　泮岸不可知也即上章所謂罔極也我自總角成人<lb/>
　之初與爾宴樂言笑晏晏然和柔信誓旦旦然明曾<lb/>
　不思其反覆一至於此反覆至此是始焉不思之過<lb/>
　今則無如之何矣故曰亦已焉哉○詩有總角丱兮<lb/>
　為男子未冠内則云男女未冠笄者<hi>冠去聲</hi>總角衿纓<lb/>
　<hi>衿琴之去猶結也</hi>是總角為未冠笄者内則注又云收髮結<lb/>
　之故毛以為結髮要知此詩但言自少為爾婦也蘇<lb/>
　子卿詩結髮為夫妻李善云結髮始成人也取笄冠<lb/>
<pb n="17a"/>
　為義其説是也舊説以老使我怨為今老而見棄據<lb/>
　此詩言總角之宴則此婦人始笄便為此氓之婦又<lb/>
　言自我徂爾三嵗食貧又言三嵗為婦是止及三年<lb/>
　便見棄不應便老也<lb/>
　　　氓六章章十句<lb/>
竹竿衛女思歸也<hi>解見邶泉水</hi>適異國而不見答思而能以<lb/>
禮者也<hi>曰衛宣公詩桓王時</hi>
　婦人以夫家為歸者也衛女既嫁異國而反思衛國<lb/>
<pb n="17b"/>
　之樂蓋於異國不得其所則思故鄉也此雖不言其<lb/>
　夫家之不見答而觀其思歸之切如此則其情不言<lb/>
　可知矣風人之辭也<lb/>
籊籊竹竿<hi>籊音剔○傳曰籊籊長而殺也殺色界反</hi>以釣于淇<hi>淇解見邶泉水○補傳曰思兒童遊釣之樂</hi>豈不爾思逺莫致之<lb/>
　衛女思歸述其幼時出遊見儕輩兒童有執籊籊然<lb/>
　長殺之竹竿以釣于淇水者是可樂也我今豈不思<lb/>
　衛乎以道逺莫能至也<lb/>
<pb n="18a"/>
泉源在左<hi>吕氏曰泉水即衛州共城之百泉也共音恭</hi>淇水在右<hi>吕氏曰淇水出相州林慮縣東流泉水自西北来注之左右蓋主山而言之相衛之山東面故以北為左南為右慮音廬</hi>女子<lb/>
有行<hi>解見邶泉水</hi>逺兄弟父母<hi>逺去聲</hi>
　幼時出遊泉源淇水之間甚可樂也自歎女子出適<lb/>
　於人則雖父母兄弟之至親且疎逺矣安得復至少<lb/>
　時游戯之所乎<lb/>
淇水在右泉源在左巧笑之瑳<hi>七我反○傳曰瑳巧笑貌○朱氏曰瑳鮮白色笑而見齒其色瑳然猶所謂粲然皆笑也</hi>佩玉之儺<hi>那之上○錢氏曰儺柔緩也○粲曰腰身褭儺<pb n="18b"/>也</hi>
　我思遊二水之間與其女伴巧笑露齒瑳然鮮白珮<lb/>
　玉而身褭儺是可樂也<lb/>
淇水滺滺<hi>音由○傳曰滺滺流貌</hi>檜楫松舟<hi>檜音括又音鱠○曰檜栝也○傳曰檜柏葉松身○疏曰禹貢杶榦栝柏注云柏葉松身曰栝與此一也○釋文曰楫橈也或謂之櫂釋名云楫捷也撥水行舟疾也橈音饒櫂亦作棹</hi>駕言出遊以寫我憂<hi>寫解見邶泉水</hi>
　我思淇水滺滺然流有檜楫松舟遊於其中是可樂<lb/>
　也我安得乗車出遊於其地而可以除憂乎再三極<lb/>
<pb n="19a"/>
　言衛國之樂則知其有所不樂於此矣此詩全不説<lb/>
　不見答之意但末語著一憂字使人玩味之而其情<lb/>
　自見矣<lb/>
　　　竹竿四章章四句<lb/>
芄蘭<hi>芄音九</hi>刺恵公也<hi>疏曰恵公朔宣公晉子閔公二年左傳云初恵公之即位也少社預云蓋年十五六</hi>驕而無禮大夫刺之<hi>曰衛恵公詩桓王時</hi>
　衛恵公鄭昭公皆見逐恵公拒天子之師以入衛春<lb/>
　秋不言復然以其終得國也故出入皆稱衛侯忽以<lb/>
<pb n="19b"/>
　世子當立然以其終失國也故出入皆稱忽此聖人<lb/>
　書法之嚴也首序稱恵公稱忽皆用春秋書法知經<lb/>
　聖人之手矣<lb/>
芄蘭之支<hi>曰芄蘭蘿摩也○釋草曰雚芄蘭雚音貫○箋曰芄蘭柔弱常蔓延於地○陸璣曰芄蘭一名蘿摩幽州人謂之雀瓢蔓生葉青緑色而厚摘之白汁出食之甜脆䰞為茹滑美其子長數寸似瓠子䰞音煑○今考本草枸把條陶隠居注云去家千里勿食蘿摩枸把雚一名芄蘭郭云雚○或傳寫誤也○朱氏曰支枝同</hi>童子佩觿<hi>傳曰觿所以解結成人之佩也○疏大曰内則云子事父母左佩小觿右佩觿下别云男女未冠笄者故知成人之佩内則注云觿貌如錐以象骨為之其鋭端可以解結也</hi>雖則<lb/>
<pb n="20a"/>
佩觿能不我知<hi>補傳曰其智不足以知人也</hi>容兮遂兮<hi>朱氏曰容兮遂兮舒緩放肆之貌○粲曰容雍容也離騷云遵赤水而容與祭義云及祭之後陶陶遂遂如将復入然是不忍遽去舒徐之貌陶音遙</hi>垂帶悸兮<hi>悸葵之去○錢氏曰悸心動也</hi>
　興也芄蘭蔓生支葉柔弱以喻恵公之幼弱不能自<lb/>
　立也觿者成人之佩人君治成人之事雖童子猶佩<lb/>
　之恵公雖則佩成人之佩然其材能則不足以知我<lb/>
　也雍容舒遂徒服衣垂帶而悸悸然執心不定言其<lb/>
　放肆驕傲未知其趨嚮也<lb/>
<pb n="20b"/>
芄蘭之葉童子佩韘<hi>音攝○傳曰韘玦也玦音決亦作決○疏曰決鉤弦也以象骨為之挟矢時著右手巨指以鉤弦能射御則佩韘○粲曰玦車攻作決夏官繕人作抉又解見車攻</hi>雖則佩<lb/>
韘能不我甲<hi>程子曰甲長也○補傳曰其仁不足以長人也</hi>容兮遂兮垂帶悸<lb/>
兮<lb/>
　其材能不足以君長我也<lb/>
　　　芄蘭二章章六句<lb/>
河廣宋襄公母歸于衛思而不止故作是詩也<hi>粲曰恵公懿公之間恵王時詩○箋曰宋桓公夫人衛文公之妹生襄公而出○疏曰所以義不得往者以夫人為先君所出<pb n="21a"/>其子承父之重與祖為一體母出與廟絶○曹氏曰禮為出母期而為父後者無服襄公為桓公後嗣夫人見黜於先君則為絶於宋廟矣義不可以復至宋也然母子之恩則不可絶○范氏曰夫人之不往義也天下豈有無母之人歟有千里之國而不得養其母則人之不幸也為襄公者將若之何生則致其孝沒則盡其禮而已衛有婦人之詩自莊姜至於襄公之母六人焉皆止於禮義而不敢過也夫以衛之政教淫僻風俗傷敗然而女子猶知有禮而畏義如此者蓋以先王之化所及也○詩記曰説苑云宋襄公為太子請於桓公曰請使目夷立公曰何故對曰臣之舅在衛愛臣若終立則不可以往味此詩而推其母子之心蓋不相逺所載似可信也不曰欲見母而曰欲見舅者恐傷其父之意也母之慈子之孝皆止於義而不敢過焉不幸處母子之變者可以觀矣</hi>
<pb n="21b"/>
　箋謂宋襄即位其母思之而作河廣之詩疏因以為<lb/>
　衛文公時非也衛都朝歌在河北宋都睢陽在河南<lb/>
　自衛適宋必涉河衛自魯閔二年狄入衛之後戴公<lb/>
　始渡河而南河廣之詩言誰謂河廣一葦杭之則是<lb/>
　作於衛未遷之前矣時宋桓猶在襄公方為世子衛<lb/>
　戴文俱未立也舊説誤矣疏以河廣屬衛風當為衛<lb/>
　人所作非宋襄公母所親作然宋襄公母本衛女又<lb/>
　歸衛而作此詩不屬之衛何所屬乎<lb/>
<pb n="22a"/>
誰謂河廣一葦杭之<hi>葦音偉杭亦作航音同○葭蘆葦解見七月○傳曰杭渡也</hi>誰<lb/>
謂宋逺跂予望之<hi>跂音棄韻亦作企音起○粲曰跂舉踵也腳跟不著地跟音根</hi>
　夫人義不可以往宋而設為或人以逺沮己巳為辭<lb/>
　以解之誰謂河水廣而令我勿渡乎但以一束蘆葦<lb/>
　浮之水上則可以杭渡而過不為廣也誰謂宋國逺<lb/>
　而令我勿往乎我跂其足則可以望之不為逺也欲<lb/>
　往之切故謂逺為近若真欲往宋者思子之情隠然<lb/>
　於言外矣<lb/>
<pb n="22b"/>
誰謂河廣曽不容刀<hi>箋曰小船曰刀○粲曰舠字音刀小船也古字通用</hi>誰謂宋<lb/>
逺曽不崇朝<hi>箋曰崇終也行不終朝而至亦喻近</hi>
　　　河廣二章章四句<lb/>
伯兮刺時也<hi>曹氏曰是役也王為主而衛人従焉故不専刺宣公而云刺時也</hi>言君子<lb/>
行役為王前驅<hi>為去聲</hi>過時而不反焉<hi>曰衛宣公詩桓王時○箋曰衛宣公之時蔡人衛人陳人従王伐鄭伯也事見左傳桓五年○范氏曰居而相離則思期而不至則憂此人之情也文王之遣戍役周公之勞歸士其詩皆叙其室家之情男女之思以閔之故其民悦而忘死聖人能通天下之志是以能成天下之務兵者毒民於死地者也孤人之子寡人之妻傷天地之和致水旱之災故聖王重之如<pb n="23a"/>不得已而行則告以歸期念其勤勞哀傷慘怛不啻如在已是以詩美之則言其君上之閔恤刺之則録其室家之怨思以為人情不出乎此也</hi>
　師出而人情之怨如此其敗宜矣是役也春秋不書<lb/>
　戰敗諱之也<lb/>
伯兮朅兮<hi>朅音挈○箋曰伯君子字也○粲曰朅與庶士有朅音義同</hi>邦之桀兮伯<lb/>
也執殳<hi>音殊○傳曰殳長丈二而無刃○疏曰戈殳㦸矛皆挿於輢此云執之者在車當挿用則執之輢音倚車傍也又音意</hi>為王前驅<lb/>
　婦人自言其夫朅然而武壮為邦之英傑今乃執殳<lb/>
<pb n="23b"/>
　為王前驅而従征役也<lb/>
自伯之東<hi>疏曰此時従王伐鄭鄭在衛之西南而言東者時蔡衛陳三國兵至京師乃東行伐鄭也</hi>
首如飛蓬<hi>蓬解見騶虞</hi>豈無膏沐<hi>詩記曰膏所以膏首面沐蓋潘也左氏傳遺之潘沐杜預注云潘米汁可以沐頭魯遣展喜以膏沐勞齊師則非専婦人用也潘音翻</hi>誰適為容<hi>適音滴為去聲或如字○傳曰適主也○朱氏曰傳云女為悦已容</hi>
　婦人夫不在無容飾自伯之東行伐鄭我髮不梳如<lb/>
　飛亂之蓬草非無膏與沐然誰主為容飾乎<lb/>
其雨其雨<hi>朱氏曰其者冀其將然之辭</hi>杲杲出日<hi>杲音藁○錢氏曰杲杲日色明也</hi>
<pb n="24a"/>
願言思伯<hi>粲曰願念也</hi>甘心首疾<hi>粲曰頭痛也</hi>
　時以秋伐鄭秋暑之時艱於得雨故因以起興曰其<lb/>
　雨矣其雨矣乃杲杲然日復出喻望其夫之歸而復<lb/>
　不歸也我念而思伯憂思之過以生首疾而甘心焉<lb/>
　不以為悔也<lb/>
焉得諼草<hi>焉音煙諼音喧○粲曰孔氏以諼訓為忘非草名然毛氏云諼草令人忘憂是有其物也按本草有萱草云令人好歡樂無憂嵇叔夜養生論亦云合歡蠲忿萱草忘憂愚智所共知也諼本又作萱説文作藼或作蘐皆従草則為草名無疑矣</hi>言樹之背<hi>音佩沈又如字○傳曰背北堂也○疏曰房室<pb n="24b"/>所居之地總謂之堂房半以北為北堂房半以南為南堂也○項氏曰儀禮士昏禮云婦洗在北堂有司徹云主婦北堂</hi>願言思伯使我心痗<hi>音每又音悔○傳曰痗病也</hi>
　人謂諼草忘憂何處可得之我欲植之北堂玩之以<lb/>
　銷憂今我念而思伯至於心病恐非諼草所能療也<lb/>
　　　伯兮四章章四句<lb/>
有狐刺時也衛之男女失時喪其妃耦焉<hi>喪去聲妃音配</hi>古者<lb/>
國有凶荒則殺禮而多昏<hi>殺所戒反</hi>㑹男女之無夫家者所<lb/>
以育人民也<hi>曰衛宣公詩桓王時</hi>
<pb n="25a"/>
　有狐之詩桃夭摽有梅之變也<lb/>
有狐綏綏<hi>音雖○粲曰綏本訓安則綏綏定安之意也狐性多疑綏綏則獨行而遲疑也</hi>在彼<lb/>
淇梁<hi>解見邶谷風</hi>心之憂矣之子無裳<lb/>
　興也狐性淫又多疑毎涉河冰且聴且渡故言疑者<lb/>
　稱狐疑也今在淇水之梁綏綏然獨行而遲疑有求<lb/>
　匹之意喻無妻之人也時婦人喪其妃耦憂是子無<lb/>
　裳蓋欲與之為室家而託言與之作裳也<lb/>
有狐綏綏在彼淇厲<hi>傳曰厲深可厲之旁○王氏曰岸近厲曰厲</hi>心之憂矣<lb/>
<pb n="25b"/>
之子無帶<lb/>
有狐綏綏在彼淇側心之憂矣之子無服<lb/>
　　　有狐三章章四句<lb/>
木𤓰美齊桓公也衛國有狄人之敗出處于漕<hi>處音杵漕音曹</hi>
齊桓公救而封之遺之車馬器服焉<hi>遺音位</hi>衛人思之欲<lb/>
厚報之而作是詩也<hi>曰衛文公詩恵王時○疏曰衛立戴公以廬于漕齊桓公使公子無虧帥車三百乗甲士三千人以戍漕歸公乗馬祭服五稱牛羊豕雞狗皆三百與門材歸夫人魚軒重錦三十兩戴公卒文公立齊桓公又城楚丘以封之與之繫馬三百稱去聲衣單複具曰稱重錦錦之熟細者以二丈<pb n="26a"/>雙行故曰兩三十兩三十匹也</hi>
　木𤓰美桓公衛人之情也春秋不與桓公専封所以<lb/>
　尊王也<lb/>
投我以木𤓰<hi>徐氏曰𤓰有𤓰瓞桃有羊桃李有雀李此皆枝蔓也故言木𤓰木桃木李以别之</hi>
報之以瓊琚<hi>音居○粲曰傳云瓊玉之美者疏云瓊是玉之美名非玉名也説文云瓊赤玉也姑兼存之○傳曰琚珮玉名○解見鄭女曰雞鳴</hi>匪報也永以為好也<hi>好去聲</hi>
　人方危亡困急之中有能恵頋之者其感必倍齊桓<lb/>
　有存亡之功衛深徳之故因其車馬器服之遺而述<lb/>
<pb n="26b"/>
　其欲報之厚言我衛人當為狄所滅之時但有遺我<lb/>
　以木𤓰㣲物者猶當報之以瓊琚且曰此非足為報<lb/>
　欲以結好於永久且況齊桓之贈遺如此其厚則報<lb/>
　之當如何此感其救患之恩設為𤓰瓊不等之喻非<lb/>
　以尋常施報論也此所謂木𤓰猶言蕪蔞亭豆粥<hi>蔞音</hi>
　<hi>閭</hi>嘑沱河麥飯也<hi>嘑音呼</hi>
投我以木桃報之以瓊瑤<hi>音遙○傳曰瓊瑤美玉○説文曰美石○疏曰三者皆玉石雜也○今曰公劉維玉及瑤</hi>匪報也永以為好也<lb/>
<pb n="27a"/>
投我以木李報之以瓊玖<hi>音疚○釋文曰玖玉黑色○疏曰丘中有麻𫝊云玖石次玉者是玖非全玉也</hi>匪報也永以為好也<lb/>
　　　木𤓰三章章四句<lb/>
　<lb/>
　<lb/>
　<lb/>
　<lb/>
　<lb/>
<pb n="27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩緝卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩緝卷十五</head> <lb/>
    <p>
<pb n="1a"/>
欽定四庫全書<lb/>
　詩緝卷十五<lb/>
　　　　　　　　　　　　　宋　嚴粲　撰<lb/>
曹　　　　國風<lb/>
<hi>譜曰曹者禹貢兖州陶丘之北地名周武王既定天下封弟叔振鐸於曹今濟隂定陶是也其封域在雷夏荷澤之野昔堯嘗遊成陽死而葬焉舜漁於雷澤民俗始化其遺風厚重多君子務稼穡薄衣食以致蓄積夾於魯衛之間又寡於患難末時富而無教乃更驕侈十一作世當周惠王時政衰昭公好奢而任小人曹之變風始</hi>
蜉蝣<hi>音浮由</hi>刺奢也昭公國小而迫<hi>疏曰昭公班僖公夷子</hi>無法以<lb/>
<pb n="1b"/>
自守<hi>陳氏曰有法則儉無法則奢</hi>好奢而任小人<hi>好去聲○陳氏曰儉則寡欲寡欲則小人無所投奢則多欲多欲則小人得以中其欲而自售小人得志則其國家必有危亡之禍而彼致禍之人亦且立而觀之耳因而挻之耳孰與圖其難而共其憂哉○李氏曰小人事君必逄君以奢侈君既奢侈驕恣則舉國將惟我所爲此小人之志也是以好奢者其所任必小人○補傳曰蜉蝣之詩不及小人序諸詩者以其將無依知其所用皆小人故不足恃</hi>將無所依焉<hi>曰曹昭公詩惠王時</hi>
　奢則國必弊大猶不堪況小而迫乎刺奢而言衣裳<lb/>
　楚楚舉一端耳<lb/>
蜉蝣之羽<hi>范光曰蜉蝣糞中蝎蟲○釋蟲曰蜉蝣渠畧○郭璞曰似蛣蜣身狹而長有角黄黑色叢<pb n="2a"/>生糞土中朝生暮死豬好噉之蛣音詰○陸璣曰大如指長三四寸甲下有翅能飛夏日隂雨時地中出今人燒炙噉之美於蟬也</hi>衣裳楚楚<hi>傳曰楚楚鮮明貌○今曰楚楚猶今言濟楚也賓之初筵言籩豆有楚同</hi>心之憂矣於我歸處<hi>音杵○詩記曰葢欲如楚芉尹申亥舍靈王於家之爲也</hi>
　興也蜉蝣小蟲雖其羽鮮明而朝生夕死不乆也猶<lb/>
　昭公小國之君雖整飾其衣裳楚楚然鮮明而迫於<lb/>
　大國亦不能乆也我心憂其然若其危亡而無所依<lb/>
　其於我歸處乎見當時在位無一可倚仗者蓋慘然<lb/>
　以亡國爲憂矣<hi>補傳曰不必言小人意自見於言外也</hi>
<pb n="2b"/>
蜉蝣之翼采采衣服<hi>程子曰采采華飾也</hi>心之憂矣於我歸息<lb/>
蜉蝣掘閲<hi>疏曰此蟲土裏化生掘地而出○今曰更閲謂升騰變化也</hi>麻衣如雪<hi>箋曰麻衣深衣也○疏曰諸侯之禮夕深衣○傳曰如雪言鮮潔</hi>心之憂矣於我歸説<hi>歸税○箋曰舍息也</hi>
　　　蜉蝣三章章四句<lb/>
候人刺近小人也共公逺君子而好近小人焉<hi>共音恭逺去聲○疏曰共公襄昭公班子今曰曹其公詩襄王時</hi>
彼候人兮<hi>傳曰候人道路送迎賓客者○疏曰夏官候人上士六人下士十有二人徒百有二十人<pb n="3a"/>身何戈祋謂候人之屬非候人之官長也</hi>何戈與祋<hi>何河之上濁祋音對○傳曰何掲也○疏曰掲擔掲也○詩記曰曲禮疏云戈鉤矛㦸也如㦸而横安刃但頭不嚮上爲鉤也直刃長八寸横刃長六寸接柄處長四寸並廣二寸冬官戈柲六尺有六寸註柲猶柄也柲音祕○傳曰祋殳也殳音殊○殳解見衛伯兮</hi>
彼其之子<hi>其音記</hi>三百赤芾<hi>音弗○今曰芾字當作韍古字通也蔽膝之韍從韋黼黻之黻從黹○采菽箋曰芾太古蔽膝之象也冕服謂之芾其他服謂之韠以韋爲之○采菽箋曰古者佃漁而食因衣其皮先之蔽前後之蔽後後王易之以布帛而猶存其蔽前者重古道不忘本也士服爵弁以韎韐配之則服毛者以芾配之故知冕服謂之芾芾韠俱是蔽膝之象其制則同但尊祭服異其名耳○傳曰一命緼芾黝珩再命赤芾黝珩三命赤芾葱珩大夫以上赤芾乗軒緼音温赤黄之色黝音酉黑色○疏曰玉藻説韠<pb n="3b"/>之制云下廣二尺上廣一尺長三尺其頸五寸肩革帶博二寸芾之形制亦同於韠别言之則祭服謂之芾他服謂之韠一命至葱珩皆玉藻文</hi>
　彼賢人爲候人之屬掌道路送迎賓客何掲其戈與<lb/>
　祋供勞賤之事彼小人乃有三百人皆服赤色之芾<lb/>
　何爲者也曹蕞爾國而小人衆多如此君子何所容<lb/>
　乎晉文公入曹數之以不用僖負羈而乘軒者三百<lb/>
　人詩即史也<hi>事見左傳僖二十八年○李子曰一小人用事猶不可况於三百乎</hi>
維鵜在梁<hi>鵜音題○郭璞曰鵜鶘也好羣飛沈水食魚故名洿澤俗呼之爲淘河鶘音胡○陸璣曰<pb n="4a"/>鵜形似鶚而大其鳴自呼喙長尺餘直而廣口中正赤頷下胡大如數升囊若小澤中有魚便羣共抒水滿其胡而棄之令水竭盡魚在陸地乃共食之故曰淘河喙虚穢反○山隂陸氏曰魚不畏鵜鶘</hi>不濡其<lb/>
翼彼其之子不稱其服<hi>稱去聲</hi>
　興也鵜鶘當入水中食魚今乃在魚梁之上竊人之<lb/>
　魚以食未嘗濡濕其翼如小人居髙位竊禄不稱其<lb/>
　服也<lb/>
維鵜在梁不濡其咮<hi>音晝○傳曰咮喙也</hi>彼其之子不遂其媾<hi>溝之去○曹氏曰遂終也○今曰屯封匪宼婚媾言好合也○補傳曰小人見利而爭先利盡而交疎</hi>
<pb n="4b"/>
　赤芾三百小人以利合者暫焉耳豈能終遂其好合<lb/>
　哉必自相攻也<lb/>
薈兮蔚兮<hi>薈煨之去蔚音畏○程子曰薈蔚草木鬰茂之狀</hi>南山朝隮<hi>曹氏曰隮升也</hi>婉兮孌兮<hi>傳曰婉少貌孌好貌</hi>季女斯饑<lb/>
　薈然蔚然草木盛多樵者朝升於南山之上而采之<lb/>
　婉孌然少好季女不妄從人幽居而饑喻小人肆志<lb/>
　趨利於上君子守道而困窮於下也<lb/>
　　　候人四章章四句<lb/>
<pb n="5a"/>
鳲鳩<hi>鳲音尸</hi>刺不壹也在位無君子用心之不壹也<hi>今曰曹共公詩襄王時</hi>
鳲鳩在桑<hi>曰鳲鳩布榖也即郯子所謂鳲鳩氏司空也鳲鳩平均故爲司空平水土○釋鳥曰鳲鳩鴶鵴音吉菊亦作秸鞠秸音戛○郭璞曰今布榖也江東呼穫榖方言云戴勝○陸璣曰一名擊榖  一名桑鳩仲春鷹所化爲鳩也或謂之題肩齊人謂之擊正○山隂陸氏曰一名摶黍江東呼爲郭公馮衍逐婦書云口如布榖言其多聲也○李氏曰今乃鴝鵒也○舊説凡十一名李氏與舊説異姑兼存之</hi>其子七<lb/>
兮<hi>今曰但謂鳲鳩於其子使之各得養無使偏而已不必以爲朝從上而下暮從下而上也</hi>淑人君<lb/>
子其儀一兮其儀一兮心如結兮<lb/>
<pb n="5b"/>
　興也鳲鳩養子平均如一喻古人用心之一也蓋善<lb/>
　人君子其儀有常而專一由其心如物之結言堅固<lb/>
　也○此詩以鳲鳩均養起興刺爲政之不均而言威<lb/>
　儀帶弁何也蓋夫人容貌服飾之間皆可以覘其心<lb/>
　之所存其心平則見於起居動作之間皆有常度曾<lb/>
　子所貴乎道者三皆以驗其中之所養非徒曰容貌<lb/>
　顔色辭氣而巳也都人士衣服不貳從容有常以齊<lb/>
　其民與此詩之意同<lb/>
<pb n="6a"/>
鳲鳩在桑其子在梅淑人君子其帶伊絲其帶伊絲<hi>箋曰伊絲謂大帶也大帶用素絲有雜色飾馬</hi>其弁伊騏<hi>音其○傳曰弁皮弁也騏騏文也○疏曰知此是皮弁者周以韋弁以即戎冠弁以從禽弁絰又是弔凶之事且不得與絲帶相配唯皮弁是視朝之常服馬之青黒色謂之騏此字從馬則弁色如騏馬之文也絰音迭</hi>
　鳲鳩常在桑其子或飛在梅或飛在棘或飛在榛子<lb/>
　無常處而母不離於桑以有常待之也其帶以絲爲<lb/>
　之其弁則有騏文有常服也<hi>蘇氏曰從其在梅則失其在棘從其在棘則失</hi>
　<hi>其在榛是故居一以待之而無不及者○李氏曰若也母無常處則其子不知所在其服有常見其心之一</hi>
<pb n="6b"/>
鳲鳩在桑其子在棘<hi>曰棘酸棗也解見邶凱風</hi>淑人君子其儀不忒<lb/>
<hi>朱氏曰差忒也</hi>其儀不忒正是四國<lb/>
　其心一故其儀不差忒可以正四方之國矣<lb/>
鳲鳩在桑其子在榛<hi>榛解見邶簡兮</hi>淑人君子正是國人正是<lb/>
國人胡不萬年<lb/>
　四方之逺猶且觀而象之況國人乎思古人不可復<lb/>
　見曰何不使之萬年壽考乎<lb/>
　　　鳲鳩四章章六句<lb/>
<pb n="7a"/>
下泉思治也曹人疾共公侵刻下民不得其所憂而思<lb/>
明王賢伯也<hi>今曰曹共公詩襄王時</hi>
　詩言田萊多荒以見民之不得其所序推原其故以<lb/>
　爲其君侵刻之所致也鄭褰裳思大國之見正蓋齊<lb/>
　桓未霸也<hi>鄭忽出奔在魯桓十一年歲在庚辰齊桓始霸在魯莊十五年歲在壬寅</hi>曹共<lb/>
　之時晉文霸業方盛襄王命之爲侯伯下泉顧思明<lb/>
　王賢伯何邪曹固可罪而文於曹虐矣執其君分其<lb/>
　田以私憾故<hi>觀駢脅事見僖二十三年</hi>將甘心焉僅以貨免文寜能<lb/>
<pb n="7b"/>
　帖曹乎下泉愧木𤓰矣<hi>詩記曰程氏易剥上九傳曰諸陽消剥已盡獨有上九一</hi>
　<hi>爻尚存如碩大之果不見食將有復生之理上九亦變則純隂矣然陽無可盡之理變於上則生於下無</hi>
　<hi>間可容息也隂道極盛之時其亂可知亂極則自當思治故衆心願戴於君子君子得輿也詩匪風下泉</hi>
　<hi>所以居變風之終也○陳氏曰亂極而不治變柩而不正則天理滅矣聖人於變風之極則繫之以思治</hi>
　<hi>之詩以示循環之理以言亂之可治變之可正也○詩記曰匪風下泉皆思周道之詩然匪風作於東遷</hi>
　<hi>之前此一時也下泉作於齊桓之後此又一時也</hi>
洌彼下泉<hi>洌音列○今曰列旁三㸃者從水也清也潔也旁二㸃者從冰也寒也易井冽寒泉食爲潔當從水此洌彼下泉及大東有洌氿泉傳皆訓寒則當從冰今字乃從水當爲凊也與大東有冽氿泉異也<pb n="8a"/>○傳曰下泉食爲潔當從水</hi>浸彼苞稂<hi>郎梁二音○王氏曰苞叢生也○傳曰稂童梁也○疏曰禾之秀而不實者○曹氏曰田業多荒可知</hi>愾我寤歎<hi>愾音慨○箋曰愾歎息之意也</hi>念彼<lb/>
周京<lb/>
　泉源深逺則流清今洌然而清者是下流之泉也泉<lb/>
　流自上而下可以及物宜其灌良苗也今其所浸乃<lb/>
　叢生之稂稂莠之盛見田野荒蕪民不得其所也曹<lb/>
　人愾然寤覺而歎思念周京厭亂而思治也○匪風<lb/>
　思周而宣王中興下泉思周而周不復興無其人也<lb/>
<pb n="8b"/>
洌彼下泉浸彼苞蕭<hi>曰蕭香蒿也牛尾蒿也解見蓼蕭</hi>愾我寤歎念彼<lb/>
京周<hi>疏曰周京與京周京師一也因異章而變文耳</hi>
　苞蕭苞蓍言田𤱔之間野草叢密也<lb/>
洌彼下泉浸彼苞蓍<hi>音尸○朱氏曰蓍筮草也○陸璣曰似蘋蕭青  色科  生</hi>愾<lb/>
我寤歎念彼京師<lb/>
芃芃黍苗隂雨膏之<hi>膏音告</hi>四國有王郇伯勞之<hi>郇音荀勞去聲○傳曰郇伯郇侯也○疏曰邭侯爲伯也左傳富辰稱畢原酆郇文之昭也知郇伯是文王之子也嫌是伯爵故言郇伯郇侯也○今曰毛以爲二大伯鄭以爲牧下二伯孔以爲大伯唯有周召無郇侯者當從鄭也</hi>
<pb n="9a"/>
　田野荒蕪所見惟稂莠蕭蓍之類因思周之盛時五<lb/>
　榖熟而風雨時芃芃然盛之黍苗得隂雨以膏澤之<lb/>
　四國既有明王又得郇侯爲伯以勞來之傷今不復<lb/>
　見也<lb/>
　　　下泉四章章四句<lb/>
　<lb/>
　<lb/>
　<lb/>
<pb n="9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩緝卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩緝卷二十八</head> <lb/>
    <p>
<pb n="1a"/>
欽定四庫全書<lb/>
　詩緝卷二十八<lb/>
　　　　　　　　　　　　　宋　嚴粲　撰<lb/>
公劉召康公戒成王也成王將涖政<hi>涖音利</hi>戒以民事美<lb/>
公劉之厚於民<hi>箋曰公劉后稷之曽孫</hi>而獻是詩也<hi>箋曰成王始幼少周公居攝政及歸之成王將涖政召公懼成王尚幼稚不留意於治民之事故作詩美公劉以戒之也○詩記曰史記云夏后氏政哀去稷不務不窋失其官而奔戎狄之間不窋孫公劉雖在戎狄之間復修后稷之業窋竹律反○王氏曰周之有公劉言乎其時則甚微言乎其事則甚勤稱時之甚㣲以戒其盈稱事之甚勤以懲其逸蓋<pb n="1b"/>召公之志也</hi>
篤公劉<hi>傳曰篤厚也○今曰公劉克篤前烈○釋文曰王云公號劉名也尚書傳云公爵劉名也王基云公劉字也○詩故曰周人以諱事神王者祫百世召公不當舉名然則公劉其號也</hi>匪居匪康<lb/>
<hi>箋曰康安也</hi>廼埸廼疆<hi>埸音亦○信南山傳曰埸畔也○董氏曰疆界也埸疆皆田之界畔然詩言廼埸廼疆當有小别疆如封疆所包者廣故王氏於信南山言疆者為之大界然則埸是小界今之小田塍也</hi>廼積廼倉<hi>積如字○董氏曰積委積也此委積音餧恣○朱氏曰積露積也</hi>廼裹餱<lb/>
糧<hi>裹音果餱音侯○今曰餱乾食也解見伐木糧米食也</hi>于槖于囊<hi>槖音託○傳曰小曰槖大曰囊○䟽曰宣二年左傳稱趙盾見靈輒餓為之簞食與肉寘諸槖以與之槖唯盛食而已是其小也蕇食與<pb n="2a"/>肉寘槖是乾餱盛于槖也哀六年公羊傳稱陳乞欲立公子陽生盛之巨囊内可以容人是其大也○今曰東方朔傳云奉一囊粟是糧米盛于囊也奉音俸</hi>思輯用光<hi>輯音集○今曰書輯五瑞註云歛也此輯亦聚集之也</hi>弓矢斯張干戈戚揚<hi>箋曰干盾也盾食允反○戈解見曹侯人○傳曰戚斧也揚鉞也鉞音越○詩記曰左傳工尹路曰君王命剥圭以為鏚柲注鏚斧也柲柄也柲音祕○䟽曰鉞大而斧小六韜云大阿斧重八斤一名天鉞</hi>爰方啓行<hi>朱氏曰方猶始也</hi>
　首章述公劉在西戎謀遷於豳也自后稷封於邰傳<lb/>
　子不窋夏后氏政衰去稷不務不窋失其官竄于西<lb/>
　戎不窋之孫公劉自西戎而遷于豳遷國安民非篤<lb/>
<pb n="2b"/>
　厚者不能故言篤厚乎公劉也以下乃述厚民之事<lb/>
　唯篤厚故能厚民也公劉之在西戎不敢居處不敢<lb/>
　安寧謂不安於夷狄之陋謀為遷豳之計也將欲遷<lb/>
　國必先聚糧治兵故廼埸以治其田之小塍迺疆以<lb/>
　治其田之大界乃蓄其露積乃實其倉廪既已富彊<lb/>
　乃盛其乾餱于小槖盛其糧米于大囊思以歛集其<lb/>
　民而光顯其國遷國則民易離散故必有恩意歛集<lb/>
　之也於是弓矢則張之又有干盾戈㦸戚斧揚鉞於<lb/>
<pb n="3a"/>
　是方開路而行以遷於豳焉<hi>詩記曰毛鄭以公劉居於邵而遭夏人亂避難</hi>
　<hi>遷於豳且以為在邰有疆埸積倉為夏人迫逐乃棄而去攷之是章意象整暇不見迫逐之事以國語史</hi>
　<hi>記参之蓋自不窋已竄于西戎至公劉而復興疆埸積倉内治既備然後裹糧治兵拓大境土而遷都于</hi>
　<hi>豳焉國都雖遷向之疆埸積倉固在其封内也</hi>
篤公劉于胥斯原<hi>傳曰胥相也相去聲○今曰聿來胥宇</hi>既庶既繁<hi>箋曰庶衆也繁多也</hi>既順廼宣<hi>曹氏曰順樂從也/○陳氏曰宣導也</hi>而無永嘆<hi>平聲</hi>陟則在<lb/>
巘<hi>研之上○釋山曰重甗隒甗音巘隒音儼○郭璞曰山形如累兩甗甗甑也○釋文曰毛云小山别于大山與爾雅異</hi>復降在原何以舟之<hi>傳曰舟/帶也</hi>維玉及瑶<hi>音遥○今曰瑶<pb n="3b"/>美玉也玉泛言之瑶言玉之美者</hi>鞞琫容刀<hi>鞞音丙琫必孔反亦作鞛○鞞琫解見瞻彼洛矣○䟽曰此傳云鞞下飾以下不言其飾故指鞞之體云下飾也○朱氏曰容刀其中容刀也</hi>
　次章述至豳相宅也篤厚乎公劉也往相廣平之原<lb/>
　地以居其民其民既庶而衆矣既繁而多矣庶即繁<lb/>
　也言庶而又言繁見歸者愈多也衆多則宜意嚮難<lb/>
　齊今皆順從而樂遷矣公劉又恐民之初遷有懐不<lb/>
　能以自達廼復宣導在下之情欲人人皆得其所也盤<lb/>
　庚之民必再三宣導而後順從今既順廼宣則本無<lb/>
<pb n="4a"/>
　扞格而上猶慮其壅蔽也故歡欣交通無有永嘆而<lb/>
　不滿者非民咨胥怨之比也民見公劉升則在巘山<lb/>
　之上以觀其形勢復下而在原以察其處所反覆相<lb/>
　視以民居為重遂言公劉登陟之際何所佩帶乎惟<lb/>
　玉及美玉之瑶又有鞞鞘其上飾有琫以容其刀也<lb/>
　稱公劉佩服之美者承上文而無永嘆述斯民喜之<lb/>
　之情也<hi>黄氏曰詩人之情其惡是人也必言其車服之盛佩玉之飾以見其不足以稱之其喜是</hi>
　<hi>人也亦必言其車服之盛佩玉之飾以見其足以稱之</hi>○緜廼宣兼廼畝言之<lb/>
<pb n="4b"/>
　則為宣導溝洫此廼宣承既順言之下云而無永嘆<lb/>
　則為宣導下情<lb/>
篤公劉逝彼百泉<hi>箋曰逝往也○張子曰只看百泉之往處便知地形也</hi>瞻彼溥<lb/>
原<hi>溥音普○箋曰溥廣也</hi>廼陟髙岡<hi>箋曰山/脊曰岡</hi>廼覯于京<hi>傳曰覯見也○箋曰絶髙為之京○李廵曰丘之髙大者曰京○今曰此乃覯于京非岐周地名之京故鄭氏以為絶髙為之京謂髙丘耳○有考見文王</hi>京師之野<hi>傳曰是乃大衆所宜居也○董氏曰所謂京師者始於此其後世因以所都為京師曰嬪于京依其在京則岐周之京也王配于京則鎬京也春秋所書京師則洛邑也皆仍其本號而稱之猶晉之言新絳故絳也公羊以為衆大非也</hi>于時處處<hi>音杵</hi>于時廬旅<lb/>
<pb n="5a"/>
<hi>傳曰廬寄也○䟽曰地官遺人云十里有廬是舍之名賔客寄舍其中衛戴公廬于漕遺去聲</hi>于時言<lb/>
言<hi>傳曰直言曰言○䟽曰謂一人自言○蘇氏曰言言施教令</hi>于時語語<hi>傳曰論難曰語○䟽曰謂二人相對○蘇氏曰語語議政事</hi>
　三章述營度邑居也篤厚乎公劉也其營京邑也自<lb/>
　下觀之則往彼衆水所聚之處又望彼漙廣之原自<lb/>
　上觀之則升彼南山之岡脊乃見髙大之京丘可居<lb/>
　也此京地乃衆民所宜居之野於是經畫以定之於<lb/>
　此作民居以處其處者於此作客舎以廬其旅者於<lb/>
<pb n="5b"/>
　此施教令於此議政事各有其所見規模整整也處<lb/>
　謂居民旅謂賔旅也○百泉衆水也令地理家言衆<lb/>
　水所聚為得水也曺氏據杜佑云百泉在漢為朝那<lb/>
　縣屬安定郡在唐為百泉縣屬平涼郡魏於其地置<lb/>
　原州唐因之當是其地因詩百泉而得名猶因杜詩<lb/>
　不夜月臨闗後人遂置不夜闗耳<lb/>
篤公劉于京斯依蹌蹌濟濟<hi>濟齊之上</hi>俾筵俾几<hi>箋曰俾使也</hi>既<lb/>
登乃依<hi>毛如字鄭上聲○傳曰賔登席依几</hi>乃造其曹<hi>造音慥○箋曰造適也○傳曰曹羣<pb n="6a"/>也</hi>執豕于牢<hi>傳曰執豕于牢新國則殺禮也殺所戒反○䟽曰饗禮當烹太牢以飲賔此唯用豕新至豳地殺禮也晉語云大任溲於豕牢而生文王即牢是養豕之處燕禮羹定乃納賔此賔升乃執豕者其實執豕在登席之前欲使賔與殽酒各自相近故也溲音搜作□同小便也</hi>酌之用匏<hi>音庖○傳曰酌之用匏儉以質也○䟽曰匏是自然之物故云儉且質也</hi>食之飲之<hi>食音嗣飲音䕃</hi>君之<lb/>
宗之<hi>傳曰宗尊也</hi>
　四章述宮室既成而落之也篤厚乎公劉也於此髙<lb/>
　丘之京依而居之謂宫室既成而安其居也於是與<lb/>
　羣臣飲酒以落之其禮容之盛蹌蹌濟濟然公劉使<lb/>
<pb n="6b"/>
　人為之設筵使人為之設几賔已登席坐矣乃依几<lb/>
　矣前乎此公劉使人造適其牧豕之羣執豕於牢中<lb/>
　以為飲酒之殽其酌此酒用匏為爵公劉之於羣臣<lb/>
　既設饌以食之設酒以飲之禮雖簡儉羣臣君之尊<lb/>
　之不失敬也<lb/>
篤公劉既溥既長<hi>箋曰溥廣也</hi>既景廼岡<hi>傳曰考于日景参之髙岡○今曰地官大司徒正日景以求地中注景如字本或作影非</hi>相其隂陽<hi>相去聲○箋曰相其隂陽寒暖所宜</hi>
觀其流泉<hi>䟽曰流泉所以灌溉</hi>其軍三單<hi>箋曰大國之制三軍以其餘卒為羡今公劉遷<pb n="7a"/>於豳民始從之丁夫適滿三軍之數單者無羡卒也羡延之去聲○䟽曰小司徒云凡起徒役無過家一人以其餘為羡羡謂家之副丁也</hi>度其隰原<hi>度音/鐸</hi>徹田為糧<hi>箋曰什一而稅謂之徹○李氏曰周之徹法最為盡善自公劉始後世從而守之</hi>度其夕陽<hi>傳曰山西曰夕陽○箋曰夕陽者豳之所處也○䟽曰豳在其山之西不知是何山也書傳説大王去豳踰梁山注云梁山在岐山東北然則豳國之東有大山者其唯梁山乎</hi>豳居允荒<hi>豳解見豳譜○傳曰荒大也</hi>
　五章述辨土宜制軍賦也篤厚乎公劉也所遷之地<lb/>
　既廣矣既長矣既揆之日景以定其東西於是升髙<lb/>
　岡以相其隂陽寒煖之宜觀其水泉灌溉之利將以<lb/>
<pb n="7b"/>
　治田疇也后稷上公之封大國三軍以其餘卒為羡<lb/>
　今丁夫適滿三軍之數唯單而已無羡卒也又於是<lb/>
　度其隰田原田之多少以什一之徹法取於民以為<lb/>
　糧食地利肥磽不同故必度之而後可以制賦三軍<lb/>
　唯單賦法以徹兵食皆不病民厚之至也豳國在梁<lb/>
　山之西故言自公劉相此夕陽之地以建豳居信乎<lb/>
　其荒大也美其遷國之善也<lb/>
篤公劉于豳斯館<hi>傳曰館舎也○朱氏曰客舎也○補傳曰始言斯館卒言止旅盖以處新<pb n="8a"/>甿也</hi>渉渭為亂<hi>傳曰正絶流曰亂○朱氏/曰舟之絶流横渡者也</hi>取厲取鍜<hi>丁亂反○朱氏曰厲砥石也○䟽曰鍜者治鐵之名</hi>止基廼理<hi>解頥新語曰止基居止之基</hi>爰衆爰<lb/>
有夾其皇澗<hi>傳曰皇澗名也</hi>遡其過澗<hi>過平聲○傳曰遡嚮也過澗名也</hi>止旅<lb/>
廼宻<hi>今曰止旅來止之旅</hi>芮鞫之即<hi>芮如鋭反木又作汭鞫音菊○蘇氏曰芮水出吴山西北東入涇芮鞫芮水之外也○今曰西漢地理志扶風汧縣注云芮水出西北東入涇引此詩為證蘇説是也毛以芮為水涯鄭以為水乏内今不從汧音牽○箋曰水之内曰隩水之外曰鞫○䟽曰即就也</hi>
　末章述處新甿也新甿之至者公劉為作館以居之<lb/>
　將作此館舎先使人渉渡渭水乗舟横渡為亂而過<lb/>
<pb n="8b"/>
　取厲刀之石又取所鍜之鐵以治其器用既定居止<lb/>
　之基廼疆理其田畝其相續而來者愈多愈有於是<lb/>
　或有夾皇澗而在澗兩邊以居者或有遡過澗而開<lb/>
　門向水以居者既而來止之旅日以益宻皇澗過澗<lb/>
　之旁不足以容之於是又就芮水之外而居之<hi>詩記曰風</hi>
　<hi>氣日開民編日衆規模日廣有方興未艾之象焉周之王業既兆于此矣</hi>○鍜毛氏以為<lb/>
　石朱氏以為鐵今考鍜打鐵也其字從金碬者礪也<lb/>
　其字從石此鍜從金則當為鐵嵇康好鍜是也<lb/>
<pb n="9a"/>
　　　公劉六章章十句<lb/>
泂酌<hi>泂音迥</hi>召康公戒成王也言皇天親有徳饗有道也<lb/>
<hi>䟽曰言為民父母是有道徳</hi>
泂酌彼行潦<hi>音老○傳曰泂逺也行潦流潦也○䟽曰行者道也潦者雨水也行道上雨水流聚</hi>
挹彼注兹<hi>挹音邑</hi>可以餴饎<hi>餴音分字亦作饙饎音熾○釋文曰餴蒸米也○傳曰餴餾也饎酒食也餾音留○䟽曰説文云一蒸米也然則蒸米謂之餴餴必餾而熟之非訓餴為餾也</hi>豈弟<lb/>
君子民之父母<lb/>
　言使人逺往酌取流行之雨潦置之大器待其澄清<lb/>
<pb n="9b"/>
　又挹取之於彼大器之中注之於此小器之中猶可<lb/>
　灌沃餴米以為酒食此薄陋之物而可以祭祀使天<lb/>
　饗之者由設祭者是豈弟樂易之君子而為民之父<lb/>
　母也祭不必用行潦甚言不在物也<lb/>
泂酌彼行潦挹彼注兹可以濯罍<hi>音雷○傳曰濯滌也罍祭器○䟽曰春官司尊彛云四時之祭皆有罍是罍為祭器也卷耳云我姑酌彼金罍則饗燕亦有罍以此論祭事故言祭器耳</hi>
豈弟君子民之攸歸<lb/>
泂酌彼行潦挹彼注兹可以濯溉<hi>音槩○傳曰溉清也○䟽曰溉亦洗之使<pb n="10a"/>清潔</hi>豈弟君子民之攸塈<hi>音餼○傳曰塈息也</hi>
　　　泂酌三章章五句<lb/>
卷阿<hi>卷音權</hi>召康公戒成王也言求賢用吉士也<hi>公劉䟽曰卷阿末句云矢詩不多維以遂歌是總結之辭三篇次第元是召公作之先後公劉言成王將涖政而獻是詩明下兩篇亦是涖政之時俱獻之也</hi>
　經言君子又言吉士君子者尊貴之稱士者衆多之<lb/>
　目其曰藹藹吉士維君子使是吉士者君子所引善<lb/>
　類而君子者吉士之宗主也故經以鳳凰之希有喻<lb/>
<pb n="10b"/>
　君子以羽聲之衆多喻吉士也序言求賢用吉士賢<lb/>
　指經中之豈弟居子吉士指經中之藹藹吉士也謂<lb/>
　求豈弟君子以任用吉士也成周之朝吉士雖衆多<lb/>
　不可無大賢以為之統盟公劉泂酌卷阿三詩皆成<lb/>
　王涖政康公作之以戒王也周公有明農之請將釋<lb/>
　天下之重負以聽王之所自為康公慮周公歸政之<lb/>
　後成王渉歴尚淺任用非人故作卷阿之詩反覆歌<lb/>
　詠有言之不盡之意欲以動悟成王若曰周公欲歸<lb/>
<pb n="11a"/>
　政矣王所倚仗者誰歟以壯鋭之氣享盛大之業若<lb/>
　任用非人將傷大體王當虚心屈己以求豈弟之賢<lb/>
　而任之豈弟君子云者乃篤厚純固盛徳之人可以<lb/>
　彌性而輔君徳可以為則而儀百辟可以為綱而總<lb/>
　衆職可以任使吉士而司進退人物之權此其責任<lb/>
　至重前乎此者周公實任之王盍求其可以任周公<lb/>
　之事者而繼之乎苟求其人而未得則周公其可以<lb/>
　遂明農之請乎康公所以動悟成王者其辭婉矣周<lb/>
<pb n="11b"/>
　召同心如此乃知周公居東之初成王未悟之日伐<lb/>
　柯九罭等詩人心顒顒謂朝廷一日不可無周公在<lb/>
　召公必不但黙也史傳略耳<lb/>
有卷者阿<hi>傳曰卷曲也○箋曰大陵曰阿</hi>飄風自南<hi>飄如字從韻書本注音瓢○傳曰飄風回風也○䟽曰李廵云旋風也檜風云匪風飄兮何人斯云其為飄風彼皆不言自南故以為惡此言從長養之方故為喻善○今曰南温厚之氣風自南則得温厚之氣故能長養萬物</hi>豈弟君子來㳺<lb/>
來歌以矢其音<hi>傳曰矢陳也○今曰釋文云矢陳也直也矢其音謂直陳其音如矢口成文之矢也</hi>
<pb n="12a"/>
　興也阿不曲則風無自而入故必有卷然之阿而後<lb/>
　自南長養之風飄回而入喻人君能虚心屈己而後<lb/>
　足致豈弟之大賢也誠使豈弟君子來而與王游來<lb/>
　而就王歌以直陳其聲音使之盡吐其所欲言而無<lb/>
　所顧慮則薰陶漸染所以養成君徳者亦如南風之<lb/>
　養物矣<lb/>
伴奐爾游矣<hi>伴奐音判喚徐音畔換○箋曰伴奐自縱弛之意○今曰安肆之意</hi>優游爾<lb/>
休矣<hi>錢氏曰優㳺閒暇貌</hi>豈弟君子俾爾彌爾性<hi>王氏曰彌者充而成之使無間<pb n="12b"/>之謂也○釋文曰彌益也</hi>似先公酋矣<hi>酋音遒慈秋反○傳曰似嗣也酋終也</hi>
　承上章言賢者既來游矣爾成王當與之安肆而游<lb/>
　處間暇而休息從容欵宻與之浹洽則此豈弟之賢<lb/>
　必有薫陶漸染之功而使爾彌益其徳性以繼嗣先<lb/>
　公之業而克終矣彌性非矯揉彊勉之所及唯有徳<lb/>
　之賢朝夕與之游處乆而與之俱化耳不言先王而<lb/>
　言先公不忘所起之艱難也<lb/>
爾土宇昄章<hi>昄音反韻又音版○錢氏曰土疆土也宇宇内也○傳曰昄大也○蘇氏曰章著也</hi>
<pb n="13a"/>
亦孔之厚矣豈弟君子俾爾彌爾性百神爾主矣<lb/>
　成王承文武之緒其土宇昄大而章著大則疆理混<lb/>
　一章則法度修明亦甚厚而不可加矣豈可任非其<lb/>
　人而敗壊之乎惟得豈弟之賢而用之以彌益其徳<lb/>
　性則百神歆饗之皆以汝為主矣有天下者祭百神<lb/>
　社稷宗廟之主也<lb/>
爾受命長矣<hi>陳氏曰長累世已乆</hi>茀禄爾康矣<hi>茀音弗○箋曰茀福也</hi>豈弟<lb/>
君子俾爾彌爾性純嘏爾常矣<hi>嘏音假○箋曰純大也○蘇氏曰嘏福也</hi>
<pb n="13b"/>
　爾受天命其傳已乆福禄已安矣周以積累之乆而<lb/>
　後興故享之而安也然豈可任非其人而斵喪之乎<lb/>
　惟得豈弟之賢而用之以彌益其徳性則大福爾可<lb/>
　常享矣二章三章四章皆言彌性者謂此豈弟之賢<lb/>
　闗君徳之涵養成就而非小有材者所能與也<lb/>
有馮有翼<hi>馮音憑○傳曰馮依也翼輔翼也○蘇氏曰在前則有馬在側則有翼</hi>有孝有<lb/>
徳以引以翼<hi>王氏曰以引引其前以翼翼其左右○劉氏曰引其君以當道予欲左右有民汝翼</hi>
豈弟君子四方為則<hi>箋曰則法也</hi>
<pb n="14a"/>
　馮翼孝徳之人即藹藹吉士也成王左右前後有可<lb/>
　為馮依者有可為輔翼者有孝行者有賢徳者凡此<lb/>
　諸賢王能有之以引導輔翼其身矣然必得豈弟之<lb/>
　大賢以為四方之法而儀刑百辟也○説者多以四<lb/>
　方為則非人臣之事遂以豈弟君子為斥成王然首<lb/>
　章來游來歌便説不行吉甫萬邦為憲申伯文武是<lb/>
　憲山甫式是百辟嘉賔是則是傚皆人臣事也<hi>詩記曰賢</hi>
　<hi>者之行非一端必曰有孝有徳何也蓋人主常與慈祥篤實之人處其所以興起善端涵養徳性鎮其躁</hi>
<pb n="14b"/>
　<hi>而消其邪日改月化有不在言語之間者矣故宣王之在内者唯云張仲孝友而蕭望之亦謂張敞材輕</hi>
　<hi>非師傅之器皆此意也</hi>
顒顒卬卬<hi>傳曰顒顒温貌卬卬盛貌○箋曰顒顒體貌敬順卬卬志氣髙朗</hi>如圭如璋<lb/>
令聞令望<hi>聞音問○箋曰人聞之則有善聲譽人望之則有善威儀</hi>豈弟君子四方<lb/>
為綱<hi>箋曰綱者能張衆目</hi>
　外之體貎顒顒然敬順内之志氣卬卬然髙明其徳<lb/>
　如玉之圭璋表裏純一也人聞之有善聲譽人望之<lb/>
　有善威儀此豈弟之君子可以為四方之綱也綱舉<lb/>
<pb n="15a"/>
　則目張謂總提綱維也○說者以顒顒卬卬而下為<lb/>
　成王非也假樂嘉成王故稱穆穆皇皇此詩以成王<lb/>
　初涖政而戒之則不當過為稱譽之辭也<lb/>
鳳皇于飛<hi>傳曰鳳皇靈鳥仁瑞也雄曰鳳雌曰皇</hi>翽翽其羽<hi>翽音誨○傳曰翽翽衆多也○箋曰羽聲也○曹氏曰説文云翽翽飛聲也飛而有聲則衆羽也鳳皇希見之鳥不應羣飛之衆如此則翽翽其羽者乃鳳皇飛而衆鳥從之也説文云鳳飛羣鳥從之以萬數</hi>亦集爰止<hi>箋曰爰于也</hi>
藹藹王多吉士<hi>蘇氏曰藹藹衆多也</hi>維君子使<hi>今日此君子即前數章所稱豈弟君子也</hi>媚于天子<lb/>
<pb n="15b"/>
　因時鳳至故以喻賢者鳳飛鳥之出乎其類者衆鳥<lb/>
　所慕也鳳皇于飛而翽翽然衆羽之聲亦集於所止<lb/>
　之地猶大賢用而善類樂附之從其類也今王朝之<lb/>
　上吉士藹藹衆多矣然必得大賢君子為之宗主而<lb/>
　器使之則聲應氣求各盡其心以媚愛于天子矣言<lb/>
　王多吉士是王已有之吉士見於已用者成周人材<lb/>
　最盛而可以當鳳皇之喻為人材之統盟者捨周公<lb/>
　其誰哉<lb/>
<pb n="16a"/>
鳳皇于飛翽翽其羽亦傅于天<hi>傅音附○箋曰𫝊猶戾也</hi>藹藹王多<lb/>
吉人維君子命<hi>箋曰命猶使也</hi>媚于庶人<hi>箋曰親愛庶人謂無擾之</hi>
鳳皇鳴矣于彼髙岡<hi>曹氏曰髙岡衆人所見聞也</hi>梧桐生矣<hi>䟽曰梧桐一木耳○曰梧桐青桐也○山隂陸氏曰梧一名櫬即梧桐也今人以其皮青號曰青桐華浄妍雅極可愛故多近齋閤種之梧櫜鄂皆五焉其子似乳綴其櫜鄂生多或五六少或一二飛鳥喜巢其中莊子所謂桐乳致巢是也今亦謂之梧子</hi>于彼朝陽<hi>傳曰山東曰朝陽○䟽曰朝先見日也○曹氏曰向陽而易茂也</hi>
菶菶萋萋<hi>菶布孔反○傳曰梧桐盛也</hi>雝雝喈喈<hi>傳曰鳳皇鳴也</hi>
　言今鳯皇已鳴矣其鳴在于髙岡之上衆所聞見喻<lb/>
<pb n="16b"/>
　大賢處髙顯之地非潜伏側陋也此大賢非有道不<lb/>
　見如鳳皇非梧桐不棲今梧桐已生矣其生在於朝<lb/>
　陽之地向陽則易茂喻今太平之時也有其人又有<lb/>
　其時如梧桐菶菶萋萋而茂盛鳳皇雝雝喈喈而和<lb/>
　鳴君臣遇合之盛如此也康公所指豈難知哉成王<lb/>
　可以黙㑹矣<lb/>
君子之車既庶且多<hi>箋曰庶衆也</hi>君子之馬既閑且馳<hi>箋曰閑習也</hi>矢詩不多維以遂歌<lb/>
<pb n="17a"/>
　此君子其車已衆而多矣其馬既閑習而能馳矣言<lb/>
　其爵位尊顯錫賚已厚所謂大賢可為多士之宗主<lb/>
　者此其人也我陳詩之意初無多説只為此一事耳<lb/>
　維王歌詠之深味乎吾言可也康公三詩皆作於成<lb/>
　王將涖政之初公劉泂酌皆直述之辭唯卷阿宛轉<lb/>
　反覆使人再三歌詠而後悟蓋其深意所寓實在此<lb/>
　篇也<lb/>
　　　卷阿十章六章章五句四章章六句<lb/>
<pb n="17b"/>
民勞召穆公刺厲王也<hi>江漢牋曰召穆公名處○江漢䟽曰康公十六世孫○朱氏曰厲王名胡成王七世孫○䟽曰夷王子○周語上云厲王虐國人謗王召公告曰民不堪命矣王怒得衛巫使監謗者以告則殺之國人莫敢言道路以目王喜告召公曰吾能弭謗矣乃不敢言召公曰是障之也防民之口甚於防川川壅而潰傷人必多民亦如之是故為川者決之使導為民者宣之使言故天子聴政使公卿至於列士獻詩瞽獻典史獻書師箴瞍賦矇誦百工諌庶人傳語近臣盡規親戚補察瞽史教誨耆艾修之而後王斟酌焉是以事行而不悖王不聴彘於是國人莫敢出言三年乃流王於</hi>
　朱氏以此詩乃同列相戒之辭未必專為刺王而𤼵<lb/>
　然其憂時感事之意亦可見矣其説是也詩言以定<lb/>
<pb n="18a"/>
　我王又言以為王休又言戎雖小子皆語同列之辭<lb/>
　以詩之辭戒同列所以刺王也<lb/>
民亦勞止汔可小康<hi>汔欣之入○箋曰汔幾也康安也○孫炎曰汔近也○今曰幾舊音祈易汔至亦未繘井彼注云幾也音祈或音機此詩訓幾為庶幾當音機也繘音聿</hi>惠此中國<hi>箋曰惠愛也○傳曰中國京師也</hi>以綏四方<hi>箋曰綏安也○傳曰四方諸夏也</hi>無縱詭隨<lb/>
<hi>詭音宄○今曰詭詐也懐詐靣從也</hi>以謹無良<hi>今曰無良/不善也</hi>式遏冦虐<hi>詩記曰一言而喪邦曰惟予言而莫予違則詭隨之人誠覆邦家之人也無縱詭隨乃所以謹無良而遏冦虐也</hi>憯<lb/>
不畏明<hi>憯音惨○錢氏曰憯痛也明人所共見也</hi>柔逺能邇<hi>能毛如字鄭音耐○傳曰柔安<pb n="18b"/>也○今曰以柔撫之中庸所謂柔逺人也能為能其事猶言克家也</hi>以定我王<lb/>
　穆公戒同列之用事者言國以民為本民勞則國危<lb/>
　今周民亦疲勞矣庶幾可以小安之乎京師諸夏之<lb/>
　根本愛此京師則可以安天下也對夷狄言之則總<lb/>
　諸夏為中國對四方言之則指京師為中國也詭隨<lb/>
　者心知其非而詐順從之此姦人也書所謂面從孟<lb/>
　子所謂面諛也人見詭隨者無所傷拂則目為善良<lb/>
　不知其容悦取寵皆為自利之計而非忠於所事實<lb/>
<pb n="19a"/>
　非善良之士也苟喜其甘言而信用之足以召禍亂<lb/>
　致冦虐但權位尊重者往往樂軟熟而憚正直故詭<lb/>
　隨之人得肆其志是居上位者縱之為患也今戒用<lb/>
　事者無縱此詭隨則可以謹防無良之人用遏止其<lb/>
　寇虐此理明甚可痛其不畏明也逺謂夷狄邇謂中<lb/>
　國治道略外而詳内夷狄則撫柔之而已中國則禮<lb/>
　樂之治甚詳故必能其事也惟柔逺能邇者可以安<lb/>
　吾君而何取於詭隨乎<lb/>
<pb n="19b"/>
民亦勞止汔可小休<hi>箋曰休止息也</hi>惠此中國以為民逑<hi>音求○箋曰逑聚也○李氏曰言使民無離散也</hi>無縱詭隨以謹惛怓<hi>惛怓音昏譊○箋曰惛怓猶讙譁也○補傳曰惑亂人主也</hi>式遏寇虐無俾民憂無棄爾勞<hi>箋曰勞猶功也</hi>以為王休<hi>箋曰休美也</hi>
　無縱詭隨之人以防其惛怓惑亂主聴也爾前有功<lb/>
　於國今勿棄其前功則為吾君之美謂使其君安富<lb/>
　尊榮也不然敗君之事矣<lb/>
民亦勞止汔可小息<hi>傳曰息止也</hi>惠此京師以綏四國無縱<lb/>
<pb n="20a"/>
詭隨以謹罔極<hi>今曰無有窮極謂無所不至也㒺極解見衛氓</hi>式遏寇虐無俾<lb/>
作慝<hi>傳曰慝惡也</hi>敬慎威儀以近有徳<lb/>
　詭隨之人無所不至所謂罔極也無縱詭隨而必近<lb/>
　有徳謂逺佞而親賢然非修身則賢不可得而親故<lb/>
　必敬謹威儀而後可以近有徳<lb/>
民亦勞止汔可小愒<hi>音器字亦作憩○傳曰愒息也</hi>惠此中國俾民憂<lb/>
泄<hi>音曵又音薛○傳曰泄去也</hi>無縱詭隨以謹醜厲<hi>傳曰厲惡也○補傳曰醜厲猶言醜惡也</hi>式遏冦虐無俾正敗<hi>箋曰敗壊也無使先王之正道壞</hi>戎雖小子<lb/>
<pb n="20b"/>
<hi>箋曰戎猶女也○今曰小子指用事之人也</hi>而式𢎞大<hi>箋曰式用也𢎞猶廣也</hi>
　詭隨之人終必召亂是為醜厲也又戒其同列之用<lb/>
　事者云汝雖小子而所用事甚大闗於邦之興喪不<lb/>
　可不謹也豈可樂佞䛕而縱詭隨乎○舊説以此詩<lb/>
　戎雖小子及板詩小子蹻蹻皆指王小子非君臣之<lb/>
　辭今不從二詩皆戒責同寮故稱小子耳<lb/>
民亦勞止汔可小安惠此中國國無有殘<hi>李氏曰無殘敗之禍也</hi>
無縱詭隨以謹繾綣<hi>音遣犬○蘇氏曰繾綣小人之固結其君者也</hi>式遏冦虐<lb/>
<pb n="21a"/>
無俾正反<hi>王氏曰正敗者敗而已未盡反而為不正也正反則無正矣○曹氏曰以是為非以惡為善一切相反則亡無日矣</hi>王欲玉女是用大諫<lb/>
　此詩五章言無良惛怓罔極醜厲繾綣皆極小人之<lb/>
　情狀而總之以詭隨蓋小人之媚君子其始皆以詭<lb/>
　隨入之其終無所不至孔子所謂佞人殆也召公稱<lb/>
　厲王而告之言我欲使爾如玉無瑕可指故用此大<lb/>
　諌於王也謂其戒同列者即所以諌王上行而下傚<lb/>
　故也<lb/>
<pb n="21b"/>
　　　民勞五章章十句<lb/>
板<hi>音版</hi>凡伯刺厲王也<hi>箋曰凡伯周同姓周公之𦙍也入為王卿士○䟽曰僖二十四年左傳云凡蔣邢茅胙祭周公之𦙍也瞻卬凡伯刺幽王春秋隠七年天王使凡伯來聘世在王朝蓋畿内之國祭側界反</hi>
　朱氏以此詩為切責其寮友用事之人而義歸於刺<lb/>
　王與上篇同味詩意信然<lb/>
上帝板板<hi>釋訓曰板板僻也○傳曰反也○䟽曰邪僻即反戾之義</hi>下民卒癉<hi>丹之上○箋曰卒盡也○傳曰癉病也</hi>出話不然<hi>話淮之去○朱氏曰不然不合理也</hi>為猶不逺<lb/>
<pb n="22a"/>
靡聖管管<hi>李氏曰人苟知有聖人之法度則必戰戰兢兢不敢苟作其心既無聖人則矯誣詐偽何所不至哉○箋曰管管以心自恣○曹氏曰管小物也蔑棄聖人而管管然自用其私智其所見亦小</hi>不<lb/>
實於亶<hi>傳曰亶誠也</hi>猶之未逺是用大諌<lb/>
　一章至五章皆切責寮友之辭厲王邪僻凡伯不欲<lb/>
　斥王而歸之於天曰上帝板板然反其常道使下民<lb/>
　盡病矣今爾羣臣當有嘉謀嘉猷以扶持之今乃出<lb/>
　言不合於理為君謀事又不能逺其心以為無聖人<lb/>
　管管然以淺見自用故矯誣詐偽不實於為誠信而<lb/>
<pb n="22b"/>
　偽為誠信惟汝之謀猶不逺我是用作此詩以大陳<lb/>
　正於汝也<lb/>
天之方難無然憲憲<hi>傳曰憲憲猶欣欣也</hi>天之方蹶<hi>音貴○傳曰蹶動也</hi>無<lb/>
然泄泄<hi>音曵○今曰左傳其樂也洩洩注云舒散也韻洩亦作泄朱氏孟子解云怠緩之貌曹氏以為盤樂怠傲之意其説一也</hi>辭之輯矣<hi>輯音集○傳/曰輯和也</hi>民之洽矣<hi>傳曰洽合也</hi>
辭之懌矣<hi>懌音亦○傳曰懌悦也</hi>民之莫矣<hi>傳曰莫定也○今曰求民之莫</hi>
　天方艱難禍亂將作汝衆人無為是憲憲然欣喜而<lb/>
　不知憂懼也天方震動民將不安汝衆人無為是泄<lb/>
<pb n="23a"/>
　泄然怠緩而不思勉勵也汝惟不知憂患故各逞私<lb/>
　意議論矛盾耳於是又戒之言爾寮友之相與若言<lb/>
　辭輯睦而相孚則下民洽比矣若言辭悦懌而相得<lb/>
　則下民安定矣謂方時多艱惟同心謀國議論和協<lb/>
　則庶幾民可安耳○舊説辭為王者出令然尋繹經<lb/>
　意上承憲憲泄泄之文下接我雖異事之章皆切責<lb/>
　寮友之言中間攙入王者出令之事則上下辭意皆<lb/>
　無倫序矣此詩首章責同寮出話不然為猶不逺故<lb/>
<pb n="23b"/>
　二章因戒之以言論之間宜相和協謂爾之出話為<lb/>
　猶徒執一己之見者未必有深長之慮而惟寮友之<lb/>
　間和同商議庶幾合謀并智可以措民於安耳然愚<lb/>
　而自用者終不能舎己而從人故三章言我即爾謀<lb/>
　聽我囂囂四章言匪我言耄爾用憂謔謂己以善言<lb/>
　告之而不見聽也善言既不見聽乃大言虚誕䛕言<lb/>
　阿附善人見其如此不肯復言矣故五章言無為夸<lb/>
　毗善人載尸也前五章皆説寮友議論不相恊猶小<lb/>
<pb n="24a"/>
　旻詩六章其前五章皆説謀猶之不臧也逹觀上下<lb/>
　章㫖知辭之輯懌非謂王者出令矣<lb/>
我雖異事及爾同寮<hi>傳曰寮官也</hi>我即爾謀聽我囂囂<hi>音遨○傳曰囂囂猶謷謷也謷音敖○䟽曰謂傲慢其言而不聴之</hi>我言維服<hi>今曰服行也説命説乃言惟服注云其言皆可服行</hi>勿以為笑先民有言詢于芻蕘<hi>音饒○傳曰芻蕘采薪者○䟽曰芻者飼馬牛之草蕘者供燃火之草</hi>
　我雖與汝所職之事各異乃與汝同官俱為卿士我<lb/>
　就汝謀忠告而善道之汝聴我言乃囂囂然傲慢而<lb/>
<pb n="24b"/>
　不受我所言乃可服行汝無笑之古之賢者有言云<lb/>
　有事當謀之芻蕘之人芻蕘之賤尚當謀之況我與<lb/>
　汝同寮乎此章言寮友之間議論不合其辭之不輯<lb/>
　懌可想見矣<lb/>
天之方虐無然謔謔<hi>虚虐反○蘇氏曰戯侮也</hi>老夫灌灌<hi>音貫○傳曰灌灌猶款款也○䟽曰至誠款實</hi>小子蹻蹻<hi>音臄○今曰小子承上章同寮之人指用事之人也○傳曰蹻蹻驕貎○李氏曰説文舉足高是驕之意</hi>匪我言耄<hi>音㡌</hi>爾用憂謔多將熇熇<lb/>
<hi>許酷反○傳曰熇熇熾盛也○李氏曰説文火熱貎</hi>不可救藥<hi>䟽曰如人病甚不可救以藥○王氏<pb n="25a"/>曰列子云曽不𤼵藥乎左氏云不如吾聞而藥之也</hi>
　天今方將為虐有喪亾之禍汝無如是謔謔然戲侮<lb/>
　而不知憂懼也我老夫渉歴已多知亂亡之將至則<lb/>
　灌灌然款誠以告汝汝後生小子乃蹻蹻然驕慢安<lb/>
　其危而利其菑以我之言為老耄而昏繆也然我所<lb/>
　言實非老繆乃女以可憂之事為戲謔耳積惡愈多<lb/>
　將熇熇然如火之熾盛不可救止而藥治之也此章<lb/>
　又見其議論之不相合矣○舊説以小子指王今不<lb/>
<pb n="25b"/>
　從<lb/>
天之方懠<hi>音劑○傳曰懠怒也</hi>無為夸毗<hi>夸音誇○朱氏曰夸大也毗附也小人之於人不以大言夸之則以䛕言毗之</hi>威儀卒迷善人載尸<hi>王氏曰善人載尸則不言不為飲食而已</hi>民之方殿屎<hi>殿顛之去郭音玷屎音/熈○傳曰殿屎呻吟也</hi>則莫我敢葵<hi>傳曰葵揆也○今曰采菽天子葵之</hi>喪亂蔑資<hi>傳曰蔑無也○今曰無以為資言無生生之計也</hi>曽<lb/>
莫惠我師<lb/>
　夸謂大言虚誕毗謂䛕言阿附天今方降威怒汝衆<lb/>
　人無為夸大毗附也今衆人之威儀盡迷亂其有號<lb/>
<pb n="26a"/>
　為善人者亦如祭祀之尸不言不為矣天下之民方<lb/>
　殿屎呻吟莫有敢揆度其事者民遭喪亂無以為資<lb/>
　曽莫有施惠我衆民者皆責之辭也<lb/>
天之牖民<hi>曹氏曰説文云在屋曰□在牆曰牖□音牕○錢氏曰開明也</hi>如壎如箎<hi>壎音喧箎音池壎箎解見何人斯○傳曰壎箎言相和也</hi>如璋如圭<hi>傳曰璋圭言相合也○䟽曰半圭為璋合二璋則成圭</hi>如取如攜<hi>傳曰取攜言必從也○䟽曰物在地上丰舉攜之</hi>攜無曰<lb/>
益牖民孔易<hi>音異鄭音亦</hi>民之多辟<hi>音/辟</hi>無自立辟<hi>音闢○傳曰辟法也</hi>
　六章泛言治民之道也言人心本虚明以物欲窒之<lb/>
<pb n="26b"/>
　則如牆然㝠昧罔覺苟能順天之理以開明人心如<lb/>
　開牖於牆復其本然之明也如壎箎之相和壎唱而<lb/>
　箎和言必應也如璋圭之相合合二璋而成圭言必<lb/>
　同也如往取物之必得如手攜物之必從也攜而必<lb/>
　從非别立一道以増益之也因其所固有耳牖民之<lb/>
　道甚易也今民雖多邪辟而本然之天自若亦唯因<lb/>
　其固有而開明之耳勿自立法以彊之自立法則是<lb/>
　益也非天也六章至八章皆責寮友而因以誨王也<lb/>
<pb n="27a"/>
价人維藩<hi>价音界藩音蕃○傳曰价善也○䟽曰藩者園圃之籬</hi>大師維垣<hi>大今如字舊音泰○王氏曰大師大衆也○傳曰垣牆也</hi>大邦維屏<hi>音丙○箋曰大邦成國諸侯也</hi>大宗<lb/>
維翰<hi>王氏曰大宗巨室也○傳曰翰幹也○榦解見文王維周之楨</hi>懐徳維寧宗子維<lb/>
城無俾城壊無獨斯畏<lb/>
　七章泛言用人之效也言善人所以為藩籬大衆所<lb/>
　以為垣牆大邦所以為屏蔽巨室所以為翰幹國家<lb/>
　所恃在此數者苟能使懐我之徳則無有不寧矣又<lb/>
　同姓之宗子所以為城之固亦當保安之勿使此城<lb/>
<pb n="27b"/>
　有壊無至於獨居而可畏懼也<lb/>
敬天之怒無敢戲豫<hi>傳曰戲豫逸豫也</hi>敬天之渝<hi>箋曰渝變也</hi>無敢<lb/>
馳驅<hi>傳曰馳驅自恣也</hi>昊天曰明及爾出王<hi>傳曰王往也</hi>昊天曰旦<lb/>
<hi>傳曰旦明也○今曰天曉曰旦故為明信誓旦旦是也</hi>及爾游衍<hi>延之去又音演○傳曰游行也衍溢也</hi>
　八章泛言敬天之誠也言當敬天之威怒無敢戲謔<lb/>
　逸豫又當敬天之災變無敢馳驅自恣戲豫即無逸<lb/>
　所謂耽樂馳驅即無逸所謂游田也昊天在上人仰<lb/>
<pb n="28a"/>
　之皆謂之明皆謂之旦常與汝出入往來游溢相從<lb/>
　視人善惡可不謹乎<hi>張子曰此言天心虚靈之氣徧體萬物之中其鉴察如在左右</hi>
　<hi>而不遺也詩人之言鬼神也如此又曰天體物而不遺猶仁體事而無不在也</hi>
　　　板八章章八句<lb/>
　<lb/>
　<lb/>
　<lb/>
　<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩緝卷二十八<lb/>
</p>
<p>
</p>
  </div>
</body>
</text>
</TEI>
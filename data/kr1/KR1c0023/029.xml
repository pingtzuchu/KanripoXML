<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩緝卷二十九</head> <lb/>
    <p>
<pb n="1a"/>
欽定四庫全書<lb/>
　詩緝卷二十九<lb/>
　　　　　　　　　　　　　宋　嚴粲　撰<lb/>
蕩之什　　　大雅<lb/>
蕩<hi>唐之上濁</hi>召穆公傷周室大壊也厲王無道天下蕩蕩無<lb/>
綱紀文章故作是詩也<hi>蘇氏曰蕩之所以為蕩由詩有蕩蕩上帝也詩序以為天下蕩蕩無綱紀文章則非詩之意也</hi>
　傷者傷悼其將亾甚於刺也臣子作詩皆𤼵於憂國<lb/>
<pb n="1b"/>
　之忠欲以感悟其君雖弊壊已極猶庶幾其改圖君<lb/>
　臣大義無所逃於天地之間此詩託言文王歎商特<lb/>
　借秦為喻耳或謂傷者傷嗟而已非諌刺之比如此<lb/>
　殆類後世詞人弔古之作非當時臣子惓惓之義也<lb/>
　大序言傷人倫之廢吟詠情性以風其上傷何妨於<lb/>
　風刺乎<lb/>
蕩蕩上帝<hi>歐陽氏曰蕩蕩廣大也</hi>下民之辟<hi>音壁○傳曰辟君也</hi>疾威上帝<lb/>
<hi>朱氏曰疾威猶暴虐也</hi>其命多辟<hi>音僻○箋/曰邪僻也</hi>天生烝民<hi>箋曰烝衆也</hi>其<lb/>
<pb n="2a"/>
命匪諶<hi>市林反韻亦作忱○朱氏曰諶信也</hi>靡不有初鮮克有終<hi>鮮上聲○箋曰鮮寡也克能也</hi>
　周人遭厲王之暴虐呼天而告之曰蕩蕩廣大乎上<lb/>
　帝此下民之君也謂天子也今暴虐之上帝何其命<lb/>
　之多僻也謂命僻王以為君也疾威者厲王所為而<lb/>
　天實命之是天為此疾威也天實為之則無所歸咎<lb/>
　矣然天亦豈欲令厲王為惡乎天生衆民其命有不<lb/>
　可信者其初皆善而其終鮮善是人自暴自棄非天<lb/>
<pb n="2b"/>
　使之然也王自不為善豈天賦予以惡哉首章説得<lb/>
　含蓄至五章七章乃𤼵之<hi>朱氏曰蓋殆為無所歸咎之辭而卒自解之如此○</hi>
　<hi>王氏曰民受天地之中以生所謂命也能者養之以福不能者敗以取禍受天地之中一也則靡不有初</hi>
　<hi>敗以取禍者衆則鮮克有終鮮克有終則命靡諶矣</hi>
文王曰咨<hi>傳曰咨嗟也</hi>咨女殷商<hi>曺氏曰契始封於商其地在上洛湯受命於亳殷其地在䝉故後世或謂之殷今曰殷商併舉之也</hi>曽是彊禦<hi>曽音増○今曰曽則也論語曽是以為孝乎其音層者辭之舒也嘗也彊禦禦人以口給之禦○傳曰疆梁禦善也</hi>曽是掊克<hi>掊音裒○釋文曰掊聚歛也○曺氏曰歛民財則作威以勝之不恤也</hi>曽是在位曽是在服<hi>傳曰服服<pb n="3a"/>政事也</hi>天降淊徳<hi>淊音叨○傳曰淊慢也○李氏曰如淊天之淊</hi>女興是力<lb/>
　三章以下設為文王歎商之辭蓋陳厲王之失而託<lb/>
　之商也文王曰嗟乎嗟汝殷商之君則是彊梁禦善<lb/>
　之人則是掊歛好勝之人乃任用之使之居位使之<lb/>
　任事天降是淊慢凶徳之人以妖孽天下汝又興起<lb/>
　崇任之甚力何哉<hi>曺氏曰治生乎君子亂生乎小人而君子小人之生昔人以為各有</hi>
　<hi>天命將治則生君子將亂則生小人天降滔徳是將亂而生小人也然而治世未甞無小人亂世亦未嘗</hi>
　<hi>無君子厲王之世天非獨生榮夷衛巫之徒也凡伯召穆衛武皆在焉奈王不用何</hi>
<pb n="3b"/>
文王曰咨咨女殷商而秉義類<hi>朱氏曰而汝也義類猶善道也</hi>彊禦多<lb/>
懟<hi>音墜○朱氏曰懟怨也</hi>流言以對寇攘式内侯作侯祝<hi>作音詛祝音晝○箋曰侯維也○傳曰作祝詛也</hi>靡届靡究<hi>傳曰届極也究窮也</hi>
　汝當秉持善道乃用彊禦作怨之人非善類也此人<lb/>
　問之則以流言對非忠言也道途之言豈足信哉小<lb/>
　人為盗賊之行是寇攘不在外而在内也人心相疑<lb/>
　則詛祝相要無有届極窮究之時忠信之衰也<lb/>
文王曰咨咨女殷商女炰烋于中國<hi>炰音庖烋音哮火交反○箋曰炰烋<pb n="4a"/>自矜氣健之貎</hi>斂怨以為徳不明爾徳時無背無側<hi>背音輩</hi>爾徳<lb/>
不明以無陪無卿<hi>傳曰陪陪貳也○䟽曰陪貳謂副貳王者則三公也</hi>
　女炰烋自矜氣健于中國斂民之怨乃自以為徳汝<lb/>
　所以是非顛倒邪正錯亂不能明爾之徳者由汝背<lb/>
　後傍側皆無賢人以引翼之也爾之徳所以不明者<lb/>
　由汝無陪貳之大臣又無賢六卿也背側言前後左<lb/>
　右也<lb/>
文王曰咨咨女殷商天不湎爾以酒<hi>湎音免○蘓氏曰沈湎也○䟽曰酒<pb n="4b"/>誥注云飲酒齊色曰湎</hi>不義從式<hi>朱氏曰式/用也法也</hi>既衍爾止<hi>蘇氏曰容止也</hi>靡<lb/>
明靡晦式號式呼<hi>號音豪</hi>俾晝作夜<lb/>
　天不使爾沈湎於酒而惟不義之事則從而法之也<lb/>
　非天使之是汝自為惡也言此者𤼵首章靡不有初<lb/>
　鮮克有終之意也爾之容止既自取愆過又無明無<lb/>
　晦而飲酒不息呌號讙呼使晝日作夜荒亂甚矣<lb/>
文王曰咨咨女殷商如蜩如螗<hi>蜩音條螗音唐○今曰蜩者蟬也諸蟬之總名也螗者蝘也螗蜩也蝘音偃○蜩螗解見七月</hi>如沸如羮小大近喪<hi>去聲</hi>人尚乎<lb/>
<pb n="5a"/>
由行内奰于中國<hi>奰音備○傳曰奰怒也</hi>覃及鬼方<hi>䟽曰覃及延及也既濟髙宗伐鬼方未知何方</hi>
　飲酒號呼之聲如蜩蟬螗蝘之鳴其笑語沓沓又如<lb/>
　湯之沸如羮之熟無小無大皆近喪亡矣而汝等人<lb/>
　尚由而行之不改過乎昏亂如此故内致怨怒於中<lb/>
　國延及鬼方逺夷亦怒之也<lb/>
文王曰咨咨女殷商匪上帝不時<hi>朱氏曰不時不善之時也</hi>殷不用<lb/>
舊雖無老成人尚有典刑<hi>朱氏曰典刑舊法也</hi>曽是莫聴大命以<lb/>
<pb n="5b"/>
傾<hi>今曰盤庚云懋建大命大命謂囻之興亡也</hi>
　不時者猶言厄運非上天為此厄運乃殷自不用其<lb/>
　先王之舊法耳亦以𤼵首章靡不有初鮮克有終之<lb/>
　意也縱無老成舊臣尚有先王法度可以遵守汝曽<lb/>
　莫能聴用遂自傾覆其大命而歸咎於天可乎<lb/>
文王曰咨咨女殷商人亦有言顛沛之揭<hi>沛音貝揭音結○傳曰顛仆也沛㧞也○箋曰揭蹶貎</hi>枝葉未有害本實先撥<hi>音鉢○箋曰撥猶絶也</hi>殷<lb/>
鑒不逺在夏后之世<lb/>
<pb n="6a"/>
　古之賢人有言植木將欲顛仆沛㧞揭然而蹶其枝<lb/>
　葉未有折傷而本根實先斷絶王者天下之本也天<lb/>
　下未有禍敗而王身無道本先撥矣枝葉將從之也<lb/>
　殷之鑒戒甚不逺惟在夏后之世謂殷當鑒夏今又<lb/>
　當以殷為鑒意在言外也<hi>歐陽氏曰謂紂時宗廟社稷猶在天下諸侯未盡叛</hi>
　<hi>但王自為惡盈滿而禍敗爾</hi>
　　　蕩八章章八句<lb/>
抑衛武公刺厲王亦以自警也<hi>䟽曰楚語云昔衛武公年九十有五矣猶箴儆<pb n="6b"/>於國曰自卿以下至於師長苟在朝者無謂我耄而捨我於是乎作懿以自儆韋昭云懿詩大雅抑之篇也抑讀曰懿如昭之言武公年耄始作抑詩案史記衛世家武公者僖侯之子共伯之弟以宣王三十六年即位則厲王之世武公時為諸侯之庶子耳</hi>
　厲王之世武公為諸侯庶子作此詩刺厲王因以自<lb/>
　警至老常誦之也詩補傳得之孔氏謂武公追刺厲<lb/>
　王詩記非之以為其在于今興迷亂于政豈追刺之<lb/>
　語乎今考年表武公以宣王十六年即位詩記以為<lb/>
　其齒四十餘是也䟽以為武公宣王三十六年即位<lb/>
<pb n="7a"/>
　恐誤矣<lb/>
抑抑威儀<hi>賔之初筵傳曰抑抑慎宻也</hi>維徳之隅<hi>傳曰隅㢘也○䟽曰隅者角也㢘者稜也角必有稜故云㢘隅以此屋之外角喻人之外貎由内方而外正故觀外而知内</hi>人亦有言<lb/>
靡哲不愚庶人之愚亦職維疾<hi>王氏曰孔子云古者民有三疾</hi>哲人之<lb/>
愚亦維斯戾<hi>傳曰戾罪也</hi>
　㢘隅者屋之外角喻人之外有威儀也凡宫室觀其<lb/>
　外有㢘隅則知其在内之制必方正也如人外有抑<lb/>
　抑然謹宻之威儀則知其在内之徳必嚴正也人有<lb/>
<pb n="7b"/>
　常言無有哲而不愚者哲而自隳其所守則為愚矣<lb/>
　惟聖罔念作狂豈可不自謹其威儀哉彼庶人之愚<lb/>
　是其禀賦之偏如生而有疾非其罪也主於疾而已<lb/>
　唯哲人自廢縱而為愚是則可罪也罪之者以其自<lb/>
　取也武公所以自警者切矣○抑詩多自警之意所<lb/>
　言修身治國平天下之道與中庸大學相表裏首章<lb/>
　第一義言威儀之當謹威儀云者聲音笑貎云乎哉<lb/>
　容貎顔色曽子所謂道動容周旋中禮孟子所謂盛<lb/>
<pb n="8a"/>
　徳蓋有諸中形諸外也<hi>曹氏曰哲人性明本無過惡然而外貎斯須不莊不敬則</hi>
　<hi>易慢之心入之矣易慢之心一萌則欲之敗度縱之敗禮何所不至故昔之哲者反化而為愚其罪在此</hi>
　<hi>也</hi>
無競維人<hi>箋曰競彊也○今曰無競者莫强也孟子云晉國天下莫强焉經中言無競皆同孟子彊字作強</hi>四方其訓之<hi>傳曰訓教也○/今曰以為訓也</hi>有覺徳行<hi>去聲○今曰釋文云覺知也悟也猶孟子所謂先覺也</hi>四國順之訏謨定命<hi>訏音吁○傳曰訏大也謨謀也</hi>
逺猶辰告<hi>箋曰猶圖也○傳曰辰時也○今曰入告爾后于内之告</hi>敬慎威儀維民<lb/>
之則<hi>箋曰則法也</hi>
<pb n="8b"/>
　莫彊者人也能得人則四方皆傚之以為訓矣形勢<lb/>
　非彊而得人為彊也有覺悟者徳行也有徳行則四<lb/>
　國服從之矣欲明明徳者先致其知也用賢修已治<lb/>
　道之大端舉矣猶不敢輕出之也其於政事必有訏<lb/>
　大之謨以堅定其命令謂先定大討也建謀立畫不<lb/>
　貴自用必使深逺之圖得以時時入告謂廣覽兼聽<lb/>
　也如是而益謹其威儀以儀形天下則治道備矣<hi>朱氏</hi>
　<hi>曰大謀謂不為一身之謀而有天下之慮也定審定不改易也命號令也逺圖謂不為一時之計而為長</hi>
<pb n="9a"/>
　<hi>乆之規也</hi>
其在于今興<hi>句○錢氏曰今之興者謂厲王○補傳曰自厲王興起之初○今曰興起也言起而即王位也</hi>迷亂于政顛覆厥徳荒湛于酒<hi>湛音耽○箋曰荒廢也○釋文曰湛樂之甚</hi>女雖湛樂從<hi>女音/汝</hi>弗念厥紹<hi>傳曰紹繼也</hi>罔敷求先王<lb/>
<hi>箋曰敷廣也</hi>克共明刑<hi>共音拱王氏音恭○傳曰共執也</hi>
　今厲王之興即迷亂于政傾敗其徳政荒則國不治<lb/>
　徳喪則身不修皆由荒湛于酒也汝雖湛樂是從獨<lb/>
　不思念繼紹之事乎汝不以繼紹為念故不復廣求<lb/>
<pb n="9b"/>
　先王之道而執守明法也<lb/>
肆皇天弗尚如彼泉流無淪胥以亡<hi>傳曰淪率也○箋曰胥相也</hi>夙<lb/>
興夜寐洒埽廷内<hi>洒鯉之上埽音譟○今曰庭宫中也廷朝廷也廷内指宫庭而字作廷易揚于王庭指朝廷而字作庭古字通用○黄氏曰庭内云者微辭也去讒逺色賤貨而貴徳豈非洒埽庭内之意乎○䟽曰假廷内不埽以見職事不理耳○李氏曰只是修潔其朝廷耳</hi>維民之章<hi>傳曰章表也</hi>修爾車馬弓矢戎兵用戒戎作用逷蠻方<hi>逷音惕○傳曰逷逺也○今曰左傳豈敢離逷</hi>
　王湛樂如此故今皇天不尚其所為君臣皆將滅亡<lb/>
<pb n="10a"/>
　如衆泉之流更相灌注一處決潰則衆流俱竭是淪<lb/>
　率相與以亡也今宜改過早起夜寐洒埽宫室之内<lb/>
　言閨門之間當修絜而自新也如此則可以表示於<lb/>
　民矣又不可忘意外之變故修治其車馬及弓矢戎<lb/>
　兵之器用此以戒備兵事之起用此以逷逺蠻方使<lb/>
　之不敢來侵庶幾未至於亡耳<lb/>
質爾人民<hi>今曰民之質矣之質質爾猶云樸以皇質使之淳也</hi>謹爾侯度<hi>蘇氏曰侯度天子所以御諸侯之法度也</hi>用戒不虞<hi>朱氏曰不億度而至之禍也</hi>慎爾出話敬爾<lb/>
<pb n="10b"/>
威儀無不柔嘉<hi>詩記曰柔遜順也○箋曰嘉善也</hi>白圭之玷<hi>㸃店二音傳曰玷缺也</hi>尚可磨也斯言之玷不可為也<lb/>
　王又當質爾人民毋導之以浮靡又當謹其所以御<lb/>
　諸侯之法度必如是而後可以戒備不虞之變也其<lb/>
　本則在修身故當謹爾之出言敬爾之威儀無不柔<lb/>
　順嘉善白玉為圭其有玷缺尚可磨鑢而平<hi>鑢音慮</hi>言<lb/>
　語一有缺失不可復改矣故言不可不謹也<lb/>
無易由言<hi>易音異</hi>無曰苟矣莫捫朕舌<hi>捫音門○傳曰莫無也捫持也○䟽<pb n="11a"/>曰釋詁云朕我也自周以前朕為通言</hi>言不可逝矣<hi>箋曰逝/往也</hi>無言不讎<hi>朱氏曰讎答也</hi>無徳不報惠于朋友<hi>箋曰惠/順也</hi>庶民小子<hi>䟽曰小子子弟也○今曰酒誥文王誥教小子注云民之子孫也</hi>子孫繩繩<hi>蘇氏曰繩繩不絶○今曰如繩之牽連不絶</hi>萬民靡不承<lb/>
　由言者自由之言所謂唯其言而莫予違也王無得<lb/>
　輕易自由以言無得言曰我出言苟且如是今雖無<lb/>
　人執持我舌然言出則往而不可追矣王無有出言<lb/>
　而人不讎答之者無有施徳而人不報復之者言必<lb/>
<pb n="11b"/>
　應也王苟能惠順于羣臣朋友下及庶民與其小子<lb/>
　則子孫繩繩然相繼不絶而萬民亦莫不承順之矣<lb/>
　宜民宜人則福祚無窮也<lb/>
視爾友君子輯柔爾顔<hi>輯音集○傳曰輯和也</hi>不遐有愆<hi>箋曰遐逺也</hi>
相在爾室<hi>相去聲○朱氏曰相視也</hi>尚不愧于屋漏<hi>傳曰西北隅謂之屋漏○箋曰屋小帳也漏隠也禮祭于奥既畢改設饌于西北隅而䨾隠之處此祭之末也䨾音翡又音肥○䟽曰天官幂人職掌帷幕幄帟注云帷幕以布幄帟以繒為之幄在帷幕之内帷幕是大帳幄為小帳禮之有帷幕皆于野張之以代宫室其宫内不張幕也幄則室内亦有之屋漏者室内處所之名可以施小帳而漏隠之處正謂西<pb n="12a"/>北隅也言不愧屋漏則屋漏之處有神居之矣故言祭時於屋漏有事之節禮祭于奥中既畢尸去乃改設饌食西北隅䨾隠之處此祭末之時事也幂莫歴反帟音亦○曹氏曰爾雅云西北隅謂之屋漏蓋䨾隠之處也凡祭設饌於奥奥室之西南隅尊者所居也既畢然後改設饌於西北隅佐食闔戸牖降所以求神於幽也今祭畢而設饌於屋漏䨾隠之處禮煩力倦或有墮容人雖不覩神實臨之可得而欺邪</hi>無曰不顯<lb/>
莫予云覯<hi>古侯反○傳曰覯見也</hi>神之格思<hi>傳曰格至也○詩記曰思語辭也</hi>不<lb/>
可度思<hi>度音鐸</hi>矧可射思<hi>射音亦○箋曰矧况也射厭也</hi>
　視爾親友君子之時和柔其顔色以接之庶幾不逺<lb/>
　有過此顯明之地人皆知修飭也視爾獨居於室中<lb/>
<pb n="12b"/>
　之時當庶幾無愧于西北隅隠漏之處無曰此非顯<lb/>
　明之處而莫予見也當知神之至也不可得而測度<lb/>
　豈可厭倦而不敬乎此𤼵心學之奥而以鬼神言之<lb/>
　猶中庸言微之顯誠之不可揜也不度不射乃無思<lb/>
　無為寂然不動之時程子所謂主一無適尹氏所謂<lb/>
　其心収歛不容一物慈湖所謂澄然湛然者也<hi>朱氏中庸</hi>
　<hi>章句曰隠暗處也微細事也獨者人所不知而已所獨知之地也言幽暗之中細微之事跡雖未形而幾</hi>
　<hi>則已動人雖不知而已獨知之則是天下之事無有著見明顯而過於此者是以君子既常戒懼而於此</hi>
<pb n="13a"/>
　<hi>尤加謹焉所以遏人欲於將萌而不使其滋長於隠微之中以至離道之逺也又曰君子戒謹乎其目之</hi>
　<hi>所不及見恐懼乎其耳之所不及聞瞭然心目之間常若見其不可離也而不敢有斯湏之間以流於人</hi>
　<hi>欲之私而陷于禽獸之域若言防怨而曰不見是圖言事親而曰聴於無聲視於無形蓋不待其證於色</hi>
　<hi>𤼵於聲然後有以用其力也又曰道固無所不在而幽隠之間乃他人之所不見而已所獨見道固無時</hi>
　<hi>不然而細微之事乃他人之所不聞而已所獨聞是皆常情所忽以為可以欺天罔人而不必謹者不知</hi>
　<hi>吾心之靈皎如日月既已知之則其毫髮之間無所潜遁又有甚於他人之知矣又况既有是心藏伏之</hi>
　<hi>乆則其見於聲音容貎之間𤼵於行事施為之實必有暴著而不可掩者又不止於念慮之差而已也是</hi>
　<hi>以君子既戒謹乎耳目之所不及則此心常明不為物蔽而於此尤不敢不致其謹焉必使其幾微之際</hi>
<pb n="13b"/>
　<hi>無一毫人欲之萌而純乎理義之𤼵則下學之功盡善全美而無斯須之間矣</hi>
辟爾為徳<hi>辟音闢○箋曰辟法也</hi>俾臧俾嘉淑慎爾止不愆于儀<lb/>
不僣不賊<hi>傳曰僣差也</hi>鮮不為則<hi>鮮上聲</hi>投我以桃報之以李<lb/>
彼童而角<hi>傳曰童羊之無角者也○今曰箋以童羊譬皇后而角喻與政事今不從</hi>實虹小<lb/>
子<hi>虹音紅○傳曰虹潰也○曹氏曰蝃蝀也○今曰虹謂幻惑也如蝃蝀不正之氣暫見于天須㬰散滅武公時為諸侯之庶子故自稱小子也</hi>
　此章言上行下傚天下皆法爾之徳視傚於爾爾當<lb/>
　使之為臧善使之為嘉美毋導之以惡也故必淑善<lb/>
<pb n="14a"/>
　敬謹爾之容止不過愆於威儀不僣差不賊害則少<lb/>
　不為人所法則者如人擲我以桃我必報之以李爾<lb/>
　為善而民以善應之必然之理也若身不善而責民<lb/>
　之善猶索童羊之有角實惑我耳不可信也○舊説<lb/>
　武公以小子稱厲王如周公稱成王為孺子非也今<lb/>
　考楚語云衛武公年九十有五矣猶箴儆於國此言<lb/>
　其末年也年表武公終於平王之十三年詩記推武<lb/>
　公即位年四十餘其為世子作此詩之時年二三十<lb/>
<pb n="14b"/>
　耳不應斥時王為小子也若以為追刺則前王已往<lb/>
　當代臣子尤不得斥為小子矣<lb/>
荏染柔木<hi>荏壬之上染上聲○曹氏曰荏染柔意也</hi>言緡之絲<hi>緡音閩○傳曰緡被也○箋曰被之弦以為弓</hi>温温恭人<hi>傳曰温温寛柔也</hi>維徳之基其維哲人告<lb/>
之話言<hi>傳曰話言古之善言也</hi>順徳之行其維愚人覆謂我僣<hi>覆音福○箋曰覆猶反也○今曰僣躐也</hi>民各有心<lb/>
　厲王剛愎拒諌觀其監謗氣象可見故告以有荏染<lb/>
　然柔忍之木乃緡被之以絲弦而為弓亦猶温温然<lb/>
<pb n="15a"/>
　寛柔之恭人乃為徳之基本蓋人主必寛柔然後能<lb/>
　容受直言而徳日進也其維賢哲之人告之以善言<lb/>
　則順其徳而行之其維愚蔽之人反謂我言為僣躐<lb/>
　人各有意見何得以汝所見為是而彊王之從也武<lb/>
　公以諸侯庶子而論國家之理亂𤼵義理之精微故<lb/>
　愚人以為後生僣躐也<lb/>
於乎小子<hi>於乎音嗚呼○釋文曰凡於乎二字相連皆放此</hi>未知臧否<hi>音鄙</hi>匪手<lb/>
攜之言示之事匪靣命之言提其耳<hi>提音啼</hi>借曰未知亦<lb/>
<pb n="15b"/>
既抱子民之靡盈<hi>歐陽氏曰靡盈不自滿</hi>誰夙知而莫成<hi>莫音暮○傳曰暮晚也</hi>
　此章武公自警之辭因上章人謂已為僣而内自省<lb/>
　也歎言我小子渉歴尚淺誠未知事之善惡然甞親<lb/>
　炙於長者矣長者非但攜我之手且示我以已驗之<lb/>
　事非但靣命我且提我之耳而告之謂親承其教誨<lb/>
　而非剽聞於人也借曰我未有所知亦已抱子為人<lb/>
　父矣年齒浸加日月逝矣豈可不汲汲自勵以力踐<lb/>
<pb n="16a"/>
　所聞而侵尋虚老一生邪學問之道患在自滿則不<lb/>
　復有進人若能不自盈滿豈有早聞道而晚乃成者<lb/>
　乎謂已早聞先生長者之教今當去箇矜字庶能佩<lb/>
　服而勿失之此見武公切問近思工夫也○舊説以<lb/>
　小子為斥王左傳襄公四年魯人之歌云我君小子<lb/>
　是古人稱㓜君為小子武公時為世子則不可斥王<lb/>
　為小子也至若攜手提耳豈君臣之辭哉或又以為<lb/>
　武公老作此詩故呼其同僚為小子武公學問深粹<lb/>
<pb n="16b"/>
　謙抑自處年九十有五猶求益於其國之臣若哆然<lb/>
　以老成自處而呼王朝同寮為小子不似武公之氣<lb/>
　象也曲禮云長者與之提攜則兩手奉長者之手<hi>奉芳</hi>
　<hi>勇反</hi>負劒辟咡詔之<hi>辟音僻咡音二</hi>註云傾頭與語又云口耳<lb/>
　之間曰咡是攜手提耳皆長者教誥小子之常此詩<lb/>
　所言形容親承之意耳正淇奥所美切磋琢磨也<lb/>
昊天孔昭我生靡樂<hi>音洛</hi>視爾夢夢<hi>音䝉○傳曰夢夢亂也○孫炎云昬昬之貌也</hi>我心慘慘<hi>驂之上○傳曰/慘慘憂不樂也</hi>誨爾諄諄<hi>箋曰口語諄諄然</hi>聴我<lb/>
<pb n="17a"/>
藐藐<hi>音莫字亦作貎○箋曰藐藐然忽略不用○䟽曰不聽受之貎</hi>匪用為教覆用為<lb/>
虐借曰未知亦聿既耄<hi>音冐○傳曰耄老也○今曰聿遂也將然之辭</hi>
　昊天甚明照察於我我不樂其生也蓋視王之意夢<lb/>
　夢然昏亂我心之憂慘慘然憔悴我誨爾諄諄然詳<lb/>
　熟汝聽我藐藐然不入不以我言為教乃反以我為<lb/>
　虐借曰我未有所知然亦從此將老矣豈可以吾言<lb/>
　為不足聴乎時武公未老故言亦聿既耄猶九月蟋<lb/>
　蟀在堂嵗實未莫而言嵗聿其莫也<lb/>
<pb n="17b"/>
於乎小子告爾舊止<hi>箋曰止辭也</hi>聴用我謀庶無大悔天方<lb/>
艱難曰喪厥國<hi>喪去聲</hi>取譬不逺昊天不忒<hi>箋曰忒差也</hi>回遹<lb/>
其徳<hi>䟽曰回遹邪僻也</hi>俾民大棘<hi>箋曰大棘大困急也</hi>
　又歎言我小子非敢臆説所告爾者皆先世舊章王<lb/>
　能聴用我謀庶幾不至於大悔天方艱難將䘮滅其<lb/>
　國譬如夏商其類不逺天之福善禍淫豈有差忒哉<lb/>
　皆王為邪僻之行使民至於大急自取之也<lb/>
　　　抑十二章三章章八句九章章十句<lb/>
<pb n="18a"/>
桑柔芮伯刺厲王也<hi>箋曰芮伯畿内諸侯王卿士也字良夫○䟽曰書序云巢伯來朝芮伯作旅巢命武王時也顧命同召六卿芮伯在焉成王時也桓九年王使虢仲芮伯伐曲沃桓王時也此又厲王之時世在王朝常為卿士故知是畿内諸侯為王卿士也書序注云芮伯周同姓國在畿内則芮伯姬姓也杜預云芮國在馮翊臨晉縣則在西都之畿内也顧命注芮伯入為宗伯畿内而言入者入有二義若對畿内則畿外為入衛武公入相于周是也若對在朝無封爵者則有國者亦為入畢國亦在畿内顧命注亦云畢公入為司馬是也文元年左傳引此云周芮良夫之詩曰大風有隧知字良夫也</hi>
菀彼桑柔<hi>菀音鬱○傳曰菀茂盛貎</hi>其下侯旬<hi>如字又音荀傳曰旬言隂均也</hi>捋采<lb/>
其劉<hi>捋力活反○王氏曰劉殺也殺言盡之也○蘇氏曰殘也○今曰書盤庚重我民無盡劉左傳䖍劉<pb n="18b"/>我邊陲</hi>瘼此下民<hi>瘼音莫○傳/曰瘼病也</hi>不殄心憂<hi>箋曰殄絶也</hi>倉兄填<lb/>
兮<hi>倉兄填音創況陳○蘇氏曰倉悲也○説文曰傷也○錢氏曰倉讀如愴兄讀如況古文假借未加偏旁也○傳曰兄滋也填乆也○䟽曰況訓賜也賜人之物則滋多故況為滋也○今曰兄與況字同況也永歎訓兹此倉兄及下文亂況斯削訓滋</hi>倬彼昊天<hi>倬明/大貎</hi>寧不我矜<hi>箋曰矜哀也</hi>
　興也菀然茂盛之桑其葉稚而柔濡其下隂均人息<lb/>
　其下者得其芘䕃也及蠶者捋采一朝殘盡之則其<lb/>
　樹下之民病於日所暴矣亦猶王剥喪其徳則民不<lb/>
　得其芘䕃也君子憂之不絶於心悲愴滋乆而不已<lb/>
<pb n="19a"/>
　於是呼倬然明大之昊天而訴之曰寧不哀矜我乎<lb/>
　<hi>蘇氏曰桑之為物其葉最盛然及其采之也一朝而盡無黄落之漸言周之盛也如桑之方茂厲王肆行</hi>
　<hi>暴虐以敗其成業王室忽然凋弊如桑之既采</hi>
四牡騤騤<hi>音葵○傳曰騤騤不息也</hi>旟旐有翩<hi>旟旐音輿兆翩音篇○旟解見鄘干旄旐解見出車○錢氏曰翩飛揚也</hi>亂生不夷<hi>傳曰夷/平也</hi>靡國不泯<hi>音敏○傳曰泯滅也</hi>
民靡有黎<hi>音棃○今曰黎衆也書黎民於變時雍詩羣黎百姓皆衆也王氏以黎為黒如黔首之義然民靡有黒則不辭矣</hi>具禍以燼<hi>音盡○箋曰具俱也災餘曰燼○䟽曰燼是燋燭既然之餘燋音爵</hi>於乎有哀<hi>於乎音/烏呼</hi>國歩斯頻<hi>傳曰歩行也頻急也○曹氏曰國歩猶天歩也<pb n="19b"/>天之所行謂之天歩則國步者國之所行也○陳氏曰國歩國運也</hi>
　王政不綱諸侯相攻故兵車駕其四牡騤騤然不息<lb/>
　所建旟旐翩翩然飛揚禍亂日生而不平夷無國不<lb/>
　見殘滅也民無羣衆之聚甚稀踈矣俱遇此禍將為<lb/>
　灰燼而無餘矣嗚呼可哀乎國運如此之頻急也○<lb/>
　四牡騤騤旟旐有翩或考厲王無征伐之事遂以為<lb/>
　使臣奔走於道路然味詩之意政是厭苦兵革如杜<lb/>
　甫所謂車轔轔馬蕭蕭下言靡國不泯知為諸侯相<lb/>
<pb n="20a"/>
　攻矣<lb/>
國歩蔑資<hi>蔑音滅</hi>天不我將<hi>箋曰將/猶養也</hi>靡所止疑<hi>音逆魚<graphic n="KR1406" url="https://raw.githubusercontent.com/kanripo/KR-Gaiji/master/images/KR1406.png" mimeType="image/png"/>反朱氏音屹魚乞反今韻畧音疑魚陵反音雖不同皆訓定也</hi>云徂何往<hi>朱氏曰徂亦往也</hi>君子實<lb/>
維<hi>今曰君子指厲王</hi>秉心無競<hi>傳曰競彊也○今曰謂自彊也執競武王</hi>誰生厲階<lb/>
<hi>傳曰厲惡也</hi>至今為梗<hi>音鯁○傳曰梗病也○錢氏曰水上浮木壅水者○今曰飄蓬斷挭</hi>
　國運困窮無所資頼天不我養無所止定内不得安<lb/>
　也云欲往而果何所往外無可向也厲王不自彊以<lb/>
　為善復是何人生此禍亂之階至今為梗病乎王實<lb/>
<pb n="20b"/>
　為之也<lb/>
憂心慇慇念我土宇<hi>解見卷阿</hi>我生不辰<hi>箋曰辰時也</hi>逢天僤怒<lb/>
<hi>僤音亶○傳曰僤厚也</hi>自西徂東靡所定處<hi>音/杵</hi>多我覯痻<hi>音閩又音昏䟽曰覯遇也○箋曰痻病也</hi>孔棘我圉<hi>音語○箋曰棘急也○傳曰圉垂也○䟽曰邊垂也</hi>
　周家土宇昄章今日以侵削矣故我憂心慇慇然念<lb/>
　之也我生不得時正逢天之厚怒自恨生於亂世也<lb/>
　是時鎬京在西中原在東自西至東無有寧居者言<lb/>
　京師及中原皆亂也京師及中國既亂我見其病已<lb/>
<pb n="21a"/>
　多矣而我邊垂又甚急是内外皆不得其安也<lb/>
為謀為毖<hi>音秘○傳曰毖慎也</hi>亂况斯削告爾憂恤<hi>箋曰恤亦憂也</hi>誨爾<lb/>
序爵<hi>箋曰次序賢能之爵○李氏曰爵自有序上賢則加以上爵中賢則次之下賢則又次之若小加大淫破義逺間親新間舊則失其序矣</hi>誰能執熱逝不以濯<hi>今考唐風噬肯來遊朱氏云𤼵語辭蘇氏云噬逝通○傳曰濯所以解熱也</hi>其何能淑<hi>箋曰淑/善也</hi>載胥及溺<hi>箋曰胥相也及與也</hi>
　此教王以用賢言王非不為計謀非不為謹毖然而<lb/>
　禍亂滋甚益以侵削是謀之不得其道而所與謀者<lb/>
<pb n="21b"/>
　非人也故我今告爾以當憂恤之事誨爾以次序官<lb/>
　爵辨别賢否之道誰能手執熱物而不以水濯之乎<lb/>
　以水濯手所以殺其熱欲止亂而不用賢猶欲止熱<lb/>
　而不以濯也今王之所任者其何能善乎則相與陷<lb/>
　溺於禍難而已<lb/>
如彼遡風<hi>遡音素○傳曰遡嚮也</hi>亦孔之僾<hi>音愛○傳曰僾唈也唈烏合反○箋曰使人唈然不能息○䟽曰郭璞云嗚唈短氣也風唈人氣使人不能喘息</hi>民有肅心荓云不<lb/>
逮<hi>荓音烹徐音絣○傳曰荓使也○解見小毖○牋曰逮及也</hi>好是稼穡<hi>好去聲</hi>力民<lb/>
<pb n="22a"/>
代食<hi>䟽曰司勲云治功曰力則力民謂有功加於民者也○錢氏曰代耕而食</hi>稼穡維寳<hi>箋曰耕種曰稼収歛曰穡</hi>代食維好<hi>如字</hi>
　君子視厲王之亂如遡嚮於疾風亦甚僾唈使人短<lb/>
　氣而不能喘息也民本有恭肅之心而王乃使之怠<lb/>
　慢不及事謂奪其農時使不得耕耨也今當好是稼<lb/>
　穡言重農也其有功力於民者則使之代耕而食言<lb/>
　任賢也蓋稼穡當以為寳而不可輕食禄以代耕者<lb/>
　當擇其人之好而不可濫也<lb/>
<pb n="22b"/>
天降喪亂滅我立王降此蟊賊<hi>箋曰蟲食苗根曰蟊食節曰賊</hi>稼穡卒<lb/>
痒<hi>音羊○箋曰卒盡也痒病也</hi>哀恫中國<hi>恫音通○箋/曰恫痛也</hi>具贅卒荒<hi>贅音綴○傳曰綴屬也荒虚也○䟽曰贅猶綴也○朱氏曰言危也春秋傳云君若贅旒然</hi>靡有旅力<lb/>
<hi>旅力解見北山</hi>以念穹蒼<hi>王氏曰穹蒼天也</hi>
　天今降此喪亂將滅亡我所立之王謂王室也是以<lb/>
　降此蟊賊之蟲使稼穡盡病可哀痛乎中國之人皆<lb/>
　贅屬而危矣盡荒虚而空矣羣臣無有盡衆力以念<lb/>
　及天意者是代食者其人非好也<lb/>
<pb n="23a"/>
維此惠君<hi>箋曰惠順也</hi>民人所瞻秉心宣猶<hi>今曰宣布也○箋曰猶謀也</hi>
考慎其相<hi>鄭去聲毛如字</hi>維彼不順自獨俾臧<hi>今曰自獨猶獨自也○箋曰臧善也</hi>自有肺腸俾民卒狂<lb/>
　維此順道之君為百姓所瞻仰内則能秉持其心而<lb/>
　有常徳外則宣布其謀而不自用又考察謹擇其輔<lb/>
　相維彼不順道之君乃欲用獨自之見而使之善何<lb/>
　由得善乎以已自有肺腸行心所欲不謀於衆故使<lb/>
　民盡迷惑如狂也自有肺腸即抑詩民各有心也<lb/>
<pb n="23b"/>
瞻彼中林甡甡其鹿<hi>甡音莘○傳曰甡甡衆多也</hi>朋友已譛<hi>今莊䕃反舊音僣</hi>不胥以榖<hi>箋曰胥相/也榖善也</hi>人亦有言進退維谷<hi>傳曰谷窮也○䟽曰谷是山谷墜谷是窮困之義</hi>
　視彼林中其鹿羣輩同行甡甡然衆多今羣臣相讒<lb/>
　不能有善禽獸之不如也人亦有言無道之世進退<lb/>
　皆窮如䧟山谷然<lb/>
維此聖人瞻言百里<hi>錢氏曰聖人聽言迎解其意</hi>維彼愚人覆狂以<lb/>
喜<hi>覆音福</hi>匪言不能胡斯畏忌<hi>傳曰胡之言何也</hi>
<pb n="24a"/>
　聖人於人之言能瞻之於百里之外謂望之而喻其<lb/>
　意也若彼愚人禍敗已迫而不自知方且狂迷而喜<lb/>
　樂不以為憂如此則雖諄諄然誨之亦不悟矣我非<lb/>
　不能言如此畏忌何言王監謗將得罪也<lb/>
維此良人弗求弗迪<hi>傳曰迪進也○今曰書不迪有顯戮其尚迪果毅注迪進也又夏迪簡在王庭</hi>維彼忍心是顧是復<hi>䟽曰顧眷也復重也○今曰復如顧我復我之復</hi>民<lb/>
之貪亂<hi>箋曰貪猶欲也</hi>寧為荼毒<hi>荼音徒○䟽曰荼苦菜也毒螫蟲也</hi>
　維此善人王不求索之不進迪之維彼有殘忍之心<lb/>
<pb n="24b"/>
　者王乃顧視而眷念之重復而綢繆之天下之民苦<lb/>
　王之政欲其亂亡故寧為荼苦毒螫之行以相侵暴<lb/>
　而不之恤也<lb/>
大風有隧<hi>大如字鄭音泰隧音遂○傳曰隧道也</hi>有空大谷維此良人作<lb/>
為式榖<hi>今曰式法也榖善也從鄭</hi>維彼不順征以中垢<hi>音苟○今曰征猶攻也曹氏曰征猶討也中垢猶内汚也蓋以閨門之事汚衊之若王鳯之誣毁王商是也衊音蔑</hi>
　大風損物喻小人也其來有隧道必從空大谷中喻<lb/>
　小人乗虚而至也若主徳剛明君子道長則國有充<lb/>
<pb n="25a"/>
　實之象小人無由至矣善人所作為之事皆合於法<lb/>
　皆本於善無可指摘彼不順之小人乃攻以内汙之<lb/>
　事蓋其立朝行已無間可乗唯以曖昧之言誣之使<lb/>
　之無由自明耳此小人陷君子之常也<lb/>
大風有隧貪人敗類<hi>敗音拜○箋曰類等夷也</hi>聽言則對<hi>箋曰對答也</hi>誦<lb/>
言如醉<hi>箋曰誦詩書之言</hi>匪用其良覆俾我悖<hi>音佩○箋曰悖逆也○今曰韻亦作誖亂也</hi>
　大風有隧道而至如貪人有縁由而至也貪人進則<lb/>
<pb n="25b"/>
　善類敗矣小人好人從已唯聴彼之言則喜而對答<lb/>
　之誦古人之言以告之則不悦而如醉不對之矣彼<lb/>
　既不用善言而欲使人從已是反使我悖亂於道也<lb/>
　<hi>䟽曰樂記魏文侯自言端冕而聴古樂則惟恐卧史記稱商鞅説秦孝公以帝道孝公睡而弗應皆是心</hi>
　<hi>所不悟如醉然也○朱氏曰厲王説榮夷公芮良夫曰王室其將卑乎夫榮公好専利而不備大難夫利</hi>
　<hi>百物之所生也天地之所載也而或專之其害多矣此所謂貪人其榮公也歟</hi>
嗟爾朋友<hi>朱氏曰寮友也</hi>予豈不知而作<hi>今曰即下章既作爾歌之作</hi>如彼<lb/>
飛蟲<hi>䟽曰蟲是鳥之大名故曰羽蟲三百鳳凰為長</hi>時亦弋獲既之隂女<hi>隂王如字<pb n="26a"/>鄭音䕃女音汝○曹氏曰隂蓋覆不暴揚之</hi>反予來赫<hi>鄭許嫁反毛如字○釋文曰亦作嚇音鏬莊子以梁國嚇我是也○曹氏曰以言欺人也</hi>
　嗟爾寮友汝蹤跡詭祕我豈不知實事而妄作此詩<lb/>
　乎如彼蟲鳥之飛時亦為弋者所得吾之言亦有時<lb/>
　而中也予既覆蓋於汝不暴揚汝之事汝反謂予不<lb/>
　知而來欺赫予也<lb/>
民之罔極<hi>罔極解見衛䇇○朱氏曰民之貪亂而不知所止</hi>職凉善背<hi>涼毛如字鄭音亮背音佩○箋曰職主也○傳曰凉薄也○䟽曰莊三十二年左傳云虢多涼徳○朱氏曰善背工為反覆也</hi>
<pb n="26b"/>
為民不利如云不克民之回遹職競用力<hi>今曰競强也謂强禦也</hi>
　涼言刻薄競言彊禦盗言貪黷三者皆謂小人當時<lb/>
　必有所指由此三小人致亂故皆以職言之民之亂<lb/>
　無窮極者主由此刻薄之人善為欺背之事也彼為<lb/>
　民所不利之事如恐不勝也民之所以邪僻者主由<lb/>
　此彊禦之人用力為虐也<lb/>
民之未戾<hi>傳曰戾定也</hi>職盗為冦涼曰不可覆背善詈<hi>音利</hi>雖<lb/>
曰匪予既作爾歌<lb/>
<pb n="27a"/>
　民之所以未定者主由此盗臣為冦攘之行也羣小<lb/>
　不和自相毁訾其涼者見盗者貪黷已甚亦言其不<lb/>
　可而覆背以詈之矣謂其黨亦自知其非也涼背盗<lb/>
　而詈之故上章言職涼善背也善詈工於罵也涼者<lb/>
　雖歸咎於盗欲自文飾言此亂非我所致然我已作<lb/>
　爾歌不可隠諱矣承上章予豈不知而作之意<hi>詩記曰此</hi>
　<hi>詩本厲王之亂在於用小人故於聴任之際屢致意焉</hi>
　　　桑柔十六章八章章八句八章章六句<lb/>
<pb n="27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩緝卷二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩緝卷二十五</head> <lb/>
    <p>
<pb n="1a"/>
欽定四庫全書<lb/>
　詩緝卷二十五<lb/>
　　　　　　　　　　　　　宋　嚴粲　撰<lb/>
文王之什　　　　大雅<lb/>
<hi>釋文曰自此以下至卷阿十八篇是文王武王成王周公之正大雅文王至靈臺八篇是文王之大雅下武至文王有聲二篇是武王之大雅</hi>
文王文王受命作周也<hi>詩記曰按吕氏春秋周公旦乃作詩曰文王在上於昭于天周雖舊邦其命維新以繩文王之徳熟味此詩信非周公莫能作也</hi>
<pb n="1b"/>
　此詩周公述文王之徳業以戒成王也文王未嘗稱<lb/>
　王曰文王者追稱之也言受命作周者推本之辭也<lb/>
　作造也造周之王業猶康誥言肇造區夏也天命歸<lb/>
　於文王而文王退然不敢當故在文王時無受命之<lb/>
　説泰誓牧誓猶皆不言文王受命至大告武成乃曰<lb/>
　我文考文王誕膺天命葢武王既得天下之後推本<lb/>
　言之凡經中稱文王受命皆謂天命歸之而已文王<lb/>
　未嘗當而受之也中庸記孔子之言曰武王末受命<lb/>
<pb n="2a"/>
　武王末年方受命文王何嘗受命乎史遷因詩書有<lb/>
　受命之語因謂文王受命稱王而斷虞芮之訟漢儒<lb/>
　又雜以䜟緯之説則亦誣矣<hi>游氏曰泰誓稱文王為文考至武成然後稱文</hi>
　<hi>考為文王則可知矣</hi>
文王在上於昭于天<hi>於音烏○疏曰於歎美也○傳曰昭見也見賢徧反</hi>周雖舊<lb/>
邦<hi>王氏曰周受封自后稷則其為邦舊矣</hi>其命維新<hi>補傳曰始命以國今命以天下</hi>有周<lb/>
不顯帝命不時<hi>傳曰不顯顯也不時時也○王氏曰不顯所以甚言其顯不時所以甚言其時也</hi>文王陟降<hi>傳曰陟升也</hi>在帝左右<lb/>
<pb n="2b"/>
　首章述文王以天徳受天命也大雅皆用王者之禮<lb/>
　周既追王文王此詩又推原受命之由而歸之故言<lb/>
　在上尊之也於乎其徳昭見于天矣歎美其徳之盛<lb/>
　言之不能盡也周自后稷以来為邦舊矣而天之命<lb/>
　周則維新始命之以有天下也周家豈不顯乎言王<lb/>
　業浸盛也天命豈不時乎言適當其時也葢以文王<lb/>
　徳合乎天升降進退常若在上帝之左右無一動之<lb/>
　非天也○鄭以大王遷岐始居周原不必如此拘也<lb/>
<pb n="3a"/>
　周但言周家耳<lb/>
亹亹文王<hi>亹音尾○傳曰亹亹勉也</hi>令聞不已<hi>聞音問○箋曰令善也聞聲聞也</hi>陳<lb/>
錫哉周<hi>箋曰文王敷恩恵之施○左傳宣十五年詩曰陳錫載周能施也○李氏曰哉語辭也</hi>侯<lb/>
文王孫子<hi>傳曰侯維也○補傳曰不曰子孫而曰孫子謂孫又生子言其逺也</hi>文王孫子<lb/>
本支百世<hi>傳曰本本宗也支支子也</hi>凡周之士<hi>疏曰上者下至諸侯及王朝公卿大夫總稱</hi>不顯亦世<hi>朱氏曰不顯亦世猶曰豈不顯乎其亦世也葢言其傳世永久而以不顯二字歎之以足其辭也</hi>
　次章述文王徳澤之逺也亹亹純亦不已也文王之<lb/>
<pb n="3b"/>
　誠不已而令聞亦不已誠之著也陳錫敷施也推懐<lb/>
　保恵鮮之澤也言亹亹而繼以陳錫由精神心術而<lb/>
　達於政事設施同此一誠之運不誠則不溥也陳錫<lb/>
　於周者錫民也而及其孫子蓋文王惟知錫民而錫<lb/>
　民者乃所以錫孫子也欲成王知今日之享有天下<lb/>
　皆文王之澤而罔敢失墜也文王之孫子其本宗百<lb/>
　世為天子其支庶百世為諸侯盛徳必百世祀也不<lb/>
　特孫子之盛如此凡周之士皆光明俊偉其徳甚顯<lb/>
<pb n="4a"/>
　亦世世相傳與周匹休焉<lb/>
世之不顯厥猶翼翼<hi>箋曰猶謀也○傳曰翼翼恭敬也○箋曰忠敬也</hi>思皇多<lb/>
士<hi>傳曰思辭也○詩記曰顔氏漢書注云皇美也</hi>生此王國王國克生維周之<lb/>
楨<hi>音貞○傳曰楨榦也</hi>濟濟多士<hi>濟齊之上○詩記曰顔氏漢書云濟濟盛貌</hi>文王以<lb/>
寜<lb/>
　三章述周士之盛也周之士世世相傳其徳甚顯其<lb/>
　為君謀事翼翼然忠敬美哉衆士生此周王之國也<lb/>
　惟周王之國能生此衆士也生此王國天生之也王<lb/>
<pb n="4b"/>
　國克生文王教化作成之也此多士為國之楨榦牆<lb/>
　恃榦而立國恃人而立故濟濟然衆盛之多士文王<lb/>
　賴之以為安也○釋詁云楨翰儀榦也舍人云楨築<lb/>
　牆所立兩木也王后維翰及維周之翰𫝊皆云榦也<lb/>
　疏云榦者築牆所立之木然則楨也翰也榦也一物<lb/>
　也字當作榦𫝊寫誤作幹鄭以此為幹事之臣失之<lb/>
　矣<lb/>
穆穆文王<hi>釋訓曰穆穆敬也○郭樸注曰容儀謹敬</hi>於緝熈敬止<hi>於音烏○歐陽氏曰<pb n="5a"/>緝續也熈廣也緝熈云者接續而熈廣之也○朱氏曰亦不已之意○疏曰止語辭</hi>假哉天命<hi>假音嘏○蘇氏曰假大也</hi>有商孫子<hi>箋曰有臣/有之也</hi>商之孫子其麗不億<hi>曹氏曰麗附也○今曰附麗言其徒黨也○疏曰不止於一億</hi>上帝既命侯于周服<hi>今曰本詩侯文王孫子侯于周服皆為發語之辭孔申毛義作維是也服謂有職事也</hi>
　四章述文王以敬徳受命代商也文王盛徳之容其<lb/>
　敬穆穆然於是歎美文王之心能緝續熈廣其敬矣<lb/>
　葢形諸外者皆其根諸中者表裏一始終一也穆穆<lb/>
　者中庸之齊荘有敬即雝雝在宫肅肅在廟也緝熈<lb/>
<pb n="5b"/>
　敬止者中庸之至誠無息即純亦不已也所可見者<lb/>
　容也故穆穆足以形容之所難言者心也故緝熈不<lb/>
　足以盡而又以於發之太哉天之命文王使之臣有<lb/>
　商家之孫子也文王之時未能有商之孫子葢推原<lb/>
　周之代商由於文王故以為文王能有之也商之孫<lb/>
　子其附麗之者實繁有徒不止於一億泰誓所謂受<lb/>
　有億兆夷人武成所謂受率其旅若林也然上天命<lb/>
　商孫子維于周而服職其徒黨雖衆不能勝天也故<lb/>
<pb n="6a"/>
　孔子云仁不可為衆也<hi>朱氏曰此詩之首言文王之昭于天而不言其所以昭次</hi>
　<hi>章言其令聞不已而不言其所以聞至于四章然後所以昭明不已者乃可得而見焉然亦多詠嘆之言</hi>
　<hi>而語其所以為徳之實則不越乎敬之一字而已然則後章所謂脩厥徳而儀刑之者豈可以他求哉</hi>
　○釋詁云穆穆美也釋訓云穆穆敬也是穆穆有二<lb/>
　訓也少儀言語之美穆穆皇皇曲禮天子穆穆諸侯<lb/>
　皇皇鄭注皆以為容止之貌郭璞注穆穆云容儀敬<lb/>
　謹是穆穆有美敬二訓而皆為容儀也○舊説以侯<lb/>
　為君謂為君於周九服之中此觧侯于周服則順觧<lb/>
<pb n="6b"/>
　侯服于周則不通今考釋文云服事也用也故為臣<lb/>
　而見用謂之服言服行其職也曲禮云艾服官政酒<lb/>
　誥云服休服采多士云有服在百僚多方云有服在<lb/>
　大僚多士多方皆誥殷士而謂之有服言其見用之<lb/>
　意即此詩所謂商之孫子侯于周服也<lb/>
侯服于周天命靡常殷士膚敏<hi>傳曰膚美也敏疾也</hi>祼將于京<hi>祼音貫○傳曰祼灌鬯也周人尚臭将行也○疏曰郊特牲云周人尚臭尚臭者一代之禮文王之時未必已然亦可據後而言也以祼是祭禮當須行之故言將行也宗廟之祭以祼為主於禮王正祼而後亞祼天官小宰凡<pb n="7a"/>祭祀賛祼將之事注云又從太宰助王祼言太宰賛王小宰賛太宰是祼將之事有臣助之矣此舉祼將以表祭事見殷士助祭耳不必専助行祼也○朱氏曰京周之京師也○京師又解見公劉</hi>厥作祼將<lb/>
常服黼冔<hi>音甫許○董氏曰常服則不變其服存商制也○黼解見采叔○疏曰周冕無繢繡之飾則殷冔亦不以黼為飾黼自衣服之所有也殷之諸侯祭服亦九章而下不止於黼舉一章以表之耳○董氏曰黼繡於裳雖章數不同皆以黼為裳也○傳曰冔殷冠也夏后氏曰收周曰冕○疏曰郊特牲及士冠禮皆云周弁殷冔夏收故知冔殷冠也彼云周弁此云冕者以周自大夫以上祭物皆用冕服故傅以冕言之實冕而謂之弁者周禮弁師注云弁古冠之大號官名弁師職掌五冕故知弁是大名也</hi>王之藎臣<hi>藎音燼從韻○箋曰王斥成王○傳曰藎進也○詩記曰藎者忠愛之篤進退無已也○朱氏曰葢以戒成王而不<pb n="7b"/>敢斥言故以藎臣言之猶所謂敢告僕夫云耳</hi>無念爾祖<hi>傳曰無念念也○疏曰爾祖文王也</hi>
　五章述殷士祼將之事以為戒也商之孫子而維服<lb/>
　職于周見天命之不常惟徳是歸也殷士緫言商之<lb/>
　孫子及其舊臣猶書稱爾殷遺多士及兹殷庶士也<lb/>
　祼為以鬯酒獻尸尸受酒而灌於地以降神也行祼<lb/>
　之禮謂之祼將殷士之膚美而敏疾者乃祼獻行禮<lb/>
　于周之京師以助周祭其作祼將也服殷之常服黼<lb/>
　裳而冔冠也黼裳商周所同黼裳冔冠則商之制也<lb/>
<pb n="8a"/>
　王者尊先代之後不變其服亦因以為戒也故呼成<lb/>
　王忠藎之臣而告之曰得無念爾祖文王乎謂不以<lb/>
　文王為念則將墜厥緒周之孫子及其臣又將服周<lb/>
　之服而助祭于他人之廟矣<hi>詩記曰前漢劉向上䟽云孔子論詩至於殷士</hi>
　<hi>膚敏祼將于京喟然嘆曰大哉天命善不可不𫝊于子孫是以富貴無常盖傷㣲子之事周而痛殷之亡</hi>
　<hi>也</hi>○郊特牲云灌以圭璋注云灌謂以圭瓉酌鬯始<lb/>
　獻神也論語禘自既灌而往朱氏解云灌者方祭之<lb/>
　始用鬱鬯之酒灌地以降神也字皆作灌洛誥王入<lb/>
<pb n="8b"/>
　太室祼夏氏解云祼灌也謂以圭瓉酌於爵以獻尸<lb/>
　尸受酒而不飲因灌於地故謂灌也然則因其灌之<lb/>
　於地故名之為祼經字作灌古字通也祭統云祭有<lb/>
　三重焉獻之屬莫重於祼郊特牲又云既灌然後迎<lb/>
　牲是祼為祭祀之始故為重也小宰注云人道宗廟<lb/>
　有祼天地大神不祼○此詩祼將于京及大明曰嬪<lb/>
　于京于周于京毛氏皆以為大取公羊衆大之説謂<lb/>
　京師也又以思齊京室之婦為王室亦京師也鄭氏<lb/>
<pb n="9a"/>
　唯祼將于京從毛説其餘以為周地之小别名皇矣<lb/>
　依其在京毛以為大阜鄭還以為周地名公劉乃覯<lb/>
　于京京師之野于京斯依毛以為大衆所冝居之地<lb/>
　鄭以為丘之絶高者公劉居豳所言京自是高丘非<lb/>
　岐周地名之京若周都稱京師則因岐周地名之小<lb/>
　别而稱之大雅作於成王之時皆用王者之禮從後<lb/>
　稱為京師也<lb/>
無念爾祖聿修厥徳<hi>聿音遹○朱氏曰聿發語辭○詩記大明解曰左傳注云聿惟也</hi>
<pb n="9b"/>
永言配命<hi>箋曰永猶常也○蘇氏終風解曰言辭也○疏曰天以王者為配○詩記曰王者代天理物操典禮命討之柄以臨天下故曰配命又曰配上帝</hi>自求多福殷之未喪師<hi>喪去聲○箋曰師衆也</hi>克配上帝冝鑒于殷駿命不易<hi>駿音峻又音俊易毛音異鄭音亦○傳曰駿大也</hi>
　六章戒成王念祖而鑒殷也成王得無念爾祖文王<lb/>
　乎茍念之在修徳而已修徳則能長配天命而自求<lb/>
　多福矣配命謂王者與天為配天大王亦大也天之<lb/>
　付與萬物謂之命王者宰制天下亦謂之命以王者<lb/>
<pb n="10a"/>
　之命配天之命也自求多福謂求諸已而不求諸天<lb/>
　也徳者民心之所歸得民斯得天故殷未失其民之<lb/>
　時能配天矣配命言其用配天言其體其意一也後<lb/>
　人不修厥徳則失其民而天命去之宜以殷為鍳則<lb/>
　知大命之難矣孟子曰桀紂之失天下失其民也<hi>詩記</hi>
　<hi>曰大學云詩云殷之未喪師克配上帝儀鍳于殷峻命不易道得衆則得國失衆則失國</hi>
命之不易無遏爾躬<hi>遏於葛反○傳曰遏止也○朱氏曰絶也</hi>宣昭義問<hi>疏曰宣昭布明也○箋曰義問以禮義問老成人</hi>有虞殷自天<hi>箋曰有又也○傳曰虞度也</hi>上<lb/>
<pb n="10b"/>
天之載<hi>傳曰載事也</hi>無聲無臭<hi>釋文曰臭凡/氣之總名</hi>儀刑文王<hi>朱氏曰儀象也○傳曰刑法也</hi>萬邦作孚<hi>傳曰孚信也</hi>
　七章申六章鑒殷法祖之意也天命不易矣無使遏<lb/>
　絶於爾身當宣布昭明以義理詢問於人而又虞度<lb/>
　殷之所以自天者殷之亡也實自於天天命無私可<lb/>
　以為鑒也鑒殷之所以失必法文王之所以得四時<lb/>
　行百物生天之事也而無聲音臭氣之可求惟儀象<lb/>
　刑法於文王則萬國孚信之矣文王即天也<lb/>
<pb n="11a"/>
　　　文王七章章八句<lb/>
大明文王有明徳故天復命武王也<hi>朱氏曰此亦周公戒成王之詩○李氏曰大雅之詩則謂之大明小雅之詩則謂之小明</hi>
明明在下<hi>今曰重言明者至著也</hi>赫赫在上<hi>今曰赫赫顯而可畏之意</hi>天難忱<lb/>
斯<hi>傳曰忱信也</hi>不易維王<hi>易毛音異鄭音亦○今曰不易本𫝊無音駿命不易毛音異此亦音異矣命不易哉同疏以毛亦如字非也</hi>天位殷適<hi>音/的</hi>使不挾四方<hi>挾朱如字毛音浹○朱氏曰挾謂挾而有之○錢氏曰挾猶持也</hi>
　首章専述天命喪殷之事也首二句泛言天人之理<lb/>
<pb n="11b"/>
　明明在下君之善惡不可掩也赫赫在上天之予奪<lb/>
　為甚嚴也在下而明明則達乎上在上而赫赫則監<lb/>
　乎下天人相與之際甚可畏也是故天難信而不可<lb/>
　恃為君豈不難哉觀紂居天位而又為殷之正適以<lb/>
　不脩厥徳乃使不得有其天下斯可見矣<hi>詩記曰天位殷適使</hi>
　<hi>不挾四方則下所陳眷顧周家冇加無己者非天私我有周也栽者培之傾者覆之因其材而篤焉耳</hi>
　○舊説以明明在下為文王非也首章先泛言天人<lb/>
　之理然後及殷亡之由為美文武張本次章乃述大<lb/>
<pb n="12a"/>
　任生文王其後乃又述文王生武王及伐殷之事以<lb/>
　成首章之意其言皆有次序也<lb/>
摯仲氏任<hi>摯音至任音壬○傳曰摯國任姓仲中女也中去聲</hi>自彼殷商<hi>朱氏曰殷商商之諸侯也自周而言則諸侯皆商也</hi>來嫁于周曰嬪于京<hi>嬪音頻○傳曰嬪婦也○朱氏曰京周京也○京考見文王京師解見公劉</hi>乃及王季<hi>傅曰王季大王之子文王之父也</hi>維<lb/>
徳之行大任有身<hi>大音泰○王氏曰摯仲氏任繫其夫而言大任繫其子而言○傅曰身重也○箋曰謂懐孕也</hi>生此文王<lb/>
　次章述大任生文王也摯國中女任氏從殷商之地<lb/>
<pb n="12b"/>
　來嫁于周將述商亡而周興故以摯繫商與周對言<lb/>
　之也曰嬪于京謂以婦道見稱於周也乃配王季而<lb/>
　與行徳同志意也於是大任有身而生文王<hi>朱氏曰将言文</hi>
　<hi>王之聖而追本所從来者如此盖曰自其父母而已然矣</hi>○書嬪于虞謂能行婦<lb/>
　道也毛以京為大謂京師鄭以為周國之地小别名<lb/>
　葢謂王季時其居未得稱京師也然大雅作於成王<lb/>
　之時皆用王者之禮從後稱周京耳<lb/>
維此文王小心翼翼<hi>箋曰翼翼恭慎貌○朱氏曰小心翼翼即前篇之所謂敬也</hi>昭<lb/>
<pb n="13a"/>
事上帝<hi>箋曰昭明也</hi>聿懐多福<hi>聿解見文王○/蘇氏曰懐来也</hi>厥徳不囘<hi>朱氏曰囘邪也</hi>以受方國<lb/>
　三章言文王之徳天人所與也文王小心翼翼然恭<lb/>
　敬以明事上帝至誠之運與天周旋也遂能懐来多<lb/>
　福葢其徳不囘邪故受此四方侯國之歸也有一毫<lb/>
　覬倖之心則邪矣<lb/>
天監在下<hi>箋曰監視也</hi>有命既集<hi>傳曰集就也○曹氏曰翔而後集之集言有所擇而就之也</hi>文王初載<hi>朱氏曰/載年也</hi>天作之合<hi>傳曰合/配也</hi>在洽之陽<hi>洽音<pb n="13b"/>峽○傳曰洽水也○釋文曰馮翊有郃陽縣應劭云在洽水之陽郃音洽○榖梁傳曰水北為陽○朱氏曰洽水本在今同州郃陽夏陽縣今流已絶故去水而加邑渭水亦逕此入河也</hi>在渭之涘<hi>音俟○渭解見邶谷風○傳曰涘厓也觧見王葛藟○李氏曰國語鄭語云前河後莘韋昭注云莘國也左傳僖公二十八年城濮之戰晉侯登有莘之墟杜元凱注云莘故國名今此詩云在洽之陽在渭之涘則是馮翊之間與鄭衛之地全不相干涉當以此詩為證左傳國語闕之可也</hi>文王嘉止<hi>朱氏曰嘉昬禮也</hi>大邦<lb/>
有子<hi>朱氏曰大邦莘國也子大姒也大姒之大音泰○今曰子女也論語以其子妻之女亦稱</hi>
　四章述天生大姒以配文王也文王有盛徳而天監<lb/>
　之於下大命集焉文王初年天為生配在洽水之北<lb/>
<pb n="14a"/>
　渭水之涯指莘國也當文王嘉禮之時而莘國有賢<lb/>
　女殆非偶然天實為之<hi>朱氏曰將言武王伐商之事故此又推其本而言之</hi>
大邦有子俔天之妺<hi>俔牽之去又音峴胡典反○説文曰俔譬也</hi>文定厥祥<lb/>
<hi>朱氏曰文禮也祥吉也○箋曰卜而得吉則以禮定其吉祥謂使之納幣也</hi>親迎于渭<hi>迎去聲</hi>
造舟為梁<hi>造音慥○傳曰天子造舟諸侯維舟大夫方舟士特舟○箋曰天子造舟周制也殷時未有等制○疏曰李廵云比其舟而渡曰造舟中央左右相維持曰維舟併兩船曰方舟一舟曰特舟孫炎云比舟為梁也然則造舟者比船於水加版其上即今之浮橋文王敬重昬事始作而用之後世以文王所用故制為天子法耳</hi>不顯其光<lb/>
<pb n="14b"/>
　五章述文王親迎之事也大邦有賢女譬天之妹尊<lb/>
　之之辭也卜而得吉則以禮文定其吉祥而納幣焉<lb/>
　文王親迎于渭水之傍其渡渭也敬重昬事比舟為<lb/>
　橋梁傳曰乘船危就橋安所以去危而就安也豈不<lb/>
　顯其光輝乎<hi>程子曰先儒以親迎于渭謂天子須親迎文王親迎時乃為公子未為君也况</hi>
　<hi>周國自在渭傍不是出疆</hi>
有命自天命此文王于周于京<hi>京考見文王</hi>纉女維莘<hi>纉音纂○傳曰纉繼也莘大姒國也</hi>長子維行<hi>長上聲○傳曰長子長女也○行解見邶泉水</hi>篤生武<lb/>
<pb n="15a"/>
王<hi>傳曰篤厚也○王氏曰天既生文王又生武王是之謂篤中庸云天之生物必因其材而篤焉</hi>保右<lb/>
命爾<hi>右音祐○傳曰右助也</hi>燮伐大商<hi>燮蘇接反○傳曰燮和也○陳氏曰燮伐有和順之意順天命以伐商也</hi>
　六章述大姒生武王也有命自天而降命文王於周<lb/>
　之國於京之地矣謂興王業也周為國號京其所都<lb/>
　之邑也能繼大任之女事者惟此莘國以其長女来<lb/>
　嫁也天又篤厚之使生武王既生文王又生武王是<lb/>
　眷周之厚故言篤生保安之右助之而命之以伐商<lb/>
<pb n="15b"/>
　以順而動因天人之所欲是之謂燮伐<hi>王氏曰言大商所以大文</hi>
　<hi>武之徳以為商大矣非徳之大不能伐之也</hi>
殷商之旅<hi>傳曰旅衆也</hi>其會如林<hi>㑹如字舊音膾○疏曰㑹聚也</hi>矢于牧野<lb/>
<hi>傳曰矢陳也○疏曰牧野紂南郊地名○釋文曰牧野在朝敬南七十里</hi>維予侯興<hi>箋曰侯諸侯也○朱氏曰予侯猶云我后也商人之稱武王也</hi>上帝臨女<hi>音汝○箋曰臨視也</hi>無貳爾心<lb/>
<hi>長樂劉氏曰貳疑貳也○朱氏曰武王非必有所疑也設言以見衆心之同非武王之得已耳</hi>
　七章述武王伐商也牧野之戰殷商之衆其㑹聚如<lb/>
　林木之盛陳于牧野雖衆而不為用維欲我侯武王<lb/>
<pb n="16a"/>
　之興此商衆且謂武王曰上帝臨視於爾爾勿疑貳<lb/>
　而不進承上文殷商之旅設為商衆告武王之辭見<lb/>
　商民㒺不欲喪而惟恐武王之不至也衆心所同即<lb/>
　是天意伐商之事非特周人所欲亦商人所望武王<lb/>
　順天應人而已武成言受率其旅若林㑹于牧野㒺<lb/>
　有敵于我師前徒倒戈攻于後以北此詩所陳皆事<lb/>
　實也<lb/>
牧野洋洋<hi>音羊○傳曰洋洋廣也</hi>檀車煌煌<hi>音皇○疏曰檀木之兵車○傳曰煌煌明<pb n="16b"/>也</hi>駟騵彭彭<hi>騵音元彭如字音棚考見出車○傳曰駵馬白腹曰騵上周下殷也○疏曰郭璞云駵赤色黑鬛也檀弓説三代乗馬各從正色而周不純赤明其有義故知白腹為上周下殷戰為二代革易故見此義檀弓亦言戎事乗騵明非戎事不然因此武王所乘遂為一代常法彭彭彊盛也</hi>維師尚父<lb/>
<hi>傳曰師太師也尚父可尚可父○朱氏曰太公望為太師而號尚父也</hi>時維鷹揚<hi>曰鷹爽鳩也</hi>
涼彼武王<hi>涼音亮○傳曰涼佐也</hi>肆伐大商<hi>箋曰肆故今也○朱氏曰遂也○肆解見緜</hi>㑹朝清明<hi>箋曰㑹合也○曹氏曰武成云陳于商郊俟天休命孔安國云休命謂雨止畢陳也六韜云武王東伐至河上雨甚雷疾太公率衆先涉然則至畢陳乃雨止而清明</hi>
　八章終上章伐商之事言得天人之助也牧野之地<lb/>
<pb n="17a"/>
　洋洋然寛廣非用權詐間道襲之也檀木之兵車煌<lb/>
　煌然鮮明其駟馬乗騵彭彭然彊盛既整且暇所謂<lb/>
　堂堂之陣也太公望為太師而號尚父如鷹之飛揚<lb/>
　奪擊而無所畏以佐武王而伐商㑹戰之朝乃雨止<lb/>
　而清明是天相之也史載行師以雨敗者多矣故以<lb/>
　㑹朝清明為得天助太公先涉畢陳而雨止故以尚<lb/>
　父鷹揚發之<lb/>
　　　大明八章四章章六句四章章八句<lb/>
<pb n="17b"/>
緜<hi>彌延反韻亦作綿</hi>文王之興本由大王也<lb/>
　大王遷岐而人心歸之肇基王迹故曰文王之興本<lb/>
　由大王也<lb/>
緜緜𤓰瓞<hi>音迭○傳曰緜緜不絶貌𤓰紹也瓞瓝也瓝音雹○箋曰𤓰之本實繼先嵗之𤓰必小狀似瓝故謂之瓞緜緜然若將無長大時○䟽曰𤓰瓞𤓰紹之瓞也緜緜㣲細之辭𤓰之族類本有二種大者曰𤓰小者曰瓞而𤓰蔓近本之𤓰必小於先嵗之大𤓰以其小如瓝故謂之瓞瓞是瓝之别名故云瓞瓝也近本之實言紹者繼先嵗之𤓰猶長子之繼父𤓰實近本則小今驗信然后稷乃帝嚳之胄是嚳為𤓰而稷為瓞自稷以下祖紺以前皆為瓞紺音贑○朱氏曰𤓰之近本初生者常小至末而後大○曹氏曰不窋值夏后政衰<pb n="18a"/>去稷不務不窋以失其官而奔戎狄之間三世而至公劉公劉以前㣲弱甚矣僅能不絶其緒故以緜緜𤓰瓞況之窋竹律反</hi>民之初生<hi>今曰生/聚之生</hi>自土沮漆<hi>音趨七○朱氏曰自從也土地也言周人始生在此沮漆之地也○傳曰沮水漆水也○疏曰不窋之時已嘗失官逃竄豳地猶尚往来邰國未即定居於豳至公劉而盡以邰民遂往居焉是定國於豳自公劉始也大王之基王業在於岐周始盛由未遷已得民心故云生王業也此沮漆謂在豳地但二水東流亦過周地故下傳云周原沮漆之間是周地亦有沮漆也○詩記曰漢地理志右扶風栒邑注云有豳鄉詩豳國栒音荀</hi>古公亶父<hi>亶丹之上父音甫○傳曰古公豳公也古言久也亶父字或殷質以名言也○疏曰亶父大王也言其年世久故曰古公猶言先公也大王追號為王不稱王而稱公者此本其生時之事故言生存之稱也</hi>陶復陶穴<hi>復音福○箋曰<pb n="18b"/>復者復於土上鑿地曰穴皆如陶然○疏曰陶瓦噐竈也覆者地上為之取土於地復築而堅之穴者鑿地為之土無所用直去其息土而已七月云入此室處即豳事也豈十世之内常穴居乎但豳近西戎處在山谷其俗多復穴而居</hi>未有家室<hi>傳曰室内曰家○疏曰宫謂之室其内謂之家</hi>
　首章述大王初居豳之事也興也言周之初如緜緜<lb/>
　然不絶之𤓰瓞也周帝嚳之後如大𤓰之種中嘗衰<lb/>
　小如近本之𤓰則小也𤓰種之小者曰瓞此本大𤓰<lb/>
　之種以其近本者如瓞之小故以𤓰瓞言之然𤓰至<lb/>
　末則復大喻周至大王文王而復興也將述大王復<lb/>
<pb n="19a"/>
　興之事言此周民初遂其生乃在地之沮漆沮漆二<lb/>
　水名言地之沮漆者謂其地在二水之間指豳國也<lb/>
　居此地者乃是古先之公號亶父者纔取土於地覆<lb/>
　築而堅之為土屋以居謂之復或鑿地而居謂之穴<lb/>
　二者皆若瓦器之竈故謂之陶豳民之初未有宫室<lb/>
　之安也○沮漆名稱相亂水經云沮水出北地郡直<lb/>
　路縣東過馮翊杸祤縣<hi>祋音對祤音詡</hi>北東入於洛此沮水<lb/>
　之源流也漢志扶風有漆縣漆水在縣西東入渭又<lb/>
<pb n="19b"/>
　闞駰十三州志云漆水出漆縣西北至岐山東入渭<lb/>
　此漆水之源流也沮出北地入洛漆出扶風入渭沮<lb/>
　自沮漆自漆也至孔氏引水經云沮水俗謂之漆水<lb/>
　又謂之漆沮此則名稱相亂矣諸家書解以出扶風<lb/>
　之漆水與出北地之漆水為二謂扶風之漆水至岐<lb/>
　山入渭在灃之上游而書言渭水㑹灃㑹涇之後乃<lb/>
　過漆沮則漆沮在灃水涇水之下㳺故以書之漆沮<lb/>
　為出北地之漆沮與詩扶風之漆别也但水經出北<lb/>
<pb n="20a"/>
　地者止是沮水而謂之漆沮耳如上所言則詩之漆<lb/>
　沮自是二水書之漆沮止是一水即詩之沮也然水<lb/>
　經之沮入洛書之漆沮則入渭沮水若為漆沮一名<lb/>
　洛水則漆沮即洛也而又云入洛何也姑闕之以俟<lb/>
　知者此詩言沮漆指豳國是漆沮之上游也下文言<lb/>
　周原𫝊以為漆沮之間指岐周是漆沮之下流也吉<lb/>
　日及潛頌言漆沮指鎬京當亦去岐周不逺也疏云<lb/>
　漆沮二水在豳地但二水東流亦過周其説是也<lb/>
<pb n="20b"/>
古公亶父來朝走馬<hi>蘇氏曰朝早也○疏曰早朝之時疾走其馬○詩記曰來朝走馬形容其初遷之時略地相宅精神風采也鄭氏以為避惡早且疾茍如是之廹遽則豈杖策去邠雍容之氣象哉</hi>
率西水滸<hi>音虎○傳曰率循也滸水涯也○滸解見王葛藟</hi>至于岐下爰及姜<lb/>
女<hi>箋曰爰於也及與也○傳曰姜女大姜也</hi>聿來胥宇<hi>莆田鄭氏曰聿遂也○傳曰胥相也宇居也相去聲</hi>
　次章大王相宅於岐也大王圖事敏疾其來之朝疾<lb/>
　走其馬循西方水涯漆沮之側東行而至於岐山之<lb/>
　下於是與其妃大姜遂來相可居者<hi>李氏曰相宅非婦人之事妃之</hi>
<pb n="21a"/>
　<hi>所為必有大過人者</hi>
周原膴膴<hi>音武○傅曰周原沮漆之間也膴膴美也○箋曰廣平曰原周之原地在岐山之南膴膴然肥美</hi>堇荼如飴<hi>堇荼音謹徒飴音移○傅曰堇菜也○今曰内則云堇荁枌榆注云荁似堇而葉大又公食禮鉶芼皆有滑注云滑堇荁之屬説文云堇根如薺葉如細栁蒸食之甘是堇為美菜也有瞽箋云簫如今賣餳者所吹疏云飴謂之餳釋文云乾糖也後漢明徳馬后云含飴弄孫荁音九餳夕清反</hi>爰<lb/>
始爰謀爰契我龜<hi>契音棄○傅曰契開也○疏曰契開者言契龜而開出其兆非訓契為開也春官菙氏掌共燋契以待卜事注云士喪禮云楚焞置于燋在龜東楚焞即契所用灼龜者也燋謂炬其存火也士喪禮注云楚荆也然則卜用龜者以楚焞之木燒之于燋炬之火既然執之以灼龜故箋云契灼其龜<pb n="21b"/>而卜之既契乃開出其兆故春官卜師掌開龜之四兆注云開謂出其占書也是既契乃開之但傅文質略直言契開耳菙誰之上半濁半清燋音爵焞吐敦反</hi>曰止曰時築室于兹<lb/>
　三章述大王定宅於岐也内則言婦養舅姑公食禮<lb/>
　言君待其臣則以堇則堇是美菜也七月言食農夫<lb/>
　以荼則荼非美菜也雨露所濡甘苦齊實周之原地<lb/>
　膴膴然肥美所生堇荼皆甘如餳言美惡皆冝也大<lb/>
　王見此地可居於是始起意而圖之謂謀及乃心也<lb/>
　於是謀之於衆謂謀及卿士庶人也又以楚木然火<lb/>
<pb n="22a"/>
　謀之契者契灼其龜而卜之謂謀及卜筮也曰者龜<lb/>
　告之兆告以冝於此居止又告以時日之吉於是築<lb/>
　室于此而遷居之也○孔氏謂堇即烏頭且引晉語<lb/>
　驪姬寘鴆於酒寘堇於肉以為證葢以此堇為爾雅<lb/>
　芨堇之堇也<hi>芨音及</hi>説者皆祖之若為驪姬寘肉之堇<lb/>
　則與鴆毒同類與荼菜可食之物非其類矣且詩人<lb/>
　稱周原之美當言冝稼冝蔬不應言其冝毒物也荼<lb/>
　雖苦得霜而甜脆故可言如飴烏頭毒物不可食何<lb/>
<pb n="22b"/>
　由知其如飴乎賈山言江皋河濵雖有惡種無不猥<lb/>
　大地之美者能使物無美惡皆猥太耳安能變毒物<lb/>
　而為美物毛氏以堇為菜不言毒物釋文言堇蒸食<lb/>
　之甘知為内則及公食禮堇荁之堇非爾雅芨堇之<lb/>
　堇也<lb/>
廼慰廼止廼左廼右<hi>蘇氏曰左右東西列之也</hi>廼疆廼理<hi>疆理解見信南山</hi>
廼宣廼畆<hi>蘇氏曰宣道溝洫也畆度廣狹也</hi>自西徂東<hi>箋曰豳與周原不能為西東據至時從水滸而言也○疏曰豳在周原西北而經言自西據至周之時從水滸而言也鄭志云豳地今為栒邑<pb n="23a"/>縣西南行正東乃得周岐山在長安西北四百里豳又在岐山西北四百里如志此言發豳西南而行從沮水之南然後東行以至周也</hi>周爰執事<hi>朱氏曰周徧也○傳曰爰於也○今曰猶周爰咨諏箋以為於周執事今不從</hi>
　四章述定民居治田畆也既築室于兹矣廼慰勞之<lb/>
　廼安止之上文曰止則龜告以宜居於此此言廼止<lb/>
　則遂安居於此成龜告之意也廼處之於左廼處之<lb/>
　於右公宫在中而民居左右也民居既定則治田事<lb/>
　廼疆則畫其經界廼理則分其土冝廼宣則道其溝<lb/>
<pb n="23b"/>
　洫廼畆則度其廣狹於是人皆從西往東徧執事矣<lb/>
　言競出力也<lb/>
乃召司空<hi>箋曰司空掌營國邑○疏曰司空之屬有匠人其職有營國廣狹之度廟社朝市之位○曹氏曰量地以制邑度地以居民司空之職故先召之</hi>乃召司徒<hi>箋曰司徒掌徒役之事○疏曰司徒之屬有小司徒其職云凡用衆庶則掌其政教○曹氏曰致衆庶令徒役司徒之職故次召之</hi>俾立<lb/>
室家其繩則直<hi>傳曰言不失繩直也○疏曰繩無不直而云其繩則直言不失繩之直也○曹氏曰審曲面勢直必以繩</hi>縮版以載<hi>䟽曰郭云縮縳束之也○箋曰載上下相承而起</hi>作廟<lb/>
翼翼<hi>傳曰君子将營宫室宗廟為先廐庫為次居室為後○疏曰翼翼嚴正也○今曰翼翼整齊也</hi>
<pb n="24a"/>
　五章述將營宫室先作宗廟也司空掌營國邑司徒<lb/>
　掌徒役之事故召之使立室家之位處以繩正之揆<lb/>
　其基址則方正而直矣依此繩直之處起而築之以<lb/>
　繩縮束其築板板滿築訖則升下於上以相承載作<lb/>
　此宗廟翼翼然而整齊<lb/>
捄之陾陾<hi>捄音俱陾音仍○錢氏曰捄取土也謂盛土於虆也虆力追反○疏曰虆者盛土器○傳曰陾陾衆也</hi>度之薨薨<hi>度音鐸○箋曰度猶投也○疏曰薨薨聲也○堇氏曰薨薨如蟲之聲則聲之衆也</hi>築之登登<hi>陳氏曰登/登漸高也</hi>削屢馮馮<hi>音憑○蘇氏曰削屢重復削治也○<pb n="24b"/>長樂劉氏曰謂牆成就版削其堅凸以就平直凸音迭○張氏曰馮馮削土聲○朱氏曰其聲馮馮然堅也</hi>
百堵皆興<hi>百堵觧見鴻鴈○箋曰興起也</hi>鼛鼓弗勝<hi>鼛音羔勝音升○鼛鼓解見鼓鐘○傳曰鼛大鼓也弗勝言勸事樂功也○箋曰不能止之使休息也○疏曰其間欲令食息不能止之</hi>
　六章述遂作宫室也築牆之時取土而實之於器者<lb/>
　陾陾然衆多既取得土送至牆上牆上之人受而投<lb/>
　之板中薨薨然其聲之衆既投之版中築之者登登<lb/>
　然積累而上則牆漸高矣牆成而重復削治之其聲<lb/>
　馮馮然堅也五板為堵百堵皆同時而起上章言縮<lb/>
<pb n="25a"/>
　版者作廟也此言築者營宫室也民皆勸事樂功競<lb/>
　欲出力其間欲令食息擊鼛鼓以為節不能勝而止<lb/>
　之言大王之得民心也<lb/>
廼立臯門<hi>臯音羔○傅曰王之郭門曰臯門○疏曰宫之外郭之内</hi>臯門有伉<hi>音抗○傳曰伉高貌</hi>廼立應門<hi>傅曰王之正門曰應門美大王作郭門以致臯門作正門以致應門焉○疏曰孫炎云謂朝門也明堂位云庫門天子臯門雉門天子應門魯以諸侯而作庫雉則諸侯無臯應故以臯應為王門之名也○朱氏曰書天子有應門春秋書魯有雉門禮記云魯有庫門家語云衛有庫門皆無云諸侯有臯應者則臯應為天子之門明矣意者大王之時未有制度特作二門其名如此及周有天下遂尊以為天子<pb n="25b"/>之門而諸侯不得立也</hi>應門將將<hi>音鏘○傳曰/將將嚴正也</hi>廼立冢土<hi>傳曰冢土大社也起大事動大衆必先有事乎社而後出謂之且美大王之社遂為大社也大社之大音泰○疏曰大社者天子社名諸侯不得稱大社也冢土非諸侯之社云遂為大社皆言大王所作遂為文王之法也孫炎云大事兵也其祭之名謂之為冝冝求使見祐也祭法云王為羣姓立社曰大社郊特牲云天子大社必受霜露風雨以逹天地之氣也大社之名唯施於天子</hi>戎醜攸行<hi>傳曰戎大也醜衆也</hi>
　七章言作門社也大王乃立其宫之郭門其郭門伉<lb/>
　然高大後遂為天子之臯門乃立其宫之正門其正<lb/>
　門將將然嚴正後遂為天子之應門臯門應門皆從<lb/>
<pb n="26a"/>
　後稱之耳乃立大社為動大衆則告之而行也大王<lb/>
　所立門社皆諸侯之制後乃為天子門社之名<lb/>
肆不殄厥愠<hi>釋詁曰肆故也肆故今也郭璞注肆既為故又為今○今曰非謂肆為故今也○朱氏曰肆猶遂也承上起下之辭○蘇氏曰殄絶也愠怒也○陳氏曰豈忘狄人之愠也</hi>亦不隕厥<lb/>
問<hi>傳曰隕墜也○箋曰小聘曰問○疏曰散則聘問通</hi>柞棫㧞矣<hi>柞棫㧞音鑿域斾○柞曰柞櫟也即唐鴙羽所謂栩也解見鴇羽○棫釋木曰棫白桵桵音綏○郭璞曰桵亦小木也叢生有刺實如耳璫紫赤可啖○陸璣疏曰王蒼説棫即柞也其材理全白無赤心者為白桵直理易破可為犢車輻又可為矛㦸矜今人謂之白捄或曰白柘此二説不同未知孰是○曹氏曰㧞遂茂也</hi>行道兊矣<hi>曹氏曰兊和悦<pb n="26b"/>也</hi>混夷駾矣<hi>混音昆駾音退從韻也釋文音兊○説文曰駾馬疾行也○傳曰突也</hi>維其<lb/>
喙矣<hi>喙許穢反○釋文曰喙口也○吕氏曰張喙而息也奔趨者其状如此</hi>
　八章述大王能調服昆夷也不絶愠怒昆夷之心内<lb/>
　為之備也然新遷之國未能與夷狄較亦不廢其聘<lb/>
　問鄰國之禮外與之和也内備外和待夷狄之道盡<lb/>
　矣及乎自治既至國勢益彊柞棫之木㧞然遂茂行<lb/>
　道之人兊然和説則昆夷奔走竄伏張喙以息矣此<lb/>
　形容昆夷逺避不侵犯之意耳<hi>詩記曰軍國之容雖備然大王猶未敢輕</hi>
<pb n="27a"/>
　<hi>用其民也至於王業光大而不可掩郊闗之内鬱鬱葱葱輪蹄輻湊則昆夷不待攘斥自奉頭鼠竄之不</hi>
　<hi>暇○矣</hi>此章鄭氏以為指文王葢見孟子言肆不殄厥<lb/>
　愠亦不隕厥問文王也遂以此章為文王耳非也大<lb/>
　王始居於豳則北有獯鬻之侵既遷於岐則西有昆<lb/>
　夷之擾北狄大而西戎小豳地迫近彊狄若以力爭<lb/>
　傷人必多大王所不忍也故去豳而遷岐至若昆夷<lb/>
　惟不殄不隕内備外和彼自不能為患矣此詩述大<lb/>
　王本末謂雖退避於豳而能植立於岐也文王之始<lb/>
<pb n="27b"/>
　猶事昆夷則大王遷國之初雖為之備寜能遽絶其<lb/>
　問乎此章以上皆言大王下章述虞芮之事提出文<lb/>
　王蹶厥生方言文王耳陳氏謂孟子借之以説文王<lb/>
　鄭氏踵之以為文王之詩其説是也下章論文王之<lb/>
　事獨舉虞芮者謂遷岐之後治道脩明𫝊至文王之<lb/>
　時人心皆歸周矣雖虞芮猶且質成昆夷何能為梗<lb/>
　乎結避狄遷岐之事也文王之興實因大王之遷岐<lb/>
　故序曰本由大王也<lb/>
<pb n="28a"/>
虞芮質厥成<hi>芮音枘○蘇氏曰虞在陜之平陸芮在同之馮翊平陸有閒原焉則虞芮之所讓也○曹氏曰漢地理志河東大陽縣有吳山其上有吳城周武王封泰伯於此是為虞公其後為晉所滅又馮翊臨晉縣有芮鄉故芮國是虞芮二國皆在岐周之東也○今曰質正也論語就有道而正焉謂求正之也毛以成為平謂曲直得其平則無爭也</hi>文王蹶厥生<hi>蹶音貴○疏曰蹶動也○今曰生者本然之良心與生俱生者以其生生不窮故謂之生猶孟子言生則烏可已○傳曰虞芮之君相與争田久而不平乃相與曰西伯仁人也盍往質焉乃相與朝周入其境則耕者讓畔行者讓路入其邑男女異路班白不提挈入其朝士讓為大夫大夫讓為卿王國之君感而相謂曰我等小人不可以履君子之庭乃相讓以其所争田為間田而退天下聞之而歸者四十餘國○張子曰訟獄者不之紂而之文王</hi>予曰有疏附<hi>傳曰率下<pb n="28b"/>親上曰疏附○疏曰率疏者令親附</hi>予曰有先後<hi>先後皆去聲也○傳曰相道前後曰先</hi>予<lb/>
曰有奔走<hi>如字○傳曰喻徳宣譽曰奔奏○疏曰喻天下以王徳宣揚王之聲譽使天下皆奔走而歸趨之</hi>予曰有禦侮<hi>傳曰武臣折衝曰禦侮</hi>
　九章述文王有虞芮質成之事也虞芮二國之君以<lb/>
　爭田之訟質正而求其平意謂文王所定曲直必無<lb/>
　偏陂也文王有以感動其本然之良心乃使之自忘<lb/>
　其爭焉人之良心如木之有根生生不窮故謂之生<lb/>
　虞芮以忿争汨其良心如木有物以閼<hi>音遏</hi>其生理不<lb/>
<pb n="29a"/>
　得遂其暢茂然其所謂生生不窮者未嘗絶也迨夫<lb/>
　感文王之化而翻然自悟如去其壅閼而生意沃然<lb/>
　矣一念既改百行萬善皆由是而充之此之謂蹶厥<lb/>
　生言撥發其生意也非有以增益之皆彼所自有也<lb/>
　詩人推原致化之妙以為我謂其有䟽附之臣而致<lb/>
　之歟我謂其有先後之臣而致之歟我謂其有奔奏<lb/>
　之臣而致之歟我謂其有禦侮之臣而致之歟泛言<lb/>
　四臣之所致而不敢為一定之辭見文王之化有非<lb/>
<pb n="29b"/>
　四臣之所能為者矣<lb/>
　　　緜九章章六句<lb/>
棫樸<hi>音域卜</hi>文王能官人也<hi>朱氏曰自此以下至假樂皆不知何人所作疑多出於周公也</hi>
　不棄㣲小所以為能官使人材也<lb/>
芃芃棫樸<hi>芃音蓬○傅曰芃芃木盛號棫白桵也樸枹木也桵音綏枹音包木叢生也○補傳曰芃芃短小而盛貌○棫解見緜○箋曰白桵相樸屬而生者○疏曰考工記云凡察車之道欲其樸屬而㣲至注云樸屬猶附著堅固貌也此謂樸者亦謂根枝廹迮相附著之貌迮音窄</hi>薪之槱之<hi>槱音酉○傳曰<pb n="30a"/>槱積也</hi>濟濟辟王<hi>辟音壁○箋曰濟濟敬也辟君也辟王謂文王也○疏曰濟濟多容儀也</hi>左<lb/>
右趣之<hi>趣音娶○傳曰趣趨也</hi>
　首章述文王用材不棄㣲小也興也棫小木又樸屬<lb/>
　而叢生根枝相附著若無所用然芃芄然短小而盛<lb/>
　猶可用之為薪以烹餁其未乾者又積之以待其乾<lb/>
　而用之喻文王用人或隨材而用或蓄之以待用雖<lb/>
　㣲不棄況其大者乎得人若此故文王端拱無為濟<lb/>
　濟然有威儀而左右之臣趨而事之也<hi>歐陽氏曰見君臣之盛也</hi>
<pb n="30b"/>
　辟王從後尊稱之辭<lb/>
濟濟辟王左右奉璋<hi>音章○傅曰半圭曰璋○箋曰璋璋瓉也祭祀之禮王裸以圭瓉諸臣助之亞祼以璋瓉○疏曰玉人云大璋中璋邊璋皆是璋瓉也以璋言之郊特牲云灌以圭璋與此云奉璋峩峩皆有明文故知璋為璋瓉矣祭之用瓉唯裸為然祭統云君執圭瓉祼尸大宗伯執璋瓚亞裸○曹氏曰璋以為瓉柄所以為裸也○裸将解見文王王瓉解見旱麓</hi>奉璋峩峩<hi>音俄○傳曰峩峩盛壯也○錢氏曰衣冠壯偉之貌</hi>髦士攸冝<hi>髦音毛○傳曰髦俊也</hi>
　次章述祭事之得人也濟濟然多威儀之君王其在<lb/>
　宗廟祭祀則左右之臣奉璋瓉以相其禮其奉璋者<lb/>
<pb n="31a"/>
　峩峩然壯偉此俊士之所冝為言得人也<hi>曹氏曰國之大事在</hi>
　<hi>祀與戎故二章言祀事三章言戎事</hi>
淠彼涇舟<hi>淠音譬徐音沸○王氏曰淠舟行貌○涇解見邶谷風</hi>烝徒楫之<hi>楫音接○傳曰楫櫂也櫂直教反亦作棹○釋文曰楫謂之橈或謂櫂釋文云在傍撥水曰櫂</hi>周王于邁<hi>疏曰周王文王也○箋曰于往邁行也往行謂出兵征伐也</hi>六師及之<hi>傳曰天子六軍○疏曰瞻彼洛矣云以作六師常武云整我六師皆謂六軍為六師夏官序言五師為軍萬二千五百人也詩為大雅莫非王法詩人之作或以後事言之春秋之兵雖累萬之衆皆稱師軍之言師乃是常稱○傳曰及與也</hi>
　三章述戎事之得人也興也涇水之舟淠淠然順流<lb/>
<pb n="31b"/>
　而行者乃衆徒以楫行之文王為西伯奉王命以征<lb/>
　伐則六軍與之俱進文王未有六軍以大雅皆述王<lb/>
　者之事故言六軍耳<hi>歐陽氏曰以見王所官人入宗廟居軍旅皆可用言文武之材</hi>
　<hi>各任其事也</hi>○詩人指山川為喻皆以土地所見者言之<lb/>
　若文王始居岐則當言渭水若後居豐則當言豐水<lb/>
　涇非耳目所及而言涇舟者葢此述行師所見也文<lb/>
　王之時北有玁狁之難文王以天子之命命将遣戌<lb/>
　以討之必渡涇水宣王時玁狁嘗侵至涇陽則周伐<lb/>
<pb n="32a"/>
　玁狁必渡涇水可見矣<lb/>
倬彼雲漢<hi>倬音卓○桑柔箋曰倬明大貌○傅曰雲漢天河也○解見雲漢詩</hi>為章于天<lb/>
周王壽考<hi>箋曰文王是時九十餘矣故云夀考</hi>遐不作人<hi>傅曰遐思也○朱氏曰作人謂變化鼓舞之也○董氏曰遐不作人甚言其作也○曹氏曰作者鼓舞振動之意也商之末世士氣卑弱甚矣非鼓舞振動之烏能自奮而有成哉</hi>
　四章言由文王之化能作成人材也興也雲漢倬然<lb/>
　明大為文章于天人皆仰之猶文王以文治昭掲於<lb/>
　上人所觀瞻也文王自少至老所以興起人心者非<lb/>
<pb n="32b"/>
　一日矣逺不作人乎言久於其道而化成也○人心<lb/>
　之善作之則興凡自暴自棄習俗益流於下者由上<lb/>
　之人無以興起之耳孟子云經正則庶民興又云待<lb/>
　文王而興者凡民也又云奮乎百世之上百世之下<lb/>
　聞者莫不興起也人同此心心同此理非外立一道<lb/>
　以疆其所無特作而興之使之自不能己不知所以<lb/>
　然而然如樂則生矣生則烏可己不知手之舞之足<lb/>
　之蹈之也<lb/>
<pb n="33a"/>
追琢其章<hi>追音堆○傳曰追雕也金曰雕王曰琢○䟽曰毛以此經上下相成所追瑑者即金玉也○朱氏曰追之琢之○今曰箋引春官追師掌追衡笄則追亦治玉今從毛</hi>金玉其相<hi>朱氏曰金之玉之○傳曰相質也○邱氏曰表裏如一所以為賢也</hi>勉勉我王<hi>箋曰我王謂文王也</hi>綱紀<lb/>
四方<hi>箋曰張之為綱理之為紀○疏曰説文云綱綱絃也紀别絲也然則綱者網之大繩故盤庚云若網在綱有條而不紊以舉網能張網之目故張之為綱也紀者别理絲縷故理之為紀以喻為政有舉大綱者有理㣲細者</hi>
　五章言作成人材而提綱領以振起之也興也文王<lb/>
　作人外則追琢之使有成器之文内則金玉之使有<lb/>
<pb n="33b"/>
　可貴之質作人之效如此文王猶勉勉不已以維持<lb/>
　四方而綱紀之也<lb/>
　　　棫樸五章章四句<lb/>
旱麓<hi>音鹿</hi>受祖也周之先祖世脩后稷公劉之業大王王<lb/>
季申以百福千禄焉<hi>疏曰詩言文王受其祖之功業也祖謂大王王季以前也○吕氏曰大雅自文王至靈臺皆文王詩故受祖不待言文王也</hi>
　此詩以旱麓榛楛起興言文王承前人積累而興所<lb/>
　謂受祖也周之先祖以下則講師附益其辭贅矣鄭<lb/>
<pb n="34a"/>
　氏因後序有大王王季之説遂以詩中豈弟君子為<lb/>
　大王王季毛不見後序本自無説孔氏謂毛亦以為<lb/>
　大王王季是承襲之訛也當從朱氏以詩中君子為<lb/>
　文王<lb/>
瞻彼旱麓<hi>傳曰旱山名也麓山足也○説文曰林屬於山為麓</hi>榛楛濟濟<hi>榛楛音臻戸榛解見邶簡兮○陸曰楛木莖似荆而赤其葉如蓍上黨人蔑以為莒箱又屈以為釵○曹氏曰楛可以為箭○傳曰濟濟衆多也</hi>豈弟君子<hi>豈音愷○朱氏曰/君子指文王也</hi>干禄豈弟<hi>傳曰干求也</hi>
<pb n="34b"/>
　首章言文王受祖以徳也興也麓承山之氣者也其<lb/>
　山高大則麓之得其氣也深厚謂峯巒回合之所芘<lb/>
　雲雨潤澤之所漸也其氣深厚故草木茂盛培塿無<lb/>
　松栢<hi>培音剖塿郎斗反</hi>由其氣薄也今視旱山之麓得山氣<lb/>
　之厚故榛楛之木濟濟然衆多山喻先祖麓喻子孫<lb/>
　榛楛喻福禄興文王承先祖積累之厚故其福禄盛<lb/>
　大也受祖者必有徳以受之文王有豈弟之徳故其<lb/>
　求福也亦以是豈弟豈弟者徳盛仁熟和順充積之<lb/>
<pb n="35a"/>
　謂也干禄非文王之心詩人言干禄者謂在我有以<lb/>
　致之猶曰自求多福耳非有心求之也○毛氏以旱<lb/>
　為山名不知山之所在或取漢地理志漢中郡南鄭<lb/>
　縣之旱山以實之詩人託山川以起興皆取其在境<lb/>
　内者漢中逺於豐鄗豐鄗之間高山多矣何獨逺取<lb/>
　漢中之旱山乎既非耳目所及何言瞻也旱山不知<lb/>
　所指闕其所不知可也<hi>詩記曰周語言此章之義曰夫旱麓之榛楛殖故君子得</hi>
　<hi>以易樂干禄焉若夫山林匱竭林麓散亡藪澤肆既民力凋盡田疇荒蕪資民力凋盡田疇荒蕪資用乏</hi>
<pb n="35b"/>
　<hi>而何易樂之有焉然則所謂榛楛濟濟者葢當時所見之實也至于詩人發興則周語不能盡其義</hi>
瑟彼玉瓉<hi>瑟音蝨瓉才賛反</hi>黄流在中<hi>程子曰瑟宻也○錢氏曰聘義言比徳於玉縝宻以栗注云縝緻也栗堅貌緻音治宻也○傳曰玉瓉圭瓉也黄金所以飾流鬯也九命然後賜以秬鬯圭瓉○箋曰黄流秬鬯也圭瓉之状以圭為柄黄金為勺青金為外朱中央矣殷王帝乙之時王季為西伯以功徳收此賜○疏曰瓉者盛鬯酒之器以黄金為勺而有鼻口鬯酒從中流出故云黄金所以飾流鬯也漢瓉槃口徑一尺則瓉如勺為槃以承之也天子之瓉其柄之圭長尺有二寸其腸諸侯葢九寸以下孔叢子子思云王季九命作伯於西受圭瓉秬鬯之賜故文王因之得専征伐秬黒黍也秬鬯者釀秬為酒以鬰金草和之使之芬芳條鬯故謂之秬鬯草名鬱金則黄如金色酒在器流動故謂之黄流○秬鬱解見江漢○今考毛謂以黄<pb n="36a"/>金為勺酒流出而照見其黄鄭謂和以鬱金草故在中流動而黄非流出也</hi>
豈弟君子福禄攸降<hi>箋曰降下也</hi>
　次章言盛徳必得其福也興也瑟然縝宻之玉瓉必<lb/>
　有秬鬯黄流在其中豈弟之君子必有福禄下其躬<lb/>
　言以類應也王季受圭瓉之賜而文王因之亦受祖<lb/>
　也旱麓圭瓉皆當時所見之實<hi>朱氏曰明實器不薦於䙝味而黄流不注</hi>
　<hi>於瓦缶則知盛徳必享於禄夀而福澤不降於滛人矣</hi>
鳶飛戾天<hi>鳶音沿○曰鳶鴟也○今曰箋以鳶為鴟之類疏引蒼頡解詁及陸璣山陰陸氏皆以為<pb n="36b"/>即鴟也當從衆○箋曰鳥之貪惡者也○疏曰説文云鳶鷙鳥擊小鳥故為貪殘○釋鳥曰鳶鳥醜其飛也翔○郭璞曰布翅翺翔○山陰陸氏曰高飛曰翺布翼不動曰翔曲禮云前有塵埃則載鳴鳶鳶鳴則将風故也鳶鈍者也以風作之則高飛昔墨子作木鳶飛二日不集列子所謂班輸之雲梯墨翟之飛鳶是也今人乗風放紙鳶○箋曰戾至也</hi>魚躍于淵豈弟君子遐不作人<lb/>
　三章言作人之妙也興也鳶飛至天魚躍其淵言天<lb/>
　壤之内莫不自得其性而不知所以然也豈弟文王<lb/>
　遐不作人乎言有以興起之而使之不自已也遐言<lb/>
　作人之久也作之以豈弟是性天感發之妙自有手<lb/>
<pb n="37a"/>
　舞足蹈而不自知者惟久於其道者能之非意氣鼓<lb/>
　舞於一時之暫也<hi>作人又解見棫樸○李氏曰抱朴子云鳶飛在下無力及至乎上聳</hi>
　<hi>身直翅而已盖鳶飛更不用力亦如魚躍恬然自得不知其所以然而然也○謝氏曰猶韓愈謂魚川泳</hi>
　<hi>而鳥雲飛上下自然各得其所也詩人之意言如此氣象周家作人似之○詩記曰作人之盛至於鳶飛</hi>
　<hi>魚躍非積累熏陶久且熟者則不能然其来葢有自矣此序所謂受祖也○朱氏曰子思云言其上下察</hi>
　<hi>也借此以形容道體周流充塞天地其大無外其小無内動静之間無往不造其極無有毫髮凝滯倚著</hi>
　<hi>之意其㫖深矣</hi>
清酒既載<hi>邱氏曰清酒清㓗之酒也○清酒有考見信南山○箋曰載謂已在尊中也○今曰載猶<pb n="37b"/>盛也盛平聲</hi>騂牡既備<hi>騂息營反○疏曰騂牡赤牡之牲也大王王季為殷之諸侯其牲亦應不毛此作者於後據周所尚而言之○董氏曰方文王時周固未有所尚而騂牡葢以色自别耳○今曰充人及祭義凡祭祀之牲皆擇而養之三月備者豫備也非牲酒瘠酸取具臨時也</hi>以享以祀以介<lb/>
景福<hi>箋曰介助也景太也</hi>
　四章述祭則受福也文王既成民而後致力於神清<lb/>
　㓗之酒既載之於尊中赤色之牡牲既已豫備以之<lb/>
　獻享以之祭祀使先祖歆饗之而助之以大福<hi>李氏曰君</hi>
　<hi>子之受福豈以清酒騂牡之故而得之哉古人奉牲以告所謂馨香無讒慝也如此則降之以福</hi>
<pb n="38a"/>
瑟彼柞棫<hi>程子曰瑟宻茂之狀○柞棫解見緜</hi>民所燎矣<hi>燎音料○今曰箋以為柞棫之所以茂盛者乃人熂燎除其旁草養治之使無害也不若錢氏以為民取以供燎不費辭也熂音餼芟草燒之曰熂</hi>豈弟君子神所勞矣<hi>勞去聲○箋曰勞来猶言助佑</hi>
　五章言受福之本也興也柞棫瑟然宻茂則民取以<lb/>
　為薪而燎之矣文王有豈弟之徳則神所佑助而賜<lb/>
　之福矣岐山柞棫斯拔亦所見之實也○一説此柞<lb/>
　棫之茂盛其長育之者非一日故民得以為薪燎之<lb/>
　用猶文王之得福由其先祖之積累也<lb/>
<pb n="38b"/>
莫莫葛藟<hi>朱氏葛覃傅曰莫莫茂宻也</hi>施于條枚<hi>施音異○葛覃傅曰施移也○箋曰葛藟延蔓於木之枝本喻子孫依縁先人之功而起○汝墳傅曰枝曰條幹曰枚</hi>豈弟君子求<lb/>
福不囘<lb/>
　六章明求福之心也興也莫莫然而宻茂者是葛也<lb/>
　藟也延蔓於木之枝幹喻文王憑先祖之功而起也<lb/>
　文王豈樂弟易其求福不囘邪也表記言得之自是<lb/>
　不得自是以聴天命遂引此章葢有一毫覬倖之心<lb/>
　則邪矣<lb/>
<pb n="39a"/>
　　　旱麓六章章四句<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩緝卷二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩緝卷十六</head> <lb/>
    <p>
<pb n="1a"/>
欽定四庫全書<lb/>
　詩緝卷十六<lb/>
　　　　　　　　　　　　　宋　嚴粲　撰<lb/>
豳　　　　國風<lb/>
<hi>譜曰豳者后稷之曾孫曰公劉者自邰而出所徙戎狄之地名今屬右扶風栒邑公劉以夏后太康時失其官守竄於此地猶脩后稷之業勤恤愛民民咸歸之而國成焉其封域在禹貢雍州岐山之北原隰之野至商之世大王又避戎狄之難而入處於岐陽成王之時周公居東思公劉居豳憂念民事至苦之功以此序己志故别其詩以為豳國變風焉邰音台栒音荀○疏曰邰今始平盛功縣所治斄城是也國語云昔我先世后稷<pb n="1b"/>以服事虞夏及夏之衰棄稷不務我先王不窋用失其官而自竄於戎狄之間不窋后稷之子也韋昭註國語以爲不窋當太康之時公劉乃不窋之孫不應亦當太康之世夏之衰也自太康始故繫太康言之周公王朝卿士不得專名一國因其上陳豳公故爲豳之變風斄邰同窋知律反○詩記曰文中子程元問曰敢問豳風何風也文中子曰變風也元曰周公之際亦冇變風乎曰君臣相誚其能正乎成王終疑則風遂變矣非周公至誠其孰能卒正之哉元曰居變風之末何也曰夷王以下變風不復正矣夫子葢傷之也故終之以豳風言變之可正也唯周公能之故繫之以正變而克正危而克扶始終不失於本其惟周公乎繫之豳逺矣哉○劉氏曰豳實周公詩耳周者畿内國也畿内諸侯上繫於王不得國别風也何不編於魯魯者伯禽封耳周公不之魯也周公作詩意在於豳而周公之詩無所可繫故因謂之豳也何以不列之於雅曰列之於雅是爲變雅<pb n="2a"/>成王雖始疑周公而終任之君臣之道亦無間矣君子成人之美故不使成王之世有變雅之聲而攝引其詩使還周公也○范氏曰豳居風雅之中何也風之所爲終而雅之所爲始也變風終於曹思明王賢伯之不可得於是次之以豳反之於周公而後至於鹿鳴言周之所以盛者由周公也○補傳曰豳周公之詩不列之正風何也豳非周之列國而周公乃爲遭變而作不得謂之正風也公劉入於雅七月不入雅何也雅所言王者之事七月之詩以周公之故屈居於風也國史以豳秦皆戎地故豳秦以類而次之孔子處豳於變風之末實尊之也尊之者何變而充正也</hi>
　變風迄豳反周之初世道不終窮也齊豳秦魏唐陳<lb/>
　檜曹季札所觀太師樂歌之次第也今詩之次第孔<lb/>
<pb n="2b"/>
　子所定也降秦於唐而挈豳以終之蓋一經聖人之<lb/>
　手而㫖趣深矣<lb/>
七月陳王業也周公遭變<hi>箋曰管蔡流言避於東都</hi>故陳后稷先公<lb/>
風化之所由致王業之艱難也<hi>疏曰故陳后稷及居豳地之先公其風化之所由縁致此王業之艱難之事處豳地之先公公劉大王之等耳不陳后稷之教今輙言后稷者以先公脩行后稷之教故以后稷冠之</hi>
　七月陳豳民農桑之事而首序謂之王業猶孟子謂<lb/>
　之王道也蓋周以農事開國而豳者豐鎬之基也周<lb/>
<pb n="3a"/>
　公因管蔡流言將壞成業念先公之初避狄居豳艱<lb/>
　難積累歷十數世之乆以致今日何忍一旦壞之所<lb/>
　以感悟成王也七月之詩一言蔽之曰豫而已凡感<lb/>
　節物之變而脩人事之備皆豫爲之謀也<hi>程子曰七月大意憂</hi>
　<hi>深思逺不惟豳風當如此又成王中變自然起發周公言終父意思此詩欲成王知先公先王致王業之</hi>
　<hi>由民之勞力趨時稼穡之艱難如此此詩多陳節物大要言歲序之遷人事當及時耳所言或與月令異</hi>
　<hi>者月令舉其始此但言其有時不必始有也○王氏曰仰觀星日霜露之變俯察蟲鳥草木之化以知天</hi>
　<hi>時以授民事女服事乎内男服事乎外上以誠愛下而下以忠利上父父子子夫夫婦婦養老而慈㓜食力</hi>
<pb n="3b"/>
　<hi>助弱其祭祀也時其燕饗也節此七月之義也○曹氏曰不窋之居於豳未能國也至其孫公劉始立國</hi>
　<hi>焉先公兼指公劉而言也</hi>
七月流火<hi>張子曰七月之詩皆以夏正爲斷○曹氏曰公劉正當夏時所用者夏正也○朱氏曰所謂改正朔者以是月爲歳首耳月固不易也○今曰詩經爲夏時○傳曰流下也火大火也○疏曰左傳張超云火星中而寒暑退服䖍云大火心也季冬十二月平旦正中在南方大寒退季夏六月黄昏火心中大暑退趯音剔</hi>九月授衣一之日觱發<hi>觱音/必</hi>二之日栗烈<hi>傳曰一之日十之餘也一之日周正月也觱發風寒也二之日殷正月也栗烈寒氣也○疏曰一之日二之日猶言一月之日二月之日數從一起而終於十更有餘月還以一二紀之也仲冬之月待風乃寒季冬之月無風亦寒○朱氏<pb n="4a"/>曰一之日謂一陽之月二之日謂二陽之月變月言日言二月之日也○錢氏曰謂十一月十二月也</hi>無<lb/>
衣無褐<hi>音曷○箋曰褐毛布也○疏曰賤者所服今夷狄作褐皆纎毛爲之</hi>何以卒歲<hi>箋曰卒終也</hi>三之日于耜<hi>音似○疏曰于於也於是始脩耒耜○釋文曰耜耒下耓也廣五寸耒耜上句木也耓敕丁反句音溝○説文曰耜耒端木也耒手耕曲木也○今曰繫亂云斵木爲耜揉木爲耒</hi>四<lb/>
之日舉趾<hi>音止○傳曰豳土晚寒故至周之四月民無不舉足而耕矣○疏曰月令季冬命農計耦耕事脩耒耜具田器孟春天子躬耕帝籍然則脩治耒耜當以季冬之月舉足而耕當以孟春之月今以正月脩耒耜二月始耕故云豳土晚寒鄭志荅張逸云寒晚温亦晚故脩耒耜始耕皆較中國遲一月也</hi>同我<lb/>
婦子饁彼南𤱔<hi>饁音葉○傳曰饁饋也○孫炎曰饁野之餉○李氏曰郤缺耕於野其妻饁之<pb n="4b"/>是妻饁其夫也有童子以黍肉餉是子餉其父也郤音隙○王氏曰𤱔大抵以南爲正故每曰南𤱔○補傳大田解曰田事喜陽而惡隂南東向陽則茂遂西北傍隂則不實</hi>田畯至喜<hi>畯音俊○傳曰田畯田大夫也○甫田箋曰田畯司穡今之穡夫也○疏曰釋言云畯農夫也孫炎云農夫田官也</hi>
　一章兩節總言衣食之急也餘章推廣其意豳公教<lb/>
　民以衣食爲本民從其教勤於務本故感時序之遷<lb/>
　汲汲於農桑之務皆先事而豫圖之曰大火心星<lb/>
　六月之昏加於正南午位當東西之中至七月之昏<lb/>
　則流下而西暑退而寒將至矣至九月霜降始寒可<lb/>
<pb n="5a"/>
　相授以冬衣矣當流火之候而豫興授衣之念非太<lb/>
　早計也衣裘若不早備迨至建子一陽之日風寒觱<lb/>
　發建丑二陽之日寒氣栗烮無風亦寒當此之時無<lb/>
　衣無褐將何以終其歲乎不可大寒而後索衣裘也<lb/>
　此言衣爲急也建寅三陽之日於是脩耒耜建卯四<lb/>
　陽之日無不舉足而耕矣豳土氣候晚而多寒故耕<lb/>
　事較之中國遲一月也我婦我子同致饋饁於南𤱔<lb/>
　之中田大夫職掌農事來至而見其勤農則喜也此<lb/>
<pb n="5b"/>
　言食爲急也○西北温晚寒當早也毛言豳土晚寒<lb/>
　當謂氣候晚而多寒故耕事遲耳鄭云寒晚非也<hi>范氏</hi>
　<hi>曰民生本乎衣食天下之務莫實於此矣禮義之所以起孝悌之所以生教化之所以成人情之所以固</hi>
　<hi>也故勤儉之俗莫如豳風○朱氏曰此章前段言衣之始後叚言食之始二章至五章終前叚之意六章</hi>
　<hi>至八章終後叚之意</hi>
七月流火九月授衣春日載陽<hi>箋曰載則也陽温也</hi>有鳴倉庚<hi>曰倉庚黄鳥也解見葛覃</hi>女執懿筐<hi>傳曰㦤筐/深筐也</hi>遵彼微行<hi>傳曰微行墻下徑也五𤱔之宅樹之以桑○疏曰循微細之徑道</hi>爰求柔桑<hi>箋曰柔桑穉桑也𧖟始生宜穉桑也</hi>春日<lb/>
<pb n="6a"/>
遲遲<hi>傳曰遲遲舒緩也</hi>采蘩祁祁<hi>曰蘩白蒿也解見采蘩○傳曰蘩所以生蠶祁祁衆多也○山隂陸氏曰今洗𧖟種尚用蒿○今曰采蘩被之祁祁傳云祁祁舒遲也甫田與雨祁祁傳云徐也韓奕祁祁如雲傳云徐靚也皆爲舒遲之意此七月及出車采蘩祁祁𤣥烏來假祁祁皆爲衆多</hi>女心傷悲<lb/>
<hi>朱氏曰豫以逺其父母爲悲也</hi>殆及公子同歸<hi>殆音行○錢氏曰殆猶將也○疏曰公羊傳說築王姬之舘云於羣公子之舍則以卑矣是諸侯之女稱公子也謂公子子也○程子曰庶幾得如富貴之子及時而行也○葛覃傳曰婦人謂嫁曰歸</hi>
　二章三章皆終首章無衣之意二章述𧖟桑爲昏嫁<lb/>
　之備也豳民以流火爲授衣之漸不可不豫圖之故<lb/>
<pb n="6b"/>
　於春日則求桑而𧖟春爲秋計也言春日則巳陽温<lb/>
　矣又有鳴者是倉庚之鳥矣是將𧖟之候也𧖟之新<lb/>
　出者女執深筐遵小徑求柔穉之桑以養之𧖟之未<lb/>
　出者女當春日舒緩之時祁祁然皆出采蘩草以洗<lb/>
　之女心傷悲念𧖟事之勤苦蓋豫爲衣裝之備庶幾<lb/>
　他日將如女公子及時而嫁也民家以昏嫁爲重事<lb/>
　用帛尤多故雖自念其勞而不敢憚也○舊説謂女<lb/>
　感陽氣而思男處子作此想恐非豳風淳固之俗也<lb/>
<pb n="7a"/>
　謂豫有離親之感雖非經意却無害於義<lb/>
七月流火八月萑葦<hi>音完偉○萑曰中者菼薍萑也生成之異名也又名鵻一物而四名也郭云菼似葦而小又云蒹似萑而細是蒹小於萑萑小於葦故曰中者也菼覃之上濁薍頑之去聲○疏曰初生爲菼長大爲薍成則名爲萑○葦曰大者葭蘆葦也生成之異名也人名華亦一物而四名也○疏曰初生爲葭長大爲蘆成則名爲葦○山隂陸氏曰明堂位云葦蘥葦管中籥則萑小而葦大矣○釋草曰葭葦蒹蒹葭蘆菼薍○釋曰葭一名葦即今蘆也葦之未成者葭一名蘆菼一名薍○衛碩人疏曰如李巡云蘆薍共爲一草如郭云則蘆薍别草大車傳云菼薍也蘆之初生則毛意以葭菼爲一草以今驗之則蘆薍别草也○疏解見秦蒹葭</hi>𧖟月條桑<hi>程子曰當蠶長之月也計歲氣之早晚不可指定幾月也○箋曰條桑枝<pb n="7b"/>落采其葉也○疏曰謂斬脩於地就地采之也</hi>取彼斧斨<hi>音鏘○疏曰隋銎曰斧方銎曰斨斨即斧也唯銎孔異耳隋湯果反又音駝銎音芎曲容反斤斧受柄處○釋文曰隋孔形狹而長也○今曰墮山喬嶽之墮吐果反與此隋銎之隋同音釋山云巒山墮釋云凡物狹而長者謂之嶞此言山墮者謂小形狹長者一名巒也墮山與隋銎皆狹長也</hi>以伐逺揚猗彼女桑<hi>猗音倚徐音伊○朱氏曰取葉存條曰猗○補傳曰猗倚也猗重較兮猗于𤱔丘皆訓倚○今曰倚猶依也就樹采之也釋木云女桑荑桑郭璞云今俗呼桑樹小而條長者爲女桑樹</hi>七月鳴鵙<hi>扃之入○釋烏曰鵙伯勞○疏曰樊光云春秋伯趙氏司至伯趙鵙也以夏至來冬至去陳思王惡鳥論云伯勞以五月鳴應隂氣之動隂爲殘賊蓋賊害之烏也其聲鵙鵙故以其音名云月令仲夏鵙始鳴○補傳曰鵙仲夏始鳴至七月則鳴之極而將去矣</hi>八月載<lb/>
<pb n="8a"/>
績<hi>疏曰績麻爲布績者績麻之名</hi>載𤣥載黄<hi>傳曰𤣥黒/而有赤色</hi>我朱孔陽<hi>傳曰朱深纁裳也祭服𤣥衣纁裳陽明也○今曰載見龍旂陽陽</hi>爲公子裳<hi>曹氏曰祭義云歳既畢矣世婦卒𧖟遂獻繭于夫人及良日夫人繅三盆手遂朱緑之𤣥黄之以爲黼黻文章君服之以祀先王先公敬之至也繅音騷</hi>
　三章述𧖟事終而復始及絲事畢而麻事又起其勤<lb/>
　未嘗息而且知義也七月流火民知將寒之候故於<lb/>
　八月萑葦既成豫蓄之以爲養𧖟之曲薄今年爲明<lb/>
　年之計也至於明年𧖟長之月乃條其桑謂斬取其<lb/>
<pb n="8b"/>
　條也桑樹之髙大者其枝條逺人而揚起人手所不<lb/>
　能及故取斧斨以伐其條然後就地采其葉而棄其<lb/>
　條即上文所謂條桑也桑性以斬伐而始茂故條桑<lb/>
　者又豫爲明年之計也女桑乃桑樹之低小者猗倚<lb/>
　也倚取之者不斬其條但就樹以采其葉也上章柔<lb/>
　桑乃桑葉之嫰者嫰葉始生未多故以筐箱求之養<lb/>
　新出之𧖟耳蠶有新出者又有未出者故同采蘩言<lb/>
　之皆言𧖟事之始也此章女桑乃桑樹之小者大樹<lb/>
<pb n="9a"/>
　既條取之小樹又猗取之𧖟已大食故桑之大小取<lb/>
　之無遺蓋言𧖟事之成也桑麻之事相接續而起五<lb/>
　月伯勞始鳴應一隂之氣至七月猶鳴則三隂之候<lb/>
　而寒將至矣故七月聞鵙之鳴先時感事至八月則<lb/>
　又緝績其麻也絲麻既成或染之以爲𤣥或染之以<lb/>
　爲黄其朱色者尤鮮明將供公子之衣裳不敢言爲<lb/>
　豳公之裳而託言公子也豳民禮義之俗如此<hi>張子曰我</hi>
　<hi>朱孔陽則己欲爲公子裳取彼狐狸則己欲爲公子裘民愛豳公待之如家人其愛之深如此</hi>○女<lb/>
<pb n="9b"/>
　桑小桑樹也郭説甚明物之小者稱女猶今稱女牆<lb/>
　也毛云角而束之曰猗疏引左傳諸戎掎之然此猗<lb/>
　從犭音倚左傳從才音紀與此異也箋以豳地晚寒<lb/>
　故鵙以七月鳴曹氏又引王肅之説五訛爲七義皆<lb/>
　未安離騷恐鵜鴂之先鳴兮使百草爲之不芳朱氏<lb/>
　集註云鵙也蓋鴂鵙聲相近隂氣至則先鳴而草死<lb/>
　也此與舊説異姑存之<hi>鵜鴂音題决</hi>
四月秀葽<hi>音腰○釋草曰華榮也木謂之華草謂之榮不榮而實者謂之秀○箋曰物成自秀葽始<pb n="10a"/>○曹氏曰葽逺志也釋草云葽繞蕀蒬註云今逺志也其上謂之小草説文云劉向説葽味苦謂之苦葽木草云逺志一名蕀蒬一名繞葽一名細草四月采根葉隂乾參訂諸説知葽爲逺志矣四月陽氣極於上而微隂已受胎於下葽感之而早秀○今曰葽毛不指爲何草鄭疑爲王員陸璣亦無明説唯曹氏以爲逺志證據甚明劉向説爲苦葽今逺志苦澀之甚醫家以甘草熟鬻之乃可用</hi>五月鳴蜩<hi>音條○曰蜩蟬也諸蟬之總名也○今曰釋蟲云蜩蜋蜩螗蜩郭璞引夏小正云蜋蜩者五色具螗蜩者蝘俗呼爲胡蟬是蜋蜩螗蜩二種蟬也故爾雅疏云蜩者目諸蟬也今從之詩疏引方言云楚謂蟬爲蜩宋謂之螗蜩陳鄭謂之蜋蜩秦晉謂之蟬陸璣又云蟬通語也一曰胡蟬一名姬如方言及陸璣之説則諸蟬皆一物也無區别矣今不從蕩詩如蜩如螗不得以爲一物也毛氏於彼傳云蜩蟬也螗蝘也其説是矣於此詩乃云蜩螗者蓋舉其類以相<pb n="10b"/>明非以蜩爲螗自爲異同也螗音唐蜋音郎蝘音偃</hi>八月其穫<hi>音鑊○釋文曰穫刈榖也</hi>十月<lb/>
隕蘀<hi>音允託○傳曰隕墜也○疏曰落葉謂之蘀○箋曰四者皆物成而將寒之候</hi>一之日于<lb/>
貉<hi>音鶴○箋曰于往也○釋獸曰貉子貆貆音喧○釋曰字林云貉似狐善睡其子名貆○疏曰禮無貉裘唯孔子狐貉以居明貉賤也</hi>取彼狐貍爲公子裘二之日其同<hi>程子曰同謂㑹聚共事也○曹氏曰唯田與追胥竭作</hi>載纘武功<hi>傳曰纘/繼也</hi>言私其豵<hi>音椶○傳曰豕一歲曰豵</hi>獻豜于公<hi>豜音堅○傳曰二歲曰豜大獸公之小獸私之</hi>
　四章終首章無褐之意言取彼爲裘以助布帛因及<lb/>
　田獵奉上之事也物生於陽而成於隂四月純陽之<lb/>
<pb n="11a"/>
　月極處必反微隂胎萌<hi>五行皆胎養在長生之前五月一隂生則亦四月隂胎萌</hi>
　<hi>也</hi>葽草感之而早秀矣物成自秀葽始也<hi>曹氏曰首舉四月者</hi>
　<hi>言隂氣之來從微至著蓋有漸也</hi>五月一隂生蜩感之而鳴矣八月<lb/>
　正秋物成榖之早熟者可刈穫矣十月隂氣極殺氣<lb/>
　盛木葉皆隕墜於地而爲蘀矣四者皆隂氣漸至而<lb/>
　將寒之候也西北地寒非狐貉之厚無以禦之故至<lb/>
　隕蘀之時則往取貉皮以爲自用之裘取狐貍之皮<lb/>
　以爲公子之裘賤者以自奉貴者以奉公也孟冬天<lb/>
<pb n="11b"/>
　子已裘此仲冬乃豫取皮乾之爲明年用也又因説<lb/>
　獵之事至二之日㑹同以出田獵而繼纘武事歲以<lb/>
　爲常不忘武也私有其一歲之豵豕而獻其三歲之<lb/>
　豜豕于公薄於已而厚於君也○舊説夏官大司馬<lb/>
　仲冬教大閲豳地晚寒故用季冬此自説豳俗不必<lb/>
　律以周禮也<lb/>
五月斯螽動股<hi>螽音終○曰斯螽蚣蝑也蚱蜢也舊説以爲即螽斯非也考見周南螽斯蚣蝑音嵩須○釋蟲曰蟴螽蚣蝑廣韻蟴作蜤○舍人曰今所謂春黍也○陸璣曰豳州人謂之春箕蝗類也長而<pb n="12a"/>青長脚長股股鳴者也或謂似蝗而小斑黑其股似玳瑁又五月中以兩股相切作聲聞數十歩江東人呼爲吒蛨二字音摘麥○山隂陸氏曰江東謂之蚱蜢善害田穉</hi>六月莎雞振羽<hi>莎音簔○曰莎雞絡緯也促纖之類也○釋蟲曰螒天雞螒音厚○樊光曰小蟲黒身赤頭一名莎雞○陸璣曰莎雞如蝗而斑色毛翅數重其翅正赤六月中飛而振羽索索作聲或謂之天雞今絡緯蟲是也○山隂陸氏曰古今註云莎雞一名絡緯謂其鳴如紡緯也促織一名投機謂其聲如急纖也</hi>七月在野八月在宇<lb/>
<hi>釋文曰屋四垂曰宇韓詩云宇屋霤也霤力敕反○朱氏曰檐下也</hi>九月在戸十月蟋蟀<lb/>
入我牀下<hi>八字句○曰蟋蟀促織也解見唐蟋蟀</hi>穹窒熏鼠<hi>傳曰穹窮也窒塞也○疏曰熏鼠令出其穴</hi>塞向墐戸<hi>墐音覲○傳曰向北出牖也墐塗也庶人華戸○疏曰華戸以荆竹<pb n="12b"/>織門以其荆竹通風故泥之也</hi>嗟我婦子曰爲改歲<hi>爲去聲</hi>入此室處<lb/>
　五章述既有衣褐則改歲可以禦寒終首章卒歲之<lb/>
　意也豳民言五月則斯螽動其股而鳴矣至六月則<lb/>
　莎雞振其羽而鳴矣五月一隂六月二隂二蟲先秋<lb/>
　作聲感隂氣之萌也自七月在野至十月入我牀下<lb/>
　皆謂蟋蟀也七月蟋蟀之蟲在野至八月乃在檐宇<lb/>
　之下寒則依人也九月則在室戸之内十月則入我<lb/>
　牀下小蟲愈近於人知大寒至矣故穹窮窒塞其室<lb/>
<pb n="13a"/>
　之孔穴熏鼠令出又塞其北向之牖又以泥墐塗荆<lb/>
　竹之戸告妻及子言我所以爲此者爲改歲大寒當<lb/>
　入此居處也<lb/>
六月食鬱及薁<hi>音郁○曰鬱雀李也車下李也唐棣之屬也曰薁薁李也唐棣也蘡薁也鬱類而小别也蘡音纓○疏曰劉楨云鬱樹高五六尺其實大如李而正赤食之甜本草云一名雀李一名車下李一名棣則與棣相類晉宫閣銘云華林園中有車下李三百一十四株薁李一株車下李即鬱也薁李即薁也○今曰疏云鬱是車下李薁是薁李則薁李非車下李矣陸璣既以唐棣爲薁李人云薁李一名車下李本草有郁李人亦云一名車下李則薁李又有車下之名蓋由二者相類故名稱相亂也○棣解見召何彼穠矣</hi>
<pb n="13b"/>
七月亨葵及菽<hi>亨音烹○李氏曰葵可茹公儀所拔是也○山隂陸氏曰齊民要術云今世葵有紫葵白葵二種左傳云鮑莊子之足不如葵葵猶能衛其足今葵心隨日光所轉輙低覆其根○朱氏曰菽豆也○菽解見小宛</hi>八月剥棗<hi>音撲○傳曰剝擊也之/○今曰就樹擊而落</hi>十月穫稻<hi>稻解見唐鴇羽</hi>爲此春酒<hi>傳曰春酒凍醪也○疏曰凍時釀之即酒正三酒中凊酒也冬釀接夏而成</hi>
以介眉壽<hi>箋曰介助也○疏曰人老年者必有毛眉秀出也○王氏曰眉壽哀矣養氣體焉以助之也</hi>七月食𤓰八月斷壺<hi>疏曰斷取而食之○李氏曰壺性蔓生斬之故曰斷○傳曰壺瓠也○長樂劉氏曰枯者可爲壺嫰者可爲茹</hi>九月叔苴<hi>音趨考見闗雎○傳曰叔拾也苴麻子也</hi>
采荼薪樗<hi>荼音徒樗音攄○荼解見緜○傳曰樗惡木也○疏曰樗唯堪爲薪○解見伐行其野</hi>
<pb n="14a"/>
食我農夫<hi>食音嗣</hi>
　六章述老壯之養有厚薄也六月食鬱薁二李七月<lb/>
　烹煑葵菜及菽豆八月剥擊樹上之棗而落之十月<lb/>
　刈穫禾稻而爲凍醪此以上皆以養老介助秀眉壽<lb/>
　老之人也七月食𤓰八月斷取壺瓠九月叔拾麻子荼<lb/>
　苦菜也則采之樗惡木也則薪之此以上皆以爲壯<lb/>
　者之食故曰以養農夫也優老而薄壯豳俗之厚也<lb/>
　<hi>朱氏曰自此至卒章皆言農圃飲食祭祀燕樂以終首章後叚之意</hi>
<pb n="14b"/>
九月築塲圃<hi>傳曰春夏爲圃秋冬爲場○箋曰塲圃同地自生物之時耕治之以種菜茹至物盡成熟築堅以爲塲</hi>十月納禾稼<hi>禾解/見下</hi>黍稷重穋<hi>重平聲穋音立○黍稷解見王黍離○疏曰先種後熟謂之重後種先熟謂之穋○重穋詳解見閟宫</hi>禾麻菽麥<hi>疏曰禾是大名非徒黍稷重穋四種而已麻與菽麥則無禾稱故於麻菽麥之上更言禾字以總諸禾也</hi>嗟我農夫<lb/>
我稼既同<hi>今日同齊也</hi>上入執宫功<hi>傳曰入爲上出爲下○李氏曰田野入都邑故謂之上○范氏曰宫功公室之役也</hi>晝爾于茅<hi>今曰于於也於是取茅猶三之日于耜也</hi>宵爾<lb/>
索綯<hi>傳曰綯絞也○疏曰繩之絞也○程子曰綯所用蓋屋</hi>亟其乘屋<hi>亟音棘○傳曰乗升也○箋曰急當治野廬之屋○疏曰上文塞向墐戸是都邑之屋此謂野廬之屋也○今曰信南山中田有廬<pb n="15a"/>箋云農人作廬於田中以便田事</hi>其始播百榖<hi>疏曰播種也</hi>
　七章述農事終而復始其勤勞未嘗息也九月豫築<lb/>
　圃爲場十月則就此塲納禾稼於倉其禾有黍有稷<lb/>
　有先種後熟之重有後種先熟之穋禾是大名有非<lb/>
　一種之禾又有麻有菽有麥農事了畢農夫自相告<lb/>
　戒云嗟我農夫稼穡収穫既齊矣野中無事我當上<lb/>
　入都邑執公室之役不待督責而從見豳人尊君親<lb/>
　上禮義之俗也既執宫功之後又自相戒云晝日於<lb/>
<pb n="15b"/>
　是取茅草將以蓋屋夜則作索綯將以縳屋凡爲此<lb/>
　者當急升野廬之屋而修之以明年又播百榖也謂<lb/>
　之始播終而復始也宫功方畢即治野廬豫爲明年<lb/>
　之計豳民之敏於趨事如此黍稷麻麥但因納稼之文<lb/>
　廣舉禾稼之類以見其多謂至十月則此等諸種皆<lb/>
　成熟矣不專是十月納之也月令五月登黍四月登<lb/>
　麥非十月也<hi>吕氏曰此章終始農事以極憂勤艱難之意</hi>○孔氏謂取茅<lb/>
　索綯以待明年𧖟用與下文乘屋不相接其説固非<lb/>
<pb n="16a"/>
　也諸家雖以取茅索綯爲乘屋之用然以屋即是公<lb/>
　宫又與始播百榖意不聫接公宫蓋屋必不用茅茅<lb/>
　又不可爲索綯今以屋爲野廬其屋用茅蓋之又作<lb/>
　繩索以縳此屋而修治之上下文意始分曉<lb/>
二之日鑿冰沖沖<hi>音蟲○朱氏曰鑿冰謂取冰於山也○左傳曰古者日在北陸而藏冰深山窮谷固隂沍寒於是取之註陸道也謂夏十二月日在虚危○曹氏曰沖冲和也</hi>三之日納于<lb/>
凌隂<hi>凌去聲又音陵○傳曰凌隂冰室也○疏曰天官凌人十二月斬冰即納之豳土晚寒故正月藏之○朱氏曰豳王寒多故正月風未解凍冰猶可藏也</hi>四之日其蚤<hi>音蚤○疏曰其早朝</hi>獻<lb/>
<pb n="16b"/>
羔祭韭<hi>疏曰月令仲春獻羔開冰</hi>九月肅霜十月滌場<hi>滌音敵○傳曰滌歸也</hi>
朋酒斯饗<hi>傳曰兩樽曰朋</hi>曰殺羔羊躋彼公堂<hi>王氏曰公堂人君之堂也○傳曰學校也</hi>稱彼兕觥<hi>兕詞之上濁/○解見卷耳</hi>萬壽無疆<hi>傳曰疆竟也竟音境○今曰有疆境則有限止無疆境則長逺無限止也</hi>
　末章述祭祀燕饗祝頌之事見君民相親所以爲艱<lb/>
　難積累之始也季冬陽氣尚微盛隂固閉不能自達<lb/>
　乃豫於深山窮谷鑿取其冰以達之陽氣達而沖沖<lb/>
　然和也至孟春乃藏冰於冰室仲春之早朝開冰用<lb/>
<pb n="17a"/>
　之以獻羔祭韭以時韭新出故薦之也將言歲功成<lb/>
　而樂之故又言九月有嚴肅之霜十月滌埽其塲將<lb/>
　以納禾稼也民相戒以速畢塲功當設兩樽朋酒以<lb/>
　爲燕饗之禮相命殺小羊升君之公堂舉兕觥酌公<lb/>
　以酒祝之萬壽無疆境也<hi>詩記曰豳之先公固容未備無君臣之間○曹氏曰</hi>
　<hi>十二月陽氣尚微於是鑿冰以達之至二月四陽大壯恐其太過則微陽幾於息滅於是開冰而頒之逮</hi>
　<hi>火出而畢賦所以節其過也聖人裁成天地之道有在於此而賓食䘮祭因以攷其用焉耳獻羔祭司寒</hi>
　<hi>也祭韭薦寢廟也○補傳曰君民之間上下相親不啻如家人父子周之王叢由於得民世三十年八百</hi>
<pb n="17b"/>
　<hi>其基於此歟國人以羔羊朋酒自詣公堂其禮甚野其意善真雖在立國之初庶事草草然非三代之時</hi>
　<hi>安得此風俗也</hi>
　　　七月八章章十一句<lb/>
鴟鴞<hi>音笞遥</hi>周公救亂也成王未知周公之志公乃爲詩<lb/>
以遺王<hi>遺音位</hi>名之曰鴟鴞焉<hi>朱氏曰管蔡流言使成王疑周公矣其挾武庚及淮夷以叛蓋以周公爲亂也周公雖已滅之然成王之疑未釋則亂未泯也故周公作此鴟鴞之詩以遺王告之以王業艱難不忍毁壞之意所以爲救亂也</hi>
　三監雖平而君臣之疑未釋則亂猶在也此詩不知<lb/>
<pb n="18a"/>
　者以爲公之自明耳曰周公救亂者用春秋書法也<lb/>
　此序經聖人之手矣周公既出而作七月未還而作<lb/>
　鴟鴞既還而作東山著公之出入也<lb/>
鴟鴞鴟鴞<hi>曰鴟鴞鴟類也鴟惡聲之鳥鴟鴞爲鴟類則亦惡聲之鳥也郭璞以爲鴟類陸璣以爲巧婦陸農師是璞而非璣○釋鳥曰鴟鴞鸋鴂二字音寜決○詩記曰郭景純陸農師得之鸋鴂鴟鴞之别名方言云自關而東謂桑飛曰鸋鴂此乃陸璣疏所謂巧婦似黃雀而小其名偶與鴟鴞之别名同與爾雅之所載實兩物也毛鄭誤指以解詩歐陽氏雖知其失乃併與爾雅非之蓋末考景純之註耳</hi>既取我子<lb/>
無毁我室<hi>曹氏曰烏以巢爲室如雀入燕室也</hi>恩斯勤斯鬻子之閔斯<hi>鬻音<pb n="18b"/>育義同</hi>
　鴟鴞惡聲之鷙鳥喜破鳥巢而食其子託爲鳥之愛<lb/>
　其巢者呼鴟鴞而告之曰汝先已取我子食之矣無<lb/>
　更毁我巢也時管叔武庚雖亡爲惡之黨猶在喻爲<lb/>
　惡者既䧟管蔡於罪矣無更謀危王室也恩愛勤勞<lb/>
　鬻養此子誠可傷閔今既取之其毒甚矣況又毁我<lb/>
　巢乎<hi>程子曰鴟鴞謂爲惡者子喻管蔡室喻王室○吕氏曰殷民流言中傷周公謀危王室故周公</hi>
　<hi>曰管蔡親也爾既以惡汚染使䧟於罪是害我兄弟矣又欲謀危王室則不可也</hi>
<pb n="19a"/>
迨天之未隂雨<hi>傳曰迨及也</hi>徹彼桑土<hi>音杜○朱氏曰徹取也○傳曰桑土桑根也</hi>綢繆牖戸<hi>綢音儔繆莫彪反箋曰綢繆猶纒綿也朱氏曰牖巢之通氣處戸其出入處也</hi>
今此下民或敢侮予<lb/>
　又託爲鳥言我及天未隂雨之時剥取桑根綢繆纒<lb/>
　綿其巢之隙穴及出入之戸使之堅固以備隂雨之<lb/>
　患以勤勞之故惜此巢室今巢下之民或敢侮慢我<lb/>
　欲毁我巢室其可乎<hi>王肅曰言先王致此大功至艱難而其下民敢侵侮我周道不</hi>
　<hi>可不遏絶以全周室</hi>
<pb n="19b"/>
予手拮据<hi>音吉居○傳曰拮据撠挶也音㦸菊○疏曰撠持也撠挶謂以手挶持草也</hi>予所<lb/>
捋荼<hi>捋鑾之入荼音徒○朱氏曰捋取也○傳曰荼萑莒也萑苕音完條○疏曰薍爲萑荏苕謂薍之秀穗也出其東門箋云荼茅秀然則茅薍之秀其物相類故皆名荼也薍頑之去聲○三荼考見邶谷風○朱氏曰可藉巢者</hi>予所蓄租<hi>程子曰蓄積/也租取也</hi>予口卒瘏<hi>音徒○王氏曰卒盡也○傳曰瘏病也</hi>曰予未有室家<lb/>
　又託爲鳥言予手拘持者是予所捋取萑苕也予所<lb/>
　蓄積租取而予口盡病也我作之至苦如是者曰我<lb/>
　未有室家之故也豈可室成而爲鴟鴞所毁乎周公<lb/>
<pb n="20a"/>
　以喻己不憚勤勞者以王業未成故也豈可業成而<lb/>
　爲殷民所毁乎手拮据而捋荼蓄租而口卒瘏交錯<lb/>
　言之也<lb/>
予羽譙譙<hi>音樵○傳曰譙譙殺也殺色界反減削也</hi>予尾翛翛<hi>音消○傳曰脩脩敝也</hi>
予室翹翹<hi>傳曰翹翹危也</hi>風雨所漂摇<hi>漂音/飄</hi>予維音嘵嘵<hi>音枵○錢氏曰嘵嘵呌呼也</hi>
　又託爲鳥言我營巢之苦非特手勞口病也予羽譙<lb/>
　譙然殺減予尾翛翛然敝敗予室翹翹然危風雨又<lb/>
<pb n="20b"/>
　漂蕩而搖動之予恐其隕墜維音嘵嘵然而呌呼也<lb/>
　周公以喻己盡瘁經理王室如鳥之作巢甚苦王室<lb/>
　新造成王㓜沖如鳥巢之甚危殷民又爲流言以搖<lb/>
　撼之如風雨之漂搖故作此詩以哀鳴如鳥音之嘵<lb/>
　嘵也<lb/>
　　　鴟鴞四章章五句<lb/>
東山周公東征也周公東征三年而歸勞歸士<hi>勞去聲</hi>大<lb/>
夫美之故作是詩也一章言其完也二章言其思也<hi>思去<pb n="21a"/>聲</hi>三章言其室家之望女也<hi>女音汝</hi>四章樂男女之得及<lb/>
時<hi>樂音洛</hi>君子之於人序其情而閔其勞所以説也<hi>説音悦</hi>
説以使民民忘其死其唯東山乎<lb/>
　東山周公所作以勞歸士猶杕杜勞還役也後序言<lb/>
　大夫美之非也杕杜述家人望歸之情東山述歸士<lb/>
　思家之情其意則一然杕杜之辭簡東山之辭詳蓋<lb/>
　周公與歸士居東三年患難同之情之繾綣言之諄<lb/>
　複宜與杕杜不同也後序又分一章言其全軍而歸<lb/>
<pb n="21b"/>
　二章言行者之思非也今以前三章皆爲述歸士在<lb/>
　途思家之情後山詩所謂住逺猶相忘歸近不可忍<lb/>
　蓋别家之情於乆住之處猶或相忘至於歸心已動<lb/>
　行而未至則思家之情最切故序其在途之情以慰<lb/>
　勞之采薇出車言今我來思皆言在途之事與此正<lb/>
　同末章因述自途而至家故四章皆以我來自東零<lb/>
　雨其濛發之<lb/>
我徂東山慆慆不歸<hi>慆音叨○傳曰慆慆言乆也</hi>我來自東<hi>今曰來歸也</hi>
<pb n="22a"/>
零雨其濛<hi>疏曰零落也○錢氏曰濛濛細雨貌</hi>我東曰歸<hi>今曰曰歸猶言歸也</hi>我心<lb/>
西悲制彼裳衣勿士行枚<hi>行王音航毛音衡鄭音銜枚音梅○傳曰士事也○疏曰大司馬大閱云遂鼓銜枚而進注云枚如著銜之冇繣結項中軍法止語爲相疑惑繣音畫又呼麥反</hi>蜎<lb/>
蜎者蠋<hi>蜎音淵蠋音蜀○錢氏曰蜎蜎蟲微動貌傳曰蠋桑蟲也○郭璞曰大蟲如指似蠶</hi>○烝<lb/>
在桑野敦彼獨宿<hi>敦音堆○朱氏曰敦獨處不移之貌○今曰諺云敦敦不動</hi>亦在<lb/>
車下<lb/>
　三監在周之東周公自西徂東以征之軍屯必依山<lb/>
　爲固故以東山言之此詩乃軍士巳歸之後周公不<lb/>
<pb n="22b"/>
　忘其往時之勞歴述其在途思家之情以慰勞之以<lb/>
　見上之知其憂勞也人之思家於歸而在途思之最<lb/>
　切此設爲軍士自道之辭反覆委折曲盡人情之私<lb/>
　謂爾軍士在途之時若曰我向之往東山以征三監<lb/>
　也慆慆然乆而不歸及我來歸自東又道遇細雨濛<lb/>
　濛然是尤苦也行役最以雨爲苦言雨之濛濛形容<lb/>
　得羇旅愁慘之意我自東言歸行而未至我心念家<lb/>
　之在西而悲也征役乆則衣破敝故思到家之時當<lb/>
<pb n="23a"/>
　更制裳衣願自今勿復從事於行陣而銜枚也在途<lb/>
　經行桑野因感所見而自歎曰彼蜎蜎然微動之桑<lb/>
　蟲乆在桑野之葉中如我敦然不移而獨宿亦在車<lb/>
　下也古之用車止則爲營衛故士卒宿于車下言獨<lb/>
　宿思室家也見上之體其情也○烝有三義衆也進<lb/>
　也乆也此詩三烝在者二以爲進則可以言蠋不可<lb/>
　以言𤓰以為衆則喻獨宿不取衆義也此詩皆言乆<lb/>
　役之情則乆義爲勝<lb/>
<pb n="23b"/>
我徂東山慆慆不歸我來自東零雨其濛果臝之實<hi>臝力果反○釋草曰果臝之實栝樓○釋曰果臝之草其實名實即子也○疏曰孫炎云齊人謂之天𤓰本草云栝樓如𤓰葉形兩兩相值蔓延青黒色六月華七月實</hi>亦施于宇<hi>施音異○陳氏曰施延也○曰宇屋重也解見七月</hi>伊威在室<hi>傳曰伊威委黍也○陸璣曰一名鼠婦在壁根下甕底土中生似白魚者是也</hi>蠨蛸在戸<hi>蠨蛸音蕭梢○傳曰蠨蛸長踦也踦音欺脚也○陸璣曰蟢子也小蜘蛛長脚者俗呼蟢子此蟲來著人衣當有親客至</hi>町畽鹿塲<hi>町音挺畽湍之上本又作疃字又作墥○程子曰町畽廬傍畦壠也</hi>熠燿宵行<hi>熠音揖燿字亦作懼擢○疏曰熠燿螢火也</hi>不可畏也<lb/>
伊可懷也<lb/>
<pb n="24a"/>
　此章亦述軍士在途遇雨勞苦而思家蓋室廬將近<lb/>
　則家事纎悉一一上心此人之情也我乆征役無人<lb/>
　在家田廬必是荒廢想見栝樓之實蔓延于屋垂之<lb/>
　下矣壁落間伊威小蟲必以無人而出行于室矣蠨<lb/>
　蛸小蜘蛛必結網當戸矣廬傍畦壠必爲麋鹿之塲<lb/>
　矣螢火夜必飛行室中矣此五物不足畏也乃可懷<lb/>
　感也謂乆而不歸也此言歸士無室家者<hi>聞之趙虚齊云</hi>即<lb/>
　末章歸而新昏者也<lb/>
<pb n="24b"/>
我徂東山慆慆不歸我來自東零雨其濛鸛鳴于垤<hi>鸛音貫垤音迭○陸璣曰鸛似鶴○王氏曰垤丘垤也</hi>婦歎于室洒埽穹窒<hi>洒鰓之上埽音噪</hi>我征聿至有敦𤓰苦<hi>敦音圑○程子/曰敦圓成之貌</hi>烝在栗薪<hi>箋曰烝乆也○錢氏曰栗之可爲薪者○程子曰𤓰之苦者人所不取常在其所</hi>自我不見于今三<lb/>
年<lb/>
　天將隂雨鸛性好水長鳴于丘垤之上亦道間遇雨<lb/>
　所見也此時想其婦在家必念行人而悲歎且曰今<lb/>
　當洒埽其室窮塞鼠穴我征夫將至矣望我之歸也<lb/>
<pb n="25a"/>
　聿者將遂之辭實未至也又想其婦見有𤓰之苦者<lb/>
　人所不取敦然圓成乆在栗薪之上如我之匏繫于<lb/>
　東必歎曰自我不見者今三年矣此皆想其婦在家<lb/>
　之歎望蓋行人念家之情如白居易詩云想得家中<lb/>
　夜深坐還應説著逺行人也此説歸士有室家者即<lb/>
　末章所言其舊如之何也<lb/>
我徂東山慆慆不歸我來自東零雨其濛倉庚于飛熠<lb/>
燿其羽<hi>箋曰熠燿鮮明也</hi>之子于歸皇駁其馬<hi>駁音剥○釋畜曰黄白皇駵白<pb n="25b"/>駁○孫炎曰馬色黃白有黃處有白處駵赤色也駵白有駵處有白處</hi>親結其縭<hi>音离○曰縭婦人帨巾也解見野冇死麕○傳曰縭婦人之禕也母戒女施衿結帨禕音暉衿禽之去聲繫佩帶也帨音稅○疏曰婦人之禕謂之縭孫炎以符爲帨巾郭璞以爲今之香纓此言結縭當是帨非香纓也</hi>九十其<lb/>
儀<hi>朱氏曰九其儀十其儀言其儀之多也</hi>其新孔嘉其舊如之何<lb/>
　末章述到家之樂以慰恱之言在途遇雨則勞自途<lb/>
　至家則喜至家之時適及仲春倉庚之飛其羽鮮明<lb/>
　人情和悦與景相㑹我軍士未受室者可以及時而<lb/>
　昏姻此女子之歸于夫家其馬有皇有駁女之母親<lb/>
<pb n="26a"/>
　結其<graphic n="KR0868" url="https://raw.githubusercontent.com/kanripo/KR-Gaiji/master/images/KR0868.png" mimeType="image/png"/>巾其儀多也其新昏者甚美矣其舊昏相見<lb/>
　之歡當如何哉<lb/>
　　　東山四章章十二句<lb/>
破斧美周公也周大夫以惡四國焉<hi>惡烏路反○傳曰四國管葬商奄也○朱氏曰四國四方之國從管蔡之辭者</hi>
既破我斧<hi>今曰易旅卦得其資斧注斧所以斫除荆棘</hi>又缺我斨<hi>音鏘○今曰斧斨解見七月伐木用之非指兵器</hi>周公東征四國是皇<hi>傳曰皇正也</hi>哀我人斯<lb/>
亦孔之將<hi>傳曰將大也</hi>
<pb n="26b"/>
　詩人言兵器必曰弓矢干戈矛㦸無專言斧斨錡銶<lb/>
　者斧雖兵器所用而以斨竝言乃豳民所用以採桑<lb/>
　者又錡爲鑿屬銶爲木屬以類言之知皆非兵器矣<lb/>
　周公奉王命以討罪有征無戰四國聞王師之至即<lb/>
　窮蹙自守周公又遲之三年不爲急攻之計故未嘗<lb/>
　從事於戰陣惟行師有除道樵蘇之事斧斨之用爲<lb/>
　多歴時之乆則必敝故此詩言管蔡之亂何能爲哉<lb/>
　但能破我之斧而已又缺我之斨而已其兵器元無<lb/>
<pb n="27a"/>
　損也蓋周公東征唯四國是正而巳即孟子言征者<lb/>
　正也各欲正已也焉用戰彼雖自外於周周公一視<lb/>
　同仁均爲我民不忿疾之乃哀矜之周公之德如天<lb/>
　地之無不覆載豈不大哉大周公所以惡四國也○<lb/>
　舊説破斧缺斨爲戰陳殺戮之多至於如此且東山<lb/>
　序云一章言其完也孔氏云東征無戰陳之事然則<lb/>
　破斧缺斨非爲戰也周公提王師以臨武庚之小醜<lb/>
　若用其兵力一鼔滅之何待三年之乆乎觀尚書所<lb/>
<pb n="27b"/>
　載周公化商之事勤拳懇惻如父兄之愛其子弟眞<lb/>
　所謂哀我人斯也若以爲殺戮之多至於破斧缺斨<lb/>
　則是與之血戰而僅勝之亦疲敝甚矣與下文哀我<lb/>
　人斯及吪嘉遒休之意皆不相類血流漂杵孟子所<lb/>
　不信揮刀紛紜韓氏之陋也<lb/>
既破我斧又缺我錡<hi>音竒○傳曰鑿屬曰錡</hi>周公東征四國是吪<lb/>
<hi>音訛○傳曰吪化也</hi>哀我人斯亦孔之嘉<lb/>
　化之而已不殺之也嘉言徳之甚善也<lb/>
<pb n="28a"/>
既破我斧又缺我銶<hi>音求○傳曰木屬曰銶之釋文曰韓詩云鑿屬一解云今  獨頭斧</hi>
周公東征四國是遒<hi>慈秋反○曹氏曰遒聚也</hi>哀我人斯亦孔之休<lb/>
　聚之言不使之離散失所也休言四國平而天下和<lb/>
　也<lb/>
　　　破斧三章章六句<lb/>
伐柯<hi>音哥</hi>美周公也周大夫刺朝廷之不知也<hi>程子曰伐柯乃既得罪人之後周公遲留未歸士大夫刺朝廷不知所以還周公之道○詩記曰觀金縢所載二公之知周公至矣今曰朝廷則二公亦與焉蓋大臣與國同休者也主未悟而事未回國人所當責而二公所當受也</hi>
<pb n="28b"/>
伐柯如何<hi>傳曰柯斧柄也</hi>匪斧不克<hi>朱氏曰/克能也</hi>取妻如何<hi>取音娶</hi>匪<lb/>
媒不得<lb/>
　有問伐木以爲斧柄者當如何乎非斧則不能其理<lb/>
　易知何必問也有問取妻者當如何乎非媒則不得<lb/>
　其理亦易知何必問也今欲周公之歸何必問人但<lb/>
　以禮迎之而已下章言之<lb/>
伐柯伐柯其則不逺<hi>箋曰則法也</hi>我覯之子<hi>覯溝之去○箋曰覯見也之子周公也</hi>籩豆有踐<hi>○釋器曰竹豆謂之籩木豆謂之豆○傳曰踐行列貌</hi>
<pb n="29a"/>
　所伐之柯即此手中之柯比而視之舊柯短則如其<lb/>
　短舊柯長則如其長其法則不逺亦易知也我欲見<lb/>
　周公當陳其籩豆踐然有行列隆禮以迎之而巳<lb/>
　　　伐柯二章章四句<lb/>
九罭<hi>音域</hi>美周公也周大夫刺朝廷之不知也<hi>補傳曰是詩與伐柯相類然伐柯則言朝廷不能以禮迎周公是詩則言周公不當乆處外也</hi>
九罭之魚鱒魴<hi>鱒有之上濁○疏曰九罭魚網也○孫炎曰謂魚之所入有九囊○陸璣曰鱒似鯶而鱗細於鯶赤眼鯶音混○曰魴鯿也解見陳衡門</hi>我覯之子衮衣繡裳<hi>朱氏曰衮<pb n="29b"/>衣繡裳九章一曰龍二曰山三曰華蟲雉也四曰火五曰宗彛虎蜼也皆繢於衣六曰藻七曰粉米八曰黼九曰黻皆繡於裳天子之龍一升一降上公但有降龍以龍首卷然故謂之衮也蜼位抽壘三音卷音倦</hi>
　興也言設九罭之常網則僅可以得鱒魴之常魚喻<lb/>
　常禮非所以處周公也故我欲見之子周公當用龍<lb/>
　衮之衣及絺繡之裳上公禮服往逆之服其服則<lb/>
　居其位矣欲朝廷復相之也○九罭毛以爲小網諸<lb/>
　家或以爲大網郭璞言有百囊網則九囊者不得爲<lb/>
　大網又有不及九囊者則九囊亦不爲甚小蓋常網<lb/>
<pb n="30a"/>
　也鱒魴毛以爲大魚今赤眼鱒及鯿魚皆非大魚<lb/>
鴻飛遵渚<hi>傳曰遵循也</hi>公歸無所於女信處<hi>女音汝處音杵</hi>
　西人欲公之歸謂東人曰鴻飛宜戾天而乃遵循於<lb/>
　洲渚周公宜在朝廷而乃留滯於東土豈公歸無其<lb/>
　處所遂於汝東土誠安處乎公歸則朝廷有以處之<lb/>
　不乆留於汝東土也此所以諷朝廷也<lb/>
鴻飛遵陸<hi>釋地曰髙平曰陸</hi>公歸不復於女信宿<hi>程子曰宿安息也</hi>
　豈公歸不復其舊位而於汝東土誠安留乎公歸必<lb/>
<pb n="30b"/>
　復其舊位矣<lb/>
是以有衮衣兮無以我公歸兮無使我心悲兮<lb/>
　東人欲公之留荅西人曰汝固有裳衣以迎公之歸<lb/>
　矣然願無以我公歸而使我心悲也言衮衣者因首<lb/>
　章西人欲以衮衣繡裳迎公也<lb/>
　　　九罭四章一章四句三章三句<lb/>
狼跋<hi>音撥又蒲末反</hi>美周公也周公攝政逺則四國流言近則<lb/>
王不知周大夫美其不失其聖也<hi>補傳曰後序推本其初而言之觀詩人之<pb n="31a"/>所詠乃周公東歸復辟後事故曰徳音不假謂其終始無瑕也</hi>
狼跋其胡<hi>狼解見齊還○傳曰䟦躐也○疏曰狼之老者頷下垂胡○朱氏曰胡頷懸肉也</hi>載<lb/>
疐其尾<hi>疐音致舊又音帝今不從○傳曰疐跲也跲其劫反礙不行也○今曰疐音致者跲也帝音者木也此詩但當音致中庸言前定則不跲注跲躓也躓音致説文云跲躓躓即疐也○釋言曰跋與疐皆顛倒之類進則躐其胡而前倒退則卻頓而倒於尾上</hi>公孫碩膚<hi>孫鄭音遜毛如字○程子曰遜避而弗居也○傳曰碩大也膚羙也</hi>赤舄几几<hi>舄音昔○詩記曰鄭氏屨人註云王舄冇三等赤舄爲上冕服之舄詩云王錫韓侯𤣥衮赤舄則諸侯與王同複下曰舄禪下曰屨禪音丹○王氏曰几人所舄以爲安故几几安也○程子曰狼獸之貪者猛於求欲故陷於機穽羅縶周公無利欲之敝故雖在危近之地安歩舒<pb n="31b"/>泰赤舄亦几几然安也異於狼之䟦疐矣○范氏曰其徳備者其容亦盛赤舄几几則其餘可見矣夫神龍或濳或飛能大能小其變化不測然得而畜之若犬羊然有欲故也唯其可以畜之者是以亦得醢而食之凡有欲之類莫不可制焉唯聖人無欲故天地萬物不能易也富貴貧賤死生如寒暑晝夜相代乎前吾豈有二其心乎哉亦順受之而已矣舜受堯之天下而不以爲泰孔子阨於陳蔡而不以爲戚周公遠則四國流言近則王不知而赤舄几几德音不瑕其致一也</hi>
　興也老狼以貪欲之故䧟於機穽其在機穽之時欲<lb/>
　進則跋躐其胡欲退則疐跲其尾求脫不能喻人有<lb/>
　貪欲則䧟於患難進退失措也周公遜其大美不以<lb/>
<pb n="32a"/>
　德盛自矜不以功大自伐無一毫私欲之累故雖處<lb/>
　流言之變其赤舄几几然歩履安詳無異平日所謂<lb/>
　不失其聖也凡人處利害之變則舉趾不安其常懼<lb/>
　者或至於喪屨喜者或至於折屐詩人以赤舄几几<lb/>
　見周公之聖其善觀聖人矣○狼猛健之獸雖善兵<lb/>
　者禦之亦不能免平時不至䟦疐其老者雖項下垂<lb/>
　胡若在平地亦無跋之之理所言跋胡疐尾者謂其<lb/>
　落機穽之時進退求脱不能耳<lb/>
<pb n="32b"/>
狼疐其尾載跋其胡公孫碩膚德音不瑕<hi>箋曰不可疵瑕也○程子曰大舜謂汝惟不矜天下莫與汝爭能汝惟不伐天下莫與汝爭功使周公有貪欲崇髙得名之心其能得天下之與如是乎惟其處已也䕫䕫然存恭畏之心存誠也蕩蕩然無顧慮之意所以不失其聖德音所以不瑕也先儒以狼䟦疐不失其猛興周公不失其聖奚若虎豹胡獨取狼也古之詩人比興以類也是以香草譬君子惡烏譬小人豈有以豺狼興聖人乎且以上二句言跋言疐安有几几不瑕之義但此詩體與他詩不同故不通耳</hi>
　　　狼跋二章章四句<lb/>
　詩緝卷十六<lb/>
</p>
<p>
</p>
  </div>
</body>
</text>
</TEI>
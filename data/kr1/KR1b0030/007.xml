<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書通考卷七</head>
    <p>
<pb n="1a"/>
欽定四庫全書<lb/>
　尚書通考卷七　　　　　元　黄鎮成　撰<lb/>
　　　禹敷土隨山刋木奠髙山大川<lb/>
朱子曰禹貢所記地理治水曲折多不甚可曉竊意當<lb/>
時治水畢却總作此一書故自冀州王都始禹自言予<lb/>
決九川距四海濬畎澮距川此數語極好細看今人説<lb/>
禹治水始於壺口鑿龍門某未敢深信方河水洶湧其<lb/>
勢迅激縱使鑿下龍門恐仍舊壅塞又下水未有分殺<lb/>
<pb n="1b"/>
必且潰決四出盖禹先決九川之水使各通於海又濬<lb/>
畎澮之水使各通於川使大水有所入小水有所歸只<lb/>
是先從低處下手若下面之水盡殺則上面之水漸淺<lb/>
却方可下手九川盡通則導河之功已及八分故某嘗<lb/>
謂禹治水當始於碣石九河盖河患惟兖為甚兖州是<lb/>
河曲處兩岸無山所以潰決常在此故自決處導之用<lb/>
功尤難盖皆自下流殺其勢耳<lb/>
　按先儒謂禹貢叙治水以冀兖青徐揚荆豫梁雍為<lb/>
<pb n="2a"/>
　次者盖順五行而治之耳冀居北於五行為水水生<lb/>
　木東方故次兖青徐木生火故次南揚荆火生土故<lb/>
　次中豫土生金故次西梁雍所謂彛倫攸叙與鯀之<lb/>
　汩陳五行異矣今攷禹貢所書其次第固如此然冀<lb/>
　州京都天下根本所在禹施功先自内始盖以重輕<lb/>
　而論也兖青徐平田虚壤泛濫潰決之患視他州尤<lb/>
　甚拯溺捄飢莫先於此揚荆則江漢下流次當疏鑿<lb/>
　以泄水勢豫雖有河濟滎洛之浸而漸居上流獨梁<lb/>
<pb n="2b"/>
　雍居西北地髙水患差少用功宜後此盖以緩急而<lb/>
　論也所謂順五行而治之者亦偶合耳<lb/>
<pb n="3a"/>
</p>
<p>
<pb n="4a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="4b"/>
　愚按禹貢記大禹治洪水别九州之事其濬鑿之功<lb/>
　則由下以及上故始事冀兖所以治河濟之下流次<lb/>
　及青徐揚又以治淮江之下流下流既殺乃漸治其<lb/>
　上流故次及荆豫梁之地雍地最髙水患最少施功<lb/>
　獨後此濬鑿之序也其疏導之功則自上以達下故<lb/>
　導山四條導水九條皆自西北以極於東南順其就<lb/>
　下之勢自源徂流皆無壅遏之患此疏導之序也於<lb/>
　是因山川之形便以别州域因土地之生殖以定貢<lb/>
<pb n="5a"/>
　賦規模素定經緯有條此所以行無事之智也然自<lb/>
　平成以後歴數千載兖豫之閒水多決潰昔之九河<lb/>
　碣石今已包淪於海昔之河趨伾降今乃南合清淮<lb/>
　滎波已難指實沮漯亦非故道江漢沱潛出非一所<lb/>
　九江滙澤名實異同讀書攷古者毎病其難焉又況<lb/>
　州郡沿革廢置不常考之傳疏卒難尋究乃蒐萃古<lb/>
　今書志規為小圖備載禹貢所書山水地名悉註以<lb/>
　今之郡縣庶乎讀是書者按圖易見至若南踰嶺粤<lb/>
<pb n="5b"/>
　東跨遼驪和林隂山以北流沙乾竺以西亦載其畧<lb/>
　以見本朝混一之盛疆理無外超逾禹蹟四垂荒漠<lb/>
　部落無數第非載籍所考不能殫紀其中國州郡非<lb/>
　禹貢山水所經者亦畧而不載深慚掛漏博洽君子<lb/>
　幸改正焉<lb/>
　　右山水地名註以今日郡縣圖不可容備見後山<lb/>
　　川貢賦圖内詳註<lb/>
　　　禹貢山川貢賦之圖<lb/>
<pb n="6a"/>
冀州<lb/>
　三面距河兖河之西雍河之東豫河之北八州皆言<lb/>
　疆界冀不言者以餘州所至可見○晁氏曰亦以尊<lb/>
　京師示王者無外之意<lb/>
　　　　山<lb/>
壺口山○漢地志在河東郡北屈縣東南今隰州吉郷<lb/>
　縣也<hi>今河東道吉州</hi>
梁山○吕梁山也在今石州離石縣東北○吕不韋曰<lb/>
<pb n="6b"/>
　龍門未闢吕梁未鑿河出孟門之上酈道元謂吕梁<lb/>
　之石崇竦河流激盪震動天地<hi>孟門山在吉州</hi>
岐山○在汾州介休縣狐岐之山勝水所出東北流注<lb/>
　於汾○梁岐二山河水所經治之所以開河道也<lb/>
岳○太岳也周職方冀州山鎮曰霍山地志謂霍太山<lb/>
　即太岳在河東郡彘縣東今晉州霍邑也山南曰陽<lb/>
　今岳陽縣地堯之所都<hi>霍邑今霍州岳陽今晉寜路縣</hi>
碣石○地志在北平郡驪城縣西南河口之地今平州<lb/>
<pb n="7a"/>
　之南○酈道元云驪城枕海有石如甬道數十里當<lb/>
　山頂有大石如柱韋昭云其山昔在河口今為水所<lb/>
　漸淪入於海已去岸五百餘里矣<hi>平州今平灤路</hi>
　　　　原隰<lb/>
太原○河東太原府<hi>今兾寜路</hi>
覃懐○地名地志河内郡有懐縣今懐州也○曽氏曰<lb/>
　覃懐平地也當在孟津之東太行之西淶水出其西<lb/>
　淇水出其東<hi>今懐孟路</hi>
<pb n="7b"/>
大陸○今邢趙深三州之地爾雅髙平曰陸河過信洚<lb/>
　之北西山勢斷曠然四平故謂之大陸<hi>邢今順徳路又趙州隆平</hi>
　<hi>縣有大陸澤與邢接境</hi>
　　　　川<lb/>
衡漳○地志漳水二一出上黨沾縣大□谷今平定軍<lb/>
　樂平縣少山也名為清漳一出上黨長子縣鹿谷山<lb/>
　今潞州長子縣發鳩山名為濁漳酈道元謂之衡水<lb/>
　東至潞州渉縣合清漳東北至定逺軍東光縣入北<lb/>
<pb n="8a"/>
　河○又按桑欽云二漳水異源而下流相合同歸於<lb/>
　海唐人亦言漳水能獨逹於海請以為瀆而不云入<lb/>
　河者盖禹之導河至碣石入海周定王五年河徙砱<lb/>
　礫漸遷而東漢初漳猶入河其後河徙日東而取漳<lb/>
　水益逺至欽時河自大伾以下已非故道而漳自入<lb/>
　海矣故欽與唐人所言如此<hi>樂平今為遼州在平定南東光今𨽻景州</hi>
恒水○地志出常山郡上曲陽縣恒山北谷在今定州<lb/>
　曲陽縣西北恒山也東入滱水○薛氏曰東流合滱<lb/>
<pb n="8b"/>
　水至瀛州髙陽縣入易水眺氏曰今之恒水西南流<lb/>
　至真定府行唐縣東入滋水又南流入衡水非古徑<lb/>
　矣<hi>定州今中山府曲陽今𨽻保定路瀛州今河間路</hi>
衛水○地志出常山郡靈夀縣東北即今真定府靈夀<lb/>
　縣也東入滹沱河薛氏曰東北合滹沱河過信安軍<lb/>
　入易水<lb/>
河水○按漢西域傳張騫所窮河源云河有兩源一出<lb/>
　葱嶺一出于闐于闐在南山下其河北流與葱嶺河<lb/>
<pb n="9a"/>
　合東注蒲昌海一名鹽澤去玉門陽闗三百餘里其<lb/>
　水停居冬夏不増減濳行地中南出積石又唐長慶<lb/>
　中薛元鼎使吐蕃自隴西成紀縣西南出塞二千餘<lb/>
　里得河源於莫賀延磧尾曰閻磨黎山其山中髙四<lb/>
　下所謂昆侖也東北流與積石河相連河源澄瑩冬<lb/>
　春可渉下稍合流色赤益逺他水并注遂濁吐蕃亦<lb/>
　自言昆侖在其國西南二説恐薛氏為是河自積石<lb/>
　三千里而後至龍門自北而南至華隂自南而東至<lb/>
<pb n="9b"/>
　底柱至孟津至洛汭至大伾又自東而北過洚水至<lb/>
　大陸又播為九河入海之處為逆河自洛汭而上河<lb/>
　行於山其地皆可攷自大伾而下垠岸髙於平地故<lb/>
　決齧流移水陸變遷而洚水大陸九河逆河皆難指<lb/>
　實○釋水云河千里一曲一直<lb/>
　　愚按漢志葱嶺于闐皆在沙州西其水雖與積石<lb/>
　　河合然非正源也盖漢時止通西域未至吐蕃界<lb/>
　　薛説為是其下流則自周定王五年河徙砱礫漢<lb/>
<pb n="10a"/>
　　武帝元光三年河決瓠子後又決舘陶為屯氏河<lb/>
　　河水徙從頓丘東南流入渤海元帝永光五年河<lb/>
　　決清河靈鳴犢口宋建紹中河決大野溢淮泗為<lb/>
　　南清河金亡後河自開封北衛州決入渦河河水<lb/>
　　全入淮同輸于海鳴犢口今東昌瓠子今濮州館<lb/>
　　陶今大名<hi>大伾今濬州</hi>
　　　　土<lb/>
白壤○孔氏曰無塊曰壤顔氏曰柔土曰壤白其色也<lb/>
<pb n="10b"/>
　壤其性也<lb/>
　　　　賦<hi>田所出榖米兵車之𩔖</hi>
上上錯○第一等雜出第二等也賦髙於田四等地廣<lb/>
　而人稠也林氏曰冀先賦而後田者冀王畿之地天<lb/>
　子所自治併與場圃園㕓漆林之𩔖而征之如周官<lb/>
　載師所載賦非盡出於田也故以賦屬於厥土之下<lb/>
　餘州皆田之賦也故先田而後賦<lb/>
　　愚按蔡氏言賦雜出他等者或以為嵗有豐凶或<lb/>
<pb n="11a"/>
　　以為户有増減皆非也意者地力有上下年分不<lb/>
　　同如周官田一易再易之𩔖故賦之等第亦有上<lb/>
　　下年分若謂嵗之豐凶户之増減則九州皆然何<lb/>
　　獨於冀揚豫梁四州言哉按此辨前説雖當然所謂<lb/>
　　地力有上下年分不同則亦未必獨四州為然也<lb/>
　　盖九州之賦以每州嵗入多寡相較第為九等而<lb/>
　　其為等也未必自第一至第九截然以次而寡正<lb/>
　　為九等必其多寡之數有所近似故以錯而言之<lb/>
<pb n="11b"/>
　　是以冀賦雖第一而其數近於第二故曰上上錯<lb/>
　　豫賦雖第二而其數近於第一故曰錯上中梁賦<lb/>
　　雖第八而較第九則多於十之三故曰下中三錯<lb/>
　　揚賦雖第七而亦近於第六故曰下上上錯盖錯<lb/>
　　者雜也言其數之相近而相雜也孟子曰貢者校<lb/>
　　數嵗之中以為常樂嵗不多取凶嵗不寡取由是<lb/>
　　言之夏貢之法賦入皆有定又安有年分之不同<lb/>
　　者哉<lb/>
<pb n="12a"/>
　　　　田<lb/>
中中○第五等<lb/>
　　　　貢<hi>冀獨不言篚者天子封内無所事於貢篚也</hi>
皮服○海島之夷以皮服來貢也○王炎曰北地寒故<lb/>
　服用皮非篚貢也孔氏曰居島之夷還服其皮眀水<lb/>
　害除<lb/>
　　　　入貢河道<lb/>
夾右碣石入于河○北方貢賦之來自北海入河南向<lb/>
<pb n="12b"/>
　西轉而碣石在其右轉屈之閒故曰夾右也程氏曰<lb/>
　冀為帝都東西南三面距河他州貢賦皆以達河為<lb/>
　至故此三方亦不必書而其北境則漢遼東西右北<lb/>
　平漁陽上谷之地其水如遼濡滹易皆中髙不與河<lb/>
　通故必自北海然後達河也○孔氏曰禹夾行此山<lb/>
　之右唐孔氏曰則行碣石山西南行入河在碣石之<lb/>
　右顧氏亦云山西曰右<lb/>
兖州<lb/>
<pb n="13a"/>
　東南據濟西北距河兖地最狹然居河之曲處其患<lb/>
　尤甚用功尤難故作十三載然後賦法同於他州○<lb/>
　唐孔氏曰據謂跨之兖州之境跨濟而過之熊氏曰<lb/>
　西距河東距濟北濵海南接徐豫之境今兖濟徳𨽻<lb/>
　魏博滄景等州<lb/>
　　　　川<lb/>
九河○爾雅一曰徒駭二曰太史三曰馬頰四曰覆鬴<lb/>
　五曰胡蘇六曰簡潔七曰鈎盤八曰鬲津其一則河<lb/>
<pb n="13b"/>
　之經流也先儒不知遂分簡潔為二○程氏曰今滄<lb/>
　州之地北與平州接境相去五百餘里禹之九河當<lb/>
　在其地後為海水淪沒故其跡不存方九河未沒於<lb/>
　海之時從今海岸東北更五百里平地河播為九在<lb/>
　此五百里中又上文言夾右碣石則九河入海之處<lb/>
　有碣石在其西北岸通趾頂皆石不應仆沒今兖冀<lb/>
　之地既無此石而平州正南有山名碣石在海中去<lb/>
　岸五百餘里卓立可見則是九河已淪於海眀矣<lb/>
<pb n="14a"/>
灉水○許慎云汳水受陳留浚儀隂溝至蒙為灉水東<lb/>
　入於泗<hi>陳留今汴梁路蒙縣今睢州</hi>
沮水○水經灉之下流入於睢水地志睢水出沛國芒<lb/>
　縣睢水其沮水歟<hi>沛今徐州睢水劉項戰處</hi>
濟水○𤼵源為沇既東為濟地志云出河東郡垣縣王<lb/>
　屋山東南今絳州垣曲縣山也始𤼵源王屋山頂崖<lb/>
　下曰沇水既見而伏東出於今孟州濟源縣二源東<lb/>
　源周廻七百歩其深不測西源周廻六百八十五歩<lb/>
<pb n="14b"/>
　其深一丈合流至温縣是為濟水歴虢公臺西南入<lb/>
　於河復出河之南溢而為滎又東出於陶丘北又東<lb/>
　至濟隂縣菏澤又東北至東平府夀張縣安民亭合<lb/>
　汶水又北東至今青州博興縣入海唐李賢謂濟自<lb/>
　鄭以東貫滑曹鄆濟齊青以入於海樂史謂今東平<lb/>
　濟南淄川北海界中有水流入海謂之清河先儒皆<lb/>
　以濟水性下勁疾故能入河穴地流注顯伏吳興沈<lb/>
　氏言濟水伏流地中今歴下凡𤼵地皆是流水世謂<lb/>
<pb n="15a"/>
　濟水經過其下則濟水伏流絶河乃其物性之常事<lb/>
　耳<hi>王屋在澤州陽城縣與絳接境温縣屬孟州陶丘今曹州定陶縣濟隂亦屬曹州博興今博興州淄</hi>
　<hi>川今般陽北海今益都歴下今濟南歴城歴山</hi>
漯水○漯者河之枝流也地志曰漯水出東郡東武陽<lb/>
　至千乗入海程氏以為此乃漢河與漯殊異○通志<lb/>
　漢武帝元光三年春河徙從頓丘東南流入渤海是<lb/>
　為朝城之漯河又河至頓丘分為二一曰漯川出武<lb/>
　陽至千乗入渤海又漢武帝河東北過武陽今大名<lb/>
<pb n="15b"/>
　朝城也而為漯河<hi>東郡博州今東昌路有漯水千乗舊屬今益都路</hi>
　　　　澤<lb/>
雷夏○地志在濟隂郡城陽縣西北今澤州雷澤縣西<lb/>
　北也山海經云澤中有雷神龍身而人頰鼓其腹則<lb/>
　雷然則本夏澤因雷故名雷夏<lb/>
　　　　土<lb/>
黑墳○墳土脉墳起也○孔氏曰色黑而墳起<lb/>
　　　　田<lb/>
<pb n="16a"/>
中下○第六等<lb/>
　　　　賦<lb/>
貞○第九等兖賦最薄言君天下者以薄賦為正也<lb/>
　　　　貢篚<hi>貢者下獻其土所有於上也○篚竹器筐屬古者幣帛則盛之以筐篚而貢焉</hi>
漆絲織文○兖地宜漆宜桑故貢漆絲○織文織而有<lb/>
　文錦綺之屬<lb/>
　　　　入貢河道<lb/>
浮于濟漯逹于河○舟行水曰浮兖州之貢賦浮濟浮<lb/>
<pb n="16b"/>
　漯以達於河帝都三面距河達河則達帝都矣<lb/>
青州<lb/>
東北至海西南距岱岱㤗山在今襲慶府奉符縣西北<lb/>
　三十里○唐孔氏曰東北跨海至遼東皆是舜分青<lb/>
　州為營州營州即遼東也堯時青州當越海而有諸<lb/>
　郡也○熊氏曰遼東朝鮮等處今岡南之平灤等州<lb/>
　皆青營之境<hi>襲慶府今兖州奉符縣今𨽻泰安州</hi>
　　　　原隰<lb/>
<pb n="17a"/>
嵎夷○今登州之地即堯典之嵎夷<lb/>
萊夷○今萊州之地<lb/>
　　　　川<lb/>
濰水○地志云出琅琊郡箕縣今宻州莒縣東北濰山<lb/>
　也北至都昌入海今濰州昌邑也<hi>琅琊今沂州莒縣今莒州</hi>
淄水○地志出泰山郡萊蕪縣原山今淄州淄川縣東<lb/>
　南七十里原山也東至博昌縣入濟今青州夀光縣<lb/>
　也○通志淄出泰山梁父縣西入汶按梁父今𨽻兖<lb/>
<pb n="17b"/>
　州奉符<hi>此與蔡傳異○萊蕪今𨽻泰安州淄州今般陽路夀光縣今屬益都路</hi>
汶水○出泰山郡萊蕪縣原山今淄州襲慶府萊蕪縣<lb/>
　也西南入濟在今鄆州中都縣也盖淄水出萊蕪原<lb/>
　山之隂東北而入海汶水出原山之陽西南而入濟<lb/>
　<hi>鄆州今東平路</hi>
　　　　土<hi>有二種</hi>
白墳○色白而性墳平地之土也<lb/>
海濵廣斥○廣漠而斥鹵海涯之地也<lb/>
<pb n="18a"/>
　　　　田<lb/>
上下○第三等<lb/>
　　　　賦<lb/>
中上○第四等<lb/>
　　　　貢篚<lb/>
鹽○斥地所出<lb/>
絺○細葛也<lb/>
海物惟錯○非一種○林氏曰錯盖别為一物如磬錯<lb/>
<pb n="18b"/>
　之錯<lb/>
絲枲○麻也<lb/>
鉛松怪石○可為噐用之飾<lb/>
檿絲○山桑之絲其靱中琴瑟之絃蘇氏曰東萊有之<lb/>
　　愚按八州言貢復别言篚者篚所以盛精緻之物<lb/>
　　非織文則纎縞之屬是也若漆絲鹽絺之𩔖其重<lb/>
　　且多非可以篚盛之故别言也<lb/>
　　　　入貢河道<lb/>
<pb n="19a"/>
浮于汶達于濟○不言達河者因於兖也<lb/>
徐州<lb/>
　東至海南至淮北至岱西不言濟者岱之陽濟東為<lb/>
　徐岱之北濟東為青言濟不足以辨也○熊氏曰徐<lb/>
　州東抵海南距淮北跨岱西接豫州之境地雖不廣<lb/>
　蘇氏以徐州三面距山一面背平野曠土徐即魯境<lb/>
　地連淮海<lb/>
　　　　山<lb/>
<pb n="19b"/>
蒙山○地志在泰山郡蒙隂縣西南今沂州費縣也林<lb/>
　氏曰即語東蒙詩奄有龜蒙<lb/>
羽山○地志在東海郡祝其縣南今海州朐山縣也林<lb/>
　氏曰即殛鯀處<hi>海州今海寜州𨽻淮東道</hi>
嶧山○地志東海郡下邳縣西有葛繹山古文以為嶧<lb/>
　山○下邳今淮陽軍下邳縣也<hi>下邳今邳州𨽻河南江北道嶧山即生孤</hi>
　<hi>桐處</hi>
　　　　原隰<lb/>
<pb n="20a"/>
東原○漢之東平國即今之鄆州也後人以其地之平<lb/>
　故謂之東平又按東原在徐之西北而謂之東者以<lb/>
　在濟東故也<hi>鄆州今東平路</hi>
　　　　澤<lb/>
大野○地志在山陽郡鉅野縣北今濟州鉅野縣也鉅<lb/>
　即大也按水經濟水至乗氏縣分為二南為菏北為<lb/>
　濟酈道元謂一水東南流一水東北流入鉅野澤則<lb/>
　大野為濟之所絶其所聚也大矣何承天曰鉅野南<lb/>
<pb n="20b"/>
　導洙泗北連清濟又鄆州中都西南有大野陂皆大<lb/>
　野之地也<hi>鉅野縣今屬濟寜路有大野澤</hi>
　　　　川<lb/>
淮水○水經云出南陽平氏縣胎簪山禹只自桐柏山<lb/>
　導之耳○桐柏地志在南陽平氏縣東南今唐州桐<lb/>
　柏縣也沂入於泗泗入於淮東至淮浦入海曽氏曰<lb/>
　淮之源出於豫之境至揚徐之閒始大其汎濫為患<lb/>
　尤在於徐故於此言之<hi>淮今在海寜州入海</hi>
<pb n="21a"/>
沂水○地志沂水出泰山郡盖縣艾山今沂州沂水縣<lb/>
　也南至下邳西南入泗曽氏曰徐州水以沂名者非<lb/>
　一酈道元謂水出尼丘山西北徑魯之雩門亦謂之<lb/>
　沂水又水出太山武陽之冠石山亦謂之沂水而沂<lb/>
　水之大則出太山也<hi>古沂水入泗泗水入淮今泗入河與淮合矣</hi>
泗水○出魯國汴縣桃虚西北陪尾山源有泉四四泉<lb/>
　俱導因以為名西南過彭城又東南過下邳入淮卞<lb/>
　縣今襲慶府泗水縣也<hi>泗水縣今𨽻兖州</hi>
<pb n="21b"/>
　通志云其源出泗水縣西南流有洙水入焉又西南<lb/>
　至方與縣菏水入焉其水出乗氏方與今單州魚臺<lb/>
　又云有漷水至髙平湖陸入泗水又南至彭城名曰<lb/>
　沛水有睢水入焉又西南至下邳沂水入焉又南至<lb/>
　楚州山陽入淮此水今人謂之清河或云泗水出鄆<lb/>
　州梁山泊<lb/>
　許慎説文云泗水受泲水東入淮<lb/>
　　按泗受泲者桑欽云濟水至濟隂乗氏縣分為二<lb/>
<pb n="22a"/>
　　一水東北流為北濟一水南流為南濟通志云今<lb/>
　　此水與濟不通但菏水亦自乗氏至方與入泗而<lb/>
　　菏水通濟則泗可以達菏菏可以達濟而自濟可<lb/>
　　以通河矣<lb/>
　　　　土<lb/>
赤埴墳○埴土黏曰埴埴膩也黏泥如脂之膩也<lb/>
　　　　田<lb/>
上中○第二等<lb/>
<pb n="22b"/>
　　　　賦<lb/>
中中○第五等<lb/>
　　　　貢篚<lb/>
土五色○徐土雖赤而五色之土亦閒有之王建大社<lb/>
　於國中其壝東青土南赤土西白土北驪土中央舋<lb/>
　以黄土將建諸侯鑿取其方面之土苞以黄土苴以<lb/>
　白茅以為土封<lb/>
夏翟○雉具五色其羽中旌旄染人之職秋染夏鄭氏<lb/>
<pb n="23a"/>
　曰染夏染五色也出羽山之畎其名山以此歟<lb/>
孤桐○特生之桐其材中琴瑟以特生向日者為貴出<lb/>
　嶧山之陽<lb/>
浮磬○出泗水之濵非必水中盖浮生土中不根着者<lb/>
蠙珠○出淮之夷蠙蚌之别名<lb/>
魚○今濠泗楚亦貢淮白魚<lb/>
𤣥○赤黑色幣也<lb/>
纎縞○皆繒也黑經白緯曰纎縞曰繒禮曰及期而大<lb/>
<pb n="23b"/>
　祥素縞麻衣中月而禫禫而纎則纎亦繒也<lb/>
　　　　入貢河道<lb/>
浮于淮泗達于河○灉水受浚儀隂溝東入於泗泗入<lb/>
　於淮淮泗之可以達於河者以灉至於泗也<lb/>
揚州<lb/>
　北至淮東南至於海○熊氏曰北距淮東南至海西抵<lb/>
　荆州之境其地乃淮東西江東西及兩浙閩粤之地<lb/>
　　　　澤<lb/>
<pb n="24a"/>
彭蠡○地志在豫章彭澤縣東合江西江東諸水跨豫<lb/>
　章饒州南康軍三州之地所謂鄱陽者是也<lb/>
　朱子曰彭蠡之澤在大江之南自今江州湖口縣南<lb/>
　跨南康軍饒州之境以接於隆興府之北瀰漫數十<lb/>
　百里其源東自饒徽信州建昌軍南自贑州南安軍<lb/>
　西自袁筠以至隆興府分寜武寜諸邑方數千里之<lb/>
　水皆㑹而歸焉北過南康揚瀾左里則兩岸漸廹山<lb/>
　麓而湖面稍狹遂東北流以趨湖口而入於江以地<lb/>
<pb n="24b"/>
　勢北髙南下故其入江反為江水所遏而不得遂因<lb/>
　郤而自瀦以為是數十里之大澤也<lb/>
　蔡氏曰古今記載皆謂彭蠡今之番陽其澤在大江<lb/>
　之南去漢水入江之處尚七百餘里其入江之處西<lb/>
　則廬阜東則湖口皆石山峙立水道狹甚不應漢水<lb/>
　入江之後乃横截而南入於番陽且番陽合數州之<lb/>
　流初無仰於江漢而成也經言東匯澤以下盖記者<lb/>
　之誤鄭漁仲以為衍文是也<lb/>
<pb n="25a"/>
　臨川吳氏曰東匯澤為彭蠡六字舊本誤在導漾條<lb/>
　遂致紛紜異論盖鄂州北對漢陽軍大别山漢水自<lb/>
　北來入江合流江水與之㑹水之合流曰滙故曰東<lb/>
　迤北㑹于滙不言㑹於漢者以漢有漾漢滄浪之異<lb/>
　名不可指定而言故但曰㑹于滙江漢合流之後至<lb/>
　江州徳化縣又六十里有水南來入江合流即東滙<lb/>
　澤為彭蠡也<lb/>
震澤○太湖也周職方揚州藪曰具區地志在吳縣之<lb/>
<pb n="25b"/>
　西南五十里今蘓州吳縣也具區之水多震而難定<lb/>
　故謂之震澤<lb/>
　　　　川<lb/>
三江○庾仲初吳都賦註松江下七十里分流東北入<lb/>
　海者為婁江南流者為東江併松江為三江其地今<lb/>
　已名三江口○唐孔氏云吳地記同○蘓氏謂岷山<lb/>
　之江為中江嶓冢之江為北江豫章之江為南江然<lb/>
　江漢㑹於漢陽數百里至湖口而後與豫章江合不<lb/>
<pb n="26a"/>
　復可指為三矣○顔師古以為中江南江北江○郭<lb/>
　景純以為岷江浙江松江○韋昭以為松江錢塘江<lb/>
　浦陽江○王介甫以為一江自義興一江自毗陵一<lb/>
　江自吳縣○陳氏曰皆據所見而言非禹舊跡也○<lb/>
　薛士龍言震澤下有三江入海彼以目驗之恐其説<lb/>
　之必然也<lb/>
江○出岷山地志在蜀郡湔氐道西徼外在今茂州汶<lb/>
　山縣東别流於梁為沱又東至長沙下雋縣西北澧<lb/>
<pb n="26b"/>
　水入焉又東過九江九江今洞庭也又東至岳州巴<lb/>
　陵縣又東㑹彭蠡湖口之水又東入於海在今通州<lb/>
　静海縣<hi>長沙今潭州路</hi>
　　按漢水至武昌入江導江條何以不記吳氏謂東<lb/>
　　迤北㑹于滙乃漢水合流之處其説是也又經言<lb/>
　　東至于澧乃澧州界非澧水也澧水自入洞庭與<lb/>
　　江相逺今言下雋西北澧水入者非也<lb/>
　　　　土<lb/>
<pb n="27a"/>
塗泥○水泉濕也下地多水其土淖<lb/>
　　　　田<lb/>
下下○第九等<lb/>
　　　　賦<lb/>
下上上錯○第七等雜出第六等言下上上錯者以本<lb/>
　設賦九等分為三品下上與中下異品故變言上錯<lb/>
　也<lb/>
　　　　貢篚<lb/>
<pb n="27b"/>
金三品○金銀銅也<lb/>
瑶琨○玉石名<lb/>
篠○材中於矢之笴<lb/>
簜○材中於樂之管亦可為符節<lb/>
齒革羽毛○象有齒犀兕有革鳥有羽獸有毛<lb/>
木○楩梓豫章之屬○齒革可以成車甲羽毛可以為<lb/>
　旌旄木可偹棟宇器械之用<lb/>
卉服○葛越木綿之屬<lb/>
<pb n="28a"/>
織貝○錦名織為貝文今南夷木綿之精好者亦謂之<lb/>
　吉貝海島之夷以卉服來貢織貝之精者則入篚焉<lb/>
橘柚○小曰橘大曰柚必錫命而後貢<lb/>
　　　　入貢河道<lb/>
㳂于江海達于淮泗○順流而下曰㳂㳂江入海自海<lb/>
　入淮泗不言達河者因於徐也禹時江淮未通故㳂<lb/>
　於海至吳始開䢴溝隋人廣之至江淮舟船始通也<lb/>
荆州<lb/>
<pb n="28b"/>
　北距南條荆山南盡衡山之陽言陽者其地不止此<lb/>
　山而猶包其南也○熊氏曰荆州之地北接雍豫之<lb/>
　境南逾五嶺越雖上古未通亦當在要荒之服東扺<lb/>
　揚州之境西抵梁州及西南夷等處皆楚地也○曽<lb/>
　氏曰荆及衡陽即今湖南北之地今江西亦半屬荆<lb/>
　州<lb/>
　　　　山<lb/>
荆山○此南條荆山地志在南郡臨沮縣北今襄陽府<lb/>
<pb n="29a"/>
　南漳縣也<lb/>
衡山○南嶽也地志在長沙國湘南縣今潭州衡山縣<lb/>
　也<lb/>
　　　　川<lb/>
漢水○始出為漾東流為沔又為漢又為滄浪之水實<lb/>
　一水而異名也水經曰漾水出隴西郡氐道縣嶓冢<lb/>
　山東至武都常璩曰漢水有兩源此東源也即所謂<lb/>
　嶓冢導漾者其西源出隴西嶓冢山㑹泉治源曰沔<lb/>
<pb n="29b"/>
　逕葭萌入漢東源在今西縣之西西源在今三泉縣<lb/>
　之東也酈道元謂東西兩川俱出嶓冢而同為漢水<lb/>
　者是也水源𤼵於嶓冢為漾至武都為漢又東至武<lb/>
　當縣北四十里漢水中有洲曰滄浪洲水曰滄浪水<lb/>
　至復州景陵縣界過三澨水觸大别山至漢陽軍漢<lb/>
　陽縣入江○大别山在今漢陽軍漢陽縣北正荆州<lb/>
　之域<hi>西縣今屬興元路武當均州縣景陵今沔陽府縣</hi>
　　按武都今階州乃出紫泥處今鳯州乃漢武都郡<lb/>
<pb n="30a"/>
　　去階州千餘里此武都必鳯州也<lb/>
九江○即今之洞庭也水經言九江在長沙下雋西北<lb/>
　楚地記曰巴陵瀟湘之淵在九江之間今岳州巴陵<lb/>
　縣即楚之巴陵漢之下雋也洞庭正在其西北則洞<lb/>
　庭為九江審矣今沅水漸水元水辰水叙水澧水資<lb/>
　水湘水酉水皆合洞庭意以是名九江也○潯陽地<lb/>
　記云一曰烏白江二曰蚌江三曰烏江四曰嘉靡江<lb/>
　五曰畎江六曰源江七曰廩江八曰提江九曰箘江<lb/>
<pb n="30b"/>
　○張須元縁江圖云一曰三里江二曰五洲江三曰<lb/>
　嘉靡江四曰烏上江五曰白蚌江六曰白烏江七曰<lb/>
　箘江八曰沙堤江九曰廪江○漢志九江在廬江郡<lb/>
　之尋陽縣今詳漢九江郡之尋陽乃禹貢揚州之境<lb/>
　而唐孔氏以為九江之名起於近代未足為據若𣲖<lb/>
　别為九沙水相閒乃為十有七道今尋陽之地將無<lb/>
　所容反復參攷則九江非尋陽眀甚胡氏以洞庭為<lb/>
　九江者得之曽氏亦曰過九江至於東陵東陵今之<lb/>
<pb n="31a"/>
　巴陵今巴陵之上即洞庭也因九水所合遂為九江<lb/>
　<hi>廬江郡今廬州尋陽今盆城江州</hi>
沱水○爾雅曰水自江出為沱今按南郡枝江縣有沱<lb/>
　水然其流入江而非出於江也華容縣有夏水首出<lb/>
　於江尾入於沔亦謂之沱<hi>枝江今江陵路縣華容今岳州縣</hi>○王炎<lb/>
　曰沱水在今江陵府枝江縣土人謂枝江為百里洲<lb/>
　夾江沱二水之閒其與江分處謂之上沱與江合處<lb/>
　謂之下沱<lb/>
<pb n="31b"/>
潛水○爾雅曰水自漢出為潛○王炎曰隋志南郡松<lb/>
　滋縣有涔涔即古潛字今松滋分為潛江縣矣○孔<lb/>
　氏於梁州沱潛下注云沱潛𤼵源此州入荆州唐孔<lb/>
　氏曰以二州沱潛為一者然彼州山水古今不可移<lb/>
　易孔為武帝博士地理志無容不知盖以水從江漢<lb/>
　出者皆曰沱潛但地𫝑西髙東下雖於梁州合流還<lb/>
　從荆州分出猶如濟水入河還從河出故孔舉大畧<lb/>
　為𤼵源梁州耳<hi>松滋潛江今江陵路二縣名</hi>
<pb n="32a"/>
　　　　澤<lb/>
雲夢○周官職方荆州其澤藪曰雲夢方八九百里跨<lb/>
　江南北華容枝江江夏安陸皆其地也左傳楚子濟<lb/>
　江入於雲中又楚子以鄭伯田於江南之夢合而言<lb/>
　之則為一别而言之則二澤也<lb/>
　朱子曰江陵之下連岳州是雲夢<hi>江夏屬武昌在江南安陸屬徳安府</hi>
　<hi>在江北</hi>
　　　　土<lb/>
<pb n="32b"/>
塗泥○與揚州同<lb/>
　　　　田<lb/>
下中○第八等<lb/>
　　　　賦<lb/>
上下○第三等賦髙於田五等者地闊而人工修也<lb/>
　　　　貢篚<lb/>
羽毛齒革金三品○荆之貢大抵與揚州同<lb/>
杶榦○木似樗可為弓榦<lb/>
<pb n="33a"/>
栝柏○栝柏葉松身柏木名<lb/>
礪砥○礪磨石之麤者砥磨石之細者<lb/>
砮○石中矢鏃之用肅慎氏貢石砮是也<lb/>
丹○丹砂也<lb/>
箘簵○竹名竹之堅者材中矢笴<lb/>
楛○木名可以為矢肅慎氏貢楛矢是也<lb/>
菁茅○有刺而三脊所以供祭祀縮酒之用既包而又<lb/>
　匣之所以示敬也管子云江淮之閒一茅三脊今辰<lb/>
<pb n="33b"/>
　州麻陽縣苞茅山出苞茅有刺而三脊<lb/>
𤣥纁○𤣥見上纁絳色幣也<lb/>
璣組○璣珠不圓者組綬𩔖<lb/>
大龜○尺有二寸所謂國之守龜非可常得若偶得則<lb/>
　納錫於上納錫者下與上之辭重其事也<lb/>
　　　　入貢河道<lb/>
浮于江沱潛漢逾于洛至于南河○江沱潛漢其水道<lb/>
　之出入不可詳而大勢則自江沱而入潛漢逾越也<lb/>
<pb n="34a"/>
　漢與洛不通故舍舟而陸以達於洛自洛而至於南<lb/>
　河也<lb/>
豫州<lb/>
　熊氏曰豫州居天下之中四方道里適均湯之亳今<lb/>
　河南偃師成王之洛邑今河南洛陽縣其地北距河<lb/>
　南抵荆山東抵徐西抵雍梁今為河南府虢陜鄭汝<lb/>
　陳蔡唐鄧汴宋等州之地<lb/>
　　　　川<lb/>
<pb n="34b"/>
伊水○山海經云熊耳之山伊水出焉東北至洛陽縣<lb/>
　南北入洛熊耳在上洛縣南今商州上洛縣<lb/>
　伊水出熊耳山東北入洛洛水出冡嶺山至鞏縣入<lb/>
　河瀍水出潛亭東南入洛澗水出新安亦入洛<lb/>
洛水○地志云出𢎞農郡上洛縣冢嶺山水經謂之讙舉<lb/>
　山今商州洛南縣冢嶺山至鞏縣入河今河南府鞏<lb/>
　縣<lb/>
瀍水○地志云出河南郡榖城縣潛亭北今河南府河<lb/>
<pb n="35a"/>
　南縣西北有古榖城縣其北山實瀍水所出也至河<lb/>
　南府偃師縣入洛<lb/>
澗水○地志云出𢎞農郡新安縣東南入於洛新安在<lb/>
　今河南府新安澠池之閒今澠池縣東二十三里新<lb/>
　安城是也城東北有白石山即澗水所出酈道元云<lb/>
　世謂之廣陽山然則澗水出今之澠池至新安入洛<lb/>
　也<lb/>
　　今按唐孔氏引地理志云伊水東北入洛瀍水東<lb/>
<pb n="35b"/>
　　南入洛澗水東南入洛則瀍澗二水各入洛通志<lb/>
　　以為澗水東南入瀍瀍水至河南入洛則瀍澗合<lb/>
　　流而後入洛二説不同當考<hi>澠池縣今屬陜州</hi>
滎水○濟水自今孟州温縣入河潛行絶河南溢為滎<lb/>
　在今鄭州滎澤縣西五里敖倉東南敖倉者古之敖<lb/>
　山也按今濟水但入河不復過河之南滎瀆水受河<lb/>
　水有石門謂之滎口石門鄭康成謂滎今塞為平地<lb/>
　滎陽民猶謂其處為滎澤酈道元曰禹塞淫水於滎<lb/>
<pb n="36a"/>
　陽下引河東南以通淮泗濟水分河東南流漢眀帝<lb/>
　使王景即滎水故瀆注浚儀謂之浚儀渠漢志謂滎<lb/>
　陽縣有狼蕩渠首受濟者是也南曰狼蕩北曰浚儀<lb/>
　其實一也<hi>滎澤今𨽻汴梁滎陽𨽻鄭州</hi>
　　今按通志汴水一名鴻溝一名官度水一名通濟<lb/>
　　渠一名狼蕩渠或云狼蕩渠别汴首受河水自汜<lb/>
　　水縣東南過滎陽陳留睢陵符離至泗州入淮又<lb/>
　　云睢水首受汴水班云首受狼蕩水疑狼蕩即汴<lb/>
<pb n="36b"/>
　　也自浚儀縣東經陳留梁譙沛彭城縣入泗水浚<lb/>
　　儀近改為祥符然則浚儀渠亦名狼蕩渠即王景<lb/>
　　所注之渠非鴻溝之汴即或云别汴者是也<hi>汜水屬鄭</hi>
　　<hi>州陳留屬汴梁符離今宿州睢陵今歸徳有睢陽縣梁今歸徳沛今徐州祥符屬汴梁譙屬亳州</hi>
波水○周職方其川熒雒其浸波溠爾雅云水自洛出<lb/>
　為波山海經曰婁涿之山波水出其隂北流注於榖<lb/>
　二説不同<lb/>
　　按通志榖水出澠池縣陽榖谷東南至河南入洛<lb/>
<pb n="37a"/>
　　則波水當在河南之地<hi>澠池今屬陜州</hi>
　　　　澤<lb/>
菏澤○地志在濟隂郡定陶縣東今興仁府濟隂縣南<lb/>
　三里其地有菏山故名其澤為菏澤也盖濟水所經<lb/>
　水經謂南濟東過寃句縣南又東過定陶縣南又東<lb/>
　北菏水東出焉是也<hi>定陶濟隂並屬曹州</hi>
　　按通志云菏水首受濟東南入泗盖上流通濟也<lb/>
孟豬○爾雅作孟諸地志在梁國睢陽縣東北今南京<lb/>
<pb n="37b"/>
　虞城縣西北孟諸澤是也<hi>梁國南京今歸徳府</hi>
　　　　土<hi>有二等</hi>
壤○不言色者其色雜也<lb/>
下土墳壚○壚疏也顔氏曰𤣥而疏者謂之壚<lb/>
　髙地則壤下地則壚<lb/>
　　　　田<lb/>
中上○第四等<lb/>
　　　　賦<lb/>
<pb n="38a"/>
錯上中○第二等雜出第一等<lb/>
　　　　貢篚<lb/>
漆枲絺紵纎纊○纊細綿也<lb/>
磬錯○治磬之錯非常用之物故錫命然後納<lb/>
　　　　入貢河道<lb/>
浮于洛達于河○豫去帝都最近豫之東境徑自入河<lb/>
　豫之西境則浮於洛而後至河也<lb/>
梁州<lb/>
<pb n="38b"/>
　東距華山之南西據黑水○熊氏曰梁州今全蜀之<lb/>
　地成都潼川興元利州䕫州等路五十四州之地是<lb/>
　也北與秦隴接境實為天下要脊<lb/>
　　　　山<lb/>
岷山○地志在蜀郡湔氐道西徼外在今茂州汶山縣<lb/>
　江水所出也眺氏曰蜀以山近江源者通為岷山連<lb/>
　峯接岫重疊險阻不詳逺近青城天彭諸山之所環<lb/>
　遶皆古之岷山青城乃其第一峯也<lb/>
<pb n="39a"/>
嶓山○嶓冢山地志在隴西郡氐道縣漾水所出又云<lb/>
　在西縣今興元府西縣三泉縣也盖嶓冢一山跨於<lb/>
　兩縣<lb/>
蔡山○輿地記在今雅州嚴道縣<lb/>
蒙山○地志蜀郡青衣縣今雅州名山縣酈道元謂山<lb/>
　上合下開沫水徑其閒溷崖水脉漂疾歴代為患蜀<lb/>
　郡太守李冰𤼵卒鑿平溷崖則此二山在禹為用功<lb/>
　多也<lb/>
<pb n="39b"/>
華山○即太華地志在京兆華隂縣南今華州華隂縣<lb/>
　二十里也<lb/>
西傾山○地志在隴西郡臨洮縣西今洮州臨潭縣西<lb/>
　南<hi>今臨洮縣西疆山</hi>
　　　　川<lb/>
沱水○此江别流之在梁州者地志蜀郡郫縣江沱在<lb/>
　東西入大江郫縣今成都府郫縣也○又地志蜀郡<lb/>
　汶江縣江沱在西南東入江汶江縣今永康軍導江<lb/>
<pb n="40a"/>
　縣也<hi>永康今灌州</hi>
濳水○地志巴郡宕渠縣濳水西南入江宕渠今渠州<lb/>
　流江縣也酈道元謂宕渠縣有大穴濳水入焉通<lb/>
　罡山下西南潛出南入於江○又地志漢中郡安陽<lb/>
　縣灊谷水出西南入漢灊<hi>音潛</hi>安陽縣今洋州真符縣<lb/>
　也<hi>按潛水西南入漢者入葭萌之西漢非沔水之漢也</hi>
　　愚按荆梁二州皆言沱潛而地志水經所指各異<lb/>
　　者盖名同耳荆州之沱潛則可以逾洛至河梁州<lb/>
<pb n="40b"/>
　　之沱潛則自入江孔氏以為𤼵源梁州入荆州者<lb/>
　　附㑹之説也故頴達但言孔氏必見地志猶濟入<lb/>
　　河還從河出皆非的論大抵天下之水有名同而<lb/>
　　流異者有水同而名異者不可牽合以求其必同<lb/>
　　但不知禹所道者的指何水耳<lb/>
黑水○地志出犍為郡南廣縣汾闗山水經出張掖雞<lb/>
　山南至燉煌過三危山南流入南海唐樊綽云西夷<lb/>
　之水南流入南海者凡四曰區江曰西珥河曰麗水<lb/>
<pb n="41a"/>
　曰瀰渃江皆入南海其麗水者即古之黑水也三危<lb/>
　山臨峙其上○蔡氏曰按梁雍二州西邊皆以黑水<lb/>
　為界是黑水自雍之西北而直出梁之西南也中國山<lb/>
　𫝑岡脊大抵皆自西北而來積石岷山西傾岡脊以東<lb/>
　之水既入於河漢岷江其岡脊以西之水即為黑水<lb/>
　而入於南海地志水經樊氏之説雖未詳的實要是<lb/>
　其地也程氏曰樊綽以麗水為黑水者恐其狹小不<lb/>
　足為界其所稱西珥河者與漢志葉榆澤相貫廣處<lb/>
<pb n="41b"/>
　可二十里既足以别界二州其流又正趨南海又漢<lb/>
　滇池即葉榆之地武帝初開滇嶲時其地古有黑水<lb/>
　舊祠而綽及道元皆謂此澤以榆葉所積得名則其<lb/>
　水之黑似榆葉積漬所成且其地乃在蜀之正西又<lb/>
　東北距宕昌不逺宕昌即三苗種裔與三苗之叙於<lb/>
　三危者又為相應其證驗莫此之明也<hi>張掖今甘州燉煌今沙州</hi>
　　愚按李氏聲教圖烏海自三危至吐蕃南合麗水<lb/>
　　川徑天竺之東以入南海在雍梁二州之西必黑<lb/>
<pb n="42a"/>
　　水也又李京雲南志西珥河即葉榆水在大理㸃<lb/>
　　蒼山下方圍三百餘里勢如人耳故名其源不出<lb/>
　　三危且在中慶西境去梁雍絶逺不可以别界二<lb/>
　　州矣樊説雖未備頗為近之<lb/>
桓水○水經曰西傾之南桓水出焉<lb/>
潛水○酈道元曰自西傾而至葭萌浮於西漢西漢即<lb/>
　潛水也<hi>葭萌今西川廣元路水至重慶路入江</hi>
沔水○蘓氏曰漢始出為漾東南流為沔至漢中東行<lb/>
<pb n="42b"/>
　為漢沔<hi>漢中今興元府路</hi>
　　　　原隰<lb/>
和夷○地名嚴道以西有和川有夷道或其地也<lb/>
　眺氏曰和夷二水名和水今雅州滎經縣北和川水<lb/>
　自蠻界羅嵒州東西來逕蒙山所謂青衣水而入岷<lb/>
　江者也夷水出魚復縣東南過佷山縣南又東過夷<lb/>
　道縣北東入於江今詳二説皆未可必但經言厎績<lb/>
　者三覃懐原隰既皆地名則此或地名因水未可知<lb/>
<pb n="43a"/>
　也○唐孔氏亦曰和夷平地之名<lb/>
　　　　土<lb/>
青黎○黎黑也孔氏曰沃壤也<lb/>
　　　　田<lb/>
下上○第七等<lb/>
　　　　賦<lb/>
下中三錯○第八等雜出第七第九等<lb/>
　　　　貢<lb/>
<pb n="43b"/>
璆鐡○璆玉磬鐡柔鐡<lb/>
銀○鐡先於銀者鐡多於銀也<lb/>
鏤○剛鐡可以刻鏤者<lb/>
砮磬○石磬<lb/>
熊羆狐狸織皮○四獸之皮製之可以為裘其毳毛織<lb/>
之可以為罽<lb/>
　　愚按梁雍二州言貢不言篚者盖篚所以盛精緻<lb/>
　　之物隨所出有無而言也<lb/>
<pb n="44a"/>
　　　　入貢河道<lb/>
西傾因桓是來浮于潛逾于沔入于渭亂于河<lb/>
　酈道元曰自西傾而至葭萌浮於西漢西漢即潛水<lb/>
　也自西漢遡流而届於晉夀界阻漾枝津南歴岡北<lb/>
　迤邐接漢沔歴漢川至於褒水逾褒而暨於衙嶺之<lb/>
　南溪灌於斜川届於武功而北以入於渭經言沔渭<lb/>
　而不言褒斜者因大以見小也褒斜之閒絶水百餘<lb/>
　里故曰逾然於經文則當曰逾於渭今曰逾於沔此<lb/>
<pb n="44b"/>
　又未可曉也絶河而渡曰亂<lb/>
雍州<lb/>
　西據黑水東距西河西河者主冀都而言也<lb/>
　熊氏曰雍州秦地周之岐豐鎬京漢之三輔皆此焉<lb/>
　據地𫝑之上流當天下之要脊四塞以為固書以黑<lb/>
　水西河為界而又西接弱水流沙之地則土地之廣<lb/>
　漠可知大抵闗中之地固是形𫝑但其地迫近西戎<lb/>
　周秦漢唐世有羌胡之患必盡隂山與唐三受降城<lb/>
<pb n="45a"/>
　及靈夏河西五郡為塞地乃可爾<lb/>
　　　　山<lb/>
荆山○即北條之荆地志在馮翊懐徳縣南今耀州富<lb/>
　平縣掘陵原也<lb/>
岐山○地志在扶風美陽縣西北今鳯翔府岐山縣東<lb/>
　北十里也<lb/>
終南山○地志古文以太一山為終南山在扶風武功<lb/>
　縣今永興軍萬年縣南五十里也<hi>永興今奉元路</hi>
<pb n="45b"/>
惇物山○地志古文以垂山為惇物在扶風武功縣今<lb/>
　永興軍武功縣也<lb/>
鳥鼠山○地志在隴西郡首陽縣西南今渭州渭源縣<lb/>
　西也俗呼為青雀山<hi>渭州今鞏昌路渭源今𨽻臨洮府</hi>
三危山○即舜竄三苗之地或以為燉煌未詳其地歸<lb/>
　軒鄒氏曰按後漢西羌傳註三危山在今沙州燉煌<lb/>
　縣東南山有三峯故曰三危<lb/>
積石山○地志在金城郡河闗縣西南羌中今鄯州龍<lb/>
<pb n="46a"/>
　支縣界<hi>金城今蘭州</hi>
龍門山○地志在馮翊夏陽縣今河中府龍門縣<lb/>
崑崙山○即河源所出在臨羌<lb/>
析支○唐孔氏引鄭𤣥云衣皮之民居此崑崙析支渠<lb/>
　搜三山之野則析支渠搜皆山也析支在河闗西千<lb/>
　餘里<hi>河闗縣今積石州析支唐吐蕃居此水上亦曰賜支</hi>
渠搜○水經曰河自朔方東轉經渠搜縣故城北盖近<lb/>
　朔方之地也<hi>朔方在銀葭西北古夏州今寜夏路等處</hi>
<pb n="46b"/>
　　　　川<lb/>
弱水○柳宗元曰西海之山有水焉散渙無力不能負<lb/>
　芥投之則委靡墊沒及底而後止故名曰弱地志云<lb/>
　在張掖刪丹縣薛氏曰弱水出吐谷渾界窮石山自<lb/>
　刪丹西至合黎山與張掖縣河合又按通鑑魏太武<lb/>
　擊柔然至栗水西行至菟園水分軍収討又循弱水西<lb/>
　行至涿邪山則弱水在菟園水之西涿邪山之東矣<lb/>
涇水○地志出安定郡涇陽縣西今原州百泉縣岍頭<lb/>
<pb n="47a"/>
　山也東南至馮翊陽陵縣入渭今永興軍髙陵縣也<lb/>
　<hi>安定今涇州原州今鎮原州</hi>
渭水○地志出隴西郡首陽縣西南今渭州渭原縣鳥<lb/>
　鼠山西北南谷山也東至京兆船司空縣入河今華<lb/>
　州華隂縣也<hi>渭州今鞏昌路</hi>
汭水○地志作芮扶風汧縣蒲藪芮水出其西北東入<lb/>
　涇今隴州汧源縣弦蒲藪有汭水焉周職方雍州其<lb/>
　川涇汭詩曰芮鞠之即皆謂是也○孔氏曰水北曰<lb/>
<pb n="47b"/>
　汭<lb/>
漆水○寰宇記自耀州同官縣東北界來經華原縣合<lb/>
　沮水<hi>華原今輝州</hi>○唐孔氏引地志云漆水出扶風漆縣<lb/>
　西眺氏曰此豳之漆也○通志云出鳯翔普潤縣東<lb/>
　或云出岐山經華原縣與沮水合南至富平縣入於<lb/>
　渭程氏曰普潤之漆入渭在灃水之上節次與經不<lb/>
　合<hi>富平今屬輝州</hi>
沮水○地志出北地郡直路縣東今坊州冝君縣西北<lb/>
<pb n="48a"/>
　境也寰宇記沮水自坊州昇平縣北子午嶺出俗號<lb/>
　子午水下合榆谷慈馬等川遂為沮水至耀州華原<lb/>
　縣合漆水至同州朝邑縣東南入渭<hi>坊州今鄜州</hi>
灃水○地志作酆出扶風鄠縣終南山今永興軍鄠縣<lb/>
　山也東至咸陽縣入渭<hi>鄠縣咸陽並屬奉元路</hi>
　　　　原隰<lb/>
原隰○廣平曰原下濕曰隰詩曰度其隰原即指此也<lb/>
　鄭氏曰其地在豳今邠州也<lb/>
<pb n="48b"/>
豬野○地志武威縣東北有休屠澤古今以為豬野今<lb/>
　涼州姑臧縣也<hi>今西涼州</hi>
　　　　土<lb/>
黄壤○黄者土之正色也林氏曰物得其常性者尊貴<lb/>
　雍州之土黄壤故其田非他州所及<lb/>
　　　　田<lb/>
上上○第一等<lb/>
　　　　賦<lb/>
<pb n="49a"/>
中下○第六等地狹而人功少也<lb/>
　　愚按賦等髙下者地有廣狹也雍東止西河西盡<lb/>
　　黒水不為狹矣而千里沃壤惟闗中之地積石以<lb/>
　　西析支之地寒早収薄不足以供故賦入寡也<lb/>
　　　　貢<hi>無篚</hi>
球琳○美玉也<lb/>
琅玕○石之似珠者爾雅曰西北之美者有昆侖虚之<lb/>
　球琳琅玕今南海有青琅玕珊瑚屬也山海經云昆<lb/>
<pb n="49b"/>
　侖山有琅玕樹<lb/>
　　　　入貢河道<lb/>
浮於積石至于龍門西河㑹于渭汭○雍之貢道有二<lb/>
　其東北境則自積石至于西河其西南境則㑹于渭<lb/>
　汭言渭汭不言河者蒙梁州之文也他州貢賦亦當<lb/>
　不止一道𤼵此例以互見耳○熊氏曰正道皆從渭<lb/>
　達河惟山脊西北之地渭道不可通處必自積石之<lb/>
　河經渉龍門而達于西河也<lb/>
<pb n="50a"/>
　　愚按五服之制田賦所入於天子者不過甸服而<lb/>
　　已其外則以封建諸侯其入貢河道惟記八州之<lb/>
　　貢篚與諸侯朝㑹之所經耳<lb/>
　<lb/>
　<lb/>
　<lb/>
　<lb/>
　<lb/>
<pb n="50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書通考卷七<lb/>
</p>
<p>
</p>
  </div>
</body>
</text>
</TEI>
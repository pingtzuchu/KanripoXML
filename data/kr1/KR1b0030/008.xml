<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書通考卷八</head>
    <p>
<pb n="1a"/>
欽定四庫全書<lb/>
　尚書通考卷八　　　　　元　黄鎮成　撰<lb/>
　　　鄭氏通志地理略序<lb/>
州縣之設有時而更山川之形千古不易所以禹貢分<lb/>
州必以山川定經界使兖州可移而濟河之兖不能移<lb/>
使梁州可遷而華陽黑水之梁不能遷是故禹貢為萬<lb/>
世不易之書後之史家主於州縣州縣移易其書遂廢<lb/>
今之地理以水為主水者地脉絡也郡縣碁布州道𤓰<lb/>
<pb n="1b"/>
分皆由水以别焉中國之水則江河淮濟為四瀆諸水<lb/>
所歸苟明乎此則天下可運於掌<lb/>
江水出岷山一名瀆山一名汶阜山今屬茂州汶山縣<lb/>
古冉駹氐漢汶山郡𤼵源不一始亦甚微所謂濫觴者<lb/>
也東南百餘里至天彭山亦謂之天谷亦謂之天彭門<lb/>
兩山相對水徑其間其山屬今彭州又東南過成都郫<lb/>
縣又東南過江陽有湔水從西北來入焉江陽隋并入<lb/>
隆山唐改為彭山今屬眉州又南過嘉州犍為<hi>今嘉定路</hi>又<lb/>
<pb n="2a"/>
南過戎州僰道縣北<hi>今叙州</hi>若水淹水從西來入焉又東<lb/>
南至巴郡江州縣有羌水涪水巴水白水潛水渝水合<lb/>
流入焉故庾仲雍謂江州縣對二水口右則涪内水左<lb/>
則巴内水是也江州縣今渝州江津縣是<hi>今重慶路江津縣</hi>又<lb/>
東過涪州忠州萬州又東過雲安軍雲安故朐䏰縣後<lb/>
周改名<hi>今雲陽州</hi>又東過魚復魚復今夔州奉節也逕永安<lb/>
宫<hi>在奉節縣蜀先主卒於此</hi>及諸葛亮圖壘南<hi>八陣圖在奉節西南七里聚細石為之各髙五丈</hi>又東南過赤岬城<hi>即杜詩赤甲白鹽皆山名</hi>又東過巫峽巫溪<lb/>
<pb n="2b"/>
水入焉又東過秭歸<hi>今歸州</hi>又東過夷陵<hi>今峽州路</hi>又東過宜<lb/>
都<hi>峽州宜都縣</hi>又東過禹斷江又東過枝江<hi>今江陵府枝江縣</hi>有沮<lb/>
水入焉又東過石首<hi>今江陵府石首縣</hi>又東過華容<hi>今岳州華容縣</hi>有<lb/>
涌水入焉又東至巴陵<hi>今岳州巴陵縣</hi>合於洞庭之陂其陂有<lb/>
澧水從西來入焉次有沅水從西南來入焉次有湘水<lb/>
從南來入焉共而東出由武昌出與漢水合而為大江<lb/>
東過九江<hi>今江州路非禹貢之九江也</hi>有九江水合而為彭蠡陂<hi>今鄱陽</hi>從南來入焉又東右過江寧有丹陽水從南來入焉<lb/>
<pb n="3a"/>
<hi>今鎮江路</hi>又東左過江都<hi>今揚州/江都縣</hi>邗溝出焉又東過江隂<hi>今江隂州</hi>許浦入海<hi>按入海在今通州靜海縣</hi>班云行二千六百六十里謬<lb/>
矣<lb/>
淮水出唐州桐柏縣大復山東過義陽今信陽也<hi>今信陽州</hi>
又東過襃信<hi>今息州楚封白公於襃信在此</hi>汝水<hi>出今汝州</hi>自西北來入焉<lb/>
又東過安豐決水自南來入焉又東北有窮水從北來<lb/>
入焉又東過下蔡<hi>下蔡縣舊屬潁州今𨽻安豐路</hi>潁水從西北來入焉<lb/>
又東過壽春<hi>今安豐路</hi>有肥水從東南來入焉又東北有豪<lb/>
<pb n="3b"/>
水入焉又北汴水入焉酈道元云汴即蒗蕩渠也又東<lb/>
過鍾離<hi>今臨濠府</hi>又東過盱眙<hi>今臨淮府盱眙縣</hi>有汴水從北來入<lb/>
焉又東至山陽<hi>今淮安路</hi>通邗溝又東泗水自東北來入焉<lb/>
又東至海州東海<hi>今海寜州</hi>入海班云行三千二百四十里<lb/>
濟水從滎陽縣北<hi>今鄭州滎陽縣</hi>又東過敖山北<hi>在鄭州仲丁遷此</hi>又<lb/>
東合滎瀆今無水又東索水入焉又東過陽武縣北<hi>今延州陽武縣</hi>又東過封丘縣<hi>今汴梁/封丘縣</hi>又東過酸棗縣<hi>今湄州</hi>之烏<lb/>
巢澤北又東過乘氏縣南<hi>舊屬今曹州</hi>分為菏水又東北過<lb/>
<pb n="4a"/>
鉅野<hi>今濟寧路鉅野縣</hi>濮水入焉又東北過壽張<hi>今東平路壽張縣</hi>汶<lb/>
水從東北來入焉又東過須城<hi>今東平路須城縣</hi>漁山之東左<lb/>
合馬頰水又北過臨邑<hi>舊屬濟南</hi>又東北過故盧城北<hi>今濟寜路有故盧縣</hi>又東北濼水入焉又東北過華不注山華水入焉<lb/>
<hi>在濟南路</hi>又東北過蒲臺縣北<hi>今般陽路/古淄州</hi>又東北過鄒平<hi>今濟南路鄒平縣元屬淄州</hi>時水入焉又東北過樂安故城南<hi>今益都路樂安縣</hi>又東北過利縣西地里志曰利縣在濟城北五十里<lb/>
又東北過甲下邑河分一枝入焉又東北入於海聞今<lb/>
<pb n="4b"/>
濟水多涸竭<lb/>
河水自西域來其大原有三正原出昆侖山東北陬而<lb/>
東行一原出天竺葱嶺一原出于闐南山北行與葱嶺<lb/>
河合而東入於昆侖河或云張騫窮河源至葱嶺河爾<lb/>
故西域傳云河有兩源一出葱嶺一出于闐而沒其正<lb/>
原也三河合而東過蒲昌或云入蒲昌海而復東出於<lb/>
理不然乃東至積石山下有石門河水冒以西南流是<lb/>
為中國河積石山屬鄯州<hi>今積石州</hi>禹之所道自此始故其<lb/>
<pb n="5a"/>
詳得聞焉遂過西平即鄯州又東南過枹罕河州也有<lb/>
洮水從西來入焉又東過臨洮洮州也<hi>今臨洮府</hi>有離水從<lb/>
西來入焉又東過金城允吾縣湟水從西來入焉金城<lb/>
蘭州也遂轉而北過武威涼州也<hi>今西涼州</hi>又北至朔方故<lb/>
夏州也<hi>今寧夏路</hi>遂轉而東南又南過上郡白土縣圁水從<lb/>
西來入焉上郡綏州也<hi>今綏徳州</hi>又南過隰州太寧縣壺口<lb/>
山又南過北屈今慈州吉鄉也<hi>漢北屈今吉州</hi>而為采桑津又<lb/>
南過龍門有汾水從東來入焉龍門縣今𨽻河中又南<lb/>
<pb n="5b"/>
過夏陽梁山之東又南過汾隂縣西郃陽縣東又南過<lb/>
蒲阪縣雷首山西蒲阪今河東也有涑水從東北來入<lb/>
焉又南過華隂縣潼闗<hi>今華州華隂縣</hi>渭水從西來入焉遂轉<lb/>
而東過河北縣今陜州平陸也又東過陜縣底柱山山<lb/>
在河中分流包山而過湍急多覆溺舟船又東崤水從<lb/>
右入焉是謂崤津亦謂之茅津又東左過絳州垣曲縣<lb/>
湛水從北來入焉又東而為孟津又東過河陽縣<hi>今孟州縣</hi>
南洛陽縣北<hi>今河南府縣</hi>又東過温縣<hi>今孟州縣</hi>沮水從西北來<lb/>
<pb n="6a"/>
入焉又東右過鞏縣<hi>今河南府縣</hi>洛水從西南來入焉左過<lb/>
成臯縣北沇水從北來入焉<hi>成臯今孟州汜水</hi>又東過大伾山<lb/>
下又東汜水從南來入焉又東過滎陽縣<hi>今鄭州縣</hi>西北而<lb/>
為棘津又東過滎陽縣鴻溝出焉鴻溝一名官度水一<lb/>
名<graphic n="KR1668" url="https://raw.githubusercontent.com/kanripo/KR-Gaiji/master/images/KR1668.png" mimeType="image/png"/>蕩渠今謂之汴河大禹塞滎澤開之以引河水東<lb/>
南通淮泗<graphic n="KR1668" url="https://raw.githubusercontent.com/kanripo/KR-Gaiji/master/images/KR1668.png" mimeType="image/png"/>蕩渠據桑欽所說即此也而班固又云蒗<lb/>
蕩渠受濟水至陳入潁未詳其實又東北過懐州武陟<lb/>
沁水入焉又東過酸棗縣西<hi>舊屬今滑州</hi>濮水東出焉或云<lb/>
<pb n="6b"/>
漢文帝時河決酸棗東潰金隄𤼵卒塞之其水遂絶又<lb/>
東北而為延津又東北左過黎陽大伾山黎陽今通利<lb/>
軍治也<hi>今濬州</hi>有淇水從西來入焉淇水即降水也又東<lb/>
北過濮陽縣<hi>今濮州</hi>别出而為瓠子河漢武帝時河決瓠<lb/>
子水注鉅野通於淮泗𤼵卒塞之又東北過東武陽今<lb/>
大名朝城也而為漯河又東北過大名舘陶縣别出而<lb/>
為屯氏河又東北過淸河靈縣别出而為鳴犢河靈縣<lb/>
隋省入博平今𨽻博州<hi>今東昌州博平縣</hi>鳴犢至瀛州<hi>今河間路</hi>蓨<lb/>
<pb n="7a"/>
縣與屯氏河通三河今皆絶矣又北過徳州平原又東<lb/>
北過棣州厭次又東北過濵州渤海又東北過靑州千<lb/>
乘<hi>舊屬今益都路</hi>又東北過甲下邑别出一枝入濟又東北入<lb/>
於海舊說禹道河至頓丘<hi>舊屬魏州今大名路</hi>分為二渠一曰漯<lb/>
川出武陽<hi>大名</hi>至千乘入渤海<hi>今濵/州</hi>一曰北瀆出貝丘<hi>恩州</hi>
至大陸北播為九河同為逆河入於海舊云大陸在鉅<lb/>
鹿北<hi>鉅鹿古邢州今順徳路</hi>乃故大陸縣唐改為昭慶宋開寳改<lb/>
為隆平近省為鎮入趙州臨城<hi>今趙州隆平縣有大陸澤</hi>然禹貢大<lb/>
<pb n="7b"/>
陸當只是汲郡<hi>今衛州</hi>呉澤非趙州大陸縣也鄭氏云九<lb/>
河齊桓公塞之而北瀆至王莽時亦絶故世謂王莽河<lb/>
今在永靜軍<hi>今景州</hi>然臣每疑禹之所道無二河按禹貢<lb/>
文東過洛汭至于大伾北過洚水至于大陸又北播為<lb/>
九河同為逆河入于海又按武帝元光三年春河水徙<lb/>
從頓丘東南流入渤海是為朝城<hi>舊屬魏州今大名路</hi>之漯河然<lb/>
則今河之入海者入渤海爾禹貢所謂入于海者由碣<lb/>
石之海碣石今在平州北瀆者乃禹所道之河其後河<lb/>
<pb n="8a"/>
決漯川入於渤海故瀆遂絶九河不復通蓋故瀆在北<lb/>
漯川在東河決而東𫝑則然也恐非齊桓公所塞自河<lb/>
決漯川之後北瀆遂微九河皆絶但王莽河上承北瀆<lb/>
下入逆河為一河微通奈北𫝑髙故後亦絶但由漯川<lb/>
爾大抵河自西戎入塞經秦隴陜洛夾山而行故少有<lb/>
決徙之患自河陽<hi>今孟州</hi>以下東至海千里平田虛壤故<lb/>
多奔決無定流<lb/>
漢水名雖多而實一水說者紛然其原出興元府西縣<lb/>
<pb n="8b"/>
嶓冢山為漾水東流為沔水故地曰沔陽又東至南鄭<lb/>
為漢水有襃水從武功<hi>今乾州武功縣</hi>來入焉南鄭興元治興<lb/>
元故漢中郡也又東左與文水會又東過西城<hi>今金州</hi>旬<lb/>
水入焉又東過鄖鄉縣<hi>今均州縣</hi>南又屈而東南過武當縣<lb/>
<hi>今均州縣</hi>又東過順陽縣有淯水自虢州盧氏縣北來入焉<lb/>
又東過中廬别有淮水自房陵<hi>今房州縣</hi>淮山東流入焉又<lb/>
東過南漳<hi>今襄陽路縣</hi>荆山而為滄浪之水或云在襄陽即<lb/>
為滄浪之水又東南過宜城<hi>今襄陽路縣</hi>有鄢水入焉又東<lb/>
<pb n="9a"/>
過鄀敖水入焉又東南臼水入焉又東過雲杜而為夏<lb/>
水有溳水入焉雲杜後并入安州安陸舊屬江夏郡<hi>今安陸府</hi>又東至漢陽觸大别山南入於江漢陽故夏口之地<lb/>
<hi>今漢陽府</hi>班云行一千七百六十里<lb/>
泗水舊云出卞縣故城東南桃虛西北卞縣今兖州泗<lb/>
水縣是說文云泗水受濟水桑欽亦云濟水至濟隂<hi>今曹州</hi>乘氏縣分為二一水東北流為北濟一水南流為南<lb/>
濟按今此水與濟已不通矣其源出泗水縣西南流有<lb/>
<pb n="9b"/>
洙水入焉又西南至方與縣菏水入焉其水出乘氏班<lb/>
固亦謂之泗水方與今單州魚臺<hi>魚臺縣今𨽻濟寧</hi>又云有漷<lb/>
水至髙平湖陸入泗水又南至彭城<hi>今徐州</hi>名曰沛水有<lb/>
睢水入焉又西南至下邳<hi>今邳州</hi>沂水入焉又南至楚州<lb/>
山陽<hi>今淮安路山陽縣</hi>入淮此水今人謂之清河或云泗水出<lb/>
鄆州<hi>今東平路</hi>梁山泊<lb/>
洛水出商州上洛縣冢嶺山桑欽云出讙舉山恐是上<lb/>
洛舊名讙舉東過熊耳山又東過盧氏縣<hi>今嵩州盧氏縣</hi>又東<lb/>
<pb n="10a"/>
過河南縣穀水從西來入焉又東過洛陽南伊水從西<lb/>
來入焉又東過偃師瀍水從西來入焉又東過鞏縣東<lb/>
<hi>河南洛陽偃師鞏皆河南府縣名</hi>又北入於河班云行千七十里<lb/>
渭水舊云出隴西首陽縣渭首亭南鳥鼠山首陽唐省<lb/>
入渭源𨽻渭州<hi>今鞏昌府路即渭州</hi>今𨽻熙州在州之東<hi>今臨洮府即古熙州</hi>其水東過隴州汧源汧水從西北來入焉又東過鳳<lb/>
翔郿縣斜水從南來入焉又東過槐里縣南澇水入焉<lb/>
槐里今永興興平縣<hi>今奉元路興平縣</hi>又東北過咸陽縣灃水<lb/>
<pb n="10b"/>
入焉又東北過髙陵涇水入焉<hi>咸陽髙陵皆奉元路縣</hi>又東北過<lb/>
富平縣<hi>𨽻耀州今輝州</hi>漆水入焉又東洛水入焉<hi>此洛水出同州蒲城縣洛水谷谷在荆山又按洛水出鄜州界至富平與漆沮合</hi>又東過臨潼縣<hi>今奉元臨潼縣</hi>灞<lb/>
水入焉又東至船司空縣入河船司空後省入華隂今<lb/>
𨽻華州班云渭水行千八百七十里<lb/>
汾水出太原<hi>今冀寧路</hi>汾陽縣北管涔山<hi>今管州</hi>汾陽今太原<lb/>
治陽曲也東南過晉陽縣東晉水從縣南東流入焉又<lb/>
南與文水合又西南過髙梁髙梁今屬洪洞<hi>洪洞屬平陽今晉寧<pb n="11a"/>路</hi>遂西行過臨汾<hi>臨汾屬/晋寧</hi>又西過絳縣<hi>今絳州縣</hi>西四十里<lb/>
虒祈宫北又西過王澤有澮水從東來入焉又西至汾<lb/>
隂縣北西入於河汾隂今河中滎河縣也班云汾水西<lb/>
南行千三百四十里冀州浸也<lb/>
淸漳水班云出上黨沾縣大□谷<hi>出平定州樂平少山樂平今遼州</hi>東<lb/>
北過磁州武安與濁漳合而衡流故名曰衡漳<hi>濁漳出今潞州長子縣發鳩山</hi>又東北過洺州<hi>今廣平路</hi>曲周平恩縣又東北過冀<lb/>
州武邑又東北過弓髙縣弓髙今為鎮𨽻永靜東光<hi>今景<pb n="11b"/>川</hi>又東北過成平成平今為景城鎮𨽻瀛州<hi>今河間</hi>樂壽<lb/>
<hi>今獻州</hi>又東北過故平舒縣<hi>今河間路</hi>東入海入海者桑欽說<lb/>
也班云至邑成入河行千六百八十里<lb/>
易水出北新城東至文安入滱新城今𨽻涿州<lb/>
滱水出靈丘縣髙氏山靈丘今𨽻蔚州班云東至文安<lb/>
入大河過郡五行九百四十里按文安今𨽻霸州<lb/>
滹沱水班云出代郡鹵城東至文安入海過郡六行千<lb/>
三百七十里按鹵城今代州<hi>今堅州</hi>繁峙縣其水東經定<lb/>
<pb n="12a"/>
州<hi>今中山府</hi>深澤縣<hi>深澤今𨽻祁州</hi>東南即光武所度處今俗謂之<lb/>
危度口又東過瀛州束城平舒<hi>二縣今河間路</hi>開元中盧暉於<lb/>
此引滹沱東入淇道溉漕文安今隷霸州若是入海當<lb/>
在滄州界<lb/>
　　　　禹貢五服之圖<lb/>
五百里甸服<hi>分為五等</hi>
　百里賦納總　　二百里納銍　　三百里納秸服<lb/>
　四百里粟　　　五百里米<lb/>
<pb n="12b"/>
五百里侯服<hi>分為三等</hi>
　百里采　　　　二百里男邦　　三百里諸侯<lb/>
五百里綏服<hi>分為二等</hi>
　三百里揆文教　二百里奮武衞<lb/>
五百里要服<hi>分為二等</hi>
　三百里夷　　　二百里蔡<lb/>
五百里荒服<hi>分為二等</hi>
　三百里蠻　　　二百里流<lb/>
<pb n="13a"/>
禹貢五服陳祥道曰夏之服甸侯綏要荒自甸至荒凡<lb/>
五服服五百里則面二千五百里矣面二千五百里則<lb/>
為方五千里矣<hi>弼成五服至於五千</hi>周之服侯甸男采衞蠻夷鎮<lb/>
藩自侯至藩凡九服服五百里則面二千七百五十里<lb/>
矣面二千七百五十里則為方五千五百里矣蓋夏服<lb/>
先甸後侯而甸即畿也周服先侯後甸而畿非侯也夏<lb/>
之侯以當周之侯甸而綏以當周之男采周之衞蠻以<lb/>
當夏之要而夷鎮以當夏之荒特藩服在禹貢之外然<lb/>
<pb n="13b"/>
則周之斥大中國不過増夏五百里而已書曰弼成五<lb/>
服至于五千此夏五服之域也東漸于海西被于流沙<lb/>
朔南暨聲教此夏五服之外也孔氏謂地理志言漢之<lb/>
土竟東西九千三百二十里南北萬三千三百六十六<lb/>
里其言山川不出禹貢之域而數不同者直而計之以<lb/>
鳥跡曲而量之以人跡異耳此說是也<lb/>
蘓氏曰獨言甸服之賦内詳王賦之法而諸侯可推也<lb/>
蔡氏曰禹聲教所及則地盡四海而其疆理則止以五<lb/>
<pb n="14a"/>
服為制至荒服之外又别為區畫如所謂咸建五長是<lb/>
已若周漢則盡其地之所至而疆畫之也<lb/>
馬氏曰甸侯綏為中國要荒已為夷狄聖人之治詳内<lb/>
略外觀五服名義可見治中國則法度宜詳治以必治<lb/>
也治蠻夷則法度宜略治以不治也觀至於五千見徳<lb/>
化之逺及觀要荒二服見法度之不泛及聖人不務廣<lb/>
地而勤逺略可見矣<lb/>
　<lb/>
<pb n="14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書通考卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　<lb/>
　尚書通考卷二　　　　　元　黄鎮成　撰<lb/>
　　　嵗差法<lb/>
紀元厯嵗周三百六十五度二千四百三十六分<hi>紀元宋徽宗厯名</hi>
　此一嵗之氣積分也<lb/>
　蔡氏所謂嵗日四分之一而不足<lb/>
周天三百六十五度二千五百六十四分<lb/>
<pb n="1b"/>
　太陽所躔周天之度也<lb/>
　蔡氏所謂天度四分之一而有餘<lb/>
嵗差一百二十八分　度每一萬<hi>以一度為萬分</hi>
　以嵗周數除周天數即得太陽嵗行不及之數<lb/>
自演紀至開元甲子冬至日在斗十度<lb/>
　凡退三十八度四千一百二十八分<lb/>
乾德甲子冬至日在斗六度<lb/>
　凡退四十一度四千八百四十八分<lb/>
<pb n="2a"/>
慶厯甲申冬至日在斗五度<lb/>
　此法通古今故知堯厯日在虚一度而鳥火昴虚以<lb/>
　仲月昏中合堯典<lb/>
古法以蔀紀為宗從伏羲先天甲寅積周一千八百一<lb/>
十四紀再十五紀人元十有二蔀當癸酉蔀嵗在己丑<lb/>
而生堯至甲辰嵗十有六即位越二十有一嵗得甲子<lb/>
而演紀作厯是年天正冬至日在虚一度<lb/>
蔡氏曰堯時冬至日在虚昏中昴今冬至日在斗昏中<lb/>
<pb n="2b"/>
壁中星不同者蓋天度四分之一而有餘嵗日四分之<lb/>
一而不足故天度常平運而舒日道常内轉而縮天漸<lb/>
差而西嵗漸差而東一行所謂嵗差者是也古厯簡易<lb/>
但隨時占候修改以與天合至東晉虞喜始以天為天<lb/>
以嵗為嵗立差以追其變約以五十年退一度何承天<lb/>
以為太過乃倍其年而反不及至隋劉焯取二家中數<lb/>
七十五年為近之然亦未為精密也<lb/>
番易金氏曰堯典中星與月令不同月令中星又與今<lb/>
<pb n="3a"/>
日不同<lb/>
堯時冬至日在虚一度昏昴中至月令時該一千九百<lb/>
餘年<lb/>
月令冬至日在斗二十二度昏奎中至本朝初該一千<lb/>
　七百餘年<lb/>
延祐又經四十餘年冬至日在箕八度昏壁中<lb/>
　愚按月令去漢未逺漢志言冬至日在斗二十一度<lb/>
　昏奎中月令乃言昏壁中壁恐有誤不應月令在壁<lb/>
<pb n="3b"/>
　漢復在奎也金氏言月令昏奎中今昏壁中此説為<lb/>
　是<lb/>
袁俊翁曰堯典中星常在後月令中星常在前者嵗差<lb/>
使然耳嵗差之法惟近代紀元厯以七十八年日差一<lb/>
度為得之自慶厯甲申冬至日在斗五度推而上之則<lb/>
堯之甲子積三千三百二十一年日差凡四十三度冬<lb/>
至日當在虚一度日沒而昴中即此而推則知日行漸<lb/>
逺中星亦從而轉移堯之甲子去秦荘襄王元年凡二<lb/>
<pb n="4a"/>
千二十八年日差二十六度堯典月令中星所以不同<lb/>
也<lb/>
　今按七十八年差一度以度每萬分計一嵗率差一<lb/>
　百二十八分七十八年雖差一度然猶少十六分則<lb/>
　是未及一度也<lb/>
　　　朞三百有六旬有六日以閏月定四時成嵗<lb/>
蔡傳曰天體至圎周圍三百六十五度四分度之一繞<lb/>
地左旋<hi>東升西沒</hi>常一日一周而過一度<hi>是一日一夜天行三百六十六度四<pb n="4b"/>分度之一</hi>
朱子曰天無體只二十八宿便是體且如日月皆從角<lb/>
起天亦從角起日則一日一周依舊只在角上天則一<lb/>
周了又過角些子日日累上去則一年便與日㑹<hi>至三百六十五日四分日之一處則天與日㑹</hi>
又曰如何見得天有三百六十五度甚麽人去量來只<lb/>
是天行得過處為度天之過處便是日之退處<lb/>
日麗天而少遲故日行一日亦繞地一周而在天為不<lb/>
<pb n="5a"/>
及一度積三百六十五日九百四十分日之二百三十<lb/>
五而與天㑹是一嵗日行之數也<lb/>
　一日分為九百四十分二百三十五分即四分日之<lb/>
　一也<lb/>
朱子曰日行速健次於天一日一夜周三百六十五度<lb/>
四分度之一正恰好被天進一度則日為退一度二日<lb/>
天進二度則日為退二度積至三百六十五日四分日<lb/>
之一則天所進過之度恰周得本數日所退之度亦恰<lb/>
<pb n="5b"/>
退盡本數遂與天㑹而成一年<lb/>
月麗天而尤遲一日常不及天十三度十九分度之七<lb/>
積二十九日九百四十分日之四百九十九而與日㑹<lb/>
十二㑹得全日三百四十八<hi>一年十二㑹每㑹大數二十九日十二箇二十九日則得三百四十八日</hi>
　按此以上皆以日月亦左旋言之與厯家不同<lb/>
餘分之積又五千九百八十八如日法九百四十而一<lb/>
得六不盡三百四十八<lb/>
<pb n="6a"/>
　每㑹除大數二十九日外有餘分四百九十九分十<lb/>
　二箇四百九十九分共得五千九百八十八分以一<lb/>
　日九百四十分之法計之得六箇全日外又餘三百<lb/>
　四十八分<lb/>
通計得日三百五十四九百四十分日之三百四十八<lb/>
此一嵗月行之數也<lb/>
嵗有十二月月有三十日三百六十者一嵗之常數也<lb/>
故日與天㑹而多五日九百四十分日之二百三十五<lb/>
<pb n="6b"/>
者為氣盈<lb/>
　氣者二十四氣也二氣為一月必有三十日零五時<lb/>
　二刻始交後月節氣合二十四氣該三百六十五日<lb/>
　零二十五刻以合周天之度然一嵗十二月止有三<lb/>
　百六十日則多五日零二十五刻是為氣盈<lb/>
月與日㑹而少五日九百四十分日之五百九十二者<lb/>
為朔虚<lb/>
　每月二十九日餘四百九十九分日與月㑹每嵗十<lb/>
<pb n="7a"/>
　二㑹除三百五十四日三百四十八分外以三百六<lb/>
　十日計之則一嵗猶少五日五百九十二分分為六<lb/>
　小盡月是為朔虚<lb/>
合氣盈朔虚而閏生焉<lb/>
　一嵗氣盈多五日二百三十五分朔虚少五日五百<lb/>
　九十二分<lb/>
故一嵗閏率則十日九百四十分日之八百二十七<lb/>
　一嵗多十日零八百二十七分<lb/>
<pb n="7b"/>
　二嵗多二十一日零七百一十四分<lb/>
　三嵗多三十二日零六百丹一分<lb/>
故三嵗一閏而猶有餘<lb/>
　四嵗多四十三日四百八十八分<lb/>
　五嵗多五十四日三百七十五分<lb/>
故五嵗再閏而猶不足十九嵗七閏則氣朔分齊是為<lb/>
一章<lb/>
　以五嵗再閏而不足兩月故必十九嵗然後七月均<lb/>
<pb n="8a"/>
　焉然餘分亦不能齊<lb/>
林氏曰二十七章為一㑹<hi>五百一十三年</hi>
　三㑹為一統<hi>八十一章一千五百三十九年</hi>
　三統為一元<hi>四千六百一十七年</hi>
　章㑹統元運於無窮<lb/>
陳祥道曰考諸傳記五日為候三候為氣六氣為時四<lb/>
時為嵗嵗之氣二十有四而候七十有二然則一月之<lb/>
内六候二氣朔氣常在前中氣常在後朔氣在晦則後<lb/>
<pb n="8b"/>
月閏中氣在朔則前月閏朔氣有入前月而中氣常在<lb/>
是月中數周則為嵗朔數周則為年是年不必具四時<lb/>
而嵗必具十二月也二十四氣播於十二月之中一氣<lb/>
十有五度則二十四氣三百六十度其餘五度四分度<lb/>
之一度分為三十二則五度為一百六十四分度之一<lb/>
又為八分緫百六十八分布於二十四氣之中而氣得<lb/>
七分中朔大小不齊則氣有十六日者有十五日七分<lb/>
者是以三十三月以後中氣在晦不置閏則中氣入後<lb/>
<pb n="9a"/>
月矣<lb/>
袁俊翁曰按一嵗閏率餘十日八百二十七分十九年<lb/>
共餘一百九十日一萬五千七百一十三分得全日二<lb/>
百六日六百七十三分前後通置七閏四小三大則二<lb/>
百六日盡矣尚餘六百七十三分又一章七閏三小四<lb/>
大計二百七日通前餘分尚餘四百丹六分又一章七<lb/>
閏三小四大計二百七日通前餘分尚餘一百三十九<lb/>
分自此以下每章七閏通前餘分不滿全日則四小三<lb/>
<pb n="9b"/>
大通前餘分已過全日則三小四大餘分又待下章通<lb/>
而積焉所謂十九年七閏而氣朔分齊者不過取其全<lb/>
日得齊而餘分竟不能齊焉若使朔日子初初刻冬至<lb/>
則氣朔之餘分齊矣才差一二刻則尚有未盡之餘分<lb/>
者矣<lb/>
　　　史記厯書大小餘觧<lb/>
太初元年嵗名焉逢攝提格月名畢聚日得甲子夜半<lb/>
朔旦冬至<lb/>
<pb n="10a"/>
　愚按焉<hi>音於乾翻</hi>逢嵗陽也在甲曰焉逢攝提格嵗隂也<lb/>
　在寅曰攝提格聚<hi>音娵</hi>蓋娵訾也索隱云月雄在畢雌<lb/>
　在訾史記漢武帝元封七年嵗在甲寅十一月甲子<lb/>
　夜半朔旦冬至日月合於牽牛之初餘分皆盡更以<lb/>
　是年為太初元年今按通鑑漢襲秦以建亥為正太<lb/>
　初未改厯以前閏皆在嵗末謂之後九月至武帝元<lb/>
　封七年嵗彊圉赤奮若十一月甲子朔旦冬至改太<lb/>
　初元年太中大夫公孫卿壺遂太史令司馬遷等言<lb/>
<pb n="10b"/>
　宜改正朔夏五月詔卿遂遷等造漢太初厯以正月<lb/>
　為嵗首則太初元年嵗在丁丑史記乃作甲寅下距<lb/>
　丁丑二十三年懸異如此者乃太史公追紀太初作<lb/>
　厯之元非武帝之太初元年也蓋太史公推上古之<lb/>
　元得甲寅嵗其嵗十一月甲子朔旦冬至日月如合<lb/>
　璧五星如聨珠今元封七年亦以仲冬甲子朔旦冬<lb/>
　至故以丁丑起元亦與太古甲寅同耳故曰其更以<lb/>
　元封七年為太初元年猶以七年為上古甲寅之嵗<lb/>
<pb n="11a"/>
　非元封七年即甲寅年也其後每紀以漢年號者後<lb/>
　人所加如禇先生輩是矣且史遷生武帝時豈能預<lb/>
　知七十六年之號哉温公據長厯定編年且謂劉羲<lb/>
　叟徧通前代厯法起漢元以來為之作通鑑宜得其<lb/>
　實漢志亦以為嵗在丙子蓋未建寅為正則十月已<lb/>
　後已屬丁丑既用夏正則十一月猶屬上年至正月<lb/>
　然後為丁丑嵗也<hi>又按漢武帝改太初厯以律法八十一分為日今史記所書大小餘</hi>
　<hi>仍用顓帝四分厯法為日</hi>
<pb n="11b"/>
正北<lb/>
　甲子夜半冬至時加子故稱正北<lb/>
十二<lb/>
　嵗有十二月無閏則云十二有閏則云閏十三<lb/>
無大餘　無小餘<lb/>
　大餘者一嵗之餘日五十四也小餘者兩月之餘分<lb/>
　五十八也是年仲冬甲子朔旦冬至日月合於牽牛<lb/>
　之初日數滿六十月分滿九百四十自前至此餘分<lb/>
<pb n="12a"/>
　皆盡故云無大小餘此以九百四十分為日法<lb/>
無大餘　無小餘<lb/>
　上大小餘者嵗之餘日月之餘分即所謂朔虚也此<lb/>
　大小餘者五日與四分日之一即所謂氣盈也是年<lb/>
　冬至與朔同日日數滿六十日分滿三十二自前至<lb/>
　此餘分皆盡故云無大小餘此以三十二分為日法<lb/>
焉逢攝提格太初元年十二<lb/>
　按元封七年十一月甲子改太初元年前巳云太初<lb/>
<pb n="12b"/>
　元年嵗名焉逄攝提格無大小餘此復云焉逄攝提<lb/>
　格太初元年而下書大小餘者蓋改太初元年自是<lb/>
　年十月嵗首始至五月詔用夏正又自是年正月始<lb/>
　則此年初承用十月為嵗首又改用正月為嵗首一<lb/>
　年共有十五箇月故前之無大小餘者自是年建子<lb/>
　之月夜半朔旦以前止後之有大小餘者又自此年<lb/>
　建子之月夜半朔旦以後而始所以皆系之太初元<lb/>
　年也<lb/>
<pb n="13a"/>
大餘五十四<lb/>
　嵗有十二月月有三十日當得三百六十日然月之<lb/>
　所以成由日月之㑹也故二十九日半有竒而月與<lb/>
　日㑹一嵗十二㑹法當小盡六月以除之止得三百<lb/>
　五十四日有竒以六甲除之五六三百餘五十四未<lb/>
　滿六十故云大餘五十四也<lb/>
小餘三百四十八<lb/>
　每二十九日九百四十分日之四百九十九月與日<lb/>
<pb n="13b"/>
　㑹而成一月除四百七十為半日猶多二十九分是<lb/>
　一月當得二十九日半餘二十九分以此半日合後<lb/>
　月半日足成一日外月餘二十九分十二月則餘三<lb/>
　百四十八分以未滿九百四十分未成一日故云小<lb/>
　餘三百四十八也<lb/>
大餘五<lb/>
　天左旋日一晝夜泝天右行一度三百六十五日四<lb/>
　分日之一行天一周故分天為三百六十五度四分<lb/>
<pb n="14a"/>
　度之一去嵗冬至起於牽牛之初今嵗冬至復至牽<lb/>
　牛之初則二十四氣終而復始當得三百六十五日<lb/>
　有竒以六甲除之六六三百六十猶餘五日故云大<lb/>
　餘五此大餘者日周天之餘數也<lb/>
小餘八<lb/>
　即前四分之一也在天為四分度之一在嵗為四分<lb/>
　日之一日得三十二分其一則八也嵗有三百六十<lb/>
　五日四分日之一是一嵗除三百六十五全日猶多<lb/>
<pb n="14b"/>
　八分故云小餘八此小餘者嵗日之竒分也<lb/>
端蒙單閼二年閏十三<lb/>
　端蒙乙也爾雅作旃蒙單<hi>音丹</hi>閼<hi>音遏</hi>卯也通鑑作著雍<lb/>
　攝提格著<hi>音儲</hi>雍戊也攝提格寅也則太初二年戊寅<lb/>
　嵗也<lb/>
大餘四十八<lb/>
　去嵗大餘五十四今嵗又餘五十四合一百八除六<lb/>
　甲六十日猶餘四十八日故曰大餘四十八也<lb/>
<pb n="15a"/>
小餘六百九十六<lb/>
　去嵗小餘三百四十八今嵗又餘三百四十八合六<lb/>
　百九十六故云小餘六百九十六也<lb/>
大餘十<lb/>
　去嵗大餘五今嵗又餘五日故云大餘十也<lb/>
小餘十六<lb/>
　去嵗小餘八今嵗又餘八合十六故云小餘十六也<lb/>
游兆執徐三年十二<lb/>
<pb n="15b"/>
　游兆丙也爾雅作柔兆執徐辰也通鑑作屠維單閼<lb/>
　屠維巳也單閼卯也則太初三年己卯嵗也<lb/>
大餘十二<lb/>
　去嵗大餘四十八今嵗又復五十四又通閏小一月<lb/>
　餘二十九又今嵗小餘積分得一合一百三十二日<lb/>
　除二六甲一百二十日餘十二日故云大餘十二也<lb/>
　以朔記之故併閏月數也<lb/>
小餘六百三<lb/>
<pb n="16a"/>
　去嵗小餘六百九十六今嵗又餘三百四十八又通<lb/>
　閏一月餘四百九十九合一千五百四十三除九百<lb/>
　四十分歸上成一日外餘六百三分故云小餘六百<lb/>
　三也<lb/>
大餘十五<lb/>
　去嵗大餘十今嵗又餘五日故云大餘十五也以氣<lb/>
　論之故不數閏月也<lb/>
小餘二十四<lb/>
<pb n="16b"/>
　去嵗小餘十六今嵗又餘八故云小餘二十四也<lb/>
彊梧大荒落四年十二<lb/>
　彊梧爾雅作彊圉丁也大荒落巳也通鑑作上章執<lb/>
　徐上章庚也執徐辰也則太初四年庚辰嵗也<lb/>
大餘七<lb/>
　去嵗大餘十二今嵗又餘五十四又今嵗小餘積分<lb/>
　得一合六十七日除六十日猶餘七日故云大餘七<lb/>
　也<lb/>
<pb n="17a"/>
小餘十一<lb/>
　去嵗小餘六百三今嵗又餘三百四十八合九百五<lb/>
　十一除九百四十分歸上成一日外猶餘十一分故<lb/>
　云小餘十一也<lb/>
大餘二十一<lb/>
　去嵗大餘十五今嵗又餘五日又今嵗小餘滿三十<lb/>
　二分得一日合二十一日故云大餘二十一也<lb/>
無小餘<lb/>
<pb n="17b"/>
　去嵗小餘二十四今嵗又餘八得三十二分已滿一<lb/>
　日歸上故云無小餘也<lb/>
徒維敦牂天漢元年閏十三<lb/>
　徒維戊也爾雅作屠維屬巳此云屬戊未詳敦牂午<lb/>
　也通鑑作重光大荒落重光辛也大荒落巳也則天<lb/>
　漢元年辛巳嵗也<lb/>
大餘一<lb/>
　去嵗大餘七今嵗又餘五十四合六十一除六十日<lb/>
<pb n="18a"/>
　外餘一日故云大餘一也<lb/>
小餘三百五十九<lb/>
　去嵗小餘十一今嵗又餘三百四十八合三百五十<lb/>
　九分故云小餘三百五十九也<lb/>
大餘二十六<lb/>
　去嵗大餘二十一今嵗又餘五日合二十六日故云<lb/>
　大餘二十六也<lb/>
小餘八<lb/>
<pb n="18b"/>
　去嵗無小餘自今嵗始又餘八故云小餘八也<lb/>
祝犂協洽二年十二<lb/>
　祝犂已也爾雅作著雍屬戊此屬己未詳協洽未也<lb/>
　通鑑作𤣥黓敦牂𤣥黓壬也敦牂午也則天漢二年<lb/>
　壬午嵗也<lb/>
大餘二十五<lb/>
　去嵗大餘一今嵗又餘五十四又通閏小一月餘二<lb/>
　十九又今嵗小餘積分得一合八十五日除六十日<lb/>
<pb n="19a"/>
　外猶餘二十五日故云大餘二十五也<lb/>
小餘二百六十六<lb/>
　去嵗小餘三百五十九今嵗又餘三百四十八又通<lb/>
　閏一月餘四百九十九合一千二百六除九百四十<lb/>
　分歸上成一日外猶餘二百六十六故云小餘二百<lb/>
　六十六也<lb/>
大餘三十一<lb/>
　去嵗大餘二十六今嵗又餘五日故云大餘三十一<lb/>
<pb n="19b"/>
　也<lb/>
小餘十六<lb/>
　去嵗小餘八今嵗又餘八故云小餘十六也<lb/>
商横涒灘三年十二<lb/>
　商横庚也爾雅作上章涒<hi>音吐魂翻</hi>灘申也通鑑作昭陽<lb/>
　協洽昭陽癸也協洽未也則天漢三年癸未嵗也<lb/>
大餘十九<lb/>
　去嵗大餘二十五今嵗又餘五十四合七十九除六<lb/>
<pb n="20a"/>
　十日外猶餘十九日故云大餘十九也<lb/>
小餘六百一十四<lb/>
　去嵗小餘二百六十六今嵗又餘三百四十八合六<lb/>
　百一十四分故云小餘六百一十四也<lb/>
大餘三十六<lb/>
　去嵗大餘三十一今嵗又餘五日故云大餘三十六<lb/>
　也<lb/>
小餘二十四<lb/>
<pb n="20b"/>
　去嵗小餘十六今嵗又餘八故云小餘二十四也<lb/>
昭陽作噩四年閏十三<lb/>
　昭陽辛也爾雅屬癸此屬辛未詳作噩酉也通鑑作<lb/>
　閼逄涒灘閼逄甲也涒灘申也則天漢四年甲申嵗<lb/>
　也<lb/>
大餘十四<lb/>
　去嵗大餘十九今嵗五十四又今嵗小餘積分得一<lb/>
　合七十四日除六十日外猶餘十四日故云大餘十<lb/>
<pb n="21a"/>
　四也<lb/>
小餘二十二<lb/>
　去嵗小餘六百一十四今嵗又餘三百四十八合九<lb/>
　百六十二除九百四十分歸上成一日外猶餘二十<lb/>
　二分故云小餘二十二也<lb/>
大餘四十二<lb/>
　去嵗大餘三十六今嵗又餘五日又今嵗小餘滿三<lb/>
　十二分得一日合四十二日故云大餘四十二也<lb/>
<pb n="21b"/>
無小餘<lb/>
　去嵗小餘二十四今嵗又餘八得三十二分　滿一<lb/>
　日歸上故云無小餘也<lb/>
横艾淹茂大始元年十二<lb/>
　横艾壬也爾雅壬為𤣥黓此未詳淹茂戌也通鑑作<lb/>
　旃蒙作噩旃蒙乙也作噩酉也則太始元年乙酉嵗<lb/>
　也<lb/>
大餘三十七<lb/>
<pb n="22a"/>
　去嵗大餘十四今嵗又餘五十四又通閏小一月餘<lb/>
　二十九合九十七日除六十日外猶餘三十七日故<lb/>
　云大餘三十七也<lb/>
小餘八百六十九<lb/>
　去嵗小餘二十二又通閏一月餘四百九十九今嵗<lb/>
　又餘三百四十八合八百六十九故云小餘八百六<lb/>
　十九也<lb/>
大餘四十七<lb/>
<pb n="22b"/>
　去嵗大餘四十二今嵗又餘五日故云大餘四十七<lb/>
　也<lb/>
小餘八<lb/>
　去嵗無小餘自今嵗始又餘八故云小餘八也<lb/>
尚章大淵獻二年閏十三<lb/>
　尚章癸也爾雅上章屬庚此屬癸未詳大淵獻亥也<lb/>
　通鑑作柔兆閹茂柔兆丙也閹茂戌也則太始二年<lb/>
　丙戊嵗也<lb/>
<pb n="23a"/>
大餘三十二<lb/>
　去嵗大餘三十七今嵗又餘五十四又今嵗小餘積<lb/>
　分得一合九十二日除六十日外猶餘三十二日故<lb/>
　云大餘三十二也<lb/>
小餘二百七十七<lb/>
　去嵗小餘八百六十九今嵗又餘三百四十八合一<lb/>
　千二百一十七除九百四十分歸上成一日外猶餘<lb/>
　二百七十七分故云小餘二百七十七也<lb/>
<pb n="23b"/>
大餘五十二<lb/>
　去嵗大餘四十七今嵗又餘五日故云大餘五十二<lb/>
　也<lb/>
小餘一十六<lb/>
　去嵗小餘八今嵗又餘八故云小餘一十六也<lb/>
　按史記起焉逢攝提格太初元年至祝犂大荒落建<lb/>
　始四年合一蔀七十六年紀朔與至大小餘通閏計<lb/>
　之其數皆合今取十年為例餘可𩔖推但以通鑑長<lb/>
<pb n="24a"/>
　厯較之其名多所不合又史記閏在前年而通鑑閏<lb/>
　皆在次年至史記通閏計大小餘亦皆在次年姑存<lb/>
　於右以竢更攷<lb/>
　　　古今厯法<lb/>
黄帝調厯　辛卯元<lb/>
　黄帝迎日推筴使羲和占日常儀占月車區占星氣<lb/>
　建五行察𤼵斂起消息正閏餘述而著焉謂之調厯<lb/>
顓帝厯　乙卯元<lb/>
<pb n="24b"/>
　顓帝命南正重司天北正黎司地建孟春以為元是<lb/>
　為厯宗唐一行日度議引洪範傳曰厯始於顓帝上<lb/>
　元太始閼逄攝提格之嵗畢陬之月朔日己巳立春<lb/>
　七曜俱在營室五度<lb/>
虞厯　戊午元<lb/>
　在璿璣玉衡以齊七政<lb/>
夏厯　丙寅元<lb/>
殷厯　甲寅元<lb/>
<pb n="25a"/>
　湯作商厯以十一月甲子合朔冬至為上元<lb/>
周厯　丁巳元<lb/>
魯厯　庚子元<lb/>
　晉姜岌因春秋日食攷其晦朔不知用何厯班固以<lb/>
　為春秋因魯厯魯厯不正故置閏失其序命厯序曰<lb/>
　孔子治春秋退修殷之故厯則春秋宜用殷厯今攷<lb/>
　之交㑹又與殷厯不相應又經率多一日傳率少一<lb/>
　日<lb/>
<pb n="25b"/>
　以上七厯謂之古厯若六厯則不數虞厯皆以四分<lb/>
　起數十九嵗為一章凡七閏計二百三十五月一嵗<lb/>
　凡三百六十五日四分日之一一月二十九日九百<lb/>
　四十分日之四百九十九<lb/>
　自黄帝至周凡二千四百一十四年而厯止七改<lb/>
秦用顓帝厯<lb/>
西漢顓帝厯<lb/>
　初張蒼言顓帝厯比六厯䟽濶中最為微近又以髙<lb/>
<pb n="26a"/>
　祖十月至霸上故因秦時本十月為嵗首而用顓帝<lb/>
　乙卯厯<lb/>
武帝　太初厯　丁丑元　餘分置於斗分<lb/>
　元封七年上與兒寛等議以七年為元年詔公孫卿<lb/>
　壺遂司馬遷議造漢厯乃以前厯上元太初四千六<lb/>
　百二十七嵗至元封七年復得閼逢攝提格之嵗中<lb/>
　冬十一月甲子朔旦冬至日月在建星太嵗在子巳<lb/>
　得太初本星度始變四分法以律起厯律容一龠積<lb/>
<pb n="26b"/>
　八十一寸以八十一為日法一月二十九日八十一<lb/>
　分日之四十三一嵗餘則増四分法六千一百五十<lb/>
　六分日之一故積六千一百五十六年則増多四分<lb/>
　法之一日亦以十九嵗為一章<lb/>
成帝三統厯　庚戌元　其法因襲太初<lb/>
　劉向緫六厯列是非作五紀論子歆作三統厯以為<lb/>
　易與春秋天人之道也是故元始有象一也春秋二<lb/>
　也三統三也四時四也合而為十成五體以五乗十<lb/>
<pb n="27a"/>
　大衍之數也而道據其一其餘四十九所當用也故<lb/>
　蓍數以象兩兩之得九十八三之得二百九十四四<lb/>
　之得一千一百七十六又歸竒象閏餘分十九及據<lb/>
　一加之為一千一百九十六兩之得二千三百九十<lb/>
　二為月法黄鐘其實一龠故八十一為日法合天地<lb/>
　終數得十九為閏法以閏法乗日法得千五百二十<lb/>
　九為統法參統法得四千六百一十七為元法參天<lb/>
　九兩地十得四十七為㑹數五位乗㑹數得二百三<lb/>
<pb n="27b"/>
　十五為章月故千五百三十九嵗為統四千六百一<lb/>
　十七嵗為一元經嵗四千五百六十灾嵗五十七天<lb/>
　施復於子地化自丑畢於辰人生自寅成於申故厯<lb/>
　數三統天以甲子夏正月朔地以甲辰商正月朔人<lb/>
　以甲申周正月朔孟仲季迭用事為統首<lb/>
東漢章帝四分厯　庚申元　章法日法與古厯同<lb/>
　元和二年太初失天益逺日月宿度相覺浸多章帝<lb/>
　知其錯謬召治厯編訢李梵等綜校其状詔令改行<lb/>
<pb n="28a"/>
　四分<lb/>
靈帝乾象厯　己丑元　始減斗分<lb/>
　光和中榖城門候劉洪始悟四分於天䟽濶乃減斗<lb/>
　分更以五百八十九為紀法百四十五為斗分仍以<lb/>
　十九嵗為一章而造乾象厯又制遲疾厯以歩月行<lb/>
　方於太初四分轉精密矣<lb/>
　宋何承天曰四分於天出三百年而盈一日積世不<lb/>
　悟徒云建厯之本必先立元劉歆三統法尤復䟽濶<lb/>
<pb n="28b"/>
　方於四分六千餘年又益一日揚雄心惑其説採為<lb/>
　太𤣥班固謂之最密著於漢志李洪曰太初多一日<lb/>
　冬至日值斗而云在牽牛踈濶不可復用唐一行曰<lb/>
　三統厯追攷春秋所書三十六食僅得其一故杜預<lb/>
　攷古今十厯以驗春秋乃知三統之最踈<lb/>
　乾象厯自黄初後改厯者皆斟酌其法洪術遂為後<lb/>
　代推歩之表<lb/>
　　右漢凡四百年而厯五改謂顓帝厯太初三統四<lb/>
<pb n="29a"/>
　　分乾象厯也<lb/>
魏文帝黄初厯<lb/>
　黄初中韓翊以乾象減斗分太過後當先天造黄初<lb/>
　厯以四千八百八十三為紀法千二百五十為斗分<lb/>
明帝景初厯　壬辰元　以上十二厯立元不同必始<lb/>
　以甲子<lb/>
　楊偉言韓翊據劉洪之術知貴其術而棄其論至景<lb/>
　初元年偉改造景初厯欲以大吕之月為嵗首建子<lb/>
<pb n="29b"/>
　之月為厯初遂以建丑之月為正改其年三月為孟<lb/>
　夏三年正月復用夏正晉姜岌曰古厯斗分強不可<lb/>
　施於今乾象斗分細不可通於古景初雖得其中而<lb/>
　日之所在乃差四度合朔虧盈皆不及其次<lb/>
　景初厯法自曹魏渉兩晉至宋元嘉始改凡用二百<lb/>
　八十年韓翊楊偉咸遵劉洪之議未及洪之深妙蓋<lb/>
　二厯寫子模母終不過洪之術也<lb/>
蜀仍漢四分厯<lb/>
<pb n="30a"/>
呉用乾象厯<lb/>
　王蕃以劉洪術制儀象及論故呉用乾象厯<lb/>
西晉武帝泰始厯　即景初厯改名<lb/>
　正厯泰始十年上元甲子朔夜半冬至日月五星始<lb/>
　於星紀為正厯<lb/>
　春秋長厯　杜預作<lb/>
　乾度厯　咸寜中李修王顯依杜預長厯論為術名<lb/>
　乾度厯表上之<lb/>
<pb n="30b"/>
東晉元帝渡江後更以乾象五星法代楊偉厯<lb/>
穆帝通厯<lb/>
　永初八年王朔之造通厯始以甲子為上元<lb/>
武帝三紀甲子元厯<lb/>
　太元中姜岌造三紀甲子元厯以為治厯之道必審<lb/>
　日月之行然後可以上攷天時下察地紀一失其本<lb/>
　四時變移自羲皇暨漢魏各自制厯以求厥中攷其<lb/>
　䟽密惟交㑹薄蝕可以驗之<lb/>
<pb n="31a"/>
　　晉厯有五曰㤗始乾度乾象通厯三紀然終晉之<lb/>
　　世止用㤗始厯餘厯不果行<lb/>
宋七曜厯　何承天表言徐廣有此厯不<hi>闕</hi>
武帝永初厯<lb/>
　永初元年改㤗始厯為永初厯<lb/>
文帝元嘉厯<lb/>
　元嘉二十一年何承天造元嘉新厯刻漏以為月盈<lb/>
　則食月食之衝知日所在又以中星驗之知堯時冬<lb/>
<pb n="31b"/>
　至日在須女十度今在斗十七度又測景以校二至<lb/>
　差三日有餘則今之冬至日應在斗十三四度於是<lb/>
　更立新法冬至徙上三日五時日之所在移四度又<lb/>
　月有遲疾前厯合朔月食不在朔望今皆以盈縮定<lb/>
　其小餘以正朔望之日<lb/>
　元始厯　元嘉十四年河西王牧犍遣使獻敦煌趙<lb/>
　<graphic n="KR1835" url="https://raw.githubusercontent.com/kanripo/KR-Gaiji/master/images/KR1835.png" mimeType="image/png"/>所造甲寅元厯又名元始厯<lb/>
齊用元嘉厯<lb/>
<pb n="32a"/>
梁武帝初興因齊舊用元嘉厯<lb/>
　元嘉厯用於宋渉齊至梁凡六十五年<lb/>
　大明厯<hi>又名甲子元歴</hi>甲子上元　始破章法<lb/>
　天監中用祖沖之甲子元厯始以三百九十一嵗之<lb/>
　中置為百四十四閏積四千八百三十六月雖斗分<lb/>
　章法各有不同併日法度法兩者並立則猶無異於<lb/>
　古日法者約合朔之法度法者約嵗周之法<lb/>
　大同厯　大同十年詔太史虞氏更造大同新厯以<lb/>
<pb n="32b"/>
　甲子為元未及施用而遭侯景之亂<lb/>
陳用大明厯　大明厯用於梁訖陳凡八十年<lb/>
　南朝五厯元始大同二厯不用永初又因晉舊四朝<lb/>
　所用惟元嘉大明二歴而已<lb/>
北魏　初魏入中原得景初厯世祖克沮渠氏得趙<graphic n="KR1835" url="https://raw.githubusercontent.com/kanripo/KR-Gaiji/master/images/KR1835.png" mimeType="image/png"/>
　元始厯髙宗興安二年始行之<lb/>
明帝正光厯　壬子元<lb/>
　正光中崔光取張龍祥等九家所上厯候驗得失合<lb/>
<pb n="33a"/>
　為一厯以壬子為元應魏水德命曰正光厯<lb/>
　靈憲厯　信都芳用祖常之法私撰靈憲厯書未成<lb/>
　月大小法莫攷<lb/>
　五寅元厯　太武時崔浩謂自秦漢以來妄造厯術<lb/>
　者皆不得天道之正宜改厯術以從天道曰五寅元<lb/>
　厯奏請宣示中書坐誅不果用終魏世惟用元始正<lb/>
　光二厯<lb/>
東魏興光厯　甲子元　興和元年以正光厯浸差命<lb/>
<pb n="33b"/>
　李業興更加修正以甲子為元號曰興光厯<lb/>
西魏用興光厯<lb/>
北齊文宣帝天保厯　天保元年命宋景業叶圖䜟造<lb/>
　天保厯<lb/>
　甲寅元厯　董峻鄭元偉立議非天保厯之妄於武<lb/>
　平七年同上甲寅元厯<lb/>
後周明帝周厯<lb/>
　武成元年始造周厯於是胡克遜庾季才及諸日者<lb/>
<pb n="34a"/>
　采祖暅舊議通簡南北之術然周齊並時而厯差一<lb/>
　日及武帝時而天和作矣<lb/>
　天和厯　甄鸞所上<lb/>
宣帝景德元厯<lb/>
　大象年間太史馬顯上景德元厯即行之<lb/>
隋文帝己巳元厯<lb/>
　初隋髙祖輔周欲以符命曜天下道士張賔知上意<lb/>
　乃自言星厯有代謝之證更造新厯用何承天法微<lb/>
<pb n="34b"/>
　加増損開皇四年行之<lb/>
　張胄元厯　己巳元厯既行劉孝孫劉焯並稱其失<lb/>
　所駁六條十七年張胄元論日影長短羣臣咸以為<lb/>
　密乃行胄元所造歴<lb/>
　皇極厯　劉焯増修張胄元厯名曰皇極厯又名甲<lb/>
　子元厯<lb/>
　北朝元魏厯曰五寅元元始正光靈憲東魏髙齊厯<lb/>
　曰興光天保甲寅元後周隋氏厯曰天和景徳己巳<lb/>
<pb n="35a"/>
　元皇極言厯者不一行之數十年輙復差繆故南朝<lb/>
　則以何承天為宗北朝則依趙<graphic n="KR1835" url="https://raw.githubusercontent.com/kanripo/KR-Gaiji/master/images/KR1835.png" mimeType="image/png"/>祖沖之為據<lb/>
唐髙祖戊寅元厯<lb/>
　傅仁均作以髙祖戊寅年受禪遂以戊寅為元用於<lb/>
　武德二年閱明年而月蝕比不驗明年詔祖孝孫等<lb/>
　攷定乃畧去其尤踈濶者<lb/>
髙宗麟德甲子元厯　始併日法度法而立緫法<lb/>
　李淳風以戊寅元厯推歩既踈乃増損劉焯皇極厯<lb/>
<pb n="35b"/>
　作麟德甲子元厯以古厯有章蔀有元紀有日分度<lb/>
　分參差不齊始併日法度法為一而立緫法緫法一<lb/>
　千三百四十嵗有三百六十五日一千三百四十分<lb/>
　日之三百三十八一月二十九日一千三百四十分<lb/>
　日之七百十一當時以為密<lb/>
　經緯厯　太史令瞿曇羅所上與麟德厯參行<lb/>
武后光宅厯<lb/>
　瞿曇羅作<lb/>
<pb n="36a"/>
中宗乙巳元厯<lb/>
　南宫説作中宗以乙巳年反正遂以乙巳為元<lb/>
𤣥宗開元大衍厯　以三千四十分為日法<lb/>
　開元九年麟德厯書日蝕比不效詔一行作新厯推<lb/>
　大衍數立術以應之較經史所書氣朔日名宿度可<lb/>
　考者皆合以一六為爻位之統五十為大衍之母合<lb/>
　二始以位剛柔所以明天一地二之數合二中以通<lb/>
　律歴所以正天五地六之數合二終以紀閏餘所以<lb/>
<pb n="36b"/>
　窮天九地十之數以生乗成於六百而得天中之積<lb/>
　以成乗生又於六百而得地中之積自一六至五六<lb/>
　一七至五七一八至五八一九至五九一十至五十<lb/>
　生成相乗各有六百於是而得千二百之算此大衍<lb/>
　起數皆出於易其詳本於天地之二中始於冬至之<lb/>
　中氣以晦朔定日月之㑹以日度正周天之數以卦<lb/>
　氣定七十二候以中星正二十四氣用以較古今之<lb/>
　薄蝕五星之變差而開元厯課皆第一自太初至麟<lb/>
<pb n="37a"/>
　德厯有二十三家與天雖近而未密至一行密矣其<lb/>
　倚數立法固無以易後世雖有改作皆依倣而已<lb/>
○西域九執厯<lb/>
　開元二十一年陳𤣥景南宫説奏大衍寫九執厯其<lb/>
　術未盡詔侍御史李麟等校靈臺候簿大衍十得七<lb/>
　八九執才一二焉<lb/>
肅宗至德厯<lb/>
　山人韓頴言大衍或誤頴乃増損其術更名曰至德<lb/>
<pb n="37b"/>
　厯<lb/>
代宗寳應五紀厯<lb/>
　代宗以至德厯不與天合詔司天郭獻之等復用麟<lb/>
　德元紀更立嵗差増損遲疾交㑹及五星差數以寫<lb/>
　大衍舊術上元七曜起赤道虚四度與大衍小異者<lb/>
　九事而已<lb/>
德宗建中正元厯<lb/>
　德宗時五紀厯氣朔加時稍後天推測星度與大衍<lb/>
<pb n="38a"/>
　差率頗異司天徐承嗣等雜麟德大衍之㫖治新厯<lb/>
　上元七曜起赤道虚四度其氣朔𤼵斂日躔月離晷<lb/>
　漏交㑹悉如五紀法<lb/>
憲宗元和觀象厯<lb/>
　元和二年司天徐昴所上然無章蔀之數至於𤼵斂<lb/>
　啟閉之候循用舊法測驗不合<lb/>
穆宗長慶宣明厯<lb/>
　穆宗即位以為累世纉緒必更厯紀乃詔日官改造<lb/>
<pb n="38b"/>
　厯術名曰宣明上元七曜起赤道虚九度其氣朔𤼵<lb/>
　斂日躔月離皆因大衍晷漏交㑹稍増損之更立新<lb/>
　度以歩五星<lb/>
昭宗景福崇𤣥厯<lb/>
　時宣明施行已久數亦漸差邊岡改治新厯岡用算<lb/>
　巧能馳騁反復於乗除間雖籌䇿便易而冥於本原<lb/>
　唐終始二百九十餘年而厯九改謂戊寅麟德大衍<lb/>
　至德五紀正元觀象宣明崇𤣥也<lb/>
<pb n="39a"/>
五代初用唐崇𤣥厯<lb/>
唐建中符天厯　不立上元以唐顯慶五年庚申起術<lb/>
　者曹士薦始變古法以顯慶五年為上元雨水為氣<lb/>
　首號符天厯世謂之小厯祇行於民間<lb/>
晉調元厯<lb/>
　晉髙祖時馬重績更造新厯以符天厯為法不復推<lb/>
　古上元甲子冬至七曜之㑹而起唐天寳十四載乙<lb/>
　未為上元用正月雨水為氣首行之五年輙差而復<lb/>
<pb n="39b"/>
　崇𤣥厯<lb/>
周明𤣥厯<lb/>
　廣順中博士王處訥私撰明𤣥厯於家<lb/>
　萬分厯　民間所用<lb/>
世宗顯德欽天厯<lb/>
　王朴通於厯數造欽天厯包萬象以為法齊七政以<lb/>
　立元測圭箭以候氣審脁朒以定朔明九道以歩月<lb/>
　按遲疾以推星攷黄道之邪正辨天勢之升降而交<lb/>
<pb n="40a"/>
　蝕詳焉乃以一篇歩日一篇歩月一篇歩星以卦氣<lb/>
　滅沒為下篇世宗嘉之詔以明年正月朔旦為始自<lb/>
　前諸厯並廢初欽天厯成王處訥曰此厯可且行久<lb/>
　則差矣既而果然宋興乃命處訥正之<lb/>
蜀永昌厯　正象厯<lb/>
南唐齊政厯<lb/>
宋太祖建隆應天厯<lb/>
　建隆二年以欽天厯時刻差謬命有司重加研覈四<lb/>
<pb n="40b"/>
　年王處訥上新厯號應天厯<lb/>
太宗乾元厯<lb/>
　太平興國中以應天厯置閏有差詔呉昭素等造新<lb/>
　厯頗為精密其後朔望有差<lb/>
真宗儀天厯<lb/>
　咸平四年王熙元獻新厯更名儀天趙昭逸請覆之<lb/>
　而不從後二嵗厯果差昭逸言熒惑度數稍謬復推<lb/>
　驗之果如其説<lb/>
<pb n="41a"/>
仁宗崇天厯<lb/>
　天聖中司天監上新厯賜名崇天<lb/>
英宗明天厯<lb/>
　司天言崇天厯五星之行及諸氣節有差又以日蝕<lb/>
　差詔周琮改造新厯以范鎮詳定號明天厯<lb/>
神宗奉天厯<lb/>
　熙寜中月食東方與厯不叶詔厯官雜候詔衛朴改<lb/>
　造視明天厯朔減二刻厯成沈括上之號奉天厯<lb/>
<pb n="41b"/>
哲宗觀天厯<lb/>
　初以奉天日食不當詔集厯家攷驗有司言奉天有<lb/>
　後天之差詔改造厯元祐六年厯成詔以觀天為名<lb/>
徽宗占天厯<lb/>
　崇寜三年命姚虞輔造占天厯<lb/>
　紀元厯　蔡京令虞輔更造厯用帝受命之年即位<lb/>
　之日元用庚辰日起己卯厯成而名以紀元<lb/>
　臨川呉氏曰紀元厯一日萬分至今承用雖其分愈<lb/>
<pb n="42a"/>
　細然其數整齊難與天合西山蔡氏用邵子元㑹運<lb/>
　世嵗月日辰之例嘗即其法推算與古差殊乃知其<lb/>
　説甚美其術則踈猶欲因之再為更定以追古合天<lb/>
　而未能也<lb/>
髙宗統元厯<lb/>
　紀元立朔既差定臘亦舛日食不驗建炎三年改造<lb/>
　統元厯元用甲子日起甲子從古厯法起朔旦甲子<lb/>
　夜半冬至之法<lb/>
<pb n="42b"/>
孝宗乾道厯　以統元厯日食有差改造乾道厯<lb/>
　淳熙厯　淳熙中又改此厯<lb/>
光宗㑹元厯<lb/>
　紹熙元年厯成去年趙渙言淳熙厯今嵗冬至後天<lb/>
　一辰詔改造新厯劉孝榮與呉澤荆大聲同造詔以<lb/>
　㑹元為名<lb/>
寜宗統天厯<lb/>
　慶元五年厯成初㑹元厯既成布衣王孝禮言劉孝<lb/>
<pb n="43a"/>
　榮未嘗以銅表圭面測景故冬至後天去年九月朔<lb/>
　太史言日蝕在夜而草澤言日蝕在晝驗視如草澤<lb/>
　言乃改造厯<lb/>
　開禧厯<lb/>
理宗㑹天厯<lb/>
　淳祐十二年春新厯成賜名㑹天<lb/>
　宋三百餘年而厯十八改文公曰今之造厯者無定<lb/>
　法只是趕趂天之行度以求合或過則損不及則益<lb/>
<pb n="43b"/>
　所以多差古厯書必有一定之法而今亡矣三代以<lb/>
　下造厯者愈精愈密而愈多差由不得古人一定之<lb/>
　法也天運無常日月星辰或過不及自是不齊使能<lb/>
　以我法之有定而律彼之無定自無差矣<lb/>
本朝授時厯<lb/>
　臨川呉氏書纂言曰今授時厯不立差法但日夜占<lb/>
　候以求合於天然則正與古厯簡易未立差法但隨<lb/>
　時占候修改以與天合者同意<lb/>
<pb n="44a"/>
　至元十七年太史郭守敬奏欽惟聖朝統一六合<lb/>
　肇造區夏専命臣等改治新厯臣等用創造簡儀<lb/>
　髙表憑其測到實數所考正者凡七事一曰冬至<lb/>
　自丙子年立冬後依每日測到晷景逐日取對冬<lb/>
　至前後日差同者為凖得丁丑年冬至在戊戌日<lb/>
　夜半後八刻半又定丁丑夏至在庚子日夜半後<lb/>
　七十刻又定戊寅冬至在癸卯日夜半後三十三刻<lb/>
　己卯冬至在戊申日夜半後五十七刻半庚辰冬至<lb/>
<pb n="44b"/>
　在癸丑日夜半後八十一刻半各減大明厯十八刻<lb/>
　逺近相符前後應凖二曰嵗餘自劉宋大明厯以来<lb/>
　凡測景驗氣得冬至時刻真數者有六用以相距各<lb/>
　得其時合用嵗餘今考驗四年相符不差仍自宋大<lb/>
　明壬寅年距至今日八百一十年每嵗合得三百六<lb/>
　十五日二十四刻二十五分其二十五分為今厯嵗<lb/>
　餘合用之數三曰日躔用至元丁丑四月癸酉望月<lb/>
　食既推求日躔得冬至日躔赤道箕宿十度黄道箕<lb/>
<pb n="45a"/>
　九度有竒仍憑毎日測到太陽躔度或憑星測月或<lb/>
　憑月測日或徑憑星度測日立術推算起自丁丑正<lb/>
　月至己卯十二月凡三年共得一百三十四事皆躔<lb/>
　於箕與月食相符四曰月離自丁丑以來至今憑毎<lb/>
　日測到逐時太隂行度推算變從黄道求入轉極遲<lb/>
　極疾并平行處前後凡十三轉計五十一事内除去<lb/>
　不真的外有三十事得大明厯入轉後天又因考驗<lb/>
　交食加大明厯三十刻與天道合五曰入交自丁丑<lb/>
<pb n="45b"/>
　五月以來憑毎日測到太隂去極度數比擬黄道去<lb/>
　極度得月道交於黄道共得八事仍依日食法度推<lb/>
　求皆有食分得入交時刻與大明厯所差不多六曰<lb/>
　二十八宿距度自漢太初厯以來距度不同互有損<lb/>
　益大明厯則於度下餘分附以太半少皆私意牽就<lb/>
　未嘗實測其數今新儀皆細刻周天度分毎度為三<lb/>
　十六分以距線代管窺宿度餘分並依實測不以私<lb/>
　意牽就七曰日出入晝夜刻大明厯日出入晝夜刻<lb/>
<pb n="46a"/>
　皆據汴京為凖其刻數與大都不同今更以本方北<lb/>
　極出地髙下黄道出入内外度立術推求毎日日出<lb/>
　入晝夜刻得夏至極長日出寅正二刻日入戌初二<lb/>
　刻晝六十二刻夜三十八刻冬至極短日出辰初二<lb/>
　刻日入申正二刻晝三十八刻夜六十二刻永為定<lb/>
　式所創法者凡五事一曰太陽盈縮用四正定氣立<lb/>
　為升降限依立招差求得毎日行分初末極差積度<lb/>
　比古為密二曰月行遲疾古厯皆用二十八限今以<lb/>
<pb n="46b"/>
　萬分日之八百二十分為一限凡析為三百三十六<lb/>
　限依垜疊招差求得轉分進退其遲疾度數逐時不<lb/>
　同蓋前所未有三曰黄赤道差舊法以一百一度相<lb/>
　減相乗今依算術勾股弧矢方圎斜直所容求到度<lb/>
　率積差差率與天道實為脗合四曰黄赤道内外度<lb/>
　據累年實測内外極度二十三度九十分以圎容方<lb/>
　直矢接勾股為法求毎日去極與所測相符五曰白<lb/>
　道交周舊法黄道變推白道以斜求斜今用立渾比<lb/>
<pb n="47a"/>
　量得月與赤道正交距春秋二正黄赤道正交一十<lb/>
　四度六十六分擬以為法推逐月毎交二十八宿度<lb/>
　分於理為盡<lb/>
　<lb/>
　<lb/>
　<lb/>
　<lb/>
　<lb/>
<pb n="47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書通考卷二<lb/>
</p>
<p>
</p>
  </div>
</body>
</text>
</TEI>
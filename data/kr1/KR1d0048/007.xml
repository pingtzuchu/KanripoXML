<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮小疏卷七</head> <lb/>
    <p>
<pb n="1a"/>
欽定四庫全書<lb/>
　儀禮小疏卷七<lb/>
　　　　　　　　　　　　　　呉江沈彤撰<lb/>
　公食大夫禮<lb/>
魚腊飪<lb/>
　注云食禮宜熟饗有腥者疏云樂記云大饗而俎腥<lb/>
　魚鄭注云以腥魚為俎實不臑熟之是饗禮有腥也<lb/>
　又左傳云王享有體薦<hi>宣十六年</hi>以饗禮用體薦則腥矣<lb/>
<pb n="1b"/>
　故禮記云腥其俎謂豚解而腥之豚解者皆腥也按<lb/>
　左傳杜注云享則半解其體而薦之半解其體謂用<lb/>
　半體而以豚解之法解之葢四段而非七體又按禮<lb/>
　記郊特牲疏云周語云禘郊之事則有全烝是郊祭<lb/>
　天有熟也全烝即豚解合升之謂又士喪禮鼎實四<lb/>
　鬄合升則豚解豈必皆腥乎賈亦有未盡者<lb/>
賔升將飯公揖退于箱<lb/>
　此箱謂序外東箱覲禮記所云凡俟于東箱一也故<lb/>
<pb n="2a"/>
　注云箱東夾之前俟事之處云東夾前<hi>此東夾前與士喪禮注東</hi>
　<hi>夾前不同</hi>則分夾之前半而當棟與楣之間矣近正堂故<lb/>
　俟事于此為便謂之箱者形長方似箱耳又棟與楣<lb/>
　之間謂之箱亦可謂之堂特牲云凡席兩敦在西堂<lb/>
　注云西夾之前近南東疏云按爾雅注廂夾室前堂<lb/>
　此西堂即西廂也至楣與屐之間可謂之堂不可謂<lb/>
　之箱此經公退揖於箱為欲安賔而任賔食也若在<lb/>
　楣與屐之間則居非其所賔何以安其不然也必矣<lb/>
<pb n="2b"/>
　又朱子殿屋厦屋説云東序之東西序之西為夾亦<lb/>
　謂之箱説文云廂廊也廊東西外也是廂亦夾之通<lb/>
　稱<hi>春官肆師賈疏云夾室謂兩箱夾室</hi>萬充宗云爾雅云室有東西廂<lb/>
　曰廟無東西廂有室曰寢郭璞注云箱夾室前堂考<lb/>
　燕禮小臣師立于東堂下士喪禮小歛奠饌于東堂<lb/>
　下二禮皆行于寢是諸侯及士其寢皆有夾室前堂<lb/>
　矣然則廟寢奚别乎萬之意葢以爾雅之寢為正寢<lb/>
　故以郭注為誤不知其寢為廟之寢而室亦非生人<lb/>
<pb n="3a"/>
　之室也按邢昺疏云凡太室有夾室前堂者曰廟但<lb/>
　有太室者曰寢引月令鄭注前廟後寢為證其説甚<lb/>
　明故朱子及陳用之皆從之萬不察此而疑郭注之<lb/>
　誤則誤矣<lb/>
　附左右異尚考<lb/>
士冠禮筮于庿門主人𤣥冠朝服緇帶素鞸即位于門<lb/>
東西面有司如主人服即位于西方東面北上<lb/>
　主人位東而有司位西尚右也有司賔也凡賔位皆<lb/>
<pb n="3b"/>
　在右<lb/>
筮人執筴抽上韇兼執之進受命於王人宰自右少退<lb/>
贊命註筮人有司主三易者進前也自西方而前少儀<lb/>
曰贊幣自左詔辭自右疏地道尊右故贊命在右是以<lb/>
士之喪禮亦云命筮者在主人之右註云命尊者宜由<lb/>
右出特牲云宰自主人之左贊命不由右者為神求吉<lb/>
變故也士喪在右不在左者以其始死未忍異于生故<lb/>
在右也又士喪禮疏命尊者宜由右出對贊幣卑者在<lb/>
<pb n="4a"/>
左言也<lb/>
　宰自右贊命自主人之北也地道尊右本逸周書武<lb/>
　順篇云天道尚左日月西移地道尚右水道東流日<lb/>
　月西移謂自東而西左旋也水道東流謂自西而東<lb/>
　右旋也東左屬陽陽天之本也故天道尚之西右屬<lb/>
　隂隂地之本也故地道尚之南左亦屬陽北右亦屬<lb/>
　隂諸本天道尚右地道尚左誤甚<lb/>
　敖氏集説凡卜筮于門者皆西面筮宅于兆南則北<lb/>
<pb n="4b"/>
　面葢以西北隂方故鄉之以求諸神鬼也<lb/>
筮人許諾右還即席坐西面卦者在左註東面受命右<lb/>
還北行就席疏上文有司在西方東面主人在門東西<lb/>
面今從門西東而主人之宰命之故知東面受命也主<lb/>
人在門外之東南席當門中故知右還北行乃得西面<lb/>
就席坐也<lb/>
　上文進受命于主人稍前耳仍在西方東面既受命<lb/>
　則自西而東轉向北行就席也卦者在左卑于筮人<lb/>
<pb n="5a"/>
　也此席北上<lb/>
厥明夕為期于庿門之外主人立于門東兄弟在其南<lb/>
少退西面北上有司皆如宿服立于西方東面北上<lb/>
　凡立于門外者東西面皆北上不以尚左尚右為義<lb/>
　北上亦地道也<lb/>
爵弁皮弁緇布冠各一匴執以待于西坫南南面東上<lb/>
賔升則東面註坫在堂角<lb/>
　東上亦尚左也陳氏禮書南面而東上及東面則北<lb/>
<pb n="5b"/>
　上矣不言者可知也<lb/>
主人𤣥端爵韠立于阼階下直東序西面兄弟畢袗𤣥<lb/>
立于洗東西面北上注位在洗東退于主人<lb/>
　凡立于堂下者亦東西面皆北上與門外同<lb/>
主人迎出門左西面再拜賔答拜註左東也出以東為<lb/>
左入以東為右疏據主人在東<hi>故作西誤今改正</hi>出則以西為<lb/>
右入以西為左也<lb/>
　凡主人出入皆在門東不據身之左右<lb/>
<pb n="6a"/>
贊者盥于洗西升立于房中西面南上<lb/>
　朱子曰贊者西面則負東墉而在將冠者之東矣<lb/>
　敖氏集説房中南上賔位也特牲饋食内賔東面于<lb/>
　西墉下亦南上是也彤謂凡立于房中者東西面皆<lb/>
　南上不以尚左尚右為義南上亦天道也<lb/>
主人之贊者筵于東少北西面註東序主人位也適子<lb/>
冠于阼少北辟主人<lb/>
　敖氏集説此席南上彤謂以此云少北下云南端知<lb/>
<pb n="6b"/>
　之曲禮曰席東鄉西鄉以南方為上本據室中言堂<lb/>
　上亦然<lb/>
贊者奠纚笄櫛于筵南端<lb/>
　敖云奠于筵南端以將冠者升降由下也<lb/>
筵于户西南面<lb/>
　敖氏集説户西即户牖之間客位也此席東上彤按<lb/>
　昏禮贊醴婦席于户牖間與此筵同曲禮席南鄉北<lb/>
　鄉以西方為上專據室内言堂上不然敖説皆是<lb/>
<pb n="7a"/>
筵末坐啐醴建柶興降筵坐<lb/>
　敖曰筵末席之西端也降筵坐于筵西也<lb/>
士昏禮主人筵于户西西上右几註筵為神布席也户<lb/>
西者尊處席西上右設几神不統于人席有首尾疏户<lb/>
西是賔客之位故為尊處必以西為客位者地道尊右<lb/>
故也神不統于人者案鄉射燕禮之等設席皆東上是<lb/>
統于人今以神尊取地道尊右之義不統于人也<lb/>
　敖氏集説右几席南面几在席西端也席西上右几<lb/>
<pb n="7b"/>
　變於生人也神位於室則居主位於堂則居客位凡<lb/>
　受禮于廟而於户牖之間行禮者必設神位于客位<lb/>
　示有所尊且敬其事也<lb/>
主人徹几改筵東上註徹几改筵者鄉為神今為人疏<lb/>
經云東上者統於主人註以為神則西上為人則東上<lb/>
不同故辨之<lb/>
女次純衣纁衻立于房中南面姆纚笄宵衣在其右註<lb/>
姆在女右當詔以婦禮疏案禮記少儀云贊幣自左詔<lb/>
<pb n="8a"/>
辭自右地道尊右之意故姆在女右也<lb/>
媵布席于奥夫入于室即席婦尊西南面媵御沃盥交<lb/>
疏婦在尊西未設席壻既為主東面須設饌訖乃設對<lb/>
席揖即對席為前後至之便故也<hi>後疏云夫饌南上婦饌北上</hi>
匕者逆退復位于門東北面西上<lb/>
御布對席御袵于奥媵袵良席在東皆有枕北止註袵<lb/>
卧席也婦人稱夫曰良止足也疏前布同牢席夫在西<lb/>
婦在東今乃夫東婦在西易處者前者示隂陽交㑹有<lb/>
<pb n="8b"/>
漸故男西女東今取陽往就隂故男女各於其方<lb/>
　敖曰夫東婦西者變于坐席也<lb/>
質明贊見婦于舅姑席于阼舅即席席于房外南面姑<lb/>
即席註房外房户外之西疏鄭以舅在阼阼當房户之<lb/>
東若姑在房户之東即當舅之北南面向之不便又見<lb/>
下記云父醴女而俟迎者母南面于户外女出于母左<lb/>
以母在房户西故得女出于母左是以知此房外亦房<lb/>
户外之西也贊禮婦席于户牖間註室户西牖東南面<lb/>
<pb n="9a"/>
位疏知者賔客位於此是以禮子禮婦皆於此尊之故<lb/>
也<lb/>
　凡室中之席皆南上葅又在醢北<lb/>
　敖氏集説奥室中西牖下少南也布席東面北上宜<lb/>
　變于神席也<lb/>
　菹醢在醬北菹又在醢北南上也敖以此知壻席之<lb/>
　北上<lb/>
　敖曰特牲饋食記曰私臣門東北面西上<lb/>
<pb n="9b"/>
　敖曰對席婦席也經于婦之菹醢云北上則此對席<lb/>
　南上矣凡設豆於主人之席前者其所上率與席之<lb/>
　所上相變此禮於少牢下篇見之未設而布壻席已<lb/>
　設乃布婦席示尊卑之義也此于壻席為少北不正<lb/>
　相鄉特取其一東一西故云對耳<lb/>
　敖曰阼席亦西面凡設席其在東者則西面在西者<lb/>
　則東面南北放此經或不見者可知也<lb/>
舅姑入于室婦盥饋特豚合升側載無魚腊無稷並南<lb/>
<pb n="10a"/>
上其他如娶女禮註側載者右胖載之舅俎左胖載之<lb/>
姑俎異尊卑並南上者舅姑共席于奥其饌各以南為<lb/>
上疏周人尚右故知右胖載之舅俎左胖載之姑俎也<lb/>
　敖曰南上之文主于菹醢葢特舉此以見舅姑之皆<lb/>
　東面且明席之北上也席北上則舅在北姑在南矣<lb/>
　姑不别席于北方者辟婦之位也<lb/>
卒食一酳無從<lb/>
席于北牖下婦徹設席前如初西上婦餕疏言西上者<lb/>
<pb n="10b"/>
亦以右為上也<lb/>
　敖曰酳舅于席前之南姑于席前之北皆西面其拜<lb/>
　亦在户西北面也舅姑亦皆答拜于其席<lb/>
　敖此席當在尊西而東上<hi>席于北墉下</hi>
　敖此所設者皆如饋之設但易處則所上之面位不<lb/>
　同之耳<lb/>
姑酳之婦拜受姑拜送<lb/>
　敖曰婦拜于席南面姑亦拜于西墉下東西之位也<lb/>
<pb n="11a"/>
席于庿奥東面右几席于北方南面註庿考妣之庿北<lb/>
方墉下<lb/>
　敖曰右几見席南上也凡設几例在席之上端舅席<lb/>
　東面而南上姑席南面其西上與生人室中之席東<lb/>
　面者北上南面者東上鬼神則變之<lb/>
　彤按室中之席東面者南上南面者西上人鬼同<lb/>
　<lb/>
　<lb/>
<pb n="11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮小疏卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮小疏卷二</head> <lb/>
    <p>
<pb n="1a"/>
欽定四庫全書<lb/>
　儀禮小疏卷二<lb/>
　　　　　　　　　　　　　　呉江沈彤撰<lb/>
　士冠禮箋<lb/>
前期三日筮賓<lb/>
　前期三日注謂空二日者為期一日宿賔宿贊冠者<lb/>
　又一日也賈疏甚明敖乃謂但空為期之一日誤以<lb/>
　宿賓贊與筮賓同日耳<lb/>
<pb n="1b"/>
設洗直于東榮南北以堂深水在洗東<lb/>
　按鄉飲酒禮設洗于阼階東南南北以堂深東西當<lb/>
　東榮彼疏云榮在屋棟兩頭與屋為翼此直東榮亦<lb/>
　設于阼階東南葢遙當之正堂之旁為東堂西堂東<lb/>
　堂西堂之旁為夾道夾道之旁為都宮之牆則東榮<lb/>
　正臨夾道故洗東有餘地可置水而當東榮加東西<lb/>
　二字亦非贅文萬氏為寢廟圖屋兩旁無夾道疎也<lb/>
　南北以堂深彼疏云堂下洗北去堂逺近取于堂上<lb/>
<pb n="2a"/>
　深淺假令堂深三丈洗亦去堂三丈以此為度蓋去<lb/>
　堂不三丈不堂東榮則于陳器位人害耳<lb/>
設洗直于東榮<lb/>
　注云榮屋翼也疏云即今之摶風朱子厦屋說云横<lb/>
　棟盡外有版下垂謂之摶風榮翼乃接簷之名<hi>接簷謂東</hi>
　<hi>西腰簷也</hi>疏直指摶風誤又釋宮云說文曰屋梠之兩頭<lb/>
　起者為榮又曰屋櫋聨<hi>二字考說文增入</hi>齊謂之檐楚謂之<lb/>
　梠然則梠即檐而檐之東西起者乃曰榮耳彤按二<lb/>
<pb n="2b"/>
　說釋宮為得其實謂檐為榮乃本郭璞注上林賦所<lb/>
　云南榮屋南檐者以說文核之郭亦誤也又士䘮禮<lb/>
　云升自前東榮降自後西榮前者南後者北由南北<lb/>
　而言則曰東榮西榮由東西而言則曰前榮後榮故<lb/>
　喪大記之西北榮與士喪禮之後西榮一也<lb/>
南北以堂深<lb/>
　以堂深庭洗宜先深堂之深而堂之深無明文陳氏<lb/>
　禮書引尚書大傳曰士之堂廣三雉三分其廣以二<lb/>
<pb n="3a"/>
　為内注云雉長三丈内堂東西序之内也是堂廣凡<lb/>
　九丈序内六丈而堂之深亦未及焉按考工記云周<lb/>
　人明堂度九尺之筵東西九筵南北七筵五室凡室<lb/>
　二筵疏引書傳云周人路寢南北七雉東西九雉室<lb/>
　居二雉知周人度堂寢之深廣皆以九與七差之也<lb/>
　然則堂廣九丈者堂深宜七丈室取二丈<hi>實一丈八尺五寸</hi>
　室之外宜五丈以序内堂廣六丈九七差之堂之深<lb/>
　尚宜四丈六尺六寸有竒朱子釋宮云士昏禮疏曰<lb/>
<pb n="3b"/>
　碑在堂下三分庭一在北聘禮注曰設碑近如堂深<lb/>
　三分庭一在北設碑而碑如堂深則庭葢三堂之深<lb/>
　也聘禮疏云碑東當洗然則洗西亦當碑而北去堂<lb/>
　亦四丈六尺六寸有竒矣<lb/>
韎韐<lb/>
　注云韎韐緼韍也士緼韍而幽衡合韋為之士染以<lb/>
　茅蒐因以名焉今齊人名蒨為韎韐按玉藻云一命<lb/>
　緼韍注云緼赤黄之間色所謂韎也疏云毛詩云韎<lb/>
<pb n="4a"/>
　韐茅蒐染齊人謂茅蒐為韎韐聲也茅蒐則蒨也詩<lb/>
　疏云此傳云一入曰韎韐按爾雅云一染謂之縓是<lb/>
　韎韐即縓也然則韎為赤黄色之冣淺者韐乃韍之<lb/>
　異名并韎韐為色通方言非正訓也說文韐亦作□<lb/>
　云士無市<hi>韍同</hi>有□制如榼缺四角爵弁服其色韎賤<lb/>
　不得與裳同司農云裳纁色詩疏又云駮異義云韎<lb/>
　草名字當作靺<lb/>
　緇深𤣥　赤而有黄者為纁　縓淺䞓　䞓淺纁<lb/>
<pb n="4b"/>
　黒而兼青赤黄者為𤣥<lb/>
　說文云黑而有赤色者為𤣥<lb/>
　鄭注檀弓黄裏縓縁云黄之色卑於纁縓纁之類<lb/>
𤣥端𤣥裳黄裳雜裳可也<lb/>
　鄭云上士𤣥裳中士黄裳下士雜裳雖無正文而義<lb/>
　有可取葢士冠禮本為未仕之士制之而冠主則已<lb/>
　仕為士者故得用攝盛之法假令父為上士則子服<lb/>
　𤣥裳父為中士下士則子服黄裳雜裳若父為大夫<lb/>
<pb n="5a"/>
　則子亦服𤣥裳禮窮則同也故敖謂𤣥端以𤣥裳為<lb/>
　正是也謂若無𤣥裳亦許其用黄裳雜裳則何為而<lb/>
　無𤣥裳乎非其義矣<lb/>
緇布冠缺項<lb/>
　缺項所以固緇布冠者其用與皮弁之笄爵弁之笄<lb/>
　同乃自為一物非虚言冠項之缺也鄭讀缺如頍謂<lb/>
　其制圍髮際結項中隅為四綴敖讀如字謂别以緇<lb/>
　布一條圍冠而後不合皆無正文不辨其孰是然並<lb/>
<pb n="5b"/>
　以缺項為固冠之物則不可易也萬充宗乃以冠後<lb/>
　兩開不相屬為缺項是缺項非一物而本文五字專<lb/>
　為下句張本矣豈誤以緇布冠與青組纓同篋而忘<lb/>
　其自置一匴乎不思甚矣<lb/>
贊者皆與贊冠者為介<lb/>
　彤曰鄉飲酒記云主人之贊者不與無算爵然後與<lb/>
　此亦當然<lb/>
歸賓爼<lb/>
<pb n="6a"/>
　彤曰鄉飲酒記云其牲狗也賓爼脊脅肩肺介爼脊<lb/>
　脅胳肺此介爼不用胳用臑若醮用特豚則歸賓亦<lb/>
　以豚爼<lb/>
　此賓葢兼介而言按燕禮獻賓有爼獻公卿無爼下<lb/>
　記云與卿燕則大夫為賓注云不以所與燕者為賓<lb/>
　者燕為序歡心賓主敬也然則賓主敬故有爼燕為<lb/>
　序歡心故卿無爼又人君尊故與之序歡心敬乃可<lb/>
　殺此冠禮是士勞其賓贊于贊冠者不可以殺其敬<lb/>
<pb n="6b"/>
　故知介亦有爼也<lb/>
三醮有乾肉折爼<lb/>
　注云乾肉牲體之脯也折其體以為爼疏云或為豚<lb/>
　解而七體以乾之及用之將升于俎則節折為二十<lb/>
　一體也陳祥道云國語曰禘郊之事則有全脀王公<lb/>
　立飫則有房脀親戚燕飲則有殽脀<hi>周定王語</hi>全脀豚解<lb/>
　也房脀體解也殽脀骨折也士喪禮特豚四鬄去蹄<lb/>
　兩胉脊既夕鼎實羊左胖亦如之然則四鬄者殊左<lb/>
<pb n="7a"/>
　右肩髀而為四又兩胉一脊而為七<hi>士喪禮疏云前左右肩臂臑屬</hi>
　<hi>焉後左右髀膞胳屬焉并左右脅通脊為七體</hi>此所謂豚解也喪禮畧豚解<lb/>
　而已至虞然後豚解體解兼有焉若夫正祭則天子<lb/>
　諸侯有豚解體解禮運曰腥其爼熟其殽體其犬豕<lb/>
　牛羊腥其爼謂豚解而腥之為七體熟其殽謂體解<lb/>
　而爓之為二十一體大夫士有體解無豚解以其無<lb/>
　朝踐獻腥之禮故也朱子云豚解之義陳說得之二<lb/>
　十一體則折脊為三曰正脊曰脡脊曰横脊兩胉各<lb/>
<pb n="7b"/>
　三曰代脅曰長脅曰短脅凡六兩肱各三曰肩曰臂<lb/>
　曰臑凡六兩股各三曰髀曰肫曰胳凡六通為二十<lb/>
　一體凡牲與腊方解割時皆如此但牲則兩髀以賤<lb/>
　而不升於正爼耳故少牢禮具列自髀以下凡二十<lb/>
　一體但髀不升耳而鄭氏注云凡牲體之數備於此<lb/>
　初不及他體也況此言腊則又不殊賤也<hi>按周禮乾肉雖掌於</hi>
　<hi>腊人然經云掌乾肉凡田獸之脯腊鄭注云大物解肆乾之謂之乾肉腊小物全乾則乾肉與腊别也此</hi>
　<hi>二句誤</hi>而周禮肉饔及此經昏禮兩疏皆言二十一體<lb/>
<pb n="8a"/>
　乃不數兩髀而不計其數之不足葢其疎畧至少牢<lb/>
　疏及陳祥道乃去髀而以兩觳足之葢見此經猶有<lb/>
　脰及兩觳可以充數然欲盡取之則又衍其一故獨<lb/>
　取兩觳而謂脰非正體若果如此則觳亦非正體又<lb/>
　何為而取之耶此其為說雖巧而近于穿鑿不可承<lb/>
　用彤謂體解之義朱子之說盡矣其云凡牲與腊方<lb/>
　解割時皆如此者謂方出鑊而未升鼎爼之時按士<lb/>
　虞記殺于廟門西豚解是未烹時總為七體也下云<lb/>
<pb n="8b"/>
　羮飪升左肩臂臑肫胳脊脅實于上鼎是實鼎時一<lb/>
　左胖而分七體也則體解在羹飪之後而不在未烹<lb/>
　以前可知<hi>士虞記注云豚解解前後脛脊脅而已熟乃體解升于鼎也</hi>朱子特未<lb/>
　之詳言耳又按左傳云王享有體薦宴有折爼<hi>宣十六年</hi>
　杜注云享則半解其體而薦之宴則體解節折升之<lb/>
　於俎孔疏云薦其半體亦為之房烝為不食故不解<lb/>
　折體解節折升之於爼即殽烝也然則半解其體乃<lb/>
　用半體而豚解之若既夕禮之分為四段也固非士<lb/>
<pb n="9a"/>
　虞半解之七體亦豈少牢之解為二十一體乎陳以<lb/>
　房脀為少牢之體解誤矣至殽脀之義杜孔云體解<lb/>
　節折即本諸國語葢言既體解之而又節折之此體<lb/>
　解即豚解而為七體也節折即體解而為二十一體<lb/>
　也陳云骨折與節折同但下云肩臂臑膞胳之骨不<lb/>
　折所折者脊脅是徒知脊之折為三脅之折為六而<lb/>
　不知肱骨之分而為肩為臂為臑股骨之分而為髀<lb/>
　為膞為胳皆折也則亦不能無失也若推而言之特<lb/>
<pb n="9b"/>
　牲饋食尸爼阼爼主婦爼皆正脊長脅各二骨折十<lb/>
　二骨而為二骨者六折六骨而為二骨者三也少牢<lb/>
　饋食脊脅皆二骨以並至賓尸各一骨折二骨而為<lb/>
　一骨者兩也少牢賓尸之臑折豕左肩折特牲之觳<lb/>
　折折一骨而為半骨者兩也皆謂之骨折亦通謂之<lb/>
　殽脀特牲記云若有公有司私臣皆殽脀注云此所<lb/>
　折骨直破折餘體可殽者升之爼是也又士虞記云<lb/>
　用專膚為折爼取諸諸脰膉折脰膉亦謂之折爼則<lb/>
<pb n="10a"/>
　凡破折餘體者皆視此矣<hi>敖繼公特牲記主婦爼觳折說云凡牲體皆折也然</hi>
　<hi>經文之例其先言體乃言折或單言折者必非正體若全體者也葢與折爼之說不同今以士虞記例之</hi>
　<hi>敖亦未盡</hi>然殽脀折節之正必以節折二十一體者當之<lb/>
　又按此經賈疏云案周禮腊人云掌乾肉凡田獸之<lb/>
　脯腊鄭注云大物解肆乾之謂之乾肉薄析曰脯捶<lb/>
　之而施薑桂曰腵修若然乾肉與脯修别此注云牲<lb/>
　體之脯者但取于脯之乾不取其薄析也<lb/>
　脊凡二十四節正脊十二節在脰下<hi>頸骨以下六節疑但名脊不名</hi>
<pb n="10b"/>
　<hi>正脊或統名正脊</hi>脡脊六節在正脊下横脊六節在脡脊下<lb/>
　正脊半短半長横脊尤長<lb/>
　代脅六　長脅六　短脅二　凡兩旁各十四骨<lb/>
　凡肱三節股四節皆去蹄算<lb/>
　胳下曰觳<lb/>
　前蹄上有四短節連頸骨總名曰臑臑之名由四短<lb/>
　節柔故也<lb/>
　正脊當心微屈脡脊不屈皆較横脊少短横廣也不<lb/>
<pb n="11a"/>
　曰長而曰横據爼上言<lb/>
　代脅前脅也按廣雅云佽代也然則代亦訓佽矣詩<lb/>
　毛傳云佽助也然則代亦有助義矣前脅冣短若為<lb/>
　長脅之助故名代脅<lb/>
若殺則特豚載合升離肺實于鼎<lb/>
　注云煮于鑊曰烹在鼎曰升在爼曰載載合升者明<lb/>
　烹與載皆合左右胖敖說云載衍文彤謂則特豚載<lb/>
　為句乃承上乾肉折爼而言載即謂爼謂爼為載猶<lb/>
<pb n="11b"/>
　謂脯醢為薦也葢先載半體以醮子留其半以禮賓<lb/>
　贊各有其爼不得合左右胖並載也合左右胖並載<lb/>
　者惟士喪禮為然鄭注非是敖亦不得其說而衍之<lb/>
　爾又冠禮主于醮子醮子者賓設爼者賓之贊禮賓<lb/>
　贊亦為其醮子而勞之然則醮子以右胖禮賓贊以<lb/>
　左胖特牲饋食記云尸爼肩臂臑肫胳正脊横脊長<lb/>
　脅短脅其右胖醮子之體數歟鄉飲酒記云賓爼脊<lb/>
　脅肩肺主人爼脊脅臂肺介爼脊脅胳肺其左胖禮<lb/>
<pb n="12a"/>
　賓贊之體數歟但鄉飲酒介爼以胳辟大夫為遵用<lb/>
　臑與肫耳冠禮賓之下無尊于介者爼宜用臑或疑<lb/>
　冠禮非特牲饋食之比不知士之子攝盛可用士之<lb/>
　爼也他無所倣則倣神爼而已鄉飲酒亦士禮又具<lb/>
　賓介與冠禮同故亦倣之<lb/>
　敖說云士喪禮曰特豚四鬄去蹄兩胉脊此其合升<lb/>
　之體數也又于士昏禮特豚合升云不言四鬄兩胉<lb/>
　者士喪禮有成文故此畧之按此經醮辭有云肴升<lb/>
<pb n="12b"/>
　折俎則是固以節折之體而升之爼也節折之體分<lb/>
　載各爼或九或三而合升于鼎則総為二十一體敖<lb/>
　見士喪禮合升七體遂以為冠昏皆然不知嘉禮凶<lb/>
　禮詳畧各有其宜一槩以相量則失之矣<lb/>
　彤曰不用豕而用豚豚未成牲而將成牲于冠義類<lb/>
　也昏合體喪凶事並事之將成故亦用豚載字屬上<lb/>
　讀葢謂爼為載必言載者嫌合升為升爼也合升以<lb/>
　下載爼前事合而升之為醮子禮賓輕重畧同又豚<lb/>
<pb n="13a"/>
　小鼎足以容爾右胖醮子左胖禮賔葢先後分載各<lb/>
　爼鄭云載爼合左右胖以喪禮為冠禮誤也云凡牲<lb/>
　皆用左胖亦誤<lb/>
　<lb/>
　<lb/>
　<lb/>
　<lb/>
　<lb/>
<pb n="13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮小疏卷二<lb/>
</p>
<p>
</p>
  </div>
</body>
</text>
</TEI>
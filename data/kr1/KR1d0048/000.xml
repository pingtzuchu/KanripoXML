<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>儀禮小疏</head>
    <p>
<pb n="1a"/>
欽定四庫全書　　　　　經部四<lb/>
　儀禮小疏　　　　　　　禮類二<hi>儀禮之屬</hi>
　　提要<lb/>
　　　　<hi>臣</hi>等謹案儀禮小疏七卷<lb/>
　　　國朝沈彤撰彤有周官禄田考别著録是書取<lb/>
　　　　儀禮士冠禮士婚禮公食大夫禮喪服士喪<lb/>
　　　　禮五篇為之疏解各數十條篇後又附以監<lb/>
　　　　本刋誤卷末附左右異尚考一篇考證頗為<lb/>
<pb n="1b"/>
　　　　精核其中偶爾疎舛者如士冠禮註今時卒<lb/>
　　　　史及假吏也彤謂後漢志司𨽻校尉州刺史<lb/>
　　　　並有假劉昭註引漢官雒陽令有假皆不兼<lb/>
　　　　吏名此云假者疑吏字衍今考後漢書光武<lb/>
　　　　紀曰宜且罷輕車騎士材官樓船士及軍假<lb/>
　　　　吏百官志謂太常卿有假佐十三人太僕卿<lb/>
　　　　有假佐三十一人廷尉卿有假佐一人司𨽻<lb/>
　　　　校尉假佐二十五人每州刺史皆有從事假<lb/>
<pb n="2a"/>
　　　　佐佐即吏也故志稱佐吏以下鄭註假吏二<lb/>
　　　　字本於光武紀其義則具於百官志彤疑吏<lb/>
　　　　字為衍蓋偶未之考又士冠禮設洗直於東<lb/>
　　　　榮註云榮屋翼也釋宫引説文屋梠之兩頭<lb/>
　　　　起者為榮梠即檐也檐之東西起者乃曰榮<lb/>
　　　　彤據此指郭璞上林賦註所云南榮屋南檐<lb/>
　　　　者為誤今考景福殿賦曰南距陽榮北極幽<lb/>
　　　　崖是南檐通名南榮之顯證不得云郭註為<lb/>
<pb n="2b"/>
　　　　誤景福殿賦又曰飛櫩翼以軒翥則四櫩皆<lb/>
　　　　有翼張之勢故通得名榮又考經典釋文東<lb/>
　　　　西榮劉昌宗讀音營釋名曰榮熒也熒熒照<lb/>
　　　　明也故呉都賦曰施榮楯而㨗獵亦謂楯備<lb/>
　　　　雕飾有熒熒照明之狀故名榮楯則義小異<lb/>
　　　　亦足證四檐榮飾通得名榮郭註與釋宫可<lb/>
　　　　以互相補正彤反斥之亦失於隘又士喪禮<lb/>
　　　　牢中旁寸註云牢讀為樓彤雖深信鄭註而<lb/>
<pb n="3a"/>
　　　　終謂牢讀為樓無他證今考易林曰失志懷<lb/>
　　　　憂如幽陛牢又曰失羊補牢無益於憂以牢<lb/>
　　　　憂為韻淮南子本經訓牢籠天地彈壓山川<lb/>
　　　　註牢讀如屋霤之霤楚人謂牢為霤蓋蕭肴<lb/>
　　　　豪尤四韻古音本同鄭註即據當時之讀彤<lb/>
　　　　疑無證是未考古音也喪服曰布總箭䈂髽<lb/>
　　　　衰三年註曰髽露紒也猶男子之括髮斬衰<lb/>
　　　　括髮以麻則髽亦用麻以麻者自項而前交<lb/>
<pb n="3b"/>
　　　　於額上卻繞紒如著幓頭焉彤不取此註别<lb/>
　　　　用喪服小記疏所引皇氏之説謂斬衰麻髽<lb/>
　　　　齊衰布髽皆未成服之髽其既成服則髽不<lb/>
　　　　用麻布惟露紒耳且引此條註中髽露紒之<lb/>
　　　　文以證麻布二髽外别為一露髻之髽不知<lb/>
　　　　鄭彼註雖云髽露紒而其下更有髽亦用麻<lb/>
　　　　之文其註士喪禮亦同蓋註中露紒二字乃<lb/>
　　　　明髽之去纚既去纚而露紒又以麻自項卻<lb/>
<pb n="4a"/>
　　　　交於額則髽之制始全皇氏乃止取喪服註<lb/>
　　　　露紒二字而截去其下髽亦用麻等句遂指<lb/>
　　　　鄭以髽服三年之髽為露紒之髽不用麻布<lb/>
　　　　斯亦誣矣彤安得據以攻鄭耶然其他考核<lb/>
　　　　精當者不一而足如謂牲二十一體兼有髀<lb/>
　　　　周禮内饔及士婚禮兩疏乃不數髀陳祥道<lb/>
　　　　則去髀而用觳殊為舛誤又謂祥道以骨折<lb/>
　　　　乃止折脊脅不及肩臂臑之骨不知士虞記<lb/>
<pb n="4b"/>
　　　　云用専膚為折俎取諸脰膉彼折脰膉亦謂<lb/>
　　　　之折俎則肩臂臑亦折可知又辨萬斯大解<lb/>
　　　　緇布缺項及廟寢之誤又辨士喪禮衆主人<lb/>
　　　　在其後鄭註所云庶昆弟子死者乃為衆子<lb/>
　　　　是斬衰之親敖繼公謂齊衰大功之親殊誤<lb/>
　　　　又謂婦人俠牀東面鄭註所云妻妾子姓乃<lb/>
　　　　謂死者之妻萬斯大乃云凡儀禮喪祭稱主<lb/>
　　　　婦者皆宗子之妻非宗子之母殊失鄭義如<lb/>
<pb n="5a"/>
　　　　斯之類其説皆具有典據蓋彤三禮之學遜<lb/>
　　　　於惠士奇而醇於萬斯大也乾隆四十五年<lb/>
　　　　六月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
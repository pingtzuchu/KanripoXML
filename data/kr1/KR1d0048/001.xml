<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮小疏卷一</head> <lb/>
    <p>
<pb n="1a"/>
欽定四庫全書<lb/>
　儀禮小疏卷一<lb/>
　　　　　　　　　　　　　　呉江沈彤撰<lb/>
　士冠禮<lb/>
　案士有已仕者周禮上士中士下士是也有未仕者<lb/>
　王制選士俊士進士皆是也鄭云童子任職居士位<lb/>
　已仕之士也所引四民之士即國之俊選未仕者也<lb/>
　此士冠禮鄭乃主任職居士位者古者四十强而仕<lb/>
<pb n="1b"/>
　何童子任職之有下記云天子之元子猶士也葢以<lb/>
　王太子入學受教即俊選之類則彼士固指未仕者<lb/>
　而此為未仕者加冠之禮可知又案昏禮士乘大夫<lb/>
　墨車註云攝盛則未仕者而加仕者之冠亦攝盛無<lb/>
　不可也鄭專據周衰為言誤矣近萬充宗亦辨鄭註<lb/>
　但于士字無確證耳<lb/>
若不吉則筮逺日如初儀<lb/>
　初儀賈疏謂自筮于廟門以下至吿吉敖繼公斷自<lb/>
<pb n="2a"/>
　筮人執筮以下按此于筮逺日如初儀之下然後云<lb/>
　徹筮席宗人吿事畢則不吉而弗筮逺日事未畢也<lb/>
　筮席不徹也故特牲亦序宗人告事畢于筮逺日之<lb/>
　下明筮逺日乃當日并筮也若非并筮則如少牢所<lb/>
　謂不吉則及逺日又筮日如初者必於官戒乃退之<lb/>
　下叙之矣敖說是<lb/>
爵弁皮弁緇布冠各一匴執以待于西坫南南面<lb/>
　冠弁是主重于他器服故執之而不陳其序在陳器<lb/>
<pb n="2b"/>
　服後者為執以待事南面向賓於即位行禮宜近也<lb/>
兄弟畢袗𤣥<lb/>
　案玉藻云無君者不貳采無君謂凡未仕及去位者<lb/>
　不貳采謂上下同色此云袗𤣥即所謂不貳采也兄<lb/>
　弟是未仕者可知鄭註無可議敖謂袗乃被服之别<lb/>
　稱而以畢袗𤣥為盡服𤣥端則何以不言畢𤣥端如<lb/>
　昏禮之述從者乎而昏禮又何以既言從者畢𤣥端<lb/>
　又言女從者畢袗𤣥而各異其文乎則袗𤣥之不得<lb/>
<pb n="3a"/>
　為𤣥端明矣女從者畢袗𤣥亦降於女之純衣纁衻<lb/>
　如兄弟所服之降于主人之𤣥端也純衣纁衻疏謂<lb/>
　即褖衣是士妻助祭之服葢畧與士之𤣥端等<lb/>
坐櫛設笄<lb/>
　亦贊者為之<lb/>
筵于户西<lb/>
　上筵于東序少北者將成之而示之代也此筵于户<lb/>
　西者有成而以客尊之也皆主人意也故皆主人之<lb/>
<pb n="3b"/>
　贊者為之<lb/>
贊者洗于房中側酌醴<lb/>
　贊者之洗為酌醴而洗觶也觶實于篚篚置房中與<lb/>
　醴同在服北又贊者初位在房中冠三加之後仍入<lb/>
　房而筵又近在户西則洗于房中固其所宜萬充宗<lb/>
　讀贊者洗為句而謂就庭中之洗洗觶失之矣昏禮<lb/>
　舅姑醴婦分南北洗固取男女有别之義此冠後醴<lb/>
　子陳器位人多在房中行禮又在户牖間故于房中<lb/>
<pb n="4a"/>
　洗酌本非為分别洗也安得以冠禮無婦人與事為<lb/>
　辭若云篇中無北堂别置洗之文則上于側尊一甒<lb/>
　醴之下既云有篚實勺觶角柶此又云洗于房中則<lb/>
　北堂之有洗亦可互見且少牢篇主婦洗于房中亦<lb/>
　不言房中設洗而但言饌篚于房中與此同例<hi>特牲篇主</hi>
　<hi>婦洗于房中主婦洗爵于房亦無房中設洗之文</hi>故鄭直據昏禮記解之記<lb/>
　云洗直室東隅篚在東北面盥此篇篚在服北次于<lb/>
　醴篚之西當有洗洗之西則水也<lb/>
<pb n="4b"/>
興筵末坐啐醴<lb/>
　敖曰筵末席之西端也愚按曲禮云席南鄉北鄉以<lb/>
　西方為上鄭註云上謂席端公食記云蒲筵萑席皆<lb/>
　卷自末註訓末為終孔曲禮疏云終則尾也此筵北<lb/>
　坐南鄉則筵末似在東方士昏禮云主人筵于户西<lb/>
　西上又云主人改筵東上註云鄉為神今為人疏云<lb/>
　為神則西上為人則東上此筵是為人則筵末又宜<lb/>
　在西方及觀鄉射席賓南面東上疏云主人在東故<lb/>
<pb n="5a"/>
　席端在東乃知禮席之為人者欲席端向主人故筵<lb/>
　末必在西也若曲禮則是平常布席既非席賓又别<lb/>
　無為神事故但隨隂陽坐之不嫌西上也此冠主在<lb/>
　東席宜東上則以筵末為西端是也必筵末啐醴者<lb/>
　不敢當客位也啐醴之義于下經啐酒疏内詳之<lb/>
取脯降自西階適東壁北面見于母<lb/>
　東壁謂東堂下正東之牆萬說得之敖謂時母位在<lb/>
　東壁當然也鄭註云適東壁者出闈門也時母在闈<lb/>
<pb n="5b"/>
　門之外信若此言則母將亦如姑姊之在寢門内乎<lb/>
　姑姊旁親不入廟可也父以成人之禮成其子而母<lb/>
　不與知非母道矣故雖冠子無事不可不入廟俟見<lb/>
　也取脯以見為見也非為脯也然必以脯者以脯而<lb/>
　後可以見也冠于阼以著代而此仍降自西階不任<lb/>
　代也不任代也者不敢也位于東壁葢直主人初位<lb/>
　之後于兄弟洗東之位則為東北<lb/>
母拜受子拜送母又拜<lb/>
<pb n="6a"/>
　子以成人見于母母雖尊之而不可以先拜若脯則<lb/>
　父之所以禮其子者取脯以見不獨明其禮成且即<lb/>
　脯以達父成之之意于其母母之拜受宜不後于子<lb/>
　之拜送也而尊成人之道亦寓乎其中此禮節之要<lb/>
　而義之至精者故若醮若殺並複言之餘說皆非<lb/>
冠者見于兄弟兄弟再拜冠者答拜見贊者西面拜亦<lb/>
如之<lb/>
　疏曰不見父與賓者葢冠畢則已見也不言者可知<lb/>
<pb n="6b"/>
　也近萬充宗申之曰父為冠主賓以成禮理無不拜<lb/>
　當三加既畢未醴之前時父在東序端賓在西序子<lb/>
　即是而拜無煩他適并不必降階故不著也敖繼公<lb/>
　則謂不見父者以難為禮也葢此時冠者于凡所見<lb/>
　者皆不先拜而答拜乃其禮當然爾父至尊也是禮<lb/>
　有不可行故闕之且父為冠主雖不見之亦無嫌也<lb/>
　不見賓者賓既醴之則交拜矣是亦見也若復行禮<lb/>
　則幾于䙝愚按經三加爵弁服纁裳韎韐其他如加<lb/>
<pb n="7a"/>
　皮弁之儀則服訖亦容出房而南面立矣南面立待<lb/>
　賓醴也則無見父與賓之事矣若謂見于卒醴之後<lb/>
　則醴卒便取脯見母不容見父而反在其後且見賓<lb/>
　又當在何時醴之字之賓方為冠者成禮皆非所以<lb/>
　見也故經不著見父與賓者實不之見也非省文也<lb/>
　賈與萬皆非也其不見何也葢見于母見于兄弟見<lb/>
　于贊者見于姑姊皆冠畢而以成人見也所見者必<lb/>
　先拜雖母亦寓之于受脯尊其成人而禮之也父為<lb/>
<pb n="7b"/>
　冠主則成之者也賓與之加冠則為其父而成之者<lb/>
　也故皆不見也不見者不宜見也兄弟贊者雖有事<lb/>
　助乎父與賓而已則以成人見無嫌也父成之而亦<lb/>
　尊之故醴于客位賓成之而亦尊之故字之此皆經<lb/>
　義之至密者也敖說近是而未得其要<lb/>
歸賓爼<lb/>
　案有爼必有特牲鄉飲酒鄉射取擇人而用狗此冠<lb/>
　禮戒賓宿賓亦有擇人之義當亦用狗鄭云未聞而<lb/>
<pb n="8a"/>
　疏乃曲從之何也<lb/>
洗有篚在西<lb/>
　醮不言設洗者賈謂上云醮用酒即連用尊文勢如<lb/>
　此故不得言敖謂醮而設洗之節亦與冠同故不復<lb/>
　見皆非也冠一加即一醮三加即三醮是冠與醮當<lb/>
　同一洗自不須更言設洗也云洗有篚在西則篚于<lb/>
　設洗時已有之但冠而賓盥無所用篚故于醮見其<lb/>
　文耳敖謂惟有篚異于冠此見其異者亦非<hi>亦與冠同冠字</hi>
<pb n="8b"/>
　<hi>今本作醴誤為改正辨之</hi>
筵末坐啐酒降筵拜<lb/>
　既坐啐酒亦奠爵既降筵拜亦執爵興<lb/>
立于筵西<lb/>
　註曰俟賓命疏曰俟賓命為更加皮弁也愚謂上一<lb/>
　加入房易服訖而出南面者立于房户外之西待命<lb/>
　也自房出而未及醴故房户外之西為便此立于筵<lb/>
　西待命者以不但易服出房而又醮訖故筵西便也<lb/>
<pb n="9a"/>
　<hi>惟此條增減疏文</hi>
取籩脯以降<lb/>
　云籩脯者蒙上兩籩之文無義敖謂以别于所祭者<lb/>
　迂也<lb/>
屨夏用葛<hi>至</hi>不屨繐屨<lb/>
　此論三服之屨不在前爵弁皮弁緇布冠各一匴一<lb/>
　節後者一為此篇是冠禮宜以冠弁為主論冠弁而<lb/>
　即及屨非類也一為執以待于西坫南南面東上賓<lb/>
<pb n="9b"/>
　升則東面論及執冠者面位已引到主人𤣥端爵韠<lb/>
　云云不可以論屨截斷文勢也一為上文論所陳冠<lb/>
　服器物俱為下行禮而說今加冠三次但云服冠服<lb/>
　而不及屨故論屨不須在行禮前也其不綴在三服<lb/>
　下者以屨有絇繶純絇繶純又有色有寸數若不言<lb/>
　則漏畧若詳言則與緇布冠缺項等六物一例失賓<lb/>
　主輕重之義故也疏乃謂皮葛不同且屨在下不宜<lb/>
　與服同列則服固有裳屨不可從裳列乎皮葛雖不<lb/>
<pb n="10a"/>
　同將不可類叙乎二說皆非其不在戒賓等辭前者<lb/>
　戒賓至為字等辭蒙上論行禮而及之文類勢便亦<lb/>
　不可以論屨截斷也故論屨一節不補在篇末無可<lb/>
　附者此乃古人造文之法斷續叅差要皆有謂後儒<lb/>
　或移此于賓升則東面下非其序矣當仍從古本<lb/>
爵弁纁屨黑絇繶純<lb/>
　鄭曰爵弁尊其履飾以繢次敖曰黑屨青飾白屨緇<lb/>
　飾則此纁屨當飾以白而白非所以為飾故越之而<lb/>
<pb n="10b"/>
　用黑焉按虞書以五采彰施于五色作服考工記云<lb/>
　凡畫繢之事後素功又云五采備謂之繡則古人五<lb/>
　采皆用為飾不廢白也鄭說不可易<lb/>
戒賓曰<hi>至</hi>惟其所當<lb/>
　敖謂以士昏禮例之此以下所載諸辭皆當為記文<lb/>
　乃在經後記前未詳按冠禮諸辭即經也士昏禮經<lb/>
　未及辭故于記補之又冠禮經詳故記但言冠義昏<lb/>
　禮經畧故記皆補其所未備言各有當不可以彼而<lb/>
<pb n="11a"/>
　例此也<lb/>
公侯之有冠禮也夏之末造也<lb/>
　此見夏初以上無公侯冠禮也<lb/>
天子之元子猶士也天下無生而貴者也<lb/>
　天子之元子猶士則亦用士禮冠之此見無天子元<lb/>
　子冠禮也天下無生而貴者鄭云明人有賢行著德<lb/>
　乃得貴也<hi>此鄭註見郊特牲</hi>
繼世以立諸侯象賢也<lb/>
<pb n="11b"/>
　言不象賢則雖繼世而不得立為諸侯故㓜而即位<lb/>
　者俱以士禮冠之不成之為諸侯也釋所以無公侯<lb/>
　冠禮之意孔疏郊特牲此節云釋夏末以來有諸侯<lb/>
　冠禮之意乃是反說葢執其詞而不逆其志也<lb/>
以官爵人德之殺也<lb/>
　此申上五十而後爵之意以德之大小為爵之大小<lb/>
　則年未五十不必有大德故大夫之爵不及也<lb/>
死而諡今也古者生無爵死無諡<lb/>
<pb n="12a"/>
　此因上冠而字之敬其名也而類及之見古者士但<lb/>
　有名字而已今死而諡則文勝也言生無爵又因以<lb/>
　官爵人而及之<lb/>
　此冠義禮記郊特牲篇亦載之亦有繼世以立諸侯<lb/>
　而下三節先儒謂于冠義無所當而疑其錯簡非也<lb/>
　去此三節則義不明備郊特牲冠義末云知其義而<lb/>
　敬守之先王之所以治天下也見士冠禮中先王治<lb/>
　天下之道存焉象賢德殺二節亦發此義<lb/>
<pb n="12b"/>
　附士冠禮監本刋誤<lb/>
筮必朝服尊蓍龜之道也<lb/>
　朝服下嘉靖本有者字按疏出注語及楊氏圖並同<lb/>
　道下嘉靖本無也字楊圖同<lb/>
肩革帶博三寸<lb/>
　三疏作二按鄭此注本玉藻彼文正作二又士大帶<lb/>
　廣二寸則革帶二寸可知當改正<lb/>
所自辟除府史以下也<lb/>
<pb n="13a"/>
　嘉靖本無也字按疏及楊圖並同<lb/>
今時卒吏及假吏皆是也<lb/>
　卒吏朱子通解引疏作卒史按漢書倪寛傳補廷尉<lb/>
　文學卒史黄霸傳補左馮翊二百石卒史儒林傳置<lb/>
　五經百石卒史皆作史當改正<lb/>
　假吏之吏疑按後漢志司隷校尉州刺史並有假劉<lb/>
　昭注引漢官雒陽令有假皆不兼吏名此云假吏者<lb/>
　或吏字衍或鄭隨時俗稱之<lb/>
<pb n="13b"/>
筮人有司主三易者也<lb/>
　嘉靖本無也字楊圖同<lb/>
韇藏筴之器也<lb/>
　嘉靖本無也字按疏及楊圖敖氏集說皆同<lb/>
宰有司主政教者也<lb/>
　嘉靖本無也字疏同<lb/>
卦者有司主畫地識爻者也<lb/>
　疏無也字楊圖同<lb/>
<pb n="14a"/>
宗人有司主禮者也<lb/>
　嘉靖本無也字按疏及敖說同<lb/>
在客曰介<lb/>
　曰疏作稱<lb/>
水器尊卑皆用金罍及大小異<lb/>
　朱子通解云罍下及字恐誤彤謂及至也言至其大<lb/>
　小則異耳<lb/>
其爵同<lb/>
<pb n="14b"/>
　朱子云三字未詳彤按下記云古者生無爵注云周<lb/>
　制以士為爵疏云案周禮掌客職云凡介行人宰史<lb/>
　以其爵等為之守禮之陳數凡介行人有士故知周<lb/>
　士有爵是本句爵字即爵命之爵士雖有上中下而<lb/>
　仕於公侯伯者爵等則一故云其爵同也葢申言所<lb/>
　以皆爵韠之義無誤字<lb/>
勺尊升<lb/>
　按疏謂少牢罍水有枓與此勺為一物故云尊斗則<lb/>
<pb n="15a"/>
　升本作斗後魏以來字多别體升斗字幾不辨故致<lb/>
　誤耳當改作斗<lb/>
周禮王之皮弁㑹五采玉璂象邸玉笄<lb/>
　璂嘉靖本作琪通解楊圗並同按儀禮釋文作璂周<lb/>
　禮弁司作璂釋文云本亦作琪則二字通用也<lb/>
則士之皮又無玉象邸飾<lb/>
　邸字疑按賈釋皮弁笄爵弁笄云大夫士之笄亦當<lb/>
　用象是士之皮弁惟邸不用象故不云無玉象飾而<lb/>
<pb n="15b"/>
　云無玉象邸飾也又按聶氏圖引梁正阮氏圖云笄<lb/>
　士以骨大夫以象則士笄無有以象飾者而此注邸<lb/>
　為衍字矣未詳孰是<lb/>
古文匴為篹<lb/>
　爲嘉作作<lb/>
坫為襜<lb/>
　為疏作作<lb/>
古文袗為均也<lb/>
<pb n="16a"/>
　朱子通解云按袗古文作均而鄭注訓同漢書字亦<lb/>
　作袀則當從均袀為是矣但疏乃云當讀如左傳均<lb/>
　服振振一也則未知其以袗字為均耶抑以袗音為<lb/>
　振也彤按通解所引疏在士昏禮女從者畢袗𤣥節<lb/>
　鄭注袗𤣥為上下同𤣥杜解均服亦云上下同服故<lb/>
　疏言讀如均服之均葢袗既訓同則字當為均而音<lb/>
　亦從之也凡注疏所云某讀如某書某句之某字皆<lb/>
　義與音並一者若以袗音為振則專取音之一非其<lb/>
<pb n="16b"/>
　例矣但鄭叠出古文而不從者疑今文本作袀鄭以<lb/>
　從土不若從衣故從今文後又轉譌為袗耳然則袗<lb/>
　當為袀也師古曰袀音均又别本無也字<lb/>
童子之飾也<lb/>
　飾嘉靖本作節按玉藻正作節孔疏以禮節解之則<lb/>
　非飾明矣當改正<lb/>
古文紒為結<lb/>
　通解曰按漢書髻亦作結<lb/>
<pb n="17a"/>
外門大門外<lb/>
　敖氏集說引此注無下外字當從之<lb/>
立於房外之西<lb/>
　於嘉靖本作于<lb/>
行翔而前鶬焉<lb/>
　鶬疏亦作蹌按聘禮衆介北面蹌焉正作蹌又曲禮<lb/>
　士蹌蹌釋文云蹌本又作鶬同七良反則鶬蹌一也<lb/>
洗盥而洗爵者<lb/>
<pb n="17b"/>
　者衍文按疏兩叠注語前有者字叠注例也後無者<lb/>
　字注本無之也若有之則不辭矣傳寫者因前叠注<lb/>
　而誤從後為得<lb/>
古文葉為擖<lb/>
　擖李本金本作掲按少儀云執箕膺擖鄭注擖舌也<lb/>
　釋文云以涉反嘉音葉然則古文自以聲同而誤耳<lb/>
　若作掲則擖形不全又誤之誤矣<lb/>
此醴當作禮<lb/>
<pb n="18a"/>
　此句下嘉靖本有禮賓者謝其自勤勞也九字通解<lb/>
　集說同當增入疏不之釋疑有脫漏<lb/>
必帷幕<lb/>
　必嘉靖本作以通解集說同按聘禮記云次以帷注<lb/>
　語本此當改正<lb/>
賓醴不用柶者<lb/>
　賓醴嘉靖本作禮賓通解同當從之疏作醴賓<lb/>
内則曰飲重醴清糟<lb/>
<pb n="18b"/>
　重醴清糟下嘉靖本有稻醴清糟黍醴清糟粱醴清<lb/>
　糟十二字通解集說同惟疏專出重醴清糟四字釋<lb/>
　之而不叠稻醴十二字彤謂鄭引内則本為泲其醴<lb/>
　及文者用清之證義取清糟無事分稻黍粱之等遂<lb/>
　刪并其文以成句故賈從而釋之如此若諸本則複<lb/>
　而贅矣但疏釋重醴清糟節末云稻醴以下是也似<lb/>
　稻醴十二字注原有之葢當時傳寫者誤取内則全<lb/>
　文入之未可知要非鄭意也<lb/>
<pb n="19a"/>
贊者衆賓也<lb/>
　嘉無此八字楊圗同按此八字上云男巫王弔則與<lb/>
　祝前疏云云祝前者周禮春官䘮祝職云王弔則與<lb/>
　巫前是也然則此八字乃賈引之以釋注而非注本<lb/>
　文明矣況鄭注簡嚴上句中已含此八字何用叠施<lb/>
　耶當從嘉靖本<lb/>
春秋傳曰吾公在壑谷<lb/>
　嘉靖本傳曰下有鄭伯有耆酒為窟室而夜飲酒擊<lb/>
<pb n="19b"/>
　鐘焉朝至未已朝者曰公焉在其人曰廿八字壑谷<lb/>
　下有伯有者公子子良之孫良霄十一字按疏有釋<lb/>
　良霄語釋文有耆酒窟室朝至公焉等反音嘉靖本<lb/>
　是也當從之<lb/>
君弔葢乘象輅<lb/>
　輅嘉作路楊圖敖說同按周禮巾車職本作路嘉是<lb/>
　也<lb/>
荆焞所以鑽灼龜者<lb/>
<pb n="20a"/>
　按釋文云鑽一本作灼是鑽灼二字當衍其一本疏<lb/>
　有鑽龜之文則所衍乃灼字也<lb/>
周禮菙氏掌共燋挈<lb/>
　挈嘉作契敖說同按釋文作挈云本又作契葢古二<lb/>
　字通用但周禮本作契當從嘉<lb/>
遂灼其焌契<lb/>
　灼按周禮作龡彼注云謂以契柱燋火而吹之<hi>柱楊圖作</hi>
　<hi>往非柱與拄同</hi>此葢吹而後灼言灼則吹在其中矣但恐與<lb/>
<pb n="20b"/>
　灼龜之灼亂仍從周禮本文為得<lb/>
遂以役之<lb/>
　按周禮本文無以字當去<lb/>
古文闑作縶<lb/>
　縶槷之誤也士冠禮諸篇叠出此文皆云作槷<lb/>
　<lb/>
　<lb/>
　儀禮小疏卷一<lb/>
</p>
<p>
</p>
  </div>
</body>
</text>
</TEI>
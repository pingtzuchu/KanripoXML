<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋通論卷四</head> <lb/>
    <p>
<pb n="1a"/>
欽定四庫全書<lb/>
　春秋通論卷四<lb/>
　　　　　　　　　　翰林院侍講銜方苞撰<lb/>
　　魯滅國取田邑齊取魯田邑<lb/>
魯兼國書滅者絶其祀也項是也書取者取為附庸也<lb/>
根牟鄟邿闡是也何以知其為附庸也凡取外邑必先<lb/>
書伐某國敗某師而根牟鄟邿闡無所繫也凡小國為<lb/>
隣所并而魯復取之則與取邑同文者其國已邑之也<lb/>
<pb n="1b"/>
須句向是也鄫鄆已邑於莒而取鄫取鄆與取根牟鄟<lb/>
邿同文而不言伐莒何也魯嘗請于晉以屬鄫而莒滅<lb/>
之魯嘗城鄆而其後為莒所得魯人蓋曰吾取鄫鄆而<lb/>
非取之于莒也與向之本并于莒須句之本并于邾者<lb/>
異矣故舊史無伐文也季孫宿救台遂入鄆不言伐莒<lb/>
亦此意也齊取魯田者一取魯邑者三皆不書伐以傳<lb/>
考之濟西讙闡賂也鄆則取以居公經特書齊侯必季<lb/>
氏懼討順以承命而不用師徒也凡伐我而取邑不書<lb/>
<pb n="2a"/>
舊史諱之也賂則自我與之故不諱也定十年齊人來<lb/>
歸鄆讙龜隂之田而前此不見齊人之取僖三十二年<lb/>
取須句文六年復取須句而前此不見須句之失則伐<lb/>
我而取田邑者不書審矣故濟西讙闡之取不待傳而<lb/>
知其為賂也<lb/>
　　内圍邑<lb/>
經書内圍邑七皆不書叛成三年圍棘拒命者非棘民<lb/>
則齊有司也定六年圍鄆與齊人爭皆不可以言叛也<lb/>
<pb n="2b"/>
昭二十六年圍成時公已孫齊舉國拒命不得獨書成<lb/>
叛也定十二年圍成欲書公歛處父叛則為孟氏守而<lb/>
非叛也欲書孟孫以成叛又非其事之實故第書圍以<lb/>
紀其拒命而不目其人焉惟昭十三年圍費則南蒯以<lb/>
費叛定十年再圍郈則侯犯以郈叛而經不書蓋中軍<lb/>
既毁尺地一民皆歸三家使以叛書是為三家討賊也<lb/>
而舍叛又無以屬詞故書圍以著陪臣據邑之實而不<lb/>
書叛以寓三家竊國之誅晉趙鞅荀寅士射吉治兵相<lb/>
<pb n="3a"/>
攻未嘗叛君也而並書叛邯鄲稷據邑以叛趙氏則不<lb/>
書即此義也陽虎以讙叛不書而竊寳玉大弓則書蓋<lb/>
取之公宫不可以不志也比事以觀而不書内叛之義<lb/>
益顯著矣<lb/>
　　諸國伐魯<lb/>
魯被侵伐必書四鄙惟哀之篇兩書伐我蓋城下之師<lb/>
不可以書四鄙也定哀以前公室雖卑而三家協心尚<lb/>
可以捍禦外侮故隣國侵伐及四鄙而止耳至是則陪<lb/>
<pb n="3b"/>
臣數叛三家異心莫肯為國任患故吳齊之師徑薄國<lb/>
都而莫為之蔽也傳載吳師克東陽而進舍于蠶室景<lb/>
伯曰我未及虧而有城下之盟清之役冉有請背城而<lb/>
戰老幼守宫次于雩門之外則不可以書四鄙明矣<lb/>
　　歸田<lb/>
齊歸魯田或書歸或書來歸或書歸我或不書歸我何<lb/>
也書來歸者使人將命也鄭伯使宛來歸祊是也先儒<lb/>
以為心服而歸之則于來歸衛俘之義不可通矣歸而<lb/>
<pb n="4a"/>
不書來者無將命者也歸濟西田公親受之于齊也歸<lb/>
讙及闡或疆吏相授受或魯使微者往受而不書其人<lb/>
也濟西之田獨曰我者不獨我有濟西田而所歸獨我<lb/>
故封也若鄆讙闡則魯邑也龜隂之田獨魯有也而書<lb/>
我則贅矣曹田之在濟西者魯嘗介晉以取之矣豈元<lb/>
年並以賂齊而兹所歸者獨我故封與鄭書使宛而齊<lb/>
不目其人何也宛鄭卿而齊微者也<lb/>
　　蒐狩<lb/>
<pb n="4b"/>
經書狩二蒐五大閱治兵各一桓四年春狩于郎非地<lb/>
也六年秋大閱非時也莊八年春治兵非時非地且不<lb/>
以其事也昭定間之蒐或時或不時皆以非地書也蓋<lb/>
蒐狩有常地自昭以前非其地者獨郎之狩與治兵耳<lb/>
知然者以大閱得其地則不地也至中軍既毁三桓擅<lb/>
國不獨軍制變而蒐田之地亦惟其所便而不主故常<lb/>
矣但書蒐者選徒約也曰大者境内畢作也書公者公<lb/>
之私行也不書公者國政也惟及齊人狩于禚則志公<lb/>
<pb n="5a"/>
忘讐而義不在于狩也治兵亦不地而曰以非地書者<lb/>
前書師次于郎以俟陳人蔡人後書師還則治兵于郎<lb/>
不待言矣<lb/>
　　城築<lb/>
春秋之法常事不書臺囿之築譏從欲也王姬之舘之<lb/>
築志變禮也若完城郭作邑以居民有國者之常事也<lb/>
而備書于册何也魯再城中城一城西郛作邑二十有<lb/>
二皆非制也城中城以内難于城内更作城也城西郛<lb/>
<pb n="5b"/>
或拓郛之址為城以居民或變郛之制為城以備敵也<lb/>
列國之畿疆有限則城邑亦有常魯次國也而二百四<lb/>
十二年作邑二十有二其侵并于小國則敗王略也即<lb/>
自城其封内亦踰舊制也故皆以非常書凡邑曰城而<lb/>
莊二十八年書築郿者制未備也城必備郛郭樓櫓之<lb/>
制而築則無之也<lb/>
　　内嵗祲有年<lb/>
二百四十年惟桓宣之世一書有年一書大有年承嵗<lb/>
<pb n="6a"/>
祲也隱五年螟八年螟桓元年大水故三年有秋喜而<lb/>
志之宣自即位以後螽蝝水旱史不絶書故十六年大<lb/>
有秋喜而志之莊六年螟七年大水二十四年二十五<lb/>
年皆大水而其後不書有年者繼災之後稍熟而不可<lb/>
謂有年久則民氣漸復雖有年不復書矣莊之篇書無<lb/>
麥苗者一大無麥禾者一蓋二者俱無乃非常之災一<lb/>
有焉一無焉則農收之常不載于册書矣僖之篇每時<lb/>
書不雨并志雨之時者君重其事故史詳之也文之篇<lb/>
<pb n="6b"/>
并數時而一書又不志雨之時者君忽其事故史略之<lb/>
也莊三十一年一時不雨而書者承大無麥禾有蜚之<lb/>
後故一時不雨即以為憂亦猶桓宣承屢祲之後而以<lb/>
有年為喜也昭定之篇水旱螽饑無一書者君臣相圖<lb/>
家孚構禍而無心于民事也<lb/>
　　内災<lb/>
經書内災者六惟雉門兩觀書新作以是知失禮則書<lb/>
者春秋之法也桓宫僖宫之災因而廢焉或不可知若<lb/>
<pb n="7a"/>
御廪新宫西宫亳社未有不復作者而不見于經則得<lb/>
禮而不書也審矣<lb/>
　　内毁作<lb/>
經書新作者二譏不度也南門之作非因崩圯則變古<lb/>
踰制明矣凡災而復作者皆不書而雉門兩觀書承僭<lb/>
而不能革也延廐之新非改作也其書以嵗祲也後世<lb/>
興工築以救荒上傭之也古者力役征于民則厲民甚<lb/>
矣毁泉臺何以書不宜作而作者非常也不必毁而毁<lb/>
<pb n="7b"/>
者亦非常也<lb/>
　　魯君臣如列國諸侯來諸侯如外大夫來<lb/>
魯君朝霸國奔䘮㑹葬内臣出聘皆書如諱之也王事<lb/>
則闕焉而以王禮事強國不臣也君不朝王而間遣聘<lb/>
以夷周於列國亦逆節也故以為國惡而諱之惟僖公<lb/>
兩書朝王葢王之出勞於義為非而諸侯之就朝於禮<lb/>
無悖也觀僖公之書朝而成公書如京師之義益著矣<lb/>
諸侯書來朝外臣書來聘則明著其非而不為之諱也<lb/>
<pb n="8a"/>
使一切削之而概書曰來則與非朝非聘而書來者無<lb/>
辨而書如之為諱國惡其義不可得而見矣外諸侯相<lb/>
如則與非朝非聘而書來同皆無名之辭也齊鄭強國<lb/>
州公天子三公豈肯行朝禮於曹紀哉<lb/>
　　内外平<lb/>
平或稱國或稱人稱國者邦交也魯及齊平及鄭平是<lb/>
也稱人則義各異鄭人來輸平以來者而言也宋人及<lb/>
楚人平則衆辭也君民上下同欲之也蓋被圍三時不<lb/>
<pb n="8b"/>
獨宋人苦病而求息肩即楚人亦饑疲而思反役若書<lb/>
宋及楚平則邦交之常辭似君大夫專之而無以見二<lb/>
國之人皆困於攻守之實矣然則平莒及郯稱莒人不<lb/>
肯何也使書莒子無以見公及齊侯以強脅弱而拂衆<lb/>
情也<lb/>
　　書爵書行次書名<hi>五章</hi>
王朝卿大夫外諸侯附庸之君諸侯之兄弟列國之命<lb/>
卿或稱爵或稱行次或稱名或稱人皆舊史之文也以<lb/>
<pb n="9a"/>
為褒貶所寓非也使其人當褒而舊史以名書無從而<lb/>
得其爵與行次也其人當貶而舊史以爵與行次書無<lb/>
從而得其名也王朝之史外諸侯皆稱名踐土載書之<lb/>
辭曰晉重魯申是也而春秋魯史也外諸侯則魯君之<lb/>
匹敵也故以爵書王朝之卿士兼三公者亦魯君之匹<lb/>
敵也故以爵書宰周公是也王朝卿士與諸侯之卿不<lb/>
可以無别也故以行次書凡伯榮叔南季之類是也<hi>記五十命為大夫又曰五十以伯仲周道也</hi>附庸之君諸侯之兄弟將承國者<lb/>
<pb n="9b"/>
上不得儕于諸侯下不可同于諸侯之卿故從王朝卿<lb/>
士之例而書行次蕭叔紀季之類是也列國之命卿不<lb/>
可無别于不命之卿故亦從王朝卿士之例而書行次<lb/>
夷伯祭仲女叔之類是也王朝之大夫則書名子哭劉<lb/>
夏石尚是也傳以為下士非也齊晉繼霸之初王使之<lb/>
禮于魯者皆公卿王子至石尚歸脤王室之卑甚矣而<lb/>
乃使下士乎况救衛逆后于齊乎文宣以後王朝之卿<lb/>
不以行次書而稱子舊說以為爵非也當是時列國之<lb/>
<pb n="10a"/>
卿㑹盟侵伐恥稱某人而以名見恐王朝之卿亦不樂<lb/>
斥言其行次故特為是稱以尊異之而非有典法也王<lb/>
臣而稱人者三子突書名則大夫也洮與翟泉之王人<lb/>
則卿大夫未可知也蓋洮之盟諸侯皆稱爵翟泉之盟<lb/>
諸侯之大夫皆稱人而王臣乃以名書以行次書非所<lb/>
安也故稱王人蓋辭有所窮也何以知其為卿大夫也<lb/>
使兼三公則如宰周公之稱爵可也其不如尹單劉之<lb/>
稱子何也當時尚未有是稱也子突稱名而並稱王人<lb/>
<pb n="10b"/>
者亦辭有所窮也使書子突救衛則不知其為王臣也<lb/>
書王使子突則伐救無此文也去人則疑于王子而名<lb/>
突矣傳以子突為字亦非也古有以子某名者見于傳<lb/>
記陳子亢介子推之類是也有以某父名者經所書齊<lb/>
侯禄父儀行父箕鄭父是也春秋未嘗有書字之法也<lb/>
其不當名而名當名而不名皆舊史之文也當名而不<lb/>
名如齊高子仲孫宋華孫司馬司城皆魯人喜而貴之<lb/>
也不當名而名如宰咺宰渠伯糾衛侯燬楚子䖍皆魯<lb/>
<pb n="11a"/>
人賤而惡之也成僭逆奬簒弑茍有人心者無不藏惡<lb/>
也是以賤而書其名也邢周公之裔而衛滅之蔡魯之<lb/>
同姓而楚誘殺其君是以惡而書其名也以為孔子之<lb/>
特筆而褒貶寓焉則無一可通者矣<lb/>
宰咺宰糾衛侯燬楚子䖍而外不當名而名者榖伯綏<lb/>
鄧侯吾離來朝是也此舊史之文隨世以變而不可以<lb/>
義理求之者也春秋之初小國之君常稱名而其後乃<lb/>
稱爵猶成宣以前列國之卿大夫常稱人而其後卿以<lb/>
<pb n="11b"/>
名見也榖鄧國小而逺于魯故視之如邾儀父郳黎來<lb/>
之屬而書名桓十五年邾人牟人葛人來朝三國之君<lb/>
也而稱人則榖鄧之書名不足異也傳以邾儀父為字<lb/>
郳黎來介葛盧為名而有所差别非也經所書齊侯禄<lb/>
父箕鄭父儀行父皆名無以知儀父之獨為字也且以<lb/>
平邱之傳考之邾與郳介班也而強為差别可乎舊史<lb/>
所稱無義理之可求而孔子不革何也榖伯綏鄧侯吾<lb/>
離楚子䖍衛侯燬渠伯糾爵與名並載者革而書爵可<lb/>
<pb n="12a"/>
也而邾與牟葛之稱人者無從而得其名也宰咺之稱<lb/>
名者無從而得其爵與行次也而安得不一仍其舊哉<lb/>
且仍之而世變邦交即于是可考焉則義存乎其間矣<lb/>
周語規方千里以為甸服其餘以均分公侯伯子男孟<lb/>
子曰天子之卿受地視侯大夫受地視伯元士受地視<lb/>
子男秦周以前之書無言畿内有五等之爵者惟公羊<lb/>
傳曰寰内諸侯蓋據春秋所書周公凡伯尹子之屬而<lb/>
為言也王制曰分天下為左右曰二伯蓋據公羊氏陜<lb/>
<pb n="12b"/>
以東周公主之陜以西召公主之並周南所稱召伯而<lb/>
為言耳不知詩稱召伯以行次言非爵也召公在文王<lb/>
時豈得為方伯乎春秋所書凡伯祭伯召伯亦以行次<lb/>
書與榮叔南季類也其稱伯多于叔季者承嗣多長嫡<lb/>
也周公祭公天子之三公也蘓子尹子單子劉子則與<lb/>
諸侯列序特為是稱以尊異之非伯子男之子也尹單<lb/>
劉皆執政使有五等之爵豈宜居卑列哉且王臣見經<lb/>
者何以獨有公伯子而無侯男哉又何以自文以前王<lb/>
<pb n="13a"/>
臣無一子爵自文以後㑹盟征伐無一非子爵者出㑹<lb/>
哉蓋天子之卿本當以行次稱如二雅所稱南仲申伯<lb/>
召伯周語所稱樊仲是也春秋之初列㑹而稱王人者<lb/>
皆王朝卿大夫以不可爵諸侯而斥王臣之名與行次<lb/>
故但稱人至文之世晉卿㑹盟皆以名見而不肯稱人<lb/>
王朝之卿無轉稱王人之理故女栗之盟特稱蘇子以<lb/>
尊異之而自是王臣㑹盟皆稱子矣列于㑹盟稱子而<lb/>
居畿内亦稱子矣赴告於諸侯亦稱子矣子朝之亂單<lb/>
<pb n="13b"/>
劉稱子而召伯毛伯奔楚從其恒稱皆據王室之告辭<lb/>
也召毛得罪于王則告辭不復尊異之明矣閔之篇書<lb/>
齊高子來盟昭三十二年城成周傳稱魏子南面則子<lb/>
乃時人相尊異之稱而非先王之典法明矣家父子突<lb/>
叔服劉夏石尚皆天子之大夫也知然者諸侯之命卿<lb/>
比于天子之卿而稱行次則天子之大夫比于諸侯之<lb/>
卿而稱名固其所也傳稱内史叔服内史于周官為中<lb/>
大夫則稱名者為王朝之大夫審矣其在于詩家父作<lb/>
<pb n="14a"/>
誦以刺王未有自舉其字者而以父名者屢見于經則<lb/>
家父之為名也審矣<lb/>
程子曰諸侯之卿皆不書官以不受命於天子故不與<lb/>
為卿惟宋王者後得命官故宋卿獨書官非也宰咺宰<lb/>
糾宰周公而外王朝卿大夫未有以官書者則不受命<lb/>
于天子之說不可通矣司馬華孫司馬司城而外宋卿<lb/>
未有以官書者則宋得命官之說不可通矣蓋惟分職<lb/>
授事然後各舉其官若㑹盟侵伐聘問而各以其官書<lb/>
<pb n="14b"/>
則義無所取而文亦贅矣以天子之宰而供列國聘弔<lb/>
與諸侯㑹盟乃非常之事故舊史以為異而志之宋司<lb/>
馬華孫司馬司城則魯人重之與齊高子仲孫之不名<lb/>
同未可以為典法也咺與糾之名既曰魯人惡之而以<lb/>
官書又曰舊史以為異何也以為異而書其官惡之而<lb/>
斥其名其義並行而不相悖也<lb/>
春秋所書皆列國之卿也大夫之名無登册書者而盟<lb/>
㑹帥師國殺皆曰大夫何也傳載齊晏嬰曰惟卿為大<lb/>
<pb n="15a"/>
夫蓋周制列國孤卿班同王朝之大夫士則以大夫書<lb/>
者亦舊史之文也王朝之大夫與列國之卿並書名其<lb/>
義必起於此也<lb/>
　　書人<lb/>
春秋書人其義不一㑹盟戰伐稱人臣下之辭也來聘<lb/>
歸田取田輸平歸俘獻捷執諸侯大夫稱人舉國之辭<lb/>
也弑君殺大夫公子討賊稱人因事屬辭而各有所當<lb/>
也㑹盟戰伐稱人舊史之文也成公以前外卿大夫皆<lb/>
<pb n="15b"/>
稱人成公以後列國之卿稱名大夫則稱人而小國之<lb/>
卿大夫前後皆稱人此隨世以變著于册書而不可更<lb/>
易者也其餘稱人者或舊史之文或孔子所定而皆屬<lb/>
辭之不得不然者也春秋以號舉者惟楚之先及徐與<lb/>
吳越耳使來聘歸田取田輸平歸俘獻㨗執諸侯大夫<lb/>
而稱國是以號舉也目其君則歸田歸俘而書來者疑<lb/>
于其君自來矣歸田而不書來者取我田者與齊侯取<lb/>
鄆同文而疑于得正矣執諸侯大夫者與晉侯執曹伯<lb/>
<pb n="16a"/>
同文而疑于霸討矣故不得不稱人也惟荆人來聘鄭<lb/>
人來輸平近于以來者稱而知其為舉國之辭者以楚<lb/>
人使宜申來獻㨗知之也弑君而稱人者亦辭當然也<lb/>
赴告有主名者稱名以志惡赴告雖有主名而非其實<lb/>
者稱國以志疑若倉卒生亂國人本未得其主名而第<lb/>
知賊由微者則非人無稱也殺大夫公子而稱人者亦<lb/>
辭當然也非以國法殺之不得稱國目其人則兩下相<lb/>
殺也討賊而稱人者亦辭當然也國人而討賊者稱國<lb/>
<pb n="16b"/>
以殺則國無君目其人則疑于其人之私隣國而討賊<lb/>
者稱國以殺則非其國之人目其人則疑于其君之私<lb/>
若是者亦非人無稱也然稱人同而于討賊則别為人<lb/>
盡得誅之義焉知然者以殺之不以其罪則不稱人見<lb/>
殺者或稱君或稱爵或稱大夫公子而不獨以名見也<lb/>
此非春秋特起討賊之文乃事殊而義自别焉者也惟<lb/>
邾牟葛三國之君來朝而稱人則魯人簡之莊公及齊<lb/>
人狩于禚為孔子之特筆然亦非用此為褒貶也<lb/>
<pb n="17a"/>
　　隱桓莊三世大夫書繫書族書名<lb/>
春秋之初内卿獨以名見者無駭挾柔溺也外卿獨以<lb/>
名見者紀履緰鄭宛鄭詹也先儒謂命大夫書繫與族<lb/>
未命書名誤矣自僖以後無不書繫與族豈更無不命<lb/>
者乎楚卿書繫與族豈尚請命于王朝乎蓋隱桓莊之<lb/>
篇内卿權盛者書繫外卿貴重及死節者書族舊史重<lb/>
其人而詳之也其獨以名見者輕其人而略之也自僖<lb/>
以後魯及列國之卿無不書繫與族者大夫皆張而不<lb/>
<pb n="17b"/>
敢略也舊史之文隨世以變者皆如此而以義理求之<lb/>
則無一可通者矣然則孔子不革何也其繫與族之未<lb/>
書者不可増也其己書者若削之以歸于一則世變邦<lb/>
交轉不可得而見矣<lb/>
　　通例<hi>七章</hi>
比事屬辭春秋敎也先儒褒貶之例多不可通以未嘗<lb/>
按全經之辭而比其事耳以外諸侯稱爵為褒則楚商<lb/>
臣蔡般皆稱爵矣以外大夫不書繫與族為貶則鄭公<lb/>
<pb n="18a"/>
子歸生衛甯喜陳夏徵舒書繫與族矣以稱人為貶則<lb/>
文僖以前㑹盟侵伐列國之卿大夫皆稱人而不以名<lb/>
見宣成以後列國之卿以名見而大夫仍稱人小國之<lb/>
卿大夫終春秋恒稱人而莒慶曹公子首獨以名見以<lb/>
是知凡此類皆舊史之文隨時勢以變更而非有典法<lb/>
者也莫悖于妾媵而稱夫人稱薨莫悖于守適而不稱<lb/>
夫人稱卒孔子一仍舊史乃屑屑焉于外諸侯忽稱爵<lb/>
以褒忽去爵以貶于外卿或稱繫與族以褒或去繫與<lb/>
<pb n="18b"/>
族以貶于外諸侯或貶稱人而與卿大夫無别于外卿<lb/>
忽貶稱人而與大夫無别不惟義無所處亦且變亂事<lb/>
實而非傳信之書矣故一仍其舊使論世者有考焉<lb/>
春秋因事屬辭各得其實而是非善惡無遁情焉豈特<lb/>
不以日月爵次名氏為褒貶哉亦未嘗有特起褒貶之<lb/>
文也其特文皆所以𤼵疑耳蓋事雖變而義非隱無所<lb/>
用特文也惟事變而義隱然後特文以揭之文異然後<lb/>
疑生疑生然後義見是故君薨子卒而不地葬而不書<lb/>
<pb n="19a"/>
所以見其非正命也桓之篇月不繫王所以見簒弑之<lb/>
作由王法不行也見弑之君不書葬而賊既討則書葬<lb/>
所以見不書葬者以為無臣子也弑于臣者賊不討不<lb/>
書葬而弑于世子者賊不討書葬所以見國人隣國不<lb/>
以弑君者為賊而以為君乃人道之極變也弑君之賊<lb/>
見殺不書爵而晉里克衛甯喜稱大夫楚比稱公子齊<lb/>
商人稱君蔡般稱侯所以見討之不以其罪殺之不以<lb/>
其事也弑于國人而賊不討者不書葬戕于隣國而讐<lb/>
<pb n="19b"/>
不復者書葬所以見臣子之心同而勢則異也㑹盟書<lb/>
㑹而没公書及而没公所以見名分之始亂事柄之始<lb/>
移也㑹盟而諸侯不序大夫不名所以見諸侯之失位<lb/>
大夫之亂常也㑹盟不書所為而稷與澶淵書所為所<lb/>
以見其非欲討亂而不果也㑹盟同地前目後凡宜書<lb/>
諸侯盟而臯鼬之盟覆書公及所以見公之受國於意<lb/>
如而以得與後盟為幸也諸侯赴㑹而道卒宜書未至<lb/>
卒于某地而鄭伯髠頑書未見諸侯所以見其以欲見<lb/>
<pb n="20a"/>
諸侯生釁也魯被侵伐必書四鄙而哀之篇兩書伐我<lb/>
所以見其為城下之師也諸侯奔不名而鄭伯突衛侯<lb/>
朔名所以見國有二君也爭國而奔其入也無不名而<lb/>
衛侯衎不名所以見其正也奔而歸執而歸者無不名<lb/>
而曹伯負芻不名所以見其位未絶也執諸侯大夫恒<lb/>
稱人而晉厲公執曹負芻獨稱爵所以見稱人者乃亂<lb/>
世相陵暴之事也取國邑恒稱人而齊侯取鄆以居昭<lb/>
公獨稱爵所以見稱人者乃彼此相攘奪之詞也内大<lb/>
<pb n="20b"/>
夫必書卒而桓之大夫不書卒所以見其皆有可誅之<lb/>
罪也宣之大夫皆書卒而叔彭生不書卒所以見其死<lb/>
于子赤之難也僖二十八年兩書公朝于王所而一書<lb/>
王狩所以見就見諸侯之非禮也内戰不書敗而乾時<lb/>
書敗所以見復讐之不宜避敗也狩非微者之事而魯<lb/>
莊公及齊襄公狩稱齊人所以見其為不共戴天之讐<lb/>
也内夫人之娶也例書至而哀姜書入所以見讐人之<lb/>
女不可以入宗廟也夫人之娶例書至而出姜不書至<lb/>
<pb n="21a"/>
所以見其不允于魯之由也夫人之娶非失禮不書而<lb/>
成夫人書所以見定姒之非嫡也夫人歸寧例不書而<lb/>
出姜書所以見其不安于魯之釁也夫人之行不書至<lb/>
而出姜書至所以見不書至者皆非禮之行也夫人之<lb/>
始至無不氏而出姜穆姜不氏所以見其以䘮婚而與<lb/>
有貶也内女之歸諸侯不書逆而紀伯姬書逆所以見<lb/>
叔姬之為媵也内女之卒非有變不書而僖之篇伯姬<lb/>
鄫季姬文之篇子叔姬書所以見君為之變而過禮也<lb/>
<pb n="21b"/>
公叔伯兄弟公子之不為大夫者不書卒而叔肸書卒<lb/>
所以見叔肸之義與君之有加恩也内女之歸也無變<lb/>
無失禮則不書而杞伯姬書所以見後之來魯㑹洮者<lb/>
非諸姬之女也歸田不書我而濟西書我所以見濟西<lb/>
之田不獨我有而所歸獨我故封也宫室之災不書復<lb/>
作而雉門兩觀書所以見其非制也僖文之篇歴時不<lb/>
雨同而書之異所以見君心之有勤怠也凡此皆特文<lb/>
以𤼵疑而非用以為褒貶也惟王不稱天者三近於削<lb/>
<pb n="22a"/>
之以示貶而其實非主于貶王也隱之弑也未嘗明見<lb/>
于經雖薨而不地葬而不書猶未知賊之在也錫桓公<lb/>
命王不稱天而後知獄有所歸矣成風薨葬一同於守<lb/>
適無以知僖公之違禮也歸含賵㑹葬王不稱天而後<lb/>
知大從之終不可亂矣然則此三書者亦所以𤼵疑也<lb/>
外此則據事直書以見其實而已故以褒貶求春秋之<lb/>
文亦說經者之誤也<lb/>
春秋之文殺史見極何以明其然也凡宫觀門社之災<lb/>
<pb n="22b"/>
未有不復作者而所書獨雉門兩觀内女之歸其國未<lb/>
有不納幣者而所書獨宋公孫夀未有不來逆者而所<lb/>
書獨紀履緰吾國未有不致女者而所書獨季孫行父<lb/>
如宋為舊史者非明于春秋之法也使宫觀門社災而<lb/>
復作例不書則雉門兩觀亦無自而見于經矣納幣來<lb/>
逆致女例不書則公孫夀來紀履緰來季孫行父如宋<lb/>
亦無自而見于經矣以雉門兩觀知西宫新宫御廩亳<lb/>
社之新作舊史備書而孔子削之也以宋公孫夀來紀<lb/>
<pb n="23a"/>
履緰來季孫行父如宋知凡納幣來逆致女舊史備書<lb/>
而孔子削之也<lb/>
春秋書王法不誅其人身何以知其然也書諸侯之奔<lb/>
而逐之者為兄弟為大臣為國人為隣國弗辨也書大<lb/>
夫之奔而逐之者為國君為同列弗辨也書國殺大夫<lb/>
而所殺之賢姦弗辨也蓋諸侯奔為天下之變事大夫<lb/>
奔為一國之變事不必問其逐之之人也國殺大夫則<lb/>
不王可知矣不必問其所殺之人也<lb/>
<pb n="23b"/>
春秋微辭隱義每于㕘互相抵者見之如隱公之弑不<lb/>
見于經而薨而不地則知非正命矣不書葬則知賊未<lb/>
討矣桓書即位則知無隱先君之心矣月不繫王則知<lb/>
王法之不行矣錫桓公命王不稱天則知其為簒弑之<lb/>
賊矣桓之大夫不書卒則知皆有可誅之罪矣翬至桓<lb/>
之篇而稱公子則知操刃者翬矣薨而不地之為弑也<lb/>
于他君之必地見之賊之不討也于外諸侯見弑賊討<lb/>
則書葬見之桓之無恩于先君也于閔僖二公之不書<lb/>
<pb n="24a"/>
即位見之其為簒弑之賊王法所不容也于錫僖成二<lb/>
公之命王皆稱天見之桓之大夫之皆可誅也于内大<lb/>
夫之皆卒見之翬之操刃而徳于桓也于前之不稱公<lb/>
子見之春秋之書微而顯此之謂也<lb/>
舊史之文有以魯君臣之意向為詳略者魯怨鄭忽而<lb/>
助突故忽亹儀之弑不書抗王師以立朔故黔牟之奔<lb/>
不書蓋軌以簒立故崇姦醜正而不以忽亹儀黔牟為<lb/>
君也將稱元帥小國之卿不名而鞌之戰四卿並列諸<lb/>
<pb n="24b"/>
國之卿皆名則季孫侈其事也有以國人之好惡為進<lb/>
退者則當名而不名不當名而名者是也孔子不革而<lb/>
正之何也弑與奔之不書者不可益也名與不名則雖<lb/>
欲革之以定于一而其道無由也季子魯卿非若齊高<lb/>
子仲孫宋華孫司馬司城之名無從而得之也四人者<lb/>
之名不可得故季子亦仍其舊以見魯人之情宰渠伯<lb/>
糾衛侯燬楚子䖍可去名而存爵也而宰咺則無從而<lb/>
得其爵氏與行次也咺之爵氏與行次不可得故三人<lb/>
<pb n="25a"/>
者亦仍其舊以志非常而因以見魯人之藏惡焉若鞌<lb/>
之戰則天下諸侯之失政皆見端于此故即以舊史之<lb/>
異文為春秋之特筆也<lb/>
左氏所傳有與經合而可證二傳之非者楚公子比弑<lb/>
其君䖍之類是也二傳以比為不弑而歸獄焉而以左<lb/>
氏徵之則志乎弑者實比而非棄疾也有顯與經背而<lb/>
不可從者鄭歸生弑其君夷宋華元自晉歸于宋之類<lb/>
是也使弑者實公子宋必不歸獄于歸生使華元至河<lb/>
<pb n="25b"/>
而復必不書自晉歸于宋經之作豈知後之别有傳哉<lb/>
必待傳而後可求則春秋之義荒矣<lb/>
　<lb/>
　<lb/>
　<lb/>
　<lb/>
　<lb/>
　春秋通論卷四<lb/>
</p>
<p>
</p>
  </div>
</body>
</text>
</TEI>
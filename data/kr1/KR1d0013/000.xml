<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周禮集説</head>
    <p>
<pb n="1a"/>
欽定四庫全書　　　　　　經部四<lb/>
　周禮集説　　　　　　　　禮類一<hi>周禮之屬</hi>
　　提要<lb/>
　　　　<hi>臣</hi>等謹按周禮集説十卷不著撰人名氏前有元<lb/>
　　　　初陳友仁序稱其友沈則正近得此書於霅編節<lb/>
　　　　條理與東萊讀詩記東齋書𫝊相類名氏則<lb/>
　　　　未聞也癸未攜以歸訓詁未詳者益以賈氏<lb/>
　　　　王氏之疏説辨析未明者附以前輩諸老之<lb/>
<pb n="1b"/>
　　　　議論云云葢友仁因宋人舊本重輯也友仁<lb/>
　　　　字君復湖州人序題丙子後九嵗丙子為宋<lb/>
　　　　亡之嵗友仁不題至元年號而上溯丙子以<lb/>
　　　　系年葢亦宋之遺民故仿陶潜不書年號但<lb/>
　　　　稱甲子之例然陶潜在晋諸詩亦但題甲子<lb/>
　　　　非以入宋之故原集具存友仁未之詳考耳<lb/>
　　　　卷首有總綱領一篇官制總論一篇分條闡<lb/>
　　　　説極為賅洽毎官之前又各為總論一篇所<lb/>
<pb n="2a"/>
　　　　引注疏及諸儒之説俱能擷其精粹而于王<lb/>
　　　　安石新經義采摘尤多葢安石三經新義雖<lb/>
　　　　為宋人所攻而周官新義則王昭禹述之于<lb/>
　　　　前<hi>見所作周禮詳解</hi>林之竒述之于後<hi>案之竒學出吕本中本元</hi>
　　　　<hi>祐一派而作周禮全解亦用安石之説見王與之周禮訂義</hi>故此書亦相<lb/>
　　　　承援引不廢其文也考工記後附俞庭椿周<lb/>
　　　　禮復古編一卷殊為疣贅有失别裁然不肯<lb/>
　　　　變易古經而兼存其説以待後人之論定較<lb/>
<pb n="2b"/>
　　　　庭椿之妄誕則畧有間矣原佚地官二卷其<lb/>
　　　　春官總論亦佚黄虞稷千頃堂書目云關中<lb/>
　　　　劉儲秀嘗補注以行今未之見亦姑仍其舊<lb/>
　　　　闕之焉乾隆四十三年九月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="3a"/>
周禮集說原序<lb/>
周官六典周公經制之書也畫井田立封建大而軍國<lb/>
調度禮樂刑賞微而服御飲食醫卜工藝毫芥纎悉靡<lb/>
不備載六官之屬各從其長其要則統於天官大綱小<lb/>
目截然有紀萬世有國者之龜鑑也周家太平氣象不<lb/>
可復見愚於此書竊有志焉然而諸儒訓釋甲是乙非<lb/>
無所折衷學者病之余友雲山沈君則正謂余曰近得<lb/>
集說於霅手澤尚新編節條理與東萊詩記東齋書傳<lb/>
<pb n="3b"/>
相類其博雅君子之為歟名氏則未聞也一日到沈君<lb/>
家取而閲之如於盆盎中得古罍洗把玩不忍釋癸未<lb/>
秋與長樂拙存髙君載酒而往請焉則正樂善人也俞<lb/>
其請且止宿乃曰風雨瀟瀟子之志固善矣時異事殊<lb/>
禮經焉用折楊黄荂未必不貽笑於時人也余復之曰<lb/>
執此以往固非所望居家讀之是亦志文中子之所志<lb/>
也於是携其書以歸是嵗留於山前表伯之西榻就而<lb/>
筆之訓詁未詳者則益以賈氏王氏之䟽説辨析未明<lb/>
<pb n="4a"/>
者則附以前軰諸老之議論越明年是書成非特可以<lb/>
廣其傳亦予之夙志也姑叙梗概於巻末時丙子後九<lb/>
嵗吳興後學前谿陳友仁君復序<lb/>
　<lb/>
　<lb/>
　<lb/>
　<lb/>
　<lb/>
<pb n="4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
周禮集説序<lb/>
</p>
<p>
</p>
  </div>
</body>
</text>
</TEI>
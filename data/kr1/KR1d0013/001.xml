<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮集說巻首上</head> <lb/>
    <p>
<pb n="1a"/>
欽定四庫全書<lb/>
　周禮集說巻首上<lb/>
　　綱領<lb/>
　　　周禮廢興傳授<lb/>
案書傳周公一年救亂二年伐商三年踐奄四年建侯<lb/>
衛五年營成周六年制禮作樂所制之禮即此周禮也<lb/>
鄭衆以書序言成王既黜殷命還歸在豐作周官以周<lb/>
官為此周禮失之矣周公制禮之日禮教興行後至幽<lb/>
<pb n="1b"/>
厲衰微已甚禮樂之書稍稍廢棄其後復更散亂至秦<lb/>
大壊矣漢興髙堂生傳十七篇而魯徐生善為容孝文<lb/>
時徐生為禮官大夫而瑕丘蕭奮以禮至淮揚太守孟<lb/>
卿事蕭奮以授后倉后倉說禮數萬言號曰后氏曲臺<lb/>
記以授戴徳戴聖自髙堂生蕭奮孟卿后倉戴德戴聖<lb/>
是為五傳弟子也此所傳者謂十七篇即儀禮也若夫<lb/>
周禮其出特後者以其始皇惡之故也故馬融傳云秦<lb/>
自孝公以下用商君之法其政酷烈與周官相反故始<lb/>
<pb n="2a"/>
皇禁挾書特疾惡欲絶滅之焚燒之獨悉是以隱藏百<lb/>
年孝惠除挾書之律開獻書之路時有李氏上周官五<lb/>
篇復入於祕府五家之儒莫得見焉孝成時劉向子歆<lb/>
校理祕書始得列序著於録畧然亡冬官一篇以考工<lb/>
記足之時衆儒並出共排以為非是唯歆獨識其年尚<lb/>
㓜務在廣覽乃知其周公致太平之迹具在於此奈遭<lb/>
天下兵革並起疾疫喪荒弟子死喪彼有里人河南緱<lb/>
氏杜子春尚在永平之初年且九十能通其讀頗識其<lb/>
<pb n="2b"/>
說賈徽及子賈逵大中大夫鄭興及子大司農衆徃傳<lb/>
其業又以經書記傳相證明為解其時議郎衛次仲侍<lb/>
中賈景伯南郡太守馬季良亦皆作周禮解詁然猶有<lb/>
叅錯同事相違二鄭明理于典籍觕識周官之義存古<lb/>
字發微正讀鄭𤣥字康成作周禮注多引杜子春鄭大<lb/>
夫司農之義以讃而下之焉然則周禮起於劉歆而成<lb/>
於鄭𤣥然林孝存以周禮為末世瀆亂不驗之書作十<lb/>
論八難以排棄之何休亦以為六國隂謀之書唯有鄭<lb/>
<pb n="3a"/>
𤣥徧覽羣經故能答林碩之難作為訓注使其義得條<lb/>
通焉其後唐太學博士賈公彦又撰周禮䟽五十卷是<lb/>
為注䟽云<lb/>
　　　歴代官制<lb/>
左傳郯子曰太皥氏<hi>伏羲</hi>以龍紀官故為龍師而龍名共<lb/>
　工氏<hi>共工以諸侯覇有九州者也在太皥後神農前</hi>以水紀故為水師而水<lb/>
　名炎帝氏<hi>神農</hi>以火紀故為火師而火名黄帝氏以雲<lb/>
　紀故為雲師而雲名少暭之立鳯鳥適至故紀於鳥<lb/>
<pb n="3b"/>
　為鳥師而鳥名鳯鳥氏歴正也𤣥鳥氏司分者也伯<lb/>
　趙氏司至者也青鳥氏司啟者也祝鳩氏司徒者也<lb/>
　瞗鳩氏司馬者也鳲鳩氏司空者也爽鳩氏司㓂者<lb/>
　也鶻鳩氏司事者也五鳩鳩民者也五雉為五工正<lb/>
　利噐用正度量夷民者也九扈為九農正扈民無淫<lb/>
　者也自顓頊以來不能紀逺乃紀於近為民師而命<lb/>
　以民事則不能故也<lb/>
　蔡墨曰少皥氏四叔曰重曰該曰脩曰熈實能金木<lb/>
<pb n="4a"/>
　及水使重為勾芒<hi>木正</hi>該為蓐收<hi>金/正</hi>脩及熈為𤣥冥<hi>水正</hi>
　世不失職遂濟窮桑此其三祀也顓頊氏有子曰黎<lb/>
　為祝融<hi>火正</hi>共工氏有子曰勾龍為后土<hi>平水土</hi>此其二<lb/>
　祀也后土為社稷田正也有烈山氏之子曰柱為稷<lb/>
　自夏以上祀之周棄亦為稷自商以上祀之<lb/>
書堯典曰乃命羲和欽若昊天厯象日月星辰敬授人<lb/>
　時分命羲仲宅嵎夷曰暘谷寅賓出日平秩東作日<lb/>
　中星鳥以殷仲春厥民析鳥獸孳尾申命羲叔宅南<lb/>
<pb n="4b"/>
　交平秩南訛敬致日永星火以正仲夏厥民因鳥獸<lb/>
　希革分命和仲宅西曰昧谷寅餞納日平秩西成宵<lb/>
　中星虚以殷仲秋厥民夷鳥獸毛毨申命和叔宅朔<lb/>
　方曰幽都平在朔易日短星昴以正仲冬厥民隩鳥<lb/>
　獸氄毛<lb/>
舜典　咨十有二牧曰食哉惟時柔逺能邇惇德允元<lb/>
　而難任人蠻夷率服帝曰咨四岳有能奮庸熈帝之<lb/>
　載使宅百揆亮采惠疇僉曰伯禹作司空帝曰咨禹<lb/>
<pb n="5a"/>
　汝平水土惟時懋哉帝曰棄黎民阻飢汝后稷播時<lb/>
　百糓帝曰契百姓不親五品不遜汝作司徒敬敷五<lb/>
　教在寛帝曰臯陶蠻夷猾夏㓂賊奸宄汝作士明于<lb/>
　五刑五刑有服五服三就五流有宅五宅三居惟明克允<lb/>
　帝曰疇若予工僉曰垂哉帝曰俞咨垂汝共工帝曰<lb/>
　疇若予上下草木鳥獸僉曰益哉帝曰俞咨益汝作<lb/>
　朕虞帝曰咨四岳有能典朕三禮僉曰伯夷帝曰俞<lb/>
　咨伯汝作秩宗夙夜惟寅直哉惟清帝曰䕫命汝典<lb/>
<pb n="5b"/>
　樂教胄子直而温寛而栗剛而無虐簡而無傲詩言<lb/>
　志歌永言聲依永律和聲八音克諧無相奪倫帝曰<lb/>
　龍朕堲讒說殄行震驚朕師命汝作納言夙夜出納<lb/>
　朕命惟允帝曰咨汝二十有二人欽哉惟時亮天工<lb/>
　三載考績三考黜陟幽明庻績咸熈<lb/>
周官　王曰唐虞稽古建官惟百内有百揆四岳外有<lb/>
　州牧侯伯庶政惟和萬國咸寧夏商官倍亦克用乂<lb/>
　明王立政不惟其官惟其人今予小子祇勤于德夙<lb/>
<pb n="6a"/>
　夜不逮仰惟前代時若訓廸厥官立太師太傅太保<lb/>
　兹惟三公論道經邦爕理隂陽官不必備惟其人少<lb/>
　師少傅少保曰三孤貳公𢎞化寅亮天地弼予一人<lb/>
　冡宰掌邦治統百官均四海司徒掌邦教敷五典擾<lb/>
　兆民宗伯掌邦禮治神人和上下司馬掌邦政統六<lb/>
　師平邦國司㓂掌邦禁詰姧慝刑暴亂司空掌邦土<lb/>
　居四民時地利六卿分職各率其屬以倡九牧阜成<lb/>
　兆民六年五服一朝又六年王乃時廵考制度于四<lb/>
<pb n="6b"/>
　岳諸侯各朝于方岳大明黜陟<lb/>
　　　周禮總論<lb/>
孔子曰殷因於夏禮所損益可知也周因於殷禮所損益<lb/>
　可知也其或繼周者雖百世可知也又曰周監於二<lb/>
　代郁郁乎文哉吾從周<lb/>
　又曰吾說夏禮杞不足徴也吾學殷禮有宋存焉吾<lb/>
　學周禮今用之吾從周<lb/>
孟子曰禹惡㫖酒而好善言湯執中立賢無方文王視<lb/>
<pb n="7a"/>
　民如傷望道而未之見武王不泄邇不忘逺周公思<lb/>
　兼三王以施四事其有不合者仰而思之夜以繼日<lb/>
　幸而得之坐以待旦<lb/>
文中子居家不暫捨周禮門人問中子曰先師以王道<lb/>
　極是也如有用我執此以徃通也宗周之介子敢忘<lb/>
　其禮乎<lb/>
　又曰周禮其敵於天命乎<lb/>
　又曰吾視千載以上聖人在上者未有若周公焉其<lb/>
<pb n="7b"/>
　道則一而經制大備後之為政有所持循<lb/>
唐太宗問三代損益何者為當魏徴對曰孔子曰周監<lb/>
　於二代郁郁乎文哉吾從周周禮周公旦所裁遺談<lb/>
　餘義可舉而行若擇前代憲章𤼵明王道臣請以周<lb/>
　典唯所施行上大恱翌日又召徴入上曰朕昨夜讀<lb/>
　周禮真聖作也首萹云惟王建國辨方正位體國經<lb/>
　野設官分職以為民極誠哉深乎良乆謂徴曰朕思<lb/>
　之不井田不封建不肉刑而欲行周公之道不可得<lb/>
<pb n="8a"/>
　也<lb/>
唐本傳云周禮者周公致太平之書先聖極由𠂻之典<lb/>
　法天地而行教化辨方位而叙人倫其義可以幽賛<lb/>
　神眀其文可以經緯邦國備物致用其可忽乎<lb/>
周禮是周公遺典<lb/>
　朱晦庵曰周禮胡氏父子以為是王莽令劉歆撰此<lb/>
　恐不然周禮是周公遺典也<hi>廖德明</hi>　又曰周禮乃周<lb/>
　家盛時聖賢制作之書　又曰周禮一書周公所以<lb/>
<pb n="8b"/>
　立下許多條貫皆是從廣大心中流出<hi>萬人傑</hi>　又曰<lb/>
　周官徧布精宻乃周公運用天理熟爛之書　又曰<lb/>
　說制度之書惟周禮儀禮可信禮記便不可深信周<lb/>
　禮畢竟出於一家謂是周公親筆做成固不可然大<lb/>
　綱却是周公意思某所疑者但恐周公當時立下此<lb/>
　法却不曾行得盡方是个草本　又曰今謂周官非<lb/>
　聖人之書至如比閭族黨之法正周公建太平之基<lb/>
　本這如棊盤相似枰布定後棊子方有放處<hi>楊道夫</hi>
<pb n="9a"/>
　又曰後人皆以周禮非聖人書其間細碎處雖可疑<lb/>
　其大體直是非聖人做不得<hi>葉賀孫</hi>　又曰周禮一書<lb/>
　好㸔廣大精宻周家法度在裏但未敢令初學㸔<hi>李方</hi>
　<hi>子</hi>
　程氏曰周禮一書周公致治之大法在其中<lb/>
周官不可不講<lb/>
　楊氏曰周官之書先王經世之務也不可不講<lb/>
周禮是宰相之事<lb/>
<pb n="9b"/>
　晦庵曰理會周禮非位至宰相不能行其事自一介<lb/>
　論之更自逺在且要就切實理㑹受用處若做到宰<lb/>
　相亦湏上遇文武之君方可得行其志<hi>葉賀孫</hi>
周禮多說事之綱目<lb/>
　晦庵曰周禮中多有說事之綱目者如属民讀法其<lb/>
　法不可知司馬之職乃陳車徒如戰之陳其陳法亦<lb/>
　不可見矣<hi>萬人傑</hi>
論行周官法度<lb/>
<pb n="10a"/>
　程氏曰必有關雎麟趾之意而後可以行周官之法<lb/>
　度或問有關雎麟趾之意而後能行周官法度何也<lb/>
　晦庵曰湏是自閨門袵席之微積累到薰蒸洋溢天<lb/>
　下無一民一物不被其化然後可以行周官之法度<lb/>
　不然則為王莽矣<lb/>
　或問周都豐鎬則王畿之内當有西伯之戎如此則<lb/>
　稍甸縣都如何其可為也晦庵曰周禮一書聖人作<lb/>
　為一代之法爾到不可用法處湏别有權變之道<hi>金去</hi>
<pb n="10b"/>
　<hi>偽</hi>
　陳同父曰周禮一書先王之遺制具在後有聖人不<lb/>
　能加毫末於此矣世儒以謂治至周公而術已窮窮<lb/>
　則不可復繼周之後必為秦夫子葢逆知而不言也<lb/>
　嗚呼果其窮也則周公之志荒矣自伏羲神農黃帝<lb/>
　已來順風氣之宜而因時制法凡以為人道立極而<lb/>
　非有私天下之心也葢至於周公而集百聖之大成<lb/>
　文理宻察曲而當盡而不汚無復一毫之間而人道<lb/>
<pb n="11a"/>
　備矣人道備則足以通天下之理而周天下之變變<lb/>
　通之理具在周公葢至此而與天地同流而奚憂其<lb/>
　窮哉夫周家之制既定而上下相維至於八百餘年<lb/>
　諸侯既已擅立周之王徒擁其虚器蕞然立諸侯之<lb/>
　上諸侯皆相顧而莫之敢亡獨何所畏而不忍哉豈<lb/>
　非周公之制有以維持其不敢叛之心雖顛倒錯亂<lb/>
　而猶未底於亡也當時有能變通周公之制而行之<lb/>
　天下不必周而周公之術未始窮也秦徒見其得天<lb/>
<pb n="11b"/>
　下之難以為周之制葢非其所便併與其僅存者盡<lb/>
　棄之而不知周家之制既盡而秦亦亡矣始夫子之<lb/>
　言曰其或繼周者雖百世可知也而豈知其至此極<lb/>
　耶<lb/>
成周之事其凡見於他書其目見於周禮<lb/>
　雜說成周之事其凡見於他書其目見於周官故秩<lb/>
　官之書即周禮之冡宰也曲禮之書即周禮之宗伯<lb/>
　也政司馬法即周禮之司馬也九刑誓命之書即周<lb/>
<pb n="12a"/>
　官之司㓂也以至考工記即司空之書也周禮舉其<lb/>
　目而散於諸書<lb/>
成周之治綱領在於六官<lb/>
　東萊曰治有統政有樞出天下之治者其本也運天<lb/>
　下之政者其樞也周之盛時薄海内外為國千有七<lb/>
　百事之接於王室者博矣而周典所載綱以六官之<lb/>
　職至於千七百國之品章憲令曾不少槩見焉統端<lb/>
　於内治成於外樞動於上政行於下此聖人所以守<lb/>
<pb n="12b"/>
　要而百事詳也<lb/>
　范氏曰夫天地有四時百官有六職天下萬事備盡<lb/>
　於此如網之在綱裘之挈領雖百世不可易也人君<lb/>
　如欲稽古以正名苟捨周官未見其可<lb/>
六卿分職每終之以為民極<lb/>
　東萊曰先王之教天下未始有精粗本末之間也夫<lb/>
　朝不混市野不踰國人不侵官后不敢以奸王之權<lb/>
　諸侯不敢以僣天子之制公卿大夫不牟商賈之利<lb/>
<pb n="13a"/>
　六卿九牧相屬而聼命於三公夫彼皆民上也皆富<lb/>
　且貴也而尺寸不敢踰一毫分守不敢易所以習民<lb/>
　於尊卑等差階級之中消其冐上無等之心而寓其<lb/>
　道德之意是以民服事其上而下無覬覦賤不亢貴<lb/>
　卑不踰尊舉一世之人皆安於法度分守之内志慮<lb/>
　不易視聼純一易直淳龎而從上之令父詔其子兄<lb/>
　授其弟長率其屬何徃而非五禮六樂三物十二教<lb/>
　哉方位國野設官分職何徃而非以為民極哉嘗讀<lb/>
<pb n="13b"/>
　晉之國語每嘆絳之富商韋藩木楗過朝之事以為<lb/>
　富商之饒於財使之澤其車而華其服非不足也而<lb/>
　必易車服於過朝之際不敢與士大夫混然無别焉<lb/>
　民志之定而中道之存成王周公之遺化固隐然在<lb/>
　此也<lb/>
辨周禮疑<lb/>
　鄭漁仲曰周禮一書詳於制度而不及道化嚴於職<lb/>
　守而濶畧於人主之身所以學者疑其非聖人之書<lb/>
<pb n="14a"/>
　按書傳曰周公一年救亂二年伐商三年踐奄四年<lb/>
　建侯衛五年營成周六年制禮作樂七年致政成王<lb/>
　則是書之作在於周公攝政六年之後周公將復辟<lb/>
　於成王則是書之所由作故周禮六官之首皆曰辨<lb/>
　方正位者此也周官序云成王黜商滅淮夷還歸在<lb/>
　豐作周官按周公設政時淮夷奄已與管蔡同亂成<lb/>
　王即政之後淮夷又叛成王乃親征之故云滅夷還<lb/>
　歸在豐作周官當是營洛既成之後作周禮還歸在<lb/>
<pb n="14b"/>
　豐之後作周官則周官之書作於周禮之後明矣而<lb/>
　鄭衆以書序言周作官為周禮則失之矣鄭康成又<lb/>
　以成王作周官在攝政三年周公作周禮在攝政六<lb/>
　年愈失矣後來求其說不得或謂文王治岐之制或<lb/>
　謂成周理財之書或謂戰國隂謀之書<hi>何休云</hi>或謂漢<lb/>
　儒附㑹之說<hi>乃劉歆作</hi>或謂末世瀆亂之書紛紛之說無<lb/>
　所折衷予謂非聖人之智不及此五等之爵九畿之<lb/>
　服九州十二境閩蠻夷貊祭天祀地朝覲㑹同之事<lb/>
<pb n="15a"/>
　皆非文王時政所得及也以是書而加文王非愛文<lb/>
　王者也雖其書固詳於理財而其惠下也甚厚其經<lb/>
　入也名豐而奉上也甚薄謂為理財之書又非深知<lb/>
　周禮者也使戰國有如是之法則戰國三代矣使漢<lb/>
　儒而有如是學尚或為漢儒乎惟其所見不一故武<lb/>
　帝視為末世瀆亂不驗之書而不之好也至後世孫<lb/>
　處又獨為之說曰周禮之作周公居攝六年之後書<lb/>
　成歸豐而實未嘗行也葢周公之為周禮亦猶唐之<lb/>
<pb n="15b"/>
　顯慶開元禮也唐人預為之以待他日之用其實未<lb/>
　嘗行也惟其未經行故僅述大略俟其臨事而損益<lb/>
　之故建都之制不與召誥洛誥合封國之制不與武<lb/>
　成孟子合設官之制不與周官合九畿之制不與禹<lb/>
　貢合凡此皆預為之而未經行也雖然此一說也而<lb/>
　不知周禮其所以難通者其規模與它經不類周禮<lb/>
　一書有缺文<hi>軍司馬與司馬之類</hi>有省文<hi>遂人匠/人之類</hi>有互見<hi>九等品舉</hi>
　<hi>之類是也</hi>有兼官<hi>三公三孤不必備/教官無府史胥徒</hi>有預設<hi>凡千里封公四封侯六伯</hi>
<pb n="16a"/>
　<hi>十一之類</hi>有不常置<hi>夏采方相/氏之類</hi>有舉其大綱者<hi>四為兩卒之類</hi>有<lb/>
　副相副貳者<hi>自卿至下士各隨才髙下同治此事</hi>有常行者<hi>垂法象魏之類</hi>有<lb/>
　不常行者<hi>二至祀方澤大裘祀上帝合民詢國遷珠槃盟諸侯之類皆是也</hi>今觀諸<lb/>
　經其措置規模不徒於弼亮天地和洽神人而盟詛<lb/>
　讎伐凡所以待衰世者無不備也不徒以檢柅君身<lb/>
　防絶禍患而米鹽絲枲凡所以任賤役者無不及也<lb/>
　使之維持一世則一世之人安維持百世則百世之<lb/>
　人安維持千萬世則千萬世之人安貽謀燕翼後世<lb/>
<pb n="16b"/>
　豈無僻王皆頼前哲以免則周公之用心也所謂兼<lb/>
　三王監二代盡在於是是書之作於周公與他經不<lb/>
　類禮記就於漢儒則王制所說朝聘為文襄時事月<lb/>
　令所說官名為戰國間事曽未若周禮之純乎周典<lb/>
　也惜乎自成帝時維之七畧終漢迄唐寥寥千百載<lb/>
　間僅不置學官博士<hi>王莽五博士徒廢唐有生徒無博士</hi>文中子居家<lb/>
　未嘗廢周禮太宗嘆周禮為真聖作其深知周禮者<lb/>
　歟若夫後世用周禮王莽敗於前荆公敗於後此非<lb/>
<pb n="17a"/>
　周禮之不可行而不善用周禮者之過也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮集說綱領<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮集説卷九下</head> <lb/>
    <p>
<pb n="1a"/>
欽定四庫全書<lb/>
　周禮集説卷九下<lb/>
小行人掌邦國賓客之禮籍以待四方之使者令諸侯<lb/>
春入貢秋獻功王親受之各以其國之籍禮之凡諸侯<lb/>
入王則逆勞於畿及郊勞眡館將幣為承而擯凡四方<lb/>
之使者大客則擯小客則受其幣而聽其辭<hi>使色吏反下同</hi>
　劉氏曰禮籍所以載五等諸侯及其孤卿大夫士四<lb/>
　等入覲之禮隨其爵命為之降殺大行人用之以同<lb/>
<pb n="1b"/>
　邦國之禮者皆書於籍也　雜説諸侯惡其害已而<lb/>
　皆去其籍是已　劉氏曰待四方之使者諸侯之来<lb/>
　大行人掌之也　鄭氏曰使者諸侯之臣使来者也<lb/>
　劉氏曰貢謂天子所食列國之貢冬成而收之春朝<lb/>
　而入焉功曰獻者圗於春而比於秋也　註疏入貢<lb/>
　是嵗之常貢大國貢半次國三之一小國四之一者<lb/>
　也功考績之功也秋獻之若今計文書斷於九月其<lb/>
　舊法　王介甫曰各以其國之籍禮之則嘗所以禮<lb/>
<pb n="2a"/>
　之國各籍焉以為故常左𫝊曰非禮也勿籍　鄭氏<lb/>
　曰諸侯入王朝於王也　疏曰郊勞眡館將幣皆為<lb/>
　承而擯也　鄭氏曰承丞也　疏曰郊勞王使大行<lb/>
　人勞於郊也眡館致館也將幣廟中將幣三享也<lb/>
　鄭氏曰王使勞賓於郊致館於賓至將幣使宗伯為<lb/>
　上擯皆為之丞而擯之　劉氏曰大客則擯小行人<lb/>
　為上擯矣　鄭氏曰擯者擯而見之王使得親言也<lb/>
　受其幣者受之以入告其所為来之事<lb/>
<pb n="2b"/>
使適四方協九儀賓客之禮朝覲宗遇㑹同君之禮也<lb/>
存覜省聘問臣之禮也<lb/>
　鄭氏曰適之也　劉氏曰王撫存四方遣使則受法<lb/>
　於小行人使恊九儀賓客之禮朝覲宗遇㑹同六者<lb/>
　諸侯事君之禮也存覜省聘問五者天子撫臣之禮<lb/>
　也賓五客四其禮不同故有九儀<lb/>
達天下之六節山國用虎節土國用人節澤國用龍節<lb/>
皆以金為之道路用旌節門關用符節都鄙用管節皆<lb/>
<pb n="3a"/>
以竹為之<lb/>
　鄭氏曰此謂邦國之節也達之者使之四方亦皆齎<lb/>
　法式以齎等之也　王氏曰掌節言邦國使節則使<lb/>
　邦國者所執王官所掌之節也小行人所達天下之<lb/>
　節則所謂龍人虎管節者邦國都鄙使者所執非王<lb/>
　官所掌邦節也掌節不言都鄙之管節則使都鄙者<lb/>
　無節矣以旌節行之耳龍虎人皆以金為之金不變<lb/>
　之義也旌符管以竹為之竹有自然之節故也不言<lb/>
<pb n="3b"/>
　璽節則賄貨非所與不言玉節角節則守邦國都鄙<lb/>
　非所達邦節先門關後道路則以自内達外言之天<lb/>
　下之節先道路後門關則自外達内言之也　王先<lb/>
　生曰掌節守都鄙者用角節而小行人邦鄙用管節<lb/>
　何也盖王畿有都鄙邦國亦有都鄙王畿都鄙天子<lb/>
　之公卿所食之采地也邦國之都鄙諸侯之卿大夫<lb/>
　所食之采地也如左氏所謂凡邑有先君之主曰都<lb/>
　與夫西鄙北鄙是已掌節言掌邦節是主天子之節<lb/>
<pb n="4a"/>
　為言也此角節管節所以不同者異内外耳然掌節<lb/>
　有角節而無管節既知其為異内外矣小行人之節<lb/>
　有管節而無璽節者復何耶殊不知小行人所掌達<lb/>
　六節特謂諸侯使者之入聘耳非有貨賄之事也此<lb/>
　所以不言璽節也天子使者於諸侯諸侯使者聘於<lb/>
　天子其為節則一而已此虎節龍節人節之所以同<lb/>
　者也天子王畿之道路門關與諸侯之道路門關則<lb/>
　亦一而已此旌節符節之所以同者也然成周掌節<lb/>
<pb n="4b"/>
　之制已不行於春秋之時而復行於西漢之際漢有<lb/>
　銅虎符是周虎符之屬皆金為之之制也有竹使符<lb/>
　是周旌節之屬皆竹為之之制也且虎節龍節人節<lb/>
　以金為之而輔之以英蕩符節璽節旌節以竹為之<lb/>
　而輔之以𫝊有節又有輔者又所以防切詐也掌節<lb/>
　言龍虎人三節之輔而不言符璽旌三節之輔以下<lb/>
　文云凡通達於天下者必有節以𫝊輔之則六節皆<lb/>
　輔之以𫝊矣但節以金為者既輔之以英蕩又輔之<lb/>
<pb n="5a"/>
　以𫝊以竹為者不過𫝊而已此金竹之所以為貴賤<lb/>
　也春秋之時所謂諸侯龍節者輔以玉而不輔以英<lb/>
　蕩矣按昭二十九年公在鄆使公衍獻龍輔於齊侯<lb/>
　説者以為龍輔玉名所以輔龍節者如此則知周制<lb/>
　行於漢而不行於春秋也悲夫<lb/>
成六瑞王用瑱圭公用桓圭侯用信圭伯用躬圭子用<lb/>
榖璧男用蒲璧<lb/>
　疏曰此亦通四方之事　鄭氏曰成平也瑞信也皆<lb/>
<pb n="5b"/>
　朝見所執以為信<lb/>
合六幣圭以馬璋以皮璧以帛琮以錦琥以繡璜以黼<lb/>
此六物者以和諸侯之好故<hi>琮才宗反琥音虎璜音黄好呼報反</hi>
　疏曰此亦小行人至諸侯之國也此六者之中有圭<lb/>
　以馬璋以皮本非幣帛以用之當幣處故總號為幣<lb/>
　也　王先生曰圭璋璧琮琥璜此六者皆玉也其幣<lb/>
　以兩兩相配合　王氏曰六幣皆諸侯所用以享也<lb/>
　諸侯之致享内盡其誠心外備其禮物而行人所以<lb/>
<pb n="6a"/>
　合六幣也　鄭氏曰五等諸侯享天子用璧享后用<lb/>
　琮其大各如其瑞皆有庭實以馬若皮皮虎豹皮也<lb/>
　用圭璋者二王之後也二王後尊故享用圭璋而特<lb/>
　之禮器曰圭璋特義亦通於此其於諸侯亦用璧琮<lb/>
　耳子男於諸侯則享用琥璜下其瑞也凡二王後諸<lb/>
　侯相享之玉大小各降其瑞一等及使卿大夫覜聘<lb/>
　亦如之　陳氏曰昔者大王之於狄人事之以皮幣<lb/>
　繼之以犬馬終之以珠玉是珠玉重於犬馬犬馬重<lb/>
<pb n="6b"/>
　於皮幣則合圭以馬合璋以皮宜矣繡黼皆隂功也<lb/>
　繡則五色之全黼則白黒而已是繡備於黼也則合<lb/>
　琥以繡合璜以黼宜矣婚禮納徴以束帛饗贈送者<lb/>
　以束錦聘禮享君夫人以帛覿以束錦上大夫與下<lb/>
　大夫致賓介饔餼皆以束帛賓介儐之以束錦食禮<lb/>
　君侑幣以束帛大夫相食以束錦是帛質於錦也則<lb/>
　合璧以帛合琮以錦宜矣　薛氏圖云言合者兩兩<lb/>
　相配有配合之義也圭東方也以象陽之生物馬陽<lb/>
<pb n="7a"/>
　物也乾之所為故合以馬璋章也文明之方所用皮<lb/>
　有文焉故合璋以皮璧象天天事質故合璧以帛琮<lb/>
　象地地事文故合琮以錦琥為虎形西方也萬寳所<lb/>
　成繡則五采之全故合以繡半璧曰璜北方所用也<lb/>
　隂陽之辨莫斷於此故合以黼以白與黒謂之黼故<lb/>
　也　王先生曰晉以垂棘之璧屈産之乗假道於虞<lb/>
　以伐虢其圭以馬之意歟邾茅夷鴻以乗韋束帛自<lb/>
　請救於吳其璋以皮之意歟又郊特牲曰束帛加璧<lb/>
<pb n="7b"/>
　往德也　王氏曰以其通情而来則謂之好以其因<lb/>
　事而來則謂之故行人為之合六幣焉所以和其好<lb/>
　故不使之乖而已　劉氏曰九儀既正乃達六節以<lb/>
　為闗門之符乃成六瑞以通朝見之信乃合六幣以<lb/>
　致享摯之誠然後禮樂行焉燕饗舉焉諸侯之和好<lb/>
　出焉<lb/>
若國札喪則令<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>補之若國凶荒則令賙委之若國師<lb/>
役則令槁禬之若國有福事則令慶賀之若國有禍災<lb/>
<pb n="8a"/>
則令哀弔之凡此五物者治其事故<hi>槁苦報反禬音㑹</hi>
　劉氏曰天子之於諸侯同其憂樂者也故曰憂人之<lb/>
　憂人亦憂其憂樂人之樂人亦樂其樂是以小行人<lb/>
　掌令乎五物也　王氏曰先王之於諸侯分土以與<lb/>
　之守則尺地莫非吾土也分民而與之治則一民莫<lb/>
　非吾民也使之守其土則必有與之同保其土使之<lb/>
　治吾民則必與之同安其民則治雖有内外勢雖有<lb/>
　逺近而利害休戚實若一家也安可若是恝哉此<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>
<pb n="8b"/>
　補賙委槁禬慶賀哀弔之禮所以掌於行人之官以<lb/>
　治其事故也病疾為札札而死曰喪札喪則在所<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>
　補以禮𫝊之謂之<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>助其不足謂之補也榖不熟曰<lb/>
　凶凶甚而為荒凶荒則在所賙委以利周之謂之賙<lb/>
　以聚與之謂之委也大宗伯謂以喪禮哀死亡荒禮<lb/>
　哀凶札是也有兵寇則謂之師㑹衆以興功則謂之<lb/>
　役師役則在所槁禬犒其勞則謂之槁㑹衆財以與<lb/>
　之則謂之禬大宗伯以禬禮哀圍敗以恤禮哀寇亂<lb/>
<pb n="9a"/>
　是也福事則在所慶賀大宗伯以賀慶之禮親異姓<lb/>
　之國是也禍烖則在所哀弔大宗伯以弔禮哀禍烖<lb/>
　是已<lb/>
及其萬民之利害為一書其禮俗政事教治刑禁之逆<lb/>
順為一書其悖逆暴亂作慝猶犯令者為一書其札喪<lb/>
凶荒厄貧為一書其康樂和親安平為一書凡此五物<lb/>
者每國辨異之以反命于王以周知天下之故<hi>治直吏反樂音洛</hi>
<pb n="9b"/>
　鄭氏曰慝惡也猶圖也　疏曰此總陳小行人使適<lb/>
　四方所採風俗善惡之事各各條録别為一書以報<lb/>
　上也此五者上二條條别善惡俱有故利害順逆並<lb/>
　言其悖逆一條専陳姦寇之事其札喪一條専陳凶<lb/>
　禍之事其康樂一條専陳安泰之事是方以類聚物<lb/>
　以羣分者也　王氏曰夫聖人以天下為度而休戚<lb/>
　與之同以百姓為心而憂樂與之共則天下之故其<lb/>
　可以不周知乎然四方之逺事物之變無窮而王之<lb/>
<pb n="10a"/>
　耳目所不及聽採所難明非行人之官廵行而辨異<lb/>
　之有不能徧究而悉舉故為之書以述其事而五物<lb/>
　皆異書也<hi>云云</hi>盖先王以天下為一家以中國為一<lb/>
　人則小行人以此五物者廵行天下每國辨異之各<lb/>
　為一書以反命于王以周知天下之故則先王所以<lb/>
　同四海於一堂之上者可謂知要矣<lb/>
司儀掌九儀之賓客擯相之禮以詔儀容辭令揖譲之<lb/>
節將合諸侯則令為壇三成宫旁一門詔王儀南郷見<lb/>
<pb n="10b"/>
諸侯土揖庶姓時揖異姓天揖同姓及其擯之各以其<lb/>
禮公於上等侯伯於中等子男於下等其將幣亦如之<lb/>
其禮亦如之王燕則諸侯毛<hi>相息亮反</hi>
　鄭氏曰出接賓曰擯入贊禮曰相以詔者以禮告王<lb/>
　王氏曰儀容所以相接辭令所以相與揖遜所以相<lb/>
　欽　鄭氏曰合諸侯謂有事而㑹也為壇于國外以<lb/>
　命事三成三重也天子春率諸侯拜日於東郊則為<lb/>
　壇於國東夏禮日於南郊則為壇於國南秋禮山川<lb/>
<pb n="11a"/>
　丘陵於西郊則為壇於國西冬禮月四瀆於北郊則<lb/>
　為壇於國北既拜禮而還加方明於壇上而祀焉所<lb/>
　以教尊尊也　疏曰天子親自拜日禮月之等是尊<lb/>
　尊之法教諸侯以下尊敬在上者也　劉氏曰聖人<lb/>
　身為天地之主尊為諸侯之君雖能役使之四時来<lb/>
　朝然而不敢當其獨尊於已也故其朝於國中則帥<lb/>
　之以奉宗廟祭祀也其㑹於郊外則帥之以拜日月<lb/>
　山川也皆有所尊不敢當之以已焉　鄭氏曰宫謂<lb/>
<pb n="11b"/>
　壝土以為墻處　王氏曰其門以棘為之所謂為壇<lb/>
　壝宫棘門　王先生曰覲禮云諸侯覲於天子為宫<lb/>
　方三百歩四門壇十有二尋深四尺盖壝土為壇壇<lb/>
　外為宫每旁一門則四門矣　疏曰廵守就方岳為<lb/>
　壇殷國就王國左右為壇皆如時㑹　鄭氏曰詔王<lb/>
　儀謂王既祀方明諸侯上介皆奉其君之旂置於宫<lb/>
　乃詔王升壇諸侯皆就其旂而立諸公中階之前北<lb/>
　面東上諸侯東階之東西面北上諸伯西階之西東<lb/>
<pb n="12a"/>
　面北上諸子門東北面東上諸男門西北面東上<lb/>
　王氏曰朝位王南向鄉明以聽天下者也合諸侯以<lb/>
　見之亦如之　鄭氏曰王揖之者定其位也庶姓無<lb/>
　親者也土揖推手小下之也異姓昬姻也時揖平推<lb/>
　手也天揖推手小舉也　王氏曰盖異姓親於庶姓<lb/>
　同姓親於異姓故其揖之儀有隆殺如此及其擯之<lb/>
　謂擯諸侯以前王也　鄭氏曰謂執玉而前見於王<lb/>
　也擯之各以其禮者謂擯公者侯伯四人子男三人<lb/>
<pb n="12b"/>
　也上等中等下等者謂所奠玉處壇三成也諸侯各<lb/>
　於其等奠玉降拜升成拜明臣禮也旣乃升堂授王<lb/>
　玉　王氏曰此以爵之尊卑而為之等殺也　鄭氏<lb/>
　曰將幣享也禮以鬱鬯祼之皆於其等之上　王先<lb/>
　生曰㑹同受摯受享一皆於壇　疏曰將幣即將幣<lb/>
　三享禮即若上公王禮再祼而酢彼大行人據在廟<lb/>
　此據在壇亦如之者亦如上三等　鄭氏曰王燕則<lb/>
　諸侯毛謂老者在上也老者二毛故曰毛朝事尊尊<lb/>
<pb n="13a"/>
　尚爵燕則親親尚齒　黄氏曰先王當諸侯之入王<lb/>
　為之朝禮而貴貴之教寓焉為之燕禮而老老之教<lb/>
　寓焉其朝也公於上等侯伯於中等子男於下等各<lb/>
　以其禮擯之貴貴也其燕也公三燕侯伯再燕子男<lb/>
　一燕各以其齒坐之老老也貴貴者禮也老老者仁<lb/>
　也賢賢者義也爵也齒也德也同為天下之達尊而<lb/>
　仁之於天下也尤不可以食頃而廢焉故四代之燕<lb/>
　或貴爵或貴徳或貴齒或貴親各從其所貴而加之<lb/>
<pb n="13b"/>
　然而不以爵之尊卑德之小大為之序焉序齒而已<lb/>
　齒之長者先乎少齒之老者先乎長尚齒仁也尚老<lb/>
　又其仁之至也<lb/>
凡諸公相為賓主國五積三問皆三辭拜受皆旅擯再<lb/>
勞三辭三揖登拜受拜送主君郊勞交擯三辭車逆拜<lb/>
辱三揖三辭拜受車送三還再拜致館亦如之致飱如<lb/>
致積之禮及將幣交擯三辭車逆拜辱賓車進答拜三<lb/>
揖三譲每門止一相及廟唯上相入賓三揖三譲登再<lb/>
<pb n="14a"/>
拜授幣賓拜送幣每事如初賓亦如之及出車送三請<lb/>
三進再拜賓三還三辭告辟致饔餼還圭饗食致贈郊<lb/>
送皆如將幣之儀賓之拜禮拜饔餼拜饗食賓繼主君<lb/>
皆如主國之禮諸侯諸伯諸子諸男之相為賓也各以<lb/>
其禮相待也如諸公之儀<hi>旅如字飱素尊反授音受賓音擯下賓使者同辟音避還音環食音嗣</hi>
　王氏曰諸公相為賓謂相朝也賓所停止則積間濶<lb/>
　則問行道則勞其禮皆使卿大夫致之從来至去數<lb/>
<pb n="14b"/>
　如此也三辭辭其以禮來於外若不敢當焉也積問<lb/>
　皆三辭拜受再勞亦皆三辭拜受尊而欽之也積問<lb/>
　不言登則受之於庭也再勞則受之於堂故曰三揖<lb/>
　登拜受旅擯者公則擯九人旅者陳之而已以主國<lb/>
　方遣臣來無所事於交擯也勞禮重於問禮故非特<lb/>
　拜受而已於其使臣之旋也又從而拜送之也然以<lb/>
　遣臣再勞為未足主君又從而致郊勞焉則致愛與<lb/>
　勤於是為至矣　鄭氏曰主君郊勞備三勞而親之<lb/>
<pb n="15a"/>
　也交擯者各陳九介使𫝊辭也三辭辭其以禮来於<lb/>
　外也車逆拜辱者賓以主君親来乗車出舎門而迎<lb/>
　之若欲逺就之然見之則下拜迎謝其自屈辱來也<lb/>
　疏曰三揖者入門及當曲當碑　王氏曰三揖所以<lb/>
　致恭三辭所以致謙然後拜受幣也至主君之去賔<lb/>
　又出車以送之主君三還辭之然後賓乃再拜送之<lb/>
　也　鄭氏曰車送迎之節各以其等則諸公九十歩<lb/>
　立當車軹也　王氏曰致館亦如之者賓始至則使<lb/>
<pb n="15b"/>
　大夫授館主君又以禮親致如郊勞之禮　鄭氏曰<lb/>
　致飱如致積之禮者俱使大夫禮同也飱食也小禮<lb/>
　曰飱大禮曰饔餼　王氏曰將幣謂賓享主君也<lb/>
　疏曰交擯三辭車逆拜辱賓車進荅拜者此並在主<lb/>
　君大門外賓去門九十歩而陳九介主君在大門之<lb/>
　東而陳五擯上擯入受命出請事𫝊與承擯承擯𫝊<lb/>
　與末擯末擯𫝊與末介末介𫝊與承介承介𫝊與上<lb/>
　介上介𫝊與賓賓又𫝊與上介上介𫝊與承介承介<lb/>
<pb n="16a"/>
　𫝊與末介末介𫝊與末擯末擯𫝊與承擯承擯𫝊與<lb/>
　上擯上擯入告君如是者三謂之交擯三辭諸交擯<lb/>
　者例皆如此也　鄭氏曰旣三辭主君則乗車出大<lb/>
　門而迎賓見之而下拜其辱賓車乃前下荅拜也三<lb/>
　揖者相去九十歩揖之使前也至而三譲譲入門也<lb/>
　相謂主君擯者及賓之介也謂之相者入門當以禮<lb/>
　詔侑也介紹而𫝊命者君子於其所尊不敢質敬之<lb/>
　至也每門止一相彌相親也君入門介拂闑大夫中<lb/>
<pb n="16b"/>
　棖與闑之間士介拂棖此為介鴈行相隨也止之者<lb/>
　絶行在後耳　疏曰上相入上擯上介須詔禮故入<lb/>
　王氏曰及廟惟上相入致敬故也賓三揖三譲將登<lb/>
　堂揖而譲主君也既登堂以聘享主君主君再拜受<lb/>
　幣不曰受而曰授者以主君於賓授幣則拜而受之<lb/>
　也主君拜受幣尊其所享也賓拜送幣致敬於所享<lb/>
　也　鄭氏曰每事如初謂享及有言也　疏曰案聘<lb/>
　禮享夫人下云若有言束帛如享禮是也　鄭氏曰<lb/>
<pb n="17a"/>
　賓當為儐謂以鬱鬯禮賓也上於下曰禮敵者曰儐<lb/>
　禮器曰諸侯相朝祼用鬱鬯謂此朝禮卑儐賓也及<lb/>
　出車送三請三進請賓就車也主君每一請車一進<lb/>
　欲逺送之也三還三辭主君一請者賓亦一還一辭<lb/>
　謝言已辟去也故曰告辟致饔餼還圭饗食致贈郊<lb/>
　送此六禮喻饗與祀速賓耳其餘主君親往親往者<lb/>
　賓為主人主人為賓君如有故不親饗食則使大夫<lb/>
　以侑幣致之　王氏曰還圭謂賓饗主君用圭以將<lb/>
<pb n="17b"/>
　意已而還之賓也聘義曰以圭璋聘重禮也已聘而<lb/>
　還圭璋此輕財重禮之義也諸侯相厲以輕財重禮<lb/>
　則民作譲矣　王氏曰致贈謂賓去而贈以財也郊<lb/>
　送謂主君躬送賓于郊也已上六禮其送逆揖遜辭<lb/>
　受之節皆如將幣　鄭氏曰賓之拜禮拜饔餼拜饗<lb/>
　食者賓將去就朝拜謝此三禮三禮禮之重者也主<lb/>
　君以至館贈之去又送之於郊賓繼主君皆如主國<lb/>
　之禮者繼主君謂儐主君也儐之者主君郊勞致館<lb/>
<pb n="18a"/>
　饔餼還圭贈郊送之時也如其禮者謂玉帛皮馬也<lb/>
　有饌陳之積者不如也　疏曰聘禮君遣卿勞及致<lb/>
　館者皆儐儐者報也報主君為儐聘禮賓至及郊君<lb/>
　使卿勞又云賓用束錦儐勞者君使卿韋弁歸饔餼<lb/>
　又云賓出迎大夫注云出迎欲擯之是皆有儐法<lb/>
　王氏曰侯伯子男凡相為賓各視其命數為禮之隆<lb/>
　殺至其儀之節則同於諸公故曰各以其禮相待也<lb/>
　如諸公之儀　薛氏圖云諸侯相朝禮始至以所朝<lb/>
<pb n="18b"/>
　之意謁關人關人報其君主君使士勞問於境導以<lb/>
　入凡至竟主國皆有委積以共賓賓公也則五積三<lb/>
　問三勞侯伯則四積再問勞子男則三積一問勞三<lb/>
　勞者一勞使士再勞使大夫郊勞主君自親之再勞<lb/>
　者一勞使大夫郊勞亦主君自親之一勞者但主君<lb/>
　親郊勞而已郊勞積問則拜受於庭以輕故也勞則<lb/>
　拜受於堂以重故也使卿大夫致者陳擯而不使𫝊<lb/>
　辭皆上介上擯親對而言也君郊勞乃交擯𫝊辭親<lb/>
<pb n="19a"/>
　而後受之也及國使大夫授積備館君又以禮致之<lb/>
　又使大夫致飱將朝之前一日賓使人受次於主人<lb/>
　太祖之廟門外明旦冕服釋幣於行至然後服弁以<lb/>
　至於主君之大門相去之數若公則九十歩侯伯則<lb/>
　七十歩子男則五十歩下車公則當車軹侯伯當前<lb/>
　疾子男當車衡公則陳九介子男則陳五介皆卿為<lb/>
　上介大夫為次介士為衆介主君出而迎賓各乗其<lb/>
　車建之旂車至大門内卿為上擯大夫為承擯士為<lb/>
<pb n="19b"/>
　紹擯主君若公則擯者五人侯伯則四人子男則三<lb/>
　人擯之數不計賓之尊卑者異於天子也然則主君<lb/>
　公也𫝊子男則用五人主君子男也𫝊上公則用三<lb/>
　人然天子𫝊諸侯之擯則依諸侯命數者命數是諸<lb/>
　侯之尊卑非王者之階級宜約依之而為王賓之數<lb/>
　諸侯之命既有三等故王立擯均三等以待之是以<lb/>
　有五人四人三人之法也諸侯相𫝊之擯不得踰於<lb/>
　天子故亦不踰五人但以自己之爵而為擯人之數<lb/>
<pb n="20a"/>
　耳主君車上門内擯者出門外上擯北面受命而請<lb/>
　賓所来之意君雖知其来朝猶為不必固請之説受<lb/>
　命南面𫝊辭逓相𫝊之𫝊訖然後主君進迎車出門<lb/>
　遥見則下車其立之所當亦依其爵如擯所當車之<lb/>
　處也拜賓之辱賓進答拜三揖三譲陳擯介為相而<lb/>
　入主君及賓皆由棖闑之中擯介皆鴈行於後主君<lb/>
　先入君入大門之儀也至中門則止一相者謂絶行<lb/>
　在後爾不遂留之但併行也令末介升於次介之行<lb/>
<pb n="20b"/>
　紹擯升於承擯之行及至廟門又止一相次介升於<lb/>
　上介之行丞擯升於上擯之行故云及廟唯上相入<lb/>
　升堂授玉旣享則行夫人之禮享玉之法五等諸侯<lb/>
　侯伯以上用璧琮子男用琥璜皆以束帛然後加玉<lb/>
　於上而致庭寔隨國所有分為三享既受享主人以<lb/>
　鬱鬯禮賓然後還館賓既還館主人致饔餼各依其<lb/>
　命數公則九牢侯伯則七牢子男則五牢大夫亦致<lb/>
　牢禮然後主君設享公則三享三食三燕侯伯則再<lb/>
<pb n="21a"/>
　享再食再燕子男則一享一食一燕皆君親速賓而<lb/>
　行之饗則有酬幣食則有侑幣而將其厚意主君若<lb/>
　不親饗食則使各以其幣致之饗食則賓不儐主君<lb/>
　之使以其意徒食之故也還圭致贈郊送等皆君親<lb/>
　致於館時主君為賓賓為主人其陳介𫝊命之儀皆<lb/>
　如受幣之時賓所拜謝者拜饔餼拜饗食皆階主君<lb/>
　之朝而拜謝之君還館主君致贈郊送皆親之使大<lb/>
　夫送出於竟<lb/>
<pb n="21b"/>
諸公之臣相為國客則三積皆三辭拜受及大夫郊勞<lb/>
旅擯三辭拜辱三譲登聽命下拜登受賓使者如初之<lb/>
儀及退拜送致館如初之儀及將幣旅擯三辭拜逆客<lb/>
辟三揖每門止一相及廟唯君相入三譲客登拜客三<lb/>
辟授幣下出每事如初之儀及禮私面私獻皆再拜稽<lb/>
首君荅拜出及中門之外問君客再拜對君拜客辟而<lb/>
對君問大夫客對君勞客客再拜稽首君答拜客趨辟<lb/>
致饔餼如勞之禮饗食還圭如將幣之儀君館客客辟<lb/>
<pb n="22a"/>
介受命遂送客從拜辱於朝明日客拜禮賜遂行如入<lb/>
之積凡侯伯子男之臣以其國之爵相為客而相禮其<lb/>
儀亦如之<hi>賓使者當為擯勞力報反從才用反</hi>
　鄭氏曰諸公之臣相為賓客謂相聘也　王氏曰諸<lb/>
　公五積其臣下其君之禮二等故止三積　疏曰三<lb/>
　積亦有束帛致之三辭拜受者辭不受三辭後受之<lb/>
　不言登則受之於庭也　王先生曰侯伯之臣則不<lb/>
　致積然豈無禾米芻薪但不以束帛致之耳此言積<lb/>
<pb n="22b"/>
　而不言問者非不問也主君於將幣之後而問聘者<lb/>
　之君及其聘者耳見下文　王氏曰諸公先再勞而<lb/>
　後主君郊勞諸公之臣則使大夫郊勞而已主君郊<lb/>
　勞交擯三辭大夫郊勞則旅擯而不交擯　王先生<lb/>
　曰上公於積問言旅擯於郊勞將幣言交擯此於郊<lb/>
　勞將幣皆旅擯至於積又不言擯者所以見其禮之<lb/>
　殺也　註疏曰三辭拜辱者賓從館内出於大門拜<lb/>
　使者辱命来於外三譲者譲升堂也登聽命者賓登<lb/>
<pb n="23a"/>
　堂聽使者𫝊主君之命也下拜登受者賓聽命訖下<lb/>
　堂拜命登堂受幣也侯伯之臣則受之於庭耳賓使<lb/>
　者如初之儀者謂使𫝊命訖禮畢出門賓以束錦賓<lb/>
　使者如初行勞禮時之儀勞用束帛儐用束錦耳前<lb/>
　賓受幣令使者受幣受幣雖異威儀則同敬主君使<lb/>
　者也致館如初之儀者案聘禮賓至使大夫帥至館<lb/>
　卿致館其儀如郊勞也侯伯之臣則致館於庭耳不<lb/>
　言致飱者君於聘大夫不致飱也聘禮曰飱不致賓<lb/>
<pb n="23b"/>
　不拜　王先主曰聘禮宰夫朝服致飱但設之而不<lb/>
　以束帛致之耳　王氏曰及將幣拜逆客辟謂主君<lb/>
　拜逆客辟而不答拜也客辟而不答拜非特以其不<lb/>
　敢當焉以主君拜逆之意不在於客也　疏曰及廟<lb/>
　唯君相入者與前諸公異彼是兩君上相俱入是客<lb/>
　臣也其相不入矣　王氏曰三譲客登拜謂主君譲<lb/>
　客客登堂而主君拜客至也三辟受幣謂三辟主君<lb/>
　之拜然後以君命授幣於主君也授幣既畢則下堂<lb/>
<pb n="24a"/>
　而出也每事如初之儀亦謂享及有言者也　鄭氏<lb/>
　曰禮以醴禮客也私面私覿也既覿則或有私獻者<lb/>
　疏曰此三禮皆於聘日行之　王先生曰主君禮聘<lb/>
　者以醴齊而已非鬱鬯也聘禮云客用醴齊　王氏<lb/>
　曰楚公子棄疾見鄭伯以其良馬八匹私面晋宣子<lb/>
　私覿於子産以玉與馬則私覿有獻可知矣然使而<lb/>
　私覿則禮也朝覲而私覿非禮也故禮記言朝覲之<lb/>
　大夫私覿非禮也皆再拜稽首所以致欽於所尊也<lb/>
<pb n="24b"/>
　君答拜則不稽首矣以主君而客臣故也出及中門<lb/>
　之外即大門之内也然後問君問大夫勞客者以在<lb/>
　廟授幣方致欽未可遽問而勞之也　鄭氏曰問君<lb/>
　曰君不恙乎對曰使臣之来寡君命臣於庭問大夫<lb/>
　曰二三子不恙乎對曰寡君命使臣於庭二三子皆<lb/>
　在勞客曰道路悠逺客甚勞勞介曰二三子甚勞問<lb/>
　君客再拜對者為敬慎也　王氏曰問大夫則客對<lb/>
　而不拜者尊卑之辨也勞客則客再拜稽首以尊勞<lb/>
<pb n="25a"/>
　卑宜致敬而用其至也　王先生曰致饔餼如勞之<lb/>
　禮以卿致之君不親致也　王氏曰饗食還圭如將<lb/>
　幣之儀者饗食還圭其禮重於饔餼故也君館客者<lb/>
　客將去主君就省之盡殷勤也客辟介受命謂客不<lb/>
　敢當主君之命而避之而介則前而受命也遂送者<lb/>
　以客將行主君遂拜送之也　王先生曰上公致贈<lb/>
　郊送皆君親往焉上公之臣則因其將去就館以送<lb/>
　之而已　註疏禮賜謂乗禽君之加惠也如入之積<lb/>
<pb n="25b"/>
　出亦三積也　王氏曰凡侯伯子男之臣以其國之<lb/>
　爵相為客而相禮其儀亦如之謂卿大夫士各以其<lb/>
　爵之尊卑而為禮之隆殺若其辭受拜揖之儀亦然<lb/>
　也　薛氏圗云諸侯相聘之法卿既受命將行之旦<lb/>
　釋奠於廟告為君使乃受命於朝介及衆介皆從之<lb/>
　受聘圭受享束帛加璧受夫人聘璋享琮遂行君言<lb/>
　既受不宿於家始至所聘之竟張旜示有事於此國<lb/>
　也主君使士請事遂入歛旜至近郊張旜君使下大<lb/>
<pb n="26a"/>
　夫請行反君使卿朝服用束帛勞夫人使下大夫用<lb/>
　棗栗勞及國主人請受示不敢留賓賓請間示不迫<lb/>
　主人卿致館使若上卿則館於下卿之廟上大夫館<lb/>
　於下大夫之廟介館於士廟宰夫朝服致飱明日賓<lb/>
　皮弁服至於大門外西次皮弁服者與君相朝同也<lb/>
　主君迎賓於大門内卿為上擯大夫為承擯士為紹<lb/>
　擯主君公也則擯者五人侯伯也則擯者四人子男<lb/>
　則擯者三人時主君在大門内上擯在闑東國外西<lb/>
<pb n="26b"/>
　面北上承擯次南紹擯又次南皆西面擯出次當闑<lb/>
　西北面上介次北衆介亦繼而北陳其位相去之數<lb/>
　公之使七十歩侯伯之使五十歩子男之使三十歩<lb/>
　公使則七人侯伯之使則五人子男之使則三人君<lb/>
　朝則使𫝊命聘使陳而已不𫝊命其上擯之請事揖<lb/>
　賓俱前各至其末擯末介相對言也時公在大門内<lb/>
　亦皮弁服請事訖賓入大門内公再拜公揖入遂入<lb/>
　賓既入上介不襲執圭屈繅授賓不襲者盛禮不在<lb/>
<pb n="27a"/>
　已也賓襲而執圭行盛禮若盡飾為其相蔽敬也遂<lb/>
　與主君揖譲升授主君襲受時介皆入在門内賓裼<lb/>
　奉束帛加璧享皆裼受庭中所陳或皮馬隨國所有<lb/>
　次有行夫人聘享亦如之皆君為之受既受享然後<lb/>
　主君禮賓以醴酒薦脯醢禮以束帛乗馬賓即行私<lb/>
　覿奉束錦乗馬以覿既覿而出君送至大門内問君<lb/>
　問夫人賓對遂還館賓既還館主國卿皆就館勞皆<lb/>
　用鴈主君使卿韋弁服歸饔賓亦以皮弁服受之使<lb/>
<pb n="27b"/>
　大夫奉束帛以致賓亦以束帛乗馬而擯使者夕夫<lb/>
　人使下大夫韋弁歸禮大夫以束帛致之賓受如受<lb/>
　君饔餼之禮儐之以乗馬束錦於賓一食再享燕無<lb/>
　數者或有或無上介一食一享賓皆再拜於朝若不<lb/>
　親享食則大夫各以其爵朝服致之以侑幣如致饔<lb/>
　無賓致饗以酬幣亦如之君使卿皮弁還圭璋賓亦<lb/>
　皮弁襲而受於公館賓遂行舎於近郊公使卿贈如<lb/>
　受牢禮無儐還竟而請反命乃先入至朝反命然後<lb/>
<pb n="28a"/>
　還家薦於廟　王氏曰大邦國之君臣相為賓客先<lb/>
　王設官為之掌其禮問勞贈送物為之數拜揖辭受<lb/>
　事為之節此邦國之君臣所以相親也觀春秋之時<lb/>
　一言之不讐一揖之不中而兩國為之暴骨則周官<lb/>
　圖民禍患豈為不豫哉<lb/>
凡四方之賓客禮儀辭命餼牢賜獻以二等從其爵而<lb/>
上下之凡賓客送逆同禮凡諸侯之交各稱其邦而為<lb/>
之幣以其幣為之禮凡行人之儀不朝不夕不正其主<lb/>
<pb n="28b"/>
面亦不背客<hi>上時掌反稱尺證反背音佩</hi>
　王氏曰以二等從其爵而上下之皆自上及下降殺<lb/>
　以兩而為豐殺也送逆同禮者来則逆之而有問勞<lb/>
　之儀去則送之而有贈送之禮非勤於始而怠於終<lb/>
　非樂於暫而厭於卒如一而已　鄭氏曰幣享幣也<lb/>
　於大國則豐於小國則殺主國禮之如其豐殺也行<lb/>
　人之儀謂擯相𫝊辭時也不正東向不正西向常視<lb/>
　賓主之前却得兩向之而已<lb/>
<pb n="29a"/>
行夫掌邦國𫝊遽之小事<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>惡而無禮者凡其使也必<lb/>
以旌節雖道有難而不時必達居於其國則掌行人之<lb/>
勞辱事焉使則介之<hi>𫝊張戀反遽其庶反使色吏反難乃旦反焉音夷故書曰夷使</hi>
　鄭氏曰行夫掌國使之小禮者也𫝊遽若今時乗𫝊<lb/>
　騎驛而使者也羙福慶也惡喪荒也此事之小者無<lb/>
　禮行夫主使之其大者有禮大小行人使之　疏曰<lb/>
　必以旌節者道路用旌節故也道有難謂疾病它故<lb/>
　不以時至也雖不時必達之于所往之處王命不可<lb/>
<pb n="29b"/>
　廢也　王氏曰居於其國則凡大小行人有煩辱汙<lb/>
　勞之事皆行夫掌之以行夫行人之屬官也　劉氏<lb/>
　曰行人為使則介之焉<hi>鄭氏曰鄭司農云夷使使於四夷𤣥謂夷發聲也</hi>
環人<lb/>
中士四人史四人胥四人徒四十人<lb/>
　鄭氏曰環猶圍也主賓客任器為之守衛　王氏曰<lb/>
　夏官有環人秋官復有環人者盖夏官環人掌環四<lb/>
　方之故取周廵往来若環之無端也秋官環人掌環<lb/>
<pb n="30a"/>
　賓客之任器取周圍保䕶若環之無隙也官雖同而<lb/>
　意則異也<lb/>
掌送逆邦國之通賓客以路節達諸四方舎則授館令<lb/>
聚柝有任器則令環之凡門關無幾送逆及疆<lb/>
　鄭氏曰通賓客以常事往来者也路節旌節也四方<lb/>
　圻上　王氏曰國野之道五十里有候館則環人授<lb/>
　之於賓客也令聚柝令野廬氏也賓客有任用之器<lb/>
　則亦令環衛之也凡門關無幾者謂賓客出入環人<lb/>
<pb n="30b"/>
　以路節達之故門關無幾也送逆及疆者疆謂王畿<lb/>
　四方之界也賓客来而逆之去而送之皆及疆<lb/>
象胥<lb/>
每翟上士一人中士二人下士八人徒二十人<lb/>
　鄭氏曰通夷狄之言者曰象胥其有才智者也東方<lb/>
　曰寄南方曰象西方曰狄鞮北方曰譯今總名曰象<lb/>
　者周之德先致南方也　王氏曰化自北而南以言<lb/>
　其所致者逺也<lb/>
<pb n="31a"/>
掌蠻夷閩貉戎狄之國使掌𫝊王之言而諭説焉以和<lb/>
親之若以時入賓則恊其禮與其辭言𫝊之凡其出入<lb/>
送逆之禮節幣帛詞令而賓相之凡國之大喪詔相國<lb/>
客之禮儀而正其位凡軍旅㑹同受國客幣而賓禮之<lb/>
凡作事王之大事諸侯次事卿次事大夫次事上士下<lb/>
事庶子<hi>閩亡巾反貉亡百反使所吏反而賓音擯相息亮反</hi>
　鄭氏曰國使謂蕃國之臣来覜聘者以時入賓謂其<lb/>
　君以世一見来朝為賓者　王介甫曰不謂之入王<lb/>
<pb n="31b"/>
　而謂之入賓則或非王政所加焉故也　劉氏曰夷狄<lb/>
　之人其拜揖進退跪伏之禮不同於中國象胥掌教<lb/>
　之以中國之儀用恊其禮也與其辭言𫝊之者雖不<lb/>
　能變其音聲而可諭之以事上之意然後從而譯其<lb/>
　辭以言之於上也　鄭氏曰凡其出入送逆之禮節<lb/>
　幣帛辭令而擯相之從来至去皆為擯而詔侑其禮<lb/>
　儀也　劉氏曰若其入賓而遇國之大喪則詔相其<lb/>
　禮儀而正其位若遇軍旅㑹同則受其幣而賓禮之<lb/>
<pb n="32a"/>
　者皆謂蕃國也　王氏曰凡作事者謂作四夷之事<lb/>
　也王之大事諸侯者國之大事在祀與戎則作大事<lb/>
　於四夷者謂有戎事於四夷也諸侯以敵王所愾為<lb/>
　事故大事在諸侯然則彤弓錫有功諸侯則蠻夷衰<lb/>
　而諸夏盛故六月之序曰彤弓廢則諸夏衰矣次事<lb/>
　則非戎事謂威譲之令文誥之辭或施於四夷者則<lb/>
　量其事之輕重或以卿或以大夫或以上士也若夫<lb/>
　下事則事之尤小者故以庶子而已言下事庶子則<lb/>
<pb n="32b"/>
　包中士矣<lb/>
掌客<lb/>
上士二人下士四人府一人史二人胥二人徒二十人<lb/>
掌四方賓客之牢禮餼獻飲食之等數與其政治王合<lb/>
諸侯而饗禮則具十有二牢庶具百物備諸侯長十有<lb/>
再獻王廵守殷國則國君膳以牲犢令百官百牲皆具<lb/>
從者三公眡上公之禮卿眡侯伯之禮大夫眡子男之<lb/>
禮士眡諸侯之卿禮庶子壹眡其大夫之禮<hi>治直吏反長丁丈反</hi>
<pb n="33a"/>
　王氏曰𫝊曰名位不同禮亦異數四方賓客之牢禮<lb/>
　餼獻飲食之等數以其名位而差之也政以正之治<lb/>
　以理之　鄭氏曰王合諸侯而饗禮則具十有二牢<lb/>
　饗諸侯而用王禮之數者以公侯伯子男盡在是兼<lb/>
　饗之莫敵用也　疏曰哀七年吳来徴百牢魯使子<lb/>
　服景伯對曰周之王也制禮上物不過十二以為天<lb/>
　之大數也上公以九為節則十二者是王禮之數<lb/>
　鄭氏曰諸侯長九命作伯者也故十有再獻公侯以<lb/>
<pb n="33b"/>
　下如其命數王廵守殷國則國君膳以牲犢者國君<lb/>
　者王所過之國君也牘繭栗之犢也以膳天子貴誠<lb/>
　也凡賓客則皆角尺　郊特牲曰天子適諸侯膳用<lb/>
　犢貴誠之義也故天子孕牲弗食也祭帝弗用也<lb/>
　王氏曰諸侯之膳天子上同乎帝尊貴之也諸侯之<lb/>
　待王臣合百牲皆具樂羙之也盖謂待王以多則為<lb/>
　䙝待百官以少則為簡以少為貴者内心也以多為<lb/>
　貴者外心也故禮器曰先王之制禮不可寡也不可<lb/>
<pb n="34a"/>
　多也唯其稱焉　鄭氏曰令者掌客令主國也百牲<lb/>
　皆具言無有不備具　王氏曰王之三公八命出封<lb/>
　加一命為上公故眡上公之禮王之卿六命出封加<lb/>
　一命為侯伯故視侯伯之禮王之大夫四命出封加<lb/>
　一命為子男故眡子男之禮士眡諸侯之卿則王之<lb/>
　上士也庶子一眡其大夫之禮則庶子包中士下士<lb/>
　而言之也盖百官雖令百牲皆具而亦不可以無隆<lb/>
　殺之等故從其爵命之數而有所眡焉<lb/>
<pb n="34b"/>
凡諸侯之禮上公五積皆眡飱牽三問皆修羣介行人<lb/>
宰史皆有牢飱五牢食四十簠十豆四十硎四十有二<lb/>
壺四十鼎簋十有二牲三十有六皆陳饔餼九牢其死<lb/>
牢如飱之陳牽四牢米百有二十筥醯醢百有二十罋<lb/>
車皆陳車米眡生牢牢十車車秉有五籔車禾眡死牢<lb/>
牢十車車三秅芻薪倍禾皆陳乗禽日九十雙殷膳大<lb/>
牢以及歸三饗三食三燕若弗酢則以幣致之凡介行<lb/>
人宰史皆有飱饔餼以其爵等為之牢禮之陳數唯上<lb/>
<pb n="35a"/>
介有禽獻夫人致禮八壺八豆八籩膳大牢致饗大牢<lb/>
食太牢卿皆給以羔膳大牢侯伯四積皆眡飱牽再問<lb/>
皆修飱四牢食三十有二簠八豆三十有二鉶二十有<lb/>
八壺三十有二鼎簋十有二腥二十有七皆陳饔餼七<lb/>
牢其死牢如飱之陳牽三牢米百筥醯醢百罋皆陳米<lb/>
三十車禾四十車芻薪倍禾皆陳乗禽日七十雙殷膳<lb/>
大牢三饗再食再燕凡介行人宰史皆有飱饔餼以其<lb/>
爵等為之禮唯上介有禽獻夫人致禮八壺八豆八籩<lb/>
<pb n="35b"/>
膳大牢致饗大牢卿皆見以羔膳特牛子男三積皆眡<lb/>
飱牽壹問以脩飱三牢食二十有四簠六豆二十有四<lb/>
鉶十有八壺二十有四鼎簋十有二牲十有八皆陳饔<lb/>
餼五牢其死牢如飱之陳牽二牢米八十筥醯醢八十<lb/>
罋皆陳米二十車禾三十車芻薪倍禾皆陳乗禽日五<lb/>
十雙壹饗壹食壹燕凡介行人宰史皆有飱饔餼以其<lb/>
爵等為之禮唯上介有禽獻夫人致禮六壺六豆六籩<lb/>
膳視致饗親見卿皆膳特牛凡諸侯之卿大夫士為國<lb/>
<pb n="36a"/>
客則如其介之禮以待之<hi>鉶音刑牲並音星筥姜吕反籔素口反秅丁故反乗絶證反食音嗣食大牢再食同見賢遍反</hi>
　疏曰此一經並是諸侯自相朝主國待賓之禮然掌<lb/>
　客不見天子待諸侯之禮亦同諸侯自相待可知<lb/>
　鄭氏曰上公五積侯伯四積子男三積皆眡飱牽謂<lb/>
　所共如飱之數而牽牲以往不殺也不殺則無鉶鼎<lb/>
　簠簋之實其米實於筐豆實實於罋其設筐陳於楹<lb/>
　内罋陳於楹外牢陳於門西車米禾芻薪陳於門外<lb/>
<pb n="36b"/>
　壺之有無未聞　王氏曰上公飱五牢侯伯飱四牢<lb/>
　子男飱三牢每積皆眡飱之數伯牽而致之耳上公<lb/>
　三問皆脩侯伯再問皆脩子男壹問以脩於其始至<lb/>
　以問間濶則有脩焉脩者脯之加薑桂者也羣介行<lb/>
　人宰史皆公所以從行者也尊其君以及其臣故於<lb/>
　其方致問之始亦有牢也鄭氏謂臣用牢而君用脩<lb/>
　疑其非禮恐有脫誤盖上公致積則有飱牽問禮隨<lb/>
　而至故加以脩而已由此觀之則羣介行人宰史之<lb/>
<pb n="37a"/>
　有牢不為過也至於侯伯子男則不言也以上公其<lb/>
　爵命為獨隆其禮為獨隆也　鄭氏曰上公飱五牢<lb/>
　侯伯飱四牢子男飱三牢飱客始至小禮也皆飪一<lb/>
　牢餘牢則腥　王氏曰上公食四十侯伯食三十有<lb/>
　二子男食二十有四食謂庶羞羙而可食者也其設<lb/>
　盖陳於楹外東西共四列也上公其列之數則十侯<lb/>
　伯列之數則八子男列之數則六也上公簠十侯伯<lb/>
　八子男六簠盛稻梁器也公堂上六東西夾各二侯<lb/>
<pb n="37b"/>
　伯堂上四東西亦各二子男堂上二東西各二　鄭<lb/>
　氏曰豆菹醢器也公四十豆堂上十六西夾東夾各<lb/>
　十二侯伯三十二豆堂上十二西夾東夾各十子男<lb/>
　二十四豆堂上十二西夾東夾各六禮器曰天子之<lb/>
　豆二十有六諸公十有六諸侯十有二上大夫八下<lb/>
　大夫六以聘禮差之則堂上之數與此同鉶羹器也<lb/>
　公鉶四十二侯伯二十八子男十八非衰差也二十<lb/>
　八書或為二十四亦非也禮之大數鉶少於豆推其<lb/>
<pb n="38a"/>
　衰公鉶四十二宜為三十八則公鉶堂上十八西夾<lb/>
　東夾各十侯伯堂上十二西夾東夾各八子男堂上<lb/>
　十西夾東夾各四壺酒器也其設於堂夾如豆之數<lb/>
　鼎牲器也簋黍稷器也鼎十有二者飪一牢正鼎九<lb/>
　與陪鼎三皆設於西階前簋十二者堂上八西夾東<lb/>
　夾各二合言鼎簋者牲與黍稷俱食之主也　王氏<lb/>
　曰鼎牲器簋黍稷器牲天産以養精黍稷地産以養<lb/>
　形二者相資以為養皆食之主也故合鼎與簋而言<lb/>
<pb n="38b"/>
　之皆常食也未始有加損焉故公侯伯子男其數皆<lb/>
　止於十二　王介甫曰上公牲三十有六侯伯腥二<lb/>
　十有七子男牲十有八牲即牲之腥者或言牲或言<lb/>
　腥互備也　鄭氏曰腥謂腥鼎也每牢皆九為列設<lb/>
　於阼階前公腥鼎三十六腥四牢也侯伯腥鼎二十<lb/>
　七腥三牢也子男腥鼎十八腥二牢也皆陳陳列也<lb/>
　飱門内之實備於是矣亦有車米禾芻薪公飱五牢<lb/>
　米二十車禾三十車侯伯四牢米禾皆二十車子男<lb/>
<pb n="39a"/>
　三牢米十車禾二十車芻薪皆倍其禾　王氏曰饔<lb/>
　餼者朝享之後所致之大禮也上公九牢侯伯七牢<lb/>
　子男五牢其死牢如飱之陳則上公五牢侯伯四子<lb/>
　男三皆陳於門西也牽生牢也上公牽四牢侯伯三<lb/>
　子男二皆陳於門西如積也　薛氏圗云上公米百<lb/>
　二十筥侯伯米百筥子男八十筥筥半斛也陳於中<lb/>
　庭公則黍梁稻各二行稷六行各十二行東西為列<lb/>
　所謂横陳於中庭侯伯則十行子男則八行其陳如<lb/>
<pb n="39b"/>
　公之法也醯醢公則百二十罋侯伯百罋子男八十<lb/>
　罋皆夾碑從陳醢在碑東醢在碑西公則各為六行<lb/>
　侯伯各為四行子男為二行醯在東醯榖陽也醢在<lb/>
　西醢肉隂也　鄭氏曰車皆陳言車者衍字耳　王<lb/>
　先生曰米有載於筥者有載之於車者　王氏曰車<lb/>
　米眡生牢牢十車車秉有五籔車米載米於車也牽<lb/>
　四牢每牢一車則車米凡四十車也　鄭氏聘禮曰<lb/>
　十斗曰斛十六斗曰籔十籔曰秉每車秉有五籔則<lb/>
<pb n="40a"/>
　二十四斛也　王氏曰車禾視死牢牢十車車三秅<lb/>
　車禾載禾於車也禾藁實并割者夫死牢如飱之數<lb/>
　上公飱五牢牢十車則車禾凡五十車也　鄭氏曰<lb/>
　聘禮曰四秉曰筥十筥曰稯十稯曰秅每車三秅則<lb/>
　三十稯也稯猶束也米禾之秉筥字同數異禾之秉<lb/>
　手把耳筥謂一穧也　王氏曰芻薪倍禾則凡百車<lb/>
　也皆陳謂陳於門外也　鄭氏曰米在門東禾在門<lb/>
　西芻薪雖取數於禾薪從米芻從禾也　王氏曰侯<lb/>
<pb n="40b"/>
　伯米三十車禾四十車芻薪倍禾則殺於公也子男<lb/>
　米二十車禾三十車芻薪倍禾則殺於侯伯也　鄭<lb/>
　氏曰上公乗禽日九十雙侯伯七十雙子男五十雙<lb/>
　乗禽謂乗行羣處之禽雉鴈之禽是也於禮以雙為<lb/>
　數殷膳大牢殷中也中又致膳示念賓也　王氏曰<lb/>
　侯伯亦言膳大牢子男不言則蒙上文可知也然獨<lb/>
　於上公言以及歸則侯伯子男亦及歸可知也上公<lb/>
　三饗三食三燕侯伯三饗再食再燕子男一饗一食<lb/>
<pb n="41a"/>
　一燕饗以酒為主食以食為主燕以恩為主惟以恩<lb/>
　為主故異於饗食之禮示以慈惠以毛為尚其樂無<lb/>
　算也取其歡而已其爵無算也取其醉而已取脯以<lb/>
　降奏陔而去則王所以致愛於諸侯於是為至矣其<lb/>
　數或三或再或一亦隆殺之節也若弗酌則以幣致<lb/>
　之者謂君或有故不親饗食燕也且饗有酬幣食有<lb/>
　侑幣不饗則以酬幣致之所以將意而致欽者不可<lb/>
　廢故也　鄭氏曰凡介行人宰史衆人從賓者也行<lb/>
<pb n="41b"/>
　人主禮宰主具史主書皆有飱饔餼尊其君以及其<lb/>
　臣也以其爵等為之牢禮之數陳爵卿也則飱二牢<lb/>
　饔餼五牢大夫也則飱大牢饔餼三牢士也則飱少<lb/>
　牢饔餼大牢此降小禮豐大禮也以命數則參差難<lb/>
　等畧於臣用爵而已　王氏曰上介則以其諸侯之<lb/>
　臣為尊宜有以優異之故獨有禽獻而其餘則無有<lb/>
　也上公夫人致禮八壺八豆八籩膳大牢致饗食大<lb/>
　牢夫人致禮所以助王養賓亦夫婦相成之義也壺<lb/>
<pb n="42a"/>
　陳於東序籩豆陳於户東凡夫人致禮於諸侯皆下<lb/>
　大夫致之也夫人致禮侯伯與上公同不言食大牢<lb/>
　則殺於公也夫人致禮於子男六壺六豆六籩膳眡<lb/>
　致飱則又殺於諸侯伯也然特言膳眡致饗者言夫<lb/>
　人致膳於小國君以致饗之禮則是不復饗也上公<lb/>
　卿皆見以羔膳太牢侯伯卿皆以羔膳特牛子男親<lb/>
　見卿皆膳特牛卿皆見者見于賓也以羔則以其贄<lb/>
　見焉子男獨言親見者以卿於小國之君有不故造<lb/>
<pb n="42b"/>
　館見者故造館見者乃致膳耳不言羔則蒙上文可<lb/>
　知也或用大牢或用特牛亦禮之殺也先王之於祭<lb/>
　祀致愛與欽其於承賓也亦如之方其祭祀也王耕<lb/>
　以供粢盛后蠶以為祭服王祼而后亞祼王獻而后<lb/>
　亞獻而終之以諸臣之所胙也及其承賓則亦王祼<lb/>
　獻而后亞之王致酒后夫人致飲而終之以臣皆見<lb/>
　而膳之也夫推所以承神者而承賔則致愛與欽可<lb/>
　謂至矣而諸侯安得不一德一心以親其上哉凡諸<lb/>
<pb n="43a"/>
　侯之卿大夫士為國客則如其介之禮以待之者前<lb/>
　言凡介有飱饔餼以其爵等為之牢禮之陳數謂其<lb/>
　從君而来也今此言卿大夫士為國客則特来聘問<lb/>
　所以待之者亦如其為介之禮也　黄氏曰先王之<lb/>
　待諸侯何其至也未至也致積始至也致飱及其朝<lb/>
　享之後又致饔餼之大禮食之而弗愛豕交之也則<lb/>
　有問勞送逆之示其勤愛之而弗敬是以獸養之也<lb/>
　則有辭受拜揖之示其公然恭而無其實君子不可<lb/>
<pb n="43b"/>
　以虛拘也又况其愛之乎拜揖辭受恭之之文也有<lb/>
　饗焉則盡其恭之之寔問勞送逆愛之之文也有燕<lb/>
　焉則盡其愛之之實其樂無算取其歡而已其爵無<lb/>
　算取其醉而已取脯以降奏陔而去諸侯心平而氣<lb/>
　和相與一德以尊其上大者比其小小者事其大相<lb/>
　朝之君相問之使旌節繼道何以致之先王為之朝<lb/>
　禮而貴貴之教寓焉為之燕禮而老老之教寓焉為<lb/>
　之饗禮設几而不倚所以訓其恭爵盈而不飲所以<lb/>
<pb n="44a"/>
　訓其儉是其所以致之之道也　薛氏圖云天子待<lb/>
　五等諸侯禮數諸侯初入境上公則五積侯伯則四<lb/>
　積子男則三積皆用牢出入同等上公三問侯伯再<lb/>
　問子男一問皆用脯修至國則致飱者客始至致小<lb/>
　禮也飱有牢上公五侯伯四子男三也有食庶羞可<lb/>
　食之物公四十侯伯三十二子男二十四有簠公十<lb/>
　侯伯八子男六皆實粱稻也有豆公四十侯伯三十<lb/>
　二子男二十四皆實菹醢也有鉶羹公三十八侯伯<lb/>
<pb n="44b"/>
　二十八子男十八也有壺酒公四十侯伯三十二子<lb/>
　男二十四有簋黍稷器也公侯伯子男各十二也朝<lb/>
　訖致饔餼有牢公九侯伯七子男五也有米公百二<lb/>
　十筥侯伯百筥子男八十筥也有醯醢公百二十罋<lb/>
　侯伯百罋子男八十罋也有車米眡生牢牢十車公<lb/>
　則四十車侯伯三十車子男二十車也有車禾視死<lb/>
　牢牢十車公五十車侯伯四十車子男三十車也有<lb/>
　芻薪其數倍禾也乗禽公日九十雙侯伯七十雙子<lb/>
<pb n="45a"/>
　男五十雙也殷膳大牢中又致膳謂之殷膳也公則<lb/>
　三饗三食三燕侯伯則再饗再食再燕子男則一饗<lb/>
　一食一燕若有故不親饗食燕則以幣致之此王待<lb/>
　諸侯之禮然也天子待孤卿以下禮數若大國之孤<lb/>
　天子待之出入亦三積不問一勞其牢禮饔食及陳<lb/>
　設之儀一如子男之禮自卿以下天子待之皆以其<lb/>
　爵等為之牢禮之數如爵卿也則飱二牢饔餼五牢<lb/>
　大夫也則飱大牢饔餼三牢士也則飱少牢饔餼大<lb/>
<pb n="45b"/>
　牢至陳設之儀皆如朝聘之禮然則天子待卿以下<lb/>
　積則卿出入二積大夫出入一積所以知其如此者<lb/>
　諸侯之積眡飱牽故大夫之積亦眡飱牽也以上皆<lb/>
　據從君為介之禮若不從君而特来聘問之卿大夫<lb/>
　士天子待之亦與從君為介之禮同等也　劉氏曰<lb/>
　掌客所掌牢禮其别有五皆天下之正禮而王及諸<lb/>
　侯之所共守而同行之不敢過也不敢不及也王不<lb/>
　廵守殷國㑹合諸侯而享之一也王廵守殷國國君<lb/>
<pb n="46a"/>
　膳王及公卿大夫士庶子各有所眡二也諸公相為<lb/>
　賓之禮三也侯伯相為賓之禮四也子男相為賓之<lb/>
　禮五也五者苟夫其中則忠義虧而爭鬬起禮義失<lb/>
　而禍亂興是以聖人事為之防物為之數使夫貴賤<lb/>
　有倫上下有叙賓主有禮揖譲有端小大必稱故享<lb/>
　之者足以成禮而無餘為之者足以敬賓而不乏所<lb/>
　以行禮樂起風化篤忠順厚人倫而禍亂之萌息矣<lb/>
　爭闘之心消矣僭偪之源窒矣國之大經也<lb/>
<pb n="46b"/>
凡禮賓客國新殺禮凶荒殺禮札喪殺禮禍烖殺禮在<lb/>
野在外殺禮凡賓客死致禮以喪用賓客有喪唯芻稍<lb/>
之受遭主國之喪不受饗食受牲禮<hi>稍所教反</hi>
　鄭氏曰國新新建國也凶荒無年也禍烖新有兵寇<lb/>
　水火也皆殺禮者為國省用愛費也　王氏曰以國<lb/>
　之所費既多則宜節用焉故禮不得不殺　疏曰在<lb/>
　野在外殺禮者以其野外怱遽禮物不可卒備故亦<lb/>
　殺之　鄭氏曰凡賓客死致禮以喪用者死則主人<lb/>
<pb n="47a"/>
　為之具而殯矣喪用者饋奠之物　疏曰賓客有喪<lb/>
　者賓客聘至彼國後有喪来告者　鄭氏曰喪謂父<lb/>
　母死也客則又有君焉　疏曰惟芻稍之受者君行<lb/>
　師從卿行旅從湏得資給故受芻稍也　鄭氏曰不<lb/>
　受饗食饗食加也其正禮飱饔餼主人致之則受遭<lb/>
　主國之喪不受饗食受腥禮者有喪不忍煎烹正禮<lb/>
　飱饔餼當孰者腥致之也<lb/>
掌訝<lb/>
<pb n="47b"/>
中士八人府二人史四人胥四人徒四十人<lb/>
　鄭氏曰訝迎也賓客来主迎之　王氏曰秋官有訝<lb/>
　士又有掌訝者盖訝士刑官也兼掌獄訟掌訝惟以<lb/>
　迓賓客為主所掌者訝而已<lb/>
掌邦國之等籍以待賓客若將有國賓客至則戒官脩<lb/>
委積與士逆賓於疆為前驅而入及宿則令聚柝及委<lb/>
則致積至於國賓入館次於舎門外待事於客及將幣<lb/>
為前驅至於朝詔其位入復及退亦如之凡賓客之治<lb/>
<pb n="48a"/>
令訝訝治之凡從者出則使人導之及歸送亦如之凡<lb/>
賓客諸侯有卿訝卿有大夫訝大夫有士訝士皆有訝<lb/>
凡訝者賓客至而往詔相其事而掌其治令<hi>從才用反相息亮反</hi>
　王氏曰等籍者九儀差數之籍也所以待賓客者必<lb/>
　以其籍之差數而為隆殺之節焉若將有國賓客至<lb/>
　則戒官脩委積若牛人共積牛羊人共積羊倉人共<lb/>
　道路之榖積委人共委積之芻薪掌訝則戒之使各<lb/>
　蚤正素備以給賓客之用也　鄭氏曰既戒乃出迎<lb/>
<pb n="48b"/>
　賓士訝士也　王氏曰以訝士邦有賓客則與行人<lb/>
　送逆之入於國則為之前驅而辟故也　鄭氏曰及<lb/>
　宿則令聚柝令野廬氏也及委則致積以王命致於<lb/>
　賓也至於國賓入館次於舎門外待事於客通其所<lb/>
　求索也及將幣為前驅道之以如朝也至於朝詔其<lb/>
　位告賓以其位處也入復者入告王以客至也　王<lb/>
　介甫曰及退亦復於王若孔子所謂賓不顧矣是也<lb/>
　王氏曰治之理其事也　鄭氏曰賓客之治謂欲理<lb/>
<pb n="49a"/>
　國事也以告乎訝訝為如朝而理之從者凡介以下<lb/>
　也人其屬胥徒也使導賓客之從者營䕶之也及歸<lb/>
　送亦如之者送至於竟如其前驅聚柝待事之屬凡<lb/>
　賓客諸侯有卿訝以下此謂朝覲聘問之日王所使<lb/>
　迎賓客於館之訝　王氏曰賓客之爵命尊卑不同<lb/>
　王所使訝賓客之人亦不同也賓客方至則掌訝往<lb/>
　而詔相其事詔以言告之相以力贊之也治謂理<lb/>
　其事令謂有所使賓客有治令則掌訝掌之<lb/>
<pb n="49b"/>
掌交<lb/>
中士八人府二人史四人徒三十有二人<lb/>
　鄭氏曰主交通結諸侯之好　王氏曰天地不交而<lb/>
　萬物不生上下不交而功勲不成先王所以立掌交<lb/>
　之官<lb/>
掌以節與幣廵邦國之諸侯及其萬民之所聚者道王<lb/>
之德意志慮使咸知王之好惡辟行之使和諸侯之好<lb/>
達萬民之説掌邦國之通事而結其交好以諭九税之<lb/>
<pb n="50a"/>
利九禮之親九牧之維九禁之難九戎之威<lb/>
　鄭氏曰節以為行信幣以見諸侯也　王氏曰用節<lb/>
　者道路用旌節以表之也用幣者掌邦國之通事而<lb/>
　結其交好故也　鄭氏曰咸皆也使皆知王之所好<lb/>
　者而行之知王所惡者辟而不為使知諸侯之好者<lb/>
　有欲相與脩好者則為和合之達萬民之説説所喜<lb/>
　也達者達之於王若其國君也　劉氏曰上情不下<lb/>
　通下情不上達有所壅塞而治道難成古今之所病<lb/>
<pb n="50b"/>
　也是以設掌交之官廵行天下以究其壅塞而通達<lb/>
　之必使咸知王之好者德善而惡者佞邪俾民辟其<lb/>
　所惡而行其所好則上情莫不下通矣又使王知諸<lb/>
　侯之所好萬民之所悅則下情得以上達矣　鄭氏<lb/>
　曰通事謂朝覲聘問也諭告曉也九税所税民九職<lb/>
　也九禮九儀之禮也九牧九州之牧也九禁九法之<lb/>
　禁也九戎九伐之戎也　王介甫曰諭九税之利使<lb/>
　知藝種諭九禮之親使知分守諭九牧之維使知聽<lb/>
<pb n="51a"/>
　令諭九禁之難使知辟禁諭九戎之威使知免兵於<lb/>
　無事之時使人焉好邦國而諭之折衝消萌多矣不<lb/>
　知出此而恃威譲文告征伐之施焉則非所謂為大<lb/>
　於其細圖難於其易也　劉氏曰九税之利者必有<lb/>
　職以任民以相資取也九禮之親者必結九儀之好<lb/>
　以相親愛也九牧之維者必有連帥以相維持也九<lb/>
　禁之難者必知九法之禁則免於患難也九戎之威<lb/>
　者必畏九伐之法則免於刑威也皆其職通上之情<lb/>
<pb n="51b"/>
　使其下之必遵成下之義使其上之必庇者也<lb/>
掌察<hi>闕</hi>
四方中士八人史四人徒十有六人<lb/>
　疏曰掌督察邦國之事<lb/>
掌貨賄<hi>闕</hi>
下士十有六人史四人徒三十有二人<lb/>
　鄭氏曰掌邦國所致貨賄<lb/>
朝大夫<lb/>
<pb n="52a"/>
每國上士二人下士四人府一人史二人庶子八人徒<lb/>
二十人<lb/>
　疏曰此王朝之士也以其主都家之國治其事重故<lb/>
　名之朝大夫也畿内三等采地地雖有百里五十里<lb/>
　二十五里總謂之國若王制云九十三國也云庶子<lb/>
　者盖亦主采地之諸子今在府史之下盖官長所自<lb/>
　辟除也<lb/>
掌都家之國治日朝以聽國事故以告其君長國有政<lb/>
<pb n="52b"/>
令則令其朝大夫凡都家之治於國者必因其朝大夫<lb/>
然後聽之唯大事弗因凡都家之治有不及者則誅其<lb/>
朝大夫在軍旅則誅其有司<hi>治直吏反長丁丈反</hi>
　王氏曰掌都家之國治者謂公卿王子弟之都大夫<lb/>
　之家凡有治於國則朝大夫掌之也朝大夫日朝於<lb/>
　王以聽國之事故以達之於都家之君長　鄭氏曰<lb/>
　國事故天子之事當施於都家者也告其君長使知<lb/>
　而行之也君謂其國君也長其卿大夫也國有政令<lb/>
<pb n="53a"/>
　則令其朝大夫使以告其都家之吏也　王氏曰凡<lb/>
　都家之治於國者必因其朝大夫然後聽之者以朝<lb/>
　大夫掌都家之國治故凡事之小者有治於國皆因<lb/>
　朝大夫以達於國也若事之大者則弗因於朝大夫<lb/>
　必都家之君長自達之於國也　鄭氏曰有亟事欲<lb/>
　徑達於王者則弗因朝大夫焉　王氏曰都家之治<lb/>
　有不及以朝大夫弗達之故則罪在所誅也在軍旅<lb/>
　則大夫弗預焉都家司馬弗達之故也故誅其有司<lb/>
<pb n="53b"/>
　有司謂都司馬家司馬也先王制朝大夫之官使都<lb/>
　家之治因之以逹於國使國之事故因之以告於都<lb/>
　家則下之事無不上聞上之政無不下達則自國中<lb/>
　至於數百里之逺又安有壅遏蔽塞之患哉　黄氏<lb/>
　曰王畿之國天下列國之所望政令事故異乎郊野<lb/>
　縣鄙之間則不足以同千里之俗而况天下之逺哉<lb/>
　先王於是自野至於縣都别為三等之采地又於采<lb/>
　地九十三國公卿大夫之賢可以君衆王子弟可以<lb/>
<pb n="54a"/>
　長賤而公與子弟親者之於大都卿與子弟疎者之<lb/>
　於家邑此朝大夫所以日朝以聽國事故以告其君<lb/>
　長國有政令則令其朝大夫也令其朝大夫者使之<lb/>
　下都家之邑而已凡都家之治有不及者則誅其朝<lb/>
　大夫為其弗之告也則都家之治於國者其可不因<lb/>
　朝大夫而後達乎都司馬家司馬備軍合卒而有不<lb/>
　及者焉則二司馬之罪也一内外之法達上下之意<lb/>
　謹始於畿内可謂備矣告其君長也則為之朝大夫<lb/>
<pb n="54b"/>
　教其士庶子也則為之都司馬君長之治不異乎國<lb/>
　政士庶子之學不戾乎國法則上下之治一矣天下<lb/>
　之本在國先王所以正其本之道何其盡善哉<lb/>
都則<hi>闕</hi>
中士一人下士二人府一人史二人庶子四人徒八十<lb/>
人<lb/>
　鄭氏曰都則主都家之八則者也　疏曰以八則治<lb/>
　都鄙<lb/>
<pb n="55a"/>
都士<hi>闕</hi>
中士二人下士四人府二人史四人胥四人徒四十人<lb/>
家士<hi>闕</hi>
亦如之<lb/>
　鄭氏曰都家之士主治都家吏民之獄訟以告方士<lb/>
　者也<lb/>
　<lb/>
　<lb/>
<pb n="55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮集説卷九下<lb/>
</p>
<p>
</p>
  </div>
</body>
</text>
</TEI>
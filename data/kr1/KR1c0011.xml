<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>毛詩名物解</head>
    <p>
<pb n="1a"/>欽定四庫全書　　　　　經部三<lb/>
　毛詩名物解　　　　　　詩類<lb/>
　　提要<lb/>
　　　　<hi>臣</hi>等謹按毛詩名物解二十卷宋蔡卞撰卞<lb/>
　　　　字元度興化仙㳺人熙寧三年與兄京同舉<lb/>
　　　　進士第仕至觀文殿學士事迹具宋史自王<lb/>
　　　　安石新義及字説行而宋之士風一變其為<lb/>
　　　　名物訓詁之學者僅卞與陸佃二家佃安石<pb n="1b"/>　　　　客卞安石壻也故佃作埤雅下作此書大㫖<lb/>
　　　　皆以字説為宗陳振孫稱卞書議論穿鑿徴<lb/>
　　　　引𤨏碎無禆於經義詆之甚力葢佃雖學術<lb/>
　　　　本安石而力沮新法齗齗異議君子猶或取<lb/>
　　　　之卞則傾邪姦憸犯天下之公惡因其人以<lb/>
　　　　及其書羣相排斥亦自取也然其書雖王氏<lb/>
　　　　之學而引証𤼵明亦有出於孔頴達陸璣之<lb/>
　　　　外者寸有所長不以人廢言也且以邢昺之<pb n="2a"/>　　　　僉邪而爾雅之疏列之學宫則卞書亦安得<lb/>
　　　　竟棄乎書凡十一類曰釋天釋百榖釋草釋<lb/>
　　　　木釋鳥釋獸釋蟲釋魚釋馬雜釋雜解陳氏<lb/>
　　　　書録解題稱分十類葢傳寫誤脱一字也乾<lb/>
　　　　隆三十九年十一月恭校上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
</p>

  </div>
            <div>
<head>毛詩名物解卷一</head> <lb/>
    <p>
<pb n="1a"/>欽定四庫全書<lb/>
　毛詩名物解卷一<lb/>
　　　　　　　　　　宋　蔡　卞　集解<lb/>
　釋天<lb/>
　　　月　　星　　電　　斗　　漢<lb/>
　　月<lb/>
說文曰太陰之精象形古文作　内象蟾桂之形故夕<lb/>
從月半見而林罕以爲象其未有蟾桂之狀也釋名曰<pb n="1b"/>月闕也言滿則復缺也朔月初之名也朔蘇也月死後<lb/>
蘇生也晦月盡之名晦死也死爲灰月光盡似之也禮<lb/>
曰大明生於東月生於西蓋朔而月出西序夕見莫也<lb/>
故王者早見曰朝暮見曰夕義取諸此所謂朝夕放於<lb/>
日月者也至望然後出於東方夕見尚書大傳以爲晦<lb/>
而月見西方謂之朏朔而月見東方謂之朒蓋言異也<lb/>
詩曰東方之日兮彼姝者子在我室兮在我室兮履我<lb/>
即兮東方之月兮彼姝者子在我闥兮在我闥兮履我<pb n="2a"/>發兮履禮也而日月之盛皆在東方故詩舉以刺襄而<lb/>
言男女滛奔不能以禮化也蓋君無失道如東方之日<lb/>
以禮即我故彼姝者子在我室兮也臣無失道如東方<lb/>
之月以禮發我故彼姝者子在我闥兮也詩曰如日之<lb/>
升如月之恒恒上弦也字或作絙蓋冝以絙爲正升言<lb/>
有隆而無降恒言有盈而無虧也書曰哉生明又曰哉<lb/>
生魄說者以謂朔後月明生而魄死望後月明死而魄<lb/>
生故書以朏望生明生魄紀月甲子紀日也楊子曰未<pb n="2b"/>望則載魄於西既望則終魄於東其遡於日乎此言士<lb/>
之或貴或賤或肆或拘其在上與之如何而已風俗通<lb/>
曰吳牛望月而喘言使之苦於日矣是故見月而喘蓋<lb/>
傷禽驚於虛疲牛望而喘物之憚怯見似而驚有如此<lb/>
者屈子曰懲於羮者吹韲此之謂也舊說積陽之氣生<lb/>
火火氣之精爲日積隂之氣生水水氣之精爲月故陽<lb/>
燧取火於日方諸取水於月易曰離爲日坎爲月其以<lb/>
此乎<pb n="3a"/>　　星<lb/>
三五厯曰星者元氣之精蓋積氣之中有光耀者也星<lb/>
精也月魄也雲魂也釋名曰祭雨曰升祭星曰布升取<lb/>
其氣之升也布取其象之布也書曰卿士惟月庶人惟<lb/>
星言卿士之證月是也庶人之證星是也月之好惡從<lb/>
星而已故月之從星則以風雨詩曰月離于畢俾霶𩃱<lb/>
矣此之謂也蓋役久病於外則天下幸亂卿士下比於<lb/>
民莫肯念難適能使難滋大而已故是詩取譬如此詩<pb n="3b"/>曰嘒彼小星三五在東衆無知者三心五噣四時更見<lb/>
日月夫婦之象也則三星以況姪娣而小星當賤妾矣<lb/>
蓋諸侯一娶九女姪娣與嬪而八故詩正以三五況之<lb/>
三心以春見於東方最先見者五噣以冬見於東方最<lb/>
後見者賤妾之進御於君也猶之小星随此三五先後<lb/>
更見於天不見陵掩則以夫人之惠下故也然進御之<lb/>
法姪娣兩兩當夕故詩又以參昴況之參昴二星也而<lb/>
又皆西方之星其在於東則以夕並見而小星随焉夫<pb n="4a"/>月也大星也小星也各以其分夜見於天則夫人惠及<lb/>
賤妾豈特人事而已哉堯典春曰日中星鳥夏曰日永<lb/>
星火秋曰宵中星虛冬曰日短星昴或言星鳥或言星<lb/>
火或言星虚或言星昴相備也蓋聖人南面視四星之<lb/>
中言星鳥則以見四星之形也言星火則以見四星之<lb/>
次也先儒以爲四方七宿各成一形東方成龍西方成<lb/>
虎前成鳥形後成龜形所謂在天成象在地成形是也<lb/>
傳曰龜與蛇交謂之𤣥武則𤣥武七星室壁具龜蛇之<pb n="4b"/>形不得獨成龜形而已以今垂象考之虛危前以象蛇<lb/>
室壁象龜梓慎所謂宋鄭其飢乎今蛇乘龍是也蛇蓋<lb/>
虚危之星考工記曰龍旂丸斿以象大火也鳥旟七斿<lb/>
以象鶉火也熊旗六斿以象伐也龜蛇四斿以象營室<lb/>
也四斿變言龜蛇亦以𤣥朔道之所在龜蛇相成異乎<lb/>
三方不可謂之龜旐故也爾雅曰氐天根也國語曰天<lb/>
根見而水涸本見而草木節解駟見而隕霜火見而清<lb/>
風戒寒天根亢也本氐也駟房也火心也爾雅曰營室<pb n="5a"/>謂之定傳曰營室之中土功其始說以爲定昏見而中<lb/>
然後可以營建宫室故亦謂之營室詩曰定之方中作<lb/>
于楚宫揆之以日作于楚室是也傳曰度日出入以知<lb/>
東西南視定北準極以正南北謂之營室又非定取其<lb/>
時而已禮運曰日星以爲紀故事可列也蓋以爲龍見<lb/>
而雩水昏見而栽若此之類所謂日星爲紀者也<lb/>
　　電<lb/>
隂陽激耀與雷同氣發而爲光者也雷從回電從申隂<pb n="5b"/>陽以回薄而成雷以申洩而成電故也或曰雷出天氣<lb/>
電出地氣故電從坤者管子所謂天冬雷地冬霆是也<lb/>
記曰地載神氣神氣風霆風霆流形言萬物以風霆流<lb/>
形而風霆出於地中神氣也說卦曰離爲雷電火屬也<lb/>
蓋隂陽暴格分争激射有火生焉其光爲電其聲爲雷<lb/>
今鐵石相擊則星火燒石損井則雷又況天地大爐之<lb/>
所薄動真火之所激射乎易曰雷電噬嗑又曰雷電皆<lb/>
至豐雷電噬嗑言雷電合而章也按月令雷乃發聲後<pb n="6a"/>五日始電而今旱暵亦或電而不雷則電雷不必皆合<lb/>
而章也故易雷電合而章然後爲噬嗑然雷電合而章<lb/>
又不必皆至若今震雷與電俱起者所謂雷電皆至者<lb/>
也故君子折獄致刑以象天之至威非特明罰勅法而<lb/>
已詩燁燁震電不寧不令言變亂於上不安故常且非<lb/>
所以號令萬物也董子曰太平之時雷不驚人號令啓<lb/>
蟄而已矣電不眩目宣示光輝而已矣<lb/>
　　斗<pb n="6b"/>北斗七星輔一星一至四爲魁五至七爲杓所以運量<lb/>
萬物莊子所謂維斗得之終古不忒者也斗有環域太<lb/>
𤣥曰斗一南而萬物盈斗一北而萬物虛言物豐於纁<lb/>
夏耗於𤣥冬随斗轉徙而已鶡冠子曰斗運於上事立<lb/>
於下斗指一方四寒俱威此之謂也易曰豐其蔀日中<lb/>
見斗又曰豐其沛日中見沬沬蓋星之激者蒒之輔星<lb/>
理或然也孔子曰豐其蔀位不當也日中見斗幽不明<lb/>
也然則日中見斗尚非所宜日中見沬尤非所宜也蓋<pb n="7a"/>三應上非所宜應而應焉非所宜應而應焉此昏所以<lb/>
更出於四也詩曰曽孫維主酒醴維濡酌以大斗以祈<lb/>
黄耉罍取象於雷斗取象於斗燕禮曰王燕則宰夫爲<lb/>
獻主臣莫敢與君亢禮今此曽孫維主更以大斗酬之<lb/>
則以尊事黄耉非禮之正也非禮之正則亦所以爲厚<lb/>
也郊特牲曰郊之祭也大報天而主日主日則明王者<lb/>
不敢主天與膳夫燕主同義<lb/>
　　漢<pb n="7b"/>萬物之精上列爲星河精上爲天漢詩倬彼雲漢昭回<lb/>
于天言水氣之在天爲雲水象之在天爲漢今皆倬然<lb/>
昭明回摶於上則非雨之候也又曰瞻卬昊天有嘒其<lb/>
星言旱乆繁星備見則尤非雨之候也且其正言昊天<lb/>
則夏之時也以今觀之炎夏旱暵而熱則小星森而如<lb/>
碁蓋星陽之精也陽盛而充則星稠於上其理然也詩<lb/>
曰維天有漢監亦有光言有光而無明也蓋況幽王無<lb/>
監察之實矣又曰跂彼織女終日七襄雖則七襄不成<pb n="8a"/>報章睆彼牽牛不以服箱東有啓明西有長庚織女則<lb/>
以況其内牽牛則以況其外跂彼織女不成報章言有<lb/>
織之名與象而已無成女事衣被之實也睆彼牽牛不<lb/>
以服箱言有牽之名與象而已無成男事轉輸之實也<lb/>
啓明則以況其左長庚則以況其右言王左右或當養<lb/>
人以啓道王徳或當養人以庚續王事今皆有名位而<lb/>
已無其實也又曰有捄天畢者所以助載鼎實則天漢<lb/>
言幽王哲不足以照察天畢言幽王惠不足以化養亦<pb n="8b"/>皆有名位而已無其實也星皆在天而天漢天畢獨言<lb/>
天則以況王故也又曰維南有箕不可以簸揚維北有<lb/>
斗不可以挹酒漿維南有箕載翕其舌維北有斗西柄<lb/>
之揭斗南斗也聖人南面視四星之中以箕在南則斗<lb/>
在北矣箕則以況其前斗則以況其後不可以簸揚言<lb/>
有箕之名而已於養人無簸揚之實也不可以挹酒漿<lb/>
言有斗之名而已於養人無挹注之實也箕之用在舌<lb/>
言翕則其形反矣斗之用在心言揭則其形覆矣此又<pb n="9a"/>言箕斗之將落而其象變也蓋二十八宿者經星舎於<lb/>
天而不動者也至於向晨則天牽之而西没故北斗言<lb/>
西柄之揭是詩於織女言不成報章則非不以也不成<lb/>
而已矣牽牛言不以服箱則非不可也不以而已矣於<lb/>
織女言跂猶有織之象也於牽牛言睆猶有牽之象也<lb/>
至於箕斗不可以簸揚不可以挹酒漿其舌則言翕其<lb/>
柄則言揭以眀幽王内外左右前後之臣其惡皆有加<lb/>
而無已也天亦有光猶有光也載施其行則言天畢虛<pb n="9b"/>設於其位而已矣夫幽王之君臣皆有名位無照察化<lb/>
養衣被轉輸啓道庚續簸揚挹注育人之實此東國之<lb/>
所以困於役而傷於財也故其卒篇所陳如此夏小正<lb/>
曰漢案戸正南北也<lb/>
　<lb/>
　<lb/>
　<lb/>
　毛詩名物解卷一<lb/>
</p>

  </div>
            <div>
<head>毛詩名物解卷二</head> <lb/>
    <p>
<pb n="1a"/>欽定四庫全書<lb/>
　毛詩名物解卷二<lb/>
　　　　　　　　　　宋　蔡　卞　集解<lb/>
　釋天<lb/>
　　　虹　　霧　　露　　霜　　冰<lb/>
　　虹<lb/>
雄曰虹雌曰霓舊說虹常䨇見鮮盛者雄少暗者雌者<lb/>
也一曰赤白色謂之虹青白色謂之霓故虹字從紅省<pb n="1b"/>而說文解霓以爲屈虹青赤色或白色隂氣也今俗謂<lb/>
虹虹蜂也一名蝃蝀爾雅曰蝃蝀謂之雩螮蝀雩也蜺<lb/>
爲挈貳貳蓋言二淮南子曰天二氣則成虹是也虹滛<lb/>
氣也故又借爲實虹小子之虹虹潰也詩言蝃蝀在東<lb/>
莫之敢指說者以謂婦道過禮則虹氣盛應之莫之敢<lb/>
指文子曰至治之世虹蜺不見則夫婦過禮虹氣爲盛<lb/>
理或然也蓋氣還矣天氣不復於是盛虹盛虹天之濕<lb/>
氣也夫水氣之在天爲虹而久天之滛氣耳尚且惡之<pb n="2a"/>如此而況於人乎所以痛此奔也故曰蝃蝀止奔傳曰<lb/>
里名勝母曽子不入邑號朝歌墨子回車有是哉其上<lb/>
章曰朝隮于西崇朝其雨言朝氣之外自西則非雨雲<lb/>
矣雖幸而雨亦莫能久也崇朝其雨言其雨崇朝而已<lb/>
爾雅曰暴雨謂之涷蓋言西雲而東雨則莫之能久也<lb/>
造化權輿曰其風自西而東者爲雨蓋風至自東則雲<lb/>
從之矣說曰東雲西雨又云東雲謂之上雲西雲謂之<lb/>
下雲上雲蓋雨之雲也故易曰宻雲不雨尚往也又曰<pb n="2b"/>密雲不雨已上也以今考之虹在東常隔雨而朝之外<lb/>
於自西則鮮或雨矣雖雨亦莫能久也故詩以此戒人<lb/>
之奔外雲言朝則以況滛奔之始螮蝀言晚則以況其<lb/>
終終則言不復雨矣虹霓之象也先儒以爲雲漏日日<lb/>
照雨滴則虹蜺生今以水歕日自側視之則暈爲虹蜺<lb/>
雖則虹生於地之氣不暈於日不成也故今雨氣成虹<lb/>
朝陽射之則在西夕陽射之則在東月令季春日虹始<lb/>
見蔡邕以爲虹常依隂雨而晝見於日衝無雲不見太<pb n="3a"/>隂亦不見常以日西見東方故曰蝃蝀在東蝀之文從<lb/>
東以此故也蜺則常依䝉濁見於日旁白而直者曰虹<lb/>
凡見日旁者四時常有之惟雄虹起于是日至孟冬乃<lb/>
藏<lb/>
　　霧<lb/>
爾雅曰天氣下地不應曰雺地氣發天不應曰霧莊子<lb/>
以爲騰水上溢爲霧蓋火氣之在地成烟水氣之在天<lb/>
成霧霧雲之類也雲事也霧務也蓋天不應矣而地出<pb n="3b"/>以有所務故霧謂之晦此聖人所以不從事於務也今<lb/>
霧四起善是故月可以逺望而不可以細書霧可以細<lb/>
書而不可以逺望日中而雲霧四塞則時多隐士其以<lb/>
此歟志林曰黄帝與蚩尤作大霧一軍昬惑黄帝乃法<lb/>
斗機作指南車以别四方蓋雲霧有可以術致者古之<lb/>
方士或作五里霧或作三里霧而列子以爲冬起雷夏<lb/>
造氷殆謂是也楊子曰霧縠之組麗女工之蠧矣言縠<lb/>
纎麗如霧而爲女工之蠧也釋名曰縠粟也其形足足<pb n="4a"/>而踧踧視之如粟也又謂之紗縠亦取踧踧如紗也然<lb/>
則取其如粟故謂之縠縠從榖省以此故也傳曰善人<lb/>
遊如行霧中雖不濡濕潛自有潤又曰飛塵増山霧露<lb/>
増海是故君子貴遷善也<lb/>
　　露<lb/>
造化權輿曰中央之氣露露形如珠故古者冕旒如之<lb/>
董子曰冕旒下垂如綴繁露或謂之繁露也束晢集曰<lb/>
零露垂林非綴冕之飾義取諸此冠天象也故弁飾望<pb n="4b"/>之如星而冕旒如綴繁露老子曰天地相合以降甘露<lb/>
人莫之令而自均蓋露雖雨類而露無逺近之偏故詩<lb/>
以譬德澤詩曰蓼彼蕭斯零露濃濃而叙者以爲蓼蕭<lb/>
廢則恩澤乖矣是也詩曰野有蔓草零露溥兮言天之<lb/>
下露髙矣而今延及蔓草則以下流故也又曰湛湛露<lb/>
斯在彼豐草豐草者露之所豐又非特延及而已豐草<lb/>
同姓卑之況也式㣲之詩一章曰微君之故胡爲乎中<lb/>
露二章曰微君之躬胡爲乎泥中露言有沾濡之辱泥<pb n="5a"/>言有䧟溺之難也一曰泥中中露皆邑以今考之衛在<lb/>
大山之間雨露所鍾以此名邑理或然也而劉向列女<lb/>
傳又以爲此詩人所作一作於中露一在泥中理或然<lb/>
也然則後世柏梁之體倣於此乎鶡冠子曰昔之得道<lb/>
以立至今不可遷者四時泰山是也其得道以危至今<lb/>
不可安者岑巒煙溪籜木降風是也其得道以生至今<lb/>
不可亡者日月星是也其得道以亡至今不可存者零<lb/>
葉遇霜朝露遭日是也由是觀之夫何適而無有道邪<pb n="5b"/>故禹不得聖人之道不立跖不得聖人之道不行<lb/>
　　霜<lb/>
雨露以生而霜以肅殺相之故霜之文從相釋名曰喪<lb/>
也其氣慘毒物皆喪也霜遺之義出於此今霜隕而易<lb/>
脆膠漆不堅草木脫落糞本然則古者霜降而婦功成<lb/>
百工於是休息豈特人事而已哉亦自然之理也詩曰<lb/>
正月繁霜我心憂傷陽正也隂慝也以人正言之則一<lb/>
月謂之正月以天言之則四月謂之正月盛徳在火繁<pb n="6a"/>露而言繁霜無是也則民之訛言亦大矣故君子爲之<lb/>
憂傷也或曰古者一夫嗟咨匹婦抗憤而六月爲之飛<lb/>
霜則正陽之月霜以乖致蓋有之矣劉向所謂霜降不<lb/>
節不以其時其詩曰正月繁霜我心憂傷此之謂也蓋<lb/>
幽王之時天變見於上地變動於下始於霜降失節山<lb/>
之卑者湧而爲岡䧟而爲陵及其甚也日月薄蝕雷電<lb/>
變常水泉沸騰山谷易處故詩曰朔日辛卯日又蝕之<lb/>
亦孔之醜<graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>
                    <graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>震電不寧不令百川沸騰山冢崒崩髙<pb n="6b"/>岸爲谷深谷爲陵董子所謂國家將有失道之咎先出<lb/>
災害以譴告之不知自省又出怪異以警懼之尚不知<lb/>
變傷敗廼至則若此之類是也今露之繁在夏而至秋<lb/>
則成霜霜之繁在冬而至春則成露故傳以爲露隂液<lb/>
也釋而爲露結而爲霜<lb/>
　　冰<lb/>
說文曰仌凍也象水凝之形今仌面所凝文蓋如此釋<lb/>
名曰凌氷室也其文望之似仌凌之理也字或爲冰易<pb n="7a"/>曰乾爲氷乾西北之卦也故爲氷乾爲氷則坤爲霜可<lb/>
知矣坤西南也禮曰天地嚴凝之氣始於西南盛於西<lb/>
北易曰履霜堅氷至氷者隂剛之盛也蓋坤之初六下<lb/>
也上無陽以正之而坤爲順故自初履霜馴致其道至<lb/>
堅氷也莊子曰冠圎冠者知天時履方履者知地形冠<lb/>
天象也履地象也詩曰如臨深淵如履薄氷臨淵恐墜<lb/>
也履氷恐䧟也周官凌人掌氷正嵗十有二月令斬氷<lb/>
三其凌凌之積水也三其凌其二所以備消釋也應劭<pb n="7b"/>風俗通曰積氷曰凌凌氷曰凍氷流曰澌氷解曰泮莊<lb/>
子曰是所謂氷解凍釋者也言至人不凝滯於物如此<lb/>
蓋藏曰凍故冰言解凍言釋爾雅曰氷脂也脂之爲物<lb/>
得隂則凝得陽則釋盖氷之類也故形謂之脂傳曰鏤<lb/>
氷畫脂義取諸此一曰氷即尚書古文凝字說文亦云<lb/>
水堅也從仌從水魚陵切俗氷從凝蓋膏凝曰脂故曰<lb/>
氷脂也義取凝結而孫炎所言爾雅舊本亦依凝雖改<lb/>
古字亦非氷凝之氷也詩曰二之日鑿氷沖沖沖沖鑿<pb n="8a"/>氷之意也鑿氷所以備暑蓋詩上章備寒故於是乃言<lb/>
備暑<lb/>
　<lb/>
　<lb/>
　<lb/>
　<lb/>
　<lb/>
　<pb n="8b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩名物解卷二<lb/>
</p>

  </div>
            <div>
<head>毛詩名物解卷三</head> <lb/>
    <p>
<pb n="1a"/>欽定四庫全書<lb/>
　毛詩名物解卷三<lb/>
　　　　　　　　　　宋　蔡　卞　集解<lb/>
　釋百榖<lb/>
　　　黍　　稷　　稻　　粱　　禾　　麻<lb/>
　　　菽　　麥　　牟　　稗　　稙　　穉<lb/>
　　　穜　　秬　　秠　　穈　　芑　　苴<lb/>
　　黍<pb n="1b"/>黍丹榖也仲夏乃登故謂之黍而聲與暑同氣浮而味<lb/>
甘馨香而滑齊故宜釀神陽物也非有馨香上逹之氣<lb/>
不足以降之黍陽物也故用為酒釀凡言黍稷者皆有<lb/>
冀祖考懷祭祀念父母之意<lb/>
　　稷<lb/>
稷祭也所以祭故謂之穄杜預言黍稷曰粢降食以為<lb/>
酒貴食次之故穄者粱也所以祭明尊矣故五榖之官<lb/>
而稷官名之<pb n="2a"/>　　稻<lb/>
稻稌也豐年曰豐年多黍多稌蓋黍所以交神稌所以<lb/>
養人先王之盛時和而歳豐交鬼神養人之物備矣<lb/>
　　粱<lb/>
天以始至甘香者也粱從米所以濟人者也從刃所以<lb/>
利人者也豐年言養人之物而不言粱者蓋稌加膳於<lb/>
粱則為嘗膳<lb/>
　　禾<pb n="2b"/>禾粟之苖榦粟禾之穟實春秋者隂陽之中粟春生而秋<lb/>
熟方其以養生言之則謂之禾禾麻菽麥禾役穟穟是也<lb/>
方其以所用言之則謂之粟率場啄粟握粟出卜是也<lb/>
　　麻<lb/>
麻八榖之良者也實謂苴從且榖之貴者人可以爲食<lb/>
而不可以爲常也七月言九月菽苴采荼薪樗此先王<lb/>
所以致食而勞農之意也五榖之養人以浮虚爲下以<lb/>
沉實爲上胡麻之食沉實者也故良以敬人稷者交神<pb n="3a"/>之至實者也凡榖之至貴者又宜加碓以治之麻從林<lb/>
稷從畟皆勤治之意也麻爲麻枲之麻者以其求治析<lb/>
治於覆屋之下故同字<lb/>
　　菽<lb/>
菽謂之荏菽祀天地蓋菽有收斂之意而亦人所先也<lb/>
稻粱加膳也粟菽常膳也君子制而不爲異亦蹈其常<lb/>
而已故菽亦謂喻君子之徳中原有菽庶民采之言徳<lb/>
足以養人者天下之所歸<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>也采菽采菽筐之莒之言<pb n="3b"/>取有徳受之以法度也<lb/>
　　麥<lb/>
麥之同乎陽者也至子而苖至午而成陽多則浮隂多<lb/>
則沉隂陽不相勝然後能善養人者也故麥可以爲美<lb/>
而不可爲加膳也<lb/>
　　牟<lb/>
牟可以爲助膳而非膳也牟麥之大者也先禾而生後<lb/>
禾而熟以其大故爲五榖之長麥之異種思文言貽我<pb n="4a"/>來牟后稷種藝以粒民者多矣來牟民先得以爲利者<lb/>
也<lb/>
　　稗　稙　穉　穜　秬　秠　穈　芑<lb/>
稗可以食而非凶荒則不食冝小人而使之困也先種<lb/>
謂之稙後種謂之穉先熟謂之稑後熟謂之穜黑黍謂<lb/>
之秬二米謂之秠赤粱謂之穈白粱謂之芑稙直逹也<lb/>
故爲先種穉有待也故爲後種稑以言其和於土而苖<lb/>
遂之於蚤也故爲先熟穜以言其晚成而多實也故爲<pb n="4b"/>後熟秬齊正而有才者也故麻之實八角而純黑者謂<lb/>
之秬律度量衡以秬準之者以其方正滑齊而可用也<lb/>
秠不一也故爲一稃而二米穈者良之又良者也受成<lb/>
於火故其色赤芑者榖之至善者也受成於金故其色<lb/>
白萬物豐於火成於金穈有豐實之性也芑有成實之<lb/>
性蓋稙穉以言其榖之備穜稑以言其榖之美秬秠穈<lb/>
芑以言其榖之嘉也七月陳先公風化之所由得土之<lb/>
盛故曰穜稑稙穉之種因天時也穜稑之實得地氣也<pb n="5a"/>閟宫備言后稷稼穡之道故校四者而言之爲稼穡而<lb/>
因天時得地氣此所以降之百福也美榖可以養人嘉<lb/>
榖不可以爲食之常也先王用之於祭祀而已故生民<lb/>
言后稷之肈祀而曰誕降嘉榖秬秠穈芑<lb/>
　　苴<lb/>
苴所謂婦雀以苴之者已則棄焉所謂苴履者安可長<lb/>
也所謂棲苴者道者而已非所以爲存所謂土苴者此<lb/>
也所謂菽苴者其爲榖苴而已故六榖弗數焉<pb n="5b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩名物解卷三<lb/>
</p>

  </div>
            <div>
<head>毛詩名物解卷四</head> <lb/>
    <p>
<pb n="1a"/>欽定四庫全書<lb/>
　毛詩名物解卷四<lb/>
　　　　　　　　　　宋　蔡　卞　集解<lb/>
　釋草<lb/>
　　　荇　　蔞　　菅　　菼　　瓠　　葑<lb/>
　　　菲　　苓　　唐　　諼　　蒲　　蓷<lb/>
　　　藚　　蓍　　鷊　　臺　　緑　　菫<lb/>
　　　蓄　　蓼　　蒹　　葭　　茹　　藘<pb n="1b"/>　　　蕨　　蘩　　蘿　　莪<lb/>
　　荇<lb/>
荇菜謂之茆芥順陽而長本係隂而固有清潔不可陷<lb/>
溺之徳故以況淑女以薦神明泮水曰思樂泮水薄采<lb/>
其茆蓋僖公有教養之善而有所教者其卒有髙明光<lb/>
大之徳也一章言薄采其芹行足以事人也三章言薄<lb/>
采其茆徳足以事鬼神也徳足以事鬼神然後可以燕<lb/>
飲食錫難老屈羣醜矣<pb n="2a"/>　　蔞<lb/>
蔞野草之賤者所以喻漢上遊女孤直而異於衆木故<lb/>
雖生於中田原野之間與薪相錯而翹翹可辨矣賢不<lb/>
肖之相别亦何以異於此哉文王之道被於周南則雖<lb/>
漢上之游女無曲從之志而特可以禮求也<lb/>
　　菅<lb/>
菅物之柔忍者也其理白其形柔故謂之茅制而用之<lb/>
故謂之菅茅自然之潔白故以之共祭祀菅漚畜而柔<pb n="2b"/>忍故以之爲索綯祭祀明徳之事大徳足以事鬼神者妻<lb/>
道也索綯賤用之物小惠足以尸鄙事者妾道也幽王黜<lb/>
申后而立襃姒下國化之以妾為妻以孽代宗而白華之<lb/>
詩作而刺之曰白華菅兮白茅束兮白華漚而為菅則菅<lb/>
者<hi>闕</hi>使然之致用而爲綯則卑且勞矣故以譬孽妾茅自<lb/>
然之正體藉地以祭則靜且安矣故以譬宗嫡不以賤妨<lb/>
貴不以貴廢賤者人道也不以茅棄菅不以菅害茅者天<lb/>
道也詩曰英英白雲露彼菅茅露者天之所以成物菅之<pb n="3a"/>之賤茅之貴二者皆有以成況易其位哉<lb/>
　　菼<lb/>
菼萑也萑之始生者也萑薍也萑之成體者也蒹蒹也<lb/>
萑之未秀者也菼小於萑萑小於蒹菼青而後潔故曰<lb/>
毳衣如菼白露降然後<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>可以爲用故也七月言八月<lb/>
<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>葦未用也故聲從完<lb/>
　　瓠<lb/>
瓠甘而可食附物而生者也以其可食而非養人之大<pb n="3b"/>者況在下之賢人無所附則實不成詩曰南有樛木甘<lb/>
瓠纍之樛木所以接下者非使然也故以況至誠之君<lb/>
子甘瓠之所以纍上者亦自然也故以況在下之賢人<lb/>
君子之接下賢人之附上豈有意於彼我之分所能爲<lb/>
之哉<lb/>
　　葑　菲<lb/>
葑蘆服也苖及下體皆可食而無棄葑者封也卦之於<lb/>
土而後盛者也菲芴也蔌必食苖而葑也菲也以下體<pb n="4a"/>爲美故以采葑采菲無以下體菲薄也物之體薄而可<lb/>
食者也<lb/>
　　苓<lb/>
苓大苦也所以和百藥之性使之相爲用者也故苓從<lb/>
令簡兮曰山有榛隰有苓榛非冝山而不冝隰苓非冝<lb/>
隰而不冝山故榛有植於樊棘之内苓或采於首陽之<lb/>
巔榛也苓也其生不擇地而美者也猶之賢者無所進<lb/>
而不自得焉<pb n="4b"/>　　唐<lb/>
唐王女也松枝化而生女蘿之生依乎松故又謂之䝉<lb/>
䝉蔽也蔽於松者也桑中之滛亂期於幽逺而志在乎<lb/>
依所蔽者也故言唐頍弁刺幽王之無親而與諸公興<lb/>
之無附著者也故言女蘿一物而别言之以二者亦此<lb/>
意歟<lb/>
　　諼<lb/>
諼草蘆也喜則形欲動憂則形欲静動所以致其外樂<pb n="5a"/>静所以竭其心思樂則有所向而趨明思則有所背而<lb/>
趨暗伯兮之室家致思者也故其詩曰焉得諼草言樹<lb/>
之背夫載馳之思歸則思渉彼阿丘言采其蝱何以異<lb/>
於此也蓋載馳之思在外故欲行以遣其思伯兮之憂<lb/>
在内故欲止以忘其憂此二詩之興所以不同也<lb/>
　　蒲<lb/>
蒲香草也有芬芳之實而生乎澤陂之閒彼澤之陂有<lb/>
蒲菡萏是也蓋生於春盛於夏與荷同其榮枯而至於<pb n="5b"/>荷之有華菡萏然於是乎婚姻之時則過至此澤陂之<lb/>
士女所以滛奔而不可禁也其本作膳又可以爲蔌韓<lb/>
奕所謂維筍及蒲是也蒲與筍蔌之至賤者也然以其<lb/>
時之所宜獻則不可不備矣公侯燕樂而雖賤者必備<lb/>
則貴可知<lb/>
　　蓷<lb/>
蓷茺蔚也萑也茂於沃壤當夏中和之時旱則乾水則<lb/>
死有和平之性此詩人所以況夫婦也中谷有蓷之詩<pb n="6a"/>一章言暵其乾矣言生之艱難二章言暵其脩矣脩甚<lb/>
於乾況恩衰薄也三章言暵其濕矣濕甚於脩況飢饉<lb/>
則相棄也夫蓷隂草也而附於陽生於中谷之寒水則<lb/>
非遂性之地也其始也乾其中也脩其卒也濕<hi>疑有所缺</hi>
　　藚　蓍　鷊　臺　緑　菫　蓄　蓼<hi>已上缺</hi>
　　蒹　葭<lb/>
蘆謂之葭其小曰<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>荻謂之蒹其小曰蘿其始生之時<lb/>
　　又謂之薍蒹能兼地於葭所生能侵有之然不如<pb n="6b"/>葭所生之遐不冝下故也<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>則宜下矣葭能遐假水焉<lb/>
蒹又謂之兼雖兼地然惡下荻强而葭弱荻髙而葭下<lb/>
故謂之荻荻猶逖也蘆秀而蘆蓽可織以爲薄席茨亦<lb/>
可織雖完而用不如蘆而或析也故音完菼中赤始生<lb/>
未黒也而赤故謂之菼其根旁行强揉槃互其行無辨<lb/>
矣而又強焉故又謂之薍薍之始生常以無辨惟其強<lb/>
也乃能爲亂詩言毳衣如菼以其赤黒毳𤣥如之言八<lb/>
月<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>葦以其可辭以其蠶士言蒹葭刺無以保國以其<pb n="7a"/>兼地而遐言葭菼揭揭庶妾上僣以其自下而亂始也<lb/>
騶虞以所生乎下言葭行葦以所生在行言葦且葦小<lb/>
物也<lb/>
　　茹　藘<lb/>
茹草者若亨若葅若生食之尤甚變焉皆度所宜以之<lb/>
而已故又訓度易所謂㧞茅茹者茅始生可茹者也茹<lb/>
藘赤草所染亦赤如此之謂若茈䓞者能已之己其能<lb/>
此乎藘生于心色赤南方也方物相見之染如此安能<pb n="7b"/>無慮若茈䓞者何慮之有<lb/>
　　蕨<lb/>
周秦曰蕨名其始生未有放葉始蕨之時<lb/>
　　蘩<lb/>
髙青均葉蘩日而繇又潔可以生蠶母糸而草之者也<lb/>
又蘩之醒爲蒿皆髙故也<lb/>
　　蘿<lb/>
蘿羅生松上如蘿亦羅生而弱又莪謂之蘿科生旁羅<pb n="8a"/>也<lb/>
　　莪<lb/>
莪以科生而俄詩曰匪莪伊蒿伊蔚莪俄而蒿且蔚菁<lb/>
莪育材之詩正言莪者以此<lb/>
　<lb/>
　<lb/>
　<lb/>
　<pb n="8b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩名物解卷四<lb/>
</p>

  </div>
            <div>
<head>毛詩名物解卷五</head> <lb/>
    <p>
<pb n="1a"/>欽定四庫全書<lb/>
　毛詩名物解卷五<lb/>
　　　　　　　　　　宋　蔡　卞　集解<lb/>
　釋木<lb/>
　　　桃　　桐　　木𤓰　李　　樗<hi>缺</hi>　蔦<lb/>
　　　榛　　柳　　杜　　唐棣　栲　　柞<lb/>
　　　棘　　椐　　栵　　檿　　柘　　檉<lb/>
　　　條　　楊　　椅　　樞　　榆　　檀<hi>缺</hi>
<pb n="1b"/>　　桃<lb/>
桃先百果而華故從兆其時則春而陽中也故以記婚<lb/>
姻之時正<lb/>
　　桐<lb/>
桐木之良利者也其性虛以柔故能受聲以爲琴瑟則<lb/>
其木以堅實爲上以虚柔爲下故椅也桐也梓也皆强<lb/>
良以爲器而非桐梓也<lb/>
　　木𤓰<pb n="2a"/>木瓜弓材之下者也木瓜之詩曰投我以木瓜言其實<lb/>
大於桃而已是故三章皆言所投者木瓜報者以玉何<lb/>
也蓋木果所以助養人之物而玉者人君之至貴者也<lb/>
投我以助養人之木果而報之以至貴之玉此序所謂<lb/>
厚報者也維民報之心若是其厚此桓公之覇所以半<lb/>
古之人而功必倍之也歟夫木仁也以譬君子之徳玉<lb/>
陽也以象君子之性桓公之惠小而功徳㣲矣故報止<lb/>
以玉爲足以取類矣如天保報上則無物比焉亦欲其<pb n="2b"/>夀考而已<lb/>
　　李<lb/>
李以純白之華如桃李紅白相間也桃李之成實其時<lb/>
偕也投我以桃報之以李言施報之道也李實之爲用<lb/>
微矣周之賢人<hi>闕</hi>所以種藝之道故雖磽确之丘中有<lb/>
麻之可衣有李之可食貴衣絲賤衣麻榖實重果實輕<lb/>
言賤者有以爲衣則貴者可知矣言輕者可以爲脩則<lb/>
重者可知矣<pb n="3a"/>　　蔦<lb/>
蔦之施于柏猶異姓之親托於王也女蘿之施于松猶<lb/>
同姓之親托於王也故頍弁之詩曰蔦與女蘿施于松<lb/>
柏女蘿非出於柏蔦非出於松蔦與女蘿而尚或施諸<lb/>
松柏諸公有幽王之親而無以托焉安能有松柏之徳<lb/>
哉<lb/>
　　榛<lb/>
榛小木也所以爲禮實則貴矣植之榛栗椅桐梓漆先<pb n="3b"/>禮實而後工器也然亦伐之以爲藩則賤者人之所忽<lb/>
而不治瞻彼旱麓榛楛濟濟雖人所不治之材然猶潤<lb/>
澤蕃息之盛者非有隂陽和調自然之正氣而無所暴<lb/>
利則萌孽莫之遂逹而有所夭折雖然二詩所以不同<lb/>
何也蓋衛國有狄人之敗露居處於曹無城市宫室君<lb/>
臣上下冠婚喪祭無以爲禮實則於是不可不先周至<lb/>
太王傳世已久徳澤之加乎民非特若不治之榛楛能<lb/>
濟濟然盛也故舉其微小者則强大者可知矣舉其人<pb n="4a"/>力不治者則勤治者可知矣二者之意不同各有所當<lb/>
也<lb/>
　　柳<lb/>
柳柔木也蕃所以禦宼柔不足以濟難故曰折柳樊圃<lb/>
狂夫瞿瞿以柳爲樊而生之不足以爲固故折柳者柔<lb/>
之至也猶之兎爲饔餼體微不足以爲厚而斯首則微<lb/>
之至也小弁之詩曰菀彼柳斯鳴蜩嘒嘒夫蜩鳴於菀<lb/>
然之柳至衆之民而不能使其有所附焉此小弁之所<pb n="4b"/>由怨也<lb/>
　　杜<lb/>
杜赤棠也而多特生故詩有枤杜者昭公之枤杜言其<lb/>
葉生湑榦生枝枝生葉枝譬則兄弟葉譬則族也昭公<lb/>
不能强本以兼族獨居而無兄弟曽枤杜之不如也武<lb/>
公之枤杜言生于道左弼居君之右輔居君之左道譬<lb/>
則君左譬則輔武公有兼宗族之强而無求賢自輔之<lb/>
徳曽枤杜之不若也文王之杕杜言有睆其實其葉萋<pb n="5a"/>萋睆者實大而可見萋者葉齊而已成其實可見其葉<lb/>
已成則木之氣定而止息之時而已征夫勞于王事而<lb/>
不知息曽枤杜之不若也<lb/>
　　唐棣<lb/>
唐棣栘也其葉相向而開相反而合或向或反文繡之<lb/>
巧麗也故言王姬車服之盛則曰何彼穠矣唐棣之華<lb/>
穠厚貌夫文繡之巧麗而謂之厚何也曰得禮之正則<lb/>
爲厚失禮之正則爲薄<pb n="5b"/>　　栲<lb/>
栲輻材也南山有栲言其堅久也故曰樂只君子遐不<lb/>
眉夀栲從考與蓍從耆同意<lb/>
　　柞<lb/>
柞之性堅強而不爲霜露之遷得土之正氣也故詩以<lb/>
喻信性堅剛難長柞棫之木猶且㧞然以大矣則柔者<lb/>
可知矣<lb/>
　　棘<pb n="6a"/>棘赤心而外束也詩曰凱風自南吹彼棘心賢則親之<lb/>
無能則憐之者母之親子也棘非能順者而凱風有母<lb/>
之道便能吹之使其心夭夭然和以茂也園有桃之詩<lb/>
曰園有棘其實之食食者正養人之物而以爲實食所<lb/>
謂儉而嗇也鳲鳩之詩鳲鳩在桑其子在梅言鳲鳩之<lb/>
所生者専一而不二故其子在梅在棘在榛而終不失<lb/>
其所也蓋棘在外故鳲鳩之正是四國青蠅之交亂四<lb/>
國四國以赤心而捍外者也榛在内故鳲鳩言正是國<pb n="6b"/>人而青蠅言搆我二人讒言之害正也疎則難搆親則<lb/>
易入讒及所親之人則甚此二詩所以皆言於卒章也<lb/>
　　椐<lb/>
春秋傳曰弱足者居椐適可杖居者之所材也椐又樻<lb/>
也材適可杖木之貴也<lb/>
　　栵　檿　柘　檉<lb/>
栵栭栗也叢謂之灌細謂之栭二者非可以爲大用故<lb/>
有害於營家室則修之平之檉河桞也椐之材可以爲<pb n="7a"/>杖而已去之不爲傷地利存之不爲利生物故啓之辟<lb/>
之則無害於爲室家者猶或存而不去也檿山桑也其<lb/>
榦弓車之材也檿柘爲不去矣或猶攘之剔之此有以<lb/>
見周之興天下之民居之曽居室之不容矣<lb/>
　　條<lb/>
條柚也其實與梅同皆可以同味故終南之詩戒襄公<lb/>
則曰終南何有有條有梅二者嘉卉也南山之冝有嘉<lb/>
卉以爲蔽猶人君宜受顯服以爲章也<pb n="7b"/>　　楊<lb/>
夫先王之於百物爲人用則貴之易稱百榖草木麗乎<lb/>
土得土之灌以厚者其質剛得土之虚而薄者其性柔<lb/>
楊濕生故材爲下松檜之木至剛而不爲四時風雨之<lb/>
所遷也檜堅實而理直則冝以爲楫松剛直而不變則<lb/>
宜以爲舟楊非堅實之材故菁菁者莪之卒章言汎汎<lb/>
楊舟載沈載浮僅可以載任而已采菽言君子之信義<lb/>
足正諸侯故曰汎汎楊舟紼纚維之言紼纚維之則固<pb n="8a"/>制下之道也東門之楊其葉牂牂牂從羊言美而未大<lb/>
也東門之楊其葉肺肺肺爲金臟言其已成所以刺昬<lb/>
姻之失時也<lb/>
　　椅<lb/>
椅梓實桐皮非梓之正非正而外若同焉有椅之意樲<lb/>
若棗而小非棗之正棗甘而樲酸棗屬而樲貳者也羊<lb/>
棗謂之遵則不貳者也<lb/>
　　樞<pb n="8b"/>樞爲之區受戸壯焉天自爲區又有受也闔闢因之矣<lb/>
荎謂之樞有俞有制知闔闢矣<lb/>
　　榆<lb/>
榆瀋滑故謂之榆荎榆而有刺所以爲主枌榆而已安<lb/>
可長也以俞爲合乃卒乎分夫根如羒榆如枌皆分之<lb/>
道<lb/>
　<lb/>
　毛詩名物解卷五<lb/>
</p>

  </div>
            <div>
<head>毛詩名物解卷六</head> <lb/>
    <p>
<pb n="1a"/>欽定四庫全書<lb/>
　毛詩名物解卷六<lb/>
　　　　　　　　　　宋　蔡　卞　集解<lb/>
　釋鳥<lb/>
　　　雎鳩　　鳴鳩　　黄鳥　鳲鳩　　鴻<lb/>
　　　鷺　　　桑扈　　鶚　　鴟鴞　　隼<lb/>
　　　鶺鴒　　鳯凰　　鵙　　䲷　　　鴟<lb/>
　　　燕<pb n="1b"/>　　雎鳩<lb/>
雎鳩或謂之鶚或謂之王雎凡鳩皆陽鳥也剛而能制<lb/>
者真若乎陽故鳩訓聚而有别者也和而不同則有是<lb/>
意故謂之雎鳩然有不可犯之道也故又謂之鶚王大<lb/>
也於鳲鳩則爲大矣故又謂之王雎勒以法度足以一<lb/>
衆者莫如雎鳩故雎鳩氏爲司馬夫有可歸之徳又有<lb/>
可歸之位者后妃也故關雎又為王者之風而不爲諸<lb/>
侯之風能聚所以喻后妃之求淑女能别所以喻后妃<pb n="2a"/>不失禮義也<lb/>
　　鳴鳩<lb/>
鳴鳩或謂之鵲鳩或謂之鶻鵰凡名鳥者必有所善鳴<lb/>
鳩善鳴者也春者啓之時秋者閉之時啓則有時閉則<lb/>
無事鳴鳩以啓來而閉去故鶻鳩氏為司事臣以骨鯁<lb/>
為任而非倡和者故命官以鶻鳩而不謂之鳴鳩也詩<lb/>
曰宛彼鳴鳩翰飛戾天非修翼之鳥而至乎其逺則敗<lb/>
矣<pb n="2b"/>　　黄鳥<lb/>
黄鳥之爲物中和而得時者也有中羙之性故謂之黄<lb/>
鳥其鳴以春為期其去以秋為度倉庚所以鳴其時也<lb/>
故凡記時者皆言倉庚形色皆有中和之美黃鳥所以<lb/>
命其徳也故哀三良刺宣王皆言黄鳥仲夏黍登而聲<lb/>
伏故謂之摶黍<lb/>
　　鳲鳩<lb/>
鳲鳩能定志而有所守者也有所守則可以為善可以<pb n="3a"/>爲羣故謂之鵠鶵夫王者民人之主也無均平之徳則<lb/>
不足以治之故鳲鳩氏為司空止則在桑飛則在梅徙<lb/>
則在棘下則在榛無往而不擇也夫人無均一之徳則<lb/>
不足以爲諸侯之家鵲之性剛而不可奪守而不可欺<lb/>
鳲鳩無為巢之功而有居守聚利之善此其所以得而<lb/>
有之也是故作詩者以喻乎諸侯之夫人及其在位之<lb/>
臣自大夫妻至庶人皆不得而擬焉蓋能一者治人非<lb/>
治於人者也<pb n="3b"/>　　鴻<lb/>
鴻之爲物髙可以致逺卑可以濟難知時而去就者也<lb/>
鴈不専逹而所至必從其長故大夫執鴈亦有從長之<lb/>
意鴈制於長成於屬有長必有屬故以鴻譬天子之使<lb/>
新臺云鴻則離之以長言之者詩多以山喻君而此以<lb/>
鴻蓋新臺之刺宣公家道也於國則言其位於家則言<lb/>
其長雖魚潛於卑幽鴻飛於髙逺魚網設而鴻離之豈<lb/>
設網之意哉<pb n="4a"/>　　鷺<lb/>
鷺㓗白而不汚立常有振舉之意足常跂有振而獨舂<lb/>
之貌歩好自低昂而謂之獨舂也作詩者以其㓗白而<lb/>
不可汚喻君子之徳以常有振舉之意喻君子之威儀<lb/>
夫威儀欲其棣棣而以振舉何也蓋不可以髙仰之驕<lb/>
色也不可以卑俯之俯替也是驕近亂替近疾其升也<lb/>
不驕其降也不替此所謂威儀棣棣不可選也然則振<lb/>
鷺之威儀豈所謂髙仰者哉<pb n="4b"/>　　桑扈<lb/>
桑扈竊脂也性好集桑故因以桑則九扈之名也戸所<lb/>
以閉邑所以守故謂之扈羽領之間皆有文而又善自<lb/>
閉守故名爲扈而作詩者所以喻君子之禮文少昊氏<lb/>
以九扈爲九農正亦曰扈民無滛者也<lb/>
　　鴞<lb/>
鴞無爪牙羽翼之才而以口向物物所惡而已亦以物<lb/>
惡故常集於幽荒䝉蔽之土也墓門有棘有鴞萃止是<pb n="5a"/>已泮水曰翩彼飛鴞集于泮林鴞可惡之鳥泮水可欲<lb/>
之地且鴞之惡非翩然而集于木者惟僖公有仁厚之<lb/>
徳故雖所惡之鳥能集可欲之地不庭之虜猶之鴞去<lb/>
幽荒而集于泮林也其來雖不足以爲善惟其不害於<lb/>
物故能翩然集之而不為物逐也<lb/>
　　鴟鴞<lb/>
鴟鴞性隂伏而好凌物者也隂伏以時發者必有以定<lb/>
之内畜志以凌物者必有以决乎外故謂之鴟鴞然其<pb n="5b"/>害物也能竊伏而不著鷹隼之勢故鴟鴞以喻管蔡之<lb/>
暴亂<lb/>
　　隼<lb/>
隼之擊物而必中者也必至謂之隼物而<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>謂之鷹必<lb/>
至者或有所過取故作詩者以隼喻不制之諸侯而司<lb/>
冦之官則以鷞鳩名之<lb/>
　　鶺鴒<lb/>
鶺鴒者有所就有所招者也彼可即而即之則無不親<pb n="6a"/>彼可令而令之則無不從如<graphic n="KR1799" url="https://raw.githubusercontent.com/kanripo/KR-Gaiji/master/images/KR1799.png" mimeType="image/png"/>鴒之尾應首也親則有<lb/>
雝雝之能和從則有渠渠之能容故謂之雝渠作詩者<lb/>
以喻兄弟之無不親無不和也兄弟之道天性也動其<lb/>
<graphic n="KR1799" url="https://raw.githubusercontent.com/kanripo/KR-Gaiji/master/images/KR1799.png" mimeType="image/png"/>脅而首尾應者雖有强誠亦自然而已故字或以為<lb/>
鶺鴒<lb/>
　　鳯凰<lb/>
瑞應者也盛徳之所感天命之所受則應時而至矣少<lb/>
昊氏以鳥名官而鳯凰為歴正分至啓閉之官皆有屬<pb n="6b"/>焉故詩以喻大臣鳯凰鳴矣于彼髙岡者朝廷也鳴者<lb/>
辟令也蓋國有六職有坐者而論道者焉<lb/>
　　鵙<lb/>
鵙見於萬物開閤之時夏至而鳴冬至而止天地不勞<lb/>
萬物以生萬物以死夏至則生者勞物冬至則死者定<lb/>
物鵙鳴同萬物而勞者也故謂之百勞鳴於二至之間<lb/>
故伯趙為司至七月以鵙為將續之候觀天時而終人<lb/>
事所以順萬物而作者也<pb n="7a"/>　　梟<lb/>
梟類鴟而尤好陵物者也有陵物之意故當求之端待<lb/>
發氣果敢而發必中聲當曉者以其如此非若强茅之<lb/>
隂伏也<lb/>
　　鴟<lb/>
鴟猛而不剛勇而無才塞而不通故謂之强茅從大而<lb/>
不能有為故謂之鴟哲婦之主乎内也其為物若梟其<lb/>
隂伏若鴟故曰懿厥哲婦爲梟為鴟<pb n="7b"/>　　燕<lb/>
燕就陽而畏隂南北徃來有生息之道知天時而不違<lb/>
以自飬至南而勞至北而息勞而生也息所歸也𤣥鳥<lb/>
西北乙鳥東南自所歸而言故謂之𤣥鳥自所生而言<lb/>
故謂之乙鳥或就所生而言或就所歸而言何也蓋官<lb/>
之親就天道而司人事歸以息者天道𤣥者天之成象<lb/>
也故司分為𤣥鳥氏𤣥者氣之自然而正也故以天道<lb/>
言之則配以自成天命𤣥鳥降而生商非人之所為也<pb n="8a"/>燕之生育於東北蓋人所見也故謂之乙其來去有自<lb/>
安之道故謂之燕莊姜送歸妾而謂之燕燕于飛雖以<lb/>
為燕而亦有自安之道歟<lb/>
　<lb/>
　<lb/>
　<lb/>
　<lb/>
　<pb n="8b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩名物解卷六<lb/>
</p>

  </div>
            <div>
<head>毛詩名物解卷七</head> <lb/>
    <p>
<pb n="1a"/>欽定四庫全書<lb/>
　毛詩名物解卷七<lb/>
　　　　　　　　　　　宋　蔡　卞　集解<lb/>
　釋鳥<lb/>
　　　雞　　鵲　　鸛　　鵝　　雉　　鷂雉<lb/>
　　　鳶<hi>缺</hi>
　　雞<lb/>
鹽鐵論曰雞亷狼貪故曰小廉如雞爾雅曰雞大者蜀<pb n="1b"/>蜀大雞郭璞曰雞大者蜀今蜀雞也蓋雞有蜀魯荆越之<lb/>
種越雞小蜀雞大而魯雞又其大者莊子曰越雞不能伏<lb/>
鵠卵魯雞固能矣成元英曰越雞荆雞也魯雞今之蜀雞<lb/>
案韓子曰魯雞之不期蜀雞之不支則元英所謂非是傳<lb/>
曰雞爲積陽南方之象故陽出雞鳴以類感也案陽氣生<lb/>
於子雞應子而初鳴隂氣生於午雞應午而又鳴則非陽<lb/>
出故鳴也詩曰風雨瀟瀟雞鳴膠膠言雞之信度如此蓋<lb/>
秋氣慘而凄凄風雨如此則疑不能和秋物脫而瀟瀟風<pb n="2a"/>雨如此則疑不能固向晦則君子入宴息之時也風雨如<lb/>
此則又疑於己今曰風雨凄凄雞鳴喈喈則亂世之君子<lb/>
不改其度之譬也喈喈言鳴而不失其和膠膠言鳴而不<lb/>
失其固易曰㢲為雞蓋兌見而㢲伏故為雞雞知時而善<lb/>
伏者也乳狗噬虎伏雞摶貍又曰伏雞曰抱王襃曰魚瞰<lb/>
雞睨李善以為魚目不瞑雞好邪視此言是也禽經曰陸<lb/>
鳥曰棲水鳥曰宿一鳥曰止衆鳥曰集蓋水鳥晚於林棲<lb/>
故曰宿說文云日在西方而鳥栖因以為東西之西詩曰<pb n="2b"/>雞栖于塒日之夕矣言雞栖矣日於是夕夕於是月見故<lb/>
也夕象半月未有蟾桂之狀<lb/>
　　鵲<lb/>
鵲搆巢取在木杪枝不取墮地者皆摶枝受卵故一曰<lb/>
乾鵲而莊子言魚傅沫烏鵲孺蓋鵲以傅而孕育故曰<lb/>
孺也列子曰細腰純雄其名穉蜂與鵲言孺同意淮南<lb/>
子曰太隂所建蟄蟲首穴而處鵲巢向而為户又曰蟄<lb/>
蟲鵲巢皆向天一蓋鵲巢開戸向天一而背太歲博物<pb n="3a"/>志云鵲背太歳也先儒以爲鵲巢居而知風蟻穴居而<lb/>
知雨蓋鵲歳多風則去喬木巢旁枝故能髙而不危也<lb/>
然而强且不滛知風之自而搆其巢知歳所在而開其<lb/>
戸者鵲也强而不滛所以成徳故有行知風之自而搆<lb/>
其巢知歳所在而開其户所以趨時故有功詩人以譬<lb/>
國君積行累功詩曰防有鵲巢卭有旨苕言不驚懼之<lb/>
故防有鵲巢言不殘賤之故卭有旨苕俗說鵲巢中必<lb/>
有梁見鵲上梁者必貴蓋今二鵲共銜一木置巢中謂<pb n="3b"/>之上梁說文作舄象形通於舄履古之人履欲行不欲<lb/>
如鵲故其字借為舄履之舄所以為行戒其在相法有<lb/>
之鵲行蹌蹌性行勿良是也亦言舄以木置履下乾昔<lb/>
如鵲崔豹古今注曰乾昔不畏泥濕故曰鵲也象文作<lb/>
鵲蓋從錯省淮南子曰如鵲之駮一何從昔昔言乾也<lb/>
考工記曰穉牛之角直而澤老牛之角珍而昔周官屨<lb/>
為赤舄黑舄赤繶黄繶青絇此言王及后服屨赤舄以<lb/>
赤為繶黑舄以黄為繶皆青絇也鄭氏以為王吉服有<pb n="4a"/>九舄有三等赤舄為上冕服之舄下有白舄黑舄王后<lb/>
吉服六維祭服有舄𤣥舄為上禕衣之舄也下有青舄<lb/>
赤舄今云赤繶黄繶雜互言之非是也蓋王及后舄之<lb/>
名一而已赤舄王六冕之舄黒舄后三翟之舄其他服<lb/>
則屨爾詩曰𤣥衮赤舄又曰赤舄几几其傳曰赤舄人<lb/>
君之盛屨也又曰赤芾金舄㑹同有繹其傳曰金舄逹<lb/>
屨也舄蓋臣道也所服之<hi>闕</hi>故屨人無之而謂之逹屨<lb/>
謂之金舄舄而金絇也然則古者諸侯方其為人君則<pb n="4b"/>赤舄方其為人臣則金舄氏子抄曰舄九寫而為烏虎<lb/>
三寫而為帝言書之轉易如此意林曰書三寫魚成魯<lb/>
帝成虎亦是意也<lb/>
　　鸛<lb/>
鸛形狀略似鶴其性甘帶毎遇大石知其下有蛇即於<lb/>
石前如術氏禹歩其石阞然而轉南方星人學其法者<lb/>
伺其養雛縁木以篾絙縳其巢鸛必作法解之乃於木<lb/>
下鋪沙印其足跡而放學之天將雨則長鳴而喜蓋知<pb n="5a"/>雨者也又善羣飛薄霄激雨雨為之散作巢大如車輪<lb/>
卵如三升<hi>闕</hi>擇石以嫗卵蓋鸛水鳥也伏卵時數入水<lb/>
卵則不毈取礜石周圍繞卵以助暖氣故方術家以鵲<lb/>
巢暖中礜石為真物也又泥一㫄為池以石宿水今人<lb/>
謂之鸛石取魚置池中稍以飼其雛俗謂鵲巢蔽形鸛<lb/>
石歸酒又曰礜石濕鸛石凉故能使卵不毈水不臭腐<lb/>
也詩曰鸛鳴于垤婦歎于室垤蟻室也蓋鸛知天將雨<lb/>
有見於上蟻知地將雨有見於下鸛鳴于垤將雨之候<pb n="5b"/>也將雨則征夫之至不必如期故婦歎于室也且行百<lb/>
里者半九十言末路之難也則於是遇雨為尤苦詩人<lb/>
道此叙其情而序曰三章言室家之望女也禽經曰鸛<lb/>
俯鳴則隂仰鳴則晴仰鳴是有見於上也俯鳴是有見<lb/>
於下也夫文雚見為觀亦取諸此<lb/>
　　鵝<lb/>
鴿鵛如癭鵝顙如瘤今鵝江東呼<graphic n="KR1391" url="https://raw.githubusercontent.com/kanripo/KR-Gaiji/master/images/KR1391.png" mimeType="image/png"/>長頭善鳴又喜轉<lb/>
旋其項故古之學書者法以動腕羲之好鵝者以此亦<pb n="6a"/>取其自然而有行列故聘禮曰出如舒鴈而古者兵有<lb/>
鵝鸛之陣也左氏曰鄭翩願為鵞蓋舊說言江淮謂羣<lb/>
鸛旋飛為鸛井則鸛善旋飛盤薄霄漢與鵞之成列正<lb/>
異故陣法或願為鵞或願為鸛卞子曰羊性滛而狠猪<lb/>
性卑而率鵝性頑而傲狗性險而出蓋鵞峩首似傲故<lb/>
曰傲也名之曰鵝其謂是歟禽經曰鵝飛則蜮沈鸛鳴<lb/>
則蛇結又曰鵝伏隨日鳱伏隨月說者以謂乳鵝伏卵<lb/>
隨日鳱伏卵隨月光所轉又曰腳短者多伏腳長者多<pb n="6b"/>立腳近尾者好歩近臆者好躑多伏<graphic n="KR1391" url="https://raw.githubusercontent.com/kanripo/KR-Gaiji/master/images/KR1391.png" mimeType="image/png"/>鵞之類是也<lb/>
　　雉<lb/>
雉死耿介妬壟護疆善鬭雖飛不越分域一界之内要<lb/>
以一雄為長餘者雖衆莫敢鴝鳴潘岳所謂畫墳衍以<lb/>
分畿者也周官曰士執雉蓋士死制故執雉所謂二生<lb/>
一死贄者也又其交有時别有倫而其羽文明可用為<lb/>
儀故古者后服三翟詩曰有瀰濟盈有鷕雉鳴濟盈不<lb/>
濡軌雉鳴求其牡言雉冝交有時别有倫而今反以雌<pb n="7a"/>求雄非特以雌求雄又求牡焉以雌求雄滛也以雌求<lb/>
牡焉亂也故曰公與夫人並為淫亂又曰雄雌于飛泄<lb/>
泄其羽言雉交有時别有倫而又性善鬭雖今不犯域<lb/>
分宣公滛亂不恤國事軍旅數起則雉之不如也易曰<lb/>
離為雉蓋離火其體文明其性復焱悍故為雉雉雖非<lb/>
辰属而正是南方之物陶氏所謂丙午日不可食者明<lb/>
王於火也禮云雉曰疏趾蓋鴈鴨醜趾間有幕其足蹼<lb/>
雞雉醜指閒無幕其足疏故曰疏趾也簡兮之詩曰左<pb n="7b"/>手執籥右手秉翟此大舞也宛丘之詩曰無冬無夏值<lb/>
其鷺羽此小舞也蓋雉取文明鷺則取其潔白之容而<lb/>
已所謂大舞者籥舞也所謂小舞者羽舞也故樂師云<lb/>
掌教國子小舞而一曰羽舞或曰雉性突前其字從矢<lb/>
或曰虎豹之文來田雉之文來射故從矢也易曰射雉<lb/>
一矢亡雉雞類也不能逺飛騰躍而上髙不踰丈横不<lb/>
過三丈故先儒云雉髙一丈長三丈也蓋古者數數以<lb/>
萬度度以雉書曰雉不再合信也說文曰雷始動雉鳴<pb n="8a"/>而鴝其頸蔡邕月令以謂雷在地中雉性精剛故獨知<lb/>
之應而鳴也<lb/>
　　鷂雉<lb/>
釋鳥云江淮之南青質五采皆備成章曰鷂雉王后之<lb/>
服一曰翬翟畫以翠雉二曰揄翟畫以揄雉三曰闕翟<lb/>
言刻繒為之闕而不畫闕而不畫則其制屈於三翟<lb/>
　<lb/>
　<pb n="8b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩名物解卷七<lb/>
</p>

  </div>
            <div>
<head>毛詩名物解卷八</head> <lb/>
    <p>
<pb n="1a"/>欽定四庫全書<lb/>
　毛詩名物解卷八<lb/>
　　　　　　　　　宋　蔡　卞　集解<lb/>
　釋鳥<lb/>
　　　烏　　鸇　　鵰　　鴈　鷹　　鵁鶄<lb/>
　　　鶴　　鸕鷀　鳧　　鷮<lb/>
　　烏<lb/>
說文云烏孝鳥也象形林罕以謂全象鳥形但不注其<pb n="1b"/>目睛萬類目睛皆黒烏體全黑逺而不分别其睛也烏<lb/>
一名鴉其名自呼淮南子雅之啞啞鵲之唶唶豈為寒<lb/>
暑燥濕變其聲哉詩曰莫赤匪狐莫黑匪烏蓋狐羣者<lb/>
也烏合者也詩以況衛之君臣並為虐威其惡如一又<lb/>
曰哀我人斯于何從禄瞻烏爰止于誰之屋言富人之<lb/>
屋利之所在故烏集焉民之從禄將如是矣故大夫欲<lb/>
王瞻之也抑曰匪手攜之言示之事此之謂也又曰具<lb/>
曰予聖誰知烏之雌雄言幽王君臣俱自謂聖如烏之<pb n="2a"/>黑而雌雄無以相别也管子曰烏集之交初雖相讙後<lb/>
必相咄詩人毎以為刺者非特譏其為惡如一亦刺其<lb/>
初皆利合不以道也烏又為歎辭者蓋雅見虎則鳴見<lb/>
異則噪故以為烏烏虖歎所異也今人聞鵲噪則喜聞<lb/>
烏則唾以烏見異則噪故輒唾其凶尚書大傳曰愛其<lb/>
人者兼其屋上之烏然則惡而知其善愛而知其惡者<lb/>
寡矣孫子曰烏起者伏也烏集者虚也言古善料者觀<lb/>
烏起而知伏視烏集而知遁傳曰烏樂空曠鵲樂稠閙<pb n="2b"/>世云鴛交頸而感烏傳涎而孕莊子曰烏鵲孺蓋謂是<lb/>
歟又曰見烏飛翅重知天將雨蓋烏陽物也感隂氣而<lb/>
翅重故俗以此占其雨下淮南子曰騰蛇游霧而殆於<lb/>
蝍蛆烏力勝日而服於鵻禮陽物也<lb/>
　　鸇<lb/>
釋鳥曰晨風鸇草木疏云似鷂黄色燕頷勾喙向風摇<lb/>
翅乃因風飛急疾擊鳩鴿燕雀食之列子曰鷂之為鸇<lb/>
鸇之為布榖久復為鷂也孟子所謂為叢敺雀者鸇即<pb n="3a"/>此是也詩曰鴪彼晨風鬱彼北林言穆公能芘其所頼<lb/>
而賢者赴之如此曽子曰國有道則突若入焉此之謂<lb/>
也且黄鳥仁晨風義而秦之良士以仁死賢臣以義生<lb/>
故黄鳥曰哀三良而晨風以刺棄其賢臣禽經曰□好<lb/>
風□惡雨然則謂之晨風可知矣又曰鵰之智不如鸇<lb/>
鸇之智不如鴈今鸇亦去來有時然其制字從鸇又可<lb/>
知矣<lb/>
　　鵰<pb n="3b"/>鵰狀似鷹而大黑色俗呼皂鵰一名鷻其飛上薄雲漢<lb/>
詩曰匪鶉匪鳶翰飛戾天匪鱣匪鮪潛逃于淵言民人<lb/>
飛揚竄伏如此所謂亂也決起而飛曰翰料起者詩曰<lb/>
如飛如翰蓋飛象料飛之形而翰從翰飛翰言以翼自<lb/>
翰而上也今鴻鵠鵰鳶之類皆言翰爾雅曰象謂之鵠<lb/>
玉謂之鵰蓋鵠之義出於鴻鵠之鵠鵰之義出於鵰鶚<lb/>
之鵰鵠性勁利鵰性刻制故也今大鵰翺翔水上扇魚<lb/>
令出沸波攫而食之一名沸河淮南子曰鳥有沸波者<pb n="4a"/>即此是也禽經曰淘河在岸則魚没沸河在岸則魚出<lb/>
　　鴈<lb/>
釋鳥曰鳧鴈醜其足蹼其踵企郭璞以為鳧鴈指閒有<lb/>
幕蹼屬相着故曰其足蹼是也又曰飛則其踵企直非<lb/>
是也踵足後也蓋今鳧鴈之醜行則皆前幕布地而後<lb/>
踵常企故曰踵企也以今鵞觀鴈行鴨觀鳧行則概可<lb/>
見矣鴈行斜歩側身故詩曰鴻飛遵渚公歸無所於女<lb/>
信處鴻飛遵陸公歸不復於女信宿蓋鴻之為物其進<pb n="4b"/>有漸其飛有叙其羽可用為儀君子之道也故以此喻<lb/>
周公易曰漸之進也公歸東都則為進矣然未至西都<lb/>
也故為不復易曰其羽可用為儀言不可亂也然則禮<lb/>
有以鴻為儀者取其行列不亂而已禮曰前有師旅則<lb/>
載飛鴻鴻飛則有行列故也載謂合剥皮毛舉之竿首<lb/>
若禮所謂以鴻脰韜杠也周官以禽作六摯大夫執鴈<lb/>
以其保身又欲有去就之義者而不失其序故執鴈也<lb/>
蓋鴈夜泊洲渚令鴈奴圍而警察飛則銜蘆而翔以避<pb n="5a"/>矰繳有逺害之道非特取其去就之義而已鹽鐡論曰<lb/>
噰噰鳴鴈朝日始旦登得前利無蹈後害此言婚姻以<lb/>
禮則有利而無後害也夏小正曰鴈北郷郷者何也郷<lb/>
其所居也何以謂之居也生且長焉耳又曰逓鴻鴈先<lb/>
言逓而後言鴻鴈何也見逓而後數之則鴻鴈也且曰<lb/>
逓則猶言乘傳云耳非其居也法言曰能來能徃者朱<lb/>
鳥之謂蓋燕一名𤣥鳥鴈亦名朱鳥𤣥鳥以春分來朱<lb/>
鳥以春分去淮南子曰燕鴈代飛此之謂也且鴈霜降<pb n="5b"/>南徂冰泮北徂其性惡熱故中國始寒而北至舊說鴻<lb/>
鴈南翔不過衡山今衡山之旁有峯曰回鴈蓋南方地<lb/>
極燠人罕識雪者故鴈望衡山而止陳琳曰陸䧟蘂犀<lb/>
水截輕鴻輕鴻毛也傳曰輕於鴻毛今人試刀以髪浮<lb/>
轉於水而令刃斷之水截輕鴻殆類是也博物志曰鴻<lb/>
毛為囊可以渡江不漏制字從江其以此乎或曰大曰<lb/>
鴻小曰鴈鴻蓋從鴻大鳥也<lb/>
　　鷹<pb n="6a"/>鷹鷙鳥也一名鷞鳩左傳曰鷞鳩氏司冦蓋鷹鷙故為<lb/>
司冦一曰一歲為黄鷹二歲為鷂鷹三歲為鶬鷹鷂次<lb/>
赤也埤倉音披免切鷹鷂二年之色也蓋頂有毛角微<lb/>
起今通謂之角鷹詩曰維師尚父時維鷹揚言其武之<lb/>
鷹揚如此樂記所謂發揚蹈厲太公之志也舊說凡鷙<lb/>
鳥雛生而有慧出殻之後即於巢外放條大鷹恐其墜<lb/>
及為日所曝熱暍致損乃取帶葉枝揷其巢畔防其外<lb/>
墮及作隂凉也欲驗雛之大小以所插枝葉為候若一<pb n="6b"/>日二日其葉微萎尚帶青色至六日七日其葉草微黄<lb/>
十日後枯瘁此時雛大可取說文曰癰從瘖省蓋癰從<lb/>
疾省佳之疾㨗者故從疾省也隨人所指蹤故從人禽<lb/>
經曰鷹不擊伏鵠不擊妊蓋其義性如此裴氏新書曰<lb/>
虎豹無事行歩之時若將不勝其驅鷹處衆鳥之閒若<lb/>
睡寐然積怒而全剛生焉越之報吳用此道也<lb/>
　　鵁鶄<lb/>
鵁鶄一名鳽似鳧腳髙毛冠巢於髙木生子穴中子銜<pb n="7a"/>其母翅飛上下淮賦所謂鸕鷀吐雛於八九鵁鶄銜翼<lb/>
而低昂者也段氏云鵝警鬼鵁鶄厭火孔雀避惡舊說<lb/>
此鳥長目而睛交故有鵁鶄之號相如所謂鵁鶄旋目<lb/>
者是也禽經曰旋目其名鶚交目其名鳽方目其名鴀<lb/>
矣<lb/>
　　鶴<lb/>
鶴形狀似鵝青腳素翼常夜半鳴故淮南子曰雞鳴將<lb/>
旦鶴警夜半其鳴髙亮聞八九里雌者聲差下舊云此<pb n="7b"/>鳥性警至八月白露降流於草木涓滴有聲因即髙鳴<lb/>
相警移徙所宿處慮有變害也蓋鶴體潔白舉則髙至<lb/>
鳴則逺聞性又善警行必依洲嶼止必集林木詩易故<lb/>
以為君子言行之象始生二年落子毛三年産伏七年<lb/>
飛薄雲漢後七年學舞後七年應節後七年晝夜十二<lb/>
鳴中律後六十年不食生物大毛落茸毛生色雪白泥<lb/>
水不能汚百六十年雌雄相視目睛不轉而孕千六百<lb/>
年飲而不食聖人在上則與鳯凰游於甸其精神氣骨<pb n="8a"/>應相禽經曰鶴以怨望鴟以貪顧雞以嗔視鴨以怒瞋<lb/>
雀以猜瞿燕以狂䀪視也鶯以喜轉烏以悲啼鳶以飢<lb/>
鳴鶴以潔唳䲷以凶呌鷂以吉嘯鳴也今鶴雌雄相隨<lb/>
履其跡而孕傳曰鶴影生鼈男化也<lb/>
　　鸕鷀<lb/>
鸕鷀食魚似鶂而黒一名鷧觜曲如鈎其骨主鯁及噎<lb/>
蓋類而推者也此鳥吐而生子神農書所謂鸕鷀不卵<lb/>
生而吐其雛獨為一異是也楊子孚異物志云鸕鷀没<pb n="8b"/>於深水取魚而食之不生卵而孕雛於池澤既胎又吐<lb/>
多者七八少者五六相連而出若絲緒然水鳥巢於髙<lb/>
木之上<lb/>
　　鳧<lb/>
鳧有不可畜者能及人也為得已焉有可畜者能及人<lb/>
而止為居石焉<lb/>
　　鷮<lb/>
尾長而走且鳴則其首尾鷮如也<pb n="9a"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<pb n="9b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩名物解卷八<lb/>
</p>

  </div>
            <div>
<head>毛詩名物解卷九</head> <lb/>
    <p>
<pb n="1a"/>欽定四庫全書<lb/>
　毛詩名物解卷九<lb/>
　　　　　　　　　　宋　蔡　卞　集解<lb/>
　釋獸<lb/>
　　　麐　　兎　　鹿　　麝　　犀　　麈<lb/>
　　　虎　　猱　　厖　　狼　　狐　　猲驕<lb/>
　　　駮　　豵<lb/>
　　麐<pb n="1b"/>麐麒麐土畜也信至應禮以足至者也音中鍾吕行中規<lb/>
矩不羣居不旅行不入䧟穽不罹羅網王者至仁則出角<lb/>
端有肉示有武而不用不踐生草不食生物有愛吝之道<lb/>
故麐從吝牡麒牝麐隂主吝嗇故有曰吝也詩曰麟之趾<lb/>
之定之角始於趾終於角言徳以升進為美也易曰徳言<lb/>
盛故是詩每況愈上爾雅曰麐似麕一角故西狩獲麟曰<lb/>
有麕而角也或曰麐肉角鳯肉咮皆示有武而不用也傳<lb/>
云麟似麒而無角案爾雅曰驨如馬一角不角者麒然則<pb n="2a"/>麟從麒省不角故也或曰詩序以為皆信厚如麟趾之時<lb/>
從吝以厚故也從其以信故也其信也其者指物之辭<lb/>
　　兎<lb/>
兎口有缺吐而生子故謂之兎吐也舊說兎者明月之<lb/>
精視月而孕故楚辭曰顧兎在腹言顧兎在月之腹而<lb/>
天下之兎望焉於是感氣禮云兎曰明視亦此意也蓋<lb/>
咀嚼者九竅而胎生獨兎雌雄八竅故陶氏書云兎䑛<lb/>
雄毫而孕五月而吐子而里俗又謂視顧兎而感氣故<pb n="2b"/>卜秋月之明暗以知兎之多寡也今孔雀亦合蓋先儒<lb/>
以孔雀聞雷而孕則兎雖䑛毫而其感孕以月理或然<lb/>
也月缺也故其口缺詩曰肅肅兎罝施于中林蓋椓木<lb/>
之丁丁以有所聞施于中逵以有所見施于中林則無<lb/>
所聞無所見於是焉肅肅則好徳之至也故詩以此為<lb/>
徳徐幹中論曰肅肅兎罝施于中林處獨之謂且先王<lb/>
之化言格於蒭蕘行至於雉兎然後為博故是詩正言<lb/>
兎罝而叙者以為莫不好徳也古今注曰兎口有缺尻<pb n="3a"/>有九孔今尻於文從九蓋生於兎也内則曰兎去尻狐<lb/>
去首蓋狐亦正丘首不忘本也說文無兎字以免為兎<lb/>
兎生自口而出冝有留難而後免故字又通為免俗作<lb/>
兎非也今免身亦謂之分娩蓋物之産乳莫易於羊莫<lb/>
難於兎故羊子曰逹免子曰嬎逹之為言羊也嬎之為<lb/>
言兎也兎足前卑後倨其形俛又從免也冕字從免古<lb/>
之說冕者以為位彌髙而志彌恭其以此乎内則曰姆<lb/>
敎婉娩聽從蓋婉妻道娩母道聼婦道從姑道也<pb n="3b"/>　　鹿<lb/>
字說曰鹿性警防相背而食以備人物之害蓋鹿羣居<lb/>
善走者也分背而食則相呼羣居則環其角外向以備<lb/>
物之害己故詩以況君臣之義而詩草蟲經曰鹿欲食<lb/>
則皆鳴相召志不忌也蓋鹿愛其類發於天性周官曰<lb/>
視朝則服皮弁正以鹿皮為之蓋取諸此詩曰王在靈<lb/>
沼於牣魚躍王在靈囿麀鹿攸伏言人之與物異類則<lb/>
魚見之深入鹿見之決驟今魚樂於沼鹿安於囿如此<pb n="4a"/>則以文王之德行於靈沼靈囿而有以及之故也小爾<lb/>
雅曰鳥之所乳謂之巢雞雉所乳謂之窠兎之所息謂<lb/>
之窟鹿之所息謂之場詩曰町疃鹿場言町疃之中無<lb/>
人焉故鹿以為場也<lb/>
　　麝<lb/>
釋獸云麝父麕足如小鹿有香故文從鹿從射虎豹之<lb/>
文來田麝之香來射則皮與臍為之累今商汝山中多<lb/>
羣麝所遺糞常就一<hi>闕</hi>雖逺就食還走其地不敢遺跡<pb n="4b"/>他所慮人獲之人反以是從跡其所在必掩羣取之蓋<lb/>
麝絶愛其香毎人所迫逐勢且急即自投髙巖舉爪剔<lb/>
出其臍就縶且死猶拱四足保其臍吳筠猿賦以為麝<lb/>
懐香以賈害狙伐巧以招射蓋謂是也陶氏云麝形似<lb/>
鹿今俗謂之香麞常食柏葉故養生論云虱處頭而黒<lb/>
麝食柏而香也又曰啗蛇今以蛇蛻裹之彌香夏月食<lb/>
蛇多至寒香滿入春而臍内極痛即以爪剔出之置尿<lb/>
溺之中皆有常處蓋象退牙犀退角麝退香皆輒藏覆<pb n="5a"/>知自珍其貨<lb/>
　　犀<lb/>
犀性絶躁似豕一管三孔毛大腹卑腳腳有蹄黒色三<lb/>
角一在頂上一在額上一在鼻上在鼻者即食角者也<lb/>
小而不□好食棘亦有一角者交州記曰犀有二角鼻<lb/>
上角長額上角短或曰三角者水犀也二角者山犀也<lb/>
在頂謂之頂犀在鼻謂之鼻犀犀有四輩其紋或如爛<lb/>
椹或如狗鼻者上黔一犀無文螺犀文旋㹀犀文細牯<pb n="5b"/>犀文大而勻舊說犀之通天者惡影常飲濁水重霧厚<lb/>
露不濡其裏白星徹端世云犀望星而入角即此也可<lb/>
以破水駭雞蓋犀之美者有光故雞見影而驚其次角<lb/>
理復有正插倒插正插者角腰已上通倒插者角腰已<lb/>
下通亦以尖花小而根花大者謂之正插根花小而尖<lb/>
花大者謂之倒插故南人以牙為白暗以犀為黒暗亦<lb/>
難别也犀亦絶愛其角墮角埋之王粲游海賦羣犀代<lb/>
角巨象解齒是也周官函人為甲犀甲七屬兕甲六屬<pb n="6a"/>蓋犀革甲差劣於兕七屬増一也或曰翡翠屑金人氣<lb/>
粉犀犀最難𢷬惟鋸犀成小塊以極薄紙裹置懐中令<lb/>
近肉以人氣蒸之候氣蒸潤乘熱投臼中急𢷬應手如<lb/>
粉<lb/>
　　麈<lb/>
麈獸似鹿而大其尾辟塵以置蒨帛中能令歳久紅色<lb/>
不涴又以拂氊不蠧蓋蠅㸃變白麈尾留紅而狐白貂<lb/>
䑕之類燕見之則毛脫物有相制其異如此今麋鹿醜<pb n="6b"/>亦喜紅南人取之則衣䞓服而舞麋鹿注視不動因以<lb/>
利刃刺之名苑曰鹿之大者曰麈羣鹿隨之皆視麈尾<lb/>
所轉為凖於文主鹿為麈而古之談者揮焉良為是也<lb/>
恩平郡譜曰沉牛謂之回沙牛謂之磨鹿謂之荒麈謂<lb/>
之擢<lb/>
　　虎<lb/>
虎奮衝破又能劃地卜食蓋蛇蟠向壬鵲巢面歳燕伏<lb/>
戊巳虎奮衝破此亦鳥獸之所以靈也兵法曰將門牙<pb n="7a"/>門常背建向破其以此歟類從曰虎行以爪坼地觀竒<lb/>
偶者曰虎卜云簡兮曰執轡如組有力如虎組以言其<lb/>
藝虎以言其勇常武曰厥進虎臣闞如虓虎蓋虎之自<lb/>
怒虓然闞如虓虎則以言帥之勇發於忠毅非激而怒<lb/>
之也何草不黄曰匪兕匪虎率彼曠野哀我征夫朝夕<lb/>
不暇言兕抵觸虎摶噬先王驅而逺之則率彼曠野兕<lb/>
虎之所宜今征夫如此則可哀矣爾雅曰熊虎醜其子<lb/>
狗絶有力麙漢律曰捕虎一購錢三千其狗半之是也<pb n="7b"/>方言曰虎陳魏宋楚之間謂之李公江淮南海之間謂<lb/>
之李耳注云虎食物值耳即止以觸其諱故然則仁人<lb/>
之於親聞名心瞿見似目瞿豈自外至哉吳越春秋曰<lb/>
虎之卑身將有以擊也蓋鳥之擊先髙獸之擊先卑舊<lb/>
說虎威王夜方旦目精豆晝即漸大又云虎死必倚巖<lb/>
壁淮南子曰虎之乳子不能摶噬者殺之為其墮武此<lb/>
君子所以貴夫箕裘也<lb/>
　　猱<pb n="8a"/>猱體柔而善猜者也猜者犬之性而猱善猜故從犬又<lb/>
猜以入人者讒佞也其狗猱焉角弓論幽王之好讒佞<lb/>
則曰無敎猱升木如塗塗附<lb/>
　　厖<lb/>
厖金獸也秋則得氣之正故天子於秋食之金為剛故<lb/>
字從阜故畜之而能擾成豪則剛果而善相慝未成豪<lb/>
則能吠而已能吠而大故謂之厖犬以牙為威者長喙<lb/>
則所制者衆故謂之獫雖喙短亦足以揚而肆其力故<pb n="8b"/>謂之猲驕爾<lb/>
　　狼<lb/>
狼犬類而長者也剛則強而樂取故牝謂之貛柔則剛<lb/>
而自守故牡謂之狼知進而不知退者也貛知剛知柔<lb/>
者今狼也詩曰狼䟦其胡載㚄其尾言乎不逆而動也<lb/>
夫胡䟦則可上而不可退退則觸尾尾㚄則可就而不<lb/>
可進進則踢胡能委順以解之身逸而體全矣故㚄䟦<lb/>
之難而不能害之謂狼讒巧之敗而不能失之之謂聖<pb n="9a"/>　　狐<lb/>
狐性之不果於進者也人疑則衆乖而不附獸疑則羣<lb/>
離而不親故謂之狐疑者好思而難其動也故狐貉之<lb/>
厚以居而為逍遥服南山之詩曰南山崔崔雄狐綏綏<lb/>
疑而不明也何草不黄曰有芃者狐率彼幽草君不明<lb/>
而臣疑其上也<lb/>
　　猲驕<lb/>
犬短喙曷以為驕也<pb n="9b"/>　　駮<lb/>
駮類馬駮食虎虎食馬凡類已也而能除己害者在所<lb/>
交也<lb/>
　　豵<lb/>
豕俯而聼有軄者如之生一曰特猶之正也生二曰師<lb/>
猶之師也生三曰豵猶之師帥而從之者也<lb/>
　<lb/>
　毛詩名物解卷九<lb/>
</p>

  </div>
            <div>
<head>毛詩名物解卷十</head> <lb/>
    <p>
<pb n="1a"/>欽定四庫全書<lb/>
　毛詩名物解卷十<lb/>
　　　　　　　　　宋　蔡　卞　集解<lb/>
　釋獸<lb/>
　　　麕　兕　　豺　　獺　　熊　豹<lb/>
　　　羊　牛　　貉　　豜　　貆<lb/>
　　麕<lb/>
崔豹古今注曰鹿有角而不能觸麞有牙而不能噬麞<pb n="1b"/>麕也齊人謂麕為麞麞如小鹿而美故從麞也章美也<lb/>
易曰隂雖有美含之以從王事古之制字如此麞從章<lb/>
□從音其義一也語曰四足之美有麃麃即麞也或曰<lb/>
麞性善驚故從章呉越春秋曰章者傽偟也蓋麕鹿皆<lb/>
善駭而麕尤怯飲水見影輒奔道書曰麞鹿白膽善驚<lb/>
為是故也詩曰野有死麕白茅包之云考工記曰山以<lb/>
麞水以龍言畫水必以龍畫山必以麞也麞山物也蓋<lb/>
麞性喜山麋性喜澤鹿性喜林故林屬於山為麓而其<pb n="2a"/>字從鹿麓者鹿之所在故也鹿林獸也麋澤獸也博物<lb/>
志曰麋掘澤草而食其場成泥名曰麋暖民隨此暖種<lb/>
稻不耕而穫其收百倍麕性羣聚故從囷囷聚也語曰<lb/>
市無赤米而囷鹿空虛先儒以為圓曰囷方曰鹿蓋鹿<lb/>
亦羣聚故囷或謂之鹿也<lb/>
　　兕<lb/>
釋獸曰兕似牛重千斤一角青色其皮堅厚可以制鎧<lb/>
故水剸蛟龍陸斷犀兕蓋取諸此吉日曰發彼小豝殪<pb n="2b"/>此大兕言能中微而制大也老子曰兕無所投其角兕<lb/>
善抵觸先王制罰爵以兕角為之蓋酒陽也發人之剛<lb/>
其過則在抵觸故先王制此以為酒戒詩曰兕觥其觩<lb/>
旨酒思柔此之謂也四升曰角角觸也與此同意<lb/>
　　豺<lb/>
釋獸曰豺狗足豺似狗而長尾白頰髙前廣後其色黄<lb/>
季秋取獸四面陳之以祀其先世謂之豺祭獸故先王<lb/>
候之以田禮記所謂豺祭獸然後田獵是也詩曰取彼<pb n="3a"/>讒人投畀豺虎豺虎不食投畀有北有北不受投畀有<lb/>
昊蓋豺虎以殺為性則冝無所不食有北北方寒凉不<lb/>
毛之地今曰豺虎不食有北不受且付昊天制其罪則<lb/>
惡之至也記曰好賢如緇衣惡惡如巷伯為是故也漢<lb/>
律捕虎一購錢三千豺一購錢百豺虎皆害物之尤者<lb/>
也故詩併言之俗云豺羣噬虎言其健猛且衆可以窘<lb/>
虎也又曰瘦如豺豺柴也豺體細瘦故謂之豺舊說豺<lb/>
獺祭天又或以謂皆自祭其先云疑此二物祭帝而其<pb n="3b"/>先與之焉禮曰萬物本乎天人本乎祖故曰人而不祭<lb/>
豺獺也<lb/>
　　獺<lb/>
獺獸西方白虎之屬似狐而小青黑色膚如伏翼水居<lb/>
食魚孟子所謂為淵敺魚者獺也亦自祭其先記曰獺<lb/>
祭魚然後漁人入澤梁是也蓋獺取鯉於水裔四靣陳<lb/>
之進而勿食世謂之祭魚其字從賴與豺從才同意援<lb/>
神契曰蝟多賴故不使超揚賴才也舊說蟾肪合玉獺<pb n="4a"/>膽分巵又曰熊食鹽而死獺飲酒而斃此類之不推也<lb/>
淮南子曰鵲巢知風之所自獺穴知水之髙下言歳多<lb/>
風則鵲作巢卑水之所及則獺移穴其預知有如此矣<lb/>
或曰獺一歲二祭豺祭方獺祭圓言豺獺之祭皆四面<lb/>
陳之而獺圓布豺方布又曰獺祭魚數七缺七蓋不祭<lb/>
也傳曰獺髓滅瘢說者以謂獺嗜魚腦其髓故能滅瘢<lb/>
　　熊<lb/>
熊似豕山居冬蟄其膽春在首夏在腹秋在左足冬在<pb n="4b"/>右足説文能獸堅中故賢能而強壮稱能傑也熊羆亦<lb/>
堅中故熊從能羆從熊也熊好舉木而引氣謂之熊經<lb/>
莊子所謂熊經鳥伸是也冬蟄不食飢則自舐其掌故<lb/>
其美在掌孟子曰熊掌亦我所欲也周官射則共熊侯<lb/>
豹侯蓋諸侯服猛下王徳一等故其射共熊豹侯而已<lb/>
又曰田役則設熊席熊席則以莅衆尚毅故也亦以其<lb/>
温吕子曰君居則狐裘坐則熊席云云鬼谷子曰分威<lb/>
法伏熊說者以為熊之擊搏先伏而後動<pb n="5a"/>　　豹<lb/>
豹花如錢黑而小於虎文易曰君子豹變小人革靣言<lb/>
能革小人之面而已召南之事是也古今注曰豹尾車<lb/>
周製也所以象君子豹變尾言謙也晉人刺其在位不<lb/>
惜其民而其詩一章言羔裘豹袪至自我人究究言大<lb/>
夫體柔以剛文之而已今其用暴如此則非所以稱其<lb/>
服也居居以言其不通究究以言其不恕豹袪下大夫<lb/>
也詩曰羔裘豹飾又言國君體柔而文之以剛其義上<pb n="5b"/>逹也玉藻曰狐裘豹襃𤣥衣以裼之羔裘豹飾緇衣以<lb/>
裼之則豹飾明非襃矣毛詩傳曰飾謂縁以豹皮則縁<lb/>
領蓋人君之服管子曰上大夫豹飾列大夫豹幨此齊<lb/>
一時之數非古也俗云虎豹之駒未成文初皆翠宻及<lb/>
長蛻毛然後疎煥蓋亦養而成之傳曰文豹隐霧七日<lb/>
不食欲以澤其毛衣皆成文采殆謂是也語曰豹死留<lb/>
皮人死留名故君子疾没世而名不稱焉廣志曰狐死<lb/>
首丘豹死首山言不忘本也豹一名程列子曰程生馬<pb n="6a"/>古詩曰餓狼食不足飢豹食有餘言狼貪而豹廉有所<lb/>
程度而食其字從勺當為是也<lb/>
　　羊<lb/>
羊性善羣故於文羊為羣犬為獨也蓋羊毎成羣則一<lb/>
雄為主舉羣聽之今俗所謂壓羣者是也北人謂之羊<lb/>
頭詩曰爾羊來思其角濈濈羊前其剛以觸者也故以<lb/>
其角聚為善又曰爾羊來斯矜矜兢兢不騫不崩麾之<lb/>
以肱畢來既升矜矜言羊之愛牧人也兢兢言羊之畏<pb n="6b"/>牧人也牧之道擾之以順其性故能使物愛攴之以制<lb/>
其放故能使物畏或降于阿或飲于池或寢或訛所謂<lb/>
擾之以順其性也麾之以肱畢來既升所謂攴之以制<lb/>
其放也傳曰騫虧也崩羣疾也蓋羊之為物以瘦為病<lb/>
而又死善耗敗故不騫不崩本羊言之也禮云羽鳥曰<lb/>
降四足曰漬漬者謂死相瀐漬而善耗敗也六畜之死<lb/>
皆善耗敗而羊為甚故詩如此徐鉉曰羊主給膳以瘦<lb/>
為病故羸字從羊亦豕善肥羊善瘦故羸從羊也詩曰<pb n="7a"/>不騫為是故也易曰兊爲羊羊性前止故也蓋羊性前<lb/>
逆牛性前順故傳以為使堯牽一羊舜荷箠而隨之不<lb/>
能前矣又曰今使烏獲藉蕃從後曳牛之尾絶而不從<lb/>
者逆也若指之桑條以貫其鼻則五尺童子牽而周四<lb/>
海矣詩曰羊牛下來先羊而後牛者羊性畏露晚出而<lb/>
早歸當先於牛故也内饔曰羊泠毛而毳羶犬赤股而<lb/>
躁臊蓋言羊泠毛而毳則羶犬赤股而躁則臊矣皆物<lb/>
之不可食者故於文臊從燥省羶從氊省也鄭氏以為<pb n="7b"/>泠毛而毳毳謂毛别聚氊不解者是也管子曰山髙而<lb/>
不陁則祈羊至矣淵深而不涸則沉玉極矣或言羊或<lb/>
言玉相備也<lb/>
　　牛<lb/>
孔子曰牛羊之字以形舉也牛象角頭三尾之形牛土<lb/>
畜馬火畜也土緩而和火性健決躁速故易坤為牛乾<lb/>
為馬且乾陽物也馬故蹄圓坤隂物也牛故蹄折陽病<lb/>
則隂勝故馬疾則卧隂病則陽勝故牛疾則立馬陽物<pb n="8a"/>也故起先前足卧先後足牛隂物也故起先後足卧先<lb/>
前足而世之學者以謂坤牛取順乾馬取健蓋知其一<lb/>
而已詩曰爾牛來思其耳濕濕以言潤澤也蓋牛之為<lb/>
物安則耳濕病則燥冷故古之視牛者以耳祭義所謂<lb/>
大夫袒而毛牛尚耳是也抱朴子曰鴈銜蘆而扞網牛<lb/>
結陣以卻虎蓋牛善觸虎環其首外觸虎雖猛巧不能<lb/>
制也傳曰禘郊之牛角繭栗宗廟之牛角握社稷之牛<lb/>
角尺詩曰殺時犉牡有捄其角捄長貌社稷之牛角尺<pb n="8b"/>故曰有捄其角也禮云牛曰一元大武六牲之號牛曰<lb/>
一元大武號最為美者牛大牲故也周官曰牛夜鳴則<lb/>
庮說文云庮久屋朽木牛夜鳴則庮臭如朽木也蓋牛<lb/>
膏曰香故其臭朽則不可食矣封人曰凡祭祀飾其牛<lb/>
牲即莊子所謂衣之以文繡者也<lb/>
　　貉<lb/>
貉之性不與物<hi>闕</hi>不為物宗故為居服為賤者之裘詩<lb/>
曰一之日于貉取彼狐狸為公子裘言于則有見於<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
<pb n="9a"/>非必得之辭言取則得之矣其時則可以為貉其志則<lb/>
在于取狐狸而已緩於賤而要於貴<lb/>
　　豜<lb/>
豜牡白麇絶有力豜者力足以發物而搆獻之故也字<lb/>
從开七月詩云言私其豵獻豜于公絶有力猶能獲之<lb/>
以獻況力弱者乎豵小而豜大大者公之小者私之豳<lb/>
民豈食取而無厭哉<lb/>
　　貆<pb n="9b"/>貆貉之小善止者也雖小而善止者易獲蓋待獸獵而<lb/>
後得之故伐檀曰不獸不獵胡瞻爾庭有懸貆兮<lb/>
　<lb/>
　<lb/>
　<lb/>
　<lb/>
　<lb/>
　毛詩名物解卷十<lb/>
</p>

  </div>
            <div>
<head>毛詩名物解卷十一</head> <lb/>
    <p>
<pb n="1a"/>欽定四庫全書<lb/>
　毛詩名物解卷十一<lb/>
　　　　　　　　　　　宋　蔡　卞　集解<lb/>
　釋蟲<lb/>
　　　蟻　蠅　蠨蛸　蠋　蜂　螽斯　騰蛇<lb/>
　　　蛇　虺　蚺蛇　蝍蛆<lb/>
　　蟻<lb/>
莊子曰道在螻蟻蟻有君臣之義故其字從義繁露曰<pb n="1b"/>人者仁也我者義也故其義字亦從我記曰蛾子時述<lb/>
之其字從我是也書曰王麻冕黼裳卿士邦君麻冕蟻<lb/>
裳明王於此斷恩而蟻裳又言申君臣之義也詩曰鸛<lb/>
鳴于垤垤蟻塚也蓋蟻將雨則出而壅穴鸛見之長鳴<lb/>
而喜易林所謂蟻封穴户大雨將集是也一名蟻封傳<lb/>
曰蟻封盤馬孟子曰泰山之於丘垤趙岐曰垤蟻封也<lb/>
莊子曰於蟻棄智於魚得計於羊棄意言慕人之與使<lb/>
人慕之皆不可爲也故至人之計在於物我兼忘其藏<pb n="2a"/>也不厭深眇而已矣又曰得時則蟻行失時則鵲起蟻<lb/>
行逶遲有序需而不速君子得時其廉於進如此夏小<lb/>
正曰𤣥駒駒者蟻也方言曰梁益之間謂之𤣥駒莊子<lb/>
曰鰲之冠山蟻之戴粒其於逍遥一也此即南華鵬鷃<lb/>
之義言小大雖殊而理各至足豈容勝負於其間哉<lb/>
　　蠅<lb/>
蠅好交其前足有絞繩之象故蠅之字從繩省凖生於<lb/>
隼繩生於蠅其義一也亦好交其後足摇翅自扇故爾<pb n="2b"/>雅曰蠅醜扇也叚氏曰蒼蠅聲雄壯青蠅聲清聒聲皆<lb/>
在翼又曰青蠅尤能敗物蓋青蠅善亂色蒼蠅善亂聲<lb/>
故詩以青蠅刺讒而東方未明曰匪鷄則鳴蒼蠅之聲<lb/>
也一章言耳聞疑而起也二章曰月出之光言目見似<lb/>
而起也青蠅首赤如火背若負金蒼蠅又其大者肌色<lb/>
正蒼今俗謂之麻蠅傳曰以氷致蠅蓋蠅逐臭者喜暖<lb/>
而惡寒故遇氷輒側翅逺引所謂夏蟲不可以語氷者<lb/>
也類從曰蠅生於灰蓋蠅墮水溺死以置灰中須臾即<pb n="3a"/>活淮南子以爲爛灰生蠅正謂此也<lb/>
　　蠨蛸<lb/>
釋蟲云蠨蛸長踦蕭梢長踦之貌故名郭璞曰今小蜘<lb/>
蟵長股者俗呼喜子亦如蜘蟵布網垂絲着人衣裳有<lb/>
親客至荆州河内之人謂之喜母陸子曰乾鵲噪而行<lb/>
人至蜘蟵集而百事喜蓋謂是也詩曰蠨蛸在户<lb/>
　　蠋<lb/>
蠋蟲如指似蠶一名厄詩曰鞗革金厄金取其堅厄取<pb n="3b"/>其完也又謂蜎蜎者蠋烝在桑野言蠋以絲自裹又久<lb/>
在桑野雖蠋而已然其自營也完矣詩以此托況而敘<lb/>
曰一章曰其完也韓非子曰蟺似蛇蠶似蠋人見蛇則<lb/>
驚駭見蠋則毛起婦人拾蠶而漁者握蟺故人利之所<lb/>
在皆爲賁育莊子曰奔蜂不能化藿蠋以言材之有大<lb/>
小管子曰夫龍欲小則化如蠶蠋此言龍化如蠋而已<lb/>
然抱朴子以爲有蛇蠋化成之龍意者天下有自然之<lb/>
龍有蛇蠋化成之龍乎故曰或生而知之或學而知之<pb n="4a"/>及其成功一也<lb/>
　　蜂<lb/>
蜂有兩衙應潮其主之所在衆蜂爲之旋遶如衛誅罰<lb/>
徴令絶嚴有君臣之義化書曰蜂有君臣其毒在尾垂<lb/>
尾如鋒故字從鋒省傳曰蜂蠆垂芒此之謂也詩曰莫<lb/>
予荓蜂自求辛螫荓蜂使人爲辛螫之譬也言蜂善辛<lb/>
螫藏精育毒雖小不可不愼爾雅曰蜂醜螸螸垂腴也<lb/>
一名蠆其字象形蓋蜂類衆多動以萬計故借爲萬億<pb n="4b"/>之萬舊說數人以千數物以萬莊子曰號物之數謂之<lb/>
萬抱朴子曰雞有專棲之雄雉有擅澤之矯蟻有兼弱<lb/>
之智蜂有攻寡之計援理觀之人之強弱相制衆寡相<lb/>
攻何以異此是故齊與魏闘而莊周以爲戰於蝸角也<lb/>
　　螽斯<lb/>
螽斯蟲之不妬忌一母百子故詩以爲子孫衆多之況<lb/>
鵲巢言夫人德如鳲鳩能均養七子而已是詩乃稱后<lb/>
妃之子孫衆多如此者蓋太姒則百斯男者文王之所<pb n="5a"/>以聖也文王之所以聖者天道也召南則人道而已何<lb/>
足以與此螽斯一名舂黍或謂之舂箕草木疏曰蝗類<lb/>
青色長角長股股鳴者也或曰似蝗而小黑股有文五<lb/>
月中以兩股相切作聲聞數十歩者是也詩曰五月斯<lb/>
螽動股言螽斯股成而奮迅之也爾雅曰螽醜奮蓋於<lb/>
是時股成而奮迅之方春尚弱也故列子曰吾力堪秋<lb/>
蟬之翼折春螽之股蔡邕月令曰其類乳於土中深埋<lb/>
其卵江東謂虴蛨又謂蚱蜢善害田穉公羊傳曰<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>何<pb n="5b"/>以書記災也<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>何以書記異也字蓋從冬冬終也至冬<lb/>
而終故謂螽也<lb/>
　　騰蛇<lb/>
騰蛇龍類也雄鳴於上風雌鳴於下風而風化能興雲<lb/>
霧而游其中慎子曰騰蛇游霧飛龍乗雲是也荀子曰<lb/>
騰蛇無足而飛梧鼠五技而窮言梧鼠之技雖多不如<lb/>
騰蛇之結於一也故窮墨子曰靈龜近灼神蛇近暴傳<lb/>
曰靈蛇棄鱗神龍解角以言至人達士超世㧞俗委蛻<pb n="6a"/>萬物<lb/>
　　蛇<lb/>
魚屬連行詩曰委蛇蓋取諸此傳曰退食自公委蛇委<lb/>
蛇謂從者也衡而委蛇必折故序言正直洪範三德一<lb/>
曰正直中德也其行委蛇以其德在剛柔之中太史公<lb/>
曰大直若屈道固委蛇有是哉此之謂也舊說蛇盤向<lb/>
壬壬北方也周官曰龜蛇爲旐先儒以爲龜蛇象其扞<lb/>
難避害蓋龜甲者也而蛇擊前則尾應擊後則首應自<pb n="6b"/>腰擊之則首尾俱應有兵之象故龜蛇合體謂之𤣥武<lb/>
易曰一隂一陽之謂道而𤣥朔者道之所在隂陽之理<lb/>
具焉舊說牛以鼻聼蛇以目聽語曰蛇聾虎齆其以此<lb/>
乎<lb/>
　　虺<lb/>
虺狀似蛇而小語曰爲虺弗摧爲蛇奈何以此故也正<lb/>
曰之詩曰哀今之人胡爲虺蜴虺一名蝮□博三寸首<lb/>
大如擘舊說蝮蛇毒在首螫手則手斷螫足則足斷蛇<pb n="7a"/>之尤爲毒烈者也一曰蝮與虺異虺如土色所在有之<lb/>
蝮蛇鼻反其上有斜錦文衆蛇之中此獨胎産生輒拆<lb/>
裂母腹字從蝮其以此乎亦有與蛇同色者<lb/>
　　蚺蛇<lb/>
蚺蛇尾圓無鱗身有斑文如故暗錦纈難死似鼉行地<lb/>
常俯其首膽隨日轉上旬近頭中旬近心下旬近尾南<lb/>
人云俗取其膽入藥即以線合其瘡縱之後遇捕者輒<lb/>
自見金瘡以明無膽亦其智也<pb n="7b"/>　　蝍蛆<lb/>
爾雅曰蒺藜蝍蛆廣雅曰蝍蛆蜈蚣性能制蛇卒見大<lb/>
蛇使縁而啖其腦莊子曰蝍蛆甘帶是也今俗謂之百<lb/>
足魯連曰百足之蟲斷而不蹶則其所恃者衆也一名<lb/>
蚿方言曰馬蚿北燕謂之蛆蟝其大者謂之馬陸一名<lb/>
商距莊子使蚊負山商距馳河<lb/>
　<lb/>
　毛詩名物解卷十一<lb/>
</p>

  </div>
            <div>
<head>毛詩名物解卷十二</head> <lb/>
    <p>
<pb n="1a"/>欽定四庫全書<lb/>
　毛詩名物解卷十二<lb/>
　　　　　　　　　　　宋　蔡卞　集解<lb/>
　釋蟲<lb/>
　　　螢　　蟋蟀　蛣蜣　　阜螽　　蟦蠐<lb/>
　　　蛾　　蠁　　蝶　　　莎雞　　蜩<lb/>
　　　螟蛉　蜴　　蝤蠐　　熠燿　　蜉蝣<lb/>
　　螢<pb n="1b"/>夜飛腹下有火故字從熒省螢小火也月令季夏曰腐<lb/>
草爲螢不言化者不復爲腐草也傳曰螢帶火而宵行<lb/>
是故秋隂數雨螢火夜飛之時一名挾火一名據火一<lb/>
名熠燿詩曰熠燿宵行今西北多螢火大者如棗其小<lb/>
者尚如蠶蠋行輒有光正曰宵行以此故也詩傳曰熠<lb/>
燿燐也燐螢火也先儒以爲老槐生火血久爲燐燐非<lb/>
螢火誤矣蓋燐者微火之名故此兩者通謂之燐廣雅<lb/>
曰景天螢火燐也而古今注亦以爲螢食蚊蚋一名夜<pb n="2a"/>光一名宵燭一名燐然則燐亦螢火明矣崇有論曰鳥<lb/>
無胃而生螢無胃而育<lb/>
　　蟋蟀<lb/>
蟋蟀似蝗而小善跳正黑光澤如漆一名蛬一名促織<lb/>
語曰促織鳴懶婦驚有悉率之義故曰蟋蟀之道也曹<lb/>
奢而迫唐儉而勤故詩一以蜉蝣一以蟋蟀刺之詩曰<lb/>
蟋蟀在堂嵗聿云莫在堂九月之時也九月建戍於文<lb/>
禾千爲年歩戌爲嵗一章曰職思其居言於行思其居<pb n="2b"/>也二章曰職思其外言於内思其外也三章曰職思其<lb/>
憂言於樂思其憂也序所謂憂深思逺有堯之遺風此<lb/>
也詩曰十月蟋蟀入我床下言蟋蟀微物也猶知随時<lb/>
可以人而不如乎故曰物有微而志信人有賤而言忠<lb/>
也傳曰蟋蟀之蟲隨隂迎陽一名吟蛩秋初生得寒乃<lb/>
鳴<lb/>
　　蛣蜣<lb/>
蛣蜣一名蜣蜋爾雅所謂蛣蜣蜣蜋是也黑甲翅在甲<pb n="3a"/>下五六月之間經營穢場之下車走糞丸一前挽之一<lb/>
後推之若僕人轉車久之輒羽化而尸解仙去也莊子<lb/>
蛣蜣之智在於轉丸夫以蜘蛛蛣蜣之智也猶知能布<lb/>
網轉丸則萬物付之自然各有觧矣此莊列之徒所以<lb/>
欲攦工倕之指也淮南子曰周鼎著倕使銜其指以明<lb/>
大巧之不可爲正謂是歟故抱朴言𤣥蟬潔飢不如蜣<lb/>
蜋穢飽故囬之簞瓢有以輕猗頓之冨<lb/>
　　阜螽<pb n="3b"/>爾雅曰阜螽蠜亦名負蠜蓋草蟲鳴阜螽躍而從之故<lb/>
阜螽負草蟲謂之負蠜也詩曰喓喓草蟲趯趯阜螽言<lb/>
大夫妻求而進疾於聽從如此枤杜亦云者蓋言赫赫<lb/>
南仲薄伐西戎故從役之大夫婚姻得以及時如召南<lb/>
之世也豈特大夫而已蓋其下者歸亦以時得及婚姻<lb/>
祭祀蠶耕之事故曰春日遲遲至獫狁于夷<lb/>
　　蟦蠐<lb/>
爾雅曰蟦蠐螬蝤蠐蝎蓋蟦蠐一名蝎本草亦曰一名<pb n="4a"/>蟦蠐舊說蝤蠐生於木中内外潔白蟦蠐生糞草中外<lb/>
黄内黑亦或謂之蠐螬是也大者如足大指以背行乃<lb/>
駛於足造化權輿曰蛇豸腹竄蠐螬背行<lb/>
　　蛾<lb/>
慱物志曰食桑者有蛹而蛾蛾類皆先孕而後交蓋蛹<lb/>
者蠶之所化蛾者蛹之所化荀子曰蛹以爲母蛾以爲<lb/>
父是也蛹一名螝蛾一名羅孫炎爾雅正義謂螝是雄<lb/>
蛹是雌羅雄蛾雌似黄蝶而小其睂勾曲如畵詩以譬<pb n="4b"/>莊姜今一種善拂燈火夜飛蛾一名慕光亦其類也<lb/>
　　蠁<lb/>
爾雅曰國貉蟲蠁郭璞云今呼蛹蟲爲蠁廣雅曰土蛹<lb/>
蠁蟲也舊說蠶爲蟬身乳子己繭化而成蛆俗呼蠁子<lb/>
入土爲蟬爾雅曰強醜捋即此是也羣飛草上好以手<lb/>
摩捋其鬚其物稍強因名之蠁蓋蟲之知聲者也<lb/>
　　蝶<lb/>
蝶粉翅有須一名蝴蝶列子曰蝴蝶胥也烏足之根爲<pb n="5a"/>蠐螬其葉爲蝴蝶嘗見園蔬其葉爲蝴蝶者有三分二<lb/>
已蝶矣其一尚葉也干寳曰稲成蛬麥成蛺蝶豈虚語<lb/>
哉<lb/>
　　莎雞<lb/>
小蟲黑身赤首一名樗雞一名天雞爾雅曰螒天雞蓋<lb/>
其鳴以時故有雞之號詩曰六月莎雞振羽言於是時<lb/>
莎雞羽成而振迅之也草木疏曰如蝗而斑色毛翅數<lb/>
重其翅正赤六月中飛而振羽索索作聲幽州人謂之<pb n="5b"/>蒲錯古今注曰莎雞一名絡緯謂其聲如絡緯也俗云<lb/>
絡緯雄鳴於上風雌鳴於下風而風化<lb/>
　　蜩<lb/>
蜩蟬五月鳴蜺也譁以無理則用口而已然其聲調而<lb/>
如緝故謂之蜩五月鳴謂之蜩以其聲也七月鳴謂之<lb/>
蟬以其生之寡特形之單微也蟪蛄所化謂之蜩螗蜩<lb/>
有文故或謂之蜻螗無文或謂之夷詩曰如蜩如螗蜩<lb/>
大而螗小蜩言其譁而無理螗言其夷而無文<pb n="6a"/>　　螟蛉<lb/>
螟蛉者蟲之感氣而化者也然所化必以類故惟桑蟃<lb/>
爲能取之以爲已子君子之於民亦類也苟有道以得<lb/>
之孰不爲化哉詩曰螟蛉有子蜾蠃負之則能以氣化<lb/>
其類者也故譬則君㝠者無知令者有以從無知則有<lb/>
從所以能化於物也故譬則民桑蟃之爲物其氣腴白<lb/>
螟蛉有以氣化故其氣清<lb/>
　　蜴<pb n="6b"/>蜴蠑螗也其類似多而所生異蓋在陸者蟲屬在水者<lb/>
魚屬蠑螗在汙澤者也或謂之蛇醫守宫祝蜓在野者<lb/>
也蠦蟾蝘蜓在室者也然蜴非常候蛉蚧者也二者大<lb/>
而能鳴蜴非能鳴也正月云哀今之人胡爲虺蜴言徒<lb/>
隂伏蕩不平之氣而不能有聲<lb/>
　　蝤蠐<lb/>
蝤蠐桑蟲也桑質柔腴白蝤蠐食桑之腴故色白而體<lb/>
柔<pb n="7a"/>　　熠燿<lb/>
熠燿謂之燐幽隂之血化而爲燐者也言吝而不能廣<lb/>
照也荄本之腐草化而爲螢螢者火華之細者也非燐<lb/>
也萬物以情動故物變於外而情動於内東山之民所<lb/>
以見燐而有懐也其幽隂之血所化故疑於可畏然而<lb/>
有懐役之思而忘其所畏故曰亦可畏也伊可懐也<lb/>
　　蜉蝣<lb/>
蜉蝣輕也朝生而暮死故謂之渠略生於夏月隂陽氣<pb n="7b"/>之卑濕而浮游者故其爲物不實而小曹君無篤實之<lb/>
德而從其小體若此刺其甚矣<lb/>
　<lb/>
　<lb/>
　<lb/>
　<lb/>
　<lb/>
　毛詩名物解卷十二<lb/>
</p>

  </div>
            <div>
<head>毛詩名物觧卷十三</head> <lb/>
    <p>
<pb n="1a"/>欽定四庫全書<lb/>
　毛詩名物觧卷十三<lb/>
　　　　　　　　　　　宋　蔡　卞　集觧<lb/>
　釋魚<lb/>
　　　鱒　　鯉　　魴　　鼉　　龜<lb/>
　　鱒<lb/>
鱒鮅也人能以魴節而必取之也不以法度則不足以<lb/>
得之故必以緩細之數九罭是也<pb n="1b"/>　　鯉<lb/>
鯉易得之魚甘而無毒足以養人者也故字從里衡門<lb/>
先魴而後鯉先其至美者也魚麗言萬物盛多故自其<lb/>
多得言之先之以鱨鯊次之以魴鯉潛言備饗獻之物<lb/>
自其大者言之先之以鱣鮪次之以鰷鱨又次之以鰋<lb/>
鯉大而至於鱣小而至於鯉此潛之所謂多魚也<lb/>
　　魴<lb/>
魴寡力而易困者也勞則尾赤以寡力之性而人勞矣<pb n="2a"/>其易困也尤甚故汝墳喻商餘憔悴之民禮物得其正<lb/>
則美而無思魚隂物魴爲至順故爲味肥甘而衡門有<lb/>
至美之意以不可必得者也以魴之幽隂則喻其居之<lb/>
静以魴之柔順易制而肥甘則喻齊女之美鱨不可多<lb/>
得之魚故字從嘗與直從且同意惟其甘而不可多得<lb/>
之魚且能盛多此魚麗所以首言之也鱨鯊固美矣而<lb/>
不可多得故美不足以言而以多爲貴詩曰㫖且多言<lb/>
其㫖而又多也魴鯉固多矣而隂陽一有暴戾之氣則<pb n="2b"/>不美矣故多有不足以言而以美爲貴詩曰多且㫖言<lb/>
其多而又㫖矣鰋鯉故多矣而又美取之爲易食之而<lb/>
甘旨也多也皆不足以言而以時取之爲貴詩曰旨且<lb/>
有蓋不時不足以爲有也春行羔豚夏行腒䐹秋行犢<lb/>
麛冬行鱻羽蓋性至此而後定則食之皆所以順時氣<lb/>
故有得之而致美乎滋味也<lb/>
　　鼉<lb/>
鼉從黽腹大之形鼓腹大而鳴之而逺聞故謂之鼉鼔<pb n="3a"/>鼉善鳴者也<lb/>
　　龜<lb/>
龜有神靈之性而非盡然者也蓋一有龜而其性不同<lb/>
詩有曰元龜言其大意言大不足以盡之故易有曰元<lb/>
吉有曰大吉而此不曰大也蓋元之爲言始也先也大<lb/>
也人致之以知吉凶之始可先事而得其始也諸侯庭<lb/>
實以爲先列者其先也詩曰我龜旣厭不我告猶其靈<lb/>
通乎人而吉凶可以觀也<pb n="3b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩名物解卷十三<lb/>
</p>

  </div>
            <div>
<head>毛詩名物解卷十四</head> <lb/>
    <p>
<pb n="1a"/>欽定四庫全書<lb/>
　毛詩名物解卷十四<lb/>
　　　　　　　　　　宋　　　　集解<lb/>
　釋馬<lb/>
　　　駰　　驪　　駽　　駓　　驔　驒<lb/>
　　　騏　　驄　　魚　　騢　　馰　騮<lb/>
　　　驈　　駱　　騅　　驤　　馵<lb/>
　　自駰至馵<pb n="1b"/>駰隂白也馬火畜也隂白䝉之有因之義因猶姻也驪<lb/>
黑也馬火畜也麗乎黒也駽青驪也馬火畜也以青為<lb/>
所生以黒爲所麗既得所生又得所麗有㫖之意駓黄<lb/>
白雜色也静而中者黄之道動而變者王之事雜故變<lb/>
變故大王者大也皇所出也不一而大爲丕駓有雜意<lb/>
驔豪骭也豪覃乎<hi>闕</hi>驒青驪驎也驒文若鼉騏若綦騘<lb/>
若葱騢若霞馰若的騮赤鳥黒鬛也赤黒<hi>闕</hi>也以赤<hi>闕</hi>
黑爲得其匹留而不行驈黑馬白胯也白黒母也以白<pb n="2a"/>下黒爲從其子述而不作胯志在隨者也駱白馬黒鬛<lb/>
也爲子勝母雒黒馬白鬛也爲母勝子乖異之道故皆<lb/>
從各母從子者也勝爲上逆故又從隹馵後足白也右<lb/>
震也震爲作足又爲馵足其爲作足陽也其爲馵足隂<lb/>
也隂不動故爲後左白者隂也二者陽也當震之時隂<lb/>
不違陽也故二焉與白同意<lb/>
　<lb/>
　<pb n="2b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩名物解卷十四<lb/>
</p>

  </div>
            <div>
<head>毛詩名物解卷十五</head> <lb/>
    <p>
<pb n="1a"/>欽定四庫全書<lb/>
　毛詩名物解卷十五<lb/>
　　　　　　　　　　　宋　蔡　卞　集解<lb/>
　雜釋<lb/>
　　　泉　　丘　　風　　憂　　賢人君子<lb/>
　　　雜解<lb/>
　　泉<lb/>
泉水之上出也故以喻政令下泉是也氿泉不正出之<pb n="1b"/>泉而物所病也故言浸穫薪檻泉正出之泉而物所生<lb/>
也故言采其芹秩秩斯干德澤之流有叙也豐水東注<lb/>
順理者也滮池北流逆理者也泉源水所出而在左卑<lb/>
也淇水泉所歸而在右尊也此尊夫卑己者也淇有岸<lb/>
岸所以自防隰有泮泮所以自辨此悔而反正也<lb/>
　　丘<lb/>
丘者地之髙而中者也髙臣德也中臣道也黄鳥不得<lb/>
中阿之屈以容則庶得丘隅丘側之苟可以止此大臣<pb n="2a"/>遺忘微賤者楊園之道猗于畆丘楊生於卑濕㣲臣也<lb/>
畆丘大臣也以讒言之所摇常自卑以及髙邪之所歸<lb/>
常自下以及上也旄丘前髙後下以言衞有初而無後<lb/>
宛丘四方髙而中央下之丘也以言陳有外而無中也<lb/>
無後謂不能救亂也無中謂蕩而無守也阿丘偏髙山<lb/>
而陟以采蝱憂傷故也丘中不平之地而猶有麻麥李<lb/>
者言盡地以富之此思賢也<lb/>
　　風<pb n="2b"/>凡曰風則又以爲和又以爲暴自和而言之有凱風清<lb/>
風谷風自暴而言之有飄風終風匪風凱以言其樂之<lb/>
情清以言其微之意谷以言其和而容之道孝子慰母<lb/>
心者情也故樂長養之仁以盡其禮吉甫作頌者言也<lb/>
故歌仁言之微以動其意谷風習習和意也隂陽和則<lb/>
雨也然天之道不能常和而欲責人之常和盡人之歡<lb/>
竭人之忠此夫婦之所以道絶也故谷風有以言夫婦<lb/>
有以言朋友終風暴而不止者也故暴而且霾霾而且<pb n="3a"/>曀北風威雨雪虐也所謂並爲威虐也於以動之者風<lb/>
也揭兮飄兮匪風也泉流而有迹故下泉言思治也風<lb/>
動而無形故匪風言思道也飄風𤼵𤼵政令急也卷阿<lb/>
亦曰飄風者君如卷阿之究則賢如飄風之疾至矣<lb/>
　　憂<lb/>
憂瘁病也蓋氣不舒則憯血不榮則瘁瘁者憂之見乎<lb/>
色者也傳曰形容枯槁顔色憔悴蓋顔色黎黒而肌肉<lb/>
䵟黣則憔矣顔色柔瘠而膚革病瘦則悴矣凡此皆以<pb n="3b"/>憂故也夫憂之於人也聲𤼵於嘯歌液感於涕泗氣㪚<lb/>
於永歎形疲於假寐夏之長不能消之於晝冬之久不<lb/>
能消之於夜采蝱之丘而内有不能治植諼之背而外<lb/>
有不能忘其苦也有至於荼其毒也有至於藥以實則<lb/>
爲噎以虚則爲飢以爲物所攖則如結以爲物所中則<lb/>
如擣以昏則如醉又至於如酲以煩則如惔又至於如<lb/>
熏其懸也如旌之摇其屬也如棋之奕其烈也如湯其<lb/>
慘也如隂衆焉則隱又慇獨焉則惸又至目之爲昏花<pb n="4a"/>也而有莪蔚之眩耳之爲聼營也而有雷霆之疑以病<lb/>
其體膚也則心爲之使痗以衰其鬢髪也則身爲之用<lb/>
老則憂之害人見於詩多矣豈特顔色之瘁而已哉<lb/>
　　賢人君子<lb/>
凡言仁人言忠臣言德言賢言君子何也柏舟言愛其<lb/>
君之至故所憂不能恝然忘受侮不肯翻然去此仁人<lb/>
者也北門忠其君之至故窶貧摧讁之不憫從事已迫<lb/>
而不去以其不可如何而歸之天此忠臣者也人實迋<pb n="4b"/>女則忽之無忠臣者也人實不信則忽之無良士者也<lb/>
鹿鳴有羣臣有忠臣有嘉賔何也合而言之則所宴莫<lb/>
非臣也别而言之則示我周行者忠臣也是則是傚者<lb/>
嘉賔也善未至於德之充也德未至於賢之盡也兎罝<lb/>
椓之丁丁而施之於中逵中林言德之隆於始也此莫<lb/>
不好德者也赳赳武夫公侯干城而至於好仇腹心言<lb/>
賢之有大於初也此賢人衆多者也簡兮之多能而言<lb/>
有力如虎之武執轡如組之藝執籥秉翟而不改其赫<pb n="5a"/>如渥赭之容此所以爲賢也考槃之窮處寤言至於歌<lb/>
之樂寤言至於宿之安然後憂其君而不能自己也故<lb/>
永矢以絶之此所以爲賢也善人淑人以可欲言之也<lb/>
美人淑人以充實言之也恭人以禮言哲人以智言君<lb/>
子合仁智而言也君子以有德有位言也良人不爲惡<lb/>
而已吉人不爲凶而已宗公所受教者也黄耇所乞言<lb/>
者也老成人重於典刑者也文王之聖所獨也惠於宗<lb/>
公所同也宗公人謀也人謀從則鬼謀從故神㒺時怨<pb n="5b"/>神㒺時恫<lb/>
　　雜解上<lb/>
信足以待諸侯猶柞棫之固葉義足以制諸侯猶紼纚<lb/>
之維舟韎韐士服也服士服而作六師所謂命也鞞琫<lb/>
有珌諸侯之服也所謂爵也箴者箴其過戒者戒其不<lb/>
及宣王銳於始而怠於終故庭燎之初箴其過以見於<lb/>
小雅常武之後戒其不及以見於大雅欲則易求則難<lb/>
欲在意求在心欲而不求者有矣未有求而不欲者也<pb n="6a"/>孔子曰我欲仁斯仁至矣五美以爲政欲仁者也輕國<lb/>
以避地非求仁者不能也詩之辭於國之富毎言馬於<lb/>
物之微每言魚蓋馬賤者也魚微者也言賤以致貴言<lb/>
微以致著聖人天道之與物交者也神人天道之與物<lb/>
辨者也大人人道之與物交者也至人人道之與物辨<lb/>
者也親天屬也據以内恃者也賢人屬也依於内輔者<lb/>
也謀欲其圖大故曰厥家戒欲其慎小故曰厥士先王<lb/>
使有瞽在庭者以其聼之審因其能而食焉雖食不廢<pb n="6b"/>也崇牙有主物之意而南方禮樂之㑹羽南方之屬文<lb/>
王始造者也故其文德昭於始武王續終者也故其武<lb/>
功昭於終文王倡於上武王應於下文王傳於上武王<lb/>
受於下繹之而後明思之而後得酌先祖之道允師之<lb/>
謂矣以飬天下爾公之謂也<lb/>
　　雜解中<lb/>
失性以天言失所以地言由之者失其道居之者失其<lb/>
理喜者禮之樂樂者樂之樂藻之爲物潔蒲之爲物柔<pb n="7a"/>據於藻依於蒲雕如木之雕琢如鳥之啄以天命言之<lb/>
不可易也故太伯能譲以天性言之不可忘也故王季<lb/>
能友<lb/>
　　雜解下<lb/>
鹿鳴之燕樂主君臣言之也皇華之忠信臣道也燕樂<lb/>
以言其所交忠信以言其任四牡居二者之間所以備<lb/>
君臣之道師父道也保母道也𫝊夫道也父以教之母<lb/>
以生之夫以扶之裁猶裁者之裁衣範猶範者之範器<pb n="7b"/>圍猶圍者之圍所君子義以爲質仁以爲心禮以爲體<lb/>
信以爲身身之者信也假之者僞也惠公之驕僖公之<lb/>
願所謂無禮以體之也<lb/>
　<lb/>
　<lb/>
　<lb/>
　<lb/>
　毛詩名物解卷十五<lb/>
</p>

  </div>
            <div>
<head>毛詩名物觧卷十六</head> <lb/>
    <p>
<pb n="1a"/>欽定四庫全書<lb/>
　毛詩名物觧卷十六<lb/>
　　　　　　　　　　　宋　蔡　卞　集觧<lb/>
　雜觧<lb/>
　　　天命帝命解　　天說　　舞<lb/>
　　　小星北門解　　佩玉解<lb/>
　　天命帝命觧<lb/>
詩言天言帝言天命言帝命何也無爲而在上一而大<pb n="1b"/>者天有爲以應下動而諦者帝也言天則尊而與人道<lb/>
辨言帝則近而與人道交帝之於天如聖之於神名其<lb/>
功用於天地之間故曰帝也易自震言之曰帝蓋帝也<lb/>
者萬物之主也自物而言之則帝出乎萬物者也自人<lb/>
而言之則帝親乎人者也故詩凡言天命靡常天難諶<lb/>
斯天作之合天立厥配三后在天對越在天克配彼天<lb/>
以其藏于不可知之間而遠者也凡言帝命不時帝度<lb/>
其心帝謂文王帝省其山帝遷明德帝作邦作對者以<pb n="2a"/>其顯於所可見之際而近者也詩言天命𤣥鳥則出於<lb/>
理之不可知故言天也古帝命武湯則眀其德於所可<lb/>
見故言帝也此對而言之也合而言之則天者帝之體<lb/>
帝者天之用酌言皇天親有德享有道民之父母民之<lb/>
攸歸親有德也德有形故言親民之攸暨享有道也道<lb/>
無形故言享蓋天聰眀自我民聰眀而民所受則天所<lb/>
親也民所仰則天所享也皇天言其道蒼天言其色昊<lb/>
天言其象旻天言其情上天言其位<pb n="2b"/>　　天說<lb/>
北曰上天者精微之天也故詩言無聲無臭則稱上天<lb/>
文王之詩是也南曰昊天者廣大之天也故詩言無極<lb/>
無盡則稱昊天雨無正之詩是也爾雅曰春曰蒼天夏<lb/>
曰昊天秋曰旻天冬曰上天東木敷則天遠而蒼西金<lb/>
斂則天近而閔故蒼天言其遠則旻天者邇矣夏南交<lb/>
則天降而下冬朔易則天升而上故上天言其髙則昊<lb/>
天者下矣天之所以爲天縱則有髙下横則有遠近者<pb n="3a"/>因時而已矣夏曰昊天則春於昊天爲大秋以昊爲少<lb/>
可知矣蓋東帝言太昊西帝言少昊其天亦如之春於<lb/>
是大故東方亦曰昊歐氏以爲春曰昊天夏曰蒼天是<lb/>
也秋於昊爲少故西方亦曰昊天淮南子曰西方曰昊<lb/>
天東方曰蒼天是也秋曰昊天則春𤼵生夏樂育可知<lb/>
矣夏假也故其天爲昊秋愁也故其天爲旻至冬則終<lb/>
而無事在上臨下而已故曰上天也上天𤣥天蓋牡北<lb/>
方之所在故其天𤣥其帝紫𤣥正黒色而含赤紫間色<pb n="3b"/>也赤而含黒故南方之赤入北而爲𤣥所謂三入爲纁<lb/>
五入爲𤣥也北方之黑出南而爲紫所謂火尅金爲紅<lb/>
水尅金爲紫是也火上生而爲𤣥𤣥陽也故天北𤣥而<lb/>
爲始水下尅而爲紫紫隂也故帝北紫爲極列子曰清<lb/>
都紫微鈞天廣樂帝之所居而傳云紫微太微之座太<lb/>
乙常居是也紫微言其色太乙言其數在紫爲微則色<lb/>
之至也在太爲乙則數之至也淮南子曰中央曰鈞天<lb/>
東方曰蒼天東北曰變天北方曰𤣥天西北曰幽天西<pb n="4a"/>方曰昊天西南曰朱天南方曰炎天東南曰陽天亦所<lb/>
以名見之也蓋東北曰變天則土化火革水因其所爲<lb/>
天可知矣西北曰幽天則東陽西昧南明其所爲天可<lb/>
知矣火曰炎天則木曰温天可知矣東南曰陽天則西<lb/>
北曰隂天可知矣言𤣥天則纁可知矣言朱天則白可<lb/>
知矣<lb/>
　　舞<lb/>
先王之制舞文以羽籥武以干戚蓋羽容也籥聲也聲<pb n="4b"/>名以昭之文物以紀之者文也故於文舞用之干以捍<lb/>
其内戚以誅其外者武也故於武舞用之此大舞也干<lb/>
與戚並陳羽與籥兼用若夫小舞則干而已無戚也而<lb/>
樂師所謂教國子以小舞而有曰干舞也羽而已無籥<lb/>
也而樂師所謂教國子以小舞而有曰羽舞也文舞所<lb/>
以有羽而無籥武舞所以有干而無戚者何也曰象文<lb/>
德之小者以爲儀而已故止於羽焉象武功之小者以<lb/>
爲捍而已故止於干焉蓋干武舞之小者而大舞謂之<pb n="5a"/>萬羽文舞之小者而大舞謂之籥萬者衆之至也籥者<lb/>
和之至也易曰以此毒天下而民從之則仁不足以善<lb/>
羣義不足以得衆非先王所以成文武之道也以武爲<lb/>
毒天下則知文爲和天下籥聲也萬數也聲陽也數隂<lb/>
也文德以陽言武德以隂言故先王制名法之<lb/>
　　小星北門觧<lb/>
凡莫之爲而爲者天也莫之致而致者命也北門之忠<lb/>
臣不得其志者天也故曰天實爲之謂之何哉小星之<pb n="5b"/>賤妾而知貴賤者命也故曰實命不同實命不猶君子<lb/>
之義合則從不合則去至於窶貧而尚從事獨勞而無<lb/>
怨讁摧於内而無憾言此樂天者也三五者數也參昴<lb/>
者名也貴賤之分名數而已名數之出者天此知命者<lb/>
也蓋所以爲賢歟若通萬物而無所<hi>闕</hi>以不識不知而<lb/>
順帝之則者此至於命者也<lb/>
　　珮玉觧<lb/>
上有一瑀下有二璜瑀以竒天道也璜以偶地道也上<pb n="6a"/>有二珩珩者行也下有一琚琚者居也瑀又謂之衡衡<lb/>
之以爲平也珩又謂之衝衝之行猶衡人行亦行也<lb/>
　<lb/>
　<lb/>
　<lb/>
　<lb/>
　<lb/>
　<pb n="6b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩名物觧卷十六<lb/>
</p>

  </div>
            <div>
<head>毛詩名物觧卷十七</head> <lb/>
    <p>
<pb n="1a"/>欽定四庫全書<lb/>
　毛詩名物觧卷十七<lb/>
　　　　　　　　　　　宋　蔡　卞　集觧<lb/>
　雜觧<lb/>
　　　草木緫觧　美刺緫觧<lb/>
　　草木緫觧<lb/>
匏可食葉苦不可食葑也菲也不能常美人之所不能<lb/>
常善者也荼苦也有曰如薺有曰如荼皆甚美而爲之<pb n="1b"/>辭也菽微而采之有以貟之筐方之筥者㑹諸侯以禮<lb/>
數者也匏葉以爲葅微者也兎首以爲羞薄甚也而禮<lb/>
不以微薄廢者也甘瓠纍樛而上行成美之實也瓞𤓰<lb/>
之小者也而緜緜能大者文王紹太王而興者也𤓰在<lb/>
疆場無曠土者也苹也蒿也芩也鹿之食也而芩不若<lb/>
蒿之大而蒿不若芩之美禮有加也莪蒿之細則難辨<lb/>
者也莪蔚之大則易辨者也蓼莪之思彌深而易辨者<lb/>
猶難辨也采芑之菜也方其始則采於新田以新田爲<pb n="2a"/>不足而及於菑畝也世未嘗無士也亦新美其材而㧞<lb/>
取之若菑畝之芑可也有芑之草也物之微也豐水東<lb/>
注言其順物之理乃能立法也故曰皇王維辟也豐水<lb/>
有芑言其順物之理乃能貽謀也故曰以燕翼子也草<lb/>
木有待於霜而成者蒹葭蒼蒼漸至於采采尤待霜而<lb/>
成者也國待禮而後固也葭菼揭揭薍也葭也蓬也始<lb/>
而生則蒐田時也葛也藟也漘滸潤之而後蕃也漘也<lb/>
滸也葛藟纏而後固者也王室艱難不可以相無者也<pb n="2b"/>始河之滸中河之涘卒河之漘地之愈危彌不可無葛<lb/>
藟之纏固也葛藟縈於樛木則衆妾附后妃之仁而進<lb/>
此逮下者也葛藟施於條枚而子孫縁先祖之功而起<lb/>
此受祖者也葛寄松栢而生者也蘿縈松柏而生者也<lb/>
蔦蘿同姓也松柏王室也同其存亡者也卒曰松上則<lb/>
引之彌髙者也萇楚材之柔不能自立而可扶掖以成<lb/>
其枝華也人有不能以欲故也予之無家無知無室豈<lb/>
有樂之者疾其人之欲故也芃蘭柔而蔓依以自立者<pb n="3a"/>也人不能者以驕故也佩觿雖文而不我知無知人之<lb/>
道也佩韘雖武而不我甲無長人之德者也知人君德<lb/>
也山有扶蘇也喬松也隰有荷華也游龍也上下各得<lb/>
其宜而忽之所美乃非美者也子都容之美也子充德<lb/>
之美也茹蘆色之可染者也以禮則平易故曰東門之<lb/>
墠墠者男子之所以行禮也下言東門之栗栗者女子<lb/>
之所以行禮也棠棣之華桃之華蕣之華凡以喻色也<lb/>
棠棣之華華如桃李華而實者也桃華而實有蕡家室<pb n="3b"/>之所以成德也實而蓁蓁家人之所以庇陂之失道也<lb/>
蕣朝華而暮隕非可恃者也此喻物之無助者也凡木<lb/>
曰華草曰榮榮而無實爲英蕣先曰華而後曰英喻無<lb/>
實也木生仁者也林爲君者也積仁以能蔽者也樛木<lb/>
屈而下垂而葛藟得以纍甘瓠得以纍者仁之下屈者<lb/>
也棠棣華所覆者鄂鄂所承者華而韡韡然天性也兄<lb/>
弟相友亦天性也枤杜木大而特生尚有葉以蔽者也<lb/>
而枤杜有以刺獨居而無兄弟者也有以刺不求賢以<pb n="4a"/>自輔者有以敘征夫之情而自傷者甘棠勿翦至於勿<lb/>
伐愛之至也然甘棠者教也惟其教之眀是以愛之至<lb/>
若夫化則化有所至而愛有所忘者也梅先衆木而花<lb/>
實者也梅先時則男女不可以不及時者也蔞於楚則<lb/>
微而猶可刈者微者亦成材也樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>於林猶免陵賤者<lb/>
禮所以自防而不可以微賤薄廢者也棘堅而木之難<lb/>
長養者棘心至於棘薪則長養劬勞而後成者也榛所<lb/>
以養也苓所以治也養譬則德也治譬則能也德在乎<pb n="4b"/>上故曰山有榛也職在乎下故曰隰有苓也此衞之賢<lb/>
者又多能而苓之不若者也南山有䑓北山有萊則前<lb/>
後皆得賢而其基大者也臺萊徧於山之上下以爲蔽<lb/>
者也此言邦家之基也其葉有儺而幽且沃者桑也其<lb/>
枝下垂而宛以華者楊也以其爲山蔽飾故以此言邦<lb/>
家之光也把之實可以療李之實可以食故以此言民<lb/>
之父母也栲之榦髙大而車以爲輻杻之名檍而古以<lb/>
爲弓其堅以大也故於此言遐不黄耉也枸則生而茂<pb n="5a"/>以堅楰則久而益不朽爲其可傳於後世故於此言保<lb/>
艾爾後此其得賢之效也凡山之髙隰之下莫不有材<lb/>
以爲賁也山之樞隰之榆不皆美材亦足以庇覆而子<lb/>
之裳衣弗曵弗婁車馬弗馳弗驅何也山之栲即樗而<lb/>
其葉茂隰之杻即檍而其材堅猶以爲榮觀而子之庭<lb/>
内弗洒弗埽鐘皷弗鼓弗考何也山之漆可以爲器隰<lb/>
之栗可以爲禮而子之酒食不鼓瑟而喜樂以永日何<lb/>
也車鄰則美有車馬禮樂侍御之好故曰阪有漆隰有<pb n="5b"/>栗漆可以用栗可以食而阪隰之頼以爲飾者不若桑<lb/>
楊之美也故卒曰阪有桑隰有楊條所謂稻梅所謂柟<lb/>
也條梅尤終南之文飾者也若夫錦衣狐裘顔如渥丹<lb/>
則雖文以服飾以容而冝實以君之德也故曰其君也<lb/>
哉戒之也卒使之壽考不忘勸之也把棘木之堅剛者<lb/>
也桐椅木之柔令者也君子德欲剛儀欲柔故於把棘<lb/>
言令德桐椅言令儀令儀嫌於無實離也桐椅以譬儀<lb/>
之柔令者也生於朝陽則以見君之下賢不以令之柔<pb n="6a"/>而必以德之温厚也松柏葉美材茂本堅而久者也自<lb/>
天保福禄而下之至於竹之苞松之茂又本久而固者<lb/>
也自福德澤而下之至於松柏之茂無不爾或承德蔽<lb/>
廣而久也竹虚而節直而和者也淇澳德也緑竹棫樸<lb/>
附而生者也棫樸之爲薪材微而用大此官人者也榛<lb/>
楛者莖如荆葉如著木之微者也而在旱麓濟濟能盛<lb/>
者以見流澤之遠此受祖者也柞棫木之堅也文王之<lb/>
德至於柞棫矣則柔者可知故昆夷駾矣大邦畏其力<pb n="6b"/>虞芮質厥成小邦懐其德也柞棫之枝猶堅以固者矣<lb/>
王公於諸侯待信義而後固者也故采菽信以結之使<lb/>
如柞柔之附於枝義以制之使如紼纚之維其舟也檀<lb/>
木之堅而美者也谷木之㪚而惡者也把不如桑之本<lb/>
固者也桑不如檀之堅强者也將仲子里也牆也園也<lb/>
而戒之以無踰以言無侵我之家事也把也桑也檀也<lb/>
而戒之以無伐以言無害我之兄弟也始於里卒於檀<lb/>
以見養人愈强而愈不可制也柳之條柔而不可折以<pb n="7a"/>樊圃也椒之實蕃而遠條盛則本衰者也王之揚之水<lb/>
而不能流束薪至於束楚束蒲之彌輕以見王愈弱不<lb/>
能有爲也鄭之揚之水不能流束蒲至於束楚束薪以<lb/>
見臣愈强而不可令者也不能有爲罪在上故刺其上<lb/>
也不可令罪在下故閔其上也聖人言詩而終於鳥獸<lb/>
草木之名蓋學詩者始乎此而由於此以深求之莫非<lb/>
性命之理道德之意也<lb/>
　　美刺總觧<pb n="7b"/>美與嘉者至善之謂美至美之謂嘉美不足以盡其善<lb/>
而後有嘉召伯之甘棠武公之緇衣善之至也成王假<lb/>
樂美之至也閔之與刺者有所不忍謂之閔欲其知之<lb/>
謂之刺蓋閔之者惜其如此而後形之於惻隱之心而<lb/>
刺之者譏其如此如鍼之刺物欲其知也溱洧刺亂而<lb/>
爲亂者作也出其東門閔遭亂者作也雖知刺尚喜其<lb/>
知而閔則惜其去也而不可復何以知其如此白駒刺<lb/>
宣王之不用賢黍稷閔周之顚覆是以知其如此也至<pb n="8a"/>於箴疑於規誨疑於誘而戒近於勸蓋箴者以其有所<lb/>
不可爲不可爲而爲此其所以箴之使不爲也庭燎之<lb/>
詩始則美之終則箴之者何也美之者以其有可爲箴<lb/>
之者以其有不可爲也勉於視朝勤於從民此之謂可<lb/>
爲視朝之失時從政之失事此之謂不可爲知視朝從<lb/>
政而不知視朝從政之禮原其始不可以無美要其終<lb/>
不可以不箴也箴之不從而後規之規者正圎之器也<lb/>
有亂之道而使之不亂此所以爲規沔水是也規之而<pb n="8b"/>不從又從而誨之者毎事而言以教之也故鶴鳴于九<lb/>
臯聲聞于野此教之修德也魚潛在淵或在于渚此教<lb/>
之治民也它山之石可以爲錯此教之用賢也誨之不<lb/>
從而後刺之以見善之日退不善之日進惟其善之日<lb/>
退不善之日進此聖人序詩所以次其輕重之次也然<lb/>
而戒者以其有可戒之道勸者以其有可勸之理戒其<lb/>
所可戒卒乎無戒公劉召康公之戒成王也公劉者世<lb/>
之甚微成王者世之甚盈舉其甚微而著其甚盈此公<pb n="9a"/>劉之所以作也終南之戒襄公以其有土地之廣車服<lb/>
之盛而恐其德之不足以稱故詩曰終南何有有條有<lb/>
梅欲其德之宜於服也故戒其所可戒成王卒至於治<lb/>
平而襄公終不失其德故曰卒乎無戒見其所可爲而<lb/>
勸之以善殷其雷勸以義也見其所可爲而後勸之以<lb/>
義式微勸之以歸也見其可歸然後勸之以歸故曰見<lb/>
其所可爲而勸之以善此戒之異乎勸也至於誘者謂<lb/>
其心有是端而以言引而進之此之謂誘衡門誘僖公<pb n="9b"/>也至於思則近於念憂則幾於懼哀則同於傷蓋思望<lb/>
於其心而已念者又思之至也下泉之思治丘中有麻<lb/>
之思賢匪風之思周道遵大路之思君子是皆想望於<lb/>
心而願見之者也渭陽康公之念母有見其思之至也<lb/>
陟岵孝子之思念父母蓋始乎思卒乎念至誠之心有<lb/>
加而無已也斯其以爲孝歟憂者懼之至懼者恐之至<lb/>
慮之深然後至於恐何以知之防有鵲巢之憂讒而詩<lb/>
曰一日不見如三月兮此懼之所以深於憂也哀者主<pb n="10a"/>於人傷者主於已主於人者措之於無可奈何之域而<lb/>
直其志而已主於已者感於内而形之於外而且嗟其<lb/>
如此也故日月緑衣終風謂皆莊姜傷已之詩也蕩則<lb/>
周室大壞蕩然無復紀綱文章故異矣周室之顛覆閔<lb/>
之而已壞未至於顛覆故猶有感傷之心若夫黄鳥之<lb/>
哀三良則矜亡而已所謂闗雎哀而不傷者蓋桀紂之<lb/>
已亡而不傷感於心也至於東門之疾亂鴟鴞之救亂<lb/>
野有死麕之惡無禮蝃蝀之止奔擊鼓之怨州吁旄丘<pb n="10b"/>之責衞伯小明之悔仕亂世柏舟之言仁人不遇均亂<lb/>
一言疾一言救何也無禮則止而滛奔亦可惡州吁之<lb/>
用兵何以不責衞伯之不修職何以不怨仁人不遇則<lb/>
曰言仕於亂世則曰誨古人豈徒言哉亦各有所主而<lb/>
已蓋亂之在下則可以救不可以疾亂之在上則可以<lb/>
疾不可以救故管蔡之亂所謂在下者也徒疾之而已<lb/>
則傷於仁此鴟鴞之所以救也幽公滛荒之亂所謂在<lb/>
上者也孰能救之哉此東門之枌所以疾也惡者化之<pb n="11a"/>在乎上止者化之在乎下在亂世而文王之化爲已行<lb/>
而下之人皆知無禮之可惡此野有死麕不言止而言<lb/>
惡也民未知滛奔之恥而衞文公以道化其民而使之<lb/>
不齒則其所以化之者在乎上而不存乎下也此蝃蝀<lb/>
所以不言惡而言止也怨之者猶有景慕之心而責之<lb/>
者遏其不能行所當行蓋詩人愛之重所以怨之深待<lb/>
之厚所以責之重至夫事在可怨之域而吾且不怨者<lb/>
是以無知也猶有不怨而責之猶有不責者雖州吁之<pb n="11b"/>暴猶有景慕之心此國人所以怨也修方伯連帥之職<lb/>
衞伯之所當行也此旄丘所以責之也悔者追其事而<lb/>
已言直言其過之所遇仕於亂世者旣徃之咎也此小<lb/>
明所以悔也若君不受已之志特言之而不刺然後可<lb/>
以謂之仁此柏舟所以言仁人也與<lb/>
　<lb/>
　<lb/>
　毛詩名物觧卷十七<lb/>
</p>

  </div>
            <div>
<head>毛詩名物觧卷十八</head> <lb/>
    <p>
<pb n="1a"/>欽定四庫全書<lb/>
　毛詩名物觧卷十八<lb/>
　　　　　　　　　　　宋　蔡　卞　集觧<lb/>
　雜觧<lb/>
　　　鳥獸緫觧　　十五國風次序<lb/>
　　鳥獸緫觧<hi>附昆蟲魚草</hi>
飛鳥隱顯以得時而不苟於棲食衆羽從之而不可以<lb/>
羣者鳯也音聲顔色之好去就語黙之時能遷而擇所<pb n="1b"/>止者黄鳥也潔白髙舉鳴以時而遠聞者鶴也潔白以<lb/>
羣上下有儀飛而有容者鷺也知時以其匹來知所孳<lb/>
乳而去者燕也鳴以警晨而不以晦明而變者雞也摰<lb/>
而和别而通常於水中於中洲者闗雎也彊而别勤於<lb/>
積累以成巢者鵲也鶉微而强者也鳴鳩用心之一而<lb/>
養常均而止於一者也均母道也一婦道也闗雎一宿<lb/>
之鳥難致而難奪者也難致賢者也難任使者也晨風<lb/>
能擊而才鷙者也雉外文明而内耿介守域而别者也<pb n="2a"/>鷮雉之微也鳯凰之耦也鴟鳩之大者也倉庚黄鳥之<lb/>
記時也鸒斯飛食必以羣而飛緩以樂者也鶺鴒愛其<lb/>
類行摇必以顧飛急必以鳴者鸒斯其孝天性也鶺鴒<lb/>
飛鳴相顧而欲君之始終自勤者也鴟鴞巧於綢繆其<lb/>
室常繫於危者也桃蟲潛於㣲而拚然大以飛者也鳧<lb/>
鷗飛止僅於水陸氏謂水鳥之愿者也鴞鳥之惡者也<lb/>
鳩微而飛宜下不冝髙者也鵜沾滯得尤不以力者也<lb/>
桑扈竊脂猶終鶯然以文其外者也隼鷙而卑苟不可<pb n="2b"/>上則飛以揚者也麟信者也騶虞仁者也麟趾也角也<lb/>
麕微而鹿大者也禮進也豝蕃而豵盛者也豜大而豵<lb/>
微者也鹿懇誠而鳴以相呼者也虎咥而不可暴者也<lb/>
狼䟦跲尾而不失其貪也牛順而强者也羔裘以豹飾<lb/>
則武者也羔裘而豹褎暴者也狐疑而不果者也狐裘<lb/>
服以燕者也狐裘服以朝則不强於政治者也狐裘蒙<lb/>
茸則亂不果於亂難也兎物之狡者也馬臣道也駜馬<lb/>
之用可必者也乘黄色之純者也乘牡色之壯者也乘<pb n="3a"/>駽文之錯者也白駒潔其德而未用者也乗馬也乗駒<lb/>
也夫馬異於前而御彌善故兩驂如舞周旋而有節也<lb/>
雁行而有序也如手驂和而一體也維駒也維騏也維<lb/>
駱也維駰也如絲組有文也沃若非特如濡也旣均非<lb/>
特如絲也駉馬之善不在於牧而在於思也思而臧舉<lb/>
而措之於獸無不得其所者矣考牧擾之以順其性麾<lb/>
之以制其放者也知牧人之道也草蟲鳴而阜螽趯趯<lb/>
而從者習而知和隨者也螽斯不妬忌則物之大也不<pb n="3b"/>妬無忌則人之聖也蟋蟀微而能鳴以時者也而君有<lb/>
不能及時以樂者也蜉蝣無恃而生而徒飾其羽者也<lb/>
青蠅飛則營止則汚而糝黑白者也蜩微而鳴以時者<lb/>
也莎雞微而羽有聲者也熠燿微而宵有明者也伊威<lb/>
生於室蠨蛸生於户此室家之望女也蜩有情柳無情<lb/>
以有情附於無情而恃以鳴淵無知葦無情以無情寄<lb/>
於無知而恃以生何父之不如也此小弁之怨也螟蛉<lb/>
非蜾蠃類也蜾蠃負之化而類者也人之於人類也非<pb n="4a"/>易於感而化之者也猱於木塗附性者也人之於性亦<lb/>
善也則易於感而化之者也魚柔而隱求之以道則得<lb/>
而易制者也其象則賢也民也夫婦也其藏於深眇而<lb/>
求之必以誠者也罩汕不以一方求者也蓋至誠而求<lb/>
者必嘉魚而方其誘之則必魴與鯉也在淵也在渚也<lb/>
就有道者也在藻也在蒲也樂有德者也知烹魚則知<lb/>
治者也知躍則知化者也沼也潛也皆不得其道者也<lb/>
釣有道不取而有得者也緍也綸也竿也所以釣也罛<pb n="4b"/>也網也笱也所以求也罭非以求鱒魴者也罛非所施<lb/>
葭菼者也魚網求於下而鴻離之乃得乎上者也𤼵笱<lb/>
𤼵我士者也敝笱無能制者也罶寡婦之笱而微者也<lb/>
而所麗者鱨鯋也魴鱧也鰋鯉也笱微而魚愈大萬物<lb/>
衆多者也止而静者也荇浮於水而根於水則制禮而<lb/>
不制於禮者也蘋浮於水而不根於水藻根於水而不<lb/>
浮於水者也以喻大夫能修法度而已不盡禮之本末<lb/>
者也芹浮於水則出於禮者也藻根於水則法於禮者<pb n="5a"/>也茆根於水浮於水不制於禮者也始采芹終采茆泮<lb/>
水序也薇蕨甚㣲而采於南山蕩於取者也始薇之作<lb/>
而至於剛感於時以叙其情者也蕭微物其香可上達<lb/>
者也蓼蕭之零露者下以誠上達上以澤及下者也茅<lb/>
柔潔而理直可藉包者也荑茆之方穉至柔而順潔者<lb/>
也牧君之道也荑夫人之德也草柔而蔓於野則民也<lb/>
露漙於蔓草則澤下流者也露在豐草把棘則晏諸侯<lb/>
者也采葛絺綌微也采蕭祭祀大也采艾療疾急也事<pb n="5b"/>大者讒愈至故懼之一日如三月以至三嵗甚也㫖苕<lb/>
美而可食旨鷊綬草也防安鵲巢而不驚卭養旨苕而<lb/>
不害者也君於其宜安養者乃驚之以讒而使憂害之<lb/>
以賊使其懼者也苓也苦也葑也采於首陽未必然者<lb/>
也欲使究其實則以言始聽讒者也曰憂曰懼則被言<lb/>
已信讒者也止於樊止於棘止於榛讒漸入也故卒於<lb/>
構我二人也<lb/>
　　十五國風次序<pb n="6a"/>國風二南所以訓後世也次以衞鄭王所以責王也又<lb/>
次之以齊魏唐所以責二伯也又次之以秦與陳所以<lb/>
見先王之澤未冺也又次之以檜與曹所以見民心之<lb/>
思治也終之以豳所以見王化可得而復也夫國風之<lb/>
正莫如二南國風之變莫如鄭衞二南之美先王所自<lb/>
出也鄭衞之惡誰爲之哉爲天子者不能乂以正之耳<lb/>
故以王夷於鄭衞之間而以鄭衞次於二南之後也齊<lb/>
桓也晉文也假仁義以長諸侯冝以存亡繼絶爲事也<pb n="6b"/>魏之見滅於晉也桓不能救文不能復孰謂其能長諸<lb/>
侯也故以魏次於齊唐之間而以齊唐次於鄭衞之後<lb/>
也秦也陳也以爵言之則秦附庸也陳諸侯也以地言<lb/>
之則秦者西夷也陳中國也以世系言之則秦伯翳之<lb/>
後陳乃帝舜之後也然秦得周地之故而其俗美陳以<lb/>
比荆楚之故而其俗亂夫王者旣如彼伯者又如此天<lb/>
下風俗日以謬亂而秦風獨不變於是乎深見先王之<lb/>
澤也故以陳次秦而以秦次於齊唐之後也夫先王之<pb n="7a"/>澤也未冺則天下之心其思先王也曷維其已故檜有<lb/>
匪風而曹有下泉之作焉此檜曹所以次於秦陳之後<lb/>
以見天下之心思先王德澤如此則天子諸侯追復文<lb/>
武之基業其理豈甚難哉特不爲之耳故以豳風終焉<lb/>
而豳風者變克正危克扶之詩也<lb/>
　<lb/>
　<lb/>
　<pb n="7b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩名物觧卷十八<lb/>
</p>

  </div>
            <div>
<head>毛詩名物觧卷十九</head> <lb/>
    <p>
<pb n="1a"/>欽定四庫全書<lb/>
　毛詩名物觧卷十九<lb/>
　　　　　　　　　　　宋　蔡　卞　集觧<lb/>
　雜觧<lb/>
　　　衣服觧　　木瓜觧<lb/>
　　衣服觧<lb/>
日月天明星辰天精也此道之成象在上者其施於人<lb/>
也則仁而已仁則静獨立而不改者山也仁而動周行<pb n="1b"/>而不殆者龍也仁之於道其常體如山其變用如龍其<lb/>
接物也則禮而已交有時别有倫其文𤼵於自然者華<lb/>
蟲也日月星辰四物也二十八舍者星也星以經之辰<lb/>
以緯之星合而爲一章山龍二物也合以象天仁華蟲<lb/>
一物也離以象天禮凡此皆天德也故作繪而在上虎<lb/>
義獸蜼智獸也其體畫於宗彞此道之成器而在下者<lb/>
其清足以潔已而可以薦羞者藻其明足以燭物而可<lb/>
以烹治者火以義潔已而其清欲如藻以智燭物而其<pb n="2a"/>明欲如火故言宗彞次言藻火米養人者也養人不可<lb/>
以無物故次之以黼黼者制物制物不可以無辨故次<lb/>
之以黻凡此皆人德也故絺繡而在下天道則象也其<lb/>
出與萬物相見故衣繪始於象而終於華蟲華蟲南方<lb/>
之物也人道則器也其入則與萬物相辨故繡始於器<lb/>
終於黻黻者北方之物也以方言之於文兩人相背爲<lb/>
北以物言之於象兩已相背爲黻蓋方以類聚者仁也<lb/>
其相背也亦以仁故北象兩人相背之形物以羣分者<pb n="2b"/>義也其背也亦以義故黻象兩已相背之形舜典於裳<lb/>
言絺則知名衣之在冬而其上則有裘矣周官以衣言<lb/>
裘則知名裳之在夏而其下則有絺矣裘者其質自天<lb/>
故於衣見之絺者其文自人故於裳見之文者夏也質<lb/>
者冬也此冕服十二章舜欲觀焉者也王者相變至周<lb/>
而以日月星畵於旌旗所謂三辰旂旗昭其明也冕服<lb/>
九章登龍於山登火於宗彞尊其神明也蓋不體乎天<lb/>
道不可以爲帝不躬乎天德不可以爲王故舜十二章<pb n="3a"/>自日月始而周之九章則自交龍始龍神物也變以象<lb/>
天德火明物也化而象人德登龍於山所以尊神以象<lb/>
其聖治聖治者道化也登火於宗彞所以尊明以象其<lb/>
孝治孝治者德教也以天道帝者則於人欲俯而親之<lb/>
以爲教故舜之宗彞繡於裳以天德王者則於天道欲<lb/>
仰而觀之以爲化故周之日月星辰畵於旌旗衮冕言<lb/>
其義鷩冕言其名毳冕言其物絺冕言其數𤣥冕言其<lb/>
色冕俛也其服在首欲其俯首以接物而志彌下也衮<pb n="3b"/>卷也其服在身欲其屈身以接物而體彌恭也青質五<lb/>
色皆備而成文章者翬也素質五色皆備而成文者褕<lb/>
也青質仁素質義而五色以文者禮也故曰后六服一<lb/>
曰翬翟二曰褕翟鷩則質不足乎翬文不足乎褕下王<lb/>
后一等故侯伯之下自鷩冕而下也王后配王者也侯<lb/>
伯事王者也故古之人遠取諸物而其制服也如此舜<lb/>
典言華蟲而於此言鷩冕舜典言宗彞而於此言毳冕<lb/>
舜典言粉米而於此言絺冕統而言之鷩冕毳冕絺冕<pb n="4a"/>别而言之華蟲者之物矣又言鷩冕以名之宗彞者之<lb/>
物矣又言毳冕以名之粉米者之物矣又言絺冕以數<lb/>
之也蓋古之人立法非特見於一書之間雖異人殊世<lb/>
而固有前後相成彼此相從若符合節若此之類也舜<lb/>
有十二章而至周爲九者則天道之數者帝也法天道<lb/>
之數者王也蓋六隂六陽其類有十二章焉而易曰立<lb/>
天之道曰隂與陽此偶數之在道者也九則陽道而已<lb/>
而易曰用九天德不可爲首也此竒數之在德者也王<pb n="4b"/>者下體天德上法天道故其所服者九章而已至於旒<lb/>
之施於冕斿之施於旗則其數皆十二焉蓋觀而法之<lb/>
者天道之數也裘冕内服大裘所以象天道外被華衮<lb/>
所以象天德質足以象天道文足以象天德此天之所<lb/>
以享也故祀昊天上帝則服大裘而冕蓋先王以方外<lb/>
往超分域之外而神明者也先公以域中來守分域之<lb/>
内而文眀者也故祀先王則衮冕祀先公則鷩冕饗所<lb/>
以交之也射所以别之也故饗射衣以鷩冕者交有時<pb n="5a"/>别有倫者也虎有義德蜼有智信而君子以爲仁也柔<lb/>
義也剛仁者静義者動也山以形結之而成剛故以虎<lb/>
義象其剛水以柔融之而成動故以蜼智象其動義足<lb/>
以象其剛智足以象其動此四望山川之所以享也故<lb/>
祀四望山川則毳冕絺冕象其利之周廣也故祀社稷<lb/>
五祀則絺冕𤣥冕象其功之微昧也故羣小祭則𤣥冕<lb/>
韋弁之色赤冠弁之色黑赤者南方之色黑者北方之<lb/>
色也先王於武事方其以仁致天討則象德而主生方<pb n="5b"/>其以義教民戰則尚威而主殺故兵事韋弁服田事冠<lb/>
弁服至於祀朝則又以西方之白焉白正秋色春動也<lb/>
而其氣和秋静也而其氣肅蓋先王之於朝事以静應<lb/>
庶事以肅欽庶功朝事皮弁服自𤣥冕而下先王所以<lb/>
事神之服也故其衣繪以象其裳繡以器自韋弁而下<lb/>
先王所以治人之服也故衣裳示之以色視而已象陽<lb/>
也色隂也事神主禮故其服曰冕欲其自下也治人主<lb/>
義故其服曰弁欲其自取也先儒云冕俛也弁樊也先<pb n="6a"/>王之制芾也所以蔽膝自𤣥冕而上皆謂韍自皮弁而<lb/>
下皆謂韠惟士服之爵弁兵服之冠弁則又謂之韐左<lb/>
傳曰𤣥衮韍珽而鄭氏亦云冕服謂之韍此自𤣥冕而<lb/>
上謂之韍之驗也儀禮於皮弁言素韠於𤣥冠言緇韠<lb/>
於𤣥端言爵韠此自皮弁而下謂之韠之驗也禮云爵<lb/>
弁纁裳純衣韎韐此士服之爵弁謂之韐之驗也詩曰<lb/>
韎韐有奭以作六師此兵服之冠弁謂之韐之驗也古<lb/>
者大朝覲㑹同其首皆冕其服皆芾其足皆舄而車攻<pb n="6b"/>於㑹同云赤芾金舄采菽言朝覲則云赤芾在股則朝<lb/>
服亦謂之韍不特施於祭祀也又素冠祥祭之冠也素<lb/>
韠釋祭之韠檜風刺不能三年而始於素冠終於素韠<lb/>
而祭服亦謂之韠不特施於朝服也先儒云祭祀謂之<lb/>
韍朝覲謂之韠非是也韍從犮蓋言其容<hi>説文云以大夫貎言其行則刺犮也詩日赤芾在股邪幅在下明君子之足容能白刺故芾之刺足如此</hi>韐言合蓋言其<lb/>
體也<hi>鄭氏云韎韐合韋爲之故合制字如此</hi>芾從一蓋先王制服始於芾<lb/>
上古未有衣服止有一芾蔽前故芾之制字如此韠從<pb n="7a"/>畢蓋言君子之制服訖於韠凡服始於冕畢於韠赤南<lb/>
方之色下朱一等<lb/>
　　木瓜觧<lb/>
齊桓以諸侯而擅封諸侯非禮也衞國思其恩而美之<lb/>
則可矣以此爲齊桓之美則有所不可故木瓜不列於<lb/>
齊而繫於衛也孔子曰吾於木瓜見苞苴之禮行苞苴<lb/>
之禮小者也然周之末世強凌弱下暴上衆欺寡而其<lb/>
禮亦從而亡故小國竭帑藏以奉大國而大國不以爲<pb n="7b"/>禮大國少有以及小國則小國罄其所有以爲報齊桓<lb/>
以信義及於諸侯而諸侯率懐其德而不專畏其力故<lb/>
問遺得以稱其重輕以爲禮此孔子所以歎其能行苞<lb/>
苴之禮也瓊琚玉也瓊瑶石之似玉者也瓊玖石之次<lb/>
於瓊瑶者也有女同車言佩玉瓊琚則琚之爲玉明矣<lb/>
篤公劉言維玉及瑶周官大宰贊王用玉爵内宰贊后<lb/>
用瑶爵則瑶非玉也石之似玉者也丘中有麻言貽我<lb/>
佩玖而不言玉又庶人得寶而有之則其次於瑶也又<pb n="8a"/>可知矣木瓜美而且大者也木桃次之木李又次之衛<lb/>
雖以齊有功於已而厚報之然彼遺我之物有殺則我<lb/>
亦得稱其投之物而厚爲之報自非不畏其力而懐其<lb/>
德則安敢輕重自恣哉於此蓋有以見齊桓之美而又<lb/>
以見衛文亦不敢以姑息肆愛於大國也然所報之物<lb/>
旣有殺矣而衛人欲厚報者蓋彼投我以木瓜果耳我<lb/>
報之以瓊玉是以雖有殺而不失其爲厚報也<lb/>
　<pb n="8b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩名物觧卷十九<lb/>
</p>

  </div>
            <div>
<head>毛詩名物觧卷二十</head> <lb/>
    <p>
<pb n="1a"/>欽定四庫全書<lb/>
　毛詩名物觧卷二十<lb/>
　　　　　　　　　　宋　蔡　卞　集觧<lb/>
　雜觧<lb/>
　　　廟制　　詩序統觧<lb/>
　　廟制<lb/>
臣等謹案周禮夏后氏世室堂脩二七廣四脩一五室<lb/>
三四歩四三尺殷人重屋堂脩七尋崇三尺四阿重屋<pb n="1b"/>周人明堂東西九筵南北七筵堂崇一筵五室凡室二<lb/>
筵鄭氏謂世室宗廟也重屋王宫正室若大寢也或舉<lb/>
宗廟或舉王寢或舉明堂互言之明其同制周書亦曰<lb/>
太廟路寢明堂咸有四阿重亢重廊復格藻梲設移旅<lb/>
楹内階𤣥陛提堂山牆䑓門𤣥閫則三者同制明矣故<lb/>
明堂位曰太廟天子明堂而月令仲夏天子居明堂太<lb/>
廟先儒謂明堂制與太廟同亦曰太廟也然則天子太<lb/>
廟五室土室居中大於四室故謂之太室書曰王入太<pb n="2a"/>室裸是也其左爲東房其右爲西房皆南其户而木室<lb/>
在東北火室在東南金室在西南水室在西北木室東<lb/>
户火室南户金室西户水室北户詩曰築室百堵西南<lb/>
其户傳曰或西其户或南其户而家語又曰賜觀太廟<lb/>
之堂未旣還曕北闕皆斷西户謂金室北户謂水室也<lb/>
四室中央太室亦曰夾室劉熙釋名曰房旁也在堂兩<lb/>
旁也夾室在堂兩頭故曰夾室夾室皆在前室謂之廂<lb/>
爾雅所謂室有東西廂曰廟無東西廂有室曰寢而覲<pb n="2b"/>禮云凡侯於東廂是也說者謂天子宗廟無廂夾不已<lb/>
誤乎其四中則南曰明堂北曰𤣥堂東曰青陽西曰緫<lb/>
章太廟冬居𤣥室太廟孟月皆居左个季月皆居右个<lb/>
是也至於閏月則闔門左扉立於其中而退適路寢居<lb/>
門中月令鄭氏謂於文王在門謂之閏則太廟象先王<lb/>
平生所居與明堂路寢同制五室十有二座理宜然也<lb/>
或曰太廟與路寢明堂同制則上有五室不得有房又<lb/>
惑矣案書路寢實有東房西房東夾西夾而明堂位曰<pb n="3a"/>太廟天子明堂則魯用天子禮樂太廟如明堂制而季<lb/>
夏六月以禘禮祀周公於太廟君衮冕立於阼階夫人<lb/>
副褘立於房中則太廟路寢明堂有房明矣今先所圗<lb/>
上廟制欲以入廟約少牢大夫宗廟爲之雖増四阿重<lb/>
檐山節藻梲堂九尺階九等略應王禮而無五室無階<lb/>
又以房爲北堂且謂房無北壁故得北堂之名夫堂與<lb/>
房異著矣安有爲房而無北壁者哉其制旣非而又無<lb/>
䑓門𤣥閫内階𤣥陛山牆賁鏞之飾累棟復格設移四<pb n="3b"/>門逺嚮黑楹丹桷藻井之制至於饎㸑又在廟中西堂<lb/>
下此復續儀禮之誤也說者謂饎而在西堂下逼西壁<lb/>
謂之天㸑置於廟中理不安矣况欲逼宗廟西壁爲之<lb/>
乎說者或謂西壁謂西牆也案儀禮有曰西牆有曰西<lb/>
壁則壁與牆異矣臣等考之特牲饋食曰主人服如初<lb/>
立於門外東房南面視側殺主婦視饎㸑於西堂下蓋<lb/>
堂謂門側之室爾雅曰門側之室謂之塾近人曰門堂<lb/>
三之一古者㸑在廟門外或在東或在西故饎㸑在廟<pb n="4a"/>門下之西堂下少牢饋食曰雍㸑在門東南北上廪㸑<lb/>
在雍㸑之北特牲饋食云牲㸑在廟門外東南魚腊㸑<lb/>
在其南皆西面饎㸑在其西北壁士虞禮曰側亨於廟<lb/>
門外之右東面魚腊㸑亞之北上饎㸑在東壁西面由<lb/>
是觀之饎㸑在廟門外之西堂下逼西壁爲之明矣故<lb/>
曰饎㸑在西壁又曰主婦視饎㸑於西堂下臣等稽考<lb/>
載籍廟與路寢明堂同制雖具其凡如右然其脩廣之<lb/>
度行人以爲南北七筵東西九筵凡室二筵謂之凡室<pb n="4b"/>二筵則太室大矣太廟五室十有二堂太室又大則廣<lb/>
九筵脩七筵不能容之案市朝一夫而鄭謂方各百歩<lb/>
則東西九筵南北七筵亦謂南北各六十三尺東西各<lb/>
八十一尺歟且古者寢不踰廟宴衣不踰祭服而宣王<lb/>
考室之所曰如跂斯翼如矢斯棘如鳥斯革如翬斯飛<lb/>
則先王之宫室甚輪奐矣又曰噲噲其正噦噦其冥噲<lb/>
噲大聲也噦噦小聲言其閎可以響荅豈與大夫之陋<lb/>
同日而語又况後世彌文積隆以至於今也然則天子<pb n="5a"/>廟雖古制殘缺不可知而今亦有不可盡如古者要之<lb/>
度先王稽當世與時宜之其前代載籍所不得見與其<lb/>
後世未之有者法可以道揆禮可以義起使華副實以<lb/>
稱昭明垂之百世取成於心實在聖躬如允臣等所議<lb/>
伏乞參校舊圗擇其善者以聖訓裁之<lb/>
　　詩序統觧<lb/>
静而爲性動而爲情定而爲心適而爲志晦而爲道顯<lb/>
而爲言妙而爲神麤而爲法此之謂體用之言此之謂<pb n="5b"/>生出之序情不能無動則有所感志不能無適則有所<lb/>
言言麗乎顯則有所寓法陳乎麤則有所形此詩所由<lb/>
作也凡順之則喜逆之則怒得之則樂失之則悲忿有<lb/>
所不已則不能無怨欲有所不獲則不能無思事有所<lb/>
不當則不能無嗟理有所不足則其氣不能無歎此詩<lb/>
之所謂情也窮之則鬱逹之則舒或屈或伸或拘或肆<lb/>
或逺或近或小或大義之所起則不能以辭害之辭之<lb/>
所止得以意逆之命之所止則況之而以其言要其所<pb n="6a"/>歸則導焉而以其趨此詩之所謂志也貴極於王公大<lb/>
人之所作賤極於羈臣小夫之所爲抑揚天下之至情<lb/>
包羅萬物之至理曲而有所謂端聚而有所謂升譎而<lb/>
有所謂正微而有所謂彰在所可言也故雖侈而不疑<lb/>
於誇在所畧也則雖約而不疑爲簡此詩之所謂言也<lb/>
不止於美而有所謂嘉不止於規而有所謂誨雖亂而<lb/>
在所可矜也則閔之而不以傷雖過而在所可恕也則<lb/>
哀之而不刺方其致嚴也雖天子亦貶之於風方其致<pb n="6b"/>美也雖諸侯而進之於頌此詩之所謂法也故昔之能<lb/>
詩者正其六義之歸辨其四始之叙取其辭義之合於<lb/>
禮義者著於篇使學而循之者可以言體而行之者可<lb/>
以治修身接物事父事君論其粹則可以美教化移風<lb/>
俗論其妙則可以動天地感鬼神故古之作樂者則取<lb/>
是以文之也古之燕飲者則取是以賦之也可以導和<lb/>
可以見志蒸而爲佳氣止而爲中聲雅正之音歌頌之<lb/>
美洋溢乎上下䟽導乎隂陽則詩之所施豈曰小補之<pb n="7a"/>哉作詩者不知起於何代然自生民之能言則詩之道<lb/>
已具矣康成以爲詩不起於上皇之世豈其然乎作序<lb/>
者不知自於何人然非深通乎法言莫之能爲也或以<lb/>
謂子夏衞宏之所爲則疑其不能及也孟子曰王者之<lb/>
迹熄而詩亡詩亡然後春秋作然則所謂詩亡者非詩<lb/>
亡也禮義之澤熄焉而已矣變風變雅之作而知止乎<lb/>
禮義當是時詩尚存也惟其禮義之澤熄然後詩之道<lb/>
亡矣何也蓋詩者禮義之所止故也詩亡則美刺之法<pb n="7b"/>廢春秋作則褒貶之法興使詩之道尚存則愚知春秋<lb/>
不作矣蓋美刺之法廢而無襃貶以繼其後則亂臣賊<lb/>
子無所忌憚而接迹於後世矣古之君子號爲善救天<lb/>
下者知此道而已矣雖然能詩者豈曰言治人之間而<lb/>
已哉亦知其所致而已矣不然孔子之進子貢何以言<lb/>
告諸徃而知來者<lb/>
　<lb/>
　毛詩名物解卷二十<lb/>
</p>

  </div>
        </body>
    </text>
</TEI>
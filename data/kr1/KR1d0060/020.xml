<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記大全卷二十</head> <lb/>
    <p>
<pb n="1a"/>
欽定四庫全書<lb/>
　禮記大全卷二十<lb/>
　　　　　　　　　　　　明　胡廣等　撰<lb/>
　　雜記下第二十一<hi>嚴陵方氏曰此篇固以所記不一為雜然有生必有死人道之</hi>
　　　<hi>正也死於外則變矣有樂必有憂人情之常也重有憂則變矣變而不一而雜謂之雜者又在</hi>
　　　<hi>乎此故上篇諸侯行而死於館為首自未没父喪而母死分為下篇之首</hi>
有父之喪如未没喪而母死其除父之喪也服其除服<lb/>
卒事反喪服<lb/>
<pb n="1b"/>
　没猶終也除也父喪在小祥後大祥前是未没父喪<lb/>
　也又遭母喪則當除父喪之時自服除喪之服以行<lb/>
　大祥之禮此禮事畢即服喪母之服若母喪未葬而<lb/>
　值父之二祥則不得服祥服者以祥祭為吉未葬為<lb/>
　凶不忍於凶時行吉禮也<hi>嚴陵方氏曰除服謂祥祭之服服其除服而後反喪</hi>
　<hi>服以示於前喪有終也</hi>
雖諸父昆弟之喪如當父母之喪其除諸父昆弟之喪<lb/>
也皆服其除喪之服卒事反喪服<lb/>
<pb n="2a"/>
　諸父昆弟之喪自始死至除服皆在父母服内輕重<lb/>
　雖殊而除喪之服不廢者篤親愛之義也若遭君喪<lb/>
　則不得自除私服曾子問言之矣<lb/>
如三年之喪則旣顈<hi>大廻反</hi>其練祥皆行<lb/>
　前喪後喪俱是三年之服其後喪旣受葛之後得為<lb/>
　前喪行練祥之禮也旣顈者旣虞受服之時以葛絰<lb/>
　易要之麻絰也顈草名無葛之鄉以顈代<hi>山隂陸氏曰凡喪服</hi>
　<hi>皆麻練而葛蓋禫而後顈顈吉服也知然者頁黼衣錦尚絅知之也三年重服故雖當旣顈其練祥猶行</hi>
<pb n="2b"/>
　<hi>鄭氏謂未没喪者已練祥矣鄉當文母之喪未練祥也然則旣顈在禫之後明矣</hi>
王父死未練祥而孫又死猶是附於王父也<lb/>
　孫之祔祖禮在必然故祖死雖未練祥而孫又死亦<lb/>
　必祔於祖<hi>嚴陵方氏曰王父雖未練祥而孫得祔者以昭穆同也</hi>
有殯聞外喪哭之他室入奠卒奠出改服即位如始即<lb/>
位之禮<lb/>
　有殯謂父母喪未葬也外喪兄弟之喪在逺者也哭<lb/>
　不於殯宫而於他室明非哭殯也入奠者哭之明日<lb/>
<pb n="3a"/>
　之朝著己本喪之服入奠殯宫奠畢而出乃脱己本<lb/>
　喪服著新死者未成服之服而即昨日他室所哭之<lb/>
　位如始即位之禮者謂今日之即哭位如昨日始聞<lb/>
　喪而即位之禮也<lb/>
大夫士將與<hi>去聲</hi>祭於公旣視濯而父母死則猶是與祭<lb/>
也次於異宫旣祭釋服出公門外哭而歸其他如奔喪<lb/>
之禮如未視濯則使人告告者反而后哭<lb/>
　視濯監視器用之滌濯也猶是與祭者猶是在吉禮<lb/>
<pb n="3b"/>
　之中不得不與祭但居次於異宫耳以吉凶不可同<lb/>
　處也如未視濯而父母死則使人告於君俟告者反<lb/>
　而後哭父母也<hi>山隂陸氏曰禮大夫死雖當祭猶告春秋傳曰大夫國體也古之人重死</hi>
　<hi>君命無所不通鄭氏謂宿則與祭出門乃解祭服皆為差緩也然則歸而後哭亦以此</hi>
如諸父昆弟姑姊妹之喪則旣宿則與祭卒事出公門<lb/>
釋服而后歸其他如奔喪之禮如同宫則次于異宫<lb/>
　旣宿謂祭前三日將致祭之時旣受宿戒必與公家<lb/>
　之祭以期以下之喪服輕故也如同宫則次於異宫<lb/>
<pb n="4a"/>
　者謂此死者是己同宫之人則旣宿之後出次異宫<lb/>
　亦以吉凶不可同處也○鄭氏曰古者昆弟異居同<lb/>
　財有東宫有西宫有南宫有北宫<lb/>
曽子問曰卿大夫將為尸於公受宿矣而有齊衰内喪<lb/>
則如之何孔子曰出舍乎公宫以待事禮也孔子曰尸<lb/>
弁冕而出卿大夫士皆下之尸必式必有前驅<lb/>
　説見曾子問篇<lb/>
父母之喪將祭而昆弟死旣殯而祭如同宫則雖臣妾<lb/>
<pb n="4b"/>
葬而后祭<lb/>
　將祭將行小祥或大祥之祭也適有兄弟之喪則待<lb/>
　殯訖乃祭然此死者乃是異宫之兄弟耳若是同宫<lb/>
　則雖臣妾之卑賤亦必待葬後乃祭以吉凶不可相<lb/>
　干也故喪服傳云有死於宫中者則為之三月不舉<lb/>
　祭<hi>清江劉氏曰按喪不宜有異居然則昆當作兄兄弟或不同居矣喪服曰小功以下為兄弟</hi>
祭主人之升降散等執事者亦散等雖虞附亦然<lb/>
　散栗也等階也吉祭則涉級聚足喪祭則栗階二祥<lb/>
<pb n="5a"/>
　之祭吉禮宜涉級聚足而栗階者以有兄弟之喪故<lb/>
　略威儀也燕禮云栗階不過二等蓋始升猶聚足連<lb/>
　步至二等則左右足各一發而升堂也雖虞祔亦然<lb/>
　者謂主人至昆弟虞祔時而行父母祥祭則與執事<lb/>
　者亦皆散等也<lb/>
自諸侯達諸士小祥之祭主人之酢也嚌<hi>才細反</hi>之衆賓<lb/>
兄弟則皆啐<hi>七内反</hi>之大祥主人啐之衆賓兄弟皆飲之<lb/>
可也<lb/>
<pb n="5b"/>
　至齒為嚌入口為啐主人之酢嚌之謂正祭之後主<lb/>
　人獻賓長賓長酢主人主人受酢則嚌之也衆賓兄<lb/>
　弟碎之謂祭末受獻之時則啐之也<hi>山隂陸氏曰自諸侯達諸士此</hi>
　<hi>葢蒙上言練祥虞祔之祭升降皆散等升降如此則小祥之酢嚌之啐之大祥啐之飲之皆達亦可知</hi>
凡侍祭喪者告賓祭薦而不食<lb/>
　侍祭喪謂相喪祭禮之人也薦謂脯醢也相禮者但<lb/>
　告賓祭此脯醢而已賓不食之也若吉祭賓祭畢則<lb/>
　食之此亦謂練祥之祭主人獻賓賓受獻主人設薦<lb/>
<pb n="6a"/>
　時也虞祔無獻賓之禮<hi>嚴陵方氏曰祭之而不食者哀而不忍故也</hi>
子貢問喪子曰敬為上哀次之瘠為下顔色稱<hi>去聲</hi>其情<lb/>
戚容稱其服<lb/>
　問喪問居父母之喪也附於身附於棺者皆欲其必<lb/>
　誠必信故曰敬為上子游言喪致乎哀而止先儒謂<lb/>
　而止二字㣲有過於髙逺而簡略細㣲之弊此言哀<lb/>
　次之可見矣毁瘠不形不勝喪乃比於不慈不孝故<lb/>
　曰瘠為下也齊斬之服固有重輕稱其情稱其服則<lb/>
<pb n="6b"/>
　中於禮矣<hi>嚴陵方氏曰敬足以盡禮故為上哀足以盡情故次之瘠足以盡容故為下顔色在</hi>
　<hi>乎面目而面目者情之所見也故顔色稱其情戚容兼乎四體者服之所被也故戚容稱其服</hi>
請問兄弟之喪子曰兄弟之喪則存乎書策矣<lb/>
　存乎書策者言依禮經所載而行之非若父母之喪<lb/>
　哀容體狀之不可名言而經不能備言也<hi>山隂陸氏曰凡居親</hi>
　<hi>之喪哀瘠常浮於敬故哭泣之哀顔色之戚有圖不能畫書不能載者矣故孔子言之如此兄弟之喪存</hi>
　<hi>乎書策若親之喪求情於言意之表可也</hi>
君子不奪人之喪亦不可奪喪也<lb/>
<pb n="7a"/>
　君子不奪廢他人居喪之情而君子居喪之情亦不<lb/>
　可為他事所奪廢要使各得盡其禮耳○疏曰不奪<lb/>
　人喪恕也不奪己喪孝也<lb/>
孔子曰少連大連善居喪三日不怠三月不解<hi>懈</hi>期悲<lb/>
哀三年憂東夷之子也<lb/>
　少連見論語三日親始死時也不怠謂哀痛之切雖<lb/>
　不食而能自力以致其禮也三月親喪在殯時也解<lb/>
　與懈同倦也或讀如本字謂寢不脱絰帶也憂謂憂<lb/>
<pb n="7b"/>
　戚憔悴<hi>馬氏曰聖人之作春秋於中國則尊之於蠻夷則檳之者以明中國者禮義之所在而蠻</hi>
　<hi>夷者不可以禮義責也然而少連大連之善居喪三曰不怠三月不解期悲哀三年憂則雖孔子之高弟</hi>
　<hi>曾閔之至孝亦不過如是此孔子稱之曰東夷之子也盖非特美其能行是禮又美其能變是俗也雖然</hi>
　<hi>孟子之言舜生於諸馮遷於負夏卒於鳴條東夷之人也文王生於岐周卒於畢郢西夷之人也彼舜文</hi>
　<hi>王為東西夷之人則二連以東夷之子而合於禮豈足怪哉論語謂栁下惠少連降志辱身矣言中倫行</hi>
　<hi>中慮少連之行可與柳下恵為徒豈特如孟獻子之流加於人一等而已哉</hi>
三年之喪言而不語對而不問廬堊室之中不與人坐<lb/>
焉在堊室之中非時見<hi>現</hi>乎母也不入門<lb/>
<pb n="8a"/>
　言自言己事也語為人論語也倚廬及堊室説見前<lb/>
　篇時見乎母謂有事行禮之時而入見母也非此則<lb/>
　不入中門<hi>嚴陵方氏曰言畧而語詳對應而問倡言而不語對而不問以居憂有所不暇故也</hi>
　<hi>廬堊室之中不與人坐亦憂之所獨也在堊室非時見乎母不入門則在廬之中非時亦有所不見也</hi>
疏<hi>平聲</hi>衰皆居堊室不廬廬嚴者也<lb/>
　疏衰齊衰也齊衰有三年者有期者有三月者凡喪<lb/>
　次斬衰居倚廬齊衰居堊室大功有帷帳小功緦麻<lb/>
　有牀第廬嚴者謂倚廬乃哀敬嚴肅之所服輕者不<lb/>
<pb n="8b"/>
　得居<lb/>
妻視叔父母姑姊妹視兄弟長中下殤視成人<lb/>
　哀戚輕重之等各有所比殤服皆降而哀之如成人<lb/>
　以本親重故也<hi>嚴陵方氏曰此言輕重雖稍異而哀戚畧同也</hi>
親喪外除兄弟之喪内除<lb/>
　鄭氏曰外除日月已竟而哀未忘内除日月未竟而<lb/>
　哀已殺<hi>長樂黄氏曰内除外除皆言日月已竟服重者則外雖除而内未除服輕者則不唯外除</hi>
　<hi>而内亦除也所以不同</hi>
<pb n="9a"/>
視君之母與君之妻比之兄弟發諸顔色者亦不飲食<lb/>
也<lb/>
　君母君妻小君也服輕哀之比兄弟之喪然於酒肴<lb/>
　之珍醇可以發見顔色者亦不飲之食之也<lb/>
免喪之外行於道路見似目瞿<hi>九遇反</hi>聞名心瞿弔死而<lb/>
問疾顔色戚容必有以異於人也如此而后可以服三<lb/>
年之喪其餘則直道而行之是也<lb/>
　見人貌有類其親者則目為之瞿然驚變聞人所稱<lb/>
<pb n="9b"/>
　名與吾親同則心為之瞿然驚變喪服雖除而餘哀<lb/>
　未忘故於弔死問疾之時戚容有加異於無憂之人<lb/>
　也如此而後可以服三年之喪言其哀心誠實無偽<lb/>
　也其餘服輕者直道而行則不過循喪禮而已<hi>廬陵胡氏</hi>
　<hi>曰路隋父死母告以兒類父終身不引鏡近於目瞿劉温叟父名岳終身不聴絲竹近於心瞿弔問哀痛</hi>
　<hi>之處戚容應甚</hi>
祥主人之除也於夕為期朝服祥因其故服<lb/>
　祥大祥也○疏曰祥祭之時主人除服之節於夕為<lb/>
<pb n="10a"/>
　期謂於祥祭前夕預告明日祭期也朝服謂主人著<lb/>
　朝服緇衣素裳其冠則縞冠也祥因其故服者謂明<lb/>
　旦祥祭時主人因著其前夕故朝服也又曰此據諸<lb/>
　侯卿大夫言之從祥至吉凡服有六祥祭朝服縞冠<lb/>
　一也祥訖素縞麻衣二也禫祭𤣥冠黄裳三也禫訖<lb/>
　朝服綅冠四也踰月吉祭𤣥冠朝服五也旣祭𤣥端<lb/>
　而居六也○陸氏曰綅息亷反黑經白緯曰綅<lb/>
子游曰旣祥雖不當縞者必縞然後反服<lb/>
<pb n="10b"/>
　疏曰旣祥謂大祥後有來弔者雖不當縞謂不正當<lb/>
　祥祭縞冠之時也必縞然後反服者主人必須著此<lb/>
　祥祭縞冠以受弔者之禮然後反服大祥後素縞麻<lb/>
　衣之服也<hi>山隂陸氏曰一説親喪雖旣祥猶有他喪未除今以祥故無所不用縞縞旣祥之服</hi>
　<hi>也然後反服然後反他喪之服</hi>
當袒大夫至雖當踊絶踊而拜之反改成踊乃襲於士<lb/>
旣事成踊襲而后拜之不改成踊<lb/>
　疏曰此明士有喪大夫及士來弔之禮士有喪當袒<lb/>
<pb n="11a"/>
　之時而大夫來弔蓋斂竟時也雖當主人踊時必絶<lb/>
　止其踊而出拜此大夫反還也改更也拜竟而反還<lb/>
　先位更為踊而始成踊尊大夫之來新其事也乃襲<lb/>
　者踊畢乃襲初袒之衣也於士旣事成踊襲者旣猶<lb/>
　畢也若當主人有大小斂諸事而士來弔則主人畢<lb/>
　事而成踊踊畢而襲襲畢乃拜之拜之而止不更為<lb/>
　之成踊也<lb/>
上大夫之虞也少牢卒哭成事附皆太牢下大夫之虞<lb/>
<pb n="11b"/>
也犆<hi>特</hi>牲卒哭成事附皆少牢<lb/>
　卒哭謂之成事成吉事也附祔廟也<lb/>
祝稱卜葬虞子孫曰哀夫曰乃兄弟曰某卜葬其兄<hi>句</hi>
弟曰伯子某<lb/>
　初虞即葬之日故并言葬虞子卜葬父則祝辭云哀<lb/>
　子某卜葬其父某甫孫則云哀孫某卜葬其祖某甫<lb/>
　夫則云乃某卜葬其妻某氏乃者助語之辭妻卑故<lb/>
　爾若弟為兄則云某卜葬兄伯子某兄為弟則云某<lb/>
<pb n="12a"/>
　卜葬其弟某<lb/>
古者貴賤皆杖叔孫武叔朝見輪人以其杖關轂而輠<lb/>
<hi>胡罪反</hi>輪者於是有爵而後杖也<lb/>
　輪人作車輪之人也關穿也輠廻也謂以其衰服之<lb/>
　杖穿於車轂中而迴轉其輪鄙䙝甚矣自後無爵者<lb/>
　不得杖此記庶人廢禮之由也<lb/>
鑿巾以飯<hi>上聲</hi>公羊賈為之也<lb/>
　飯含也大夫以上貴使賓為其親含恐尸為賓所憎<lb/>
<pb n="12b"/>
　穢故以巾覆尸面而當口處鑿穿之令含玉得以入<lb/>
　口士賤不得使賓子自含無憎穢之心故不以巾覆<lb/>
　面公羊賈士也而鑿以飯是憎穢其親矣此記士失<lb/>
　禮之所由也<lb/>
冒者何也所以掩形也自襲以至小斂不設冒則形是<lb/>
以襲而后設冒也<lb/>
　冒説見王制襲沐浴後以衣衣尸也則形者言尸雖<lb/>
　已著衣若不設冒則尸象形見為人所惡是以襲而<lb/>
<pb n="13a"/>
　設冒也后字衍<lb/>
或問於曽子曰夫旣遣而包其餘猶旣食而裹其餘與<lb/>
<hi>平聲</hi>君子旣食則裹其餘乎曽子曰吾子不見大饗乎夫<lb/>
大饗旣饗卷三牲之俎歸于賓館父母而賓客之所以<lb/>
為哀也子不見大饗乎<lb/>
　設遣奠訖即以牲體之餘包裹而置之遣車以納于<lb/>
　壙中或人疑此禮謂如君子食於他人家食畢而又<lb/>
　包其餘以歸豈不傷亷乎曽子告以大饗之禮畢卷<lb/>
<pb n="13b"/>
　爼内三牲之肉送歸賓之館巾猶此意耳父母家之<lb/>
　主今死將葬而孝子以賓客之禮待之此所以悲哀<lb/>
　之至也重言以喻之<lb/>
非為<hi>去聲</hi>人喪問與<hi>平聲</hi>賜與<lb/>
　此上有闕文言非為其有喪而問遣之歟賜予之歟<lb/>
　問敵者之禮賜尊上之命<lb/>
三年之喪以其喪拜非三年之喪以吉拜<lb/>
　拜問拜賜拜賓皆拜也喪拜稽顙而後拜也吉拜拜<lb/>
<pb n="14a"/>
　而後稽顙也今按檀弓鄭註以拜而后稽顙為殷之<lb/>
　喪拜稽顙而后拜為周之喪拜疏云鄭知此者以孔<lb/>
　子所論每以二代對言故云三年之喪吾從其至者<lb/>
　但殷之喪拜自斬衰至緦麻皆拜而後稽顙以其質<lb/>
　故也周制則杖期以上皆先稽顙而後拜不杖期以<lb/>
　下乃作殷之喪拜此章疏義與檀弓疏互看乃得其<lb/>
　詳<hi>山隂陸氏曰所謂吾從其至者也然則稽顙而後拜葢三年之喪拜也故曰以其喪拜</hi>
三年之喪如或遺<hi>去聲</hi>之酒肉則受之必三辭主人衰絰<lb/>
<pb n="14b"/>
而受之如君命則不敢辭受而薦之喪者不遺人人遺<lb/>
之雖酒肉受也從父昆弟以下旣卒哭遺人可也<lb/>
　喪大記云旣葬君食之則食之大夫父之友食之則<lb/>
　食之此云衰絰而受雖受而不食也薦之者尊君之<lb/>
　賜喪者不遺人以哀戚中不當行禮於人也卒哭可<lb/>
　以遺人服輕哀殺故也○石梁王氏曰居喪有酒肉<lb/>
　之遺必疾者也<lb/>
縣<hi>𤣥</hi>子曰三年之喪如斬期之喪如剡<lb/>
<pb n="15a"/>
　剡削也此言哀痛淺深之殊<lb/>
三年之喪雖功衰不弔自諸侯達諸士如有服而將往<lb/>
哭之則服其服而往<lb/>
　疏曰小祥後衰與大功同故曰功衰如有五服之親<lb/>
　喪而往哭不著己之功衰而依彼親之節以服之也<lb/>
　不弔與往哭二者貴賤皆同之<hi>山隂陸氏曰所謂功哀猶言功裘㣲加人</hi>
　<hi>功雖服功衰不弔則以創鉅痛深故也</hi>
期之喪十一月而練十三月而祥十五月而禫練則弔<lb/>
<pb n="15b"/>
　鄭氏曰凡齊衰十一月皆可以出弔又曰此為父在<lb/>
　為母<lb/>
旣葬大功<hi>句</hi>弔哭而退不聴事焉<lb/>
　旣葬大功者言已有大功之喪已葬也弔哭而退謂<lb/>
　往弔他人之喪則弔哭旣畢即退去不待與主人襲<lb/>
　斂等事也<lb/>
期之喪未葬弔於鄉人哭而退不聴事焉功衰弔待事<lb/>
不執事<lb/>
<pb n="16a"/>
　儀禮喪服傳姑姊妹適人無主者姪與兄弟為之齊<lb/>
　衰不杖期此言期之喪正謂此也雖未葬亦可出弔<lb/>
　但哭而退不聴事也此喪旣葬受以大功之衰謂之<lb/>
　功哀之後弔於人可以待主人襲斂等事但不親自<lb/>
　執其事耳<lb/>
小功緦執事不與於禮<lb/>
　執事謂擯相也禮饋奠也輕服可以為人擯相擯相<lb/>
　事輕故也饋奠之禮重故不與<lb/>
<pb n="16b"/>
相趨也出宫而退相揖也哀次而退相問也旣封<hi>窆</hi>而<lb/>
退相見也反哭而退朋友虞附而退<lb/>
　此言弔喪之禮恩義有厚薄故去留有遲速相趨者<lb/>
　古人以趨示敬論語過之必趨左傳免胄趨風之類<lb/>
　是也言此弔者與主人昔嘗有相趨之敬故來弔喪<lb/>
　以情輕故柩出廟之宫門即相退也相揖者已嘗相<lb/>
　㑹相識故待柩至大門外之哀次而退也相問遺者<lb/>
　是有往來恩義故待窆畢而退嘗執贄行相見之禮<lb/>
<pb n="17a"/>
　者情又加重故待孝子反哭於家乃退朋友恩義更<lb/>
　重故待虞祭附祭畢而後退也<lb/>
弔非從主人也四十者執綍<hi>弗</hi>鄉人五十者從反哭四<lb/>
十者待盈坎<lb/>
　言弔喪者是為相助凡役非徒隨從主人而已故年<lb/>
　四十以下者力壯皆當執綍同鄉之人五十者始衰<lb/>
　之年故隨主人反哭而四十者待土盈壙乃去<lb/>
喪食雖惡必充飢飢而廢事非禮也飽而忘哀亦非禮<lb/>
<pb n="17b"/>
也視不明聴不聰行不正不知哀君子病之故有疾飲<lb/>
酒食肉五十不致毁六十不毁七十飲酒食肉皆為<hi>去聲</hi>
疑死<lb/>
　疑死恐其死也<lb/>
有服人召之食不往大功以下旣葬適人人食<hi>嗣</hi>之其<lb/>
黨也食之非其黨弗食也<lb/>
　黨謂族人與親戚也<lb/>
功衰食菜果飲水漿無鹽酪<hi>洛</hi>不能食食<hi>嗣</hi>鹽酪可也<lb/>
<pb n="18a"/>
　功衰斬衰齊衰之末服也酪説文乳漿也<hi>藍田吕氏曰功衰亦</hi>
　<hi>卒哭之喪服間傳父母之喪旣虞卒哭疏食水飲不食菜果與此文正合疏食水飲其飲不加鹽酪故曰</hi>
　<hi>飲水漿無鹽酪也不能食食鹽酪可也者喪大記不能食粥羮之以菜可也葢人有所不能亦不可勉也</hi>
孔子曰身有瘍<hi>羊</hi>則浴首有創<hi>平聲</hi>則沐病則飲酒食肉<lb/>
毁瘠為病君子弗為也毁而死君子謂之無子<lb/>
　曲禮曰不勝喪比於不慈不孝是有子與無子同也<lb/>
　<hi>臨川吴氏曰有創瘍須洗滌而不沐浴有疾病須滋養而不酒肉毁過而瘠為病皆能傷生夫哀者本是</hi>
　<hi>愛親毁而傷身則是不愛身也身者親之遺體不愛身即是不愛親也故君子弗為况毁瘠為病不惟傷</hi>
<pb n="18b"/>
　<hi>其生或至殞其生夫人之所貴乎有子者正欲其終父母之喪也毁而死則有子者復無子矣無子則無</hi>
　<hi>人終父母之喪可謂孝乎</hi>
非從柩與反哭無免<hi>問</hi>於堩<lb/>
　堩道路也道路不可無飾故從柩送葬與葬畢反哭<lb/>
　皆著免而行於道路非此二者則否也然此亦謂葬<lb/>
　之近者小記云逺葬者比反哭皆冠及郊而後免也<lb/>
凡喪小功以上<hi>上聲</hi>非虞附練祥無沐浴<lb/>
　潔餙所以交神故非此四祭則不沐浴也<hi>嚴陵方氏曰有祭則</hi>
<pb n="19a"/>
　<hi>不可以不齋戒齋戒則不可不沐浴</hi>
疏衰之喪旣葬人請見之則見不請見人小功請見人<lb/>
可也大功不以執摯唯父母之喪不辟<hi>避</hi>涕泣而見人<lb/>
　疏衰齊衰也摯與贄同<lb/>
三年之喪祥而從政期之喪卒哭而從政九月之喪旣<lb/>
葬而從政小功緦之喪旣殯而從政<lb/>
　從政謂庶人供力役之征也王制云齊衰大功三月<lb/>
　不從政庶人依士禮卒哭與葬同三月也<lb/>
<pb n="19b"/>
曾申問於曽子曰哭父母有常聲乎曰中路嬰兒失其<lb/>
母焉何常聲之有<lb/>
　哀痛之極無復音節所謂哭不偯也<hi>廬陵胡氏曰孔子不取弁人孺</hi>
　<hi>子泣而此取嬰兒哭者此泛問哭時故舉重謂始死時也彼在襲斂當哭踊有節故異</hi>
卒哭而諱王父母兄弟世父叔父姑姊妹子與父同諱<lb/>
　卒哭以前猶以生禮事之故不諱其名卒哭後則事<lb/>
　以鬼道故諱其名而不稱也此専言父之所諱則子<lb/>
　亦不敢不諱故曰子與父同諱也父之祖父母伯父<lb/>
<pb n="20a"/>
　叔父及姑等於己小功以下本不合諱但以父之所<lb/>
　諱已亦從而諱也若父之兄弟及姊妹已自當諱不<lb/>
　以從父而諱也又按不逮事父母則不諱王父母謂<lb/>
　庶人此所言以父是士故從而諱也<lb/>
母之諱宫中諱妻之諱不舉諸其側與從<hi>去聲</hi>祖昆弟同<lb/>
名則諱<lb/>
　母為其親諱則子於一宫之中亦為之諱妻為其親<lb/>
　諱則夫亦不得稱其妻於妻之左右非宫中非其側<lb/>
<pb n="20b"/>
　則固可稱矣若母與妻所諱者適與已從祖昆弟之<lb/>
　名同則雖他所亦諱之也<lb/>
以喪冠<hi>去聲</hi>者雖三年之喪可也旣冠於次入哭踊三<hi>去聲</hi>
者三乃出<lb/>
　當冠而遭五服之喪則因成喪服而遂加冠此禮無<lb/>
　分服之輕重故曰雖三年之喪可也旣冠於居喪之<lb/>
　次乃入哭踊凡踊三踊為一節三者三言如此者三<lb/>
　次也乃出出就次所也詳見曾子問<lb/>
<pb n="21a"/>
大功之末可以冠子可以嫁子父小功之末可以冠子<lb/>
可以嫁子可以取<hi>去聲</hi>婦已雖小功旣卒哭可以冠取妻<lb/>
下殤之小功則不可<lb/>
　末服之將除也舊説以末為卒哭後然大功卒哭後<lb/>
　尚有六月恐不可言末小功旣言末又言卒哭則末<lb/>
　非卒哭明矣下文父小功之末則上文大功之末是<lb/>
　據己身而言舊説父及己身俱在大功之末或小功<lb/>
　之末恐亦未然下殤之小功自期服而降以本服重<lb/>
<pb n="21b"/>
　故不可冠娶也<hi>張子曰大功之末可以冠子可以嫁子父小功之末可以冠子可以嫁子</hi>
　<hi>可以娶婦疑大功之末已下十二字為衍宜直云父大功之末云父大功則是已小功之末也而己之子</hi>
　<hi>緦麻之末也故可以冠取也葢冠取者固已無服矣凡卒哭之後皆是末也所以言衍者以上十二字義</hi>
　<hi>無所附著已雖小功旣卒哭可與冠取妻是已自冠取妻也</hi>
凡弁絰其衰侈袂<lb/>
　弁絰之服弔服也首著素弁而加以一股環絰其服<lb/>
　有三等錫衰緦衰疑衰也侈大也袂之小者二尺二<lb/>
　寸此三尺三寸<lb/>
<pb n="22a"/>
父有服宫中子不與<hi>去聲</hi>於樂母有服聲聞<hi>去聲</hi>焉不舉樂<lb/>
妻有服不舉樂於其側大功將至辟<hi>婢亦反</hi>琴瑟小功至<lb/>
不絶樂<lb/>
　宫中子與父同宫之子也命士以上乃異宫不與於<lb/>
　樂謂在外見樂不觀不聴也若異宫則否此亦謂服<lb/>
　之輕者如重服則子亦有服可與樂乎聲之所聞又<lb/>
　加近矣其側則尤近者也輕重之節如此大功將至<lb/>
　謂有大功喪服者將來也為之屛退琴瑟亦助之哀<lb/>
<pb n="22b"/>
　戚之意小功者輕故不為之止樂<hi>長樂陳氏曰父有服宫中子不得與</hi>
　<hi>於聞樂况舉樂乎母有服不得以舉樂雖聲聞焉可也妻有服不舉樂於其側不於其側雖舉之可也母</hi>
　<hi>殺於父而妻又殺於母也樂不止於琴瑟琴瑟特常御者而已大功之親有服將至則雖辟琴瑟可也未</hi>
　<hi>至則不辟矣小功之親有服雖至不絶樂</hi>
姑姊妹其夫死而夫黨無兄弟使夫之族人主喪妻之<lb/>
黨雖親弗主夫若無族矣則前後家東西家無有則里<lb/>
尹主之或曰主之而附於夫之黨<lb/>
　此明姑姊妹死而無夫無子者喪必有主婦人於本<lb/>
<pb n="23a"/>
　親降服以其成於外族也故本族不可主其喪里尹<lb/>
　蓋閭胥里宰之屬也或以為妻黨主之而祔祭於其<lb/>
　祖姑此非也故記并著之<hi>朱子曰古法旣廢鄰家里尹決不肯祭他人之親則</hi>
　<hi>從宜而祀之别室其亦可也</hi>
麻者不紳執玉不麻麻不加於采<lb/>
　麻謂喪服之絰也紳大帶也吉凶異道居喪以絰代<lb/>
　大帶也執玉不麻謂著衰絰者不得執玉行禮也采<lb/>
　𤣥纁之衣也○疏曰按聘禮己國君薨至於主國衰<lb/>
<pb n="23b"/>
　而出註云可以凶服將事葢受主君小禮得以凶服<lb/>
　若聘享大事則必吉服也<lb/>
國禁哭則止朝夕之奠即位自因也<lb/>
　國有大祭祀則喪者不敢哭然朝奠夕奠之時自即<lb/>
　其阼階下之位而因仍禮節之故事以行也<lb/>
童子哭不偯不踊不杖不菲<hi>扶味反</hi>不廬<lb/>
　偯委曲之聲也菲草屨也廬倚廬也童子為父後者<lb/>
　則杖<lb/>
<pb n="24a"/>
孔子曰伯母叔母疏衰踊不絶地姑姊妹之大功踊絶<lb/>
於地如知此者由文矣哉由文矣哉<lb/>
　伯叔母之齊衰服重而踊不離地者其情輕也姑姊<lb/>
　妹之大功服輕而踊必離地者其情重也孔子美之<lb/>
　言知此絶地不絶地之情者能用禮文矣哉○鄭氏<lb/>
　曰伯母叔母義也姑姊妹骨肉也<hi>臨川吴氏曰喪禮有情有文誠於中</hi>
　<hi>者情形於外者文也伯母叔母之疏衰期其文隆哀於大功矣然義服之情輕於骨肉故踊不絶地其</hi>
　<hi>淺也姑姊妹之大功九月其文殺於疏衰矣然骨肉之情重於重服故踊絶於地其哀深也知此二者則</hi>
<pb n="24b"/>
　<hi>知哀情之深淺而合於禮文之中也</hi>
泄栁之母死相者由左泄栁死其徒由右相由右相泄<lb/>
栁之徒為之也<lb/>
　悼公弔有若之喪而子游殯由左則由右相者非禮<lb/>
　也此記失禮所自始<lb/>
天子飯<hi>上聲</hi>九貝諸侯七大夫五士三<lb/>
　飯含也貝水物古者以為貨士喪禮貝三實于笲周<lb/>
　禮天子飯含用玉此葢異代之制乎<lb/>
<pb n="25a"/>
士三月而葬是月也卒哭大夫三月而葬五月而卒哭<lb/>
諸侯五月而葬七月而卒哭士三虞大夫五諸侯七<lb/>
　疏曰大夫以上位尊念親哀情於時長逺士職卑位<lb/>
　下禮數未伸<lb/>
諸侯使人弔其次含襚賵臨皆同日而畢事者也其次<lb/>
如此也<lb/>
　諸侯薨鄰國遣使來先弔次含次襚次賵次臨四者<lb/>
　之禮一日畢行詳見上篇<lb/>
<pb n="25b"/>
卿大夫疾君問之無筭士壹間之君於卿大夫比<hi>畀</hi>葬<lb/>
不食肉比卒哭不舉樂為<hi>去聲</hi>士比殯不舉樂<lb/>
　喪大記云三問此云無筭或恩義如師保之類乎或<lb/>
　三問者君親往而無筭者遣使乎士有疾君問之惟<lb/>
　一次卑賤也比及也<lb/>
升正柩諸侯執綍五百人四綍皆衘枚司馬執鐸左八<lb/>
人右八人匠人執羽葆御柩大夫之喪其升正柩也執<lb/>
引<hi>去聲</hi>者三百人執鐸者左右各四人御柩以茅<lb/>
<pb n="26a"/>
　升正柩者將葬柩朝祖廟升西階用輁軸載柩于兩<lb/>
　楹間而正之也柩有四綍枚形似箸兩端有小繩銜<lb/>
　于口而繫于頸後則不能言所以止喧譁也五百人<lb/>
　皆用之司馬十六人執鐸分居左右夾柩以號令於<lb/>
　衆也葆形如葢以羽為之御柩者在柩車之前若道<lb/>
　塗有低昂傾虧則以所執者為抑揚左右之節使執<lb/>
　綍者知之也引即綍互言之耳茅以茅為麾也<hi>嚴陵方氏</hi>
　<hi>曰載柩有車車有副焉而載柩者為正大夫殺禮於諸侯故以茅取其色白宜於凶禮且以表哀素之心</hi>
<pb n="26b"/>
　<hi>焉楚軍前茅亦以兵凶器也</hi>
孔子曰管仲鏤簋而朱紘旅樹而反坫<hi>店</hi>山節而藻棁<lb/>
<hi>拙</hi>賢大夫也而難為上也<lb/>
　鏤簋簋有雕鏤之飾也紘冕之飾天子朱諸侯青大<lb/>
　夫士緇旅道也樹屏也立屏當所行之路以蔽内外<lb/>
　也反坫反爵之坫也土為之在兩楹間山節刻山於<lb/>
　柱頭之斗栱也藻水草藻棁畫藻於梁上之短柱也<lb/>
　難為上言僣上也<lb/>
<pb n="27a"/>
晏平仲祀其先人豚肩不揜豆賢大夫也而難為下也<lb/>
君子上不僣上下不偪下<lb/>
　大夫祭用少牢不合用豚肩在俎不在豆此但喻其<lb/>
　極小謂併豚兩肩亦不能掩豆耳難為下言偪下也<lb/>
　<hi>馬氏曰管仲以其君覇晏子以其君顯相齊之業可謂賢矣然有功而不必有徳有才而不必有禮故能</hi>
　<hi>九合諸候而不能治一身能一言省刑而不能善一祭此敬仲君子以為濫平仲君子以為隘也故言其</hi>
　<hi>功與才則孔子稱其勲勞而荀子第其優劣言其徳禮則曽西所不為而孟子所不與也以是知非有徳</hi>
　<hi>不可以知禮非有禮不足以成徳徳禮旣備豈有失哉</hi>
<pb n="27b"/>
婦人非三年之喪不踰封而弔如三年之喪則君夫人<lb/>
歸夫人其歸也以諸侯之弔禮其待之也若待諸侯然<lb/>
夫人至入自闈門升自側階君在阼其他如奔喪禮然<lb/>
　三年之喪父母之喪也女嫁者為父母期此以本親<lb/>
　言也踰封越疆也言國君夫人奔父母之喪用諸侯<lb/>
　弔禮主國待之亦用待諸侯之禮闈門非正門宫中<lb/>
　往來之門也側階非正階東房之房階也此皆異於<lb/>
　女賓主國君在阼階上不降迎也奔喪謂哭踊髽麻<lb/>
<pb n="28a"/>
　之類<hi>嚴陵方氏曰男不入女不出則婦人其可以踰封乎唯弔三年之喪然後踰封而弔哀有所重</hi>
　<hi>故也檀弓言五十無車者不越疆而弔人者所以優老也此之所言特以防㣲而已闈門宫中旁出之門</hi>
　<hi>也</hi>
嫂不撫叔叔不撫嫂<lb/>
　撫死而撫其尸也嫂叔宜逺嫌故皆不撫<lb/>
君子有三患未之聞患弗得聞也旣聞之患弗得學也<lb/>
旣學之患弗能行也君子有五恥居其位無其言君子<lb/>
恥之有其言無其行君子恥之旣得之而又失之君子<lb/>
<pb n="28b"/>
恥之地有餘而民不足君子恥之衆寡均而倍焉君子<lb/>
恥之<lb/>
　三患言為學之君子五恥言為政之君子也居位而<lb/>
　無善言之可聞是不能講明政事一恥也有言無行<lb/>
　是言行不相顧二恥也始以有徳而進今以無徳而<lb/>
　退三恥也不能撫民使之逃散四恥也國有功役已<lb/>
　與彼衆寡相等而彼之功績倍於己是不能作興率<lb/>
　勵其下五恥也<hi>嚴陵方氏曰弗閒則無由知弗學則無由能弗由則無由至道始於聞而</hi>
<pb n="29a"/>
　<hi>知中於學而能卒於行而至雖然聞之矣而不能學則與無聞同學之矣而不能行則與不學同故君子</hi>
　<hi>毎以是為患焉昔舜居深山聞一善言則若決江河沛然莫之能禦此其至也子路有聞未之能行唯恐</hi>
　<hi>有聞又其次也若冉求對孔子以非不説子之道力不足也豈知所謂聞而能學乎齊王欲孟子姑舍爾</hi>
　<hi>所學而從我豈知所謂學而能行乎君子居其位將以行道道非言無自而行居其位而無其言是備位</hi>
　<hi>耳孟子曰立乎人之本朝而道不行恥也其謂是歟言之者衆而行之者寡言之為易而行之為難有其</hi>
　<hi>言而無其行是空言耳孔子曰古者言之不出恥躬之不逮也又曰君子恥其言而過其行其謂是歟君</hi>
　<hi>子進以禮位固不可以苟得退以義則位乂不可以苟失旣得之而又失之則非義而退矣孔子曰邦有</hi>
　<hi>道貧且賤焉恥也其謂是歟政不足以聚人則民不繁民不繁則有曠土矣故地有餘而民不足曲禮曰</hi>
<pb n="29b"/>
　<hi>地廣大荒而不治此亦士之辱也其謂是歟術不足以使人則事不逮事不逮則有廢功故衆寡均而倍</hi>
　<hi>焉孟子曰地醜徳齊莫能相尚其謂是歟所謂衆寡均而倍者彼力均於此而我功少於彼也雖然孔子</hi>
　<hi>嘗謂鄙夫事君其未得之患不得之旣得之患失之此乃言旣得之又失之葢鄙夫之心在乎固其位君</hi>
　<hi>子之心在乎稱其位勢不足以固其位而失之者鄙夫所患也徳不足以稱其位而失之者君子所恥也</hi>
　<hi>此所以為異三患之所言者道故曰患五恥之所言者事故曰恥此所以言三患於前而後言五恥唯其</hi>
　<hi>知所患故能終至於無患唯其知所恥故能終至於無恥</hi>
孔子曰凶年則乘駑馬祀以下牲<lb/>
　周禮校人六馬曰種馬戎馬齊馬道馬田馬駑馬駑<lb/>
<pb n="30a"/>
　馬其最下者下牲如常祭用太牢者降用少牢少牢<lb/>
　者降用特牲特豕者降用特豚之類以年凶故貶損<lb/>
　也王制云凡祭豐年不奢凶年不儉與此不同未詳<lb/>
恤由之喪哀公使孺悲之孔子學士喪禮士喪禮於是<lb/>
乎書<lb/>
　鄭氏曰時人轉而僣上士之喪禮已廢矣孔子以教<lb/>
　孺悲國人乃復書而存之<hi>嚴陵方氏曰喪禮將亡待孺悲學之然後書明喪禮</hi>
　<hi>之不廢亦有所因也○山隂陸氏曰儀禮士喪禮是歟</hi>
<pb n="30b"/>
子貢觀於蜡<hi>乍</hi>孔子曰賜也樂乎對曰一國之人皆若<lb/>
狂賜未知其樂也子曰百日之蜡一日之澤非爾所知<lb/>
也<lb/>
　蜡祭見郊特牲若狂言飲酒醉甚也未知其樂言醉<lb/>
　無禮儀方且可惡何樂之有孔子言百日勞苦而有<lb/>
　此蜡農民終嵗勤動今僅使之為一日飲酒之歡是<lb/>
　乃人君之恩澤非爾所知言其義大也<lb/>
張而不弛文武弗能也弛而不張文武弗為也一張一<lb/>
<pb n="31a"/>
弛文武之道也<lb/>
　張張弦也弛落弦也孔子以弓喻民謂弓之為器久<lb/>
　張而不弛則力必絶久弛而不張則體必變猶民久<lb/>
　勞苦而不休息則其力憊久休息而不勞苦則其志<lb/>
　逸弓必有時而張有時而弛民必有時而勞有時而<lb/>
　息文武弗能言雖文王武王亦不能為治也一於逸<lb/>
　樂則不可故言文武弗為<hi>嚴陵方氏曰蜡者旣勞之而報之也澤者欲息之而</hi>
　<hi>加之惠也勞之其來也久故言百日之蜡息之其及也均故言一日之澤方其勞之之初猶弓之張而有</hi>
<pb n="31b"/>
　<hi>為也及其息之之後猶弓之弛而無作也張之以武所以告始弛之以文所以成終百日之蜡始於春一</hi>
　<hi>日之澤終於冬亦是意也○馬氏曰王者奉天牧民春夏使之耕作欲其富也能勿勞乎秋冬使之収成</hi>
　<hi>致其勞也能勿息乎不久張以著其仁不久弛以著其義○臨川吴氏曰使民常勞則民將不堪上之人</hi>
　<hi>不能強民之從也故曰文武弗能使民久逸則民將廢業上之人不為此以縱民之惰也故曰文武弗為</hi>
孟獻子曰正月日至可以有事於上帝七月日至可以<lb/>
有事於祖七月而禘獻子為之也<lb/>
　獻子魯大夫仲孫蔑正月周正建子之月也日至冬<lb/>
　至也有事上帝郊祭也七月建午之月也日至夏至<lb/>
<pb n="32a"/>
　也有事於祖禘祭也明堂位云季夏六月以禘禮祀<lb/>
　周公於太廟蓋夏正建巳之月郊用冬至禮之當然<lb/>
　此言獻子變禮用七月禘祭然不言自獻子始而但<lb/>
　言獻子為之蓋一時之事耳<lb/>
夫人之不命於天子自魯昭公始也<lb/>
　昭公娶吳為同姓不敢告天子天子亦不命之後遂<lb/>
　以為常此記魯失禮之由○疏曰天子命畿外諸侯<lb/>
　夫人若畿内諸侯夫人及卿大夫之妻則玉藻註云<lb/>
<pb n="32b"/>
　天子諸侯命其臣后夫人亦命其妻也<lb/>
外宗為<hi>去聲</hi>君夫人猶内宗也<lb/>
　疏曰外宗者謂君之姑姊妹之女及舅之女及從母<lb/>
　皆是也内宗者君五屬内之女内宗為君服斬衰為<lb/>
　夫人齊衰此云猶内宗也則齊斬皆同君夫人者是<lb/>
　國人所稱號此外宗謂嫁在國中者若國外當云諸<lb/>
　侯也古者大夫不外娶故君之姑姊妹嫁於國内大<lb/>
　夫為妻是其正也諸侯不内娶故舅女及從母不得<lb/>
<pb n="33a"/>
　在國中凡内外宗皆據有爵者其無服而嫁於諸臣<lb/>
　從為夫之君者内外宗皆然若嫁於庶人則亦從其<lb/>
　夫為國君服齊衰三月者亦内外宗皆然○又按儀<lb/>
　禮喪服疏云外宗有三周禮外宗之女有爵通卿大<lb/>
　夫之妻一也雜記註謂君之姑姊妹之女舅之女從<lb/>
　母皆是二也若姑之子婦從母之子婦其夫是君之<lb/>
　外親為君服斬其婦亦名外宗為君服期三也内宗<lb/>
　有二周禮内女之有爵謂同姓之女悉是一也雜記<lb/>
<pb n="33b"/>
　註君之五屬之内女二也<lb/>
廐焚孔子拜鄉人為<hi>去聲</hi>火來者拜之士壹大夫再亦相<lb/>
弔之道也<lb/>
　鄭氏曰宗伯職曰以弔禮哀禍災<hi>山隂陸氏曰廐焚雖不問馬然猶為</hi>
　<hi>為火來者拜也録之以著聖人言動之間無所不為法○臨川吳氏曰士一大夫再言士來者一拜以謝</hi>
　<hi>之大夫來者再拜以謝之</hi>
孔子曰管仲遇盜取二人焉上<hi>上聲</hi>以為公臣曰其所與<lb/>
遊辟<hi>僻</hi>也可人也管仲死桓公使為之服宦於大夫者<lb/>
<pb n="34a"/>
之為之服也自管仲始也有君命焉爾也<lb/>
　管仲遇羣盜簡取二人而薦進之使為公家之臣且<lb/>
　曰為其所與交遊者是邪僻之人故相誘為盜爾此<lb/>
　二人本是堪可之人可任用也其後管仲死桓公使<lb/>
　此二人為管仲服記者言仕於大夫而為之服自此<lb/>
　始以君命不可違也葢於禮違大夫而之諸侯不為<lb/>
　大夫反服桓公之意葢不忘管仲之舉賢也<lb/>
過而舉君之諱則起與君之諱同則稱字<lb/>
<pb n="34b"/>
　過失誤也舉猶稱也起起立也失言不自安故起立<lb/>
　示改變之意諸臣之名或與君之諱同則稱字也<lb/>
内亂不與<hi>去聲</hi>焉外患弗辟<hi>避</hi>也<lb/>
　内亂謂本國禍難也言卿大夫在國若同僚中有謀<lb/>
　作亂者力能討則討之力不能討則謹自畏避不得<lb/>
　干與其或冦患在外如鄰國來攻或夷狄侵擾則不<lb/>
　可逃避當盡力捍禦死義可也<lb/>
贊大行曰圭公九寸侯伯七寸子男五寸博三寸厚半<lb/>
<pb n="35a"/>
寸剡上左右各寸半玉也藻三采六等<lb/>
　贊大行古禮書篇名也其書必皆贊説大行人之職<lb/>
　事今記者引之故云贊大行曰子男執璧非圭也記<lb/>
　者失之博三寸圭也厚半寸圭璧各厚半寸也剡上<lb/>
　削殺其上也藉玉者以韋衣板而藻畫朱白蒼三色<lb/>
　為六行故曰藻三采六等也<lb/>
哀公問子羔曰子之食奚當對曰文公之下執事也<lb/>
　問其先人始仕食禄當何君時文公至哀公七君<lb/>
<pb n="35b"/>
成廟則釁之其禮祝宗人宰夫雍人皆爵弁純<hi>緇</hi>衣雍<lb/>
人拭羊宗人祝之宰夫北面于碑南東上雍人舉羊升<lb/>
屋自中中屋南面刲羊血流于前乃降門夾室皆用雞<lb/>
先門而後夾室其衈<hi>二</hi>皆於屋下割雞門當門夾室中<lb/>
室有司皆鄉<hi>去聲</hi>室而立門則有司當門北面旣事宗人<lb/>
告事畢乃皆退反命于君曰釁某廟事畢反命于寢君<lb/>
南鄉于門内朝服旣反命乃退<lb/>
　宗廟初成以牲血塗釁之尊神明之居也爵弁士服<lb/>
<pb n="36a"/>
　也純衣𤣥衣纁裳也拭羊拭之使净潔也宗人祝之<lb/>
　其辭未聞碑麗牲之碑也在廟之中庭升屋自中謂<lb/>
　由屋東西之中而上也門廟門也夾室東西廂也門<lb/>
　與夾室各一雞凡三雞也亦升屋而割之衈者未刲<lb/>
　羊割雞之時先滅耳旁毛以薦神耳主聰欲神聴之<lb/>
　也廟則在廟之屋下門與夾室則亦在門與夾室之<lb/>
　屋下也門則當門屋之中夾室則當夾室屋之中故<lb/>
　云門當門夾室中室也有司宰夫祝宗人也宗人告<lb/>
<pb n="36b"/>
　事畢告于宰夫也宰夫為攝主反命于寢其時君在<lb/>
　路寢也<lb/>
路寢成則考之而不釁釁屋者交神明之道也<lb/>
　疏曰考之者謂盛饌以落之庾蔚云落謂與賓客燕<lb/>
　㑹以酒食澆落之即歡樂之義也<lb/>
凡宗廟之器其名者成則釁之以豭<hi>加</hi>豚<lb/>
　名者有名之器若尊彞之屬也豭豚牡豚也<hi>長樂陳氏曰釁</hi>
　<hi>者塗釁以血交神明之道也廟成則釁室成則不釁以室不可以神之也宗廟之器其名者釁非名者不</hi>
<pb n="37a"/>
　<hi>足以神之也然則周官羊人釁共羊牲將以釁廟也雞人釁兵雞牲將以釁門及夾室也若宗廟之器釁</hi>
　<hi>以豭豚則釁牲不特雞羊而已</hi>
諸侯出夫人夫人比<hi>畀</hi>至于其國以夫人之禮行至以<lb/>
夫人入使者將命曰寡君不敏不能從而事社稷宗廟<lb/>
使使臣某敢告于執事主人對曰寡君固前辭不教矣<lb/>
寡君敢不敬須以俟命有司官陳器皿主人有司亦官<lb/>
受之<lb/>
　出夫人有罪而出之還本國也在道至入猶以夫人<lb/>
<pb n="37b"/>
　禮者致命其國然後義絶也將命者謙言寡君不敏<lb/>
　不能從夫人以事宗廟社稷而不斥言夫人之罪答<lb/>
　言前辭不教謂納采時固嘗以此為辭矣○疏曰有<lb/>
　司官陳器皿者使者使從已來有司之官陳夫人嫁<lb/>
　時所齎器皿之屬以還主國也主人有司亦官受之<lb/>
　者主國亦使有司官領受之也並云官者明付受悉<lb/>
　如法也<lb/>
妻出夫使人致之曰某不敏不能從而共<hi>供</hi>粢盛使某<lb/>
<pb n="38a"/>
也敢告於侍者主人對曰某之子不肖不敢辟<hi>避</hi>誅敢<lb/>
不敬須以俟命使者退主人拜送之如舅在則稱舅舅<lb/>
没則稱兄無兄則稱夫主人之辭曰某之子不肖如姑<lb/>
姊妹亦皆稱之<lb/>
　遣妻必命由尊者故稱弟稱兄兄謂夫之兄也此但<lb/>
　言夫致之之辭未聞舅與兄致之之辭也上文已有<lb/>
　主人對辭下文因姑姊妹故重言對言某之姑不肖<lb/>
　或某之姊不肖或某之妹不肖故云亦皆稱之也<hi>嚴陵</hi>
<pb n="38b"/>
　<hi>方氏曰夫婦之道合則納之以禮不合則出之以義人倫之際有所不免也故先王亦存其辭焉</hi>
孔子曰吾食於少施氏而飽少施氏食<hi>嗣</hi>我以禮吾祭<lb/>
作而辭曰疏食不足祭也吾飱<hi>孫</hi>作而辭曰疏食<hi>嗣</hi>也<lb/>
不敢以傷吾子<lb/>
　少施氏魯惠公子施父之後作而辭起而辭謝也疏<lb/>
　食麤疏之食也飱以飲澆飯也禮食竟更作三飱以<lb/>
　助飽實不敢以傷吾子者言麤疏之飯不可強食以<lb/>
　致傷害也<hi>嚴陵方氏曰孟子曰呼而與之行道之人不受蹴而與之乞人則不屑也孔子食於</hi>
<pb n="39a"/>
　<hi>少施氏苟非食之以禮又安得為之飽乎觀其實祭與飱主人皆作而辭則其有禮也可知矣飱者食後</hi>
　<hi>而更飱○張子曰後世唯務簡便至如賓主相與為禮安然不動復何相勸相敬之意但以酒食相與醉</hi>
　<hi>飽而已古人必自進籩豆几席酌酒而拜所以致其敬也末世雖宗廟之重父母之養禮意猶有所闕孔</hi>
　<hi>子食於少施氏而飽少施氏有禮也食於季氏孔子雖欲行禮季氏必是不知故不辭不食肉而飱凡禮</hi>
　<hi>必施之於知禮者若為不知禮亦難行</hi>
納幣一束束五兩<hi>如字</hi>兩五尋<lb/>
　此謂昏禮納徴也一束十卷也八尺為尋毎五尋為<lb/>
　匹從兩端卷至中則五匹為五箇兩卷矣故曰束五<lb/>
<pb n="39b"/>
　兩○鄭氏曰四十尺謂之匹猶匹偶之匹言古人毎<lb/>
　匹作兩箇卷子<lb/>
婦見舅姑兄弟姑姊妹皆立于堂下西面北上是見已<lb/>
見諸父各就其寢<lb/>
　立于堂下則婦之入也已過其前此即是見之矣不<lb/>
　復各特見之也諸父旁尊故明日各詣其寢而見之<lb/>
女雖未許嫁年二十而笄禮之婦人執其禮然則鬈<hi>拳</hi>
首<lb/>
<pb n="40a"/>
　疏曰十五許嫁而笄若未許嫁至二十而笄以成人<lb/>
　禮言之婦人執其禮者十五許嫁而笄則主婦及女<lb/>
　賓為笄禮主婦為之著笄女賓以醴禮之未許嫁而<lb/>
　笄者則婦人禮之無主婦女賓不備儀也燕則鬈首<lb/>
　者謂旣笄之後尋常在家燕居則去其笄而分髪為<lb/>
　鬌紒也此為未許嫁故雖已笄猶為少者處之<lb/>
韠長<hi>去聲</hi>三尺下廣<hi>去/聲</hi>二尺上廣一尺㑹<hi>膾</hi>去上五寸紕<lb/>
<hi>毗</hi>以爵韋六寸不至下五寸純<hi>隼/</hi>以素紃<hi>旬</hi>以五采<lb/>
<pb n="40b"/>
　疏曰韠韍也㑹領縫也韠旁縁謂之紕下縁曰純紃<lb/>
　絛也謂以五采之絛置於諸縫之中詳見玉藻<hi>長樂陳氏</hi>
　<hi>曰韠長三尺所以象三才頸五寸所以象五行下廣二尺象地也上廣一尺象天也㑹猶書所謂作㑹也</hi>
　<hi>紕禆其上與旁也純縁其下也去㑹與純各五寸則其中餘二尺也紕六寸則表裏各三寸然韠自頸肩</hi>
　<hi>而下則其身也鄭氏以其身之五寸為領而㑹為領縫是肩在領上矣衣之上韠猶尊上𤣥酒爼上生魚</hi>
　<hi>也古者喪服用韠無所經見詩曰庶見素韠是祥祭有韠也</hi>
　<lb/>
　禮記大全卷二十<lb/>
</p>
<p>
</p>
  </div>
</body>
</text>
</TEI>
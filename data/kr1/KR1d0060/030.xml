<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記大全卷三十</head> <lb/>
    <p>
<pb n="1a"/>
欽定四庫全書<lb/>
　禮記大全卷三十<lb/>
　　　　　　　　　　　　明　胡廣等　撰<lb/>
　　射義第四十六<lb/>
　　　疏曰繫辭云弦木為弧剡木為矢又世本云揮<lb/>
　　　作弓夷牟作矢註云二人黄帝臣書云侯以明<lb/>
　　　之夏殷無文周則具矣<hi>藍田吕氏曰射義言射者男子之所有事者也</hi>
　　　<hi>天下無事則用之於禮義故有大射郷射之禮所以習容習藝觀徳而選士天下有事則用之</hi>
<pb n="1b"/>
　　　<hi>於戰勝故主皮呈力所以禦侮克敵也</hi>
古者諸侯之射也必先行燕禮卿大夫士之射也必先<lb/>
行郷飲酒之禮故燕禮者所以明君臣之義也郷飲酒<lb/>
之禮者所以明長㓜之序也<lb/>
　吕氏曰諸侯之射大射也卿大夫士之射郷射也射<lb/>
　者男子之事必飾之以禮樂者所以養人之徳使之<lb/>
　周旋中禮也葢燕與郷飲因燕以娛賔不可以無禮<lb/>
　故有大射郷射之禮禮不可以無義故明君臣之義<lb/>
<pb n="2a"/>
　與長㓜之序焉<hi>嚴陵方氏曰必先行禮而後習射者則射非主皮以禮為先爾○馬氏曰</hi>
　<hi>燕與郷飲則有恩明君臣與長㓜則有義有恩有義然後以射而觀其徳行此人所以樂為之也</hi>
故射者進退周還必中禮内志正外體直然後持弓矢<lb/>
審固持弓矢審固然後可以言中<hi>去聲</hi>此可以觀徳行矣<lb/>
　吕氏曰禮射者必先比耦故一耦皆有上射下射皆<lb/>
　執弓而挾矢其進也當階及階當物及物皆揖其退<lb/>
　也亦如之其行有左右其升降有先後其射皆拾發<lb/>
　其取矢于福也始進揖當楅揖取矢揖既搢挾揖退<lb/>
<pb n="2b"/>
　與將進者揖其取矢也有横弓郤手兼弣順羽拾取<lb/>
　之節焉卒射而飲勝者袒決遂執張弓不勝者襲説<lb/>
　決拾加弛弓升飲相揖如初則進退周旋必中禮可<lb/>
　見矣夫先王制禮豈苟為繁文末節使人難行哉亦<lb/>
　曰以善養人而已葢君子之於天下必無所不中節<lb/>
　然後成徳必力行而後有功其四肢欲安佚也苟恭<lb/>
　敬之心不勝則怠惰傲慢之氣生動容周旋不能中<lb/>
　乎節體雖佚而心亦為之不安安其所不安則手足<lb/>
<pb n="3a"/>
　不知其所措故放辟邪侈踰分犯上將無所不至天<lb/>
　下之亂自此始矣聖人憂之故常謹於繁文末節以<lb/>
　養人於無所事之時使其習之而不憚煩則不遜之<lb/>
　行亦無自而作至於久而安之則非禮不行無所往<lb/>
　而非義矣君子敬以直内義以方外所存乎内者敬<lb/>
　則所以形乎外者莊矣内外交修則發乎事者中矣<lb/>
　射一藝也容比於禮節比於樂發而不失正鵠是必<lb/>
　有樂於義理久於敬恭用志不分之心然後可以得<lb/>
<pb n="3b"/>
　之則其所以得之者其為徳可知矣<hi>嚴陵方氏曰進退者升降之節</hi>
　<hi>周還者揖讓之容能中禮者以其先行禮故也内志正然後持弓矢審外體直然後持弓矢固唯固也故</hi>
　<hi>其力能至唯審也故其巧能中義内也貌外也合内志外體言之故止曰觀徳行而已及其下文合天子</hi>
　<hi>諸侯言之故必曰觀盛徳焉</hi>
其節天子以騶虞為節諸侯以貍首為節卿大夫以采<lb/>
蘋為節士以采蘩為節騶虞者樂官備也貍首者樂會<lb/>
時也采蘋者樂循法也采蘩者樂不失職也是故天子<lb/>
以備官為節諸侯以時會天子為節卿大夫以循法為<lb/>
<pb n="4a"/>
節士以不失職為節故明乎其節之志以不失其事則<lb/>
功成而徳行立徳行立則無暴亂之禍矣功成則國安<lb/>
故曰射者所以觀盛徳也<lb/>
　節者歌詩以為𤼵矢之節度也一終為一節周禮射<lb/>
　人云騶虞九節貍首七節采蘋采蘩皆五節尊卑之<lb/>
　節雖多少不同而四節以盡乘矢則同如騶虞九節<lb/>
　則先歌五節以聴餘四節則發四矢也七節者三節<lb/>
　先以聴五節者一節先以聴也四詩惟貍首亡騶廐<lb/>
<pb n="4b"/>
　官虞山澤之官此二職皆不乏人則官備可知○吕<lb/>
　氏曰彼茁者葭則草木遂其生矣一發五豝則鳥獸<lb/>
　蕃息矣吁嗟乎騶虞者所以歸功於二官也天子之<lb/>
　射以是為節者言天子繼天當推天地好生之徳以<lb/>
　育萬物此所以樂官備也貍首詩亡記有原壤所歌<lb/>
　及此篇所引曽孫侯氏疑皆貍首詩也貍首田之所<lb/>
　獲物之至薄者也君子相㑹不以微薄廢禮諸侯以<lb/>
　燕射㑹其士大夫物薄誠至君臣相與習禮而結歡<lb/>
<pb n="5a"/>
　奉天子而修朝事故諸侯之射以是為節所以樂㑹<lb/>
　時也采蘋之詩言大夫之妻能循在家姆教之法度<lb/>
　乃可承先祖共祭祀猶卿大夫已命能循其未仕所<lb/>
　學先王之法乃可以與國政矣故卿大夫之射以是<lb/>
　為節所以樂循法也采蘩之詩言夫人不失職葢夫<lb/>
　人無外事祭祀乃其職也惟敬以從事是為不失職<lb/>
　士之事君何以異此故士之射以此為節者所以樂<lb/>
　不失職也<hi>馬氏曰騶虞為節以至不失職為節所謂其節比於樂也葢天子所貴者徳教而已</hi>
<pb n="5b"/>
　<hi>官備則徳教有以行故以騶虞之九為節以其朝廷既正而官備也諸侯樂其時會之事則功成於一國</hi>
　<hi>至於大夫明乎此則功成於其家士明乎此則功成於其身此所以徳行立而無暴亂之禍矣然騶虞一</hi>
　<hi>國之風而為節於天子采蘩諸侯夫人之詩而為節於士何也孟子曰説詩者不以文害辭不以辭害意</hi>
　<hi>則取詩者不以迹害理矣</hi>
是故古者天子以射選諸侯卿大夫士射者男子之事<lb/>
也因而飾之以禮樂也故事之盡禮樂而可數<hi>朔</hi>為以<lb/>
立徳行者莫若射故聖王務焉<lb/>
　疏曰諸侯雖繼世而立卿大夫有功乃升非專以射<lb/>
<pb n="6a"/>
　而選也但既為諸侯卿大夫又考其徳行更以射辨<lb/>
　其材藝之高下非謂直以射選𥙷始用之也射者男<lb/>
　子之事謂生有懸弧之義也<hi>嚴陵方氏曰天子大射則共虎侯熊侯豹侯虎</hi>
　<hi>侯則天子所自射也熊侯則助祭諸侯所射也豹侯則卿大夫士所射也射之中否足以觀人之賢不肖</hi>
　<hi>故天子以之選人焉以之選人而天子亦自射者以身率之也或先行燕禮或先行郷飲酒之禮所謂飾</hi>
　<hi>之以禮也或以騶虞為節或以貍首為節所謂飾之以樂也</hi>
是故古者天子之制諸侯嵗獻貢士於天子天子試之<lb/>
於射宫其容體比於禮其節比於樂而中多者得與於<lb/>
<pb n="6b"/>
祭其容體不比於禮其節不比於樂而中少者不得與<lb/>
於祭數與於祭而君有慶數不與於祭而君有讓數有<lb/>
慶而益地數有讓則削地故曰射者射為諸侯也是以<lb/>
諸侯君臣盡志於射以習禮樂夫君臣習禮樂而以流<lb/>
亡者未之有也<lb/>
　鄭氏曰三嵗而貢士舊説大國三人次國二人小國<lb/>
　一人○疏曰書傳云古者諸侯之於天子也三年一<lb/>
　貢士一適謂之好徳再適謂之賢賢三適謂之有功<lb/>
<pb n="7a"/>
　一不適謂之過再不適謂之傲三不適謂之誣<hi>嚴陵方氏</hi>
　<hi>曰助祭者助天子行禮樂之事也故射中多者然後得與於祭焉其容體比於禮即進退周旋必中禮也</hi>
　<hi>其節比於樂即以采蘩為節也比謂與禮樂相比而不失必曰比於禮樂而後曰中多則知不比於禮樂</hi>
　<hi>而偶中者亦不可以言中矣故孔子言射不主皮以至投壺而比投不釋者以是而已射者士也貢士者</hi>
　<hi>諸侯也或中或否雖在士而有慶有讓則在諸侯焉故曰射者射為諸侯也○石林葉氏曰貢士而擇之</hi>
　<hi>助祭者所以示敬而不敢專爵禄也</hi>
故詩曰曽孫侯氏四正具舉大夫君子凡以庶士小大<lb/>
莫處御于君所以燕以射則燕則譽言君臣相與盡志<lb/>
<pb n="7b"/>
於射以習禮樂則安則譽也是以天子制之而諸侯務<lb/>
焉此天子之所以養諸侯而兵不用諸侯自為正之具<lb/>
也<lb/>
　曽孫侯氏者諸侯推本始封之君故以曽孫言如左<lb/>
　傳曽孫蒯聵之類是也四正謂舉正爵以獻賔獻君<lb/>
　獻卿獻大夫凡四也具皆也此四獻皆畢然後射此<lb/>
　時大夫君子下及衆士無問大小之官無有處其職<lb/>
　司而不來者皆御侍于君所也以燕以射言先行燕禮<lb/>
<pb n="8a"/>
　而後射也則燕則譽者燕安也言君臣上下以射而<lb/>
　習禮樂則安樂而有名譽也天子養諸侯以禮樂則<lb/>
　無所事征討矣而此藝者又諸侯所以自為正身安<lb/>
　國之具也舊説曽孫侯氏以下八句貍首篇文<hi>藍田吕氏</hi>
　<hi>曰國家閒暇諸侯與其卿大夫盡志於射以習禮樂是諸侯以禮樂養其羣臣也諸侯貢士於天子天子</hi>
　<hi>試之以射以中選之多寡為諸侯之賞罰則諸侯皆勉習禮樂以事天子是天子以禮樂養諸侯也諸侯</hi>
　<hi>養其羣臣至于則安則譽則無流亡之禍矣天子養其諸侯至于則安則譽則兵不用矣此所以天子制</hi>
　<hi>之而諸侯務焉者也</hi>
<pb n="8b"/>
孔子射於矍<hi>攫</hi>相<hi>去聲</hi>之圃葢觀者如堵牆射至于司馬<lb/>
使子路執弓矢出延射曰賁<hi>奮</hi>軍之將亡國之大夫與<lb/>
<hi>去聲</hi>為人後者不入其餘皆入葢去者半入者半<lb/>
　矍相地名如堵牆言圍繞而觀者衆也郷飲之禮將<lb/>
　旅酬使相者一人為司正至將射則轉司正為司馬<lb/>
　故云射至于司馬也延進也誓衆選賢而進其來觀<lb/>
　欲射之人也賁與僨同覆敗也亡國亡其君之國也<lb/>
　與為人後言人有死而無子者則宗族既為之立後<lb/>
<pb n="9a"/>
　矣此人復求為之後也賁軍之將無勇亡國之臣不<lb/>
　忠求為人後者忘親而貪利此三等人皆在所當棄<lb/>
　故不使之入其餘則皆可與之進也<lb/>
又使公罔之裘序㸃揚觶而語公罔之裘揚觶而語曰<lb/>
㓜壯孝弟耆耋好禮不從流俗修身以俟死者<hi>句</hi>不<hi>否句</hi>
在此位也葢去者半處者半<lb/>
　公罔姓裘名之語助也序姓㸃名也揚舉也射畢則<lb/>
　使主人之賛者二人舉觶于賔與大夫儀禮云古者<lb/>
<pb n="9b"/>
　於旅也語故裘舉觶曰㓜壯而盡孝弟之道老耄而<lb/>
　守好禮之心不與流俗同其頽靡而守死善道者不<lb/>
　言今此衆人之中有如此様人否當在此賔位也於<lb/>
　是先時之入者又半去矣<lb/>
序㸃又揚觶而語曰好學不倦好禮不變旄<hi>耄</hi>期稱道<lb/>
不亂者<hi>句</hi>不<hi>句/</hi>在此位也葢㢙<hi>僅</hi>有存者<lb/>
　八十九十曰旄百年曰期年雖高而言道無所違誤<lb/>
　故云稱道不亂也㢙有存者葢去者多而留者寡矣<lb/>
<pb n="10a"/>
　子路之延射直指惡者而斥之則無此惡者自入裘<lb/>
　㸃之揚觶但舉善者而留之則非其人者自退裘之<lb/>
　言尚疏㸃之言則愈宻矣<hi>馬氏曰觀者如堵牆以言其衆庶也揚觶而語以言</hi>
　<hi>其詢衆庶也敗軍之將亡國之大夫不入盖謀人之兵師敗則死之謀人之邦邑危則亡之二者可以死</hi>
　<hi>而不死則非忠捨己之親而與為人之後者則非孝也去與入半以言其圃之外者去與處半以言其圃</hi>
　<hi>之内者而㢙者僅也盖公罔之裘語之以略序㸃語之以詳略故責之以輕而處者半詳故責之以重而</hi>
　<hi>存者少則㓜壯孝弟耆耋好禮不從流俗修身以俟死者所謂序賔以不侮也好學不倦好禮不變旄期</hi>
　<hi>稱道不亂者所謂序賔以賢也蓋㓜壮孝弟言其善始好學不倦言其善終耆耋好禮則未至于道旄期</hi>
<pb n="10b"/>
　<hi>稱道則不止於禮不從流俗者不從於外而已好禮不變則不變於内此其輕重之别也</hi>
射之為言者繹也或曰舍<hi>去聲</hi>也繹者各繹已之志也故<lb/>
心平體正持弓矢審固持弓矢審固則射中矣故曰為<lb/>
人父者以為父鵠<hi>工毒反</hi>為人子者以為子鵠為人君者<lb/>
以為君鵠為人臣者以為臣鵠故射者各射己之鵠故<lb/>
天子之大射謂之射侯射侯者射為諸侯也射中則得<lb/>
為諸侯射不中則不得為諸侯<lb/>
　繹己之志者各尋其理之所在也射己之鵠者各中<lb/>
<pb n="11a"/>
　其道之當然也舍止也道之所止如君止於仁父止<lb/>
　於慈之類○鄭氏曰得為諸侯謂有慶也不得為諸<lb/>
　侯謂有讓也又司裘註云侯者其所射也以虎熊豹<lb/>
　麋之皮飾其側又方制之以為凖謂之鵠著于侯中<lb/>
　謂之鵠者取名於鳱鵠鳱鵠小鳥難中是以中之為<lb/>
　雋○吕氏曰張皮侯而棲鵠方制之置侯之中以為<lb/>
　的者也<hi>嚴陵方氏曰各繹己之志者若為人子為人臣各繹己之志於其鵠也前言内志正外體</hi>
　<hi>直而此言心平體正者皆互言之爾鵠一也而有父子君臣之異名何也各隨其所志以為之鵠為人父</hi>
<pb n="11b"/>
　<hi>者所志在於為父故以所射之鵠為父鵠言射中其鵠乃可以為人父故也所謂子也君也臣也亦若是</hi>
　<hi>而已夫是之謂各繹己志也射者不特君臣父子而此止以是為言者内則父子外則君臣人之大倫故</hi>
　<hi>也大射者擇士之射也擇士將以助祭禮之大者莫如祭故以大言之自卿大夫而下皆俾之射然止以</hi>
　<hi>射俟為言者蓋人臣之貴莫貴於諸侯以見雖至貴者亦由射而得之也○藍田吕氏曰射中則得為諸</hi>
　<hi>侯射不中則不得為諸侯是以謂之射侯也○朱子曰射中得為諸侯不中則不得為諸侯此等語皆難</hi>
　<hi>信書謂庶頑䜛説侯以明之然中間若有羿之能又如何以此分别恐大意略以射審定非專以此去取</hi>
　<hi>也</hi>
天子將祭必先習射於澤澤者所以擇士也已射於澤<lb/>
<pb n="12a"/>
而后射於射宫射中者得與於祭不中者不得與於祭<lb/>
不得與於祭者有讓削以地得與於祭者有慶益以地<lb/>
進爵絀地是也<lb/>
　澤宫名其所在未詳疏云於寛閒之處近水澤而為<lb/>
　之射宫即學宫也進爵絀地者疏云進則爵輕於地<lb/>
　故先進爵而後益以地也退則地輕於爵故先削地<lb/>
　而後絀爵也<hi>嚴陵方氏曰言澤則知其在野言宫則知其在國先習於澤而後射於宫射事</hi>
　<hi>有漸故也削地益地謂所貢士之諸侯也所謂慶讓者不特在地亦有在於爵焉故總言進爵絀地也於</hi>
<pb n="12b"/>
　<hi>讓曰絀地知慶之為孟地也則長樂陳氏曰先射於澤宫以擇士而習之而射宫  在廟是己能者陟否</hi>
　<hi>者黜此祭之所以為有射也</hi>
故男子生桑弧蓬矢六以射<hi>石</hi>天地四方天地四方者<lb/>
男子之所有事也故必先有志於其所有事然後敢用<lb/>
榖也飯<hi>上聲</hi>食<hi>嗣</hi>之謂也<lb/>
　宇宙内事皆已分内事此男子之志也人臣所以先<lb/>
　盡職事而後敢食君之禄者正以始生之時先射天<lb/>
　地四方而後使其母食之也故曰飯食之謂也飯食<lb/>
<pb n="13a"/>
　食子也<hi>藍田吕氏曰天地之性人為貴也人之類男子為貴也其配則天也陽也乾也可以服人</hi>
　<hi>而不可以服於人者也故天地四方之大皆吾之所當有事也不能則幾於非男子也故於其始生所以</hi>
　<hi>用桑弧蓬矢六以射天地四方也士無事而食不可也故君子寧功浮於食不使食浮於功有事於天地</hi>
　<hi>四方而後敢用穀則功浮於食無愧於食是亦男子之事也故因射義及之</hi>
射者仁之道也求正諸己巳正而後發發而不中則不<lb/>
怨勝己者反求諸己而已矣<lb/>
　為仁由己射之中否亦由己非他人所能與也故不<lb/>
　怨勝己者而惟反求諸其身<lb/>
<pb n="13b"/>
孔子曰君子無所爭必也射乎揖讓而升下而飲其爭<lb/>
也君子<lb/>
　朱子曰揖讓而升者大射之禮耦進三揖而後升堂<lb/>
　也下而飲謂射畢揖降以俟衆耦皆降勝者乃揖不<lb/>
　勝者升取觶立飲也言君子恭遜不與人爭惟於射<lb/>
　而後有爭然其爭也雍容揖遜乃如此則其爭也君<lb/>
　子而非若小人之爭矣○今按揖讓而升未射時也<lb/>
　下而復升以飲則射畢矣揖讓而升下五字當依鄭<lb/>
<pb n="14a"/>
　註為句<hi>藍田吕氏曰仁者之道不怨天不尤人行有不至反求諸己而已葢以仁為己任無待於</hi>
　<hi>外也射者求中有似於此故曰射者仁之道也射者正已而後發發而不中知反求諸己而不怨勝己者</hi>
　<hi>知所以中不中莫不在於己非人之罪也至於愛人不親治人不治禮人不荅則反尤諸人葢不以為己</hi>
　<hi>任不知其類者也君子無所不用其學故於射也得反己之道焉爭者爭勝負也君子之於天下也所以</hi>
　<hi>與人交際辭讓而已爵位相先患難相死道途不爭險易之利冬夏不爭陰陽之和則無所事於爭矣而</hi>
　<hi>獨於射也求中是以勝負爭也然射禮勝飲不勝所以爭中者爭辭乎飲也</hi>
孔子曰射者何以射何以聴循聲而𤼵𤼵而不失正鵠<lb/>
者其唯賢者乎若夫不肖之人則彼將安能以中詩云<lb/>
<pb n="14b"/>
𤼵彼有的以祈爾爵祈求也求中以辭爵也酒者所以<lb/>
養老也所以養病也求中以辭爵者辭養也<lb/>
　郊特牲孔子曰射之以樂也何以聴何以射謂射者<lb/>
　何以能不失射之容節而又能聴樂之音節乎何以<lb/>
　能聴樂之音節而使射之容與樂之節相應乎言其<lb/>
　難而美之也循聲而𤼵謂射者依循樂聲而𤼵矢也<lb/>
　畫布曰正棲皮曰鵠賢者持弓矢審固故能中的不<lb/>
　肖者不能也詩小雅賔之初筵𤼵猶射也爵謂罰酒<lb/>
<pb n="15a"/>
　之爵中則免於罰故云求中以辭爵也酒所以養老<lb/>
　病今求免於爵者以己非老者病者不敢當其養禮<lb/>
　耳此讓道也<hi>長樂陳氏曰鵠之為物逺舉而難中射以及遠中鵠為善故正鵠欲其不失所</hi>
　<hi>以為賢也禮樂由賢者出故持弓矢審固可以言中若不肖之人事勇力忘禮樂安能中哉此先何以射</hi>
　<hi>而後何以聴主禮而言也郊特牲先何以聴而後何以射主樂而言也○藍田吕氏曰詩云𤼵彼有的以</hi>
　<hi>祈爾爵求中以辭爵則所以爭者乃所以辭也又曰射雖一藝而可以分賢不肖者以此</hi>
　　燕義第四十七<lb/>
　　　此明君臣燕飲之義<hi>長樂陳氏曰先王之為聘所以致親也而親親之心</hi>
<pb n="15b"/>
　　　<hi>無所不用則燕之之禮不得而廢焉近自乎九族同姓與夫兄弟朋友之親而遠至乎諸侯君</hi>
　　　<hi>臣與夫蠻貊夷狄之邦莫不有恩以見其愛莫不有愛以盡其禮故禮行而人説而天下服者</hi>
　　　<hi>此乃古之所以為燕也</hi>
古者周天子之官有庶子官庶子官職諸侯卿大夫士<lb/>
之庶子之卒<hi>取内反</hi>掌其戒令與其教治别其等正其位<lb/>
國有大事則率國子而致於大子唯所用之若有甲兵<lb/>
之事則授之以車甲合其卒<hi>子忽反</hi>伍置其有司以軍法<lb/>
治之司馬弗正<hi>征</hi>凡國之政事國子存游卒使之修徳<lb/>
<pb n="16a"/>
學道春合諸學秋合諸射以考其藝而進退之<lb/>
　庶子即夏官諸子職也下大夫二人掌其戒令以下<lb/>
　皆周禮文卒讀為倅副貳也此官專主諸侯以下衆<lb/>
　庶之子副倅於父之事戒令謂任之征役也教治謂<lb/>
　脩徳學道也别其等者分别其貴賤也此屬皆未命<lb/>
　以父之爵為上下也正其位者朝廷之位尚爵學校<lb/>
　之位尚齒也大事謂大祭祀大喪紀大賔客大燕享<lb/>
　之類也唯所用之唯太子之所役使也百人為卒五<lb/>
<pb n="16b"/>
　人為伍有司統領卒伍者也司馬弗征者以其統屬<lb/>
　於太子故司馬不得而征役之也凡國之政事非上<lb/>
　文所言大事也游卒倅之未仕者也此既小事乃民<lb/>
　庶所為不使國子之未仕者為之葢欲存之使修徳<lb/>
　學道以成其材也故春則合聚之於大學秋則合聚<lb/>
　之於射宫考藝而為之進退焉○疏曰庶者衆也適<lb/>
　子衆多故總謂之庶子非適子庶弟而稱庶子也必<lb/>
　知適子者以其倅是副貳於父之言○吕氏曰燕禮<lb/>
<pb n="17a"/>
　有主人升自西階獻庶子阼階之上又宵則執燭於<lb/>
　阼階上故此篇因陳庶子官之所掌且明所以建官<lb/>
　之義也<hi>馬氏曰燕義之設始於公族而公族之正始於庶子官記者之言燕義必先述其燕與鄉</hi>
　<hi>飲之禮凡以本其始而已司馬治之則處之以義司馬弗征則優之以恩春合諸學而教之以文所以順</hi>
　<hi>陽秋合諸射而教之以武所以順隂○盱江李氏曰王者之師其備矣乎非直興於閭里抑又取於世族</hi>
　<hi>彼以父祖貴富冝有報上之心而况學習徳行道藝孰不知忠孝之美佐之以金革則與夫干賞蹈利傭</hi>
　<hi>徒鬻賣者葢有間矣且太子將為君國子將為臣君臣之分未定而恩義固已接矣則今日之㳺卒未必</hi>
　<hi>不為嗣王之將帥也轡長馭逺有如是哉</hi>
<pb n="17b"/>
諸侯燕禮之義君立阼階之東南南鄉爾卿<hi>句</hi>大夫皆<lb/>
少進<hi>句</hi>定位也君席阼階之上居主位也君獨升立席<lb/>
上西面特立莫敢適之義也<lb/>
　爾與邇同南郷爾卿句絶大夫皆少進句絕少進稍<lb/>
　前也定位者定諸臣之位也適讀為敵自此以下皆<lb/>
　記者舉儀禮正文而釋其義也<hi>長樂陳氏曰爾之者以示其相親而無嫌</hi>
　<hi>於䙝也定位則小卿次上卿大夫次小卿士庶子以次就位是也阼階之上所以為主位而君席之所居者</hi>
　<hi>也西者作成之地也面乎西則其地乃東矣而東者造始之方也能造始則有君之道能作成則有臣之</hi>
<pb n="18a"/>
　<hi>徳是諸侯者屈之而為臣伸之而為君夫卿大夫豈其偶者耶此所以西面獨立而無敢敵者也</hi>
設賔主飲酒之禮也使宰夫為獻主臣莫敢與君亢禮<lb/>
也不以公卿為賔而以大夫為賔為疑也明嫌之義也<lb/>
賔入中庭君降一等而揖之禮之也<lb/>
　獻主代主人舉爵獻賔也君尊臣不敢抗行賔主之<lb/>
　禮宰夫主膳食之官也卑故抗禮無嫌記曰與卿燕<lb/>
　則大夫為賔謂與本國之臣燕則然若鄰國之臣則<lb/>
　以上介為賔也公孤也上公之國得置孤一人公卿<lb/>
<pb n="18b"/>
　之尊次於君復以之為賔則疑於尊卑無辨且嫌於<lb/>
　偪上也大夫位卑雖暫尊之為賔無所嫌疑也○方<lb/>
　氏曰既曰為疑而又曰明嫌者葢疑未至於嫌特明<lb/>
　嫌之義而已<hi>長樂陳氏曰位不辨則名不正等不别則分不明故膳夫者國之膳食之司也</hi>
　<hi>使之為獻主而不以君言君為主而大夫為賔則禮相敵而有所亢矣大夫者知足以帥人者也使之為</hi>
　<hi>賔而不以卿言卿為賔而主之者在君則體相親而有所疑矣疑為其近君也亢為其不臣也易曰君子</hi>
　<hi>以辨上下定民志記亦曰禮所以别嫌明微此膳夫為獻主而大夫為賔之意也</hi>
君舉旅於賔及君所賜爵皆降再拜稽首升成拜明臣<lb/>
<pb n="19a"/>
禮也君答拜之禮無不答明君上之禮也臣下竭力盡<lb/>
能以立功於國君必報之以爵禄故臣下皆務竭力盡<lb/>
能以立功是以國安而君寧禮無不答言上之不虚取<lb/>
於下也上必明正道以道民民道之而有功然後取其<lb/>
什一故上用足而下不匱也是以上下和親而不相怨<lb/>
也和寧禮之用也此君臣上下之大義也故曰燕禮者<lb/>
所以明君臣之義也<lb/>
　先是宰夫代主人行爵酬賔之後君命下大夫二人<lb/>
<pb n="19b"/>
　媵爵公取此媵爵以酬賔賔以旅酬於西階上旅序<lb/>
　也以次序勸卿大夫飲酒也此之謂君舉旅於賔也<lb/>
　君所賜爵則特賜臣下之爵也此二者賔皆降西階<lb/>
　下再拜稽首公命小臣辭則賔升而成拜謂復再拜<lb/>
　稽首也先時以君辭之於禮未成故云成拜也○楊<lb/>
　氏曰按公取媵爵以酬賔此别是一禮與尋常酬賔<lb/>
　不同此所謂公為賔舉旅也燕禮君使宰夫為獻主<lb/>
　以臣莫敢與君抗禮也今君舉觶於西階之上以酬<lb/>
<pb n="20a"/>
　賔可乎葢君臣之際其分甚嚴其情甚親使宰夫為<lb/>
　獻主所以嚴君臣之分今舉觶以酬賔賔西階下拜<lb/>
　小臣辭升成拜公奠觶答再拜公卒觶賔下拜公答<lb/>
　再拜畧去勢分極其謙卑所以通君臣之情也註云<lb/>
　不言君酬於西階上及君反位尊君空其文也此又<lb/>
　所以嚴君臣之分也<hi>嚴陵方氏曰舉旅即下言舉旅行酬也旅序也舉爵以序行酬</hi>
　<hi>酢之禮也郷飲酒禮亦謂之相旅即中庸所謂旅酬是也君所賜爵謂旅酬之外君有特賜之爵也升成</hi>
　<hi>拜者既降階而拜又升而拜以成前拜之禮故也賔必再拜以明臣下竭力盡能以立功於國君必答拜</hi>
<pb n="20b"/>
　<hi>以明君上𤼵爵賜禄以報功於臣故曰明臣禮也又曰明君上之禮也或言君或言臣或言臣下或言君</hi>
　<hi>臣上下皆互相備也言上則不特主君言下則不特主臣力言其才能言其藝民旣有功則興事造業生</hi>
　<hi>財有道矣夫然後取之以什一之法也道之至於有功然後取之此其不虚取於民也寡乎什一則上之</hi>
　<hi>用不足多乎什一則下之財或匱唯其取之以什一故繼之上用足而下不匱也什一為天下之正如此</hi>
　<hi>亦由乎上之人明正道以行之而已和寧禮之用也以其國安而君寧故曰寧論語曰禮之用和為貴曲</hi>
　<hi>禮曰人有禮則安皆以是而已夫君臣上下之大義不過如此故曰燕禮所以明君臣之義也</hi>
席小卿次上卿大夫次小卿士庶子以次就位於下獻<lb/>
君君舉旅行酬而后獻卿卿舉旅行酬而后獻大夫大<lb/>
<pb n="21a"/>
夫舉旅行酬而后獻士士舉旅行酬而后獻庶子俎豆<lb/>
牲體薦羞皆有等差所以明貴賤也<lb/>
　設席之位上卿在賔席之東小卿在賔席之西皆是<lb/>
　南靣東上而遥相次此所謂小卿次上卿也大夫在<lb/>
　小卿之西是大夫次小卿也士受獻于西階之上退<lb/>
　立于阼階下西靣北上庶子受獻于阼階上亦退立<lb/>
　于阼階下庶子次於士是士庶子以次就位于下也<lb/>
　獻君者主人酌以獻也公取媵爵以酬賔賔以旅酬<lb/>
<pb n="21b"/>
　於西階上此所謂獻君君舉旅行酬也而后獻卿者<lb/>
　亦主人獻之也公又行一爵亦媵者之爵也若卿若<lb/>
　賔惟公所酬卿亦以旅于西階之上禮亦如初此亦<lb/>
　是君舉旅而言卿舉者葢君為卿舉耳下言大夫舉<lb/>
　旅士舉旅其義同而後獻大夫亦主人之獻也公又<lb/>
　舉奠觶以賜是為大夫舉旅也主人獻士公復賜之<lb/>
　是為士舉旅也公舉旅之禮止於士不及庶子矣而<lb/>
　后獻庶子者主人獻之于阼階之上也牲狗也○疏<lb/>
<pb n="22a"/>
　曰公及卿大夫士等牲體薦羞之等差燕禮不載<hi>藍田</hi>
　<hi>吕氏曰禮之所貴別而已矣親疏長㓜貴賤賢不肖皆別也大別之中又有細別存焉均親也而有斬衰</hi>
　<hi>大功小功緦麻袒免之異均長也而有父事兄事肩隨之異故以賤事貴有十等焉所謂王公卿士皂輿</hi>
　<hi>𨽻僚僕臺也君者積尊而為之也苟無差等民可得而犯之貴貴之義有所不行此亂之所由生也燕禮</hi>
　<hi>之别故上卿小卿大夫士庶子其席其就位皆有次獻君獻卿獻大夫獻士獻庶子及舉旅行酬皆有序</hi>
　<hi>俎豆牲體薦羞皆有等差君臣貴賤之義極其宻察至于此者所以防亂也</hi>
　　聘義第四十八<lb/>
　　　吕氏曰天子之與諸侯諸侯之與鄰國皆有朝<lb/>
<pb n="22b"/>
　　　禮有聘禮朝則相見聘則相問也朝宗覲遇㑹<lb/>
　　　同皆朝也存頫省聘問皆聘也故聘禮有天子<lb/>
　　　所以撫諸侯者大行人嵗徧存三嵗徧頫五嵗<lb/>
　　　徧省是也有諸侯所以事天子者大行人時聘<lb/>
　　　以結諸侯之好殷頫以除邦國之慝是也有鄰<lb/>
　　　國交修其好者大行人諸侯之邦交嵗相問殷<lb/>
　　　相聘是也儀禮所載鄰國交聘之禮也聘義者<lb/>
　　　釋聘禮之義<lb/>
<pb n="23a"/>
聘禮上公七介侯伯五介子男三介所以明貴賤也<lb/>
　此言卿出聘之介數上公七介者上公親行則介九<lb/>
　人諸侯之卿禮下於君二等故七介也以下放此○<lb/>
　吕氏曰古者賔必有介介副也所以輔行斯事致文<lb/>
　於斯禮者也<hi>嚴陵方氏曰上公即九命作伯之上公也王之三公八命而已以其加三公之</hi>
　<hi>一命故以上言之周官行人上公介九人侯伯七人子男五人此言七介五介三介者以大聘使卿其禮</hi>
　<hi>各下其君二等故也以爵有貴賤則其介有多寡故曰所以明貴賤也</hi>
介紹而傳命君子於其所尊弗敢質敬之至也<lb/>
<pb n="23b"/>
　紹繼也其位相承繼也先時上擯入受主君之命出<lb/>
　而傳與承擯承擯傳與末擯此是傳而下也賔之末<lb/>
　介受命於末擯而傳與次介次介傳與上介上介傳<lb/>
　與賔是傳而上也此所謂介紹而傳命也質正也於<lb/>
　所尊者不敢正自相當故以介傳命敬之至也賔在<lb/>
　大門外西北靣介自南向北為序主君在内迎擯者<lb/>
　出大門自北向南為序<hi>嚴陵方氏曰介有三等末介傳中介中介傳上介以相繼</hi>
　<hi>而傳之故曰介紹而傳命也紹而傳命則命不直達矣葢以主君之尊而使臣之卑不敢與之亢禮故也</hi>
<pb n="24a"/>
　<hi>故曰弗敢質質對也</hi>
三讓而后傳命三讓而后入廟門三揖而后至階三讓<lb/>
而后升所以致尊讓也<lb/>
　疏曰三讓而后傳命者謂賔在大門外見主人陳擯<lb/>
　以大客之禮待己巳不敢當三度辭讓主人不許乃<lb/>
　後傳聘君之命也三讓而后入廟門者謂賔既傳命<lb/>
　之後主君延賔而入至廟將欲廟受賔不敢當之故<lb/>
　三讓而後入主君在東賔差退在西相向三讓乃入<lb/>
<pb n="24b"/>
　廟門也三揖而後至階者初入廟門一揖也當階北<lb/>
　靣又揖二揖也當碑又揖三揖也三讓而後升者謂<lb/>
　主君揖賔至階主君讓賔升賔讓主君如此者三主<lb/>
　君乃先升賔乃升也<lb/>
君使士迎于竟<hi>境</hi>大夫郊勞<hi>去聲</hi>君親拜迎于大門之内<lb/>
而廟受北靣拜貺拜君命之辱所以致敬也敬讓也者<lb/>
君子之所以相接也故諸侯相接以敬讓則不相侵陵<lb/>
　郊勞勞之于近郊也用束帛北靣拜貺亦主君之拜<lb/>
<pb n="25a"/>
　也其拜於阼階上拜君命之辱者釋北靣拜貺之義<lb/>
　也<hi>嚴陵方氏曰迎於竟則使士勞于郊則使大夫因為之隆殺焉廟受者受使者所䘖之命也受必於</hi>
　<hi>廟所以致敬也拜貺者拜受所賜之物也拜辱見曲禮解侵言自此以侵彼陵言自下以陵上</hi>
卿為上擯大夫為承擯士為紹擯君親禮賔賔私靣私<lb/>
覿致饔餼<hi>吁既反</hi>還<hi>旋/</hi>圭璋賄贈饗食<hi>嗣</hi>燕所以明賔客<lb/>
君臣之義也<lb/>
　卿主國之卿也承擯者承副上擯也紹擯者繼續承<lb/>
　擯也賔行聘事畢主國君親執醴以禮賔是君親禮<lb/>
<pb n="25b"/>
　賔也私靣謂私以己禮物靣見主國之卿大夫也私<lb/>
　覿私以己禮物覿見主國之君也牲殺者曰饔生者<lb/>
　曰餼致饔餼者聘覿皆畢賔介就館主君使卿致饔<lb/>
　餼之禮於賔也還圭璋者賔來時執以為信主君既<lb/>
　受之矣今將去君使卿送至賔館以還之也還玉畢<lb/>
　加以賄贈之禮經云賄用束紡紡今之絹也饗禮食<lb/>
　禮皆在朝燕禮在寢一食再饗燕無常數○吕氏曰<lb/>
　擯者主國之君所使接賔者也主之有擯猶賔之有<lb/>
<pb n="26a"/>
　介也擯有三者以多為文也大宗伯朝覲㑹同則為<lb/>
　上相相即擯也入詔禮曰相出接賔曰擯宗伯卿也<lb/>
　故曰卿為上擯小行人諸侯入王則為承而擯行人<lb/>
　大夫也故曰大夫為承擯士職卑承官之乏以繼擯<lb/>
　之事故曰士為紹擯也使臣之義則致其君臣之敬<lb/>
　於所聘之君主君之義則致其賔主之敬於來聘之<lb/>
　臣也<hi>嚴陵方氏曰擯者主國接賔之人而為之執事者也周官司儀所謂掌賔客擯相之禮是矣言</hi>
　<hi>上擯則知承之為中擯紹之為末擯矣見主國之臣則曰靣見主國之君則曰覿者與君言郷臣言靣同</hi>
<pb n="26b"/>
　<hi>義</hi>
故天子制諸侯比年小聘三年大聘相厲以禮使者聘<lb/>
而誤主君弗親饗食也所以愧厲之也諸侯相厲以禮<lb/>
則外不相侵内不相陵此天子之所以養諸侯兵不用<lb/>
而諸侯自為正之具也<lb/>
　天子制諸侯者天子制此禮而使諸侯行之也比年<lb/>
　每嵗也小聘使大夫大聘使卿誤謂禮節錯誤也○<lb/>
　吕氏曰上下不交則天下無邦人道所以不能羣也<lb/>
<pb n="27a"/>
　故先王之御諸侯使之相交以修其好必使之相敬<lb/>
　以全其交其相交也必求乎疏數之中故比年小聘<lb/>
　三年大聘也其相敬也必相厲以禮故使者之誤主<lb/>
　君不親饗食以愧厲之然後仁逹而禮行外則四鄰<lb/>
　相親而不相侵内則君臣有義而不相陵也先王制<lb/>
　禮以善養人於無事之際多為升降之文酬酢之節<lb/>
　賔主有司有不可勝行之憂先王未之有改者葢以<lb/>
　養其徳意使之安於是而不憚也故不安於偷惰而<lb/>
<pb n="27b"/>
　安於行禮不耻於相下而耻於無禮也天子以是養<lb/>
　諸侯諸侯以是養其士大夫上下交相養此兵所以<lb/>
　不用天下所以平也節文之多惟聘射之禮為然養人之<lb/>
　至者也諸侯自為正於射禮聘禮二禮之義天子養諸侯<lb/>
　之意為深故其義皆曰兵不用自為正之具也<hi>長樂陳氏</hi>
　<hi>曰使者得禮而榮君之命則有光華失禮而辱君之命則有愧耻故厲其使所以厲其君厲其君則敬讓</hi>
　<hi>行而兵不用矣古之人以禮相愧厲而不以怒此所以相成之道也此孔子所以貴使於四方不辱君命</hi>
　<hi>也</hi>
<pb n="28a"/>
以圭璋聘重禮也已聘而還圭璋此輕財而重禮之義<lb/>
也諸侯相厲以輕財重禮則民作讓矣<lb/>
　聘使之行禮於君則用圭於夫人則用璋其行享禮<lb/>
　於君則束帛加璧於夫人則琮享猶獻也及禮畢則<lb/>
　還其圭璋者以圭璋是行禮之器故重之而不敢受<lb/>
　也璧琮與幣皆財也財在所輕故受而不還故曰此<lb/>
　輕財而重禮之義也○吕氏曰諸侯相厲以輕財而<lb/>
　重禮則遠利而有耻所以民作讓<hi>藍田吕氏曰聘禮行人執圭璋以致</hi>
<pb n="28b"/>
　<hi>命天下之寶無尚於玉君子以玉比徳焉言重吾聘禮如玉之重且以逹其君之信也聘君以圭聘夫人</hi>
　<hi>以璋半圭曰璋取法於陰陽之義也其圭璋典瑞所謂瑑圭璋璧琮以頫聘者也還圭璋而不還璧琮饗</hi>
　<hi>幣者聘以致命饗以致獻重命而輕獻所謂輕財而重禮也</hi>
主國待客出入三積<hi>子賜反</hi>餼客於舍五牢之具陳於内<lb/>
米三十車禾三十車芻薪倍禾皆陳於外乗禽日五䨇<lb/>
羣介皆有餼牢壹食再饗燕與時賜無數所以厚重禮<lb/>
也古之用財者不能均如此然而用財如此其厚者言<lb/>
盡之於禮也盡之於禮則内君臣不相陵而外不相侵<lb/>
<pb n="29a"/>
故天子制之而諸侯務焉爾<lb/>
　出既行也入始至也積謂饋之牢禮米禾芻薪之屬<lb/>
　其來與去皆三饋之積故云出入三積也餼客於舍<lb/>
　謂致饗餼於賔之館舍也三牲備為一牢五牢之具<lb/>
　陳於内謂餁一牢在賔館西階腥二牢在賔館東階<lb/>
　餼二牢在賔館門内之西也禾槀實并刈者也米車<lb/>
　設於門東禾車設於門西倍禾倍其數也禮註云薪<lb/>
　從米芻從禾疏云薪以炊㸑故從米芻以食馬故從<lb/>
<pb n="29b"/>
　禾此四物皆在門外乗禽乗行羣匹之禽鴈鶩之屬<lb/>
　也掌客云凡禮賔客國新殺禮凶荒殺禮札喪殺禮<lb/>
　禍烖殺禮在野在外殺禮故曰古之用財者不能均<lb/>
　如此言不能皆如此豐厚也然而於聘禮則用財如<lb/>
　此之厚者是欲極盡之於禮也用財雖厚盡禮而止<lb/>
　不敢加美以没禮故内不相陵外不相侵皆為有禮<lb/>
　以制之故也<hi>嚴陵方氏曰主國謂主君之國也出入謂從來訖去也積若委積之積羣介皆</hi>
　<hi>有餼牢則無餁腥矣以殺於使臣故也燕盛於饗饗盛於食於食則一於饗則再於燕則與時賜無數盡</hi>
<pb n="30a"/>
　<hi>之於禮則人各守其分故内君臣不相陵外不相侵也○石林葉氏曰餼牢天産陽物也故陳於内米禾</hi>
　<hi>芻薪地産陰物也故陳於外饗所以訓恭儉也故至于再燕與時賜以示慈惠也故無數聘禮雖具如此</hi>
　<hi>而財有所不及則不必備然而苟有其財亦未嘗不盡於禮此先王所以養諸侯而兵不用也</hi>
聘射之禮至大禮也質明而始行事日幾中而后禮成<lb/>
非强有力者弗能行也故强有力者將以行禮也酒清<lb/>
人渇而不敢飲也肉乾人飢而不敢食也日莫人倦齊<lb/>
莊正齊而不敢解惰以成禮節以正君臣以親父子以<lb/>
和長㓜此衆人之所難而君子行之故謂之有行有行<lb/>
<pb n="30b"/>
之謂有義有義之謂勇敢故所貴於勇敢者貴其能以<lb/>
立義也所貴於立義者貴其有行也所貴於有行者貴<lb/>
其行禮也故所貴於勇敢者貴其敢行禮義也故勇敢<lb/>
强有力者天下無事則用之於禮義天下有事則用之<lb/>
於戰勝用之於戰勝則無敵用之於禮義則順治外無<lb/>
敵内順治此之謂盛徳故聖王之貴勇敢强有力如此<lb/>
也勇敢强有力而不用之於禮義戰勝而用之於爭闘<lb/>
則謂之亂人刑罰行於國所誅者亂人也如此則民順<lb/>
<pb n="31a"/>
治而國安也<lb/>
　吕氏曰節文之多惟聘射之禮為然故曰至大禮也<lb/>
　君臣父子長㓜之義皆形見於節文之中人之所難<lb/>
　我之所安人之所懈我之所敬故能行之者君子也<lb/>
　君子自養其强力勇敢之氣一用之於義禮戰勝而<lb/>
　教化行矣此國之所以安也射禮諸侯之射必先行<lb/>
　燕禮卿大夫士之射必先行郷飲酒之禮酬獻之節<lb/>
　極為繁縟故有酒清肉乾而不敢飲食者若聘禮則<lb/>
<pb n="31b"/>
　受聘受享請覿然後酌醴禮賔無酒清肉乾之事特<lb/>
　以節文之繁與射禮等皆至日幾中而后禮成故與<lb/>
　射禮兼言之也<hi>長樂陳氏曰聘之為禮養諸侯而兵不用射之為禮亦養諸侯而兵不用</hi>
　<hi>是皆至大之禮非强有力者不能行之齊以言其心莊以言其容正齊以言其儀言養諸侯而兵不用又</hi>
　<hi>曰天下有事用之於戰勝何也葢先王之禮可以常安而不能使安之必常可以杜亂而不能使亂之必</hi>
　<hi>杜禮義在我而兵戰在天在我者不可不修在天者順之而已故用之於兵戰亦至於無敵也○朱子曰</hi>
　<hi>按疏云此雖總結聘射然自酒清肉乾日莫成禮父子長㓜之語似據射郷而言恐射郷之義失次在此</hi>
　<hi>或相因而言歟</hi>
<pb n="32a"/>
子貢問於孔子曰敢問君子貴玉而賤䃉者何也為玉<lb/>
之寡而䃉之多與孔子曰非為䃉之多故賤之也玉之<lb/>
寡故貴之也夫昔者君子比徳於玉焉温潤而澤仁也<lb/>
縝宻以栗知也廉而不劌<hi>姑衛反</hi>義也垂之如隊<hi>墜</hi>禮也<lb/>
叩之其聲清越以長其終詘<hi>屈</hi>然樂也瑕不揜瑜瑜不<lb/>
揜瑕忠也孚<hi>如字</hi>尹<hi>如字</hi>旁逹信也氣如白虹天也精神見<lb/>
于山川地也圭璋特逹徳也天下莫不貴者道也詩云<lb/>
言念君子温其如玉故君子貴之也<lb/>
<pb n="32b"/>
　鄭氏曰䃉石似玉縝緻也栗堅貎劌傷也義者不苟<lb/>
　傷人越猶揚也詘絕止貎樂記曰止如稾木瑕玉之<lb/>
　病也瑜其中間美者○陸氏曰尹正也孚尹猶言信<lb/>
　正○應氏曰尹當作允孚允皆信也○疏曰圭璋特<lb/>
　逹謂行聘之時惟執圭璋特得通逹不加餘幣也○<lb/>
　馬氏曰能柔能剛能抑能揚能斂能彰而能備精粗<lb/>
　之美以全天人之道者玉之為物也能柔則温潤而<lb/>
　澤所以為仁能剛則亷而不劌所以為義能抑則垂<lb/>
<pb n="33a"/>
　之如隊所以為禮能揚則其聲清越以長其終詘然<lb/>
　所以為樂能斂則縝宻以栗所以為智能彰則瑕不<lb/>
　掩瑜瑜不掩瑕所以為忠孚尹於中旁逹於外所以<lb/>
　為信始之以仁而成之以信凡此皆粗而為人道也<lb/>
　於氣如白虹所以為天精神見于山川所以為地圭<lb/>
　璋特逹所以為徳天下莫不貴之所以為道凡此皆<lb/>
　精而為天道也七者合而言之皆謂之徳君子所貴<lb/>
　以此徳也温者徳之始言始所以見終論語言孔子<lb/>
<pb n="33b"/>
　之五徳則始於温䕫教胄子以四徳亦始於温詩亦<lb/>
　曰温温恭人惟徳之基古人用玉皆象其美若鎮圭<lb/>
　以召諸侯以恤凶荒用其仁也齊有食玉用其智也<lb/>
　牙璋以起軍旅用其義也國君相見以瑞相享以璧<lb/>
　用其禮也樂有鳴球服有佩玉用其樂也邦國玉節<lb/>
　用其信也琬以結好琰以除慝用其忠也兩圭祀地<lb/>
　黄琮禮地用其能逹於地也四圭祀天蒼璧禮天用<lb/>
　其能逹於天也圭璋特逹用其能逹於徳也已聘而<lb/>
<pb n="34a"/>
　還圭璋已朝而班瑞此皆古之為器而用玉之美者<lb/>
　也古之善比君子於玉者曰言念君子温其如玉曰<lb/>
　追琢其章金玉其相曰如圭如璧曰有美玉於斯韞<lb/>
　匵而藏諸曰玉振終條理曰瑾瑜匿瑕曰如玉如瑩<lb/>
　爰變丹青此古人比君子於玉者也○石梁王氏曰<lb/>
　因聘禮用玉故論玉之徳以結此篇<hi>石林葉氏曰人之大徳曰仁故</hi>
　<hi>先温潤而澤有仁未嘗無知故次之以縝密以栗有知矣非義則不足以制事故次之以亷而不劌義所</hi>
　<hi>以充實乎内禮所以節文乎外故次之以垂之如隊立於禮必成之以樂故次之以其聲清越以長自仁</hi>
<pb n="34b"/>
　<hi>而至成於樂則修身之至矣可以出而應物故忠者不欺於内外則次之以瑕瑜不相揜也忠以待物而</hi>
　<hi>物必信故次之以孚尹旁逹也忠信人徳而已人徳備則與天地參故次之以氣如白虹精神見乎山川</hi>
　<hi>也與天地參則歸於徳而退藏於道矣故終之以圭璋特逹天下莫不貴者也</hi>
　　喪服四制第四十九<lb/>
　　　疏曰以其記喪服之制取於仁義禮智也<lb/>
凡禮之大體體天地法四時則陰陽順人情故謂之禮<lb/>
訾<hi>紫</hi>之者是不知禮之所由生也夫禮吉凶異道不得<lb/>
相干取之陰陽也喪有四制變而從宜取之四時也有<lb/>
<pb n="35a"/>
恩有理有節有權取之人情也恩者仁也理者義也節<lb/>
者禮也權者知也仁義禮知人道具矣<lb/>
　體天地以定尊卑法四時以為往來則陰陽以殊吉<lb/>
　凶順人情以為隆殺先王制禮皆本於此不獨喪禮<lb/>
　為然也故曰凡禮之大體吉凶異道以下始專以喪<lb/>
　禮言之喪有四制謂以恩制以義制以節制以權制<lb/>
　也<hi>嚴陵方氏曰恩則有所愛故曰仁理則有所冝故曰義節則有所制故曰禮權則有所明故曰知此</hi>
　<hi>四者人之所由廢一不可也取之者謂取而法之故也其所謂則也順也葢亦若是而已○馬氏曰天地</hi>
<pb n="35b"/>
　<hi>者禮之本也陰陽者禮之端也四時者禮之柄也人情者禮之道也恩義所以厚其死節權所以存其生</hi>
　<hi>厚其死者故為父斬衰三年為君亦斬衰三年存其生者故曰毁不滅性不以死傷生也</hi>
其恩厚者其服重故為父斬衰三年以恩制者也<lb/>
　疏曰父最恩深故特舉父而言之其實門内諸親為<lb/>
　之著服皆是恩制也<hi>嚴陵方氏曰天生時地生財人其父生則恩之厚者莫如父服</hi>
　<hi>之重者莫如斬衰</hi>
門内之治恩揜義門外之治義斷恩資於事父以事君<lb/>
而敬同貴貴尊尊義之大者也故為君亦斬衰三年以<lb/>
<pb n="36a"/>
義制者也<lb/>
　門内主恩故常揜蔽公義門外主義故常斷絕私恩<lb/>
　父母之喪三年不從政恩揜義也有君喪服於身不<lb/>
　敢私服義斷恩也資猶取也用也用事父之道以事<lb/>
　君故其敬同也人臣為君重服乃貴貴尊尊之大義<lb/>
　故曰以義制者也然五服皆有義服亦是以義制此<lb/>
　舉重者言之耳<hi>藍田吕氏曰極天下之愛莫愛於父極天下之敬莫敬於君愛敬生乎心</hi>
　<hi>與生俱生者故門内以親為重故為父斬衰親親之至也門外以君為重故為君亦斬衰尊尊之至也内</hi>
<pb n="36b"/>
　<hi>外尊親其義一也故以事父之義施之君此君之服以義制者也</hi>
三日而食三月而沐期而練毀不滅性不以死傷生也<lb/>
喪不過三年苴衰不補墳墓不培祥之日鼓素琴告民<lb/>
有終也以節制者也<lb/>
　三日而食始食粥也𦵏而虞祭始沐不補雖破不補<lb/>
　完也不培一成丘壟之後不再加益其土也祥日大<lb/>
　祥之日也素琴無漆飾也與素几素俎之素同<hi>嚴陵方氏</hi>
　<hi>曰練謂練帛以為冠毁謂瘠其身毁而過制則傷生矣鼔琴固所以散哀止以素而不加飾以示有漸也</hi>
<pb n="37a"/>
　<hi>凡此皆以禮節之而不使過哀焉</hi>
資於事父以事母而愛同天無二日土無二王國無二<lb/>
君家無二尊以一治之也故父在為母齊衰期者見無<lb/>
二尊也<lb/>
　齊衰之服期而除之以心喪終三年<hi>馬氏曰資於事父以事母而愛</hi>
　<hi>同故父在為母齊衰期以權制者也○程子曰古之父在為母服期今則皆為三年之喪皆為三年之喪</hi>
　<hi>則家有二尊矣可無嫌乎處今之宜服齊衰一年外以墨衰終月筭可以合古之禮全今之制</hi>
杖者何也爵也三日授子杖五日授大夫杖七日授士<lb/>
<pb n="37b"/>
杖或曰擔<hi>瞻</hi>主或曰輔病婦人童子不杖不能病也百<lb/>
官備百物具不言而事行者扶而起言而后事行者杖<lb/>
而起身自執事而后行者靣垢而已秃者不髽傴<hi>其縷反</hi>
者不袒跛者不踊老病不止酒肉凡此八者以權制者<lb/>
也<lb/>
　疏曰杖之所設本為扶病而以爵者有徳其恩必深<lb/>
　其病必重故杖為爵者而設故云爵也遂歷叙有爵<lb/>
　之人故云三日授子杖五日授大夫杖七日授士杖<lb/>
<pb n="38a"/>
　喪服傳云無爵而杖者何擔主也擔假也尊其為主<lb/>
　假之以杖或曰輔病者喪服傳云非主而杖者何輔<lb/>
　病也謂庶子以下皆杖為輔病故也婦人未成人之<lb/>
　婦人童子㓜少之男子百官備謂王侯也委任百官<lb/>
　不假自言而事得行故許子病深雖有扶病之杖亦<lb/>
　不能起故又須人扶乃起也大夫士既無百官百物<lb/>
　須己言而后喪事乃行故不許極病所以杖而起不<lb/>
　用扶也庶人卑無人可使但身自執事不可許病故<lb/>
<pb n="38b"/>
　有杖不用但使靣有塵垢之容而己子於父母貴賤<lb/>
　情同而病不得一故為權制秃者無髪女秃不髽故<lb/>
　男子秃亦不免也袒者露膊傴者可憎故不袒也踊<lb/>
　是跳躍跛人脚蹇故不跳躍也老及病者身己羸瘠<lb/>
　又使備禮必至滅性故酒肉養之此八者謂應杖不<lb/>
　杖不應杖而杖一也扶而起二也杖而起三也靣垢<lb/>
　四也秃者五也傴者六也跛者七也老病者八也喪<lb/>
　大記大夫與士之喪皆云三日授子杖謂為親也此<lb/>
<pb n="39a"/>
　云五日七日為君也<hi>藍田吕氏曰先王制禮不遂其所不得申上文父在為母齊衰</hi>
　<hi>期是也不施於所不必用婦人童子不杖是也不責其所不能給身自執事靣垢而已是也不必其所不</hi>
　<hi>能行秃者不髽傴者不袒之類是也四者禮有所不能行故以權制之也</hi>
始死三日不怠三月不解期悲哀三年憂恩之殺也聖<lb/>
人因殺以制節此喪之所以三年賢者不得過不肖者<lb/>
不得不及此喪之中庸也王者之所常行也書曰高宗<lb/>
諒闇三年不言善之也<lb/>
　自三日不怠以至於三年憂其哀漸殺而輕故曰恩<lb/>
<pb n="39b"/>
　之殺也○鄭氏曰諒古作梁楣謂之梁闇讀如鶉䳺<lb/>
　之䳺闇謂廬也廬有梁者所謂柱楣也<hi>藍田吕氏曰子之於親天</hi>
　<hi>性也不可解於心也執親之喪創鉅痛甚雖日月之久豈有殺乎此君子所以有終身之憂然喪必有月</hi>
　<hi>筭服必有變除天地已易四時已變哀之感者亦安能無殺創鉅者其日久痛甚者其愈遲此以恩之薄</hi>
　<hi>厚而有久近之殺也三日不怠三月不解期悲哀三年憂此以日月之久近而有哀戚之殺也始死哭不</hi>
　<hi>絕聲水漿不入口者三日此三日不怠也未葬哭無時居倚廬寢不絶絰帶此三月不解者也既虞卒哭</hi>
　<hi>唯朝夕哭此其悲哀者也既練不朝夕哭哭無時謂哀至則哭此三年憂者也君子之居喪期合乎中者</hi>
　<hi>也有如是之隆殺聖人因隆殺而致其禮所謂品節斯斯之謂禮者也禮者所以教民之中故三年之喪</hi>
<pb n="40a"/>
　<hi>賢者不得過不肖者不敢不勉也三年之喪自天子逹於庶人古之道也書獨稱高宗諒闇三年不言者</hi>
　<hi>先王之禮墜王者之貴有不能行之者高宗以善喪聞而廢禮所由興故善之也</hi>
王者莫不行此禮何以獨善之也曰高宗者武丁武丁<lb/>
者殷之賢王也繼世即位而慈良於喪當此之時殷衰<lb/>
而復興禮廢而復起故善之善之故載之書中而高之<lb/>
故謂之高宗三年之喪君不言書云高宗諒闇三年不<lb/>
言此之謂也然而曰言不文者謂臣下也<lb/>
　君不言謂百官百物不言而事行者也臣下不能如<lb/>
<pb n="40b"/>
　此必言而後事行但不文其言辭耳故曰言不文者<lb/>
　謂臣下也<hi>山陰陸氏曰孝常行也今載而高之則以不能喪者多故也</hi>
禮斬衰之喪唯而不對齊衰之喪對而不言大功之喪<lb/>
言而不議緦小功之喪議而不及樂<lb/>
　説見間傳<lb/>
父母之喪衰冠繩纓菅屨三日而食粥三月而沐期十<lb/>
三月而練冠三年而祥比終茲三節者仁者可以觀其<lb/>
愛焉知者可以觀其理焉彊者可以觀其志焉禮以治<lb/>
<pb n="41a"/>
之義以正之孝子弟弟貞婦皆可得而察焉<lb/>
　比及也三月一節也練一節也祥一節也非仁者不<lb/>
　足以盡愛親之道故於仁者觀其愛非知者不足以<lb/>
　䆒居喪之理故於知者觀其理非强者不足以守行<lb/>
　禮之志故於强者觀其志一説理治也謂治斂殯葬<lb/>
　祭之事惟知者能無悔事也故曰觀其理篇首言仁<lb/>
　義禮知為四制之本此獨曰禮以治之義以正之者<lb/>
　葢恩亦兼義權非悖禮也孝子弟弟貞婦專言門内<lb/>
<pb n="41b"/>
　之治而不及君臣者亦章首專言父母之喪而恩制<lb/>
　為四制之首故也<hi>藍田吕氏曰父母之喪其大變有三始死至于三月一也十三月而</hi>
　<hi>練二也三年而祥三也莫不執喪也善於此者難莫不善其始也善於終者難故終茲三節以善喪稱者</hi>
　<hi>則孝子弟弟貞婦可得而知也惻怛痛疾悲哀志懑非仁者之篤於親則不能也然哭踊無節喪期無數</hi>
　<hi>服不别精粗位不别賔主乃野人夷狄直情徑行者其知不足道也哀之𤼵於容體𤼵於聲音𤼵於言語</hi>
　<hi>𤼵於飲食𤼵於居處𤼵於衣服輕重有等變除有節至於襲含斂殯之具賔客弔哭之文無所不中於禮</hi>
　<hi>非知者之明於理則不能也然有其文矣實不足以稱之有其始矣力不足以終之其强不足道也喪事</hi>
　<hi>不敢不勉此强有志者之所能也故古之善觀人者察其言動之所趨而知其情驗其行事之所久而知</hi>
<pb n="42a"/>
　<hi>其徳親喪者人之所自致者也哭死而哀非為生者則其仁可知矣生事之以禮死葬之以禮祭之以禮</hi>
　<hi>則其知可知矣先王制禮不敢不及則其强可知矣故君子之觀人常於此而得之</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記大全卷三十<lb/>
</p>
<p>
</p>
  </div>
</body>
</text>
</TEI>
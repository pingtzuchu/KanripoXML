<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記大全卷十五</head> <lb/>
    <p>
<pb n="1a"/>
欽定四庫全書<lb/>
　禮記大全卷十五<lb/>
　　　　　　　　　　　　明　胡廣等　撰<lb/>
　　喪服小記第十五<lb/>
　　　朱子曰小記是解喪服傳<lb/>
斬衰括髪以麻為母括髮以麻免<hi>問</hi>而以布<lb/>
　斬衰主人為父之服也親始死子服布深衣去吉冠<lb/>
　而猶有笄縱徒跣扱深衣前衽於帶將小斂乃去笄<lb/>
<pb n="1b"/>
　縱著素冠斂訖去素冠而以麻自項而前交於額上<lb/>
　郤而繞於紒如著幓頭然幓頭今人名掠髪此謂括<lb/>
　髪以麻也母死亦然故云為母括髪以麻言此禮與<lb/>
　喪父同也免而以布専言為母也葢父喪小斂後拜<lb/>
　賓竟子即堂下之位猶括髪而踊母喪則此時不復<lb/>
　括髪而著布免以踊故云免而以布也笄縱説見内<lb/>
　則免見檀弓<hi>朱子曰括髪是束髪為髻鄭氏儀禮註及疏以男子括髪與免及婦人髽皆云</hi>
　<hi>如著幓頭然所謂幓頭即如今之掠頭編子自項而前交於額上却繞髻也○山隂陸氏曰士喪禮主人</hi>
<pb n="2a"/>
　<hi>髻髪袒衆主人免于房婦人髽于室則袒括髪一人而已諸子皆免</hi>
齊衰惡笄以終喪<lb/>
　婦人居齊衰之喪以榛木為笄以卷髪謂之惡笄以<lb/>
　終喪者謂中間更無變易至服竟則一并除之也<lb/>
男子冠<hi>平聲</hi>而婦人笄男子免而婦人髽<hi>莊加反</hi>其義為男<lb/>
子則免為婦人則髽<lb/>
　吉時男子首有吉冠婦人首有吉笄若親始死男去<lb/>
　冠女則去笄父喪成服也男以六升布為冠女則箭<lb/>
<pb n="2b"/>
　篠為笄若喪母男則七升布為冠女則榛木為笄故<lb/>
　云男子冠而婦人笄也男子免而婦人髽者言今遭<lb/>
　齊衰之喪當男子著免之時婦人則髽其首也髽有<lb/>
　二斬衰則麻髽齊衰則布髽皆名露紒其義為男子<lb/>
　則免為婦人則髽者言其義不過以此免與髽分别<lb/>
　男女而已<lb/>
苴<hi>雎</hi>杖竹也削杖桐也<lb/>
　竹杖圓以象天削杖方以象地父母之别也○疏曰<lb/>
<pb n="3a"/>
　苴者黯也必用竹者以其體圓性貞四時不改明子<lb/>
　為父禮伸痛極自然圓足有終身之痛也削者殺也<lb/>
　桐隨時凋落謂母喪外雖削殺服從時除而終身之<lb/>
　心當與父同也<lb/>
祖父卒而后為祖母後者三年<lb/>
　適孫無父既為祖三年矣今祖母又死亦終三年之<lb/>
　制葢祖在而喪祖母則如父在而為母期也子死則<lb/>
　孫為後故以為後者言之<lb/>
<pb n="3b"/>
為<hi>去聲</hi>父母長子稽顙大夫弔之雖緦必稽顙<lb/>
　服重者先稽顙而後拜賓服輕者先拜賓而後稽顙<lb/>
　父母尊也長子正體也故從重大夫弔於士是以尊<lb/>
　臨卑雖是緦服之喪亦必稽顙而後拜葢尊大夫不<lb/>
　敢以輕待之也<lb/>
婦人為<hi>去聲</hi>夫與長子稽顙其餘則否<lb/>
　婦人受重於他族故夫與長子之喪則稽顙其餘謂<lb/>
　父母也降服移天其禮殺矣<hi>長樂陳氏曰稽顙猶稽首也禮非至尊不稽首</hi>
<pb n="4a"/>
　<hi>則喪非至重不稽顙矣然有非至重而稽顙者非以其至親則以弔者之尊也故為父母長子稽顙以至</hi>
　<hi>親也大夫弔之雖緦必稽顙以弔者之尊也婦人移天於夫而傳重於長子故雖父母不稽顙所稽顙者</hi>
　<hi>夫與長子而已以所受於此者重則所報於彼者殺也</hi>
男主必使同姓婦主必使異姓<lb/>
　喪必有男主以接男賓必有女主以接女賓若父母<lb/>
　之喪則適子為男主適婦為女主今無男主而使人<lb/>
　攝主則必使喪家同姓之男無女主而使人攝主則<lb/>
　必使喪家異姓之女謂同宗之婦也<lb/>
<pb n="4b"/>
為父後者為<hi>去聲</hi>出母無服<lb/>
　出母母為父所遣者也適子為父後者不服之葢尊<lb/>
　祖敬宗家無二主之義也非為後者服期<lb/>
親親以三為五以五為九上殺<hi>色介反</hi>下殺旁殺而親畢<lb/>
矣<lb/>
　由己身言之上有父下有子宜言以一為三而不言<lb/>
　者父子一體無可分之義故惟言以三為五謂因此<lb/>
　三者而由父以親祖由子以親孫是以三為五也又<lb/>
<pb n="5a"/>
　不言以五為七者葢由祖以親曽高二祖由孫而親<lb/>
　曾孫𤣥孫其恩皆已疏略故惟言以五為九也由父<lb/>
　而上殺之至髙祖由子而下殺之至𤣥孫是上殺下<lb/>
　殺也同父則期同祖則大功同曾祖則小功同高祖<lb/>
　則緦麻是旁殺也高祖外無服故曰畢矣<lb/>
王者禘其祖之所自出以其祖配之而立四廟庶子王<lb/>
亦如之<lb/>
　四廟謂高曾祖禰四親廟也始祖居中為五并高祖<lb/>
<pb n="5b"/>
　之父祖為七或世子有廢疾不可立而庶子立為王<lb/>
　者其禮制亦然○趙氏曰禘王者之大祭也王者既<lb/>
　立始祖之廟又推始祖所自出之帝祀之於始祖之<lb/>
　廟而以始祖配之也<hi>嚴陵方氏曰王立七廟三昭三穆與太祖之廟而七此言王者</hi>
　<hi>止立四廟者據月祭之親廟言之也葢逺廟為祧有二祧享嘗乃止既言禘其祖之所自出以其祖配之</hi>
　<hi>則祭及其二祧可知矣此所以不言之也○山隂陸氏曰此言王者後世或更衰亂統序既絶其子孫有</hi>
　<hi>特起者若漢光武復有天下既復七廟則其曾祖禰當别立廟祀之故曰庶子王亦如之也若孝文繼孝</hi>
　<hi>恵雖非適子其承祭祀不言可知今經言此者正為庶子不祭庶子王然後祭耳</hi>
<pb n="6a"/>
别子為祖繼别為宗繼禰者為小宗有五世而遷之宗<lb/>
其繼高祖者也是故祖遷於上宗易於下尊祖故敬宗<lb/>
敬宗所以尊祖禰也<lb/>
　别子有三一是諸侯適子之弟别於正適二是異姓<lb/>
　公子來自他國别於本國不來者三是庶姓之起於<lb/>
　是邦為卿大夫而别於不仕者皆稱别子也為祖者<lb/>
　别與後世為始祖也繼别為宗者别子之後世世以<lb/>
　適長子繼别子與族人為百世不遷之大宗也繼禰<lb/>
<pb n="6b"/>
　者為小宗謂别子之庶子以其長子繼己為小宗而<lb/>
　其同父之兄弟宗之也五世者高祖至𤣥孫之子此<lb/>
　子於父之高祖無服不可統其父同髙祖之兄弟故<lb/>
　遷易而各從其近者為宗矣故曰有五世而遷之宗<lb/>
　其繼高祖者也四世之時尚事高祖五世則於高祖<lb/>
　之父無服是祖遷於上也四世之時猶宗三從族人<lb/>
　至五世則不復宗四從族人矣是宗易於下也宗是<lb/>
　先祖正體惟其尊祖是以敬宗也○疏曰族人一身<lb/>
<pb n="7a"/>
　事四宗事親兄弟之適是繼禰小宗也事同堂兄弟<lb/>
　之適是繼祖小宗也事再從兄弟之適是繼曾祖小<lb/>
　宗也事三從兄弟之適是繼髙祖小宗也小宗凡四<lb/>
　獨云繼禰者初皆繼禰為始據初而言之也<hi>山隂陸氏曰有</hi>
　<hi>五世而遷之宗據宗其繼髙祖者五世則遷者也其繼髙祖者𤣥孫也宗其繼髙祖者𤣥孫之子也先儒</hi>
　<hi>謂記文略此讀五世而遷之宗之誤也即云五世而遷之宗猶云五世則遷之宗○嚴陵方氏曰先儒疏</hi>
　<hi>祖遷於上宗易於下特五世則遷之小宗爾若夫百世不遷之大宗則祖未嘗遷宗未嘗易焉於祖曰遷</hi>
　<hi>於宗曰易者遷有升之之意故於在上者言之易有去之之意故於在下者言之</hi>
<pb n="7b"/>
庶子不祭祖者明其宗也<lb/>
　此據適士立二廟祭禰及祖今兄弟二人一適一庶<lb/>
　而俱為適士其適子之為適士者固祭祖及禰矣其<lb/>
　庶子雖適士止得立禰廟不得立祖廟而祭祖者明<lb/>
　其宗有所在也<hi>嚴陵方氏曰適士二廟則有祖廟矣官師一廟則有禰廟而已此言庶子</hi>
　<hi>不祭祖者言適士家也下言庶子不祭禰者言官師之家也夫立宗所以重本適子本也庶子支也其不</hi>
　<hi>祭也雖祖之不同至於明其宗之義則一而已其曰不祭祖則禰容祭之也</hi>
庶子不為<hi>去聲</hi>長子斬不繼祖與禰故也<lb/>
<pb n="8a"/>
　庶子不得為長子服斬衰三年者以己非繼祖之宗<lb/>
　又非繼禰之宗則長子非正統故也<lb/>
庶子不祭殤與無後者殤與無後者從祖祔食<lb/>
　長中下殤見前篇葢未成人而死者也無後者謂成<lb/>
　人未昏或已娶而無子而死者也庶子所以不得祭<lb/>
　此二者以己是父之庶子不得立父廟故不得自祭<lb/>
　其殤子也若己是祖之庶孫不得立祖廟故無後之<lb/>
　兄弟已亦不得祭之也祖廟在宗子之家此殤與此<lb/>
<pb n="8b"/>
　無後者當祭祖之時亦與祭於祖廟也故曰從祖祔<lb/>
　食<hi>金華應氏曰殤與無後者皆庶子之子也殤者幼而未成人無後者長而未有子鄭氏以殤為己之</hi>
　<hi>子而繫於父之庶以無後為兄弟而繫於祖之庶葢以殤惟適可祭今適子之下又有無後者不應更祭</hi>
　<hi>故指此為兄弟而言之夫所謂殤與無後者包羅其義云爾非謂庶子之子其適與庶皆死也適子或殤</hi>
　<hi>而死或無後而死皆從祖而祭於宗子之家故謂之從祖袝食</hi>
庶子不祭禰者明其宗也<lb/>
　庶子不得立禰廟故不得祭禰所以然者明主祭在<lb/>
　宗子廟必在宗子之家也庶子雖貴止得供具牲物<lb/>
<pb n="9a"/>
　而宗子主其禮也上文言庶子不祭祖是猶得立禰<lb/>
　廟以其為適士也此言不祭禰以此庶子非適士或<lb/>
　未仕故不得立廟以祭禰也<lb/>
親親尊尊長長男女之有别人道之大者也<lb/>
　疏曰此論服之降殺親親謂父母也尊尊謂祖及曾<lb/>
　祖髙祖也長長謂兄及旁親也不言卑幼舉尊長則<lb/>
　卑幼可知也男女之有别者若為父斬為母齊衰姑<lb/>
　姊妹在室期出嫁大功為夫斬為妻期之屬是也此<lb/>
<pb n="9b"/>
　四者於人之道為最大<lb/>
從服者所從亡則己屬從者所從雖没也服<lb/>
　疏曰服術有六其一是徒從徒空也與彼非親屬空<lb/>
　從此而服彼有四者一是妾為女君之黨二是子從<lb/>
　母服於母之君母三是妾子為君母之黨四是臣從<lb/>
　君而服君之黨此四徒之中惟女君雖没妾猶服女<lb/>
　君之黨餘三徒所從既亡則止而不服已止也屬者<lb/>
　骨血連續以為親也亦有三一是子從母服母之黨<lb/>
<pb n="10a"/>
　二是妻從夫服夫之黨三是夫從妻服妻之黨此三<lb/>
　從雖没猶從之服其親也<hi>嚴陵方氏曰從服即大傳所謂徒從也屬從即大傳</hi>
　<hi>所謂屬從者也然徒從不若屬從之為重故於徒從則所從亡則己於屬從則所從雖没而猶服焉</hi>
妾從女君而出則不為<hi>去聲</hi>女君之子服<lb/>
　妾謂女君之姪娣也其來也與女君同入故服女君<lb/>
　之子與女君同若女君犯七出而出則此姪娣亦從<lb/>
　之出子死則母自服其子姪娣不服義絶故也<lb/>
禮不王不禘<lb/>
<pb n="10b"/>
　禘王者之大祭諸侯不得行之故云不王不禘○石<lb/>
　梁王氏曰此句合在王者禘其祖之所自出上錯亂<lb/>
　在此<lb/>
世子不降妻之父母其為<hi>去聲</hi>妻也與大夫之適子同<lb/>
　世子天子諸侯之適子傳世者也不降殺其妻父母<lb/>
　之服者以妻故親之也大夫適子死服齊衰不杖今<lb/>
　世子既不降其妻之父母則其為妻服與大夫服適<lb/>
　子之服同也<lb/>
<pb n="11a"/>
父為士子為天子諸侯則祭以天子諸侯其尸服以士<lb/>
服<lb/>
　祭用生者之禮盡子道也尸以象神自用本服<hi>嚴陵方氏</hi>
　<hi>曰言天子諸侯士之祭其别如此則王制所謂祭從生者也與中庸所言亦同父為士其尸服以士服者</hi>
　<hi>則與喪從死者同義</hi>
父為天子諸侯子為士祭以士其尸服以士服<lb/>
　以天子諸侯之禮祭其父之為士者其禮伸故尸服<lb/>
　死者之服為禮之正以士之禮祭其父之為天子諸<lb/>
<pb n="11b"/>
　侯者其禮屈故尸服生者之服為禮之變禮有曲而<lb/>
　殺者此類是也<lb/>
婦當喪而出則除之<lb/>
　婦當舅姑之喪而為夫所出則即除其服恩義絶故<lb/>
　也<lb/>
為父母喪未練而出則三年既練而出則己<lb/>
　若當父母之喪未期而為夫所出則終父母三年之<lb/>
　制為己與夫族絶故其情復隆於父母也若在父母<lb/>
<pb n="12a"/>
　小祥後被出則是己之期服已除不可更同兄弟為<lb/>
　三年服矣故已也已者止也<lb/>
未練而反則期既練而反則遂之<lb/>
　若被出後遇父母之喪未及期而夫命之反則但終<lb/>
　期服反在期後則遂終三年葢縁己隨兄弟小祥服<lb/>
　三年之喪不可中廢也<hi>嚴陵方氏曰女出嫁則恩隆於夫家被出則恩復隆於父</hi>
　<hi>母得反則恩復隆於夫家既練而反則服不可中道而除故遂其三年凡此所謂以仁起禮也</hi>
再期之喪三年也期之喪二年也九月七月之喪三時<lb/>
<pb n="12b"/>
也五月之喪二時也三月之喪一時也故期而祭禮也<lb/>
期而除喪道也祭不為除喪也<lb/>
　儀禮大功章有中殤七月之文即此七月之喪也期<lb/>
　而祭謂再期之喪致小祥之祭也期而除喪謂除衰<lb/>
　絰易練服也小祥之祭乃孝子因時以伸其思親之<lb/>
　禮也練時男子除首絰婦人除要帶乃生者隨時降<lb/>
　殺之道也祭與練雖同時並舉然祭非為練而設也<lb/>
　<hi>馬氏曰期而祭者謂之禮其除喪也謂之道禮存乎人道存乎天</hi>
<pb n="13a"/>
三年而后葬者必再祭其祭之間不同時而除喪<lb/>
　孝子以事故不得及時治𦵏中間練祥時月以尸柩<lb/>
　尚存不可除服今葬畢必舉練祥兩祭故云必再祭<lb/>
　也但此二祭仍作兩次舉行不可同在一時如此月<lb/>
　練祭則男子除首絰婦人除要帶次月祥祭乃除衰<lb/>
　服故云其祭之間不同時而除喪也<hi>馬氏曰祭不為除喪而除喪者</hi>
　<hi>必因祭焉以祭為吉而除喪者所以從吉也夫練祥之時既己過矣而獨為之再祭以存親之禮不可廢</hi>
　<hi>也其祭之間不同時者以其存親之節不可忘也祭不同乎時而除喪者亦不同乎時則除喪必従祭也</hi>
<pb n="13b"/>
　<hi>可知矣</hi>
大功者主人之喪有三年者則必為之再祭朋友虞祔<lb/>
而已<lb/>
　大功者主人之喪謂從父兄弟來主此死者之喪也<lb/>
　三年者謂死者之妻與子也妻既不可為主而子又<lb/>
　幼小别無近親故從父兄弟主之必為之主行練祥<lb/>
　二祭朋友但可為之虞祭祔祭而已<hi>金華應氏曰死生之相収䘏人</hi>
　<hi>道之當然今其身死而又妻子惸弱適無父母兄弟之至親者則大功當任其責而至於終喪或其適無</hi>
<pb n="14a"/>
　<hi>小功之親也則朋友當任其責而至於逾葬使其不幸而無大功以為之依則小功以下其可以坐視乎</hi>
　<hi>又不幸而無朋友以為之助則為鄰者儻與之舊者其可以恝然乎是以體朋友死無所歸於我殯之義</hi>
　<hi>則練祥不必大功而親黨皆不可得而辭推行有死人尚或墐之之心則虞練不必朋友而凡相識者皆</hi>
　<hi>不得而拒特其情有厚薄則處之各不同自其篤於義者言之則各有加焉無害也凡遇夫人之急難而</hi>
　<hi>處事之變者不可以不知</hi>
士妾有子而為之緦無子則已<lb/>
　喪服云大夫為貴妾緦士卑故妾之有子者為之緦<lb/>
　無子則不服也<lb/>
<pb n="14b"/>
生不及祖父母諸父昆弟而父税<hi>吐外反</hi>喪己則否<lb/>
　税者日月已過始聞其死追而為之服也此言生於<lb/>
　他國而祖父母諸父昆弟皆在本國已皆不及識之<lb/>
　今聞其死而日月已過父則追而服之已則不服也<lb/>
　<hi>嚴陵方氏曰日月已過乃聞喪而服曰税</hi>
為君之父母妻長子君已除喪而后聞喪則不税<lb/>
　卿大夫為君之父母妻長子皆有服今以出使他國<lb/>
　或以事久留君除喪之後已始聞喪不追服也<lb/>
<pb n="15a"/>
降而在緦小功者則税之<lb/>
　此句承父税喪己則否之下誤在此降者殺其正服<lb/>
　也如叔父及適孫正服皆不杖期死在下殤則皆降<lb/>
　服小功如庶孫之中殤以大功降而為緦也從祖昆<lb/>
　弟之長殤以小功降而為緦也如此者皆追服之檀<lb/>
　弓曾子所言小功不税是正服小功非謂降也凡降<lb/>
　服重於正服詳見儀禮<lb/>
近臣君服斯服矣其餘從而服不從而税<lb/>
<pb n="15b"/>
　近臣卑賤之臣也此言小臣有從君徃他國既返而<lb/>
　君之親喪已過服之月日君税之此臣亦從君而服<lb/>
　其餘謂卿大夫之從君出為介為行人宰史者返而<lb/>
　君服限未滿亦從君而服若在限外而君税則不從<lb/>
　君而税也<lb/>
君雖未知喪臣服已<lb/>
　此言君在他國而本國有喪君雖未知而諸臣之留<lb/>
　國者自依禮成服不待君返也<lb/>
<pb n="16a"/>
虞杖不入於室祔杖不升於堂<lb/>
　虞祭在寢祭後不以杖入室祔祭在祖廟祭後不以<lb/>
　杖升堂皆殺哀之節也<hi>嚴陵方氏曰喪禮先虞而後祔虞杖特不入於室而已至</hi>
　<hi>於祔杖則雖堂亦不升焉葢哀雖衰而敬愈不衰也室内而堂外故於室曰入堂髙而陛卑故於堂曰升</hi>
　<hi>論語云升堂入室義亦如此</hi>
為君母後者君母卒則不為君母之黨服<lb/>
　此言無適子而庶子為後者即上章從服者所從亡<lb/>
　則已之義也<lb/>
<pb n="16b"/>
絰殺<hi>色介反</hi>五分而去<hi>上聲</hi>一杖大如絰<lb/>
　喪服傳曰苴絰大搹左本在下去五分一以為帶絰<lb/>
　大搹者謂首絰也五分減一分則要絰之大也遞減<lb/>
　之則齊衰之絰大如斬衰之帶去五分一以為齊衰<lb/>
　之帶大功之絰大如齊衰之帶去五分一以為大功<lb/>
　之帶小功之絰大如大功之帶去五分一以為小功<lb/>
　之帶緦麻之絰大如小功之帶去五分一以為緦麻<lb/>
　之帶麻在首在要皆曰絰分言之則首曰絰要曰帶<lb/>
<pb n="17a"/>
　所以五分者象五服之數也杖大如絰如要絰也搹<lb/>
　者搤也○朱子曰首絰大一搤只是拇指與第二指<lb/>
　一圍<lb/>
妾為君之長子與女君同<lb/>
　女君為長子三年妾亦同服三年以正統故重也<lb/>
除喪者先重者易服者易輕者<lb/>
　男子重在首婦人重在要凡所重者有除無變故雖<lb/>
　卒哭不受輕服直至小祥而男子除首絰婦人除要<lb/>
<pb n="17b"/>
　絰此之謂除喪者先重者也易服者謂先遭重喪後<lb/>
　遭輕喪而變易其服也輕謂男子要婦人首也此言<lb/>
　先是斬衰虞而卒哭已變葛絰葛絰之大小如齊衰<lb/>
　之麻絰今忽又遭齊衰之喪齊衰要首絰皆牡麻牡<lb/>
　麻重於葛也服宜從重故男不變首女不變要以其<lb/>
　所重也但以麻易男要女首而已故云易服者易輕<lb/>
　者也若未虞卒哭則後喪不能變<lb/>
無事不辟<hi>毗亦反</hi>廟門哭皆於其次<lb/>
<pb n="18a"/>
　辟開也廟門殯宫之門也鬼神尚幽闇故有事則辟<lb/>
　無事不辟也次倚廬也朝夕之哭與受弔之哭皆即<lb/>
　門内之位若或晝或夜無時之哭則皆於倚廬也<lb/>
復與書銘自天子達於士其辭一也男子稱名婦人書<lb/>
姓與伯仲如不知姓則書氏<lb/>
　復招䰟以復魄也書銘書死者名字於明旌也檀弓<lb/>
　疏云士喪禮為銘各以其物士長三尺大夫五尺諸<lb/>
　侯七尺天子九尺若不命之士以緇長半幅長一尺<lb/>
<pb n="18b"/>
　䞓末長終幅長二尺總長三尺周禮天子之復曰臯<lb/>
　天子復諸侯則曰臯某甫復此言天子達於士其辭<lb/>
　一者殷以上質不諱名故臣可以名君歟男子稱名<lb/>
　謂復與銘皆名之也婦人銘則書姓及伯仲此或亦<lb/>
　是殷以上之制如周則必稱夫人也姓如魯是姬姓<lb/>
　後三家各自稱氏所謂氏也殷以前六世之外則相<lb/>
　與為昏故婦人有不知姓者周不然矣<hi>山隂陸氏曰男子稱名所</hi>
　<hi>謂臯某復是也先儒謂周禮天子復曰臯天子復諸侯復曰臯某復此讀復曰天子復矣之誤也復曰天</hi>
<pb n="19a"/>
　<hi>子復矣是告人以天子復非復天子之詞據崩曰天王崩</hi>
斬衰之葛與齊衰之麻同齊衰之葛與大功之麻同麻<lb/>
葛皆兼服之<lb/>
　上章言絰殺皆是五分去一此言斬衰卒哭後所受<lb/>
　葛絰與齊衰初死之麻絰大小同齊衰變服之葛絰<lb/>
　與大功初死之麻絰大小同麻同皆兼服之者謂居<lb/>
　重喪而遭輕喪服麻又服葛也上章言男子易要絰<lb/>
　不易首絰故首仍重喪之葛要乃輕喪之麻也婦人<lb/>
<pb n="19b"/>
　卒哭後無變上下皆麻此言麻葛兼服者止謂男子<lb/>
　耳<lb/>
報<hi>赴</hi>葬者報虞三月而後卒哭<lb/>
　報讀為赴急疾之義謂家貧或以他故不得待三月<lb/>
　死而即葬者既疾葬亦疾虞虞以安神不可後也惟<lb/>
　卒哭則必俟三月耳<lb/>
父母之喪偕<hi>句</hi>先葬者不虞祔待後事其葬服斬衰<lb/>
　父母之喪偕即曾子問並有喪言父母同時死也𦵏<lb/>
<pb n="20a"/>
　先輕而後重先葬葬母也不虞祔不為母設虞祭祔<lb/>
　祭也葢葬母之明日即治父葬葬父畢虞祔然後為<lb/>
　母虞祔故云待後事祭則先重而後輕也其葬母亦<lb/>
　服斬衰者從重也以父未葬不敢變服也<lb/>
大夫降其庶子其孫不降其父<lb/>
　大夫為庶子服大功而庶子之子則為父三年也大<lb/>
　夫不服其妾故妾子為其母大功<hi>嚴陵方氏曰庶子之子不降庶子以</hi>
　<hi>尊可以降卑卑不可以降尊也</hi>
<pb n="20b"/>
大夫不主士之喪<lb/>
　謂士死無主後其親屬有為大夫者不得主其喪尊<lb/>
　故也<lb/>
為慈母之父母無服<lb/>
　恩所不及故也<lb/>
夫為人後者其妻為舅姑大功<lb/>
　此舅姑謂夫之所生父母<lb/>
士祔於大夫則易牲<lb/>
<pb n="21a"/>
　祖為大夫孫為士孫死祔祖則用大夫牲士牲卑不<lb/>
　可祭於尊者也此與葬以大夫祭以士者不同如妾<lb/>
　無妾祖姑可祔則易牲而祔於女君也<lb/>
繼父不同居也者必嘗同居皆無主後同財而祭其祖<lb/>
禰為同居有主後者為異居<lb/>
　母再嫁而子不隨徃則此子與母之繼夫猶路人也<lb/>
　故自無服矣今此子無大功之親隨母以徃其人亦<lb/>
　無大功之親故云同居皆無主後也於是以其貨財<lb/>
<pb n="21b"/>
　為此子同築宫廟使之祭祀其先如此則是繼父同<lb/>
　居其服期也異居有三一是昔同今異二是今雖同<lb/>
　居却不同財三是繼父自有子即為異居異居者服<lb/>
　齊衰三月而已此云有主後者為異居則此子有子<lb/>
　亦為異居也<lb/>
哭朋友者於門外之右南面<lb/>
　檀弓曰朋友吾哭諸寢門之外南向者為主以待弔<lb/>
　賓也<lb/>
<pb n="22a"/>
祔葬者不筮宅<lb/>
　宅謂塋壙也前人之葬已筮而吉故祔葬則不必再<lb/>
　筮也<lb/>
士大夫不得祔於諸侯祔於諸祖父之為士大夫者其<lb/>
妻祔於諸祖姑妾祔於妾祖姑亡則中一以上而祔祔<lb/>
必以其昭穆<lb/>
　公子公孫之為士為大夫者不得祔於先君之廟也<lb/>
　諸祖父其祖為國君者之兄弟也諸祖姑諸祖父之<lb/>
<pb n="22b"/>
　妻也若祖為國君而無兄弟可祔亦祔宗族之疏者<lb/>
　上言士易牲而祔於大夫而大夫不得易牲而祔諸<lb/>
　侯者諸侯之貴絶宗故大夫士不得親之也妾祔於<lb/>
　妾祖姑言妾死則祔於祖之妾也亡無也中間也若<lb/>
　祖無妾則又間曾祖一位而祔高祖之妾故云亡則<lb/>
　中一以上而祔也所以間曾祖者以昭穆之次不同<lb/>
　列祔必以昭穆也<hi>嚴陵方氏曰祔葬與祔廟皆謂之祔者以後死祔前而神事之則一</hi>
　<hi>故也凡祔以廟為正葬則如之而已故言祔廟則不言廟言祔葬則必言葬者以葬非正故特明言以别</hi>
<pb n="23a"/>
　<hi>之</hi>
諸侯不得祔於天子天子諸侯大夫可以祔於士<lb/>
　卑孫不可祔於尊祖孫貴而不祔其祖之為士者是<lb/>
　自尊而卑其祖不可也故可以祔於士<hi>馬氏曰士之於大夫皆人</hi>
　<hi>臣也位皆人臣則雖有貴賤而其勢亦有可幾之道是故進而祔之可也天子諸侯則君矣尊無上貴無</hi>
　<hi>倫而其勢不可㡬也進而祔之則君臣亂矣苟無所祔則祔於諸侯祖父之為士大夫者而不敢祔於諸</hi>
　<hi>侯所以明君臣之義也</hi>
為母之君母母卒則不服<lb/>
<pb n="23b"/>
　母之君母者母之適母也非母所生之母故母在而<lb/>
　為之服則已亦從而服是徒從也徒從者所従亡則<lb/>
　已故母卒則不服<lb/>
宗子母在為妻禫<lb/>
　父在則適子為妻不杖不杖則不禫父没母存則杖<lb/>
　且禫矣此宗子百世不遷者也恐疑於宗子之尊厭<lb/>
　其妻故明言雖母在亦當為妻禫也然則非宗子而<lb/>
　母在者不禫矣<lb/>
<pb n="24a"/>
為慈母後者為庶母可也為祖庶母可也<lb/>
　傳曰妾之無子者妾子之無母者父命之為子母此<lb/>
　謂為慈母後者也若庶母嘗有子而子已死命他妾<lb/>
　之子為其後故云為庶母可也若父之妾有子而子<lb/>
　死己命己之妾子後之亦可故云為祖庶母可也○<lb/>
　石梁王氏曰為慈母後者為庶母為祖庶母後皆可<lb/>
　謂既是妾子此三母皆妾皆可以妾生之子為後<lb/>
為父母妻長子禫<lb/>
<pb n="24b"/>
　此言當禫之喪有此四者然妻為夫亦禫又慈母之<lb/>
　喪無父在亦禫記者略耳<lb/>
慈母與妾母不世祭也<lb/>
　不世祭者謂子祭之而孫不祭也上章言妾祔於妾<lb/>
　祖姑者疏云妾無廟今乃云祔及高祖當是為壇以<lb/>
　祔之耳<lb/>
丈夫冠<hi>去聲</hi>而不為殤婦人笄而不為殤為殤後者以其<lb/>
服服之<lb/>
<pb n="25a"/>
　男子死在殤年則無為父之道然亦有不俟二十而<lb/>
　冠者冠則成人也此章舉不為殤者言之則此當立<lb/>
　後者乃是已冠之子不可以殤禮處之其族人為之<lb/>
　後者即為之子也以其服服之者子為父之服也舊<lb/>
　説為殤者父之子而依兄弟之服服此殤非也其女<lb/>
　子已笄而死則亦依在室之服服之不降而從殤服<lb/>
　也<hi>山隂陸氏曰不言男子女子言丈夫婦人則以冠宜有丈夫之道笄宜有婦徳故也自量汪踦觀之</hi>
　<hi>冠而無丈夫之道笄而無婦人之徳雖以為殤可也</hi>
<pb n="25b"/>
久而不葬者唯主喪者不除其餘以麻終月數者除喪<lb/>
則已<lb/>
　主喪者不除謂子於父妻於夫孤孫於祖父母臣於<lb/>
　君未葬不得除衰絰也麻終月數者期以下至緦之<lb/>
　親以主人未葬不得變葛故服麻以至月數足而除<lb/>
　不待主人葬後之除也然其服猶必収藏以俟送葬<lb/>
　也<lb/>
箭笄終喪三年齊衰三月與大功同者繩屨<lb/>
<pb n="26a"/>
　前章言齊衰惡笄以終喪為母也此言箭笄三年女<lb/>
　子在室為父也箭篠也齊衰為尊大功為卑然三月<lb/>
　者恩之輕九月者恩稍重故可以同用繩屨此制禮<lb/>
　者淺深之宜也繩屨麻繩為屨也<lb/>
練筮日筮尸視濯皆要<hi>平聲</hi>絰杖繩屨有司告具而后去<lb/>
<hi>上聲</hi>杖筮日筮尸有司告事畢而后杖拜送賓大祥吉服<lb/>
而筮尸<lb/>
　練小祥也筮日筮祥祭之日也筮尸筮為尸之人也<lb/>
<pb n="26b"/>
　視濯視祭器之滌濯也小祥除首絰而要之葛絰未<lb/>
　除將欲小祥則預著此小祥之服以臨此三事不言<lb/>
　衰與冠者則亦必同小祥之制矣有司謂執事者向<lb/>
　者變服猶杖今執事者告三事辦具將欲臨事故孝<lb/>
　子即去杖而致敬此三事者惟筮日筮尸有賓來今<lb/>
　執事者告筮占之事畢則孝子復執杖以拜送於賓<lb/>
　視濯無賓故不言至大祥時則吉服行事矣吉服朝<lb/>
　服也不言筮日視濯與小祥同可知也<hi>朱子曰古者喪服始死至</hi>
<pb n="27a"/>
　<hi>終喪漸漸變去不似今人服滿頓除便衣華采</hi>
庶子在父之室則為其母不禫<lb/>
　此言不命之士父子同宫者<lb/>
庶子不以杖即位<lb/>
　此言適庶俱有父母之喪者適子得執杖進阼階哭<lb/>
　位庶子至中門外則去之矣<lb/>
父不主庶子之喪則孫以杖即位可也<lb/>
　父主適子喪而有杖故適子之子不得以杖即位避<lb/>
<pb n="27b"/>
　祖之尊故然非厭之也今父既不主庶子之喪故庶<lb/>
　子之子得以杖即位祖不厭孫孫得伸也父皆厭子<lb/>
　故舅主適婦喪而適子不杖大夫不服賤妾故妾子<lb/>
　亦以厭而降服以服其母祖雖尊貴不厭其孫故大<lb/>
　夫降庶子而孫不降其父也<lb/>
父在庶子為妻以杖即位可也<lb/>
　舅主適婦故適子不得杖舅不主庶婦故庶子為妻<lb/>
　可以杖即位此以即位言者葢庶子厭於父母雖有<lb/>
<pb n="28a"/>
　杖不得持以即位故明言之也<lb/>
諸侯弔於異國之臣則其君為主<lb/>
　君無弔外臣之禮若來在此國而適遇其卿大夫之<lb/>
　喪則弔之以主君之故耳故主君代其臣之子為主<lb/>
　<hi>嚴陵方氏曰諸侯弔異國之臣則其君為主者賓主欲其位相敵故也</hi>
諸侯弔必皮弁錫衰所弔雖已葬主人必免<hi>問</hi>主人未<lb/>
喪服則君亦不錫衰<lb/>
　錫者治其布使之滑易也國君自弔其臣則素弁環<lb/>
<pb n="28b"/>
　絰錫衰弔異國臣則皮弁錫衰也凡免之節大功以<lb/>
　上為重服自始死至葬卒哭後乃不復免小功以下<lb/>
　為輕服自始死至殯殯後不復免至葬啟殯之後而<lb/>
　免以至卒哭如始死今人君來弔雖非服免之時必<lb/>
　為之免以尊重人君故也禮既殯而成服此言未喪<lb/>
　服謂未成服也<lb/>
養<hi>去聲</hi>有疾者不喪服遂以主其喪非養者入主人之喪<lb/>
則不易己之喪服養尊者必易服養卑者否<lb/>
<pb n="29a"/>
　親屬無近親而遇疾者已徃養之而身有喪服則釋<lb/>
　去其服惡其凶也故云養有疾者不喪服若此疾者<lb/>
　遂死既無主後已既養之當遂主其喪葢養者於死<lb/>
　者有親也然亦不著己之喪服故云遂以主其喪非<lb/>
　養者入主人之喪謂疾時不曾釋服來致其養今死<lb/>
　乃入來主其喪則亦不易去己之喪服也尊謂父兄<lb/>
　卑謂子弟<lb/>
妾無妾祖姑者易牲而祔於女君可也<lb/>
<pb n="29b"/>
　妾當祔於妾祖姑上章言亡則中一以上而祔是祔<lb/>
　髙祖之妾今又無髙祖妾則當易妾之牲而祔於適<lb/>
　祖姑女君謂適祖姑也<hi>嚴陵方氏曰女君適祖姑也妾祔之嫌於隆故易牲而祭</hi>
　<hi>以示其殺焉</hi>
婦之喪虞卒哭其夫若子主之祔則舅主之<lb/>
　虞卒哭在寢祭婦也祔於廟祭舅之母也尊卑異故<lb/>
　所主不同<lb/>
士不攝大夫士攝大夫唯宗子<lb/>
<pb n="30a"/>
　士喪無主不敢使大夫兼攝為主若士是宗子則主<lb/>
　喪之任可使大夫攝之以宗子尊故也一説大夫之<lb/>
　喪無主士不敢攝而主之若士是宗子則可<lb/>
主人未除喪有兄弟自他國至則主人不免<hi>問</hi>而為主<lb/>
　葬後而君弔之則非時亦免以敬君故新其事也兄<lb/>
　弟親屬也親則尚質故不免而為主也<lb/>
陳器之道多陳之而省納之可也省陳之而盡納之可<lb/>
也<lb/>
<pb n="30b"/>
　陳器陳列從葬之明器也凡朋友賓客所贈遺之明<lb/>
　器皆當陳列所謂多陳之也而所納於壙者有定數<lb/>
　故云省納之可也省減殺也若主人所作者依禮有<lb/>
　限故云省陳之而盡納之可也<hi>山隂陸氏曰陳器之道如其陳之數而納</hi>
　<hi>之正也即雖多陳之少納之省陳之盡納之禮亦不禁是之謂可</hi>
奔兄弟之喪先之墓而後之家為位而哭所知之喪則<lb/>
哭於宫而後之墓<lb/>
　兄弟天倫也所知人情也係於天者情急於禮由於<lb/>
<pb n="31a"/>
　人者禮勝於情宫故殯宫也<lb/>
父不為衆子次於外<lb/>
　適長子死父為之居喪次於中門外庶子否<lb/>
與諸侯為兄弟者服斬<lb/>
　卿大夫於君自應服斬若不為卿大夫而有五屬之<lb/>
　親者亦皆服斬衰此記者恐疑服本親兄弟之服故<lb/>
　特明之葢謂國君之兄弟先為本國卿大夫今居他<lb/>
　國未仕而本國君卒以有兄弟之親又是舊君必當<lb/>
<pb n="31b"/>
　反而服斬也不言與君為兄弟而言與諸侯為兄弟<lb/>
　明在異國也<hi>嚴陵方氏曰兄弟期喪爾而與之服斬衰者以其為君而有父道故也○山隂</hi>
　<hi>陸氏曰禮臣為君斬衰雖兄弟不得以其屬通喪服傳曰始封之君不臣諸父昆弟此與諸侯為兄弟者</hi>
　<hi>也雖如此猶服斬所臣兄弟可知兄弟如此諸父可知</hi>
下殤小功帶澡麻不絶本詘而反以報之<lb/>
　本是期服之親以死在下殤降為小功故云下殤小<lb/>
　功也其帶以澡麻為之謂戛治其麻使之潔白也不<lb/>
　絶本不㫁去其根也報猶合也垂麻向下又屈之而<lb/>
<pb n="32a"/>
　反向上以合而糾之故云詘而反以報之也凡殤服<lb/>
　之麻皆散垂此則不散首絰麻無根而要帶猶有根<lb/>
　皆示其重也<lb/>
婦祔於祖姑祖姑有三人則祔於親者<lb/>
　此言祔廟之禮三人或有二繼也親者謂舅所生母<lb/>
　也<lb/>
其妻為大夫而卒而后其夫不為大夫而祔於其妻則<lb/>
不易牲妻卒而后夫為大夫而祔於其妻則以大夫牲<lb/>
<pb n="32b"/>
　妻卒時夫為大夫卒後夫黜退遂死以無祖廟故祔<lb/>
　於妻之禮止得依夫今所得用之牲不得易用昔大<lb/>
　夫之牲也若妻死時夫未為大夫死後夫乃為大夫<lb/>
　而死今祔祭其妻則得用大夫牲矣○疏曰此謂始<lb/>
　來仕而無廟者若有廟則死者當祔於祖不得祔於<lb/>
　妻也惟宗子去他國以廟從<hi>朱子曰程氏祭儀謂凡配止用正妻一人或奉</hi>
　<hi>祀之人是再娶所生即以所生配謂凡配止用正妻一人是也若再娶者無子或祔祭别位亦可也若奉</hi>
　<hi>祀者是再娶之子乃許用所生配而正妻無子遂不得配祭可乎程先生此説恐誤唐會要中有論凡是</hi>
<pb n="33a"/>
　<hi>適母無先後皆當並祔合祭與古者諸侯之禮不同又曰夫婦之義如乾大坤至自有差等故方其生存</hi>
　<hi>夫得有妻有妾而妻之所天不容有二况於死而配祔又非生存之比横渠之説似亦推之有太過也只</hi>
　<hi>合從唐人所議為允况又有前妻無子後妻有子之礙其勢將有所杌隉而不安者唯葬則今人夫婦未</hi>
　<hi>必皆合葬繼室別營兆域宜亦可矣</hi>
為父後者為出母無服無服也者喪者不祭故也<lb/>
　出母父所棄絶為他姓之母以死則有他姓之子服<lb/>
　之葢居喪者不祭若喪他姓之母而廢己宗廟之祭<lb/>
　豈禮也哉故為父後者不喪出母重宗祀也然雖不<lb/>
<pb n="33b"/>
　服猶以心喪自居為恩也非為後者期而不禫○朱<lb/>
　子曰出母為父後者無服此尊祖敬宗家無二主之<lb/>
　意先王制作精微不茍葢如此<hi>金華應氏曰祭吉禮也喪凶事也凶服不</hi>
　<hi>可以行吉禮子無絶母之理而為父後則有祭祀之責以宗廟為重故寧奪母慈而不敢廢祖父之祀然</hi>
　<hi>出婦既得罪於宗廟則其為服亦無望於前夫之家其有故而它適者必有受我而為之服矣</hi>
婦人不為主而杖者姑在為夫杖母為長子削杖女子<lb/>
子在室為父母其主喪者不杖則子一人杖<lb/>
　此明婦與女當杖之禮女子在室而為父母杖者以<lb/>
<pb n="34a"/>
　無男昆弟而使同姓為攝主也<hi>嚴陵方氏曰削杖桐也杖桐非所以服男</hi>
　<hi>子然母為長子則杖之者以其所以服我者而報之也</hi>
緦小功虞卒哭則免<lb/>
　緦與小功服之輕者也殯之後啟之前雖有事不免<lb/>
　及虞與卒哭則必免不以恩輕而略於後也<lb/>
既葬而不報<hi>赴</hi>虞則雖主人皆冠及虞則皆免<lb/>
　前章言赴葬者赴虞今言不赴虞謂以事故阻之也<lb/>
　既未得虞故且冠以飾首及虞則主人至緦小功者<lb/>
<pb n="34b"/>
　皆免也<hi>山隂陸氏曰既葬而不報虞則雖主人皆冠此言過期而葬也葢亦報虞知然者以亦報</hi>
　<hi>虞知之也葢禮如期而葬如期則虞故曰葬而虞弗忍一日離也不及時而葬渴葬也過時而葬慢葬也</hi>
　<hi>故禮使後其虞以責子道先王之所以必其時也㑹葬者葬已而去即欲㑹虞報而後知之言雖主人皆</hi>
　<hi>冠嫌不冠也及虞則皆免據此報葬虞自有日但禮文殘闕其期不得而知也</hi>
為兄弟既除喪已及其葬也反服其服報虞卒哭則免<lb/>
如不報虞則除之<lb/>
　此言為兄弟除服及當免之節<lb/>
逺葬者此反哭者皆冠及郊而後免反哭<lb/>
<pb n="35a"/>
　逺葬謂葬地在四郊之外也葬訖而反主人以下皆<lb/>
　冠道路不可無飾也及至郊乃去冠著免而反哭于<lb/>
　廟焉<lb/>
君弔雖不當免時也主人必免不散麻雖異國之君免<lb/>
也親者皆免<lb/>
　君弔本國之君來弔也不散麻謂糾其要絰不使散<lb/>
　垂也親者皆免謂大功以上之親皆從主人而免所<lb/>
　以敬異國之君也餘見前章諸侯弔下<lb/>
<pb n="35b"/>
除殤之喪者其祭也必𤣥除成喪者其祭也朝服縞冠<lb/>
　𤣥謂𤣥冠𤣥端也殤無虞卒哭及練之變服其除服<lb/>
　之祭用𤣥冠𤣥端黄裳此於成人為釋禫之服所以<lb/>
　異於成人之喪也若除成人之喪則祥祭用朝服縞<lb/>
　冠朝服𤣥冠緇衣素裳今不用𤣥冠而用縞冠是未<lb/>
　純吉之祭服也又按𤣥端黄裳者若素裳則與朝服<lb/>
　純吉同若𤣥裳又與上士吉服𤣥端同故知此為黄<lb/>
　裳也<lb/>
<pb n="36a"/>
奔父之喪括髪於堂上袒降踊襲絰于東方奔母之喪<lb/>
不括髪袒於堂上降踊襲免于東方絰即位成踊出門<lb/>
哭止三日而五哭三袒<lb/>
　不言笄纚者異於始死時也至即以麻括髪于殯宫<lb/>
　之堂上袒去上衣降阼階之東而踊踊而升堂襲掩<lb/>
　所袒之衣而著要絰于東方東方者東序之東也此<lb/>
　奔父喪之禮如此若奔母喪初時括髪至又哭以後<lb/>
　至於成服皆不括髪其袒於堂上降踊者與父同父<lb/>
<pb n="36b"/>
　則括髪而加絰母則不括髪而加免此所異也著免<lb/>
　加要絰而即位於阼階之東而更踊故云絰即位成<lb/>
　踊也其即位成踊父母皆然出門出殯宫之門而就<lb/>
　廬次也故哭者止初至一哭明日朝夕哭又明日朝<lb/>
　夕哭所謂三日而五哭也三袒者初至袒明日朝袒<lb/>
　又明日朝袒也<lb/>
適婦不為舅姑後者則姑為之小功<lb/>
　禮舅姑為適婦大功為庶婦小功今此言不為後者<lb/>
<pb n="37a"/>
　以其夫有廢疾或他故不可傳重或死而無子不受<lb/>
　重者故舅姑以庶婦之服服之也<hi>山隂陸氏曰著為舅後者姑為之大</hi>
　<hi>功非情有厚薄以傳重也</hi>
　<lb/>
　<lb/>
　<lb/>
　<lb/>
　<lb/>
<pb n="37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記大全卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記大全總論</head> <lb/>
    <p>
<pb n="1a"/>
欽定四庫全書　　　　　經部四<lb/>
　禮記大全　　　　　　　禮類三<hi>禮記之屬</hi>
　　提要<lb/>
　　　　<hi>臣</hi>等謹案禮記大全三十卷明胡廣等奉勅<lb/>
　　　　撰元延祐科舉之制易用程子朱子書用蔡<lb/>
　　　　氏詩用朱子春秋用胡氏仍許叅用古註疏<lb/>
　　　　然鄭註古奥孔疏浩博均猝不能得其要領<lb/>
　　　　故廣等作是書獨取其淺近易明者以陳澔<lb/>
<pb n="1b"/>
　　　　集説為宗澔書之得列學官實自此始其採<lb/>
　　　　掇諸儒之説凡四十二家朱彛尊經義考引<lb/>
　　　　陸元輔之言謂當日諸經大全皆攘竊成書<lb/>
　　　　以罔其上此亦必元人之成書非諸臣所排<lb/>
　　　　纂云云雖頗渉鄰人竊鈇之疑然空穴來風<lb/>
　　　　桐乳來巢以他經之盗襲例之或亦未必無<lb/>
　　　　因歟諸經之作皆以明理然理非虗懸而無<lb/>
　　　　薄故易之理麗於象數書之理麗於政事詩<lb/>
<pb n="2a"/>
　　　　之理麗於羙刺春秋之理麗於褒貶禮之理<lb/>
　　　　麗於節文皆不可以空言説而禮為尤甚陳<lb/>
　　　　澔集説畧度數而推義理疎於考證舛誤相<lb/>
　　　　仍納喇性徳至專作一書以攷之凡所駁詰<lb/>
　　　　多中其失廣等乃據以為主根柢先失其所<lb/>
　　　　援引亦不過箋釋文句與澔説相發明顧炎<lb/>
　　　　武日知録曰自八股行而古學棄大全出而<lb/>
　　　　經説亡洪武永樂之間亦世道升降之一㑹<lb/>
<pb n="2b"/>
　　　　誠深見其陋也特欲全録明代五經以見一<lb/>
　　　　朝之制度姑並存之云爾乾隆四十六年四<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="3a"/>
欽定四庫全書<lb/>
　禮記大全總論<lb/>
程子曰禮記雜出於漢儒然其間傳聖門緒餘及格言<lb/>
　甚多如禮記學記之類無可議者檀弓表記坊記之<lb/>
　類亦甚有至理惟知言者擇之如王制禮運禮器其<lb/>
　書亦多傳古意若閒居燕居三無五起之說文字可<lb/>
　疑又曰禮記除中庸大學唯樂記為最近道學者深<lb/>
　思自得之禮記之表記其亦近道矣乎其言正<lb/>
<pb n="3b"/>
永嘉周氏曰經禮三百威儀三千皆出於性非偽貌飾<lb/>
　情也天尊地卑禮固立矣類聚群分禮固行矣人者<lb/>
　位乎天地之間立乎萬物之上尊卑分類不設而彰<lb/>
　聖人循此制為冠昏䘮祭朝聘鄉射之禮以行君臣<lb/>
　父子兄弟夫婦朋友之義其形而下者見於飲食器<lb/>
　服之用其形而上者極於無聲無臭之微衆人勉之<lb/>
　賢人行之聖人由之故所以行其身與其家與其國<lb/>
　與其天下者禮治則治禮亂則亂禮存則存禮亡則<lb/>
<pb n="4a"/>
　亡上自古始下逮五季質文不同罔不由是然而世<lb/>
　有損益惟周為備夫子嘗曰郁郁乎文哉吾從周逮<lb/>
　其弊也忠信之薄而情文之繁林放問禮之本孔子<lb/>
　欲從先進葢所以矯正反弊也然豈禮之過哉為禮<lb/>
　者之過也秦氏焚滅典籍三代禮文大壊漢興購書<lb/>
　禮記四十九篇雜出諸儒傳記不能悉得聖人之㫖<lb/>
　考其文義時有牴牾然而其文繁其義博學者博而<lb/>
　約之亦可弗畔葢其說也粗在應對進退之間而精<lb/>
<pb n="4b"/>
　在道徳性命之要始於童㓜之習而卒於聖人之歸<lb/>
　惟達古道者然後能知其言能知其言然後能得於<lb/>
　禮然則禮之所以為禮其則不逺矣<lb/>
延平周氏曰夫禮者性命之成體者也葢道徳仁義同<lb/>
　出於性命而所謂禮者又出乎道徳仁義而為之節<lb/>
　文者也方其出於道徳仁義則道徳仁義者禮之本<lb/>
　也故曰仁者人也親親為大義者宜也尊賢為大親<lb/>
　親之殺尊賢之等禮所生也方其為之節文則道徳<lb/>
<pb n="5a"/>
　仁義反有資於禮也故曰道徳仁義非禮不成嗚呼<lb/>
　此禮之所以為禮者也若夫吉凶之殊軍賔之別其<lb/>
　言不盡於意其意必寓於象故一服飾一器械有以<lb/>
　存於度數之間者象也象則文也及推而上之有以<lb/>
　見於度數之表者意也意則情也所謂意者歸於性<lb/>
　命而已矣書曰天秩有禮自我五禮有庸哉葢其以<lb/>
　故滅命以人廢天者聖人不為惟其天秩之所有是<lb/>
　乃聖人之所庸者也然聖人所以庸之者豈特使天<lb/>
<pb n="5b"/>
　下後世知有尊卑之分而苟自異於禽獸耳葢又將<lb/>
　為入道之資也聖人既沒禮經之殘闕久矣世之所<lb/>
　傳曰周禮曰儀禮曰禮記其間獨周禮為太平之成<lb/>
　法儀禮者又次之禮記者雜記先王之法言而尚多<lb/>
　漢儒附會之疵此學者所宜精擇<lb/>
朱子曰或謂禮記是漢儒說恐不然漢儒最純者莫如<lb/>
　董仲舒仲舒之文最純者莫如三策何嘗有禮記中<lb/>
　說話來如樂記所謂天髙地下萬物散殊而禮制行<lb/>
<pb n="6a"/>
　矣流而不息合同而化而樂興焉仲舒如何說到這<lb/>
　裏想必是古來流傳得此個文字如此<lb/>
虙氏曰禮記乃儀禮之傳儀禮有冠禮禮記則有冠義<lb/>
　以釋之儀禮有昏禮禮記則有昏義以釋之儀禮有<lb/>
　鄉飲酒禮禮記則有鄉飲酒義以釋之儀禮有燕禮<lb/>
　禮記則有燕義以釋之儀禮有聘禮禮記則有聘義<lb/>
　以釋之其他篇中雖或雜引四代之制而其言多與<lb/>
　儀禮相為表裏但周禮儀禮皆周公所作而禮記則<lb/>
<pb n="6b"/>
　漢儒所録雖曰漢儒所録然亦儀禮之流也何以言<lb/>
　之周禮雖得之於河間獻王時無有傳之者武帝以<lb/>
　為末世瀆亂之書何休以為六國隂謀之書至于漢<lb/>
　末乃行於世惟儀禮之書漢初已行故髙堂生傳之<lb/>
　蕭奮蕭奮傳之孟卿孟卿傳之后蒼后蒼傳之戴徳<lb/>
　戴聖二戴因習儀禮而録禮記故知禮記儀禮之流<lb/>
　也<lb/>
</p>
<p>
</p>
  </div>
</body>
</text>
</TEI>
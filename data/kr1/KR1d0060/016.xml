<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記大全卷十六</head> <lb/>
    <p>
<pb n="1a"/>
欽定四庫全書<lb/>
　禮記大全卷十六<lb/>
　　　　　　　　　　　　明　胡廣等　撰<lb/>
　　大傳第十六<lb/>
　　　鄭氏曰記祖宗人親之大義<hi>長樂陳氏曰禘者祭之大者也追王</hi>
　　　<hi>者孝之大者也名者人治之大者也人道者禮義之大者也是篇言人道者三則其所謂祭祀</hi>
　　　<hi>追王服術宗族之類莫非人道而已豈非所謂傳之大者哉故命曰大傳</hi>
禮不王不禘王者禘其祖之所自出以其祖配之<lb/>
<pb n="1b"/>
　方氏曰此禘也以其非四時之常祀故謂之間祀以<lb/>
　其及祖之所自出故謂之追享以其比常祭為特大<lb/>
　故謂之大祭以其猶事生之有享焉故謂之肆獻祼<lb/>
　名雖不同通謂之禘也<hi>朱子曰禘之意最深長如祖考與自家身心未相遼絶祭</hi>
　<hi>祀之理亦自易理㑹至如郊天祀地猶有天地之顯然者不敢不盡其心至祭其始祖己自大段闊逺難</hi>
　<hi>盡其感格之道今又推其始祖之所自出而祀之茍非察理之精㣲誠意之極至安能與於此哉○長樂</hi>
　<hi>陳氏曰祀先之禮自禰而祖自祖而推之以及始祖其禮已備矣而禘之祭又推始祖之所自出而以祖</hi>
　<hi>配之也夫報本追逺而至於及其始祖之所自出是其用意甚深而非淺近之思也然此豈私意常情之所</hi>
<pb n="2a"/>
　<hi>可及哉根於天性之自然者謂之仁形於人心之至愛者謂之孝真一無妄者謂之誠主一無適者謂之</hi>
　<hi>敬凡為祭者皆然交於神明者愈逺則其心愈篤報本追逺之深則非仁孝誠敬之至者莫能行也此或</hi>
　<hi>問禘之説夫子以不知答之謂知其説者之於天下如示諸掌葢以報本追逺之深而盡其仁孝誠敬之</hi>
　<hi>至積其念慮精神之極一至於此則即此心而充之亊物之理何所不明吾心之誠何所不格其於治天</hi>
　<hi>下之道豈不甚明而甚易哉</hi>
諸侯及其太祖大夫士有大事省於其君干祫及其高<lb/>
祖<lb/>
　上文言諸侯不得行禘禮此言諸侯以下有祫祭之<lb/>
<pb n="2b"/>
　禮二昭二穆與太祖而五者諸侯之廟也諸侯之祫<lb/>
　固及其太祖矣大事謂祫祭也大夫三廟士二廟一<lb/>
　廟不敢私自舉行必省問於君而君賜之乃得行焉<lb/>
　而其祫也亦上及於高祖干者自下干上之義以卑<lb/>
　者而行尊者之禮故謂之干祫禮説見王制<lb/>
牧之野武王之大事也既事而退柴於上帝祈於社設<lb/>
奠於牧室遂率天下諸侯執豆籩逡奔走追王<hi>去聲</hi>大王<lb/>
亶父王季歴文王昌不以卑臨尊也<lb/>
<pb n="3a"/>
　既事殺紂之後也燔柴以告天陳祭以告社奠告行<lb/>
　主於牧野之館室然後率諸侯以祭告祖廟逡疾也<lb/>
　追加先公以天子之號者葢為不可以諸侯之卑號<lb/>
　臨天下之尊也○石梁王氏曰周頌作駿以此章參<lb/>
　之書武城及中庸有不同者先儒言文王已備禮亶<lb/>
　父季厯克商後但尊稱其號若王者禮制至周公相<lb/>
　成王而後備也<hi>嚴陵方氏曰爾雅言邑外曰郊郊外曰牧牧外曰野書言王朝至于殷郊</hi>
　<hi>牧野此又言牧之野則武王之事乃在於殷邑之外而已國之大事在祀與戎故曰牧之野武王之大事</hi>
<pb n="3b"/>
　<hi>也柴者升其氣祈者求以事奠者薦以物天下諸侯執豆籩逡奔走則各以其職來祭故也執豆籩以見</hi>
　<hi>四時之和氣逡奔走以見四表之歡心所謂古公也季歴也西伯也皆當時之所稱也大王也王季也文</hi>
　<hi>王也乃後來之所追也且祖禰為侯子孫為王則是以卑臨尊也故追王之者不敢以子孫之卑而臨祖</hi>
　<hi>禰之尊故曰不以卑臨尊也</hi>
上治祖禰尊尊也下治子孫親親也旁治昆弟合族以<lb/>
食序以昭繆<hi>穆</hi>别之以禮義人道竭矣<lb/>
　治理而正之也謂以禮義理正其恩之隆殺屬之戚<lb/>
　疏也合㑹族人以飲食之禮次序族人以昭穆之位<lb/>
<pb n="4a"/>
　上治下治旁治之道皆有禮義之别則人倫之道竭<lb/>
　盡於此矣<hi>馬氏曰上治祖禰所以尊之也下治子孫所以親之也至於旁治昆弟葢睦友之道</hi>
　<hi>而不言之者文之畧也上治祖禰則上有所殺下治子孫則下有所殺旁治昆弟則旁有所殺上殺下殺</hi>
　<hi>旁殺而親畢矣故合族以食使之有所同而内外之意一序以昭穆别以禮義使之有所異而親疎之義</hi>
　<hi>明如此則人道為盡於此矣</hi>
聖人南面而聴天下所宜先者五民不與<hi>去聲</hi>焉一曰治<lb/>
親二曰報功三曰舉賢四曰使能五曰存愛五者一得<lb/>
於天下民無不足無不贍者五者一物紕<hi>篇夷反</hi>繆民莫<lb/>
<pb n="4b"/>
得其死聖人南面而治天下必自人道始矣<lb/>
　民不與焉謂未及治民也治親即上治下治旁治也<lb/>
　君使臣以禮故功曰報行成而上故賢曰舉藝成而<lb/>
　下故能曰使存察也人於其所親愛而辟焉有以察<lb/>
　之則所愛者一出於公而四者皆無私意之累矣一<lb/>
　得猶皆得也贍賙也物事也紕繆舛戾也民莫得其<lb/>
　死言此五亊之得失闗國家之治亂也人道申言上<lb/>
　文之意<hi>嚴陵方氏曰所先者五言未暇致其詳也民不與焉非不以民為事茍能行此五者民亦</hi>
<pb n="5a"/>
　<hi>從而治矣故後言民無不足無不贍者夫正之以善之謂治予其所施之謂報升之於位之謂舉任之以</hi>
　<hi>職之謂使念之而不忘之謂存而愛則人之所不可忘者也聖人治天下必自人道始葢以治親為先故</hi>
　<hi>也始言聴天下終言治天下者葢事之來也聴其可否而後治之使正焉故言之序如此</hi>
立權度量考文章改正朔易服色殊徽號異器械别衣<lb/>
服此其所得與民變革者也<lb/>
　權稱錘度丈尺量斗斛也文章典籍也正者年之始<lb/>
　朔者月之初服之色隨所尚而變易徽旌旗之屬徽<lb/>
　之號亦隨所尚而殊異如殷之大白周之大赤之類<lb/>
<pb n="5b"/>
　也器者禮樂之器械者軍旅之器衣服各有章采時<lb/>
　王因革不同此七者以立考改易殊異别為言是與<lb/>
　民變革者也<hi>長樂陳氏曰權度量者法制之所自出故先立之衣服者法制之所自成故後</hi>
　<hi>别之論語言為政之術則先之以謹權量而王制巡守之所觀則終之以衣服皆此意也衣服言其制服</hi>
　<hi>色言其色而徽號者旌旗之所稱號以異其名者也又曰冝革而因物失其均冝因而革物失其則故得</hi>
　<hi>於天者可因而不可革則親親尊尊長長男女有别是也成於人者可革而不可因則立權度量考文章</hi>
　<hi>改正朔易服色殊徽號異器械別衣服是也立權度量所以示民信改正朔所以授民時考文章别衣服</hi>
　<hi>所以示民禮易服色殊徽號異器械所以便民用葢聖人立法因民而已民之所安聖人不强去民之所</hi>
<pb n="6a"/>
　<hi>厭聖人不强存通其變使民不倦天下其有敝法哉</hi>
其不可得變革者則有矣親親也尊尊也長長也男女<lb/>
有别此其不可得與民變革者也<lb/>
　此天地之常經故不可變革<hi>慶源輔氏曰親親仁也尊尊長長義也男女有</hi>
　<hi>別禮也知者知此者也信者信此者也其不得而變革者經也</hi>
同姓從宗合族屬異姓主名治際會名著而男女有别<lb/>
　同姓父族也從宗從大宗小宗也合聚其族之親屬<lb/>
　則無離散陵犯之事異姓他姓之女來歸者也禮莫<lb/>
<pb n="6b"/>
　大於分分莫大於名卑者為婦尊者為母以婦與母<lb/>
　之名治昏姻交際會合之事名分顯著尊卑有等然<lb/>
　後男女有别而無淫亂賊逆之禍也<hi>東萊吕氏曰名著而男女有别</hi>
　<hi>大抵婦人尊卑本無定位隨其夫之尊卑爾故所主者在名</hi>
其夫屬<hi>燭</hi>乎父道者妻皆母道也其夫屬乎子道者妻<lb/>
皆婦道也謂弟之妻婦者是嫂亦可謂之母乎名者人<lb/>
治之大者也可無慎乎<lb/>
　屬聮也父之兄弟為伯叔父則其妻謂之伯叔母兄<lb/>
<pb n="7a"/>
　弟之子為從子則其妻謂之婦此於昭穆為宜弟之<lb/>
　妻不可謂之為婦猶兄之妻不可謂之為母以紊昭<lb/>
　穆也故云謂弟之妻婦者是嫂亦可謂之母乎言皆<lb/>
　不可也舊説弟妻可婦嫂不可母失其指矣<hi>長樂陳氏曰母</hi>
　<hi>婦無昭穆而昭穆係於父子之别嫂婦無長幼而長幼係於兄弟之倫故婦於世叔父母則大功世叔於</hi>
　<hi>婦亦大功以其相逺而親之也兄公與叔於嫂婦無服嫂婦於兄公與叔亦無服以其相邇而逺之也○</hi>
　<hi>山隂陸氏曰孔子曰必也正名乎是也若子路者猶以為迂故曰可不慎乎</hi>
四世而緦服之窮也五世袒免<hi>問</hi>殺<hi>色介反</hi>同姓也六世<lb/>
<pb n="7b"/>
親屬竭矣其庶姓别<hi>彼列反</hi>於上而戚單<hi>丹</hi>於下昏姻可<lb/>
以通乎<lb/>
　四世髙祖也同高祖者服緦麻服盡於此矣故云服<lb/>
　之窮也五世袒免謂共承高祖之父者相為袒免而<lb/>
　已是減殺同姓也六世則共承高祖之祖者并袒免<lb/>
　亦無矣故曰親屬竭也上指高祖以上也姓為正姓<lb/>
　氏為庶姓故魯姬姓而三家各自為氏春秋諸國皆<lb/>
　然是庶姓别異於上世也戚親也單盡也四從兄弟<lb/>
<pb n="8a"/>
　恩親已盡各自為宗是戚單於下也殷人五世以後<lb/>
　則相與通昏故記者設問云今雖周世昏姻可以通<lb/>
　乎<hi>嚴陵方氏曰四世者三從之親也以其疏而不足於哀也致其思而已故服謂之緦焉五世者三從</hi>
　<hi>之外也以其尤疏但不襲不冠以變其吉爾故謂之袒免焉六世雖不變吉可也</hi>
繫<hi>計</hi>之以姓而弗别綴<hi>株衛/反</hi>之以食<hi>嗣</hi>而弗殊雖百世<lb/>
而昏姻不通者周道然也<lb/>
　周禮大宗百世不遷庶姓雖别而有本姓世繫以聨<lb/>
　繫之不可分别也又連綴族人以飲食之禮不殊異<lb/>
<pb n="8b"/>
　也雖百世之逺無通昏之事此周道所以為至而人<lb/>
　始異於禽獸者也此是答上文設問之辭<hi>長樂陳氏曰恩出於</hi>
　<hi>情有時而可絶義出於理無時而可廢故六世而親屬竭者恩之可絶也百世而昏姻不通者義之不可</hi>
　<hi>廢也然恩之有絶其來尚矣而義之不廢特始於周故舜娶於堯而君子不以為非禮昭公娶於呉而君</hi>
　<hi>子以為不知禮以其時之文質不同故也</hi>
服術有六一曰親親二曰尊尊三曰名四曰出入五曰<lb/>
長幼六曰從服<lb/>
　疏曰親親者父母為首次妻子伯叔尊尊者君為首<lb/>
<pb n="9a"/>
　次公卿大夫名者若伯叔母及子婦弟婦兄嫂之屬<lb/>
　出入者女在室為入適人為出及為人後者長幼者<lb/>
　長謂成人幼謂諸殤從服者下文六等是也<lb/>
從服有六有屬從有徒從有從有服而無服有從無服<lb/>
而有服有從重而輕有從輕而重<lb/>
　屬親屬也子從母而服母黨妻從夫而服夫黨夫從<lb/>
　妻而服妻黨是屬從也徒空也非親屬而空從之服<lb/>
　其黨如臣從君而服君之黨妻從夫而服夫之君妾<lb/>
<pb n="9b"/>
　服女君之黨庶子服君母之父母子服母之君母是<lb/>
　徒從也如公子之妻為父母期而公子為君所厭不<lb/>
　得服外舅外姑是妻有服而公子無服如兄有服而<lb/>
　嫂無服是從有服而無服也公子為君所厭不得為<lb/>
　外兄弟服而公子之妻則服之妻為夫之昆弟無服<lb/>
　而服娣姒是從無服而有服也妻為其父母期重也<lb/>
　夫從妻而服之三月則為輕母為其兄弟之子大功<lb/>
　重也子從母而服之三月則為輕此從重而輕也公<lb/>
<pb n="10a"/>
　子為君所厭自為其母練冠輕矣而公子之妻為之<lb/>
　服期此從輕而重也<lb/>
自仁率親等而上之至于祖名曰輕自義率祖順而下<lb/>
之至于禰名曰重一輕一重其義然也<lb/>
　疏曰自用也仁恩也率循也親父母也等差也子孫<lb/>
　若用恩愛依循於親節級而上至于祖逺者恩愛漸<lb/>
　輕故名曰輕也義主㫁制用義循祖順而下之至於<lb/>
　禰其義漸輕祖則義重故名曰重也義則祖重而父<lb/>
<pb n="10b"/>
　母輕仁則父母重而祖輕一輕一重宜合如是故云<lb/>
　其義然也按喪服條例衰服表恩若高曾之服本應<lb/>
　緦麻小功而進以齊衰豈非為尊重而然耶至親以<lb/>
　期斷而父母三年寧不為恩深乎<hi>馬氏曰以祖對禰則禰爲仁以禰對</hi>
　<hi>祖則祖為義祖以義為主禰以仁為本故曰自仁率親等而上之以至于祖名曰輕以其義有所殺也自</hi>
　<hi>義率祖順而下之以至於禰名曰重以其仁有所隆也唯其仁有所隆義有所殺其理不得不然故曰一</hi>
　<hi>輕一重其義然也</hi>
君有合族之道族人不得以其戚戚君<hi>句</hi>位也<lb/>
<pb n="11a"/>
　君恩可以下施故於族人有合聚燕飲之禮而族人<lb/>
　則皆臣也不敢以族屬父兄子弟之親而上親於君<lb/>
　者一則君有絶宗之道二則以嚴上下之辨而杜篡<lb/>
　代之萌也○石梁王氏曰詳註下文以十一字為句<lb/>
　然位也當自為句葢族人不敢戚君者限於位也<hi>慶源</hi>
　<hi>輔氏曰君有合族之道親親仁也族人不得以其戚戚君尊尊義也上所行者仁下所守者義</hi>
庶子不祭明其宗也庶子不得為<hi>去聲</hi>長子三年不繼祖<lb/>
也<lb/>
<pb n="11b"/>
　説見前篇<hi>朱子曰依大傳文直謂非大宗則不得祭别子之為祖者非小宗則各不得祭其四</hi>
　<hi>小宗所主之祖禰也其小記則云庶子不祭禰明其宗也又云庶子不祭祖明其宗也文意重複似是衍</hi>
　<hi>字而鄭氏曲為之説於不祭禰則曰謂宗子庶子俱為下士得立禰廟也雖庶人亦然則其尊宗以為本</hi>
　<hi>也於不祭祖則云禰則不祭矣言不祭祖者主謂宗子庶子俱為適士得立祖禰廟者也凡正體在乎上</hi>
　<hi>者謂下正猶為庶也族人上不戚君下又辟宗乃後能相序而疏亦從之上條云禰適故得立禰廟故祭</hi>
　<hi>禰禰庶故不得立禰廟故不得祭禰明其有所宗也下條云庶子適子俱是人子並宜供養而適子烝嘗</hi>
　<hi>庶子獨不祭者正是推本崇適明有所宗也又云父庶即不得祭父何暇言祖而言不祭祖故知是宗子</hi>
　<hi>庶子俱為適士適子得立二廟自禰及祖是適宗子得立祖廟祭之而已是祖庶雖俱為適士得自立禰</hi>
<pb n="12a"/>
　<hi>廟而不得立祖廟祭之也正體謂祖之適也下正謂禰之適也雖為禰適而於祖猶為庶故禰適謂之為</hi>
　<hi>庶也五宗悉然今姑從之然恐不如大傳語雖簡而事反該悉也</hi>
别子為祖繼别為宗繼禰者為小宗有百世不遷之宗<lb/>
有五世則遷之宗百世不遷者别子之後也宗其繼别<lb/>
子之所自出者百世不遷者也宗其繼髙祖者五世則<lb/>
遷者也尊祖故敬宗敬宗尊祖之義也<lb/>
　宗其繼别子者百世不遷者也之所自出四字朱子<lb/>
　曰衍文也凡大宗族人與之為絶族者五世外皆為<lb/>
<pb n="12b"/>
　之齊衰三月母妻亦然為小宗者則以本親之服服<lb/>
　之餘並説見前篇<hi>長樂陳氏曰大宗則一故雖至於五世之外猶為之齊衰三月此所</hi>
　<hi>謂百世不遷也小宗則有四有繼禰而親兄弟宗之為之服期年有繼祖而同堂宗之為之服九月有繼曾</hi>
　<hi>祖而再從宗之為之服五月有繼高祖者而三從宗之為之服三月至於四從親屬盡絶則不為之服此</hi>
　<hi>所謂五世則遷者也葢太宗始祖之親始祖之廟以義立而百世不毁小宗高祖之統高祖之廟以恩立</hi>
　<hi>而五世則遷以其廟有遷不遷之不同故其宗所以易不易之不齊也凡此皆卿大夫之制至於公子則</hi>
　<hi>具下文○東萊吕氏曰尊祖故敬宗敬宗尊祖之義也葢諸侯必敬宗子者以宗子是祖之嫡尊所以自</hi>
　<hi>來故敬嫡也</hi>
<pb n="13a"/>
有小宗而無大宗者有大宗而無小宗者有無宗亦莫<lb/>
之宗者公子是也<lb/>
　君無適昆弟使庶兄弟一人為宗以領公子其禮亦<lb/>
　如小宗此之謂有小宗而無大宗也君有適昆弟使<lb/>
　之為宗以領公子更不得立庶昆弟為宗此之謂有<lb/>
　大宗而無小宗也若公子止一人無他公子可為宗<lb/>
　是無宗也則亦無他公子宗於己矣此之謂無宗亦<lb/>
　莫之宗也前所論宗法是通言卿大夫大小宗之制<lb/>
<pb n="13b"/>
　此則専言國君之子上不得宗君下未為後世之宗<lb/>
　有此三事也<hi>程子曰凡言宗者以祭祀為主言人宗於此而祭祀也别子為祖上不敢宗諸</hi>
　<hi>侯故不祭下亦無人宗之此無宗亦莫之宗也别子之嫡子即繼父為大宗此有大宗而無小宗也别子</hi>
　<hi>之諸子祭其别子别子雖是祖然是諸子之禰繼禰者為小宗此有小宗而無大宗也有小宗而無大宗</hi>
　<hi>此句極難理會葢本是大宗之祖别子之諸子稱之却是禰也</hi>
公子有宗道公子之公為其士大夫之庶者宗其士大<lb/>
夫之適者公子之宗道也<lb/>
　此又申言公子之宗道公子之公謂公子之適兄弟<lb/>
<pb n="14a"/>
　為君者為其庶兄弟之為士為大夫者立適公子之<lb/>
　為士大夫者為宗使此庶者宗之故云宗其士大夫<lb/>
　之適者此適是君之同母弟適夫人所生之子也<lb/>
絶族無移<hi>去聲</hi>服親者屬也<lb/>
　三從兄弟同高祖故服緦麻至四從則族屬絶無延<lb/>
　及之服矣移讀為施在旁而及之曰施服之相為以<lb/>
　有親而各以其屬為之服耳故云親者屬也<hi>嚴陵方氏曰九</hi>
　<hi>族之外謂之絶族以其恩至此絶故也有恩則有服以其恩絶故無施服也夫以卑而屬尊以幼而屬長</hi>
<pb n="14b"/>
　<hi>以庶而屬適以旁而屬正親親之道如斯而已故曰親者屬也族絶即非其所屬</hi>
自仁率親等而上之至于祖自義率祖順而下之至於<lb/>
禰是故人道親親也親親故尊祖尊祖故敬宗敬宗故<lb/>
収族収族故宗廟嚴宗廟嚴故重社稷重社稷故愛百<lb/>
姓愛百姓故刑罰中<hi>去聲</hi>刑罰中故庶民安庶民安故財<lb/>
用足財用足故百志成百志成故禮俗刑禮俗刑然後<lb/>
樂<hi>洛</hi>詩云不顯不承無斁<hi>亦</hi>於人斯此之謂也<lb/>
　祖之遷者逾逺宗之繼者無窮必知尊祖乃能敬宗<lb/>
<pb n="15a"/>
　収不離散也宗道既尊故族無離散而祭祀之禮嚴<lb/>
　肅内嚴宗廟之事故外重社稷之禮知社稷之不可<lb/>
　輕則知百官族姓之當愛官得其人則刑不濫而民<lb/>
　安其生安生樂業而食貨所資上下俱足有恒産者<lb/>
　有恒心倉廪實而知禮節故非心邪念不萌而百志<lb/>
　以成乖爭陵犯不作而禮俗一致刑猶成也如此則<lb/>
　協氣嘉生薫為太和矣豈不可樂乎詩周頌清廟之<lb/>
　篇言文王之徳豈不光顯乎豈不見尊奉於人乎無<lb/>
<pb n="15b"/>
　厭斁於人矣引此以喻人君自親親之道推之而家<lb/>
　而國而天下至於禮俗大成其可樂者亦無有厭斁<lb/>
　也<hi>嚴陵方氏曰親其所親則推而上之至於親之所親親之所親則尊矣故曰親親故尊祖有祖而後</hi>
　<hi>有宗宗者五宗也有宗而後有族族者九族也宗廟者祖禰之祀也社稷者土穀之神也族屬雖以祖禰</hi>
　<hi>而後生然非子孫衆多則無以共承宗廟之祭祀宗廟雖以有土穀而後立然非祖禰積累則無以保守</hi>
　<hi>社稷之基業故曰収族故宗廟嚴宗廟嚴故重社稷有社有稷必得人而共守是以重社稷故愛百官族</hi>
　<hi>姓也有愛人之心則刑不濫故庶民安其生而樂其業則農者生財於田野商者通財於道路而足以致</hi>
　<hi>用故養生送死無憾而百志成也百志成則禮義於是乎生故禮俗刑禮俗刑矣則爭鬬之患息和平之</hi>
<pb n="16a"/>
　<hi>氣通故曰然後樂不顯不承則親親尊祖之意也無斁於人斯其樂之意也故引詩之言以明之○新安</hi>
　<hi>王氏曰此詩頌文王之徳記此傳者即之以明己意夫不顯顯也不承承也親親尊祖敬宗収族而宗廟</hi>
　<hi>嚴豈不顯乎推其效至於財用足百志成禮俗刑豈不承乎禮俗刑而民樂豈非人之無斁乎</hi>
　　少儀第十七<lb/>
　　　朱子曰小學之支流餘裔○石梁王氏曰非幼<lb/>
　　　少之少此篇曲禮之類<lb/>
聞始見<hi>現</hi>君子者辭<lb/>
　石梁王氏曰此句絶<lb/>
<pb n="16b"/>
曰某固願聞名於将命者不得階主適<hi>敵</hi>者曰某固願<lb/>
見罕見曰聞名亟<hi>器</hi>見曰朝夕瞽曰聞名<lb/>
　記者謙言我嘗聞之於人云初見有徳有位之君子<lb/>
　者其辭云某固願通聞己名於将命之人固如固辭<lb/>
　之固不曰願而曰固願慮主人不即見己而假此荐<lb/>
　請之辭也將命者通客主言語出入之人也階者升<lb/>
　進之喻主主人也言賓請見之辭不得徑指主人也<lb/>
　適者賓主敵體之人也則曰某固願見於將命者罕<lb/>
<pb n="17a"/>
　見謂久不相見也亦曰願聞名於将命者葢疑疏闊<lb/>
　之久未必主人肯見也亟見數見也於君子則曰某<lb/>
　願朝夕聞名於将命者於敵者則曰某願朝夕見於<lb/>
　將命者若瞽者來見無問貴賤惟曰某願聞名於將<lb/>
　命者以無目故不言願見也<hi>新定邵氏曰諸家觧釋不得階主未甚分曉以</hi>
　<hi>愚觀之階猶階梯之階主猶觀近臣以其所為主之主求見君子者辭曰某固願聞名於将命者恐不得</hi>
　<hi>將命者導達為之階主爾夷之因徐辟而求見孟子正此意○嚴陵方氏曰罕見以其相見之希疑其情</hi>
　<hi>之不通雖於敵者亦曰聞名而已</hi>
<pb n="17b"/>
適有喪者曰比<hi>妣</hi>童子曰聴事<lb/>
　適徃也其辭云某願比於將命者喪不主相見來欲<lb/>
　比方於執事之人也童子未成人其辭則云某願聴<lb/>
　事於將命者謂來聴主人以事見使令也<lb/>
適公卿之喪則曰聴役於司徒<lb/>
　孟獻子之喪司徒旅歸四布則公卿之喪司徒掌其<lb/>
　事也故云某願聴役於司徒<lb/>
君將適他臣如致金玉貨貝於君則曰致馬資於有司<lb/>
<pb n="18a"/>
敵者曰贈從<hi>去聲</hi>者<lb/>
　適他謂以朝會之事而出也馬資謂資給道路車馬<lb/>
　之費也<hi>嚴陵方氏曰尊者之行必有馬故於君則曰致馬資於有司資謂□秣之資葢所以惡其</hi>
　<hi>瀆也玉藻曰凡於專者有獻而弗敢以聞葢謂是矣自大夫以上然後不徒行故於敵者曰贈從者而已</hi>
臣致襚於君則曰致廢衣於賈<hi>架</hi>人敵者曰襚親者兄<lb/>
弟不以襚進<lb/>
　以衣送死者謂之襚稱廢衣者不敢必用之以斂將<lb/>
　廢棄之也賈人識物價貴賤而主君之衣物者也敵<lb/>
<pb n="18b"/>
　者則直以襚言矣凡致襚若非親者則須擯者傳辭<lb/>
　將進以為禮若親者兄弟之類但直將進而陳之不<lb/>
　須執以將命故云不以襚進也士喪禮大功以上同<lb/>
　財之親襚不將命即陳於房中小功以下及同姓等<lb/>
　皆將命<lb/>
臣為<hi>去聲</hi>君喪納貨貝於君則曰納甸於有司賵<hi>芳鳯反</hi>馬<lb/>
入廟門賻<hi>附</hi>馬與其幣大白兵車不入廟門<lb/>
　納入也甸田也臣受君之田邑此納者田野所出故<lb/>
<pb n="19a"/>
　云納甸也賵馬以送死者故可入廟門賻馬與幣所<lb/>
　以助主人喪事之用故不入廟門大白之旗與兵車<lb/>
　雖並無送喪之用以其本戰伐之具故亦不可入於<lb/>
　廟門此謂國君之喪鄰國有以此為賵者亦或本國<lb/>
　自有之也<lb/>
賻者既致命坐委之擯者舉之主人無親受也<lb/>
　來賻者既致其主之命即跪而委置其物於地擯者<lb/>
　乃舉而取之主人不親受異於吉事也<lb/>
<pb n="19b"/>
受立授立不坐性之直者則有之矣<lb/>
　受人之物而立與以物授人之立者皆不跪此皆委<lb/>
　曲以盡禮之當然耳然直情徑行之人亦或有跪者<lb/>
　故曰性之直者則有之矣<lb/>
始入而辭曰辭矣<lb/>
　賓始入門主人當辭讓令賓先入故擯者告主人曰<lb/>
　辭矣謂當致辭以讓賓也至階亦然此不言者禮可<lb/>
　知也<lb/>
<pb n="20a"/>
即席曰可矣<lb/>
　及賓主升堂各就席擯者恐賓主再辭故告之曰可<lb/>
　矣言可即席不須再辭也<lb/>
排闔説<hi>它括反</hi>屨於户内者一人而已矣有尊長在則否<lb/>
　闔門扇也推排門扇而脱屨於户内者一人而已言<lb/>
　止許最長者一人如此餘人不可也若先有尊長在<lb/>
　堂或在室則後入之人皆不得脱屨於户内故云有<lb/>
　尊長在則否也<hi>慶源輔氏曰物畜然後有禮故衆必有所尊也若脱屨於尊長前非禮</hi>
<pb n="20b"/>
問品味曰子亟<hi>器</hi>食於某乎問道藝曰子習於某乎子<lb/>
善於某乎<lb/>
　方氏曰人之情品味有偏嗜道藝有異尚問品味不<lb/>
　可斥之以好惡而昭其癖故曰子亟食於某乎問道<lb/>
　藝不可斥之以能否而暴其短故曰子習於某乎子<lb/>
　善於某乎<lb/>
不疑在躬不度<hi>大洛反</hi>民械不願於大家不訾<hi>咨</hi>重器<lb/>
　一言一行皆其在躬者也口無擇言身無擇行是不<lb/>
<pb n="21a"/>
　疑在躬也器械之備所以防患不可度其利鈍恐人<lb/>
　以非心議已大家之富爵位所致不可願望於己以<lb/>
　其有僭竊之萌訾鄙毁之也重器之傳寶之久矣乃<lb/>
　從而毁之豈不起人之怒乎<lb/>
汜<hi>泛</hi>埽<hi>去/聲</hi>曰埽埽席前曰拚<hi>糞/</hi>拚席不以鬛<hi>獵</hi>執箕膺<lb/>
擖<hi>葉</hi>
　汜埽廣埽也拚除穢也鬛帚也席上不可用帚膺胷<lb/>
　也擖箕舌也執箕而拚則以箕舌向己胷前不可持<lb/>
<pb n="21b"/>
　向尊者也<lb/>
不貳問問卜筮曰義與<hi>平聲</hi>志與義則可問志則否<lb/>
　不貳問謂謀之龜筮事雖正而兆不吉則不可以不<lb/>
　正者再問之也見人卜筮欲問其所卜何事則曰義<lb/>
　與志與義者事之宜為志則心之隠謀也故義者則<lb/>
　可問其事志則不可問其事也一説卜者問求卜之<lb/>
　人義則為卜之志則不為之卜亦通<hi>長樂劉氏曰凡問卜筮之道先</hi>
　<hi>正其心决定所事之去就則從此而違彼無疑貳之心矣然後問於筮考諸卜吾所就而從者吉乎凶乎</hi>
<pb n="22a"/>
　<hi>是之謂不貳問也則擇義以為主而不敢徇其志也書曰官占惟先蔽志昆命于元龜朕志先定詢謀僉</hi>
　<hi>同鬼神其依龜筮協從卜不習吉言以義蔽志為先人謀次之鬼謀又次之然後龜筮協從也習吉之卜</hi>
　<hi>徇其志者也大卜之所弗筮焉</hi>
尊長於己踰等不敢問其年燕見<hi>現</hi>不將命遇於道<lb/>
見則面不請所之喪俟事不犆<hi>特</hi>弔<lb/>
　踰等祖與父之行也不敢問年嫌若序齒也燕見不<lb/>
　将命謂卑幼者燕私來見不使擯者傳命非賓主之<lb/>
　禮也若遇尊長於道路尊者見己則面見之不見則<lb/>
<pb n="22b"/>
　隠避不欲煩動之也不請所之不問其所往也若於<lb/>
　尊者之喪則待主人哭之時而往不非時特弔<lb/>
侍坐弗使不執琴瑟<lb/>
　侍坐於尊者不使之執琴瑟則不得擅執而鼔之<lb/>
不畫地手無容不翣也寢則坐而將命<lb/>
　無故而畫地亦為不敬手容恭若舉手以為容亦為<lb/>
　不恭時雖暑熱不得揮扇若當尊者寢卧之時而傳<lb/>
　命必跪而言之不可直立以臨之也<lb/>
<pb n="23a"/>
侍射則約矢<lb/>
　凡射必二人為耦楅在中庭箭倚於楅上耦前取一<lb/>
　矢次下耦又進取一矢如是更進各得四矢若卑者<lb/>
　侍射則不敢更迭取之但一時并取四矢故謂之約<lb/>
　矢也<lb/>
侍投則擁矢<lb/>
　投壺之禮亦賓主各四矢尊者則委四矢於地一<lb/>
　一而投之卑者不敢委於地故悉擁抱之也<lb/>
<pb n="23b"/>
勝則洗<hi>蘇典反</hi>而以請客亦如之不角不擢馬<lb/>
　射與投壺之禮勝者之弟子酌酒置于豐上其不勝<lb/>
　者跪而飲之若卑者得勝則不敢徑酌當前洗爵而<lb/>
　請行觴也客若不勝則主人亦洗而請所以優賓也<lb/>
　角兕觥也今飲尊者及客不敢用角但如常獻酬之<lb/>
　爵也擢進而取之也馬者投壺之勝算每一勝則立<lb/>
　一馬至三馬而成勝若一朋得二馬一朋得一馬則<lb/>
　二馬者取彼之一馬足成己之三馬今卑者雖得二<lb/>
<pb n="24a"/>
　馬不敢取尊者之一馬以成己勝也<lb/>
執君之乘車則坐僕者右帶劒負良綏申之面拖<hi>徒我反</hi>
諸幦<hi>覓</hi>以散綏升執轡然後步<lb/>
　方氏曰執謂執轡也凡御必立今坐者君未升車而<lb/>
　車未行也劒在左以便右抽僕則右帶者以君在左<lb/>
　嫌妨君也良綏正綏也猶良車良材之良散綏貳綏<lb/>
　也猶散材之散正綏君所執貳綏則僕執之僕在車<lb/>
　前而君自後升故曰負良綏申之面者言垂綏之末<lb/>
<pb n="24b"/>
　於前也拖諸幦者引之於車䦨覆苓之上也以散綏<lb/>
　升者復言僕初升時也執轡然後步者防馬之逸也<lb/>
　○今按苓即軾也<hi>朱子曰以言以散綏升則是此時僕方在車下帶劒負綏而擲綏末</hi>
　<hi>於幦上君固未就車也及僕以散綏升之後君方出而就車此疏乃言君由後升僕者在車背君取綏而</hi>
　<hi>拖諸幦誤矣又疑綏制當是以索為環兩頭相屬故負之者得以如環處自左腋下過前後各上至背則</hi>
　<hi>合而出於右腋之中以申於前而自車下擲於幦上君升則還身向後復以覆幦如環處授君使君得以</hi>
　<hi>兩手執之而升也按此與曲禮君車将駕以下皆非専為君御者之事葢劒妨左人自當右帶綏欲授人</hi>
　<hi>自當負之以升又當升時無人授已故但取散綏以升乃僕之通法註疏皆誤</hi>
<pb n="25a"/>
請見不請退朝廷曰退燕遊曰歸師役曰罷<lb/>
　方氏曰跂慕則來厭斁則去人之情也請見不請退<lb/>
　嫌有厭斁之心也朝廷人之所趍故於其還曰退退<lb/>
　則為出故也燕遊不可以久故於其還曰歸歸有所<lb/>
　止故也師役勞苦為甚故於其還曰罷以其疲故也<lb/>
　○愚按罷當讀如欲罷不能之罷<hi>長樂陳氏曰請見於君子有慕德之</hi>
　<hi>志而請退焉則㡬於簡賢矣朝廷曰退者寵榮之地人所競進君子之道雖行而猶請退也燕遊之事人</hi>
　<hi>所樂為而忘本者衆故曰歸者不忘反其本也師旅之役事干于國不敢言歸動衆之為懼也曰已疲勞</hi>
<pb n="25b"/>
　<hi>不勝其役可也</hi>
待坐於君子君子欠伸運笏澤劔首還<hi>旋</hi>屨問日之蚤<lb/>
莫雖請退可也<lb/>
　運轉動之也澤玩弄而生光澤也還屨謂轉而正之<lb/>
　示欲著也餘見曲禮<hi>慶源輔氏曰運笏示欲搢而起還屨示欲著而起澤劒首則意</hi>
　<hi>不在己也</hi>
事君者量<hi>去聲</hi>而后入不入而后量凡乞假於人為<hi>去聲</hi>人<lb/>
從事者亦然然故上無怨而下逺<hi>去聲</hi>罪也<lb/>
<pb n="26a"/>
　先度其君之可事而后事之則道可行而身不辱入<lb/>
　而后量則有不勝其輕進之悔者矣或乞或假或任<lb/>
　人之事亦必量其可而后行上無怨下逺罪為事君<lb/>
　者言之○馬氏曰古之人有能盡臣道量而后入者<lb/>
　莫如伊周<lb/>
不窺密不旁狎不道舊故不戲色<lb/>
　窺覘隠密之處論説故舊之非非重厚者所為也○<lb/>
　應氏曰旁狎非必正為玩狎旁近循習而流於狎也<lb/>
<pb n="26b"/>
　戲色非必見諸笑言外兒斯須不敬則色不莊矣<hi>朱子</hi>
　<hi>曰旁泛及也泛與人狎習不恭敬也不道舊故舊事既非今日所急且或揚人宿過以取憎惡如陳勝賓</hi>
　<hi>客言勝故情為勝所殺之類也戲色謂嘻笑侮慢之容</hi>
為人臣下者有諌而無訕<hi>所諫反</hi>有亡而無疾頌而無讇<lb/>
<hi>諂</hi>諌而無驕怠則張而相<hi>去/聲</hi>之廢則埽而更<hi>平聲</hi>之謂之<lb/>
社稷之役<lb/>
　疏曰諌而無驕者謂君若從己之諫己不得恃己言<lb/>
　行謀用而生驕慢也○方氏曰君有過諫之使止可<lb/>
<pb n="27a"/>
　也訕之則不恭諫不從逃而去之可也疾之則太傷<lb/>
　頌而無讇則所頌為公諫而無驕則所諫為正事弛<lb/>
　而不力為怠事弊而無用為廢相之更之則君豈有<lb/>
　失徳國豈有廢事哉謂之社稷之役以其有勞於社<lb/>
　稷也<hi>慶源輔氏曰以下美上易失於讇以是諫非易失於驕志怠則張而助之事廢則埽而改之謂</hi>
　<hi>之社㮨之役者凡所以竭誠效力如此者為社稷而已</hi>
母拔<hi>蒲末反</hi>來母報往<lb/>
　朱子曰拔是急走倒從這邊來赴是又急再還倒向<lb/>
<pb n="27b"/>
　那邊去來往只是向背之意此兩句文義猶云其就<lb/>
　義若熱則其去義若渴言人見有箇好事火急歡喜<lb/>
　去做這様人不耐久少間心懶意䦨則速去之矣所<lb/>
　謂其進鋭者其退速也<lb/>
母瀆神母循枉母測未至<lb/>
　神不可瀆必敬而逺之言行過而邪枉當改以從直<lb/>
　後復循襲是貳過矣君子以誠自處亦以誠待人不<lb/>
　逆料其將然也未至而測之雖中亦偽<lb/>
<pb n="28a"/>
士依於徳游於藝工依於法游於説<lb/>
　依者據以為常游則出入無定工之法規矩尺寸之<lb/>
　制也説則講論變通之道焉<hi>嚴陵方氏曰依則無日不然游則有時而已德</hi>
　<hi>本也故言依藝末也故言游依於法者常法也所謂説則有變通存焉若規矩準繩所謂法也故依之而</hi>
　<hi>不可違若器或利於古而害於今則有説故游之而不泥</hi>
母訾<hi>咨</hi>衣服成器母身質言語<lb/>
　訾毁其不善也曲禮疑事母質與此質字義同謂言<lb/>
　語之際疑則闕之不可自我質正恐有失誤也<lb/>
<pb n="28b"/>
言語之羙<hi>五美字皆讀為儀然皆如本字亦可通</hi>穆穆皇皇朝廷之美<lb/>
濟濟<hi>上聲</hi>翔翔祭祀之美齊齊<hi>如/字</hi>皇皇<hi>舊音往方讀如字</hi>車馬之<lb/>
羙匪匪<hi>非</hi>翼翼鸞和之美肅肅雍雍<lb/>
　方氏曰穆穆者敬以和皇皇者正而美濟濟者出入<lb/>
　之齊翔翔者翕張之善齊齊致齊而能定也皇皇有<lb/>
　求而不得也匪匪言行而有文翼翼言載而有輔肅<lb/>
　肅唱者之敬雍雍應者之和此即保氏所教六儀也<lb/>
問國君之子長幼長則曰能從社稷之事矣幼則曰能<lb/>
<pb n="29a"/>
御未能御問大夫之子長幼長則曰能從樂人之事矣<lb/>
幼則曰能正於樂人未能正於樂人問士之子長幼長<lb/>
則曰能耕矣幼則曰能負薪未能負薪<lb/>
　社稷之事如祭祀軍旅之類皆是也御者六藝之一<lb/>
　國君尊故以社稷言樂人之事如周禮樂徳樂語樂<lb/>
　舞之類大司樂以教國子者正者正其善否大夫下<lb/>
　於君故以教子言士賤則以耕與負薪言此與曲禮<lb/>
　所記不同葢記者之辭異耳<hi>嚴陵方氏曰國君以能保社稷為孝國君之子</hi>
<pb n="29b"/>
　<hi>則從社稷之事而已正於樂人謂從其政也長則能其事幼則従其政而已負薪易於耕田故長則曰能</hi>
　<hi>耕幼則曰能負薪未能負薪</hi>
執玉執龜筴不趨堂上不趨城上不趨武車不式介者<lb/>
不拜<lb/>
　説見曲禮<lb/>
婦人吉事雖有君賜肅拜為尸坐則不手拜肅拜為喪<lb/>
主則不手拜<lb/>
　肅拜如今婦人拜也左傳三肅使者亦此拜手拜則<lb/>
<pb n="30a"/>
　手至地而頭在手上如今男子拜也婦人以肅拜為正故<lb/>
　雖君賜之重亦肅拜而受為尸虞祭為祖姑之尸也為喪<lb/>
　主夫與長子之喪也為喪主則稽顙故不手拜若有喪而<lb/>
　不為主則手拜矣或曰為喪主不手拜則亦肅拜也<lb/>
葛絰而麻帶<lb/>
　婦人遭喪卒哭後以葛絰易首之麻絰而要之麻絰<lb/>
　不變故云葛絰而麻帶也<lb/>
取爼進爼不坐<lb/>
<pb n="30b"/>
　取爼就爼上取肉也進爼進肉於爼也爼有足立而<lb/>
　取進為便故不跪<lb/>
執虚如執盈入虚如有人<lb/>
　皆敬心之所寓<hi>嚴陵方氏曰曲禮曰執輕如不克執虚如執盈之謂也詩曰相在爾室尚</hi>
　<hi>不愧于屋漏入虚如有人之謂也執虚猶如執盈況於有物之器而敢忽乎入虚猶如有人況於有人之</hi>
　<hi>室而敢怠乎故孔子執圭如不勝出門如見大賓者此也君子推執器之道以任天下之事雖微小在所</hi>
　<hi>不可遺也況萬鈞之重者乎推入室之道以遇天下之事雖幽暗在所不可欺也況十目之視者乎</hi>
凡祭於室中堂上無跣燕則有之<lb/>
<pb n="31a"/>
　凡祭通言君臣上下之祭也跣脱屨也祭禮主敬凡<lb/>
　祭在室中者非惟室中不脱屨堂上亦不敢脱屨燕<lb/>
　則有之者謂行燕禮則堂上可跣也又按下大夫及<lb/>
　士隂陽二厭及燕尸皆於室中上大夫隂厭及祭在<lb/>
　室若擯尸則于堂<lb/>
未嘗不食新<lb/>
　嘗者薦新物於寢廟也未薦則孝子不忍先食一云<lb/>
　嘗秋祭也<hi>慶源輔氏曰一飲食不敢忘父母未嘗而遽食新馬則是死其親而喪其心矣</hi>
<pb n="31b"/>
僕於君子君子升下則授綏始乗則式君子下行然後<lb/>
還<hi>旋</hi>立乘貳車則式佐車則否<lb/>
　君子或升或下僕者皆授之綏始乘之時君子猶未<lb/>
　至則式以待君子之升凡僕之禮升在君子之先下<lb/>
　在君子之後故君子下車而步僕者乃得下而還車<lb/>
　以立以待君子之去也貳車朝祀之副車也佐車戎<lb/>
　獵之副車也朝祀尚敬故式戎獵尚武故不式<lb/>
貳車者諸侯七乘上大夫五乘下大夫三乘有貳車者<lb/>
<pb n="32a"/>
之乘馬服車不齒觀君子之衣服服劒乘馬弗賈<hi>嫁</hi>
　周禮貳車公九乘侯伯七乘子男五乘又典命云卿<lb/>
　六命大夫四命車服各如命數與此不同者或周禮<lb/>
　成而未行亦或異代之制也服車所乘之車也馬有<lb/>
　老少車有新舊皆不可齒次其年嵗服劒所佩之劒<lb/>
　也弗賈不可評論其所直多少之價曲禮云齒路馬<lb/>
　有誅此皆貴貴之道以廣敬也<lb/>
其以乘壺酒束脩一犬賜人若獻人則陳酒執脩以將<lb/>
<pb n="32b"/>
命亦曰乘壺酒束脩一犬<lb/>
　乘壺四壺也束脩十脡脯也卑者賜尊者曰獻<lb/>
其以鼎肉則執以將命<lb/>
　鼎肉謂肉之已解剔而可升鼎者故可執也<lb/>
其禽加於一雙則執一雙以将命委其餘<lb/>
　加於一雙不止一雙也委其餘陳列于門外也<hi>慶源輔氏</hi>
　<hi>曰乘壺酒束脩一犬此例以多物獻人者其以鼎肉此例以一物獻人者不必須有酒也加於一雙此例</hi>
　<hi>以一物獻人物多不盡執者</hi>
<pb n="33a"/>
犬則執緤<hi>息列反</hi>守<hi>去聲</hi>犬田犬則授擯者既受乃問犬名<lb/>
　緤牽犬繩也犬有三種守禦宅舍曰守犬田獵所用<lb/>
　曰田犬充庖廚所烹曰食犬<lb/>
牛則執紖<hi>直軫反</hi>馬則執靮<hi>的</hi>皆右之<lb/>
　紖靮皆執之以牽者右之者以右手牽由便也<lb/>
臣則左之<lb/>
　臣征伐所獲民虜也曲禮云獻民虜者操右袂左之<lb/>
　以左手操其右袂而右手得以制其非常也<lb/>
<pb n="33b"/>
車則説<hi>脱</hi>綏執以将命甲若有以前之則執以將命無<lb/>
以前之則袒櫜<hi>羔</hi>奉<hi>上聲</hi>胄<lb/>
　前之謂以他物先之也古人獻物必有先之者如左傳<lb/>
　所云乘韋先牛十二之類是也袒開也櫜弢甲之衣<lb/>
　也胄兠鍪也謂開櫜出甲而奉胄以將命也<lb/>
器則執葢弓則以左手屈韣<hi>獨</hi>執拊<hi>撫</hi>
　執葢葢輕便於執也韣弓衣拊弓把左手屈弓衣并<lb/>
　於把而執之而右手執簫以將命曲禮云右手執簫<lb/>
<pb n="34a"/>
　左手承弣是也<lb/>
劒則啟櫝葢襲之加夫<hi>扶</hi>襓<hi>饒</hi>與劒焉<lb/>
　啟開也櫝劒匣也葢者匣之葢也襲郤合也夫襓劒<lb/>
　衣也開匣以其葢郤合於匣之底下乃加襓於匣中<lb/>
　而以劒置襓上也<lb/>
笏書脩苞苴弓茵席枕几穎<hi>京領反</hi>杖琴瑟<hi>句</hi>戈有刃者<lb/>
櫝<hi>句</hi>筴籥其執之皆尚左手刀郤刃授穎削<hi>笑</hi>授拊凡<lb/>
有刺<hi>次</hi>刃者以授人則辟<hi>僻</hi>刃<lb/>
<pb n="34b"/>
　笏也書也脯脩也苞苴也苴藉而苞裹之非特魚肉<lb/>
　他物亦可苞苴以遺人也弓也茵褥也席也枕也几<lb/>
　也穎警枕也杖也琴也瑟也戈有刃者櫝而致之也<lb/>
　筴蓍也籥如笛而三孔也凡十六物左手執上右手<lb/>
　捧下隂陽之義也穎刀環也削曲刀也拊刀把也辟<lb/>
　偏也謂不以刃正向人也<lb/>
乘兵車出先刃入後刃軍尚左卒尚右<lb/>
　先刃刃向前也入後刃不以刃向國也左陽生道也<lb/>
<pb n="35a"/>
　右隂死道也左將軍為尊其行伍皆尊尚左方欲其<lb/>
　無覆敗也士卒之行伍尊尚右方示有必死之志也<lb/>
賓客主恭祭祀主敬喪事主哀會同主詡<hi>許</hi>軍旅思險<lb/>
隠情以虞<lb/>
　恭以容言敬以心言詡者辭氣明盛之皃前篇徳發<lb/>
　揚詡萬物義亦相近軍行舍止經由之處必思為險<lb/>
　阻之防又當隠密己情以虞度彼之情計也<hi>慶源輔氏曰交</hi>
　<hi>際以禮相示故以容皃之恭為主祭祀以誠感格故以内心之敬為主内外無二致恭敬無二理行軍之</hi>
<pb n="35b"/>
　<hi>道以臨事而懼好謀而成為上思險謂臨事而懼慮敗不慮勝也隠情以虞謂好謀而成且兵事露則不</hi>
　<hi>神也</hi>
燕侍食於君子則先飯<hi>上聲</hi>而後己母放飯母流歠小飯<lb/>
而亟<hi>棘</hi>之數<hi>朔/</hi>噍<hi>醮</hi>母為口容客自徹辭焉則止<lb/>
　先飯猶嘗食之禮也後已猶勸食之意也放飯流歠<lb/>
　見曲禮小飯則無噦噎之患亟之謂速咽下備或有<lb/>
　見問之言也數噍母為口容言數數嚼之不得弄口<lb/>
　以為容也若食訖而客欲自徹食器主人辭之則止<lb/>
<pb n="36a"/>
　也<lb/>
客爵居左其飲居右介爵酢爵僎<hi>遵</hi>爵皆居右<lb/>
　疏曰鄉飲酒禮主人酬賓之爵賓受奠觶于薦東是<lb/>
　客爵居左也旅酬之時一人舉觶于賓賓奠觶于薦<lb/>
　西至旅酬賓取薦西之觶以酬主人是其飲居右也<lb/>
　介賓副也酢客酌還答主人也僎鄉人來觀禮副士<lb/>
　人者也鄉飲禮介爵及主人受酢之爵并僎爵皆不<lb/>
　明奠置之所故記者於此明之○今按賓坐南向故<lb/>
<pb n="36b"/>
　以東西分左右也<lb/>
羞濡魚者進尾冬右腴夏右鰭<hi>奇</hi>祭膴<hi>許</hi>
　擘濕魚從後起則脇肉易離故以尾向食者若乾魚<lb/>
　則進首也腴腹下肥處鰭在脊冬時陽氣在下夏則<lb/>
　陽在上凡陽氣所在之處肥美右之者便於食也祭<lb/>
　膴者刳魚腹下大臠以祭也此言尋常燕食進魚者<lb/>
　如此祭祀及饗食正禮者不然<lb/>
凡齊<hi>去聲</hi>執之以右居之於左<lb/>
<pb n="37a"/>
　凡調和鹽梅者以右手執之而居羮器於左則以右<lb/>
　所執者調之為便也<lb/>
贊幣自左詔辭自右<lb/>
　此言相禮者為君受幣則由君之左傳君之辭命於<lb/>
　人則由君之右也<lb/>
酌尸之僕如君之僕其在車則左執轡右受爵祭左右<lb/>
軌范乃飲<lb/>
　尸之僕御尸車者軌轂末也范軾前也尸僕君僕之<lb/>
<pb n="37b"/>
　在車以左手執轡右手受爵祭軌之左右及范乃飲<lb/>
　之也<lb/>
凡羞有爼者則於爼内祭<lb/>
　羞在豆則祭之豆間之地爼長而横於人之前則祭<lb/>
　之爼内也<lb/>
君子不食圂<hi>豢</hi>腴<lb/>
　圂與豢同謂犬豕也腴膓也犬豕亦食米穀其腹與<lb/>
　人相似故不食其膓也<lb/>
<pb n="38a"/>
小子走而不趨舉爵則坐祭立飲<lb/>
　小子不敢與尊者並禮故行步舉爵皆異於成人也<lb/>
凡洗必盥<lb/>
　洗洗爵也盥洗手也凡洗爵必先洗手示潔也<lb/>
牛羊之肺離而不提<hi>丁禮反</hi>心<lb/>
　提猶絶也心中央也牛羊之肺雖割離之而不絶中<lb/>
　央少許使可手絶之以祭也<lb/>
凡羞有湆<hi>泣</hi>者不以齊<hi>去聲</hi>
<pb n="38b"/>
　湆大羮也大羮不和故不用鹽梅之齊也<lb/>
為君子擇葱薤則絶其本末羞首者進喙<hi>充芮反</hi>祭耳<lb/>
　喙口也以口向尊者而尊者先取耳以祭也<lb/>
尊者以酌者之左為上尊<lb/>
　尊者謂設尊之人也酌者酌酒之人也人君陳尊在<lb/>
　東楹之西南北列之設尊者在尊西而向東以右為<lb/>
　上酌人在尊東而向西以左為上二人俱以南為上<lb/>
　也上尊在南故云以酌者之左為上尊<lb/>
<pb n="39a"/>
尊壺者面其鼻<lb/>
　尊與壺皆有面面有鼻鼻宜向尊者故云尊壺者面<lb/>
　其鼻言設尊設壼皆面其鼻也<lb/>
飲酒者禨<hi>暨</hi>者醮者有折爼不坐未步爵不嘗羞<lb/>
　禨沐而飲酒也醮冠而飲酒也折爼折骨體於爼也<lb/>
　禨醮小事為卑折爼禮盛故禨醮而有折爼則不坐<lb/>
　無爼則可坐也步行也無算爵之禮行爵之後乃得<lb/>
　嘗羞謂庶羞也若正羞脯醢則飲酒之前得嘗之<lb/>
<pb n="39b"/>
牛與羊魚之腥聶<hi>泥涉反</hi>而切之為膾麋鹿為菹野豕為<lb/>
軒<hi>去聲</hi>皆聶而不切麕<hi>俱倫/反</hi>為辟<hi>壁</hi>雞兎為宛脾皆聶而<lb/>
切之切葱若薤實之醯以柔之<lb/>
　聶而切之者謂先聶為大臠而後報切之為膾也餘<lb/>
　見内則<lb/>
其有折爼者取祭反之不坐燔<hi>煩</hi>亦如之尸則坐<lb/>
　有折骨體之爼者若就爼取肺而祭之及祭竟而反<lb/>
　此所祭之物於爼皆立而為之燔燒肉也此肉亦在<lb/>
<pb n="40a"/>
　爼其取祭與反亦皆不坐故云燔亦如之尸則坐者<lb/>
　言不坐者賓客之禮耳尸尊祭反皆坐也<lb/>
衣服在躬而不知其名為罔<lb/>
　衣服之制取諸乾坤有其名則有其義服之而不審<lb/>
　名義是無知之人矣○石梁王氏曰學而不思則罔<lb/>
　當如此罔字<lb/>
其未有燭而後至者則以在者告道瞽亦然凡飲酒為<lb/>
獻主者執燭抱燋<hi>側角反</hi>客作而辭然後以授人執燭不<lb/>
<pb n="40b"/>
讓不辭不歌<lb/>
　獻主主人也人君則使宰夫燋未爇之炬也飲酒之<lb/>
　禮賓主有譲及更相辭謝又各歌詩以見意今以暮<lb/>
　夜略此三事一説執燭在手故不得兼為之<hi>金華應氏曰執</hi>
　<hi>燭抱燋賤役也為獻主者以身親之其敬客而自下之者不嫌其為勞也執已然之燭而又抱未爇之燋</hi>
　<hi>其愛客而欲留之者尤有加而無已也一席之内獻酬交錯或讓或辭或歌皆不容廢惟執燭之人不暇</hi>
　<hi>為此</hi>
洗盥執食飲者勿氣有問焉則辟<hi>匹亦反</hi>咡<hi>二</hi>而對<lb/>
<pb n="41a"/>
　奉進洗盥之水於尊長及執食飲以進之時皆不可<lb/>
　使口氣直衝長者若此時尊者有問則偏其口之所<lb/>
　向而對咡口旁也<hi>嚴陵方氏曰勿氣則屏氣也凡以致恭而已辟咡説見曲禮</hi>
為<hi>去聲</hi>人祭曰致福為已祭而致膳於君子曰膳<lb/>
　為人祭攝主也其歸胙將命之辭言致福謂致其祭<lb/>
　祀之福也曰膳則善味而已<lb/>
祔練曰告<lb/>
　言告其事也顔淵之喪亦饋孔子祥肉<lb/>
<pb n="41b"/>
凡膳告於君子主人展之以授使者于阼階之南南面再<lb/>
拜稽首送反命主人又再拜稽首其禮大牢則以牛左<lb/>
肩臂臑<hi>奴道反</hi>折九箇少牢則以羊左肩七箇犆<hi>特</hi>逐則<lb/>
以豕左肩五箇<lb/>
　膳告承上文而言臂臑肩脚也九箇自肩上至蹄折<lb/>
　為九段也周人牲體尚右右邊已祭故獻其左<lb/>
國家靡<hi>去聲</hi>敝<lb/>
　謂師旅饑饉之餘財力靡散民庶彫敝也<lb/>
<pb n="42a"/>
則車不雕㡬<hi>祈</hi>甲不組縢食器不刻鏤君子不履絲履<lb/>
馬不常秣<lb/>
　雕刻縷之也㡬漆飾之畿限也縢者縳約之名不用<lb/>
　組以連甲及為紟帶也以穀食馬曰秣<hi>山隂陸氏曰言國家靡敝</hi>
　<hi>則所乘所衛所養所履所御皆貶</hi>
　<lb/>
　<lb/>
　<lb/>
<pb n="42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記大全卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記大全卷六</head> <lb/>
    <p>
<pb n="1a"/>
欽定四庫全書<lb/>
　禮記大全卷六<lb/>
　　　　　　　　　　　　明　胡廣等　撰<lb/>
　　月令第六<lb/>
　　　呂不韋集諸儒著十二月紀名曰呂氏春秋篇<lb/>
　　　首皆有月令言十二月政令所行也月用夏正<lb/>
　　　令則雜舉三代及秦事禮家記事者抄合為此<lb/>
　　　篇<hi>馬氏曰歴象日月星辰以授人時自堯以來未之有改也舜齊七政周用五紀其究一也</hi>
<pb n="1b"/>
　　　<hi>盖日月星辰之徃來不窮或離或合或贏或縮進退相代終始相循者天以是而命萬物而人</hi>
　　　<hi>奉之以為令者亦因是也方周之時以馮相氏會天位保章氏辨地域又以太史正嵗年而頒</hi>
　　　<hi>官府都鄙以序事頒邦國以告朔其為象法則使萬民觀之於正月之吉又使官帥其屬而觀</hi>
　　　<hi>之於正歲且法則使狥焉而夏之政典先時與不及時者其罪至於殺盖欲百官萬民謹其令</hi>
　　　<hi>而順承之也月令之為書亦祖先王之餘而後儒傅㑹增益以成之也</hi>
孟春之月日在營室昏參中旦尾中<lb/>
　孟春夏正建寅之月也營室在亥娵訾之次也昏時<lb/>
　參星在南方之中旦則尾星在南方之中○疏曰月<lb/>
<pb n="2a"/>
　令昏明中星皆大略而言不與歴同但一月之内有<lb/>
　中者即得載之二十八宿星體有廣狹相去有逺近<lb/>
　或月節月中之日昏明之時前星已過於午後星未<lb/>
　至正南又星有明暗見有早晚所以昏明之星不可<lb/>
　正依歴法但舉大略耳<hi>嚴陵方氏曰日在營室者日月會於營室之辰也㑹在營</hi>
　<hi>室以知月之建寅㑹在於胃以知月之建夘故日月所㑹謂之辰者以此每一歲而十二會焉日與月會</hi>
　<hi>而此獨稱日者盖陽以成歲為事而陰特從之故以日為主與書言出日納日而不及月同意二十八宿</hi>
　<hi>分布於四方晝夜運而歲一周焉季冬之月言星迴於天是也故每月之内或見乎昏而中者或見乎旦</hi>
<pb n="2b"/>
　<hi>而中者昏參中旦尾中則知月之建寅也推此則餘月亦可知也中謂中於南方也先昏而後旦者順陰</hi>
　<hi>陽之義也書於春言星鳥夏言星火秋言星虚冬言星昴乃與此不同何也盖書言分至之所中者此言</hi>
　<hi>昏旦之所中者彼以時為主此以月為主故詳略不同然其見於南方則一也</hi>
其日甲乙<lb/>
　春於四時屬木日之所繫十干循環獨言甲乙者木<lb/>
　之屬也四時皆然<hi>馬氏曰甲丙戊庚壬陽也乙丁己辛癸陰也葢一陰一陽每相為用</hi>
　<hi>者也十日分麗於五行用事者王故甲乙用事於春為木王也丙丁用事於夏為火王也戊己用事於中</hi>
　<hi>央為土王也庚辛用事於秋為金王也壬癸用事於冬為水王也此王則彼竭矣故曰五行之用迭相竭</hi>
<pb n="3a"/>
　<hi>也</hi>
其帝大皥其神句芒<lb/>
　太皥伏羲木德之君句芒少皥氏之子曰重木官之<lb/>
　臣聖神繼天立極生有功德於民故後王於春祀之<lb/>
　四時之帝與神皆此義<hi>馬氏曰太皥以木德王而句芒者木正重也故祀以主春</hi>
　<hi>炎帝以火德王而祝融者火正黎也故祀以主夏黄帝以土德王而后土者土正句龍也故祀以主中央</hi>
　<hi>少皥以金德王而蓐收者金正該也故祀以主秋髙陽以水德王而𤣥㝠者水正熈也故祀以主冬盖天</hi>
　<hi>地以五行成萬物必有以尸之則生而有功德於民者没而祀之以主時事不亦冝乎</hi>
<pb n="3b"/>
其蟲鱗其音角律中太蔟其數八其味酸其臭羶其祀<lb/>
户祭先脾<lb/>
　鱗蟲木之屬五聲角為木單出曰聲雜比曰音調樂<lb/>
　於春以角為主也律者候氣之管以銅為之或云竹<lb/>
　為之中猶應也太蔟寅律長八寸陰陽之氣距地面<lb/>
　各有淺深故律之長短如其數律管入地以葭灰實<lb/>
　其端其月氣至則灰飛而管通是氣之應也天三生<lb/>
　木地八成之其數八成數也通於鼻者謂之臭臭即<lb/>
<pb n="4a"/>
　氣也在口者謂之味酸羶皆木之屬户者人所出入<lb/>
　司之有神此神是陽氣在户之内春陽氣出故祀之<lb/>
　祭先脾者木克土也○蔡邕獨斷曰户春為少陽其<lb/>
　氣始出生養祀之於户祀户之禮南面設主於門内<lb/>
　之西<hi>馬氏曰蒼龍木屬也其類為鱗故春則其蟲鱗朱鳥火屬也其類為羽故夏則其蟲羽人土屬</hi>
　<hi>也其類為倮故中央則其蟲倮白虎金屬也其類為毛故秋則其蟲毛𤣥武水屬也其類為介故冬則其</hi>
　<hi>蟲介又曰味生於形臭生於氣故形成而後有味氣化而後有臭春以陽中生木木之成形而曲直曲直</hi>
　<hi>作酸故其味酸物以木化則其氣為羶故其臭羶秋以陰中生金金之成形而從革從革作辛故其味辛</hi>
<pb n="4b"/>
　<hi>物以金化則其氣為腥故其臭腥夏以陽極生火火之成形而炎上炎上作苦故其味苦物以火化則其</hi>
　<hi>氣為焦故其臭焦冬以陰極生水水之成形而潤下潤下作鹹故其味鹹物以水化則其氣為朽故其臭</hi>
　<hi>朽中央以陰陽之中氣生土土之成形而可以稼穡稼穡作甘故其味甘物以土化則其氣為香故其臭</hi>
　<hi>香土主四時而分王焉故五味也而皆以甘為主五樂臭也而皆以香為主則冲氣之為用如此而已○長</hi>
　<hi>陳氏曰律起於黄鍾終於仲吕其長短有度其多寡有數其輕重有權而萬法之原畢會於是幽有以辨</hi>
　<hi>天地四時之理深有以通神祗祖考之情施之於教治足以齊風俗而立民信用之於戰伐足以審勝負</hi>
　<hi>而詔吉凶則律之為用豈不大哉夫黄鍾者建子之律也黄之為色則陰之盛鍾之為器則陰之聚陰盛</hi>
　<hi>而極則陽生之矣陰盛而止則陽散之矣由陰終於亥而陽乃始於子也故曰黄鍾太蔟者建寅之律也</hi>
<pb n="5a"/>
　<hi>入乎坎者必出乎震否於否者必泰乎泰寅之氣方接乎震泰而奏出滯焉故曰太蔟姑洗者建辰之律</hi>
　<hi>也物至辰則潔齊其潔齊也非實體也且然而已故謂之姑洗蕤賓者建午之律也陽至午則向衰也草</hi>
　<hi>木蕤矣陰用事而陽為賔焉故謂之蕤賔夷則者建申之律也人至申而夷物至申而有成則故謂之夷</hi>
　<hi>則無射者建戌之律也陰至戌而盛陽至戌而不厭故謂之無射此陽之律也陽道體變以始物故每律</hi>
　<hi>異名陰道體常以效法故止於三鍾三呂而已大吕者建丑之律也是為陰律之始則陰之所以配陽而</hi>
　<hi>行者於是為大故曰大呂夾鍾者建夘之律也陽生於子終於午則夘為陽之中矣以其位於中而止焉</hi>
　<hi>故曰夾鍾仲呂者建巳之律也四時之序猶伯仲焉春為伯夏為仲方是時夏之氣始行焉故曰仲呂林</hi>
　<hi>鍾者建未之律也萬物之繁茂止於此矣故曰林鍾南呂者建酉之律也酉正西也氣至南而化行於西</hi>
<pb n="5b"/>
　<hi>而成西所以成南而行爾故曰南呂應鍾者建亥之律也始事者陽效法者隂陽始而倡之陰成而應之</hi>
　<hi>陰陽之道如是而止矣故曰應鍾周官大師掌六律六呂以合隂陽之聲陽聲始之以黄鍾則順而序之</hi>
　<hi>以生之序進之也隂聲始之以大呂則逆而序之以成之序退之也夾鍾亦謂之圜鍾者以春主規言之</hi>
　<hi>也林鍾亦謂之函鍾者以坤含洪言之也中呂亦謂之小呂者對大呂為小故也南呂亦謂之南事者以</hi>
　<hi>成南為事故也别而言之則律言其用呂言其體故陽六為律隂六為呂合而言之皆所以述氣而已故</hi>
　<hi>通謂之十二律焉○嚴陵方氏曰户竒而在内陽自内出之象也春生為陽出之時故其祀戸門耦而在</hi>
　<hi>外陰自外入之象也秋收為陰入之時故其祀門竈者物之所以化而夏之時則陽已極而陰於是化也</hi>
　<hi>故其祀竈行者人之所以徃而冬之時則陽來復而隂於是徃也故其祀行中霤盖中室也以居中而奠</hi>
<pb n="6a"/>
　<hi>四隅故中央則其祀中霤五祀皆有功於人者也故立祀以報之而報之之時又各從其類焉於戸曰祀</hi>
　<hi>於脾日祭何也盖戸者所祀之神脾者所祭之物脾土藏也五祀之祭必有牲也特各以其藏為之先爾</hi>
　<hi>故毎以先言之</hi>
東風解凍蟄蟲始振魚上氷獺祭魚鴻鴈來<lb/>
　此記寅月之候振動也來自南而北也<hi>嚴陵方氏曰夫凍結於重</hi>
　<hi>陰堅栗之時東風盖發散之氣也東風既解凍則物之藏於密者咸起而振游於深者咸躍而上矣故繼</hi>
　<hi>之以蟄蟲始振魚上氷也</hi>
天子居青陽左个<lb/>
<pb n="6b"/>
　靑陽左个註云太寢東堂北偏也疏云是明堂北偏<lb/>
　而云太寢者明堂與太廟太寢制同北偏者近北也<lb/>
　四面旁室謂之个○朱子曰論明堂之制者非一竊<lb/>
　意當有九室如井田之制東之中為靑陽太廟東之<lb/>
　南為青陽右个東之北為青陽左个南之中為明堂<lb/>
　太廟南之東即東之南為明堂左个南之西即西之<lb/>
　南為明堂右个西之中為總章太廟西之南即南之<lb/>
　西為總章左个西之北即北之西為總章右个北之<lb/>
<pb n="7a"/>
　中為𤣥堂大廟北之東即東之北為𤣥堂右个北之<lb/>
　西即西之北為𤣥堂左个中為太廟太室凡四方之<lb/>
　太廟異方所其左右个則青陽左个即𤣥堂之右个<lb/>
　青陽右个即明堂之左个明堂右个即總章之左个<lb/>
　總章之右个乃𤣥堂之左个也但隨其時之方位開<lb/>
　門耳太廟太室則每季十八日天子居正歟古人制<lb/>
　事多用井田遺意此恐然也<lb/>
乗鸞路駕倉龍載靑旂衣靑衣服倉玉食麥與羊其器<lb/>
<pb n="7b"/>
疏以達<lb/>
　鸞路有虞氏之車有鸞鈴也春言鸞則夏秋冬皆鸞<lb/>
　也夏云朱冬云𤣥則春靑秋白可知倉與蒼同馬八<lb/>
　尺以上為龍服玉冠冕之飾及佩也麥以金王而生<lb/>
　火王而死當屬金而鄭云屬木兌為羊當屬金而鄭<lb/>
　云火畜皆不可曉疏云鄭本五行傳言之然陰陽多<lb/>
　塗不可一定故今於四時所食及彘嘗麥雛嘗黍之<lb/>
　類皆略之以俟知者疏以達者春物將貫土而出故<lb/>
<pb n="8a"/>
　器之刻鏤者使文理麄疏直而通達也<hi>嚴陵方氏曰青陽者少陽</hi>
　<hi>之稱也春為少陽故所居之堂名之然其堂也中有太廟左右个處其兩傍故孟月居左季月居右仲月</hi>
　<hi>居中各從其類焉謂之太廟則以其大饗於此故也謂之左个則以介於左故也謂之右个則以介於右</hi>
　<hi>故也推此則秋與冬夏亦若是而已總章者陰成之稱也赤白為章者文之成秋成之時其章總矣故所</hi>
　<hi>居之堂其名以此明者南之方𤣥者北之色或言方或言色互相備也春從木色而有青有蒼冬從水色</hi>
　<hi>而有黒有𤣥夏從火色而有朱有赤以其色之不一故衣服所用則互相足焉至於西方則純以白中央</hi>
　<hi>則純以黄者以其無餘色故也春主發散故其器疏以達葢疏則散達則發故也夏主長大故其器髙以</hi>
　<hi>粗盖髙則長粗則大故也秋主刻制故其器亷以深盖廉則制深則刻故也冬主受藏故其器閎以奄盖</hi>
<pb n="8b"/>
　<hi>閎則受奄則藏故也中央土其器圜以閎者圜若物由是以周旋閎若物由是以出入萬物周旋於土者</hi>
　<hi>也故中央之器所象如此</hi>
是月也以立春先立春三日太史謁之天子曰某日立<lb/>
春盛德在木天子乃齊立春之日天子親帥三公九卿<lb/>
諸侯大夫以迎春於東郊還反賞公卿大夫於朝命相<lb/>
布德和令行慶施惠下及兆民慶賜遂行毋有不當<lb/>
　謁告也春為生天地生育之盛德在於木位也迎春<lb/>
　東郊祭太皥句芒也後倣此推之○疏曰節氣有早<lb/>
<pb n="9a"/>
　晚是月者謂是月之氣不謂是月之日也<hi>嚴陵方氏曰四立之</hi>
　<hi>日則其氣至矣故天子親帥其臣以迎之於郊焉所以𨗳其氣之至也春主寅夘辰其位居東故迎之於</hi>
　<hi>東郊夏主己午未其位居南故迎之於南郊秋主申酉戌其位居西故迎之於西郊冬主亥子丑其位居</hi>
　<hi>北故迎之於北郊五行之氣獨不迎土者以其居中非自外至也唯其自外至故迎之者每於郊焉古者</hi>
　<hi>於寒曰迎以客陰故也於暑曰逆以主陽故也此則四時皆謂之迎者盖别而言之雖有隂陽客主之辨</hi>
　<hi>合而言之則氣皆自外至主之在我而已故通謂之迎焉所謂還反何也還言還之自郊反言反之於朝</hi>
　<hi>主彼言故曰還主此言故曰反也古者賞以春夏刑以秋冬此則四時皆賞何也盖春夏非不刑也特順</hi>
　<hi>陽義故以賞為主爾秋冬非不賞也特順隂義故以刑為主爾此則喜其氣之至故皆行賞以飾其喜焉</hi>
<pb n="9b"/>
　<hi>又曰德令慶惠出乎君然欲布和行施以下及也則必有以相之者焉故特言命相也德貴乎宣利故曰</hi>
　<hi>布令貴乎無乖故曰和慶則必致用故曰行惠則必有與故曰施慶賜者行慶而賜之也慶主禮賜主物</hi>
　<hi>前言行慶則禮而已此言慶賜又及於物故也遂行言行之而無壅也毋有不當則又惡夫妄與以傷費</hi>
　<hi>焉此與孟夏皆言慶賜遂行而秋冬則不言者賜以春夏為主故也於春則繼之以毋有不當於夏則繼</hi>
　<hi>之以無不欣説者盖慶賜所以飾喜必能毋有不當然後人無不欣説焉亦互相備而已</hi>
乃命太史守典奉法司天日月星辰之行宿離不貸毋<lb/>
失經紀以初為常<lb/>
　宿猶止也離猶行也言占候躔次不可差貸貸與忒<lb/>
<pb n="10a"/>
　同經紀者天文進退遲速之度數也初者歴家推步<lb/>
　之舊法以此為占候之常也<hi>嚴陵方氏曰月令天所命也主者則繼天以行</hi>
　<hi>其事而已故言乃焉若後言乃擇兀日乃修祭典之類周官太史之職掌建邦之六典以逆邦國之治掌</hi>
　<hi>八法以逆官府之治即此所謂守典奉法也又言正嵗年以序事頒之於官府都鄙即此所謂司天日月</hi>
　<hi>星辰之行也在人之六典八法在天之日月星辰莫不存乎書故以是命之於太史焉大而有常者之謂</hi>
　<hi>典故曰守詳而有變者之謂法故曰奉日月星辰之行皆麗乎天之大數數之妙理所以成變化而行鬼</hi>
　<hi>神非聖人不能與於此也若夫有司之事特司其末而已故以司言之日者循星以進退者也月者應日</hi>
　<hi>以死生者也星者日所舍辰者星所次以其得陽之精故謂之星以其所次有時故謂之辰也日月星辰</hi>
<pb n="10b"/>
　<hi>即堯典所言歴象洪範所言五紀是矣宿言宿之於此離言離之於彼日月星辰之行或宿或離有定數</hi>
　<hi>焉太史司之不可貸而已貸則司天者之過矣</hi>
是月也天子乃以元日祈榖于上帝乃擇元辰天子親<lb/>
載耒耜措之于參保介之御間帥三公九卿諸侯大夫<lb/>
躬耕帝籍天子三推三公五推卿諸侯九推反執爵於<lb/>
大寢三公九卿諸侯大夫皆御命曰勞酒<lb/>
　元日上辛也郊祭天而配以后稷為祈榖也元辰郊<lb/>
　後吉日也日以干言辰以支言互文也參參乘之人<lb/>
<pb n="11a"/>
　也保介衣甲也以勇士為車右而衣甲御者御車之<lb/>
　人也車右及御人皆是參乘天子在左御者居中車<lb/>
　右在右以三人故曰參也置此耕器於參乘保介及<lb/>
　御者之間天子籍田千畝收其榖為祭祀之粢盛故<lb/>
　曰帝籍九推之後庶人終之反而行燕禮羣臣皆侍<lb/>
　士賤不與耕故亦不與勞酒之賜也<hi>嚴陵方氏曰帝籍盖籍田也以</hi>
　<hi>其共上帝之粢盛故曰帝以其借民力而終之故曰籍夫以千畝之籍自天子至於諸侯其耕止於三推</hi>
　<hi>五推九推則其借民力而終之可知推者執耒而進之也或以三或以五或以九者以貴賤為逸勞之差</hi>
<pb n="11b"/>
　<hi>等也</hi>
是月也天氣下降地氣上騰天地和同草木萌動王命<lb/>
布農事命田舍東郊皆修封疆審端徑術善相丘陵阪<lb/>
險原隰土地所宜五榖所殖以教道民必躬親之田事<lb/>
既飭先定準直農乃不惑<lb/>
　田田畯也舍居也天子命田畯居東郊以督耕者皆<lb/>
　使修理其封疆謂井田之限域也步道曰徑術與遂<lb/>
　同田之溝洫也審而端之使無迂壅封疆有界限徑<lb/>
<pb n="12a"/>
　術有濶挾土地有髙下五種有宜否皆須田畯躬親<lb/>
　教飭之以定其準直則農民無所疑惑也<hi>臨川呉氏曰天在上</hi>
　<hi>而其氣降下地在下而其氣騰上是天地之氣兩相和同交而為泰和同謂不乖異也故草木萌生發動</hi>
　<hi>於其時○嚴陵方氏曰上言可耕之候故此命布農事蓋農事布於春而歛於秋也命田舍東郊所以順</hi>
　<hi>時氣而居且帥民以東作故也度土而積之謂之封界畫以守之謂之疆封疆古所有也特以久則不能</hi>
　<hi>無壊爾故曰修毎歲孟春必修封疆審端徑術者所以防終歲交争之患也人以其髙則謂之丘平而可</hi>
　<hi>陵則謂之陵陂而不平者為阪水之所行者為險廣而平者為原下而濕者為隰地有岸谷之變川流之</hi>
　<hi>徙非時而修之則不足以盡其利故丘陵阪險原隰不可以不相之也周官司空時地利者如是而已土</hi>
<pb n="12b"/>
　<hi>地所宜者所宜之物也若山林之宜皁川澤之宜橐之類是矣五榖所殖者所殖之土也若黍之利髙燥</hi>
　<hi>稌之利下濕之類是矣既曰土又曰地者盖土則地之體地則土之名故周官大司徒言五地而又言十</hi>
　<hi>有二土者以此土地之所宜五榖之所殖以民之愚固不必知之也則必有以教道之者焉盖教之使能</hi>
　<hi>其事道之使達其理雖有以教道之然弗躬弗親則民莫之信矣故又言必躬親之田事既飭者言皆力</hi>
　<hi>田而各有脩治也田事之所以既飭者良由先定準直農乃不惑之所致而已前曰農事而後曰田事又</hi>
　<hi>何也盖農田一也以人言之曰農以地言之曰田人事興於前然後地事成於後故先言布農事後言田</hi>
　<hi>事既飭以其序也</hi>
是月也命樂正入學習舞<lb/>
<pb n="13a"/>
　教學者以習舞之事<lb/>
乃脩祭典命祀山林川澤犧牲毋用牝<lb/>
　不欲傷其生育<lb/>
禁止伐木<lb/>
　以盛德在木也<lb/>
毋覆巢毋殺孩蟲胎夭飛鳥毋麛毋卵毋聚大衆毋置<lb/>
城郭掩骼埋胔<lb/>
　孩蟲蟲之稚者胎未生者夭方生者飛鳥初學飛之<lb/>
<pb n="13b"/>
　鳥麛獸子之通稱胔骨之尚有肉者<hi>嚴陵方氏曰入學習舞則以將</hi>
　<hi>釋莱故也故仲春言上丁命樂正習舞釋莱焉若仲丁之習樂則以季春將大合樂故也孟春之習合禮</hi>
　<hi>樂則以是月將飲酎用禮樂故也仲春之脩鞀鞞鼔之類則以是月將大雩用盛樂故也季秋之習吹則</hi>
　<hi>以是月將大饗帝故也季冬之大合吹則以樂其成於終也夫舞與吹皆樂也然舞者樂之容則貌之類</hi>
　<hi>也故於春之始舞盖木為貌故也吹者樂之聲則言之類也故至秋而後言吹盖金為聲故也習舞之時</hi>
　<hi>非不習吹要之以舞為主爾習吹之時非不習舞要之以吹為主爾以祭法考之則祭典古所有也特因</hi>
　<hi>歳之更始乃脩之而已祀不止於山林川澤然止以是為言者盖天地宗廟之祭非春亦未嘗用牝故也</hi>
　<hi>上言祭典而下言命祀者亦互相備也禁止伐木禁以法言止以事言也孩蟲言蟲未成如孩者飛鳥則</hi>
<pb n="14a"/>
　<hi>鳥之習飛者毋覆巢殺胎夭麛卵凡此所以遂其生育之性也○馬氏曰命祀山林川澤百物之所自生</hi>
　<hi>也毋聚大衆毋置城郭為其害耕事也掩骼埋胔則椎其所愛於其生者以及其死者也</hi>
是月也不可以稱兵稱兵必天殃兵戎不起不可從我<lb/>
始毋變天之道毋絶地之理毋亂人之紀<lb/>
　天地大德曰生春者生德之盛時也兵凶器戰危事<lb/>
　不得已而禦㓂猶可也兵自我起以殺戮之心逆生<lb/>
　育之氣是變易天之生道斷絶地之生理而紊亂生<lb/>
　人之紀叙矣其殃也宜哉<hi>嚴陵方氏曰稱兵舉兵也兵者人之義事春者天之</hi>
<pb n="14b"/>
　<hi>仁氣苟以人之義事而逆天之仁氣則天災適當之矣兵戎之所以不稱而起之者非不起也特不可以</hi>
　<hi>從我始而已既曰兵又曰戎者兵以器言戎以事言道可常也故曰無變理可通也故曰毋絶紀欲定也</hi>
　<hi>故曰毋亂○馬氏曰道可由而不可變理可循而不可絶紀可叙而不可亂</hi>
孟春行夏令則雨水不時草木蚤落國時有恐<lb/>
　此已火之氣所泄也言人君於孟春之月而行孟夏<lb/>
　之政令則感召咎證如此後皆倣此○疏曰孟月失<lb/>
　令則三時孟月之氣乗之仲月失令則仲月之氣乗<lb/>
　之季月失令則季月之氣乘之所以然者以同為孟<lb/>
<pb n="15a"/>
　仲季氣情相通如其不和則迭相乗之<lb/>
行秋令<lb/>
　謂孟秋之令<lb/>
則其民大疫猋風暴雨緫至藜莠蓬蒿並興<lb/>
　此申金之氣所傷也爾雅扶摇謂之猋風謂風之回<lb/>
　轉也藜莠蓬蒿並興者以生氣逆亂故惡物乗之而<lb/>
　茂也<lb/>
行冬令<lb/>
<pb n="15b"/>
　謂孟冬之令<lb/>
則水潦為敗雪霜大摯首種不入<lb/>
　此亥水之氣所淫也摯傷折也與摯獸鷙蟲之義同<lb/>
　百榖惟稷先種故云首種<hi>嚴陵方氏曰夫十有二月之令行乎天地之間人君</hi>
　<hi>奉之以成位乎其中也苟惟當此一月之節而行彼三時之令則三者之災以類應焉是何也氣之所召</hi>
　<hi>者然爾雨水盖仲春之節以陽氣早至故不時雨水不時故草木蚤落國時有恐則由盛陽之氣所迫故</hi>
　<hi>也凡此皆已之氣乘之○山陰陸氏曰草木蚤落以長養之早故彫落之亦早緫至同時也○臨川呉氏</hi>
　<hi>曰亥水屬亥氣乗陰故水潦為敗諸榖稷最先種春寒傷其種故不收成入謂收成而入於倉廩也</hi>
<pb n="16a"/>
仲春之月日在奎昏弧中旦建星中<lb/>
　奎宿在戌降婁之次○疏曰餘月昏旦中星皆舉二<lb/>
　十八宿此云弧與建星者以弧星近井建星近斗井<lb/>
　斗度多星體廣不可的指故舉弧建以定昏旦之中<lb/>
其日甲乙其帝大皥其神句芒其蟲鱗其音角律中夾<lb/>
鍾其數八其味酸其臭羶其祀户祭先脾<lb/>
　夾鍾夘律長七寸二千一百八十七分寸之千七十<lb/>
　五<lb/>
<pb n="16b"/>
始雨水桃始華倉庚鳴鷹化為鳩<lb/>
　此記夘月之候倉庚鸝黄也鳩布穀也王制言鳩化<lb/>
　為鷹秋時也此言鷹化為鳩以生育氣盛故鷙鳥感<lb/>
　之而變耳孔氏云化者反歸舊形之謂故鷹化為鳩<lb/>
　鳩復化為鷹如田鼠化為鴽則鴽又化為田䑕若腐<lb/>
　草為螢雉為蜃爵為蛤皆不言化是不再復本形者<lb/>
　也<hi>嚴陵方氏曰自上而下者皆曰雨然北風凍之則凝而為雪東風解之乃散而為水孟春東風既解</hi>
　<hi>凍矣仲春於是始雨水為一候積六候而成月故一嵗則有七十二候三候為一氣積六氣而成時故一</hi>
<pb n="17a"/>
　<hi>嵗則有二十四氣此之所言候而已候非其正也故或先或後言之歴之所言者氣也氣則正矣故於氣</hi>
　<hi>至則言之鷹好殺而擊以秋䑕好貪而出以夜皆陰類也鳩鴽皆陽類也夘辰者陽之中故仲春則鷹化</hi>
　<hi>為鳩季春則田䑕化為鴽盖陰為陽所化物理如此爵乳子而集以春雉求雌而鴝以朝皆陽類也蛤蜃</hi>
　<hi>皆陰類也戌亥者陰之極也故秋則爵入大水為蛤孟冬則雉入大水為蜃盖陽為陰所化物理如此草</hi>
　<hi>腐則幽之類也螢則明之類也季夏則腐草為螢盖離之明極於此故也是皆化而已於鷹鼠言化於腐</hi>
　<hi>草爵雉則直言為何哉盖因形移易曰化鷹之為鳩鼠之為鴽皆因形移易而已故言化腐草則植物也</hi>
　<hi>螢則動物也爵雉飛物也蛤蜃潜物也植物為動飛物為潜則不特因形移易矣而化固不足以言之故</hi>
　<hi>皆直言為而已</hi>
<pb n="17b"/>
天子居靑陽太廟乗鸞路駕倉龍載靑旂衣靑衣服倉<lb/>
玊食麥與羊其器疏以達<lb/>
　靑陽太廟東堂當太室<lb/>
是月也安萌芽養幼少存諸孤<lb/>
　生氣之可見者莫先於草木故首言之安謂無所摧<lb/>
　折之也存亦安也<lb/>
擇元日命民社<lb/>
　令民祭社也郊特牲言祭社用甲日此言擇元日是<lb/>
<pb n="18a"/>
　又擇甲日之善者歟召誥社用戊日<lb/>
命有司省囹圄去桎梏毋肆掠止獄訟<lb/>
　囹牢也圄止也疏云周曰圜土殷曰羑里夏曰鈞䑓<lb/>
　囹圄秦獄名也在手曰梏在足曰桎皆木械肆陳尸<lb/>
　也掠捶治也止謂諭使息爭也<hi>嚴陵方氏曰諸孤幼而無父者盖有亡之</hi>
　<hi>道故曰存也天之窮民有四存之止及於孤者以其為人後存之為助陽氣為大故也祭法曰大夫以下</hi>
　<hi>成羣立社曰置社則民固有社矣然非天子命之無敢專祭焉故擇元日而命之也且社土神也方春土</hi>
　<hi>發生之時擇元日而祭之亦祈其土之利無不善而已郊特牲言社日用甲則此言元日盖甲日也社日</hi>
<pb n="18b"/>
　<hi>用甲則得其善矣故謂之元日焉凡祭社而稷必從之此止言命民社者特舉重以明輕耳肆則陳其尸</hi>
　<hi>掠則訊以掠夫囹圄不可去故曰省省所以察之也桎梏可去故曰去去所以除之也肆掠之行主乎吏</hi>
　<hi>故曰毋所以禁之也獄訟之作自乎下故曰止所以息之也凡此皆所以消陰事而已</hi>
是月也𤣥鳥至至之日以太牢祠于髙禖天子親徃后<lb/>
妃帥九嬪御乃禮天子所御帶以弓韣授以弓矢于髙<lb/>
禖之前<lb/>
　𤣥鳥燕也燕以施生時巢人堂宇而生乳故以其至<lb/>
　為祠禖祈嗣之候髙禖先禖之神也髙者尊之之稱<lb/>
<pb n="19a"/>
　變媒言禖神之也古有禖氏祓除之祀位在南郊禋<lb/>
　祀上帝則亦配祭之故又謂之郊禖詩天命𤣥鳥降<lb/>
　而生商但謂簡狄以𤣥鳥至之時祈于郊禖而生契<lb/>
　故本其為天所命若自天而降下耳鄭註乃有墮卵<lb/>
　吞孕之事與生民詩註所言姜源履巨跡而生棄之<lb/>
　事皆怪妄不經削之可也后妃帥九嬪御者從徃而<lb/>
　侍奉禮事也禮天子所御者祭畢而酌酒以飲其先<lb/>
　所御幸而有娠者顯之以神賜也韣弓衣也弓矢者<lb/>
<pb n="19b"/>
　男子之事也故以為祥<hi>嚴陵方氏曰九嬪御者九嬪與九御也御即女御女御八</hi>
　<hi>十一人毎九人則屬一嬪故謂之九御言九嬪則包夫人言九御則包世婦天子所御謂御而幸之者禮</hi>
　<hi>謂酌之以酒也射者男子之事弓矢者男子之祥也男子生而縣弧者以此韣則弓衣也帶以弓韣者示</hi>
　<hi>其有能受之資也授以弓矢者予之以所求之祥也</hi>
是月也日夜分<lb/>
　晝夜各五十刻<hi>嚴陵方氏曰日陽也夜陰也故陽長而陰消則日長夜短隂長而陽消</hi>
　<hi>則夜長日短皆非陰陽之中也夫陽生於子終於春午至夘而中分陰生於午終於子至酉而中分故</hi>
　<hi>為陽中而仲月之節為春分秋為陰中而仲月之節為秋分春秋之分則陰陽適中而日夜無長短之差</hi>
<pb n="20a"/>
　<hi>故於其中毎言日夜分也</hi>
雷乃𤼵聲始電蟄蟲咸動啟戸始出<lb/>
　謂始穿其穴而出也<lb/>
先雷三日<lb/>
　以節氣言在春分前三日<lb/>
奮木鐸以令兆民曰雷將𤼵聲有不戒其容止者生子<lb/>
不備必有凶災<lb/>
　容止猶言動静不戒容止謂房室之事䙝瀆天威也<lb/>
<pb n="20b"/>
　生不備謂形體有損缺凶災謂父母<lb/>
日夜分則同度量鈞衡石角斗甬正權概<lb/>
　丈尺曰度斗斛曰量稱上曰衡百二十斤為石甬斛<lb/>
　也權稱錘也概執以平量器者同則齊其長短小大<lb/>
　之制鈞則平其輕重之差角則較其同異正則矯其<lb/>
　欺枉<lb/>
是月也耕者少舍乃脩闔扇寢廟畢備毋作大事以妨<lb/>
農之事<lb/>
<pb n="21a"/>
　少舍暫息也門戸之蔽以木曰闔以竹葦曰扇凡廟<lb/>
　前曰廟後曰寢寢是衣冠所藏之處大事謂軍旅之<lb/>
　事<hi>嚴陵方氏曰農之作也則出而在田農之息也則入而在舍方春東作之時而不可久妨也故以少</hi>
　<hi>為言焉○臨川吳氏曰閭扇人所居也脩閽扇而繼之以寢廟畢備不敢勤於人而慢於神也畢備者無</hi>
　<hi>一不周完之謂</hi>
是月也毋竭川澤毋漉陂池毋焚山林<lb/>
　漉亦竭也三者之禁皆謂傷生意<lb/>
天子乃鮮羔開氷先薦寢廟<lb/>
<pb n="21b"/>
　古者日在虚則藏氷至此仲春則獻羔以祭司寒之<lb/>
　神而開氷先薦寢廟者不敢以人之餘奉神也<hi>長樂陳氏</hi>
　<hi>曰人子之於親飲食與藥必先嘗而後進四時新物必先獻而後食寢廟之薦新盖亦推其事先之禮以</hi>
　<hi>盡其誠敬而已</hi>
上丁<lb/>
　此月上旬之丁日必用丁者以先庚三日後甲三日<lb/>
　也<lb/>
命樂正習舞釋莱天子乃帥三公九卿諸侯大夫親徃<lb/>
<pb n="22a"/>
視之仲丁又命樂正入學習樂<lb/>
　樂正樂官之長也習舞釋莱謂將教習舞者則先以<lb/>
　釋莱之禮告先師也<hi>嚴陵方氏曰凡言釋奠則有飲焉言釋莱則以芹藻之類而已</hi>
　<hi>學記所謂皮弁祭莱是也於仲春釋莱則以品物少故也於始教祭莱則以示敬道故也以事言則曰釋</hi>
　<hi>以禮言則曰祭其實一也○馬氏曰親徃視之為道之存故也釋菜用丁為文明故也</hi>
是月也祀不用犧牲用圭璧更皮幣<lb/>
　不用牲謂祈禱小祀耳如太牢祀髙禖乃大典禮不<lb/>
　在此限稍重者用圭璧稍輕者則以皮幣更易之也<lb/>
<pb n="22b"/>
仲春行秋令則其國大水寒氣緫至㓂戎來征<lb/>
　酉金之氣所傷也<lb/>
行冬令則陽氣不勝麥乃不熟民多相掠<lb/>
　子水之氣所淫也<lb/>
行夏令則國乃大旱煖氣早來蟲螟為害<lb/>
　午火之氣所泄也螟食苗心者<hi>嚴陵方氏曰多雨故其國大水也水之氣</hi>
　<hi>為寒故寒氣緫至冦戎來征則感金氣而然也凡此皆酉之氣乘之麥以秋稼至夏乃穡仲春則向成矣</hi>
　<hi>而陽氣不勝故麥乃不熟也民多相掠則以陽不勝隂故也凡此皆子之氣乗之行夏令而陽亢故大旱</hi>
<pb n="23a"/>
　<hi>大旱故煖氣早來蟲螟則煖氣所生也且螟食苗心夏以盛德在火而心屬焉則其為害亦以類而已故</hi>
　<hi>孟夏仲冬之行春令言蝗仲夏之行春令言螣各以類應焉凡此皆午之氣乗之</hi>
季春之月日在胃昏七星中旦牽牛中<lb/>
　胃宿在酉大梁之次也七星二十八宿之星宿也<lb/>
其日甲乙其帝大皥其神句芒其蟲鱗其音角律中姑<lb/>
洗其數八其味酸其臭羶其祀户祭先脾<lb/>
　姑洗辰律長七寸九分寸之一<lb/>
桐始華田䑕化為鴽虹始見萍始生<lb/>
<pb n="23b"/>
　此記辰月之候鴽鶉䳺之屬<hi>馬氏曰田䑕化為鴽則陰類之慝者遷乎陽而</hi>
　<hi>其性和也萍始生則以陰物之浮以承陽者也○嚴陵方氏曰虹者天地訌潰之氣也陰干陽所乃見而</hi>
　<hi>出故又謂之蝀焉陽方得中則陰莫能干至於辰則已過中矣故為陰所干而虹見也</hi>
天子居靑陽右个乘鸞路駕倉龍載靑旂衣靑衣服倉<lb/>
玊食麥與羊其器疏以達<lb/>
　靑陽右个東堂南偏<lb/>
是月也天子乃薦鞠衣于先帝<lb/>
　鞠衣衣色如鞠花之黄也註云黄桑之服者色如鞠<lb/>
<pb n="24a"/>
　塵象桑葉始生之色也鞠字一音去六反先帝先代<lb/>
　木德之君薦此衣於神坐以求蠶事<hi>長樂陳氏曰將耕也祈榖於上</hi>
　<hi>帝所以祈有秋將蠶也薦鞠衣於先帝所以祈有春</hi>
命舟牧覆舟五覆五反乃告舟備具于天子焉天子始<lb/>
乗舟薦鮪於寢廟乃為麥祈實<lb/>
　舟牧主乘舟之官五覆五反所以詳視其罅漏傾側<lb/>
　之處也因薦鮪并祈麥實<hi>嚴陵方氏曰覆以視表反以視裏待至尊所乗不得</hi>
　<hi>不防其傾漏故也覆反必至于五則至于再至于三而慎之至也禮有告具告備曰具則苟具而已曰備</hi>
<pb n="24b"/>
　<hi>則無所不備焉告舟備具於天子者以見精粗無不至也必乘舟而後薦鮪者所以示親漁也盖先王之</hi>
　<hi>饗親牲必親牽殺必親射凡以致其敬而已則乗舟而後薦鮪豈為過哉魚之品多矣然薦必以鮪者為</hi>
　<hi>其特大謂之王鮪者以此</hi>
是月也生氣方盛陽氣𤼵泄句者畢出萌者盡達不可<lb/>
以内<lb/>
　句屈生者萌直生者不可以内言當施散恩惠以順<lb/>
　生道之宣泄不宜吝嗇閉藏也<lb/>
天子布德行惠命有司𤼵倉廪賜貧窮振乏絶開府庫<lb/>
<pb n="25a"/>
出幣帛周天下勉諸侯聘名士禮賢者<lb/>
　長無謂之貧窮暫無謂之乏絶振猶救也周濟其不<lb/>
　足也在内則命有司奉行在外則勉諸侯奉行皆天<lb/>
　子之德惠也<hi>嚴陵方氏曰𤼵倉廩所以賜貧窮振乏絶而已乏絶未至於貧窮故於貧窮曰</hi>
　<hi>賜之則所以予之也於乏絶曰振之則貸之而已</hi>
是月也命司空曰時雨將降下水上騰循行國邑周視<lb/>
原野脩利隄防道達溝瀆開通道路毋有障塞<lb/>
　司空掌邦土此皆其職也<hi>嚴陵方氏曰司空掌土之官凡此所命皆土之事故</hi>
<pb n="25b"/>
　<hi>以命焉時雨應時之雨也方春物生需雨澤之時故其雨謂之時雨時雨然或過淫則趨下之水反上騰</hi>
　<hi>而為災故命以豫備之術也循行則行之有序也周視則視之無遺也脩利則脩而利之使無害道達則</hi>
　<hi>道而達之使無壅開通則開而通之使無窮皆欲其無有障塞而已障言蔽顯以為隠塞言窒虚而為實</hi>
　<hi>凡此皆豫備水災之術也</hi>
田獵罝罘羅網畢翳餧獸之藥毋出九門<lb/>
　罝罘皆捕獸之罟羅網皆捕鳥之罟小網長柄謂之<lb/>
　畢以其似畢星之形故名用以掩兎也翳射者用以自<lb/>
　隠也餧㗖之也藥毒藥也七物皆不得施用於外以其<lb/>
<pb n="26a"/>
　逆生道也路門應門雉門庫門臯門城門近郊門逺<lb/>
　郊門關門凢九門也<hi>嚴陵方氏曰慮其傷孚乳之性故田獵之具制之使毋用餧則</hi>
　<hi>委之以食而毒焉故以藥言之也</hi>
是月也命野虞毋伐桑柘鳴鳩拂其羽戴勝降于桑具<lb/>
曲植籧筐<lb/>
　野虞主田及山林之官拂羽飛而翼拍身也戴勝織<lb/>
　紝之鳥一名戴鵀鵀即頭上勝也此時恒在桑言降<lb/>
　者重之若自天而下也曲薄也植槌也所以架曲與<lb/>
<pb n="26b"/>
　籧筐者籧圓而筐方<lb/>
后妃齊戒親東鄉躬桑禁婦女毋觀省婦使以勸蠶事<lb/>
　東鄉迎時氣也躬桑親自采桑也禁婦女毋觀者禁<lb/>
　止婦女使不得為容觀之飾也省婦使者減省其箴<lb/>
　線縫製之事也此二者皆為勸勉之使盡力於蠶事<lb/>
　也<lb/>
蠶事既登分繭稱絲效功以共郊廟之服毋有敢惰<lb/>
　登成也分繭分布於衆婦之繅者稱絲效功以多寡<lb/>
<pb n="27a"/>
　為功之上下<hi>嚴陵方氏曰野虞周官之山虞以主在野之事故曰野齊戒則所以神明其事</hi>
　<hi>矣東鄉則所以迓時氣也以致曲而織故曰曲以取直而立故曰植籧則席之粗者筐則筥之方者凢此</hi>
　<hi>皆蠶具省婦使者不煩以他役也凢此欲一意於蠶以勸其事而已蠶事既登者事畢而登比年之數也</hi>
　<hi>與曲禮年榖不登之登同義分繭所以使之繅稱絲所以效其功之多少以共郊廟之服無有敢惰敬之</hi>
　<hi>至也</hi>
是月也命工師今百工審五庫之量金鐵皮革筋角齒<lb/>
羽箭幹脂膠丹漆毋或不良<lb/>
　工師百工之長也五庫者金鐵為一庫皮革筋為一<lb/>
<pb n="27b"/>
　庫角齒為一庫羽箭幹為一庫脂膠丹漆為一庫視<lb/>
　諸物之善惡皆有舊法謂之量一説多寡之數也審<lb/>
　而察之故云審五庫之量也幹者諸器所用之木材<lb/>
　也<lb/>
百工咸理監工日號毋悖於時毋或作為淫巧以蕩上<lb/>
心<lb/>
　此時百工皆各理治其造作之事工師監臨之毎日<lb/>
　號令必以二事為戒一是造作器物不得悖逆時序<lb/>
<pb n="28a"/>
　如為弓必春液角夏治筋秋合三材寒定體之類是<lb/>
　也二是不得為淫過竒巧之器以摇動君心使生奢<lb/>
　侈也<hi>嚴陵方氏曰工固有巧也然過乎巧則為淫矣以其淫故足以蕩上心焉此與孟冬皆言毋或</hi>
　<hi>作為淫巧以蕩上心者此則因其作而戒之彼則因其成而又戒之</hi>
是月之末擇吉日大合樂天子乃帥三公九卿諸侯大<lb/>
夫親往視之<lb/>
　鄭氏曰其禮亡<hi>馬氏曰凡樂陽聲也春陽中也大合樂必待陽中之末則中聲之所止也</hi>
　<hi>盖中聲以降非和平君子弗聼也</hi>
<pb n="28b"/>
是月也乃合累牛騰馬遊牝於牧犧牲駒犢舉書其數<lb/>
　春陽既盛物皆産育故合其累繋之牛騰躍之馬而<lb/>
　遊縱之使牡者就牝者于芻牧之地欲其孶生之蕃<lb/>
　也若其中犧牲之用者及馬之駒牛之犢皆書其數<lb/>
　者以備稽校多寡也<lb/>
命國難九門磔攘以畢春氣<lb/>
　難之事在周官則方相氏掌之裂牲謂之磔除禍謂<lb/>
　之攘春者陰氣之終故磔攘以終畢厲氣也舊説大<lb/>
<pb n="29a"/>
　陵八星在胃北主死䘮昴中有大陵積尸之氣氣佚<lb/>
　則厲鬼隨之而行此月初日在胃從胃歴昴故敺疫<lb/>
　之事當於此時行之也九門説見上章<hi>嚴陵方氏曰難所以難陰</hi>
　<hi>慝而敺之周官方相氏帥百𨽻而時難以狂夫為之則狂疾以陽有餘唯陽有餘足以勝隂慝故也裂牲</hi>
　<hi>謂之磔除禍謂之攘必於九門則欲陰慝之出故也凡此皆慮春氣之不得其終也故曰以畢春氣此之</hi>
　<hi>所難則難陰慝之作於春者也仲秋又難則難陰慝之作於秋者也季冬又難則難陰慝之作於冬者也</hi>
　<hi>獨夏不難則以陽盛之時陰慝不能作故也春曰以畢春氣者言畢其功於前也故於季月秋於仲月言</hi>
　<hi>達者言達其道於外也冬曰以送寒氣者以一歳之往故以送言之亦行之於季月不曰冬氣而曰寒氣</hi>
<pb n="29b"/>
　<hi>者以時言曰冬以氣言曰寒而寒則積陰之所成也一歲陰慝之盛未有甚於此時者故本其積陰之氣</hi>
　<hi>而言之其難特謂之大蓋所難而敺之者邪氣也達之送之者正氣也曰畢曰達曰送言雖不同皆不過</hi>
　<hi>遂其正氣而已春曰磔攘冬曰旁磔者以大難故旁又磔焉不特九門故也秋雖不言從可知矣○臨川</hi>
　<hi>呉氏曰難者聚衆戯劇以盛其喜樂之氣使人之和氣充盈則足以勝天地之乖氣此亦先王爕理之一</hi>
　<hi>事而微其機使百姓由之而不知也</hi>
季春行冬令則寒氣時𤼵草木皆肅國有大恐<lb/>
　丑土之氣所應也肅者枝葉減縮而急栗也大恐訛<lb/>
　言相驚動也舊説孟春有恐是火訛以其行夏令也<lb/>
<pb n="30a"/>
　此行冬令當致水訛漢王商嘗止之矣<lb/>
行夏令則民多疾疫時雨不降山陵不收<lb/>
　未土之氣所應也<lb/>
行秋令則天多沉陰淫雨蚤降兵革並起<lb/>
　戌土之氣所應也不收謂無所成遂也<hi>嚴陵方氏曰冬之氣為寒</hi>
　<hi>故寒氣時𤼵草木皆肅則寒氣之所㮚故也國有大恐則寒氣之所制故也亢陽之氣襲於人故民多疾</hi>
　<hi>疫陽亢而為旱故時雨不降山陵之物不收特言山陵則以髙者尤易被旱故也天多沉陰則感少隂之</hi>
　<hi>氣故也陽為暘隂為雨故淫雨早降兵革並起則金氣動故也</hi>
<pb n="30b"/>
孟夏之月日在畢昏翼中旦婺女中<lb/>
　畢宿在申實沈之次<lb/>
其日丙丁其帝炎帝<lb/>
　炎帝大庭氏即神農也赤精之君<lb/>
其神祝融<lb/>
　顓頊氏之子名黎火官之臣<lb/>
其蟲羽其音徵律中中呂其數七其味苦其臭焦其祀<lb/>
竈祭先肺<lb/>
<pb n="31a"/>
　羽蟲飛鳥之屬徵音屬火中呂已律長六寸萬九千<lb/>
　六百八十三分寸之萬二千九百七十四地二生火<lb/>
　天七成之七者火之成數也苦焦皆火屬夏祭竈火<lb/>
　之養人者也祭先肺火克金也○蔡邕獨斷曰竈夏<lb/>
　為太陽其氣長養祀竈之禮在廟門外之東先席于<lb/>
　門奥面東設主于竈陘也<lb/>
螻蟈鳴蚯蚓出王𤓰生苦莱莠<lb/>
　此記已月之候王𤓰注云萆挈本草作菝葜音同謂<lb/>
<pb n="31b"/>
　之𤓰者以根之似也亦可釀酒○朱氏曰王𤓰色赤<lb/>
　感火之色而生苦菜味苦感火之味而成<hi>馬氏曰螻蟈鳴則陰</hi>
　<hi>而伏者乘陽而鳴也蚯蚓出則陰而屈者乘陽而伸也王𤓰生則陽物之可以勝陰邪者也故其為色赤</hi>
　<hi>苦菜秀則火炎上故其為味苦</hi>
天子居明堂左个<lb/>
　太寢南堂東偏<lb/>
乗朱路駕赤駵載赤旂衣朱衣服赤玊食菽與雞其器<lb/>
髙以粗<lb/>
<pb n="32a"/>
　駵馬名色淺者赤色深者朱用器髙而粗大象物之<lb/>
　盛長也<lb/>
是月也以立夏先立夏三日太史謁之天子曰某日立<lb/>
夏盛德在火天子乃齊立夏之日天子親帥三公九卿<lb/>
大夫以迎夏於南郊還反行賞封諸侯慶賜遂行無不<lb/>
欣説<lb/>
　立春言諸侯大夫而此不言諸侯者或在或否不可<lb/>
　必同故略之也迎夏南郊祭炎帝祝融也<lb/>
<pb n="32b"/>
乃命樂師習合禮樂<lb/>
　以將飲酎故也<lb/>
命太尉贊桀俊遂賢良舉長大行爵出祿必當其位<lb/>
　太尉秦官也桀俊以才言贊則引而升之之謂賢良<lb/>
　以德言遂謂使之得行其志也長大以力言王制言<lb/>
　執技論力舉謂選而用之也當其位者爵必當有德<lb/>
　之位祿必當有功之位也<lb/>
是月也繼長増髙毋有壊墮毋起土功毋𤼵大衆毋伐<lb/>
<pb n="33a"/>
大樹<lb/>
　長者繼之而使益長髙者増之而使益髙壊墮則傷<lb/>
　已成之氣起土功發大衆皆妨蠶農之事故禁止之<lb/>
　伐樹則傷條達之氣故亦在所禁一説伐大木謂營<lb/>
　宫室<hi>馬氏曰萬物所以長而髙者陽上達故也長之者天地也所以繼長者人也髙之者天地也所</hi>
　<hi>以増髙者人也故曰人終天地之功者此也欲其長則勿壊焉欲其髙則勿墮焉可也</hi>
是月也天子始絺<lb/>
　絺葛布之細者<hi>嚴陵方氏曰絺以凉而可以禦暑裘以温而可以禦寒孟夏者暑之始也</hi>
<pb n="33b"/>
　<hi>故言始絺孟冬者寒之始也故言始裘</hi>
命野虞出行田原為天子勞農勸民毋或失時<lb/>
　失時謂失農時<lb/>
命司徒循行縣鄙命農勉作毋休于都<lb/>
　勉其興作於田野之内禁其休息於都邑之間皆恐<lb/>
　其失農時也<hi>嚴陵方氏曰野虞外官也故出行田原司徒内官也故巡行縣鄙以在外也故</hi>
　<hi>曰出以在内也故曰循而已農亦民也然民不止於農以農營其事之勞故勞之欲民趨其事之樂也故</hi>
　<hi>勸之皆欲無失其事而已都者君子之所居鄙者野人之所居農以力耕而養人則野人之事也禁之使</hi>
<pb n="34a"/>
　<hi>毋休於都則於農不能無所彊矣故曰勉作也○臨川吴氏曰命野虞又命司徒者由卑而尊也為農者</hi>
　<hi>皆天子之民野虞位卑不敢自專其於農也但為天子勞之而勸其民爾掌農者正地官之職司徒位尊</hi>
　<hi>不敢自曠其於農也乃自己職命之而勉其作也</hi>
是月也驅獸毋害五榖毋大田獵<lb/>
　夏獵曰苗正為驅獸之害禾苗者耳與三時之大獵<lb/>
　自不同<lb/>
農乃登麥天子乃以彘嘗麥先薦寢廟<lb/>
　登升之於場也<lb/>
<pb n="34b"/>
是月也聚畜百藥靡草死麥秋至<lb/>
　聚藥為供醫事也靡草草之枝葉靡細者陰類陽盛<lb/>
　則死秋者百榖成熟之期此於時雖夏於麥則秋故<lb/>
　云麥秋也<hi>嚴陵方氏曰藥之可採者不必皆在孟夏則以蕃廡之時所可採者為多故也凡物</hi>
　<hi>感陽而生者則彊而立感陰而生者則柔而靡謂之靡草則至陰之所生也故不勝至陽而死</hi>
斷薄刑決小罪出輕繋<lb/>
　刑者上之所施罪者下之所犯斷者定其輕重而施<lb/>
　刑也決如決水之決謂人以小罪相告者即决遣之<lb/>
<pb n="35a"/>
　不收繋也其有輕罪而在繋者則直縱出之也<lb/>
蠶事畢后妃獻繭乃收繭税以桑為均貴賤長幼如一<lb/>
以給郊廟之服<lb/>
　后妃獻繭謂后妃受内命婦之獻繭也收繭税者外<lb/>
　命婦養蠶亦用國北近郊之公桑近郊之税十一故<lb/>
　亦税其繭十之一其餘入已而為其夫造祭服一説<lb/>
　再命受服服者公家所給故税其十一者為給其夫<lb/>
　祭服也受桑多則税繭多少則税亦少皆以桑為均<lb/>
<pb n="35b"/>
　齊也貴謂卿大夫之妻賤謂士妻長幻婦之老少也<lb/>
　如一皆税十一也郊廟之服天子祭服也<lb/>
是月也天子飲酎用禮樂<lb/>
　重釀之酒名之曰酎稠醲之義也春而造至此始成<lb/>
　用禮樂而飲之盖盛會也<hi>嚴陵方氏曰凢燕樂則必用禮樂矣於此特言之者</hi>
　<hi>以用之於是為盛故也飲酎如此則飲烝從可知矣</hi>
孟夏行秋令則苦雨數來五榖不滋四鄙入保<lb/>
　申金之氣所泄也<lb/>
<pb n="36a"/>
行冬令則草木蚤枯後乃大水敗其城郭<lb/>
　亥水之氣所傷也<lb/>
行春令則蝗蟲為災暴風來格秀草不實<lb/>
　寅木之氣所淫也以孟夏之月而行孟秋孟冬孟春<lb/>
　之令故感召災異如此四鄙四面邊鄙之邑也保與<lb/>
　堡同小城也入保入而依以為安也格至也<hi>嚴陵方氏曰隂</hi>
　<hi>氣之所召故苦雨數來謂之苦則以極備而為人之所苦故也與詩所謂甘雨異矣夫雨固足以滋五榖</hi>
　<hi>然至於苦則適所以傷之故言五榖不滋也又曰感肅殺之氣故草木早枯大水敗城郭則以冬德之所</hi>
<pb n="36b"/>
　<hi>在故也蝗之為蟲殘物之末不傷其本春則木盛之時也故行春令則蟲之為災者時殘其末而已春於</hi>
　<hi>方為東東方生風故暴風來格秀草不實則以盛於木故也</hi>
仲夏之月日在東井昏亢中旦危中<lb/>
　東井在未鶉首之次<lb/>
其日丙丁其帝炎帝其神祝融其蟲羽其音徵律中蕤<lb/>
賓其數七其味苦其臭焦其祀竈祭先肺<lb/>
　㽔賓午律長六寸八十一分寸之二十六<lb/>
小暑至螳螂生鵙始鳴反舌無聲<lb/>
<pb n="37a"/>
　此記午月之候小暑暑氣未盛也螳螂一名蚚父一<lb/>
　名天馬言其飛㨗如馬也鵙博勞也反舌百舌鳥凡<lb/>
　物皆禀陰陽之氣而成質其陰類者宜陰時陽類者<lb/>
　宜陽時得時則興背時則廢疏又以反舌為蝦蟇未<lb/>
　知是否<hi>嚴陵方氏曰螳螂鵙皆陰類也故或感微陰而生或感微陰而鳴焉反舌盖百舌也以能</hi>
　<hi>反覆其舌而為百鳥語故謂之反舌然焉其鳴也感陽中而𤼵故感微陰而無聲</hi>
天子居明堂太廟乗朱路駕赤駵載赤旂衣朱衣服赤<lb/>
玉食菽與雞其器髙以粗<lb/>
<pb n="37b"/>
　明堂太廟南堂當太室也<lb/>
養壯佼<lb/>
　壯謂容體碩大者佼謂形容佼好者擇此類而養之<lb/>
　亦順長養之令<lb/>
是月也命樂師修鞀鞞鼔均琴瑟管簫執干戚戈羽調<lb/>
竽笙竾簧飭鐘磬柷敔<lb/>
　凡十九物皆樂器也鞀鞞鼔三者皆革音鞀即鼗也<lb/>
　鞞所以裨助鼔節琴瑟皆絲音管簫皆竹音管如篴<lb/>
<pb n="38a"/>
　而小干戚戈羽皆舞器干盾戚斧也竽笙竾皆竹音<lb/>
　竽三十六簧笙十三簧竾即箎也長尺四寸簧笙之<lb/>
　舌盖管中之金薄鍱也竽笙竾三者皆有簧也鐘金<lb/>
　音磬石音柷敔皆木音柷如漆桶敔狀如伏虎柷以<lb/>
　合樂之始敔以節樂之終修者理其弊均者平其聲<lb/>
　執者操持學習調者調和音曲飭者整治之也以將<lb/>
　用盛樂雩祀故謹備之<hi>嚴陵方氏曰鞀鞞鼔之與鐘磬柷敔其聲質而一故修飭</hi>
　<hi>之而已琴瑟管簫竿笙竾簧其聲文而雜則必均調之焉干戚戈羽以無聲持執之待用可也</hi>
<pb n="38b"/>
命有司為民祈祀山川百源大雩帝用盛樂<lb/>
　山者水之源將欲禱雨故先祭其本源三王祭川先<lb/>
　河後海示重本也雩者吁嗟其聲以求雨之祭周禮<lb/>
　女巫凡邦之大烖歌哭而請亦其義也帝者天之主<lb/>
　宰盛樂即鞀鞞以下十九物並奏之也<lb/>
乃命百縣雩祀百辟卿士有益於民者以祈榖實<lb/>
　百縣畿内之邑也百辟卿士謂古者上公句龍后稷<lb/>
　之類<hi>嚴陵方氏曰此言大雩帝後又言大饗帝何也盖雩所以祈也饗所以報也祈必於仲夏者以</hi>
<pb n="39a"/>
　<hi>陰生於午而物成之始也所以祈物之成而已報必於季秋者以陽窮於戍而歲功之終也所以報歳之</hi>
　<hi>功而已百辟即諸侯也卿士即六卿也百辟卿士生有益於民者死亦有益於民故命雩祀之以祈榖實</hi>
　<hi>也季春之祈實為麥而已至此又祈實則所祈者衆矣故以榖該之天子之雩及於上帝百縣之雩止於</hi>
　<hi>百辟卿士於百辟卿士言祈榖實則雩帝之所祈又可知矣</hi>
是月也農乃登黍天子乃以雛嘗黍羞以含桃先薦寢廟<lb/>
　今用登麥榖例移農乃登黍四字在是月也之下舊<lb/>
　註以内則之雛為小鳥此雛為雞未詳孰是含桃櫻<lb/>
　桃也<lb/>
<pb n="39b"/>
令民毋艾藍以染<lb/>
　藍之色青青者赤之母刈之亦是傷時氣<lb/>
毋燒灰<lb/>
　火之滅者為灰禁之亦為傷火氣也<lb/>
毋暴布<lb/>
　暴暴之於日也布者陰功所成不可以小功干盛陽<lb/>
　也<lb/>
門閭毋閉<lb/>
<pb n="40a"/>
　一則順時氣之宣通一則使暑氣之宣散<lb/>
關市毋索<lb/>
　索者搜索商旅匿税之物盖當時氣盛大之際人君<lb/>
　亦當體之而行寛大之政也<lb/>
挺重囚益其食<lb/>
　挺者㧞出之義重囚禁繋嚴密故特加寛假輕囚則<lb/>
　不如是益其食者加其養也<hi>馬氏曰毋閉利宣也毋索不恃察以窮民隠也</hi>
　<hi>益重囚之食不以其罪廢不忍人之政也</hi>
<pb n="40b"/>
游牝别羣則縶騰駒班馬政<lb/>
　季春遊牝于牧至此妊孕已遂故不使同羣拘縶騰<lb/>
　躍之駒者止其踶囓也班布也馬政養馬之政令也<lb/>
　周禮圉人圉師所掌<lb/>
是月也日長至陰陽争死生分<lb/>
　至猶極也夏至日長之極陽盡午中而微陰眇重淵<lb/>
　矣此陰陽争辨之際也物之感陽氣而方長者生感<lb/>
　陰氣而已成者死此死生分判之際也<lb/>
<pb n="41a"/>
君子齊戒處必掩身毋躁止聲色毋或進薄滋味毋致<lb/>
和節耆欲定心氣<lb/>
　齊戒以定其心掩蔽以防其身毋或輕躁於舉動毋<lb/>
　或御進於聲色薄其調和之滋味節其諸事之愛欲<lb/>
　凢以定心氣而備陰疾也<hi>嚴陵方氏曰陰陽争者以陰方來而與陽始遇遇故</hi>
　<hi>争也仲冬亦言之者以陽方來而與陰遇故也陽主生陰主死微陰既生則萬物向乎死矣故死生之理</hi>
　<hi>於是分也君子以陰陽方争故宜潔誠居内退聼以待其定也仲冬言此而不言毋躁者以暑為躁寒為</hi>
　<hi>静故於暑之時特戒之也止聲色毋或進者方解緩之時慮摇其精也薄滋味毋致和者方齊戒之時苟</hi>
<pb n="41b"/>
　<hi>厚滋味而致和則或昏憒其志意也</hi>
百官静事無刑以定晏陰之所成<lb/>
　刑陰事也舉陰事則是助陰抑陽故百官府刑罰之<lb/>
　事皆止静而不行也凡天地之氣順則和逆則競故<lb/>
　能致災咎此陰陽相争之時故須如此謹備晏安也<lb/>
　陰道静故云晏陰及其定而至於成則循序而徃不<lb/>
　為災矣是以未定之前諸事皆不可忽也<lb/>
鹿角解蟬始鳴半夏生木堇榮<lb/>
<pb n="42a"/>
　此又言午月之候解脱也<hi>嚴陵方氏曰鹿好羣而相比則陽類也故夏至感隂</hi>
　<hi>生而角解麋多欲而善迷則隂類也故冬至感陽生而角解此所以不同也半夏生者盖居夏之半而是</hi>
　<hi>藥生於是時故因以為名木堇有别於草堇故以木言之以感微隂而榮故其華朝榮夕隕然經或曰秀</hi>
　<hi>或曰華或曰生或曰榮何也以别於苗則曰秀以别於實則曰華以别於死則曰生以别於枯則曰榮其</hi>
　<hi>言各有所當也</hi>
是月也毋用火南方<lb/>
　南方火位又因其位而盛其用則為微陰之害故戒<lb/>
　之<lb/>
<pb n="42b"/>
可以居髙明可以逺眺望可以升山陵可以處臺榭<lb/>
　凢此皆順陽明之時<hi>嚴陵方氏曰夏為火旺之時南方火旺之方於旺之時而又用</hi>
　<hi>於旺之方則其氣太盛而害微陰之生故戒之居髙明故可以逺眺望欲逺眺望故或升山陵或處臺榭</hi>
　<hi>也山陵自然髙明之所也臺榭則人為髙明之所也順陽在上故居處如此</hi>
仲夏行冬令則雹凍傷榖道路不通暴兵來至<lb/>
　子水之氣所傷也<lb/>
行春令則五榖晚熟百螣時起其國乃饑<lb/>
　夘木之氣所淫也<lb/>
<pb n="43a"/>
行秋令則草木零落果實早成民殃於疫<lb/>
　酉金之氣所泄也螣食苗葉之蟲也百螣者言害稼<lb/>
　之蟲非一類<hi>嚴陵方氏曰夏行冬令是以陰包陽也故雹凍傷榖道路不通則冬為閉塞暴</hi>
　<hi>兵來至則陰賊之感也春主生夏行春令則生之日長生之日長故熟之時晚螣食苗葉春之氣盛於木</hi>
　<hi>故蟲之為害者特及葉而已五榖晚熟而又百螣時起故其國乃饑也草木零落與果實早成皆秋之氣</hi>
　<hi>候故也當盛暑之月而感秋氣則相薄而衆成疾</hi>
季夏之月日在栁昏火中旦奎中<lb/>
　栁宿在午鶉火之次也火大火心宿<lb/>
<pb n="43b"/>
其日丙丁其帝炎帝其神祝融其蟲羽其音徵律中林<lb/>
鍾其數七其味苦其臭焦其祀竈祭先肺<lb/>
　林鍾未律長六寸<lb/>
温風始至蟋蟀居壁鷹乃學習腐草為螢<lb/>
　此記未月之候至極也蟋蟀生於土中此時羽翼猶<lb/>
　未能遠飛但居其穴之壁至七月則能逺飛而在野<lb/>
　矣學習雛學數飛也腐草得暑濕之氣故變而為螢<lb/>
　○朱氏曰温風温厚之極凉風嚴凝之始腐草為螢<lb/>
<pb n="44a"/>
　離明之極故幽類化為明類也<hi>金華應氏曰物得氣之先殺氣未肅而鷙</hi>
　<hi>猛之鳥已習於擊迎殺氣之微也凉風未至而鳴陰之物己居乎壁迎凉氣之微也</hi>
天子居明堂右个乘朱路駕赤駵載赤旂衣朱衣服赤<lb/>
玉食菽與雞其器髙以粗<lb/>
　明堂右个南堂西偏也<lb/>
命漁師伐蛟取鼉登龜取黿<lb/>
　蛟言伐以其暴惡不易攻取也龜言登尊異之也鼉<lb/>
　黿言取易而賤之也<lb/>
<pb n="44b"/>
命澤人納材葦<lb/>
　蒲葦之屬生於澤中而可為用器故曰材澤人納之<lb/>
　職也此皆煩細之事非專一月所為故不以是月起<lb/>
　之<lb/>
是月也命四監大合百縣之秩芻以養犧牲令民無不<lb/>
咸出其力以共皇天上帝名山大川四方之神以祠宗<lb/>
廟社稷之靈以為民祈福<lb/>
　四監即周官山虞澤虞林衡川衡之官也前言百縣<lb/>
<pb n="45a"/>
　兼内外而言此百縣鄉遂之地也秩常也歛此芻為<lb/>
　養犧牲之用各有常數故云秩芻也<hi>馬氏曰令民無不咸出其力則</hi>
　<hi>所為祭祀者非獨恭也謂民力之普存也以共皇天上帝名山大川四方之神以祠社稷宗廟之靈以為</hi>
　<hi>民祈福則為民神之主也故聖王先成民而後致力於神豈私福哉凡以為民也○嚴陵方氏曰謂之神</hi>
　<hi>逺而尊之也謂之靈近而親之也皇天上帝山川四方外事也故以神言宗廟社稷内事也故以靈言</hi>
是月也命婦官染采黼黻文章必以法故無或差貸黑<lb/>
皇倉赤莫不質良毋敢詐偽以給郊廟祭祀之服以為<lb/>
旗章以别貴賤等給之度<lb/>
<pb n="45b"/>
　周禮典婦功典枲染人等皆婦官此指染人也白與<lb/>
　黒謂之黼黒與青謂之黻青與赤謂之文赤與白謂<lb/>
　之章染造必用舊法故事毋得有參差貸變皆欲質<lb/>
　正良善也旗旌旂也章者畫其象以别名位也詳見<lb/>
　春官司常○石梁王氏曰給當為級<hi>嚴陵方氏曰衣級服旌旂有等有</hi>
　<hi>各隨宜而度之故言度若天子龍衮諸侯黼之類所以别衣服貴賤等級之度也若王建太常諸侯建旂</hi>
　<hi>之類所以别旌旗貴賤等級之度也凡此順文明之時故染文明之色耳</hi>
是月也樹木方盛命虞人入山行木毋有斬伐<lb/>
<pb n="46a"/>
　以其方盛故也<lb/>
不可以興土功不可以合諸侯不可以起兵動衆毋舉<lb/>
大事以摇養氣毋𤼵令而待以妨神農之事也水潦盛<lb/>
昌神農將持功舉大事則有天殃<lb/>
　大事即興土功合諸侯起兵動衆之事摇養氣謂動<lb/>
　散長養之氣也𤼵令而待謂未及徭役之期而豫𤼵<lb/>
　召役之令使民廢已事而待上之㑹期也神農農之<lb/>
　神也季夏屬中央土土神得位用事之時謂之神農<lb/>
<pb n="46b"/>
　者土神主成就農事也東井主水在未故未月為水<lb/>
　潦盛昌之月此時神農將主持稼穡之功舉大事而<lb/>
　傷其功則是干造化施生之道矣故有天殃也<hi>嚴陵方氏</hi>
　<hi>曰木之生也方盛於夏則衰於秋矣虞人葢山虞也行則巡之也毋有斬伐慮傷方盛之氣也興土功合</hi>
　<hi>諸侯起兵動衆皆大亊也故繼言毋舉大事舉大事則人不安且摇養氣矣摇者振而蕩之之謂夫萬物</hi>
　<hi>作於春而氣主生長於夏而氣主養故謂之養氣夫興農功而用之於明者人也持農功而主之於幽者</hi>
　<hi>神也水潦盛昌則百穀被其澤而向乎成矣故神農將持其功也苟舉大事以妨之則是違神逆天而天</hi>
　<hi>之災適當之矣</hi>
<pb n="47a"/>
是月也土潤溽暑大雨時行燒薙行水利以殺草如以<lb/>
熱湯可以糞田疇可以美土疆<lb/>
　溽濕也土之氣潤故蒸鬰而為溼暑大雨亦以之而<lb/>
　時行皆東井之所主也除草之法先芟薙之俟乾則<lb/>
　燒之燒薙者燒所薙之草也大雨既行於所燒之地<lb/>
　則草不復生矣故云利以殺草時暑日烈其水之熱<lb/>
　如湯草之燒爛者可以為田疇之糞可以使土疆之<lb/>
　美凡土之磊磈難耕者謂之疆<hi>臨川吳氏曰田疇謂熟耕而其田有界域</hi>
<pb n="47b"/>
　<hi>者土疆謂難耕而其土磽确者</hi>
季夏行春令則穀實鮮落<lb/>
　鮮潔而墮落也<lb/>
國多風欬<lb/>
　風欬因風而致欬疾也<lb/>
民乃遷徙<lb/>
　辰土之氣所應也<lb/>
行秋令則丘隰水潦禾稼不熟乃多女災<lb/>
<pb n="48a"/>
　妊孕多敗戌土之氣所應也<lb/>
行冬令則風寒不時鷹隼蚤鷙四鄙入保<lb/>
　丑土之氣所應也<hi>嚴陵方氏曰鮮落即莊子所謂草木不待黄而落是也五氣過盛故</hi>
　<hi>實有所不勝國多風欬則與孟夏言暴風來格同義以多風故人肺受疾而欬也民乃遷徙者以春主發</hi>
　<hi>散故也自下升工曰遷舍此適彼曰徙丘隰水潦以金生水故也曰丘隰以見髙下皆被其害故禾稼不</hi>
　<hi>熟也種曰稼歛曰穡以其不熟故止言稼多女災者以純隂之氣過盛而反傷之也因風而後寒故曰風</hi>
　<hi>寒且異乎隆冬之時無風而寒矣以當暑而寒故曰不時鷹隼善擊必待秋焉以感疫厲之氣故蚤鷙於</hi>
　<hi>夏也春夏主出秋冬主入故四鄙入保</hi>
<pb n="48b"/>
中央土<lb/>
　土寄旺四時各十八日共七干二日除此則木火金<lb/>
　水亦各七十二日矣土於四時無乎不在故無定位<lb/>
　無專氣而寄旺於辰戌丑未之末未月在火金之間<lb/>
　又居一嵗之中故特揭中央土一令於此以成五行<lb/>
　之序焉<lb/>
其日戊己<lb/>
　戊己十干之中<lb/>
<pb n="49a"/>
其帝黄帝<lb/>
　黄精之君軒轅氏也<lb/>
其神后土<lb/>
　土官之臣顓頊氏之子黎也句龍初為后土後祀以<lb/>
　為社后土官闕黎雖火官實兼后土也舊說如此<hi>丘氏</hi>
　<hi>曰五行獨土神稱后者后君也位居中統領四行故稱君也</hi>
其蟲倮<lb/>
　人為倮蟲之長鄭氏以為虎豹之屬<lb/>
<pb n="49b"/>
其音宫律中黄鍾之宫<lb/>
　宫音屬土又為君故配之中央黄鍾本十一月律諸<lb/>
　律皆有宫音而黄鍾之宫乃八十四調之首其聲最<lb/>
　尊而大餘音皆自此起如土為木火金水之根本故<lb/>
　以配中央之土土寄旺於四時宫音亦冠於十二律<lb/>
　非如十二月以候氣言也<lb/>
其數五<lb/>
　天五生土地十成之四時皆舉成數此獨舉生數者<lb/>
<pb n="50a"/>
　四時之物無土不成而土之成數又積水一火二木<lb/>
　三金四以成十也四者成則土無不成矣<lb/>
其味甘其臭香<lb/>
　甘香皆屬土<lb/>
其祀中霤祭先心<lb/>
　古者陶復陶穴皆開其上以漏光明故雨霤之後因<lb/>
　名室中為中霤亦土神也祭先心者心居中君之象<lb/>
　又火生土也○蔡邕獨斷曰季夏土氣始盛其祀中<lb/>
<pb n="50b"/>
　霤霤神在室祀中霤設主于牖下<lb/>
天子居太廟太室<lb/>
　中央之室也<lb/>
乘大路駕黄駵載黄旂衣黄衣服黄玉食稷與牛其器<lb/>
圜以閎<lb/>
　圜者象土之周匝四時閎者寛廣之義象土之容物<lb/>
　也<lb/>
孟秋之月日在翼昏建星中旦畢中<lb/>
<pb n="51a"/>
　翼宿在已鶉尾之次建星說見仲春<lb/>
其日庚辛其帝少皥其神蓐收其蟲毛其音商律中夷<lb/>
則其數九其味辛其臭腥其祀門祭先肝<lb/>
　少皥白精之君金天氏也蓐收金官之臣少皥氏之<lb/>
　子該也夷則申律長五寸七百二十九分寸之四百<lb/>
　五十一九金之成數也辛腥皆屬金秋隂氣出故祀<lb/>
　門祭先肝金克木也○蔡邕獨斷曰門秋為少隂其<lb/>
　氣收成祀之於門祀門之禮北靣設主于門左樞<lb/>
<pb n="51b"/>
凉風至白露降寒蟬鳴鷹乃祭鳥用始行戮<lb/>
　此記申月之候鷹欲食鳥之時先殺鳥而不食似人<lb/>
　之食而祭先代為食之人也用始行戮順時令也<hi>馬氏曰凉</hi>
　<hi>風至則天地之旺氣散矣白露降則隂乘陽而其候交矣寒蟬鳴則物之生於暑者其聲變矣鷹乃祭鳥</hi>
　<hi>用始行戮則時主殺氣而物之司殺者應是而動也於是乎可以設罻羅矣鷹至不仁也猶祭然後食而</hi>
　<hi>況於人乎</hi>
天子居總章左个<lb/>
　太寢西堂南偏<lb/>
<pb n="52a"/>
乘戎路<lb/>
　兵車也<lb/>
駕白駱<lb/>
　白馬黒鬛曰駱<lb/>
載白旂衣白衣服白玉食麻與犬其器廉以深<lb/>
　亷稜角也亦矩之義深則收藏之意<lb/>
是月也以立秋先立秋三日太史謁之天子曰某日立<lb/>
秋盛徳在金天子乃齊立秋之日天子親帥三公九卿<lb/>
<pb n="52b"/>
諸侯大夫以迎秋於西郊還反賞軍帥武人於朝天子<lb/>
乃命將帥選士厲兵簡練桀俊專任有功以征不義詰<lb/>
誅暴慢以明好惡順彼逺方<lb/>
　簡練簡擇而練習之也專任有功謂大將有已試之<lb/>
　功乃使之專主其事也詰者問其罪誅者戮其人殘<lb/>
　下謂之暴慢上謂之慢順服也好惡明則逺方順服<lb/>
　<hi>嚴陵方氏曰才足以將物而勝之謂之將智足以帥人而先之謂之帥士言其人兵言其器選士則人無</hi>
　<hi>不能於事厲兵則器無不利於用桀俊簡之則無所不擇練之則無所不熟既選厲簡練之矣苟非已試</hi>
<pb n="53a"/>
　<hi>之效則勝負猶未可知故所任必在乎有功之人也任有功矣苟置疑貳於其間則知者必不盡其謀能</hi>
　<hi>者必不竭其力故任之又欲其專也凡此皆欲以征不義而已無以覆下之謂暴不能敬上之謂慢詰以</hi>
　<hi>問其罪誅以戮其人所詰誅者暴慢則好惡公而明矣故曰以明好惡好惡得其明則合天下之所願而</hi>
　<hi>無逆矣故曰順彼逺方必曰逺方者柔逺能邇之意既曰征不義又曰詰誅暴慢葢以征不義則言其道</hi>
　<hi>詰誅暴慢則言其事</hi>
是月也命有司脩法制繕囹圄具桎梏禁止姦慎罪邪<lb/>
務搏執<lb/>
　繕治也姦在人心故當有以禁止之邪見於行故慎<lb/>
<pb n="53b"/>
　以罪之務事也搏戮也執拘也<lb/>
命理瞻傷察創視折審斷決獄訟必端平戮有罪嚴斷<lb/>
刑<lb/>
　理治獄之官也傷者損皮膚創者損血肉折者損筋<lb/>
　骨也嚴者謹重之意非峻急之謂也<lb/>
天地始肅不可以贏<lb/>
　朱氏曰陽道常饒隂道常乏故賛化者不可使隂氣<lb/>
　之贏也<hi>嚴陵方氏曰修則治其壞繕則善其事具則完其器法制古所有也故曰修囹圄禁人之</hi>
<pb n="54a"/>
　<hi>地於此有事焉故曰繕桎梏禁人之器也故曰具姦存乎心故止之邪見乎行故罪之搏所以戮之執所</hi>
　<hi>以拘之於仲春則省囹圄去桎梏於孟秋則繕囹圄具桎梏葢先王奉時之道固可見矣獄官欲得其曲</hi>
　<hi>直之理故謂之理又謂之士則欲致其察故也前言命有司後言命理者以修法制非理之所專故也先</hi>
　<hi>王之用刑也既務搏執矣又命瞻傷察創視折焉則其用心之仁可知矣端言無偏頗之異平言無輕重</hi>
　<hi>之差審斷決故獄訟必端平也有罪然後戮則不及於無辜斷刑以嚴則不敢輕易上既言慎罪邪此又</hi>
　<hi>言戮有罪上既言審斷決此又言嚴斷刑者葢反覆言之所以明慎之至而已秋者隂之始冬者隂之終</hi>
　<hi>故於孟秋言天地始肅陽道常饒饒則有餘而贏隂道常乏乏則不足而縮孰為此者天地也而君人實</hi>
　<hi>輔相焉故曰天地始肅不可以贏</hi>
<pb n="54b"/>
是月也農乃登穀天子嘗新先薦寢廟命百官始收歛<lb/>
完隄坊謹壅塞以備水潦修宫室坏垣墻補城郭<lb/>
　所以為水潦之備者以月建在酉酉中有畢星好雨<lb/>
　也<hi>嚴陵方氏曰榖謂稷也以稷熟於此故農乃登焉然孟夏之麥仲夏之黍仲秋之麻季秋之稻皆穀</hi>
　<hi>也此以榖言稷者以為五榖之長故也若稼穡之官謂之后稷土稷之神謂之社稷者以是而已○金華</hi>
　<hi>應氏曰夏氣舒𤼵則修利隄防無有壅塞秋氣收歛則全隄防謹壅塞水在天地間最為流通不可壅之</hi>
　<hi>物而其盛衰消長亦因乎時夏潦不可隄也故修利而無壅秋潦則可隄矣必壅塞之惟謹雖一通一障</hi>
　<hi>不同而其為民禦患則一而已</hi>
<pb n="55a"/>
是月也毋以封諸侯立大官<lb/>
　記者但知賞以春夏刑以秋冬之義不知古者嘗祭<lb/>
　之時則有出田邑之制故注謂禁封諸侯及割地為<lb/>
　失其義也<lb/>
毋以割地行大使出大幣<lb/>
　以其違收歛之令也<lb/>
孟秋行冬令則隂氣大勝介蟲敗穀戎兵乃來<lb/>
　此亥水之氣所泄也<lb/>
<pb n="55b"/>
行春令則其國乃旱<lb/>
　蟹有食稻者謂之稻蟹亦介蟲敗穀之類寅中箕星<lb/>
　好風能散雲雨故致旱<lb/>
陽氣復還五穀無實<lb/>
　寅木之氣所損也<lb/>
行夏令則國多火災寒熱不節民多瘧疾<lb/>
　已火之氣所傷也<hi>嚴陵方氏曰方一隂之時而行重隂之令故隂氣太勝戎兵乃來亦</hi>
　<hi>以隂太勝而主殺故也凡以亥之氣乘之也陽亢而隂莫能下為旱方隂中之時而行陽中之令則陽亢</hi>
<pb n="56a"/>
　<hi>矣故旱也自夏徂秋則陽往而隂來以其旱故陽氣復還也萬物敷華於陽而成實於隂以陽氣復還故</hi>
　<hi>五穀無實火旺於南方故行夏令則國多火災火之氣為熱水之氣為寒而此并寒熱不節者葢熱極生</hi>
　<hi>寒隂陽之理然也民多瘧疾則以感寒熱之氣而被虐故也</hi>
仲秋之月日在角昏牽牛中旦觜觽中<lb/>
　角在辰夀星之次也<lb/>
其日庚辛其帝少皥其神蓐收其蟲毛其音商律中南<lb/>
吕其數九其味辛其臭腥其祀門祭先肝<lb/>
　南吕酉律長五寸三分寸之一<lb/>
<pb n="56b"/>
盲風至鴻鴈來𤣥鳥歸羣鳥養羞<lb/>
　此記酉月之候盲風疾風也孟春言鴻鴈來自南而<lb/>
　來北也此言來自北而來南也仲春言𤣥鳥至此言<lb/>
　歸明春來而秋去也羞者所美之食養羞者藏之以<lb/>
　備冬月之養也<hi>嚴陵方氏曰盲者閉暗之稱當建酉闔戸之月故其風謂之盲風又謂之</hi>
　<hi>閶闔以此𤣥鳥歸者至以陽中故歸以隂中也○山隂陸氏曰鴻鴈何不謂之南鄉非其居也</hi>
天子居總章太廟乘戎路駕白駱載白旂衣白衣服白<lb/>
玉食麻與犬其器廉以深<lb/>
<pb n="57a"/>
　總章太廟西堂當太室也<lb/>
是月也養衰老授几杖行糜粥飲食<lb/>
　月至四隂隂已盛矣時以陽衰隂盛為秋人以陽衰<lb/>
　隂盛為老養衰老順時令也几杖所以安其身飲食<lb/>
　所以養其體行猶賜也糜即粥也<hi>嚴陵方氏曰授則特授之而已行則</hi>
　<hi>徧行之也几杖之禮為重非庶人之老可並故唯於糜粥言行焉几杖以養其體糜粥以養其氣郊特牲</hi>
　<hi>曰飲養陽氣也食養隂氣也春饗孤子秋食耆老其義一也故此於秋言之然養陽非無食也特以飲為</hi>
　<hi>主爾養隂非無飲也特以食為主爾故此兼言飲焉</hi>
<pb n="57b"/>
乃命司服具飭衣裳文繡有恒制有小大度有長短衣<lb/>
服有量必循其故冠帶有常<lb/>
　司服官名具飭條具而飭正之也上曰衣下曰裳衣<lb/>
　繪而裳繡祭服之制也有恒有定制也小大小則𤣥<lb/>
　冕之一章大則衮冕之九章也長短謂衣長而裳短<lb/>
　也衣服謂朝服燕服及他服之當為寒備者也各有<lb/>
　劑量必率循故法不得更為新異也冠與帶亦各有<lb/>
　常制因造衣并作之<lb/>
<pb n="58a"/>
乃命有司申嚴百刑斬殺必當毋或枉橈枉橈不當反<lb/>
受其殃<lb/>
　刑罰之令前月已行此月又申戒之也枉橈皆屈曲<lb/>
　之義謂不申正理而違法斷之以逆理故必反受殃<lb/>
　禍也<hi>嚴陵方氏曰孟秋既命嚴斷刑矣至此又命之故曰申嚴焉與堯典言申命同義且酉為隂中</hi>
　<hi>物既告成先王奉天故其所命止於是月也刑有五而曰百刑者據罪言之也傳曰罪多而刑五非謂是</hi>
　<hi>乎必曰百則據成數言之與百體百事同義斬者則必殺殺者不必斬斬殺必當慮其及於無辜也然刑</hi>
　<hi>之所加不止於斬殺所命止及於此者以大辟尤人所重故也枉則在上者不直橈則在下者不申使斬</hi>
<pb n="58b"/>
　<hi>殺不當則以或枉橈故也先王奉天如此而有司或枉橈焉是逆天也逆天則天災適當之也孟子言出</hi>
　<hi>乎爾者反乎爾者同義</hi>
是月也乃命宰祝循行犧牲視全具按芻豢瞻肥瘠察<lb/>
物色必比類量小大視長短皆中度五者備當上帝其<lb/>
饗<lb/>
　宰主牲者祝告神者全謂色不雜具謂體無損也養<lb/>
　牛羊曰芻養犬豕曰豢得其養則肥失其養則瘠物<lb/>
　色或騂或黝陽祀用騂牲隂祀用黝牲比類者比附<lb/>
<pb n="59a"/>
　隂陽之類而用之也小大以體言長短以用言皆欲<lb/>
　中法度也所視所案所瞻所察所量五者悉備而當<lb/>
　於事上帝且歆饗之矣況羣神乎<hi>嚴陵方氏曰宰以宰牲為事者祝以</hi>
　<hi>祝神為事者宰牲將以祝神也故循行犧牲必命是二官焉夫季夏之養犧牲葢授充人而芻之也至此</hi>
　<hi>命宰祝持而行之而已以物至此形成而不變故也全者純而不雜具者完而無傷若外祭毁事用尨非</hi>
　<hi>所謂全也鼷䑕食郊牛角非所謂具也芻豢所以阜蕃其牲春秋傳曰奉牲以告曰博碩肥腯其可以不</hi>
　<hi>視乎牧人曰陽祀用騂牲毛之隂祀用黝牲毛之則物色其可以不察而比類之乎物色者毛色之色比</hi>
　<hi>類者各比其隂陽之類也</hi>
<pb n="59b"/>
天子乃難以達秋氣以犬嘗麻先薦寢廟<lb/>
　季春命國難以畢春氣此獨言天子難者此為除過<lb/>
　時之陽暑陽者君象故諸侯以下不得難也暑氣退<lb/>
　則秋之凉氣通達故云以達秋氣也<lb/>
是月也可以築城郭建都邑穿竇窖脩囷倉<lb/>
　四者皆為歛藏之備穿地圓曰竇方曰窖<lb/>
乃命有司趨民收歛務畜菜多積聚<lb/>
　孟秋已有收歛之命矣此又趨之以時不可緩故也<lb/>
<pb n="60a"/>
　菜所以助穀之不足故蓄之為備多積聚者凡可為<lb/>
　嵗備者無不貯儲也<lb/>
乃勸種麥毋或失時其有失時行罪無疑<lb/>
　麥所以續舊穀之盡而及新穀之登尤利於民故特<lb/>
　勸種而罰其惰者<lb/>
是月也日夜分雷始收聲蟄蟲坏戸殺氣浸盛陽氣日<lb/>
衰水始涸<lb/>
　坏益其蟄穴之戸使通明處稍小至寒甚乃墐塞之<lb/>
<pb n="60b"/>
　也水本氣之所為春夏氣至故長秋冬氣返故涸也<lb/>
日夜分則同度量平權衡正鈞石角斗甬<lb/>
　此與仲春同<hi>嚴陵方氏曰鈞葢三十斤之稱與仲春所謂鈞者異矣彼特言輕重之鈞而已</hi>
　<hi>彼以用言此以體言故也石葢四鈞之稱以其尤重而内實故謂之石權衡皆以致平而已故曰平釣石</hi>
　<hi>則歸於正矣故曰正然仲春所言不同者則又各有義焉</hi>
是月也易闗市來商旅納貨賄以便民事四方來集逺<lb/>
鄉皆至則財不匱上無乏用百事乃遂<lb/>
　朱氏曰闗者貨之所入市者貨之所聚易謂無重征<lb/>
<pb n="61a"/>
　以致其難也易闗市所以來商旅貨謂化之以為利<lb/>
　賄謂有之以為利來商旅所以納貨賄也凡此皆以<lb/>
　便民用也四方散而不一故言來集逺鄉邈而在外<lb/>
　故言皆至此言貢賦職修也財所以待用財不匱則<lb/>
　無乏用也用所以作事無乏用則事皆遂也<lb/>
凡舉大事毋逆大數必順其時慎因其類<lb/>
　事大如土功徭役合諸侯舉兵衆之事皆不可悖陰<lb/>
　陽之大數因猶依也如慶賞者乃𤼵生之類刑罰者<lb/>
<pb n="61b"/>
　乃肅殺之類必順時令而謹依其類以行之也<lb/>
仲秋行春令則秋雨不降草木生榮國乃有恐<lb/>
　卯木之氣所應也卯中有房心心為太火故不雨且<lb/>
　有火訛之驚恐也<lb/>
行夏令則其國乃旱蟄蟲不藏五穀復生<lb/>
　午火之氣所傷也<lb/>
行冬令則風災數起收雷先行草木蚤死<lb/>
　子水之氣所泄也收雷收聲之雷也先行先期而動<lb/>
<pb n="62a"/>
　也<hi>嚴陵方氏曰春雨所以生物秋雨所以成物曰秋雨不降則雨非不降也特所降者非成物之雨爾</hi>
　<hi>以其如此故草木生榮而不枯死也國乃有恐則少陽之所動故也其國乃旱則陽亢故也蟄蟲不藏則</hi>
　<hi>隂欲執之而有所不勝故也五穀復生則盛陽作之故也風災數起則非以時動故也雷以陽中𤼵聲隂</hi>
　<hi>中收聲收雷先行則愆於陽故也雷風不節故草木蚤死</hi>
季秋之月日在房昏虚中旦栁中<lb/>
　房在卯大火之次也<lb/>
其日庚辛其帝少皥其神蓐收其蟲毛其音商律中無<lb/>
射其數九其味辛其臭腥其祀門祭先肝<lb/>
<pb n="62b"/>
　無射戌律長四寸六千五百六十一分寸之六千五<lb/>
　百二十四<lb/>
鴻鴈來賔爵入大水為蛤鞠有黄華豺乃祭獸戮禽<lb/>
　此記戌月之候鴈以仲秋先至者為主季秋後至者<lb/>
　為賔如先登者為主人從之以登者為客也爵為蛤<lb/>
　飛物化為潜物也鞠色不一而專言黄者秋令在金<lb/>
　金自有五色而黄為貴故鞠色以黄為正也祭獸者<lb/>
　祭之於天戮禽者殺之以食也禽者鳥獸之總名鳥<lb/>
<pb n="63a"/>
　不可曰獸獸亦可曰禽故鸚鵡不曰獸而猩猩通曰<lb/>
　禽也<hi>嚴陵方氏曰桃華於仲春桐華於季春皆不言有獨於鞠言之者以萬物皆華於陽獨鞠華於</hi>
　<hi>隂而已故特言有桃華之紅桐華之白皆不言其色獨鞠言其色而曰黄者以華於隂中其色正應隂之</hi>
　<hi>盛故也</hi>
天子居總章右个乘戎路駕白駱載白旂衣白衣服白<lb/>
玉食麻與犬其器亷以深<lb/>
　總章右个西堂北偏也<lb/>
是月也申嚴號令命百官貴賤無不務内以㑹天地之<lb/>
<pb n="63b"/>
藏無有宣出<lb/>
　務内謂專務收歛諸物於内㑹合也合天地閉藏之<lb/>
　令也宣出則悖時令<lb/>
乃命冢宰農事備收舉五穀之要藏帝籍之收於神倉<lb/>
祗敬必飭<lb/>
　農事備收百穀皆歛也要者租賦所入之數籍田所<lb/>
　收歸之神倉將以供粢盛也祗謂謹其事敬謂一其<lb/>
　心飭謂致其力也<hi>嚴陵方氏曰仲秋言趣民收歛然猶未備也至此始言備收焉農事</hi>
<pb n="64a"/>
　<hi>備收然後五穀之要可舉也</hi>
是月也霜始降則百工休乃命有司曰寒氣總至民力<lb/>
不堪其皆入室<lb/>
　總至凝聚而至也<hi>嚴陵方氏曰陽氣散而成暑隂氣聚而成寒總者聚也故曰寒氣總</hi>
　<hi>至與仲春所言文雖小異其義一也以寒氣之至則民力或有所不堪勝故命之皆入室以禦之焉詩曰</hi>
　<hi>入此室處書言厥民隩謂是矣然寒氣者冬之時入室者冬之事此乃言之於季秋者亦先期而命之爾</hi>
　<hi>於夏言處臺榭至此言入室亦順隂陽之理也</hi>
上丁命樂正入學習吹<lb/>
<pb n="64b"/>
　吹主樂聲而言<lb/>
是月也大饗帝嘗犧牲告備于天子<lb/>
　仲夏大雩祈也此月大饗報也饗嘗皆用犧牲仲秋<lb/>
　已視全具至此則告備而後用焉<lb/>
合諸侯制百縣為來嵗受朔日與諸侯所稅於民輕重<lb/>
之法貢職之數以逺近土地所宜為度以給郊廟之事<lb/>
無有所私<lb/>
　石梁王氏曰合諸侯制百縣注云合諸侯制絶句不<lb/>
<pb n="65a"/>
　可從○劉氏曰合諸侯者總命諸侯之國也制猶敕<lb/>
　也百縣諸侯所統之縣也天子總命諸侯各敇百縣<lb/>
　為來嵗受朔日與稅法貢數各以道路逺近土地所<lb/>
　宜為度以給上之事而不可有私也言郊廟者舉其<lb/>
　重也葢朔日與稅貢等事皆天子總命之諸侯而諸<lb/>
　侯頒之百縣使奉行也舊說秦建亥此月為嵗終故<lb/>
　行此數事者得之或疑是時秦未并天下未有諸侯<lb/>
　百縣此仍是古制愚按吕不韋相秦十餘年此時已<lb/>
<pb n="65b"/>
　有必得天下之勢故大集羣儒損益先王之禮而作<lb/>
　此書名曰春秋將欲為一代興王之典禮也故其間<lb/>
　亦多有未見與禮經合者又按昭襄王之時封魏冉<lb/>
　穣侯公子市宛侯悝鄧侯則分封諸侯行王者事久<lb/>
　矣不韋作相時已滅東周君六國削甚秦已得天下<lb/>
　大半故其立制欲如此也其後徙死始皇并天下李<lb/>
　斯作相盡廢先王之制而吕氏春秋亦無用矣然其<lb/>
　書也亦當時儒生學士有志者所為猶能彷彿古制<lb/>
<pb n="66a"/>
　故記禮者有取焉<lb/>
是月也天子乃教於田獵以習五戎班馬政<lb/>
　教於田獵謂因獵而教之以戰陳之事習用弓矢殳<lb/>
　矛戈㦸之五兵班布乘馬之政令其毛色之同異力<lb/>
　之强弱各以類相從也<hi>嚴陵方氏曰教於田獵繼言以習五戎與車攻言因田獵</hi>
　<hi>而選車徒同意上言教下言習者我教之故彼習之也戎器必以五者則以兵法五人為伍故也田獵所以</hi>
　<hi>得利軍旅所以效死人之所欲莫甚於利所惡莫甚於死以所惡寓所欲而習焉亦先王之深意也大司</hi>
　<hi>馬秋獮教治兵其以是歟</hi>
<pb n="66b"/>
命僕及七騶咸駕載旌旐授車以級整設于屛外司徒<lb/>
搢扑北面誓之<lb/>
　僕戎僕也天子馬有六種各一騶主之并總主六騶<lb/>
　者為七騶也皆以馬車駕車又載析羽之旌龜蛇之<lb/>
　旐既畢而授車於乘者以尊卑為等級各使正其行列<lb/>
　向背而設于軍門之屏外於是司徒揷扑于帶於陳<lb/>
　前北面誓戒之此時六軍皆向南而陳也扑即夏楚<lb/>
　二物也周禮戎僕中大夫二人<hi>嚴陵方氏曰設扑而搢之以其有事於教</hi>
<pb n="67a"/>
　<hi>無事於刑也誓則欲其不犯命焉必北面則以田主殺陰事故也</hi>
天子乃厲飾執弓挾矢以獵命主祠祭禽于四方<lb/>
　天子戎服而嚴厲其威武之飾親用弓矢以殺禽獸<lb/>
　葢奉祭祀之物當親殺也獵竟則命典祀之官取獵<lb/>
　地所獲之獸祭於郊以報四方之神禽者獸之通名<lb/>
　也<lb/>
是月也草木黄落乃伐薪為炭<lb/>
　備禦寒也<lb/>
<pb n="67b"/>
蟄蟲咸俯在内皆墐其户<lb/>
　俯垂頭也内穴之深處也墐塞也<lb/>
乃趣獄刑毋留有罪<lb/>
　刑於罪相得即決之留而不決亦悖時令也<hi>嚴陵方氏曰仲</hi>
　<hi>秋命有司申嚴百刑而已至此又趣獄刑毋留有罪焉則以奉天威之方至於是亟決之也</hi>
收禄秩之不當供養之不宜者<lb/>
　收如漢法收印綬之收謂索之使還各依本等禄秩<lb/>
　不當謂不應得而恩命濫賜之者也供養膳服之具<lb/>
<pb n="68a"/>
　也貴賤各有宜用不宜謂侈僭踰制者此亦順秋令<lb/>
　之嚴肅也<hi>山陰陸氏曰收禄秩之不當供養之不宜刑官之事也罷官之無事去器之無用事</hi>
　<hi>官之事也</hi>
是月也天子乃以犬嘗稻先薦寢廟季秋行夏令則其<lb/>
國大水<lb/>
　未中東井主之<lb/>
冬藏殃敗<lb/>
　竇窖之藏為水所侵<lb/>
<pb n="68b"/>
民多鼽嚏<lb/>
　未土之氣所應也鼽者氣窒於鼻嚏者聲發於口皆<lb/>
　肺疾以夏火克金故病此也<lb/>
行冬令則國多盗賊邊境不寧土地分裂<lb/>
　丑土之氣所應也裂坼也<lb/>
行春令則煖風來至民氣解惰師興不居<lb/>
　辰土之氣所應也不居不得止息也<hi>嚴陵方氏曰水潦盛昌在於季</hi>
　<hi>夏故行夏令則其國大水大水故冬藏殃敗也金數窮而氣窒則為鼽氣行逆而發於聲則為嚏皆肺疾</hi>
<pb n="69a"/>
　<hi>也肺屬金而金生水反為水所勝故民受是疾焉取非其有謂之盗毁則謂之賊皆至陰之類也以國多</hi>
　<hi>盜賊故邊竟不寧也土地分裂則為嚴凝之氣所拆故也巽為風而春之氣為煖故行春令則煖風來至</hi>
　<hi>然孟夏行春令則曰暴風來格者彼以正陽之月而煖不足以言之故也此言至而彼言格者以其暴故</hi>
　<hi>與物相抵也氣煖則解緩寒則縮栗以煖風來至故民氣解惰也師興不居則以少陽作之而動故也</hi>
孟冬之月日在尾昏危中旦七星中<lb/>
　尾在寅析木之次也七星見季春<lb/>
其日壬癸其帝顓頊其神𤣥㝠其蟲介其音羽律中應<lb/>
鍾其數六其味鹹其臭朽其祀行祭先腎<lb/>
<pb n="69b"/>
　顓頊黑精之君𤣥㝠水官之臣少皥氏之子曰修曰<lb/>
　熈相代為水官左傳云修及熈為𤣥㝠是也介甲也<lb/>
　介蟲龜為長水物也羽音屬水應鍾亥律長四寸二<lb/>
　十七分寸之二十水成數六鹹朽皆水屬水受惡穢<lb/>
　故有朽腐之氣也行者道路往來之處冬陰往而陽<lb/>
　來故祀行也春夏秋皆祭先所勝冬當先心以中央<lb/>
　祭心故但祭所屬又以冬主靜不尚克制故也○蔡<lb/>
　邕獨斷曰行冬為太陰盛寒為水祀之於行在廟門<lb/>
<pb n="70a"/>
　外之西軷壤厚二尺廣五尺輪四尺北面設主於軷<lb/>
　上<lb/>
水始氷地始凍雉入大水為蜃虹藏不見<lb/>
　此記亥月之候蜃蛟屬此亦飛物化潛物也晉武庫<lb/>
　中忽有雉雊張華曰此必蛇化為雉也開視雉側果<lb/>
　有蛇蛻類書有言雉與蛇交而生子子必為蟂不皆<lb/>
　然也然則雉之為蜃理或有之陰陽氣交而為虹此<lb/>
　時陰陽極乎辨故虹伏虹非有質而曰藏亦言其氣<lb/>
<pb n="70b"/>
　之下伏耳<lb/>
天子居𤣥堂左个<lb/>
　北堂之西偏也<lb/>
乘𤣥路駕鐵驪<lb/>
　鐵色之馬<lb/>
載𤣥旂衣黒衣<lb/>
　黒深而𤣥淺如朱深而赤淺也<lb/>
服𤣥玉食黍與彘其器閎以奄<lb/>
<pb n="71a"/>
　閎者中寛奄者上窄<lb/>
是月也以立冬先立冬三日太史謁之天子曰某日立<lb/>
冬盛徳在水天子乃齊立冬之日天子親帥三公九卿<lb/>
大夫以迎冬於北郊還反賞死事恤孤寡<lb/>
　死事為國事而死也孤寡即死事者之妻子不言諸<lb/>
　侯與夏同<lb/>
是月也命太史釁龜筴占兆審卦吉凶<lb/>
　馮氏曰釁龜筴者殺牲取血而塗龜與蓍筴也古者<lb/>
<pb n="71b"/>
　器成而釁以血所以攘卻不祥也占兆者玩龜書之<lb/>
　繇文審卦者審易書之休咎皆所以豫明其理而待<lb/>
　用也釁龜而占兆釁筴而審卦吉凶太史之職也<hi>嚴陵</hi>
　<hi>方氏曰龜以卜而有兆筴以筮而有卦兆有象故言占卦有數故曰審</hi>
是察阿黨則罪無有掩蔽<lb/>
　獄吏治獄寧無阿私必是正而省察之庶幾犯罪者<lb/>
　不至掩蔽其曲直也<lb/>
是月也天子始裘<lb/>
<pb n="72a"/>
　周禮季秋獻功裘至此月乃衣之也<lb/>
命有司曰天氣上騰地氣下降天地不通閉塞而成冬<lb/>
　不交則不通不通則閉塞<hi>嚴陵方氏曰天氣上騰地氣下降則天地辨而各正</hi>
　<hi>其位矣冬曰上天為是故也以各正其位故天地不通閉若門之閉塞若穴之塞以其不通故閉塞也然</hi>
　<hi>則時之所以為冬孰為此者亦天地之氣閉塞以成之耳</hi>
命百官謹葢藏命有司循行積聚無有不斂<lb/>
　申嚴仲秋積聚之令<lb/>
坏城郭戒門閭脩鍵閉慎管籥<lb/>
<pb n="72b"/>
　坏補其缺薄處也城郭欲其厚實故言坏門閭備禦<lb/>
　非常故言戒鍵鎖須也閉鎖筒也管籥鎖匙也鍵閉<lb/>
　或有破壊故云脩管籥不可妄開故云慎<lb/>
固封疆備邊竟完要塞謹關梁塞徯徑<lb/>
　要塞邊城要害處也關境上門梁橋也徯徑野獸往<lb/>
　來之路也<hi>山陰陸氏曰坏城郭而門閭不戒無益也脩鍵閉而管籥不慎無益也脩鍵閉而邊</hi>
　<hi>竟不備無益也完要塞謹關梁而徯徑不塞無益也</hi>
飭喪紀辨衣裳審棺槨之厚薄塋丘壟之大小髙卑厚<lb/>
<pb n="73a"/>
薄之度貴賤之等級<lb/>
　飭喪紀者飭正喪事之紀律也即辨衣裳以下諸事<lb/>
　是已上衣下裳以布之精麤為親疏故曰辨亦謂襲<lb/>
　斂之衣數多寡也棺槨厚薄有貴賤之等塋有大小<lb/>
　丘壟有髙卑皆不可踰越厚薄之度主禮而言貴賤<lb/>
　之等級主人而言故總曰審○朱氏曰喪者人之終<lb/>
　冬者嵗之終故於此時而飭喪紀焉<hi>馬氏曰夫喪者所自盡而君子</hi>
　<hi>不以天下儉其親則衣裳棺槨丘壟孰不欲致美以為悦然窮人之欲而莫之節則富者僣於有餘貧者</hi>
<pb n="73b"/>
　<hi>慊於不足而將不安其性命之情故先王視貴賤之等級而制為禮數以紀之使孝子仁人各隨其分而</hi>
　<hi>不敢踰也然後得盡其心焉</hi>
是月也命工師效功陳祭器按度程毋或作為淫巧以<lb/>
蕩上心必功致為上物勒工名以考其誠功有不當必<lb/>
行其罪以窮其情<lb/>
　工師百工之長效呈也諸器皆成獨主祭器祭器尊<lb/>
　也度法也程式也淫巧指諸器而言致讀為緻謂功<lb/>
　力宻緻也一讀如字亦通勒刻也刻名於器以考工<lb/>
<pb n="74a"/>
　人之誠偽也行猶治也窮其情者究詰其詐偽之情<lb/>
　也<lb/>
是月也大飲烝<lb/>
　因烝祭而與羣臣大為燕飲也舊說烝升也此乃饗<lb/>
　禮升牲體於俎上謂之房烝未知是否<lb/>
天子乃祈來年於天宗大割祠于公社及門閭臘先祖<lb/>
五祀勞農以休息之<lb/>
　天宗日月星辰也割祠割牲以祭也社以上公配祭<lb/>
<pb n="74b"/>
　故云公社又祭及門閭之神也臘之言獵以田獵所<lb/>
　獲之物而祭先祖及五祀之神故曰臘也又蔡邕云<lb/>
　夏曰清祀殷曰嘉平周曰蜡秦曰臘然左傳言虞不<lb/>
　臘是周亦名臘也勞農即周禮黨正屬民飲酒之禮<lb/>
　也<hi>嚴陵方氏曰天尊而不親在致義以求之故曰祈公社門閭親而不尊在致味以祭之故曰大割先</hi>
　<hi>祖五祀衆而不一在自盡以饗之故曰臘葢以獵得之肉而祭之然古者以月在丑為臘此乃行之建亥</hi>
　<hi>之月者異代之制耳祈來年則詩所謂以興嗣嵗也此非嵗終之時而曰祈來年者則以陽生於子得天</hi>
　<hi>時之正故謂建子之月為來年也五祀有門而大割祠又及門閭者葢五祀之門雖大大夫士亦得而祭</hi>
<pb n="75a"/>
　<hi>之則知門閭固有大於此者矣夫農於三時之務亦已勞矣至此勞之使休息不亦宜乎</hi>
天子乃命將帥講武習射御角力<lb/>
　以仲冬大閲也<hi>嚴陵方氏曰武言其道故講之使明射御言其事故習之使熟力則相抵</hi>
　<hi>而已故曰角</hi>
是月也乃命水虞漁師收水泉池澤之賦毋或敢侵削<lb/>
衆庶兆民以為天子取怨于下其有若此者行罪無赦<lb/>
　水虞澤虞也漁師漁人也見周禮水冬涸故以冬時<lb/>
　收賦<lb/>
<pb n="75b"/>
孟冬行春令則凍閉不宻地氣上泄民多流亡<lb/>
　寅木之氣所泄也<lb/>
行夏令則國多暴風方冬不寒蟄蟲復出<lb/>
　已火之氣所損也<lb/>
行秋令則雪霜不時小兵時起土地侵削<lb/>
　申金之氣所淫也<hi>嚴陵方氏曰孟春言東風解凍故此行春令則凍閉不宻地氣上泄</hi>
　<hi>也然泄與騰異以其不宻故漏泄而已未至於騰也民多流亡則以春主發散故也風固四時之所常有</hi>
　<hi>也而暴則陽之所作焉故行夏令則暴風若孟夏行春令則暴風來格者彼以行少陽之令故來格而已</hi>
<pb n="76a"/>
　<hi>此以行盛陽之令故又至於多也以盛陽之所作故方冬不寒也孟冬非隆冬故言方而已夫蟲以陰而</hi>
　<hi>蟄者也方冬不寒故蟄蟲復出雪霜不時則寒氣遲故也小兵時起則金氣勝故也土地侵削則揫斂之</hi>
　<hi>所致故也</hi>
仲冬之月日在斗昏東辟中旦軫中<lb/>
　斗在丑星紀之次也<lb/>
其日壬癸其帝顓頊其神𤣥㝠其蟲介其音羽律中黄<lb/>
鍾其數六其味鹹其臭朽其祀行祭先腎<lb/>
　黄鍾子律長九寸<lb/>
<pb n="76b"/>
氷益壯地始坼鶡旦不鳴虎始交<lb/>
　此記子月之候鶡旦夜鳴求旦之鳥也<hi>嚴陵方氏曰前言水始氷</hi>
　<hi>至此又言氷益壯前言地始凍至此又言地始坼凍甚而土相坼夜鳴而求旦故謂之鶡旦夫夜鳴則陰</hi>
　<hi>類也然鳴而求旦則求陽而已故感微陽之生而不鳴則以得所求故也虎隂物而交則亦感陽之生故</hi>
　<hi>也</hi>
天子居𤣥堂太廟乘𤣥路駕鐵驪載𤣥旂衣黒衣服𤣥<lb/>
玉食黍與彘其器閎以奄<lb/>
　𤣥堂太廟北堂當太室也<lb/>
<pb n="77a"/>
飭死事<lb/>
　誓戒六軍之士以戰陳當厲必死之志也<lb/>
命有司曰土事毋作慎毋發蓋毋發室屋及起大衆以<lb/>
固而閉<lb/>
　順閉藏之令以安伏蟄之性也固堅也而猶其也周<lb/>
　禮仲冬教大閱此言毋起大衆是誠吕氏之書矣<lb/>
地氣沮泄是謂發天地之房諸蟄則死民必疾疫又隨<lb/>
以喪命之曰暢月<lb/>
<pb n="77b"/>
　沮者壊散之義因破壊而宣泄故云沮泄也天地之<lb/>
　閉固氣類猶房室之安藏人也若發散天地之所藏<lb/>
　則諸蟄皆死是干犯陰陽之令疾疫必為民災喪禍<lb/>
　隨之而見一説喪讀去聲謂民因避疾疫而逃亡也<lb/>
　暢月未詳舊説暢充也言所以不可發泄者以此月<lb/>
　萬物皆充實於内故也朱氏謂陽久屈而後伸故云<lb/>
　暢月也未知孰是<hi>嚴陵方氏曰發葢則物不得其藏發室屋則人不得其處起大衆則</hi>
　<hi>衆不得其靜凡此皆非農事之所宜故亦戒之所以固而閉也其害及物故諸蟄則死其害及人故民必</hi>
<pb n="78a"/>
　<hi>疾疫死喪隨之</hi>
是月也命奄尹申宫令審門閭謹房室必重閉省婦事<lb/>
毋得淫雖有貴戚近習毋有不禁<lb/>
　奄尹羣奄之長也以其精氣奄閉故名閹人宫令宫<lb/>
　中之政令也重閉内外皆閉也減省婦人之事務順<lb/>
　陰静也淫謂女功之過巧者貴戚天子之族姻近習<lb/>
　其嬖幸者<lb/>
乃命大酋秫稻必齊麴蘖必時湛熾必潔水泉必香陶<lb/>
<pb n="78b"/>
器必良火齊必得兼用六物大酋監之毋有差貸<lb/>
　大酋酒官之長也秫稻酒材也必齊多寡中度也必<lb/>
　時制造及時也湛漬而滌之也熾蒸炊也必潔無所<lb/>
　汚也必香無穢惡之氣必良無罅漏之失也必得適<lb/>
　生熟之宜也物事也六物謂必齊以下六事差貸不<lb/>
　中法式也<hi>馬氏曰六物欲其材之美時之適工之善也</hi>
天子命有司祈祀四海大川名源淵澤井泉<lb/>
　冬令方中水徳至盛故為民祈而祀之也<lb/>
<pb n="79a"/>
是月也農有不收藏積聚者馬牛畜獸有放佚者取之<lb/>
不詰<lb/>
　取之不詰罪在不收斂也<hi>嚴陵方氏曰孟冬既命百官謹葢藏又命司徒循行</hi>
　<hi>積聚矣至於是月農猶有不收藏積聚馬牛畜獸猶有放佚者則是惰游之民而不聽令者也人或取其</hi>
　<hi>物而上不為之詰焉亦宜矣</hi>
山林藪澤有能取蔬食田獵禽獸者野虞教道之其有<lb/>
相侵奪者罪之不赦<lb/>
　罪之不赦惡其不相共利也<lb/>
<pb n="79b"/>
是月也日短至陰陽爭諸生蕩<lb/>
　短至短之極也陰陽之爭與夏至同諸生者萬物之<lb/>
　生機也蕩者動也<lb/>
君子齊戒處必掩身身欲寧去聲色禁耆欲安形性事<lb/>
欲靜以待陰陽之所定<lb/>
　此皆與夏至同而有謹之至者彼言止聲色而此言<lb/>
　去彼言節耆欲而此言禁葢仲夏之陰猶微而此時<lb/>
　之陰猶盛陰微則盛陽未至於甚傷陰盛則微陽當<lb/>
<pb n="80a"/>
　在於善保故也<hi>嚴陵方氏曰諸生諸言不一也諸生則萬物之生氣也方冬之時盛徳在</hi>
　<hi>水而是月建子以陽作之萬物之生氣欲發焉故謂之蕩也掩蔽其身以處於内則以齊戒故也身欲寧</hi>
　<hi>者所以掩身欲其寧故也去聲色則不特止而已禁嗜欲則不特節而己見君子之齋戒有加而無已也</hi>
　<hi>外則養其形而無勞内則養其性而無悖欲安形性故事欲靜也凡此以微陽方生隂未退聽隂陽爭而</hi>
　<hi>未定故君子齊戒以待之與仲夏所言互相備也</hi>
芸始生荔挺出蚯蚓結麋角解水泉動<lb/>
　此又言子月之候芸與荔挺皆香草結猶屈也解脱<lb/>
　也水者天一之陽所生陽生而動言枯涸者漸滋發<lb/>
<pb n="80b"/>
　也十二月惟子午之月皆再記其候者詳於陰陽之<lb/>
　萌也<hi>嚴陵方氏曰凡物之氣感隂者腥感陽者香正陽方長矣故芸始生荔挺出蚯蚓結者以感</hi>
　<hi>陽之氣而後出故微陽雖生而猶結焉結言形之未解也</hi>
日短至則伐木取竹箭<lb/>
　陰盛則材成故伐而取之大曰竹小曰箭<lb/>
是月也可以罷官之無事去器之無用者<lb/>
　官以權宜而設器以權宜而造皆暫焉之事此閉藏<lb/>
　休息之時故可罷去<lb/>
<pb n="81a"/>
塗闕廷門閭築囹圄此以助天地之閉藏也仲冬行夏<lb/>
令則其國乃旱<lb/>
　火氣乘之應於來年<hi>臨川吳氏曰闕謂門之中間空闕處人所由以出入者也廷謂</hi>
　<hi>門之内外閑曠之地無室廬處也塗者葢謂畚土以瑱補其地之凹陷門謂各家寢廟之門閭謂二十五</hi>
　<hi>家巷口之門塗者葢謂埏埴以窒塞其門之罅隙囹圄四面有垣墻壊者築之此皆閉塞掩藏之事也</hi>
氛霧㝠㝠<lb/>
　亦火氣所蒸<lb/>
雷乃發聲<lb/>
<pb n="81b"/>
　陰不能固陽也午火之氣所克也<lb/>
行秋令則天時雨汁𤓰瓠不成<lb/>
　雨雪雜下曰汁<lb/>
國有大兵<lb/>
　酉金之氣所淫也<lb/>
行春令則蝗蟲為敗水泉咸竭<lb/>
　卯中大火之所主也<lb/>
民多疥癘<lb/>
<pb n="82a"/>
　卯木之氣所泄也<hi>嚴陵方氏曰氛霧皆旱氣所使雷乃發聲盛陽薄之故也以雪雜水</hi>
　<hi>如物之有汁故謂之雨汁以行秋令嚴凝之氣未固故也𤓰瓠不成則以柔脆為金氣所傷故也國有大</hi>
　<hi>兵則與小兵時起同義然氣有淺深故於孟冬言小仲冬言大焉蝗蟲為敗與孟夏言蝗蟲為災同義災</hi>
　<hi>者祥之對而以氣之兆言敗者成之對而以事之迹言夏為陽故言其氣冬為陰故言其事亦各以其類</hi>
　<hi>也水泉咸竭則以感發散之氣故也疥癘則虚陽作之故也</hi>
季冬之月日在婺女昏婁中旦氐中<lb/>
　女在子𤣥枵之次也<lb/>
其日壬癸其帝顓頊其神𤣥㝠其蟲介其音羽律中大<lb/>
<pb n="82b"/>
吕其數六其味鹹其臭朽其祀行祭先腎<lb/>
　大吕丑律長八寸二百四十三分寸之百四<lb/>
鴈北鄉鵲始巢雉雊雞乳<lb/>
　此記丑月之候<hi>馬氏曰鴈北鄉則順陽而復也雉火畜也感於陽而後有聲雞木畜也麗</hi>
　<hi>於陽而後有形</hi>
天子居𤣥堂右个乘𤣥路駕鐵驪載𤣥旂衣黑衣服𤣥<lb/>
玉食黍與彘其器閎以奄<lb/>
　𤣥堂右个北堂東偏也<lb/>
<pb n="83a"/>
命有司大難旁磔出土牛以送寒氣<lb/>
　季春惟國家之難仲秋惟天子之難此則下及庶人<lb/>
　又以陰氣極盛故云大難也旁磔謂四方之門皆披<lb/>
　磔其牲以攘除陰氣不但如季春之九門磔攘而已<lb/>
　舊説此月日經虚危司命二星在虚北司禄二星在<lb/>
　司命北司危二星在司禄北司中二星在司危北此<lb/>
　四司者鬼官之長又墳四星在危東南墳墓四司之<lb/>
　氣能為厲鬼將來或為災厲故難磔以攘除之事或<lb/>
<pb n="83b"/>
　然也出猶作也月建丑丑為牛土能制水故特作土<lb/>
　牛以畢送寒氣也<hi>長樂陳氏曰土勝水牛善耕勝水故可以勝寒氣善耕故可以示農</hi>
　<hi>耕之早晚月令季冬之月大難旁磔然復出土牛則出土牛驅除之終事也既乃告民出五種命農計耦</hi>
　<hi>耕事則出土牛乂農耕之始事也</hi>
征鳥厲疾<lb/>
　征鳥鷹隼之屬以其善擊故曰征厲疾者猛厲而迅<lb/>
　疾也<lb/>
乃畢山川之祀及帝之大臣天之神祗<lb/>
<pb n="84a"/>
　帝之大臣謂五帝之佐句芒祝融之屬也孟冬言祈<lb/>
　天宗此或司中司命風師雨師之屬歟<lb/>
是月也命漁師始漁天子親往乃嘗魚先薦寢廟<lb/>
　獵而親殺為奉祭也則漁而親往亦為薦先歟<hi>金華應氏</hi>
　<hi>曰嘗者試而驗之也將薦於所尊故不敢輕也藥必先嘗膳必品嘗此致敬於君與親也大饗帝則嘗犧</hi>
　<hi>牲薦寢廟則嘗魚此致敬於天與親也秋祭曰嘗亦謂物已備成嘗而後祭以見其孝也</hi>
氷方盛水澤腹堅命取冰冰以入<lb/>
　氷之初凝惟水面而已至此則徹上下皆凝故云腹<lb/>
<pb n="84b"/>
　堅腹猶内也藏氷正在此時故命取氷氷入則隂事<lb/>
　之終也<hi>嚴陵方氏曰氷方盛則以重陰之氣極於此故也盛極而衰東風將解凍故於此言方盛</hi>
　<hi>焉氷以陽熈而柔以陰凝而堅曰腹堅則其堅達於内矣非特形於水面而已然前言水泉此言水澤者</hi>
　<hi>泉乃水之原澤乃水之潤命取氷則七月所謂二之日鑿氷冲冲是也夫萬物負陰而抱陽冲氣以為和</hi>
　<hi>陰盛閉塞而陽無所泄則氣戾不和為愆陽為伏陰然則鑿氷非特為備暑亦以達陽氣也</hi>
令告民出五種命農計耦耕事修耒耜具田器<lb/>
　氷入之後大寒將退令典農之官告民出其所藏五<lb/>
　穀之種計度耦耕之事耦謂二人相偶也揉木為耒<lb/>
<pb n="85a"/>
　斵木為耜今之耜以鐵為之田器鎡基之屬凡治田<lb/>
　所用者也此皆豫備東作之事陽事之始也<hi>嚴陵方氏曰氷</hi>
　<hi>之入也為隂事之終種之出也為陽事之始以氷入之期而告民出五種終則有始也耦耕二人相耦而</hi>
　<hi>耕也語言長沮桀溺耦而耕是矣葢先王所以聨屬其民使之出入相友守望相助故鄉則有比遂則有</hi>
　<hi>隣軍則有伍學則有朋耕則有耦亦以是而已曰修曰其互相備也</hi>
命樂師大合吹而罷<lb/>
　鄭氏曰嵗將終與族人大飲作樂於太寢以綴恩也<lb/>
　王居明堂禮季冬命國為酒以合三族○疏曰此用<lb/>
<pb n="85b"/>
　禮樂於族人最盛後年季冬乃復如此作樂以一年<lb/>
　頓停故云罷<lb/>
乃命四監收秩薪柴以共郊廟及百祀之薪燎<lb/>
　四監説見季夏秩常也謂有常數也大而可析者謂<lb/>
　之薪小而束者謂之柴薪燎炊爨及夜燎之用也<lb/>
是月也日窮于次月窮于紀星回于天數將幾終嵗且<lb/>
更始<lb/>
　日窮于次者去年季冬次𤣥枵至此窮盡還次𤣥枵<lb/>
<pb n="86a"/>
　也紀㑹也去年季冬月與日相㑹於𤣥枵至此窮盡<lb/>
　還復㑹於𤣥枵也二十八宿隨天而行每日雖周天<lb/>
　一匝而早晚不同至此月而復其故處與去年季冬<lb/>
　早晚相似故云回于天也幾近也以去年季冬至今<lb/>
　年季冬三百五十四日未滿三百六十五日不為正<lb/>
　終故云幾於終也嵗且更始者所謂終則有始也<hi>嚴陵</hi>
　<hi>方氏曰夫嵗者數之所積而成也數之終乃所以為嵗之始嵗之始乃所以為數之終於數言終於嵗言</hi>
　<hi>始亦互相備爾○山陰陸氏曰終言幾無終之詞也始言且無始之詞也</hi>
<pb n="86b"/>
專而農民毋有所使<lb/>
　而汝也在上者當專壹汝農之事毋得徭役使之也<lb/>
天子乃與公卿大夫共飭國典論時令以待來嵗之宜<lb/>
　朱子曰國典有常飭之以應來嵗之變時令有序論<lb/>
　之以防來嵗之差嵗既更始故事亦有異宜者<lb/>
乃命太史次諸侯之列賦之犧牲以共皇天上帝社稷<lb/>
之饗<lb/>
　列謂大小之等差也<lb/>
<pb n="87a"/>
乃命同姓之邦共寢廟之芻豢<lb/>
　人本乎祖故祖廟之牲使同姓諸侯供之<lb/>
命宰歴卿大夫至于庶民土田之數而賦犠牲以共山<lb/>
林名川之祀<lb/>
　歴者序次其多寡之數也<lb/>
凡在天下九州之民者無不咸獻其力以共皇天上帝<lb/>
社稷寢廟山林名川之祀<lb/>
　禮有五經莫重於祭故也<hi>臨川吳氏曰上文言天帝社稷之牲賦之諸侯寢廟</hi>
<pb n="87b"/>
　<hi>之牲賦之同姓之邦山林名川之牲賦之卿大夫至于庶民此言凡在則總上三者而言之葢諸侯之列</hi>
　<hi>同姓之邦及卿大夫等所供亦皆出於民力故言所以供皇天上帝社稷寢廟山林名川之祀者是天下</hi>
　<hi>九州之民無不咸獻其力也</hi>
季冬行秋令則白露蚤降介蟲為妖四鄙入保<lb/>
　畏介蟲為兵之象也戌土之氣所應<lb/>
行春令則胎夭多傷<lb/>
　胎未生者夭方生者<lb/>
國多固疾<lb/>
<pb n="88a"/>
　固謂久而不差辰土之氣所應<lb/>
命之曰逆<lb/>
　以嵗終而行嵗始之令也<lb/>
行夏令則水潦敗國時雪不降氷凍消釋<lb/>
　火奪水之令也未土之氣所應<hi>嚴陵方氏曰介蟲之性辨於物以斂藏之</hi>
　<hi>氣不厚故反為妖也四鄙入保葢畏兵之象以秋為金故也疾謂之固則其疾久而不瘥故也夫冬者嵗</hi>
　<hi>之終春者嵗之始嵗終而行嵗始之令故命之曰逆水潦盛昌葢夏之時然也故行夏令則水潦敗國冬</hi>
　<hi>者雪之時故謂之時雪時雪不降氷凍消釋則盛陽爍之故也○新定顧氏曰月令當取其體天行事之</hi>
<pb n="88b"/>
　<hi>大意先王亦有至日閉關之事謂如一嵗之内因天時提撕事務一巡又且過得幾時到那時節又整一</hi>
　<hi>巡如春行慶賞刑以秋冬此是因天時整頓大綱若他時有緊切合即施行者亦豈一一待那時方行</hi>
　<lb/>
　<lb/>
　<lb/>
　<lb/>
　<lb/>
　禮記大全卷六<lb/>
</p>
<p>
</p>
  </div>
</body>
</text>
</TEI>
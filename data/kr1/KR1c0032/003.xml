<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩纘緒卷三</head>
    <p>
<pb n="1a"/>
欽定四庫全書<lb/>
　詩纘緒卷三　　　　　　元　劉玉汝　撰<lb/>
邶<lb/>
汎彼柏舟亦汎其流耿耿不寐如有隠憂微我無酒以<lb/>
敖以遊　我心匪鑒不可以茹亦有兄弟不可以據薄<lb/>
言往愬逢彼之怒　我心匪石不可轉也我心匪席不<lb/>
可卷也威儀棣棣不可選也　憂心悄悄慍于羣小覯<lb/>
閔既多受侮不少靜言思之寤辟有摽　日居月諸胡<lb/>
<pb n="1b"/>
迭而微心之憂矣如匪澣衣静言思之不能奮飛<lb/>
　首章以柏舟為比者不得於夫而隠言之敦厚之意<lb/>
　也綠衣終風亦然<lb/>
　二章反求諸心而知己之不能度物往愬兄弟而兄<lb/>
　弟又不能察己之心則窮亦甚矣<lb/>
　後二章乃言衆妾見侮而心憂直言羣小而隠言日<lb/>
　月蓋妾賤夫貴立言之等以此而觀莊姜之心豈真<lb/>
　不能度物哉特不能度莊公之狂暴而移易此心耳<lb/>
<pb n="2a"/>
　衆妾見怒實由莊公致然然其憂思止於如此不過<lb/>
　其則皆得性情之正大序所謂𤼵乎情止乎禮義者<lb/>
　此類是也<lb/>
綠兮衣兮綠衣黄裏心之憂矣曷維其已　綠兮衣兮<lb/>
綠衣黄裳心之憂矣曷維其亡　綠兮絲兮女所治兮<lb/>
我思古人俾無訧兮　絺兮綌兮淒其以風我思古人<lb/>
實獲我心<hi>按此篇永樂大典缺卷</hi>
燕燕于飛差池其羽之子于歸遠送于野瞻望弗及泣<lb/>
<pb n="2b"/>
涕如雨　燕燕于飛頡之頏之之子于歸遠于將之瞻<lb/>
望弗及佇立以泣　燕燕于飛下上其音之子于歸遠<lb/>
送于南瞻望弗及實勞我心　仲氏任只其心塞淵終<lb/>
溫且惠淑慎其身先君之思以勗寡人<lb/>
　首言别時景物乃以燕燕興己與妾次言送别之地<lb/>
　大歸歸宗也于野托言與卷耳陟岡同婦人送迎不<lb/>
　出門末二句言送别之情既送而又逺送之既别而又<lb/>
　瞻望之瞻望弗及則又為之泣涕淚有盡心難忘也<lb/>
<pb n="3a"/>
　故曰實勞我心當此之時衛國禍亂有不可勝道者<lb/>
　而隠然不露辭極淺近平易而其中自有歎恨不盡<lb/>
　之意所以為不可及末述仲氏平素之徳相厚之意<lb/>
　相勉之辭以致别後難忘之思嫡妾之間處變如此<lb/>
　而性情皆不失其正猶南有樛木江有汜之遺意焉<lb/>
　衛風初變而猶美於此可觀蓋莊姜述仲氏之徳而<lb/>
　以身心言是其平日知學古人而用力於身心者故<lb/>
　事君事夫為嫡為妾無間於死生常變皆能以大義<lb/>
<pb n="3b"/>
　自勉真可為閨門之訓矣世之君子徒口耳之是學<lb/>
　可媿也哉<lb/>
　當從傳移置此篇於終風後後凡言錯脱者並依此<lb/>
　例移置為是<lb/>
日居月諸照臨下土乃如之人兮逝不古處胡能有定<lb/>
寧不我顧　日居月諸下土是冒乃如之人兮逝不相<lb/>
好胡能有定寧不我報　日居月諸出自東方乃如之<lb/>
人兮徳音無良胡能有定俾也可忘　日居月諸東方<lb/>
<pb n="4a"/>
自出父兮母兮畜我不卒胡能有定報我不述<lb/>
　莊姜以古人古道自處所以不見答於莊公莊公資<lb/>
　質本已狂蕩而又未嘗學問不知師古是以處閨門<lb/>
　之間言不道忠信身不循禮義心志囘惑無有定時<lb/>
　此莊姜所以憂也故此詩専為莊公心志無定而作<lb/>
　首言不古處者無定之原也繼言無良不述者無定<lb/>
　之實也不相好與不顧不報而復俾我報我者皆待<lb/>
　已無定之情也胡能有定之辭終篇不易焉然既無<lb/>
<pb n="4b"/>
　定矣而曰胡能曰寧不皆為疑辭而不為決辭先曰<lb/>
　徳音而後曰無良既曰不報而又曰報我皆有望之<lb/>
　之情望之者望其定也苟能有定則所以報我顧我<lb/>
　者必有其道矣此其所以望也首呼日月末呼日月<lb/>
　父母憂思之至所以結也<lb/>
終風且暴顧我則笑謔浪笑敖中心是悼　終風且霾<lb/>
惠然肯來莫往莫來悠悠我思　終風且曀不日有曀<lb/>
寤言不寐願言則嚏　曀曀其隂虺虺其靁寤言不寐<lb/>
<pb n="5a"/>
願言則懐<lb/>
　不忍斥言惟取比寓意與柏舟綠衣同故傳於柏舟<lb/>
　謂與下篇相類者此其一也前二章以一句比後二<lb/>
　章因前比增為二句比且其取義亦以漸而加始止<lb/>
　取義終風繼增以霾又增以曀因曀又增以雷有此<lb/>
　事有此情而取比復有此義如層瀾疊障以寫此情<lb/>
　工於比者也又比之一體　前篇言不報而又曰報<lb/>
　我言不顧而此篇又曰顧我莊姜之憂豈謂其不答<lb/>
<pb n="5b"/>
　不顧者謂其所以答我顧我者非其義也非其禮也<lb/>
　故既曰顧我而又曰謔浪笑敖既曰肯来而又有莫<lb/>
　往莫来之時是其所以答我顧我者乃所以為不答<lb/>
　不顧也莊公之為人無定如此且將無以為家而何<lb/>
　以為國無可奈何則惟有悼思嚏懐而已矣柏舟綠<lb/>
　衣與此皆能止乎禮義所謂相類者以此不日有曀<lb/>
　兼比前顧我笑敖肯来莫来之意末章則深念而未<lb/>
　已耳詩凡後章合前章意者此亦可見<lb/>
<pb n="6a"/>
擊鼓其鏜踊躍用兵土國城漕我獨南行　從孫子仲<lb/>
平陳與宋不我以歸憂心有忡　爰居爰處爰喪其馬<lb/>
于以求之于林之下　死生契闊與子成説執子之手<lb/>
與子偕老　于嗟闊兮不我活兮于嗟洵兮不我信兮<lb/>
　州吁以嬖人之子弑君而虐用其民阻兵而用以釋<lb/>
　怨從軍者自知其必死亡而作是詩首章自言其用<lb/>
　兵之狀而有已獨死亡之怨次章舉主將之名言所<lb/>
　以用兵者為此事見其師出無名不以我歸而軍士<lb/>
<pb n="6b"/>
　無義不反顧之心矣舉孫子仲而州吁不言可知三<lb/>
　章軍行而居處則不特無不反顧之義而且無鬭志<lb/>
　矣䘮馬而往求之林下則不特無鬭志而且失伍離<lb/>
　次矣失伍離次而惟思室家有不遂偕老之歎則軍<lb/>
　士之情益可見矣衞莊公不能脩身以正其家又不<lb/>
　能以義方教其子使州吁恃寵驕奢阻兵安忍弑君<lb/>
　殘民而卒受討賊之誅詩存此篇所以著柏舟緑衣<lb/>
　之禍至於如此其為世戒深矣<lb/>
<pb n="7a"/>
凱風自南吹彼棘心棘心夭夭母氏劬勞　凱風自南<lb/>
吹彼棘薪母氏聖善我無令人　爰有寒泉在浚之下<lb/>
有子七人母氏勞苦　睍睆黄鳥載好其音有子七人<lb/>
莫慰母心<lb/>
　詩有章四句而三句興或三句比者比興之一例也<lb/>
　凱風吹棘辭同而一比一興比興之所以異二章最<lb/>
　可觀後三章興又自不同棘薪無令借彼發此言彼<lb/>
　則如彼此則如此是平説寒泉黄鳥借彼形此言彼<lb/>
<pb n="7b"/>
　猶然而此乃不然是抑揚説此興之取義者又有此<lb/>
　二例他可類推　育我而劬勞者父母之㤙也首述<lb/>
　父母之恩者將自責而先推本以發端言之序也<lb/>
　次章而下皆自責也子壯大而不令使母勞苦不安<lb/>
　非子之責乎故曰痛自刻責然母非實勞苦而以勞<lb/>
　苦為詞故曰微指其事而婉詞幾諫焉然善婉詞幾<lb/>
　諫而無以慰悦其心未有能安之者故以慰母心終<lb/>
　焉此詩本欲幾諫而先自責幾諫之詞寡而自責之<lb/>
<pb n="8a"/>
　詞多蓋幾諫固人子所當然而自責尤人子之難事<lb/>
　何則幾諫猶見父母之有過自責則不見父母之過<lb/>
　而惟見其為己之罪尤足以感動親心固有不待幾<lb/>
　諫而父母自喻於道者矣舜盡事親之道而瞽瞍厎<lb/>
　豫者以負罪引慝也夫負罪引慝者事親之要道也<lb/>
　説苑謂深受其罪使親哀憐羅仲素謂天下無不是<lb/>
　底父母皆此意也凡為人子者苟或處人倫之變或<lb/>
　事難事之親首當以此為法况親之小過而能一以<lb/>
<pb n="8b"/>
　是行之豈特無愧於七子雖舜之盡道不患不及矣<lb/>
　夫子以衛風雖不足道而七子深可為法故存此以<lb/>
　為世教使讀是詩者孝弟之心可以油然而生也<lb/>
雄雉于飛泄泄其羽我之懐矣自詒伊阻　雄雉于飛<lb/>
下上其音展矣君子實勞我心　瞻彼日月悠悠我思<lb/>
道之云逺曷云能来　百爾君子不知徳行不忮不求<lb/>
何用不臧<lb/>
　雄雉之自得本以興君子之不自得然下文不言而<lb/>
<pb n="9a"/>
　君子不自得之意隠然於其中取興以興意又是一<lb/>
　體<lb/>
　前二章詞平易而意悠長此章直賦其憂思詞愈平<lb/>
　易而意愈悠長故程子曰思之切矣蓋寫其自然之真<lb/>
　情所以為至<lb/>
　此言徳行又言不忮不求則已亦知徳行者矣張子曰貧<lb/>
　與富交强者必忮弱者必求愚謂已與人交遇弱者<lb/>
　忮遇强者求强弱雖有人己之殊而忮求則皆在己<lb/>
<pb n="9b"/>
匏有苦葉濟有深涉深則厲淺則揭　有瀰濟盈有鷕<lb/>
雉鳴濟盈不濡軌雉鳴求其牡　雝雝鳴鴈旭日始旦<lb/>
士如歸妻迨冰未泮　招招舟子人涉卬否人涉卬否<lb/>
卬須我友<lb/>
　何以見此詩之為刺淫亂以第三章而知之第三章<lb/>
　言昏姻始終之正禮而無所美因是知前後之所言<lb/>
　者皆比體而所比為此事又因所比者皆非美辭而<lb/>
　知第三章之無所美乃所以刺淫亂也故傳於第三<lb/>
<pb n="10a"/>
　章言深刺淫亂之人然則第三章乃此詩之主一篇<lb/>
　之要也古者昏姻必以禮而行禮各有時旭日冰泮<lb/>
　時也鳴鴈歸妻禮也納采用鴈昏姻之始事親迎歸<lb/>
　妻昏姻之終事也詩人工於咏一章四句而昏禮之<lb/>
　始終備矣謂非一詩之主一篇之要可乎愚嘗因是<lb/>
　推之此詩分各章而論則首章取比言人有當然之<lb/>
　理次章取比言世有不然之人三章則直陳昏姻之<lb/>
　正禮末章則取比兼言其一然一否者以結之此則<lb/>
<pb n="10b"/>
　四章各一意也若合一篇而論則首次二比乃為第<lb/>
　三章之興而一然一否以興之者所以見第三章之<lb/>
　言為寓刺也末章又取比以終第三章之事謂人多<lb/>
　不待時之至禮之備我之待之以見第三章之意人<lb/>
　當行之而乃不然所以深明其為刺以結之也其例<lb/>
　則見於卷耳漢廣卷阿鳯凰車馬二章分言則一比<lb/>
　一賦合言則彼之比為此之興又漢廣與巧言秩秩<lb/>
　章皆興而又比特彼為一章此則為一篇耳故愚詳<lb/>
<pb n="11a"/>
　此詩以正禮刺淫亂以二比為興又以一比終之其<lb/>
　前後興比皆一然一否又詩之一體蓋詩不一體也<lb/>
習習谷風以隂以雨黽勉同心不宜有怒采葑采菲無<lb/>
以下體徳音莫違及爾同死　行道遲遲中心有違不<lb/>
遠伊邇薄送我畿誰謂荼苦其甘如薺宴爾新昏如兄<lb/>
如弟　涇以渭濁湜湜其沚宴爾新昏不我屑以毋逝<lb/>
我梁毋發我笱我躬不閱遑恤我後　就其深矣方之<lb/>
舟之就其淺矣泳之游之何有何亡黽勉求之凡民有<lb/>
<pb n="11b"/>
喪匍匐救之　不我能慉反以我為讎既阻我徳賈用<lb/>
不售昔育恐育鞠及爾顛覆既生既育比予于毒　我<lb/>
有旨蓄亦以御冬宴爾新昏以我御窮有洸有潰既詒<lb/>
我肄不念昔者伊余來塈<lb/>
　夫婦之際有難於言亦有不忍言者故多取比以寓<lb/>
　意敦厚之意也谷風一篇大意不出於首章其次章<lb/>
　三章則終首章後段之意四章以下則終首章前段<lb/>
　之意詩於首章畧見一篇大意者長篇長章間有此<lb/>
<pb n="12a"/>
　體蓋亦自然之勢也此詩本言夫之見棄而首章止<lb/>
　以怒言寛柔不迫辭不盡意皆厚之道也<lb/>
　首章述其見棄之由由其夫好色而不好徳也然將<lb/>
　去而心有所不忍情不勝其苦者蓋猶有及爾同死<lb/>
　之望也<lb/>
　二三章自省己徳之無違而不得與同死矣故有絶意<lb/>
　之詞然於新昏雖以二毋戒之而二我亦有警之之<lb/>
　意其辭雖隠而意亦悲矣<lb/>
<pb n="12b"/>
　四章詳言黽勉同心之事如此<lb/>
　五章承上章章斷意連惟長篇長章間有此體此則<lb/>
　言不宜有怒而怒矣然此止曰為讎曰阻曰毒至末<lb/>
　方言其怒者蓋是三者怒之本也先有此三者於心<lb/>
　而後形於色昔育至御窮言先貧後富尤無可去之<lb/>
　義故至末方言之<lb/>
　末章亦承上章言昔育既育之意亦章斷而意連有<lb/>
　洸有潰極言武怒以終首章之意然辭既終而猶欲<lb/>
<pb n="13a"/>
　其念昔者怨之深望之至也<lb/>
　谷風之婦人有徳之婦人也其始夫婦和而閨門治<lb/>
　故能以貧而致富今既富而見棄是前貧後富無去<lb/>
　之意而能反身省徳述己勤家之素不忍遽去而有<lb/>
　望夫之情以遂其同死之義不賢而能是乎其夫所<lb/>
　以棄之者徒以好色不好徳之故則其不能正身以<lb/>
　齊家可知矣夫者家之主也為家之主而不好徳則<lb/>
　今雖富也豈可保乎其家之衰必自兹始矣夫衛國<lb/>
<pb n="13b"/>
　之風其初本非不美也上則莊公有賢妻而不見答<lb/>
　下則谷風有賢妻而見棄上者下之效家者國之本<lb/>
　君臣上下之間皆無以正其家則一國之風安得而<lb/>
　不衰乎其卒至淫風大行而静女作其所由來者漸<lb/>
　矣有國有家者可不於此而監之哉<lb/>
　風雅皆有谷風篇意者曲名同而音調異用風之曲<lb/>
　調則為風用雅之曲調則為雅朱子謂小雅大雅如<lb/>
　今之歌曲按其腔調而作愚謂朱子此説乃作詩之<lb/>
<pb n="14a"/>
　一例耳詩亦有先作而後被之八音者如周南召南<lb/>
　周公采文王時事詩而被之管絃者今皆可見若按<lb/>
　腔調而作如谷風揚之水小明大明小旻名旻猶可<lb/>
　以當之其他諸篇不可得而盡知之矣<lb/>
式微式微胡不歸微君之故胡為乎中露　式微式微<lb/>
胡不歸微君之躬胡為乎泥中<lb/>
　前二句謂君後二句謂已於君則重言以見其微之<lb/>
　甚於己則言己以君故而困辱於此蓋雖為勸君之<lb/>
<pb n="14b"/>
　辭而亦有激勵其君之意意者君臣同寓於衞如魯<lb/>
　昭公子家羈之類臣雖為君圖歸而有不得遂者故<lb/>
　寓激勵之意於勸勉之中庶君有以自振而為歸之<lb/>
　謀不然雖勸之歸歸可得乎是徒勸而無益也故此<lb/>
　詩若止言勸恐未足以盡詩人之意大抵詩有正意<lb/>
　而其中復含一意本甚明白者不可以為艱險而畧<lb/>
　之也<lb/>
旄丘之葛兮何誕之節兮叔兮伯兮何多日也　何其<lb/>
<pb n="15a"/>
處也必有與也何其久也必有以也　狐裘蒙戎匪車<lb/>
不東叔兮伯兮靡所與同　瑣兮尾兮流離之子叔兮<lb/>
伯兮褎如充耳<lb/>
　比篇所賦皆由感物而起故所興雖為一章之興而<lb/>
　實一篇之興蓋詩有為一章起興者有為一篇起興<lb/>
　者不可不知也　觀式微知君臣之在衛微之甚觀<lb/>
　旄丘知其在衛留之久久則愈微故黎臣之望救甚<lb/>
　切而衛人視之漠然矣然此詩之辭不迫而有序四<lb/>
<pb n="15b"/>
　何字怪之之辭怪其不救而未責也<lb/>
　二必字決辭怪而以意決之也然亦非實然蓋揆之<lb/>
　人情當有此二者豈可謂衛人無此情乎所必者二<lb/>
　事故曰曲盡亦未遽責之也<lb/>
　三章乃序己困弊之狀往告之情是宜動心矣而乃<lb/>
　不與我同心此已有責之之意然不直言其不來救<lb/>
　故曰微諷切之靡同以心言見其不來者非不能來<lb/>
　亦非不得來乃不肯來耳不肯者心不肯也<lb/>
<pb n="16a"/>
　四章極言瑣尾流離之苦其訴之迫切矣而乃如無<lb/>
　聞者由其心之不同是以耳之無聞無聞則不以入<lb/>
　於耳豈復動其心乎其不肯來可知矣故曰盡其辭<lb/>
　焉然亦不明言其無救意止曰充耳而又曰如蓋猶<lb/>
　有望之之意已固不可輕絶人亦不可遽自絶也故<lb/>
　傳於下有何哉二字政此意詞盡而意不盡矣<lb/>
　此篇不責衛君而斥其臣既優柔而不迫于其臣又<lb/>
　微諷切之含蓄而不露至訴其瑣尾流離則惟以言<lb/>
<pb n="16b"/>
　已而不及其君蓋寓於他國雖責人而猶有望於人<lb/>
　亦不可自弱其君以取慢於人既得尊敬主國責望<lb/>
　君臣之體尤得在外從君處難濟君之道為此詩者<lb/>
　其如衛甯武子之流歟　末章傳言黎之君臣愚謂<lb/>
　此篇皆臣自言而君在其中亦婉意<lb/>
簡兮簡兮方將萬舞日之方中在前上處　碩人俁俁<lb/>
公庭萬舞有力如虎執轡如組　左手執籥右手秉翟<lb/>
赫如渥赭公言錫爵　山有榛隰有苓云誰之思西方<lb/>
<pb n="17a"/>
美人彼美人兮西方之人兮<hi>按此篇永樂大典缺卷</hi>
毖彼泉水亦流于淇有懐于衛靡日不思孌彼諸姬聊與<lb/>
之謀　出宿于泲飲餞于禰女子有行逺父母兄弟問<lb/>
我諸姑遂及伯姊　出宿于干飲餞于言載脂載舝還<lb/>
車言邁遄臻于衛不瑕有害　我思肥泉兹之永歎思<lb/>
須與漕我心悠悠駕言出遊以寫我憂<lb/>
　首章之興乃一篇之興與旄丘同<lb/>
　出宿飲餞下文言有行故知為始嫁來時之途次諸<lb/>
<pb n="17b"/>
　姑疑當為夫之姊妹諸姬娣姪安得有姑<lb/>
　三章出宿飲餞下文言還車臻衛故知為適衛之途<lb/>
　也<lb/>
　此詩始末皆述思歸之意無寧父母之詞故知其父<lb/>
　母之已終其思衛也止思土地之美亦無寧兄弟之<lb/>
　意盖知無歸寧之義也始也思勝義故思而謀繼則<lb/>
　疑其可否而問終又疑之而不敢遂則能以義勝思<lb/>
　而制之矣既以義不敢歸而猶不能已於思此詩所<lb/>
<pb n="18a"/>
　以作也然始終思歸而義之所在終不敢違亦足為<lb/>
　既知而能自克者之勸矣當此之時文王后妃武王<lb/>
　康叔之澤猶有存者使衛之人君能因是以導之則<lb/>
　民知自克豈遽有流而不止之患哉惜乎君暗政昏而<lb/>
　又甚之夫子刪詩而存此為戒切矣<lb/>
出自北門憂心殷殷終窶且貧莫知我艱已焉哉天實<lb/>
為之謂之何哉　王事適我政事一埤益我我入自外<lb/>
室人交徧讁我已焉哉天實為之謂之何哉　王事敦<lb/>
<pb n="18b"/>
我政事一埤遺我我入自外室人交徧摧我已焉哉天<lb/>
實為之謂之何哉<lb/>
　憂者憂世亂君暗也窶貧歎已也莫知歎人莫我知<lb/>
　也人兼君與家人言窶貧難堪而又艱苦而人又莫<lb/>
　知我尤所不可堪也後章益遺君莫我知也讁摧家<lb/>
　人莫我知也君雖不我知而家人能相安猶可處也<lb/>
　今家人亦不知我又讁之又摧之益無以自安其困<lb/>
　於内外真可謂極矣視汝墳之勉以義者為何如然<lb/>
<pb n="19a"/>
　之人也一歸於天而安於命未嘗以是而移易其心<lb/>
　故下三言意之所歸而三章不易其辭焉凡章末語<lb/>
　不易而再三申之者説見殷其靁　傳以之與哉叶<lb/>
　二哉字又重韻為韻為何亦可互叶此詩用韻有二<lb/>
　例<lb/>
　衞詩言王者二篇北門伯兮也當此之時衞人猶供<lb/>
　王役猶知有王王令猶行於諸侯也王事國非大夫<lb/>
　任之而誰任此非怨於事也怨其既適而又厚益之<lb/>
<pb n="19b"/>
　耳<lb/>
北風其涼雨雪其雱惠而好我攜手同行其虚其邪既<lb/>
亟只且　北風其喈雨雪其霏惠而好我攜手同歸其<lb/>
虚其邪既亟只且　莫赤匪狐莫黑匪烏惠而好我攜<lb/>
手同車其虚其邪既亟只且<lb/>
　上言北風雨雪赤狐黑烏下言攜手而去不言所以<lb/>
　去之因故知上所言者為比北風雨雪以比危亂之<lb/>
　氣象愁慘狐烏以比危亂之形迹昭彰觀傳言所見<lb/>
<pb n="20a"/>
　無非此物則似當為賦今以為比者蓋以所見為比<lb/>
　也比義為長　以好我語同去之人則欲與我留者<lb/>
　是禍我也非所以相愛也此見不可不去之意虚邪<lb/>
　既亟則見去不可不速之意曰其曰只且辭緩而意<lb/>
　迫又三章不易其辭則去當速也决矣<lb/>
靜女其姝俟我於城隅愛而不見搔首踟蹰　靜女其<lb/>
孌貽我彤管彤管有煒說懌女美　自牧歸荑泃美且<lb/>
異匪女之為美美人之貽<lb/>
<pb n="20b"/>
　女子俟人於城隅而又出於外野既貽人以管復貽<lb/>
　人以荑曾不知恥而為男子者女子期而不至則踟<lb/>
　蹰躑躅既見而受其彤管之貽又受其荑之貽於美<lb/>
　物則物與人皆美於微物則物以人而美明述而備<lb/>
　言之其不知恥尤甚蓋至此而衛之淫風成矣邶風<lb/>
　之淫詩莫甚於靜女然只一詩而已舉一而餘可知<lb/>
　矣<lb/>
　詳考邶風柏舟已變而未淫凱風始淫而猶有安母<lb/>
<pb n="21a"/>
　之七子能孝雄雉之婦人知徳匏有苦葉之淫亂有<lb/>
　刺谷風之去婦猶有從一之望泉水之衛女猶知不<lb/>
　歸之義其淫奔之風至靜女而始甚然其馴至有漸<lb/>
　也使當凱風以來漸壊之際得賢君以拯救之豈不<lb/>
　可以復於正而衛之君臣不然狄已病鄰而不知恤<lb/>
　樂已雜優而不知覺賢人則使之仕不得志忠臣則<lb/>
　使之無以為家俗日壊而君日昏使人思避而去之<lb/>
　則衛國之俗烏得不流而為靜女之淫乎靜女既作<lb/>
<pb n="21b"/>
　衛風既壊而又加以新臺二子乗舟之詩作夫婦之<lb/>
　倫瀆父子之恩傷衛雖未滅而其滅也可必矣讀者以<lb/>
　邶詩循序而觀之而後知變與正之積漸次第至明<lb/>
　且備誠非諸國所能及以首變風誠可為萬世之戒<lb/>
　懲<lb/>
新臺有泚河水瀰瀰燕婉之求籧篨不鮮　新臺有洒<lb/>
河水浼浼燕婉之求籧篨不殄　魚網之設鴻則離之<lb/>
燕婉之求得此戚施<lb/>
<pb n="22a"/>
　燕安婉順也燕婉之求婚姻之正禮嫁娶之大義男<lb/>
　女夫婦之本心也宣公作新臺以要其婦於禮安乎<lb/>
　於義順乎詩人既舉新臺之顯迹繼言燕婉之正義<lb/>
　而所刺乃徒惡其形之惡何也盖上言所求者安順<lb/>
　下言得之者乃有惡疾之人燕婉之辭三而無所易<lb/>
　惡疾之人二而無適指所以見此人之所為於禮不<lb/>
　安於義不順也既見其形之惡又見其禮之悖其意<lb/>
　正其辭婉詩人之善刺也不然詩人之刺不以禮而<lb/>
<pb n="22b"/>
　以形不亦舛乎蓋合禮則雖惡疾之人安且順也苟<lb/>
　不安順則其所惡者豈盡惡其形惡而已哉故此詩<lb/>
　重在燕婉之求一語而三章皆用之所刺之意既明<lb/>
　則上言新臺之鮮明峻潔者乃所以自表其惡也惡<lb/>
　疾有二意者所刺之人必有彷彿其一疾者舉二疾<lb/>
　而言抑有類此疾者歟皆婉意也<lb/>
二子乘舟汎汎其景願言思子中心養養　二子乘舟<lb/>
汎汎其逝願言思子不瑕有害<lb/>
<pb n="23a"/>
　二子乘舟相繼乘舟而往也宣公欲殺伋伋知之壽<lb/>
　亦知之國人則疑之而宣公獨忍之夫婦之淫禍遂<lb/>
　及於繼嗣矣國人惡宣公之惡而愛二子之賢故於<lb/>
　二子之事始則憂其行繼則疑其有害終則思之不<lb/>
　能已此詩所以作也伋惡傷父之志壽欲代兄之死<lb/>
　其心非有他也然死非其所陷父於惡亦未得為盡<lb/>
　善若宣公不能為父之惡不容誅矣聖人存此篇以<lb/>
　終邶風正欲以為夫婦父子兄弟之永監而太史公<lb/>
<pb n="23b"/>
　之言尤足以勵薄俗而警後人是以傳有取焉<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩纘緒卷六</head>
    <p>
<pb n="1a"/>
欽定四庫全書<lb/>
　詩纘緒卷六　　　　　　元　劉玉汝　撰<lb/>
齊<lb/>
雞既鳴矣朝既盈矣匪雞則鳴蒼蠅之聲　東方明矣<lb/>
朝既昌矣匪東方則明月出之光　蟲飛薨薨甘與子<lb/>
同夢會且歸矣無庶予子憎<lb/>
　齊人工於歌咏如此詩述賢妃警戒之辭只首二句<lb/>
　耳詩人欲表出其事而發揚之故即其辭而明其言<lb/>
<pb n="1b"/>
　此之時雞猶未鳴乃聞其似者以為眞則其心存警<lb/>
　畏之意愈益顯著矣此其發揚之妙與鄭女曰雞鳴<lb/>
　直述其辭者自不同矣<lb/>
　此章三告以上章推之蓋亦言之於夜未旦蟲未飛<lb/>
　之前也古者后夫人雞鳴去君所羣臣之朝辨色以<lb/>
　入若當將旦蟲飛之時始告則亦晚矣何足言警畏<lb/>
　乎曰甘曰庶辭氣和柔尤得告君之體前章上二句<lb/>
　賢妃之辭下二句詩人發明之辭此全述賢妃之辭<lb/>
<pb n="2a"/>
　不復發明蓋意與前章同不必重述惟述告君之詳<lb/>
　以見前告非略三告非晚也蓋末章承言互意詩有<lb/>
　此體<lb/>
　序謂古之賢妃蓋於齊不見有賢夫人故以為古傳<lb/>
　亦從之愚謂自齊封國歴幾世矣其間未必無賢夫<lb/>
　人特不可知其為誰耳此當泛言齊國賢夫人能警<lb/>
　戒其君而詩人敘其事以美之亦似可也當此之時<lb/>
　齊國之風豈不可謂美哉<lb/>
<pb n="2b"/>
子之還兮遭我乎峱之閒兮並驅從兩肩兮揖我謂我<lb/>
儇兮　子之茂兮遭我乎峱之道兮並驅從兩牡兮揖<lb/>
我謂我好兮　子之昌兮遭我乎峱之陽兮並驅從兩<lb/>
狼兮揖我謂我臧兮<lb/>
　獵有其制亦有其時得其時制亦奚不可哉今齊人<lb/>
　交錯道路之間往來相遭並驅相從相揖而相稱無<lb/>
　非以獵而已且其相稱譽者無他惟以便利之美盛<lb/>
　而已此其習俗固不為美而又稱子者一稱我者三<lb/>
<pb n="3a"/>
　還不如儇茂不如好昌不如臧述已譽人者略述人<lb/>
　譽已者詳述已譽人之辭不逮人之譽已者是特借<lb/>
　已之譽人顯人之譽已者以自誇耳齊人喜夸之俗<lb/>
　已見於此矣夸獵已非而又數以自夸夸而不已必<lb/>
　將為功利之圖則此詩之作豈非霸習之萌乎<lb/>
俟我於著乎而充耳以素乎而尚之以瓊華乎而　俟<lb/>
我於庭乎而充耳以青乎而尚之以瓊瑩乎而　俟我<lb/>
於堂乎而充耳以黄乎而尚之以瓊英乎而<lb/>
<pb n="3b"/>
　賓主之禮三揖而後升堂親迎三揖亦用此禮故著<lb/>
　詩述男不親迎惟俟婦至而揖入亦以此三章所言<lb/>
　不斥言婿而必稱所見之充耳女而未婦辭當如是<lb/>
　也親迎昏禮之所重蓋男先於女天地之大義也故<lb/>
　冕而親迎君猶行之况衆人乎今齊國之人廢棄此<lb/>
　禮為男子者習以為常曾不如婦人之猶知此禮也<lb/>
　夫夫者家之主也親迎者昏之始也當始昏而不謹<lb/>
　禮其何以正其家猶幸有知禮之婦則家其庶幾乎<lb/>
<pb n="4a"/>
　然婦人從人者也而能如此不終隨其夫家之風者<lb/>
　鮮矣此東方之日所以繼作歟夫子存此所以美此<lb/>
　女之賢正為夫之禮以示齊家之道著齊國之風其<lb/>
　為勸戒至明至切矣<lb/>
東方之日兮彼姝者子在我室兮在我室兮履我即兮<lb/>
　東方之月兮彼姝者子在我闥兮在我闥兮履我發<lb/>
兮<lb/>
　小人有欲揜其惡而不可得者矣今彼姝在室人猶<lb/>
<pb n="4b"/>
　或見之至於履我人烏知之而乃自言其然豈斯人<lb/>
　眞無羞惡之心哉蓋風俗已淫人染為常於是有女<lb/>
　子之見愛如此者則述之以自誇也誇不可為而又<lb/>
　誇人以淫則亦何所不至哉此非周書所謂驕淫矜<lb/>
　誇將由惡終者乎夫善惡人知之惡惡而欲揜之猶<lb/>
　不若也故不能辯理而欲謹獨難矣<lb/>
東方未明顚倒衣裳顚之倒之自公召之　東方未晞<lb/>
顚倒裳衣倒之顚之自公令之　折柳樊圃狂夫瞿瞿<lb/>
<pb n="5a"/>
不能辰夜不夙則莫<lb/>
　序謂刺興居無節號令不時傳從之愚謂此篇興居<lb/>
　無節因號令不時而遂以刺之蓋興居本也號令末<lb/>
　也號令為輕興居為重興居無節而後號令不時故<lb/>
　詩人因號令以刺其興居前一章先述號令後一章<lb/>
　乃述興居號令見於事故曰召曰令興居屬於身故<lb/>
　曰能號令之失顯著故直賦而再言之興居之惡隱<lb/>
　微故取比而婉言之因事而言故單舉晞明歸重而<lb/>
<pb n="5b"/>
　言兼言晨夜此皆齊人婉曲譏刺所以為工者也能<lb/>
　辰夜即子產所謂朝以聽政晝以訪問夕以修令夜<lb/>
　以安身者也不能辰夜即晉平公淫則生疾醫和謂<lb/>
　其不節不時者也失之早則罔晝靡明失之暮則罔<lb/>
　夜靡晦皆興居之不能於身者何以知興居之謂此<lb/>
　豈不以此詩在東方之日後南山之前與<lb/>
南山崔崔雄狐綏綏魯道有蕩齊子由歸既曰歸止曷<lb/>
又懷止　葛屨五兩冠緌雙止魯道有蕩齊子庸止既<lb/>
<pb n="6a"/>
曰庸止曷又從止　蓺麻如之何衡從其畝取妻如之<lb/>
何必告父母既曰告止曷又鞠止　析薪如之何匪斧<lb/>
不克取妻如之何匪媒不得既曰得止曷又極止<lb/>
　此詩齊人作之以刺齊襄魯桓前二章刺襄惟取物<lb/>
　為比不言所事下言魯道齊子又若刺魯者至章末<lb/>
　終其辭而後取比刺襄淫行之意隱然可見後二章<lb/>
　刺桓則承前魯道齊子而託物興詞明言取妻之事<lb/>
　至章末終其詞而刺桓取妻不能防閑之意顯然可<lb/>
<pb n="6b"/>
　知蓋襄本國之君也刺本國之君則其意隱魯桓外<lb/>
　國之君也刺外國之君則其辭顯其體當然也然一<lb/>
　篇之意尤在各章末既曰曷又四字蓋既者謂昔之<lb/>
　已然又者謂今之不然曷者怪而問之也此於末句<lb/>
　止設怪問之辭不為答之之語然其所以答者昭然<lb/>
　已具於問之中蓋傷禮以問故一發問而其情已露<lb/>
　不待答也其事已著不必答也中冓之惡不可答也<lb/>
　為國諱惡不宜答也故問焉而所答自在其中不必<lb/>
<pb n="7a"/>
　悉言而意已切至此所謂婉曲之妙譏刺之工者也<lb/>
無田甫田維莠驕驕無思遠人勞心忉忉　無田甫田<lb/>
維莠桀桀無思遠人勞心怛怛　婉兮孌兮總角丱兮<lb/>
未幾見兮突而弁兮<lb/>
　此詩全比一篇而以三事為比<lb/>
　此詩人見齊人夸詐之萌而戒告之也夸者必詐詐<lb/>
　者必夸二者常相因今齊人厭小忽近者夸也務大<lb/>
　圖遠者詐也惟夸故以小者近者為不足矜以是而<lb/>
<pb n="7b"/>
　務大圖遠則必以詐力行之矣此齊俗之所喜君子<lb/>
　之所憂也故此篇則以三事為比田甫田以比厭小<lb/>
　務大之事思遠人以比忽近圖遠之心各言無者戒<lb/>
　之也末言總角忽弁以比循序漸進而可至遠大者<lb/>
　教之也言未幾突而者極言其易又以四兮字嘆咏<lb/>
　之所以誘勸之也既一再諄切而戒之詩人之忠厚<lb/>
　也當此之時齊猶未霸也其後齊霸而先詐力尚功<lb/>
　利後仁義其原已見於此故君子之戒教時人也既<lb/>
<pb n="8a"/>
　得遜之道尤得豫之法聖賢之學猶有存焉如此後<lb/>
　來儒者獨稱齊魯有以也夫<lb/>
盧令令其人美且仁　盧重環其人美且鬈　盧重鋂<lb/>
其人美且偲<lb/>
　此與還略同但彼有自夸意此專譽人而已令令言<lb/>
　環聲重鋂言環形美言貌美詩惟此篇每章二句而<lb/>
　辭盡形容所謂工也<lb/>
　宋公築臺而民怨文王築臺而民樂齊宣王有囿而<lb/>
<pb n="8b"/>
　民以為穽文王有囿而民以為靈事一也而憂樂異<lb/>
　者其所以憂所以樂者不在臺與囿也舉事一循乎<lb/>
　天理則臺文王之臺也囿文王之囿也舉事一循乎<lb/>
　人欲則臺宋公之臺也囿齊宣之囿也天理人欲一<lb/>
　分而民之喜怒隨焉安危治亂舉積諸此君天下者<lb/>
　豈可不察哉<lb/>
敝笱在梁其魚魴鰥齊子歸止其從如雲　敝笱在梁<lb/>
其魚魴鱮齊子歸止其從如雨　敝笱在梁其魚唯唯<lb/>
<pb n="9a"/>
齊子歸止其從如水<lb/>
　女子既嫁父母終無歸寧之義今齊子非以父母而<lb/>
　歸只言歸而越禮之情可知又以見非桓公時事其<lb/>
　為譏莊公無疑唯唯合前魚而言所以結也詩三章<lb/>
　者有此體<lb/>
載驅薄薄簟茀朱鞹魯道有蕩齊子發夕　四驪濟濟<lb/>
垂轡瀰瀰魯道有蕩齊子豈弟　汶水湯湯行人彭彭<lb/>
魯道有蕩齊子翺翔　汶水滔滔行人儦儦魯道有蕩<lb/>
<pb n="9b"/>
齊子遊敖<lb/>
　疾驅而往欲會之速也此言未會之情<lb/>
　馬和轡柔從容閒暇即杜甫麗人行後來鞍馬何逡<lb/>
　巡之意豈弟即蓼蕭之孔燕豈弟言飲酒樂易耳此<lb/>
　言既會而燕享之樂<lb/>
猗嗟昌兮頎而長兮抑若揚兮美目揚兮巧趨蹌兮射<lb/>
則臧兮　猗嗟名兮美目清兮儀既成兮終日射侯不<lb/>
出正兮展我甥兮　猗嗟孌兮清揚婉兮舞則選兮射<lb/>
<pb n="10a"/>
則貫兮四矢反兮以禦亂兮<lb/>
　首以猗嗟發嘆繼以一字昌名孌總稱其美然後下<lb/>
　文句舉一事各以兮字咏嘆之惟次章中間兩句一<lb/>
　兮變文也稱美之序首容貌次眉目然後言其威儀<lb/>
　技藝趨蹌於威儀為末故先言而略舞射於技藝為<lb/>
　難而射精尤難故後言射以漸而詳首章一句言射<lb/>
　次章二句言射末章三句言射射不出正以射中言<lb/>
　射以觀徳故云展我甥兮因以寓微意焉貫則中而<lb/>
<pb n="10b"/>
　力故云以禦亂兮詩人行文借意既極工緻若又以<lb/>
　東萊所論并所論君子偕老詩並觀尤見齊人譏刺<lb/>
　之婉曲<lb/>
魏<lb/>
糾糾葛屨可以履霜摻摻女手可以縫裳要之襋之好<lb/>
人服之　好人提提宛然左辟佩其象揥維是褊心是<lb/>
以為刺<lb/>
　以葛屨為興蓋取疊字與可以字相應又或當時有<lb/>
<pb n="11a"/>
　是故借之以形可以之為不可意亦可通舊說以此<lb/>
　為吝嗇則是賦矣且佩象揥而屨履霜有所不通故<lb/>
　當以為興與大東不同既使縫裳又使縫要縫襋其<lb/>
　吝嗇褊急可知然吝嗇瑣碎已可刺而又加以褊急<lb/>
　則甚矣故後明舉褊心而專刺之蓋以此詩即縫裳<lb/>
　女子所作則使此女縫裳者固褊矣而女子未廟見<lb/>
　未成婦而即作此詩譏刺人則已亦自墮於褊而不<lb/>
　自覺矣已褊而猶以他人為褊則魏人之褊又為何<lb/>
<pb n="11b"/>
　如<lb/>
彼汾沮洳言采其莫彼其之子美無度美無度殊異乎<lb/>
公路　彼汾一方言采其桑彼其之子美如英美如英<lb/>
殊異乎公行　彼汾一曲言采其藚彼其之子美如玉<lb/>
美如玉殊異乎公族<lb/>
　此詩本刺儉不中禮然彼其之子則不指其名公路<lb/>
　公行公族則顯列其官不指其名而極稱其美顯列<lb/>
　其官而各見其貴然而深歎其與貴人不相似使儉<lb/>
<pb n="12a"/>
　者聞之而自反彼既稱我之美且貴矣而乃謂我不<lb/>
　相似此其故何哉是必儉有不中於禮者是以不似<lb/>
　貴人耳於是黙然有悟則不中禮之病庶乎其有瘳<lb/>
　乎此使人悟意於言後豈非婉曲譏刺之工歟又之<lb/>
　子不顯其名公路公族不一其職使當時魏人誦之<lb/>
　者皆可以自反而自藥則詩之所教博矣<lb/>
　興特取二彼字相應所謂托興興辭全不相涉者此<lb/>
　尤易見也<lb/>
<pb n="12b"/>
園有桃其實之殽心之憂矣我歌且謡不知我者謂我<lb/>
士也驕彼人是哉子曰何其心之憂矣其誰知之其誰<lb/>
知之蓋亦勿思　園有棘其實之食心之憂矣聊以行<lb/>
國不知我者謂我士也罔極彼人是哉子曰何其心之<lb/>
憂矣其誰知之其誰知之蓋亦勿思<lb/>
　此詩專述己憂而不言所憂為何事其聞吾之歌謡<lb/>
　者謂我為驕是固不知我者而謂彼為是則是非不<lb/>
　知我之憂矣故再言心之憂矣以重歎人之不我知<lb/>
<pb n="13a"/>
　蓋彼非不知我憂乃不知我所憂為眞可憂耳然本<lb/>
　不難知也是特未之思耳其謂蓋亦勿思者欲其思<lb/>
　之也然祗言其勿思使人黙會此意於言後庶乎其<lb/>
　誠能思而思則得之也此亦詩人之婉曲也兩言心<lb/>
　之憂矣後辭切蓋重歎其不我知也兩言其誰知之<lb/>
　後辭緩蓋轉言不難知也<lb/>
　此所興與所詠尤不相干不過託此起辭與前篇同<lb/>
陟彼岵兮瞻望父兮父曰嗟予子行役夙夜無已上愼<lb/>
<pb n="13b"/>
旃哉猶來無止　陟彼屺兮瞻望母兮母曰嗟予季行<lb/>
役夙夜無寐上愼旃哉猶來無棄　陟彼岡兮瞻望兄<lb/>
兮兄曰嗟予弟行役夙夜必偕上愼旃哉猶來無死<lb/>
　孝子行役不忘其親登山而望其親之所在因想像<lb/>
　其親念已祝已之辭在外而常存此心則必能謹其<lb/>
　身不登高臨危冒險犯患以貽其親之憂矣即此以<lb/>
　觀其人則在家而能事親事兄也必矣故傳以孝子<lb/>
　目之然行役者何遽至於死亡况孝子而有此患哉<lb/>
<pb n="14a"/>
　今魏國之行役者皆有死亡之懼不惟已不敢自保<lb/>
　雖父母兄亦不敢保其子弟也子弟之為此詩者其<lb/>
　意苦其辭哀而其氣迫促此其魏國將亡之音歟然<lb/>
　孝子之存心如此雖使不幸而死亦非已不謹之所<lb/>
　致固不失其為孝也<lb/>
十畝之閒兮桑者閑閑兮行與子還兮　十畝之外兮<lb/>
桑者泄泄兮行與子逝兮<lb/>
　郊外鄉遂都鄙之地一夫受五畝之宅二畝半在邑<lb/>
<pb n="14b"/>
　二畝半在田舍外有場圃樹牆下以桑云十畝者四<lb/>
　家所受之場圃也其所謂友蓋同仕於朝同居於里<lb/>
　出入相友者也云鄰圃者以此四家視彼同溝共井<lb/>
　之家皆為鄰圃矣夫為國而使人不樂仕而思歸則<lb/>
　其國可知矣然其云行者將去而未即去尚有拳拳<lb/>
　不忍即舍其君之意孰謂吝褊之中舉無忠厚之人<lb/>
　乎<lb/>
坎坎伐檀兮寘之河之干兮河水清且漣猗不稼不穡<lb/>
<pb n="15a"/>
胡取禾三百廛兮不狩不獵胡瞻爾庭有縣貆兮彼君<lb/>
子兮不素餐兮　坎坎伐輻兮寘之河之側兮河水清<lb/>
且直猗不稼不穡胡取禾三百億兮不狩不獵胡瞻爾<lb/>
庭有縣特兮彼君子兮不素食兮　坎坎伐輪兮寘之<lb/>
河之漘兮河水清且淪猗不稼不穡胡取禾三百囷兮<lb/>
不狩不獵胡瞻爾庭有縣鶉兮彼君子兮不素飱兮<lb/>
　既言寘河干又言河水清漣所以甚言其車之不得<lb/>
　用也親自伐檀為車而寘河干言自食其力而窮餓<lb/>
<pb n="15b"/>
　然不自耕自獵則終不取其禾與獸言雖窮餓而甘<lb/>
　心不悔也蓋此人之志維欲自食其力若非其力則<lb/>
　寧窮餓而此志終不移故傳謂其厲志如此作詩者<lb/>
　特指此三事以互明之非專於伐檀則窮餓於耕獵<lb/>
　則甘心不悔也讀書者當合而觀之則有以得詩之<lb/>
　指矣以伐檀一事言食力窮餓以耕獵二事言其心<lb/>
　不悔蓋食力窮餓者事理有必至君子之常事甘心<lb/>
　不悔者君子所難能故下文特稱其美焉此篇參舉<lb/>
<pb n="16a"/>
　而互明又是一體<lb/>
碩鼠碩鼠無食我黍三歲貫女莫我肯顧逝將去女適<lb/>
彼樂土樂土樂土爰得我所　碩鼠碩鼠無食我麥三<lb/>
歲貫女莫我肯德逝將去女適彼樂國樂國樂國爰得<lb/>
我直　碩鼠碩鼠無食我苗三歲貫女莫我肯勞逝將<lb/>
去女適彼樂郊樂郊樂郊誰之永號<lb/>
　三歲貫女是必大夫之新得政者至於三歲亦已久<lb/>
　矣其欲去也亦曰逝將與前篇之行與同皆有未忍<lb/>
<pb n="16b"/>
　即去其君之意忠厚之道也末章末句變文所以<lb/>
　結也<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩纘緒卷十三</head>
    <p>
<pb n="1a"/>
欽定四庫全書<lb/>
　詩纘緒卷十三　　　　　元　劉玉汝　撰<lb/>
大雅一<lb/>
文王在上於昭于天周雖舊邦其命維新有周不顯帝<lb/>
命不時文王陟降在帝左右　亹亹文王令聞不已陳<lb/>
錫哉周侯文王孫子文王孫子本支百世凡周之士不<lb/>
顯亦世　世之不顯厥猶翼翼思皇多士生此王國王<lb/>
國克生維周之楨濟濟多士文王以寧　穆穆文王於<lb/>
<pb n="1b"/>
緝熙敬止假哉天命有商孫子商之孫子其麗不億上<lb/>
帝既命侯于周服　侯服于周天命靡常殷士膚敏祼<lb/>
將于京厥作祼將常服黼冔王之藎臣無念爾祖　無<lb/>
念爾祖聿修厥徳永言配命自求多福殷之未喪師克<lb/>
配上帝宜鑒于殷駿命不易　命之不易無遏爾躬宣<lb/>
昭義問有虞殷自天上天之載無聲無臭儀刑文王萬<lb/>
邦作孚<lb/>
　此篇本述文王之徳以戒成王然傳於首章不言文<lb/>
<pb n="2a"/>
　王之徳而言其神葢首言文王既沒而如在故知其<lb/>
　專以神言然神亦徳也有是徳則有是神言神則徳<lb/>
　在其中矣新謂成王初嗣位而新受命即伊尹稱嗣<lb/>
　王新服厥命之新顯者昭之極至時謂新於此時又<lb/>
　言不顯不時者申詠上文以覆説下文文王也天以<lb/>
　形體言帝以主宰言天與帝非有二文王與天帝亦<lb/>
　非有二故於昭言其全體之昭著陟降言其妙用之<lb/>
　流行於昭于天言其與天並明陟降帝側言其與帝<lb/>
<pb n="2b"/>
　同運天之造化非運用無以見其妙非妙用無以見<lb/>
　其神故詩人以是詠文王以見文王之神與天無間<lb/>
　有所在而無不在極昭顯而尤神妙政與易後天先<lb/>
　天之義同先天後天亦非有二然非後天入用之位<lb/>
　無以見先天全體之妙又如中庸言聖人同於天地<lb/>
　既言天地不二又言不測之意必如是而後天地造<lb/>
　化聖人徳業一而二二而一之意可見此固非聖不<lb/>
　能與亦非聖不能知故曰此詩非聖人不能作也此<lb/>
<pb n="3a"/>
　為是詩之首章中含三意一見文王有顯徳上帝有<lb/>
　成命故子孫蒙其福澤以有天下二見文王與天同<lb/>
　其體用而無間三則此詩為戒成王而作首章雖未<lb/>
　有戒辭而已含戒意故極言文王如在欲成王思慕<lb/>
　感𤼵不能自已先有是心而後可進其言亦作詩陳<lb/>
　戒之微意也大抵讀詩者既觀本章之㫖又當觀一<lb/>
　篇之㫖以求作者之意如此章為一篇之首章其起<lb/>
　意𤼵辭廣大精微如此即可以見大雅之正體矣<lb/>
<pb n="3b"/>
　次章至五章皆詠文王之徳分為二節各以文王起<lb/>
　辭先言亹亹後言穆穆先言令聞不已後言不已其<lb/>
　敬者言之序也不言純亦不已而言其若有所勉不<lb/>
　言其敬不已而言不已其敬蓋後章將戒成王故此<lb/>
　先寓文王可法之意為之張本非文王真有所勉而<lb/>
　猶待於緝熙也文王孫子成王與焉見上章命新命<lb/>
　時當指成王可知<lb/>
　二章從文王存時之徳順說到今三章承二章末語<lb/>
<pb n="4a"/>
　從今日逆說歸文王存時事思皇多士以下言文王<lb/>
　存時得人之盛是以周士傳世之顯如此次章以下<lb/>
　皆說文王之徳不復語其神矣克生謂能用之使不<lb/>
　徒生夫然後謂之能生也此以二章為一節觀前以<lb/>
　文王起辭此承用前末語可見後二章倣此<lb/>
　文王之徳莫盛於敬故以於字嘆之假哉天命有商<lb/>
　孫子是順說下文逆說後章又順說與前二章相似<lb/>
　反覆咏嘆也<lb/>
<pb n="4b"/>
　五章言殷士服周助祭而服殷服則殷亡之禍極矣<lb/>
　寓戒之意切矣故下文即呼王藎臣而告之然告王<lb/>
　之言不以為下章起辭而於此章末言之蓋此章在<lb/>
　一篇之中結前起後既欲前有歸宿尤欲後相連續<lb/>
　若意連語斷則意雖相接而語不切至又前以文王<lb/>
　起辭此若以成王起辭則是以成王與文王相對非<lb/>
　所以尊文王而欲成王之念之矣故特於此章之末<lb/>
　忽呼王臣而告之欲成王感動而警𤼵也此措意行<lb/>
<pb n="5a"/>
　文之妙亦大雅大篇長章之一體也<lb/>
　六章言無念爾祖惟在於修徳前後無非言文王之<lb/>
　徳然不說出至此方說一徳字蓋特為成王言之見<lb/>
　我之徳即文王之徳不待他求故下言永言配命即<lb/>
　修徳之功自求多福即修徳之效永言則不息矣配<lb/>
　命則無間矣命則天之與我而我所以為徳者徳之<lb/>
　本也配命則徳既成而即文王矣多福則福在我而<lb/>
　無殷禍矣修徳之本效二語盡之可謂簡而要矣非<lb/>
<pb n="5b"/>
　周公孰能之法文王以自修監殷道以自省亦承前<lb/>
　章周興殷亡之意而反覆丁寧之也<lb/>
　無遏爾躬承上求福而言遏絶天命皆由我以致之<lb/>
　所謂禍福無不自已求之者也宣昭義問承上配命<lb/>
　而言能修其徳則有以宣昭其善譽矣徳之不修義<lb/>
　問何有而欲宣昭之乎虞殷自天承上鑒殷而言雖<lb/>
　能宣昭義問又當度殷而折之於天其曰自天葢將<lb/>
　轉歸天與文王也此篇首言文王之神如在而與天<lb/>
<pb n="6a"/>
　無間末言天之事無迹而文王可法皆反覆以明文<lb/>
　王與天一而尤欲成王之法文王與首章相應又自<lb/>
　求多福效見於一已萬邦作孚則效見於天下後世<lb/>
　效莫大於此故以終篇焉此篇起結相應中間承接<lb/>
　轉折血脉相貫反覆歎詠意味無窮非聖人有意於<lb/>
　為是皆自然之文理也<lb/>
明明在下赫赫在上天難忱斯不易維王天位殷適使<lb/>
不挾四方　摯仲氏任自彼殷商來嫁于周曰嬪于京<lb/>
<pb n="6b"/>
乃及王季維徳之行大任有身生此文王　維此文王<lb/>
小心翼翼昭事上帝聿懐多福厥徳不回以受方國<lb/>
天監在下有命既集文王初載天作之合在洽之陽在<lb/>
渭之涘文王嘉止大邦有子　大邦有子俔天之妹文<lb/>
定厥祥親迎于渭造舟為梁不顯其光　有命自天命<lb/>
此文王于周于京纘女維莘長子維行篤生武王保右<lb/>
命爾燮伐大商　殷商之旅其㑹如林矢于牧野維予<lb/>
侯興上帝臨女無貳爾心　牧野洋洋檀車煌煌駟騵<lb/>
<pb n="7a"/>
彭彭維師尚父時維鷹揚涼彼武王肆伐大商㑹朝清<lb/>
明<lb/>
　徳明而又明則命顯而又顯難忱不可恃不易不可<lb/>
　忽起語泛說正理次即轉入殷亡以起後章言文武<lb/>
　詩體文法也<lb/>
　次章以下言天命文武文王以徳言武王以功言而<lb/>
　言武王之功為多疑當以此篇為追述武王之功與<lb/>
　前篇相對葢武王有天下者也故篇内雖分言文武<lb/>
<pb n="7b"/>
　而推本王季以及文王者實欲推本文王以及武王<lb/>
　也又前篇既專述文王故此篇惟重在於武王歟前<lb/>
　篇呼王藎臣明見戒詞此篇戒意寓於首章<lb/>
　翼翼恭慎恭見乎外慎主乎中兼内外言昭事上帝<lb/>
　顯然事帝於動静作止語黙之間文王有事君之小<lb/>
　心即事上帝之小心也懐言福自來或謂懐即予懐<lb/>
　明徳之懐言帝自懐與之受言方國自來已不拒之<lb/>
　即歸斯受之之受<lb/>
<pb n="8a"/>
　次章承首章之起語即述大任以及文王三章則專<lb/>
　述文王之徳至四章再從天命說起葢將陳武王而<lb/>
　先推本文王也洽陽渭涘言周京之盛如碩人言齊<lb/>
　地廣大韓奕言韓土孔樂也俔天之妹言大姒徳自<lb/>
　然而生即貴也文定厥祥言文王之昏禮極備也大<lb/>
　姒生有徳而昏盡禮故曰不顯其光言徳禮之光也<lb/>
　又意此時王季為文王娶六禮甚盛故詩人特以是<lb/>
　咏之觀造舟後為天子制則其禮盛可知又夫婦人<lb/>
<pb n="8b"/>
　倫之始故聖道必本於此天下之本在國國之本在<lb/>
　家也<lb/>
　六章又從天命說起葢此章正言文王生武王武王<lb/>
　伐商前曰天監此曰有命又曰篤曰保右命葢武王<lb/>
　受命有天下其功尤大故二章皆承上更端再三推<lb/>
　原天命見此篇之意重在武王又前咏文王止二章<lb/>
　後推本以及武王凡五章意尤可知中入武王與文<lb/>
　王篇中入成王同皇矣篇中亦然<lb/>
<pb n="9a"/>
　維予侯興之下忽言上帝臨女無貳爾心乃衆人贊<lb/>
　武王之辭有數意一見天意必欲亡紂衆心同欲武<lb/>
　王除暴二見武王之心常若帝臨而于天下無不順<lb/>
　於理無所違三見武王順天應人而非得已四見武<lb/>
　王之心明白洞達衆人所共知至此而贊其决作詩<lb/>
　者於此又以詠其事辭簡義精意深文竒信非聖不<lb/>
　能作也<lb/>
　孟子曰周公相武王誅紂此詩乃獨以太公言葢太<lb/>
<pb n="9b"/>
　公精兵法伐紂軍旅之事實專任之故詩人舉其實<lb/>
　以明功鷹揚者太公以紂為天人所共怒故年雖老<lb/>
　而氣甚壯志氣不以血氣而衰也又贊武王者衆人<lb/>
　也而太公為天下之父於此而助武王豈得辭哉且<lb/>
　言太公而不及周公則此詩為周公所作亦一證也<lb/>
　肆者兵進而不可遏也葢衆人皆欲紂亡之速故雖<lb/>
　遏之而不可得且見罔有敵於我師之意焉㑹朝清<lb/>
　明即書所謂一戎衣而天下定者但書紀其終詩咏<lb/>
<pb n="10a"/>
　其始㑹朝清明如沈霾忽開而觀白日如炎埃忽散<lb/>
　而挹清風其形容即時頓異之氣有大定一語所不<lb/>
　能盡者以武王成功如此其大一篇序事如此其詳<lb/>
　而終以一語凡反商之政代商之治皆可即是而推<lb/>
　可謂極簡要而善形容矣且不特此也是詩用一字<lb/>
　形容如曰昭曰篤曰燮曰肆用二字形容如曰明明<lb/>
　曰赫赫曰鷹揚用一語形容於殷紂曰天位殷適於<lb/>
　文王曰小心翼翼於大任曰維徳之行於大姒曰俔<lb/>
<pb n="10b"/>
　天之妹於武王曰無貳爾心而以㑹朝一語結全篇<lb/>
　之意皆可玩味傳謂末章所以終首章之意又云其<lb/>
　章以六句八句相間以此論之則詩必有體文必有<lb/>
　法烏可以是為末而不論哉<lb/>
緜緜𤓰瓞民之初生自土沮漆古公亶父陶復陶穴未<lb/>
有家室　古公亶父來朝走馬率西水滸至于岐下爰<lb/>
及姜女聿來胥宇　周原膴膴堇荼如飴爰始爰謀爰<lb/>
契我龜曰止曰時築室于兹　迺慰迺止迺左迺右迺<lb/>
<pb n="11a"/>
疆迺理迺宣迺畝自西徂東周爰執事　迺召司空迺<lb/>
召司徒俾立室家其繩則直縮版以載作廟翼翼　捄<lb/>
之陾陾度之薨薨築之登登削屢馮馮百堵皆興鼛鼓<lb/>
弗勝　迺立臯門臯門有伉迺立應門應門將將迺立<lb/>
冡土戎醜攸行　肆不殄厥愠亦不隕厥問柞棫拔矣<lb/>
行道兌矣混夷駾矣維其喙矣　虞芮質厥成文王蹶<lb/>
厥生予曰有䟽附予曰有先後予曰有奔奏予曰有禦<lb/>
侮<lb/>
<pb n="11b"/>
　緜緜𤓰瓞一語於本章則為比合全章則為興𤓰瓞<lb/>
　取義先小後大本章只言小而不及大故只當為比<lb/>
　合全篇則由首章循至末章方見先小後大則此一<lb/>
　句當為興矣以一句興全篇又詩之一體與衆例不<lb/>
　同大雅大篇皆出聖賢𤼵端一語便見始終於此詩<lb/>
　乎見之此篇詠大王文王首章即見古公所謂入題<lb/>
　者是也然先從周人説起却引入大王言周人始生<lb/>
　自公劉遷豳以來至大王已歴數世然只二句包括<lb/>
<pb n="12a"/>
　不說出葢意重在大王也作此詩文法也其言初生<lb/>
　即厥初生民之初生彼說出於姜嫄此包括公劉諸<lb/>
　君所以知之者以自土沮漆而知之也其言古公者<lb/>
　謂古公之時民俗如此故傳以民與俗言非古公居<lb/>
　土室中也<lb/>
　二章却提古公說此下皆詠古公矣走馬非從容故<lb/>
　見避狄難此隠言至下厥愠混夷乃明言序事緩急<lb/>
　法也<lb/>
<pb n="12b"/>
　凡遷都先相地宜次詢人謀乃考卜如公劉遷豳武<lb/>
　王遷鎬衛遷楚丘大舜官占洪範謀及凡事皆然况<lb/>
　遷都重事可不謹乎此與下章皆定民居<lb/>
　慰止左右使民有居疆理宣畝使民有養周爰執事<lb/>
　見古人愛民周徧<lb/>
　至是乃召司空見上居民授田皆古公身親臨之此<lb/>
　時司空司徒未必不在特詩人欲表此意故于此始<lb/>
　以乃召言之此言古公作已室家下文乃詳其先後<lb/>
<pb n="13a"/>
　作之之序<lb/>
　捄之度之承上章繩直縮版而述其作墻之序即上<lb/>
　章立室家之事二章雖斷而一事相因又詩之一體<lb/>
　文之變也鼛鼓言民自樂勸周爰見上愛下弗勝見<lb/>
　下愛上二語備之<lb/>
　二門因居室而言居室正門之外左祖右社而營築<lb/>
　畢矣二門與社至周皆為天子制詩人欲成王知所<lb/>
　由始故特因居室併及之乃者相繼之辭迺慰至迺<lb/>
<pb n="13b"/>
　立凡十三迺字自有次序非泛言之捄之一章獨無<lb/>
　乃字見是承上而二章相連明矣<lb/>
　末二章乃一篇之歸宿故以肆字起辭又以見後大<lb/>
　之意前皆述大王事至此方詠其徳然只以混夷一<lb/>
　事言之所以為善詠徳也言大王不能絶人之見怒<lb/>
　但能不廢已之自修卒致文王之時岐下繁盛而混<lb/>
　夷奔竄矣混夷之服夲文王時事詩人欲言大王積徳之<lb/>
　效故推本而歸之大王焉四矣字所以深嘆其效也<lb/>
<pb n="14a"/>
　末章因混夷之服而言文王之徳惟以虞芮一事言之<lb/>
　葢舉其大者所以為善詠徳也虞芮之來自來質成<lb/>
　而莫知其所以然者何也但見文王之國有蹶然興<lb/>
　起之勢周公謂以已意推之毋亦有此四臣之助乎<lb/>
　其稱予者周公對成王之辭也前章言大王不言混<lb/>
　夷之服其服固有所自末章止言虞芮之來不言文<lb/>
　王其來也雖文王亦不期然矣文王之化至是而未<lb/>
　易名言周公特因國勢興起而以予斷之然猶不敢<lb/>
<pb n="14b"/>
　自是也故稱予曰者凡四以寓不盡之意欲成王深<lb/>
　思自得之而文王得人盛之意亦在其中矣二章言<lb/>
　周至大王始大而文王益大以終首章之意則緜緜<lb/>
　𤓰瓞一語豈非一篇之興歟又按三詩皆成王之詩<lb/>
　文王篇則追述文王之徳大明篇則追述武王之功<lb/>
　緜篇則追述大王文王之事文王詩戒明矣大明戒<lb/>
　意見首章緜似無戒意葢緜首言國小無咏美意中<lb/>
　言愠問有艱難意末言予曰乃公告王之辭書載周<lb/>
<pb n="15a"/>
　公告王皆稱予故緜戒可知又三詩皆用為相見之<lb/>
　樂二詩既戒則此詩亦戒可知<lb/>
芃芃棫樸薪之槱之濟濟辟王左右趣之　濟濟辟王<lb/>
左右奉璋奉璋峩峩髦士攸宜　渒彼涇舟烝徒楫之<lb/>
周王于邁六師及之　倬彼雲漢為章于天周王夀考<lb/>
遐不作人　追琢其章金玉其相勉勉我王綱紀四方<lb/>
　芃芃棫樸則薪之槱之矣薪以燎之所以致其用於<lb/>
　今日槱以積之所以儲其用於後日也濟濟辟王則<lb/>
<pb n="15b"/>
　左右趣之矣左右使令之人固無不於此乎趣向左<lb/>
　右輔弼之人又無不於此乎趣向也<lb/>
　左右言無方也首次二章皆言濟濟辟王左右而其<lb/>
　一則泛言人心歸向之一則特言人中之賢士歸向<lb/>
　之詞語相疊意義相足與前篇縮版捄之二章之體<lb/>
　相似又前後皆興此獨賦可見<lb/>
　三章之興與前章之賦體雖不同而下文文意相對<lb/>
　與湛露後二章之體相似葢言居而奉祭則賢士歸<lb/>
<pb n="16a"/>
　向出有所往則六師歸向三章葢一意相通<lb/>
　後二章言文王之徳化政治能使天下四方之人自<lb/>
　歸向之非止國之髦士師衆也故此章託興於天而<lb/>
　聖人所作可知矣周王有聖徳又有夀考聖人在位<lb/>
　日久如之何而不作人非以其在位久而後能也追<lb/>
　琢金玉託興又變其體葢以一物析為二句横作四<lb/>
　截追琢金玉以興勉勉其章其相以興綱紀又當先<lb/>
　言金玉而乃先言追琢者所以為興勉勉也我王有<lb/>
<pb n="16b"/>
　聖徳而又勉勉故其綱紀為至傳于三者皆以至意<lb/>
　言之又追琢金玉極文質之美者興中自有至意故<lb/>
　詩有意因興而顯興有藏言外之意者所謂興兼比<lb/>
　者也上章亦然何以見後二章亦言人歸之者葢歸<lb/>
　向者此篇所詠之大意也前三章既見此意則後二<lb/>
　章可知故詩有後章承前章不言而前意在其中者<lb/>
　觀此詩尤可見也作謂作興鼓舞於當時綱紀謂維<lb/>
　持鞏固於無窮勉勉有徳化造極不已之意綱紀有<lb/>
<pb n="17a"/>
　天下後世可守可久之意故以是終篇焉<lb/>
瞻彼旱麓榛楛濟濟豈弟君子干禄豈弟　瑟彼玉瓚<lb/>
黄流在中豈弟君子福禄攸降　鳶飛戾天魚躍于淵<lb/>
豈弟君子遐不作人　清酒既載騂牡既備以享以祀<lb/>
以介景福　瑟彼柞棫民所燎矣豈弟君子神所勞矣<lb/>
　莫莫葛藟施于條枚豈弟君子求福不回<lb/>
　此詩詠文王有徳而得福即中庸大徳必得其禄之<lb/>
　意首章託興中含自然之意次章取興中含必然之<lb/>
<pb n="17b"/>
　意前詩作人託興雲漢有廣大光明之意此詩作人<lb/>
　託興鳶魚有流動充滿莫知所以然之意末章葛藟<lb/>
　有纒固不已之意皆興之兼比者當各隨所興以見<lb/>
　所詠葢大雅所興多有在所詠之外而可以因興得<lb/>
　所詠之意者此興所以為深遠也此篇詠歌文王之<lb/>
　徳重在豈弟君子一語葢此一語詠徳也前後始終<lb/>
　皆言得福中間一言徳化言徳盛民化所以得福也<lb/>
　觀傳於下章謂承上章言有豈弟之徳則祭必受福<lb/>
<pb n="18a"/>
　可見此章為得福之本故此章不言福惟託興專以<lb/>
　形容徳化之妙焉輔氏謂斂福錫民則非傳承上章<lb/>
　之㫖矣三章言豈弟而不言福四章言介福而不言<lb/>
　豈弟以是推之則第五章亦當承上章言享祀之福<lb/>
　神勞之矣又前後皆興惟第四章居中獨為賦葢二<lb/>
　章一意相通詩有二章意連有三章意連者惟大雅<lb/>
　篇有此體不可以常例論也首章末章皆子貢答子<lb/>
　禽之意首末相應而末兼興纒固不已所以為結<lb/>
<pb n="18b"/>
思齊大任文王之母思媚周姜京室之婦大姒嗣徽音<lb/>
則百斯男　惠于宗公神罔時怨神罔時恫刑于寡妻<lb/>
至於兄弟以御于家邦　雝雝在宫肅肅在廟不顯亦<lb/>
臨無射亦保　肆戎疾不殄烈假不瑕不聞亦式不諌<lb/>
亦入　肆成人有徳小子有造古之人無斁譽髦斯士<lb/>
　詩有一句引起次句入題者此詩首句推本大任次<lb/>
　句即説文王雖言文王之母然提出文王即是此詩<lb/>
　之綱領矣下言周姜大姒亦為文王言之故後章不<lb/>
<pb n="19a"/>
　再舉文王矣齊有純一之意兼内外而言詠大任只<lb/>
　用一齊字雖大姒之嗣亦嗣此耳故人稱徳不在多<lb/>
　所以善詠<lb/>
　首章先大任及大姜故此先言宗公次言寡妻又先<lb/>
　宗廟後閨門先祖宗後家國言之序也以宗工對寡<lb/>
　妻兄弟邦家則尊卑之等以家邦自相對則内外之<lb/>
　序大分小分所施各有其道焉然言惠而不言所以<lb/>
　惠言刑而不言所以刑葢猶是承上起下未曽説出<lb/>
<pb n="19b"/>
　所以為徳者下章乃言之<lb/>
　三章乃承上章言其所以刑于家邦者以其在宫而<lb/>
　有雝雝之徳所以惠于宗公者以其在廟而有肅肅<lb/>
　之徳也至此與下章方極言文王之徳然先宫後廟<lb/>
　與上章交互而言者變文法也<lb/>
　雝雝肅肅徳之見於身者故亦臨亦保以心言不顯<lb/>
　以地言無射以時言也至誠無息之心也戎疾不瑕<lb/>
　徳之見於事者故亦式亦入以理言聞謂已非有聞<lb/>
<pb n="20a"/>
　於人諫謂人非有諫於已從容中禮之事也在宫在<lb/>
　廟處常之徳不殄不瑕處變之徳二章詠文王之徳<lb/>
　無以復加矣然必有諸身而後見於事能處常而後<lb/>
　能應變故此章以肆言<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩纉緒卷十二</head>
    <p>
<pb n="1a"/>
欽定四庫全書<lb/>
　詩纉緒卷十二　　　　　元　劉玉汝　撰<lb/>
小雅四<lb/>
瞻彼洛矣維水泱泱君子至止福祿如茨韎韐有奭以<lb/>
作六師　瞻彼洛矣維水泱泱君子至止鞞琫有珌君<lb/>
子萬年保其家室　瞻彼洛矣維水泱泱君子至止福<lb/>
祿既同君子萬年保其家邦<lb/>
　周公營洛為朝會之所於是洛之形勢氣象非復前<lb/>
<pb n="1b"/>
　日之洛矣諸侯朝會者覩洛都之盛大而歎美之然<lb/>
　毎章之首止言水者洛本以水名舉水之深廣而都<lb/>
　之盛大可知矣此福祿指實迹而言蓋諸侯以天子<lb/>
　之至此其道徳光華威靈顯赫諸侯雲集而四方輻<lb/>
　湊國勢隆盛而人心齊一以是為天子之福祿而頌<lb/>
　美之作起也武事貴奮揚又時平武備易弛故以作<lb/>
　為美次章鞞琫有珌即韎韐有奭之意包福祿在其<lb/>
　中末章福祿既同即福祿如茨之意而作六師之意<lb/>
<pb n="2a"/>
　亦在其中反覆含蓄而申詠之泱泱本句疊字重韻<lb/>
　又合後章重韻為韻<lb/>
裳裳者華其葉湑兮我覯之子我心寫兮我心寫兮是<lb/>
以有譽處兮　裳裳者華芸其黄矣我覯之子維其有<lb/>
章矣維其有章矣是以有慶矣　裳裳者華或黄或白<lb/>
我覯之子乘其四駱乘其四駱六轡沃若　左之左之<lb/>
君子宜之右之右之君子有之維其有之是以似之<hi>按此篇永樂大典缺卷</hi>
<pb n="2b"/>
交交桑扈有鶯其羽君子樂胥受天之祐　交交桑扈<lb/>
有鶯其領君子樂胥萬邦之屏　之屏之翰百辟為憲<lb/>
不戢不難受福不那　兕觥其觩㫖酒思柔彼交匪敖<lb/>
萬福來求<lb/>
　鶯只詠桑扈之羽與領有文章耳舊説以為詠諸侯<lb/>
　之有文章如此則是比而非興矣此篇四章皆頌中<lb/>
　寓禱意先言樂只後言君子以徳言此先言君子後<lb/>
　言樂胥以心言祜言素所受之福屏言素所任之職<lb/>
<pb n="3a"/>
　天以見其福之大萬邦以見其任之重皆頌也所以<lb/>
　知其為頌者以先受福而後任職也<lb/>
　此承屏而始言徳承祜而申言福有德而不矜故戢<lb/>
　有徳而益謹故難惟戢惟難所以受福豈不者已然<lb/>
　之辭尤可見其為頌也<lb/>
　末章乃言燕飲之事觥觩酒柔言無失禮也百辟為<lb/>
　憲下交之徳也燕無失禮上交之徳也彼于上下交<lb/>
　際無所傲慢如此故未嘗求福而福自來求之此篇<lb/>
<pb n="3b"/>
　本稱諸侯之有福以為燕飲之樂然天子之待諸侯<lb/>
　専頌美而無戒勉古人無是也故受天之祜受福不<lb/>
　那萬福來求頌美之中有祝願之意<lb/>
鴛鴦于飛畢之羅之君子萬年福祿宜之　鴛鴦在梁<lb/>
戢其左翼君子萬年宜其遐福　乘馬在廏摧之秣之<lb/>
君子萬年福祿艾之　乘馬在廏秣之摧之君子萬年<lb/>
福祿綏之<lb/>
　此篇四章皆禱中寓頌意正與前篇相對大抵人臣<lb/>
<pb n="4a"/>
　受君恩意而無以報答則惟有祝其福壽而已祝之<lb/>
　不足故其辭繁復再三而不能自已如樛木天保瞻<lb/>
　彼洛矣與此篇皆是而此篇尤與樛木相似不稱其<lb/>
　徳止願其福而徳自可見尤得臣下尊君不敢讃述<lb/>
　之體故此篇頌意實寓於禱之中或曰鴛鴦乘馬不<lb/>
　以興天子當以興福祿曰不必然也古人託興多隨<lb/>
　所觸而借以興詞凡物之美者皆可取不屑屑較也<lb/>
　後世多忌諱嫌疑故奉君之辭非取比於靈異則託<lb/>
<pb n="4b"/>
　意於珍竒其意甚尊敬其詞甚華美而古意逺矣<lb/>
　此篇若在正雅則篇後當總什内篇章而以頍弁為<lb/>
　後什之首例在正雅<lb/>
有頍者弁實維伊何爾酒既㫖爾殽既嘉豈伊異人兄<lb/>
弟匪他蔦與女蘿施于松柏未見君子憂心奕奕既見<lb/>
君子庶幾説懌　有頍者弁實維何期爾酒既㫖爾殽<lb/>
既時豈伊異人兄弟具來蔦與女蘿施于松上未見君<lb/>
子憂心怲怲既見君子庶幾有臧　有頍者弁實維在<lb/>
<pb n="5a"/>
首爾酒既㫖爾殽既阜豈伊異人兄弟甥舅如彼雨雪<lb/>
先集維霰死喪無日無幾相見樂酒今夕君子維宴<lb/>
　頍弁為賦而興蓋即燕飲所戴之服以起興與采芑<lb/>
　泮水同彼云賦其事以起興此云賦而興足以互相<lb/>
　明矣首章當云賦而興又比與後章同蓋缺興又二<lb/>
　字當補　此詩前言兄弟後言甥舅故知為燕兄弟<lb/>
　親戚之詩而皆以豈伊異人一語喚起蓋詩人以兄<lb/>
　弟至親親戚至厚欲先致其感發也言兄弟者再兼<lb/>
<pb n="5b"/>
　甥舅者一親疎之辨也於兄弟則言匪他以見至親<lb/>
　言具來以見當親要必有纒綿依附之意是以未見<lb/>
　而憂不必有憂患既見而樂不待銜杯酒也末章言<lb/>
　老至将死則不久相見欲以是而勸飲焉其禮意篤<lb/>
　至情義懇惻而詞氣和平所以為處常之道治世之<lb/>
　音也末又呼君子而稱其宴亦勸飲之辭君子即未<lb/>
　見既見之君子<lb/>
　疑此篇為冠而飲酒之詩冠禮三加𤣥端皮弁爵弁<lb/>
<pb n="6a"/>
　首句稱弁賦其事以起興也女蘿松柏以比弱冠者<lb/>
　必依附長者以立死喪無日以冠有著代之義故言<lb/>
　此意以勸飲焉又合下篇為冠婚燕飲之詩按家語<lb/>
　諸侯世子天子元子行冠事必於祖廟以祼享之禮<lb/>
　将之以金石之樂節之公冠以卿為賔公自為主醴<lb/>
　賔如士饗以三獻之禮酬幣于賔則束帛乘馬大戴<lb/>
　冠禮祝詞云兄弟具在公冠既祼有樂酬有幣則饗<lb/>
　豈無樂乎卿有同姓異姓同姓則為兄弟異姓則為<lb/>
<pb n="6b"/>
　甥舅冠而賔之則饗而親之不稱兄弟甥舅而何以<lb/>
　哉祝詞舉親見疏頍弁則二者可通用其言具在具<lb/>
　來則其與於冠與饗者疑非止賔一人矣又娶婦三<lb/>
　日不舉樂而傳以車牽為燕樂新昏之詩蓋天子諸<lb/>
　侯之禮亡惟據詩詞意以定之也今取車牽例以頍<lb/>
　弁為冠而醴賔之酒之詩不亦可乎<lb/>
間關車之牽兮思孌季女逝兮匪飢匪渴徳音來括雖<lb/>
無好友式燕且喜　依彼平林有集維鷮辰彼碩女令<lb/>
<pb n="7a"/>
徳來敎式燕且譽好爾無射　雖無㫖酒式飲庶幾雖<lb/>
無嘉殽式食庶幾雖無徳與女式歌且舞　陟彼髙岡<lb/>
析其柞薪析其柞薪其葉湑兮鮮我覯爾我心寫兮<lb/>
高山仰止景行行止四牡騑騑六轡如琴覯爾新昏以<lb/>
慰我心<lb/>
　禮娶婦之家三日不舉樂此燕新昏而有詩歌意者<lb/>
　娶婦三日後或三月廟見後燕飲所歌歟首章前四<lb/>
　句言親迎時事下言今日燕飲次章前四句言成婦<lb/>
<pb n="7b"/>
　後事下乃言今日燕飲前曰會初至而始相見也此<lb/>
　曰敎則成婦後婦徳婦言皆可見也故好爾無射不<lb/>
　特且喜而已三章専言今日燕飲四章言我心輸寫<lb/>
　則燕飲之終也末章則舉始終而言所以總結之此<lb/>
　詩燕樂新昏而皆以徳言徳音令徳美彼之以徳親<lb/>
　已也無好友㫖酒嘉殽謙已而以禮親彼也無徳與<lb/>
　女尚徳而欲彼已交勉也及親迎自我好爾自我與<lb/>
　女亦自我得男先於女陽倡隂和之義至於燕飲之<lb/>
<pb n="8a"/>
　樂則止曰我心寫兮曰以慰我心皆無宴昵之私也<lb/>
　蓋夫婦人倫之始而昏姻又夫婦之始是詩深得正<lb/>
　始之道所謂樂而不淫者也正雅夫婦之詩僅此而<lb/>
　已烏可列之變雅哉<lb/>
營營青蠅止于樊豈弟君子無信讒言　營營青蠅止<lb/>
于棘讒人罔極交亂四國　營營青蠅止于榛讒人罔<lb/>
極構我二人<lb/>
　王汝按毛傳青蠅賔筵在魚藻采菽前今從傳以魚<lb/>
<pb n="8b"/>
　藻采菽接車牽為正雅青蠅賔筵居采菽後為變雅<lb/>
　蓋雅之正變實于此而分也或曰毛𫝊以六月為變<lb/>
　雅之首今從集𫝊移置毛𫝊所次二十篇于菁莪後<lb/>
　六月前乃以青蠅首變雅而不首六月其有説乎曰<lb/>
　詩有正變其變必以漸而以正風相反者惟邶最明<lb/>
　而且備故邶首變風然風之變非一日也邶首莊姜<lb/>
　之詩而鄘衛首共伯武公之詩則武公之初風已變<lb/>
　矣變大雅之中有厲王詩武公之抑列于其中則厲<lb/>
<pb n="9a"/>
　王之時大雅四變矣而小雅武公之賔筵乃列于幽<lb/>
　王之後而以宣王六月首變雅豈得其序乎夫六月<lb/>
　固雅之變然宣王之前已有變雅六月焉得為始又<lb/>
　鹿鳴六月不見正變之所以異而可以六月對鹿鳴<lb/>
　為變雅之首乎今若以青蠅賔筵之詩為首既得小<lb/>
　雅先後之序又青蠅信讒非復君臣和樂之情賔筵<lb/>
　沈耽無復禮樂宴飲之意角弓非常棣伐木之兄弟<lb/>
　昏姻菀栁非天保之下下保上正與鹿鳴以下五詩<lb/>
<pb n="9b"/>
　相反則此數篇固當為變雅始而皆厲王時詩矣若<lb/>
　六月為宣王征伐夷狄之詩既不足為正變之别又<lb/>
　黍苗乃隔越于六月以下數十篇之後豈非其錯簡<lb/>
　乎以此推之則六月又焉得為變雅首乎且大雅崧<lb/>
　髙在烝民諸詩之前則黍苗亦當在六月之前何疑<lb/>
　以此次第其先後之序又豈不甚順甚明邪<lb/>
賔之初筵左右秩秩籩豆有楚殽核維旅酒既和㫖飲<lb/>
酒孔偕鐘鼓既設舉醻逸逸大侯既抗弓矢斯張射夫<lb/>
<pb n="10a"/>
既同獻爾發功發彼有的以祈爾爵　籥舞笙鼓樂既<lb/>
和奏烝衎烈祖以洽百禮百禮既至有壬有林錫爾純<lb/>
嘏子孫其湛其湛曰樂各奏爾能賔載手仇室人入又<lb/>
酌彼康爵以奏爾時　賔之初筵溫溫其恭其未醉止<lb/>
威儀反反曰既醉止威儀幡幡舍其坐遷屢舞僊僊其<lb/>
未醉止威儀抑抑曰既醉止威儀怭怭是曰既醉不知<lb/>
其秩　賔既醉止載號載呶亂我籩豆屢舞僛僛是曰<lb/>
既醉不知其郵側弁之俄屢舞傞傞既醉而出竝受其<lb/>
<pb n="10b"/>
福醉而不出是謂伐徳飲酒孔嘉維其令儀　凡此飲<lb/>
酒或醉或否既立之監或佐之史彼醉不臧不醉反恥<lb/>
式勿從謂無俾大怠匪言勿言匪由勿語由醉之言俾<lb/>
出童羖三爵不識矧敢多又<lb/>
　此篇為飲酒悔過而作其先燕射而後及祭者蓋祭<lb/>
　雖飲酒非如燕禮止為飲酒而設又古者将祭則射<lb/>
　以擇士将射則先行燕禮既擇而後燕即以賔筵言<lb/>
　祭無賔筵故首以樂言其中賔載手仇乃助祭之賔<lb/>
<pb n="11a"/>
　非燕飲之賔也燕自設席至舉酧同為燕飲始時事<lb/>
　其禮樂固盛矣若祭畢而燕雖亦始燕之禮樂然此<lb/>
　所謂始時則非指燕蓋以祭時行獻酧之禮為飲酒<lb/>
　之始事也故自籥舞至康爵其禮樂為尤盛首章歴<lb/>
　言燕飲而終曰以祈爾爵是欲辭爵辭養意不在飲<lb/>
　也次章歴言祭飲而終曰以奏爾時言欲以奉時祭<lb/>
　意亦不在飲也觀二以字可見前章先言燕而後言<lb/>
　射是兩事其肆筵陳器和酒安賔設鐘鼔舉醻爵抗<lb/>
<pb n="11b"/>
　大侯張弓矢而衆耦拾發皆循其序次章先言祭而<lb/>
　後言飲其用樂衎祖備禮受嘏亦循禮序唯子孫酌<lb/>
　獻尸尸酢而卒爵即嗣舉奠之事本在佐食加爵後<lb/>
　今乃言之于賔助祭室人復爵之前此不循其序者<lb/>
　詩主詠歌惟述其意非敘其事如楚茨笑語者詩有<lb/>
　此體也或又謂鄭氏以禮説詩不免有泥于禮者若<lb/>
　以各奏爾能為子姓兄弟羣昭羣穆咸在宗廟而以<lb/>
　有事為榮者亦似可通三章言始治終亂専以威儀<lb/>
<pb n="12a"/>
　言四章専言終亂而極言威儀言語之失福則賔主<lb/>
　共之伐徳則自害已徳豈能害人哉末又兼二者言<lb/>
　不臧大怠威儀之失匪言匪由言語之失也不識又<lb/>
　兼二者言前章皆知過而悔之詞末章則悔而戒之<lb/>
　詞過而知悔者鮮矣知悔而能戒則終無悔矣夫然<lb/>
　後謂之悔過末致丁寧為戒深矣　凡首二句無韻<lb/>
　則與後章重韻為韻後章無叶則本章自叶此篇右<lb/>
　叶羽已秩叶尺熾反又秩秩疊字重韻叶號叶呼交<lb/>
<pb n="12b"/>
　呶叶呼毛反唯溫溫其恭無叶未詳或云溫叶泓恭<lb/>
　叶肱<lb/>
　詩之時世不可考然亦有可據者韓詩謂賔之初筵<lb/>
　衞武公所作集𫝊從之考之史記年表武公即位于<lb/>
　宣王十六年卒于平王三年在位五十五年國語言<lb/>
　武公年九十有五猶箴儆于國今止以年九十五為<lb/>
　斷則武公生于厲王時至宣王初年年已二十有六<lb/>
　至即位之時年已四十有一矣其作抑戒則當在平<lb/>
<pb n="13a"/>
　王時然大雅列抑于厲王詩中而在宣王之前豈以<lb/>
　武公生長厲王時實為厲王時人于今為前朝元老<lb/>
　于徳為睿聖故推其所生之時尊之而列之厲王詩<lb/>
　中邪若賔筵之作安知非處厲則有過遇共和而知<lb/>
　悔也邪又安知抑詩所言夙知者非武公自述其知<lb/>
　過之早邪今大雅之抑既在厲王詩列而小雅賔筵<lb/>
　以下歴角弓菀栁都人士采綠四篇而後至黍苗為<lb/>
　宣王時美召公之詩則自青蠅賔筵至采綠皆當為<lb/>
<pb n="13b"/>
　宣王以前詩矣黍苗隰桑之後乃續以六月而同為<lb/>
　宣王時詩其次序豈不甚明邪<lb/>
魚在在藻有頒其首王在在鎬豈樂飲酒　魚在在藻<lb/>
有莘其尾王在在鎬飲酒樂豈　魚在在藻依于其蒲<lb/>
王在在鎬有那其居<lb/>
　此篇只見王與諸侯在京燕飲之樂殊不見其所美<lb/>
　然詳味王在在鎬之辭其中固自有王者無為京師<lb/>
　尊安四方向化諸侯賔朝之意焉豈樂飲酒之詞其<lb/>
<pb n="14a"/>
　中自有天下無事王心至正君臣交通上下歡洽之<lb/>
　意焉不必言德而德在其中至於末章有那其居則<lb/>
　又有居所星共之意有萬年永安之意言不特樂飲<lb/>
　於今日而已所以包前章飲酒之意以結之也然王<lb/>
　在在鎬一語以魚在在藻興之而三章不易其詞又<lb/>
　藻鎬自相叶韻蓋此篇之意尤在此語而𫝊又言何<lb/>
　在一問一荅以盡其曲折彌覺詞簡而有味<lb/>
采菽采菽筐之筥之君子來朝何錫予之雖無予之路<lb/>
<pb n="14b"/>
車乘馬又何予之𤣥衮及黼　觱沸檻泉言采其芹君<lb/>
子來朝言觀其旂其旂淠淠鸞聲嘒嘒載驂載駟君子<lb/>
所届　赤芾在股邪幅在下彼交匪紓天子所予樂只<lb/>
君子天子命之樂只君子福祿申之　維柞之枝其葉<lb/>
蓬蓬樂只君子殿天子之邦樂只君子萬福攸同平平<lb/>
左右亦是率從　汎汎楊舟紼纚維之樂只君子天子<lb/>
葵之樂只君子福祿膍之優哉游哉亦是戾矣<lb/>
　二何字辭極懇至前三章皆以二句興二句下文乃<lb/>
<pb n="15a"/>
　承上意而申言之<lb/>
　二章喜見其車馬之至以為榮即為龍為光之意<lb/>
　三章𫝊曰賦也愚謂當云興也取邪幅交纒以興諸<lb/>
　侯交際言赤芾在股則邪幅交纒而在下矣諸侯交<lb/>
　際匪紓則上為天子所予也蓋赤芾則特取在下之<lb/>
　邪幅者以其與下彼交之意相關故知當如前後章<lb/>
　作興也匪紓方見諸侯之徳故下文樂只君子一再<lb/>
　歎而稱美之<lb/>
<pb n="15b"/>
　四章末章則皆以二句興四句柞枝興君子葉盛興<lb/>
　殿邦受福此方見諸侯之職故既咏歎之而併及從<lb/>
　臣之賢蓋君行卿從於燕而稱美之亦所以勉勵之<lb/>
　也前章先美諸侯而歎詠之此再歎咏之而後及其<lb/>
　臣言之序也<lb/>
　三章樂只君子六致嘆咏而終以優㳺戾矣之辭所<lb/>
　以結全篇也蓋優㳺二字有悠久從容之意亦是二<lb/>
　字有源源而來之意二亦是字不同前言臣之從君<lb/>
<pb n="16a"/>
　此言後之繼今蓋天子欲諸侯君臣相與於無窮也<lb/>
　匪紓鎮邦率從戾矣皆寓戒勉<lb/>
　按毛傳楚茨至隰桑二十篇在鼓鐘後白華前其中<lb/>
　魚藻采菽在青蠅賔筵後魚藻采菽既從集𫝊以類<lb/>
　而從前則青蠅賔筵角弓以下八篇自當仍依毛𫝊<lb/>
　元次而居采菽之後矣然此二十篇前既有以見正<lb/>
　雅至采菽而終後尤有以見變雅自青蠅而始其序<lb/>
　其義皆若有不可易者玉汝此説雖出鄙陋實本集<lb/>
<pb n="16b"/>
　𫝊正雅錯脫黍苗宣王時詩之言故且存之於此以<lb/>
　待他日博雅之君子去取之然此說前人未有及此<lb/>
　者似亦非偶然之故也願更詳之<lb/>
騂騂角弓翩其反矣兄弟昏姻無胥逺矣　爾之逺矣<lb/>
民胥然矣爾之敎矣民胥傚矣　此令兄弟綽綽有裕<lb/>
不令兄弟交相為瘉　民之無良相怨一方受爵不讓<lb/>
至于已斯亡　老馬反為駒不顧其後如食宜饇如酌<lb/>
孔取　母敎猱升木如塗塗附君子有徽猷小人與屬<lb/>
<pb n="17a"/>
　雨雪瀌瀌見晛曰消莫肯下遺式居婁驕　雨雪浮<lb/>
浮見晛曰流如蠻如髦我是用憂<lb/>
　角弓反興興辭蓋詩之託興多以彼然興此不然此<lb/>
　以彼不然興此當然故曰反興<lb/>
　首章言無逺者汎言兄弟之當然次章乃言王不然<lb/>
　則民将傚其然三章至五章申言民之相逺六章至<lb/>
　末章申言王之相逺民由相逺故相瘉而各據一方<lb/>
　以相怨至有以此受爵者然受爵已過其任則宜飽<lb/>
<pb n="17b"/>
　矣而又孔取則太甚矣民即王之兄弟宗族不敢戚<lb/>
　君而自稱為民也此三章一意相連然民之相逺由<lb/>
　王之相逺兄弟既胥為不令矣而王又爵讒以來之<lb/>
　是敎猱塗塗也苟王有善道則不令者亦将傚之反<lb/>
　為善道而相附屬宗族兄弟皆可相依相保矣今既<lb/>
　無善道而又不肯貶下受爵者遺棄不令者所以自<lb/>
　處者惟益長其驕慢是使民益為不讓無禮義而相<lb/>
　殘賊如蠻髦然則王之國必有大可憂者豈獨兄弟<lb/>
<pb n="18a"/>
　宗族之受其禍哉此作詩者所以為王憂也此三章<lb/>
　一意相連曰無曰有有敎戒於王之意曰與屬有開<lb/>
　悟不令者之意泛言君子舉下以見上泛言小人舉<lb/>
　疏以見親<lb/>
　毛𫝊楚茨之隰桑二十篇相連集𫝊謂楚茨十二篇<lb/>
　當為正雅黍苗隰桑當為宣王時詩今以楚茨十二<lb/>
　篇上接菁莪黍苗二篇下接六月固主集𫝊也中間<lb/>
　青蠅而下六篇乃在元次者從毛𫝊也不特六篇雖<lb/>
<pb n="18b"/>
　二十篇本相連在後今移於前而仍相連亦用毛𫝊<lb/>
　也凡詩中篇次之移置或依儀禮周禮或仍毛𫝊或<lb/>
　主集𫝊或用孔疏各有所據玉汝何敢以私意臆說<lb/>
　僣移妄易以亂聖經哉<lb/>
有菀者栁不尚息焉上帝甚蹈無自暱焉俾予靖之後<lb/>
予極焉　有菀者栁不尚愒焉上帝甚蹈無自瘵焉俾<lb/>
予靖之後予邁焉　有鳥髙飛亦傅于天彼人之心于<lb/>
何其臻曷予靖之居以凶矜<hi>按此篇永樂大典缺卷</hi>
<pb n="19a"/>
彼都人士狐裘黄黄其容不改出言有章行歸于周萬<lb/>
民所望　彼都人士臺笠緇撮彼君子女綢直如髪我<lb/>
不見兮我心不説　彼都人士充耳琇實彼君子女謂<lb/>
之尹吉我不見兮我心苑結　彼都人士垂帶而厲彼<lb/>
君子女卷髪如蠆我不見兮言從之邁　匪伊垂之帶<lb/>
則有餘匪伊卷之髪則有旟我不見兮云何盱矣<lb/>
　三代王都之盛非徒以民物繁富而已名卿賢相世<lb/>
　家宦族聚廬於其間禮儀典則文物衣冠言貌威儀<lb/>
<pb n="19b"/>
　足為四方表式者於是乎在焉故當盛時惟是為可<lb/>
　稱及其衰也亦惟是為可思若思盛時而惟在于繁<lb/>
　富則亦末矣豈有得於先王之餘風遺俗哉是以都<lb/>
　人士之詩人及見昔日之盛者首専稱士而次兼士<lb/>
　女其稱士也惟舉貴顯之人有言行而為民望者其<lb/>
　稱女也惟舉君子女為舊姓而有禮法者蓋天下之<lb/>
　士女莫多於王都而王都之所以盛則以累聖之澤<lb/>
　深而士女多賢也詩人惟有感于此而思之故其所<lb/>
<pb n="20a"/>
　思誠可思也至其稱士女之容飾則臺笠緇撮小服<lb/>
　也充耳琇實常服也帶垂髪卷之美亦嘗有之而乃<lb/>
　以此為歎則詩人之意重在士女之徳禮可知矣不<lb/>
　然容飾如此而果足以盡前日之盛乎果足以重今<lb/>
　日之思乎以西都之炫燿不若東都之法度曾謂詩<lb/>
　人而無見於此乎此其詩所以為雅也有餘謂多威<lb/>
　儀旟者揚也謂竦敬也即采蘩所謂僮僮彼編髪為<lb/>
　之此不必編而自竦揚二者皆謂有禮容非止垂與<lb/>
<pb n="20b"/>
　卷之美而已也云何猶言無可奈何蓋不為怨懟之<lb/>
　辭惟歸之氣運世道而悵望之云耳末章承用上章<lb/>
　二事申言而極詠之尤有餘味亦詩之一體<lb/>
　此篇若與下三篇俱移置六月前乃與後鴻鴈詩相<lb/>
　應蓋此離散彼安集亦一錯簡之證也見鴻鴈篇末<lb/>
終朝采綠不盈一匊予髮曲局薄言歸沐　終朝采藍<lb/>
不盈一襜五日為期六日不詹　之子于狩言韔其弓<lb/>
之子于釣言綸之繩　其釣維何維魴及鱮維魴及鱮<lb/>
<pb n="21a"/>
薄言觀者<lb/>
　婦人以夫不在家不為容故髪曲局今歸沐以待其<lb/>
　還者知君之歸期故也與後章過期相應五日六日<lb/>
　言其過期耳非止五日六日也狩釣預言歸時事綸<lb/>
　繩徃觀皆託言末章與前篇末章同但前篇承用上<lb/>
　二事而竝言此則止承用其一又一體也<lb/>
　此篇若從前後移置則篇後當總什内篇章而以黍<lb/>
　苗為後什之首<lb/>
<pb n="21b"/>
芃芃黍苗隂雨膏之悠悠南行召伯勞之　我任我輦<lb/>
我車我牛我行既集蓋云歸哉　我徒我御我師我旅<lb/>
我行既集蓋云歸處　肅肅謝功召伯營之烈烈征師<lb/>
召伯成之　原隰既平泉流既清召伯有成王心則寧<lb/>
　此行者歸而作此詩其曰我故知為行者所作曰歸<lb/>
　哉歸處曰成之有成故知其歸而作召伯營謝城邑<lb/>
　雖有旅從而非征伐故征為征行成之有成謂成營<lb/>
　謝之功<lb/>
<pb n="22a"/>
　黍苗為營謝方畢而歸之詩崧髙為營謝既成申伯<lb/>
　出封之詩此二詩之表裏先後也<lb/>
隰桑有阿其葉有難既見君子其樂如何　隰桑有阿<lb/>
其葉有沃既見君子云何不樂　隰桑有阿其葉有幽<lb/>
既見君子徳音孔膠　心乎愛矣遐不謂矣中心藏之<lb/>
何日忘之<lb/>
　桑阿葉難以興其樂若此則以比君子之徳盛故比<lb/>
　不如興為長樂對愛言樂主發散在外愛根於中故<lb/>
<pb n="22b"/>
　始言樂終言愛發之遲謂遐不謂存之久謂末一句<lb/>
　愛非言所能盡故發之遲藏者或不能久何日忘之<lb/>
　則存之久矣此愛之久晏平仲交久而敬此愛賢彼<lb/>
　敬友此由見賢而樂故専以愛言<lb/>
　此詩在黍苗後豈以宣王任賢使能以致中興故當<lb/>
　時之人亦皆喜見賢者如此歟𫝊於序謂此非刺詩<lb/>
　則此在黍苗後固當在六月前也<lb/>
白華菅兮白茅束兮之子之逺俾我獨兮　英英白雲<lb/>
<pb n="23a"/>
露彼菅茅天步艱難之子不猶　滮池北流浸彼稻田<lb/>
嘯歌傷懷念彼碩人　樵彼桑薪卬烘于煁維彼碩人<lb/>
實勞我心　鼓鐘于宫聲聞于外念子懆懆視我邁邁<lb/>
　有鶖在梁有鶴在林維彼碩人實勞我心　鴛鴦在<lb/>
梁戢其左翼之子無良二三其德　有扁斯石履之卑<lb/>
兮之子之逺俾我疷兮<hi>按此篇永樂大典缺卷</hi>
緜蠻黄鳥止于丘阿道之云逺我勞如何飲之食之敎<lb/>
之誨之命彼後車謂之載之　緜蠻黄鳥止于丘隅豈<lb/>
<pb n="23b"/>
敢憚行畏不能趨飲之食之敎之誨之命彼後車謂之<lb/>
載之　緜蠻黄鳥止于丘側豈敢憚行畏不能極飲之<lb/>
食之敎之誨之命彼後車謂之載之<lb/>
　黄鳥有好音故為其自言緜蠻即其自言之聲也止<lb/>
　于丘阿而下皆黄烏之言也我黄鳥自我也為鳥自<lb/>
　言以比己止丘阿而道逺我勞如之何而可前乎其<lb/>
　止其前皆飢乏而不能自給故思有飲食之者庶幾<lb/>
　有以養其生乎孤陋而無以自修故思有敎誨之者<lb/>
<pb n="24a"/>
　庶幾有以進其德乎微賤而無以自致故思有命車<lb/>
　載之庶幾有以達其道乎謂後車者自謙而無厚望<lb/>
　之詞也凡人處微賤勞苦之中其所思不出於此三<lb/>
　者苟能有之則得所託矣而求誨之意常存其間則<lb/>
　所思不失其正必無嗟來斯濫詭遇之病矣此詩所<lb/>
　以為雅也畏包道逺我勞而言凡詩明言于前則後<lb/>
　不再言而意自見<lb/>
幡幡瓠葉采之亨之君子有酒酌言嘗之　有兔斯首<lb/>
<pb n="24b"/>
炮之燔之君子有酒酌言獻之　有兔斯首燔之炙之<lb/>
君子有酒酌言酢之　有兔斯首燔之炮之君子有酒<lb/>
酌言醻之<lb/>
　獻酢醻燕飲之大節也詩人将述物薄禮至之意止<lb/>
　以獻酢醻三者言之足矣今於首章先以物之尤薄<lb/>
　者而致其先嘗之意然後别即一物以敘三者之禮<lb/>
　則雖物薄而尊賔敬賔殷勤篤至之情藹然可見此<lb/>
　詩善道主意之體也<lb/>
<pb n="25a"/>
漸漸之石維其高矣山川悠逺維其勞矣武人東征不<lb/>
遑朝矣　漸漸之石維其卒矣山川悠逺曷其没矣武<lb/>
人東征不遑出矣　有豕白蹢烝涉波矣月離于畢俾<lb/>
滂沱矣武人東征不遑他矣<lb/>
　高山石路巉巖險峻登歴者最為勞苦故特以此為<lb/>
　言山川悠逺謂路經幾山幾川非止一山一水而已<lb/>
　故曰悠逺逺行逢水最苦又遇大雨則苦愈甚故于<lb/>
　末言之朝言天時出言地勢他言人事兼此三者則<lb/>
<pb n="25b"/>
　備嘗矣東征由西周而東也破斧漸漸之石皆言東<lb/>
　征破斧之武夫不知其勞此詩之武夫不勝其怨以<lb/>
　此見地非有險夷事非有難易惟繫人心之欣戚而<lb/>
　人心欣戚又繫在上之賢愚明暗而國之盛衰治亂<lb/>
　可觀矣<lb/>
苕之華芸其黄矣心之憂矣維其傷矣　苕之華其葉<lb/>
青青知我如此不如無生　牂羊墳首三星在罶人可<lb/>
以食鮮可以飽<lb/>
<pb n="26a"/>
何草不黄何日不行何人不将經營四方　何草不𤣥<lb/>
何人不矜哀我征夫獨為匪民　匪兕匪虎率彼曠野<lb/>
哀我征夫朝夕不暇　有芃者狐率彼幽草有棧之車<lb/>
行彼周道<hi>按此二篇永樂大典缺卷</hi>
</p>
<p>
</p>
  </div>
</body>
</text>
</TEI>
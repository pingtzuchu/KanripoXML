<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩纘緒卷八</head>
    <p>
<pb n="1a"/>
欽定四庫全書<lb/>
　詩纘緒卷八　　　　　　元　劉玉汝　撰<lb/>
檜<lb/>
羔裘逍遙狐裘以朝豈不爾思勞心忉忉　羔裘翺翔<lb/>
狐裘在堂豈不爾思我心憂傷　羔裘如膏日出有曜<lb/>
豈不爾思中心是悼<lb/>
　逍遥翶翔互見以朝在堂亦互見専舉羔裘亦兼見<lb/>
　狐裘逍遙翺翔見其不自强如膏有曜見其好潔耳<lb/>
<pb n="1b"/>
　互見例與伐檀同三章末二句意一辭異<lb/>
庶見素冠兮棘人欒欒兮勞心慱慱兮　庶見素衣兮<lb/>
我心傷悲兮聊與子同歸兮　庶見素韠兮我心蘊結<lb/>
兮聊與子如一兮<lb/>
　不見而願見故曰庶見首以素冠棘人並言後章止<lb/>
　言素衣素韠不言棘人而棘人自可見後章承前例<lb/>
　多如此減棘人一句而增同歸一句增損文法也不<lb/>
　見則傷悲蘊結庶見則與子同歸如一愛慕之愈甚<lb/>
<pb n="2a"/>
　也孝子之事親養則致其敬喪則致其哀乃良心天<lb/>
　理自然而不能已者聖人之制喪禮亦因其自然而<lb/>
　為之中制非以强世也故三年之喪過之者固非而<lb/>
　不及者尤不可也後世教衰俗薄人或喪其良心不<lb/>
　肖之不及者或不知執親之喪則天理或㡬乎滅矣<lb/>
　此其世道為何如哉檜國之君子自能執喪矣人之<lb/>
　不能者於已何與而發於言者君子錫類之心也且<lb/>
　天性之親一也人心之理同也初何彼此之間哉故未<lb/>
<pb n="2b"/>
　見則願望之庶見則愛慕之示之以悲傷願愛之情<lb/>
　使人諷誦而此心之天三年父母之愛皆將自有油<lb/>
　然而生者豈不猶足為世道之願幸也歟<lb/>
隰有萇楚猗儺其枝夭之沃沃樂子之無知　隰有萇<lb/>
楚猗儺其華夭之沃沃樂子之無家　隰有萇楚猗儺<lb/>
其實夭之沃沃樂子之無室<lb/>
　此全篇興體也與兔罝同此體惟此二篇耳葢此詩<lb/>
　本詠政煩賦重已不堪其苦因見萇楚而嘆已之不<lb/>
<pb n="3a"/>
　如言萇楚則無知已則有知而憂萇楚則無家無室<lb/>
　已則有家室而累詩之所言者全只是長楚耳已之<lb/>
　有知有家室之意猶在所言之後故曰全篇興或曰<lb/>
　如此則當為比曰取物為比則全不言所事曰比今<lb/>
　以彼之無知無家興此之有知有室所興之物與所<lb/>
　詠之事相應不得以為比故曰全篇興家室皆累而<lb/>
　累心為重故先言無知枝華實以有一為實見遂取<lb/>
　以詠蓋華實非同時與桃夭黍離同興之體也<lb/>
<pb n="3b"/>
匪風𤼵兮匪車偈兮顧瞻周道中心怛兮　匪風飄兮<lb/>
匪車嘌兮顧瞻周道中心弔兮　誰能亨魚溉之釡鬵<lb/>
誰將西歸懐之好音<lb/>
　檜小國也君子不思自治其國而憂周室之陵遲不<lb/>
　亦迂逺乎天下者周之天下也天下之不治由周室<lb/>
　之不治也周室而既治天下寧憂不治乎而况于檜<lb/>
　乎故匪風之思治非思檜治也思周治也非思周治<lb/>
　也思天下治也此君子知世道之極而尤知治道之<lb/>
<pb n="4a"/>
　本他國所少有也又邶以下分五方之國以形天下<lb/>
　之風而檜曹之所思者乃天下之治正與五方之變<lb/>
　風相關蓋合變風而終之且以見變之可正此匪風<lb/>
　下泉所以終檜曹檜曹所以居變風之終也程子陳<lb/>
　氏之説備矣説見于後<lb/>
曹<lb/>
蜉蝣之羽衣裳楚楚心之憂矣於我歸處　蜉蝣之翼<lb/>
采采衣服心之憂矣於我歸息　蜉蝣掘閲麻衣如雪<lb/>
<pb n="4b"/>
心之憂矣於我歸説<lb/>
　愚謂蜉蝣之羽一句比比不能久存也衣裳衣服平<lb/>
　居所服而有鮮華之飾信可喜也麻衣弔服而有明<lb/>
　潔之色亦可觀然此乃其細耳至於脩身之大道處<lb/>
　事之逺謀則無有也是此人之衣此衣者特蜉蝣之<lb/>
　久耳豈不甚可憂乎於我居處者欲常得以言誨而<lb/>
　身教之也忠愛之意也舊説以為好奢蓋常服既鮮<lb/>
　華弔服亦明潔過於常制者皆奢也國中而有此非<lb/>
<pb n="5a"/>
　奢乎時人猶且不可况國君乎<lb/>
彼候人兮何戈與祋彼其之子三百赤芾　維鵜在梁<lb/>
不濡其翼彼其之子不稱其服　維鵜在梁不濡其咮<lb/>
彼其之子不遂其媾　薈兮蔚兮南山朝隮婉兮孌兮<lb/>
季女斯飢<lb/>
　首章以彼人之所執興此人之所服隠然見彼宜此<lb/>
　弗稱然未顯言故傳以何哉二字起次章三章託興<lb/>
　興詞乃明言其不稱謂不稱赤芾其字指首章赤芾<lb/>
<pb n="5b"/>
　言末章乃取物為比言小人氣盛君子道窮則此詩<lb/>
　刺逺君子近小人之意昭然矣<lb/>
鳲鳩在桑其子七兮淑人君子其儀一兮其儀一兮心<lb/>
如結兮　鳲鳩在桑其子在梅淑人君子其帶伊絲其<lb/>
帶伊絲其弁伊騏　鳲鳩在桑其子在棘淑人君子其儀<lb/>
不忒其儀不忒正是四國　鳲鳩在桑其子在榛淑人<lb/>
君子正是國人正是國人胡不萬年<lb/>
　在桑見母之專一七見其子之衆又見其子所在不<lb/>
<pb n="6a"/>
　一而其母飼子子仰食皆平均如一焉梅棘榛隨下<lb/>
　文變以叶韻耳儀一心結從表說向裏由外以知内<lb/>
　容貌為德之符也首章言儀與心次章承上儀一心<lb/>
　結而極言其服稱徳以詠嘆上文之心與儀三章不<lb/>
　復言心止承上言儀而美其正四國末章又不復言<lb/>
　儀止承上言正國人而祝願其壽考其言先後相遞<lb/>
　如升階上進一級則下退一級作詩之一法也衞終<lb/>
　風詩近之<lb/>
<pb n="6b"/>
冽彼下泉浸彼苞稂愾我寤嘆念彼周京　冽彼下泉<lb/>
浸彼苞蕭愾我寤嘆念彼京周　冽彼下泉浸彼苞蓍<lb/>
愾我寤嘆念彼京師　芃芃黍苗隂雨膏之四國有王<lb/>
郇伯勞之<lb/>
　關雎興兼比而止曰興此比兼興而曰比而興發例<lb/>
　也他詩前比後興者當云比而又興不可與比相混<lb/>
　說見漢廣<lb/>
　春秋之時王者之號令不行於諸侯矣小國之困弊<lb/>
<pb n="7a"/>
　皆由霸主大國不見恤周焉得而病之今曹之君子<lb/>
　不堪其困而思周周其果能振曹乎夫子曰吾其為<lb/>
　東周乎蓋欲興周道於東方也東方之周未嘗不可<lb/>
　興而謂其不復可西者豈其然乎蓋惟王室陵夷而<lb/>
　後大國放恣小國困弊使東周之君臣復有如文王<lb/>
　郇伯者為之則天下將皆受其賜豈獨曹哉此所以<lb/>
　思周也説見檜風<lb/>
豳<lb/>
<pb n="7b"/>
七月流火九月授衣一之日觱發二之日栗烈無衣無<lb/>
褐何以卒嵗三之日于耜四之日舉趾同我婦子饁彼<lb/>
南畝田畯至喜　七月流火九月授衣春日載陽有鳴<lb/>
倉庚女執懿筐遵彼微行爰求柔桑春日遲遲采蘩祁<lb/>
祁女心傷悲殆及公子同歸　七月流火八月萑葦蠶<lb/>
月條桑取彼斧斨以伐逺揚猗彼女桑七月鳴鵙八月<lb/>
載績載𤣥載黄我朱孔陽為公子裳　四月秀葽五月<lb/>
鳴蜩八月其穫十月隕蘀一之日于貉取彼狐狸為公<lb/>
<pb n="8a"/>
子裘二之日其同載纉武功言私其豵獻豣于公　五<lb/>
月斯螽動股六月莎雞振羽七月在野八月在宇九月<lb/>
在戸十月蟋蟀入我牀下穹窒熏鼠塞向墐户嗟我婦<lb/>
子曰為改歲入此室處　六月食鬱及薁七月亨葵及<lb/>
菽八月剝棗十月穫稻為此春酒以介眉壽七月食瓜<lb/>
八月斷壺九月叔苴采荼薪樗食我農夫　九月築場<lb/>
圃十月納禾稼黍稷重穋禾麻菽麥嗟我農夫我稼既<lb/>
同上入執宫功晝爾于茅宵爾索綯亟其乘屋其始播<lb/>
<pb n="8b"/>
百穀　二之日鑿冰沖沖三之日納于凌隂四之日其<lb/>
蚤獻羔祭韭九月肅霜十月滌場朋酒斯饗曰殺羔羊<lb/>
躋彼公堂稱彼兕觥萬壽無疆<lb/>
　七月之詩周公陳先公之風化乃公劉治國國治之<lb/>
　事也成王為世子周公相武王以叔父為成王師以<lb/>
　為成王天子之儲貳雖未有天子之責亦不可不豫<lb/>
　教以治國之道而治國已然之迹莫如公劉治豳為<lb/>
　最顯固於成王為易知而周家以農開國稼穡艱難<lb/>
<pb n="9a"/>
　之務尤於成王為所當先知者故作是詩然是詩所<lb/>
　陳雖為治國之事而所以格物致知誠意正心修身<lb/>
　齊家之道隠然全具於其中蓋詩中所言天時地利<lb/>
　民情國法者事物之理也至誠惻怚憂勤忠愛者身<lb/>
　心之事也男女正位父父子子夫夫婦婦一家之道<lb/>
　也衣食耕桑狩獵祭飲者一國之務也其言雖専陳<lb/>
　其風化而其意實欲以進君徳故七月一詩上述先<lb/>
　公風化之迹下寓世子教學之法外見王業基本之<lb/>
<pb n="9b"/>
　𢎞内備聖學工夫之細詩以永言瞽以諷誦使人易<lb/>
　於感發而樂於聽受此周公所以為善教善戒也七<lb/>
　月九月一之日二之日天時也流火天象也觱發栗<lb/>
　烈天氣也南畝地利也授衣于耜舉趾同饁民事也<lb/>
　月用夏正日用周正官述田畯國制也無衣同我而<lb/>
　下皆人情也何為以人情言風化以民俗見民俗以<lb/>
　人情見也蓋人君理人之道本諸身者為化施諸事<lb/>
　者為政行乎人者為風一人感之而為情衆人習之<lb/>
<pb n="10a"/>
　而為俗故觀人情而後民俗可知觀民俗而後風化<lb/>
　可驗七月一詩欲以民俗見風化以人情見民俗故<lb/>
　每章推舉民事而必以人情終之七月流火三之日<lb/>
　于耜先時而豫也授衣舉趾同饁及時而勤也豫而<lb/>
　勤者民俗之厚也無衣卒歳見一已之情同我婦子<lb/>
　見一家之情至喜見上下之情田畯之至惟有喜之<lb/>
　而已民自用力不待督責也此章前段言衣之始後<lb/>
　段言食之始首章有此體也首章總言後章至末章<lb/>
<pb n="10b"/>
　分言以終此章之意惟長篇有此體也<lb/>
　次章起語復用首章二句三章只用一句而前意備<lb/>
　具詩多此體也春日天時也夏正二月之春也載陽<lb/>
　遲遲天氣也或以遲遲為三月非也二月蠶已生故<lb/>
　求桑採蘩皆當為二月倉庚桑蘩物理也執遵求采<lb/>
　民事也女心傷悲見父母之親男女之别夫婦之義<lb/>
　上下交相忠愛之情後章皆放此推之<lb/>
　蠶月或以為三月今以前采蘩推之則條桑當為二<lb/>
<pb n="11a"/>
　月萑葦鳴鶪豫也條伐勤也載績為裳勤而成矣𤣥<lb/>
　黄總言蠶績<lb/>
　自秀葽至隕蘀之時已憂不足以禦寒豫也于取纉<lb/>
　獻勤也後章皆當放此推之竭作盡起衆往也分為<lb/>
　裘獻豣為兩段變文也又見無已之愛<lb/>
　斯螽莎雞蟋蟀同物而異名者隨天時以為氣候也<lb/>
　舉蟋蟀於四句之中又八字一句者變文也十月而<lb/>
　曰改歳周正也首章卒歳用夏正此改歳用周正吕<lb/>
<pb n="11b"/>
　氏謂三正通于民俗尚矣周特舉而迭用之愚按唐<lb/>
　虞有夏皆以寅為正朔而甘誓云怠棄三正以是責<lb/>
　有扈則當時三正之用不特民俗矣商正建丑而月<lb/>
　數仍寅則商亦兼用商正夏正也公劉國於夏商之<lb/>
　間其所用當時之正朔雖不可知然以豳詩逆推之<lb/>
　則其國民俗已用子紀候特未有時王用之耳至周<lb/>
　有天下遂用之為一代之制然周官所紀正月者周<lb/>
　正也正嵗者夏正也是周亦兼用三正也夫子作春<lb/>
<pb n="12a"/>
　秋因魯史用周正而書之然當時魯晉史官多言夏<lb/>
　正夫子未嘗見譏杞國猶存夏時夫子見取而詩三<lb/>
　百篇周詩皆用夏正夫子亦未嘗見刪也吕氏所謂<lb/>
　周特舉而迭用於此尤為可證夫三正通行逺稽唐<lb/>
　虞近考夏商猶皆用之况周監二代者乎周有天下<lb/>
　頒厯授時雖尊一代之正朔然周官法度王朝典禮<lb/>
　猶兼三正况諸侯乎又况豳當夏商之時處逺僻之<lb/>
　地用子紀候夫何疑乎又况七月之詩兼用三正而<lb/>
<pb n="12b"/>
　陳之天子播之聲詩則當時後世有不然乎是則迭<lb/>
　用三正不特豳也且不獨周矣且三代更王必新制<lb/>
　度正朔雖重而三正不棄其立法甚寛也觀於周禮<lb/>
　與詩皆可見自夫子作春秋書王正説者推明大一<lb/>
　統之義而後正朔至重而立法甚嚴夫正朔之法固<lb/>
　重且嚴矣然乃以夫子所書一代之制例視三代之<lb/>
　法是知春秋於既作之後而未究春秋未作之前愚<lb/>
　未見其説之可以盡也<lb/>
<pb n="13a"/>
　春酒之春夏正建寅之春也篇中言春者三載陽遲<lb/>
　遲皆為二月之春則春酒為夏正之春可知謂之春<lb/>
　酒者至春而成也以介眉壽豐於老者之情食我農<lb/>
　夫儉於少者之情隨時用物而有節可互見焉<lb/>
　築納既同治田之終事入執宫功治室之始事未及<lb/>
　乗屋之終又思播榖之始所謂始終農事者如此此<lb/>
　篇皆見農事憂勤艱難而此章尤見其極耳見始終<lb/>
　之意吕氏之説盡之納稼無麥此統言農事之終故<lb/>
<pb n="13b"/>
　并以麥言二我二爾自警戒也<lb/>
　沖沖非貌非聲而曰意見人情也當涸隂沍寒之時<lb/>
　而鑿氷之人有沖沖之意則納冰開冰之競勸可知<lb/>
　預戒於九月速畢於十月曰以下皆民自相謂之詞<lb/>
　觀二彼字可見勸役見民之忠稱壽見民之愛而有<lb/>
　甚意秀葽章終首章前段以夏正周正言鑿冰章終<lb/>
　首章後段以周正夏正言皆與首章相應末萬壽結<lb/>
　詞也<lb/>
<pb n="14a"/>
　籥鼓見豳樂之器擊吹見豳樂之聲逆暑迎寒祈年<lb/>
　國蜡見豳詩之用周公作此本以戒成王而又用之<lb/>
　於祭祀皆周公制作時所定也當此之詩謂之豳未<lb/>
　有諸國之變風而列於二南之後正雅之前者體同<lb/>
　國風而用同雅頌故也其體則大師辨之其用則籥<lb/>
　師掌之瞽矇誦之其重如此豈變風諸詩徒存肄而<lb/>
　備觀省者所可同哉此豳詩之用最為可據者若作<lb/>
　者之意則所言至近而所包甚廣非聖人不能也<lb/>
<pb n="14b"/>
鴟鴞鴟鴞既取我子無毁我室恩斯勤斯鬻子之閔斯<lb/>
　迨天之未隂兩徹彼桑土綢繆牖户今女下民或敢<lb/>
侮予　予手拮据予所捋荼予所蓄租予口卒瘏曰予<lb/>
未有室家　予羽譙譙予尾翛翛予室翹翹風雨所溧<lb/>
搖予維音嘵嘵<lb/>
　詩有全篇興有全篇比此篇只為鳥言呼告鴟鴞之<lb/>
　詞全不説出所事故曰全篇比與螽斯伐柯同鴟鴞<lb/>
　比武庚子比管蔡室比王室恩勤鬻閔比情愛篤厚<lb/>
<pb n="15a"/>
　次章比已預備患難三章比已勤勞皆前日事末章<lb/>
　予室翹翹以比今日事維音以比作詩此篇見周公<lb/>
　之心忠於王室用力極勤成王天資極髙受教日久<lb/>
　服除難平而學問益進故一見公詩即知公意雖公<lb/>
　未即歸輔已而亦不敢誚公又適當雷風之變啟金<lb/>
　縢之書遂感泣謂周公嘗以身代武王之病則小子<lb/>
　親往迎之以歸禮亦宜也遂出郊而迎周公焉説見<lb/>
　後　鄭箋引書以辟為避居于東蔡氏釋書取之蔡<lb/>
<pb n="15b"/>
　氏説經朱子訂定今朱子詩傳乃不取鄭箋而從書<lb/>
　孔註以辟為誅辟説不同皆朱子所取然語録尤以<lb/>
　誅辟為長則讀詩者當從詩傳可也　此篇各章前<lb/>
　後上下句長短不齊第三章五予而一加曰字末五<lb/>
　句四予變文法也或兩句易韻或一句無韻或句句<lb/>
　有韻用韻法也<lb/>
我徂東山慆慆不歸我來自東零雨其濛我東曰歸我<lb/>
心西悲制彼裳衣勿士行枚蜎蜎者蠋烝在桑野敦彼<lb/>
<pb n="16a"/>
獨宿亦在車下　我徂東山慆慆不歸我來自東零雨<lb/>
其濛果臝之實亦施于宇伊威在室蠨蛸在戸町畽鹿<lb/>
場熠燿宵行不可畏也伊可懷也　我徂東山慆慆不<lb/>
歸我來自東零雨其濛鸛鳴于垤婦嘆于室洒埽穹窒<lb/>
我征聿至有敦瓜苦烝在栗薪自我不見于今三年<lb/>
我徂東山慆慆不歸我來自東零雨其濛倉庚于飛熠<lb/>
燿其羽之子于歸皇駁其馬親結其縭九十其儀其新<lb/>
孔嘉其舊如之何<lb/>
<pb n="16b"/>
　章首四句每章重言有與下文意相關涉者有似相<lb/>
　關涉者有全不相關涉者盖後章用前章首句以起<lb/>
　辭如七月伐木之類詩有此體也但有用一句或二<lb/>
　句者此則用四句又是一體也　前二章言始往久<lb/>
　外將歸在塗未至之事故有悲傷之情後二章言既<lb/>
　至之事故極喜樂之意行役雖有始往久外將歸在<lb/>
　途未至已至六者然人情大端不過憂喜二者而已<lb/>
　今東山之詩深體其情曲盡其意而備述其事真如<lb/>
<pb n="17a"/>
　身厯而親見之者所以能感人心也末章所謂舊即<lb/>
　上章有室家者也東山勞還詠新昏而以倉庚興出<lb/>
　車勞還詠執訊獲醜而以春日卉木為賦皆極形容<lb/>
　不歸無韻合下章重韻為韻<lb/>
既破我斧又缺我斨周公東征四國是皇哀我人斯亦<lb/>
孔之將　既破我斧又缺我錡周公東征四國是吪哀<lb/>
我人斯亦孔之嘉　既破我斧又缺我銶周公東征四<lb/>
國是遒哀我人斯亦孔之休<lb/>
<pb n="17b"/>
　此篇一見周公之心二見軍士皆知周公之心三見<lb/>
　周公之心明白正大軍士知而信之皆能以周公之<lb/>
　心為心其所以能心周公之心者以能知大義云爾<lb/>
　知大義則知周公之為此舉所以為四方也所以哀<lb/>
　我民也我雖破斧缺斨乃義之所當然也故不惟無<lb/>
　怨且樂為之死以是答公之勞已非真知義乎然非<lb/>
　公之心有以感其心不能也　此篇三章一意惟變<lb/>
　文叶韻耳語再三而意深逺此下數篇舊説從序極<lb/>
<pb n="18a"/>
　辭費集傳平易明白真可以見天地聖人之情<lb/>
伐柯如何匪斧不克取妻如何匪媒不得　伐柯伐柯<lb/>
其則不逺我遘之子籩豆有踐<lb/>
　用二事正説覆説以比一事而一事之二意備見又<lb/>
　是比之一體非傳則此意不明蓋舊説以之子指周<lb/>
　公與九罭同故其説牽强今以之子指妻為比比體<lb/>
　既定而詩意涣然矣或疑同牢之禮無籩豆此以詞<lb/>
　害意也<lb/>
<pb n="18b"/>
九罭之魚鱒魴我覯之子袞衣繡裳　鴻飛遵渚公歸<lb/>
無所於女信處　鴻飛遵陸公歸不復於女信宿　是<lb/>
以有袞衣兮無以我公歸兮無使我心悲兮<lb/>
　前一章言周公在東二章言公將歸専為將歸而發<lb/>
　故再言之在東託興於罭魚將歸則託興於渚鴻興<lb/>
　有隱然相涉者此類可見袞衣承首章公歸承次兩<lb/>
　章而終以一句乃詩之本意也蓋伐柯九罭二詩為<lb/>
　周公在東之始終始見東人得見公而喜終見東人<lb/>
<pb n="19a"/>
　聞公將歸而悲東人之悲喜如此自非深知公之心<lb/>
　敬公之德感公之恩而重公之望何能如是哉夫東<lb/>
　人非不知公之歸相成王將大惠天下東人亦與受<lb/>
　其賜而敬愛眷戀之私情自有不能已者然則此詩<lb/>
　之作豈非周公東方之甘棠也哉<lb/>
狼跋其胡載疐其尾公孫碩膚赤舄几几　狼疐其尾<lb/>
載跋其胡公孫碩膚德音不瑕<lb/>
　愚嘗於成王疑周公之事不能無疑嘗考其説而未<lb/>
<pb n="19b"/>
　知所自竊以為三代之事可據而信者惟經與傳耳<lb/>
　今詩豳風書金縢皆無此説孔子孟子亦無此言他<lb/>
　有是説果可信乎詩載破斧將士之詩將士不獨東<lb/>
　人也狼跋詩人之詩詩人未見必為東方之人或者<lb/>
　為西土之人為天下之士未可知也夫周公忠誠之<lb/>
　心從征之將士知之㑹伐之諸侯知之東方西土之<lb/>
　人天下之士皆知之何成王親炙周公日見周公受<lb/>
　教周公乃獨不知公心而有疑於公耶金縢書周公<lb/>
<pb n="20a"/>
　致辟之事止書二叔之流言畧無成王疑公之意惟<lb/>
　下文書誚公書問諸史有若疑者書王執書以泣有<lb/>
　若渙然疑釋者數語不明遂啟傅㑹後儒又不順考<lb/>
　經文深究其㫖乃輕信不經之言誤解金縢之書遂<lb/>
　使周公之心不白於後世成王之徳終累於千載豈<lb/>
　不惜哉故愚於金縢嘗備論之亦復存其略於此以<lb/>
　待博雅者去取之<lb/>
　竊謂疑字當作野字蓋咏周公不兼見疑之意只言<lb/>
<pb n="20b"/>
　讒邪之口可見程子之言亦専論周公徳無愧於先<lb/>
　王行無顧慮而致其誅辟也自譲大美非周公有此<lb/>
　意有此事詩人特發此論以尊美周公故曰立言又<lb/>
　詩之一體可法也<lb/>
</p>
<p>
</p>
  </div>
</body>
</text>
</TEI>
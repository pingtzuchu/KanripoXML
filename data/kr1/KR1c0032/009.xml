<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩纘緒卷九</head>
    <p>
<pb n="1a"/>
欽定四庫全書<lb/>
　詩纘緒卷九　　　　　　元　劉玉汝　撰<lb/>
小雅一<lb/>
呦呦鹿鳴食野之苹我有嘉賔鼓瑟吹笙吹笙鼔簧承<lb/>
筐是將人之好我示我周行　呦呦鹿鳴食野之蒿我<lb/>
有嘉賔徳音孔昭視民不恌君子是則是傚我有旨酒<lb/>
嘉賔式燕以敖　呦呦鹿鳴食野之芩我有嘉賔鼔瑟<lb/>
鼔琴鼔瑟鼔琴和樂且湛我有旨酒以燕樂嘉賔之心<lb/>
<pb n="1b"/>
　鹿鳴燕享本欲以通上下之情洽賔主之樂然所求<lb/>
　乎嘉賔者惟在於言行而已惟君子有言教有身教<lb/>
　言教不如身教之入人深故首章言所以燕賔者欲<lb/>
　其以言教我也次章言君子有身教不待言語而示<lb/>
　我者深故致其殷勤欲賔燕飲而且敖游焉末則止<lb/>
　言燕飲厚致殷勤而欲以樂君子之心蓋心者身之<lb/>
　主言之所由出也既能得其心之樂則言教身教自<lb/>
　然無已矣夫燕樂而欲樂君子之心君子之心所以<lb/>
<pb n="2a"/>
　樂之者惟在於言行則燕賔者非以口體為養賢者<lb/>
　亦不以奉口體為恱燕飲之道莫加於此此鹿鳴所<lb/>
　以為詩之至而燕飲教肄必用之歟<lb/>
四牡騑騑周道倭遲豈不懐歸王事靡盬我心傷悲<lb/>
四牡騑騑嘽嘽駱馬豈不懐歸王事靡盬不遑啟處<lb/>
翩翩者鵻載飛載下集于苞栩王事靡盬不遑將父<lb/>
翩翩者鵻載飛載止集于苞杞王事靡盬不遑將母<lb/>
駕彼四駱載驟駸駸豈不懐歸是用作歌將母来諗<lb/>
<pb n="2b"/>
　馬行不止道路囘逺厯逺經久勤苦之意備見於二<lb/>
　語之中嘽嘽衆盛貌皇華征夫在其中我心傷悲以<lb/>
　心言不遑啓處以身言人之為人身心而已心憂身<lb/>
　勞而行役之情可知故先言之翩翩者鵻三句興二<lb/>
　句王事靡盬忠也將父將母孝也忠孝人之大節父<lb/>
　母人之大倫行役而念室家者常情念父母者至性<lb/>
　聖人體人之情語其至者故本人情於至性寓大節<lb/>
　於私恩既知其勞而忠尤知其忠而孝故不特有以<lb/>
<pb n="3a"/>
　慰其心而且可以勉其徳所以為聖者之作與末章<lb/>
　述前四章之意而申結之舉四駱以見四牡言母以<lb/>
　見父文法也若曰因上章之文則亦兼父言矣作歌<lb/>
　雖曰設言然前之所言即所以代之歌故曰是用或<lb/>
　以為前之所言者未足以盡其情故復欲聞其歌云<lb/>
皇皇者華于彼原隰駪駪征夫每懐靡及　我馬維駒<lb/>
六轡如濡載馳載驅周爰咨諏　我馬維騏六轡如絲<lb/>
載馳載驅周爰咨謀　我馬維駱六轡沃若載馳載驅<lb/>
<pb n="3b"/>
周爰咨度　我馬維駰六轡既均載馳載驅周爰咨詢<lb/>
<hi>按此篇永樂大典缺卷</hi>
常棣之華鄂不韡韡凡今之人莫如兄弟　死喪之威<lb/>
兄弟孔懐原隰裒矣兄弟求矣　脊令在原兄弟急難<lb/>
每有良朋况也永歎　兄弟鬩于牆外禦其務每有良<lb/>
朋烝也無戎　喪亂既平既安且寧雖有兄弟不如友<lb/>
生　儐爾籩豆飲酒之飫兄弟既具和樂且孺　妻子<lb/>
好合如鼔瑟琴兄弟既翕和樂且湛　宜爾室家樂爾<lb/>
<pb n="4a"/>
妻帑是究是圗亶其然乎<hi>按此篇永樂大典缺卷</hi>
伐木丁丁鳥鳴嚶嚶出自幽谷遷于喬木嚶其鳴矣求<lb/>
其友聲相彼鳥矣猶求友聲矧伊人矣不求友生神之<lb/>
聽之終和且平　伐木許許釃酒有藇既有肥羜以速<lb/>
諸父寧適不來微我弗顧於粲洒埽陳饋八簋既有肥<lb/>
牡以速諸舅寧適不来微我有咎　伐木于阪釃酒有<lb/>
衍籩豆有踐兄弟無逺民之失德乾餱以愆有酒湑我<lb/>
無酒酤我坎坎鼔我蹲蹲舞我迨我暇矣飲此湑矣<lb/>
<pb n="4b"/>
　以伐木興鳥鳴取辭意相應後章用首章興不必與<lb/>
　下文相關詩之體也東山皆以四句賦𤼵辭體與此<lb/>
　同相彼者觸物而有感於外矧伊者反已而有動於中<lb/>
　猶者相形之辭以彼形此以見已求友之本心朋友<lb/>
　以義合以信交人能篤信義則神聴之而和平所以<lb/>
　質諸神者欲朋友知已好友之誠意和平謂神和平<lb/>
　和平屬神小明神之聽之之下言以女介爾皆指神<lb/>
　則此和平亦指神何疑聲字重韻為韻<lb/>
<pb n="5a"/>
　朋友有父執先輩有同儕後輩酒美牡肥致潔盛陳<lb/>
　待尊者之禮也寧彼適不来而無以不召致咎待尊<lb/>
　者之情也酒多器設待同儕之禮也恐以小節致愆<lb/>
　而欲不計有無但及閒暇而與歡飲待同儕之情也<lb/>
　蓋雖皆欲盡其先施之道然待尊卑有宜處隆殺有<lb/>
　等制厚薄有節文無不具而情無不至義無不適而<lb/>
　禮無不厚此所以能致已之情樂友朋之心而無愧<lb/>
　于神明也燕朋友無不欲其来而曰寧適不来豈逆<lb/>
<pb n="5b"/>
　其不來而偽召之乎盖設言其來耳古人無閑暇飲<lb/>
　酒之禮又沽酒聖人不食今云然者亦設言之耳且<lb/>
　上言釃酒而下言無酒其設言可知蓋欲致其先施<lb/>
　之意故其言如此首章統言求友後二章分言燕友<lb/>
　而下文不相對蓋末兼結意也<lb/>
天保定爾亦孔之固俾爾單厚何福不除俾爾多益以<lb/>
莫不庶　天保定爾俾爾戩榖罄無不宜受天百禄降<lb/>
爾遐福維日不足　天保定爾以莫不興如山如阜如<lb/>
<pb n="6a"/>
岡如陵如川之方至以莫不增　吉蠲為饎是用孝享<lb/>
禴祠烝嘗于公先王君曰卜爾萬壽無疆　神之弔矣<lb/>
詒爾多福民之質矣日用飲食羣黎百姓徧為爾徳<lb/>
如月之恒如日之升如南山之壽不騫不崩如松柏之<lb/>
茂無不爾或承<lb/>
　歐陽公言天保其辭重複蓋人臣報君無以措其意<lb/>
　則惟稱願其獲福而已然其意已至而猶以為未至<lb/>
　是以其辭繁複而不能已此報君之至情也今考其<lb/>
<pb n="6b"/>
　辭既曰保曰定而又曰孔固單厚曰除曰多益曰庶<lb/>
　曰戩榖曰無不宜曰有曰遐曰日不足曰興曰方至<lb/>
　曰增曰萬曰無疆曰多曰徧為曰恒曰升曰不騫不<lb/>
　崩曰茂曰承言保定爾俾爾者各三言降爾卜爾詒<lb/>
　爾者各一言何不一言莫不無不者三言如者九言福<lb/>
　者三言壽者二而又曰禄曰徳其繁複亦至矣然意<lb/>
　有序而不亂辭相變而不齊故雖繁複而不覺善於<lb/>
　咏者也君尊也其能予君以福者惟天惟祖宗而已<lb/>
<pb n="7a"/>
　故首言天次言祖宗祝君之體也篇首直從天説起<lb/>
　只言福而不言所以為福次及祖宗乃言其以孝致<lb/>
　福乃以祖享予壽為福乃以民質助德為福蓋天尊<lb/>
　也故統言之祖宗親也故二章詳言之而天亦不外<lb/>
　乎是至末章則總言之孝者福之本福者孝之效予<lb/>
　壽助德者福之實也又此篇有天人交相與之意蓋<lb/>
　天固有以與之尤必君有以受之則天又常以與之<lb/>
　矣故除受承三字皆有深意除如嵗除舊嵗將除而<lb/>
<pb n="7b"/>
　新嵗復至也承如松柏舊葉落而新葉已生也受猶<lb/>
　今人言容受消受如海能容受天下之水又能消受<lb/>
　天下之水不可限量也君若足以容受消受天下之<lb/>
　福則天既予之而又予之相除相承亦豈有限量哉<lb/>
　若有時而滿則無以受之矣天雖欲予之豈可得乎<lb/>
　故此篇此受字屬君非可泛以受福之受觀之此意<lb/>
　愚聞之先師云<lb/>
采薇采薇薇亦作止曰歸曰歸嵗亦莫止靡室靡家玁<lb/>
<pb n="8a"/>
狁之故不遑啓居玁狁之故　采薇采薇薇亦柔止曰<lb/>
歸曰歸心亦憂止憂心烈烈載飢載渇我戍未定靡使<lb/>
歸聘　采薇采薇薇亦剛止曰歸曰歸嵗亦陽止王事<lb/>
靡盬不遑啓處憂心孔疚我行不來　彼爾維何維常<lb/>
之華彼路斯何君子之車戎車既駕四牡業業豈敢定<lb/>
居一月三捷　駕彼四牡四牡騤騤君子所依小人所<lb/>
腓四牡翼翼象弭魚服豈不日戒玁狁孔棘　昔我往<lb/>
矣楊柳依依今我來思雨雪霏霏行道遲遲載渴載飢<lb/>
<pb n="8b"/>
我心傷悲莫知我哀<hi>按此篇永樂大典缺卷</hi>
我出我車于彼牧矣自天子所謂我来矣召彼僕夫謂<lb/>
之載矣王事多難維其棘矣　我出我車于彼郊矣設<lb/>
此旐矣建彼旄矣彼旟旐斯胡不旆旆憂心悄悄僕夫<lb/>
况瘁　王命南仲往城于方出車彭彭旂旐央央天子<lb/>
命我城彼朔方赫赫南仲玁狁于襄　昔我往矣黍稷<lb/>
方華今我来思雨雪載塗王事多難不遑啓居豈不懐<lb/>
歸畏此簡書　喓喓草蟲趯趯阜螽未見君子憂心忡<lb/>
<pb n="9a"/>
忡既見君子我心則降赫赫南仲薄伐西戎　春日遲<lb/>
遲卉木萋萋倉庚喈喈采蘩祁祁執訊獲醜薄言還歸<lb/>
赫赫南仲玁狁于夷<lb/>
　采薇遣戍出車勞還而出車之辭多與采薇不相應<lb/>
　采薇言戍役出車言城築攘伐采薇不指名主將出<lb/>
　車則指名南仲采薇言孔棘於在戍時出車則以多<lb/>
　難且急而往采薇言君子小人為常例戍役之將士<lb/>
　出車南仲固非常例戍役所宜任伐西亦非常戍北<lb/>
<pb n="9b"/>
　者所當行采薇言豈敢言豈不或戰或守無必定之<lb/>
　計出車言戰勝執獲而還之事彼遣此勞言不相應<lb/>
　竊疑出車為勞南仲之詩其後乃移而為勞還之常<lb/>
　用耳又疑遣戍乃每嵗常制不必常遣大將又不必<lb/>
　皆天子親命也出車乃因玁狁内侵踰越城邑其勢<lb/>
　甚急故天子親命大將特往城築而驅逐之乗勝西<lb/>
　伐而還又守備四夷不命之方伯連帥而王畿之民<lb/>
　往任戍邊意者周西邊戎北則邊玁狁其地無方伯<lb/>
<pb n="10a"/>
　諸侯故周以畿内之民戍之耶然出車所言乃大將<lb/>
　率師自天子所由牧厯郊而往似非畿内常役也故<lb/>
　愚疑遣勞之詩其初先有采薇後定尊卑異等之制<lb/>
　乃一采舊一新作以勞還歟<lb/>
　此二章泛為將帥自言承王命召僕夫出車建旐設<lb/>
　旄而往者以多難而且急故已憂而僕悴也未言其<lb/>
　所如往未見大將之為誰也<lb/>
　三章乃明言主帥大將為南仲其往也為朔方城築<lb/>
<pb n="10b"/>
　攘伐玁狁之事首言王命見王命將之重繼言命我<lb/>
　見大將傳命令衆之嚴終言于襄見功成之赫赫稱<lb/>
　賛而歸美之也此章備見此篇所詠軍事之本末蓋<lb/>
　詩有首章即見詩意者采薇是也中篇方見者此篇<lb/>
　是也有末章乃見者采芑是也<lb/>
　四章亦為將帥自言其往来之所遭其嵗月雖可與<lb/>
　采薇相合然此乃南仲出師往還之嵗月不必合采<lb/>
　薇而論之可也以簡書為戒命則將帥皆可言以為<lb/>
<pb n="11a"/>
　臨遣策命則必大將重事乃有之非常典所用也<lb/>
　五章為將帥家人言之召南草蟲有此語亦大夫妻<lb/>
　之詩也<lb/>
　末章又為將帥至家之言蓋前章為將帥家人言將<lb/>
　帥未歸之由由伐西戎而未歸也此為將帥自言至<lb/>
　家和樂之由由玁狁夷故歸而樂也然赫赫之詞皆<lb/>
　歸功於南仲故曰此勞南仲之詩而偏禆副貳之將<lb/>
　帥皆在其中則受是勞者其有不感恱者乎二詩皆<lb/>
<pb n="11b"/>
　首言往末言還敘事相似蓋詩有起結自然之體也<lb/>
有杕之杜有睆其實王事靡盬繼嗣我日日月陽止女<lb/>
心傷止征夫遑止　有杕之杜其葉萋萋王事靡盬我<lb/>
心傷悲卉木萋止女心悲止征夫歸止　陟彼北山言<lb/>
采其杞王事靡盬憂我父母檀車幝幝四牡痯痯征夫<lb/>
不逺　匪載匪来憂心孔疚期逝不至而多為恤卜筮<lb/>
偕止㑹言近止征夫邇止<lb/>
　前二章首四句是追述其在戍時歎已久役而傷悲<lb/>
<pb n="12a"/>
　後三句是述其想像家人之思已末一句思已之詞<lb/>
　也家人不自稱女心也<lb/>
　後二章乃述其室家望君子之辭王事靡盬見其為<lb/>
　忠憂我父母見其為孝與四牡意同<lb/>
　末章言父母室家之情不来則心之孔疚惟憂其不<lb/>
　來而已若期已過而不來則莫知其故故為之多端<lb/>
　憂慮多謂非止於一端也一字亦曲盡人情憂疑多<lb/>
　端則卜之筮之而合言其近亦足寛已之思既而果<lb/>
<pb n="12b"/>
　近而將至其喜為何如不言既歸而既歸之喜可知<lb/>
　矣<lb/>
南陔　白華　華黍<lb/>
魚麗于罶鱨鯊君子有酒旨且多　魚麗于罶魴鱧君<lb/>
子有酒多且旨　魚麗于罶鰋鯉君子有酒旨且有<lb/>
物其多矣維其嘉矣　物其旨矣維其偕矣　物其有<lb/>
矣維其時矣<lb/>
　愚謂傳言所薦之羞下當有以起興三字不然則賦<lb/>
<pb n="13a"/>
　矣極道其下當有酒字燕饗皆有酒惟食無酒故此<lb/>
　以魚興酒而多旨有皆止詠酒耳有與又通謂既有<lb/>
　又有接續不絶亦多之意物兼酒與羞言嘉如大饗<lb/>
　之尚腵脩肉乾酒清而不食飲取其嘉也不貴多品<lb/>
　也尚其敬而已矣偕如酒醴與𤣥酒並列鉶羮與大<lb/>
　羮同陳與其偕也不饗其味也尚其質而已矣時如<lb/>
　春行羔豚不必腒鱐冬行鮮羽不必羔豚隨其時也<lb/>
　不强有也尚其誠而已矣蓋多旨有禮之備也嘉偕<lb/>
<pb n="13b"/>
　時禮之精意也既盛稱備物以見其意之勤復約言<lb/>
　精意以深見其勤蓋慈惠恭儉之意而言之所以為<lb/>
　燕饗通用若止稱盛多以為勤則儀不及物矣亦可<lb/>
　饗乎以是優賔恐非所以為優也<lb/>
由庚<lb/>
南有嘉魚烝然罩罩君子有酒嘉賔式燕以樂　南有<lb/>
嘉魚烝然汕汕君子有酒嘉賔式燕以衎　南有樛木<lb/>
甘瓠纍之君子有酒嘉賔式燕綏之　翩翩者鵻烝然<lb/>
<pb n="14a"/>
來思君子有酒嘉賔式燕又思<lb/>
　魚既嘉矣又罩汕不一而皆得之有樂意故以興樂<lb/>
　衎綏之謂賔樂而心安於我忘其孰為賔孰為主而<lb/>
　心與之一此樂之至也又思以見至誠有加而無已<lb/>
　蓋雖不復言樂而欲賔樂無窮之意亦隠然於其中<lb/>
　主人意欲樂賔而工道主意言賔樂至於相安則至<lb/>
　矣而又道其無已之誠是猶以主人樂賔之意為未<lb/>
　至也可謂善於道人之意者矣<lb/>
<pb n="14b"/>
崇丘<lb/>
南山有臺北山有萊樂只君子邦家之基樂只君子萬<lb/>
壽無期　南山有桑北山有楊樂只君子邦家之光樂<lb/>
只君子萬壽無疆　南山有杞北山有李樂只君子民<lb/>
之父母樂只君子德音不已　南山有栲北山有杻樂<lb/>
只君子遐不眉壽樂只君子德音是茂　南山有枸北<lb/>
山有楰樂只君子遐不黄耇樂只君子保艾爾後<lb/>
　詩人先有一再歎咏君子之意故托興亦以二山二<lb/>
<pb n="15a"/>
　草之崇髙盛多者而言與有榛有苓有樞有榆之興<lb/>
　不同觀下文兩稱樂只君子可見此又詩之一體後<lb/>
　章皆承此興而易其韻非有異義也<lb/>
　此詩必屢稱樂只君子而咏嘆之尊敬之意藹然已<lb/>
　見下文美其徳者頌也祝其壽者禱也前章言君子<lb/>
　為邦基本而有光華末言所以為基本而光華者至<lb/>
　第三章而後言所以能立邦家之基者由其德能使<lb/>
　民父母之蓋民為邦本也所以有邦家之光者由其<lb/>
<pb n="15b"/>
　為民父母之令聞不已也此君子之德實也然先言<lb/>
　基言光而後及此者先虛後實咏歌優㳺之體也且<lb/>
　詩凡五章皆言德壽此章居中尃言德而不言夀意<lb/>
　可知矣後二章變其文而進其意前二章先德後壽<lb/>
　後二章先壽後德前曰無期無疆後兩曰遐不言已<lb/>
　壽而益壽也茂指德之在今日者後指德之在後人<lb/>
　者言德音不已於今者益茂而後又不已也首先稱<lb/>
　德而末又専歸重於德蓋尊賔者尊其德齒而德尤<lb/>
<pb n="16a"/>
　尊尊賔莫大於此故以此始終焉<lb/>
　三詩皆與鹿鳴相關始歌鹿鳴主人自道其情及笙<lb/>
　樂既畢則又為樂工之詞以申道之鹿鳴已包厚賔<lb/>
　樂賔尊賔之意至此申達此意則分為三詩所以益<lb/>
　致其情也然鹿鳴歸重於德此三詩至南山有臺之<lb/>
　詩乃専以徳終之蓋合前歌間歌而始終於徳所以<lb/>
　樂而不淫和而不流也三詩有序優而後能樂優而<lb/>
　不樂雖多奚為樂之而後能尊之然不知所尊則唯<lb/>
<pb n="16b"/>
　口體之奉耳烏足尚哉<lb/>
由儀<lb/>
蓼彼蕭斯零露湑兮既見君子我心冩兮燕笑語兮是<lb/>
以有譽處兮　蓼彼蕭斯零露瀼瀼既見君子為龍為<lb/>
光其德不爽壽考不忘　蓼彼蕭斯零露泥泥既見君<lb/>
子孔燕豈弟宜兄宜弟令德壽豈　蓼彼蕭斯零露濃<lb/>
濃既見君子鞗革沖沖和鸞雝雝萬福攸同<lb/>
　既見而此心輸寫如此則未見而想慕何如也燕笑<lb/>
<pb n="17a"/>
　語諸侯燕而相與笑語譽處謂名美而身安世有身<lb/>
　安而無美名者不足樂也此有善譽而安樂斯可謂<lb/>
　之安樂矣此皆指諸侯㕘之裳裳者華之譽處可見<lb/>
　我心寫兮者天子見諸侯而喜是以有譽處者諸侯<lb/>
　得天子而樂上下交驩之意也此章天子自述已與<lb/>
　諸侯相見之情即有藹然驩愛之意後章乃致頌禱<lb/>
　寓勸戒湛露采菽行葦皆然此所以為燕樂也凡詩<lb/>
　敘事未易敘情尤難<lb/>
<pb n="17b"/>
　為龍為光言諸侯之來足為天子之輝光褒美之也<lb/>
　其德頌之也壽考祝之也不爽因頌其德而以不爽<lb/>
　為戒不忘謂人不能忘觀烈文可見因祝其壽而以<lb/>
　不忘為勸也<lb/>
　孔燕兼言燕飲燕樂豈弟謂徳將無醉兄弟凡同氣<lb/>
　同宗同為列國同時朝㑹燕饗者皆兄弟也此必有<lb/>
　諸侯同在燕席者故以家人之兄弟美之舉親以包<lb/>
　疎也豈兼不爽不忘言故樂此章褒美頌禱勸戒與<lb/>
<pb n="18a"/>
　前章同末章則不復重述惟稱其服飾福禄而已所<lb/>
　謂不盡人之歡者與<lb/>
湛湛露斯匪陽不晞厭厭夜飲不醉無歸　湛湛露斯<lb/>
在彼豐草厭厭夜飲在宗載考　湛湛露斯在彼杞棘<lb/>
顯允君子莫不令德　其桐其椅其實離離豈弟君子<lb/>
莫不令儀<lb/>
　私燕燕同姓諸父兄弟于路寢醉言其節宗言其所<lb/>
　二章蓋互見也不醉無歸以情言載考以禮言情以<lb/>
<pb n="18b"/>
　愛為主禮以敬為主禮勝則離故首言不醉無歸以<lb/>
　致其相愛之情樂勝則流故次言載考以致其相敬<lb/>
　之禮情欲洽而禮欲成夜飲之本意也故於首次二<lb/>
　章言之先情後禮者禮以情而行燕以樂為主也<lb/>
　德兼内外以顯允為備言顯於外而實於中故顯允<lb/>
　之人其德無不令者儀主容貌以和易為美言和易<lb/>
　在中而形于外故豈弟之人其儀無不令者德即徳<lb/>
　將無醉之德儀即飲酒孔嘉維其令儀之儀燕久則<lb/>
<pb n="19a"/>
　易怠既醉則易肆失德失儀多在此時况夜飲乎故<lb/>
　以令德令儀褒美之而因以寓戒焉令徳因前章之<lb/>
　興令儀則别取興興有因易而下文所咏相對亦是<lb/>
　一體邶緑衣似之<lb/>
彤弓弨兮受言藏之我有嘉賔中心貺之鐘鼓既設一<lb/>
朝饗之　彤弓弨兮受言載之我有嘉賔中心喜之鐘<lb/>
鼔既設一朝右之　彤弓弨兮受言櫜之我有嘉賔中<lb/>
心好之鐘鼔既設一朝醻之<lb/>
<pb n="19b"/>
　諸侯朝正燕詩猶戒此賜彤弓使得専征賜大任重<lb/>
　而詩無勸戒何也蓋王賜彤玈自有誥命如文侯之<lb/>
　命稱美戒勉之辭已具故此惟述其賜予燕饗之情<lb/>
　而已然詩言藏之重好之誠予之速如此使諸侯能<lb/>
　體此意必能思盡其道矣一詩之意備於首章後章<lb/>
　特申述之耳藏統言其在王府弓必先櫜而後可藏<lb/>
　也中心二字包喜好大飲賔曰饗右謂坐賔於右所<lb/>
　以尊賔也醻謂酌自飲而飲賔所以厚賔也二者皆<lb/>
<pb n="20a"/>
　燕饗中一事故曰後章止申述以致再三殷勤之情<lb/>
　而已<lb/>
菁菁者莪在彼中阿既見君子樂且有儀　菁菁者莪<lb/>
在彼中沚既見君子我心則喜　菁菁者莪在彼中陵<lb/>
既見君子錫我百朋　汎汎楊舟載沉載浮既見君子<lb/>
我心則休<lb/>
　首章為興蓋以莪之在彼興我之有此言莪則盛而<lb/>
　在彼中阿我見君子則樂而有此禮儀儀謂燕飲之<lb/>
<pb n="20b"/>
　儀待賔客之禮也此篇所以見其為燕飲賔客者以<lb/>
　此或以為比者為後章起也當各隨下文觀之凡詩<lb/>
　末章有總始終言者此兼未見既見言所以結之也<lb/>
　愚按毛傳菁莪後為六月以六月為變雅之首集傳<lb/>
　謂楚茨而下十篇疑正雅錯脱在變雅又謂魚藻采<lb/>
　菽與楚茨等相類按楚茨十篇元在鼓鐘後青蠅前<lb/>
　魚藻二篇在賔筵後角弓前今若從傳移置此十二<lb/>
　篇于菁莪之後不惟可復正雅之全且使武成康之<lb/>
<pb n="21a"/>
　際祭祀朝㑹田獵燕饗務農講武之典略備于正雅<lb/>
　之中而一代之盛治為可考説者不必曲説而辭意<lb/>
　自明白豈不韙歟<lb/>
六月棲棲戎車既飭四牡騤騤載是常服玁狁孔熾我<lb/>
是用急王于出征以匡王國　比物四驪閑之維則維<lb/>
此六月既成我服我服既成于三十里王于出征以佐<lb/>
天子　四牡修廣其大有顒薄伐玁狁以奏膚公有嚴<lb/>
有翼共武之服共武之服以定王國　玁狁匪茹整居<lb/>
<pb n="21b"/>
焦穫侵鎬及方至于涇陽織文鳥章白旆央央元戎十<lb/>
乘以先啟行　戎車既安如輊如軒四牡既佶既佶且<lb/>
閑薄伐玁狁至于大原文武吉甫萬邦為憲　吉甫燕<lb/>
喜既多受祉來歸自鎬我行永久飲御諸友炰鼈膾鯉<lb/>
侯誰在矣張仲孝友<lb/>
　首舉六月中含数意一紀出兵之時二表用兵之急<lb/>
　三見不得已四見事關匡正之大也王國謂中國也<lb/>
　匡正中外之分也與一匡天下之匡同<lb/>
<pb n="22a"/>
　次章承首章載服用急之意而言四驪見雖急而馬<lb/>
　有餘練有素馬閑服成於本月見雖急而應變從事<lb/>
　之敏速于三十里見雖急而行止之有常度皆承用<lb/>
　急而言兩言王命出征皆暗指大將<lb/>
　三章言軍容盛大故可以建大功武事嚴敬故足以<lb/>
　定王國王國定而中外分定矣亦暗指將帥<lb/>
　前章言孔熾而不言所以熾言伐而不言伐之所在<lb/>
　暗言將帥而不言將帥之為誰至四章方明言其深<lb/>
<pb n="22b"/>
　入而後知所謂急者誠不可緩五章明言大將吉甫<lb/>
　而後知承王命匡王國者有文武全才此所以大功<lb/>
　成王國定也此章方歸功吉甫<lb/>
　末章専言吉甫功成來歸燕飲之事舉張仲而言孝<lb/>
　友者尊德也且以見吉甫之有德非特才全而已此<lb/>
　二章皆稱吉甫者蓋一篇之意歸宿於此此詩之所<lb/>
　由作也其敘事先後次第甚明矣舊説以為美宣王<lb/>
　非也此美吉甫也宣王北伐之事因此而見之耳崧<lb/>
<pb n="23a"/>
　髙烝民之作見吉甫之文六月所詠見吉甫之武吉<lb/>
　甫作者也美吉甫者亦必作者也而當時有其人焉<lb/>
　則韓奕江漢諸詩序以為吉甫所作者傳安得無疑<lb/>
　歟<lb/>
薄言采芑于彼新田于此菑畝方叔涖止其車三千師<lb/>
干之試方叔率止乘其四騏四騏翼翼路車有奭簟茀<lb/>
魚服鉤膺鞗革　薄言采芑于彼新田于此中鄉方叔<lb/>
涖止其車三千旂旐央央方叔率止約軧錯衡八鸞瑲<lb/>
<pb n="23b"/>
瑲服其命服朱芾斯皇有瑲葱珩　鴥彼飛隼其飛戾<lb/>
天亦集爰止方叔涖止其車三千師干之試方叔率止<lb/>
鉦人伐鼓陳師鞠旅顯允方叔伐鼔淵淵振旅闐闐<lb/>
蠢爾蠻荆大邦為讎方叔元老克壯其猶方叔率止執<lb/>
訊獲醜戎車嘽嘽嘽嘽焞焞如霆如雷顯允方叔征伐<lb/>
玁狁蠻荆來威<lb/>
　此詩以采芑起興而于田于畆有耕者不變之意于<lb/>
　此中鄉有與民雜居軍無私焉之意賦其事以起興<lb/>
<pb n="24a"/>
　亦可因興而見其事也涖謂臨之於上故下言軍旅<lb/>
　車干之盛率謂率之以已故下専言方叔所乘所服<lb/>
　之美徒能臨之而不能率之豈得為賢將故此篇特<lb/>
　以率止終篇而各詳其實焉其車三千總言其盛師<lb/>
　干之試見師衆之練習旂旐央央見號令之精明四<lb/>
　騏而下見其為大將約軧而下見其為命大夫若謂<lb/>
　在軍中服此命服則是以辭害義矣三章言戰故不<lb/>
　復以采芑起興而以隼之飛止興用軍之進退再言<lb/>
<pb n="24b"/>
　師干之試為將戰也率止下乃言將戰未言進兵振<lb/>
　旅而特稱顯允方叔者大其用兵之有法而美之也<lb/>
　末章言蠻荆服叛之始終即此篇所詠用師之本末<lb/>
　也説見出車獨言率止者見方叔不特能壯其謀蓋<lb/>
　在軍又能親任勞苦將率三軍而身先士卒者乎此<lb/>
　戰所以勝也執訊獲醜見戰勝而凱旋戎車而下見<lb/>
　師完而聲振再稱顯允方叔所以大其信威懐逺之<lb/>
　功也後世用兵有合於此者其惟諸葛孔明乎<lb/>
</p>
<p>
</p>
  </div>
</body>
</text>
</TEI>
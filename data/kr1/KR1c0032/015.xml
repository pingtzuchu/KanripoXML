<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩纘緒卷十五</head>
    <p>
<pb n="1a"/>
欽定四庫全書<lb/>
　詩纘緒卷十五　　　　　元　劉玉汝　撰<lb/>
大雅三<lb/>
民亦勞止汔可小康惠此中國以綏四方無縱詭隨以<lb/>
謹無良式遏冦虐憯不畏明柔逺能邇以定我王　民<lb/>
亦勞止汔可小休惠此中國以為民逑無縱詭隨以謹<lb/>
惽怓式遏寇虐無俾民憂無棄爾勞以為王休　民亦<lb/>
勞止汔可小息惠此京師以綏四國無縱詭隨以謹罔<lb/>
<pb n="1b"/>
極式遏冦虐無俾作慝敬慎威儀以近有徳　民亦勞<lb/>
止汔可小愒惠此中國俾民憂泄無縱詭隨以謹醜厲<lb/>
式遏冦虐無俾正敗戎雖小子而式𢎞大　民亦勞止<lb/>
汔可小安惠此中國國無有殘無縱詭隨以謹繾綣式<lb/>
遏冦虐無俾正反王欲玉女是用大諌<lb/>
　此必同列有惑於詭隨者盖詭隨之人乃無良無畏<lb/>
　惽怓繾綣而欲為冦虐者為之人多以其柔順善從<lb/>
　而喜之不知其行詭隨之道實有冦虐之心也故冦<lb/>
<pb n="2a"/>
　虐易識詭隨難知能知其為詭隨而勿縱之則其冦<lb/>
　虐無所施而自止矣故此篇雖以冦虐對詭隨而意<lb/>
　實在詭隨也首章言民勞矣庶幾其可小康乎小康<lb/>
　則惠此中國而可以綏四方然所以致此無他惟勿<lb/>
　縱詭隨之人使無良肅而㓂虐止然後柔逺能邇而<lb/>
　王室定矣以謹無良使不得進也<lb/>
　小休則民猶可聚不惠則民散矣詩人稱此人有前<lb/>
　勞則必嘗用力於國家者豈其無定見無堅志一得<lb/>
<pb n="2b"/>
　志而變其所守者歟<lb/>
　敬慎則詭隨無所施近有徳則詭隨逺矣此教以勿<lb/>
　縱詭隨老成忠厚之心也<lb/>
　冦虐不知明命而不畏雖民皆受害已自作慝而正<lb/>
　道猶存其害尚小若詭隨之積使正道敗壊敗壊之<lb/>
　積至於全反則有大可憂者矣故女雖小子而所為<lb/>
　關係甚大則我述王意以相諌亦不得不大矣盖詭<lb/>
　與正相反小與大相對詭隨不已必致正反小休難<lb/>
<pb n="3a"/>
　望必致大敗此老成所以憂也謂之大諌者非特為<lb/>
　同列也為王也為國天下也故前言以定我王又言<lb/>
　以為王休終又推原王之本心而託以告盖王雖無<lb/>
　道而其相愛之本心豈欲女縱詭隨以敗國家哉<lb/>
　文武君臣以徳化政治平天下大雅諸詩以其大體<lb/>
　言之其後衰㣲君臣之所為不一皆不與治同道故<lb/>
　民勞諸詩亦以其大體言之周之興也君聖臣賢而<lb/>
　其得人也盛君仁臣忠而其為謀也敬及其衰也君<lb/>
<pb n="3b"/>
　昏而臣詭隨矣君臣自聖而謀不逺矣方其治也天<lb/>
　命人歸而天下和平及其亂也民勞民怨而帝疾威<lb/>
　矣此其相反者其大體皆如此至其所以救則惟惠<lb/>
　民敬天而鑒殷終不出於大雅之正道此又小雅之<lb/>
　所未備者也故即此而論二雅之正變大小豈不尤<lb/>
　可歎乎<lb/>
上帝板板下民卒癉出話不然為猶不逺靡聖管管不<lb/>
實于亶猶之未逺是用大諌　天之方難無然憲憲天<lb/>
<pb n="4a"/>
之方蹶無然泄泄辭之輯矣民之洽矣辭之懌矣民之<lb/>
莫矣　我雖異事及爾同僚我即爾謀聽我囂囂我言<lb/>
維服勿以為笑先民有言詢于芻蕘　天之方虐無然<lb/>
謔謔老夫灌灌小子蹻蹻匪我言耄爾用憂謔多將熇<lb/>
熇不可救藥　天之方懠無為夸毗威儀卒迷善人載<lb/>
尸民之方殿屎則莫我敢葵喪亂蔑資曽莫惠我師<lb/>
天之牖民如壎如箎如璋如圭如取如攜攜無曰益牖<lb/>
民孔易民之多辟無自立辟　价人維藩大師維垣大<lb/>
<pb n="4b"/>
邦維屏大宗維翰懷徳維寧宗子維城無俾城壊無獨<lb/>
斯畏　敬天之怒無敢戲豫敬天之渝無敢馳驅昊天<lb/>
曰明及爾出王昊天曰旦及爾游衍<lb/>
　出話不合理則為謀無逺慮皆由不法徃聖而心無<lb/>
　依據不出誠實而心皆欺罔此謀所以未逺也為猶<lb/>
　未逺總合上文而與卒癉相對易不為未者將諫而<lb/>
　欲其從言能從而猶可逺也大諫説見篇末<lb/>
　憲憲者欣欣然踴躍而喜事泄泄者沓沓然怠緩而<lb/>
<pb n="5a"/>
　廢事不過於動則不及而息此出話為猶所以不然<lb/>
　不逺也參合聖道而不乖謂之輯紬繹義理而可悦<lb/>
　謂之懌辭能如是而依於聖本於誠則民無不定無<lb/>
　不合矣無然者戒其不可為輯懌者教以所當為<lb/>
　前章言其不善謀此下三章言其不聽人之善謀言<lb/>
　我以同寮情義之厚而從爾謀爾既不聽而又笑之<lb/>
　然猶不責之而戒之又舉先民之言謙已而冀其從<lb/>
　焉忠厚之意也<lb/>
<pb n="5b"/>
　四章言不特見笑而且見謔不一則棄善人侮老成<lb/>
　而憂愈甚矣故直言以戒之然小子本指此人而若<lb/>
　泛言自稱老夫而又曰耄忠厚之詞也多字對首章<lb/>
　未字未猶可也多則去道逺而禍愈近矣故下文言<lb/>
　禍將及身後章則言禍及於民<lb/>
　五章傳謂戒小人愚謂前後皆戒同列不應此忽戒<lb/>
　小人只當以戒同列夸謂大言而為夸誕毗謂卑論<lb/>
　而為附㑹惟靡聖不實故如此憲憲泄泄囂囂謔謔<lb/>
<pb n="6a"/>
　威儀之迷可知笑謔老耄善人載尸可知莫我敢葵<lb/>
　無善人故也故民遭喪亂以終卒癉之意<lb/>
　六章以下泛言導民修徳敬天之事盖導民在于修<lb/>
　徳修徳在于敬天也六章言導民之易若自立辟以<lb/>
　導之則民易于辟矣以起下章<lb/>
　价大也愚謂价兼介助意盖言大徳之輔臣也价人<lb/>
　大師以上下言大邦大宗以内外言懐徳即夫子所<lb/>
　謂君子懐徳言常思念其徳也宗子賅价師邦宗舉<lb/>
<pb n="6b"/>
　親以見疏也維城賅藩垣屏翰舉大以包小也此即<lb/>
　中庸九經之目帝堯俊徳九族百姓萬邦之序也無<lb/>
　自無俾無獨無敢皆戒辭<lb/>
　難蹶虐懠以天意言牖民明旦以天道言語天意而<lb/>
　每章必以無戒之其意已諄切矣至末章而總言之<lb/>
　謂天難天懠之時憲憲謔謔而無能禁止固將見絶<lb/>
　於天矣若當天怒天變之時而有所不敢則亦可謂<lb/>
　之畏矣然而未也盖天怒而不敢則不怒而敢矣豈<lb/>
<pb n="7a"/>
　得為能敬哉故欲敬天者當知大之聰明無所不及<lb/>
　必其出入起居動静隠顯無時無處而不用其力斯<lb/>
　可謂之能敬矣盖天之怒渝者其變也明旦者其常<lb/>
　也果能於出王㳺衍之常一無所忽則雖怒渝之變<lb/>
　必無不敬矣豈特無敢戲豫馳驅而已哉詩人論敬<lb/>
　天之功至於此可謂極至矣非深知聖人之學者能<lb/>
　是乎<lb/>
蕩蕩上帝下民之辟疾威上帝其命多辟天生烝民其<lb/>
<pb n="7b"/>
命匪諶靡不有初鮮克有終　文王曰咨咨女殷商曾<lb/>
是彊禦曾是掊克曾是在位曾是在服天降滔徳女興<lb/>
是力　文王曰咨咨女殷商而秉義類彊禦多懟流言<lb/>
以對冦攘式内侯作侯祝靡届靡究　文王曰咨咨女<lb/>
殷商女炰烋于中國斂怨以為徳不明爾徳時無背無<lb/>
側爾徳不明以無陪無卿　文王曰咨咨女殷商天不<lb/>
湎爾以酒不義從式既愆爾止靡明靡晦式號式呼俾<lb/>
晝作夜　文王曰<graphic n="KR2235" url="https://raw.githubusercontent.com/kanripo/KR-Gaiji/master/images/KR2235.png" mimeType="image/png"/>咨女殷商如蜩如螗如沸如羮小<lb/>
<pb n="8a"/>
大近喪人尚乎由行内奰于中國覃及鬼方　文王曰<lb/>
咨咨女殷商匪上帝不時殷不用舊雖無老成人尚有<lb/>
典刑曽是莫聽大命以傾　文王曰咨咨女殷商人亦<lb/>
有言顛沛之揭枝葉未有害本實先撥殷鑒不逺在夏<lb/>
后之世<lb/>
　天仁而曰疾威天命之理至善而曰多辟有物必有<lb/>
　則而曰匪諶故知其為怨天之辭然曰有初鮮終者<lb/>
　性習也習乃人為之而非天也以此自解固足以解<lb/>
<pb n="8b"/>
　其怨天之意而不能不致怨於人矣含蓄其意而不<lb/>
　發故此章不言其君而止言民泛言其理而不言其<lb/>
　事所以為詩之首章盖優柔不廹尤得刺之體<lb/>
　次章而下本刺厲王而借紂為喻與首章全若不相<lb/>
　涉者然味其間莫非有初鮮終之意以見厲王之無<lb/>
　道乃其自為而非天故曰女興是力曰天不湎爾以<lb/>
　酒匪上帝不時皆此意又一詩之血脈也其借紂為<lb/>
　喻者以厲王暴虐不可以正諫也厲王惡與紂同然<lb/>
<pb n="9a"/>
　紂惡非一此詩所言正指厲之惡名紂而實厲者也<lb/>
　首章次章言厲王用人之虐次章以彊禦掊克相對<lb/>
　言有暴虐者有聚歛者天降此人以滔徳而王乃興<lb/>
　起用之使力為此以害民也<lb/>
　三章乃言彊禦而冦攘者有甚於掊克盖以暴虐之<lb/>
　人行聚歛之政其害尤甚故下言民怨謗之無極<lb/>
　四五二章言王在已之惡言王以勇猛之氣為歛怨<lb/>
　之事反以此為徳者由其不明已徳而左右前後之<lb/>
<pb n="9b"/>
　無人也此厲王為惡之原故反覆而極言之歟言厲<lb/>
　王既不明其徳而又湎于酒此為惡所以愈大也既<lb/>
　愆而靡明靡晦號呼而罔晝夜皆氣健之為也<lb/>
　蜩螗皆蟬也如蟬鳴如沸羮皆亂意也小者大者幾<lb/>
　於喪亡矣而且由此而行不知變也奰怒覃延也鬼<lb/>
　方逺夷之國也言自近及逺無不然也<lb/>
　七章言雖左右前後無老成人然文武之道布在方<lb/>
　䇿今不聽用則將墜於地矣舊兼人與典刑言前言<lb/>
<pb n="10a"/>
　民怨近喪此言大命以傾則國必亡矣可不慎乎<lb/>
　厲王之心以天下未亂已可以自肆故益為暴虐而<lb/>
　不知已乃本也本撥則枝葉隨之而顛沛矣夏殷之<lb/>
　亡政如此故詩人先發其立心之病而後告以藥病<lb/>
　之方使知立本之道無他惟在監殷而已矣此雖至<lb/>
　理之言而深中厲王之病尤切厲王之身雖極譏刺<lb/>
　而并寓教戒愛君忠國之心也<lb/>
抑抑威儀維徳之隅人亦有言靡哲不愚庻人之愚亦<lb/>
<pb n="10b"/>
職維疾哲人之愚亦維斯戾　無競維人四方其訓之<lb/>
有覺徳行四國順之訏謨定命逺猶辰告敬慎威儀維<lb/>
民之則　其在于今興迷亂于政顛覆厥徳荒湛于酒<lb/>
女雖湛樂從弗念厥紹罔敷求先王克共明刑　肆皇<lb/>
天弗尚如彼泉流無淪胥以亡夙興夜寐洒埽廷内維<lb/>
民之章修爾車馬弓矢戎兵用戒戎作用逷蠻方　質<lb/>
爾人民謹爾侯度用戒不虞慎爾出話敬爾威儀無不<lb/>
柔嘉白圭之玷尚可磨也斯言之玷不可為也　無易<lb/>
<pb n="11a"/>
由言無曰苟矣莫捫朕舌言不可逝矣無言不讎無徳<lb/>
不報惠于朋友庻民小子子孫繩繩萬民靡不承　視<lb/>
爾友君子輯柔爾顔不遐有愆相在爾室尚不愧于屋<lb/>
漏無曰不顯莫予云覯神之格思不可度思矧可射思<lb/>
　辟爾為徳俾臧俾嘉淑慎爾止不愆于儀不僭不賊<lb/>
鮮不為則投我以桃報之以李彼童而角實虹小子<lb/>
荏染柔木言緡之絲溫溫恭人維徳之基其維哲人告<lb/>
之話言順徳之行其維愚人覆謂我僭民各有心　於<lb/>
<pb n="11b"/>
乎小子未知臧否匪手㩦之言示之事匪面命之言提<lb/>
其耳借曰未知亦既抱子民之靡盈誰夙知而莫成<lb/>
昊天孔昭我生靡樂視爾夢夢我心慘慘誨爾諄諄聽<lb/>
我藐藐匪用為教覆用為虐借曰未知亦聿既耄　於<lb/>
乎小子告爾舊止聽用我謀庶無大悔天方艱難曰喪<lb/>
厥國取譬不逺昊天不忒回遹其徳俾民大棘<lb/>
　靡哲不愚者盖生稟過人而所為迷謬用聰明為不<lb/>
　善者也庶人之愚乃稟賦之偏謂此為愚不足為怪<lb/>
<pb n="12a"/>
　若哲人之愚者質非不美而習為不善乃自反戾其<lb/>
　常性者曽庶人之不若矣程子曰所謂下愚者自暴<lb/>
　自棄者也又曰所謂下愚者徃徃才力有過人者商<lb/>
　辛是也究其歸則誠愚也此詩所謂哲人反戾之愚<lb/>
　正此意也武公以如圭如璧之資為載號載呶之行<lb/>
　以其資質而言豈非哲人與以其言行而觀則其愚<lb/>
　也亦甚矣至是而深有悟故雖㮣舉今人之言而實<lb/>
　為切已之病其悔悟深切如此然不明言只為泛論<lb/>
<pb n="12b"/>
　所以為詩之首章也大抵詩之首章泛論起辭而中<lb/>
　含本意亦首章之體也<lb/>
　次章承首章維徳之意言反戾其常者欲復其性則<lb/>
　用功當如是也故章首四句亦只泛説道徳下文方<lb/>
　言行道徳之工夫故傳以故必二字言之人道原於<lb/>
　天而徳得於已故行道而有得於心之謂徳非有二<lb/>
　致也以烈文之詩參之疑首四句有成説故引之以<lb/>
　起論歟謀猶道徳之施於人者威儀道徳之發於已<lb/>
<pb n="13a"/>
　者訏定以盡治人之政敬慎以盡治己之功覆接上<lb/>
　文故先政後徳又武公有國者也故其言如此訓順<lb/>
　道徳自然之效民則修為所致之騐及其成功而一<lb/>
　者也<lb/>
　三章方是入題其在于今武公反已而自述其過也<lb/>
　謂已所以迷亂顛覆者皆原于酒而湛酒也雖惟湛<lb/>
　樂之從而弗念厥紹然不求先王而能執明法乎盖<lb/>
　明法傳之先君本之先王即已所當紹者也弗念則<lb/>
<pb n="13b"/>
　弗求弗求則所執非明法而可弗念乎弗求故政迷<lb/>
　亂弗念故徳顛覆顛覆本於湛酒武公可謂知過之<lb/>
　原矣故言已之徳政與訏謨敬慎之相反者而曰興<lb/>
　興尚也謂今猶如此乎所以見其為悔也先政後徳<lb/>
　者順上文也又有國者也<lb/>
　肆故也今也繼事之辭也言今湛酒顛覆非天所尚<lb/>
　如彼泉流急宜治之毋使淪陷而相與以亡言知悔<lb/>
　則當速改也是以為政之道當由内而外由近而逺<lb/>
<pb n="14a"/>
　由小而大由處常而應變慮無不周備無不飭可也<lb/>
　皆為人戒己之辭此章專言政與訏謨相應<lb/>
　承上章言政既無不備又當定民守法以戒不虞不<lb/>
　可以政既備而怠慢也欲戒不虞尤當修徳盖謹言<lb/>
　慎儀皆修徳之事而出言尤所當謹故取喻于白圭<lb/>
　而深致其戒焉此於章内承上起下終前為政之説<lb/>
　發下修徳之端詩有此體也<lb/>
　六章專言慎言而并及其效<lb/>
<pb n="14b"/>
　七章專言修徳之功夫言敬其儀而修之於外者既<lb/>
　常戒懼自省惟恐有過矣尤必於不睹不聞之地而<lb/>
　致其戒謹恐懼則修徳工夫極致矣尚庶幾也無禁<lb/>
　止也皆為他人命已之辭觀傳三當字可見下章乃<lb/>
　言其效<lb/>
　上文修徳之工夫極矣此言為徳而使之盡善盡美<lb/>
　愼止而不愆于儀不差于理不害于義則民之法之<lb/>
　真如投桃報李之必然矣此極言修徳之效下文㣲<lb/>
<pb n="15a"/>
　發聽言之端以起下章此詩自其在于今至此文意<lb/>
　接續血脈貫通故有異章而辭相連同章而意中斷<lb/>
　相連以終前詞中斷以起後説其問意脈各相貫通<lb/>
　大篇長章之體自然有如此者故大雅諸詩不可以<lb/>
　常例論若泥章句而觀則但見其繁雜而不見其統<lb/>
　緒豈足以盡詩人之㫖哉<lb/>
　九章托興更端言溫恭者進徳之基址也既有其基<lb/>
　而不善於聽言則亦無以進其徳矣武公未醉而溫<lb/>
<pb n="15b"/>
　恭亦既有其基矣况悔過之始又用功之一初也然<lb/>
　年既耆艾其教我者誰與故為他人之辭以聽言從<lb/>
　違不同智愚相逺者告已使自審其所處盖雖泛言<lb/>
　而實自道武公欲卿以下交戒之意於此尤見<lb/>
　聽言之患有二焉有能聽而未知善否者有昏亂而<lb/>
　不聽人之言者十章與下章分言之言能聽而未知<lb/>
　臧否者亦有二焉有氣質愚下而不知者有志氣盈<lb/>
　滿自以為知而實不知者故歎息而告之謂爾未知<lb/>
<pb n="16a"/>
　臧否也人之教爾既詳切而爾又長大如此亦宜有<lb/>
　知矣儻能虚己以受雖多而不自滿則未知者可以<lb/>
　早知早知則豈有反晚成者乎若武公者既成矣而<lb/>
　患於盈<lb/>
　十一章言昏亂不聽人誨者既藐於人之誨而又以教<lb/>
　為虐則其夢夢尤甚矣故上引天下述已於乎告爾<lb/>
　所以戒之為尤切盖人固有能聽人之誨者然耄則<lb/>
　易昏武公今雖無此患然自發其耄者言既耄則當<lb/>
<pb n="16b"/>
　知而愈戒也曰盈曰耄皆所以自警也我生者命已<lb/>
　者自謂也<lb/>
　上章分言聽者末章極言不聽言之禍言聽我之謀<lb/>
　則猶可以無悔况天運方艱吾言易從而天道不差<lb/>
　若不聽吾言而回遹其徳則民大病而必亡矣不特<lb/>
　終前聽言且深自提省當從卿以下交戒也<lb/>
菀彼桑柔其下侯旬捋采其劉瘼此下民不殄心憂倉<lb/>
兄填兮倬彼昊天寧不我矜　四牡騤騤旟旐有翩亂<lb/>
<pb n="17a"/>
生不夷靡國不泯民靡有黎具禍以燼於乎有哀國歩<lb/>
斯頻　國步蔑資天不我將靡所止疑云徂何徃君子<lb/>
實維秉心無競誰生厲階至今為梗　憂心慇慇念我<lb/>
土宇我生不辰逢天僤怒自西徂東靡所定處多我覯<lb/>
<graphic n="KR2188" url="https://raw.githubusercontent.com/kanripo/KR-Gaiji/master/images/KR2188.png" mimeType="image/png"/>孔棘我圉　為謀為毖亂况斯削告爾憂恤誨爾序<lb/>
爵誰能執熱逝不以濯其何能淑載胥及溺　如彼遡<lb/>
風亦孔之僾民有肅心荓云不逮好是稼穡力民代食<lb/>
稼穡維寶代食維好　天降喪亂滅我立王降此蟊賊<lb/>
<pb n="17b"/>
稼穡卒痒哀恫中國具贅卒荒靡有旅力以念穹蒼<lb/>
維此惠君民人所瞻秉心宣猶考慎其相維彼不順自<lb/>
獨俾臧自有肺腸俾民卒狂　瞻彼中林甡甡其鹿朋<lb/>
友已譖不胥以榖人亦有言進退維谷　維此聖人瞻<lb/>
言百里維彼愚人覆狂以喜匪言不能胡斯畏忌　維<lb/>
此良人弗求弗迪維彼忍心是顧是復民之貪亂寧為<lb/>
荼毒　大風有隧有空大谷維此良人作為式榖維彼<lb/>
不順征以中垢　大風有隧貪人敗類聽言則對誦言<lb/>
<pb n="18a"/>
如醉匪用其良覆俾我悖　嗟爾朋友予豈不知而作<lb/>
如彼飛蟲時亦弋獲既之隂女反予來赫　民之罔極<lb/>
職凉善背為民不利如云不克民之回遹職競用力<lb/>
民之未戾職盗為冦凉曰不可覆背善詈雖曰匪予既<lb/>
作爾歌<lb/>
　周室甚盛而忽衰我不殄之憂非一日矣而倬然明<lb/>
　大之昊天何不我矜而使我憂之不絶耶不殄謂自<lb/>
　今以後填兮謂自始至今<lb/>
<pb n="18b"/>
　四牡則征行不止旟旐則飛揚不定言征役不息也<lb/>
　亂及諸侯諸侯皆將滅亡而無復有國禍及生民生<lb/>
　民皆將灰燼而無復有黎亂以政治言禍兼冦戎饑<lb/>
　饉言孔棘我圉知有冦戎稼穡卒痒知有饑饉國步<lb/>
　斯頻言國運自此頻促矣四牡旟旐傳以為民見而<lb/>
　苦之自此至第四章皆征役之怨辭愚謂以第四章<lb/>
　推之意作詩者自述其征役之苦下文其身歴月見<lb/>
　者故深歎而極哀之<lb/>
<pb n="19a"/>
　資者可嗟歎也所居所徃禍亂如一而皆無以自存<lb/>
　然君子維持天下秉心豈有所争不知誰為禍階而<lb/>
　至今為病誰必有所指猶此何人哉之意憂怨之深<lb/>
　也<lb/>
　念我土宇言其不在鄉居而念之也自西徂東而靡<lb/>
　定言其征行而不得息也孔棘我圉言其在邊而見<lb/>
　病尤多且甚急也此必在邊而適有冦戎之禍故其<lb/>
　言如此觀下文亂况斯削可見以此章推之則第二<lb/>
<pb n="19b"/>
　章三章所言皆作詩者自述可知矣<lb/>
　作詩者言王豈不為謀為毖然我親見天下之亂邊<lb/>
　圉之削矣今告王以憂恤誨王以序爵宜必見用如<lb/>
　濯熱而王不能用則將相與陷溺耳後二章言憂恤<lb/>
　後六章言序爵<lb/>
　此與下章言憂恤之事世亂則賢人隠今賢者以世<lb/>
　亂皆願為農而不願仕是王無賢也<lb/>
　此言中國之人既危且極無旅力以念天禍是王無<lb/>
<pb n="20a"/>
　民也無賢無民豈非所當憂恤者乎故此二章皆申<lb/>
　告以憂恤之事傳疑此詩作於共和之後盖以滅我<lb/>
　為已滅也愚謂立王指厲王共和不可言立王共和<lb/>
　之後為宣王無如此之亂盖滅謂將滅也傳於喪亂<lb/>
　蔑資言國將危亡則此滅為將滅亦未嘗不可盖詩<lb/>
　人憂之之辭也前國泯民燼亦然<lb/>
　自八章至我悖凡六章皆申言序爵之事此與下二<lb/>
　章言王不能擇相朋友又背義用事者又昧於理既<lb/>
<pb n="20b"/>
　使民眩惑而狂亂尤使已進退兩難而不敢諌王焉<lb/>
　用事之愚人即已之朋友也畏謂畏王之暴忌謂忌<lb/>
　朋友用事者之譖<lb/>
　十一章言用人顚倒使民貪亂荼毒不止扵狂而已<lb/>
　大風所行之隧必有所出之谷君子小人之道必有<lb/>
　善不善之迹良人之為用善而已不順者之所為有<lb/>
　隠暗而蔵扵中者有汙穢而見扵外者亦各有其實<lb/>
　焉<lb/>
<pb n="21a"/>
　凡前章二句興後章只舉一句則前二句興意皆在<lb/>
　其中詩多此體此言貪人有傷害善人之實迹意王<lb/>
　必聽我言故問焉則以實對然不能聽故誦言如醉<lb/>
　問焉則對匪言不能也誦言如醉有所畏忌也悖謂<lb/>
　憂之而失其常通前六章皆申言誨爾序爵之憂本<lb/>
　扵用貪故言序爵為詳<lb/>
　嗟爾朋友以下専言朋友即上章王所用之榮公歟<lb/>
　十五十六兩章承上言朋友不我聴而所為益甚民<lb/>
<pb n="21b"/>
　之罔極回遹未戾者即前所謂貪人也善背謂其行<lb/>
　善詈謂其言職涼善背含盗意為民不利職競用力<lb/>
　含冦意末章乃明言之<lb/>
　使氏回遹而未戾則職盜而為冦矣面涼善背而又<lb/>
　曰匪予非盜而何為冦易識職盜難窮今既得其實<lb/>
　情故作歌而極言之上章先言譖賢後言害民此章<lb/>
　先言害民後言害賢反覆其辭以深惡之<lb/>
</p>
<p>
</p>
  </div>
</body>
</text>
</TEI>
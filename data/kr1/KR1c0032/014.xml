<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩纘緒卷十四</head>
    <p>
<pb n="1a"/>
欽定四庫全書<lb/>
　詩纘緒卷十四　　　　　元　劉王汝　撰<lb/>
大雅二<lb/>
皇矣上帝臨下有赫監觀四方求民之莫維此二國其<lb/>
政不獲維彼四國爰究爰度上帝耆之憎其式廓乃眷<lb/>
西顧此維與宅　作之屏之其菑其翳修之平之其灌<lb/>
其栵啓之辟之其檉其椐攘之剔之其檿其柘帝遷明<lb/>
徳串夷載路天立厥配受命既固　帝省其山柞棫斯<lb/>
<pb n="1b"/>
拔松柏斯兌帝作邦作對自大伯王季維此王季因心<lb/>
則友則友其兄則篤其慶載錫之光受禄無喪奄有四<lb/>
方　維此王季帝度其心貊其徳音其徳克明克明克<lb/>
類克長克君王此大邦克順克比比于文王其徳靡悔<lb/>
既受帝祉施于孫子　帝謂文王無然畔援無然歆羡<lb/>
誕先登于岸密人不恭敢距大邦侵阮徂共王赫斯怒<lb/>
爰整其旅以按徂旅以篤于周祜以對于天下　依其在<lb/>
京侵自阮疆陟我高岡無矢我陵我陵我阿無飲我泉<lb/>
<pb n="2a"/>
我泉我池度其鮮原居岐之陽在渭之將萬邦之方下<lb/>
民之王　帝謂文王予懐明徳不大聲以色不長夏以<lb/>
革不識不知順帝之則帝謂文王詢爾仇方同爾兄弟<lb/>
以爾鉤援與爾臨衝以伐崇墉　臨衝閑閑崇墉言言<lb/>
執訊連連攸馘安安是類是禡是致是附四方以無侮<lb/>
臨衝茀茀崇墉仡仡是伐是肆是絶是忽四方以無拂<lb/>
　皇矣至式廓即大明明明赫赫之意而此則詳盡曲<lb/>
　折尤見天人之心焉葢大明言天監徳此言天觀民<lb/>
<pb n="2b"/>
　民之定即徳之騐言徳則所本者切言民則所關者<lb/>
　廣葢各一意也二國四國承求民而言天於夏商非<lb/>
　無意焉而二國無定民之政故不得不舍之言天不<lb/>
　輕廢也於四海則廣求而詳擇之苟得其人而耆致<lb/>
　之則増大其規模而後眷之言天不輕予也天之心<lb/>
　惟欲求民之定而大王有焉於是乃眷而顧之篇首<lb/>
　泛論起辭就入太王然一篇大意皆不出此此章祇<lb/>
　言大王居岐下章乃言遷岐<lb/>
<pb n="3a"/>
　大王之徳莫大於遷岐故凡詠大王惟以遷岐為言<lb/>
　大王之遷岐也天以其有明徳而遷之也凡不得已<lb/>
　而遷者莫難於固而大王内外之治如此是遷之者<lb/>
　所以固之也上文八句只言芟除草木而始遷漸盛<lb/>
　漸廣之意具見此善詠也而大王既受而能固者自<lb/>
　有其實矣必及立配者國之本在家又遷岐姜女實<lb/>
　來又詩人欲為後大伯王季張本大明思齊皆然𫝊<lb/>
　言成王業者通後章言也<lb/>
<pb n="3b"/>
　前章言帝遷者固之也此則天欲興之矣故曰帝作<lb/>
　邦作對因心則友謂王季之友其兄根于至性𤼵於<lb/>
　至誠自然而無勉强大伯之讓王季之受讓皆隠㣲<lb/>
　而無迹於此特以為王季之徳非周公孰能知之王<lb/>
　季之徳莫盛於此故首言之下文修徳篤慶後章六<lb/>
　徳書言其勤王家皆由此而推之也大伯未讓之時<lb/>
　王季之本心惟知友愛而已王季受讓之後惟知周<lb/>
　家之慶當厚之而已所謂篤慶非他有篤之之道惟<lb/>
<pb n="4a"/>
　因孝友之徳而益修之即所以篤其慶矣所謂錫之<lb/>
　光者亦非别有以為之光也能篤其慶即所以彰其<lb/>
　兄之讓矣篤慶錫光皆不在因心之外也<lb/>
　四章専詠王季之徳謂王季心能制義而事得其宜<lb/>
　徳能致譽而人無間言故治國而有此六者之徳皆<lb/>
　因心之所推修徳之所致也王此大邦追稱之也維<lb/>
　此王季一語兩章重見前由大王轉入王季此反由<lb/>
　王季轉入文王皆於章半承上起下與文王藎臣大<lb/>
<pb n="4b"/>
　明武王同一機軸也<lb/>
　此下二章承上章文徳靡悔之意止以文王二事言<lb/>
　之詠徳之法也章首以二帝謂對舉起辭真若上帝<lb/>
　親與文王言真若文王周旋唯諾面受帝語者以見<lb/>
　天與文王為一文王與帝無間與前帝遷帝省帝度<lb/>
　之意迥異葢前述賢君事功此詠聖人徳業也密人<lb/>
　不恭為可怒文王因其可怒而怒之文王之怒得性<lb/>
　情之正故首言文王無人欲獨能於天理先知先覺<lb/>
<pb n="5a"/>
　也王師所至皆以我言見仁者無敵罔有敵於我師<lb/>
　而我即天也<lb/>
　伐密言在京密小遣師取之而已伐崇言同爾兄弟<lb/>
　崇大蓋親往也其親往也雖以兵行而實以徳服故<lb/>
　始欲致其來附不至則退修徳而復伐之肆之待其<lb/>
　自降然後絶滅其國皆天理之當然順而行之不見<lb/>
　有為之迹者也文王以徳行師最難形容詩人首言<lb/>
　其外則不大聲色中則不識不知末述聖人致之附<lb/>
<pb n="5b"/>
　之乃其本心伐之絶之非有私意緩徐迅速各盡當<lb/>
　然皆得冺然無迹之意至言四方無侮無拂尤得天<lb/>
　下自然心服之意其形容徳不形功無迹之妙有不<lb/>
　容言者非聖知聖孰能作此哉　按周公追王三王<lb/>
　而此篇專敘三王之徳豈作此詩以述其所以追王<lb/>
　之本意歟故于三王皆本之于天于帝而于王季則<lb/>
　曰王此大邦其追述可見于王季言之者舉中以見<lb/>
　前後也又此詩終篇皆本首章帝臨求定增其式廓<lb/>
<pb n="6a"/>
　之意于天于帝于賢于聖循實致詠各盡形容又皆<lb/>
　于中章轉入又暗説大王顯稱王季文王又奄四方<lb/>
　施孫子既結復起又各章中或二句連或三句連或<lb/>
　一句韻或三句韻或連用韻參差不齊皆變文法自<lb/>
　然之體也惟大雅為然　首章言天亡殷興周中言<lb/>
　施于孫子孫子成王與焉疑亦周公戒成王之詩歟<lb/>
經始靈臺經之營之庶民攻之不日成之經始勿亟庶<lb/>
民子來　王在靈囿麀鹿攸伏麀鹿濯濯白鳥翯翯王<lb/>
<pb n="6b"/>
在靈沼於牣魚躍　虡業維樅賁鼓維鏞於論鼓鐘於<lb/>
樂辟廱　於論鼓鐘於樂辟廱鼉鼓逢逢矇瞍奏公<lb/>
　文王始作靈臺辟廱而有臺池鳥獸鐘鼓之樂周人<lb/>
　樂文王之有此樂也故詩人述民樂之意以見文王<lb/>
　得民之樂之者如此然詩中所言者皆文王之樂未<lb/>
　見民之樂所以知者以庶民子來一語知之也東萊<lb/>
　之說本於孟子孟子之言亦本於此語政詩之本㫖<lb/>
　也又詩首章既𤼵此意則後章皆含此意詩有比體<lb/>
<pb n="7a"/>
　與棫樸同首章重在庶民子來一語一篇意皆本此<lb/>
　王在囿中而物各適其性安其所有天地物各付物<lb/>
　之意則文王之樂何如以築臺而民猶樂之如此則<lb/>
　於此而樂文王之有其樂可知先言鼓鐘後言辟廱<lb/>
　者言文王奏樂行禮於辟廱也於樂非謂文王樂此<lb/>
　亦非謂民樂蓋言樂作而倫理之聲𤼵於鐘鼓和樂<lb/>
　之氣充乎辟廱也前言物自適于囿沼此言人同樂<lb/>
　於禮樂皆文王之樂也以文王之樂在彼民猶樂之<lb/>
<pb n="7b"/>
　况其樂之在此民其有不樂者乎葢知池臺之樂者<lb/>
　常人也知禮樂之樂者文王之民也故觀後三章之<lb/>
　言祗見文王之樂推首章之意則民之樂固在文王<lb/>
　所樂之中矣此詩人所以為善述也故觀此詩者有<lb/>
　三意一見文王之樂二見民樂文王之樂三見詩人<lb/>
　之善述民樂兼此三意而涵泳之則得之矣奏曰方<lb/>
　奏葢言樂方奏而人已和樂不待樂之終所以甚言<lb/>
　樂能感人心之和樂如此也凡詠樂先說陳器而後<lb/>
<pb n="8a"/>
　說奏樂如有瞽之先設後舉那之先置後奏皆然葢<lb/>
　序事之法自然如此不可以見聞分也謂虡業為見<lb/>
　則於論非聞乎謂逢逢為聞則奏公豈必非見必分<lb/>
　見聞則泥矣<lb/>
下武維周世有哲王三后在天王配于京　王配于京<lb/>
世徳作求永言配命成王之孚　成王之孚下土之式<lb/>
永言孝思孝思維則　媚兹一人應侯順徳永言孝思<lb/>
昭哉嗣服　昭兹來許繩其祖武於萬斯年受天之祜<lb/>
<pb n="8b"/>
　受天之祜四方來賀於萬斯年不遐有佐<lb/>
　詩美武王纘三王之緒故首稱文武次說三王下復<lb/>
　歸武王見詩為武王作也<lb/>
　王配于亰繼其位也世徳作求繼其徳也求徳為配亰<lb/>
　之本原配命為求徳之極至而成孚則求徳配命之明<lb/>
　效也求徳貴於興起不興起則不能有為配命貴於永<lb/>
　言不永言則不能終合暫合暫得皆為不永者言之<lb/>
　武王纘三后之緒約言之則維孝而已前二章其言<lb/>
<pb n="9a"/>
　畧盡故此二章惟以孝思一語重言對舉而深美之<lb/>
　中庸稱武王繼志述事惟以逹孝言之政此詩意傳<lb/>
　說亦祖于此下土之式謂為法維民之則謂可為法<lb/>
　上句實下句虛二意不同<lb/>
　媚應承維則之意而言順徳謂孝程子曰孝弟順徳<lb/>
　也維民之則覆說成王之孚昭哉嗣服覆說世徳作<lb/>
　求反覆詠歎之也昭哉昭兹皆歎聲<lb/>
　後二章言孝道之極致前言孚謂當時此二章謂來<lb/>
<pb n="9b"/>
　世傳言武王之道道謂孝道言武王之孝可傳於來<lb/>
　世來世而能繼祖武以行此孝道于萬年則此萬年<lb/>
　可以受福也於字承上斯字起下於字傳無音只當<lb/>
　如字也<lb/>
　來世受天之祜而四方皆來朝賀于萬年則此萬年<lb/>
　豈不有助於國家乎四方來賀即孝經所謂明王以<lb/>
　孝治天下得萬國之懽心者言孝道不特可傳子孫<lb/>
　于無窮亦可感人心于無窮也此孝道之極效為子<lb/>
<pb n="10a"/>
　孫者不可以不知其亦寓戒後人與　次章而下每<lb/>
　承上章末語而疊用之惟媚兹不然然中間對舉上<lb/>
　章永言孝思一語血脈上斷而中連又媚兹接意永<lb/>
　言疊文變文成體自然之妙也<lb/>
　皇矣述大王王季文王靈臺詠文王下武詠武王後<lb/>
　篇又兼詠文武血脈通貫葢謂此若間以康王以後<lb/>
　之詩則不相通貫矣然傳曰文意曰文體曰血脈亦<lb/>
　何嘗不以文論哉<lb/>
<pb n="10b"/>
文王有聲遹駿有聲遹求厥寧遹觀厥成文王烝哉<lb/>
文王受命有此武功既伐于崇作邑于豐文王烝哉<lb/>
築城伊淢作豐伊匹匪棘其欲遹追來孝王后烝哉<lb/>
王公伊濯維豐之垣四方攸同王后維翰王后烝哉<lb/>
豐水東注維禹之績四方攸同皇王維辟皇王烝哉<lb/>
鎬京辟廱自西自東自南自北無思不服皇王烝哉<lb/>
考卜維王宅是鎬京維龜正之武王成之武王烝哉<lb/>
豐水有芑武王豈不仕詒厥孫謀以燕翼子武王烝哉<lb/>
<pb n="11a"/>
　有聲二字形容文王未可泛觀有聲即令聞聞只聞<lb/>
　於人聲則有振𤼵感動逺揚深入之意堯之光舜之<lb/>
　華文王之聲皆聖徳之事虞芮之質成江漢之純被<lb/>
　皆聲自然之致也孟子仁言不如仁聲之入人深也<lb/>
　正是此意詩人猶以此意之不足猶恐已意之不白<lb/>
　故復申言重詠以為甚大乎其有聲也然則此所謂<lb/>
　聲豈可以尋常之聲例觀哉曰寧曰成即有聲之實<lb/>
　也愚謂求觀當屬詩人成功見後章<lb/>
<pb n="11b"/>
　次章述得豐之由言文王受天命而有此伐崇之功<lb/>
　也<lb/>
　三章述作豐之志乃文王欲追先王之志而致其奉<lb/>
　先之孝也匪棘即靈臺勿亟之意文王之本意也出<lb/>
　有武功入有孝道致孝仁也致武義也文王之全徳<lb/>
　也伐崇之功甚大而作豐之制不大文王之小心也<lb/>
　四章述文王都豐之事葢至此而寧成之功濯濯乎<lb/>
　著明矣<lb/>
<pb n="12a"/>
　五章詠豐水而推禹績者本往聖之功而大豐水之<lb/>
　地文王言維翰武王言維辟見文王未王武王始王<lb/>
　也極言豐水之盛所以著遷鎬之由也四方同而地<lb/>
　不能容所以遷也<lb/>
　鎬京為四方之極辟廱為風化之原武王遷都立學<lb/>
　而天下化鎬京莫大之美也<lb/>
　考卜本其初而言定遷之事詒謀要其終而言傳後<lb/>
　之計葢遷非特為四方攸同之故實欲為萬世無疆<lb/>
<pb n="12b"/>
　之休也詠鎬而猶及豐故興之説為長又言芑以小<lb/>
　興大意尤深逺翼子者敬事之子也以是稱武王葢<lb/>
　周公之詞也亦足為周公作之證文王追王故先言<lb/>
　王后武王實王故言皇王追王故先言文王後言王<lb/>
　后實王故先言皇王後言武王言各有當而先後相<lb/>
　變相間亦作文之體也哉者歎辭八言申重以深歎<lb/>
　之也其單句無韻葢合八章重韻為韻與麟之趾同<lb/>
　皇矣言孫子下武言來世文王有聲言翼子疑亦周<lb/>
<pb n="13a"/>
　公戒成王之詩歟<lb/>
厥初生民時維姜嫄生民如何克禋克祀以弗無子履<lb/>
帝武敏歆攸介攸止載震載夙載生載育時維后稷<lb/>
誕彌厥月先生如達不坼不副無菑無害以赫厥靈上<lb/>
帝不寧不康禋祀居然生子　誕寘之隘巷牛羊腓字<lb/>
之誕寘之平林㑹伐平林誕寘之寒冰鳥覆翼之烏乃<lb/>
去矣后稷<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>矣實覃實訏厥聲載路　誕實匍匐克岐<lb/>
克嶷以就口食蓺之荏菽荏菽斾斾禾役穟穟麻麥幪<lb/>
<pb n="13b"/>
幪𤓰瓞唪唪　誕后稷之穡有相之道茀厥豐草種之<lb/>
黄茂實方實苞實種實褎實𤼵實秀實堅實好實穎實<lb/>
栗即有邰家室　誕降嘉種維秬維秠維穈維芑恒之<lb/>
秬秠是穫是畝恒之穈芑是任是負以歸肇祀　誕我<lb/>
祀如何或舂或揄或簸或蹂釋之叟叟烝之浮浮載謀<lb/>
載惟取蕭祭脂取羝以軷載燔載烈以興嗣歲　卬盛<lb/>
于豆于豆于登其香始升上帝居歆胡臭亶時后稷肇<lb/>
祀庶無罪悔以迄于今<hi>按此篇永樂大典缺卷</hi>
<pb n="14a"/>
敦彼行葦牛羊勿踐履方苞方體維葉泥泥戚戚兄弟<lb/>
莫逺具爾或肆之筵或授之几　肆筵設席授几有緝<lb/>
御或獻或酢洗爵奠斝醓醢以薦或燔或炙嘉殽脾臄<lb/>
或歌或咢　敦弓既堅四鍭既鈞舎矢既均序賔以賢<lb/>
敦弓既句既挾四鍭四鍭如樹序賓以不侮　曾孫維<lb/>
主酒醴維醹酌以大斗以祈黄耉黄耉台背以引以翼<lb/>
夀考惟祺以介景福<lb/>
　此詩首章言兄弟末言黄耉故知為兄弟耆老既言<lb/>
<pb n="14b"/>
　曽孫又後篇言公尸故知為祭畢而燕勿莫禁止辭<lb/>
　最詩人用意處葢兼人與已平日與今日而言兄弟<lb/>
　本至戚既戒其逺又欲其邇邇則或筵或几而得以<lb/>
　敘親戚之情於既燕而又述其戒焉所以為慇懃篤<lb/>
　厚也燕飲之詩多先敘其情盖情既相洽而禮得以<lb/>
　行故其言之序如此伐木蓼蕭裳裳者華皆然<lb/>
　次章承上章筵几而言設席緝御見其情意之益勤<lb/>
　獻酢見其禮樂之咸備六或字與上章二或字同舉<lb/>
<pb n="15a"/>
　一以見其餘又語不齊對文法也<lb/>
　三章既均止言射中如樹則既中而又貫革燕射非<lb/>
　主皮而此言之者見其射藝之精也中而貫革易以<lb/>
　病人故尤以不侮為徳焉按祭畢而燕無射儀禮將<lb/>
　射則先行燕禮非祭畢之燕也此祭畢而燕乃言及<lb/>
　射其禮未考又耆老不以筋力為禮而貫革非耆老<lb/>
　所能傳所以疑者其以此歟豈詩人於此追述其祭<lb/>
　前射中之事歟又豈儀禮之燕為諸侯禮天子禮逸<lb/>
<pb n="15b"/>
　今不可得而知歟<lb/>
　以引以翼祈耆老之皆夀也或引導於前或輔翼於<lb/>
　左右無非夀者葢耆老非一人欲夀者之相與以夀<lb/>
　則無一人不夀矣而其所以致夀之道皆在其中此<lb/>
　祈禱之至也既祈其夀又願其福葢有夀而無福無<lb/>
　益也<lb/>
既醉以酒既飽以徳君子萬年介爾景福　既醉以酒<lb/>
爾殽既將君子萬年介爾昭明　昭明有融髙朗令終<lb/>
<pb n="16a"/>
令終有俶公尸嘉告　其告維何籩豆静嘉朋友攸攝<lb/>
攝以威儀　威儀孔時君子有孝子孝子不匱永錫爾<lb/>
類　其類維何室家之壼君子萬年永錫祚𦙍　其𦙍<lb/>
維何天被爾禄君子萬年景命有僕　其僕維何釐爾<lb/>
女士釐爾女士從以孫子<lb/>
　行葦備言燕禮之盛而此專以酒言燕以飲為主故<lb/>
　止言酒而筵几禮樂皆在其中徳言恩意即情意之<lb/>
　相感者非徒事飲食所能致者故特以此言之<lb/>
<pb n="16b"/>
　燕有殽烝政燕禮所用者故與酒並言昭明兼内外<lb/>
　徳業言身心家國天下皆在其中即明昭有周之意<lb/>
　言其徳業昭著光明盛大也<lb/>
　融猶今言融化融液皆盛極之所致故以為明之盛<lb/>
　髙朗則復歸君之身心言其身處崇髙而心極昭徹<lb/>
　高謂崇高富貴首出庶物以位言朗謂聰明睿智足<lb/>
　以有臨以徳言令終即洪範考終命五福之一古人<lb/>
　以此為福故臣以此祝其君後人則以此為諱矣父<lb/>
<pb n="17a"/>
　兄答君而述公尸語即楚茨末章述嘏辭而以為慶<lb/>
　辭也<lb/>
　祭祀莫重於禮儀言籩豆則禮備可知言朋友威儀<lb/>
　則君敬可知<lb/>
　言君子有孝子則君之禮儀誠敬可知<lb/>
　室家之壼言家齊也深邃嚴肅非齊乎祚𦙍承上章<lb/>
　君子有孝子而言既錫福禄又錫以子孫人君之福<lb/>
　莫大於此故下二章惟此意而已<lb/>
<pb n="17b"/>
　接上章𦙍字言然下復言福者葢必君先有福而後<lb/>
　有賢子孫故此將言𦙍而復言福以終上章祚字之<lb/>
　意<lb/>
　釐爾女士謂天與爾女子之有士行者為孝子之配<lb/>
　又生賢子孫則君之福無窮矣故言此以終上章𦙍<lb/>
　字之意<lb/>
鳧鷖在涇公尸來燕來寧爾酒既清爾殽既馨公尸燕<lb/>
飲福禄來成　鳧鷖在沙公尸來燕來宜爾酒既多爾<lb/>
<pb n="18a"/>
殽既嘉公尸燕飲福禄來為　鳧鷖在渚公尸來燕來<lb/>
處爾酒既湑爾殽伊脯公尸燕飲福禄來下　鳧鷖在<lb/>
潨公尸來燕來宗既燕于宗福禄攸降公尸燕飲福禄<lb/>
來崇　鳧鷖在亹公尸來止熏熏㫖酒欣欣燔炙芬芬<lb/>
公尸燕飲無有後艱<hi>按此篇永樂大典缺卷</hi>
假樂君子顯顯令徳宜民宜人受禄于天保右命之自<lb/>
天申之　干禄百福子孫千億穆穆皇皇宜君宜王不<lb/>
愆不忘率由舊章　威儀抑抑徳音秩秩無怨無惡率<lb/>
<pb n="18b"/>
由羣匹受福無疆四方之綱　之綱之紀燕及朋友百<lb/>
辟卿士媚于天子不解于位民之攸塈<lb/>
　假樂君子言美哉樂哉之君子也嘉言其徳之美樂<lb/>
　言其心之樂也即下文所謂令徳也令徳顯而又顯<lb/>
　故能宜民人宜民人故能受禄于天而天眷顧之不<lb/>
　厭保佑命申皆出自天而言自天於中間文法也<lb/>
　上章言令徳受禄故此言干禄豈弟之意又公尸言<lb/>
　干禄含祭祀意言君以祭得福有若干然亦子貢答<lb/>
<pb n="19a"/>
　陳亢意也干禄而得百福故子孫既多而且賢千億<lb/>
　多也自穆穆至羣匹賢也既有穆穆皇皇之徳又必<lb/>
　率由乎舊章正孟子徒善不足以為政之意然太過<lb/>
　則愆違不及則遺忘無過不及適合乎中斯得率由<lb/>
　舊章之道矣<lb/>
　既有穆穆皇皇之徳故此惟以抑抑秩秩徳之見乎<lb/>
　外者言之舉外以見内也既有威儀聲譽又必率由<lb/>
　羣賢即舜兢業無曠庶官之意然私怨因人而生私<lb/>
<pb n="19b"/>
　惡由已而出無私怨惡一出於公斯得率由羣匹之<lb/>
　道矣不愆不忘特為遵祖而言無怨無惡特為任賢<lb/>
　而發八句辭意正相對章斷而意連故傳以為皆稱<lb/>
　願其子孫之辭受福無疆總遵祖任賢而言四方之<lb/>
　綱則福及乎民矣<lb/>
　末章語疊之綱意承羣匹言君能綱紀斯民而民頼<lb/>
　以安故臣以其君能勤身安民為已愛上之道所謂<lb/>
　以安社稷為悦者也臣欲其君如此則民安而君臣<lb/>
<pb n="20a"/>
　皆得常安矣三章之文意血脈接續通貫只是一段<lb/>
　意思皆稱願其子孫之辭於是祝君得福之意至矣<lb/>
　傳以不解屬君欲君不解屬臣吕氏以上四句為君<lb/>
　臣交泰以不解為君臣處泰二說不同然傳以後二<lb/>
　章稱願君之子孫則責難於君與子孫之為君者其<lb/>
　意為切其說為備故傳先已說後吕說亦隠然於中<lb/>
　可得而兼也　既醉以臣答君故致其頌禱假樂之<lb/>
　公尸尊也故於頌禱之中寓規戒之意不愆不忘無<lb/>
<pb n="20b"/>
　怨無惡不解于位皆規戒之辭且不特寓戒時王并<lb/>
　寓戒其子孫用意尤篤厚而深逺與既醉不同而各<lb/>
　得其體矣東萊燕字當從傳釋為安義亦可也<lb/>
篤公劉匪居匪康迺埸迺疆迺積迺倉迺裹餱糧于槖<lb/>
于囊思輯用光弓矢斯張干戈戚揚爰方啟行　篤公<lb/>
劉于胥斯原既庶既繁既順迺宣而無永歎陟則在巘<lb/>
復降在原何以舟之維玉及瑶鞞琫容刀　篤公劉逝<lb/>
彼百泉瞻彼溥原迺陟南岡乃覯于京京師之野于時<lb/>
<pb n="21a"/>
處處于時廬旅于時言言于時語語　篤公劉于京斯<lb/>
依蹌蹌濟濟俾筵俾几既登乃依乃造其曹執豕于牢<lb/>
酌之用匏食之飲之君之宗之　篤公劉既溥既長既<lb/>
景迺岡相其隂陽觀其流泉其軍三單度其隰原徹田<lb/>
為糧度其夕陽豳居允荒　篤公劉于豳斯館渉渭為<lb/>
亂取厲取鍛止基迺理爰衆爰有夾其皇澗遡其過澗<lb/>
止旅乃宻芮鞫之即<hi>按此篇永樂大典缺卷</hi>
泂酌彼行潦挹彼注兹可以餴饎豈弟君子民之父母<lb/>
<pb n="21b"/>
　泂酌彼行潦挹彼注兹可以濯罍豈弟君子民之攸<lb/>
歸　泂酌彼行潦挹彼注兹可以濯溉豈弟君子民之<lb/>
攸塈<lb/>
　詩有以三句興一句者此以三句興二句以小喻大以<lb/>
　彼明此以賤形貴則人易知而必信也子夏之言全<lb/>
　釋此詩豈弟父母之意故居先大學止釋父母而無<lb/>
　豈弟意故居後子夏言父母屬民大學言父母屬君<lb/>
　然君能使民有父母之尊親則亦民之父母矣為民<lb/>
<pb n="22a"/>
　父母足該民有父母意即元后作民父母之意也此<lb/>
　言有豈弟之徳者必民之父母欲君盡子民之道也<lb/>
　詩人以此一言為簡要故始則托興三句以起其辭<lb/>
　後仍前興而以攸歸攸塈明其效葢欲王深信此言<lb/>
　而益勉之也後章反覆一再皆以明此一言所謂一<lb/>
　言居要一篇警䇿者又大雅之體也民之父母與南<lb/>
　山有臺同特此託興𤼵揚舉效贊詠意尤𤼵越而顯<lb/>
　煥使人有所感悟葢此言豈弟彼言樂只彼美其已<lb/>
<pb n="22b"/>
　然之徳是賛美之辭此詩有戒勉意非頌禱也故不<lb/>
　言樂只<lb/>
有卷者阿飄風自南豈弟君子來游來歌以矢其音<lb/>
伴奐爾游矣優游爾休矣豈弟君子俾爾彌爾性似先<lb/>
公酋矣　爾土宇昄章亦孔之厚矣豈弟君子俾爾彌<lb/>
爾性百神爾主矣　爾受命長矣茀禄爾康矣豈弟君<lb/>
子俾爾彌爾性純嘏爾常矣　有馮有翼有孝有徳以<lb/>
引以翼豈弟君子四方為則　顒顒卬卬如圭如璋令<lb/>
<pb n="23a"/>
聞令望豈弟君子四方為綱　鳯凰于飛翽翽其羽亦<lb/>
集爰止藹藹王多吉士維君子使媚于天子　鳯凰于<lb/>
飛翽翽其羽亦傅于天藹藹王多吉人維君子命媚于<lb/>
庶人　鳯凰鳴矣于彼高岡梧桐生矣于彼朝陽菶菶<lb/>
萋萋雝雝喈喈　君子之車既庶且多君子之馬既閑<lb/>
且馳矢詩不多維以遂歌<lb/>
　此詩首述地形次述天氣然後述人事見詩本意其<lb/>
　言來游歌以陳歌音不惟成王之情性氣象可想而<lb/>
<pb n="23b"/>
　作歌之意度亦可見矣首章乃此詩所由作故總敘<lb/>
　發端而應在末章見詩之有起結如此矣<lb/>
　次章承接首章游字而語有次第游休指成王此身<lb/>
　而言身閒暇而下大土宇上受天命皆成王所已有<lb/>
　者故只以伴奐優游昄章孔厚長康等字形容其盛<lb/>
　彌終也又滿也故有夀意身雖閒暇而似先公之始<lb/>
　終為難葢先公自后稷以來庶無罪悔文武聖人俱<lb/>
　有夀考似之實難既有土宇而幽能主神則明而人<lb/>
<pb n="24a"/>
　物可知茀禄安康而有常則不止安康而已皆成王<lb/>
　所難致者故又以俾爾而極言其盛所以發此者欲<lb/>
　成王之心開濶廣大知人君福禄之盛如此歆歆然<lb/>
　先有感動慕向之意然後下文之言易入而心樂從<lb/>
　此召公所以善於開𨗳君心歟<lb/>
　馮翼與孝徳互文指賢者引翼言用賢者此言得賢<lb/>
　以輔徳則四方以為法則<lb/>
　體貌尊嚴則有令望徳行純潔則有令聞此言得賢<lb/>
<pb n="24b"/>
　之助而已徳可成則四方以之為綱非止取則而已<lb/>
　綱有維持固結之意<lb/>
　賢人瑞世之鳯凰也當是之時鳯烏適至成王所親<lb/>
　見藹藹多士又成王所素有以所親見之鳯凰喻所<lb/>
　素有之吉士託興至為親切且其言鳯凰之集止於<lb/>
　下而賢人上媚天子鳯凰上傅於天而賢人下媚庶<lb/>
　人止下前後抑揚交互以見賢人無不可用其託興<lb/>
　尤有微意葢士患不多多患不吉吉患不用用患不<lb/>
<pb n="25a"/>
　盡今士多矣吉矣惟所用而無不可用矣然則王其<lb/>
　可不命之使之以盡其用乎維命維使則立賢無方<lb/>
　矣四章託興婉切辭意藴藉飛動真足使人歆慕而<lb/>
　感發<lb/>
　前章託興鳯凰而用賢之意已盡故上章惟以鳯凰<lb/>
　為比而臣遇君之意自見合末章為興而君禮賢之<lb/>
　意自明詩固有此體又况是時王在卷阿召公從之<lb/>
　鳯凰梧桐皆在眉睫髙岡朝陽近在指顧曰車曰馬<lb/>
<pb n="25b"/>
　亦在左右則託興於菶萋雝喈之梧鳯而措意於庶<lb/>
　多閑馳之車馬固可以心領神㑹超然而得之矣故<lb/>
　言不盡意意不盡言詘然而止即述矢詩賡歌之意<lb/>
　以結之矢詩不多自謙之辭又以見所陳如前非有<lb/>
　他說欲成王之思之也遂歌與首章來歌相應見此<lb/>
　詩為賡歌而作其有起有結尤為明白謂詩無法豈<lb/>
　其然乎<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　熈寧己酉冬傳監察王聖羙本翰<lb/>
　林祗候劉允恭等篆子容題<hi>時領少府并詳定天下印文允恭等案吏也</hi>
　司農南齊再看舊闕二十五三十<lb/>
　共二卷俟別求𥙷冩<lb/>
嘉祐中予編定集賢書籍暇日因往<lb/>
見樞相宋鄭公謂予曰知君校中袐<lb/>
<pb n="1b"/>
書皆以文字訂正此正校讎之事也<lb/>
又曰文字之學今世罕傳說文之外<lb/>
復得何書予以徐公繫傳爲對公曰<lb/>
某少時觀此未以爲竒其後兄弟留<lb/>
心字學當世所有之書訪求殆遍其<lb/>
閒論議曾不得徐公之彷彿其所<lb/>
據以今所得校之十不及其五六誠<lb/>
<pb n="2a"/>
該洽無比也又問予曰小徐學問文<lb/>
章才敏皆優於其兄而後人稱羙<lb/>
出其兄下何耶予曰信如公言所以<lb/>
然者楚金仕江左少年早卒鼎臣歸<lb/>
朝公卿皆與之逰士夫大從其學者<lb/>
亦衆冝乎名髙一時也公再三見賞<lb/>
相謂曰君之評論精詣如此當書錄<lb/>
<pb n="2b"/>
<pb n="2b"/>
<pb n="2b"/>
　　余暇日整比三舘亂書得南唐徐楚金說文<lb/>
　　繫傳愛其博洽有根據而一半断爛不可讀<lb/>
　　㑹江西漕劉文潜以書来言李仁甫託訪此<lb/>
　　書乃從葉石林氏昔得之方傳録未竟而余<lb/>
　　有𥙷外之命遂令小子㮣扵舟中補足此夲<lb/>
　　得扵蘇魏公家而訛舛尚多當是未經校理<lb/>
　　也乾道癸巳十月廿四日尤袤題<lb/>
<pb n="3a"/>
<pb n="4a"/>
　南唐徐鍇說文繫傳近所傳本有三一乾隆壬寅汪啟淑刻本<lb/>
　一馬氏龍威祕書巾箱刻本一道光已亥祁嶲藻刻本汪馬本<lb/>
　行世已久人雖知其謬誤恨無善本代之乾嘉諸儒亦頗援引<lb/>
　以校徐鉉本迨祁本岀人人知汪馬之非而益信祁本之足貴<lb/>
　矣祁本岀自影宋抄本歷經黃蕘圃顧千里鑒藏其善處已詳<lb/>
　祁序及後附校勘記中然其本出自何人傳之誰氏顧氏思適<lb/>
　齋文集黃氏士禮居藏書題跋記曾未一言及之祁序所稱汪<lb/>
　士鐘藏宋槧殘本則出自明趙宧光舊藏亦經黃氏藏過其書<lb/>
　每半葉七行行大字十四字小字雙行二十二字祗存通釋第<lb/>
　三十至末凡十一卷語詳莫友芝知見傳本書目今汪祁二本<lb/>
　行字與此同相校則互有迻易汪本譌奪亦同馬本祁刻校勘<lb/>
　記時舉正之就三本互勘祁本之善自無可議惟不見宋刻或<lb/>
　影宋原抄本終無以釋人疑問也曩閱錢曾讀書敏求記載有<lb/>
<pb n="4b"/>
　此書四十卷云流傳絕少世罕有覯之者當李巽巖時蒐訪歲<lb/>
　久僅得七八闕卷誤字又無是正何况後之學人年代浸遠何<lb/>
　從覩其全本此等書應有神物呵護留心籍氏者莫謂述古書<lb/>
　庫中無驚人祕笈也曾之推重是書余固未敢深信述古藏書<lb/>
　散後此書歸上海郁泰峰宜稼堂郁書於同治初元半歸揭陽<lb/>
　丁禹生中丞持靜齋丁書於癸丑年散落滬巿間余在繆藝風<lb/>
　先生坐中有書估持書來見之余岀卽尾追估人已渺如黃鶴<lb/>
　顧揣其書必不岀滬上也時屬張菊生同年訪之乃知果在南<lb/>
　潯張石銘孝廉家今已借得影印先以示余因取汪祁二本勘<lb/>
　之知其同岀一原行字皆有迻改汪本迻改尤多木部心部闕<lb/>
　至數十字橤部脫去部首字㡀黹㐆㱃㳄兄嵬象等部通部俱<lb/>
　脫馬本亦然至祁刻校勘記所舉原抄及汪馬各本誤處此本<lb/>
　並同其汪刻異者諦審行字均刻後改之如一部上篆下任器<lb/>
<pb n="5a"/>
　此本任作仕汪本作禮器是也顧細按汪刻禮字微偏其爲刻<lb/>
　後校改痕迹可驗也示部䄟篆下讀若舂麥爲毳之毳此本與<lb/>
　祁本同汪本兩毳字均作䄟而䄟字略小其必刻後據鉉本校<lb/>
　改而原見之本必作毳字亦痕迹可驗也玉部瑮篆下相帶縈<lb/>
　帶汪本無此四字此本祁本有之則汪本之譌奪也玭篆下玭<lb/>
　珠之有聲者祁本無者字校勘記云當依汪本作玭珠之有聲<lb/>
　者此本正有者字則又知此本勝於祁所據之抄本也略舉前<lb/>
　一二篇以見大凡餘非別作校記不能詳也又二十五卷據祁<lb/>
　刻云舊闕此卷宋鈔本以大徐所校定本補之故祁本此卷前<lb/>
　結銜題名祇徐鉉一行此本與汪馬兩刻仍題徐鍇傳釋朱翺<lb/>
　反切兩行則所據之原本又似與祁刻所據者微有不同但鉉<lb/>
　本用孫愐切音鍇本用朱翺反切此本雖題朱翺反切書中仍<lb/>
　用孫愐切音則此本又不如祁刻所見原本之審愼矣此本篆<lb/>
<pb n="5b"/>
　字出自抄胥不無描寫之失然近世鉉鍇二書亦已家絃戶誦<lb/>
　昔邢子才有云誤書思之亦是一適此在深通小學之儒必不<lb/>
　以此爲病若論此抄本之古則在顧黃以前亦較顧黃本爲有<lb/>
　來歷余誠不意二百數十年所傳驚人祕笈至今化身千億流<lb/>
　布人間論菊生同年表章之功他日當於說文統系圖中增一<lb/>
　坐位矣辛酉八月中秋葉德輝跋<lb/>
</p>
<p>
</p>
  </div>
</body>
</text>
</TEI>
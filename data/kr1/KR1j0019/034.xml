<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
說文解字通論中第三十四<lb/>
　　　　繫傳三十四<lb/>
　　文林郎守祕書省校書郎臣徐鍇撰<lb/>
<hi>在昔太始萬物資起飛揚積墆各受其紀或熾或氷各以類凝一不自固故二生焉二者一之任也土者二之幹也故於文一偶爲土/土受化以生天柔而地剛剛柔相和其精爲金故金柔則可揉也剛則可折也剛柔和則能斷故金可斷斷者成也故金在西方西方成熟之方物熟而見割必辛故西爲辛成則反質質則不飾故其色白故於文土左右注上廉起銳以成爲金/金星爲奎婁婁爲溝溝成則精精爲水故金生水承金之<pb n="1b"/>斷故水善利萬物禀義故不争幾於道不顯其利故水在北方北方晦方也萬物之積積必有生水究竟也故於文衆屈爲水至柔能攻堅堅陽在内柔隂衛其外故莫之能勝故水一其内也/一中也水非土不處水土之气相謀而生木故木含津承水之究竟故丕冒海隅蒼生物之𥘉生常以柔弱故曰荏苒柔木禀水紆直故木曲直惟仁者能曲直而不失於道仁者兼愛故木枝榦扶踈仁者不忘本故木根荄逺故於文上有枝榦下有根荄爲木仁者和而善成和極則熱火能孰物故/木生火火曰炎上故於文上岀爲火/名山含魄五行具山所以鎮地出雲雨以宣地气故曰山宣也故於文形隆而髙䟽宣爲山/山之拗窊爲谷故曰竅於山川谷亦以引水故於文/上水半見爲谷/人因五方之風山川之气以生故曰性者生也旣生</hi>
<pb n="2a"/>
<pb n="3a"/>
<pb n="4a"/>
<hi>象人屈服之狀也故漢陳平謝曰主臣恐懼屈服之意也故於文君則正身以出令君旣正矣臣擎跽曲拳以事之而巳無勞復諍也/民者氓也萌而無識也詩曰氓之蚩蚩抱布貿絲民者象其蒙然衣服憧憧而行之皃也天下有道庶民不議故民字無口也/古文民上爲髻形下其足行中象蒙然衣𬒳之狀衣食而巳今文民象之也/或曰人何以省民何以煩荅曰人者其緫名也有精有麤舉其精也民其別也王者之牧民必使衣食足而倉廪實民在下嫌其不足故民字象其衣服充𥙿形體豐實之形也於文君字正而民字偏也易之訟曰君子以作事謀始訟者争也亂也止争在於作契作契在於謀始契之不明亂之所生也故有德司契而不責於人猶有患焉是以古之王者先民之心弦木爲弧剡木爲矢弧矢之利以威天下解民之暌故曰先張之弧後<pb n="4b"/>脫之弧不至於用也易曰聦明神物而不殺也夫及其後也刑期於無刑辟以止辟兵者刑也刑者侀也一成而不變刑者形也一受而不易故於文刀井爲井者法也易曰攺邑不攺井王者攺政不攺刑刑罰世輕世重而務所以生之一也或曰井者井田也古者百畒爲夫九夫爲井百畒爲公田民田不熟則罰吏公田不治則罰民刀所以守也/君子曰鞭扑不可廢於家刑罰不可廢於國家人有嚴君焉父母之謂也故於文又舉丨爲父又者手也丨杖也舉而威之也/母生之於文女垂乳爲母母生之父教之母主愛而父尚嚴故曰父義而母慈義者事之冝也父雖愛之猶當以義斷恩也故曰君子之逺其子也/妻者齊也治内職也故於文女又屮爲妻又持事也屮所持也妻者判合也夫者天也故於字夫正而妻徧也/禮曰姻不失其親故古文</hi>
<pb n="5a"/>
<pb n="6a"/>
<hi>故曰女子衣則綢繆閉固是也不從力者力在内不宣歸於男也/兄者況也能以言況其弟也事有隠避不可正言則譬况之而巳矣故於文口几爲兄几者人在下者也以口教其下也下弟也/弟者弟也相次弟也古謂韋束之相次壓爲弟言如積疊柔韋順後前不相戾也故於文弟從韋/又弟者易也順兄之教則易也夫者扶也旣壯曰夫於文大貫一爲夫大人象也一其笄簮也男子二十而冠婦人十五而笄箸一爲笄者通言婦人也男子冠而成人女子笄而成人國君十五而冠則娶也故傳曰國君十五而生子冠而生子禮也故曰夫曰丈夫仕曰大夫也故曰夫人曰君夫人相扶以成家也/又口壻壻者胥也胥有才智之稱也知爲人父之道也故於文士胥爲胥詩曰女也不爽士貳其行士也罔極二三其德士者夫也故夫之從一亦<pb n="6b"/>其義也/或從女胥爲壻胥者長也周官徒十人胥一人徒中有才智者爲之長曰胥古諸侯一娶九女壻者女之長也/太玄曰女不女其心予覆夫諝諝羙也男曰兒女曰嬰嬰者纓也又癭也皆擁於勁前之名也故於文女賏爲嬰嬰賏聲又胡人連貝以飾頸曰賏女子之飾也/兒者倪也女曰嬰其聲細嚶嚶然兒猶其聲倪倪然差壯犬也倪者耑倪也人之始也如木之有耑倪也又兒者提也兒則提攜之女則擁抱之從母言之也於文几臼爲兒/與古文齒相類/囟未合之象也貴曰子或上從巛巛髮也上有髮下猶襁抱之兒者踈鄙故囟未合而足展也貴而言之故曰世子公子胃子賤而言之故曰羽林孤兒徤兒乞兒也咳者小兒之笑也咳咳然笑聲也三月而咳故於文口亥爲咳亥咳聲或從子亦同也<pb n="7a"/>孫者遜也彌遜順也逮事於父見其子道遜順當續而行之故於文子系爲孫系継也詩曰無念爾祖聿脩厥德嫡者滴也若櫩霤之滴耑諦也取貴於庶也至於女故從女傳曰荀偃立後曰鄭甥可子以母貴也庶衆也嫡子一人餘爲庶也屋下衆爲庶史曰太任十子周以宗強叔向曰吾母多而庶鮮言當衆也故於文广爲庶炗光也/其光景衆也書曰庶殷丕作又曰庶民子來經始靈䑓比屋爲庶广屋覆之也庶者恕也嫡者當恕之也/妾隷之子曰孽孽之言蘖也有辠之女没廢役之而已得見於君有所生若木旣伐而生枿猶㒹木之有由蘖也母以子貴也故從子故於文子孽爲孼辥者辠也/少而無/父曰孤於又子瓜爲孤爪聲也書曰予娶于塗山辛壬癸甲啓<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                        <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>而/泣予不子惟荒度土功子不見父則泣<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                        <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>也/善事<pb n="7b"/>父母曰孝故於文子承老爲孝孝子能錫其類故過槁木必趍之見老者必敬承之也省之者省老之匕也匕者變也气壯則變白衰髮盛則變白衰又將化孝子之心不忍言其匕故省之也/經曰父母之年不可不知一則以喜一則以懼父在恒言不稱老也善兄弟爲友又同志爲友友右也相佐佑也故於文又乂爲友兩手相順也兄弟之齒鴈行也兩手相承爲收異志相成也兩手相順爲友兄弟一體也朋友雖切磋其志歸於順也易曰天地睽而其道同也/親九族曰睦書曰敦睦九族睦从目順之也九族之内心不一者猶當目順之也孟子曰象恒以殺舜爲事舜恒欲見之故源源而來封之於鼻不及以政猶欲見之此敦睦之意也書曰虞賔在位群后徳讓帝朱亦徳讓也彼丹朱者淫放之人也罔水行舟晝夜頟頟𬒳堯之教不及<pb n="8a"/>於亂漸止其放心但無聖人之才百姓弗與能降心以爲虞賔以濟其世而能徳讓是亦和矣故曰堯能敦睦九族也故於文目坴爲睦坴睦聲也/古文冏/爲睦冏古/文目也/坴省也/親於外姻曰姻爾雅曰壻之父曰姻傳曰外姻至又曰夫猶無族姻乎姻者女之所因也女因媒而親父母因女而親也詩曰惟酒食是議無父母貽罹故於文女因爲姻/古文女<graphic n="KR1570" url="https://raw.githubusercontent.com/kanripo/KR-Gaiji/master/images/KR1570.png" mimeType="image/png"/>爲婣<graphic n="KR1570" url="https://raw.githubusercontent.com/kanripo/KR-Gaiji/master/images/KR1570.png" mimeType="image/png"/>婣聲也又<graphic n="KR1570" url="https://raw.githubusercontent.com/kanripo/KR-Gaiji/master/images/KR1570.png" mimeType="image/png"/>回水也女子有歸宗之義不忘本也詩曰泉原在左淇水在右女子有行逺兄弟父母曷澣曷否歸寕父母/信於朋友曰任任者可保任也君子旣壯名譽不聞友之罪也君亦當任用之故於文人壬爲任物之犬牙相制爲壬也/振貧老曰恤恤者憂也收也心戍然而慘惻之也心哀痛而收之若已身之有患焉故於文心血爲恤血恤聲也血亦心之至也<pb n="8b"/>通而先識曰聖無所不通也於文耳呈爲聖呈聖聲也又聖則萬物皆呈其情也從耳者非任耳也言心通萬物之情若耳之通聲也天子黈纊充耳何任之有或曰聖人多能歟曰聖人通天地之情逹人物之性一以貫之何多能之有百工之事也皆聖之作也又何不多能之有聖人之多能治其法也小人之多能爲其巧也傳曰如有博施於民而能濟衆者必也聖乎堯舜其猶病諸所謂施者非取而施之也聖人在位脩元精之本練隂陽之和均天地之利出細大之用行役不淹笄冠不過内無怨而外無曠壽天得中故父無泣子之痛兄無哭弟之哀夫山之藷也手種手形足植足形太平之丗土地調矣寒燠和矣風氣徐矣日月明矣人力閑矣民心適矣民手勸矣又合和氣以成其糓糓則堅好而和沈君子食之以平其心故壽考而無疾侵也堯之骨節入耳年齒長而聦明衰不及節民洚<pb n="9a"/>水警予倦勤而弗能治也舜乃舉禹於辠人之家禹親自操橐耜而九雜天下之山川大川三百支川三千甽澮無數稷降播種民於是乎粒食禽獸多則害人民踐禾稼智吞愚強捕小皆不得自全於是乎栞山槎木驅其猛獸取其衆者以佐民食民於是乎鮮食至今賴之此之謂博施易曰雲行雨施品物流形言施普則萬物支派以成其形也及至紂釀民之膏澤以爲藏有年數矣然武王散鹿臺之錢人不得數文傾鉅橋之粟人不得數升而民恱之曰聚者猶散之况復取乎此所謂大賚而天下服也夫水之爲沴也人皆走丘陵赴樹木孰若乎無水殛其父而任其子孰若乎不殛故曰堯舜其猶病諸也今天子睿明而不自有通徹而不自任罷聲色而樂典蓻斥苑囿而任民事苟利於民也不拘於細大以爲不一勞者不乆逸不暫費者不永寧上下光明宗枝膠固有唐虞湯武之徳而無共</hi>
<pb n="9b"/>
<pb n="9b"/>
<hi>故五月夏至一隂生隂陽争七月二隂生隂氣勝八月隂氣雖壯猶有陽氣存焉微陽助隂以成熟萬物隂陽亦適和猶君任臣以刑罰行義以斷以化成天下地曰剛克之義/臣道之盛也至九月三隂生無復陽氣未十一月而隂氣盈溢隂極而陽生故十一月冬至一陽生周而復始違則爲沴故傳曰隂不孤立陽不獨存故曰禾二月生八月熟得時之中和中和而生中和而成夫和氣動於中而形於言鳯凰鳴矣于彼髙岡梧桐生矣于彼朝陽菶菶噰噰喈喈草木暢茂而鳥鳴和也記曰鸞鳥自歌鳯鳥自舞言有所感動和气浹其心自然而舞也禹拜昌言臯陶賡歌九功之德皆可歌也人心和矣故移之於金石八音克諧無相奪倫金石和矣故曰笙鏞以間鳥獸蹌蹌鳥獸和矣故曰蕭韶九成鳯皇來儀政之和必以人聲爲效聲之和必以金石爲效金石之和必以鳥獸爲效鳥獸之和必以<pb n="10a"/>鳯皇爲效鳯者羽族之長而天地之靈也無所誘慕非和不至故不和其本而欲金石之和伶倫不能爲也故傳曰得時之禾機䟽而穗大其粟圜而糕薄其米多而沃食之者強太平之丗人含和气以食和榖故於文口禾爲和和者不可名也謂之剛則柔矣謂之柔則剛矣言宫則含啇矣言啇則存宫矣察而聽之莫此之調矣爲辛則鹹矣疑鹹則甘矣舉而食之莫此之冝矣故曰和易曰黄者中之色也淮南子曰色有五章以黄爲主夫黄有近於白舉火而視黄似白也可以青可以朱可以玄故曰黄裳元吉堯之盛也不知天下之治歟不治歟百姓之願戴巳歟不願戴巳歟問於在朝在朝不知問於在野在野不知乃微服而之康衢聞逰童子之歌於疆畔者曰立我烝民莫匪爾極不識不知順帝之則問誰爲此歌者曰聞於長老問諸長老曰古詩也此和之極也和之始也損益之切劘之剛</hi>
<pb n="10b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
說文解字錯綜卷第三十八<lb/>
　　　繫傳三十八<lb/>
　　文林郎守祕書省校書郎臣徐鍇撰<lb/>
昔聖人之作書也觀象於天而生文<lb/>
觀變於隂陽而爲字幽賛於神明而<lb/>
河出圖洛出書極數於萬物而秬粟<lb/>
降測實於幽冥而鬼哭察於無聲著<lb/>
<pb n="1b"/>
於無形曲而因之隨而模之一而縄<lb/>
之所以窮髙逺而徹幽隱者也止戈<lb/>
而爲武交脩而爲文武者救患於未<lb/>
萌文者陶鈞於旣成其治之大乎君<lb/>
子曰作書者其知後丗之患乎其聖<lb/>
人之留神乎君子人者若能脩之善<lb/>
人勉焉淫人聳焉故畫一以極其本<lb/>
<pb n="2a"/>
加二以致其變屈曲究竟以盡其意<lb/>
孳而胤之以窮其機故萬物舛形剛<lb/>
柔分情隆弛其德更貿其迹一著於<lb/>
筆如置金石刻於彛器罔敢或二故<lb/>
定天下之紏紛成萬物之精華者莫<lb/>
大於書非天下之至精其孰能作之<lb/>
逝者没也來者進也没則瀎減進則<lb/>
<pb n="2b"/>
過溢往者著之來者平之追往而迎<lb/>
來立中而定之以爲萬丗法非天下<lb/>
之至正其孰能作之民心不齊丗變<lb/>
風移夸而自巧以誣國寳器不中法<lb/>
謂之悖道故立匚<hi>音方</hi>以爲器正矩以<lb/>
爲工人君若能察之大化得焉萬民<lb/>
一焉非天下之大智其孰能作之是<lb/>
<pb n="3a"/>
以君子所樂而玩者文之質也所取而<lb/>
馮者字之意也以行事者取其義以作<lb/>
器者尚其規故曰皿蟲爲蠱反正爲乏<lb/>
非天下之至神其孰能作之其稱名也<lb/>
小其取義也大其著於人也深精則簡<lb/>
麤則繁故人獸異也精者象而麤者譬<lb/>
故日月丘陵殊也古者聖人之心在於<lb/>
<pb n="3b"/>
書乎故著而行之是以古之王者立中<lb/>
而天下治正家而天下定南靣而治垂<lb/>
衣裳而已矣蓋著於王<hi>王字也</hi>天無私覆地<lb/>
無私載日月無私照人君法之故背私<lb/>
而爲公蓋著於公<hi>背也私也</hi>王者之道廣覆<lb/>
兼愛無適也無莫也蓋著於衣<hi>衣下覆二人之象</hi>
爲上者正身以出令蓋著於君<hi>古文君爲今文尹<pb n="4a"/>口尹正也</hi>爲下者鞠躬以事其上蓋著於臣<hi>曲身之狀</hi>君子居於正故能乆蓋著之立天不能<lb/>
獨運地以佐之君不能獨治臣以佐之<lb/>
交修可否以成其德故令出而不擁蓋<lb/>
著於行<hi>兩彳相佐佑</hi>殺者所以立法也故務於去<lb/>
惡去惡而善行矣蓋著於刑<hi>刑從井井法也</hi>古<lb/>
者制器有象成象有矩蓋著於工古者<lb/>
<pb n="4b"/>
敬鬼神而逺之人不易物惟德繄物故<lb/>
神不享其珎而享其德無法則煩煩則<lb/>
黷黷則無福蓋著於巫<hi>從工工法也</hi>古者制<lb/>
民畢力於田蓋著於男其有德則爲<lb/>
官長正車服衣冠而臨之蓋著於夫<lb/>
古之制以其所有易其所無交易而退<lb/>
各得其所區而别之交而不争蓋著於<lb/>
<pb n="5a"/>
市<hi>市從丩几乙及也丩其中分界也</hi>唯口出好興戎<lb/>
尚口乃窮是以古之君子信心而後<lb/>
行故令行而不逆隱括而後語故語<lb/>
出而逺應喋喋之辭君子愼之蓋著<lb/>
於言<hi>言從口䇂䇂愆字</hi>天得一以成地得一<lb/>
以寧故天地之動貞夫一者也古之<lb/>
君子得一善則拳拳服膺而不捨書<lb/>
<pb n="5b"/>
曰安汝止得一而止之大中之道也<lb/>
蓋著於正正者直也古之君子一其心<lb/>
而事君夫子曰一以貫之三代之所<lb/>
以直道而行也蓋著於德<hi>與悳字同</hi>古之<lb/>
君子則天以臨民剛以經之柔以緯<lb/>
之陽以繩之隂以繟之寛以濟之猛<lb/>
以紏之故文武之道一弛而一張文<lb/>
<pb n="6a"/>
陽而武隂蓋著之明<hi>明從日從月隂陽之象也</hi>
說文解字錯綜卷第三十八<lb/>
<pb n="6b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>深衣考</head>
    <p>
<pb n="1a"/>欽定四庫全書　　　　　　經部四<lb/>
　深衣考　　　　　　　　　禮類三<hi>禮記之屬</hi>
　　提要<lb/>
　　　　<hi>臣</hi>等謹按深衣考一卷<lb/>
　　　國朝黄宗羲撰宗羲有易學象數論已著録是<lb/>
　　　　書前列已說後附深衣經文併列朱子呉澄<lb/>
　　　　朱右黄潤玉王廷相五家圖說而各闢其謬<lb/>
　　　　其說大抵排斥前人務生新義如謂衣二幅<pb n="1b"/>　　　　各二尺二寸屈之為前後四幅自掖而下殺<lb/>
　　　　之各留一尺二寸加衽二幅内衽連於前右<lb/>
　　　　之衣外衽連於前左之衣亦各一尺二寸其<lb/>
　　　　要縫與裳同七尺二寸盖衣毎一幅屬裳狹<lb/>
　　　　頭二幅也今以其說推之前後四幅下屬裳<lb/>
　　　　八幅外右衽及内左衽亦各下屬裳二幅則<lb/>
　　　　裳之屬乎外右衽者勢必掩前右裳裳之屬<lb/>
　　　　乎内左衽者勢必受掩於前左裳故其圖止<pb n="2a"/>　　　　畫裳四幅盖其後四幅統於前圖其内掩之<lb/>
　　　　四幅則不能畫也考深衣之裳十二幅前後<lb/>
　　　　各六自漢唐諸儒沿為定說宗羲忽改創<lb/>
　　　　四幅之圗殊為臆撰其釋衽當旁也謂衽衣<lb/>
　　　　襟也以其在左右故曰當旁考鄭註衽裳幅<lb/>
　　　　所交裂也郭璞方言註及玉篇註俱云衽裳<lb/>
　　　　際也云裳際則為裳旁明矣故釋名曰衽襜<lb/>
　　　　也在旁襜襜然也盖裳十二幅前名襟後右<pb n="2b"/>　　　　裾惟在衽不明經文在旁二字之義遂别以<lb/>
　　　　衣左右衽當之是不特不知衽之為裳旁而<lb/>
　　　　并不以衽為裳幅二字全迕益踵孔疏而加<lb/>
　　　　誤矣其釋續衽也謂裳與衣相屬衣通袂長<lb/>
　　　　八尺裳下齊一丈四尺衣裳相屬處乃七尺<lb/>
　　　　二寸則上下俱濶而中狹象小要之形故名<lb/>
　　　　續衽其說尤為穿鑿其釋𬒮圓以應規也謂<lb/>
　　　　衣長二尺二寸𬒮屬之亦如其長掖下裁入<pb n="3a"/>　　　　一尺留其一尺二寸可以運肘以漸還之至<lb/>
　　　　於袂末仍得二尺二寸玉藻言袪尺二寸乃<lb/>
　　　　袂口之不縫者非謂袂止一尺二寸今考說<lb/>
　　　　文袪袂也禮玉藻鄭註謂袪袂口也葢𬒮末<lb/>
　　　　統名曰袪今謂袂口半不縫者乃名袪則袂<lb/>
　　　　口之半縫者豈遂不得名袪乎且袂口半縫<lb/>
　　　　之制經無明文又不知宗羲何所據也宗羲<lb/>
　　　　經學淹貫著述多有可傳而此書則變亂舊<pb n="3b"/>　　　　詁多所乖謬以其名頗重恐或貽悞後來故<lb/>
　　　　摘其誤而存録之庶讀者知所决擇焉乾隆<lb/>
　　　　四十三年六月恭校上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>陸費墀<lb/>
</p>

  </div>
            <div>
<head>深衣考</head> <lb/>
    <p>
<pb n="1a"/>欽定四庫全書<lb/>
　深衣考<lb/>
　　　　　　　　　　　　餘姚黄宗羲撰<lb/>
以白細布為之度用指尺<lb/>
　以各人中指中節為寸羲嘗以錢尺較今車工所之<lb/>
　尺去二寸則合錢尺<lb/>
衣二幅屈其中為四幅<lb/>
　布幅闊二尺二寸用二幅長各四尺四寸中屈之亦<pb n="1b"/>　長二尺二寸此自領至要之數大畧居身三分之一<lb/>
　當掖下裁入一尺留一尺二寸以為袼其向外則屬<lb/>
　之于袂其向内則漸殺之至于要中幅闊尺二寸矣<lb/>
衽二幅<lb/>
　其幅上狹下闊闊處亦尺二寸長與衣等内衽連于<lb/>
　前右之衣外衽連于前左之衣<lb/>
裳六幅<lb/>
　用布六幅其長居身三分之二交解之一頭闊六寸<pb n="2a"/>　一頭闊尺二寸六幅破為十二狹頭在上闊頭在下<lb/>
　要中七尺二寸下齊一丈四尺四寸蓋要中太廣則<lb/>
　不能適體下齊太狹則不能舉步而布限于六幅兩<lb/>
　者難乎兼濟古之人通其變所以有交解之術也世<lb/>
　儒不察以為顛倒破碎思以易之于是黄潤玉氏有<lb/>
　無裳之制則四旁盡露不得不贅以裾衽王廷相氏<lb/>
　増裳為七幅以求合乎下則要中曠蕩又假于辟積<lb/>
　何如交解之為得乎<pb n="2b"/>續衽<lb/>
　續衽者衣與裳相連屬之也鄭氏曰凡衽者或殺而<lb/>
　下或殺而下是以小要取名焉鄭氏亦既明乎衽之<lb/>
　説矣而乃連合裳之前後以為續衽何也蓋衣裳相<lb/>
　合則上下大而中小斯成為衽不合故不可以為衽<lb/>
　也衣六葉毎葉廣二寸裳十二葉毎葉廣六寸故裳<lb/>
　二葉屬衣一葉裳二葉乃一幅也衣六幅裳六幅經<lb/>
　大所謂制十有二幅者是也或曰續衽者以内外衽<pb n="3a"/>　續之于衣也後世失深衣之制至為無衽之衣則此<lb/>
　續衽正足為有衽之證羲曰不然深衣之所以得名<lb/>
　由其衣與裳續也經言其制度不應于得名之由終<lb/>
　篇不及舉末而遺本有以知其不然矣若夫有衽之<lb/>
　證則裳之不可為十二幅也袷之所以能方衽之當<lb/>
　旁也<lb/>
鉤邊<lb/>
　鉤邊謂縫合其前後也蓋衣裳殊者衣則從袼下連<pb n="3b"/>　其前後幅而不盡者數寸以為袴裳則前三幅後四<lb/>
　幅各自為之深衣乃自袼下以至裳之下畔盡縫合<lb/>
　之左右皆然鄭氏謂不殊裳前後是鉤邊也而以之<lb/>
　解續衽誤矣蓋續衽其横而鉤邊其直也合之制衣<lb/>
　者其禮衣四旁以裾衽贅之而不縫合其去裾衽而<lb/>
　縫合者反謂之褻衣去古逺矣<lb/>
袪二幅<lb/>
　用布二幅各中屈之如衣不長屬于衣之左右從袼<pb n="4a"/>　下漸圓以至袂末而後縫合之留其不縫著一尺二<lb/>
　寸以為袪其袂末仍長二尺二寸也<lb/>
袷二寸<lb/>
　衣之兩肩各剪開寸許另用布一條闊二寸加于其<lb/>
　上一端盡内衽之上一端盡外衽之上兩衽交揜則<lb/>
　其袷自方<lb/>
縁寸半<lb/>
　用黒繒三寸領也袖口也兩衽之邊也下齊也内外<pb n="4b"/>　夾縫之則縁寸半<lb/>
帶四寸<lb/>
　用白繒四寸夾縫之其長圍要而結于前再屈為兩<lb/>
　耳垂其餘為紳下及于齊以黒繒一寸縁其紳之兩<lb/>
　旁及下亦夾縫之謂之辟<hi>壁</hi>又以色絲繩貫其耳而<lb/>
　約之其實帶闊二寸辟半寸<lb/>
緇冠<lb/>
　糊紙或烏紗加漆為之裁長條圍以為武其髙寸許<pb n="5a"/>　又裁一長條辟積左縫以為五梁廣四寸長八寸跨<lb/>
　頂前後著于武外反屈其兩端各半寸向内武之兩<lb/>
　旁半寸之上竅以受笄笄用象<lb/>
幅巾<lb/>
　用黒繒六尺中屈之分為左右刺左五寸右五寸作<lb/>
　巾額當中作㡇㡇者從裏提其兩畔之繒相凑而縫<lb/>
　之其中空乃以左葉交于右右葉交于左線綴之其<lb/>
　頂突起乃屈其頂之繒藏于裏使巾頂正圓而後縫<pb n="5b"/>　之兩旁三寸許各綴一帶廣一寸長二尺以巾額當<lb/>
　前裹而繫其帶于後垂之<lb/>
黑履<lb/>
　用皂布作履以絲絛二條為雙鼻綴于履頭謂之絇<lb/>
　履面亦綴以條謂之繶履口周圍縁以絹謂之純履<lb/>
　後繫帶前穿于絇謂之綦四者皆用白色<pb n="6a"/>
                </p>
<p>
<pb n="7a"/>經<lb/>
深衣曰古者深衣蓋有制度以應規矩繩權衡<lb/>
　古之禮服上衣下裳不相連此衣裳相連被體深邃<lb/>
　故謂之深衣五者之應則下文<lb/>
短毋見膚長毋被土<lb/>
　此言裳之下際隨人之身而定其長短太短則露見<lb/>
　其體膚太長則覆被于地上皆不可也<lb/>
續衽鉤邊<pb n="7b"/>　衽者小要之名凡布幅廣二尺二寸衣之上際連袂<lb/>
　四幅為八尺八寸除去其縫之所費各二寸存八尺<lb/>
　在其下際周圍七尺二寸重之為三尺六寸此衣之<lb/>
　殺而下也裳之下際周圍一丈四尺四寸重之為七<lb/>
　尺二寸其上際亦得三尺六寸此裳之殺而上也兩<lb/>
　者相屬連之則小要之形成矣故曰續衽衣分四袴<lb/>
　裳有前後今于其邊皆鉤連為一故曰鉤邊<lb/>
要縫<hi>去</hi>半下<pb n="8a"/>　玉藻曰深衣三袪<hi>區</hi>袪尺二寸圍之為二尺四寸三<lb/>
　之七尺二寸此要縫之數也裳六幅毎幅交解為二<lb/>
　以二尺二寸之布四寸為縫其一尺八寸三分之狹<lb/>
　頭一分六寸廣頭二分一尺二寸狹頭在上為七尺<lb/>
　二寸廣頭在下為一丈四尺四寸故要縫半于下也<lb/>
　衣二幅屈之為四幅自掖而下殺之毎幅留一尺二<lb/>
　寸加衽二幅亦各一尺二寸其要縫之數與裳同七<lb/>
　尺二寸蓋衣每一幅屬裳狹頭者二也<pb n="8b"/>袼<hi>各</hi>之髙下可以運肘<lb/>
　袼當掖之縫也從此而圓之為袂從此而削之為要<lb/>
　故須量度肘之出入以為髙下<lb/>
袂之長短反詘<hi>屈</hi>之及肘<lb/>
　臂骨上下各尺二寸又身脊至肩尺一寸共三尺五<lb/>
　寸衣袂相屬二幅為四尺四寸故詘之可及肘此言<lb/>
　其大槩也<lb/>
帶下毋厭<hi>壓</hi>髀上毋厭脅當無骨者<pb n="9a"/>　此言衣帶髙下之度無骨謂腹間也以上皆言深衣<lb/>
　之尺度<lb/>
制十有二幅以應十有二月<lb/>
　衣二幅袂二幅内外衽各一幅共六幅在上猶月之<lb/>
　陽也裳六幅在下猶月之隂也<lb/>
袂圓以應規<lb/>
　衣長二尺二寸袂屬之亦如其長既從掖下裁之至<lb/>
　要使其廣止一尺二寸又從掖下裁入一尺留其一<pb n="9b"/>　尺二寸可以運肘而後以漸還之至于袂末仍得二<lb/>
　尺二寸玉藻言袪尺二寸乃袂口之不縫者非謂袂<lb/>
　末止尺二寸也如是則左右袂相合斯成規矣<lb/>
曲袷<hi>劫</hi>如矩以應方<lb/>
　衣之兩肩上各剪開寸許以袷二寸加之其兩端斜<lb/>
　絡于左右衽之幅右衽之末交于左脅左衽之末交<lb/>
　于右脅兩領交㑹自如矩之方謂之曲袷<lb/>
負繩及踝以應直<pb n="10a"/>　衣之背縫與裳之後縫上下相當如繩之直非謂真<lb/>
　負繩也<lb/>
下齊<hi>咨</hi>如權衡以應平<lb/>
　下齊裳末緝處其齊一如衡之平也以上皆言深衣<lb/>
　之法象<lb/>
故規者行舉手以為容負繩抱方者以直其政<hi>正</hi>方其<lb/>
義也故易曰坤六二之動直以方也下齊如權衡者以<lb/>
安志而平心也五法已施故聖人服之故規矩取其無<pb n="10b"/>私繩取其直權衡取其平故先王貴之<lb/>
　舉手為容者應接之恭外無圭角也負直于後者宅<lb/>
　心之正而無斜倚也抱方于前者制事之義外無虧缺<lb/>
　也安志平心者存主之定内無低昂也聖人服之又<lb/>
　言先王貴之者謂貴此規矩繩權衡五者非深衣也<lb/>
故可以為文可以為武可以擯相可以治軍旅完且弗<lb/>
費善衣之次也<lb/>
　端冕可以為文而不可以武介胄可以為武而不可<pb n="11a"/>　以文兼之者唯深衣善衣朝祭之服也自士以上深<lb/>
　衣為之次庶人吉服深衣而巳以上言深衣之所以<lb/>
　為善也<lb/>
具父母大父母衣純以繢具父母衣純以青如孤子衣<lb/>
純以素<lb/>
　純縁也喜戚皆衷于服<lb/>
純袂縁純邊廣各寸半<hi>縁悦絹反</hi>
　縁緆<hi>錫</hi>也裳下曰緆袂口也裳下也邊側也三者之<pb n="11b"/>　飾各廣寸半純雖以為飾然古人之意于沿邊之處<lb/>
　防其易損故重之純以為固<lb/>
玉藻曰深衣三袪<hi>區</hi>縫齊倍要<hi>平</hi>
　袪袖口也三袪者言腰中之數三倍于袖口也袪尺<lb/>
　二寸圍之為二尺四寸三其袪為七尺二寸齊又倍<lb/>
　之則丈四尺四寸也<lb/>
衽當旁<lb/>
　衽襟也此之為衽單指左右襟而言在左右故曰當<pb n="12a"/>　旁與續衽之衽異<lb/>
袂可以回肘<lb/>
　此指掖下肘長尺二寸衣長二尺二寸從掖下裁入<lb/>
　一尺留尺二寸以便肘之出入<lb/>
長中繼揜尺<hi>繼為絀之誤</hi>
　古者布幅二尺二寸除二寸為殺縫止剰二尺故身<lb/>
　材背縫左右各二尺外接袂幅二尺二寸通計四尺<lb/>
　二寸所以袂之長中絀掩臂之尺若長衣中衣之制<pb n="12b"/>　豈宜渾入深衣故知鄭説非也<lb/>
袷二寸袪尺二寸縁廣寸半<lb/>
　袷領也以交而合故名袷二寸言其廣袪尺二寸言<lb/>
　其不縫者統縫不縫則袂末二尺二寸也縁即純也<pb n="13a"/>諸家<lb/>
朱子曰裁用細白布度用指尺　中指中節為寸　衣<lb/>
二幅不裁其長過脇下屬于裳用布二幅中屈而下<lb/>
垂之如今之直領衫但不裁破掖下毎幅之下屬裳三<lb/>
幅<lb/>
裳交解十二幅上屬于衣其長及踝　用布六幅每幅<lb/>
裁為二幅一頭廣一頭狹狹頭當廣頭之半以狹頭向<lb/>
上而聯其縫以屬于衣毎三幅屬衣一幅<pb n="13b"/>圓袂　用布二幅各中屈之如衣之長而漸圓殺之以<lb/>
至袂口則其經一尺二寸<lb/>
方領　兩經相掩衽在掖下則兩領之㑹自方<lb/>
曲裾　用布一幅如裳之長交解裁之疊兩廣頭並令<lb/>
向上布邊不動但稍裁其内旁大半之下令漸如魚腹<lb/>
末如鳥喙内向而緝之相沓綴于裳上之右旁以掩裳<lb/>
際右幅在下左幅在上布邊在外裁處在内<lb/>
衣裳皆縁　縁用黑繒表裏各二寸裳下及邊表裏各<pb n="14a"/>一寸半皆就布縁袂口表裏亦各寸半布外接出<lb/>
大帶　帶用白繒廣四寸夾縫之其長圍要再繚之為<lb/>
兩耳垂其餘為紳下與裳齊以黒繒縁其紳之兩旁及<lb/>
下表裏各半寸復以五綵絛廣二分約其相結處長與<lb/>
紳齊<lb/>
　羲按朱子制度有因孔氏而失之者有不因孔氏而<lb/>
　失之者曲裾之説因孔氏錯解鉤邊朱子後亦知其<lb/>
　難用矣衣二幅不裁破掖下因孔氏袂二尺二寸肘<pb n="14b"/>　尺二寸是容運肘之言不知經文袼之髙下可以運<lb/>
　肘蓋以人肘有長短故商度其髙下而後裁之若不<lb/>
　裁破而定于二尺二寸則又何煩著之于經也袂本<lb/>
　之廣如衣之長而漸圓殺之以至袂口亦因孔氏前<lb/>
　言袼下二尺二寸既不容殺則所殺者在袂末也不<lb/>
　知袂末尖削則兩手相合不成乎圓此皆因孔氏而<lb/>
　失之者孔氏云深衣外衿之邊有縁則衣之有衽明<lb/>
　矣今前後四幅而無衽倣直領衫為之則兩襟安得<pb n="15a"/>　相掩兩領亦不相㑹其説亦自矛盾矣孔氏言深衣<lb/>
　裳一旁則連之相著一旁則有曲裾掩之與相連無<lb/>
　異今裳三幅屬衣一幅衣既對襟則兩裳之際所謂<lb/>
　曲裾者亦將掩之于前而不及乎旁矣此又不因孔<lb/>
　氏而失之者然方領之條又云衽在掖下則兩領之<lb/>
　㑹自方若將有事乎衽者而集中所載之圖其領又<lb/>
　直垂則此其未定之制與<pb n="16a"/>孔氏曰鄭以漢時領皆向下交垂故云古者方領似<lb/>
　今擁咽故云若今小兒衣領但方折之也今按朱子<lb/>
　所圖正孔氏所謂漢時領也非方領可知然孔氏云<lb/>
　擁咽者長不過數寸至咽下而止即今之俗云牌領<lb/>
　也其謂方折之者從脰眼異其方圓耳亦非正式<pb n="17a"/>　按曲裾于孔氏雖無明制然謂所以掩裳者則兩裳<lb/>
　交㑹之所必每旁一幅而後可以相鉤相掩今乃兩<lb/>
　幅相沓綴于一旁則不足以為鉤矣鄭氏鉤讀如鳥<lb/>
　喙必鉤之鉤以字義而言謂其交結也乃令末如鳥<lb/>
　喙以當之豈非視指為月乎<lb/>
吳草廬曰深衣之衣用布二幅袂用布四幅布幅廣二<lb/>
尺二寸凡縫合處毎幅削其兩邊各一寸止留二尺衣<lb/>
袂之左右各布三幅自背縫至袂口廣六尺<pb n="17b"/>　臂骨上下各尺二寸身脊至肩又尺一寸總之不過<lb/>
　三尺五寸衣一幅袂一幅廣四尺四寸每副削邊雖<lb/>
　云各一寸其實不過總一寸兩幅去二寸四尺二寸<lb/>
　在于手長七寸而手有長短隨人加減不礙反屈及<lb/>
　肘之文也若増袂一幅則三幅廣六尺六寸除削幅<lb/>
　三寸餘六尺三寸較之于手實長二尺八寸而反屈<lb/>
　之過肩矣無乃鮑老郎當乎<lb/>
朱白雲<hi>右</hi>曰以白纎布為之<pb n="18a"/>度用指尺<lb/>
衣二幅屈其中為四幅　前後長居身三之一强自領<lb/>
至要王氏謂衣二尺二寸則恐傷太長當掖下則裁至<lb/>
袼外屬于袂<lb/>
衽二幅　衽説文曰衣衿注交衽為衿爾雅衣衽為襟<lb/>
通作衿正義云深衣外衿之邊有縁則深衣有衽明矣<lb/>
宜用布一幅交解裁之上尖下闊内連衣為六幅下屬<lb/>
于裳<pb n="18b"/>裳十二幅　用布六幅斜裁上廣六寸下廣尺有二寸<lb/>
上屬于衣<lb/>
袪與袼平　袼衣袂當掖之縫也袪袂口也<lb/>
袂中及齊<hi>咨</hi>與身參而圓之　齊謂袂下當縫處<lb/>
要七尺二寸<lb/>
袷二寸交而方<lb/>
鉤邊續衽　邊謂邊縫也衽邊斜幅既無旁屬别裁直<lb/>
布而鉤之續之衽下若今之貼邊經曰續衽鉤邊正以<pb n="19a"/>鉤邊續于衽也後人不察至有無衽之衣或有衽亦如<lb/>
鉤邊則于袷領相妨身服不宜姑正之以俟知者馮氏<lb/>
謂鉤邊乃要間當縫處亦非也<lb/>
縁廣寸半<lb/>
帶廣四寸<lb/>
紳三尺辟二寸<lb/>
約用組三寸<lb/>
冠用緇布<pb n="19b"/>幅巾加于冠　古冠無巾今人加以巾覆之巾用烏紗<lb/>
方幅似今頭巾但直縫其頂而殺其兩端爾<lb/>
履用白　士冠禮曰𤣥端黒屨素積白履則深衣屨冝<lb/>
用白絇繶純用緇<lb/>
　按深衣之制至宋儒而始復之至朱氏而始正之然<lb/>
　尚有未盡者二其一以貼邊為續衽貼無有無關于<lb/>
　大義況縁既夾縫又贅之貼邊則中只單層外乃四<lb/>
　層厚薄不均服之不宜其一袪與袼平謂袂之本末<pb n="20a"/>　各尺二寸其中則二尺二寸也與應規之義亦不相<lb/>
　合<lb/>
黄南山<hi>潤玉</hi>曰其度用人左臂脈關外寸内尺酌人肥<lb/>
瘠而裁之蓋古者朝祭衣短有裳惟深衣長邃無裳其<lb/>
法用十五升布度身自肩至踝疊作身材四幅合後兩<lb/>
幅直縫為負繩開前兩幅襟上度四寸斜裁向上四寸<lb/>
為袷領另用布如身材一斜裁尖幅二續前兩襟旁為<lb/>
内外衽又用布半身材二斜裁尖幅四續腰下四旁為<pb n="20b"/>裾衽仍將前身材四幅度腋下可容轉肘直接袂處裁<lb/>
入袼裾曲裁其邊至腰圍約七尺二寸三分衽居一正<lb/>
俞氏所謂曲裾也又度衣下齊約圍一丈四尺四寸即<lb/>
玉藻所謂齊倍要也又度布二幅疊如袼為袂從袼圓<lb/>
殺至袪袪一尺二寸袖之長中屈袂幅掩臂之尺帶用<lb/>
素繒博四寸當脇無骨處圍腰四尺八寸餘紐兩耳垂<lb/>
紳三尺結組兩齊<lb/>
　此即今世所常服之衣也其始亦原于深衣逮後日<pb n="21a"/>　趨簡便遂使衣裳不分合併而裁其要下四旁另設<lb/>
　裾衽者上下闊狹既同難于舉步則不得不以此廣<lb/>
　之蓋流俗所謂襬<hi>拜平</hi>也若即以此為古制則内外之<lb/>
　衽一事也四旁之裾又一事也經言續衽寧有兼義<lb/>
　衽是衽裾是裾裾衽之言南山一人之私言也衽之<lb/>
　續衽也以衽續之于衣裾之續衽也以裾續之于衽<lb/>
　經言續衽寧有異義有衣無裳則無要縫<hi>去</hi>經言要<lb/>
　縫半下將何所指故以今世所服從深衣而失之者<pb n="21b"/>　則可以今為得而古為失則不可也<pb n="22a"/>王浚川廷相曰制衽當以布一幅斜裁為二片一施于<lb/>
内一施於外狹皆在上廣皆在下以本布直邊續屬于<lb/>
衣上以承袷下以綴裳旁之斜邊乃剪裂者不可不鉤<lb/>
結之非若裳之邊乃本布之邊雖不鉤亦可也<lb/>
裁衣之法先量度人身自肩至踝為尺幾何以三停分<lb/>
之要以上用一分要以下用二分如長有五尺則衣之<lb/>
長當用一尺六寸七分裳之長當用三尺三寸四分<lb/>
裳七幅不用交解裁法屬于衣上毎幅三辟積十二幅<pb n="22b"/>以衣裳通言之也衣身二幅内外衽一幅袂二幅裳七<lb/>
幅前三後四也<pb n="23a"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<pb n="23b"/>　浚川於深衣為三論其一續衽鉤邊論大㮣本於朱<lb/>
　白雲其所異者去貼邊而但鉤結耳其二要縫半下<lb/>
　論謂要之半于下者以縱言非以横言也然玉藻云<lb/>
　深衣三袪此七尺二寸者亦可以縱言乎是背經文<lb/>
　矣其三裳削幅論謂裳幅辟積而下交解夫裳不連<lb/>
　于衣故可辟積若衣裳相連一辟積一不辟積則其<lb/>
　相屬之處齟齬而不合豈所宜服且云毎幅三辟積<lb/>
　衣五幅餘裳七幅多寡不能相符則續屬㕘差即勉<pb n="24a"/>　强為之豈可通行乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<pb n="24b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　深衣考<lb/>
</p>

  </div>
        </body>
    </text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書義斷法卷五</head> <lb/>
    <p>
<pb n="1a"/>
欽定四庫全書<lb/>
　書義斷法卷五<lb/>
　　　　　　　　　　　　元　陳恱道　撰<lb/>
　　召誥<lb/>
惟王受命無疆惟休亦無疆惟恤嗚呼曷其奈何弗敬<lb/>
　誕膺天命者必懐深長之憂忠愛其君者必致深長<lb/>
　之意今王受命固有無窮之羙而亦有無窮之憂也<lb/>
　惟命不于常善則得之不善則失之及於此則凡所<lb/>
<pb n="1b"/>
　以格君之心而勉君以敬者其意豈有窮哉惟於敬<lb/>
　徳則誠實無妄視聽一循乎理好惡用舍不違乎天<lb/>
　而天命長保矣然此未易言故召公歎息其辭以言<lb/>
　之而又反其辭以明之也周公無逸之書凡七嗚呼<lb/>
　召誥之書凡五嗚呼其㫖深矣<lb/>
其丕能諴于小民今休玉不敢後用顧畏于民碞<lb/>
　其丕能者召公期望之辭王不敢後者召公勉勵之<lb/>
　辭能納民於大和則今固休羙矣而民之巖險可畏<lb/>
<pb n="2a"/>
　常伏于大和盛羙之中恃其己和且羙而不汲汲於<lb/>
　畏民則人心險於山川殆有可畏者矣書曰天明畏<lb/>
　自我民明威此之謂也　諴而休者和氣之薫陶也<lb/>
　畏民碞者事勢之倚伏也見於今者雖可喜而圖其<lb/>
　終者得不長慮却顧思先務之為㥯哉<lb/>
其作大邑其自時配皇天毖祀于上下其自時中乂王<lb/>
厥有成命治民今休<lb/>
　洛邑之作成王所以中立於天下而奠三極也以對<lb/>
<pb n="2b"/>
　于上帝以祀于上下以布政于中土之民盖自今日<lb/>
　始矣然此一人之私謀一時之茍合也天之所以付<lb/>
　托者已有成命矣民之所以望治者益為休美矣王<lb/>
　猶承天意以治天下則大邑不為虛作而成王之身<lb/>
　所以貫通三極者豈不為益羙矣夫<lb/>
　兩言自時言自是而為三極之主也末言今休言自<lb/>
　今而有無窮之美也此召公述周公之言以告成王<lb/>
　也<lb/>
<pb n="3a"/>
王先服殷御事比介于我有周御事節性惟日其邁王<lb/>
敬作所不可不敬徳<lb/>
　以殷御事親近副貳于我周御事所以節性而使之<lb/>
　進於善也以敬作所動靜云為止於是而不遷所以<lb/>
　居敬而為之立其凖也為之薫陶漸染為之品節防<lb/>
　閑使人有所勉勵而趨善孰若為之視儀聽倡為之<lb/>
　端本澄源使人有所觀感而皆安處善哉既言節性<lb/>
　又欲其日邁望於殷臣者無窮既言敬作所又言不<lb/>
<pb n="3b"/>
　可不敬徳望成王者亦無窮也此所謂一正君而國<lb/>
　定所謂其身正不令而行者也<lb/>
宅新邑肆惟王其疾敬徳王其徳之用祈天永命<lb/>
　宅中圖治之初正将為傳遠垂後之計然其所以格<lb/>
　天心保天命惟在敬徳而已其兩言王其者期之之<lb/>
　辭也其終言祈天永命者求之之道也天道不可求<lb/>
　而求之者在乎敬徳人事必可期而期之者亦惟在<lb/>
　於敬徳疾敬徳者勉之於己不可緩也徳之用者祈<lb/>
<pb n="4a"/>
　之於天不可欺也此宅新邑之第一義也<lb/>
其惟王位在徳元小民乃惟刑用于天下越王顯<lb/>
　居天下之大位者必有首出庻物之大徳其聰明冠<lb/>
　倫出類㧞萃固已異乎人矣下及下民皆刑而用之<lb/>
　則而象之普天率土無不觀感興起於下則於王者<lb/>
　之徳尤為光顯也王者非有意於顯徳其所以尊為<lb/>
　天子者在徳元然有此元徳無一事不可為法無一<lb/>
　民不與俱新其徳之光顯自有不可掩者矣究論王<lb/>
<pb n="4b"/>
　位之所在則惟在徳元耳不自知其明明徳之功如<lb/>
　此也<lb/>
上下勤恤其曰我受天命丕若有夏歴年式勿替有殷<lb/>
歴年欲王以小民受天永命<lb/>
　受天永命而丕若有夏欲其過之也勿替有殷惟恐<lb/>
　其不及也上下君臣平日之所勤勞憂恤其所期望<lb/>
　者亦庻㡬其如夏商之歴年至於以小民則自可以<lb/>
　受天命且可以受天之永命是民心之係属猶勝於<lb/>
<pb n="5a"/>
　君臣君臣之憂勤至小之㣲民能受乎至久之天命<lb/>
　小民吾能以之<hi>凡師能左右之曰以</hi>則永命自能受之此亦必<lb/>
　然之理不特為期之辭也<lb/>
　　洛誥<lb/>
公其以予萬億年敬天之休拜手稽首誨言<lb/>
　大臣之輔君將期以至遠之業賢君之答臣必待以<lb/>
　至重之禮盖周公之誨言將以營洛而告卜也周公<lb/>
　之營洛將以予億萬年而敬天休也天休即休恒吉<lb/>
<pb n="5b"/>
　之兆誨言視予卜之文非常之盛事建此無窮之丕<lb/>
　基安得不以非常之盛禮益其忠告之誨言乎<lb/>
周公曰王肇稱殷禮祀于新邑咸秩無文子齊百工伻<lb/>
從王于周予惟曰庻有事<lb/>
　舉祀典於新邑旦咸秩於無文周家之盛禮也齊百<lb/>
　工於宗周尚庻㡬其有事周公之盛心也盛禮所行<lb/>
　無徃不及宅中圖大之初可謂非常之典矣周公之<lb/>
　盛心惟率百工以從王欲王自教詔之以庻㡬有事<lb/>
<pb n="6a"/>
　所以見禮樂征伐無不自天子出豈如春秋衛國所<lb/>
　謂祭則寡人政由寗氏者哉元老大臣徳盛禮恭其<lb/>
　事君小心於此亦可見矣<lb/>
王若曰公明保予冲子公稱丕顯徳以予小子掦文武<lb/>
烈奉答天命和恒四方民居師<hi>此下成王答周公及留公之辭</hi>
　周公之明保君徳以其能稱丕顯徳也<hi>稱舉而大明其徳也</hi>其<lb/>
　身正盖隱然有以格君心之非然後以其君𤼵掦祖<lb/>
　宗之功係属天人之心前不愧於文武仰不愧於天<lb/>
<pb n="6b"/>
　俯不怍於人此皆周公之能明其君而非公之自明<lb/>
　其徳何以致此<lb/>
　一説以答天和民串歸掦文武烈謂所以繼志述事<lb/>
　惟天人二事耳然掦應天順人之極功必有君臣交<lb/>
　勉之盛徳君臣之盛徳相為輔佑則文武之大烈無<lb/>
　不克周所謂永保文武受命民皆此功之積也亦皆<lb/>
　此徳之驗也<lb/>
惇宗将禮稱秩元祀咸秩無文惟公徳明光于上下勤<lb/>
<pb n="7a"/>
施于四方旁作穆穆迓衡不迷文武勤教予冲子夙夜<lb/>
毖祀<lb/>
　既定宗禮則稱元祀而秩無文此洛邑已行之祭禮<lb/>
　也徳化已行惟夙夜而承祭祀此繼今以後常行之<lb/>
　祭禮也厚尊大禮舉秩大祀<hi>此八字是古註今合用之</hi>臣不以徳<lb/>
　教為己明勤施以迓太平而紹先志君不以大臣為<lb/>
　可恃益加毖祀以奉宗廟而承祭禮盖不恃其祀禮<lb/>
　之已盛而益謹於祀禮之常行其曰夙夜毖祀皆所<lb/>
<pb n="7b"/>
　以飬誠心而端政本非一切仰成而已也成王留周<lb/>
　公以治洛其交相勉之意亦可見矣<lb/>
我惟無斁其康事公勿替刑四方其世享<lb/>
　享多儀儀不及物凡民惟曰不享惟不役志于享是<lb/>
　下之享上皆出於中心之誠也成王之責以安民為<lb/>
　政事周公之徳以一身為儀刑其曰勿斁曰勿替皆<lb/>
　此心之誠而不已者以君臣之同心運不己之誠心<lb/>
　是以四方之民無不来享盖千萬人而一心也四方<lb/>
<pb n="8a"/>
　来享且明於世享盖千萬世而一心也一心所運無<lb/>
　君臣之間則一心所感豈有久近之間哉此二句有<lb/>
　君臣相為責難之意<lb/>
周公拜手稽首曰王命予来承保乃文祖受命民越乃<lb/>
光烈考武王𢎞朕恭<hi>此下周公許成王留之辭</hi>
　為人臣止於敬責難於君謂之恭周公拜手稽首以<lb/>
　復王命此所以尊祖其君而行吾敬也周公之承命<lb/>
　留以保文祖受命民所以責難於君上而大居敬也<lb/>
<pb n="8b"/>
　留治洛邑奉令惟謹深思所以承保文祖受命民及<lb/>
　光烈考受命民<hi>二句皆為受命民設烈考以下有乂</hi>使天下人心之久<lb/>
　安文謨武烈之益著此其所以𢎞大責難之恭豈徒<lb/>
　在威儀進退之間哉<lb/>
其大惇典殷獻民亂為四方新辟作周恭先曰其自時<lb/>
中乂萬邦咸休惟王有成績<hi>典即典章之文也獻即所謂獻臣也人君恭以接下</hi>
　<hi>以恭而倡後王故曰恭先</hi>
　厚於文獻為周家恭敬之令主所以正己待人圖治<lb/>
<pb n="9a"/>
　之本厚也化行中土開萬邦休美之盛治所以宅中<lb/>
　圖治之極功也皆周公所以期望於成王之辭故有<lb/>
　兩其字然欲期以至治之功必究其出治之原故雖<lb/>
　特言其成績而治洛之政一本於王之恭敬其獨惇<lb/>
　厚於典章殷民者則其恭先之目耳此周公以治洛<lb/>
　之效望成王也<lb/>
予旦以多子越御事篤前人成烈答其師作周孚先考<lb/>
朕昭子刑乃單文祖徳<hi>人臣信以事上以信而倡後人故曰孚先</hi>
<pb n="9b"/>
　周家一代文武之成功何徃非文祖世徳之所及今<lb/>
　日洛邑之新政多子御事共厚前人之功信可慰民<lb/>
　庻之心矣然非徳無以為功也非臣倡之以信非君<lb/>
　示之以刑無以殫文祖之徳也篤成烈者羣臣之所<lb/>
　不敢辭繼世徳者君臣之所當勉故周公以孚先自<lb/>
　任而以儀刑之成望於昭子盖必其所孚所刑者無<lb/>
　一不盡文祖之徳然後可以圖功攸終耳功則兼言<lb/>
　文武徳則惟文王之徳純亦不已故以此自勉而亦<lb/>
<pb n="10a"/>
　以勉成王云此周公以治洛之事自效也<lb/>
　　多士<lb/>
自成湯至于帝乙罔不明徳恤祀亦惟天丕建保乂有<lb/>
殷殷王亦罔敢失帝罔不配天其澤<lb/>
　修己敬神一代相傳之心法代天澤民一代相傳之<lb/>
　治法心法合前後而如一即太甲篇中所謂克敬克<lb/>
　誠也治法合天人而為一即太甲篇中所謂懐于有<lb/>
　仁者也承上下神祗社稷宗廟罔不祗肅盖其明徳<lb/>
<pb n="10b"/>
　之貫通於幽明者至於天之保乂殷殷王之守帝則<lb/>
　徳之流行與天同功使天下無一民一物之不被其<lb/>
　澤則明徳之所及愈遠矣周公告殷多士備舉商王<lb/>
　之徳宜必自其本而言之<lb/>
　　無逸<lb/>
君子所其無逸先知稼穡之艱難乃逸則知小人之依<lb/>
　王敬作所北辰居其所此之謂所君子之止於至善<lb/>
　而不遷也農之依田魚之依水此所謂依言小人之<lb/>
<pb n="11a"/>
　得所托而不離也君子之所謂所亦無逸而已矣小<lb/>
　小之所謂依亦稼穡而已矣無逸而知稼穡之難則<lb/>
　雖安逸之時亦能知民所依而不敢忽所謂以勤處<lb/>
　逸也周公作無逸之書以告成王言其所能知其所<lb/>
　則必能知所依矣<lb/>
昔在殷王中宗嚴恭寅畏天命自度治民祗懼不敢荒<lb/>
寜肆中宗之享國七十有五年<lb/>
　嚴恭寅畏皆敬也敬之所積皆天理之流行固足以<lb/>
<pb n="11b"/>
　自撿律其身而以身為度矣若夫治民之祗懼無怠<lb/>
　則其敬心所𤼵見而自不能已享國之悠久無疆亦<lb/>
　其天命之在我而仁者必壽治民之敬皆誠心充積<lb/>
　之盛享國之久亦天理自然之安周公舉此以見誠<lb/>
　之不可揜效之必可期固非強勉於人而責報於天<lb/>
　也即嚴恭寅畏四字觀之則中宗之積誠敬久矣<lb/>
厥亦惟我周太王王季克自抑畏文王卑服即康功田<lb/>
功<lb/>
<pb n="12a"/>
　二王之抑畏謙下以持其敬者也人能抑畏則凡所<lb/>
　以畏天命畏大人畏聖言無徃而不畏矣文王之卑<lb/>
　服節儉均以成其敬者也能卑服則凡所以卑宫室<lb/>
　菲飲食節嗜好亦無徃而不敬矣然二王之抑畏以<lb/>
　克自言指其持身之素而言之也文王之卑服以康<lb/>
　田功言指其及民之功而言之也将以持身則不敢<lb/>
　逸将以及人則不暇逸皆敬之流通而為無逸之令<lb/>
　王其所用之不同則所遇之時所居之位有不同耳<lb/>
<pb n="12b"/>
　周家一代相傳之心治寓於治法則無不同也<lb/>
徽柔懿恭懐保小民惠鮮鰥寡自朝至于日中昃不遑<lb/>
暇食用咸和萬民<lb/>
　以文王之徳備道而全美故文王之政勤身以及民<lb/>
　徽柔懿恭所謂文王之徳之純也徽柔則極其和能<lb/>
　合天下之大和懿恭則純乎恭故篤恭而天下平文<lb/>
　王𤼵政施仁必先斯四者盖惟恐一夫之不獲是以<lb/>
　在己愈約治民愈勤謂之咸和萬民則非止小民鰥<lb/>
<pb n="13a"/>
　寡而已然其和順之積中𤼵外誠心之篤近舉遠非<lb/>
　盛徳至善其孰能與於此哉論文王之仁政非一言<lb/>
　可盡尚論文王之盛徳則一言足以該之矣<lb/>
自殷王中宗及高宗及祖甲及我周文王茲四人廸哲<lb/>
　哲智之明也廸哲則非茍知之亦允蹈之孟子所謂<lb/>
　知斯二者弗去是也商之三宗與周文王有賢聖之<lb/>
　分而四人皆以廸哲盖無逸一書專為能知小人之<lb/>
　依而言如中宗之治民祗懼高宗之大小無怨祖甲<lb/>
<pb n="13b"/>
　能知小人之依文王之懐保小民惠鮮鰥寡皆灼知<lb/>
　其所依而且允廸其所知故以四人廸哲稱也勉勵<lb/>
　其踐履之實而開導其聰明之益周公之有望於成<lb/>
　王也深矣<lb/>
　　君奭<lb/>
我聞在昔成湯既受命時則有若伊尹格于皇天在大<lb/>
甲時則有若保衡<lb/>
　天欲扶持人之國家則必有維持慿藉之世臣湯之<lb/>
<pb n="14a"/>
　受命有伊尹以格皇天見於咸有一徳之書詳矣太<lb/>
　甲之時復得伊尹以居保衡之任有以安天下而持<lb/>
　其平是伊尹一身歴輔乎聖作明述之君兼盡乎格<lb/>
　天保民之事天命之所以延洪王業之所以不墜也<lb/>
　尚論商家之天命而枚舉商家之賢佐舍伊尹其誰<lb/>
　哉<lb/>
在太戊時則有若伊陟臣扈格于上帝巫咸乂王家在<lb/>
祖乙時則有若巫賢在武丁時則有若甘盤<lb/>
<pb n="14b"/>
　周公備述殷家之相傳枚舉當時之賢相伊陟臣扈<lb/>
　之輔太戊克厭天心者也巫咸父子之輔太戊祖乙<lb/>
　勤勞王室者也此皆各舉其所長而紀其功用也若<lb/>
　武丁時則有若甘盤則紀其舊學之臣而不及傳説<lb/>
　豈非問學之本無大於天人之功業者歟古今帝主<lb/>
　言學之詳始於武丁甘盤盖本原之正則功用自𢎞<lb/>
　所以善相其君者固不專以一事名也<lb/>
天惟純佑命則商實百姓王人罔不秉徳明恤小臣秉<lb/>
<pb n="15a"/>
侯甸矧咸奔走惟茲惟徳稱用乂厥辟<lb/>
　天之純佑商家以商家有賢人而實也不信仁賢則<lb/>
　國空虛矣惟天佑商家故商實商之所以實則以其<lb/>
　中外大小之臣皆秉持稱舉其徳不至於曠庻官夫<lb/>
　以内之百官百姓與夫王臣之㣲皆秉持其徳以憂<lb/>
　君之憂外之小臣與夫藩屏侯甸及奔走服役之人<lb/>
　皆惟徳是舉以治君之事此其真才實徳之賢参錯<lb/>
　而列於中外而商之國實矣其實之也以徳其所以<lb/>
<pb n="15b"/>
　實見天之命也一時賢才氣類之盛國家氣運之昌<lb/>
　茲豈偶然之故哉<lb/>
惟文王尚克修和我有夏亦惟有若虢叔有若閎夭有<lb/>
若太顛有若南宮括<hi>散宜生見而知之孟子武成注䟽及史記亦多載閎夭等事然非事</hi>
　<hi>實亦不必屑屑舉其功也</hi>
　文王之徳之政顯于西土以至三分天下有其二皆<lb/>
　華夏之地文王一身自足以修治而調和之故周公<lb/>
　稱其克修和以見惟文王能之耳文王既自能之又<lb/>
<pb n="16a"/>
　何待于五臣之助哉周公舉此以見文王之治中國<lb/>
　猶可資于五臣則今日之君奭若之何而可去也至<lb/>
　治之極文王能之輔治之人文王亦多有之其止言<lb/>
　五人者舉其概若尚父之功亦不與焉以見其不盡<lb/>
　紀也<lb/>
亦惟純佑秉徳廸知天威乃惟時昭文王廸見冒聞于<lb/>
上帝<lb/>
　純佑承上文天惟純佑命之文也秉徳承上章百姓<lb/>
<pb n="16b"/>
　王人罔不秉徳之文也亦惟者言文王之徳亦如殷<lb/>
　而畧舉其文也天之佑文王純一不雜可謂專矣人<lb/>
　以為天命之純佑而秉徳五臣獨以為天威之照臨<lb/>
　若真知威類之不可犯者然五臣之相與輔佐文王<lb/>
　相與昭明其徳廣宣其化著見丕冐者無不覆夫豈<lb/>
　聞而知之乎純佑之天命其又将專歸乎盖羣臣雖<lb/>
　畏天之威而不能不明文王之徳天聽有不可掩則<lb/>
　天命終不得辭自天佑之故宜純一如此也<lb/>
<pb n="17a"/>
君肆其監于茲我受命無疆惟休亦大惟艱告君乃猷<lb/>
裕我不以後人迷<lb/>
　人不能大其所監則必不能裕其所謀若奭之所當<lb/>
　肆監者周公所言之辭也君奭之所當猷裕者前王<lb/>
　後王之業也我周文武受命之美實有艱難之責任<lb/>
　我周繼王繼述之重實望夫明哲之作則皆君奭所<lb/>
　當寛裕其心而逺為之圖者故周公於召公之求去<lb/>
　力挽而詳告之能大監於此則必能深謀於彼庻㡬<lb/>
<pb n="17b"/>
　可以延洪文武之天命昭示嗣王之凖則艱者不終<lb/>
　難而迷者不終惑也<lb/>
前人敷乃心乃悉命汝作汝民極曰汝明朂偶王在亶<lb/>
乗兹大命惟文王徳丕承無疆之恤<lb/>
　曰者武王之言所以言者武王之心也昔者武王空<lb/>
　臆以命召公期之以為民極故其所言既欲明勉以<lb/>
　輔嗣王如耕之有偶又欲其亶誠以載天命如車之<lb/>
　有馭又復欲其如文王之舊徳以丕承无疆之休下<lb/>
<pb n="18a"/>
　輔人君上乗天命遠期祖徳傳之无窮其悉以命汝<lb/>
　者非敷乃心乎其必自任以天下之重重非作民極<lb/>
　者乎盖武王之所言即武王之敷乃心而言之一節<lb/>
　深一節則所謂无所不用其極者也召公於此可以<lb/>
　悠然思矣<lb/>
篤棐時二人我式克至于今日休我咸成文王功于不<lb/>
怠丕冒海隅出日罔不率俾<hi>周都西土去東為遠故以日出言</hi>
　當成王時㤗和休美之治非二公之棐輔何以及此<lb/>
<pb n="18b"/>
　然文祖之成功未竟四方之政化無窮近而繼志述<lb/>
　事遠而布徳行化必使文王之功成於不怠海隅之<lb/>
　地莫不率從然後為篤輔之極功篤如為信恭之篤<lb/>
　勉勉益厚使文謨之丕顯者无不成而極地之載者<lb/>
　無不服庻㡬可以塞吾二人之責而無負於篤棐之<lb/>
　任焉耳又豈止如今日之所觀而已哉<lb/>
惟乃知民徳亦罔不能厥初惟其終祗若兹徃敬用治<lb/>
　民以順治為徳若召公者已知民徳之有初矣而終<lb/>
<pb n="19a"/>
　之未可保也臣以用治為敬若召公者己知此言之<lb/>
　當敬矣而敬之不可已也此召公已留周公飭遣之<lb/>
　辭故勉公益持其敬不可不如民徳之有常敬順其<lb/>
　言而深思天下之用治召公之敬徳有終則民徳亦<lb/>
　有終矣<lb/>
　　蔡仲之命<lb/>
皇天無親惟徳是輔民心無常惟惠之懐為善不同同<lb/>
歸于治<lb/>
<pb n="19b"/>
　古之聖賢不敢取必於天命人心之所歸而惟取必<lb/>
　於在我之為善盖事理之當行人情之可欲皆善也<lb/>
　以徳動天以惠懐人亦善也天命猶有去留人心猶<lb/>
　有離合惟力於為善則善之所積即治之同歸無親<lb/>
　者親於徳無常者懐於惠所謂同歸于治者舉此可<lb/>
　以類推而為善之治亦未有大於此也可以善推其<lb/>
　得之不善則失之蔡仲之聞斯言也可以善推其所<lb/>
　為矣<lb/>
<pb n="20a"/>
　　多方<lb/>
爾曷不忱裕之于爾多方爾曷不夾介乂我周王享天<lb/>
之命今爾尚宅爾宅畋爾田爾曷不惠王熈天之命<lb/>
　人謀之不裕者以其心之不實也人心之不實以其<lb/>
　不知天命也苟知天命則必能夾輔介助以治王事<lb/>
　而享天命亦必能宅宅畋田以順王道而廣天命竭<lb/>
　其人力而循乎天命則事事皆實理而動靜云為之<lb/>
　間無有不寛裕者矣寜有欺詐之私而為廹切之謀<lb/>
<pb n="20b"/>
　哉成王伐淮夷而歸作是書以告四國多方亦欲其<lb/>
　常畏天命以盡忱裕之道耳其三曷不之辭委婉開<lb/>
　導上陳天命下極人事亦可謂忱裕之言矣<lb/>
　　忱如尚克時忱之忱裕如告君乃猶裕之裕此三<lb/>
　　言曷不者責其何不如此下文四言爾乃者責其<lb/>
　　不可如此<lb/>
　　立政<lb/>
拜手稽首告嗣天子王矣用咸戒于王曰王左右常伯<lb/>
<pb n="21a"/>
常任凖人綴衣虎賁周公曰鳴呼休兹知恤鮮哉<lb/>
　拜稽以盡其禮所以見君位之為尊而将有責任之<lb/>
　重也鳴呼以致其嘆所以見用人之為美而實有無<lb/>
　疆之恤也王之左右有三宅以任政又有綴衣虎賁<lb/>
　以侍衞皆有輔佐承弼之責皆職任之至美而擇選<lb/>
　之當謹顧世之知所憂者甚鮮此周公所以慨然興<lb/>
　嘆也為人上者烏得以勢任之隆權柄之專而輕用<lb/>
　人哉致敬以表天子之尊使知惟辟作福致嘆以言<lb/>
<pb n="21b"/>
　五官之重使知為君之實難此立政之書所以作也<lb/>
古之人廸惟有夏乃有室大兢籲俊尊上帝廸知忱恂<lb/>
于九徳之行<lb/>
　國勢與人才而俱盛所以為事天之實人才惟九徳<lb/>
　之是求所以見用賢之實有夏之時天下莫強焉宜<lb/>
　無得於人才之助矣而夏王之用心以為天實生賢<lb/>
　不翕受而敷施之是為䙝天以天視賢則其招徠之<lb/>
　意何知己然國家之用不當徒取其過千人之俊而<lb/>
<pb n="22a"/>
　必信求其實有九徳之行故用人之際廸知而非苟<lb/>
　知忱恂而不輕信凡臯陶所謂行有九徳者無不真<lb/>
　知其底藴而忱恂於任用此其知人之實行乃所以<lb/>
　為敬天之實意而古人有行之者惟夏為然<lb/>
乃敢告教厥后曰拜手稽首后矣曰宅乃事宅乃牧宅<lb/>
乃凖兹惟后矣<lb/>
　有夏之人拜手稽首以告后致敬以尊其為君之名<lb/>
　也言宅乃事至兹惟后矣致告以叙其為君之實也<lb/>
<pb n="22b"/>
　蔡氏之説已盡之矣為人臣止於敬而責難於君謂<lb/>
　之恭其尊之以名者非虚文聖人不徧愛而㥯親賢<lb/>
　之為務其告之以實者非贅辭自古君臣之相告教<lb/>
　臣盡臣道也自古君臣之相安君盡君道也於其君<lb/>
　忠告而善道之乃所以導一人於其臣審擇而信任<lb/>
　之乃所以安三宅有夏君臣之相與盖如此<lb/>
亦越成湯陟丕釐上帝之耿命乃用三有宅克即宅曰<lb/>
三有俊克即俊嚴惟丕式克用三宅三俊<lb/>
<pb n="23a"/>
　湯以七十里升為天子其能大治上帝之明命者豈<lb/>
　有他哉能用宅俊也所以能用宅俊能即宅俊也用<lb/>
　宅俊則預為儲材所以分職任而垂無窮即宅俊則<lb/>
　各就名實所以尊師傳而為矜式此其用人之周尊<lb/>
　賢之至非所謂能自得師者歟國家政事之分任无<lb/>
　非上帝耿命之流行典禮命討皆其昭昭不可掩者<lb/>
　湯出而丕釐之是必有分任其責者矣<lb/>
　　天下三政總而言之則曰帝命分而言之則曰三<lb/>
<pb n="23b"/>
　衍宅所用三宅實能就是位而不曠其職所稱三俊<lb/>
　　實能就是徳而不浮其名<lb/>
乃用三有宅克即宅曰三有俊克即俊嚴惟丕式克用<lb/>
三宅三俊其在商邑用恊于厥邑其在四方用丕式見<lb/>
徳<lb/>
　湯之用人至周至宻故其治民之功至純至大克即<lb/>
　宅俊見前蔡觧但以就訓即盖與洛誥之伻嚮即有<lb/>
　僚无逸之即康功田功同義皆使之得其職而著其<lb/>
<pb n="24a"/>
　才也湯之即宅俊實能克之其嚴思而丕式之者所<lb/>
　以即宅俊盖信乎其能用宅俊也尊禮戒就已用未<lb/>
　用之人才恊和化成在内在外之民俗此其新民之<lb/>
　極功可騐用賢之成效非湯不能至此也<lb/>
文王惟克厥宅心乃克立兹常事司牧人以克俊有徳<lb/>
　克厥宅心能其三宅之心克俊有徳能其三俊之徳<lb/>
　也或云克厥宅心當作克知厥宅心或云克即知字<lb/>
　盖古人言語之相傳或有脱字而以意逆之可也如<lb/>
<pb n="24b"/>
　言克立兹常事司牧人不言凖人舉人舉其重者而<lb/>
　知其併及三宅三俊也然題上有三克字盖惟文王<lb/>
　能知三宅之心故能立三宅之事惟文王能知三俊<lb/>
　之徳故能儲三俊之才言此以見文王之誠能而他<lb/>
　人不能也<hi>以宅心為君心非是</hi>
亦越武王率惟敉功不敢替厥義徳率惟謀從容徳以<lb/>
並受此丕丕基<hi>受丕基即下文所謂愛民</hi>
　此承上章言文王之能用宅俊而繼言武王亦如此<lb/>
<pb n="25a"/>
　也武王率循文王敉寜之功故不敢替撥亂反正之<lb/>
　才率循文王丕顯之謨故不敢違休休樂善之士才<lb/>
　徳兼用功謨並著基業之大而盖大其不以此歟周<lb/>
　之王業始於文王而成於武王故謂之並受其所以<lb/>
　能並受者以其義徳容徳之交助也其所以能並用<lb/>
　者以其敉功嘉謀之率循也其所以率之者有無窮<lb/>
　之才則其所以受之者豈不足建無窮之基哉<lb/>
繼自今我其立政立事凖人牧夫我其克灼知厥若<lb/>
<pb n="25b"/>
丕乃俾亂相我受民和我庻獄庻慎時則勿有間之<lb/>
　立政者此篇之名也繼自今者成王為政之一初也<lb/>
　俾亂相民和獄慎者三事中之目也立政之要孰有<lb/>
　大於三事者乎然必有以知宅心之所順然後君子<lb/>
　各得展其所長必有以望君心之所守然後小人不<lb/>
　得乗其間隙所謂心純則賢才輔賢才輔則天下治<lb/>
　也知賢才之心則衆務畢舉可以為立政之助知吾<lb/>
　君之心則終始惟一可以端用人之本自今立政此<lb/>
<pb n="26a"/>
　外無他道也<lb/>
文王罔攸兼于庻言庻獄庻慎惟有司之牧夫是訓用<lb/>
違庻獄庻慎文王罔敢知于兹<hi>有司之牧夫即司牧也庻慎則國之禁戒儲備</hi>
　天下之事莫重於牧民故於有司之牧夫必訓勑其<lb/>
　用命與違命者至於庻言庻獄庻慎所掌各有人文<lb/>
　王未嘗侵官也朝廷之事次當慎於出令故惟庻獄<lb/>
　庻慎文王罔敢知于兹至於庻言之所以出納亦有<lb/>
　不容不知者文王亦非敢盡付之無為也然謂之罔<lb/>
<pb n="26b"/>
　攸兼特不兼其事耳猶知之也謂之罔敢知則初若<lb/>
　末嘗知有其事者信任之益專也事之大小已斟酌<lb/>
　其輕重而事之行否付之職掌至於文王之敬畏思<lb/>
　不出其位之意則流通於國家政事之間非文王不<lb/>
　能處之各得其道非周公不能知文王之用心如此<lb/>
　也<lb/>
自一話一言我則末為成徳之彦以又我受民<lb/>
　人君思賢之心見之一話一言而不忘然後治民之<lb/>
<pb n="27a"/>
　功白之惟天惟祖宗而無愧盖民非我之民乃受之<lb/>
　於天於祖宗非成徳之彦固無以共治之也知受民<lb/>
　之必有所托則必知賢徳之不可一日忘是以必終<lb/>
　思之而且不敢一語忘之也一語之輕稍有不專任<lb/>
　賢者之意則小人乗間而入又烏知賢才進退闗於<lb/>
　乂民之政如此其重哉<lb/>
　　末惟如商書之恭黙思道夢帝賚予良弼話言如<lb/>
　　詩所謂永言孝思永言配命是也<lb/>
<pb n="27b"/>
繼自今文子文孫其勿誤于庻獄庻慎惟正是乂之<lb/>
　文者周家一代治體之所尚惟正者周家治職之所<lb/>
　分盖成王為武王之文子文王之文孫不言武者以<lb/>
　見成周盛時禮樂彰法度著郁郁乎文其自今以美<lb/>
　矣然一時之文治雖已具舉而官之職守不可以相<lb/>
　侵如刑獄禁戒儲備之事皆付之正人以治之不可<lb/>
　以一時之快意而或誤之也前言罔兼于庻獄庻慎<lb/>
　繼言罔敢知于兹事之大小惟恐獨斷而或有失誤<lb/>
<pb n="28a"/>
　此言經世之文非可以苛察果敢為之文也<lb/>
　　凡事不明大體而皆欲以身任之者必至於失誤<lb/>
　　亦非所謂經世之文也<lb/>
自古商人亦越我周文王立政立事牧夫凖人則克宅<lb/>
之克由繹之兹乃俾乂<lb/>
　立政者必建三宅之官非克宅之不能得其才以居<lb/>
　其位俾乂者必兹三宅之助非克繹之不能繹其才<lb/>
　而盡其用由繹者由其外以繹其中由其言以繹其<lb/>
<pb n="28b"/>
　心由其徳以繹其用細繹用之使之展布四體而各<lb/>
　竭其力以事上庻㡬可以俾乂而古今王者相傳之<lb/>
　治法不外是矣<lb/>
繼自今立政其勿以憸人其惟吉士用勱相我國家<lb/>
　立政者今日之新政用人者所賴以共治焉者也然<lb/>
　欲成輔相之業則必明取舍之端盖憸人者吉士之<lb/>
　反而治之㨗給者必不能勉勉以輔國家也自今立<lb/>
　政固朝廷圖新之一初而憸人吉士尤國家理亂之<lb/>
<pb n="29a"/>
　所係故周公之言立政用人勿以示禁止之嚴而惟<lb/>
　以示倚任之重藹藹王多吉士其於治國平天下也<lb/>
　何有<lb/>
其克詰爾戎兵以陟禹之迹方行天下至于海表罔有<lb/>
不服以覲文王之耿光以掦武王之大烈<lb/>
　兵威之詰治其地有限徳業之繼述其意無窮禹迹<lb/>
　者九州之地也海表者禹治水之所及也非詰戎兵<lb/>
　無以服人心非廣徳業無以繼先志然詰奸刑暴之<lb/>
<pb n="29b"/>
　兵至禹迹海表而止覲光掦烈之責所望於後王者<lb/>
　豈有己哉耿光者徳之著必如親見之大烈者功之<lb/>
　成必益𤼵掦之使明者愈明而大者愈大斯亦為立<lb/>
　政之要而周公之所以拳拳也<lb/>
太史司㓂蘇公式敬爾由獄以長我王國兹式有慎以<lb/>
列用中爵<lb/>
　刑罸之條例必得中使後王法式而慎用之此蘇司<lb/>
　㓂之治法也敬畏之心常存使國家久遠而利賴之<lb/>
<pb n="30a"/>
　此蘇司㓂之心法也周公立政之書末及庻獄於其<lb/>
　終也特呼大史書司㓂蘇公之法以為一代作程故<lb/>
　不特取其中罸之可用而深取其敬心之常存周公<lb/>
　一代維持慿藉所以為有道之長者已在於此烏得<lb/>
　不探其心術之㣲而特書以垂訓萬世哉<lb/>
　<lb/>
　<lb/>
　<lb/>
<pb n="30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書義斷法卷五<lb/>
</p>
<p>
</p>
  </div>
</body>
</text>
</TEI>
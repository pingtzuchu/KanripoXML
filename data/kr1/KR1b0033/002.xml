<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書義斷法卷二</head> <lb/>
    <p>
<pb n="1a"/>
欽定四庫全書<lb/>
　書義斷法卷二<lb/>
　　　　　　　　　　　　元　陳恱道　撰<lb/>
　夏書<lb/>
　　禹貢<lb/>
禹敷土隨山刋木奠高山大川<lb/>
　禹貢一書載禹敷治水土之法史官既以詳載其事<lb/>
　而於其篇首復以二語總括之盖洪水横流九州一<lb/>
<pb n="1b"/>
　壑予乗四載猶慮草木之暢茂道梗不通遂隨山澤<lb/>
　而焚之以刋其壅蔽此一時之權宜也九州之山各<lb/>
　有高者如幽州之山鎮曰醫無閭之類九州之川各<lb/>
　有大者如冀之九河荆之九江擇其高大而定之以<lb/>
　示其表識此萬世之定制也道路無壅山川有别然<lb/>
　後得以施其平治水土之功即此篇之末所謂九山<lb/>
　刋旅九川滌源者也<lb/>
冀州既載壺口治梁及岐既修太原至于岳陽覃懐底<lb/>
<pb n="2a"/>
績至于衡漳<lb/>
　不言冀州之疆界所以尊京師必詳水勢之源流所<lb/>
　以明河道地勢未有尊於京師者故但書冀州而不<lb/>
　言州域之所距水勢未有重於河道者故隨山濬川<lb/>
　而詳言河流之所歸盖壺口梁岐之山皆由重鎮而<lb/>
　開河源也修太原而至於岳陽之山下治覃懐而至<lb/>
　於衡漳之合流皆通汾水而合河流也禹治水之法<lb/>
　與夫禹貢之書法槩可見矣<lb/>
<pb n="2b"/>
淮海惟揚州彭蠡既豬陽鳥攸居<lb/>
　揚州之域淮在其東海在其南書淮海所以見東南<lb/>
　之奥區為水勢之都㑹也揚州之地彭蠡所豬陽鳥<lb/>
　所居所以見水性物性之復常為水患之平也揚州<lb/>
　之水不費䟽鑿故但書二水以見大川之奠繼書二<lb/>
　事以見大患之平此禹貢書法也<lb/>
厥田惟下下厥賦下上上錯厥貢惟金三品瑶琨篠簜<lb/>
齒革羽毛惟木島夷卉服厥篚織貝厥包橘柚錫貢<lb/>
<pb n="3a"/>
　掦州為東南之奥區雖曰田土在九等最下賦乃第<lb/>
　七錯出六等則以其人工脩也不特人工之脩而又<lb/>
　地産之羙南金之與瑶琨竹木之與羽毛齒革皆足<lb/>
　以為貢備器用車甲旌旄之飾棟宇器械之用無不<lb/>
　畢備至於一草一木亦皆足以成服而供職篚結實<lb/>
　而供祭祀是其物産之羙與人工之脩皆足以補地<lb/>
　利之缺此禹貢之紀掦州所以獨詳而下下之田不<lb/>
　嫌於下上上之等<lb/>
<pb n="3b"/>
九州攸同四隩既宅九山刋旅九川滌源九澤既陂四<lb/>
海㑹同<lb/>
　九州攸同盖言禹之平水土極九州而無不同也然<lb/>
　九州之同必由於四海之㑹同者以其隨山濬川源<lb/>
　流無不順濬畎澮距川高下無不平也九山為水之<lb/>
　源言其高者隩陂為地之卑言其下者禹之治水行<lb/>
　其所無事䟽而導之皆合於一海於是水有所歸而<lb/>
　功無不及聖人一視同仁之心於是少遂矣<lb/>
<pb n="4a"/>
六府孔脩庻土交正底慎財賦咸則三壌成賦中邦<lb/>
　聖人之治九州其始也因天地生成之利其終也制<lb/>
　中國貢賦之法盖六府脩而後庻土正庻土正而後<lb/>
　財賦出然必因九州之糓土以定其髙下成中國之<lb/>
　田賦而畧於荒遠盖用天之道因地之利而後治之<lb/>
　以中國之道皆非強之以其所無也　孟子云欲輕<lb/>
　於堯舜之道者大貊小貊也欲重於堯舜之道者大<lb/>
　桀小桀也中國之治如此<lb/>
<pb n="4b"/>
　　五子之歌<hi>闕</hi>
　<lb/>
　<lb/>
　<lb/>
　<lb/>
　<lb/>
　<lb/>
　書義斷法卷二<lb/>
</p>
<p>
</p>
  </div>
</body>
</text>
</TEI>
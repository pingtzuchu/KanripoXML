<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　附作義要訣<lb/>
　　　　　　　　　　　　　新安倪士毅輯<lb/>
按宋初因唐制取士試詩賦<hi>省題詩及八韻律賦</hi>至神宗朝王安<lb/>
　石為相熈寜四年辛亥議更科舉法罷詩賦以經義<lb/>
　論䇿試士各占治詩書易周禮禮記各一經此經義<lb/>
　之始也宋之盛時如張公才叔自靖義正今日作經<lb/>
　者所當以為標凖至宋季則其篇甚長有定格律首<lb/>
　有破題破題之下有接題<hi>接題第一接或二三句或四句下有反接然亦有正</hi>
<pb n="1b"/>
　<hi>説而不反説者</hi>有小講<hi>小講首有引入題語有小講上叚上叚畢有過叚語然後有下叚有繳結</hi>
　以上謂之冐子然後入官題官題之下有原題<hi>原題有起</hi>
　<hi>語應語結語然後有正叚或又有反叚次有繳詰</hi>有大講<hi>有上叚有過叚有下叚</hi>有餘<lb/>
　意<hi>亦曰從講</hi>有原經有結尾篇篇按此次序其文多拘於<lb/>
　捉對大抵冗長繁複可厭宜今日又變更之今之經<lb/>
　義不拘格律然亦當分冐題原題講題結題四叚愚<lb/>
　徃年見𢎞齋曹公宋季書義説嘗取其可用於今日<lb/>
　者摘録之兹又見南忩謝氏臨川章氏及諸家之説<lb/>
<pb n="2a"/>
　遂重加編輯條具如在以便初學云　謝氏章氏説<lb/>
　已載舉業筌蹄中兹不復録<lb/>
𢎞齋曹氏<hi>涇</hi>曰作文各自有體或簡或詳或雄健或穩<lb/>
　妥不可以一律論盖文氣隨人資禀清濁厚薄所賦<lb/>
　不同則文辭隨之然未有無法度而猶可以言文者<lb/>
　度者何有開必有合有喚必有應首尾當照應抑掦<lb/>
　當相𤼵血脉宜串精神宜壯如人一身自首至足缺<lb/>
　一不可則是一篇之中逐叚逐節逐句逐字皆不可<lb/>
<pb n="2b"/>
　以不宻也又曰文字大概以純者為合格健者為有<lb/>
　氣合格者中程度有氣者起人眼目然今人作文於<lb/>
　二者皆易有病盖似純者無氣燄則率畧委靡又不<lb/>
　足以起人眼目似健者多草野則夾雜怪僻又不可<lb/>
　以合有司程度如愚所見當於規矩之中用老蒼之<lb/>
　體庻㡬合格則不為有司所擯出竒則又非低手可<lb/>
　及必識此意乃可進歩<lb/>
又論立説大要曰主張題目第一要識得道理透徹第<lb/>
<pb n="3a"/>
　二要識得經文本㫖分曉第三要識得古今治亂安<lb/>
　危之大體然後一見題目胷中便有稱量然又須多<lb/>
　看他人立意及自去歴練則胷中自然開廣又不要<lb/>
　雷同将文公四書子細玩味及伊洛議論大概皆要<lb/>
　得知則不但區處性理題目有斷制凢是題目皆識<lb/>
　輕重皆區處得理到若所謂經㫖者亦試言其概唐<lb/>
　虞題目須要識得他氣象渾厚處湯武征伐須要見<lb/>
　他不得已處商盤周誥須要見他忠厚處如大禹治<lb/>
<pb n="3b"/>
　水之行所無事太甲之悔過伊尹一徳之告歸盤庚<lb/>
　遷亳之為民高宗之有志中興洛誥之倚重周公及<lb/>
　周公切切告歸之意君奭之挽留與夫無逸之本㫖<lb/>
　及化商一切事體皆大勢所重也則就這上立意得<lb/>
　切者最好自此之外亦難盡言或題目散頭緒多我<lb/>
　須與他提一箇大頭腦如王㑹龍省試義提道字串<lb/>
　是也<hi>其題目云道積于厥躬惟教學半念終始典于學厥徳修罔覺監于先王成憲其永無愆惟説</hi>
　<hi>式克欽承旁招俊又王㑹龍義起語云人君道與心為一既欲参古人之善而無愧大臣心與君為一猶</hi>
<pb n="4a"/>
　<hi>欲取天下之善而無遺盖道無終窮不在吾身則在古人或在天下君不自聖而益求乎古臣不恃君之</hi>
　<hi>聖而益求乎賢此所以能致其君之備道也歟</hi>或捉題字做綱目亦如王㑹<lb/>
　龍之提道是也或用經句最切者如周明之百志惟<lb/>
　熈之題以勿忘勿助為主是也<hi>明之義愚未之見如林逄龍太學𤼵觧義</hi>
　<hi>以有徳必有言為主亦是也其題目云徳无常師主善為師善无常主協于克一俾萬姓咸曰大哉王言</hi>
　<hi>逄龍接題云有徳者必有言惟徳之㑹於吾心者既極其精㣲則言之散於天下者皆稱其廣大有如徳</hi>
　<hi>之所在苛擇焉而不精則言之所𤼵必言焉而不詳矣何以為大公至正之論而息夫人之異論也哉此</hi>
　<hi>伊尹之告太甲盖欲其以徳之一為言之大也</hi>餘皆不可以盡言但𦂳要者<lb/>
<pb n="4b"/>
　一題須要截得上下住須提得𦂳要處重其細碎處<lb/>
　放輕不妨有道理合經㫖又不雷同又教人一見便<lb/>
　曉如此便是主張大概以此立心以此用工自當有<lb/>
　所見也<lb/>
或曰行文闗鍵則響常讀熟做熟則行文自然熟凡做<lb/>
　商周題用唐虞事則精神壮觀做唐虞題用商周事<lb/>
　則不甚好大凡義不必長亦不必短在措辭如何耳<lb/>
　長而轉換新意不害其為長短而曲折意盡不害其<lb/>
<pb n="5a"/>
　為短務高則多渉於僻欲新則類入於怪晦則讀之<lb/>
　使人厭淺則讀之使人輕下字惡夫俗而造作太過<lb/>
　則語澁主意惡夫同而搜索太甚則理背皆學者所<lb/>
　當知也又凡做君題國家題反處不可太甚只須輕<lb/>
　輕説過<lb/>
存庵胡氏<hi>初翁</hi>曰聞之前輩凡做唐虞題目不尚反盖<lb/>
　彼時無此等不好氣象也<lb/>
　　論冐題<lb/>
<pb n="5b"/>
或曰破題為一篇綱領至不可茍句法以體面為貴而<lb/>
　包括欲其盡題句多則融化不見其不足題字少則<lb/>
　敷演不見其有餘命意渾涵而不失於迂用字親切<lb/>
　而不病於俗斯得之矣接題所以承接破題之意一<lb/>
　篇主意要盡見於二三句中尤不可不用工也<lb/>
或曰冐頭如人頭面著不得十分多肉肉多則如有肥<lb/>
　氣不雅觀也<lb/>
　　原題<lb/>
<pb n="6a"/>
𢎞齋曹氏曰原題之體其文當圓其體當似論前軰考<lb/>
　校多於題下看人筆端須是見識高看文字多方於<lb/>
　此有議論慷慨之體中間最不要露圭角又不要作<lb/>
　成叚對文只要參差呼喚圓轉可觀大抵是喚起之<lb/>
　後便應一應結一結然後正一叚反一叚又總繳結<lb/>
　此為正體其反説者不必多比正叚宜减大半又或<lb/>
　有於正叚後復作一叚或是引事或是譬喻如此議<lb/>
　論竟不必作反叚亦可也<lb/>
<pb n="6b"/>
　　講題<lb/>
愚按舊義必有餘意及考經<hi>亦曰原經</hi>今日固不拘此然遇<lb/>
　可用處亦宜用之但不必拘泥耳𢎞齋論餘意原經<lb/>
　二條摘録于後變而通之存乎其人若用亦只數句<lb/>
　拈揆足矣不可失之太多也<lb/>
𢎞齋曹氏曰所謂餘意乃是本題主意外尚有未盡之<lb/>
　意則於此𤼵之須是意新又不背主意仍於主意有<lb/>
　情乃可這個有數様本意所輕者於此却㣲與提起<lb/>
<pb n="7a"/>
　本題頭緒多者此處與貫而一之本意作兩俜不相<lb/>
　闗者此處與𤼵明之本意有自本至效者此又翻轉<lb/>
　来言之若只是本題意又来説作一片全無些幹運<lb/>
　則徒勞耳<lb/>
又曰當初所以有原經者須是説這箇題目其来歴次<lb/>
　第如何或是誰人做底事他這事是如何或是誰人<lb/>
　説底話他這話是如何要推尋来因究竟下稍結殺<lb/>
　方謂之原經也第一要認他先後次序倫理分曉及<lb/>
<pb n="7b"/>
　提得箇血脉端正然後擺布做来且如大概稱頌事<lb/>
　實之題當旁引事實来證主意分輕重呼喚方引入<lb/>
　本題出處更自與他照應議論然後結之此格甚平<lb/>
　正初無難也若是戒告之題須要認他先後次序如<lb/>
　太甲上中下三篇及一徳之書盤庚上中下三篇周<lb/>
　家大誥東征召誥營洛多士遷商民這箇先後之次<lb/>
　截然最要鋪擺仔細又不但篇目次第只一叚中亦<lb/>
　要分次第不可截斷如本題係是在前則起頭宜作<lb/>
<pb n="8a"/>
　議論一喚喚動即就題目説来便就此觧他正意這<lb/>
　囬方纔迤邐轉去尋後面事使去云不特此爾後面<lb/>
　又作如此説下梢又是如何却於本題後引来擁從<lb/>
　之結之此一體也如本題係是在後則當起頭逐一<lb/>
　原去其初是如何中間又如何乃引入本題却作一<lb/>
　小片議論而結之又一體也引事不在多只要精切<lb/>
　我得一句是切只就此一句𤼵明全靠善於幹運耳<lb/>
　凡引事寜可真而少不可多而雜最要識此意要之<lb/>
<pb n="8b"/>
　大概起頭多是引證中間便當喚出出處然後便當<lb/>
　觧意分曉結之此又大概原經之法也<lb/>
　　結題<lb/>
𢎞齋曹氏曰結尾亦要識體格不但用事證題而已若<lb/>
　本題係有大節目事體則宜就此究竟到實結裏處<lb/>
　結之此為議論到底是一格也本題用經句主張有<lb/>
　来歴者宜於結尾喚起出處状得分曉此有根據有<lb/>
　首尾文字是一格也此外又有定格説唐虞治體宜<lb/>
<pb n="9a"/>
　以成王對之説盤庚遷亳事宜以周家化商事證之<lb/>
　皇極之説宜以聖門事證之二典三謨亦然湯武征<lb/>
　伐宜相照證周召告歸可互参考三后化商皆要相<lb/>
　串最宜識此意其他方可泛引事證耳又或本題中<lb/>
　實有議論未盡而道理實有當𤼵揮者又當作一叚<lb/>
　議論不必用事亦可也引事之體既引状本題後又<lb/>
　須更喚起一喚以已意慷慨議論斷制主意教他響<lb/>
　朗然後結之此可以見人筆力宜耐心加工也<lb/>
<pb n="9b"/>
又總論于後曰以上亦據所見略言之耳其詳不可盡<lb/>
　也在乎即類推之以心體之自求其意於外而得胷<lb/>
　中之活法乃有實工夫耳要是下筆之時説得首尾<lb/>
　照應串得針線細宻歩歩思量主意句句挑得明𦂳<lb/>
　教他讀去順溜又大概文字全在呼喚有時數句全<lb/>
　在數箇字挑剔得好須是十倍精神自此之外又有<lb/>
　一項法度一篇之中凡於過叚接頭處當教他轉得<lb/>
　全不費力而又有新體此雖小節亦看人手叚如陳<lb/>
<pb n="10a"/>
　懋欽省試㑹其有極義自接題小講及原題講叚原<lb/>
　經結尾一切轉頭處並不用尋常套子如嘗謂今夫<lb/>
　之類<hi>舊義多用嘗謂二字作原題起語今夫二字作大講起語</hi>盖只教他人不見<lb/>
　痕跡而又自是轉換最妙者有江萬里易義之體分<lb/>
　明是於此出竒亦活法之可法者也然此亦不甚𦂳<lb/>
　要因筆謾及之<lb/>
　<lb/>
　<lb/>
<pb n="10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　作義要訣<lb/>
</p>
<p>
</p>
  </div>
</body>
</text>
</TEI>
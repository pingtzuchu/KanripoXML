<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書義斷法卷三</head> <lb/>
    <p>
<pb n="1a"/>
欽定四庫全書<lb/>
　書義斷法卷三<lb/>
　　　　　　　　　　　　元　陳恱道　撰<lb/>
　商書<lb/>
　　仲虺之誥<lb/>
天乃錫王勇智表正萬邦纘禹舊服茲率厥典奉若天<lb/>
命<lb/>
　天之錫聖人其有猷有為者非常之資聖人之奉天<lb/>
<pb n="1b"/>
　其率而行之者皆有常之典盖天錫勇智無為不成<lb/>
　固可以正人心而成王業者矣然皆古今常行之道<lb/>
　皆天之所命而非人之所能為者其正萬邦纘禹服<lb/>
　即常道也亦天命也豈以智力之有餘而盡用之哉<lb/>
　湯誥曰各守爾典以承天休仲虺之誥曰欽崇天道<lb/>
　永保天命如斯而已矣仲氏釋湯之慚故言天之錫<lb/>
　湯湯奉天者如此<lb/>
惟王不邇聲色不殖貨利徳懋懋官功懋懋賞用人惟<lb/>
<pb n="2a"/>
已改過不吝克寛克仁彰信兆民<lb/>
　惟聖人純乎天理之公故惟聖人能極乎君徳之盛<lb/>
　寛仁之徳其謂寛而不失於縱仁而不失於柔其徳<lb/>
　之昭著而為信於天下者如此然湯身之之聖人也<lb/>
　其本源之地純乎天理無一毫人欲之私而所以用<lb/>
　人脩己者莫不各得其當故其盛徳至善民之不能<lb/>
　忘也易曰寛以居之仁以行之君徳也其見於臨民<lb/>
　者如此盖本之脩己用人者非一日之積矣<lb/>
<pb n="2b"/>
王懋昭大徳建中于民以義制事以禮制心垂裕後昆<lb/>
　盛徳之為法於天下無徃而非中故大業之可𫝊於<lb/>
　後世綽然有餘裕後之人君創業垂統皆無以為維<lb/>
　持慿藉久遠之計其或可以垂後而終不能恢恢乎<lb/>
　有餘裕者皆其明徳新民之學有未至焉者也聖人<lb/>
　盛徳既足以建中而又内外合徳無徃非中盖其用<lb/>
　力之深明徳之遠事得其宜無一事之非中心得其<lb/>
　正無一念之非中中道卓然有立於天下而𫝊後垂<lb/>
<pb n="3a"/>
　後之計於是乎有餘裕矣<lb/>
　一説克明俊徳者吾心本然之中制心事者所以合<lb/>
　内外而建中聖人之徳全體呈露而妙用顯行體用<lb/>
　兼該功力至到如此垂裕自是有餘裕矣<lb/>
　　湯誥<lb/>
天命非僣賁若草木兆民允殖<lb/>
　天理流行付與萬物昭然若草木之光華皆天理也<lb/>
　信然使兆民之生殖亦天理也湯誥萬邦曉之以天<lb/>
<pb n="3b"/>
　命之理而騐之於民物之間福善禍滛之天決無毫<lb/>
　髪之僣差譬諸草木區以别矣豈有世運之終否而<lb/>
　匹夫匹婦不得遂其生哉古今天理善則得之不善<lb/>
　則失之得衆則得國失衆則失國以湯之興夏之亡<lb/>
　觀之于以見天命之昭昭其自今以徃休飬生息兆<lb/>
　民以治以生亦信乎其無可疑者也<lb/>
　　伊訓<lb/>
古有夏先后方懋厥徳罔有天災山川鬼神亦莫不寜<lb/>
<pb n="4a"/>
暨鳥獸魚鱉咸若<lb/>
　方懋者方見其進而未見其止之意此日新之盛徳<lb/>
　也人主一身為天地人萬物之理有日新之盛徳故<lb/>
　有位育之極功貫三極而澤及萬物盛徳至善其殷<lb/>
　監之不遠者歟<lb/>
今王嗣厥徳罔不在初立愛惟親立敬惟長始于家邦<lb/>
終于四海<lb/>
　嗣厥徳者必先謹其所始立順徳者必善推其所為<lb/>
<pb n="4b"/>
　罔不者縂言其事而惟者直指其要也嗣厥徳者皆<lb/>
　當謹之於嗣位之初故以罔不在初言然立愛自親<lb/>
　始立敬自長始孝弟乃行仁之本而一理貫通可以<lb/>
　擴充而周遍故曰惟親惟長伊尹慮太甲之不謹其<lb/>
　初而又慮不知其要将無以推其所為也於是以嗣<lb/>
　徳為謹始之戒而以孝弟極終始之功豈非治天下<lb/>
　國家之要而無愧於烈祖之成徳者歟<lb/>
先王肇修人紀從諫弗咈先民時若居上克明為下克<lb/>
<pb n="5a"/>
忠與人不求備檢身若不及以至于有萬邦茲惟艱哉<lb/>
　修人紀者聖人之所以治天下也有萬邦者聖人之<lb/>
　所以有萬邦也聖人出而扶持世教立經陳紀徃徃<lb/>
　舍己從人以成其徳復急己緩人以新其徳其所以<lb/>
　經綸大經立大本者用此道也至於由七十里而有<lb/>
　萬邦聖人豈有計功之心哉伊尹於此盖言其積累<lb/>
　之難而兢業惕厲之心無一日忘其有天下之始終<lb/>
　如此而平天下之要道固不外乎此矣<lb/>
<pb n="5b"/>
　　太甲上<lb/>
先王顧諟天之明命以承上下神祗社禝宗廟罔不祗<lb/>
肅天監厥徳用集大命撫綏萬邦<lb/>
　明徳即明命也人君顧天明命天監君之明徳存乎<lb/>
　目睫之間而感應之妙未有若此其速者特以顧諟<lb/>
　言以見天理之流行而通於神明莫非至敬之寓以<lb/>
　監徳言以見天心眷顧而撫綏民庻莫非至仁之澤<lb/>
　盖敬之體根於中而仁之用見於外于以見明命之<lb/>
<pb n="6a"/>
　即明徳而任天地人鬼神之托者不可不自持敬始<lb/>
　也湯之學自聖敬日躋始徳之日新又新卒為天命<lb/>
　人心之所歸盖特餘事也　社稷即地祗此所謂郊<lb/>
　焉而天神格廟焉而人鬼享皆神明之所在此湯所<lb/>
　以常目在也<lb/>
慎乃儉徳惟懐永圖若虞機張徃省括于度則釋欽厥<lb/>
止率乃祖攸行<lb/>
　太甲受病處在於欲敗度縱敗禮一旦改過能以儉<lb/>
<pb n="6b"/>
　徳自待亦足以為久遠之圖矣然天下酬應無窮至<lb/>
　善之所止有在非敬無以得其所止非守家法無以<lb/>
　知其所止正如虞人之機張省括于度而釋也今日<lb/>
　之儉徳永圖知改過矣然遵先王之法而過者未之<lb/>
　有也不擇其所當行而法其所已行安知他日無輕<lb/>
　𤼵之失而不能持之以久乎<lb/>
　　太甲中<lb/>
伊尹拜手稽首曰脩厥身允徳恊于下惟明后<lb/>
<pb n="7a"/>
　拜手稽首者臣之禮恭脩己治人者君之徳盛方其<lb/>
　君臣上下之容儀拜稽致恭一時之禮已盡矣及其<lb/>
　明徳新民之事業隨感而應萬世之令名無窮焉又<lb/>
　豈非臣子之至願哉太甲中篇之書作於太甲處仁<lb/>
　遷義之後伊尹拜稽首而後言太甲進脩之愈遠益<lb/>
　喜之深而期之之無窮也<lb/>
奉先思孝接下思恭視遠惟明聽徳惟聰朕承王之休<lb/>
無斁<lb/>
<pb n="7b"/>
　人主一身上承祖宗之托而下撫人民之衆所以思<lb/>
　盡其孝致其恭者何敢不勉然人之一心非視遠則<lb/>
　不明非聽徳則不聰所以視思明聽思聰其曰惟者<lb/>
　亦思之義尤不可不謹也盖奉上接下尤為一身之<lb/>
　所接至於一念之𤼵視聽為先一或蔽其聰明則其<lb/>
　於身之所接將不勝其弊故伊尹之言一節深一節<lb/>
　雖四者皆係於君徳之羙惡而將順其羙以垂無窮<lb/>
　則於視聽尤為切要也<lb/>
<pb n="8a"/>
　　太甲下<lb/>
惟天無親克敬惟親民罔常懐懐于有仁鬼神無常享<lb/>
享于克誠天位艱哉<lb/>
　謂之天位者天民鬼神之所托也謂之艱哉者誠敬<lb/>
　仁之難盡也以天人鬼神之無常而上下顯㣲之間<lb/>
　一有不盡其道則離合之機凛乎在前何可不思其<lb/>
　難而循天理之則哉<lb/>
先王惟時懋敬厥徳克配上帝今王嗣有令緒尚監茲<lb/>
<pb n="8b"/>
哉<lb/>
　徳以敬為主敬以時懋為先盖必此心之純一不已<lb/>
　而後與天合此商家一代相傳之心法也先王之令<lb/>
　緒在此今王之令緒尚監于茲基緒之令羙不獨在<lb/>
　王業其盛徳純誠可以上當天心而垂裕後昆皆其<lb/>
　緒之羙者能監于此則亦如湯之配上帝其為令緒<lb/>
　豈有加於此哉<lb/>
若升高必自下若陟遐必自邇無輕民事惟難無安厥<lb/>
<pb n="9a"/>
位惟危慎終于始<lb/>
　行遠自邇升高自卑此言進徳之有序也善始之意<lb/>
　可以占終此言臨政之有初也進徳有序故必自其<lb/>
　下者邇者臨政之初故必因其難者危者自下邇者<lb/>
　非可一蹴而逕造思艱危者不可一日而不慎也既<lb/>
　徃不咎方来可追故伊尹之於太甲既告之以脩己<lb/>
　之遠業而復告之以治人之遠功其愛君之意豈有<lb/>
　已哉<lb/>
<pb n="9b"/>
無輕民事惟難無安厥位惟危慎終于始有言逆于汝<lb/>
心必求諸道有言遜于汝志必求諸非道<lb/>
　無慢易於臨御之初所以屏人欲之私也必審擇於<lb/>
　聽受之際所以循天理之正也屏人欲則嚴為禁止<lb/>
　之辭循天理則在乎堅固之力此又伊尹立言之意<lb/>
　也上二理字禁止之辭下二必字一循乎公明乎公<lb/>
　私之辨然後可以善始而圖其終矣　輕率慢易安<lb/>
　其危而利其菑皆人欲流行處<lb/>
<pb n="10a"/>
弗慮胡獲弗為胡成一人元良萬邦以貞<lb/>
　人主一心一身至善之所止而萬邦所視以為儀表<lb/>
　也非此心謹思無以得其理非此身篤行無以成其<lb/>
　事一有不至皆非所以為善之至而為良之元者則<lb/>
　天下又何賴焉太甲下篇乃太甲遷善之一初故伊<lb/>
　尹深期以遠大之規模四方之標凖勉之以知行之<lb/>
　並進庻㡬可以集萬善而立人極焉耳<lb/>
　　咸有一徳<lb/>
<pb n="10b"/>
今嗣王新服厥命終始惟一時乃日新<lb/>
　代天理物之初固貴乎徳之惟新謹終如始之一乃<lb/>
　所以為徳之日新新命之膺與徳俱新固已去其舊<lb/>
　染之汚矣日新之功終始常新則其所以日新又新<lb/>
　而上當天心者又豈止如今日所觀哉今之新徳新<lb/>
　命固可喜而終之日新又新者深可期茲固伊尹之<lb/>
　所以拳拳於太甲也<lb/>
　大學明徳之章言湯之日日新又日新又復及於其<lb/>
<pb n="11a"/>
　命之維新盖家法之傳遠矣<lb/>
任官惟賢才左右惟其人臣為上為徳為下為民其難<lb/>
其慎惟和惟一<lb/>
　百官可無用才徳而大臣必擇其全人盖身為大臣<lb/>
　兼有致君澤民之責為臣之所以不易也不難於任<lb/>
　用慎於聽察則小人乗間而入不可否相濟終始惟<lb/>
　一則君子不安其位此為君之所以為難也臣盡臣<lb/>
　道則可以稱選任之意君盡君道則可定正名之分<lb/>
<pb n="11b"/>
　亦各盡其道而已矣<lb/>
徳無常師主善為師善無常主恊于克一<lb/>
　蔡氏曰徳者善之摠稱善者徳之實行一者其本原<lb/>
　統㑹也徳兼衆善不主於善則無以得一本萬殊之<lb/>
　理善原於一不恊於一則無以逹萬殊一本之妙謂<lb/>
　之克一者能一之謂也愽而求之於不一之善約而<lb/>
　㑹之於至一之理此聖學始終條理之序也<lb/>
　朱子曰有吉徳有凶徳必主於善或在彼為善或在<lb/>
<pb n="12a"/>
　此為不善或前日不善今日則為善必湏以此揆度<lb/>
　盖因一而後定徳以事言善以理言一以心言恊雖<lb/>
　訓合却是以此合彼之合非己相合之合有揆度参<lb/>
　騐之意又云有比對裁制之意盖從一流出者無不<lb/>
　善恊有齊之意張子曰徳主天下之善善原天下之<lb/>
　一<lb/>
俾萬姓咸曰大哉王言又曰一哉王心克綏先王之禄<lb/>
永底烝民之生<lb/>
<pb n="12b"/>
　因王言之大而知其心之一此由其末而推其本因<lb/>
　王言王心之相符而知天禄人心之均安此由本而<lb/>
　極言其效也頌聲之相同真若有以俾之則君民之<lb/>
　相安者自今其審克之矣俾之者誠之不可掩克之<lb/>
　者效之必可期盖伊尹之所望於太甲者如此<lb/>
　　盤庚<lb/>
古我先王亦惟圖任舊人共政王播告之修不匿厥指<lb/>
王用丕欽罔有逸言民用丕變<lb/>
<pb n="13a"/>
　世臣舊家之人乃古先王所圖任而相與共政者其<lb/>
　人之能其任則奉承君命能不隱匿其指意王所為<lb/>
　大敬而用之也其化于外又無過言以惑衆聽民所<lb/>
　為丕變而從之也令出惟行上敬下化古先王之用<lb/>
　舊人其能勝任如此均為舊人均所任用而奉上化<lb/>
　下之心乃有不然者故盤庚特引古先王之盛以見<lb/>
　今之不然也<lb/>
若網在綱有條而不紊若農服田力穡乃亦有秋<lb/>
<pb n="13b"/>
　綱既舉而目自張有條理而不紊者上下之相從也<lb/>
　種曰稼歛曰穡必勤力而有秋者勞逸之相補也盤<lb/>
　庚率民於殷亳其事理甚順其事功可期而當時之<lb/>
　民傲上以從康故憚遷而違上所命盤庚喻以漁網<lb/>
　之有綱欲其無傲復喻以農田之有秋欲其無從康<lb/>
　不怠於奉上不安於小成能近取譬其俱享遷都之<lb/>
　利也必矣<lb/>
　　說命上<lb/>
<pb n="14a"/>
知之曰明哲明哲實作則天子惟君萬邦百官承式王<lb/>
言惟作命<lb/>
　先知明哲以性分之明言之也君令臣行以勢分之<lb/>
　嚴而言之也性分之明既已得之於天而可為法於<lb/>
　天下矣則其勢分之嚴所以臨萬邦統百官君庸得<lb/>
　已於言乎高宗嗣位之初恭黙不言羣臣咸諫于王<lb/>
　不特推其君臨之勢而深羙其明哲之性盖有徳必<lb/>
　有言而羣臣將順其羙之辭當如是也<lb/>
<pb n="14b"/>
乃審厥象俾以形旁求于天下說築傅巖之野惟肖爰<lb/>
立作相王置諸其左右命之曰朝夕納誨以輔台徳<lb/>
　古昔王者寤寐賢才之心不特取其形象之相似必<lb/>
　期於心迹之相親盖形象之似所以求賢不嫌於地<lb/>
　之遠而心迹之相親所以親賢不嫌於地之近故以<lb/>
　山林巖穴之士一旦舉而加諸上位非以職任尊隆<lb/>
　為貴而以朝夕左右為尚庻㡬正論日聞而君徳可<lb/>
　成不特想像其形像而已高宗之求傅說史臣盖能<lb/>
<pb n="15a"/>
　紀其事高宗之所命傅說則後世尤不可不究其心<lb/>
　也<lb/>
若金用汝作礪若濟巨川用汝作舟楫若歲大旱用汝<lb/>
作霖雨啓乃心沃朕心<lb/>
　此承上章納誨輔徳之意而為是言也高宗於進徳<lb/>
　之方如金之在鑛如水之望洋如歲之大旱此心未<lb/>
　能自盡所望灌溉厭飫之也傅說輔徳之忠如金之<lb/>
　作礪如川之作楫如大旱之作霖雨此心不可不盡<lb/>
<pb n="15b"/>
　所當開心而見誠也其引喻則一節深一節其本原<lb/>
　則啓心乃可以沃心此大人格君心之事業而高宗<lb/>
　之所以為拳拳於説也<lb/>
　　作礪因其羙質作楫期於遠到至於霖雨則有如<lb/>
　　時雨化之矣此謂之一節深一節而高宗之所望<lb/>
　　於説者有如饑渴其亦不外乎此心而已<lb/>
惟暨乃僚罔不同心以匡乃辟俾率先王廸我高后以<lb/>
康兆民嗚呼欽予時命其惟有終<lb/>
<pb n="16a"/>
　高宗命傅説以摠百官輔台徳其於出命之初即相<lb/>
　期以遠大之業然相之有僚属即君之有輔相使下<lb/>
　焉不能率其属則何以共任致君澤民之事上不能<lb/>
　敬君命則何以克全其惟有終之功盖必能敬君而<lb/>
　圖惟厥終然後能率属而期於遠到此其上下之相<lb/>
　率尊卑之相統不正其身如正人何而所惡於下無<lb/>
　以事上高宗命説之初辭其已及此矣<lb/>
惟木從繩則正后從諫則聖后克聖臣不命其承疇敢<lb/>
<pb n="16b"/>
不祗若王之休命<lb/>
　以從繩喻從諫君之所以從臣也由克聖而若休命<lb/>
　臣之所以從其君也君臣之間非相為茍從亦各盡<lb/>
　其道而已矣然從諫之初猶截然規矩凖繩之不可<lb/>
　易克聖之後則臣之從君固有超然命令之外者况<lb/>
　君命之羙哉祗若休命乃將順其羙之事有不待於<lb/>
　繩愆紏謬而高宗之徳進矣傅説復王命之初其所<lb/>
　以自任而相期者固如此<lb/>
<pb n="17a"/>
　　說命中<lb/>
明王奉若天道建邦設都樹后王君公承以大夫師長<lb/>
不惟逸豫惟以亂民<lb/>
　天者理而已明王之奉若天道順此理而已后王建<lb/>
　邦君公設都於其下又承以大夫師長其於君臣上<lb/>
　下之分截然不可易也此天道也天之愛民甚矣豈<lb/>
　其使一人肆於民上哉其於治國平天下之責凛然<lb/>
　不可忽也此亦天道也知其勢分之相承而又知其<lb/>
<pb n="17b"/>
　責任之不易則可與言天道矣此奉天道一言傅説<lb/>
　盖將詳言治民之事而以是先之也君臣皆當奉天<lb/>
　道其獨稱明王者一人之責尤重也<lb/>
惟天聰明惟聖時憲惟臣欽若惟民從乂<lb/>
　説命中篇多言用臣治民之事傅説於此言臣之敬<lb/>
　順民之從治豈有他道法天而已矣天之聰明無所<lb/>
　不聞無所不見皆至公之理流行乎其間聖人與天<lb/>
　合徳亦至公而已至於臣之若而又欽若民之乂而<lb/>
<pb n="18a"/>
　又從乂此則明徳新民之極功而人心天理之同然<lb/>
　皆不可厚誣也　憲天者聖人之天欽若從乂者人<lb/>
　心之天<lb/>
惟治亂在庻官官不及私昵惟其能爵罔及惡徳惟其<lb/>
賢<lb/>
　朝廷之上有百官所謂六卿百執事皆是也公卿大<lb/>
　夫士布列于朝此爵也亦皆官也官以任事故惟其<lb/>
　能爵以命徳故惟其賢分而言之則曰官爵摠而言<lb/>
<pb n="18b"/>
　之則曰庻官惟賢惟能所以治及私昵惡徳所以亂<lb/>
　然則任官惟賢才豈容有一官一職之可輕授哉天<lb/>
　下事衆君子維持而不足小人敗壊之而有餘此即<lb/>
　無曠庻官之意故傅説以庻官摠之<lb/>
非知之艱行之惟艱王忱不艱允恊于先王成徳<lb/>
　古今之學皆言行並進𫝊説獨告高宗以為非知之<lb/>
　艱而行之艱惟忱誠則行之不艱非一偏之論也盖<lb/>
　高宗明哲之資而又舊學于甘盤其知之深矣其曰<lb/>
<pb n="19a"/>
　非知之艱者指其所已知而言也已知而益勉於行<lb/>
　則先王之成徳可以脗合盖湯於伊尹能自得師故<lb/>
　詩書所載多言其持敬懋徳之實此所以為身之之<lb/>
　聖而徳之有成者也王能因其已知而勉於力行則<lb/>
　知行俱到可以合於先王之成徳矣<lb/>
　　說命下<lb/>
爾惟訓于朕志若作酒醴爾惟麯蘖若作和羮爾惟鹽<lb/>
梅爾交修予罔予棄予惟克邁乃訓<lb/>
<pb n="19b"/>
　訓朕志者訓之於心志趨向之初克邁訓者行之於<lb/>
　羙質調和之後此盖説命下篇之辭言𫝊説之納諫<lb/>
　已行於立志之初矣及其相與之日久調和之功多<lb/>
　所以修輔其君非一而已是以所得愈深所以愈力<lb/>
　高宗亦自度其力之能非特如訓志之初也盖始之<lb/>
　之訓志𫝊説惟恐高宗之不從終之邁訓高宗惟恐<lb/>
　傅説之不進諫其所就之淺深於此可見<lb/>
　　此亦是傅説之進言能迎其初者而善道之故能<lb/>
<pb n="20a"/>
　　可否相濟終始無棄直截確當果於力行末意互<lb/>
　　説<lb/>
王人求多聞時惟建事學于古訓乃有獲<lb/>
　多聞所以明當世之務故能有立於事學古訓所以<lb/>
　見先聖之道乃能有得於理盖宇宙内事一事皆有<lb/>
　一理有非可以私意妄為者是以人能求多聞深知<lb/>
　事變皆可隨世以立功名然不舉古訓将無得於事<lb/>
　理又何以立大本而經綸大經哉説命下篇傅説為<lb/>
<pb n="20b"/>
　學之功故特稱王以聳動其聽而深究乎人情物理<lb/>
　之極可謂善於格君矣<lb/>
　　求多聞建事是今人皆能如此學古訓有獲則非<lb/>
　　學古人不足以得此也<lb/>
惟學遜志務時敏厥修乃来允懐于茲道積于厥躬<lb/>
　為學之道當遜其志如有所不能當敏於學如有所<lb/>
　不及虚以受人勤以勵己此二者所以為學而學之<lb/>
　終始不越乎此二者也始之謙抑勤敏則其所修如<lb/>
<pb n="21a"/>
　水之浩浩其来終之堅凝誠實則其於道如水之停<lb/>
　含泓深而積聚矣謙抑則徳修而日新允懐則道積<lb/>
　而不散来如日知其无積如月無忘其所能也為學<lb/>
　之初入道之序也<lb/>
惟斆學半念終始典于學厥徳修罔覺監于先王盛憲<lb/>
其永無愆<lb/>
　學固學也教人亦學也學之貫於人己者學之始終<lb/>
　也徳之所以不自知其進也學之監于先王者學之<lb/>
<pb n="21b"/>
　凖的身之所以永無過愆也湯之自得師修人紀凢<lb/>
　所以修己治人者皆有成法率而行之終身可立於<lb/>
　無過之地固可以百世以俟聖人而不惑又豈止如<lb/>
　一時之進修而已<lb/>
　一念典學以始終言監于先王則萬世而無弊盖昭<lb/>
　然成規粹然至善是乃為學之極也成憲凢湯之所<lb/>
　言所行皆是所謂世為天下則也<lb/>
監于先王成憲其永無愆惟説式克欽承旁招俊乂列<lb/>
<pb n="22a"/>
于庻位<lb/>
　一代有一代之典憲必遠監于先王而後至於盡善<lb/>
　盡羙一官有一官之人才必旁求天下而後可以申<lb/>
　用明良盖先王立此成憲為萬世之標凖所謂遵先<lb/>
　王之法而過者未之有也羣賢輔此成憲為列位之<lb/>
　儀刑所謂臣人克有常憲者也高宗以守家為之君<lb/>
　𫝊説以進賢為之相其率先王廸高后也固宜<lb/>
　　按此一節不與上文相蒙前言為學此言守法人<lb/>
<pb n="22b"/>
　　君當為之事而皆不可無人才之助也<lb/>
四海之内咸仰朕徳時乃風股肱惟人良臣惟聖<lb/>
　正風化之原能使天下之民皆慕其君之盛徳者傅<lb/>
　説既徃之功也竭股肱之力必知良臣之責當致君<lb/>
　於聖徳者傅説方来之事也説命下篇專言為學進<lb/>
　徳之事及高宗不以四海之仰徳者為可喜而以良<lb/>
　臣輔徳為可期傅説亦不以風化之既行自足而益<lb/>
　以致君於堯舜者自勉下文言保衡之致君澤民其<lb/>
<pb n="23a"/>
　意固可見矣<lb/>
　　四海仰徳時乃風如舜之羙臯陶所謂從欲以治<lb/>
　　四方風動惟乃之休股肱惟人良臣惟聖如臯陶<lb/>
　　之賡歌所謂元首明哉股肱良哉是也古者大臣<lb/>
　　之事君大要如此<lb/>
惟后非賢不乂惟賢非后不食其爾克紹乃辟于先王<lb/>
永綏民<lb/>
　上二句言古今君臣㑹遇之難今適相值則其時之<lb/>
<pb n="23b"/>
　可為矣下二句言人臣致君澤民之責惟爾能克則<lb/>
　其才之能為矣以其時之可為而自任以才之能為<lb/>
　則明良相逄之機㑹為不虛設而君臣兼盡之事業<lb/>
　為益深遠矣不憂其難遇而深責其必能此高宗之<lb/>
　所望於傅説而於終篇尤拳拳也<lb/>
　　若更添説拜稽首至休命則當分三節意以見時<lb/>
　　之可為惟傅説能為而説之所以能為以其奉休<lb/>
　　命而敢為<lb/>
<pb n="24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書義斷法卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書全解卷十五</head> <lb/>
    <p>
<pb n="1a"/>
欽定四庫全書<lb/>
　尚書全解卷十五<lb/>
　　　　　　　　　　　　宋　林之竒　撰<lb/>
湯誥　　　　　　　　商書<lb/>
　此則周官士師所謂用之於㑹同之誥也古者天子<lb/>
　始受命奄宅四海則諸侯皆率其職以奉朝㑹于天<lb/>
　子之都所以正始也如舜禹之受禪既告祭天地百神<lb/>
　然後輯五瑞覲四岳羣牧班瑞於羣后康王既受顧命<lb/>
<pb n="1b"/>
　出在應門太保畢公各率其方之諸侯皆奉圭兼幣致<lb/>
　其壤奠此常禮也湯武既從征伐得天下其反國也諸<lb/>
　侯皆率職来朝致禮於君此亦禮之常也此篇主於記<lb/>
　載其所告諸侯之言而因叙其事故其所叙為略然而<lb/>
　可以互見也武成曰王来自商至於豐乃偃武修文歸<lb/>
　馬於華山之陽放牛於桃林之野示天下弗服丁未祀<lb/>
　於周廟邦甸侯衛駿奔走執豆籩越三日庚戌柴望大<lb/>
　告武成既生魄庶邦冡君暨百工受命於周武王於是<lb/>
<pb n="2a"/>
　為之稱其先世積徳累功與大其所弔民伐罪之意也<lb/>
　其叙事則詳而其所以告諸侯之言則首尾不甚備者<lb/>
　盖武成之篇主於敘事之故也至此篇言王歸自克夏<lb/>
　至於亳誕告萬方而復綴之以所告諸侯之言首尾甚<lb/>
　備而其敘事則略以此篇主於記載其言故也古者左<lb/>
　史記言右史記事記言者則言詳而事略記事者則事<lb/>
　詳而言略其體自有不同於其間此二篇雖記載之體<lb/>
　不同而其辭則皆是始攝大位而告諸侯以正始也<lb/>
<pb n="2b"/>
湯既黜夏命復歸于亳作湯誥<lb/>
　黜廢也黜夏之命不使復膺天綂也湯之勝夏也則<lb/>
　黜夏命而廢之武王之勝商也武成之篇不曰黜商<lb/>
　命及其殺武庚封㣲子於宋然後曰武王既黜殷命<lb/>
　者盖湯之伐桀桀遂棄國而去竄於南巢湯既因而<lb/>
　不追以全君臣之義矣故於是黜夏之命而不復為<lb/>
　之立後使居其所都之國也武王牧野之戰前徒倒<lb/>
　戈而紂見殺既違武王之本意也矣故封箕子武庚<lb/>
<pb n="3a"/>
　於殷故都使嗣其宗廟因而不改亦所以存君臣之<lb/>
　義也及武庚作亂自絶於周然後黜殷之命而其立<lb/>
　㣲子代殷後則居之於宋不復使居殷之故地也若<lb/>
　此之類皆聖人之處事仁之至義之盡也亳者湯之<lb/>
　都也湯之亳文王之豐鎬皆王業之所基也故既除<lb/>
　桀紂之暴則不復都夏商之故地也而必歸於亳與<lb/>
　豐鎬本其王業之所自興故也孟子曰湯以七十里<lb/>
　文王以百里七十里則亳也百里則豐鎬也商周之<lb/>
<pb n="3b"/>
　子孫世世守之得之則興失之則廢非其地之險固<lb/>
　如秦人殽函之都有金城千里山河百二之勢也惟<lb/>
　其民心之所愛戴者尤深且固故以為商周根本之<lb/>
　地也湯歸於亳諸侯則皆朝以見新君不可以無告<lb/>
　也史官録之故為此篇<lb/>
王歸自克夏至于亳誕告萬方王曰嗟爾萬方有衆明<lb/>
聽予一人誥<lb/>
　王歸自克夏至於亳猶所謂王来自商至於豐誕告<lb/>
<pb n="4a"/>
　萬方者誕告萬方諸侯也經惟言誕告萬方所以知<lb/>
　為諸侯也盖萬方之民非可以皆至於天子之庭而<lb/>
　以武成庶邦冡君暨百工受命於周之文而攷之則<lb/>
　知其為萬方之諸侯也必矣嗚呼爾萬方有衆明聽<lb/>
　予一人之誥禮曰天子自稱曰予一人魯哀公誄仲<lb/>
　尼曰昊天不弔不憖遺一老俾屏予一人以在位子<lb/>
　貢曰稱予一人非名也是知非天子不可以稱予一<lb/>
　人湯於是踐天子之位矣故對萬方有衆稱予一人<lb/>
<pb n="4b"/>
　以誥之使之明聽其言也夫湯誓之作在於未克夏<lb/>
　之前而亦稱曰爾尚輔予一人者某嘗疑此篇與泰<lb/>
　誓之篇稱予一人者皆是史官記録其書之時増加<lb/>
　潤色之辭學者當以意逆志<lb/>
惟皇上帝降衷于下民若有恒性克綏厥猷惟后<lb/>
　自惟皇上帝至於賁若草木兆民允殖是告衆以所<lb/>
　為應天順人伐夏弔民之舉也自俾予一人至於尚<lb/>
　克時忱乃亦有終是告之以戒慎恐懼保邦安民之<lb/>
<pb n="5a"/>
　意也詳考此篇所告首尾本末與仲虺之誥相為表<lb/>
　裏湯之此言盖發於仲虺者也仲虺之誥始言天命<lb/>
　人心之不可違終言慎終如始欽崇天道永保天命<lb/>
　之意至於湯歸於亳其所以告萬方者終始之意殆<lb/>
　不越此盖仲虺之言所謂起予者也故張諌議曰湯<lb/>
　既勝桀以有天下而慙徳多焉故仲虺作誥於前以<lb/>
　明夫天之所以命湯為君者凡以民之有欲而俾乂<lb/>
　之也是故其書但言民有欲而非其君以乂之則亂<lb/>
<pb n="5b"/>
　惟天生聰明時乂湯又自誥於其後以明天之所以<lb/>
　命予為君者凡以有道而俾綏之也故其為誥至言<lb/>
　上帝降衷於下民若有常性克綏厥猷惟后夫乂民<lb/>
　之欲以政事也未足以盡為君之道惟因民之常性<lb/>
　而安其所謂道則有教存焉而君道於是乎至矣是<lb/>
　以二誥之辭相為終始然後湯之慙徳可以已宜其<lb/>
　所誥者必要其所至也此言可謂盡之矣皇大也上<lb/>
　帝天也衷者善之本於固有者也詩曰天生烝民有<lb/>
<pb n="6a"/>
　物有則降衷於下民即所謂有物有則也惟民之衷<lb/>
　本於上天之所命則是民之性無有不善矣然天雖<lb/>
　能降衷下民不能使民保其固有之常性而勿失故<lb/>
　為之君而付之以教命之任師曠曰天生民而立之<lb/>
　君使司牧之勿使失性謂之勿使失性者是所謂勿<lb/>
　使失其所降衷也民既有降衷之性至於順其固有<lb/>
　之常性以安其所謂道者是乃君之任也故曰若有<lb/>
　常性克綏厥猷惟后既曰若有常性又曰克綏厥猷<lb/>
<pb n="6b"/>
　惟后者盖率性之謂道然順其性則能安其道矣不<lb/>
　能順其性則悖理而傷道安能綏厥猷哉古先聖王<lb/>
　所以為教化之本未嘗不本諸此堯授舜舜授禹三<lb/>
　聖人相授之際而其言曰天之歴數在汝躬允執厥<lb/>
　中四海困窮天禄永終盖能允執厥中則能若有常<lb/>
　性以綏厥猷矣不然則四海困窮天禄永終矣桀紂<lb/>
　是也故湯欲言桀之暴虐其民以亡天下則以此言<lb/>
　為先者盖推本乎上天所謂立君以乂民之意是亦<lb/>
<pb n="7a"/>
　仲虺之意<lb/>
夏王滅徳作威以敷虐于爾萬方百姓爾萬方百姓罹<lb/>
其凶害弗忍荼毒並告無辜于上下神祇<lb/>
　此言桀之罪自絶於天結怨於民也夏王滅其已之<lb/>
　徳放僻邪侈喪其良心不復存則是在已者既不能<lb/>
　保其中矣其何以若常性綏厥猷哉如此則無不忍<lb/>
　之心而肆為威刑以敷虐于萬方百姓百姓被其凶<lb/>
　害如荼之苦如毒之螫不可堪忍也言及萬方百姓<lb/>
<pb n="7b"/>
　者盖其作虐者廣而怨之者衆也自古無道之君未<lb/>
　有不用刑威以毒民者若苗作五虐之刑紂為炮烙<lb/>
　之刑皆所以虐者廣而怨之者衆遂亡其國桀之虐<lb/>
　民雖不詳見於經意其亦如苗之五刑紂之炮烙秦<lb/>
　之參夷是也屈原曰人窮則反本故勞苦倦極則未<lb/>
　嘗不呼天疾疢慘怛未嘗不呼父母桀之虐政加於<lb/>
　民民既苦於虐政無所告訴窮而反本則惟稱寃於<lb/>
　天地鬼神以冀其拯己也故曰爾萬方百姓罹其凶<lb/>
<pb n="8a"/>
　害弗忍荼毒並告無辜於上下神祇夫天之愛民也<lb/>
　甚矣東海殺一孝婦天為之大旱况萬邦百姓並告<lb/>
　無辜於上下神祇則上下神祇安得不赫然震怒而<lb/>
　降之禍乎故繼之曰天道福善禍淫降災於夏以彰<lb/>
　厥罪<lb/>
天道福善禍淫降災于夏以彰厥罪肆台小子將大命<lb/>
明威不敢赦敢用𤣥牡敢昭告于上天神后請罪有夏<lb/>
　此盖言天之常道於有善者則福之淫則禍之桀既<lb/>
<pb n="8b"/>
　虐民如此故天於是降其災異不祥之事以彰其獲<lb/>
　罪於天也董仲舒曰國家將有失道之敗而天乃先<lb/>
　出災異以譴告之不知自省又出怪異以儆懼之尚<lb/>
　不知變而傷敗乃至天既降災於夏以譴告儆懼於<lb/>
　桀而桀不知自省則是傷敗之徵於是乎成矣既下<lb/>
　其災異之事以彰厥罪矣故我小子將天所命之威<lb/>
　以致天誅而不敢赦也故曰肆台小子將天命明威<lb/>
　不敢赦將天命者所以助夫天之福善也將天威者<lb/>
<pb n="9a"/>
　所以助夫天之禍淫也夫上天之載無聲無臭焉知<lb/>
　其所謂命威而將之也孟子曰天不言以行與事示<lb/>
　之而已矣天之降災於夏以彰厥罪是亦以事示之<lb/>
　矣故湯以是而知天命所在遂行天討於桀以奉天<lb/>
　之意非天諄諄然而命之也既奉天明威於是用𤣥<lb/>
　牡以昭告於上天神后請罪有夏𤣥牡者黒色之牡<lb/>
　也神后者后土皇地祇也告於上天神后者盖禱於<lb/>
　天地神祇因其民之所告無辜者以為斯民請加罪<lb/>
<pb n="9b"/>
　於有夏也正義曰商尚白牡用白今言𤣥牡夏尚黒<lb/>
　於時未變夏禮故不用白也若先儒説𤣥牡往往從<lb/>
　此説某竊謂此云𤣥牡者但是一時所用祭告於天<lb/>
　地之牲不須必因其色以求其義湯用𤣥牡則以為<lb/>
　未變夏禮如魯頌曰白牡騂剛豈以未變商禮乎此<lb/>
　正所謂相馬而辨𤣥黄者也先儒往往因此遂有五<lb/>
　徳更生之説引此為證以為出於聖人之經而所以<lb/>
　改易服色為帝王之急務若蘇内翰之明逹猶以此<lb/>
<pb n="10a"/>
　為信其説以謂禹治水得天下故從水而尚黒商人<lb/>
　以兵得天下故從金而尚白周文有流火之祥故從<lb/>
　火而尚赤其鑿甚矣蘇公嘗有言曰邪説之移人雖<lb/>
　豪傑之士有不能免此正目睫之論也<lb/>
聿求元聖與之勠力以與爾有衆請命<lb/>
　既用𤣥牡以告上天神后請罪有夏猶懼其不濟也<lb/>
　於是遂求元聖與之盡力以為爾有衆請命於天盖<lb/>
　湯之伐桀實資伊尹之功也孟子曰伊尹思天下之<lb/>
<pb n="10b"/>
　民匹夫匹婦有不被其澤者若已推而納諸溝中其<lb/>
　自任以天下之重也如此故就湯而説之以伐夏救<lb/>
　民也是湯之伐夏救民之謀盖出於伊尹也故湯誓<lb/>
　曰伊尹相湯伐桀升自陑遂與桀戰於鳴條之野盖<lb/>
　推本其謀之所自出也故其告萬方也亦推本而言<lb/>
　之曰聿求元聖與之戮力元聖即伊尹也<lb/>
上天孚佑下民罪人黜伏天命弗僭賁若草木兆民允<lb/>
殖<lb/>
<pb n="11a"/>
　湯既與伊尹盡力以為萬方有衆請命於天矣於是<lb/>
　上天孚信其請眷佑下民故鳴條之戰桀知其罪退<lb/>
　伏逺屏竄逐於南巢也湯以桀為罪人武王以紂為<lb/>
　獨夫盖其得罪於天人則不復有人君之道故也既<lb/>
　上天孚佑成湯與伊尹之請而罪人黜伏以此見天<lb/>
　之福善禍淫其應如響無所僭差也賁若草木兆民<lb/>
　允殖孔氏曰賁飾也言天下惡除煥然咸飾若草木<lb/>
　同華民信樂生其説迂囘隐晦不若王氏蘇氏之説<lb/>
<pb n="11b"/>
　為善王氏曰草木者天之所生民之所殖也非天所<lb/>
　生則民不能殖非民所殖則天不能成湯之受命也<lb/>
　天與之人立之故曰天命弗僭賁若草木兆民允殖<lb/>
　觀民之所立則知天之所與矣蘇氏曰天命有信視<lb/>
　民所與則殖之所不與則蹶之若草木然民所殖則<lb/>
　生不殖則死此二説皆善盖謂我之所以受命者本<lb/>
　因民之所殖也然王氏不解賁字之義薛氏増廣其<lb/>
　説謂賁若者方興而未就也蘇氏曰賁飾也其理甚<lb/>
<pb n="12a"/>
　明炳若丹青此二説皆鑿某嘗思此二句其言若草<lb/>
　木兆民允殖則文義足矣雖不加賁字亦無害也加<lb/>
　賁字則其説穿鑿而難通賁字當讀為譬字譬若草<lb/>
　木也然變易經文以就已意某嘗尤之矣尤而效之<lb/>
　不敢為也當闕之<lb/>
俾予一人輯寧爾邦家兹朕未知獲戾于上下慄慄危<lb/>
懼若將隕于深淵<lb/>
　此則言其雖應天順人拯斯民於塗炭之中然而自<lb/>
<pb n="12b"/>
　負其稱兵犯上之慚仰愧俯怍而不敢自寧也天生<lb/>
　民而立之君盖以其降衷於民而斯民不能以自保<lb/>
　故使之若有常性以綏厥猷則其任可謂重矣桀以<lb/>
　不能若其性綏其猷故人怨於下天怒於上湯因天<lb/>
　人之怨怒以誅伐之至於罪人黜伏矣則夫所以若<lb/>
　民之常性以綏其猷者其任遂歸於湯矣故懼其徳<lb/>
　之弗克負荷而懐不自安之意若將無以容其身者<lb/>
　故以謂天既降罪於桀而使我一人輯安爾邦家我<lb/>
<pb n="13a"/>
　亦豈能自保其不獲戾於上下言上則懼其得罪於<lb/>
　天下則懼其得罪於民也惟其未知獲罪於上下故<lb/>
　惴惴然懐危懼若將隕墜於深淵之中言其既得踐<lb/>
　天子位而其心則以獲戻於天人為憂而不以位為<lb/>
　樂也盖古者聖人雖甚盛徳未嘗敢忘自儆之意戰<lb/>
　戰兢兢如臨深淵如履薄氷皆出於其中心之誠然<lb/>
　惟其恐懼修省如此兹其所以為全徳也湯之伐桀<lb/>
　其慮所終稽所敝猶懼来世之亂臣賊子以為口寔<lb/>
<pb n="13b"/>
　則其當時始履天下之籍而朝諸侯寧無慙乎故其<lb/>
　慄慄危懼者自然之理也而漢孔氏曰謙以来衆心<lb/>
　唐孔氏亦以謂湯之伐桀上應天心下符人事本無<lb/>
　罪而云未知得罪與否者謙以来衆心也其意盖以<lb/>
　湯本無祇懼之意特其即位之初託為此言以冀衆<lb/>
　悦耳如此則聖人之所為與夫王莽遭翟義兵起抱<lb/>
　孺子朝羣臣告禱郊廟者無以異也王氏又曰湯始<lb/>
　伐桀商人皆咎湯不恤我衆然湯升自陑告以必往<lb/>
<pb n="14a"/>
　至於孥戮示衆無所疑難也及夫天下已定乃曰慄<lb/>
　慄危懼若將隕於深淵盖有為之初衆人危疑則果<lb/>
　斷之以濟功無事之後衆人豫怠儆戒所以居業其<lb/>
　異於衆人也逺矣此其所以為湯也若夫事未濟則<lb/>
　從而懼事已濟則喜而怠則是衆人也豈足以制衆<lb/>
　人哉王氏此説徒以其為新法之地而已學者遂信<lb/>
　之以成湯之意果如是豈不誤歟子路問於孔子曰<lb/>
　子行三軍則誰與子曰暴虎馮河死而無悔者吾不<lb/>
<pb n="14b"/>
　與也必也臨事而懼好謀而成者也湯雖伐罪弔民<lb/>
　然驅馳於鋒鏑之下豈得恝然全無恐懼之意及無<lb/>
　事而後懼哉以為有事之時不可以懼則武王於泰<lb/>
　誓曰予小子夙夜祇懼是不應懼而後懼矣子之所<lb/>
　慎齋戰疾聖人之於事無所不慎而猶所慎於此三<lb/>
　者今謂有事則不當懼豈非邪説簧鼓惑人主之聽<lb/>
　以逞其私乎禹曰予臨兆民懍乎若朽索之御六馬<lb/>
　豈計夫有事之與無事乎故湯之惴惴危懼非至是<lb/>
<pb n="15a"/>
　而後有也自其興師於亳之時已懼其不克濟矣而<lb/>
　至於踐天位臨兆民則尤不遑寧者也<lb/>
凡我造邦無從匪彝無即慆淫各守爾典以承天休<lb/>
　惟其臨兆民之危懼如此故明告所為造邦與之更<lb/>
　始之意使之曉然知上之徳意志慮也謂凡我之立<lb/>
　此邦家惟欲使爾萬邦無從匪彝無事慢遊各守汝<lb/>
　之典常以共承天之休羙如此而已盖無從匪彝無<lb/>
　即慆淫則能得其常性以安其道而保夫天之降衷<lb/>
<pb n="15b"/>
　矣故能承天之休也桀之所亡者惟不能是故也秦<lb/>
　人自商鞅以来以嚴刑峻法督責天下棄灰於道者<lb/>
　誅步過六尺者不赦刑人相望於道斯民愁歎不保<lb/>
　朝夕故漢髙帝入闗即召諸縣豪傑曰父老苦秦苛<lb/>
　法乆矣誹謗者族偶語者棄市吾與諸侯約先入闗<lb/>
　者王之吾當王闗中與父老約法三章殺人者死傷<lb/>
　人及盜抵罪餘悉除去秦法吏民皆案堵如故凡吾<lb/>
　所以来為父兄除害非有所侵暴毋恐且吾所以軍<lb/>
<pb n="16a"/>
　㶚上待諸侯至而定要束耳某嘗謂髙祖此言可與<lb/>
　湯誓之書並傳於不朽盖其用意一也桀之所以結<lb/>
　怨於民者惟其滅徳作威以敷虐於爾萬方百姓俾<lb/>
　之罹其凶害弗忍荼毒爾故湯既得天下則謂我之<lb/>
　造邦非復有嚴刑峻法如桀之世也汝萬方有衆但<lb/>
　能無從匪彝無即慆淫則能各守爾典以承天休矣<lb/>
　此正髙祖約法三章之意孝經曰示之以好惡而民<lb/>
　知禁此之謂也<lb/>
<pb n="16b"/>
爾有善朕弗敢蔽罪當朕躬弗敢自赦惟簡在上帝之<lb/>
心<lb/>
　言汝苟能無從匪彝無即慆淫各守爾典以承天休<lb/>
　是有其善矣故當度徳定位量材授職與爾共天位<lb/>
　治天職食天禄弗敢掩蔽爾之善也周書曰夏廸簡<lb/>
　在王庭有服在百僚是湯之於夏苟有善者無不用<lb/>
　之罪當朕躬言我之躬苟有罪亦不敢自赦其所以<lb/>
　然者以天之惠廸吉從逆凶無所僭差善不可得而<lb/>
<pb n="17a"/>
　蔽予之有罪亦不可得而赦之也<lb/>
其爾萬方有罪在予一人予一人有罪無以爾萬方<lb/>
　所以謂罪在朕躬非必是在已一身有可指之罪然<lb/>
　後可罪也盖天之降衷於下民而以夫若常性綏厥<lb/>
　猷者付之於一人故為君者必使天下之人皆不失<lb/>
　其降衷之常性以安厥猷然後無負於上天之撫字<lb/>
　民之有罪是為君者教之不至所以自棄於愚不肖<lb/>
　之地而莫能反非民之罪也乃君之罪也此其所以<lb/>
<pb n="17b"/>
　罪當朕躬也盖民有罪君當之耳故繼曰罪當朕躬<lb/>
　弗敢自赦而又言其所以當朕躬之罪而曰其爾萬<lb/>
　方有罪在予一人予一人有罪無以爾萬方言民有<lb/>
　罪則是君有以致之君有罪則是君之自取也民何<lb/>
　與焉夫以一人之身臨涖四海之廣而天下之人匹<lb/>
　夫匹婦之有罪戾者皆歸之於其身失匹夫匹婦之<lb/>
　意則上負上天之所寄托以逆夫上帝之心而危敗<lb/>
　禍亂繼之矣故斯民之欲無罪者惟自修飭於一身<lb/>
<pb n="18a"/>
　則可矣而君之欲免於罪戾必使舉天下之人皆無<lb/>
　罪然後為能盡君之職而無負於上天之所任論至<lb/>
　於此則其獲戾於上下亦其難哉兹其所以慄慄危<lb/>
　懼若將隕於深淵也<lb/>
嗚呼尚克時忱乃亦有終<lb/>
　湯之所以誥多方而其兢兢業業之意盡於此矣於<lb/>
　是嗟歎其難而總結之曰爾邦有衆能信此言則我<lb/>
　之社稷庶幾能祈天永命以有終也曰乃亦有終者<lb/>
<pb n="18b"/>
　不能自必之辭也昔定公問於孔子曰一言而可以<lb/>
　興邦有諸孔子曰言不可以若是其幾也人之言曰<lb/>
　為君難為臣不易如知為君之難也不幾乎一言而<lb/>
　興邦乎盖有天下者欲緜社稷無疆之休惟在知夫<lb/>
　為君之難而兢兢業業不忘戒懼常若危亡之在於<lb/>
　朝夕者故國家至於永保如或以為君為易則將偃<lb/>
　然自肆不復以危亡為念而自以為泰山之安此其<lb/>
　所以敗亡乘之而不自知也湯之誥萬邦以謂罪當<lb/>
<pb n="19a"/>
　朕躬弗敢自赦其爾萬方有罪在予一人予一人有<lb/>
　罪無以爾萬方其真知為君之難如此於是慄慄然<lb/>
　危懼若將隕於深淵商之社稷所以傳祚六百年賢<lb/>
　聖之君六七作其源盖出於此後之有天下者尚監<lb/>
　兹哉<lb/>
咎單作明居<lb/>
伊訓<lb/>
　訓亦書之一體有諄諄警戒之意古人之所以遺後<lb/>
<pb n="19b"/>
　世祖宗之所以誨其子孫臣下之所以規諌其君者<lb/>
　皆有此名説命曰學於古訓乃有獲吕刑曰若古有<lb/>
　訓此古人之訓也五子之歌曰皇祖有訓又曰訓有<lb/>
　之𦙍征曰聖有謨訓此祖宗之訓也伊訓髙宗之訓<lb/>
　此人臣之訓也其所以為訓雖不同其諄諄警戒之<lb/>
　意則一故皆以訓為名人臣之訓其書之見於篇名<lb/>
　者惟伊訓髙宗之訓二篇此亦出於偶然耳若其他<lb/>
　忠臣良弼所以陳其嘉謀於上如伊尹傅説周公之<lb/>
<pb n="20a"/>
　所陳者無非訓也先儒泥於篇名故有正與攝之説<lb/>
　其意以謂篇名以訓者此其正也不命名以訓而得<lb/>
　訓之體者此其攝也故曰訓十六篇正二攝十四夫<lb/>
　正之與攝乃尊卑優劣之稱若以伊訓為正咸有一<lb/>
　徳為攝均為伊尹之言也皆是戒太甲也果何自而<lb/>
　分尊卑優劣乎某竊以謂訓者不必拘於篇名凡以<lb/>
　一言一話之出於人主之意主於格君心之非以成<lb/>
　其徳者皆為訓之體也<lb/>
<pb n="20b"/>
成湯既没太甲元年伊尹作伊訓肆命徂后伊訓<lb/>
　孟子曰湯崩太丁未立外丙二年仲壬四年太甲顛<lb/>
　覆湯之典刑太史公曰湯崩太子太丁未立而卒乃<lb/>
　立太丁之弟外丙外丙即位二年崩立外丙之弟仲<lb/>
　壬仲壬即位四年崩伊尹乃立太丁之子太甲則是<lb/>
　湯之後立外丙仲壬二世而後太甲立然而考於序<lb/>
　文則類夫太甲承湯之後無有外丙仲壬之二世者<lb/>
　故漢孔氏以謂太甲太丁子湯孫也太丁未立而卒<lb/>
<pb n="21a"/>
　及湯崩而太甲立稱元年此亦無所依據特順序文<lb/>
　而為此説耳故蘇氏以謂太史公接世本成湯之後<lb/>
　二帝七年而後太甲立其迹明甚不可不信而孔安<lb/>
　國獨據經臆度以為成湯没而太甲立且於是歳改<lb/>
　元年學者因謂太史公為妄初無二帝而太史公妄<lb/>
　増之豈有此理哉序云成湯既沒太甲元年者非謂<lb/>
　湯之崩在太甲元年盖伊尹稱湯以訓太甲故孔子<lb/>
　序書亦以湯為首殷道親親兄死弟及若湯崩舎外<lb/>
<pb n="21b"/>
　丙仲壬而立太丁之子則殷道非親親矣以此知太<lb/>
　史公之不妄也審如蘇氏此言則當從孟子所謂外<lb/>
　丙二年仲壬四年之言矣而程氏又以謂湯崩太子<lb/>
　太丁未立而死外丙方二歳仲壬方四歳故立太甲<lb/>
　則是以二年四年為年齒之年不以為即位之年數<lb/>
　也此與漢孔氏同而某嘗竊謂當從蘇氏之説盖殷<lb/>
　人之傳世兄死則弟及至於周則父子相傳公儀仲<lb/>
　子之喪檀弓免焉仲子舎其孫而立其子檀弓曰何<lb/>
<pb n="22a"/>
　居我未之前聞也趨而就子服伯子於門右曰仲子<lb/>
　舎其孫而立其子何也子服伯子曰仲子亦猶行古<lb/>
　之道也昔者文王舎伯邑考而立武王㣲子舎其孫<lb/>
　腯而立衍也夫仲子亦猶行古之道也子游問諸孔<lb/>
　子孔子曰否立孫殷周之道其不同也如此㣲子舎<lb/>
　其孫腯而立弟衍者用殷禮也外丙仲壬太丁之弟<lb/>
　也以殷禮言之有外丙仲壬則不應舎之而立太甲<lb/>
　也故蘇氏之説為可信此篇乃太甲初立之日伊尹<lb/>
<pb n="22b"/>
　為祠於先王而奉之以祗見厥祖明言烈祖之成徳<lb/>
　以訓於王故序云成湯既没太甲元年盖推本其所<lb/>
　以作訓之意也夫書序其所以作篇之意而已其所<lb/>
　以作之之意與尋常史家記迹其體自有不同苟於<lb/>
　書序之言而必以史官記載之體而求之成湯既没<lb/>
　太甲元年以為湯没而太甲立若盤庚五遷不以意<lb/>
　而逆志則是五遷皆在於盤庚之世故當以蘇氏孟<lb/>
　子之言為正篇内曰元祀而序則曰元年者殷曰祀<lb/>
<pb n="23a"/>
　周曰年此序疑出於周世之所纂定故以年稱之亦<lb/>
　如太甲之篇曰惟元祀十有二月朔伊尹以冕服奉<lb/>
　嗣王歸於亳而其序則曰三年復歸於亳皆是周人<lb/>
　之辭也盖殷人之所謂祀至周人稱之則皆以謂年<lb/>
　説命曰王宅憂亮隂三祀而子張問於孔子髙宗亮<lb/>
　隂三年不言盖世代既殊則其所稱説亦異也太甲<lb/>
　始立伊尹奉之以見於先王之廟於是言其乃祖成<lb/>
　湯之所以創業垂統貽厥孫謀者以告之此篇之所<lb/>
<pb n="23b"/>
　以有作也<lb/>
惟元祀十有二月乙丑伊尹祠于先王奉嗣王祗見厥<lb/>
祖侯甸羣后咸在百官緫已以聽冢宰<lb/>
　易曰天地革而四時成湯武革命順乎天而應乎人<lb/>
　盖改易正朔之日實肈於湯武之世由其以征伐而<lb/>
　得天下故變易前代之正朔以示革命而且與天下<lb/>
　更始也夏以建寅為正則以建寅之月為正月建卯<lb/>
　為二月以至建子為十一月建丑為十二月至商革<lb/>
<pb n="24a"/>
　夏政以建丑為正則以建丑之月為正月建寅為二<lb/>
　月至於建亥為十一月建子為十二月周革商政以<lb/>
　建子為正則以建子之月為正月建丑為二月以至<lb/>
　建戌為十一月建亥為十二月由正月之名既易則<lb/>
　十二月之名亦從而易矣惟元祀者太甲即位之元<lb/>
　年也十有二月者商之十二月乃夏之十一月盖建<lb/>
　子之月也案下篇曰惟三祀十有二月朔伊尹以冕<lb/>
　服奉嗣王歸於亳太甲以三年十有二月朔方釋喪<lb/>
<pb n="24b"/>
　而服冕服則仲壬之崩當在元年十有一月故得至<lb/>
　於三年十有二月為二十五月而即吉也此猶是仲<lb/>
　壬之末年也而乃稱太甲之元年者盖殷之制惟以<lb/>
　即位之年稱元年不待踰年也若周之制則踰年乃<lb/>
　得稱之故有一年不二君之説盖其歴代之制度不<lb/>
　同不可以一概論也蘇氏徒見春秋之所載天子諸<lb/>
　侯皆以踰年然後稱元故以此為例謂經曰惟元祀<lb/>
　至祗見厥祖者盖太甲立之明年正月也正月而謂<lb/>
<pb n="25a"/>
　之十二月何也殷之正月則夏之十二月也殷雖以<lb/>
　建丑為正猶以夏正數月亦猶周公作豳詩於成王<lb/>
　之世而云七月流火九月授衣皆夏正也史記秦始<lb/>
　皇三十一年十二月更名臘曰嘉平夫臘必建丑之<lb/>
　月也秦以十月為正則臘當用三月而云十二月以<lb/>
　是知古者雖改正朔猶以夏正而數月也此説盖不<lb/>
　然夫謂之改正朔則是已改其正月豈餘月不改者<lb/>
　哉在周之時其論隂陽寒暑之節序容或有夏時為<lb/>
<pb n="25b"/>
　言者如七月之詩與夫四月惟夏六月徂暑之類是<lb/>
　也至於史官記載其當時之事則未有不以其當時<lb/>
　所用之正朔而數月者春秋書王正月則周之正月<lb/>
　也其他月名則皆以周正數之非復由夏之舊以春<lb/>
　秋觀之則商之正朔盖可知矣秦以十二月更名臘<lb/>
　曰嘉平盖是漢武帝太初元年既改用夏正史官追<lb/>
　正其月名耳在秦史則必以三月書之矣今漢書自<lb/>
　髙祖之年以後至於武帝太初元年以前歳首皆書<lb/>
<pb n="26a"/>
　冬十月此皆史官以夏正追正其月名矣其未改夏<lb/>
　正也則必以冬十月為正月矣以是知蘇氏之説若<lb/>
　有可信實不然也漢孔氏既謂湯沒而太甲立前是<lb/>
　太甲即位之初實居湯之喪也故於此則曰湯崩逾<lb/>
　月太甲即位奠殯而告此説考之於禮而不合夫古<lb/>
　者喪在殯其祭皆名為奠及既葬也虞祔卒哭始謂<lb/>
　之祭盖於是始以鬼神而事之也故祭以有主有尸<lb/>
　而奠以陳器而已祠而謂之奠無是理也抑又有所<lb/>
<pb n="26b"/>
　不然者使太甲果是居湯之喪則其宅憂也必在湯<lb/>
　之殯宫矣既有湯之殯宫其所以從事於喪禮者有<lb/>
　小殯之奠有大殯之奠有朔奠有朝奠有夕奠有薦<lb/>
　新之奠未嘗不在於湯之殯宫也豈至此而後祗見<lb/>
　厥祖邪以是知漢孔氏之言徒泥經文而於禮有所<lb/>
　不合不足以為據也盖以經文考之太甲居仲壬之<lb/>
　喪於内既逾月矣伊尹於是祭於成湯之廟奉嗣王<lb/>
　祗見厥祖盖將明言烈祖之成徳以訓之使之知成<lb/>
<pb n="27a"/>
　湯付託之重一羣后而與諸侯正始此盖禮之變而<lb/>
　以義起之也康王既受顧命麻冕以朝諸侯於應門<lb/>
　之内亦禮之變也此二者若不許以一時之權而以<lb/>
　禮疑之則太甲不當越紼以祭於成湯之廟而康王<lb/>
　亦不當釋喪服服麻冕也侯甸羣后咸在者諸侯皆<lb/>
　從太甲在成湯之廟也子和曰侯甸於五服為尤近<lb/>
　故皆在當是時諸侯之逺者未必能至義或然也盖<lb/>
　天子七月而葬同軌畢至此方踰月則諸侯之逺者<lb/>
<pb n="27b"/>
　容或有所未至也薛氏曰百官緫已以聽冢宰者王<lb/>
　宅憂不言攝國事者冢宰而已故百官總已惟冢宰<lb/>
　之是聽也冢宰以典則佐王治邦國都鄙官府以其<lb/>
　徳義信服於百僚至是有變乃攝國事而下不惑也<lb/>
　漢自吕太后專制而是禮喪矣此言得之<lb/>
伊尹乃明言烈祖之成徳以訓於王曰嗚呼古有夏先<lb/>
后方懋厥徳罔有天災山川鬼神亦莫不寕暨鳥獸魚<lb/>
鼈咸若<lb/>
<pb n="28a"/>
　伊尹既奉太甲以見成湯之廟矣於是明言其功徳<lb/>
　之祖成湯所以艱難創業垂統之徳以訓告之其言<lb/>
　即下文所陳是也嗚呼者歎辭也言夏之子孫弗率<lb/>
　其祖宗之徳以至於滅亡故嗟歎而言之以致其告<lb/>
　戒之意詩曰殷鍳不逺在夏后之世言商之所宜鍳<lb/>
　者莫近於夏故首以夏之滅亡而告之也古有夏先<lb/>
　后者言自桀以前上至於啓凡繼禹而有天下者皆<lb/>
　是也亦猶周公每言商之先后則曰自成湯至於帝<lb/>
<pb n="28b"/>
　乙也盖言夏之先后聖賢相繼以有天下方且勉行<lb/>
　其徳兢兢業業不敢自寧上合於天故無有天災也<lb/>
　至於山川鬼神亦皆安居以及鳥獸魚鱉之微亦各<lb/>
　遂其性此其所謂罔有天災也夫人君之徳苟不能<lb/>
　上合於天而天降之災焉則山川鬼神將不安其居<lb/>
　為妖為厲鳥獸魚鱉之不順其性而將為怪為孽矣<lb/>
　劉向曰和氣致祥乖氣致異祥多者其國安異衆者<lb/>
　其國危天地之常經古今之通義也山川鬼神亦莫<lb/>
<pb n="29a"/>
　不寧暨鳥獸魚鼈咸若則可以謂和氣致祥矣此夏<lb/>
　之所以安也<lb/>
于其子孫弗率皇天降災假手于我有命造攻自鳴條<lb/>
朕哉自亳<lb/>
　此遂言桀不率先祖之徳業皇天於是降災以彰厥<lb/>
　罪故山川鬼神不安其居而或崩或竭或出而為響<lb/>
　鳥獸魚鼈不順其性而其變異百怪如春秋經之所<lb/>
　書與夫洪範五行傳之所載是所謂乖氣致異也變<lb/>
<pb n="29b"/>
　異形於下則是天意怒於上矣故雖承其祖宗奕世<lb/>
　積累之業而卒於為天所棄也天之所棄必假手於<lb/>
　人以誅之桀既得罪於天必假手於我商有天命之<lb/>
　成湯使之伐夏救民以為天吏也造攻自鳴條朕哉<lb/>
　自亳者漢孔氏曰造哉皆始也於是始攻桀伐無道<lb/>
　由我始修徳於亳此説未通據孟子論伊尹就湯而<lb/>
　説之以伐夏救民而卒舉其言曰天誅造攻自牧宫<lb/>
　朕哉自亳趙䑓卿釋之以謂桀造作可攻之罪從牧<lb/>
<pb n="30a"/>
　宫故曰天誅造攻自牧宫謂遂順天而誅也趙氏此<lb/>
　説比孔氏為優故王氏曰鳴條夏所宅也亳商所宅<lb/>
　也桀有可伐之罪然後湯與伊尹謀於亳而往伐之<lb/>
　所以起兵戎者夏也故曰造攻自鳴條既有可誅之<lb/>
　罪湯遂自亳而往攻之故曰朕哉自亳周書曰我不<lb/>
　爾動自乃邑亦與此同義王氏此言亦趙岐之意也<lb/>
　盖言桀有可攻之罪故我得而攻之攻之者湯造攻<lb/>
　者在桀也孟子曰國必自伐然後人伐之此亦必然<lb/>
<pb n="30b"/>
　之理也伊尹之所以言此者其意盖謂夏之有天下<lb/>
　傳十餘世緜六百年方且為上天之所眷佑至於山<lb/>
　川鬼神亦莫不寜暨鳥獸魚鼈咸若宜若不可得而<lb/>
　動者而為一桀之所不率則其顛覆之緒不旋踵而<lb/>
　至況我商家肈造未乆苟使太甲不能以夏之顛覆<lb/>
　為監遂至於弗率繼成湯之徳有可攻之者至矣故<lb/>
　伊尹既言有夏之所以失天下之易於其前又陳其<lb/>
　湯所以得天下之難於其後以致其警戒之意<lb/>
<pb n="31a"/>
惟我商王布昭聖武代虐以寛兆民允懐今王嗣厥徳<lb/>
罔不在初<lb/>
　此則言湯伐桀時之事也聖武猶所謂神武也盖聖<lb/>
　人之義徳也楊龜山曰湯之伐虐以寛苟不明昭其<lb/>
　聖武則夏之民必以為厲已故布昭聖武然後兆民<lb/>
　允懐與世之黷武異矣此説為善夫兵凶器也戰危<lb/>
　事也争逆徳也此實天下至不説之事也成湯用之<lb/>
　布昭聖武於天下東面而征西夷怨南面而征北狄<lb/>
<pb n="31b"/>
　怨曰奚獨後予攸徂之民室家相慶曰徯予后后来<lb/>
　其蘇謂之蘇者豈有他哉惟其代虐以寛故也苟非<lb/>
　代虐以寛而徒為布昭其武焉則雖如秦始皇之譎<lb/>
　詐項羽之勢力徒促其亡而已盖非代虐以寛則如<lb/>
　水益深如火益熱而民叛之矣湯之布昭聖武本於<lb/>
　代虐政故雖用其不祥之事而民信而懐之若大旱<lb/>
　之望雲霓者由其寛仁之徳洽於人心故也既言湯<lb/>
　以寛仁之徳洽夫民心之甚遂以懐兆民而有天下<lb/>
<pb n="32a"/>
　太甲既嗣其位不可不戒慎恐懼於其即位之初以<lb/>
　繼其志而述其事也盖朝廷者天下之本也人君者<lb/>
　朝廷之本也始即位者人君之本也於時即位為能<lb/>
　致其慮焉則其終無所不慎矣始之不慎終雖悔之<lb/>
　何及焉故繼之曰今王嗣厥徳罔不在初者言所以<lb/>
　端本清源之道端在夫此時也召公曰王乃初服嗚<lb/>
　呼若生子罔不在厥初生召公其所以望成王者是<lb/>
　亦伊尹之意也<lb/>
<pb n="32b"/>
立愛惟親立敬惟長始于家邦終于四海<lb/>
　既告之以慎厥初以嗣成湯之徳矣於此又告以人<lb/>
　君治天下本末先後之序也有子曰君子務本本立<lb/>
　而道生孝悌也者其為人之本歟王者之治天下將<lb/>
　欲仁覆天下豈必人人而愛之人人而敬之哉惟盡<lb/>
　吾孝悌之心親其親長其長舉斯心而加諸彼而天<lb/>
　下平矣親其親以及他人之親愛立於此雖不人人<lb/>
　而愛之而將無所不愛矣長其長以及他人之長敬<lb/>
<pb n="33a"/>
　立於此雖不人人而敬之而將無所不敬矣故愛敬<lb/>
　立於親長則始於邦家而終也自西自東自南自北<lb/>
　無所不及或問孔子曰子奚不為政子曰書云孝乎<lb/>
　惟孝友于兄弟施於有政是亦為政奚其為為政盖<lb/>
　愛於親敬於長政之所出必本於此窮而在下為匹<lb/>
　夫則施之於家不為有餘逹而在上為天子則施之<lb/>
　四海而不為不足此實治天下國家之至徳要道言<lb/>
　近而㫖逺守約而施博雖湯之布昭聖武代虐以寛<lb/>
<pb n="33b"/>
　兆民允懐者亦惟此而已故伊尹之訓必欲以是為<lb/>
　先也<lb/>
嗚呼先王肇修人紀從諫弗咈先民時若居上克明為<lb/>
下克忠與人不求備檢身若不及以至于有萬邦兹惟<lb/>
艱哉敷求哲人俾輔于爾後嗣制官刑儆于有位曰敢<lb/>
有恒舞于宫酣歌于室時謂巫風敢有殉于貨色恒于<lb/>
遊畋時謂淫風敢有侮聖言逆忠直逺耆徳比頑童時<lb/>
謂亂風惟兹三風十愆卿士有一于身家必喪邦君有<lb/>
<pb n="34a"/>
一于身國必亡臣下不匡其刑墨具訓于蒙士<lb/>
　此言湯以從諫檢身遂有天下而亦以此遺後世子<lb/>
　孫使保其盈成之業也湯之盤銘曰苟日新日日新<lb/>
　又日新惟其徳貴日新故所以成就其徳者必擴之<lb/>
　以極其大放之而極其逺無所不用其至雖其聰明<lb/>
　勇智出於天賜而其所以孜孜焉取人以為善者不<lb/>
　敢一日廢也夫以湯大聖之徳猶且戒懼修省不敢<lb/>
　自寧也如此而况太甲以中材之主處富貴易盈之<lb/>
<pb n="34b"/>
　勢當晏安無事之時苟不上念前世之艱難下資羣<lb/>
　臣之輔助豈能免於顛覆哉故伊尹為之歴言乃祖<lb/>
　成湯所以成就其徳與夫所以遺後世子孫者皆在<lb/>
　於是盖將以杜絶其不善之意於前禁於未發以遏<lb/>
　其驕奢淫佚之心也嗚呼者歎辭也言之不足故嗟<lb/>
　歎之也上既言立愛惟親至終於四海於是繼之以<lb/>
　先王修人紀之實也人紀者人道之紀也自愛敬而<lb/>
　推之至於家邦四海也三綱五常之道皆本於此聖<lb/>
<pb n="35a"/>
　人之所以為聖人者惟其能盡人倫之道而已能盡<lb/>
　人倫之道故能成位乎天地之兩間而三才之道備<lb/>
　博厚配地髙明配天悠久無疆而聖人之能事畢矣<lb/>
　伊尹將言湯之所以能成其大業聖徳而有天下於<lb/>
　是推本其所以致此者而言之曰始於修人紀蓋其<lb/>
　立愛之始於親立敬之始於長也自從諫弗咈至檢<lb/>
　身若不及此又言其所以修人紀之實也從諫弗咈<lb/>
　者言有過則改從善如流不逆人之言也先民時若<lb/>
<pb n="35b"/>
　者謂凡有所動皆順古人之行而不自專也先民古<lb/>
　賢人也召誥曰相古先民有夏詩曰自古在昔先民<lb/>
　有作唐孔氏曰逺古先賢人亦是民内之一人故以<lb/>
　民言之居上克明言湯之居上則能明於御下所謂<lb/>
　有君民之大徳也為下克忠言湯之為下則能忠於<lb/>
　事上所謂有事君之小心也夫有君民之大徳有事<lb/>
　君之小心此文王之所以為至徳也而湯亦然以是<lb/>
　知文王終身事紂而不敢伐湯事桀而終伐之迹雖<lb/>
<pb n="36a"/>
　不同其心則一也與人不求備檢身若不及以至於<lb/>
　有萬邦兹惟艱哉敷求哲人俾輔於爾後嗣制官刑<lb/>
　儆於有位曰敢有恒舞於宫酣歌於室時謂巫風敢<lb/>
　有殉于貨色恒于遊畋時謂淫風敢有侮聖言逆忠<lb/>
　直逺耆徳比頑童時謂亂風惟兹三風十愆卿士有<lb/>
　一于身家必喪邦君有一於身國必亡臣下不匡其<lb/>
　刑墨具訓於蒙士此又言其責已重以周待人輕以<lb/>
　約也范忠宣公有言曰人雖至愚責人必詳雖有聰<lb/>
<pb n="36b"/>
　明恕已猶略苟能以責人之心責己以恕己之心恕<lb/>
　人則兩得之矣盖常人之情惟責人之詳故不能取<lb/>
　諸人以為善惟恕已之略故不能舎己以從人如此<lb/>
　則驕吝之心日積而在己之徳喪矣成湯則不然與<lb/>
　人不求備則是以恕己之心而恕人其待人也略矣<lb/>
　檢身若不及則是以責人之心責己其責已也詳矣<lb/>
　責己之詳待人之略故其驕吝兩忘而物我之私不<lb/>
　萌於胷中此所以修身應物兩得之矣詩曰湯降不<lb/>
<pb n="37a"/>
　遲聖敬日躋昭格遲遲上帝是祗帝命式于九圍遲<lb/>
　遲施於人者然也不遲施於己者然也惟湯之所以<lb/>
　肈修人紀者其備如此則是立愛立敬之道於斯盡<lb/>
　矣愛敬之心既盡其舉斯心以加諸彼則東面而征<lb/>
　西夷怨南面而征北狄怨曰奚獨後予攸徂之民室<lb/>
　家相慶曰徯我后后來其蘇此皆孝敬之所致也自<lb/>
　孝敬而推之至於奄有萬邦之衆苟其心術之間毫<lb/>
　釐有所未盡則天下之人必有不服者今也天下之<lb/>
<pb n="37b"/>
　民至於望之若大旱之望雲霓惟恐其不得為君則<lb/>
　是湯之心無所不盡也然湯之所以能盡其孝敬者<lb/>
　豈有他哉由其肇修人紀至從諫弗咈先民時若至<lb/>
　檢身若不及此數者無所不用其至故即其所成就<lb/>
　者而推本其所終于四海者如此其不易也惟湯之<lb/>
　檢身從諫肇修人紀以有天下故其所以望於後世<lb/>
　子孫者亦在於此是以廣求賢者之人制於有位俾<lb/>
　輔弼于爾有後亦欲其繩愆紏繆以成就其子孫之<lb/>
<pb n="38a"/>
　徳也林子和曰敷者言求之非一方也孟子曰湯執<lb/>
　中立賢無方亦此言也是惟敷求哲人則賢者各以<lb/>
　其類進左右前後罔非正人朝夕納誨於上以格其<lb/>
　心之非如此則不善之心無自而入矣雖則敷求哲<lb/>
　人俾輔于爾後嗣而猶恐所用之人或有持禄固位<lb/>
　不以諫諍廸其君為事者於是制官刑以儆戒之曰<lb/>
　敢有恒舞于宫而無節者敢有常歌于室而酣酒者<lb/>
　此二者皆謂之巫風言常歌常舞若巫覡然也敢有<lb/>
<pb n="38b"/>
　徇于貨與色而無厭者敢有盤于遊與畋而不知止<lb/>
　者此四者皆謂之淫風言其淫過無度也敢有侮聖<lb/>
　言而不欽逆忠直而不順耆年之徳則踈而逺之頑<lb/>
　愚之童則親而比之此四者皆謂之亂風言其好人<lb/>
　之所惡惡人之所好則名實亂矣盖上有所為而下<lb/>
　化之者則謂之風如變風是也上有恒舞酣歌之愆<lb/>
　則下有巫風矣上有貨色遊畋之愆則下有淫風矣<lb/>
　上有侮聖言逆忠直逺耆徳比頑童之愆則下有亂<lb/>
<pb n="39a"/>
　風矣愆形於上風動於下危亡禍亂之所自出也故<lb/>
　曰惟兹三風十愆卿士有一于身家必喪邦君有一<lb/>
　于身國必亡言此十者而有一焉有家者必喪其家<lb/>
　有國者必亡其國不必兼備此十者而後至於喪也<lb/>
　亦猶禹訓言内作色荒外作禽荒甘酒嗜音峻宇雕<lb/>
　牆有一於此未或不亡盖古之祖宗所以垂訓於子<lb/>
　孫者未嘗不極其警戒之義惟三風十愆能致喪家<lb/>
　亡國之禍如此苟人臣親見其君有如此之愆不能<lb/>
<pb n="39b"/>
　匡而正之則黥其面涅以墨刑所以懲其不能格君<lb/>
　心之非而逢其惡也漢昌邑王以淫亂廢其羣臣坐<lb/>
　無輔導之益陷王於惡誅者二百餘人惟王吉龔遂<lb/>
　以數諌諍免是亦臣下不匡其刑墨之遺意也蘇氏<lb/>
　曰或曰墨之為刑盖亦重矣臣下不匡而陷入重辟<lb/>
　無乃過乎曰國家置臣屬所以匡其主也宜匡而不<lb/>
　匡則有亡國喪家之道視其主淪於喪亡而莫之救<lb/>
　其可貸乎直諌而逢彼之怒則有死之道不諌而處<lb/>
<pb n="40a"/>
　於無過之地則足以保福禄自非大忠有志之士則<lb/>
　孰能舎福禄而趨死地乎然則主於重刑盖使其進<lb/>
　諌則未必死退而不諌則陷於辟雖其中不欲諌盖<lb/>
　亦不得不諌也夫三風十愆制官刑也所以戒諸侯<lb/>
　而伊尹用以訓太甲者為諸侯卿大夫而犯此已不<lb/>
　足以守其宗廟保其禄位則為天下主者其可以守<lb/>
　土宇而為民之父母乎然則伊尹所以訓之可謂㣲<lb/>
　而婉矣薛氏曰此言甚善盖伊尹所以匡太甲以格<lb/>
<pb n="40b"/>
　其非心者辭不廹切而意已獨至也具訓於蒙士者<lb/>
　先儒之説不如王氏蘇氏王氏曰蒙士蒙童之士也<lb/>
　為蒙童則如此訓之矣至於出為臣屬而不能正其<lb/>
　君上則刑墨矣蘇氏曰蒙童也士自童㓜則以此訓<lb/>
　之也二説皆是酒誥曰文王誥教小子有正有事無<lb/>
　彝酒盖自其為小子固以此而教之矣故知夫禁而<lb/>
　後教則捍格為難勝也伊尹之言此者亦欲太甲之<lb/>
　慎厥初也<lb/>
<pb n="41a"/>
嗚呼嗣王祗厥身念哉聖謨洋洋嘉言孔彰惟上帝不<lb/>
常作善降之百祥作不善降之百殃<lb/>
　伊尹於是又嗟歎以謂嗣王當祗敬厥身而念爾祖<lb/>
　也其所以當敬其身而念爾祖者盖以成湯所垂之<lb/>
　聖謨洋洋而美善所以告教於子孫之嘉言又甚明<lb/>
　也盖先王肈修人紀至俾輔於爾後嗣此所謂聖謨<lb/>
　洋洋也謨者謀之已成可以為萬世法者也自制官<lb/>
　刑儆於有位以至於嗣王祗厥身念哉此啓廸訓誥<lb/>
<pb n="41b"/>
　之嘉言也謨之洋洋言之孔彰如此子孫安可棄而<lb/>
　不念哉此伊尹所以諄諄明言烈祖之成徳以訓之<lb/>
　也既致其所以欽若成湯訓謨之意於是又言天命<lb/>
　之不常治安之不可保惟其孜孜為善則天將降之<lb/>
　百祥而治安可以長享苟為不善則天將降之百殃<lb/>
　而禍亂隨之矣<lb/>
爾惟徳罔小萬邦惟慶爾惟不徳罔大墜厥宗<lb/>
　此又言所以保天命而承治安之業者得之至難而<lb/>
<pb n="42a"/>
　失之至易也漢孔氏曰修徳無小則天下胥慶苟為<lb/>
　不徳無大必墜失宗廟此伊尹至忠之訓孔氏之意<lb/>
　盖以謂人君之徳必極其大然後可以使萬邦惟慶<lb/>
　至於不徳之墜厥宗者則不在大也此所以為至忠<lb/>
　之訓而唐孔氏之解殊失其㫖其説謂為善無小言<lb/>
　小善萬邦惟慶况大善乎為惡無大言小惡猶墜厥<lb/>
　宗况大惡乎此經二字辭反而意同也夫經言罔小<lb/>
　則是大矣言罔大則是小矣故漢孔氏謂修徳無小<lb/>
<pb n="42b"/>
　不徳無大是乃經之本義也安得謂辭反而意同乎<lb/>
　以是知正義之説不惟失經之㫖又失先儒之㫖矣<lb/>
　此不可以不辨也本朝元豐中李常寧以進士對䇿<lb/>
　為第一其言曰天下之大社稷之重百年成之而不<lb/>
　足一日毁敗之而有餘某嘗三復斯言以謂得夫伊<lb/>
　尹所以訓太甲之意雖晁董公孫之䇿皆不及此盖<lb/>
　有國有家者成之至難而壞之甚易大禹肇造有夏<lb/>
　基於唐虞之世胼胝手足櫛沐風雨粒烝民乂萬邦<lb/>
<pb n="43a"/>
　然後受禪於舜而有天下其成之難也如此而太康<lb/>
　以十旬之遊畋而亂之周之王業自后稷開基歴太<lb/>
　王王季積徳累功凡十餘世然後文武受命翦商而<lb/>
　有天下其得之亦可謂難矣而幽王以襃姒之一笑<lb/>
　而滅之信乎百年成之為不足一日壞之為有餘也<lb/>
　伊訓一篇之文反復終始皆明此理而篇末之言尤<lb/>
　為切至盖必如湯之肇修人紀從諌弗咈至檢身若<lb/>
　不及然後可以為徳之大而使萬邦惟慶矣至於三<lb/>
<pb n="43b"/>
　風十愆有一于身則覆宗絶祀及之矣是不徳墜厥<lb/>
　宗果不在大也孔氏以謂此伊尹至忠之訓豈不信<lb/>
　哉唐栁玭有言曰成立之難如登天廢墜之易如燎<lb/>
　毛又曰實徳懿行人未必信纎瑕㣲纇十手率指此<lb/>
　言皆足以發明伊尹之遺意也<lb/>
肆命徂后<lb/>
　<lb/>
　尚書全解卷十五<lb/>
</p>
<p>
</p>
  </div>
</body>
</text>
</TEI>
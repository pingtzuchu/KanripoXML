<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書全解卷十一</head> <lb/>
    <p>
<pb n="1a"/>
欽定四庫全書<lb/>
　尚書全解卷十一<lb/>
　　　　　　　　　　　　宋　林之竒　撰<lb/>
禹貢　　　　　　　　夏書<lb/>
九州攸同<lb/>
　周禮職方氏辨九州之國使同貫利蓋必先辨之於<lb/>
　其始然後可以同之於其終不有以辨之則亦無自<lb/>
　而同之也禹貢所載冀州既載壺口以下列敘九州<lb/>
<pb n="1b"/>
　之疆界治水之曲折與夫田賦貢篚所入之多寡所<lb/>
　輸之逺邇其所以辨之者纎悉盡矣自九州攸同以<lb/>
　下又所以同之也蓋有以辨之則廣谷大川異制民<lb/>
　生其間異俗五味異和器械異制衣服異宜各得其<lb/>
　所而不相雜亂故有以同之則車同軌書同文行同<lb/>
　倫各要其所歸而不見其為異此先王疆理天下之<lb/>
　大要也故序言别九州隨山濬川任土作貢此蓋所<lb/>
　以緫結治水制貢之意於其始此則曰九州攸同四<lb/>
<pb n="2a"/>
　隩既宅九山刋旅九川滌源九澤既陂四海㑹同六<lb/>
　府孔修庶土交正底慎財賦咸則三壤成賦中邦是<lb/>
　又所以緫結其治水制貢本未之意於其終也序言<lb/>
　别此言同雖所從言之異其實先别而後同也<lb/>
四隩既宅<lb/>
　孔氏曰四方之宅皆可居唐孔氏以謂室隅為隩隩<lb/>
　是内也人之造宅為居至其隩内遂以隩表宅案爾<lb/>
　雅曰室西南隅之奥以隩為室隅當讀曰奥不得讀<lb/>
<pb n="2b"/>
　為隩矣隩既為室隅矣而又曰既宅則其文亦為重<lb/>
　復案詩淇澳音於六切王氏曰隩隈也孫大夫曰隈<lb/>
　水曲中也又曰崖内為隩李廵曰崖内近水為隩則<lb/>
　是淇澳者是淇水之隈曲處也此隩當與淇澳同蓋<lb/>
　當洪水為患崖内近水之民猶不得安其居至於懐<lb/>
　襄之難既平水由地中行然後四方之民居崖内水<lb/>
　曲者皆得安其居在水涯者猶得安其居則居平原<lb/>
　曠野者蓋可知矣<lb/>
<pb n="3a"/>
九山刋旅九川滌源九澤既陂<lb/>
　九山刋旅謂九州名山皆槎木通道而旅祭矣九川<lb/>
　滌源謂九州之川皆已滌除泉源而無壅塞矣九澤<lb/>
　既陂謂九州之澤既巳陂障無所泛溢矣其所謂九<lb/>
　山九川九澤皆是泛指九州之山川澤而言之也於<lb/>
　山曰刋旅於川曰滌源於澤曰既陂各言其所施功<lb/>
　之實也唐孔氏云上文諸州有言山川澤者皆舉大<lb/>
　綱而言之所言不盡故於此復更緫而言之此説是<lb/>
<pb n="3b"/>
　也太史公有導九山九川之文説者因此遂謂所刋<lb/>
　旅者自岍及岐至於敷淺源之九山也所滌源者自<lb/>
　弱水至於洛之九川也既以岍岐以下為九山弱水<lb/>
　以下為九川於是遂以雷夏大野彭蠡雲夢滎波菏<lb/>
　孟豬為九澤太史公雖無九澤之明文徃徃其意亦<lb/>
　將以是為九澤此皆牽强附㑹非經之本意也施博<lb/>
　士雖有適然可合之數然求其意則無必然可信之<lb/>
　理然則九山九川九澤皆以九州而為言矣此説是<lb/>
<pb n="4a"/>
　也<lb/>
四海㑹同六府孔修庶土交正底慎財賦咸則三壤成<lb/>
賦中邦<lb/>
　此又重述其制貢之事也洪水汎濫於天下四方道<lb/>
　路皆遏絶而不通至於禹治九州之功畢每州之末<lb/>
　皆載其逹於河之道如江不通淮則曰㳂于江海逹<lb/>
　于淮泗沱潛漢不通洛則曰逾于洛至于南河或航<lb/>
　海或陸運而皆以逹河為至至於是則北自碣石西<lb/>
<pb n="4b"/>
　自西傾南東盡海之地皆有通於帝都之道此四海<lb/>
　之所以㑹同也六府孔修即大禹謨所謂水火金木<lb/>
　土榖惟修是也孔修甚修也四海㑹同則有輸貢賦<lb/>
　之道矣六府孔修則有輸貢賦之物矣於是繼之以<lb/>
　庶土交正底慎財賦咸則三壤成賦中邦也漢孔氏<lb/>
　曰交俱也衆土俱得其正謂壤墳壚所慎者貨財貢<lb/>
　賦言取之有節皆法壤田上中下大較三品成九州<lb/>
　之賦據孔氏之意蓋以謂中邦者指九州而言之也<lb/>
<pb n="5a"/>
　由孔氏為此説諸儒因之遂皆以中邦為諸夏謂土<lb/>
　貢及於四夷而田賦則止中夏而已蘇氏王氏張諌<lb/>
　議之説皆然然而以中邦為九州則與上文四海㑹<lb/>
　同文勢不相貫又未足以見禹貢重敘成賦中邦之<lb/>
　意不如顔師古之説為善顔師古以謂庶土各以所<lb/>
　出交易有無而不失正致慎貨財以供賦貢皆隨其<lb/>
　土地田上中下之三品成其賦於京師也中邦京師<lb/>
　也案孟子曰舜避堯之子於南河之南然後之中國<lb/>
<pb n="5b"/>
　踐天子位焉自河南而之冀都則以謂之中國是中<lb/>
　邦指京師而言之也顔師古以中邦為中國意亦類<lb/>
　此蓋成賦於京師則與上文四海㑹同六府孔修庶<lb/>
　土交正底慎財賦之意相屬矣九州之下所敘九等<lb/>
　之賦但言其多寡相較之差而巳未言其所以充賦<lb/>
　之物也故此既言四海㑹同六府孔修矣於是遂言<lb/>
　其所充之物謂九州之内所制之賦使之各以其土<lb/>
　地所出之正物轉相交易懋遷有無化居以之充其<lb/>
<pb n="6a"/>
　所入之賦若後世之支移折變也雖交易其所出之<lb/>
　物以充賦然數之多寡實以田之三壤為凖三壤即<lb/>
　九州之内所謂上上上中上下中上中中中下下上<lb/>
　下中下下是也蓋賦本出於田故其支移折變則隨<lb/>
　其田賦多寡之數而致之於京師也如下文五服所<lb/>
　敘其輸禾藳粟米於都城者為甸服五百里之地而<lb/>
　巳五百里之外則逺不能致使其亦輸租秸粟米於<lb/>
　都城如畿内之五百里則其費大矣故禹惟以其田<lb/>
<pb n="6b"/>
　賦所入之數定其多寡而其輸於京師則得以支移<lb/>
　折變而致之如此則其力簡其費省且有懋易有無<lb/>
　之利及於斯民其為公私之利大矣本朝都汴京亦<lb/>
　取漕運之利江淮歳漕六百萬石楚泗以上㳂流置<lb/>
　轉般倉其張官置吏舟船廪庾之費歳以百萬計議<lb/>
　者以轉般為煩擾更置直逹法而其弊愈甚其費愈<lb/>
　多又為江淮舟船數十郡之害夫以汴都之距江淮<lb/>
　蓋甚近也而歳漕江淮之米於汴都其弊猶如此况<lb/>
<pb n="7a"/>
　冀州逺在九州之北而荆楊之壤逹於帝都者或須<lb/>
　航海或須陸運苟使之輸其田賦所出之本物則其<lb/>
　費為如何邪故使得以支移折變而致之則荆楊之<lb/>
　地如金錫竹箭之類皆得以懋遷有無而充賦也<lb/>
錫土姓<lb/>
　錫土姓者於是始可以疆天下封建諸侯而成五服<lb/>
　也左氏傳曰天子建國因生以賜姓胙之土而命之<lb/>
　氏蓋胙之土即所謂錫土是也命之氏即所謂錫姓<lb/>
<pb n="7b"/>
　是也如契封於啇賜姓子氏稷封於邰賜姓姬氏必<lb/>
　在於此時以稷契觀之則其他諸侯皆然陳博士曰<lb/>
　當洪水未平之初有國者亦皆有土有宗者亦皆有<lb/>
　姓至是則錫之徧矣是也<lb/>
祗台徳先不距朕行<lb/>
　當洪水未平之時懐山襄陵浩浩滔天下民昬墊其<lb/>
　政教之所施蓋自有壅遏而不得行者至於川澤既<lb/>
　平貢賦既修疆天下以封建諸侯而錫土姓則治既<lb/>
<pb n="8a"/>
　定矣功既成矣天下復何為哉惟欽我徳以為先則<lb/>
　下之人無有距違我之行者此所謂恭已以正南面<lb/>
　也施博士曰祗台徳先不距朕行何羡預於治水之<lb/>
　事而於此言之者當洪水未平之時四方諸侯其於<lb/>
　㑹同之禮有廢而不講者則其於祗上之徳亦闕如<lb/>
　也然則徳雖出於上之所為而能使之祗台不距者<lb/>
　禹預有功焉故舜稱之曰廸朕徳時乃功惟敘其意<lb/>
　亦合於此善哉此説也<lb/>
<pb n="8b"/>
五百里甸服<lb/>
　前所言者九州之山澤川浸與夫田賦貢篚之詳纎<lb/>
　悉盡之而其所以疆界天下以為京師諸夏夷狄之<lb/>
　别者猶未之見也於是遂言五服逺近之制周官職<lb/>
　方氏辨九州之國使同貫利自東南曰揚州至其榖<lb/>
　宜五種既列序九州之詳乃繼之曰辨九服之邦國<lb/>
　自方千里曰王畿以下遂言其所以為九服者此蓋<lb/>
　倣禹貢書而為之也然其所記載則有不同者此篇<lb/>
<pb n="9a"/>
　自甸服至於荒服每面二千五百里四面相距為方<lb/>
　五千里職方氏方千里為王畿王畿之外為九服每<lb/>
　服亦以五百里為率并王畿而數之則有萬里之數<lb/>
　故諸儒疑焉或以謂周公斥大境土其地倍施於堯<lb/>
　禹之世此蓋未嘗深考此二書之所載徒見其所序<lb/>
　者皆以五百里為言遂從而為之説耳禹之五服與<lb/>
　職方氏之九服所謂五百里者職方氏則自其兩面<lb/>
　相方而數之惟禹之王畿在五服之内而自其四面<lb/>
<pb n="9b"/>
　而數之故禹之五服自畿服至於荒服每二千五百<lb/>
　里四面相距為方五千里至於職方氏王畿不在九<lb/>
　服之内而以二面相方而數之故九服之内有方千<lb/>
　里之王畿王畿之外每面二百五十里二面相方為<lb/>
　五百里之侯服侯服之外每面二百五十里二面相<lb/>
　方為方五百里之甸服故自王畿之外至於藩服每<lb/>
　面二千七百五十里四面相距各為五千五百里其<lb/>
　所以増於禹貢者但有五百里耳安得萬里之數邪<lb/>
<pb n="10a"/>
　漢地理志云漢之境土東西九千三百二十里南北<lb/>
　萬三千三百六十八里則是漢之輿地不啻萬里故<lb/>
　言周之九服有萬里者徃徃推此以為據唐孔氏云<lb/>
　漢之山川不出禹貢之域山川載地古今必同而得<lb/>
　里數異者堯與周漢其地一也尚書所言據虚空鳥<lb/>
　路方直而計之漢書所言乃謂著他人跡屈曲而量<lb/>
　之所以其數不同也唐孔氏此説其謂堯與周漢其<lb/>
　地一也此誠確論若以虚空鳥路方直而計里數則<lb/>
<pb n="10b"/>
　古無此理以某觀之山川不出禹貢分域而得有里<lb/>
　數倍加者古今之尺不同耳王制曰古者以周尺八<lb/>
　尺為歩今以周尺六尺四寸為歩古者百畆當今東<lb/>
　田百四十六畆三十歩古者百里當今百二十一里<lb/>
　六十歩四尺一寸二分蓋古今歩尺長短盈縮隨世<lb/>
　不同故其里數廣狹亦異此王制所載但是自周初<lb/>
　至於戰國數百年間而其所差已如此竊謂職方氏<lb/>
　之九服所謂五千里者即禹貢五服所謂五千里漢<lb/>
<pb n="11a"/>
　之山川除武帝開闢四夷所載武威酒泉南海蒼梧<lb/>
　數十郡之外其他州郡皆禹貢五服之地禹之聲教<lb/>
　東漸于海西被于流沙朔南暨聲教訖于四海是其<lb/>
　要荒之所暨則皆巳至於極邊之地縱使後世人君<lb/>
　能於禹貢五服之外開拓邊境其所得者不過磽确<lb/>
　不毛之地得之無所益失之無所損者周公曰其克<lb/>
　詰爾戎兵以陟禹之迹方行天下至於海表罔有不<lb/>
　服所貴乎詰戎兵者不過陟禹之迹而巳其或甘心<lb/>
<pb n="11b"/>
　於禹迹之外以開拓邊境増廣分域者是皆出於好<lb/>
　大喜功而為之也故王者之疆理天下將欲制為京<lb/>
　師諸夏夷狄之辨者當以禹貢之書為正孔氏曰規<lb/>
　方千里之地謂之甸服去王城面五百里蓋禹貢之<lb/>
　甸服在於五服之内自王城之外每面五百里之地<lb/>
　為甸服也甸田也主為天子治田也王制曰天子之<lb/>
　田方千里公侯方百里伯七十里子男五十里此服<lb/>
　之内主為天子治田而輸之於上故以甸服為名百<lb/>
<pb n="12a"/>
　里賦納緫至五百里米可見其治田所輸之事也<lb/>
百里賦納緫二百里納銍三百里納秸服<lb/>
　此所敘五服先提其里數與其名於上然後列其每<lb/>
　服之内逺近差等於其下甸服分而為五其實即上<lb/>
　文所謂五百里甸服非於甸服之外又有此五百里<lb/>
　也先儒徒見經文之重複故賈逵馬融以為甸服之<lb/>
　外百里至五百里特有此數去王城千里其侯綏要<lb/>
　荒服各五百里是面三千里相距為六千里夫經於<lb/>
<pb n="12b"/>
　侯綏要荒之下皆有細數而謂甸服特有此數故不<lb/>
　可也鄭康成又謂五服之别五百里是堯之舊制及<lb/>
　禹於每服之間更増五百里而别至於五千里相距<lb/>
　為方萬里此其説不惟道里之逺近與經不合然記<lb/>
　載之體亦有所不便者甸服之外五百里所輸者果<lb/>
　何物邪侯服之百里采二百里男邦三百里諸侯各有<lb/>
　所建矣彼侯服之外五百里所建者果何國邪則是<lb/>
　知其説之不通也惟孔氏於百里賦納緫之下注曰<lb/>
<pb n="13a"/>
　甸服内之百里於百里采之下注曰侯服内之百里<lb/>
　此則是經之本意也甸服五百里之地皆為天子治<lb/>
　田輸之於王城者也然地有逺近則其所輸之物亦<lb/>
　有精粗輕重之異也近者粗逺者精近者重逺者輕<lb/>
　各量其力之所任而為之差也謂之賦納緫者以見<lb/>
　其所輸者皆田内所出之賦也所出賦同惟其所納<lb/>
　之物固有不同而巳距王城之百里其地最近故使<lb/>
　之納緫者藳與穟併納之也二百里則稍逺矣故納<lb/>
<pb n="13b"/>
　銍銍者刈禾鐵也謂刈禾穟而納之不輸其藳也三<lb/>
　百里則愈逺矣故納秸秸藳也納秸易於納穟蓋逺<lb/>
　則彌輕也雖納秸為彌輕然計其所直則四百里猶<lb/>
　且納粟而三百里乃能納藳秸比於納粟則太優矣<lb/>
　故唐孔氏以謂藳粟别納非是徒納藳也據經文但<lb/>
　曰納秸安知其為與粟兼納乎考之經文緫銍粟米<lb/>
　下皆無服字而此獨有服字則知納藳雖優其所相<lb/>
　補除者當必在此顔師古曰秸藳也服者言有役則<lb/>
<pb n="14a"/>
　服之王氏曰納秸而服輸将之事也以正在五百里<lb/>
　之中便於畿内移用故其利薄於粟米以正在五百<lb/>
　里之中便於移用又使之服輸将之事則其利之所<lb/>
　出足以補其財之所入財之所入足以優其力之所<lb/>
　出矣此説為盡唐孔氏謂於此言服明上下服皆並<lb/>
　有所納之役也則失其㫖矣<lb/>
四百里粟五百里米<lb/>
　四百里五百里則尤逺矣故納粟米蓋愈逺則愈輕<lb/>
<pb n="14b"/>
　也薛氏曰曰粟焉曰米焉則為輕矣夫禹之取於民<lb/>
　者不過什一之法耳令其所納之物有如此之不同<lb/>
　漢孔氏以精者少粗者多唐孔氏曰直納粟米為少<lb/>
　禾藳俱送為多其於税皆當什一但所納有精粗逺<lb/>
　輕而近重耳此説皆是也上文九州皆言田賦此之<lb/>
　所載但及夫五百里之甸服者鄭氏曰侯綏等所出<lb/>
　賦税各入本國則亦必有納緫銍之差此但據天子<lb/>
　立文耳薛氏曰畿内天子之居其所頼以養天子者<lb/>
<pb n="15a"/>
　在此千里之民而已故所賦所納備言於此蓋餘服<lb/>
　則賦各歸其國故禹貢略之義或然也觀經文於賦<lb/>
　納銍之上特加一賦字則凡賦之出於田者皆可以<lb/>
　觸類而通之矣故自侯服以下但言建國逺近之制<lb/>
　而不及所輸之物其辭不費使讀之者自以意曉又<lb/>
　述作之體也<lb/>
五百里侯服百里采二百里男邦三百里諸侯<lb/>
　此蓋甸服之外五百里則建侯服以封親賢使各守<lb/>
<pb n="15b"/>
　其人民社稷以為天子之藩衛也近王畿百里則建<lb/>
　卿大夫所食之采地又其外百里則建諸男之邦又<lb/>
　其外之三百里則皆諸侯也必先采地與男邦乃及<lb/>
　諸侯者先小而後大小者近而大者逺也所必如此<lb/>
　者王氏曰欲王畿不為大國所迫而小國易獲京師<lb/>
　之助此説為善輸賦税則逺者輕而近者重建侯邦<lb/>
　則逺者大而近者小逺近大小輕重莫不有法於其<lb/>
　間而疆理天下之制盡於此矣二百里納銍三百里<lb/>
<pb n="16a"/>
　納秸服四百里粟五百里米皆為天子治田者也故<lb/>
　以甸名之百里采二百里男邦三百里諸侯皆封建<lb/>
　親賢為王室藩衛者也故以侯名之其服名如是則<lb/>
　制服之差等亦如是此其所以為善疆理者也若周<lb/>
　之九服則不能如是矣方千里曰王畿其外方五百<lb/>
　里曰侯服又其外方五百里曰甸服又其外方五百<lb/>
　里曰男服又其外方五百里曰采服甸服乃在侯服<lb/>
　之外采服又逺於男服其制度必不能與其名相稱<lb/>
<pb n="16b"/>
　考之周制采服在王畿之内而公邑之地謂之邦甸<lb/>
　亦在王畿之外侯邦與男邦雜建於天下之間無復<lb/>
　逺近之别則是周時所謂九服之名始借夫是名以<lb/>
　為逺近之别矣其制度實未嘗與之相稱也由是觀<lb/>
　之疆理天下雖出於洪水既平一時之事然考其制<lb/>
　度實萬世所不可企及之功也嗚呼美哉禹功明徳<lb/>
　逺矣<lb/>
五百里綏服三百里揆文教二百里奮武衛<lb/>
<pb n="17a"/>
　先王之疆理天下尤謹於華夷之辨其所以畫郊圻<lb/>
　而固封守者尤極其嚴王畿之外既封建諸侯之國<lb/>
　使之小大相維强弱相比以為王室之輔矣而其外<lb/>
　之三百里則接於邊陲蓋其外則要荒之服也故於<lb/>
　此設為綏服以為内外之辨此服之内所建之國所<lb/>
　立之制凡欲撫安邊境衛中國而已故其名曰綏服<lb/>
　此綏服五百里亦分為二節其内之三百里接於甸<lb/>
　侯者則揆文教其外之二百里接於要荒者則奮武<lb/>
<pb n="17b"/>
　衛揆文教者揆中國之教也或問揚子雲曰八荒之<lb/>
　地禮也樂也孰是曰殷之以中國或曰孰為中國曰<lb/>
　五政之所加七賦之所養中於天地者為中國過此<lb/>
　以徃人也哉聖人之治天下也礙諸以禮樂無則禽<lb/>
　異則貉吳秘注云礙止也止以為凖此篇於綏服三<lb/>
　百里謂之揆文教其實奮其威武守衛中國不純以<lb/>
　中國文明之治也左氏傳曰成王選建明徳以藩屏<lb/>
　周封伯禽於少皡之墟封康叔於商墟皆啓以商政<lb/>
<pb n="18a"/>
　疆以周索封唐叔於夏墟啓以夏政疆以戎索蓋魯<lb/>
　衛之地在於文教所揆之内故疆以周索至於晋之<lb/>
　分地界於太原晉陽之間迫近戎狄故疆以戎索索<lb/>
　法也謂疆理其土地以治戎之法即此所謂奮武衛<lb/>
　也薛氏曰今之邊徼右軍旅而略文徳與此同意此<lb/>
　説是也蓋先王之所頼以守衛中國惟在此二百里<lb/>
　之地而已此二百里之地不失武備則中國之内可<lb/>
　以奠枕無虞而夷狄之民安於邊鄙之外不至有卒<lb/>
<pb n="18b"/>
　然不可制之患蓋夷狄之於中國本不敢有侵侮窺<lb/>
　伺之意惟中國失其所以為武備者則狼子野心於<lb/>
　是始敢肆其貪惏之志如漢魏而降夷狄之内附者<lb/>
　皆得以入居中國障塞之内是以至於西晋則有劉<lb/>
　元海石勒之變石晋以幽涿檀十六州之地貽契丹<lb/>
　盡失中國之障塞故至於末帝而有邪律徳光之變<lb/>
　自古遭夷狄之患未有如晋之酷者然此二國亦皆<lb/>
　有以致之然也一則使夷狄入居中國之障塞一則<lb/>
<pb n="19a"/>
　貽中國之障塞於夷狄譬猶決圈檻而縱虎狼彼安<lb/>
　得而不噬人者哉是知疆理天下以綏服二百里為<lb/>
　奮武衛之地以為華夷之辨此真萬代不可易之法<lb/>
　也<lb/>
五百里要服三百里夷二百里蔡五百里荒服三百里<lb/>
蠻二百里流<lb/>
　東坡曰夷狄不可以中國之治治也譬若禽獸然求<lb/>
　其大治必至大亂是以君子以不治治之則乃所以<lb/>
<pb n="19b"/>
　深治之也自綏服之外皆是夷狄之地中國禮樂正<lb/>
　朔之所不及禹雖畫為五服其實外之而不治之以<lb/>
　中國之治也顧其命此服之名則可以見矣綏服之<lb/>
　外五百里其名曰要謂之要者姑但羈縻之而巳矣<lb/>
　唐孔氏曰要服之名曰要見其踈逺之也要服外五<lb/>
　百里其名曰荒謂之荒則比之要又簡略矣漢班超<lb/>
　為西域都䕶甚得夷狄心超被召還任尚代之尚謂<lb/>
　超曰君侯在外國三十餘年而某猥承君後宜有以<lb/>
<pb n="20a"/>
　誨之超曰塞外吏士本非孝子順孫蠻夷懐鳥獸之<lb/>
　心難養易敗宜蕩佚簡易寛小過緫大綱而已禹名<lb/>
　境外之服謂之要荒正超所謂蕩佚簡易之意也要<lb/>
　服三百里謂之夷荒服三百里謂之蠻蓋此乃徼外<lb/>
　蠻夷之地也禮記曲禮曰其在西戎北狄東夷南蠻<lb/>
　雖大曰子王制曰東方曰夷南方曰蠻西方曰戎北<lb/>
　方曰狄此蓋以四者相對而言之則有此四方之名<lb/>
　若但舉其一二字而為言則四者皆可以通稱夷不<lb/>
<pb n="20b"/>
　必是東方曰夷蠻不必是南方曰蠻如經云蠻夷猾<lb/>
　夏又曰蠻夷率服此又以蠻夷而屬之於要荒之服<lb/>
　則是唐虞之世蓋以蠻夷為境外種之緫稱亦如或<lb/>
　曰戎狄或曰戎夷皆泛而言之非指其所居之方也<lb/>
　要二百里蔡先儒只作蔡字讀案左氏傳定四年殺<lb/>
　管叔而蔡蔡叔杜元凱注蔡放也陸徳明音素逹反<lb/>
　此云二百里蔡當亦是放罪人於此宜從左氏作蔡<lb/>
　字讀荒服二百里流流罪人於此猶經所謂流共工<lb/>
<pb n="21a"/>
　是也薛氏曰先王之於罪人以其不可以中國畜之<lb/>
　也故流放焉夷狄之而巳矣此論為善然而要服之<lb/>
　三百里夷其外二百里是亦夷也而謂之蔡荒服之<lb/>
　三百里蠻其外之二百里是亦蠻也而謂之流者蓋<lb/>
　其外之二百里其地為最逺中國之人有惡積罪大<lb/>
　而先王不忍殺之者則投之於最逺之地於要荒二<lb/>
　服取其最逺者言之以見流放罪人於此若其為蠻<lb/>
　夷之地則蒙上之文而可見也據此論蓋五服之名<lb/>
<pb n="21b"/>
　與其每服之内逺近詳略皆是當時疆理天下之寔<lb/>
　迹也故於侯服則言其建國小大之制至於要荒則<lb/>
　言其蠻夷逺近之辨與夫流放輕重之差皆所以紀<lb/>
　其寔也而孔氏論此又不求於疆理天下之制而乃<lb/>
　於字上生義附㑹繳繞最為難通於侯服云侯侯也<lb/>
　斥侯服而事於百里采為供王事而已於二百里男<lb/>
　邦云男任也任王者之事於三百里諸侯云同為王<lb/>
　者斥侯於五百里要服云要束以文教於三百里夷<lb/>
<pb n="22a"/>
　云守平常之教於二百里蔡云蔡法也法三百里而<lb/>
　差簡於三百里蠻云以文徳來之不制以法二百里<lb/>
　流云流移也言正教隨其俗凡此等説今皆不取<lb/>
東漸于海西被于流沙朔南暨聲教訖于四海<lb/>
　此言九州疆界之所抵以見其聲教之所暨也考之<lb/>
　上文海岱惟青州海岱及淮惟徐州言青徐之境東<lb/>
　海也故曰東漸于海雍州之弱水既西弱水至于合<lb/>
　黎餘波入于流沙是雍州之界抵於流沙揚州曰淮<lb/>
<pb n="22b"/>
　海惟揚州則是揚州之界抵於南海冀州夾右碣石<lb/>
　入于河河之入海在碣石之右則冀州之界抵於北<lb/>
　海故曰朔南暨聲教訖于四海朔南不言其所至者<lb/>
　連下文而互見也聲教者言文徳之所及也薛氏曰<lb/>
　聲謂風聲教謂教化振於此而逺者效焉故謂之教<lb/>
　曰漸曰被曰暨者皆言其境界之所及特變其文爾<lb/>
　非有淺深詳略之不同而説者乃謂東方之民仁而<lb/>
　易化故言漸漸者浸而深也西方之民信而難變故<lb/>
<pb n="23a"/>
　言被被者被乎其外而已南方之民詐而多忒北方<lb/>
　之民勇而善悍故言暨此虚説也夫禹之聲教其所<lb/>
　及者蓋無所不深也今言東方之民為易化故言漸<lb/>
　漸者浸而深而西方則善執而難變南方則詐而多<lb/>
　忒北方則勇而善悍故但被之暨之信斯言也則是<lb/>
　禹之聲教所及之深者惟東方之民而巳豈非以文<lb/>
　害辭以辭害意哉下文既曰訖于四海則是四方皆<lb/>
　至於海矣而西獨言被于流沙者蓋水之西流至此<lb/>
<pb n="23b"/>
　而極不見其所歸未可以正名其為海也故王制曰<lb/>
　西不盡流沙東不盡東海亦惟以東海對流沙也某<lb/>
　於導弱水至於合黎餘波入于流沙巳詳言之矣此<lb/>
　篇既言九州山川分域又及夫五服疆理内外之辨<lb/>
　末乃言九州境界之所抵先後彼此互相發明至纎<lb/>
　至悉可謂無餘藴矣某嘗以斯言考其疆理天下之<lb/>
　制而參以王制之所載則誠有可疑於其間王制曰<lb/>
　自恒山至於南河千里而近<hi>冀州</hi>自河南至於江千<lb/>
<pb n="24a"/>
　里而近<hi>豫州</hi>自江至於衡山千里而遥<hi>荆州</hi>自東河<lb/>
　至於西河千里而近<hi>亦冀州</hi>自東河至於東海千里<lb/>
　而遥<hi>徐州</hi>自西河至於流沙千里而遥<hi>雍州</hi>西不盡<lb/>
　流沙南不盡衡山東不盡東海北不盡恒山凡四海<lb/>
　之内斷長補短方三千里則是九州之地方三千里<lb/>
　也五服之制王城之外每面五百里為甸服又其外<lb/>
　五百里為侯服又其外五百里為綏服自甸服至綏<lb/>
　服每面一千五百里四面相距為方三千里此九州<lb/>
<pb n="24b"/>
　之地也以天下之輿地分為五服則是自甸服至綏<lb/>
　服九州之内也要荒二服則在九州之外此五服之<lb/>
　制也然以九州四面之所距而考之則不能無疑焉<lb/>
　自恒山至於河南千里東河至於西河千里此蓋畿<lb/>
　内之千里即甸服也自東河至於東海千里自西河<lb/>
　至於流沙千里此千里之地建五百里之侯服又建<lb/>
　五百里之綏服而東海流沙之外則為要荒服今夫<lb/>
　經之所載至於南北則有盈縮焉以北考之冀州之<lb/>
<pb n="25a"/>
　北距於恒山則巳接於邊陲矣其何以容五百里之<lb/>
　侯服又何以容五百里之綏服又何以容五百里之<lb/>
　甸服邪以南考之自南河至於江千里則已建侯服<lb/>
　綏服矣自江至於衡山千里則要荒二服蓋巳在九<lb/>
　州之内而自衡山至於南海蓋又将有千里之地五<lb/>
　服之制至衡山則已盡矣而揚州之境南距於海者<lb/>
　猶未之盡也以南言之則太贏以北言之則太縮此<lb/>
　寔某之所深考而未知其説也大禹之功萬世永頼<lb/>
<pb n="25b"/>
　與天地同垂於不朽其書之傳所以為法於萬世則<lb/>
　其制度不容如是之差意其必有所乗除相補以為<lb/>
　疆理天下之定制某淺陋未足以知此請闕之<lb/>
禹錫𤣥圭告厥成功<lb/>
　此有兩説孔氏曰禹功盡加於四海故堯錫𤣥圭以<lb/>
　彰顯之王氏曰禹錫𤣥圭於堯以告成功也此兩説<lb/>
　皆未敢以為然堯錫圭於禹而謂禹錫𤣥圭其文為<lb/>
　倒置矣臣以圭而錫君載籍恐無此理以某所見此<lb/>
<pb n="26a"/>
　是禹以𤣥圭告成功於天耳周官典瑞云四圭有邸<lb/>
　以祀天旅上帝兩圭有邸以祀地旅四望祼圭有瓉<lb/>
　以祀先王圭璧以祀日月古者交於神明必用圭璧<lb/>
　如周公之禱於三王亦曰植璧秉珪禹之治水至於<lb/>
　九州攸同四隩既宅地平天成六府三事允治於是<lb/>
　錫𤣥圭而告成功也然而必用𤣥圭者蓋天色𤣥因<lb/>
　天事天猶蒼璧然也其曰錫者與師錫帝曰納錫大<lb/>
　龜同古者下錫上亦可謂之錫也<lb/>
<pb n="26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書全解卷十一<lb/>
</p>
<p>
</p>
  </div>
</body>
</text>
</TEI>
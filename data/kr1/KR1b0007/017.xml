<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書全解卷十七</head> <lb/>
    <p>
<pb n="1a"/>
欽定四庫全書<lb/>
　尚書全解卷十七<lb/>
　　　　　　　　　　　　宋　林之竒　撰<lb/>
咸有一徳　　　　　　商書<lb/>
伊尹作咸有一徳咸有一徳<lb/>
　此篇葢伊尹致政告老而歸訓于太甲丁寧告戒終<lb/>
　致其拳拳愛君之意而作也而其簡冊所編次則與<lb/>
　伊訓太甲三篇相連屬不可以無别也故别為篇名<lb/>
<pb n="1b"/>
　曰咸有一徳葢其篇中有曰惟尹躬暨湯咸有一德<lb/>
　故借此四字以為簡冊之别然此篇之義不必全繫<lb/>
　於是也漢孔氏曰言君臣皆有純一之徳唐孔氏曰<lb/>
　伊尹致仕而退恐太甲徳不純一作此篇以戒之經<lb/>
　言惟尹躬暨湯咸有一徳言己之君臣皆有純一之<lb/>
　徳戒太甲使君臣亦然此主太甲而言臣有一徳者<lb/>
　欲令太甲亦任一徳之臣經言任官惟賢材左右惟<lb/>
　其人是戒太甲使善用臣也詳考此篇終始之義信<lb/>
<pb n="2a"/>
　如二孔之説葢此篇之意實欲太甲慎於用臣君臣<lb/>
　上下克終厥徳以盡其純一之徳然書之篇名以篇<lb/>
　中字為簡冊之别者多矣如梓材無逸立政之類不<lb/>
　必皆盡其一篇之義要之姑借此字以為篇名之别<lb/>
　焉若必從而為之説則妄妄有穿鑿而不得通者且<lb/>
　以詩譬之如召旻之詩其篇言旻天疾威天篤降䘮<lb/>
　而篇終曰昔者有如召公日闢國百里取其始終之<lb/>
　羙遂以召旻二字為此篇之名乃若詩之義不在是<lb/>
<pb n="2b"/>
　也而作序者乃曰旻閔也閔天下無如召公之臣也<lb/>
　若此之類皆妄論也百篇之序葢有述所作之人而<lb/>
　不言其所以作是篇之意者如咎單作明居周公作<lb/>
　立政與此篇之序比之諸序最為簡省若以為經文<lb/>
　已明故略之然其諸序亦有經文已明而序文詳言<lb/>
　之者故予嘗謂書序之作非出於一人之手葢厯代<lb/>
　史官相傳以為書之緫目既非出於一人之手故自<lb/>
　有詳略不同至於書之本義不在是也如此篇發首<lb/>
<pb n="3a"/>
　是言伊尹復政厥辟將告歸乃陳戒于德則其序亦<lb/>
　可言其致政告歸之意然當時史官所録者止如此<lb/>
　若杜預所謂史有文質辭有詳略不必泥也學者於<lb/>
　此不可校量同異而爲之說苟以書序之作盡出於<lb/>
　夫子之手必於其間校量同異輕重盡以春秋襃貶<lb/>
　而求之則將不勝其鑿矣<lb/>
伊尹既復政厥辟將告歸乃陳戒于德<lb/>
　太甲既終喪伊尹以冕服奉之于桐宫以歸于亳始<lb/>
<pb n="3b"/>
　踐天子之位故伊尹於是還政太甲告老而歸蓋功<lb/>
　成名立則奉身而退不以寵利而居成功也夫豪傑<lb/>
　之士蓋亦有可以當受遺託孤之寄者然至於天下<lb/>
　之權在於掌握則往往固吝而不肯舎者有以爲騎<lb/>
　虎而不得下之勢者如霍光之忠義蓋所謂可以託<lb/>
　六尺之孤臨大節而不可奪者然而寵盛勢尊則固<lb/>
　惜權柄不肯還政於宣帝而積其疑似之釁卒成族<lb/>
　滅之禍此猶可言也至於曹操司馬懿桓温之徒則<lb/>
<pb n="4a"/>
　又往往肆其不軌之心欺孤兒寡婦而奪之位此無<lb/>
　他惟其既執天下之大權而不忍棄去故其末流不<lb/>
　害于其家則凶于其國其禍如此之慘也伊尹以冕<lb/>
　服奉嗣王而歸既復政而遂告歸而去豈復以權勢<lb/>
　繫吝其心哉孟子曰非其義也非其道也一介不以<lb/>
　與人一介不以取諸人彼其視千駟之多天下之大<lb/>
　無以異於一介之取與則眇然天下曽何足以動其<lb/>
　心哉此其盛德大業所以歴萬世而不可企及者也<lb/>
<pb n="4b"/>
　伊尹雖告老而歸然太甲欲敗度縱敗禮蓋嘗習於<lb/>
　下流而爲放僻邪侈之事其居桐宫也困心衡慮然<lb/>
　後改過遷善之心作於憂患之中其於處仁遷義蓋<lb/>
　未久也而遂處至尊之勢躬攬萬幾之務伊尹度其<lb/>
　所養也固所守也確必可以離師傅而弗反然其告<lb/>
　歸本出於愛君之誠心拳拳然而不能自已也於是<lb/>
　爲之歴陳天人影響之應所以禍福興亡之理以堅<lb/>
　其修德之志其言尤爲<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>到切至蓋其所以望於太<lb/>
<pb n="5a"/>
　甲以克終允德而爲商家社稷無疆之休者其言實<lb/>
　基於此使太甲優游饜飫入於其心而不背也故伊<lb/>
　尹得遂其髙尚之志逺處於不用之地而無憂故曰<lb/>
　將告歸乃陳戒于德蓋陳其德之常與不常以致夫<lb/>
　禍福興亡之理者以戒之也<lb/>
曰嗚呼天難諶命靡常常厥德保厥位厥德靡常九有<lb/>
以亡<lb/>
　嗚呼者歎而𤼵其辭也蓋言之不足故嗟嘆之也諶<lb/>
<pb n="5b"/>
　者信也天之難信者以其禍福興亡之命初無常也<lb/>
　治或變而爲亂安或變而爲危當其既安且治矣而<lb/>
　遂信其無復有危亂則凶禍隨之矣蓋天命之無常<lb/>
　惟其德則可以爲常有能常厥德則其治可以永保<lb/>
　蓋人之德有常則天命亦有常而可信苟其德之不<lb/>
　常則雖奄有九有之衆亦不救於亡蓋人之德既無<lb/>
　常則天命亦無常而不可信矣如以舜繼堯以禹繼<lb/>
　舜天下大安大治者幾二百年此非天命之有常也<lb/>
<pb n="6a"/>
　蓋堯舜禹三聖人皆有常德故天命亦從而有常苟<lb/>
　使以丹朱繼堯以商均繼舜其德既不常則天命亦<lb/>
　將不常矣故人君之德常與不常是天命之所自出<lb/>
　也惟天命之所自出是以惟人主不可以言命使人<lb/>
　主而言命則將以天命爲可信而常厥德保厥位者<lb/>
　廢矣九有即九州也夏商周皆是用禹貢疆理之法<lb/>
　分天下以爲九域夏之九州即禹貢所載是也商之<lb/>
　九州先儒以爲即文觀之即成周之九州職方氏之<lb/>
<pb n="6b"/>
　所載者也<lb/>
夏王弗克庸德慢神虐民皇天弗保監于萬方啓廸有<lb/>
命眷求一德俾作神主惟尹躬暨湯咸有一德克享天<lb/>
心受天明命以有九有之師爰革夏正<lb/>
　伊尹既言天命之無常惟有德則可常於是當引夫<lb/>
　桀之所以失天下湯之所以得天下者以證之矣夏<lb/>
　王桀不能常其德幽則慢於神明則虐於民彼所以<lb/>
　慢神虐民者其意蓋謂天命之可信如紂所謂我生<lb/>
<pb n="7a"/>
　不有命在天也既慢之虐之矣於是民怨神怒皇天<lb/>
　雖欲眷有夏而存之不可得也故於是棄之而弗保<lb/>
　天既棄桀而弗保然而天下不可以無主也故鑒視<lb/>
　萬方之衆擇其能有天命者而開導之於是眷求其<lb/>
　一德之人俾爲天地神祇之主矣而我商家君臣咸<lb/>
　有純一之德故能上當天心於是受天之明命以有<lb/>
　九州之衆革夏正而有天下也革夏正者夏以建寅<lb/>
　之月爲正湯既勝夏始以建丑之月爲正是革正之<lb/>
<pb n="7b"/>
　事前世未嘗有蓋始於湯武王因之遂以建子之月<lb/>
　爲正易之革曰湯武革命順乎天而應乎人是也而<lb/>
　說者乃以爲正朔三而改自古相變謂夏以前迭用<lb/>
　此說非是某於堯典已詳論之矣伊尹既於上言天<lb/>
　難諶命靡常惟有德可以爲常於是遂言桀之所以<lb/>
　失天下湯之所以得天下者蓋天之所以不保於桀<lb/>
　者是桀之弗克庸德自不能保也自緯候之書出於<lb/>
　漢世祥瑞之說雜終而起儒者爭言三代受命之符<lb/>
<pb n="8a"/>
　使爲人主者不知取必於其德而妄意符命於不可<lb/>
　測之間使王莽因之而簒漢者推其源流皆漢儒之<lb/>
　罪也孔氏生於漢世其於經也蓋有不淪於諸儒之<lb/>
　習而卓然有超世之見其論伊尹成湯咸有一德克<lb/>
　享天心受天明命是其一也故其說以謂所征無敵<lb/>
　謂之受天命夫漢儒之論往往以謂帝王之興必有<lb/>
　非人力之所能致而自至者符瑞之說不勝其煩孔<lb/>
　氏不然以謂湯之所以受天明命者惟所征無敵耳<lb/>
<pb n="8b"/>
　至於東面而征西夷怨南面而征北狄怨曰奚獨後<lb/>
　予后來其蘇是則人心之無所不服人心既服天命<lb/>
　其在是矣唐孔氏亦識其意遂從而𤼵明之曰天道<lb/>
　逺人道邇天之命人非有言辭之告正以神明佑之<lb/>
　使之所征無敵謂之受天命也緯候之書乃稱有黄<lb/>
　龍元龜白魚赤雀負圖銜書以授聖人正典無其事<lb/>
　也若漢孔氏可謂不畔於經矣若唐孔氏亦可謂無<lb/>
　負於先儒矣<lb/>
<pb n="9a"/>
非天私我有商惟天佑于一德非商求于下民惟民歸<lb/>
于一德德惟一動罔不吉德二三動罔不凶惟吉凶不<lb/>
僭在人惟天降災祥在德<lb/>
　此又申前之意以盡其義也言湯之所以受天明命<lb/>
　者非天之私我商家也惟天之所助佑者在于一德<lb/>
　故天佑之也其所以有九有之師者非啇之求于下<lb/>
　民也惟民之所歸者在于一徳我有一德故民歸之<lb/>
　也我商家所以天佑之民歸之者以其德之一故動<lb/>
<pb n="9b"/>
　罔不吉也蓋德之一則是吉德也以吉德而動豈有<lb/>
　不吉者哉桀之所以天不佑之而民不歸之者以其<lb/>
　德之二三而動罔不凶也蓋徳之二三則是凶德也<lb/>
　以凶德而動豈有不凶者哉惟其動之吉凶皆繫於<lb/>
　德之一與其二三故繼之曰惟吉凶不僭在人惟天<lb/>
　降災祥在德言天之吉凶所以不僭差於人者則天<lb/>
　之所降災祥惟在於德故也自其降於天者而言之<lb/>
　則爲災祥自其受於人者而言之則爲吉凶其實一<lb/>
<pb n="10a"/>
　也伊尹自篇首至於此丁寧反覆如此之詳如此之<lb/>
　盡而其大要則惟言天命之不可常惟有德則可以<lb/>
　爲常人事之得失動於此則天命之從違應於彼不<lb/>
　可不謹也既曰常德又曰一德者惟一故常惟常故<lb/>
　一天地之覆載日月之照臨四時之推遷萬物之生<lb/>
　育所以悠乆而不變者惟其一而常常而一故也故<lb/>
　伊尹告歸其言及於一德常德尤爲詳盡者蓋以謂<lb/>
　常人之立事無不銳於始而工於初至於中則稍怠<lb/>
<pb n="10b"/>
　末乃澶漫而不振此雖聦明睿智之主有所不能免<lb/>
　者且以周宣玉觀之當其側身修行任賢使能見於<lb/>
　雲漢烝民江漢六月采芑之詩固已無愧於文武成<lb/>
　康矣惟其盛德之髙明光大也如此故能復受天命<lb/>
　以中興周室而復㑹諸侯於東都非其聦明睿智之<lb/>
　有以過人者豈能爾哉及其憂勤之志弛於庭燎好<lb/>
　賢之心替於鳴鶴迨其末年遂至不藉千畝料民太<lb/>
　原而寖不克終繼以幽王之暴虐平王之孱弱而周<lb/>
<pb n="11a"/>
　室自此衰矣此無他惟其德之不常不一故也故太<lb/>
　甲雖能處仁遷義於憂患之餘而伊尹以冕服奉之<lb/>
　以踐天子位及其告歸而去也則懼其歴年寖久遂<lb/>
　至于豫怠澶漫而不振也故其言丁寧反覆以堅其<lb/>
　心謂德之可常而天命之不可常也苟其德之不常<lb/>
　則天命亦不常矣故其言之丁寧反覆如是之切至<lb/>
　也善乎蘇黄門之論陸贄也其言曰贄始以官從事<lb/>
　德宗老而爲宰相從之出奔而與之反國彌縫其闕<lb/>
<pb n="11b"/>
　而濟其危比其反也功業定矣而卒斃于裴延齡之<lb/>
　手其故何哉孔子曰南人有言曰人而無常不可以<lb/>
　作巫醫善夫不常其德或承之羞䞇以有常之德事<lb/>
　德宗之無常以巫醫之明而治無常之疾是以承其<lb/>
　羞耳又曰德宗常持無常之心故前勇而後怯䞇常<lb/>
　持有常之心故勇怯各得其當然其君臣之間異同<lb/>
　至此欲其上下相保不可得矣夫以德宗之爲人也<lb/>
　既非常德一德則雖以陸䞇之賢事之卒至於君臣<lb/>
<pb n="12a"/>
　上下不能相保伊尹雖以一德爲太甲之師傅終苟<lb/>
　使太甲之德至於不常而不一則雖伊尹在朝亦末<lb/>
　如之何也已而況於告歸而去乎故其將去也丁寧<lb/>
　告戒出於愛君懇切之誠而不能自己也<lb/>
今嗣王新服厥命惟新厥德終始惟一時乃日新任官<lb/>
惟賢材左右惟其人<lb/>
　伊尹前既論天命之無常惟有德則可以爲常德之<lb/>
　得失動於此則天之禍福吉凶應於彼其於天人相<lb/>
<pb n="12b"/>
　與之際反覆推明可謂曲盡其理矣於是致其拳拳<lb/>
　之忠所以期望於太甲者以終其義也方太甲宅憂<lb/>
　亮隂百官緫已以聴冢宰也其萬幾之務皆伊尹之<lb/>
　所剸裁當此之時天下之治亂社稷之安危伊尹實<lb/>
　任之是以太甲之初雖欲敗度縱敗禮自肆於宫禁<lb/>
　之中而其禍不及於百姓者以伊尹實當天下之憂<lb/>
　責也今太甲既能克終厥德還自桐宫以踐天子之<lb/>
　位伊尹於是復政厥辟告歸而去不復以庶政自關<lb/>
<pb n="13a"/>
　而太甲於是親萬幾之務矣既已親萬幾之務則其<lb/>
　一言一動而安危治亂之機於此而萌矣伊尹既以<lb/>
　其身之所自任者歸之於太甲有不可不盡其丁寧<lb/>
　告戒之意故謂今嗣王新服厥命聿新厥德言新有<lb/>
　事於萬幾之務言而作命實四方萬姓之所觀聴也<lb/>
　人君即位之初𤼵號施令所以端本正始而新天下<lb/>
　之耳目尤不可不謹也髙宗亮隂三祀百官緫已以<lb/>
　聴冢宰及其免䘮而踐天子之位也且恭黙不言羣<lb/>
<pb n="13b"/>
　臣進諫于王曰天子惟君萬邦百官承式王言惟作<lb/>
　命不言臣下罔攸禀令而髙宗以謂以台正于四方<lb/>
　台恐德弗類兹故弗言蓋謂始有言于天下苟爲輕<lb/>
　動而妄𤼵後雖悔之亦何及矣故其新服厥命將欲<lb/>
　𤼵號施令爲天下之所取信者惟在于目新厥德德<lb/>
　者日就月將學有緝熙于光明是也故繼之曰終始<lb/>
　惟一時乃日新言始乎如是終亦如是終始惟在于<lb/>
　一德而無造次顛沛之或違是乃其德日新之道也<lb/>
<pb n="14a"/>
　蘇氏曰中有所主之謂一中有主則物至而應物至<lb/>
　而應則日新矣中無主則物爲宰凡喜怒哀樂皆物<lb/>
　也而誰使新之如衆人之言新則不能一而非日新<lb/>
　也而伊尹曰一所以新也是謂萬物並育而不相害<lb/>
　道並行而不相悖又曰聖人如天時殺時生君子如<lb/>
　水因物賦形天不違仁水不失平惟一故新惟新故<lb/>
　一一故不流新故無斁此言盡之矣終始惟一時乃<lb/>
　日新蓋所以緫結上文常厥德保厥位德惟一動罔<lb/>
<pb n="14b"/>
　不吉之義也爲人君者亦莫不欲終始惟一則日新<lb/>
　其德然每每至於寖不克終者蓋未嘗不以小人得<lb/>
　以乗間而進熒惑人主之心術蠱害其德日滋月益<lb/>
　則流入于敗亡而不自知故大臣之事君既有以格<lb/>
　君心之非而成就其德又當使之舉賢材而用之使<lb/>
　賢材既用於朝不能間之以小人則其日新之德蓋<lb/>
　將有加而無已也是以伊尹之告歸尤丁寧<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>切於<lb/>
　此既曰終始惟一時乃日新而又戒之曰任官惟賢<lb/>
<pb n="15a"/>
　材左右惟其人漢孔氏曰官賢材而任之非賢材不<lb/>
　可任選左右必忠良不忠良非其人原孔氏之意以<lb/>
　謂任賢材充位列職自大臣至於百執事是也居是<lb/>
　官者必得賢材而用終後無瘝官無曠職任官者既<lb/>
　得賢材皆在王之左右所謂侍御僕從綴衣虎賁趣<lb/>
　馬小尹之任又不可不選忠良之人而用之不忠良<lb/>
　則是左右之非其人也蓋賢材雖已任官苟左右之<lb/>
　非其人縱有賢材亦將見陷於浸潤之譖膚受之愬<lb/>
<pb n="15b"/>
　而不得一施矣孔氏之言雖簡而其㫖明說者不悟<lb/>
　其意遂以左右爲大臣謂左右者如說命曰王置諸<lb/>
　左右謂惟其人者如周官曰官不必備惟其人此雖<lb/>
　有所據而云然與上文任官惟賢材文勢不相應既<lb/>
　曰任官惟賢材則大臣已在其中矣而又加左右於<lb/>
　下豈不贅哉此蓋未嘗攷先儒之意而妄爲是說也<lb/>
　自古賢材既居于位矣而天子左右或非其人則其<lb/>
　勢不兩立小人必勝君子必退至於不能自存者多<lb/>
<pb n="16a"/>
　矣有宏恭石顯在于左右則周堪蕭望之之賢材無<lb/>
　所施矣有曹節侯覽在于左右則陳蕃李膺之賢材<lb/>
　無所施矣有仇士良陳洪志在于左右則裴度之賢<lb/>
　材無所施矣欲賢材之任官而得其忠非左右惟其<lb/>
　人不可也<lb/>
臣爲上爲德爲下爲民其難其慎惟和惟一<lb/>
　此兩句說者不同漢孔氏曰言臣奉上布德順下訓<lb/>
　民唐孔氏遂謂爲上謂奉爲在上爲德謂布爲道德<lb/>
<pb n="16b"/>
　順下謂卑順以爲臣下訓民謂以善道訓助下民顧<lb/>
　氏亦同此說故陸德明釋文曰以爲上爲民爲于偽<lb/>
　反爲德爲下如字夫爲上與爲下相對爲文而爲上<lb/>
　則于偽反爲下則如字又爲德與爲民相對爲文而<lb/>
　爲德則如字爲民則于僞反文勢同而意訓特異必<lb/>
　無此理是知先儒之說不可從蘇氏曰臣之所以爲<lb/>
　民上者非爲爵禄也爲德也德非位則不行其所以<lb/>
　爲我下者非爲爵禄也爲民也王氏曰所謂爲上爲<lb/>
<pb n="17a"/>
　德者將順正救爲其上造成所以爲君之德所謂爲<lb/>
　下爲民者先後相勸爲其下造成所以爲民之行也<lb/>
　如蘇氏之言爲下爲民則通以爲上爲德言臣之所<lb/>
　以爲民上則經文並無爲民上之意如王氏爲上爲<lb/>
　德則通而以爲下爲民言爲其下造成其爲民之行<lb/>
　所以爲民之行則經文但有德字無行字是知此說<lb/>
　皆不通某妄謂此四字皆當音于僞反蓋伊尹既言<lb/>
　任官惟其人不可以小人在於人主之左右使君子<lb/>
<pb n="17b"/>
　無所效其能而未足以盡其義也故又言賢材之人<lb/>
　惟人君之有德則可以致其輔相之力苟人君無其<lb/>
　德雖有賢材亦末如之何也已若民則無所擇也蓋<lb/>
　世有不可與有爲之君而無不可治之民臣欲爲上<lb/>
　非其君之有德則不可得而爲之也至於民則何所<lb/>
　不可哉惟君有可有不可而民則無所不可也故不<lb/>
　曰爲上爲君而曰爲上爲德也臣之爲上既在於君<lb/>
　之有德苟其君之無德則雖得賢材而用之必爲小<lb/>
<pb n="18a"/>
　人之所排擊沮難而不能自存故繼之曰其難其慎<lb/>
　惟和惟一言爲君必如此而後可也其難其慎者言<lb/>
　當䟽逺小人憂之畏之惟恐有得乘其隙而進也惟<lb/>
　和惟一者言當親近君子與之協心同德以大有爲<lb/>
　於天下也能如此則其德日新而臣之欲爲上爲德<lb/>
　者無不得其志矣<lb/>
德無常師主善爲師善無常主協于克一俾萬姓咸曰<lb/>
大哉王言又曰一哉王心克綏先王之禄永厎烝民之<lb/>
<pb n="18b"/>
生<lb/>
　此又戒之以并謀兼智合以爲公無偏黨也德無常<lb/>
　師者言欲日新其德故無一定之師凡主於善者皆<lb/>
　在所師也善亦無一定之主苟協于克一而可以成<lb/>
　就吾之常德者皆在所主也孟子曰大舜有大焉善<lb/>
　與人同舎已從人樂取諸人以爲善中庸曰舜其大<lb/>
　智也與舜好問而好察邇言隱惡而揚善執其兩端<lb/>
　用其中於民其斯以爲舜乎此有以見其德之無常<lb/>
<pb n="19a"/>
　師而善之無常主也苟使德有常師善有常主則其<lb/>
　心必有所繋吝而不爲公心有所繫吝而不公則小<lb/>
　人得以窺伺其意之所在以迎合其意而投其所好<lb/>
　如此則偏聽而不能并謀兼智與天下爲公而民之<lb/>
　不服者多矣如唐明皇始用姚崇兼容天下之善以<lb/>
　致開元太平之始及其惑於聲色則私心漸勝於是<lb/>
　舉國家之務而信一李林甫專咨朝政者十有八年<lb/>
　至於末年諫諍路絶上下之情不通及其一旦盗發<lb/>
<pb n="19b"/>
　幽陵四海横流唐遂陵遲不可復振此無他一有偏<lb/>
　聽則天下之不服者衆矣故伊尹既戒太甲小人之<lb/>
　不可用而又推原其所謂用小人者自夫君之心不<lb/>
　能合并以爲公故彼乗隙而入也苟能德無常師善<lb/>
　無常主樂與人爲善以與天下爲公而私意小智不<lb/>
　撓於其間則天下其有不心恱而誠服者哉故其𤼵<lb/>
　號施令則萬姓皆曰大哉王言又曰一哉王心蓋由<lb/>
　其言之大則見其心之一也蓋德無常師善無常主<lb/>
<pb n="20a"/>
　則其心公而不私不私故其心一其心一則其言不<lb/>
　期大而自大苟其心有繫吝之私於方寸之間紛然<lb/>
　殽亂莫適爲主雖諄諄然告人以其心之一而人愈<lb/>
　不信矣德至於萬姓咸曰大哉王言又曰一哉王心<lb/>
　則其德髙明盛大無以復加矣故上焉則可以綏先<lb/>
　王之寵禄而下焉可以永底烝民之生育矣<lb/>
嗚呼七世之廟可以觀德萬夫之長可以觀政后非民<lb/>
罔使民非后罔事無自廣以狭人匹夫匹婦不獲自盡<lb/>
<pb n="20b"/>
民主罔與成厥功<lb/>
　伊尹所以訓告太甲者諄復懇到盡於此矣於是咨<lb/>
　嗟而申之以終其意也七世之廟天子之廟也三昭<lb/>
　三穆與太祖之廟爲七也此商書也言七世之廟則<lb/>
　天子七廟其来尚矣而鄭氏云周制七廟者太祖及<lb/>
　文王武王二祧與親廟四太祖后稷也商則六廟契<lb/>
　及湯與二昭二穆而已此蓋妄爲之說其實三代皆<lb/>
　事七廟也萬夫之長者猶所謂萬姓萬民亦謂天子<lb/>
<pb n="21a"/>
　也非德無以遺後非政無以齊衆伊尹之言此者謂<lb/>
　非德之可觀則無爲萬夫之長太甲既上事七世之<lb/>
　廟下爲萬夫之長必其德政有可觀者然後可也季<lb/>
　武子曰諸侯來魯於是乎觀禮與此觀同林子和曰<lb/>
　觀者有以示於此而彼得以見之之謂也其意以謂<lb/>
　太甲有七世之廟可以示其德於下爲萬夫之長可<lb/>
　以示其政於下言其勢之易也案此說則觀字當從<lb/>
　去聲讀與易觀卦之象同其說亦通夫欲德與政皆<lb/>
<pb n="21b"/>
　有可觀於下則必有道矣惟不以民之至愚而忽之<lb/>
　盡其所以敬民之道無一夫之不獲者德與政將不<lb/>
　可勝其用矣故繼之曰后非民罔使民非后罔事匹<lb/>
　夫匹婦不獲自盡民主罔與成厥功蓋言君之勢相<lb/>
　湏而立后使民而民事后蓋其尊卑之分不得不然<lb/>
　也若謂后之可以使民遂以至尊之勢而驕之則將<lb/>
　自廣以狹人矣若以民之勢爲在於事上遂以至卑<lb/>
　之勢而虐之則匹夫匹婦將不獲自盡矣爲上者既<lb/>
<pb n="22a"/>
　自廣以狹人爲下者將不獲自盡則君民之心離矣<lb/>
　兹誠治亂安危之本也故終篇尤深切於此以謂太<lb/>
　甲欲善其德與政則當克自抑畏其視天下愚夫愚<lb/>
　婦一能勝予而盡其欽民之道無自以爲廣而謂人<lb/>
　爲狹苟使四海之廣萬民之衆而有一夫一婦不獲<lb/>
　自盡則是人君之心有所未盡故彼亦不得以自盡<lb/>
　也有一夫一婦不獲自盡則乖戾之心生而天地隂<lb/>
　陽之氣亦將乖戾而不和矣其何以成厥功哉是以<lb/>
<pb n="22b"/>
　人主之職必在夫得萬國之驩心以事其先王使萬<lb/>
　姓咸曰大哉王言又曰一哉王心然後爲能盡其心<lb/>
　此庸德一德所以克終也至於厥德靡常而致九有<lb/>
　之亡者亦豈在天也哉失匹夫匹婦之心則天下之<lb/>
　心自此去矣故太甲論德無常師主善爲師善無常<lb/>
　主協于克一而必以萬姓爲言至於無自廣以狹人<lb/>
　則但曰匹夫匹婦不獲自盡民主罔與成厥功亦猶<lb/>
　其所謂爾惟德罔小萬邦惟慶爾惟不德罔大墜厥<lb/>
<pb n="23a"/>
　宗詳考此篇終始之義又與召誥之言曽無少異召<lb/>
　誥曰我不敢知曰有夏服天命惟有歴年我不敢知<lb/>
　曰不其延惟不敬厥德乃早墜厥命即此篇所謂天<lb/>
　難諶命靡常常厥德保厥位厥德靡常九有以亡也<lb/>
　召誥曰今王嗣受厥命我亦惟兹二國命嗣若功王<lb/>
　乃初服嗚呼若生子罔不在厥初生自貽哲命即此<lb/>
　篇所謂今嗣王新服厥命惟新厥德也召誥曰其惟<lb/>
　王勿以小民淫用非彞至欲王以小民受天永命即<lb/>
<pb n="23b"/>
　此篇所謂后非民罔使民非后罔事無自廣以狹人<lb/>
　匹夫匹婦不獲自盡民主罔與成厥功也蓋太甲成<lb/>
　王皆是始踐尊位而攬萬幾之務故伊尹召公諄諄<lb/>
　告戒之言若合符契其大意則皆以謂天命不可必<lb/>
　而人事爲可必不可以廢人事而不修而歸諸天命<lb/>
　也夫中才庸主其所以偃然自肆於民上而不以國<lb/>
　之安危休戚爲意者惟其恃天命而廢人事故每至<lb/>
　於敗亡而不自知唐德宗與李泌論建中之亂曰建<lb/>
<pb n="24a"/>
　中之亂術士豫請城奉天此蓋天命非用盧杞所能<lb/>
　致也夫德宗怠棄厥德用盧杞以致禍亂至於鑾輿<lb/>
　播遷生民塗炭若可以少悟矣而猶歸咎於天可謂<lb/>
　愚矣故李泌曰命者他人尚可言惟君相造命者若<lb/>
　言命則禮樂刑政皆無所用矣泌之言誠與咸有一<lb/>
　德召誥合伊尹之相太甲召公之相成王不以天命<lb/>
　歸於自然之數而謂本於人君之德與不德者蓋謂<lb/>
　君相造命不可以言命也伊尹召公之言太甲成王<lb/>
<pb n="24b"/>
　信而用之故能成啇周之治泌之言德宗不能用而<lb/>
　唐室陵遲其言則同而其治亂則異何也蓋對必以<lb/>
　正者泌之所能必也至於用與不用則非泌之所能<lb/>
　必也<lb/>
沃丁既𦵏伊尹于亳咎單遂訓伊尹事作沃丁伊陟相<lb/>
太戊亳有祥桑榖共生于朝伊陟賛于巫咸作咸乂四<lb/>
篇太戊賛于伊陟作伊陟原命仲丁遷于嚻作仲丁河<lb/>
亶甲居相作河亶甲祖乙圯于耿作祖乙<lb/>
<pb n="25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書全解卷十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書全解卷六</head> <lb/>
    <p>
<pb n="1a"/>
欽定四庫全書<lb/>
　尚書全解卷六<lb/>
　　　　　　　　　　　　宋　林之竒　撰<lb/>
益稷　　　　　　　　虞書<lb/>
　伏生之書以舜典合扵堯典益稷合於皐陶謨至孔<lb/>
　安國案壁中科斗書始釐而為二觀舜典慎徽五典<lb/>
　而下正與堯典帝曰欽哉之文相接益稷帝曰來禹<lb/>
　汝亦昌言而下實與臯陶謨思日賛賛襄哉之文相<lb/>
<pb n="1b"/>
　接則伏生之書合而為一者是也而孔氏必釐而為<lb/>
　二者蓋古者簡冊以竹為之編次而成書所編之簡<lb/>
　不可以多也故文之多者一篇之所不能容則釐而<lb/>
　為二雖釐而為二苟文勢相接亦不害其為一也既<lb/>
　已釐之則必為之篇名以别之於是有堯典舜典大<lb/>
　禹謨臯陶謨益稷之目此但為簡冊之便耳非有義<lb/>
　於其間也書序既有此二篇之目而孔壁之中舊文<lb/>
　雖為一簡孔氏安得不釐而為二哉以是知伏生之<lb/>
<pb n="2a"/>
　合之也由是理而推之也孔氏之釐正也因其簡冊<lb/>
　之舊也故簡冊之當從孔氏而以二篇之文相屬而<lb/>
　讀之則當以伏生為正篇名益稷者盖以篇首有暨<lb/>
　益稷之文故借此二字以名其簡冊猶論語有顔淵<lb/>
　微子孟子有公孫丑萬章等名篇也而唐孔氏則謂<lb/>
　二人佐禹治水有功因以此二人名篇旣美大禹亦<lb/>
　所以彰此二人之功此則過論也<lb/>
益稷帝曰来禹汝亦昌言禹拜曰都帝予何言子思日<lb/>
<pb n="2b"/>
孜孜皐陶曰吁如何禹曰洪水滔天浩浩懷山襄陵下<lb/>
民昬墊予乗四載隨山刋木暨益奏庶鮮食<lb/>
　此文與皐陶陳謨同為一時之事其文當與上賛賛<lb/>
　襄哉相屬帝曰来禹汝亦昌言益皐陶既已陳謨於<lb/>
　帝於是呼禹使汝陳其盛徳之言禹拜曰都帝予何<lb/>
　言予思日孜孜禹旣承命於是拜而歎美以謂皐陶<lb/>
　之謨旣已盡善矣予復何言哉惟思日夜孜孜奉臣<lb/>
　職而已皐陶曰吁歎辭也皐陶於是歎而問禹以予<lb/>
<pb n="3a"/>
　思日孜孜之事為如何也楊子雲曰禹以功皐陶以<lb/>
　謨當舜之時禹皐陶之事君各以其能自致其上皐<lb/>
　陶陳謨而不敢自許其功禹成其功而不敢自許其<lb/>
　謨故帝雖命禹以陳其盛徳之言而禹乃謙遜不敢<lb/>
　即承命而遂言之也其意盖以謂皐陶之謨既已如<lb/>
　此而我惟日夜孜孜猶且不逮其何以有加於皐陶<lb/>
　故皐陶問其何如而禹但以孜孜奉臣職見於己試<lb/>
　之效者以荅之也周希聖曰坐而論道謂之三公作<lb/>
<pb n="3b"/>
　而行事謂之士大夫禹之謙遜以謂坐而論道者必<lb/>
　皐陶而已特作而行之而已此說是也自此至烝民<lb/>
　乃粒萬邦作乂此實禹治水本末先後之序也洪水<lb/>
　滔天浩浩懷山襄陵於是天下之民皆昬墊溺困於<lb/>
　水災也四載說者不同孔氏曰水乗舟陸乗車泥乗<lb/>
　輴山乗樏而史記及尸子慎子漢書溝洫志與此所<lb/>
　載大同而小異水乗舟陸乗車諸說皆同泥乗輴史<lb/>
　記作橇尸子作蕝愼子及溝洫志作毳山乗樏史記<lb/>
<pb n="4a"/>
　作檋溝洫志作梮然而名雖不同其實一也輴與橇<lb/>
　蕝毳一物也樏與檋梮一物也輴以版為之其狀如<lb/>
　箕用以擿行泥上樏以鐵為之其形似錐長半寸施<lb/>
　之履下以上山不蹉跌也此數物者盖治洪水之時<lb/>
　以此乗之以為跋履山川踐行險阻之具也雖其制<lb/>
　度不同不詳見於經然自漢以来其說如此必有所<lb/>
　傳聞也或者以謂鯀九載績用弗成兖州之功十有<lb/>
　三載乃同則以為禹治水實四年而成功故謂之四<lb/>
<pb n="4b"/>
　載世多喜此說盖其文致附㑹亦似有可信者然而<lb/>
　四載指治水而言謂之四載可也何以謂之乗四載<lb/>
　乎又其年數反覆齟齬而不合蘇氏論之詳矣隨山<lb/>
　刋木者盖禹之治水自通障蔽始於禹貢之書先言<lb/>
　禹敷土隨山刋木後言奠髙山大川孟子曰當堯之<lb/>
　時天下猶未平洪水横流汎濫於天下草木暢茂禽<lb/>
　獸繁殖五穀不登禽獸逼人獸蹄鳥迹之道交於中<lb/>
　國堯獨憂之舉舜而敷治焉舜使益掌火益烈山澤<lb/>
<pb n="5a"/>
　而焚之禽獸逃匿盖禹治水之初必先烈山澤驅禽<lb/>
　獸以通障塞障塞旣通然後土功可得而施之曁益<lb/>
　奏庶鮮食益是佐禹治水禹當夫水土未平民未粒<lb/>
　食於是暨益敎民以食魚鼈鳥獸之肉而充飽也奏<lb/>
　進也奏庶鮮食進於民也鳥獸新殺曰鮮故曰鮮食<lb/>
予決九川距四海濬畎澮距川曁稷播奏庶艱食鮮食<lb/>
懋遷有無化居烝民乃粒萬邦作乂<lb/>
　障塞旣通矣然後可以施其治水之功使川澤之水<lb/>
<pb n="5b"/>
　各有所歸也史記以導弱水以下為九川盖弱水也<lb/>
　黒水也河也漢也江也沇也淮也渭也洛也通有九<lb/>
　川然亦不必如此之泥要之謂九川者但謂九州之<lb/>
　内凡有川澤皆疏導之使之各有所歸也距四海史<lb/>
　記旣以導弱水以下為九川故說者遂以導弱水入<lb/>
　于流沙為西海黒水終入為南海後至于大陸以北<lb/>
　播為九河入于海者為北海其餘六水所入為東海<lb/>
　然海之量合受衆流若如此說則是西海所受者惟<lb/>
<pb n="6a"/>
　一弱水南海所受者惟一黒水無此理也若以決九<lb/>
　川為九州之川澤無所不決而距四海為江水皆歸<lb/>
　於海則無所不包矣濬畎澮距川謂川澤之水旣有<lb/>
　所歸於是疆理其地則為溝洫以宣泄平地之水使<lb/>
　皆歸於川澤亦以為耕稼之漸也考工記曰匠人為<lb/>
　溝洫耜廣五寸二耜為耦一耦之伐廣尺深尺謂之<lb/>
　畎田首倍之廣二尺深二尺謂之遂九夫為井井間<lb/>
　廣四尺深四尺謂之溝方十里為成成間廣八尺深<lb/>
<pb n="6b"/>
　八尺謂之洫方百里為同同間廣二㝷深二仞謂之<lb/>
　澮自畎而之遂自遂而之溝自溝而之洫自洫而之<lb/>
　澮自澮而之川自川而之海不言遂溝洫而曰畎澮<lb/>
　者盖舉小大以包其餘也決九川距四海濬畎澮距<lb/>
　川則比其功役又倍於隨山刋木矣故所藉以為衆<lb/>
　庶之食又非鮮食而足也故於鮮食之外又加艱食<lb/>
　焉者薛氏謂草木之實凡施力艱難而得之者也古<lb/>
　者凶年饑嵗五穀不熟民無所得食於是有拾橡栗<lb/>
<pb n="7a"/>
　仰食桑椹取給蒲蠃以充飢者所得艱食即此𩔖之<lb/>
　謂也謂使民食鳥獸之肉又加之以草木根實之𩔖<lb/>
　以足之也艱食鮮食者則民無阻飢矣於是又勉之<lb/>
　以阜通貨賄以給其資生之具懋遷有無遷有以之<lb/>
　無也如魚鹽徙山林材木徙川澤是也化居者化易<lb/>
　其所居積王肅云易居者不得空去使滿而去使滿<lb/>
　而來其說是也旣懋有無則民之所以資生之具無<lb/>
　所不備然後可以興農事而使民享其粒食之利粒<lb/>
<pb n="7b"/>
　食者五穀之食也民旣粒食則飢饉墊溺之患皆可<lb/>
　以免矣舜使禹陳其盛德之言禹謙自牧不敢以陳<lb/>
　謨自居雖不以陳謨自居惟述其治水之時本末先<lb/>
　後之詳而警戒之意實存於其間盖洪水之初浩浩<lb/>
　懷襄下民昬墊而其終也烝民乃粒萬邦作乂其間<lb/>
　險阻艱難備甞之矣予之所以思日孜孜者盖欲君<lb/>
　臣之間相成警戒其兢兢業業常如洪水未平之時<lb/>
　如此則國家之福永永無窮矣鮑叔牙謂齊威公曰<lb/>
<pb n="8a"/>
　願君無忘在莒時管仲無忘束缚於魯時寗戚無忘<lb/>
　飯牛車下時大禹之思日孜孜其意如此<lb/>
皐陶曰俞師汝昌言禹曰都帝慎乃在位帝曰俞禹曰<lb/>
安汝止惟幾惟康其弼直惟動丕應徯志以昭受上帝<lb/>
天其申命用休帝曰吁臣哉鄰哉鄰哉臣哉<lb/>
　舜命禹以陳其盛徳之言禹謙遜不敢自居惟述其<lb/>
　治水之時本末先後之序以致其日孜孜之意而皐<lb/>
　陶猶以為未也於是然其思日孜孜之言而皐陶謂<lb/>
<pb n="8b"/>
　之曰汝之昌言可師法所當為帝陳謨禹既不獲遜<lb/>
　矣扵是又陳謨以戒扵舜曰都帝慎乃在位此雖勉<lb/>
　徇皐陶之意而陳其實亦所以申結上文之義也盖<lb/>
　洪水之初懷山襄陵下民昬墊其終也至於烝民乃<lb/>
　粒萬邦作乂則其間險阻艱難備嘗之矣今也治定<lb/>
　功成法度彰禮樂著垂拱而視天民之阜曽無可憂<lb/>
　者然聖人不畏多難而畏無難洪水之時天下可謂<lb/>
　多難矣而君臣相與焦心勞思以拯生民之飢溺旣<lb/>
<pb n="9a"/>
　克有濟然人之常情安於無難必將忘其所可戒則<lb/>
　驕奢淫泆之所自萌而危敗禍亂自此分矣故禹之<lb/>
　陳謨蔽以一言曰帝慎乃在位盖謂欲守此盈成之<lb/>
　業緜緜社稷無疆之休者惟在慎之而已董仲舒曰<lb/>
　堯舜以天下為憂而不以位為樂盖為人君者苟以<lb/>
　位為樂則將窮天下之欲以供耳目之娱故不能保<lb/>
　厥位至於顛覆喪亡而不悟苟其居是位也兢兢業<lb/>
　業如臨深淵如履薄氷以致其畏慎之意則其位之<lb/>
<pb n="9b"/>
　安如太山而四維尚誰得而奪之邪禹之言簡而盡<lb/>
　若此可謂一言而興邦矣帝曰俞者然禹之言深喻<lb/>
　其儆戒之意孔子語顔回以克己復禮之目則告之<lb/>
　曰非禮勿視非禮勿聽非禮勿言非禮勿動盖謂欲<lb/>
　克己復禮者當如此也禹之陳謨盡於慎乃在位之<lb/>
　一言帝既虚心而聽之君臣之間不待問而辨也故<lb/>
　又推明其義為帝盡言之盖謂欲慎乃在位者其後<lb/>
　先之序當如此也安汝止者言汝之所止不可以不<lb/>
<pb n="10a"/>
　安大學曰知止而後有定又曰詩云緜蠻黄鳥止于<lb/>
　邱隅子曰於止知其所止可以人而不如鳥乎詩云<lb/>
　穆穆文王於緝熙敬止為人君止於仁為人臣止於<lb/>
　敬為人子止於孝為人父止於慈與國人交止於信<lb/>
　盖人之所止而不能安則將泛然而無所歸宿外物<lb/>
　得以移之矣苟能安其所止則意誠心正舉天下之<lb/>
　外物曽不足以動其心如是則寂然不動感而遂通<lb/>
　天下之故矣此實慎乃在位之本也惟幾惟康其弼<lb/>
<pb n="10b"/>
　直言能安止矣又能盡此三者然後有以盡夫慎乃<lb/>
　在位之道也惟幾者謂人君當戒愼萬事之微而不<lb/>
　敢忽也惟康者言當安靜天下之民而不擾之也其<lb/>
　弼直者謂輔弼之臣當得切直之臣而用之也自古<lb/>
　太平無事之世上恬下熙四方無虞若可以無慮矣<lb/>
　及其禍亂一起卒至陵夷敗壞而不可復収者其禍<lb/>
　未甞不出於三者為君者宴安鴆毒而不悟危亡之<lb/>
　機禍之所自萌也好大喜功以擾斯民禍之所自萌<lb/>
<pb n="11a"/>
　也人主好佞於上羣臣致䛕於下上下相狥不聞切<lb/>
　直之言者亦禍之所自萌也苟能惟幾以成天下之<lb/>
　務惟康以安天下之業又能使其弼直以通天下之<lb/>
　情危敗禍亂無自而萌而慎乃在位之道盡於此矣<lb/>
　惟動丕應徯志荀子曰徳操然後能定能定然後能<lb/>
　應自安汝止至其弼直可謂能定矣惟其能定故動<lb/>
　而有為也則可以大應夫徯志之民此其所謂能應<lb/>
　也徯志謂民之於君聽唱而應視儀而動徯上之志<lb/>
<pb n="11b"/>
　而樂從之者也惟為君者無以大慰斯民之望故有<lb/>
　悍戾而不從苟能安汝止惟幾惟康其弼直則民固<lb/>
　得所欲矣彼之徯志於我而我之發政施仁有以待<lb/>
　應之孔氏曰徯待也帝先安所止動則天下大應之<lb/>
　順命以待詩曰宜民宜人受禄于天惟動丕應徯志<lb/>
　是冝於民人也民之所欲天必從之故有以昭受上<lb/>
　帝之命天將命以休福受天之祜永永無窮矣盖洪<lb/>
　水滔天下民昬墊其終也以至於九州攸同萬邦作<lb/>
<pb n="12a"/>
　乂天命眷顧錫以休福何以至此苟於此能兢兢業<lb/>
　業以慎乃在位如上之所云則固有以昭受上帝之<lb/>
　意而天之命以休福至於億萬年而無易是天重命<lb/>
　之也天與帝之稱雖異其實一也甞考經之所載凡<lb/>
　稱天稱帝者大抵皆是變其文以成美既曰格于皇<lb/>
　天又曰格于上帝既曰帝乃震怒又曰天乃錫禹洪<lb/>
　範九疇既曰惟帝不畀又曰惟天不畀凡若此之𩔖<lb/>
　甚多皆是史官錯綜其文以成義以昭受上帝天其<lb/>
<pb n="12b"/>
　申命用休但謂如此然後可以昭受上天天其申命<lb/>
　以休福此但是不欲言以昭受上天天其申命用休<lb/>
　故變其文曰上帝必欲從而為之說則鑿故詳考此<lb/>
　章之義盖謂欲慎乃在位者其靜而無事也則君臣<lb/>
　盡道於廟堂之間其動而有為也則天人協應於幽<lb/>
　明之際定之於此應之於彼盖不期然而然者此禹<lb/>
　所以諄諄反覆為帝申言之昔唐太宗問創業守文<lb/>
　孰難房元齡曰草昧之初羣雄競逐攻破乃降戰勝<lb/>
<pb n="13a"/>
　乃克創業則難魏徴曰王者之興必乗衰亂反覆昬<lb/>
　暴殆天授人與者既得天下則安於驕逸人欲靜徭<lb/>
　役毒之世方弊掊克窮之國於此衰則守文為難帝<lb/>
　曰元齡從我定天下冒萬死遇一生是創業之難魏<lb/>
　徴與我安天下恐富貴則驕驕則怠怠則亡見守文<lb/>
　之不易創業之不易既往矣守文之難當與公等慎<lb/>
　之房元齡魏徴以其身之所歴而言之故於創業守<lb/>
　文之難易俱有所偏若禹者親與益稷之徒跋履艱<lb/>
<pb n="13b"/>
　難踐越險阻以定洪水之難故其始之所言者無非<lb/>
　所謂創業之難及其洪水既平帝方命之以陳其嘉<lb/>
　猷嘉謨以為警戒故其終之所言者無非守文之難<lb/>
　盖其意亦以謂創業之難既徃矣守文之難方將慎<lb/>
　而圖之觀太宗之言則禹所陳之謨本末首尾不煩<lb/>
　訓詁而可通矣夫禹之陳謨其意不出諸此而太宗<lb/>
　乃與之合若太宗者亦豈可多得哉帝曰吁者禹之<lb/>
　陳謨盖盡於此矣帝於是歎其言而謂之曰慎乃在<lb/>
<pb n="14a"/>
　位之道亦非一人之所能為必資羣臣之助也臣哉<lb/>
　鄰哉孔氏曰鄰近也言君臣道近相須相成此說未<lb/>
　通據下文曰欽四隣則其所指禹之僚屬左右前後<lb/>
　所與協力以事君者臣哉者言必賴爾臣之助此盖<lb/>
　指禹而言之也鄰哉者言汝又當率其僚屬左右前<lb/>
　後之人以為我之助也鄰哉臣哉言之不足又重言<lb/>
　之也哉自古人多重言之如蚖哉蚖哉時哉時哉歸<lb/>
　哉歸哉以此臣鄰二義反復言之以見致意之深也<lb/>
<pb n="14b"/>
禹曰俞帝曰臣作朕股肱耳目予欲左右有民汝翼予<lb/>
欲宣力四方汝為<lb/>
　自臣作朕股肱耳目以下此又申言資夫臣鄰之義<lb/>
　也盖人君當資羣臣之助猶手足耳目為之用也自<lb/>
　左右有民以下所以解釋其義也王氏曰臣作朕股<lb/>
　肱耳目予欲左右有民汝翼予欲宣力四方汝為言<lb/>
　作股肱予欲觀古人之象至於汝聽言作耳目此說<lb/>
　是也盖心居中虚以治五官心有所欲為亦不能獨<lb/>
<pb n="15a"/>
　成其功要必資手足耳目之助使手足耳目之職廢<lb/>
　於外則心之思慮亦不能獨成故帝言此者必資夫<lb/>
　羣臣之助也予欲左右有民言我欲助我所有之民<lb/>
　也此即孟子所謂放勲曰勞之來之匡之直之輔之<lb/>
　翼之使自得之又從而振徳之者也謂我欲左右有<lb/>
　民以敎育成就之汝當輔翼於我也宣力即孔子所<lb/>
　謂陳力就列也予欲宣力四方謂我欲宣布其力於<lb/>
　四方汝當黽勉以為之盖陳力就列人臣之職也故<lb/>
<pb n="15b"/>
　曰汝為至於左右有民則非人臣之事也易曰后以<lb/>
　財成天地之道輔相天地之宜以左右民盖天子之<lb/>
　職也人臣但為之助而已故曰汝翼言各有所當也<lb/>
　汝翼汝為申言作股肱之事也雖申言作股肱之事<lb/>
　然而必欲以一句為股一句為肱如汝明之為目汝<lb/>
　聽之為耳則不可要之汝為汝翼皆是手足之用也<lb/>
予欲觀古人之象日月星辰山龍華蟲作㑹宗彝藻火<lb/>
粉米黼黻絺繡以五采彰施于五色作服汝明<lb/>
<pb n="16a"/>
　觀視也予欲觀古人之象謂我欲觀視古人法象作<lb/>
　服之制於天下也易曰黄帝堯舜垂衣裳而天下治<lb/>
　盖取諸乾坤以是知上衣下裳之制創自黄帝堯舜<lb/>
　特因之而已故謂之古人之象十二章說者不同當<lb/>
　以鄭氏之說為正其說以謂華蟲雉也宗彞虎蜼也<lb/>
　粉米白米也絺讀為薾紩也畫以為繪紩以為繡畫<lb/>
　與紩皆有六日也月也星辰也山也龍也華蟲也此<lb/>
　六章者畫以為繪施之於衣宗彝也藻也火也粉米<lb/>
<pb n="16b"/>
　也黼也黻也此六章者紩以為繡施之於裳此有虞<lb/>
　氏之十二章也至周以日月星辰畫於旗冕服九章<lb/>
　登龍於山登火於宗彞其九章初一曰龍次二曰山<lb/>
　次三曰華蟲次四曰火次五曰宗彞此五者繪之於<lb/>
　衣次六曰藻次七曰粉次八曰黼次九曰黻此四者<lb/>
　繡之於裳此周之九章也衮冕九章以龍為首龍首<lb/>
　卷然故以衮為名鷩冕七章以華蟲為首華蟲即鷩<lb/>
　雉也毳冕五章以虎蜼為首虎蜼毛淺毳是亂毛故<lb/>
<pb n="17a"/>
　以毳為名此成周増損有虞氏之服制也鄭氏此言<lb/>
　皆有所據而云大勝孔氏之說盖孔氏之失有二以<lb/>
　日月星辰山龍華蟲作㑹宗彞為句而曰五采成此<lb/>
　畫焉宗廟彞樽亦以山龍華蟲為飾據此經云予欲<lb/>
　觀古人之象而以五采彰施于五色作服汝明結之<lb/>
　於後則是此言專為作服而云爾豈於其中雜入宗<lb/>
　廟之彞樽者哉此其失一也又曰絺葛之精者凡葛<lb/>
　非可繡之物自古未聞有以為裳唐孔氏云暑月則<lb/>
<pb n="17b"/>
　染絺為纁而繡之以為祭服豈暑月染葛為服而冬<lb/>
　月則弃而不用邪此其失二也而又以華蟲為二物<lb/>
　以粉米為二物其說考之制度皆齟齬而不合不若<lb/>
　鄭氏之說為善以五采彰施于五色作服汝明鄭氏<lb/>
　曰性曰采施曰色言以本性施於繒帛盖繪以為衣<lb/>
　繡以為裳皆雜施五采以為五色汝明者汝當明其<lb/>
　小大尊卑之差等也案周禮司服云公之服自衮冕<lb/>
　而下如孤之服士之服自皮弁而下如大夫之服自<lb/>
<pb n="18a"/>
　天子至於卿士其服皆有差等上得兼下下不得僭<lb/>
　上以周禮觀之則知唐虞之制亦必有尊卑差等於<lb/>
　其間作服汝明者恐其亂於上下之分故使之明尊<lb/>
　卑等差以示之也夫自天子至扵士宗廟宫室車服<lb/>
　冕旒器用莫不有尊卑上下之差此但言作服者舉<lb/>
　其一以包其餘若仲叔于奚有功於衞衛人賞之以<lb/>
　邑辭請曲縣繁纓以朝許之仲尼謂之曰惜也不如<lb/>
　多與之邑惟器與名不可以假人君之所司也名以<lb/>
<pb n="18b"/>
　出信信以守器器以藏禮禮以行義義以生利利以<lb/>
　平民政之大節也若以假人與人政也政亡則國家<lb/>
　從之不可止也已舜使禹作服以五采彰施于五色<lb/>
　作服汝明其意盖亦謂如此而已自先儒以来觀象<lb/>
　以作服之等差所繪所繡之物雖有不同而論其所<lb/>
　以觀象作服者則無有異義也至王氏始謂日月星<lb/>
　辰山龍華蟲凡此徳之屬夫陽者故在衣而作繪宗<lb/>
　彞藻火粉米凡此徳之屬夫隂者故絺繡在裳辨物<lb/>
<pb n="19a"/>
　則知善之為善知善之為善推而上之可以至於天<lb/>
　道則聖人之能成矣介甫甞有韓退之詩曰紛紛易<lb/>
　盡百年身舉世無人識道真力去陳言誇末俗可憐<lb/>
　無補費精神王氏於經其鑿如此則其無補費精神<lb/>
　盖又甚於韓退之矣故楊龜山力辨其非楊龜山既<lb/>
　辨其非矣而其說又曰日月星辰天象也山地之屬<lb/>
　也服之所以體天地也龍華蟲天産也故作繪而在<lb/>
　上宗彞形而在下者藻火粉米地産也黼黻人為也<lb/>
<pb n="19b"/>
　故絺繡在下此則流而入王氏之說而不自知是皆<lb/>
　目睫之論<lb/>
予欲聞六律五聲八音在治忽以出納五言汝聽<lb/>
　聲音之道與政通治世之音安以樂其政和亂世之<lb/>
　音怨以怒其政乖亡國之音哀以思其民困故聞六<lb/>
　律五聲八音則可以察治忽也忽不治也予欲聞六<lb/>
　律五聲八音以察治亂又在乎出納五言舜命夔曰<lb/>
　詩言志歌水言聲依永律和聲八音克諧無相奪倫<lb/>
<pb n="20a"/>
　神人以和盖聲樂之所自生生於詩歌之發扵志者<lb/>
　有詩然後有歌有歌然後有樂詩歌和則聲樂用之<lb/>
　而無所不和詩歌不和則聲樂亦不和矣季札甞觀<lb/>
　周樂歌邦國之詩則知其國之政若身親而見之故<lb/>
　欲察治忽必在於出納五言出五言者為之詩歌播<lb/>
　於聲音宣之於下若闗雎葛覃之𩔖上之風化故用<lb/>
　之郷人用之邦國此所謂宣之於下也納五言謂取<lb/>
　下之言播於詩歌者以達於上若太師陳詩以觀民<lb/>
<pb n="20b"/>
　風是也舜之韶樂既和矣又使羣臣出納五言以在<lb/>
　治忽於六律五聲八音之間所以盡善盡美如天之<lb/>
　無不盖地之無不載也汝聽言汝當聽其詩歌以察<lb/>
　治忽也若汝明汝聽盖所謂申結作耳目之義也五<lb/>
　言即宫商角徴羽之言<lb/>
予違汝弼汝無面從退有後言欽四鄰庶頑讒說若不<lb/>
在時侯以明之撻以記之書用識哉欲並生哉工以納<lb/>
言時而颺之格則承之庸之否則威之<lb/>
<pb n="21a"/>
　我之所言所行苟有違戾於道者汝當以禮義弼正<lb/>
　於我汝無面從我之違退有後言謂我為不可弼也<lb/>
　盖禹之所論慎乃在位者必在其弼直舜則荅之曰<lb/>
　予違汝弼汝無面從退有後言此盖容受其弼直之<lb/>
　言也舜大聖人也所言所行為法於天下傳於後世<lb/>
　豈復有違於道義者哉而曰予違汝弼禹亦大聖人<lb/>
　也其事君盡忠亦可為萬世法豈復有面從而退有<lb/>
　後言者哉而曰汝無面從退有後言盖君臣之間相<lb/>
<pb n="21b"/>
　與儆戒不得不爾惟其無是事而尤不忘儆戒之心<lb/>
　此其所以為大聖人也欽四鄰者言汝旣弼我之違<lb/>
　又當儆汝左右前後所與比肩以事上者與之同心<lb/>
　協力以輔台德也汝既能弼我之違又能欽四鄰以<lb/>
　輔徳矣其有不以輔弼為意曲從以順上之㫖者是<lb/>
　庶頑讒說之人也若不在時者謂其所行不在於是<lb/>
　雖其所行不在於是然未可以讒說殄行之故遽加<lb/>
　之刑戮也則必盡其寛厚之道以待之此所以生其<lb/>
<pb n="22a"/>
　愧恥之心使之遷善悔過而不忍納之於小人之域<lb/>
　矣侯以明之撻以記之書用識哉此三者皆所以生<lb/>
　愧恥之心也侯以明之謂明侯射之禮以別賢否古<lb/>
　之射者必設鵠王大射則供虎侯豹侯設其鵠諸侯<lb/>
　射則供熊侯豹侯卿大夫射則供麋侯皆設其鵠古<lb/>
　人之於射盖所以觀其賢不肖其容體比於禮其節<lb/>
　奏比於樂中者皆得與於祭其容體不比於禮其節<lb/>
　奏不比於樂不中者不得與於祭賢否邪正皆見於<lb/>
<pb n="22b"/>
　射侯之間庶頑讒說之人而侯以明之者盖使知其<lb/>
　不正而反扵正也撻以記之所謂夏楚二物収其威<lb/>
　也盖鞭撻於其小過使之記而不忘苟記而不忘則<lb/>
　終身不犯矣書用識哉是以書其過於䇿而不忘此<lb/>
　三者皆是不忍遽弃之於小人之域故為之啓其憤<lb/>
　發其悱使之遷善改過之心油然而生與樂則生矣<lb/>
　之生同欲並生哉盖欲庶頑讒說之人並生其愧恥<lb/>
　之心聖人所以待之旣如此之盡則其間必有回心<lb/>
<pb n="23a"/>
　以向善者聖人無自而知之則使樂工納言而颺於<lb/>
　上以觀其心其有格則承之庸之惟其長惡不悛怗<lb/>
　終不善而終無遷善改過之望者然後納之於刑薛<lb/>
　氏曰論語曰有恥且格格改過也承者薦也春秋傳<lb/>
　曰奉承齊犧古者奉圭幣而薦之曰承格則承之庸<lb/>
　之盖謂其改過者則薦而用之此說是也自庶頑讒<lb/>
　說至否則威之其略見於舜典其詳見於此此龍之<lb/>
　職而乃以命禹緫其事庶頑讒說必小人之有才者<lb/>
<pb n="23b"/>
　雖其邪佞最為可惡然苟使人君能以寛厚為心為<lb/>
　之生其遷善之心至其一旦翻然而改未必不為一<lb/>
　時豪傑之才惟上之人弃之於小人之域而刻覈太<lb/>
　至則彼以不肖之心應之矣自古有志之士惡小人<lb/>
　欲盡去未有不為小人所中小人得志則國家之勢<lb/>
　遂以陵遲而不能復振兩漢之末皆坐此也舜之言<lb/>
　曰庶頑讒說則是其中非無小人也雖有小人而舜<lb/>
　不與寇賊姦宄同弃於皐陶之刑方且設為一官為<lb/>
<pb n="24a"/>
　之納言則待之如此其盡故雖一時之小人莫不變<lb/>
　心易慮歸乎大中至正之域善乎邵康節之言曰堯<lb/>
　舜之世天下非無小人也是難其為小人也所謂難<lb/>
　其為小人者謂雖有小人而染於聖人之教亦將變<lb/>
　而為君子此唐虞之世所以比屋可封而自三代以<lb/>
　下所不可企及之也<lb/>
禹曰俞哉帝光天之下至于海隅蒼生萬邦黎獻共惟<lb/>
帝臣惟帝時舉<lb/>
<pb n="24b"/>
　禹曰俞哉然帝之言也雖然帝之言又有以廣帝之<lb/>
　意不以帝之言為然於是故曰俞哉與其他人曰俞<lb/>
　者異也舜謂慎乃在位必資於羣臣之助汝當欽爾<lb/>
　四鄰以共弼予違其責望扵禹者可謂大矣禹則以<lb/>
　謂輔弼之責雖在於臣鄰然而帝當廣延天下之賢<lb/>
　人使之居輔弼之任無以謂賢才止於此而已光者<lb/>
　充也光天之下者猶言普天之下敷天之下也海隅<lb/>
　者四海之隅也蒼生者謂蒼蒼然如草木之生也黎<lb/>
<pb n="25a"/>
　獻賢人在側陋獻賢也如大誥曰民獻有十夫予翼<lb/>
　論語曰文獻不足徴皆是賢之稱也謂之黎獻者孫<lb/>
　氏曰士大夫而上冕弁在首則緇𤣥爵靺其色不同<lb/>
　至於野人戴髪則但黎首而已黎首之民謂之黎民<lb/>
　賢黎民則謂之黎獻此說是也凡此普天之下至于<lb/>
　海隅之至遠蒼生之至微其萬邦之内賢而黎首者<lb/>
　莫非帝王之臣帝當悉舉而用之也禹之意盖言當<lb/>
　時之賢人或有處於版築耕釣之微而未仕於帝朝<lb/>
<pb n="25b"/>
　者帝當旁搜博採而罔有或遺使之處輔弼之任以<lb/>
　為天子之助也<lb/>
敷納以言明庶以功車服以庸誰敢不讓敢不敬應帝<lb/>
不時敷同日奏罔功<lb/>
　既廣求天下之黎獻必在於敷奏以言使陳其嘉言<lb/>
　嘉猷以啓沃於上既敷奏其言矣而又明其衆功以<lb/>
　考其言事而責其實用謂之敷納謂之明庶皆是兼<lb/>
　収並蓄罔有或遺之義矣謂言無所不納功無所不<lb/>
<pb n="26a"/>
　明也既敷奏其言明庶其功審知其可用矣於是旌<lb/>
　之以車服廣求天下之黎獻而登用之也帝既廣求<lb/>
　天下之賢才虚心以納其言責實以明其功而旌之<lb/>
　以車服其好賢樂善之心有加而無已則在位之人<lb/>
　誰敢不舉賢薦士以讓其所不如之人推賢讓能則<lb/>
　庶官乃和矣故敢不敬應于帝以弼其人主之違以<lb/>
　致其手足耳目之助帝苟不如是則好賢樂善之心<lb/>
　替矣故逺近布同日進於無功苟逺近布同日進於<lb/>
<pb n="26b"/>
　無功則禹雖欲欽四鄰以致其輔弼之功亦不可得<lb/>
　也唐武氏無道於用人無所難不惟人得薦士亦聽<lb/>
　自舉其後開元賢臣叶賛幾致刑措者武后之所収<lb/>
　也及德宗好察多忌士無賢不肖皆不得進國空無<lb/>
　人以致奉天之禍故陸宣公論之以謂武氏以易得<lb/>
　人陛下以精取士觀宣公之論若此則禹謂帝不時<lb/>
　敷同日奏罔功者誠非過論也<lb/>
無若丹朱傲惟慢逰是好傲虐是作罔晝夜頟頟罔水<lb/>
<pb n="27a"/>
行舟朋淫于家用殄厥世<lb/>
　此言堯子丹朱之所以失天下者以規舜也夫禹之<lb/>
　陳謨謂帝當廣求天下之黎獻敷納以言明庶以功<lb/>
　而又車服以庸其言可謂大矣而繼之以丹朱之慢<lb/>
　逰傲虐以戒之者盖自古太平無事之世賢者在位<lb/>
　能者在職則其君未嘗無好賢樂善之心其所以至<lb/>
　於好賢樂善之心替則讒諂日進而不自知者未嘗<lb/>
　不始於一日之慢逰也唐明皇開元中用姚崇宋璟<lb/>
<pb n="27b"/>
　之徒以致太平庶幾正觀之治一旦惑於女色荒於<lb/>
　遊田之樂不恤國事其一時賢人如張九齡之徒皆<lb/>
　厄扵一時而不得志其所用者為李林甫楊國忠牛<lb/>
　仙客數人而已是明皇一人也自開元以前而觀之<lb/>
　則好賢樂善之主也自天寳之末觀之則好賢樂善<lb/>
　之心無毫釐存於胷中原其所以致此者盖本扵一<lb/>
　日之慢逰也舜聖人也雖萬萬不至於此然而君臣<lb/>
　相與警戒之道不得不爾蘇内翰曰禹戒舜曰無若<lb/>
<pb n="28a"/>
　丹朱傲惟慢逰是好舜豈有是哉周公之戒成王曰<lb/>
　無若殷王受之迷亂酗于酒徳哉成王豈有是哉周<lb/>
　昌以漢髙為桀紂劉毅以晉武為桓靈當時人君皆<lb/>
　不以為罪而書之史䇿以為美談此說是也盖人臣<lb/>
　之進言極其切直而無諱者此誠盛徳之士漢溝洫<lb/>
　志云堯禪舜朱處丹淵為諸侯朱是其名丹乃所封<lb/>
　之國盖堯之子也無若丹朱傲者丹朱之為不肖蔽<lb/>
　以一言曰傲也惟慢遊是好以下又言其傲之實也<lb/>
<pb n="28b"/>
　言丹朱惟傲䙝之遊是好也罔晝夜頟頟者言傲戲<lb/>
　而虐無晝夜也常欲肆惡無休息頟頟不休息之狀<lb/>
　也古者小人之為惡者必傲傲者必虐終風且暴顧<lb/>
　我則笑謔浪笑傲此州吁之所以亡也罔水行舟言<lb/>
　丹朱習於無水行舟為能推於陸也論語曰羿善射<lb/>
　奡盪舟孔氏云奡多力也能陸地行舟此亦丹朱之<lb/>
　𩔖也陸地非可以行舟丹朱恃其力多推之於陸而<lb/>
　行之古者謂多力者舉百鈞扛洪鼎揭華旗謂他人<lb/>
<pb n="29a"/>
　之所以不能舉我獨能舉之朋淫于家謂妻妾亂而<lb/>
　無别也丹朱為堯之子當傳堯之天下惟其慢逰傲<lb/>
　虐淫亂之故故堯不以天下授丹朱而授於舜此所<lb/>
　以用殄厥世不得嗣堯之天下也<lb/>
予創若時娶于塗山辛壬癸甲啓呱呱而泣予弗子惟<lb/>
荒度土功<lb/>
　此又言已之懲創於丹朱之惡起於一日之慢逰故<lb/>
　不敢不黽勉以成事功也娶于塗山國之女也辛日<lb/>
<pb n="29b"/>
　娶妻甲日復徃治水盖其娶妻甫及四日遂徃從治<lb/>
　水之勞以拯生民之急也啓呱呱而泣孟子曰八年<lb/>
　於外三過其門而不入言禹之治水甞過其門聞啓<lb/>
　之泣其聲呱呱然不暇子之惟荒度土功詩曰天作<lb/>
　髙山太王荒之毛氏曰荒大也大度土功之事也晉<lb/>
　重耳出奔及齊桓公妻之有馬二十乗公子安之從<lb/>
　者以為不可將行謀於桑下𧖟妾在其上聞之以告<lb/>
　姜氏姜氏殺之而謂公子曰子有四方之志其聞之<lb/>
<pb n="30a"/>
　者吾殺之矣公子曰無之姜曰行也懷與安實敗名<lb/>
　公子不可姜與子犯謀醉而遣之醒以戈逐子犯重耳<lb/>
　之所以能成霸功者姜氏與有力焉盖未有沈溺於<lb/>
　妻子之愛而可以建大功立大節者禹拯生民之難<lb/>
　思天下之溺由己之溺不暇顧其妻子至於沐雨櫛<lb/>
　風股無脂脛無毛而不以為勞其志如此舉天下之<lb/>
　聲色嗜好曽何足以易吾之此志哉<lb/>
弼成五服至于五千州十有二師<lb/>
<pb n="30b"/>
　洪水未平之前上古帝王之世已有其制矣洪水之<lb/>
　後下民昬墊則五服之制於是圯壞而無别禹既平<lb/>
　洪水至於九州攸同庶土交正於是輔成其五服之<lb/>
　制以復其舊王肅曰五千里者直方之數謂每服之<lb/>
　内為其小數定其差品各有所掌是禹輔成之力也<lb/>
　至于五千者每服五百里五服二千五百里東西南<lb/>
　北相距各為千里也州十有二師者孔鄭之說不同<lb/>
　孔氏以謂一州用三萬人功九州二十七萬庸薛氏<lb/>
<pb n="31a"/>
　云大司馬法二千五百人為師此盖兵制也禹之治<lb/>
　水豈故用此師也哉以是知孔氏之說為不可用鄭<lb/>
　氏云每州立十二諸侯為之師以佐牧也此則正與<lb/>
　下文外薄四海咸建五長相應其說為長而其所以<lb/>
　為每州立十二師之說則為不可信盖其說以謂堯<lb/>
　初制五服服各五百里禹弼五服之殘數亦每服各<lb/>
　五百里故有萬里之界萬國之封焉猶用要服之内<lb/>
　為九州州更方七千里七七四十九得方千里者四<lb/>
<pb n="31b"/>
　十九其一以為圻内餘四十八八州分而各有六盖<lb/>
　百國一師州十有二師則州千二百國也八州凡九<lb/>
　千六百國其餘四百國在圻内合於春秋傳禹朝羣<lb/>
　臣於㑹稽執玉帛者萬國之言而先儒王肅之徒謂<lb/>
　禹之功在於平治水土不在扵開拓境土地廣三倍<lb/>
　於堯而書傳無聞焉以是知鄭氏此說其附會雖若<lb/>
　可從而其理則非但其論每州建十二諸侯以為之<lb/>
　師則其說可行<lb/>
<pb n="32a"/>
外薄四海咸建五長<lb/>
　謂九州之外廹於四海每方各建五人以為之長也<lb/>
　盖自甸服至綏服方三千里是九州之内也要服荒<lb/>
　服各一千里是九州之外也自甸至綏每州建十二<lb/>
　諸侯為之師要荒二服每方建五人為之長此詳内<lb/>
　而略外也而其若干諸侯而置一師若千種落而置<lb/>
　一長則世代久逺不可得而知矣<lb/>
各迪有功苗頑弗即工帝其念哉<lb/>
<pb n="32b"/>
　謂内之每州十二師外之每方五長皆迪道上之徳<lb/>
　而從上之政敎以有其功惟三苗頑凶負固不服之<lb/>
　國不肯就功帝當以三苗為念而憂勤於政事不可<lb/>
　使有一日之慢遊也禹之陳謨有及於此盖謂四海<lb/>
　九州既已悉服苟使天子者不能窒其利慾之原則<lb/>
　情竇一開慢逰傲虐無所不至將見一國叛之天下<lb/>
　靡然日入於亂矣昔唐明皇之時海内無事四方諸<lb/>
　侯奉職貢於京師不敢有後者及其一旦天子惑於<lb/>
<pb n="33a"/>
　女色侈心遂生忠直浸踈讒諂並進朝廷之勢輕禄<lb/>
　山竊發於幽陵兩京陷沒四海横流雖李郭之徒奮<lb/>
　其忠義以圖恢復之功而河北之地卒為割據之壤<lb/>
　終唐室而不能復収舜之時旣有頑弗即工之三苗<lb/>
　苟使舜忽而不念至扵怠忽之心生憂勤之志怠三<lb/>
　苗乗間而起則雖内之十二師外之五長各廸有功<lb/>
　亦不足恃也禹之陳謨其言至此旨哉<lb/>
帝曰迪朕徳時乃功惟叙皐陶方祗厥叙方施象刑惟<lb/>
<pb n="33b"/>
明<lb/>
　王氏以謂禹言苗頑弗即工之事帝當念其罪而誅<lb/>
　之也故於下文皐陶方祗厥叙方施象刑惟明謂皐<lb/>
　陶方施刑於苗民惟明夫勸人主以用兵豈禹所以<lb/>
　愛君之意哉苗之頑凶率六師以征之猶且逆命豈<lb/>
　皐陶象刑之所能致哉此說為不可用自允迪厥徳<lb/>
　謨明弼諧至於帝其念哉則皐陶與禹相與語帝前<lb/>
　其謨既無餘藴矣故舜併陳二人之功申美之謂天<lb/>
<pb n="34a"/>
　下之人皆迪我之徳者是汝禹之功也盖非弼成五<lb/>
　服至于五千則無以建師長無以建師長則何以各<lb/>
　迪有功此盖因其言而遂美之也皐陶又能方祗禹<lb/>
　所叙之功而施其象刑亦明於人之功罪輕重各得<lb/>
　其宜也漢孔氏以皐陶方祗厥叙方施象刑惟明二<lb/>
　句為史官之辭而鄭氏以為此乃舜推美二臣之言<lb/>
　鄭氏之說為長唐孔氏則以為此文上無所由下無<lb/>
　所結是不然自皐陶謨至此皆是禹皐陶相與語帝<lb/>
<pb n="34b"/>
　前其陳謨既終矣然後申美二人之功而結之安得<lb/>
　謂上無所由下無所結哉孟子曰堯以不得舜為己<lb/>
　憂舜以不得禹臯陶為己憂觀二人陳謨如此帝美<lb/>
　之又如此信乎孟子之言也<lb/>
夔曰戛擊鳴球搏拊琴瑟以詠<lb/>
　自此而下夔言其所以作樂之功也其文當為一叚<lb/>
　不與上下文勢相屬盖舜之在位三十餘年其與禹<lb/>
　臯夔益之徒相與荅問者多矣夫史官取其尤彰明<lb/>
<pb n="35a"/>
　者為此數篇以詔後世其言止於是而已則是其所<lb/>
　言者自有先後史官集而記之非其一日之言也諸<lb/>
　儒之說自臯陶謨至此篇末皆謂其文勢相屬故薛<lb/>
　氏以謂舜以苗民逆命臯陶方祗厥敘而行法故夔<lb/>
　又進陳言鬼神猶可以樂語鳥獸猶可以樂致而况<lb/>
　於人乎王氏則以謂治定制禮功成作樂舜之治功<lb/>
　於是乎成矣故夔稱其作樂以美舜也凡此皆欲㑹<lb/>
　同數篇所載以為一日之言豈史官獨載其一日之<lb/>
<pb n="35b"/>
　言而盡遺其餘乎此理之必不然也理之所不然而<lb/>
　必為之說故其說皆牽㳂而不通今不取郊特牲曰<lb/>
　歌者在上匏竹在下貴人聲也享禮曰升歌清廟示<lb/>
　徳也下管象武示事也燕禮曰升歌鹿鳴下管新宫<lb/>
　盖堂上之樂以歌為主故謂之升歌堂下之樂以管<lb/>
　為主故謂之下管是知戛擊鳴球搏拊琴瑟以詠者<lb/>
　皆堂上之樂也下管鼗鼓合止柷敔笙鏞以間皆堂<lb/>
　下之樂也盖樂之作雖有上下之異其實相合以成<lb/>
<pb n="36a"/>
　樂也孔氏謂戛擊柷敔所以止樂搏拊以韋為之實<lb/>
　之以穅所以節樂其說亦無所據但以意度之耳然<lb/>
　其義則有可疑者器雖有堂上堂下之異其實一樂<lb/>
　也其作止節奏必相待而成聲堂下既已設柷敔豈<lb/>
　於堂上又設之邪則戛擊不得為柷敔戛擊既非柷<lb/>
　敔則搏拊亦不得為節樂之用明矣沈内翰曰鳴球<lb/>
　非可戛且擊和之至詠之不足有時而至於戛且擊<lb/>
　琴瑟非可以搏且拊和之至詠之不足有時而至於<lb/>
<pb n="36b"/>
　搏且拊所謂手之舞之足之蹈之而不自知據沈意<lb/>
　但以戛擊為戛擊鳴球以搏拊為搏拊琴瑟意此說<lb/>
　為可矣至謂和之至詠之不足手舞足蹈而不自知<lb/>
　則亦不必如此楊子雲長楊賦云戛滴鳴球劉良注<lb/>
　云球樂器也戛滴拊擊也顔師古曰戛擊擊考也以<lb/>
　是知鳴球固可以戛擊矣古語云拊鳴琴吹洞簫又<lb/>
　曰手撫五弦目視雲漢則琴瑟固可以搏拊盖樂之<lb/>
　作升歌於堂上則堂上之樂惟取其聲之輕清者與<lb/>
<pb n="37a"/>
　人聲相比故曰以詠故詠者但戛擊鳴球搏拊琴瑟<lb/>
　以詠歌人聲也鳴球玉磬也玉磬而謂之鳴球者案<lb/>
　考工記云梓人為筍虡羽屬無力而輕則於任輕宜<lb/>
　其聲清陽而逺聞扵磬宜若是者以為磬虡故擊其<lb/>
　所懸而由其虡鳴鱗屬以為筍深其爪出其目作其<lb/>
　鱗之而則於眂必撥爾而怒苟撥爾而怒則於任重<lb/>
　宜且其匪色必似鳴矣以其筍虡如鱗羽之鳴故曰<lb/>
　鳴球<lb/>
<pb n="37b"/>
祖考来格虞賔在位羣后徳讓<lb/>
　此盖謂樂聲和則人神和也祖考来格者非謂有神<lb/>
　靈光景之接於人也盖祭義曰其人室也僾然必有<lb/>
　見乎其位周還出户肅然必有聞乎其容聲出户而<lb/>
　聽愾然必有聞乎其歎息之聲者以是為来格也據<lb/>
　此作樂必是在宗廟祭祀之時此之謂祖考来格者<lb/>
　祭法曰有虞氏禘黄帝而郊嚳祖顓頊而宗堯則知<lb/>
　有虞氏之祖宗是顓頊與堯也此之作樂當在顓頊<lb/>
<pb n="38a"/>
　與堯之廟然以堯為宗則可以堯為考則不可謂之<lb/>
　考則疑瞽瞍之廟以考為瞽瞍則祖者瞽瞍之父也<lb/>
　祭法之言又復不可信然舜受堯之天下而韶樂之<lb/>
　作豈不作扵堯之廟而作扵瞽瞍之廟於義未安然<lb/>
　其代逺矣不可得而考矣虞賔者丹朱也堯之後為<lb/>
　賔於虞猶㣲子為客於周也夫丹朱之慢逰傲虐可<lb/>
　謂難化矣今也感樂之和其在位也與夫助祭之羣<lb/>
　后以徳而相讓小人之無不和盖可知也<lb/>
<pb n="38b"/>
下管鼗鼓合止柷敔<lb/>
　下管以下此堂下之樂也管猶周禮大司樂曰隂竹<lb/>
　之管孤竹之管孫竹之管是也鼗鼓如鼓而小持其<lb/>
　柄而摇之旁耳還自擊所以出音柷者郭璞云柷如<lb/>
　漆桶方二尺四寸深一尺八寸中有椎柄連底撞之<lb/>
　令左右擊止者其椎名也敔如伏虎背上有二十七<lb/>
　鉏鋙刻以木長一尺而擽之盖樂之始作也則擊柷<lb/>
　以合之及其將終也則擽敔以止之謂之合止<lb/>
<pb n="39a"/>
笙鏞以間<lb/>
　笙樂器也以匏為之列管於匏中又施篁於管端笙<lb/>
　竽𩔖也三十六篁者謂之竽十三篁者謂之笙鏞大<lb/>
　鐘也上言以詠此言以間相對而言盖與詠歌迭奏<lb/>
　也案儀禮云歌鹿鳴以笙南陔間歌魚麗以笙由庚<lb/>
　間此所以迭奏也<lb/>
鳥獸蹌蹌<lb/>
　言樂音不獨感神人至於鳥獸無知亦且相率而舞<lb/>
<pb n="39b"/>
　蹌蹌然也夫韶樂之奏而能使鳥獸蹌蹌而和者盖<lb/>
　樂之所以不能感物者以其不得中聲也苟得中聲<lb/>
　則小大動植無有不感格矣故瓠巴鼓瑟而游魚出<lb/>
　聽伯牙鼓琴而六馬仰秣况舜之盛徳召和氣於上<lb/>
　夔之典樂調中聲於下則韶樂之奏而百獸蹌蹌無<lb/>
　足疑者<lb/>
簫韶九成鳯凰来儀<lb/>
　此又論其舞也盖樂之作也九徳之歌升扵堂上者<lb/>
<pb n="40a"/>
　九徳之歌衆樂依之而舞於堂下者則舞於庭九韶<lb/>
　之舞也謂之簫韶者孔氏曰言簫以見細器之備其<lb/>
　說不然而說者又謂簫者不齊之管其聲清而細以<lb/>
　象鳳凰之聲故奏之而鳳凰来儀其說亦不然案古<lb/>
　今尚書簫字從竹從削箾舞者所執之物簫與箾音<lb/>
　雖同而義實異說文於管簫之簫注云參差管而從<lb/>
　竹從削之箾注云舜樂名箾韶延陵季札觀周樂見<lb/>
　舞韶箾者其字從竹從削之箾以是知箾韶二字盖<lb/>
<pb n="40b"/>
　舜樂之緫名也今文作管簫之簫故諸儒皆以為細<lb/>
　管之備而說者又謂編管為之其聲肅然如鳳皇聲<lb/>
　此皆曲為之說非古書之本意今當從古文書以簫<lb/>
　韶者為舜樂之緫名則得之矣九成者鄭云韶樂之<lb/>
　作所以象治功之成而舜治功之成見於九功惟叙<lb/>
　九叙惟歌故其樂以九為節歌於堂上者九徳之歌<lb/>
　舞於庭者則九韶之舞亦猶武王之功成於六故其<lb/>
　樂以六為節也鳳皇來儀者鳳皇羽族之最靈者其<lb/>
<pb n="41a"/>
　為物也治則見亂則隱不可求而得不可豢而養今<lb/>
　也感樂聲而至舞於庭而有容儀也自古太平之世<lb/>
　鳳皇出而為瑞氣後世或見於衰亂之朝者此盖索<lb/>
　而後獲非其自至不足為瑞也歐陽曰鳳皇鳥之逺<lb/>
　人者也當舜之治天下政成而民恱命夔作樂之聲<lb/>
　和鳥獸聞之皆鼔舞當是時也鳳皇適至舜之史因<lb/>
　並記其實以為美故世因以鳳皇為有道之應其後<lb/>
　鳳皇數至或出於庸君視政之時或出於危亡大亂<lb/>
<pb n="41b"/>
　之際是果為瑞哉此說未為允當周公曰我則鳴鳥<lb/>
　不聞孔子曰鳯鳥不至河不出圖吾已矣夫觀周孔<lb/>
　之言云爾以謂鳯皇為非有道之應可乎若以鳯皇<lb/>
　為偶見於昬亂之時則併與帝王之瑞為不足信矣<lb/>
　歐陽之說不可從自祖考来格至於鳳皇来儀是皆<lb/>
　韶樂之所感召也然於堂上堂下文勢各有所屬者<lb/>
　唐孔氏曰樂之作也依上下而迭奏音合而後曲成<lb/>
　神物之來上下共致非堂上堂下別有所感以祖考<lb/>
<pb n="42a"/>
　尊神故配堂上之樂鳥獸賤物故配堂下之樂緫上<lb/>
　下之樂言九成致鳳尊異靈瑞故別言爾非堂上之<lb/>
　樂獨致神来堂下之樂偏令獸舞也<lb/>
夔曰於予擊石拊石百獸率舞庶尹允諧<lb/>
　此又別於一時論作樂之效於字釋文無音當作如<lb/>
　字讀據此當是歎而起語之辭宜讀為烏擊石拊石<lb/>
　猶言戛擊鳴球也韶樂之作八音皆備而獨言擊石<lb/>
　拊石者盖五聲之播於八音而角之聲其數六十有<lb/>
<pb n="42b"/>
　四其聲在於清濁小大之間而石尚焉其聲有清濁<lb/>
　小大之間則尤難和者石聲屬角石既和則金絲竹<lb/>
　匏土革木之聲無有不和矣詩曰既和且平依我磬<lb/>
　聲則知言石者緫備韶樂之和而言之也此雖但云<lb/>
　擊石拊石者其實緫簫韶全樂而稱之上言鳥獸此<lb/>
　言百獸者考工記曰天下之大獸五脂者膏者臝者<lb/>
　羽者鱗者羽鱗可以謂之獸則知鳥獸皆可緫而名<lb/>
　百獸也尹者正也庶尹者百官府之長也允諧者信<lb/>
<pb n="43a"/>
　皆和諧也非庶尹之諧在於百獸率舞之後盖言百<lb/>
　獸從風猶且如此況百官者乎昔季札觀周樂見舞<lb/>
　韶箾者乃曰徳至矣盡矣如天之無不覆如地之無<lb/>
　不載雖甚盛徳蔑以加矣夫韶樂之奏幽而感神則<lb/>
　祖考来格明而感人則庶尹允諧㣲而感物則百獸<lb/>
　率舞原其所以能感召如此者皆由舜之徳如天地<lb/>
　之無不覆載也其樂之傳至孔子之時千有餘年而<lb/>
　孔子聞之於齊尚且三月不知肉味曰不圖為樂之<lb/>
<pb n="43b"/>
　至於斯以是觀之其聞樂感韶者如此則知當時所<lb/>
　感從可知矣觀孔子之忘味與夫季札之稱夔之言<lb/>
　雖極其襃崇稱美之辭豈有一言之溢哉<lb/>
帝庸作歌曰勑天之命惟時惟幾<lb/>
　文中子曰昔聖人述史三焉其述書也帝王之制備<lb/>
　矣故索焉而皆獲其述詩也興衰之由顯矣故究焉<lb/>
　而皆得其述春秋也邪正之迹明矣故考焉而皆當<lb/>
　以此三者同出於史而不可雜也故聖人分焉觀文<lb/>
<pb n="44a"/>
　中子之言其意以謂詩也書也春秋也其原盖出於<lb/>
　一書也至後世簡冊繁多始分為三詩始於商書始<lb/>
　於唐虞春秋始於平王魯隱公之際而其源流皆出<lb/>
　於書故自西周以前嵗月之終始惟見於書此則春<lb/>
　秋之未分也虞夏賡歌與其書而並傳此則詩之未<lb/>
　分者也惟其未分故自虞夏之時觀之三者皆合而<lb/>
　為一舜禹臯陶之賡歌與夫五子之歌雖載之於書<lb/>
　其實三百篇之權輿也此三者皆出於一而後之學<lb/>
<pb n="44b"/>
　者各自分藩以立同異故學詩者不知有書學書者<lb/>
　不知有詩學詩書者不知有春秋學春秋者不知有<lb/>
　詩書以是為學豈不失聖人之旨哉此一段雖書之<lb/>
　所載學詩者當自此始庸者用也助語也孔氏云用<lb/>
　庶尹允諧之政故作歌以戒安不忘亂據此一段乃<lb/>
　是史官載舜與臯陶相與賡歌之辭上文曰百獸率<lb/>
　舞庶尹允諧其文意全不相貫但其文有庸字故孔<lb/>
　氏從而為之說考之於理不通在所不取詩曰情動<lb/>
<pb n="45a"/>
　於中而形於言言之不足故嗟歎之嗟歎之不足故<lb/>
　永歌之永歌之不足不知手之舞之足之蹈之也觀<lb/>
　舜之君臣相與荅問於廟堂之上曰都曰俞曰吁曰<lb/>
　於者皆言之不足又從而嗟歎之辭自帝庸作歌以<lb/>
　下是皆嗟歎之不足而見於詠歌也舜曰股肱喜哉<lb/>
　元首起哉百工熙哉臯陶曰元首明哉股肱良哉庶<lb/>
　事康哉等語此所謂歌也舜曰勑天之命惟時惟幾<lb/>
　臯陶曰念哉率作興事慎乃憲欽哉屢省乃成欽哉<lb/>
<pb n="45b"/>
　乃賡載歌曰元首明哉股肱良哉庶事康哉又歌曰<lb/>
　元首叢脞哉股肱惰哉萬事惰哉帝拜曰俞往欽哉<lb/>
　此則道其意於永歌之前也勑天之命惟時惟幾者<lb/>
　此舜言為人君者不可不勑正上天之命盖天難諶<lb/>
　命靡常其治亂安危之命果有自而勑正之哉時既<lb/>
　安矣危之所自萌時既治矣亂之所自兆時旣安矣<lb/>
　時旣治矣此之謂惟時危萌扵安亂萌於治此之謂<lb/>
　惟幾惟時者言順天之命於治安已成之後惟幾者<lb/>
<pb n="46a"/>
　言察天之命於危亡未兆之前此其所以能勑天之<lb/>
　命也<lb/>
乃歌曰股肱喜哉元首起哉百工熙哉臯陶拜手稽首<lb/>
颺言曰念哉<lb/>
　人君欲勑天之命惟時惟幾非人臣之助則治功無<lb/>
　自而濟故形之於聲則曰股肱喜哉元首起哉百工<lb/>
　熙哉股肱喻臣也元首喻君也盖一人之身手足喜<lb/>
　恱從事於一身以為元首之助則元首為之興起亦<lb/>
<pb n="46b"/>
　猶人臣趨事赴功以為人君之助則人君亦從而興<lb/>
　起百工熙哉者言百官之職業亦熙然而興也熙興<lb/>
　也下言百工則知上言股肱者専指大臣而言之也<lb/>
　舜既望大臣如此則臯陶於是拜手稽首颺言以奉<lb/>
　承所歌之意也拜手者自首至手稽首者自首至地<lb/>
　言盡敬於君也颺者大言而疾曰颺臯陶旣拜手稽<lb/>
　首而又颺言曰念哉者盖舜之所歌泛指當時大臣<lb/>
　而臯陶欲使當時大臣皆念夫帝所歌之意於是宣<lb/>
<pb n="47a"/>
　言於衆謂凡我同列大臣皆念帝所歌之意故曰念<lb/>
　哉<lb/>
率作興事慎乃憲欽哉屢省乃成欽哉乃賡載歌曰元<lb/>
首明哉股肱良哉庶事康哉<lb/>
　欽哉言凡我同列之大臣當率欽其上之命以興作<lb/>
　其事業又當慎汝所守之典憲無敢不欽也屢省乃<lb/>
　成欽哉者謂未成之事則作之興之旣成之事則省<lb/>
　之察之使無廢壞又不可不欽哉率作興事慎乃憲<lb/>
<pb n="47b"/>
　則能勑天命而惟時矣屢省乃成者則是能勑天之<lb/>
　命而惟幾矣臯陶既與同列論其所以惟時惟幾以<lb/>
　助天子勑天之命扵是又續成帝歌以致其規戒之<lb/>
　意賡續也載成也臯陶之歌而續成於帝者盖帝所<lb/>
　歌謂夫元首之起必由股肱之喜是君之所望於臣<lb/>
　也臯陶之歌謂夫股肱之良必由元首之明是臣之<lb/>
　所望於君也以足成其義也所謂賡載者亦猶訪落<lb/>
　之詩盖是嗣王朝於廟之時訪於諸侯之言必繼之<lb/>
<pb n="48a"/>
　以敬之詩然後其義乃足故作序者於訪落之序曰<lb/>
　訪落嗣王謀於廟也於敬之序曰敬之羣臣進戒嗣<lb/>
　王也此亦賡載之意也元首明哉股肱良哉此亦以<lb/>
　人身為喻也元首明於上股肱良於下亦猶人君明<lb/>
　於上則人臣得以盡忠於下此庶事所以安也<lb/>
又歌曰元首叢脞哉股肱惰哉萬事墮哉帝拜曰俞往<lb/>
欽哉<lb/>
　臯陶之歌旣及於此猶未足盡其儆戒之意故又歌<lb/>
<pb n="48b"/>
　曰元首叢脞哉股肱惰哉萬事墮哉叢脞者破碎而<lb/>
　無大略也君叢脞於上則臣懈怠於下故股肱惰則<lb/>
　事所以墮廢而不成也范内翰甞論此言以謂君以<lb/>
　知人為明臣以任職為良君知人則賢者得行其所<lb/>
　學臣任職則不賢者不得苟容於朝此庶事所以康<lb/>
　哉若夫君行臣職則叢脞矣臣不任君之事則惰矣<lb/>
　此萬事所以墮也當舜之時禹平水土稷播百穀土<lb/>
　穀之事舜不親也契敷五敎臯陶明五刑敎刑之事<lb/>
<pb n="49a"/>
　舜不治也伯夷典禮后夔典樂禮樂之事舜不治也<lb/>
　益為虞垂作共工虞工之事舜不知也禹為相緫百<lb/>
　官自稷而下分職以聽焉君人者如天運乎上而四<lb/>
　時寒暑各司其序則不勞而萬物生也君不可不逸<lb/>
　也所治者大所司者要也臣不可以不勞也所治者<lb/>
　寡所職者詳也此說盡之矣夫有虞之治所以能冠<lb/>
　百王之上者惟其君臣各任其職而已孔子曰無為<lb/>
　而治者其舜也與夫何為哉恭已正南面而已又曰<lb/>
<pb n="49b"/>
　舜有五臣而天下治盖君無為而執其要於上臣有<lb/>
　為而致其詳於下其治歴萬代而不可及原其所以<lb/>
　致此者亦無出於賡歌之數語耳盖由其嗟歎之不<lb/>
　足形於歌詠故雖曰不過數語然言有盡而意無窮<lb/>
　使讀之者如聞諸弦歌發越之音可以一唱而三歎<lb/>
　也三百篇之源流盖出於此學詩者不可不察也帝<lb/>
　拜曰俞往欽哉者盖拜受其言而然之自今而往君<lb/>
　臣皆當欽其事而踐其言也禮曰君於臣則無荅拜<lb/>
<pb n="50a"/>
　盖至尊之勢無所屈也然太甲之扵伊尹成王之扵<lb/>
　周公皆有拜手稽首之義所以尊師重道也臯陶之<lb/>
　賡歌舜拜而受之豈亦以師傅之禮而待臯陶與案<lb/>
　大禹臯陶益稷三篇當時君臣相與都俞告戒之辭<lb/>
　史官取其深切著明者以為三篇垂於後世然堯舜<lb/>
　行事其本末既載於二典必為此三篇者盖以君臣<lb/>
　之盛徳尤在於此故也嘗觀唐太宗之為人父子兄<lb/>
　弟之間閨門衽席之上盖有不可言者然其所以致<lb/>
<pb n="50b"/>
　正觀之治至於米斗三錢外户不閉行旅不齎糧取<lb/>
　給於道者由貴藝好賢屈已以從諫而已然太宗克<lb/>
　厲矯揉自力於善故也太宗豈真能好從諫者哉強<lb/>
　勉而行之未必出於至誠而其所成就猶且如是故<lb/>
　當時史官述其聽諫之事以為正觀政要之書以示<lb/>
　後世子孫亦以其能成正觀之治者有在於此故也<lb/>
　知太宗之所以能成正觀之治則知舜之所以為大<lb/>
　者舎此大禹謨益稷臯陶謨三篇亦無以見之矣<lb/>
<pb n="51a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書全解卷六<lb/>
</p>
<p>
</p>
  </div>
</body>
</text>
</TEI>
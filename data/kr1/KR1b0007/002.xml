<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書全解卷二</head> <lb/>
    <p>
<pb n="1a"/>
欽定四庫全書<lb/>
　尚書全解卷二<lb/>
　　　　　　　　　　　　宋　林之竒　撰<lb/>
舜典　　　　　　　　虞書<lb/>
　堯典舜典皆虞書也堯典序云昔在帝堯聦明大思<lb/>
　光宅天下將遜于位譲于虞舜作堯典舜典序言虞<lb/>
　舜側㣲堯聞之聦明將使嗣位歴試諸難作舜典考<lb/>
　其文意若終始相因之辭也葢堯典終於四岳薦舜<lb/>
<pb n="1b"/>
　堯妻之二女將授以天下接於舜典歴試諸難以受<lb/>
　堯之禪故其序如此<lb/>
虞舜側㣲堯聞之聦明將使嗣位歴試諸難作舜典舜<lb/>
典<lb/>
　側㣲者孔氏云不在朝廷謂之側其人貧賤謂之㣲<lb/>
　孟子曰舜居深山之中與木石居與鹿豕遊其所以<lb/>
　異於深山之野人者幾希又曰舜之飯糗茹草若將<lb/>
　終身焉以是觀之則知舜之其居側其人㣲一匹夫<lb/>
<pb n="2a"/>
　耳而史記案世本帝系以為堯與舜同出於黄帝黄<lb/>
　帝生顓頊顓頊生窮蟬窮蟬生敬康敬康生勾望勾<lb/>
　望生蟜牛蟜牛生瞽瞍瞽瞍生舜如此則舜者黄帝<lb/>
　之八代孫葢帝之族姓也豈有帝之族姓而謂之側<lb/>
　㣲者哉左氏傳載史趙之言曰自幕至於瞽瞍無違<lb/>
　命舜重之以明徳寘徳於遂遂世守之信斯言也則<lb/>
　是自督瞍而上皆有國邑以相傳襲尤不可謂之側<lb/>
　㣲也故當以孟子及書序之言為證歴試諸難者自舜<lb/>
<pb n="2b"/>
　典而下是也舜之釐降二女事之至難莫難於此堯將<lb/>
　授以天下固斷然無疑矣而將協天人之望故歴試焉<lb/>
曰若稽古帝舜曰重華協于帝<lb/>
　堯典曰光被四表格于上下舜典曰重華協于帝二<lb/>
　典相因而成書也葢堯舜之徳充實輝光之徳充塞<lb/>
　乎天地之間初無異也而史官欲經緯錯綜以成文<lb/>
　體故於堯典先言欽明文思安安允恭克讓而後言<lb/>
　光被四表格於上下葢言堯有如是之徳故能有如<lb/>
<pb n="3a"/>
　是之輝光也舜典先言重華協于帝而後言濬哲文<lb/>
　明葢言所以有如是之輝光也以其有如是之徳也<lb/>
　是皆錯綜其體以成文以見堯舜一道非善形容聖<lb/>
　人之徳美者豈足及此也<lb/>
濬哲文明温恭允塞<lb/>
　程氏曰濬深宏也哲睿知也文文章也明聦明也温<lb/>
　粹和也恭恭欽也允信義也塞充實也凡論聖人者<lb/>
　必取其徳之焕發者而稱之隨其所取不必同也故<lb/>
<pb n="3b"/>
　堯曰欽明文思夫子温良恭儉讓要之皆是聖人之<lb/>
　徳美也稱之所以見其為聖譬如論玉之美者或取<lb/>
　其色之温潤或取其質之堅正要之舉其一則知其<lb/>
　為寳矣此說甚善而王氏以謂堯曰欽明文思者成<lb/>
　徳之序也舜曰濬哲文明温恭允塞者修為之序也<lb/>
　故於堯則言性之所有於舜則言學以成之此鑿說<lb/>
　也據龜山李校書已言其非矣<lb/>
𤣥徳升聞乃命以位<lb/>
<pb n="4a"/>
　父頑母嚚象傲克諧以孝烝烝乂不格姦此所謂𤣥<lb/>
　徳也岳曰有鰥在下曰虞舜帝曰俞予聞如何此所<lb/>
　謂升聞也自慎徽五典而下是所謂乃命以位也孔<lb/>
　氏曰𤣥謂幽濳濳行道徳升聞天朝遂見徴用葢謂<lb/>
　修之於此而升聞於彼也莊子曰以此處上聖王天<lb/>
　子之徳也以此處下元聖素王之道也亢倉子曰舜<lb/>
　之徳之盛為天下君善事父母所致也劉晏曰舜耕<lb/>
　而田者相遜釣而漁者相與當是時口不設言手不<lb/>
<pb n="4b"/>
　指麾執𤣥徳於心而化馳若神此皆𤣥徳之證也<lb/>
慎徽五典五典克從納于百揆百揆時叙賔于四門四<lb/>
門穆穆納于大麓烈風雷雨弗迷<lb/>
　伏生以舜典合於堯典慎徽五典而下合於堯典帝<lb/>
　曰欽哉之文共為一篇至孔安國纂壁中書始釐而<lb/>
　為二加乃命以位上二十八字由是始為二篇雖釐<lb/>
　為二篇然慎徽五典之文與帝曰欽哉之文辭意相<lb/>
　接其實一篇也故序言歴試諸難篇中言乃命以位<lb/>
<pb n="5a"/>
　葢堯試舜以難事凡歴數職皆能其官也慎徽五典<lb/>
　司徒之事也為司徒而慎徽五典則五典克從宅百<lb/>
　揆奮庸熙載之任也使揆度百事而百事莫不時序<lb/>
　賔于四門使典領方岳諸侯之事四岳之職也賔諸<lb/>
　侯于四方之門而四方諸侯來朝者莫不和睦如詩<lb/>
　所謂有來雍雍至止肅肅是也凡此所謂使之主事<lb/>
　而事治也納于大麓所謂薦之於天是也烈風雷雨<lb/>
　弗迷所謂使之主祭而百神享之是也孔氏曰麓録<lb/>
<pb n="5b"/>
　也納舜使大録萬機之政此說不然周官曰唐虞稽<lb/>
　古建官惟百内有百揆四岳則是當堯之時官無尊<lb/>
　於百揆者大録萬機之政非百揆而何既已納于百<lb/>
　揆矣又納于大麓必無此理說者以謂麓地名也即<lb/>
　禹貢所謂大陸既作也又說者以謂麓泰山之足若<lb/>
　梁父之類然經無明文不可得而見據上文慎徽五<lb/>
　典而下既是主事而事治此必是主祭之事但不知<lb/>
　大麓之祭果何祭也王氏云古者易姓告代必無是<lb/>
<pb n="6a"/>
　理要之世代緜逺大麓之地與夫祭於大麓皆不可<lb/>
　考惟孟子使之主祭之言為可憑爾烈風雷雨弗迷<lb/>
　有二說孔氏謂隂陽和風雨時各以其節無有迷錯<lb/>
　愆伏王氏因之遂以謂風之烈而雷雨弗迷者則隂<lb/>
　陽不失序可知矣太史公以謂山林川澤烈風雷雨<lb/>
　舜行不迷而蘇氏因之遂以為洪水為患使舜入山<lb/>
　林相視原隰雷雨大至衆懼失常而舜不迷其度量<lb/>
　有絶人者天地鬼神亦或有以相之與此二說不同<lb/>
<pb n="6b"/>
　太史公之言渉於神怪然而以理揆之亦有未安夫<lb/>
　自慎徽五典而下皆試舜之事則納于大麓者是亦<lb/>
　將試之試之時使入山林川澤安知天之必有烈風<lb/>
　雷雨而視其迷與不迷乎孔氏謂隂陽和風雨時則<lb/>
　合乎百神之說但既曰隂陽和風雨時則不應又有<lb/>
　烈風雷雨也程氏曰無烈風雷雨之迷錯其辭亦不<lb/>
　順惟孫博士推廣王氏之說曰上天之載無聲無臭<lb/>
　所可推者隂陽之氣矣隂陽以散而生風至於烈風<lb/>
<pb n="7a"/>
　則隂陽之極也隂陽薄而成雷隂陽亨而成雨雷雨<lb/>
　則隂陽相成之極也隂陽之極多迷而不復常則為<lb/>
　物之害聖人在上徳足以當天心雖風之烈而雷雨<lb/>
　不至於迷而害物則隂陽之不失其序此說粗通矣<lb/>
帝曰格汝舜詢事考言乃言厎可績三載汝陟帝位舜<lb/>
讓于徳弗嗣<lb/>
　既以歴試諸難薦之於天而天受之暴之於民而民<lb/>
　受之矣於是攝行天子之事而陟帝位者焉故且曰<lb/>
<pb n="7b"/>
　格汝舜格來也猶云來汝說也詢事考言乃言厎可<lb/>
　績三載孔氏云汝言致可以立功三年矣薛氏言舜<lb/>
　之始見堯也必有以論天下之事其措置當爾而其<lb/>
　成當如何者三年而其言驗乃致其功葢唐虞官人<lb/>
　之法必先察其言然後考其成功之稱否而加黜陟<lb/>
　焉此所謂敷奏以言明試以功車服以庸是也曽氏<lb/>
　謂以事考言之道以理言之則厎可以效言之則考<lb/>
　不害績績不害考此說雖然非書之意也詢事考言<lb/>
<pb n="8a"/>
　底可績猶行之必可言言之必可行豈有考與績之<lb/>
　異哉王氏云譲于徳者有徳之人也弗嗣弗肯陟帝<lb/>
　位以嗣堯也葢以舜之命禹宅百揆而禹譲于稷契<lb/>
　臯陶命垂作共工而垂譲殳斨伯與命益作朕虞而<lb/>
　益讓朱虎熊羆命伯夷典禮而伯夷譲于夔龍葢濟<lb/>
　濟相譲者唐虞之風也<lb/>
正月上日受終于文祖<lb/>
　舜既不獲讓矣故於是以正月上日受終于文祖攝<lb/>
<pb n="8b"/>
　行天子之事也上日孔氏以謂朔日王氏謂上旬之<lb/>
　日曽氏云所謂上辛上丁上戊之類此二說不同據<lb/>
　下文月正元日舜格于文祖大禹謨言正月朔旦受<lb/>
　命于神宗則此上日宜為朔旦特史官變其辭而云<lb/>
　爾猶正月朝㑹謂之元㑹元㑹亦朔日也豈有受命<lb/>
　于神宗獨用朔日而受終于文祖獨不用朔日乎然<lb/>
　月令仲春之月擇元日命民社則元日亦不必為朔<lb/>
　日也元日既不必為朔日則上日亦不必為上旬之<lb/>
<pb n="9a"/>
　日也曽氏以謂舜之受終其日不可以不卜卜之而<lb/>
　朔日不吉則用上旬之日下言用朔日葢朔既吉不<lb/>
　須用他日此說雖長然而世代久逺時日之詳不可<lb/>
　得而考曽氏之說亦不敢以為必然之論受終于文<lb/>
　祖者舜受堯之禪終于文祖之廟也受終而不言舜<lb/>
　者蒙上之文也王氏徒見此文不加舜字遂以謂堯<lb/>
　受終于文祖李校書云信如王氏之說則下文在璿<lb/>
　璣玉衡以齊七政亦當屬之堯矣孟子曰堯老而舜<lb/>
<pb n="9b"/>
　攝也又曰舜相堯二十有八載始堯命舜云汝陟帝<lb/>
　位而又言受終于文祖則是自此以後堯不復有庶<lb/>
　政矣此論是也文祖者堯之太祖也薛氏云受天下<lb/>
　於人必告於其人之所從受者此論當矣然而所祖<lb/>
　之人不可得而知也祭法曰有虞氏禘黄帝而郊嚳<lb/>
　祖顓頊而宗堯舜典大禹謨皆虞書也既是虞書則<lb/>
　所稱祖宗必自虞世言之神宗即堯也神宗為堯則<lb/>
　文祖亦可指為顓頊然而去古逺矣不可以為必然<lb/>
<pb n="10a"/>
　之論唐孔氏云堯之文祖不可強言此亦慎言闕疑<lb/>
　之義先儒忠厚葢見於此<lb/>
在璿璣玉衡以齊七政<lb/>
　在者察也葢與平在朔易之在同璿璣玉衡漢孔氏<lb/>
　傳云王者正天文之器可運轉者正後世之渾儀也<lb/>
　璿璣者以璿為璣也玉衡者以玉為衡也璣徑八尺<lb/>
　圓周二大五尺象天可以運轉也玉衡横簫也長八<lb/>
　尺孔徑一寸下端望之以視星辰葢懸璣以象天而<lb/>
<pb n="10b"/>
　衡望之轉璣窺衡以知星宿曽氏云歩七政之軌度<lb/>
　時數而以轉璣窺衡兩不差焉故曰齊其不齊者為<lb/>
　陵歴鬬食盈縮犯守者也葢璣衡之所見者皆其軌<lb/>
　度時數之當然不如璣衡則為變異此說是也渾儀<lb/>
　自漢以來相承用之以至於今實唐虞之遺法也沈<lb/>
　存中云天文象有渾儀測天之器置於崇徳以候垂<lb/>
　象葢古之璣衡也熙寧中予受詔典歴官考察星歴<lb/>
　以璣衡求極星初夜在窺管中少時復出窺管候之<lb/>
<pb n="11a"/>
　凡歴三月極星方常循窺管之中夜夜不差窺管即<lb/>
　玉衡也璿孔氏云美玉也王氏云美珠謂之璿唐孔<lb/>
　氏從先儒之說以璿為美玉則從左傳瓊弁玉纓為<lb/>
　證孫氏從王氏之說以璿為寶珠引列子有玉者方<lb/>
　流有珠者圜折之言古詩云玉水記方流璿源載圜<lb/>
　折穆天子傳云天子之寳璿珠以是璿為美珠此說<lb/>
　不同然後世之渾儀既不用珠玉而用銅為之則古<lb/>
　之璿璣或以玉為之或綴珠於其上皆不可得而知<lb/>
<pb n="11b"/>
　孔氏云舜察天文齊七政以審已當天心與否此說<lb/>
　不然夫舜既受堯之終于文祖之廟矣乃始在璿璣<lb/>
　玉衡以齊七政以審已之當天心與否使其七政有<lb/>
　失度則將奈何古之人授受之義自不然也使其不<lb/>
　當天心不符人望則不授之而已既已授之而方且<lb/>
　察天心之當否進退無所據矣孔氏於烈風雷雨弗<lb/>
　迷下注云明舜徳之合於天心則是舜未受終以前<lb/>
　已當天心矣至此又曰審已當天心與否其說亦自<lb/>
<pb n="12a"/>
　相違戾舜之受終則在璿璣玉衡以齊七政者葢既<lb/>
　攝帝位則將廵狩於方岳以考制度協時月正日同<lb/>
　律度量衡也七政者日月五星也堯之歴象日月星<lb/>
　辰命羲和之四子方且考四方之中星而已至舜考<lb/>
　察日月之行加之以五緯之躔度然後其法加宻也<lb/>
　日行一度月行十三度十九分度之七嵗星日行千<lb/>
　七百二十八分度之百四十五熒惑星日行一萬三<lb/>
　千八百二十四分度之七千二百五十五太白辰星<lb/>
<pb n="12b"/>
　日各行一度鎮星日行四千三百二十分度之百四<lb/>
　十五惟其七政之躔度其多寡長短之不同如此故<lb/>
　必以璿璣玉衡然後立法無差忒矣而王氏云堯典<lb/>
　言歴象舜典言璣衡璣衡者器也堯典言日月星辰<lb/>
　此言七政七政者事也堯典所言者皆道也於此所<lb/>
　言皆器也事也此說殊不然夫堯典所謂歴象即舜<lb/>
　典之所謂璣衡也舜典所謂七政即堯典所謂日月<lb/>
　星辰皆在其中矣豈有道與器與事之異哉<lb/>
<pb n="13a"/>
肆類于上帝禋于六宗望于山川徧于羣神<lb/>
　肆遂也程氏云猶後世作文者言於是也類于上帝<lb/>
　禋于六宗望于山川徧于羣神皆以攝位告也類者<lb/>
　孔氏云攝位事類其說不然周禮肆師類造上帝注<lb/>
　云類祈因郊祀而為之葢郊祀者祭昊天之常祭也<lb/>
　非常祭而祭告於天則其禮依郊祀而為之故謂之<lb/>
　類武王伐商類于上帝王制曰天子將出類于上帝<lb/>
　皆非常祭是也謂之類上帝者孔氏云以攝位告天<lb/>
<pb n="13b"/>
　及五帝葢五天之說起於漢而出於緯書詳於鄭康<lb/>
　成康成之說曰昊天上帝天皇大帝北辰之星也五<lb/>
　帝五行精氣之神也東方青帝靈威仰南方赤帝赤<lb/>
　熛怒中央黄帝含樞紐西方白帝白招拒北方黒帝<lb/>
　叶光紀孔氏謂告天及五帝皆本於此而王肅諸儒<lb/>
　皆以為不然王肅之言是也士無二王家無二主尊<lb/>
　無二上天即帝也帝即天也二猶不可况於五乎天<lb/>
　蒼蒼而在上不可得而名言也自其形體而言之則<lb/>
<pb n="14a"/>
　謂之天自其主宰而言之則謂之帝其實一也必欲<lb/>
　指其孰為天孰為帝抑何不思之甚也然而有曰昊<lb/>
　天上帝又有曰五帝五帝者趙伯循曰凡帝必及於<lb/>
　五帝者五帝之功多遂為五方之主即月令其帝太<lb/>
　皡等是也以其功高故歴代肈於四郊而祀之次於<lb/>
　天帝此說甚是類于上帝但謂攝位告天矣而曰告<lb/>
　天及五帝此皆漢儒之失禋于六宗禋者精意以享<lb/>
　之之謂也六宗先儒有九說孔氏曰四時也寒暑也<lb/>
<pb n="14b"/>
　日月也星辰也水旱也而歐陽大小夏侯皆云上不<lb/>
　謂天下不謂地旁不謂四方在六者之間助隂陽變<lb/>
　化實一而名六宗孔光劉歆謂乾坤六子水火雷風<lb/>
　山澤也賈逵以謂天宗日月星辰地宗河海岱馬融<lb/>
　曰天地四時鄭𤣥以謂星辰司中司命風師雨師司<lb/>
　馬彪謂天宗日月星辰寒暑之屬也地宗社稷五祀<lb/>
　之屬也四方之宗四時五帝之屬其說近於馬融而<lb/>
　孟康謂天地閒遊神也紛紛異同幾於聚訟惟張髦<lb/>
<pb n="15a"/>
　謂三昭三穆學者多從其說王氏程氏亦皆從之而<lb/>
　二蘇獨取於孔氏而為之說曰謂古者郊祭天地必<lb/>
　及於天地間所謂尊神者此禋于六宗望于山川徧<lb/>
　于羣神葢與類于上帝為一禮耳祭法曰燔柴於泰<lb/>
　壇祭天也瘞埋於泰折祭地也則此所謂類于上帝<lb/>
　者也埋少牢於泰昭祭時也相近於坎壇祭寒暑也<lb/>
　王宫祭日也夜明祭月也幽宗祭星也雩宗祭水旱<lb/>
　也則此所謂禋于六宗也四坎壇祭四方也山林川<lb/>
<pb n="15b"/>
　谷邱陵能出雲為風雨見怪物皆曰神有天下者祭<lb/>
　百神此所謂望于山川徧于羣神也祭法所叙郊祀<lb/>
　天地從祀諸神之壇位者舜典之章句義䟽也此說<lb/>
　為得之而謂從祀天地諸神之壇位則不然夫舜之<lb/>
　以攝位告是亦即其常事而告耳若以謂從祀天地<lb/>
　則泰壇坎壇之類皆當合為一處恐無是理也三昭<lb/>
　三穆然愚亦知其不然者葢七世之廟自太祖而下<lb/>
　謂之六宗則不可古者祖有功宗有徳必有徳者而<lb/>
<pb n="16a"/>
　宗之如云周之六宗是也若以三昭三穆為六宗則<lb/>
　七世之廟皆宗古無是理也而蘇氏謂受終之初既<lb/>
　有事于文祖其勢必及餘廟豈有獨祭文祖於齊七<lb/>
　政之前而祭餘廟於類上帝之後者乎以此觀之則<lb/>
　張髦之說雖近似不可從也望于山川徧于羣神孔<lb/>
　氏云九州名山大川五岳四瀆之屬皆一時望祭之<lb/>
　羣神謂邱陵墳衍古之聖賢皆祭之此亦本於祭法<lb/>
　而為之說也<lb/>
<pb n="16b"/>
輯五瑞<lb/>
　歛五等諸侯之瑞也案周禮玉人云天子執瑁圭以<lb/>
　朝諸侯鄭康成云名玉曰冒者言徳能覆葢天下也<lb/>
　諸侯始受命天子錫以命圭圭頭斜銳其冒當下斜<lb/>
　刻之其刻長短廣狹如圭頭諸侯來朝以圭授天子<lb/>
　天子以圭冒之刻處冒此圭頭其小大相當則是本<lb/>
　所賜其有不同則圭是偽作以是知諸侯信與不信<lb/>
　猶今之合符也又曰天子以瑁冒天下之圭則與公<lb/>
<pb n="17a"/>
　侯伯之圭等也此瑁惟冒圭耳不得冒璧璧亦稱瑞<lb/>
　不知所以齊信此說為盡舜既居攝輯諸侯所執之<lb/>
　瑞以冒之驗其信偽為之更始也<lb/>
既月乃日覲四岳羣牧<lb/>
　既月盡二月也程氏云既月則四方諸侯至矣逺近<lb/>
　不同來者有先後故以既月而日日見之非如常朝<lb/>
　㑹期於一日也此論甚當四岳則盡率方岳之諸侯<lb/>
　羣牧則各率其方之諸侯以從四岳猶康王之誥云<lb/>
<pb n="17b"/>
　太保率西方諸侯入應門左畢公率東方諸侯入應<lb/>
　門右葢於是始見四方之諸侯也<lb/>
班瑞于羣后<lb/>
　言既已合符矣於是頒而還之使歸其國也唐孔氏<lb/>
　謂此瑞本受于堯歛而又還之若言舜新付之今為<lb/>
　舜臣與之正新君之始此說固是然謂與之正始則<lb/>
　可與之正新君之始則不可咸邱蒙曰舜南面而立<lb/>
　堯率諸侯北面而朝之孟子曰此非君子之言齊東<lb/>
<pb n="18a"/>
　野人之語也堯老而舜攝也舜典曰二十有八載放<lb/>
　勲乃殂落百姓如喪考妣三載四海遏宻八音孔子<lb/>
　曰天無二日民無二王舜既為天子矣又率天下諸<lb/>
　侯以為堯三年喪是二天子矣葢舜雖受終于文祖<lb/>
　其實攝行天子之事未嘗正名以為新君使舜正名<lb/>
　以為新君諸侯皆改為舜臣則將何以處堯乎孔氏<lb/>
　此言正齊東野人之語<lb/>
嵗二月東巡守<lb/>
<pb n="18b"/>
　孔氏云既頒瑞之明月乃東廵此說不然據上文云<lb/>
　正月上日受終于文祖在璿璣玉衡以齊七政肆類<lb/>
　于上帝禋于六宗望于山川徧于羣神輯五瑞而後<lb/>
　曰既月乃日覲四岳羣牧頒瑞于羣后則是覲岳牧<lb/>
　而頒瑞者二月之事也孔氏於覲岳牧頒瑞以為盡<lb/>
　正月内故以此既頒瑞之明月夫苟頒瑞果在正月<lb/>
　中則其文當與輯五瑞相接何須更加既月乃三字<lb/>
　曽氏知其說不通遂為之說曰覲岳牧頒瑞二月之<lb/>
<pb n="19a"/>
　事也而此須言正月者正朔三而改堯正丑舜正子<lb/>
　舜未改堯正則載二月者正之二月也猶周官凌人<lb/>
　言正嵗十有二月同意此說雖順經文然改正朔之<lb/>
　事出於周時唐虞夏之世惟以建寅為正非有嵗與<lb/>
　年之異若周禮之所言也曾氏之說亦不可為據竊<lb/>
　謂嵗二月者來嵗之二月故加嵗一字於其中葢前<lb/>
　一年羣后來朝故至明年舜乃廵狩考制度于四岳<lb/>
　非與覲岳牧頒瑞同在一年之中嵗二月東廵狩狩<lb/>
<pb n="19b"/>
　者廵諸侯之所守也必以嵗二月東廵者朱博士曰<lb/>
　天子廵守必順隂陽之氣以出入春則之乎東夏則<lb/>
　之乎南秋則之乎西冬則之乎北而又以地言之自<lb/>
　東祖南自南徂西自西徂北然後自北而歸京師亦<lb/>
　其理也此說盡之<lb/>
至于岱宗柴望秩于山川<lb/>
　岱者東岳泰山之别名也以其為四岳之長故謂之<lb/>
　曰岱宗柴者燔柴祭天以告至也既柴而望秩其序<lb/>
<pb n="20a"/>
　然也時邁之詩曰廵狩告祭柴望也葢廵狩之禮如<lb/>
　此望秩于山川者望于山川而必秩之者葢有當祭<lb/>
　而不祭者有不當祭而祭者與其品位之高下牲禮<lb/>
　之厚薄莫不各得其所也<lb/>
肆覲東后協時月正日<lb/>
　肆與肆類于上帝之肆同葢於是始見東方之諸侯<lb/>
　也協時月正日同律度量衡者葢所以考制度也漢<lb/>
　孔氏曰合四時之氣節月之大小日之甲乙使齊一<lb/>
<pb n="20b"/>
　也此說為備而唐孔氏所說甚略曽氏之說尤詳可<lb/>
　以補正義之未備者曽氏曰治歴之法協時月為最<lb/>
　難又曰三百六十當期之日然時之為九十日常有<lb/>
　餘故四時之周三百六十五日四分日之一則常期<lb/>
　為有餘月之為三十日常不足故月一小一大而十<lb/>
　有二月或但三百五十四日而已則常期為不足四<lb/>
　時常期為有餘十有二月常期為不足故協之為難<lb/>
　審也如此并時之有餘月之不足而協之故十九年<lb/>
<pb n="21a"/>
　而七閏謂之章二十七章謂之㑹三㑹謂之統三統<lb/>
　合為一元時首月者也月首朔者也時月之朔由章<lb/>
　㑹至於統元則至與朔合焉此之謂協時月時月既<lb/>
　協則日不可不正葢日在天為度在歴為日則時月<lb/>
　由此積焉故正之此說為盡舜之廵狩也必協時月<lb/>
　正日者春秋左氏傳曰天子有日官諸侯有日御日<lb/>
　官居卿以眂日禮也日御不失日以受百官於朝葢<lb/>
　古者天子諸侯國皆有掌歴之官天子歴官主頒朔<lb/>
<pb n="21b"/>
　於諸侯若堯之命羲和四子是也諸侯之歴則不得<lb/>
　自為歴必受歴於天子之國以其歴頒授於萬民堯<lb/>
　既命羲和四子定閏餘而四時成嵗矣故舜之居攝<lb/>
　則廵狩而考制度於四岳考制度而先言協時月正<lb/>
　日者懼時月之有差也周室衰廵狩之禮不講天子<lb/>
　不頒歴於諸侯諸侯亦自為歴哀公十二年十一月<lb/>
　朔日有食之於是辰在申司歴過也再失閏矣明年<lb/>
　春無氷杜元凱曰欲置兩閏以應天正故正月建子<lb/>
<pb n="22a"/>
　無氷為災夫周不頒歴而魯自為歴當其無也則至<lb/>
　再失閏及其有也則欲置両閏以求合舜之考制度<lb/>
　而先協時月正日者葢慮此也<lb/>
同律度量衡<lb/>
　律者十二律也六律黄鍾太蔟姑洗為陽𬎼賔夷則<lb/>
　無射為隂六吕大吕夾鍾中吕為陽林鍾南吕應鍾<lb/>
　為隂十二月之氣同類娶妻隔八生子黄鍾生林鍾<lb/>
　林鍾生太蔟太蔟生南吕南吕生姑洗姑洗生應鍾<lb/>
<pb n="22b"/>
　應鍾生𬎼賔𬎼賔生大吕大吕生夷則夷則生夾鍾<lb/>
　夾鍾生無射無射生中吕十二律既備文之以五聲<lb/>
　播之以八音而樂成焉度者所以度長短也千二百<lb/>
　黍為分十分為寸十寸為尺十尺為丈十丈為引謂<lb/>
　之五度量者所以量多寡也千二百黍為龠十龠為<lb/>
　合十合為升十升為斗十斗為斛謂之五量衡者所<lb/>
　以知輕重也千二百黍重十二銖二十四銖為兩十<lb/>
　六兩為斤三十斤為鈞四鈞為石謂之五權同律度<lb/>
<pb n="23a"/>
　量衡者所以齊民信也老蘇權衡論云先王欲杜天<lb/>
　下之欺也為之度以一天下之長短為之量以齊天<lb/>
　下之多寡為之權衡以信天下之輕重故度量權衡<lb/>
　法必資之官而後天下同今也庶民之家刻木比竹<lb/>
　繩絲槌石以為之富商大賈内以大出以小齊人適<lb/>
　楚不知其孰為斗孰為斛持東家之尺而較之西鄰<lb/>
　則若十指然以此觀之則舜之同律度量衡其急務<lb/>
　也夫命羲和四子歴象日月星辰敬授人時至舜廵<lb/>
<pb n="23b"/>
　守考制度于四岳而又加之以同律度量衡者班孟<lb/>
　堅律歴志云推歴生律制器規圜矩方權重衡平準<lb/>
　繩嘉量探賾索隠鈎深致逺莫不用焉葢律歴之法<lb/>
　同起於數洛下閎曰律容一龠積八十一寸則一日<lb/>
　之分也以是知律歴皆自數而起既自數而起故度<lb/>
　起於黄鍾之長量起於黄鍾之龠衡起於黄鍾之重<lb/>
　由衡生規由規生矩由矩生繩由繩生準而天下制<lb/>
　度舉不出於此矣堯歴象之時制度已備舜之時不<lb/>
<pb n="24a"/>
　過同之協之而已以此觀之則四岳為羲和之四子<lb/>
　信矣<lb/>
修五禮<lb/>
　五禮者吉凶軍賔嘉也唐孔氏謂歴驗此經亦有五<lb/>
　事類于上帝者吉也百姓如喪考妣凶也羣后四朝<lb/>
　賔也大禹謨云禹徂征軍也堯典云女于時嘉也其<lb/>
　意葢謂當堯之時此五禮已備亦不必如此分別也<lb/>
　要之人之交接不出於五者而已上言同律度量衡<lb/>
<pb n="24b"/>
　此言修五禮者葢禮樂征伐自天子出故也伊川云<lb/>
　正五等諸侯之秩序制度之等差是修五禮也五等<lb/>
　之制古有之矣防其差亂故廵守所至必修明也正<lb/>
　其五等制度并其君臣所執圭幣皆使合禮也<lb/>
五玉三帛二生一死贄如五器卒乃復<lb/>
　五玉五等諸侯所執之圭璧也孔氏以五玉連上修<lb/>
　五禮之文故唐孔氏謂不言修者蒙上之修字也此<lb/>
　說不然夫禮固有因革損益謂之修可也五等諸侯<lb/>
<pb n="25a"/>
　執圭璧來朝方岳之下不過正品秩而已何修之有<lb/>
　張横渠以修五禮為一句五玉三帛二生一死贄為<lb/>
　一句葢得之矣案周禮公執桓圭侯執信圭伯執躬<lb/>
　圭子執榖璧男執蒲璧其短長之數皆如其命桓圭<lb/>
　長九寸信圭躬圭長七寸穀璧蒲璧皆徑五寸此之<lb/>
　謂五玉三帛孔氏謂諸侯世子執纁公之孤執𤣥附<lb/>
　庸之君執黄案周禮典命諸侯適子未誓於天子則<lb/>
　以皮帛繼子男之下公之孤四命以皮帛眂小國之<lb/>
<pb n="25b"/>
　君據此文但有諸侯世子公之孤執帛之文而不言<lb/>
　其色至於附庸之君所執則全不見於經而孔氏云<lb/>
　爾者孔氏采摭羣言古人忠厚信以傳信疑以傳疑<lb/>
　彼其於三帛斷然明言所執之人與其色其與卿執<lb/>
　羔大夫執鴈士執雉同稱略不致疑於其間必有所<lb/>
　據而云耳鄭氏謂三帛者薦玉也必致三者之帛高<lb/>
　陽氏之後用赤繒高辛氏之後用黒缯其餘諸侯用<lb/>
　白繒此臆說也夫既已言五等諸侯所執圭璧於其<lb/>
<pb n="26a"/>
　上而又言薦玉帛於其下文豈不重複也曽氏以為<lb/>
　皮帛羔帛鴈帛其說皆不通二生者卿執羔大夫執<lb/>
　鴈是也一死者士執雉也自五玉至於一死贄皆其<lb/>
　所贄之物量其貴賤輕重以寓其等差而已非有義<lb/>
　理於其間王氏曲生義訓皆從而為之辭穿鑿為甚<lb/>
　如此等說皆無取焉三帛二生一死贄則受之惟五<lb/>
　玉則禮畢而復還之者聘義云以圭璋聘重禮也巳<lb/>
　聘而還圭璋此輕財而重禮之義也五器卒乃復亦<lb/>
<pb n="26b"/>
　猶是也而王氏謂諸侯有不能臣之義復之所以賔<lb/>
　之也其說非也有曰五瑞有曰五玉有曰五器其實<lb/>
　一也葢史官之變文也<lb/>
五月南廵守至于南岳如岱禮八月西廵守至于西岳<lb/>
如初十有一月朔巡守至于北岳如西禮歸格于藝祖<lb/>
用特<lb/>
　岱宗禮畢則南廵守以五月至于南岳其柴望秩于<lb/>
　山川以下皆如岱宗之禮八月西廵十有一月朔廵<lb/>
<pb n="27a"/>
　禮亦皆然曰岱禮曰西禮曰如初皆史官之變文也<lb/>
　北岳禮畢然後歸於京師葢一嵗而廵四岳也胡舍<lb/>
　人則疑之以謂計其地理考其日程豈有萬乗之尊<lb/>
　六軍之衛百官之富一嵗而周萬五千里哉此說殊<lb/>
　不然叔恬問於文中子曰舜一嵗而廵守四岳國不<lb/>
　費而民不勞何也文中子曰儀衛少而徵求寡也夫<lb/>
　惟儀衛少而徵求寡故國不費而民不勞元朔六年<lb/>
　冬十月勤兵十餘萬北廵朔方東望緱山登中岳少<lb/>
<pb n="27b"/>
　室東廵海上還封泰山禪梁父復之海上並海北之<lb/>
　碣石歴西朔方九原以五月至於甘泉周萬八千里<lb/>
　夫武帝儀衛可謂多矣徵求可謂衆矣尚能八月之<lb/>
　間周歴萬八千里而舜則儀衛少而徵求寡豈不能<lb/>
　周歴萬五千里乎胡氏之說不可為據既廵四岳而<lb/>
　歸於是告祭于藝祖之廟藝祖即文祖也或曰藝祖<lb/>
　或曰文祖特史官之變文也春秋桓二年公及戎盟<lb/>
　于唐冬公至自唐左氏曰告於廟也凡公行告於宗<lb/>
<pb n="28a"/>
　廟反行飲至舎爵䇿勲禮也歸格于藝祖用特則是<lb/>
　禮也用特者用特牛以祭也薛氏云格廟用特其禮<lb/>
　儉也廟禮從儉制度可知矣必儉其用度而後可以<lb/>
　廵守此說為善據此云廵守四岳既畢然後歸格于<lb/>
　藝祖用特則是一年而周四岳然後歸也鄭氏以孟<lb/>
　月禮畢而歸仲月復徃夫一年而廵四岳胡舍人尚<lb/>
　計其地理考其日程而謂不能周歴萬五千里若廵<lb/>
　一岳歸至於仲月復徃則一嵗間周數萬里此必無<lb/>
<pb n="28b"/>
　之理也<lb/>
五載一廵守羣后四朝敷奏以言明試以功車服以庸<lb/>
　孔氏云各㑹朝於方岳之下凡四處故曰四朝此說<lb/>
　不然諸侯朝於方岳之下於上文肆覲東后如岱禮<lb/>
　如初如西禮已備言之矣不應於此又言之也鄭氏<lb/>
　云廵守之年諸侯來朝於方岳之下其間四年則四<lb/>
　方諸侯分來朝京師此說乃得之周官之六年五服<lb/>
　一朝又六年王乃時廵考制度于四岳諸侯各朝于<lb/>
<pb n="29a"/>
　方岳大明黜陟此則唐虞之禮也但其年嵗久近之<lb/>
　不同耳胡氏既疑舜之時不能一載而廵四岳遂以<lb/>
　五載而廵守謂一年而東一年而南一年而西一年<lb/>
　而北此羣后所以四朝也五載之中一嵗息駕行李<lb/>
　往來之費皆可備也信如此說則是諸侯惟朝天子<lb/>
　於方岳之下而未嘗朝於京師也必無是理五載一<lb/>
　廵守葢言廵守於方岳之下以協時月正日同律度<lb/>
　量衡以至於如五器卒乃復之事而諸侯來朝京師<lb/>
<pb n="29b"/>
　則有此敷奏以言明試以功車服以庸之三事也葢<lb/>
　諸侯來朝則訪問之使陳其言既言之矣則明試其<lb/>
　言以考其功功之既著者則庸之以車服此但不止<lb/>
　一時之事一人之身於其來朝敷奏以言使試其功<lb/>
　便庸以車服葢待之以嵗月之久則其未來朝也敷<lb/>
　奏以言其既來朝也則或考其功功之有效者則旌<lb/>
　其車服葢是緫衆諸侯而言之於朝有此三者之事<lb/>
　也庸與格則承之庸之庸同葢言通用之也采菽之<lb/>
<pb n="30a"/>
　詩曰君子來朝何以予之雖無予之路車乗馬又何<lb/>
　予之𤣥衮及黼此車服以庸之事也而王氏必以周<lb/>
　官六功之說於放勲則引王功曰勲於此則引民功<lb/>
　曰庸夫六功之說出於周官以是而見於堯典舜典<lb/>
　之言非正義矣至知其說不通則迂濶而求合於放<lb/>
　勲則曰功嚮於王於此則曰六功皆曰上之所報以<lb/>
　民功為主薛氏所謂人本無病病從藥生此類是也<lb/>
　然唐虞之用刑賞有黜陟謂之明試以功是有其效<lb/>
<pb n="30b"/>
　也若其幽而宜黜者鮮矣罰不足道也以舜之三考<lb/>
　黜陟而分北之止於三苖而已則宜黜者少於此可<lb/>
　見此說為美傳曰堯舜臨民有五葢言唐虞之治惟<lb/>
　此五者為臨民之政所謂五者五載一廵守羣后四<lb/>
　朝之謂也葢苟以封建為國則廵守朝覲之時不可<lb/>
　以不嚴舜五載一周四岳覲諸侯考制度定禮樂以<lb/>
　一四方之視聽其間四年則使四方之諸侯分來朝<lb/>
　於京師考試其言行而黜陟之於是諸侯皆奉天子<lb/>
<pb n="31a"/>
　之政令莫敢有異議者兹其所以為唐虞之治也及<lb/>
　成周之時設官分職雖號祖述唐虞然而王乃時廵<lb/>
　考制度于四岳則其法已不如唐虞之宻東遷之後<lb/>
　此禮皆廢天子不廵守諸侯不朝覲於是強陵弱衆<lb/>
　暴寡大併小而周道陵夷不可復振論者不探其本<lb/>
　如栁子厚則以封建為不可行此葢未嘗深考唐虞<lb/>
　致治之績也<lb/>
肇十有二州<lb/>
<pb n="31b"/>
　典之所載雖紀舜事而先後不以相屬此又言舜既<lb/>
　使禹治水之後更定疆界分天下為十二州也十二<lb/>
　州者於九州之地擇其疆理闊逺者又増置三州三<lb/>
　州先儒謂舜分冀州為幽州并州分青州為營州葢<lb/>
　周禮職方氏載九州有并幽而無徐梁爾雅載九州<lb/>
　無梁青而有幽營先儒於此三者參較禹貢而於九<lb/>
　州之外又得三州焉曰幽曰并曰營故遂以此充為<lb/>
　十二州然而世代久逺是非不可得而知馬融云舜<lb/>
<pb n="32a"/>
　以冀州之地廣大分置并州燕齊遼逺分燕置幽州<lb/>
　分齊置營州此說雖善亦是本職方氏爾雅而為之<lb/>
　說未必有據然或近之矣<lb/>
封十有二山濬川<lb/>
　孔氏云每州之名山殊大者以為其州之鎮封大也<lb/>
　據左氏傳云封豕長蛇則封固可以訓大也周禮職<lb/>
　方氏每州皆取其大者以為鎮若揚州山鎮曰會稽<lb/>
　荆州山鎮曰衡山之類耳先儒之說未為無據然封<lb/>
<pb n="32b"/>
　十有二山而言大十有二山則其為文不順據左氏<lb/>
　傳曰將善是封殖易曰不封不殖則封之為言封殖<lb/>
　之謂也葢洪水既平之後封殖其山而加樹藝焉謂<lb/>
　之封殖者非必於每州封一山之最大者凡十有二<lb/>
　州之山皆封殖之如九山刋旅者謂凡九州之山皆<lb/>
　得刋木而旅祭也濬川者洪水既平不可以不時而<lb/>
　䟽導之也唐孔氏謂禹之治水通鯀為十三載則舜<lb/>
　攝位元年九州始畢當是二年之後始封為十二州<lb/>
<pb n="33a"/>
　也竊謂去古已逺時月之詳不可得而考然學者於<lb/>
　聖人之經但求其意而已至於時月則不可設為一<lb/>
　定之論如禹之治水其時月最難考信洪範曰鯀則<lb/>
　殛死禹乃嗣興左傳云舜之罪也殛鯀其舉也興禹<lb/>
　又曰鯀殛而禹興祭法曰鯀鄣洪水而殛死顧此數<lb/>
　說則是鯀既殛于羽山已死然後舉禹而治水也益<lb/>
　稷曰予創若時娶于塗山辛壬癸甲啓呱呱而泣予<lb/>
　弗子則是鯀既死之後禹終三年之喪既娶而後治<lb/>
<pb n="33b"/>
　水也則舜攝之元年安得洪水之功畢乎觀此則治<lb/>
　水功畢當在舜居攝以後數年也然舜之居攝次年<lb/>
　則廵守朝諸侯考制度使洪水未平則此禮亦不可<lb/>
　得而講也觀此則知治水功畢又當居攝之前而孟<lb/>
　子又謂禹八年於外三過其門而不入凡此數說求<lb/>
　之皆齟齬學者當闕之<lb/>
象以典刑<lb/>
　此又言舜明慎用刑之道也王氏云象者垂以示人<lb/>
<pb n="34a"/>
　之謂若周官垂法象魏是也此說比先儒為長葢王<lb/>
　者之法如江河必使易避而難犯故必垂以示之使<lb/>
　知避之苟不垂以示之使知所避及陷於罪然後從<lb/>
　而刑之是罔民也周官司宼正月之吉始和布刑于<lb/>
　邦國都鄙乃懸象刑之法於象魏使萬民觀象挾日<lb/>
　而歛之此則唐虞之象以典刑之意也而說者多以<lb/>
　象刑為畫象刑其說皆出於大傳與漢帝之詔此說<lb/>
　雖近似然以象刑為畫象而解象以典刑之句其辭<lb/>
<pb n="34b"/>
　為不順而象刑亦有難治者荀子曰世俗之說曰治<lb/>
　古無肉刑而有象刑是不然以為治邪則人固莫觸<lb/>
　罪非獨不用肉刑亦不用象刑矣以為人或觸罪矣<lb/>
　而直輕其刑然則是殺人者不死傷人者不刑也罪<lb/>
　至重而刑至輕庸人不知惡也亂莫大焉薛氏又論<lb/>
　世俗以為畫衣冠異章服為象刑豈非讀舜典而誤<lb/>
　與此說有理<lb/>
流宥五刑<lb/>
<pb n="35a"/>
　此葢象刑之目也五刑墨劓剕宫大辟也流宥五刑<lb/>
　者王氏謂制五流之法以宥五刑之輕者葢人之罪<lb/>
　有被之五刑為已重加之鞭扑為已輕故制為流法<lb/>
　以宥焉<lb/>
鞭作官刑扑作教刑<lb/>
　鞭作官刑者以鞭為治官之刑也扑作教刑者不勤<lb/>
　道業則撻之唐刑法志曰唐用刑有五一曰笞笞恥<lb/>
　也罪之小者則加鞭撻以恥之此舜典所謂扑作教<lb/>
<pb n="35b"/>
　刑是也二曰扙扙持也可持以擊之此舜典所謂鞭<lb/>
　作官刑是也要之此二者皆鞭撻之刑有輕有重之<lb/>
　不同其曰官刑教刑者此亦據大凡而言葢教刑多<lb/>
　用輕者故以朴係之其實二者皆通用也<lb/>
金作贖刑<lb/>
　葢謂人有過誤入罪與事渉疑似者使之以金贖其<lb/>
　罪孔氏以謂黄金而唐孔氏謂古之贖罪皆用銅漢<lb/>
　始用黄金但少其斤兩令其與銅相敵後魏以金為<lb/>
<pb n="36a"/>
　難得故大辟之罪其罰千鐶贖銅三百七十五斤然<lb/>
　或用金亦不可得而知之也<lb/>
眚災肆赦<lb/>
　自流宥五行至金作贖刑此象刑之目也自鞭作官<lb/>
　刑至於眚災肆赦葢量人情之輕重也昔者聖人雖<lb/>
　設為常法然必原人情之輕重然後用其常刑故能<lb/>
　刑期于無刑使過誤者得罰金而故犯者必不赦君<lb/>
　子不䧟於無辜小人不至於苟免人將遷善逺罪日<lb/>
<pb n="36b"/>
　趨於君子之域此則刑期無刑之謂也眚災者不幸<lb/>
　而入於罪戾也李校書曰周官甸師之職喪事代王<lb/>
　受眚災眚災古語有是爾猶言天作孽云耳其罪非<lb/>
　已作或為人罣誤而入於刑猶論語所謂雖在縲絏<lb/>
　之中非其罪也如此之人其情在所可恕故其逋逃<lb/>
　而未獲則肆縱之已獲而繫囚則赦宥之也春秋言<lb/>
　肆大眚其實葢本諸此<lb/>
怙終賊刑<lb/>
<pb n="37a"/>
　孔氏謂怙姦自終當刑殺之此說不然夫以賊刑為<lb/>
　刑殺之則是聖人用刑所以賊人也左傳載叔向之<lb/>
　言曰已惡而掠美為昬貪以敗官為墨殺人不忌為<lb/>
　賊昬墨賊殺臯陶之刑也杜元凱云三者皆死刑昬<lb/>
　墨賊殺與怗終賊刑文勢正同葢怙恃其惡者與終<lb/>
　不能改者與賊害人者皆律家所謂情重故刑之<lb/>
欽哉欽哉惟刑之恤哉<lb/>
　孫氏云史官既言舜用刑之目於是又言其明徳慎<lb/>
<pb n="37b"/>
　罰恤刑之意曰舜之用刑也欽哉欽哉是刑之為憂<lb/>
　恤哉言其哀矜憂恤之至而或以為舜語非也此說<lb/>
　為是<lb/>
流共工于幽洲放驩兜于崇山竄三苖于三危殛鯀于<lb/>
羽山四罪而天下咸服<lb/>
　史官既言明慎用刑於是又論誅四凶之罪以見其<lb/>
　用刑之當也共工象恭滔天足以惑世故流之幽州<lb/>
　幽州者先儒謂在州境之北邉也驩兜黨共工其罪<lb/>
<pb n="38a"/>
　同故放之于崇山崇山者先儒謂禹貢無崇山未知<lb/>
　其處葢在衡山之陽葢者疑之之辭也三苖國名也<lb/>
　縉雲氏之後貪冒無厭不恤其民故竄之于三危三<lb/>
　危在雍州也鯀九載績用弗成違戾圮族益甚故殛<lb/>
　之于羽山羽山即徐州所謂蒙羽其藝也流放竄殛<lb/>
　皆是屏之逺方也左氏傳所謂流四凶族投諸四裔<lb/>
　以禦魑魅是也而有放流竄殛之異者孔氏曰異其<lb/>
　文述作之體其說是也凡典之所載有一言而再言<lb/>
<pb n="38b"/>
　之者則必變其文如既曰正月上日又曰月正元日<lb/>
　而又曰正月朔旦既曰五瑞又曰五玉又曰五器既<lb/>
　曰文祖又曰藝祖南岳曰如岱禮西岳曰如初北岳<lb/>
　曰如西禮及此流放竄殛皆是經緯其語以成文體<lb/>
　非有異義也殛鯀于羽山說者多以為殺之遂舉洪<lb/>
　範鯀則殛死之言為證是不然使鯀之罪果在所當<lb/>
　殺則直殺之矣何必殛之羽山洪範所謂殛死者正<lb/>
　如後世史傳言貶死也太祖皇帝讀書歎曰堯舜之<lb/>
<pb n="39a"/>
　世四凶之罪止從投竄何近代法網之宻也太祖之<lb/>
　言可謂得聖人之意矣葢舜之制為流法以宥五刑<lb/>
　四凶之罪可謂大矣而止於從殛竄則終舜之世死<lb/>
　刑未嘗用也史記云以見舜之盛徳云耳四凶不誅<lb/>
　於堯世而誅於舜之時何也程氏曰四凶在堯之朝<lb/>
　知其惡之不可行則能隱其惡立堯之朝以助堯之<lb/>
　治堯何因而誅之及舜登庸於側隱之中而居其上<lb/>
　始有不平之心而肆其惡故舜誅之耳幽州崇山三<lb/>
<pb n="39b"/>
　危羽山皆是棄之逺惡之地左氏傳云投諸四裔謂<lb/>
　之四裔則亦是猶四處而言非必有南北東西之異<lb/>
　太史公曰流共工于幽州以變北狄放驩兜于崇山<lb/>
　以變南蠻竄三苖于三危以變西戎殛鯀于羽山以<lb/>
　變東夷孔氏因此說遂以幽州為北裔崇山為南裔<lb/>
　三危為西裔羽山為東裔夫四凶之罪貫盈而不可<lb/>
　赦故投於逺惡之地而絶之其何以變東夷西戎南<lb/>
　蠻北狄哉孔子曰言忠信行篤敬雖蠻貊之邦行矣<lb/>
<pb n="40a"/>
　見弃於中國而可以變於蠻貊無是理也四罪而天<lb/>
　下咸服者罰既當罪而天下心服之也據舜誅四凶<lb/>
　在於歴試之初肈十有二州封十有二山濬川在命<lb/>
　禹平水土之後而作典者載先後之辭如此者葢史<lb/>
　官因言舜之明慎用刑遂援其誅四凶之事以為證<lb/>
　非謂先肈十有二州而後誅四凶也<lb/>
二十有八載帝乃殂落百姓如喪考妣三載四海遏宻<lb/>
八音<lb/>
<pb n="40b"/>
　言舜之居攝二十有八年而後堯死也殂落死也葢<lb/>
　人之死也魂氣歸於天故謂之殂體魄降於地故謂<lb/>
　之落百姓如喪考妣言百姓之失堯如失父母也孔<lb/>
　氏云言百官感徳思慕非也夫百姓有指百官而言<lb/>
　之者若堯典平章百姓是也有指民而言之者若論<lb/>
　語修已以安百姓是也此百姓葢指民而言之言堯<lb/>
　之徳及於民也深且久其崩也百姓若失父母無小<lb/>
　大無逺近皆然非獨百官而已三載四海遏宻八音<lb/>
<pb n="41a"/>
　指其地而言之則曰四海指其人而言之則曰百姓<lb/>
　其實不異也而王氏云聖人之政其施不能無厚薄<lb/>
　則其報施之義亦不能無厚薄也此葢曲生穿鑿無<lb/>
　義理也夫謂百姓如喪考妣者非是處苫塊真如居<lb/>
　父母之喪也但謂憂愁不樂也惟憂愁不樂則於三<lb/>
　年之問遏密八音此葢相因之辭無有臣與民之異<lb/>
　也遏絶也宻靜也八音金石絲竹匏土革木也凡音<lb/>
　之起由人心生人心歡樂則八音之奏和恱而無有<lb/>
<pb n="41b"/>
　厭斁苟其心一有所不樂則雖八音陳於前而心不<lb/>
　在焉不知其為樂也堯之崩也百姓哀慕如喪考妣<lb/>
　至於三載四海遏宻八音此葢至誠所感自然而然<lb/>
　非有刑政以驅之也竊惟堯舜之世有後世所不可<lb/>
　跂及者二事驩兜共工之徒皆世之所謂大姦大惡<lb/>
　立於其朝非惟不逞其姦而反為世所用此其所不<lb/>
　可跂而及者一也堯老而舜攝者二十八年堯以天<lb/>
　子之尊不復以庻政自聞而退處於上舜以匹夫之<lb/>
<pb n="42a"/>
　賤攝行天子之事歴年如是之久而讒間不生及堯<lb/>
　崩舜率天下諸侯以為堯三年之喪然後即天子之<lb/>
　位内外大小無有纎豪之隙者此後世所不可跂而<lb/>
　及者二也且如唐明皇肅宗親父子之間及肅宗即<lb/>
　位明皇處西内而程元振之徒一肆其讒問則父子<lb/>
　之間不啻如仇讎堯與舜初非有天屬之親而舜能<lb/>
　率天下以事堯使斯民戴堯之心無有厭斁及其崩<lb/>
　也百姓如喪考妣三載四海遏宻八音此其為難葢<lb/>
<pb n="42b"/>
　本試於諧頑嚚刑二女也桞子厚智不足以知此且<lb/>
　謂堯不能使民忘之不能以天下授舜舜不能自係<lb/>
　於民不能以受堯之天下且謂如喪考妣三載四海<lb/>
　遏宻八音乃是舜歸徳於堯史尊堯之辭此葢以一<lb/>
　已之私意測度聖人者也子厚之心術葢可見矣<lb/>
　<lb/>
　<lb/>
　尚書全解卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書全解卷十八</head> <lb/>
    <p>
<pb n="1a"/>
欽定四庫全書<lb/>
　尚書全解卷十八<lb/>
　　　　　　　　　　　　宋　林之竒　撰<lb/>
盤庚上　　　　　　　商書<lb/>
盤庚五遷將治亳殷民咨胥怨作盤庚三篇盤庚<lb/>
　逸書之序葢有其書雖已亡而其所述亦可證見存<lb/>
　之書者若其記載商人遷國之始末也自契至于成<lb/>
　湯八遷湯始居亳從先王居作帝告釐沃仲丁遷于<lb/>
<pb n="1b"/>
　嚻河亶甲居相作河亶甲祖乙圯于耿作祖乙此皆<lb/>
　逸書之序也盤庚五遷將治亳殷民咨胥怨作盤庚<lb/>
　三篇此見存之書也盤庚之書雖存然不得逸書之<lb/>
　序以見其前世遷徙之始末則盤庚之意亦復不明<lb/>
　于世故自帝告釐沃以至于祖乙五篇之序葢所以<lb/>
　爲盤庚之書張本於前若左氏傳或先經而始事也<lb/>
　契者啇之始祖受封扵唐虞之世始有爵土傳之後<lb/>
　世自契至于成湯凡十四世而八遷其國葢古者邑<lb/>
<pb n="2a"/>
　居無常擇利而後動其宗廟社稷朝市之制簡而不<lb/>
　夥約而不費故不以屢遷為勞也如周之先世后稷<lb/>
　封於邰公劉徙邠太王徙岐文王徙酆武王徙鎬亦<lb/>
　屢遷也商之八遷歴世久逺其書雖已亡逸不見其<lb/>
　所遷之地亦如文武而上遷徙無常而不出於其所<lb/>
　封之國也湯遷居於亳從先王居先儒以先王為帝<lb/>
　嚳非也武成曰惟先王建邦啓土公劉克篤前烈至<lb/>
　于太王肇基王迹王季其勤王家其曰先王葢指后<lb/>
<pb n="2b"/>
　稷也則先王居葢是契之舊邑也商頌曰𤣥王桓撥<lb/>
　周語曰𤣥王勤商十有四世而興先王為契何所不<lb/>
　可而必以為帝嚳也亳葢契之所居實王業所基之<lb/>
　地湯從而居之遂克夏而有天下湯之後傳八世至<lb/>
　于太戊皆居于亳咸乂之序曰亳有祥桑榖共生于<lb/>
　朝是也太戊崩子仲丁立始自亳遷于嚻仲丁崩弟<lb/>
　外壬立外壬崩弟河亶甲立後自嚻遷于相河亶甲<lb/>
　子祖乙立復自相遷于耿既遷于耿則其地水泉濕<lb/>
<pb n="3a"/>
　爲水所圯欲改遷于他所而重勞民故遂留于耿自<lb/>
　祖乙以来凡歴五世竟不克還及盤庚即位而民之<lb/>
　被於墊溺已甚遂謀遷于亳殷此其遷徙之始末見<lb/>
　於書之序者然也是以張平子東都賦曰商人屢遷<lb/>
　前八後五蓋自契至于成湯八遷此所謂前八也自<lb/>
　湯至于祖乙五遷此所謂後五也湯一人而再數<lb/>
　之是以前八後五共爲十三遷也故序曰盤庚五遷<lb/>
　將治亳殷其文蓋與自帝告釐沃至于祖乙五篇之<lb/>
<pb n="3b"/>
　序文勢首尾相貫蓋自契至成湯八遷而自湯至祖<lb/>
　乙又五遷也盤庚既承祖乙圯于耿之後將欲遷于<lb/>
　殷之舊都故治亳殷而將居焉亳地名也殷亳之别<lb/>
　稱也周希聖曰商人稱殷自盤庚始此言是也蓋自<lb/>
　此以前惟稱啇而已自盤庚既都亳之後於是殷商<lb/>
　兼稱或單稱殷也亳殷說者不同鄭氏云在河南偃<lb/>
　師皇甫謐云在梁榖熟縣或云濟隂亳縣唐孔氏於<lb/>
　此諸說莫知所從學者難以折衷而某竊以謂惟鄭<lb/>
<pb n="4a"/>
　說爲可從蓋偃師在河南其地實與周之洛邑相近<lb/>
　乃四方朝覲貢賦道里取中之地惟其都邑之勢爲<lb/>
　四方之所取中故商頌曰古帝命武湯正域彼四方<lb/>
　又曰邦畿千里維民所止肈域彼四海又曰商邑翼<lb/>
　翼四方之極使亳地非河南則商頌之言不應如此<lb/>
　則知鄭說比諸家爲長鄭說既以亳爲偃師故於立<lb/>
　政之三亳則解曰湯舊都之民服文王者分爲三邑<lb/>
　其長居險故言阪尹蓋東成臯南轘轅西降谷也此<lb/>
<pb n="4b"/>
　說可信皇甫謐以榖熟爲南亳蒙爲北亳三處之地<lb/>
　皆名爲亳則二亳之地隔絶緜亘乃數百里建尹立<lb/>
　監必不如此之遼也皇甫謐又以爲湯居亳與葛爲<lb/>
　鄰葛伯不祀湯使亳衆往爲之耕葛即今梁國寧陵<lb/>
　之葛鄉也亳地在偃師去寧陵八百餘里豈當使民<lb/>
　往爲之耕乎其地名不同說者變易數千年之後攷<lb/>
　之葛鄉則信以爲近亳之葛此正孔氏以升自陑爲<lb/>
　出其不意皆未可以爲定論也故冝推本鄭氏之說<lb/>
<pb n="5a"/>
　以爲偃師而以商頌之言爲證盤庚五遷將治亳殷<lb/>
　其所遷之意說者不同鄭氏曰祖乙居耿奢侈踰禮<lb/>
　土地廹近山川嘗圯焉至陽甲立盤庚爲之臣乃謀<lb/>
　徙居湯舊都王肅云自祖乙五世至盤庚之兄陽甲<lb/>
　宫室奢侈下民邑居墊隘水泉潟鹵不可以行政化<lb/>
　故徙都于亳皇甫謐曰耿在河北廹山川自祖辛以<lb/>
　來民皆侈靡故盤庚遷于殷此諸說大同小異而某<lb/>
　竊以謂王肅之說爲當耿地乃漢皮氏縣之耿鄉其<lb/>
<pb n="5b"/>
　地沃饒近鹽祖乙不審于利害之實而徙居之其居<lb/>
　之乆也爲水所圯而不可居蓋其地沃饒而塞障故<lb/>
　富家巨室緫于貨寳傲上從康而不可教訓其閭閻<lb/>
　之民則苦于蕩析離居而罔有定極盤庚於是謀居<lb/>
　于亳蓋擇其髙燥之地而將使居之是舉也是小民<lb/>
　之所利而富家之所不欲而唱爲浮言以搖動小民<lb/>
　之情斯民不悟盤庚所以遷之之意而爲浮言之所<lb/>
　搖動故自歎而怨亦皆不欲遷也盤庚乃登進庶民<lb/>
<pb n="6a"/>
　告之以所以遷都之意且戒羣臣無扇浮言以搖惑<lb/>
　斯民之視聼使羣臣不敢肆爲過逸之言而民皆樂<lb/>
　從以遷此三篇之所由以作也哀十二年左氏傳舉<lb/>
　此篇以爲盤庚之誥則此三篇皆誥辭也然不曰誥<lb/>
　者意其後世失之或者以其篇名既有上中下字爲<lb/>
　其簡編之别遂從省文雖不加誥字實誥之體也王<lb/>
　肅曰取其徙而立功但以盤庚名篇此則失之矣此<lb/>
　書三篇皆是誥其民臣之言而其誥之者自有先後<lb/>
<pb n="6b"/>
　故分爲三篇而以上中下爲之别唐孔氏曰此三篇<lb/>
　皆以民不樂遷開釋民意誥以不遷之害遷都之善<lb/>
　也上中二篇未遷時言下篇既遷後事而上篇人皆<lb/>
　怨上初啓民心故其辭爲切中篇民已稍悟故辭稍<lb/>
　緩下篇民既從遷故辭復益緩此說是也王氏曰上<lb/>
　篇告其羣臣中篇告其庻民下篇告百官族姓強生<lb/>
　分别攷之於經而不合不可從也<lb/>
盤庚遷于殷民不適有居率籲衆慼出矢言曰我王來<lb/>
<pb n="7a"/>
既爰宅于兹重我民無盡劉不能胥匡以生卜稽曰其<lb/>
如台<lb/>
　適之也言盤庚將遷于亳殷之地而民不肯之殷有<lb/>
　邑居也率籲衆慼者先儒以籲訓和蘇氏曰盤庚知<lb/>
　民怨故呼衆憂之人而誥誓之竊謂蘇說勝秦誓曰<lb/>
　無辜籲天則籲之爲呼蓋常訓也矢陳也與臯陶矢<lb/>
　厥謨夫子矢之之矢同蓋陳其所以遷都之意而告<lb/>
　之也先儒以爲出正直之言則其意失矣我王蓋指<lb/>
<pb n="7b"/>
　祖乙也言祖乙自相而來既已居于此耿地耿地既<lb/>
　圯將欲復遷于土厚水深之地而不忍重勞民也故<lb/>
　曰重我民無盡劉劉殺也言民既勞矣而又驅之則<lb/>
　幾於盡致之死地若有不忍之意也既不忍勞民以<lb/>
　遷遂居于耿者五世其地潟鹵墊隘民終不得安其<lb/>
　居是不能相正以生也不能相正以生我於是以卜<lb/>
　而攷之而龜辭告我曰此耿地無若我何蓋謂苟留<lb/>
　居耿則雖天命亦無如之何也蓋古者將遷國邑必<lb/>
<pb n="8a"/>
　以卜定之如緜之詩曰爰始爰謀爰契我龜曰止曰<lb/>
　時築室于兹衛文公楚丘之遷亦曰降觀于桑卜云<lb/>
　其吉終焉允臧蓋遷都大事也必决之以鬼神之智<lb/>
　所以祈社稷無彊之永命也周官太卜國大遷大師<lb/>
　則貞龜蓋凡卜筮之事無如遷都之爲重也<lb/>
先王有服恪謹天命兹猶不常寧不常厥邑于今五邦<lb/>
今不承于古罔知天之斷命矧曰其克從先王之烈若<lb/>
顚木之有由蘖天其永我命于兹新邑紹復先王之大<lb/>
<pb n="8b"/>
業底綏四方<lb/>
　言自湯以來欽奉皇天之命而不敢違謂重卜筮之<lb/>
　事而信之凡有事則必謹天命而稽焉其地雖未至<lb/>
　於潟鹵墊隘猶且擇利而動至於今已有五邦矣案<lb/>
　序曰盤庚五遷將治亳殷是自湯至于盤庚之遷併<lb/>
　而數之方及五遷今此言不常厥邑于今五邦又繼<lb/>
　之以今不承于古罔知天之斷命則是盤庚之前所<lb/>
　遷者既有五邦矣攷之前序但有亳嚻相耿之四邦<lb/>
<pb n="9a"/>
　不知何以有五邦若併數盤庚之遷以爲五邦則不<lb/>
　惟其文勢不應如此而又所遷者乃復歸于亳謂之<lb/>
　五遷則可謂之五邦則不可故太史公謂祖乙自耿<lb/>
　遷于邢而汲冡記年亦謂祖乙遷于奄此皆與序文<lb/>
　相戾不可以爲據也意者自仲丁至于盤庚更有一<lb/>
　遷而史家失之盤庚據其當時所見而言之故得其<lb/>
　實歴世久逺不可臆決也夫商之先王既恪謹天命<lb/>
　以取信于卜筮不常厥邑于今五邦我既卜之於龜<lb/>
<pb n="9b"/>
　而曰其如我何今乃不能率爾臣民而遷則是不能<lb/>
　承先王恪謹天命之意是不承于古也不承于古則<lb/>
　是不知上天所斷之命蓋天命汝以遷而汝乃不遷<lb/>
　是違天命也況此亳殷之地乃我商家肈造基業之<lb/>
　邦實王業之所自始也誠能往而居之則是從先王<lb/>
　之烈能從先王之烈則是我商家既廢而復興如既<lb/>
　顚之木由是而生蘖蘖蓋木仆而更生者也蘇氏曰<lb/>
　木之蠧病者雖勤於封殖不能使復遂既仆而蘖生<lb/>
<pb n="10a"/>
　之然後有復盛之道此言是也惟天時人事之間蓋<lb/>
　有不得不遷者如是天將永我啇家社稷無窮之命<lb/>
　于此新邑苟遷而居之則可以紹復先王之大業以<lb/>
　綏安此四方之民蓋邦畿千里之民得其所止然後<lb/>
　可以肈域彼四海也古者先王之創業垂統以貽萬<lb/>
　世無窮之業必有根本之地蓋其王業之所自天命<lb/>
　人心之所繫其子孫守之則興不能守之則廢湯之<lb/>
　亳文王武王之酆鎬是也案太史公曰殷自仲丁以<lb/>
<pb n="10b"/>
　來廢適而更立諸弟子弟子或争相代立比九世亂<lb/>
　夫此九世之亂雖自於弟適爭立然亦由仲丁自亳<lb/>
　遷于嚻之後失成湯根本之地故數百年間無有勃<lb/>
　然興者盤庚既以耿地墊隘遂復居于成湯之舊都<lb/>
　因其根本之地而據之商家社稷於是復興信乎其<lb/>
　能紹復先王之大業厎綏四方也周自犬戎之亂平<lb/>
　王東遷其後不復有還居酆鎬之意惟其失文武根<lb/>
　本之地故東周之主雖傳數十世而皆陵遲削弱不<lb/>
<pb n="11a"/>
　得復起齊晉秦楚迭執其柄禮樂征伐自諸侯出而<lb/>
　天子擁虚器於上而不能自立此無他惟其不能守<lb/>
　根本之地故也是則盤庚之遷與不遷實商家社稷<lb/>
　安危強弱之所繫使其惑於浮言横議而不克遷則<lb/>
　是亦一東周也彼其所以丁寧告戒敷心腹腎腸而<lb/>
　強其臣民以遷者是豈得已而不已者哉<lb/>
盤庚斆于民由乃在位以常舊服正法度曰無或敢伏<lb/>
小人之攸箴<lb/>
<pb n="11b"/>
　夫耿之地潟鹵墊隘而有沃饒之利是故不利於閭<lb/>
　閻之小民而利於富家巨室盤庚之將遷也始於富<lb/>
　家巨室之不恱故扇爲浮言詭說以簧鼓斯民之視<lb/>
　聽至其終也閭閻之小民亦皆相與咨怨不適有居<lb/>
　利害之實於是亂矣然其間亦有審於利害之實而<lb/>
　欲遷者則又往往爲在位者之所排擊沮難故不能<lb/>
　自逹於上當此之時如人之一身風邪入其肌膚而<lb/>
　亂其脉絡則其闗竅閉塞而不通苟不能救其所以<lb/>
<pb n="12a"/>
　受病之處而治之徒攻以毒藥與病勢爭於否塞之<lb/>
　間則將有不可測者矣故人君當夫上下之情不通<lb/>
　而人情否塞之時可以誠意感而不可以勢力較也<lb/>
　盤庚知其然於是推原其所以受患之處謂夫民情<lb/>
　之所以未喻者本夫富家巨室牟利自營傲上從康<lb/>
　不能率由典法而肆其巧言以熒惑愚民使其欲遷<lb/>
　之心鬱而不得伸故其斆于民者必自有位而始其<lb/>
　教于在位者亦非作爲一切之新法以整齊而脅從之<lb/>
<pb n="12b"/>
　也惟舉先王之世其遷都邑也蓋有故事存焉今之<lb/>
　遷都亦始於前世之故事使之正其法度而已其所<lb/>
　以正其法度者無他使爾在位之人無或敢伏小人<lb/>
　之攸箴也蓋小人之患於潟鹵墊隘而欲遷者有以<lb/>
　其言箴規於上則汝無得遏絶其言使不得自逹也<lb/>
　此蓋史官序述盤庚所以戒臣民之言而先緫其大<lb/>
　意爲此數語以表見其當時上下之情既壅室而復<lb/>
　通者由盤庚之能審其人情之變而處之得其當也<lb/>
<pb n="13a"/>
　蘇氏曰矇誦工諫士傳言庶人謗于市此先王之舊<lb/>
　典正法也今民敢有聚怨誹疑當立新法行權政以<lb/>
　一切之威治之盤庚仁人也其下斆于民者以常舊<lb/>
　事而已言不造新令也以正法度而已言不立權政<lb/>
　也曰無或敢伏小人之攸箴者憂夫百官有司逆探<lb/>
　其意而禁民言也盤庚遷而殷復興用此道也夫此<lb/>
　論甚善亦有爲而𤼵也當時王介甫變更祖宗之制<lb/>
　度立青苖免役等法而當朝公卿下而小民皆以爲<lb/>
<pb n="13b"/>
　不便而介甫決意行之其事與盤庚遷都相類故介<lb/>
　甫以此藉口謂臣民之言皆不足恤然所以處之則<lb/>
　與盤庚異者盤庚斆于民由乃在位以常舊服正法<lb/>
　度而介甫一以新法從事盤庚言無或敢伏小人之<lb/>
　攸箴而介甫則峻刑罰以繩天下之人言新法之不<lb/>
　便者故雖以盤庚自解說而天下之人終不以盤庚<lb/>
　許之者以其迹雖同而其心則異也非特天下之人<lb/>
　不許之以盤庚之事而介甫亦自知其叛於盤庚之<lb/>
<pb n="14a"/>
　說其解盤庚又從而爲之辭以爲其新法之地而既<lb/>
　曰無或敢伏小人之攸箴者斆之以無自用而違其<lb/>
　下而又曰治形之疾以箴治性之疾以言小人之箴<lb/>
　雖不可伏然亦不可受人之妄言妄言適足以亂性<lb/>
　有至於亡國敗家者猶受人之妄刺非特傷形有至<lb/>
　於殺身者矣故古之人堲讒說放淫辭使邪說者不<lb/>
　得作而所不伏者嘉言而已觀王氏此言其與誦六<lb/>
　經以文奸言者何以異哉蘇氏之言爲王氏而𤼵也<lb/>
<pb n="14b"/>
　雖爲王氏而𤼵實得盤庚斆民之意非奮其私意與<lb/>
　王氏矛盾也<lb/>
王命衆悉至于庭王若曰格汝衆予告汝訓<lb/>
　言使自羣臣以下至于庶民咸得至于庭也周官小<lb/>
　司冦掌外朝之政以致萬民而詢焉一曰詢國危二<lb/>
　曰詢國遷盤庚蓋將遷都而謀于民故使臣民皆至<lb/>
　于外庭也王若曰格汝衆予告汝訓者蘇氏曰書凡<lb/>
　言若者非盡當時之言大抵若此而已格汝衆者呼<lb/>
<pb n="15a"/>
　之而使來也我將告之以予志之所欲言者自此而<lb/>
　下皆爲羣臣之扇爲浮言以感流俗而𤼵也蓋上文<lb/>
　所謂盤庚斆于民由乃在位者也<lb/>
汝猷黜乃心無傲從康<lb/>
　夫天下利害之實煥終甚明不難知也人主心平而<lb/>
　氣定上不爲名所惑下不爲利所怵者類能知之惟<lb/>
　其心之所存一惑於利害之私則將見其利而不覩<lb/>
　其害而利害之實亂矣遷之利與不遷之害在盤庚<lb/>
<pb n="15b"/>
　之時蓋可以一言決也然其羣臣乃以不遷爲利遷<lb/>
　爲害者惟其貪於沃饒之利習於奢侈之俗此二者<lb/>
　撓於胷中故致於傲上從康而不自知其非故盤庚<lb/>
　告之也始則告之以一言曰汝猷黜乃心言汝欲知<lb/>
　遷都之利害先當謀黜去汝之私心也苟去汝之私<lb/>
　心則利害之實不爲物蔽而漸以明審必不至於傲<lb/>
　上而不肯遷亦不至於懐安而不欲遷也故繼之以<lb/>
　無傲從康<lb/>
<pb n="16a"/>
古我先王亦惟圖任舊人共政王播告之修不匿厥指<lb/>
王用丕欽罔有逸言民用丕變今汝聒聒起信險膚予<lb/>
弗知乃所訟非予自荒兹德惟汝含德不愓予一人予<lb/>
若觀火予亦拙謀作乃逸<lb/>
　既告以黜其私心無傲上從康矣此又稱先王之時<lb/>
　其臣皆從先王之命令而無敢逆之者即上文以常<lb/>
　舊服正法度是也古我先王者蓋泛指成湯及殷之<lb/>
　賢君舊人者亦泛指先王之臣也言我先王之謀任<lb/>
<pb n="16b"/>
　舊人與之共政也王播告之修者此言王亦指先王<lb/>
　也不言先王者變上之文也播告之修言舊臣之事<lb/>
　先王先王使之播告其所修之政於天下而舊臣則<lb/>
　能不隱匿其旨志故先王用大敬之而舊臣所敎之<lb/>
　㫖又無過逸之言以扇惑民聽故民用大變蓋上焉<lb/>
　爲王之所欽者以其不匿厥指故也下焉爲民之所<lb/>
　從者以其罔有逸言故也而今之羣臣乃不以盤庚<lb/>
　遷都之意告民而乃扇爲浮言以恐動之此民之所<lb/>
<pb n="17a"/>
　以不至于丕變而王之所以不至于丕欽也故繼而<lb/>
　責之曰今汝聒聒起信險膚予弗知乃所訟言汝今<lb/>
　乃聒聒終肆爲多言務以險膚之說起信於人我意<lb/>
　不知汝所訟言者果何謂也險謂恱害而幸災膚謂<lb/>
　淺近而不由中此二者雖皆誕妄無實而皆有以取<lb/>
　信於流俗也在流俗則信之而自知者觀之則弗知<lb/>
　乃所訟也弗知乃所訟者言我之不知汝所言者果<lb/>
　何謂也王氏曰不夷謂之險不衷謂之膚此論甚善<lb/>
<pb n="17b"/>
　而繼之曰造險膚者所不待敎而誅此言大害義理<lb/>
　夫盤庚斆于民由乃在位則是爲險膚之言者皆敎<lb/>
　之而不忍誅也今曰造險膚者不待敎而誅則是盤<lb/>
　庚之時必誅其造險膚者此蓋王氏借此言簧鼓以<lb/>
　惑天下欲快意於一時老成之人言新法之不便者<lb/>
　皆欲指爲造險膚之人而悉誅也不仁之禍至六經<lb/>
　而止王氏乃借六經之言欲以肆其不仁之禍是可<lb/>
　歎也言汝不能如先王之臣不匿厥指罔有逸言而<lb/>
<pb n="18a"/>
　乃聒聒然起信險膚我反求之不知汝所說則是非<lb/>
　我一人自荒廢兹德不能如先王之圖任舊人共政<lb/>
　也乃是汝之羣臣恃我有寛容之德含其恩惠故不<lb/>
　畏懼我一人而肆爲險膚之言也汝既不畏懼我一<lb/>
　人而肆爲浮言我不於其始萌之時而遏絶其勢今<lb/>
　乃至於無所忌憚以簧惑流俗之聽舉國之人皆相<lb/>
　與咨嗟而不適有居是我之於汝譬若觀火不於熒<lb/>
　熒之時而撲滅之遂至延蔓而不可救是我之拙謀<lb/>
<pb n="18b"/>
　成汝之過此蓋自責盤庚既以不加刑罰撲滅於熒<lb/>
　熒之初以成其浮言之過爲拙謀則冝以刑威日脅<lb/>
　之而使從者其謀爲不拙矣然終不肯去彼而取此<lb/>
　者蓋無欲速無見小利者王者之政也欲速則不達<lb/>
　見小利則大事不成雖脅民而從之無益也<lb/>
若網在綱有條而不紊若農服田力穡乃亦有秋<lb/>
　王氏曰若網在綱有條而不紊者言下從上小從大<lb/>
　則治此申前無傲之戒若農服田力穡乃亦有秋此<lb/>
<pb n="19a"/>
　申前無從康之戒蓋綱者網之索也舉其索則網之<lb/>
　目皆有條而不亂服田力穡謂盡力於播穡之事則<lb/>
　享有秋之利此蓋能近取譬以喻其意也彼羣臣之<lb/>
　所以扇爲浮言而不肯遷者惟其傲上故偃然自肆<lb/>
　而不畏懼於天子之命令惟其從康故偷安朝夕而<lb/>
　憚於勞苦之事故設爲此譬以喻之使知下之於上<lb/>
　若網在綱則固將無傲矣如欲享其利者必若農之<lb/>
　服田力穡則固無從康矣此蓋優游饜飲使之曉然<lb/>
<pb n="19b"/>
　知利害之實而者無絲毫強之者此其所以爲王者<lb/>
　之政也<lb/>
汝克黜乃心施實德于民<lb/>
　利害之實既如網之在綱農之力穡其理灼然可見<lb/>
　汝當能黜去汝傲上從康之心以施其實德于民蓋<lb/>
　羣臣所以肆爲浮言簧鼓流俗使之不肯遷者其言<lb/>
　必以謂遷則害于民不遷則無害也觀其言若有德<lb/>
　于民非實德也曽子有疾童子請易簀曽元曰夫子<lb/>
<pb n="20a"/>
　之病革矣不可以變幸而至于旦請敬易之曽子曰<lb/>
　爾之愛我也不如彼君子之愛人也以德細人之愛<lb/>
　人也以姑息蓋不以德愛之而徒以姑息愛之是細<lb/>
　人之愛人也羣臣之不肯震動萬民以遷是愛人以<lb/>
　姑息也盤庚之意是愛人以德也故云黜其私心以<lb/>
　施實德于民亦欲其以德愛人不出于姑息也<lb/>
至于㛰友丕乃敢大言汝有積德<lb/>
　言民被實德則汝之㛰姻僚友亦皆被實德矣彼其<lb/>
<pb n="20b"/>
　所以媒利自營者徒以爲㛰姻僚友之計而不能爲<lb/>
　民深謀逺慮故其德之及於㛰姻僚友而已苟能黜<lb/>
　其私心施實德于民則民受其賜而汝之㛰友亦皆<lb/>
　受其賜矣能如是我乃敢大言汝有積德蓋汝有積<lb/>
　德之實我云不爲溢羙矣必曰積德者蓋指世臣也<lb/>
　此篇言古我先王亦惟圖任舊人共政下文言曰古<lb/>
　先哲王暨乃祖乃父胥及逸勤則是所誥者大抵是<lb/>
　世臣巨室故以積德爲言蓋謂如是則無忝於先王<lb/>
<pb n="21a"/>
　之德也<lb/>
乃不畏戎毒于逺邇惰農自安不昬作勞不服田畝越<lb/>
其罔有黍稷<lb/>
　戎大也言苟無所畏慎肆其傲上從康之志大流毒<lb/>
　于逺邇如怠惰之農肆其自安不黽勉以作勞苦之<lb/>
　事不服於田畝則不獲有秋之利而罔有黍稷矣盤<lb/>
　庚之斆于民欲使在位羣臣黜其傲上從康之心而<lb/>
　其譬喻必以農爲言既曰若農服田力穡乃亦有秋<lb/>
<pb n="21b"/>
　而又曰惰農自安不昬作勞不服田畝越其罔有黍<lb/>
　稷其論農之勤惰如是之詳者蓋耿之地沃饒而近<lb/>
　利斯民習於奢侈之日久人亦有言曰自儉而奢易<lb/>
　由奢而儉難盤庚將欲率其奢侈玩習之人而使之<lb/>
　居於亳殷之地負山阻險非勤非儉則不能享其生<lb/>
　生之樂不如耿之近利也昔公父文伯之母曰昔聖<lb/>
　人之處民也擇瘠土而處之勞其民而用之故能長<lb/>
　有天下夫民勞則思思則善心生逸則淫淫則忘善<lb/>
<pb n="22a"/>
　忘善則惡心生沃土之民多不節淫也瘠土之民莫<lb/>
　不嚮慕義也盤庚之遷意在此然將使民去奢而即<lb/>
　儉去逸而即勞故在位扇其浮言而民皆有怨咨之<lb/>
　意是以言其勤則有所獲而惰則無所獲矣蓋民生<lb/>
　在勤勤則不匱苟爲不勤而有所獲是所謂不稼不<lb/>
　穡胡取禾三百㕓兮此不祥之大者也張平子西都<lb/>
　賦云盤庚作誥率民以苦此言眞得盤庚之意孔子<lb/>
　曰不敎而殺謂之虐不戒視成謂之暴夫所謂暴者<lb/>
<pb n="22b"/>
　非至紂之炮烙秦之參夷然後有此名也苟臣民之<lb/>
　有頑怠傲狠不順其上政令者不加教戒使知利害<lb/>
　安危之所在而遽爾刑之則是暴虐矣盤庚之遷不<lb/>
　忍暴虐其臣民故雖其世臣巨室傲上從康以鼓惑<lb/>
　流俗之聽而閭閻小民惑於流言方相與咨怨而不<lb/>
　適有居此誠中才庸主有所不堪而盤庚且諄復<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
　到先曉之以禍福安危之理不啻若父兄之敎子弟<lb/>
　此非故爲是優游不斷之政不能赫然奮其乾剛之<lb/>
<pb n="23a"/>
　斷也蓋以爲脅以刑罰使臣民強勉以從已固不若<lb/>
　敎之戒之化之使之憤然知遷都之爲利而不遷之<lb/>
　爲害中心恱而誠服也與之共享其安逸而無一旦<lb/>
　卒然不可測之患矣是以自此而下其言莊重峻訐<lb/>
　責之也深而慮之也至其要務欲使知夫長惡不悛<lb/>
　者典刑之所不赦然後黜其傲上從康之心而樂事<lb/>
　赴功無強勉不得已之意此誠忠厚之至也<lb/>
汝不和吉言于百姓惟汝自生毒乃敗禍姦究以自災<lb/>
<pb n="23b"/>
于厥身<lb/>
　白博士曰詩云辭之輯矣民之洽矣辭之懌矣民之<lb/>
　瘼矣辭輯則所謂和言也辭懌則所謂吉言也此說<lb/>
　是也言汝之羣臣不能平其心定其氣和順恱懌其<lb/>
　言以曉百姓之未悟者而徒肆其浮言以惑之欲其<lb/>
　沮遷都之議然此遷都之計乃上合天心下從人欲<lb/>
　必非羣臣之所能沮也汝徒自生毒惡至于敗禍姦<lb/>
　宄以自遺災于汝身而已謂自災于厥身者蓋頑嚚<lb/>
<pb n="24a"/>
　終不率教則刑罰及之非我一人忍於用刑也是汝<lb/>
　之敗禍姦宄而自取之也<lb/>
乃既先惡于民乃奉其恫汝悔身何及<lb/>
　此言我之所以望爾羣臣者蓋以謂民之愚有未知<lb/>
　遷都之利害者必資爾以訓廸而開道之今乃先肆<lb/>
　惡而不肯廸民亦從而胥怨是先惡于民也爲臣而<lb/>
　先惡于民使天下騷終而不寧苟長此惡而不悛則<lb/>
　將自成其疾痛䧟於罪戾雖悔之而身何所及也<lb/>
<pb n="24b"/>
相時憸民猶胥顧于箴言其𤼵有逸口矧予制乃短長<lb/>
之命<lb/>
　相觀也與相在爾室之相同蘇氏曰憸民小人也視<lb/>
　此小人猶相顧于箴規之言恐其言之𤼵也或有口<lb/>
　過以取禍彼小人于箴規之言猶畏之如此況我以<lb/>
　萬乗之威勢生殺之權在予掌握制汝短長之命而<lb/>
　汝乃傲上從康曽不之畏是小人之不若也<lb/>
汝曷弗告朕而胥動以浮言恐沈于衆<lb/>
<pb n="25a"/>
　夫爲臣之義有嘉謀嘉猷則入告爾后于内爾乃順<lb/>
　之于外曰斯謀斯猷惟我后之德則民情愛戴而不<lb/>
　忘古者忠臣之事君莫不能然而盤庚之羣臣反是<lb/>
　故其責之以謂汝苟心知遷都之未爲利又何不入<lb/>
　告于我而乃相摇動浮言恐動沈溺此下民也王氏<lb/>
　曰恐謂恐動之以禍患沈謂沈溺之於罪戾此言是<lb/>
　也白博士曰實德者浮言之反也言浮則無實實則<lb/>
　不浮此說亦是惟當時羣臣惟務以無實之浮言恐<lb/>
<pb n="25b"/>
　沈于衆故盤庚之所以告之者惟欲其施實德于民<lb/>
　如良醫之治病有此病則有此藥也盤庚之臣内則<lb/>
　不以遷都利害入告于后惟動以浮言恐沈于衆則<lb/>
　是失夫爲臣之義而刑戮之冝加也<lb/>
若火之燎于原不可嚮邇其猶可撲滅則惟爾衆自作<lb/>
弗靖非予有咎<lb/>
　言縱使汝之勢燄若火之焚燎于原野不可廹近而<lb/>
　我之威權猶可撲滅譬汝雖強惑終不免於撲滅則<lb/>
<pb n="26a"/>
　是汝羣臣自有謀不善故陷于刑戮非我有過也此<lb/>
　篇文勢大抵反覆辯論以盡其意故其言終始亦相<lb/>
　顧成文既曰若農服田力穡乃亦有秋又曰惰農自<lb/>
　安不昬作勞不服田畝越其罔有黍稷既曰予若觀<lb/>
　火予亦拙謀作乃逸又曰若火之燎于原不可嚮邇<lb/>
　其猶可撲滅文雖渙散而意實相貫以是知盤庚之<lb/>
　言雖詰曲聱牙而不可遽曉然反覆而求之於人情<lb/>
　則近也<lb/>
<pb n="26b"/>
遲任有言曰人惟求舊器非求舊惟新<lb/>
　遲任在籍無所攷見鄭氏曰古之賢史也義或然也<lb/>
　案論語周任有言曰馬緫以謂周之良史蓋古之史<lb/>
　必賢而有文者爲之故多立言以爲法於世史佚曰<lb/>
　無始禍無怙亂蓋立言者史之職鄭氏以遲任爲賢<lb/>
　史料必有據而云耳盤庚所告者大抵皆世臣巨室<lb/>
　故舉古賢史遲任之言曰人惟求舊器非求舊惟新<lb/>
　言器舊則敝器至於舊則必易新者而人則不厭其<lb/>
<pb n="27a"/>
　舊也人不厭於舊故我於爾羣臣自乃祖乃父以來<lb/>
　用之於位以至於爾子孫而不廢也此雖有器非求<lb/>
　舊惟新之言而盤庚舉此者但以證人惟求舊耳攷<lb/>
　下文則繼之以古我先王曁乃祖乃父胥及逸勤以<lb/>
　至於不敢動用非德文勢首尾實相類者無取於器<lb/>
　非求舊以爲新邑之喻如蘇氏曰人舊則習器舊則<lb/>
　敝當使舊人用新器我今所以從老成之言而遷新<lb/>
　邑也王氏曰以人惟求舊故於舊有位之臣告戒丁<lb/>
<pb n="27b"/>
　寧不忍遽爲殄滅之事以器非求舊惟新故不常厥<lb/>
　邑至於今五遷也此皆求之之過也<lb/>
古我先王曁乃祖乃父胥及逸勤予敢動用非罰世選<lb/>
爾勞予不掩爾善兹予大享于先王爾祖其從與享之<lb/>
作福作災予亦不敢動用非德予告汝于難若射之有<lb/>
志<lb/>
　古我先王曁汝羣臣之祖父相與同其勞逸以成我<lb/>
　商家之基業是皆有大造于商家社稷冝其子子孫<lb/>
<pb n="28a"/>
　孫世享福禄與商家社稷同爲無窮則我於爾羣臣<lb/>
　豈敢動用非罰以加於汝非罰謂罰非罪也惟我以<lb/>
　爾祖爾父與先王胥及逸勤故加惠于爾子孫而不<lb/>
　敢以非罰加汝於是世世選用爾勞于國者不掩蔽<lb/>
　爾善而使之居于列位以無忘乃祖乃父之德則是<lb/>
　我能盡求舊之意而所以待爾者之厚汝苟不能忠<lb/>
　於國家而肆其傲上從康之志以沮敗朝廷之大事<lb/>
　獲戾于先王則我雖私汝而不誅亦有不敢也故繼<lb/>
<pb n="28b"/>
　之曰兹予大享于先王爾祖其從與享之作福作災<lb/>
　予亦不敢動用非德予告汝于難若射之有志周禮<lb/>
　司勲云凡有功者銘書於王之太常祭於大烝司勲<lb/>
　詔之蓋古者有大勲勞於王室皆得配享於廟觀盤<lb/>
　庚此言泛告在位之羣臣而曰兹予大享于先王爾<lb/>
　祖其從與享之則是古者配食凡有功者皆得與焉<lb/>
　而司勲之所掌亦無定數也此又古今之禮異不可<lb/>
　不論也大享謂大烝之類言我之祭享于先王之廟<lb/>
<pb n="29a"/>
　爾之祖亦從於廟而與享彼鬼神之情聦明正直福<lb/>
　善禍淫若影響之應形聲無有差忒者既先王與乃<lb/>
　祖臨之在上質之在旁善則作福不善則作災不容<lb/>
　私於其間則爾之至於傲上從康先惡于民敗禍姦<lb/>
　宄以自災于厥身予其敢動用非德而赦汝乎言罰<lb/>
　之與德皆簡在先王與乃祖之心而非我之所敢私<lb/>
　也惟其賞罰生殺之權必視我先王與乃祖之所予<lb/>
　奪苟有毫髪之私不合乎先王與乃祖之心則我無<lb/>
<pb n="29b"/>
　所逃其責矣故予告汝以用賞罰之難若射之有志<lb/>
　志正鵠也射必中夫正鵠者差於此者有毫釐之間<lb/>
　則失於彼者在尋丈之外我所用賞罰之難亦若是<lb/>
　也賞必當功無功而賞賞則爲僭罰必當罪無罪而<lb/>
　罰罰則爲濫其間亦不可有毫釐之差也故爾之無<lb/>
　罪則我不可動用非罰苟爾之有罪則我亦不可動<lb/>
　用非徳罰與德皆爾自取而我之用刑賞者惟欲適<lb/>
　其當而無容私於其間則汝當知所趨避而無陷於<lb/>
<pb n="30a"/>
　刑辟故敎之所加如下之所言者也<lb/>
汝無侮老成人無弱孤有幼<lb/>
　盤庚之遷避害而就利則當時之能深思逺慮者亦<lb/>
　必有以遷爲利以不遷爲害而爲當時羣臣扇以浮<lb/>
　言使其說不得伸其老成人則以爲昬耄無知而侮<lb/>
　之其小者則以爲孤幼而弱之侮其老而弱其少則<lb/>
　彼雖欲逹其箴言於上而無由盤庚而告之以無侮<lb/>
　老成人無弱孤有幼蘇氏曰有又通猶言孤與㓜也<lb/>
<pb n="30b"/>
　此說是也<lb/>
各長于厥居勉出乃力聽予一人之作猷無有逺邇用<lb/>
罪伐厥死用德彰厥善<lb/>
　汝既無以老成之人而侮之無以孤與幼而弱之則<lb/>
　冝各思長久于所居而勉出乃力以聽我一人之謀<lb/>
　而從我遷也能從我以遷則是與我胥及逸勤此賞<lb/>
　之所冝加不從以遷則是傲上從康此罰之所不赦<lb/>
　我亦何容心哉無有逺邇待之如一爾有可死之罪<lb/>
<pb n="31a"/>
　我用可罰之刑以伐汝有可彰之善則我用命德之<lb/>
　賞而旌汝賞之與刑無非爾之所自取也<lb/>
邦之臧惟汝衆邦之不臧惟予一人有佚罰凡爾衆其<lb/>
惟致告自今至于後日各恭爾事齊乃位度乃口罰及<lb/>
爾身弗可悔<lb/>
　邦之臧是汝衆能黜其傲上從康之心而從我以遷<lb/>
　也邦之不臧是我一人之威令不行於臣下失其政<lb/>
　刑而不誅爾浮言之人也佚失也酒誥曰羣飲汝勿<lb/>
<pb n="31b"/>
　佚盡執拘以歸于周予其殺則佚罰云者蓋行姑息<lb/>
　小惠從有罪而不誅之謂也盤庚之意謂我一人既<lb/>
　不敢有佚罰則爾衆當戒懼恐謹無陷於罪辜至於<lb/>
　陷罪則我必不佚汝也故遂繼之曰凡爾衆其惟致<lb/>
　告爾羣臣以至於庶民各相告語自今以往至于後<lb/>
　日各恭敬爾所治之事整齊爾所居之位度乃口而<lb/>
　無肆爲浮言蓋所謂非先王之法言不敢道苟不能<lb/>
　盡是三者則罰及爾之身雖欲悔之亦弗及矣孔子<lb/>
<pb n="32a"/>
　曰予無樂乎爲君惟其言莫予違也蓋人主天下之<lb/>
　利勢生殺予奪之權在於掌握言出於口則羣臣百<lb/>
　姓憚其威畏其命而無敢有違之者此誠人君之所<lb/>
　樂也而盤庚之遷其羣臣以傲上從康而肆爲浮言<lb/>
　以逆上之令其百姓相與咨怨而不適有居命之而<lb/>
　不聽率之而不從固已異乎言而莫予違也使盤庚<lb/>
　以夫人主之利勢而與之較驅之以刑罰而使之遷<lb/>
　則亦誰敢違之者今其言乃反覆勸諭若將有所甚<lb/>
<pb n="32b"/>
　畏者既告之以其祖父所以事先王者如此又告之<lb/>
　以先王與乃祖父胥及逸勤予不敢動用非罰其言<lb/>
　蓋若不忍加刑罰於臣民而曲折其辭以冀其從已<lb/>
　夫貴爲天子富有四海一有所欲爲而爲臣下之所<lb/>
　沮抑也如此又不敢以其勢力而與之較則亦何樂<lb/>
　於爲君哉蓋得天下有道在得其民得其民有道在<lb/>
　得其心得其心有道所欲與之聚所惡勿施爾盤庚<lb/>
　之所欲遷者惟欲聚民所欲而去民所惡者耳欲聚<lb/>
<pb n="33a"/>
　民之所欲去民之所惡而先以勢力與臣民較以失<lb/>
　民之心則雖能強之使遷而天下亦自此危矣故寧<lb/>
　爲是優游不忍之辭以開諭其心而使之知吾所以<lb/>
　聚民所欲去民所惡之意故不失乎民之心而亦不<lb/>
　害其所以爲遷者此盤庚所以大過人也<lb/>
　<lb/>
　<lb/>
　<lb/>
<pb n="33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書全解卷十八<lb/>
</p>
<p>
</p>
  </div>
</body>
</text>
</TEI>
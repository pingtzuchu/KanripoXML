<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書全解卷三十四</head> <lb/>
    <p>
<pb n="1a"/>
欽定四庫全書<lb/>
　尚書全解卷三十四<lb/>
　　　　　　　　　　　　宋　林之竒　撰<lb/>
多方　　　　　　　　周書<lb/>
惟五月丁亥王來自奄至于宗周周公曰王若曰猷告<lb/>
爾四國多方惟爾殷侯尹民我惟大降爾命爾罔不知<lb/>
洪惟圖天之命弗永寅念于祀惟帝降格于夏有夏誕<lb/>
厥逸不肯慼言于民乃大滛昬不克終日勸于帝之廸<lb/>
<pb n="1b"/>
乃爾攸聞厥圖帝之命不克開于民之麗乃大降罰崇<lb/>
亂有夏因甲于内亂不克靈承于旅罔丕惟進之㳟洪<lb/>
舒于民亦惟有夏之民叨懫日欽劓割夏邑天惟時求<lb/>
民主乃大降顯休命于成湯刑殄有夏惟天不畀純乃<lb/>
惟以爾多方之義民不克永于多享惟夏之㳟多士大<lb/>
不克明保享于民乃胥惟虐于民至于百為大不克開<lb/>
乃惟成湯克以爾多方簡代夏作民主愼厥麗乃勸厥<lb/>
民刑用勸以至于帝乙罔不明德愼罰亦克用勸要囚<lb/>
<pb n="2a"/>
殄戮多罪亦克用勸開釋無辜亦克用勸今至于爾辟<lb/>
弗克以爾多方享天之命<lb/>
　奄即淮夷也上篇逸書之序皆言踐奄則是成王之<lb/>
　東伐淮夷所㓕者奄也而下篇周官之序遂言㓕淮<lb/>
　夷以是知奄即淮夷之一種總而言之則謂之淮夷<lb/>
　别其國名則曰奄考之春秋赤狄之有潞氏甲氏留<lb/>
　吁舒之有舒蓼舒鳩正如淮夷之有奄也當成之初<lb/>
　即位周公之攝政奄盖嘗與武庚三叔興兵以共爲<lb/>
<pb n="2b"/>
　唇齒而間王室矣觀大誥序言三監及淮夷叛而多<lb/>
　士有曰昔朕來自奄予大降爾四國民命則知當時<lb/>
　所謂淮夷叛者即奄也今成王既即政而奄又叛焉<lb/>
　盖周自文武興於西土而化行於南故西夷最先服<lb/>
　而東夷之服爲最後是以武王牧野之戰方與紂决<lb/>
　勝負於行陣之間而西南夷之邦所謂庸蜀羗髳㣲<lb/>
　盧彭濮者已皆作使而成王之即政天下已太平矣<lb/>
　東夷之奄猶興兵以叛也當周公之攝政則奄之叛<lb/>
<pb n="3a"/>
　也周公征之及成王之即政則奄之叛也成王征之<lb/>
　成王之征之也以其恃逺不賔故屢叛命既討平之<lb/>
　則遷其君而居於蒲姑蒲姑齊地也使之宻邇中國<lb/>
　以教化之故也既自奄而歸在於宗周之鎬京諸侯<lb/>
　皆來朝㑹周公稱王命以誥庻邦之諸侯故作此篇<lb/>
　盖當周公之攝也淮夷以武庚有興復之志三叔有<lb/>
　流言之禍遂與之相搆以爲亂周公雖討平之而以<lb/>
　殷之頑民遷於成周然當淮夷之再叛殷人不能無<lb/>
<pb n="3b"/>
　覬覦之心故作此篇以告之言桀紂之所以亡商周<lb/>
　之所以興明天命之不可不畏汝當遷善逺罪毋懐<lb/>
　反側以自速罪戾也盖此篇與多士之意同然多士<lb/>
　之所誥者殷之頑民而此篇之所誥者併於多方諸<lb/>
　侯唐孔氏曰自武王伐紂及成王即位新封建者甚<lb/>
　少天下諸侯多是殷之舊國其心未服周家由是奄<lb/>
　君重叛今因㓕奄新歸故告天下諸侯以興亡之戒<lb/>
　欲令其無二心也語雖普告天下意在殷之舊國此<lb/>
<pb n="4a"/>
　説是也五月丁亥先儒以爲歸政明年之五月按多<lb/>
　士之𤼵首曰惟三月先儒以爲致政明年之三月然<lb/>
　周公既成洛邑而後歸政洛邑之營以攝政七年之<lb/>
　三月而歸政在其十二月則以明年三月遷殷頑民<lb/>
　於成周其年月有所考按此篇有曰今爾奔走臣我<lb/>
　監五祀我監者即所謂監我士師工也周公歸政而<lb/>
　後監我士師工既臣於我監五祀則非明年之五月<lb/>
　矣世代遼遠不可得而考也先儒又言淮夷奄叛魯<lb/>
<pb n="4b"/>
　征淮夷作費誓王親征奄㓕其國則是以魯之征淮<lb/>
　夷與成王踐奄同時此非也盖先儒既以周公歸政<lb/>
　而命公之後封伯禽於魯故以魯征淮夷爲在歸政<lb/>
　之明年按伯禽之封於魯久矣非在周公歸政之日<lb/>
　也世家曰伯禽即位之後有管蔡等反淮夷徐戎亦<lb/>
　並興伯禽率師伐之於費作費誓由此觀之則魯之<lb/>
　征淮夷不與成王之踐奄同時先儒言之非也王來<lb/>
　自奄至于宗周即序曰成王歸自奄在宗周也宗周<lb/>
<pb n="5a"/>
　鎬京也詩云赫赫宗周褒姒滅之皆指鎬京而言周<lb/>
　公曰王若曰者周公以王命告也漢孔氏曰稱周公<lb/>
　以别王自告唐孔氏曰王肅云周公攝政稱成王之<lb/>
　命以告及還政稱王曰嫌自成王辭故加周公以明<lb/>
　之然多士之篇王若曰之上不加周公曰者以彼上<lb/>
　句云周公初于新邑洛用告知是周公故也此説皆<lb/>
　是猷者𤼵語之辭先儒曰順大道告四方若字在曰<lb/>
　之上猷字在曰之下而以若爲順以猷爲道言順大<lb/>
<pb n="5b"/>
　道其説鑿矣此盖將以告四國多方之諸侯故發語<lb/>
　而有此言也殷侯尹民言殷之諸侯正民者唐孔氏<lb/>
　所謂天下諸侯多是殷之舊國者也既言告爾四國<lb/>
　多方而又特言殷侯尹民唐孔氏所謂語雖普告天<lb/>
　下意在殷之舊國是也我惟大降爾命所謂成王既<lb/>
　黜殷命也盖紂雖㓕而武庚尚封於殷之故都則殷<lb/>
　命未降及武庚以叛見殺殷之故都無復湯之子孫<lb/>
　是爲大降爾命也我之所以大降爾命者盖以武庚<lb/>
<pb n="6a"/>
　忘我周之大徳而逞其不軌之謀故不得已而誅之<lb/>
　此乃爾之所親覩爾無不知之也意謂武庚之亡乃<lb/>
　天之命爾當備知之矣於是以桀紂之所以失天下<lb/>
　者委曲以訓之以見夫興廢存亡皆有天命而天之<lb/>
　所以予奪者又皆係其君之如何耳不可以僥倖求<lb/>
　也此惟圖天之命謂桀也言桀大惟謀天之命欲天<lb/>
　之永顧于我夏家桀雖有圖天之志而不知所以圖<lb/>
　天之道故不能長敬念祭祀之事嘗考之詩如曰邛<lb/>
<pb n="6b"/>
　盛于豆于豆于登其香始升上帝居歆胡臭亶時后<lb/>
　稷肇祀庻無罪悔以迄于今盖先王之於祭祀内盡<lb/>
　其誠外盡其物洋洋乎如鬼神之在其上在其左右<lb/>
　故天錫之以福而萬世不絶三百篇之中其歌詠福<lb/>
　壽之綿長未有不自於祭祀桀欲圖天之命而不敬<lb/>
　念祭祀之事是却行而求及前人也桀雖不能敬念<lb/>
　祀事而天猶降格而向之譴告警戒欲扶持而安全<lb/>
　之桀則不知天戒之可畏大爲逸豫不肯爲憂民之<lb/>
<pb n="7a"/>
　言夫有憂民之言未必有憂民之心桀尚不肯爲憂<lb/>
　民之言則無憂民之心可知矣乃大爲滛昏之行於<lb/>
　天之道不能勸勉於終日之間欲其終日且不可得<lb/>
　况於朞月乎况於終身乎廸道也天之道者道之大<lb/>
　原出於天故也此皆爾之所聞盖武庚之事則爾殷<lb/>
　侯見而知之故曰爾罔不知桀之事則爾殷侯聞而<lb/>
　知之故曰乃爾攸聞也麗先儒作平聲讀施也謂所<lb/>
　施政教不若只作如字讀薛氏曰麗與離麗也之麗<lb/>
<pb n="7b"/>
　同陳少南曰麗附也皆是也夫天視自我民視天聽<lb/>
　自我民聽民之所附天未有不眷之也民之所去天<lb/>
　未有不釋之也桀不明於民之所以附則其德無以<lb/>
　得民心其何以得天之心乎乃欲圖帝之命其可哉<lb/>
　盖有得天之道雖無求於天而福壽自至無得天之<lb/>
　道則雖汲汲以圖之天豈可以圖而得哉而説者亦<lb/>
　以圖天之命圖帝之命曰天曰帝從而爲之分别亦<lb/>
　鑿也既不能明民之所以附故乃大降刑罰以斬艾<lb/>
<pb n="8a"/>
　其民是崇亂於有夏也崇亂者猶言長惡也甲始也<lb/>
　言桀之亂自内而始也夫言天下之治者自身修而<lb/>
　後家齊家齊而後國治國治而後天下平及其亂也<lb/>
　亦然盖亦自身而及家自家而及國自國而及天下<lb/>
　故其始在内也旅衆也舒惰也盤庚曰古我前后罔<lb/>
　不惟民之承論語曰使民如承大祭民雖卑弱不可<lb/>
　以不善承之也五子之歌曰皇祖有訓民可近不可<lb/>
　下爲人上者奈何不敬禹之所以訓其子孫惟以民<lb/>
<pb n="8b"/>
　之所係者重不可不敬也桀不能善承於衆則其不<lb/>
　遵祖訓甚矣桀之不能善承於衆則罔大進於㳟徳<lb/>
　而惟大惰于臨民則其㳟德何以大進㳟德不大進<lb/>
　則安能善承于衆乎惟是有夏之民饕餮者忿懫者<lb/>
　加欽崇而尊用之與之劓割夏邑劓割者言其戕賊<lb/>
　之政如劓割然也饕餮者則必厚賦重歛以傷民之<lb/>
　財忿懫者則必嚴刑峻治以殘民之命此其所以爲<lb/>
　劓割夏邑也盖桀之所以肆其虐政者非獨一人也<lb/>
<pb n="9a"/>
　其左右前後無非小人故其虐政浸滛於天下則斯<lb/>
　民不自聊生必將並告無辜于上下神祗故天於是<lb/>
　鑒萬方而求爲民主者也天之愛民甚矣必不使一<lb/>
　人肆于民上棄天地之性以從其滛其時惟湯之一<lb/>
　德可以享天心故天降明羙之命于湯使王天下而<lb/>
　刑絶有夏使不得保其社稷也惟天不畀純言天之<lb/>
　不與桀者大矣純與天惟純佑命事雖異而意則同<lb/>
　天之所以不畀桀者盖桀不能以四方之義民長久<lb/>
<pb n="9b"/>
　以多享國祚也夫義民者用之則安富尊榮以享箕<lb/>
　翼之壽桀雖有義民而不能用故亦不克享國惟夏<lb/>
　所㳟敬之多士大不能明保享于民之道盖夏之多<lb/>
　士貪饕忿懫豈能明此哉保享于民謂安民而以之<lb/>
　享國長久也義民則明于保享之道饕懫是用則宜<lb/>
　其不永矣此多士者惟相與爲虐以毒斯民凡百所<lb/>
　爲大不能明故成湯以是時而興乃以天之多方簡<lb/>
　求可以代夏者惟湯上當天意故代夏而作民主湯<lb/>
<pb n="10a"/>
　之所以能作民主者盖以湯謹其民之所附者以推<lb/>
　之於民故民莫不胥勸既有以使民之附矣雖其民<lb/>
　之䧟於刑者亦不以爲怨皆用勸也自成湯以後至<lb/>
　於帝乙無不明德而謹罰而民亦皆用勸夫明德者<lb/>
　固所以使民勸至於刑罰豈亦使之勸哉盖先王之<lb/>
　於刑罰謹而行之出於不得已故刑一人而天下莫<lb/>
　不洗心滌慮以遷於善故其刑罰之行察其要辭以<lb/>
　其罪而殄戮之以其無辜而開赦之無有不勸者矣<lb/>
<pb n="10b"/>
　今至於爾君紂則不能率乃祖之所行故不能以爾<lb/>
　多方而享天之命盖德之不修則雖有多方而不克<lb/>
　享徳之修則雖七十里而可以王也惟紂之所以至<lb/>
　於滅亡者無非自取之也爾多方其可以有他志哉<lb/>
　無逸論中宗髙宗祖甲享國之永自是厥後立王生<lb/>
　則逸不知稼穡之艱難亦罔弗克壽或十年或七八<lb/>
　年或五六年或四三年其言商之賢君惟三宗而已<lb/>
　則其餘無非辟王也多士則自成湯至於帝乙罔不<lb/>
<pb n="11a"/>
　明徳恤祀多方則曰自成湯至于帝乙罔不明德謹<lb/>
　罰則是由紂以前無非賢王也盖與成王言則責其<lb/>
　難不如三宗之享國不足稱也與商民言則樂道前<lb/>
　王之善苟能克紹成湯之基緒而不至失墜者皆可<lb/>
　稱也讀書者苟不以意逆志則是周公之言自相違<lb/>
　背不足以爲萬世之訓矣<lb/>
嗚呼王若曰誥告爾多方非天庸釋有夏非天庸釋有<lb/>
殷乃惟爾辟以爾多方大滛圖天之命屑有辭乃惟有<lb/>
<pb n="11b"/>
夏圖厥政不集于享天降時䘮有邦間之乃惟爾商後<lb/>
王逸厥逸圖厥政不蠲烝天惟降時䘮惟聖罔念作狂<lb/>
惟狂克念作聖天惟五年湏暇之子孫誕作民主罔可<lb/>
念聽天惟求爾多方大動以威開厥顧天惟爾多方罔<lb/>
堪顧之惟我周王靈承于旅克堪用德惟典神天天惟<lb/>
式教我用休簡畀殷命尹爾多方今我曷敢多誥我惟<lb/>
大降爾四國民命爾曷不忱裕之于爾多方爾曷不夾<lb/>
介乂我周王享天之命今爾尚宅爾宅畋爾田爾曷不<lb/>
<pb n="12a"/>
惠王熈天之命爾乃廸屢不靜爾心未愛爾乃不大宅<lb/>
天命爾乃屑播天命爾乃自作不典圖忱于正我惟時<lb/>
其教告之我惟時其戰要囚之至于再至于三乃有不<lb/>
用我降爾命我乃其大罰殛之非我有周秉德不康寧<lb/>
乃惟爾自速辜<lb/>
　此篇陳桀紂之所以失天下商周之所以得天下以<lb/>
　誥多方之諸侯意謂天之所奪非人力之所能支天<lb/>
　之所予非人力之所能移而其所以或予或奪者又<lb/>
<pb n="12b"/>
　係其徳不德如何耳汝多方諸侯當謹於奉上以順<lb/>
　天命不可以有他志也前既言桀之失德而天命湯<lb/>
　以代夏作民主雖繼之以紂之弗克以爾多方享天<lb/>
　之命而紂之所以墜厥命周之所以受厥命詳言其<lb/>
　所以然之故使多方諸侯知天之棄商而不可復興<lb/>
　則自此以下是也言天之䘮夏非天有意以用釋之<lb/>
　也桀自取之耳其䘮殷也亦非天有意以用釋之也<lb/>
　亦紂自取之耳盖謙遜靜慤天表之應應之以福驕<lb/>
<pb n="13a"/>
　溢靡麗天表之應應之以禍桀紂貴爲天子富有天<lb/>
　下纂數百年之基緒而乃䘮國亡身覆宗絶祀者其<lb/>
　於禍敗盖自己求之天但應之而已故天之所以釋<lb/>
　有殷者乃以爾之君以此多方之衆而欲謀天之命<lb/>
　使其永眷顧於我殷家綿綿延延歴千萬年而不絶<lb/>
　而乃大有滛佚之行此豈可以謀天命哉夫既奄有<lb/>
　多方之衆則是天命未改使其能懐戒謹之心以修<lb/>
　厥德則雖不切切然以謀天命盖未艾也既大爲滛<lb/>
<pb n="13b"/>
　佚矣則雖欲以多方而圖天之命多方豈可以常有<lb/>
　而天命豈可以圖而得哉大爲滛佚固不可以圖天<lb/>
　之命而又屑屑有辭此又尤天之所怒也説文曰屑<lb/>
　動作切切也言其動作屑屑然而皆爲之辭説以自<lb/>
　解釋也王嘉曰動民以行不以言應天以實不以文<lb/>
　下民細㣲猶不可詐况上天神明而可欺哉大滛者<lb/>
　固非所以得天而屑有辭者又益禍而促亡也史記<lb/>
　言紂資辯㨗疾智足以拒諫言足以飾非而武王數<lb/>
<pb n="14a"/>
　其罪亦曰謂已有天命謂敬不足行謂祭無益謂暴<lb/>
　無傷祖伊以西伯戡黎之故奔告于紂紂則曰我生<lb/>
　不有命在天則其屑有辭紂盖優爲之也雖則有辭<lb/>
　自欺可也天其可欺乎桀之矯誣上天紂之屑有辭<lb/>
　自古亂亡之君若出一轍也不集于享即上文不克<lb/>
　永于多享大不克明保享于民言其享國之效於此<lb/>
　不遂矣有夏之圖其政而乃不集于享則其政暴虐<lb/>
　不足以得民心故也故天降是䘮亡以禍之然天之<lb/>
<pb n="14b"/>
　䘮亡也必假手於人故湯自有邦諸侯間而取之也<lb/>
　夫社稷無常奉君臣無常位自古已然桀有天下而<lb/>
　不知所以保天下之道則湯自一邦而間之何者天<lb/>
　子諸侯無常位也然湯亦豈有意於間夏哉盖天之<lb/>
　命爾前既言紂之失徳此復言之者將極陳紂之䘮<lb/>
　亡以明周之當有天下故畧舉湯之代夏以明周之<lb/>
　代殷亦然也商之後王紂不思帝乙以前明徳謹罰<lb/>
　以克保成湯之基緒而不至失墜乃惟沈湎滛佚是<lb/>
<pb n="15a"/>
　務以逸於逸焉逸厥逸者甚言其逸若醇乎醇之謂<lb/>
　也其圖厥政也則惟穢徳之彰聞而其不潔也久矣<lb/>
　故天降是䘮亡以禍之紂之圖厥政而不潔是亦桀<lb/>
　之圖厥政而不集于享天之所以皆降時䘮也蠲潔<lb/>
　也烝久也毛氏傳曰烝寘也而鄭箋爲久古者聲寘<lb/>
　塡塵同正儀曰傳訓烝寘也故轉寘爲久而釋詁曰<lb/>
　塵久也乃作塵字故箋辨之古者寘塡塵三字音同<lb/>
　可假借而用之故也天惟五年須暇之則其不蠲也<lb/>
<pb n="15b"/>
　久矣惟聖罔念作狂惟狂克念作聖此言天之所以<lb/>
　須暇商之子孫也夫聖之與狂其相去不啻千萬里<lb/>
　之逺而聖乃可以作狂狂乃可以作聖者特在念不<lb/>
　念之間耳書曰思曰睿睿作聖孟子曰心之官則思<lb/>
　思則得之不思則不得也以是知念不念之間聖狂<lb/>
　之所以分也苟其質之聖矣自恃其聖而不之思則<lb/>
　日復一日天命之性益就彫䘮其作狂也何有苟其<lb/>
　質狂矣自耻其狂而思之日復一日天命之性忽然<lb/>
<pb n="16a"/>
　而復其作聖也何有惟不念耳如太甲之初立不明<lb/>
　乎徳欲敗度縱敗禮以速戾于厥躬豈啻狂而已哉<lb/>
　及伊尹放之於桐致之憂患之地而發其憤悱之思<lb/>
　遂能處仁遷義爲商太宗周公作無逸之書以戒成<lb/>
　王以之與文王並列爲廸哲之君囬視未放于桐之<lb/>
　前相去豈不甚逺以太甲觀之則狂而克念者其作<lb/>
　聖可必也故紂無道而天猶寛以待之至於五年罪<lb/>
　惡貫盈不自悛革而後之䘮亡者欲其自狂而克念<lb/>
<pb n="16b"/>
　以作聖也則天之仁愛於紂欲扶持而安全之豈不<lb/>
　至哉夫以紂之滛酗肆虐武王有應天順人之志而<lb/>
　猶寛以待之冀其改過者武王忠厚之心也而以爲<lb/>
　天者武王之所以爲天實使之也須待也暇寛也須<lb/>
　暇者待之以寛也須暇之子孫謂湯之子孫盖指紂<lb/>
　也五年者先儒謂服䘮三年還師二年蘇氏亦從此<lb/>
　説夫觀兵之説予於㤗誓已辨之詳矣㤗誓序言惟<lb/>
　十有一年武王伐殷盖武王即位之十一年若從先<lb/>
<pb n="17a"/>
　儒之説則是即位之五年克殷也此所謂五年正猶<lb/>
　武成之所謂九年也武成之所謂九年者意者武王<lb/>
　未崩之前九年盖亦以紂之惡可伐而不忍伐之故<lb/>
　大統未集也此所謂五年者意者武王未克紂之前<lb/>
　五年盖亦以紂之罪惡爲可伐而猶冀其改過故須<lb/>
　暇之也由是觀之周之伐殷豈得已而不已哉晋武<lb/>
　帝以孫皓滛暴有問罪之志其臣羊祜則曰孫皓暴<lb/>
　虐已甚於今可不戰而克若皓不幸而没吳人更立<lb/>
<pb n="17b"/>
　令主雖有百萬之衆長江未可窺也王濬則曰孫皓<lb/>
　荒滛宜速征伐若一旦皓死更立賢主則強敵也此<lb/>
　言正春秋時晋伯宗所謂後之人或者將敬奉徳義<lb/>
　以事神人而申固其命若之何待之也盖其意以區<lb/>
　區之仁義不足以易吾之大計也晋武帝之心則惟<lb/>
　恐吳之有賢主而我不得以逞其欲武王之心則惟<lb/>
　恐紂之不能改過人之度量相逺一至於此不觀於<lb/>
　晋武無以知武王之爲至徳也武王寛以待之五年<lb/>
<pb n="18a"/>
　矣而紂自以爲我大作民主矣何所慮哉故其言行<lb/>
　無可念聽者誕作民主即所謂我生不有命在天也<lb/>
　董仲舒曰晏然自以如日在天正此也紂既無可念<lb/>
　聽故天求爾多方諸侯之賢者俾之代殷大動以威<lb/>
　而開其能顧天者能顧天則命集之矣顧天與顧諟<lb/>
　天之明命之顧同言其起居動作未嘗忘之若上帝<lb/>
　之在其左右也大動以威者李博士曰天之釋商豈<lb/>
　得已哉大動以威則非小變也是也開者天誘其衷<lb/>
<pb n="18b"/>
　也天求其能顧天者而爾多方諸侯無有一邦可以<lb/>
　堪顧天之道者言皆不勝其任也其時惟我周王知<lb/>
　民之爲貴而善承于衆不敢忽慢能堪於用徳以治<lb/>
　天下可以爲天地社稷宗廟鬼神之主故天用教我<lb/>
　周以用休而使膺受多福簡擇於多方而以殷之命<lb/>
　與之爲多方之君也王博士曰天教周王以用休猶<lb/>
　所謂天誘其衷也是也即上所謂開也桀之失徳也<lb/>
　天監于萬方眷求一徳俾作神主而湯以一徳之故<lb/>
<pb n="19a"/>
　乃受天命以有九有之師紂之失徳也天求爾多方<lb/>
　開厥顧天而武王以用徳之故乃畀殷命以尹爾多<lb/>
　方由此觀之則湯武之事豈得已而不已哉盖適當<lb/>
　天心之所眷顧故不得不以征伐爲己任也使桀紂<lb/>
　能守其祖宗之基緒則我豈間而取之哉使多方之<lb/>
　諸侯其徳有可以當天意者則天命必不捨彼而私<lb/>
　於我也惟殷周之廢興皆有天命則我今豈敢惟務<lb/>
　諄諄然以此多告汝哉我之大降管叔霍奄之四國<lb/>
<pb n="19b"/>
　民命而黜之者惟其自作孽而已爾當戒之何不以<lb/>
　誠信之道優游雍容寛而行之於爾多方四國之所<lb/>
　以至於降其命者惟其不信故也爾何不爲我周王<lb/>
　之夾輔介助賛襄其君以至於治以享天之命今爾<lb/>
　雖殷之諸侯而尚得以居爾之居畋爾之田是汝不<lb/>
　失其舊物則我於爾非無恩也爾何不順王而廣天<lb/>
　之命乎宅爾宅畋爾田謂多方諸侯奄有其舊之封<lb/>
　彊食其舊之田畆也熈廣也今汝乃怙過不悛我所<lb/>
<pb n="20a"/>
　以順廸汝者屢矣而猶未能安靜以順上之命則以<lb/>
　爾心未仁故也爾苟有仁心則能居易以俟命矣其<lb/>
　有不靜乎爾乃不大宅於天之命而有覬覦反側之<lb/>
　慮則是爾乃動作切切然以播摇天命是爾自作不<lb/>
　常之事我將謀爾之信於正道故惟以言語教告汝<lb/>
　使汝曉然知善之可爲而不善之不可爲教告之而<lb/>
　不從則我惟要囚於汝以戰恐之使汝有畏而後遷<lb/>
　善逺罪也至于再至于三則汝宜知過矣而乃猶不<lb/>
<pb n="20b"/>
　服我黜爾四國民命之事則是汝怙終而不順其上<lb/>
　我則以大伐而殺汝也非我一人所持之徳不使爾<lb/>
　康寧故使爾䧟於刑戮乃爾之自召其罪也夫多方<lb/>
　之諸侯廸之之屢而猶不靜至於屑播天命使周不<lb/>
　以教告而徐譬之遽納之于刑則是周之秉徳不康<lb/>
　寧也苟教告而不從則要囚之要囚之而又不服此<lb/>
　豈可置而不問哉故必至於大罰殛之而後已今爾<lb/>
　多方諸侯苟能夾介周王而宅天之命則雖要囚猶<lb/>
<pb n="21a"/>
　可以免而况於大罰殛乎故以此言誘而進之使之<lb/>
　有所愧亦有所畏而後無他慮也<lb/>
王曰嗚呼猷告爾有方多士暨殷多士今爾奔走臣我<lb/>
監五祀越惟有胥伯小大多正爾罔不克臬自作不和<lb/>
爾惟和哉爾室不睦爾惟和哉爾邑克明爾惟克勤乃<lb/>
事爾尚不忌于凶徳亦則以穆穆在乃位克䦧于乃邑<lb/>
謀介爾乃自時洛邑尚永力畋爾田天惟畀矜爾我有<lb/>
周惟其大介賚爾廸簡在王庭尚爾事有服在大僚王<lb/>
<pb n="21b"/>
曰嗚呼多士爾不克勸忱我命爾亦則惟不克享凡民<lb/>
惟曰不享爾乃惟逸惟頗大遠王命則惟爾多方探天<lb/>
之威我則致天之罰離逖爾土王曰我不惟多誥我惟<lb/>
祗告爾命又曰時惟爾初不克敬于和則無我怨<lb/>
　自此以上皆是徧告爾多方之殷侯欲其安於天命<lb/>
　而不可以懐反側之心以僥倖天下之有變自此以<lb/>
　下又所以戒勑殷之遺多士也殷多士者即自衛之<lb/>
　故都遷于成周以宻邇王室者觀此以下文言今爾<lb/>
<pb n="22a"/>
　奔走臣我監五祀則此所語正指殷之多士而乃曰<lb/>
　告爾四方多士正如康誥之篇正告康叔而曰大誥<lb/>
　侯甸男邦采衛也唐孔氏曰因告四方諸侯遂告成<lb/>
　周之人徧使諸侯知之是也武王之㓕殷而封武庚<lb/>
　於其故都也則使三叔監之三叔既挾武庚以叛而<lb/>
　周以殷之多士遷于成周使宻邇王室適當周公之<lb/>
　歸政故使周公爲之監焉所謂監我士師工是也我<lb/>
　命周公監汝多士而汝多士奔走不倦以臣事於我<lb/>
<pb n="22b"/>
　所立之監者於今五年矣商曰祀周曰年成王之祀<lb/>
　者以其誥殷多士故也先儒以五祀爲五年無過則<lb/>
　還本土盖先儒以此篇之作在於成王即政之明年<lb/>
　五月則未有五祀之期故其說不得不如此唐孔氏<lb/>
　遂從而爲之說曰五年再閏天道有成故期以五年<lb/>
　無過則得還本土以民性重遷設期以誘之其支離<lb/>
　一至於此先儒於多士篇亦曰庶幾還有此本土又<lb/>
　曰由洛修善得本土有幹有年夫周公既遷殷頑民<lb/>
<pb n="23a"/>
　而又欲使之還本土此事無所經見多士曰爾厥有<lb/>
　幹有年于兹洛此篇曰乃此時洛邑尚永力畋爾田<lb/>
　曰有年曰永力皆謂其能遷善逺罪則其子子孫孫<lb/>
　永居洛邑而不絶不然則離逖爾土矣尚安得有年<lb/>
　乎安得永力乎經以爲有年于兹洛洛邑永力則必<lb/>
　無還本土之言先儒之說盖臆見也胥相也伯長也<lb/>
　謂於汝多士之中爲之長者是相長也正亦衆官之<lb/>
　長或小或大皆有其長故曰多正顧氏以相長事即<lb/>
<pb n="23b"/>
　小大衆正官之人是也爾之臣於我監既五年矣於<lb/>
　惟有相長以爲小大之正者當爲多士之表率爾無<lb/>
　不能守法也其有身而驕淫矜誇自作其不和者爾<lb/>
　小大多正當有以和之也其於有家而乖争陵犯自<lb/>
　作其不睦者爾小大多正亦當有以和之也爾邑者<lb/>
　總謂成周之地所遷之頑民一邑之内也自作不和<lb/>
　則失其所以修身之道爾室不睦則失其所以齊家<lb/>
　之道而爲之長者又無以和之使其徳歸厚則爾邑<lb/>
<pb n="24a"/>
　何自而清明哉惟其不和不睦者有以和之使其易<lb/>
　直子諒之心油然而生而鄙詐慢易之氣不可得而<lb/>
　入則人人有士君子之行此爾邑之所以明也爾邑<lb/>
　之明是爾之能勤於事也夫吉人爲善惟日不足凶<lb/>
　人爲不善亦惟日不足而好善惡惡者天下之常情<lb/>
　也則凶徳者盖人之所忌惡焉夫自作不和爾室不<lb/>
　睦皆凶徳也爾能去其不睦之習而反之於善則不<lb/>
　以凶徳而見忌故曰不忌于凶徳也爾之能勤於事<lb/>
<pb n="24b"/>
　則爾庻幾不以凶徳而見忌亦則以和而在位也穆<lb/>
　穆和也和則無凶徳矣修身而身以和齊家而家以<lb/>
　和夫何凶徳之有我能閱視爾邑而謀助於爾則自<lb/>
　此洛邑庻幾永逺致力以享其土田之奉焉考之王<lb/>
　制天子之田方千里公侯田百里伯七十里子男五<lb/>
　十里至於天子之公卿大夫士以及諸侯之臣其土<lb/>
　田皆有等差故此篇上言畋爾田謂諸侯之所有者<lb/>
　也此言畋爾田謂多士之所有者也天惟畀矜爾者<lb/>
<pb n="25a"/>
　言爾能以和而在位則天當有以畀汝憐汝也天既<lb/>
　畀矜於爾則我周亦當有大助爾大賚爾我周之所<lb/>
　爲視天而已矣然天之畀矜我周之大賚者盖於汝<lb/>
　多士廸而進之簡而釋之使在王廷庻幾有服行爾<lb/>
　事而在於大僚者盖既廸之簡之故其才徳可以處<lb/>
　大僚之任者則使之服行爾事也自古人君之革命<lb/>
　建國與夫掃平僭叛者豈以其所用之人槩不足取<lb/>
　哉盖亦擇其可用者而用之不以彼此而有分别也<lb/>
<pb n="25b"/>
　光武之平公孫述述將有才幹者皆擢用之曹操之<lb/>
　滅袁氏多辟青冀幽并名士以爲椽屬其破荆州條<lb/>
　品州人優劣皆擢而用之劉備之降劉璋董和等璋<lb/>
　之所授用也呉懿等璋之姻親也彭義璋之所擯棄<lb/>
　也劉巴宿昔之所忌恨也皆處顯任盡其器能盖用<lb/>
　人之道惟其賢而用之彼之臣耶賢則用之吾之臣<lb/>
　耶賢則用之周於殷之多士而未嘗廸簡之者不賢<lb/>
　故也其賢則雖大僚亦將使之服行爾事而况其下<lb/>
<pb n="26a"/>
　乎故周以此誘之使之遷善也成王又謂爾多士苟<lb/>
　不能更相勸勉以信用我之命爾亦則不能奉上矣<lb/>
　夫我之所以命汝者優游饜飫丁寧委曲欲其心曉<lb/>
　然知趨舍之塗豈欺汝哉爾以我之命爲信然而相<lb/>
　率以蹈行之則奉上之道得矣不克勸忱我命則是<lb/>
　不克享也爾不克享則凡民化之亦皆無奉上之心<lb/>
　矣乃爾惟逸豫惟爲頗僻自暴自棄以歸於小人之<lb/>
　域夫逸豫頗僻者豈天所以命之之意哉則是爾大<lb/>
<pb n="26b"/>
　廢王命而不能奉承之也大廢王命則天之威將加<lb/>
　於汝汝之於天之威乃自取之也故曰探天之威夫<lb/>
　天之於人也其災祥禍福豈有所擇哉在人者於己<lb/>
　取之而已矣天之畀矜非天私子之也以爾多士之<lb/>
　穆穆在位故也天之威非天偏疾之也以爾多士之<lb/>
　大逺王命故也無不自已求之者也爾既有以取天<lb/>
　之威則我奉天之罰而致之於汝離逖爾土而逺徙<lb/>
　之矣夫以殷之多士預於武庚之亂以間王室武庚<lb/>
<pb n="27a"/>
　既誅則其黨姦同惡之人雖不可以盡誅亦當投諸<lb/>
　四裔以禦魑魅然後爲絶後患周則不然不忍以不<lb/>
　教之民而致天之罰故不徒不徙之逺方而乃遷之<lb/>
　成周以自近焉既遷成周矣而猶不率教則必將使<lb/>
　爾離逺於爾之本土而移之於遐裔也然其移之於<lb/>
　逺也豈成周之私意哉有徳者天之所命人君則制<lb/>
　爲五服以章之凡以助天而已有罪者天之所討人<lb/>
　君則制爲五刑以用之亦以助天而已故爾多士之<lb/>
<pb n="27b"/>
　穆穆有位則天所畀矜周之介賚以助天之畀矜也<lb/>
　大逺王命則天之所罰周之離逖以助天之罰也天<lb/>
　之賞罰不假手於人則不成故也言豈惟譊譊然以<lb/>
　多誥於汝哉我之所以命汝者皆致敬而告於爾我<lb/>
　以敬告爾其可以不敬受哉又曰者陳少南曰承上<lb/>
　文而言之也是也我之敬告爾以命者惟欲爾之和<lb/>
　而已苟不能敬受則是爾之初已不能敬受于和之<lb/>
　道離逖爾土之罰自此而降矣皆爾有以取之爾無<lb/>
<pb n="28a"/>
　我怨也殷於夏之遺士廸之簡之而列於百官周之<lb/>
　於殷不然殷士以爲怨也而况於離爾土乎然我之<lb/>
　予奪皆本於天天之予奪皆本於爾多士爾多士不<lb/>
　可不自反也以爲怨則非也畢命曰昔周公毖殷頑<lb/>
　民遷于洛邑宻邇王室式化厥訓多士暨此篇皆訓<lb/>
　之之辭此其所以化也殷周俱征伐得天下殷既革<lb/>
　夏邦家輯寧身致太平雖太甲昏庸伊尹放之于桐<lb/>
　攝政三年而下不變及武王克商未幾周公相成王<lb/>
<pb n="28b"/>
　而管蔡挾武庚以叛殷人響應周公討而平之遷其<lb/>
　頑民於成周使宻邇王室成王即政而奄又作亂殷<lb/>
　人不無覬覦之心周公又作此篇以誥之者盖桀雖<lb/>
　不道惟㓕徳作威以殘害于百姓湯舉大義而伐之<lb/>
　東征西怨南征北怨攸徂之民室家相慶曰傒我后<lb/>
　后來無罰惟桀之民困於虐政無與桀共惡者其望<lb/>
　成湯若大旱之雲霓此所以身致太平至紂之罪則<lb/>
　浮于桀矣觀畢命曰商俗靡靡利口惟賢餘風未殄<lb/>
<pb n="29a"/>
　惟利口之俗至于康王歴五十餘年而尚未殄以此<lb/>
　見紂於其民不惟肆其威虐而其智術機巧又有以<lb/>
　漸漬商民之心術使與之同惡相濟以毒萬方書之<lb/>
　所載如乃惟四方之多罪逋逃以爲大夫卿士又曰<lb/>
　爲天下逋逃主萃淵藪又曰紂有臣億萬至于牧野<lb/>
　之戰所率以抗武王之師者其㑹如林紂雖㓕而其<lb/>
　餘民甚衆既其心術丕變於紂之惡此其所以廸屢<lb/>
　不靜歴數世而餘風未殄向非有多士多方之篇明<lb/>
<pb n="29b"/>
　言利害以曉譬之而又以周公君陳畢公爲之師長<lb/>
　其爲患可勝言哉<lb/>
　<lb/>
　<lb/>
　<lb/>
　<lb/>
　<lb/>
　尚書全解卷三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書全解卷三十</head> <lb/>
    <p>
<pb n="1a"/>
欽定四庫全書<lb/>
　尚書全解卷三十<lb/>
　　　　　　　　　　　　宋　林之奇　撰<lb/>
召誥　　　　　　　　周書<lb/>
成王在豐欲宅洛邑使召公先相宅作召誥召誥<lb/>
　周自后稷在唐虞之際以播種百榖教民稼穡之故<lb/>
　始封於邰生民之詩曰即有邰家室是也稷之子不<lb/>
　窋當夏后政衰去稷不務以故失其官自邰出奔于<lb/>
<pb n="1b"/>
　戎狄之間公劉者不窋之孫也雖竄于戎狄之間能<lb/>
　脩后稷之業勤恤愛民民咸歸之於是始立國于豳<lb/>
　公劉詩曰豳居允荒是也太史公曰公劉子慶節立<lb/>
　國于豳誤矣公劉雖立國于豳然其地西近戎北近<lb/>
　狄故其十世孫太王嗣立狄人侵之太王不忍殘其<lb/>
　民以自存於是去豳踰梁山而邑于岐山之下緜之<lb/>
　詩曰至于岐下聿來胥宇是也文王之立初由居岐<lb/>
　及其旣已克崇而有之於是自岐而遷于豐文王有<lb/>
<pb n="2a"/>
　聲之詩曰作邑于豐是也武王之立又自豐而遷于<lb/>
　鎬文王有聲詩曰宅是鎬京是也邰卽漢之右扶風<lb/>
　漦縣豳者漢之右扶風栒邑縣豳鄉是也岐者漢右<lb/>
　扶風美陽縣岐山是也卽禹貢所謂導岍及岐其邑<lb/>
　在岐山之下豐者漢右扶風霸縣鄷水是也卽禹貢<lb/>
　所謂東㑹于灃其邑在鄷水之西鎬者漢長安西南<lb/>
　有昆明池北鎬陂是也岐在邰之西北無百里豳又<lb/>
　在岐西北四百里餘是公劉自邰而西徙于豳太王<lb/>
<pb n="2b"/>
　自豳而東徙于岐也豐在岐山東南二百餘里鎬去<lb/>
　豐二十五里皆是自西而東也武王旣克殷遷九鼎<lb/>
　于洛之郟鄏其意已欲宅洛矣史記周本紀載武王<lb/>
　之言曰我南望三塗北望岳鄙顧詹有河粤詹雒伊<lb/>
　毋逺天室營周居于雒邑而後去是宅洛者武王之<lb/>
　本志也武王雖有宅雒之志然其克啇也天下未集<lb/>
　而遽即世成王以幼沖嗣立而周公攝政管蔡武庚<lb/>
　肆其不軌之謀以間王室周公方興師討叛左枝右<lb/>
<pb n="3a"/>
　梧之不暇宅雒之事未能為也至其攝政七年周公<lb/>
　制禮作樂已致太平將歸政于成王故營洛邑以卒<lb/>
　武王之志而後歸政也史記曰武王在豐使召公復<lb/>
　營洛如武王之意周公復申卜視卒營築居九鼎焉<lb/>
　左傳亦曰成王定鼎于郟鄏是其宅雒者以卒武王<lb/>
　之志也周禮曰以土圭之法測土深正日景以求地<lb/>
　中日南則景短多暑日北則景長多寒日東則景夕<lb/>
　多風日西則景朝多隂日至之景尺有五寸謂之地<lb/>
<pb n="3b"/>
　中天地之所合也四時之所交也風雨之所㑹也隂<lb/>
　陽之所和也然則百物阜安乃建王國焉然則武王<lb/>
　有宅洛之意而周公成王成之者誠以洛為地中五<lb/>
　服諸侯之朝覲貢賦道里為均故建以為都以居九<lb/>
　鼎而㑹諸侯于此焉篇内有曰王來紹上帝自服于<lb/>
　土中而車攻之詩羙宣王復會諸侯于東都而其詩<lb/>
　謂之復古則自宣王之前其會諸侯蓋皆于此而萬<lb/>
　乘之君則當在于鎬以宗廟社稷之所在而王業之<lb/>
<pb n="4a"/>
　所本故也不獨此也周之西土廹近邊徼故雖其前<lb/>
　世積德累仁而常有夷狄之患太王以來至為之遷<lb/>
　都去國以避之自豳而岐又自岐而之豐鎬皆自西<lb/>
　而東周公猶以為未也又東營洛邑以逆為後世之<lb/>
　備及犬戎之亂平王卒遷而居之雖其孱弱無以紹<lb/>
　文武成康之緒而其所以遷者是亦周公之意也婁<lb/>
　敬曰成王即位周公之屬傅相焉乃營成周居雒以<lb/>
　為此天下中諸侯四方納貢獻道里均矣有德則易<lb/>
<pb n="4b"/>
　以王無德則易以亡夫人之愛其子孫天下之常情<lb/>
　也先王之奄有天下以傳之子孫固冝緜緜延延於<lb/>
　萬年而不絶惟其子孫之賢不肖厯祚之短長不可<lb/>
　得而必然其創業垂統深根固蒂為不可㧞之勢以<lb/>
　遺之者未嘗不盡也乃謂周公之心苟其無德則欲<lb/>
　其易以亡必無此理當三監之難雖其元惡渠魁皆<lb/>
　已殱夷而其黨姦同惡之人其頑梗未能遽革將使<lb/>
　之密邇王室以馴服其心而洛之地距妹邦下逺則<lb/>
<pb n="5a"/>
　不難于遷居故其宅洛也瀍水之西則建以為都而<lb/>
　居九鼎謂之郟鄏亦謂之東都亦謂之王城瀍水之<lb/>
　東則以居殷頑民而遷之謂之成周漢地里志有曰<lb/>
　河南郡河南縣注云故郟鄏地成王遷九鼎周公致<lb/>
　太平營以為都是為王城至平王居之洛陽縣注云<lb/>
　周公遷殷民是為成周春秋昭公三十二年晉合諸<lb/>
　侯于狄泉以其地大成周之城居敬王蓋王城之與<lb/>
　成周雖已營之而未之都也幽王有犬戎之禍平王<lb/>
<pb n="5b"/>
　始遷王城至敬王與王子朝爭國子朝之黨多居王<lb/>
　城敬王始都成周成周之地自敬王以前未建以為<lb/>
　都至敬王始居之此晉所以合諸侯而城之也王城<lb/>
　成周雖皆洛之地然王城在西周城在東故子朝在<lb/>
　王城謂之西王而敬王謂之東王也是則周自太王<lb/>
　至敬王其遷都建國皆是自西而東也說者乃謂周<lb/>
　公之營洛邑即自鎬還而居之此說太史公已辨之<lb/>
　矣其言曰學者皆稱周伐紂以營洛邑其實不然武<lb/>
<pb n="6a"/>
　王營之成王使召公卜居九鼎焉而周復都豐鎬至<lb/>
　犬戎敗幽王周乃東遷于雒邑則成王未嘗都雒也<lb/>
　明矣周官曰歸于宗周畢命曰王朝歩自宗周宗周<lb/>
　鎬京也豈得為成王都雒也哉說者又謂幽王之前<lb/>
　蓋有自雒而遷于鎬故幽王之敗而平王東遷此事<lb/>
　雖無所經見而周之遷徙皆自西而東蓋其勢然也<lb/>
　未有自洛而遷于鎬者也成王當是時在于豐地欲<lb/>
　居於洛邑以為東都使召公先往相其所居之居因<lb/>
<pb n="6b"/>
　卜而營之王與周公繼至召公乃于庶殷丕作之時<lb/>
　取幣以錫周公因告王以厯年享國之長短無不自<lb/>
　己求之者時周公欲成洛邑而後歸政于王王將總<lb/>
　萬㡬而治天下故欲王戒愼恐懼以祈天永命此召<lb/>
　誥所以作也清廟之詩曰周公旣成洛邑朝諸侯率<lb/>
　以祀文王焉是時周公尚攝則宅洛者周公也而此<lb/>
　序乃言成王焉正與康誥序言旣伐管叔蔡叔同義<lb/>
惟二月旣望越六日乙未王朝歩自周則至于豐惟太<lb/>
<pb n="7a"/>
保先周公相宅越若來三月惟丙午朏越三日戊申太<lb/>
保朝至于洛卜宅厥旣得卜則經營越三日庚戌太保<lb/>
乃以庶殷攻位于洛汭越五日甲寅位成若翼日乙卯<lb/>
周公朝至于洛則達觀于新邑營越三日丁巳用牲于<lb/>
郊牛二越翼日戊午乃社于新邑牛一羊一豕一越七<lb/>
日甲子周公乃朝用書命庶殷侯甸男邦伯厥旣命殷<lb/>
庶庶殷丕作<lb/>
　後漢律歴志曰日月相推日舒月速當其同謂之合<lb/>
<pb n="7b"/>
　朔相與爲衡分天之中謂之望望者於月之半月當<lb/>
　日衝日光照月光圓滿而相向當猶人之相望也漢<lb/>
　志曰周公攝政七年二月乙亥朔庚寅望後六日得<lb/>
　乙未故召誥曰惟二月旣望越六日乙未又其三月<lb/>
　甲辰朔三日丙午召誥曰惟三月丙午朏月采篇曰<lb/>
　三日曰朏此篇記成王之至豐以二月之乙未召公<lb/>
　之至洛以三月之戊申而必先言二月旣望三月惟<lb/>
　丙午朏者唐孔氏曰治歴者必先正朔望故史官因<lb/>
<pb n="8a"/>
　紀之將言望後之事必以望紀之將言朏後之事必<lb/>
　以朏紀之猶今之人將言日必先言朔是也三月之<lb/>
　朏丙午也於丙午之後戊申之日以越三日言之則<lb/>
　知二月之乙未言越六日旣望之爲庚寅可知矣周<lb/>
　謂宗周鎬京也成王以乙未之旦行自鎬京則至于<lb/>
　豐以營洛之事告文王之廟示不敢専也鎬豐去二<lb/>
　十五里故朝𤼵鎬京則可以至于豐不待淹日也文<lb/>
　王都豐故豐有文王廟必至于豐而後使召公相宅<lb/>
<pb n="8b"/>
　則其為告文王廟必矣既告廟矣則使太保先周公而<lb/>
　行徃洛水之傍而相視其可居之處也越若來者林<lb/>
　子和薛博士皆以爲召公順周公之謀以來陳少南<lb/>
　則以爲順王命以行使此諸家以越若來爲絶句則<lb/>
　以若爲順周公與順王命猶可也今旣能依先儒以<lb/>
　越若來三月惟丙午朏爲絶句則其說不通矣蓋即<lb/>
　所謂哉生明月之三日也朏以紀歴耳而上曰越若<lb/>
　來安得以爲順周公與王命哉此只當從先儒之說<lb/>
<pb n="9a"/>
　以二月之後依順而來次三月也戊申三月之五日<lb/>
　也乙未二月之二十一日其月小盡故三月得甲辰<lb/>
　朔五日爲戊申太保以戊申之旦至于洛蓋十四日<lb/>
　而至也旣至洛矣即以其日卜之龜䇿以謀所居也<lb/>
　周官太卜國大遷大師則貞龜盤庚之遷亳大王之<lb/>
　遷岐衞文公之遷楚丘未嘗不卜也召公之卜也其<lb/>
　至誠之所感召可以通天地神眀故其應也如響此<lb/>
　其所以得吉卜也我卜河朔黎水我乃卜澗水東瀍<lb/>
<pb n="9b"/>
　水西我又卜瀍水東所謂宅卜也惟洛食所謂得吉<lb/>
　卜也洪範曰謀及乃心謀及卿士謀及庶人謀及卜<lb/>
　筮營洛之謀成王君臣旣有定議矣於是謀及卜筮<lb/>
　也太王之遷岐聿來胥宇而後爰契我龜文公之遷<lb/>
　楚丘望楚與堂而後卜云其吉皆此類也卜旣吉矣<lb/>
　則人謀鬼謀無有差忒此所以經之營之而規度其<lb/>
　朝市宗廟郊社之位於戊申之三日庚戌三月之七<lb/>
　日太保乃以衆殷民治其位于洛水之北於庚戌之<lb/>
<pb n="10a"/>
　五日甲寅三月之十一日朝市宗廟郊社之位其規<lb/>
　模皆成也禹貢導河東過洛汭而導洛東北入于河<lb/>
　則洛汭爲洛水之北也可知禹貢曰導洛東北㑹于<lb/>
　澗瀍則澗瀍皆在洛之北而王城在瀍之西成周在<lb/>
　瀍之東雖澗在瀍之西而澗瀍皆在洛之北故位于<lb/>
　洛汭也周公則以位成之明日三月之十二日其旦<lb/>
　至于洛則徧觀新邑所營之位也方是時周公攝政<lb/>
　營洛之事周公主之召公則與之相為先後而成之<lb/>
<pb n="10b"/>
　故卜宅攻位者召公也周公則達觀之而遂以命殷<lb/>
　庶也若翼日者亦與越若來之若同位成而周公適<lb/>
　觀之則將命庶殷諸侯以工役之事於是先告祭於<lb/>
　天地社稷也越三日丁巳用牲于郊牛二告祭於天<lb/>
　地也郊祭天之名也而用牛二者先儒以為后稷配<lb/>
　故也不如王博士曰昊天有成命郊祀天地也蓋祭<lb/>
　亦可以郊言之惟郊於天地故用牛二也丁巳者乙<lb/>
　卯之三日三月十四日也越翼日戊午乃社于新邑<lb/>
<pb n="11a"/>
　牛一羊一豕一告祭于社稷也牛一羊一豕一用太<lb/>
　牢也葉博士曰記曰社稷太牢古之祭未有社而不<lb/>
　及稷者載芟春籍田而祈社稷良耜秋報社稷蓋祭<lb/>
　社而稷從之其來尚矣此說是也旣告祭于天地社<lb/>
　稷矣周公乃以戊午之七日三月之二十一日甲子<lb/>
　之旦冊書以命衆殷民及侯甸男服之邦伯使興功<lb/>
　也古者有大工役必以賦功屬役之事著于書規模<lb/>
　旣定然後役興焉蘇氏引春秋傳士彌牟營成周計<lb/>
<pb n="11b"/>
　丈數揣髙卑度厚薄仭溝洫物土方議逺邇量事期<lb/>
　計徒庸慮財用書餱糧以令役于諸侯屬役賦文書<lb/>
　以授師而效諸劉子以此為書是也如宣公十一年<lb/>
　楚令尹蒍艾獵城沂使封人慮事以授司徒量功命<lb/>
　日分財用平版榦稱畚築程土物議逺邇略基址具<lb/>
　餱糧度有司事三旬而成不愆于素是亦用書之遺<lb/>
　意也邦伯先儒謂即州牧也特言邦伯者王氏曰公<lb/>
　以書命邦伯而邦伯以公命命諸侯也厥旣命殷庶<lb/>
<pb n="12a"/>
　庶殷丕作者言周公旣用書以命庶殷役之以土木<lb/>
　之事而庶殷之民莫不大作趨事赴功惟恐不及也<lb/>
　夫成王之民營洛蓋以殷民之頑將遷之以自近也<lb/>
　今日召公率之以攻位而位成周公命之以書而丕<lb/>
　作雖頑民之難化者猶然則其說以使民可知夫孰<lb/>
　以爲厲已哉召公之經營洛邑自戊午距甲寅凡七<lb/>
　日而後成周公繼至自乙卯達觀于新邑營距甲子<lb/>
　凡十日而用書命殷庶庶殷大作周召之規模其敏<lb/>
<pb n="12b"/>
　如此緫而計之自成王之至豐乙未之日距甲子凡<lb/>
　一月耳萬年之業成於一月之間此豈後世可得而<lb/>
　及哉<lb/>
太保乃以庶邦冢君出取幣乃復入錫周公曰拜手稽<lb/>
首旅王若公誥告庶殷越自乃御事嗚呼皇天上帝改<lb/>
厥元子兹大國殷之命惟王受命無疆惟休亦無疆惟<lb/>
恤嗚呼曷其柰何弗敬天旣遐終大邦殷之命兹殷多<lb/>
先哲王在天越厥後王後民兹服厥命厥終智藏瘝在<lb/>
<pb n="13a"/>
夫知保抱攜持厥婦子以哀籲天徂厥亡出執嗚呼天<lb/>
亦哀于四方民其眷命用懋王其疾敬德<lb/>
　周之興也自武王以其聦明齊聖應天順人不忍斯<lb/>
　民墜於塗炭之中親以干戈伐紂克商而後斯民有<lb/>
　更生之望雖民心之歸於周者如水之就下獸之走<lb/>
　壙然武王即位未幾而遽即世成王以幼沖嗣立而<lb/>
　三叔挾武庚以間王室周之世蓋岌岌矣當是時安<lb/>
　危存亡之機間不容髮幸而周公攝政旣引兵東征<lb/>
<pb n="13b"/>
　誅伐暴亂以靖四方而又制禮作樂建立法度粉澤<lb/>
　王業七年之間政無不舉而事無不興民心之歸於<lb/>
　周者日益固而不可解而周之根本蓋有泰山之安<lb/>
　矣雖周公歸政而成王緫萬幾以臨羣臣可以無慮<lb/>
　也然武王欲營洛邑以定九鼎之志未之成也周公<lb/>
　不可以不成武王之志而後歸政焉故當攝政之七<lb/>
　年大營洛邑以其一爲定九鼎㑹諸侯之地以其一<lb/>
　爲遷殷頑之地如此則周公之規模計慮以恢我國<lb/>
<pb n="14a"/>
　家者盡於此矣可以歸政也召公之意以謂夾輔成<lb/>
　王以措天下於太平者周公之功卜宅於洛以卒武<lb/>
　王之志者亦周公之功故率諸侯致禮於周公而歸<lb/>
　功焉然成王將自此發號施令以君臨萬國一號一<lb/>
　令其得失善惡實治亂興衰之所繫不可以不愼也<lb/>
　故因諸侯之咸在而遂誥王以天命之無常戒懼之<lb/>
　不可怠也周公以工役之書命庶殷而庶殷之頑莫<lb/>
　不丕作則周公之所以推其誠信以感斯民者至矣<lb/>
<pb n="14b"/>
　洛邑之成蓋不日也故召公於是率侯甸男服之衆<lb/>
　國大君出取幣乃復入以鍚周公而致禮焉必以幣者<lb/>
　所以將見其厚意也孟子曰㳟敬者幣之未將者也<lb/>
　㳟敬而無實君子不可虚拘故古者賓主交際之禮<lb/>
　雖有㳟敬之心必有幣以將之也拜手稽首旅王若<lb/>
　公者先儒曰召公稱成王命以賜周公曰敢拜手稽<lb/>
　首陳王所冝順周公之事蓋以若訓順也召公之所<lb/>
　陳者謂成王將緫萬幾戒以天命之難諶戒懼之心<lb/>
<pb n="15a"/>
　不可須㬰離豈陳所宜順周公之事哉王氏曰陳成<lb/>
　王欲宅洛之意順周公用書命庶殷邦伯之事則以<lb/>
　此一句分而爲二其說又不如先儒惟蘇氏曰旅讀<lb/>
　如庭實旅百之旅諸侯之幣旅王及公者尊周公也<lb/>
　此說爲勝說者又謂營洛邑者召公相宅而攻位周<lb/>
　公則達觀新邑營而用書以命之召公之至洛以三<lb/>
　月之五日戊申周公之至洛以三月之十二日乙卯<lb/>
　成王則惟在鎬京也然此篇旣言旅王則王亦在洛<lb/>
<pb n="15b"/>
　可知矣惟召公之至洛所以卜宅而攻位周公之至<lb/>
　洛所以達觀而用書故記載其至之之日成王無事<lb/>
　故不載其至之之日也說者又謂召公之作誥戒以<lb/>
　誥庶殷及御事而已使王在洛而誥之則不宜斥王<lb/>
　爲沖子又曰有王雖小又曰王乃初服君臣之分不<lb/>
　應如是也此又不然周召居師保之官以夾輔成王<lb/>
　其於成王不獨君臣之分也蓋有師保之禮焉故可<lb/>
　以沖子言之洛誥篇周公以沖子呼成王召誥篇召<lb/>
<pb n="16a"/>
　公以沖子呼成王夫何不可哉召誥洛誥一體也周<lb/>
　召蓋亦一體也誥告庶殷越自乃御事者先儒曰召<lb/>
　公所陳戒王云我爲言誥以告汝庶殷之諸侯下自<lb/>
　汝御事欲令君臣皆聽之其實指以戒王諸侯皆在<lb/>
　託以爲言也此說是也大國即殷也元子指紂也殷<lb/>
　自湯以來傳世三十有一奄有四海普天之下莫不<lb/>
　臣服豈非大國乎紂者帝乙之適子故以元稱之元<lb/>
　長也㣲子與紂俱帝乙之子㣲子之命旣以㣲子爲<lb/>
<pb n="16b"/>
　元子矣此又以紂爲元子者吕氏春秋云紂之母生<lb/>
　㣲子尚爲妾已而爲妻後生紂紂父欲立啓爲太子<lb/>
　太史據法而爭之曰有妻之子不可立妾之子故紂<lb/>
　爲後自其長少之序言之故㣲子爲元子自其適庶<lb/>
　之分而言之故以紂爲元子各有所當也此言天命<lb/>
　之無常苟無其德雖紂之元子而有此大國元子則<lb/>
　其分爲正大國則其勢爲强皇天上帝亦改其命而<lb/>
　命有德者以代之也天旣以紂之無德而改其命當<lb/>
<pb n="17a"/>
　是時也惟周世世修德可以上當天意而膺其景命<lb/>
　此武王所以自諸侯而爲天子成王繼武王而受命<lb/>
　作君也王之受命蓋欲其子子孫孫緜緜延延席龜<lb/>
　鼎之業雖千萬世而不絶則其休可謂無疆矣然其<lb/>
　休無疆則其憂亦無疆也蓋有一日之休則亦有一<lb/>
　日之恤有一歲之休則亦有一歲之恤有無疆之休<lb/>
　則亦有無疆之恤無逸曰無皇曰今日耽樂乃非民<lb/>
　攸訓非天攸若時人丕則有愆一日之耽樂冝若無<lb/>
<pb n="17b"/>
　害也而天下後世之禍或萌于此故有無疆之恤乃<lb/>
　能保其無疆之休也無疆惟休亦無疆惟恤正猶所<lb/>
　謂一則以喜一則以懼也唐太宗時突厥請入朝帝<lb/>
　謂侍臣曰向日突厥之彊憑陵中夏用是驕恣以失<lb/>
　其民今自請入朝非困窮肯如是乎朕聞之且喜且<lb/>
　懼何則突厥衰則邊境安故喜然朕或失道他日亦<lb/>
　將如突厥能無懼乎又嘗謂侍臣曰朕有二喜一懼<lb/>
　比年豐稔長安斗粟直三四錢一喜也北虜久服邊<lb/>
<pb n="18a"/>
　鄙無虞二喜也治安則驕侈易生驕侈則危亡立至<lb/>
　此一懼也召公所謂無疆惟休亦無疆惟恤太宗其<lb/>
　深知之矣蓋惟其懼于未然故所以卒無懼正觀之<lb/>
　治豈無所自哉惟其無疆之恤乃能保無疆之休故<lb/>
　嗟歎而言曰何其柰何不敬乎蓋欲其造次顛沛惟<lb/>
　敬是行也有一言可以盡畏天之道者敬而已敬天<lb/>
　之怒無敢戲豫敬天之渝無敢馳驅則天豈庸釋我<lb/>
　哉敬之羣臣進戒嗣王之詩曰敬之敬之天惟顯思<lb/>
<pb n="18b"/>
　命不易哉凡以人君能敬以事天則天之眷顧於我<lb/>
　無有窮已也使紂誠知敬之是行而行之則周安得<lb/>
　而有之耶此召公所以戒王不可不敬也天旣遐終<lb/>
　大邦殷之命者前旣略言天之改殷家之命矣此又<lb/>
　詳言紂不能席先王之餘慶致其敬以畏天而使不<lb/>
　仁者在髙位播其惡于衆此民之所以怨咨而天遂<lb/>
　遐終其命也遐終者唐孔氏曰言其去而不復反也<lb/>
　此殷家多有先哲王雖旣死矣而其精神在天故其<lb/>
<pb n="19a"/>
　餘慶有以庇覆其後世之王及其民皆得以服天命<lb/>
　而不替先哲王所以享國者惟敬之故也殷先哲王<lb/>
　雖在天而後王後民藉其餘慶以復天命者亦惟敬<lb/>
　之故也酒誥曰在昔殷先哲王迪畏天顯小民惟兹<lb/>
　殷先哲王之天顯之為可畏則其敬可知矣此所為<lb/>
　精神在天而其餘慶有以保佑後人使不失其敬以<lb/>
　服天命也殷家自湯至于武丁賢聖之君六七作故<lb/>
　曰多先哲王也人之死也雖體魄則降魂氣在上然<lb/>
<pb n="19b"/>
　非哲王則不能在天也朱子𤼵内翰曰太史儒者不<lb/>
　言鬼神而言有物何也曰人之死各反其根體魄隂<lb/>
　也故降而在下魂氣陽也故升而在上升則無不之<lb/>
　矣今也魄降而氣不化非物而何故聖人死曰神賢<lb/>
　人之死曰鬼衆人死曰物聖人清明在躬氣志如神<lb/>
　故五帝配上帝傅說上比列星賢人得其所歸衆人<lb/>
　則知富貴生死而已其思慮不出于心腹之間祍席<lb/>
　之上夸張于世自以為利焉物欲蔽之不能自反其<lb/>
<pb n="20a"/>
　初故謂之物以此觀之則精神之在天必哲王也觀<lb/>
　盤庚之篇言髙后丕乃崇降罪疾又曰故有爽德自<lb/>
　上其罰汝蓋以殷之先哲王在天故也厥終指紂也<lb/>
　商家之祚至紂而終也故啇之君自帝乙以前皆能<lb/>
　兢兢業業直内以敬而天命之所眷顧多士曰自成<lb/>
　湯至于帝乙罔不明德恤祀亦惟天丕建保乂有殷<lb/>
　殷王亦罔敢失帝罔不配天其澤是也惟紂其謂已<lb/>
　有天命謂敬不足行而啇家之業自此終矣紂旣不<lb/>
<pb n="20b"/>
　敬以失天之意故其在位在職者無非小人也觀殷<lb/>
　家之所謂賢人君子可以勱相國家者莫如三人故<lb/>
　㣲子則遯于荒野箕子則佯狂而為之奴比干則直<lb/>
　諫而遭剖心之禍則當世之所謂智者莫不藏於山<lb/>
　澤之間也智者旣藏則其在位在職豈有利澤加於<lb/>
　百姓哉惟病民而已蓋其四方之多罪逋逃是崇是<lb/>
　長是信是使是以為大夫卿士俾暴虐於百姓則是<lb/>
　病於民者在也惟其在位在職者為民之病故民皆<lb/>
<pb n="21a"/>
　有離散之心夫人皆知保抱其子攜持其婦以哀痛<lb/>
　乎天其意蓋謂我何罪于天而至此哉旣呼天矣於<lb/>
　是往而出亡又見囚執也夫上下之勢聚則為君臣<lb/>
　散則為仇讐有以得民之心則民相與歸之雖欲却<lb/>
　而揮之不可得也無以得民之心則民相與叛之雖<lb/>
　欲刼而留之不可得也紂旣聚羣不逞于朝以播其<lb/>
　惡于衆旣失民心矣則民之徃而出亡乃其所也紂<lb/>
　又從而囚執之此非徒不足以威民而使之畏乃重<lb/>
<pb n="21b"/>
　失民之心也天之心不忍斯民困于淫刑峻罰不自<lb/>
　聊生亦惻然而哀之故監于下土有能勉力以行敬<lb/>
　者則眷顧而命之以伐紂而有天下周之興自后稷<lb/>
　公劉以來積德累功而文武之聖正當紂之世此天<lb/>
　之所以眷命而作周也王旣繼文武而有天下則其<lb/>
　於敬德也不可不疾惟恐不及也蓋使王之敬德於<lb/>
　文武則福禄之來方興而未艾與天地相為長久使<lb/>
　其不敬則亦是紂而已矣非文武在天之意也舜之<lb/>
<pb n="22a"/>
　告禹曰天之歴數在爾躬允執其中四海困窮天禄<lb/>
　永終夫敬德者允執其中之謂也天之歴數無脩短<lb/>
　允執其中則雖至於萬年可也苟四海困窮則天禄<lb/>
　永終矣此正召公所以戒成王之意也<lb/>
相古先民有夏天迪從子保面稽天若今時旣墜厥命<lb/>
今相有殷天廸格保面稽天若今時旣墜厥命今沖子<lb/>
嗣則無遺壽耉曰其稽我古人之德矧曰其有能稽謀<lb/>
自天嗚呼有王雖小元子哉其丕能諴于小民今休王<lb/>
<pb n="22b"/>
不敢後用顧畏于民碞王來紹上帝自服于土中旦曰<lb/>
其作大邑其自時配皇天毖祀于上下其自時中乂王<lb/>
厥有成命治民今休<lb/>
　前旣言紂以不敬之故不能席其先哲王之餘慶以<lb/>
　服天命聚小人於朝俾之肆其暴虐以殘害於爾百<lb/>
　姓天旣哀四方之民無辜而罹其凶害己勦絶其命<lb/>
　而改命我周邦矣則周王固不可不以商為監而勉<lb/>
　行敬德者然周之所繼者商也周固當以商為監商<lb/>
<pb n="23a"/>
　之所繼者夏也啇其可不以夏為監乎詩曰殷監不<lb/>
　逺在夏后之世則周之監其在殷之世也明矣天以<lb/>
　禹之聖德而眷命有夏復以桀之不敬而墜其命墜<lb/>
　夏之命則商以敬德而伐之紂復以不敬而天墜其<lb/>
　命周之伐殷正如殷之伐夏使王不能戰戰兢兢以<lb/>
　盡其寅畏之誠而敬德不賛則天墜其命亦將如殷<lb/>
　矣此所以又兼夏商以為言也相視也古先民有夏<lb/>
　指禹也禹貴為天子而謂之先民者胡博士曰古者<lb/>
<pb n="23b"/>
　先昔曰先民言古先民者甚久之辭也言我視古先<lb/>
　民有夏之君如禹者其所行之敬德未嘗以須臾廢<lb/>
　故天道而從之視之如子而保之此夏之所以享天<lb/>
　休命而君天下也天于有夏之君道而從之視之如<lb/>
　子而保之則天之于我其仁愛也至矣而有夏之君<lb/>
　又能面考天意而順之夫天意之所在惟敬德者則<lb/>
　佑之也面考天意而順之不過勉行敬德以逹天之<lb/>
　休而已今是桀不能行禹所以順天之道故天以墜<lb/>
<pb n="24a"/>
　其王天下之命也今復相視有殷之君如湯者其所<lb/>
　行之敬德亦未嘗以須㬰廢故天道而保格之有殷<lb/>
　之君亦能面考天意而順之今是紂不能行湯所以<lb/>
　順天之道故天以墜其王天下之命也予惟相視夏<lb/>
　殷之君其始也廸從子保迪格保非天私之也以其<lb/>
　敬德故也其終也皆非其命惟天偏疾之也以其不<lb/>
　敬德故也大抵天之降災祥惟視德之所在德則與<lb/>
　否則亡如影響焉無有毫釐之差也當禹湯以其聖<lb/>
<pb n="24b"/>
　德克當天心冝其天意之眷顧不容釋也然使一日<lb/>
　不敬德則命不可恃故禹湯未嘗以天命之所佑助<lb/>
　而有驕怠其云為動作未嘗不順天也蓋使禹湯不<lb/>
　知所以順天則其墜厥命不至於桀紂之世使桀紂<lb/>
　而知敬德則天迪從子保格保將千萬年而不替也<lb/>
　以是知天之於禹湯桀紂非有好惡於其間也唯視<lb/>
　其敬德與不敬德而已矣有夏言古先民有夏有殷<lb/>
　不言者蒙上文也蘇氏以從子為與子謂我觀夏殷<lb/>
<pb n="25a"/>
　之世天之迪夏也迪其與子而保安之其迪殷也迪<lb/>
　其能用伊尹格天之臣而保安之其意謂堯以天下<lb/>
　傳之舜舜以天下傳之禹皆不私其子而傳之賢至<lb/>
　禹始以其子啓為可以托天下故傳之子所以迪夏<lb/>
　則言從子也夫以從子為與子言迪其與子而保之<lb/>
　雖非經之本義猶為可説也至於以格為用伊尹格<lb/>
　天之臣此則不可夫經之言格之一字蘇氏旣以為格<lb/>
　天又以格天為伊尹又以湯能用伊尹格天之臣其<lb/>
<pb n="25b"/>
　蔓衍附會一至於此則何說之不可為哉故此只當<lb/>
　從王氏說夏言從子殷言格之至相備爾與夏言服<lb/>
　天命殷言受天命同意此蓋史官經緯其文以成述<lb/>
　作之體書之内如此類多矣不可以一一為之說也<lb/>
　唐孔氏曰此說二代興亡其意同也於禹言從而子<lb/>
　安之則天於湯亦子安之故於湯因上文直言格保<lb/>
　此正王氏之意蓋格與惟帝降格于夏之格同天旣<lb/>
　以紂之不敬厥德墜其命而改命周邦今成王以幼<lb/>
<pb n="26a"/>
　沖之資而繼武王之大業故其措天下於泰山之安<lb/>
　以無忝乃祖考者冝如何哉惟於壽耉之人無所遺<lb/>
　矣則可以保天之命也古之聖王尊禮黄髮屬任以<lb/>
　政者蓋以其更歴天下之事練習為治之體故也昔<lb/>
　鬻熊年九十餘見文王文王曰老矣熊曰君若使臣<lb/>
　捕虎臣已老矣使臣坐而䇿國事臣年尚未也蓋非<lb/>
　老成之人則不能深謀逺慮以輔成人主之德然年<lb/>
　少未更事者於老成之人則狎侮之者多矣秦穆公<lb/>
<pb n="26b"/>
　賢君也其於蹇叔猶曰爾何知中壽爾墓之木拱矣<lb/>
　而况於他人乎故成王沖子嗣位尤不可以遺壽耇<lb/>
　者謂其欲以稽考古人之德故也古人嘗以是而興<lb/>
　者吾必因之嘗以是而敗者吾必改之然非老成之<lb/>
　人多識前言往行則我雖欲稽於古人其道無由故<lb/>
　考稽古人之德者必有壽耇為吾之股肱心膂而後<lb/>
　可稽古人之德固為善矣况能稽謀於天則其善又<lb/>
　如何哉蓋道之大原出於天古人之所為亦惟法天<lb/>
<pb n="27a"/>
　而禹湯以敬徳之故而天迪從子保格保桀紂以不<lb/>
　敬徳之故而旣墜厥命其善可法其惡可鑒稽古人<lb/>
　之徳者不可不知也然幼沖之人何自而知之此所<lb/>
　以必有賴於壽耇者也稽古人之徳固當以禹湯之<lb/>
　遺範為吾之楷則然禹湯之所以成其德者亦惟面<lb/>
　稽天若故也治天下必欲無一不合於禹湯斯可也<lb/>
　然又能無一不合於天則其德無以加矣成王武王<lb/>
　長子也故又嗟歎曰王雖幼冲乃元子也其大能以<lb/>
<pb n="27b"/>
　至諴感于小民則於今為羙欲感於小民則王當不<lb/>
　敢後用顧畏民碞也先儒及王氏皆以民碞為僭言<lb/>
　民有僭而不信者不可不省顧而畏愼之也其說不<lb/>
　如蘇氏曰碞險也民猶水也水能載舟亦能覆舟物<lb/>
　無險於民者矣惟民之從違無常而有險之道則王<lb/>
　者顧之而不忘畏之而不忽所不當後而用之也蓋<lb/>
　無先於此者矣先於此則可以諴于小民故也王之<lb/>
　來此洛邑繼上帝之命而有事於此天地之中者蓋<lb/>
<pb n="28a"/>
　以周公之言其建為大邑於此其使成王自是以配<lb/>
　皇天也言王來紹上帝則當是時成王在洛可知矣<lb/>
　而說者以成王惟在豐鎬未嘗來也其悞亦明矣君<lb/>
　前臣名故召公稱周公之言以為旦曰也欒鍼欒書<lb/>
　之子也在君之前雖其父名亦稱之蓋以君臣之分<lb/>
　不可以父子之私而廢之也况於周召乎天與帝一<lb/>
　也苟言及覆燾髙眀之德者皆可指而稱之非有異<lb/>
　義也故書之所記蓋多有連稱天與帝者此但變文<lb/>
<pb n="28b"/>
　而已益稷曰以昭事上帝天其申命用休洪範曰帝<lb/>
　乃震怒不畀洪範九疇天乃鍚禹洪範九疇泰誓曰<lb/>
　天祐下民作之君作之師惟其克相上帝康誥曰我<lb/>
　西土惟時怙冒聞于上帝帝休天乃大命文王殪戎<lb/>
　殷此篇曰王來紹上帝又曰其自時配皇天若此之<lb/>
　類皆變文也紹上帝即配皇天也必欲從而為之說<lb/>
　則鑿矣王氏曰帝天德而紹之者王王人道也皇天<lb/>
　道也惟道為能建中惟建中為能配天道中天而宅<lb/>
<pb n="29a"/>
　之建中以配天道非特紹上帝而已來紹上帝者王<lb/>
　之事也配皇天者皇之事也此鑿說也漢郊祀志曰<lb/>
　其神嘗以夜東方來若雄雉其聲殷殷如野雞夜鳴<lb/>
　顔師古曰上言雄雉下言野雞史駁文也書之先言<lb/>
　帝而後言天者顔師古所謂駁文也夫天下之中天<lb/>
　地之所合也四時之所交也風雨之所㑹也隂陽之<lb/>
　所和也故宅中土則可以祀天地而神歆之矣蓋欲<lb/>
　配皇天則於上下之祀不可不愼愼於祀天地神祗<lb/>
<pb n="29b"/>
　然後可以治民也故周公謂作大邑於此以舉祭祀<lb/>
　之典而後能配皇天又當於此土中致其治也洛誥<lb/>
　曰王肈稱殷禮又曰稱秩元祀又曰夙夜毖祀即毖<lb/>
　祀于上下也作邑之事今王旣有成命矣使召公相<lb/>
　宅卜吉也則攻位而位成周公又達觀之而用書以<lb/>
　命庶殷此王有成命也惟能於此治民則於今為美<lb/>
　矣召公之戒成王大意謂天命之無常桀以不敬厥<lb/>
　德而墜禹之命紂以不敬厥德而墜湯之命欲成王<lb/>
<pb n="30a"/>
　體夫禹湯所以順天之道以祈天永命而已旣而所<lb/>
　言惟欲王之諴于小民又欲王之治民則皆以為今<lb/>
　休者蓋天之聦眀雖無所不聞無所不見而其視聽<lb/>
　則本於斯民民之所歸天未有不佑之也民之所棄<lb/>
　天未有不禍之也成王之能諴于小民能治民則信<lb/>
　為美矣所謂敬德無大於此天豈容釋之哉苟為不<lb/>
　然誕慢矯詐以欺斯民般樂怠傲以困斯民則雖宅<lb/>
　土中而祀于上下天命豈私之哉<lb/>
<pb n="30b"/>
王先服殷御事比介于我有周御事節性惟日其邁王<lb/>
敬作所不可不敬德我不可不監于有夏亦不可不監<lb/>
于有殷我不敢知曰有夏服天命惟有歴年我不敢知<lb/>
曰不其延惟不敬厥徳乃早墜厥命我不敢知曰有殷<lb/>
受天命惟有歴年我不敢知曰不其延惟不敬厥德乃<lb/>
早墜厥命今王嗣受厥命我亦惟兹二國命嗣若功王<lb/>
乃初服嗚呼若生子罔不在厥初生自貽哲命今天其<lb/>
命哲命吉凶命歴年知今我初服宅新邑肆惟王其疾<lb/>
<pb n="31a"/>
敬德王其德之用祈天永命其惟王勿以小民淫用非<lb/>
彝亦敢殄戮用乂民若有功其惟王位在德元小民乃<lb/>
惟刑用于天下越王顯上下勤恤其曰我受天命丕若<lb/>
有夏歴年式勿替有殷歴年欲王以小民受天永命拜<lb/>
手稽首曰予小臣敢以王之讎民百君子越友民保受<lb/>
王威命眀德王末有成命王亦顯我非敢勤惟㳟奉幣<lb/>
用供王能祈天永命<lb/>
　成王之營洛邑而遷殷頑民者蓋以其更紂武庚之<lb/>
<pb n="31b"/>
　亂其頑狠無恥之心未能以遽革故使之宻邇王室<lb/>
　以馴致於善然其遷之也豈能空瀍水之西移其舊<lb/>
　民而使殷民居之哉蓋使周民與殷民雜居故也惟<lb/>
　周民與殷民雜居故有殷治事之臣亦有周治事之<lb/>
　臣然殷之小大草竊姦宄驕淫矜夸靡所不為而周<lb/>
　人以文武美教善化漸漬之日久莫不歸於士君子<lb/>
　之域其善惡相反不啻若薰蕕白黒之殊其勢不能<lb/>
　以同居也自非上之人有以迪之其能使之和叶而<lb/>
<pb n="32a"/>
　為一哉故召公旣欲王諴于小民又欲王治民則遂<lb/>
　告以王先服殷御事比介于我有周御事也有周御<lb/>
　事其於朝廷之教令如草之從風無事於服之也所<lb/>
　當先者惟訓服殷家舊治事之臣除其暴虐而消其<lb/>
　貪鄙使之親比介助我周家治事之臣和叶而為一<lb/>
　則可以諴于小民亦可以治民矣欲服殷御事無他<lb/>
　節性而已孟子曰性無有不善水無有不下殷之御<lb/>
　事當成王之世天下之所謂惡人也周之御事天下<lb/>
<pb n="32b"/>
　之所謂善人也雖有羙惡之異然原夫殷御事所禀<lb/>
　於天之性未喪之前與周之御事有以異哉惟上之<lb/>
　人有以唱之遂陷溺其良心而不義之習遂與性成<lb/>
　寖淫日久牢不可遏必有以節之而後可也節之者<lb/>
　非强其所無也以其所固有之性還以治之去其不<lb/>
　善而反之善也有以節之則臣民將遷善逺罪而不<lb/>
　自知惟日其進於善也故曰惟日其邁董仲舒曰積<lb/>
　善在身猶長日加益而人不知也惟日其邁正仲舒<lb/>
<pb n="33a"/>
　長日加益之譬也王氏曰當眀政刑以節之此不知<lb/>
　道者之言湯誥曰惟皇上帝降衷于下民若有常性<lb/>
　克綏厥猷惟后夫所貴乎后者因斯民有常性順以<lb/>
　治之而已矣若眀其政刑為可以節性豈所謂若有<lb/>
　常性哉其身正不令而行其身不正雖令不從欲節<lb/>
　民之性惟王能敬德則殷之御事翕然而化矣故曰<lb/>
　王敬作所不可不敬德王氏曰敬德者所以作所蘇<lb/>
　氏曰作所者所作政事也此皆於所字强生義理其<lb/>
<pb n="33b"/>
　辭為費當從先儒之說謂其不可以不敬德王當敬<lb/>
　作之也敬作猶言敬為即周官所謂作德也王旣當<lb/>
　敬德則不可不以夏殷爲監也不可不以夏殷爲監<lb/>
　者以夏殷之歴年脩短惟在敬德與不敬德故也其<lb/>
　曰我不可不監于有夏亦不可不監于有殷孔子所<lb/>
　謂周監于二代者其原蓋出於此有夏之服天命以<lb/>
　王天下傳十有七王四百三十一年固多歴年也至<lb/>
　桀嗣位而夏之天命於是而殄㓕則其不延長矣此<lb/>
<pb n="34a"/>
　非我之所敢知也惟敬德則多歴年所桀不敬厥德<lb/>
　則早墜厥命此則我知之矣故不可不監于有夏也<lb/>
　有殷之受天命以王天下傳二十有八王六百二十<lb/>
　九年固多歴年也至紂嗣位而殷之天命於是而殄<lb/>
　絶則其不延長矣此非我之所敢知也惟敬德則多<lb/>
　歴年所紂不敬厥德則早墜厥命此則我知之矣故<lb/>
　不可以不監于有殷也古人之於天命不以為必有<lb/>
　不以為必無而每致於不可測知之域惟人事之脩<lb/>
<pb n="34b"/>
　於昭昭赫赫之間者則未嘗不盡言之也故召公於<lb/>
　夏殷之有歴年及不其延皆曰我不敢知者疑之之<lb/>
　辭也至於敬德則有歴年不敬德則墜厥命蓋無可<lb/>
　疑者季路問事鬼神子曰未能事人焉能事鬼曰<lb/>
　敢問死曰未知生焉知死鬼神與死夫子不之告也<lb/>
　而告以事人知生蓋能事人則能事鬼矣知生則知<lb/>
　死矣此正召公之意由是觀之夫子罕言命與不語<lb/>
　怪神者非故匿而不言也不可以正言之也正言之<lb/>
<pb n="35a"/>
　則學者舎人事而求天命鬼神於難知之際為巫覡<lb/>
　瞽史之事矣惟夏殷之受命其所以歴祚之長短不<lb/>
　可得而知者惟其敬與不敬之異則今王繼此二代<lb/>
　而受天命以王天下亦當思惟此二國長短之命以<lb/>
　繼其功也繼其功則脩人事不責天命不過敬德而<lb/>
　已夏以敬德而有歴年殷亦以敬德而有歴年皆其<lb/>
　功效也成王旣嗣其命其可不嗣其功哉王惟敬德<lb/>
　乃可以享天休命緜緜而不絶况今周公旣營洛邑<lb/>
<pb n="35b"/>
　乃歸政於成王正成王初聽政以有事於萬幾之務<lb/>
　一號令之所發一賞罰之所施天下之民將拭目而<lb/>
　視傾耳而聽實治亂安危之所自始故髙宗曰以台<lb/>
　正于四方台恐德弗類兹故弗言㳟黙思道誠以聽<lb/>
　政之初不可不愼也故召公謂王政之隆替蓋萌於<lb/>
　初服之日若人之生子其善惡之習無不在於初生<lb/>
　之日也習之善則為善人習之惡則為惡人矣孔子<lb/>
　曰少成若天性習慣如自然古之人其所以薰陶美<lb/>
<pb n="36a"/>
　質而優入於聖域者惟其孩提之日教之有素也若<lb/>
　孟母之擇鄰曽子之殺豚以食其子是矣苟初生之<lb/>
　日習於善則是自貽哲命也蓋天以正性而命於人<lb/>
　初無上智下愚之别其所以為上智下愚者於已取<lb/>
　之而已矣故曰自貽哲命言人之秉哲者雖命於天<lb/>
　而其所以能哲者乃自遺之也孟子曰自暴者不足<lb/>
　與有言也自棄者不足與有為也惟下愚者自暴自<lb/>
　棄則哲者豈非自貽乎然則王之於初服其治亂安<lb/>
<pb n="36b"/>
　危無非自取之也可不愼哉今天其命哲命吉凶命<lb/>
　歴年者言天之於人或命之哲或命之以吉與凶或<lb/>
　命之以歴年此三者豈人之所能為哉天實命之也<lb/>
　然天命之以哲而不能使之必哲能命之以歴年而<lb/>
　不能使之必歴年其所以哲所以吉所以歴年之長<lb/>
　者非天也人也其所以不哲所以凶所以歴年不其<lb/>
　延者非天也人也天非人不因人非天不成天始之<lb/>
　而人終之也今天知我王初有事於萬幾而居新邑<lb/>
<pb n="37a"/>
　洛其命之哲與不哲吉與凶歴年與不歴年蓋决於<lb/>
　此日則王之敬德其可緩哉正當惟此德之用造次<lb/>
　必於是顚沛必於是以祈于天而永其命也祈非祈<lb/>
　禱之祈也敬德者所以祈之也蓋敬德以祈之其諸<lb/>
　異乎人之祈之與此所謂祈正與詩言自求多福之<lb/>
　求同早墜厥命者非天實促之也在我者遏而絶之<lb/>
　也祈天永命者非天實延之也在我者引而伸之也<lb/>
　孟子曰禍福無不自己求之者此之謂也王旣惟德<lb/>
<pb n="37b"/>
　之用則推之以治天下國家豈以刑罰而繩斯民哉<lb/>
　故王不當以此小民過用非常之故亦敢殄戮以治<lb/>
　其民如殷俗之靡其淫用非彝也為日久矣然不教<lb/>
　而殺之是果於殺戮也豈可以乂民乎當武庚之旣<lb/>
　滅而殷之遺民有留居於衞者有遷於成周者然其<lb/>
　染紂之化皆未之革必有以教之而後可故成王之<lb/>
　告康叔旣謂不可以其民亂非彝而速用刑罰不可<lb/>
　以其湎于酒而庸殺召公之告成王又謂不可以淫<lb/>
<pb n="38a"/>
　用非彝而敢殄戮此皆忠厚之心也非縱釋有罪也<lb/>
　百姓有過在予一人故也王氏曰不敢慢小民而淫<lb/>
　用非彝亦當敢於殄戮有罪以乂民也凡書之告戒<lb/>
　以不殺之言者王氏皆以為使之殺也蘇氏破其說<lb/>
　矣正猶治獄之吏持心近厚者惟求所以生之持心<lb/>
　近薄者惟求所以殺之若有功其惟王位在德元小<lb/>
　民乃惟刑用于天下越王顯先儒及王氏皆以若訓<lb/>
　順惟蘇氏曰民之有過罪在我及其有功則王亦有<lb/>
<pb n="38b"/>
　德何也王之位民德之先倡也如此則法用於天下<lb/>
　而王亦顯矣此說得之蓋民之於德不能自有功也<lb/>
　必在上之人有以倡之而後小民效之則民皆有功<lb/>
　矣民之有功獨非王之功乎故王顯也惟王之顯在<lb/>
　於小民故當君臣之間盡其憂勤其言曰我周之受<lb/>
　天命大於有夏歴年之長用勿廢有殷歴年之長夏<lb/>
　殷歴年以能化小民之故欲王以此小民而祈天永<lb/>
　命也蓋王惟德之用雖可以祈天永命然使小民尚<lb/>
<pb n="39a"/>
　淫用非彝而不足其上則天或絶之矣故必王敬厥<lb/>
　德于上而小民儀刑于下上下好德如一則天豈用<lb/>
　釋之哉孟子曰民為貴得乎邱民而為天子故祈天<lb/>
　永命必在于小民也讎民殷之頑民也殷為讎民則<lb/>
　友民者周民也讎民謂之百君子者君子之稱不一<lb/>
　而足有德之稱君子和而不同之類是也有位之稱<lb/>
　君子學道則愛人之類是也有凡人皆稱之者今之<lb/>
　君子過則順之之類是也故此讎民而謂之君子正<lb/>
<pb n="39b"/>
　猶頑民而謂之多士也周民㴠濡累世之仁政同心<lb/>
　同德以輔成文武之基業有大勲勞於王室而殷之<lb/>
　餘民新從武庚三叔之亂舊染汙俗於我周家不無<lb/>
　嫌貳使成王之心置親踈輕重于其間則亂之所由<lb/>
　起也張子房曰所封皆平生故人所誅皆平生仇怨<lb/>
　此屬恐見疑及誅故聚而謀反耳召公之心慮此故<lb/>
　欲成王先服殷御事比介于我有周御事又拜手稽<lb/>
　首而言曰我雖小臣敢以殷民及周民安受王之威<lb/>
<pb n="40a"/>
　命與眀德而奉行之則王終有成命而顯於天下也<lb/>
　蓋謂王能一視殷周之民無有或讎或友之間則周<lb/>
　之社稷其萬年永保矣我非敢以此爲勤也惟敬奉<lb/>
　其幣帛用供於王欲王之能祈天命而已此太保召<lb/>
　公愛君之心也詳考此篇其大意在於祈天永命而<lb/>
　其所以祈天永命者敬德而已蓋敬德在人而永命<lb/>
　在天脩其在人者而在天者自至如炊之必熟耕之<lb/>
　必穫也苟其德之不建而晏然自以為天命之在我<lb/>
<pb n="40b"/>
　此則紂之謂已有天命也其亡不旋踵矣魯哀公問<lb/>
　孔子曰國家存亡信有天命惟非人也孔子曰存亡<lb/>
　禍福皆已而已天災地妖不能加也唐德宗謂自古<lb/>
　興衰皆有天命今之厄運恐不在人陸贄曰天所視<lb/>
　聽皆因於人非人事之外自有天命人事治而天降<lb/>
　亂未之有也人事亂而天降康亦未之有也大抵臨<lb/>
　亂之君莫不自以為有天命令皆覺悟天下安得危<lb/>
　亡之事乎故召公於成王之初服即以此告之賢者<lb/>
<pb n="41a"/>
　之愛君必止亂於未形而閑邪于未然若其已然而<lb/>
　後救之則衆人之所皆能也何頼于賢乎成王之成厥<lb/>
　德蓋有自來也<lb/>
　<lb/>
　<lb/>
　<lb/>
　<lb/>
　<lb/>
<pb n="41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書全解卷三十<lb/>
</p>
<p>
</p>
  </div>
</body>
</text>
</TEI>
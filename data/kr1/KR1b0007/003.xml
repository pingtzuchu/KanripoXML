<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書全解卷三</head> <lb/>
    <p>
<pb n="1a"/>
欽定四庫全書<lb/>
　尚書全解卷三<lb/>
　　　　　　　　　　　　宋　林之奇　撰<lb/>
舜典　　　　　　　　虞書<lb/>
月正元日舜格于文祖詢于四岳闢四門明四目達四<lb/>
聦<lb/>
　月正即正月也李校書曰月朔或謂之朔月詩所謂<lb/>
　朔月辛卯是也月吉或謂之吉月傳所謂吉月朝服<lb/>
<pb n="1b"/>
　而朝是也以此觀之則月正之為正月也必矣夫學<lb/>
　者之於經惟本於求其意而已不必區區於物色牝<lb/>
　牡之間如二典之所載皆史官變其文以成經緯苟<lb/>
　得其大意足矣如必較量輕重而為之說則將不勝<lb/>
　其鑿如舜典言舜受終則曰正月格于文祖則曰月<lb/>
　正必欲從而為之說此王氏之所以有即是月而後<lb/>
　有政之論也元日朔日也朔日而謂之元日猶人君<lb/>
　即位之始年謂之元年也舜既終三年之喪於是始<lb/>
<pb n="2a"/>
　告廟既告於廟然後即於天子之位也自此而下皆<lb/>
　紀舜詢訪羣臣之事也詢于四岳者所謂謀于四岳<lb/>
　也闢四門明四目達四聦此其所以謀四岳之事也<lb/>
　唐孔氏云告廟既訖乃謀政治於四岳之官所謀開<lb/>
　四方之門大仕路致衆賢也明四方之目使為已逺<lb/>
　視四方也逹四方之聦使為已逺聽四方也恐逺有<lb/>
　所壅蔽令為已悉聞之此說甚善葢四岳之職主招<lb/>
　延衆賢以待上之所求為天子之耳目也故天子求賢<lb/>
<pb n="2b"/>
　必咨訪詢問之如典所載者多矣此言詢于四岳亦咨<lb/>
　訪詢問而求賢也闢四門者葢所以廣仕路也孟子曰<lb/>
　義路也禮門也惟君子能由是路出入是門也惟其闢<lb/>
　四方之門則天下之仕者皆願立於朝矣明四目逹四<lb/>
　聦不言四明而言四目者皆史官錯綜其文以成義也<lb/>
咨十有二牧曰食哉惟時柔逺能邇惇徳允元而難任<lb/>
人蠻夷率服<lb/>
　此則咨在外之十有二牧也周官曰唐虞稽古建官<lb/>
<pb n="3a"/>
　惟百内有百揆四岳外有州牧侯伯則是十二牧者<lb/>
　在外主諸侯者也惟其在外故其咨之之辭曰食哉<lb/>
　惟時柔逺能邇惇徳允元而難任人此皆在外之辭<lb/>
　也食哉惟時者民之粒食當使之各得其時也李校<lb/>
　書曰稱惟時亮天功惟時有苖弗率皆以時訓是此<lb/>
　食哉惟時亦應訓是而先儒乃謂當如敬授民時之<lb/>
　時者句自此絶則訓字當異此葢與直哉惟清同句<lb/>
　體也此說甚善柔逺能邇者孔氏曰言當安逺乃能<lb/>
<pb n="3b"/>
　安近非也中庸曰君子之道譬如行逺必自邇臯陶<lb/>
　曰邇可逺在兹是先邇而後逺也而孔氏謂當安逺<lb/>
　乃能安近非也李校書曰能者耐也古者能耐同字<lb/>
　能邇者居上以寛之謂也其意葢以能邇為耐邇者<lb/>
　若俗所謂忍耐得事恐亦不然耐能二字字通而義<lb/>
　分以能之字為耐之字則可以能之義為耐之義則<lb/>
　不可謂能邇為居上以寛者亦非也某竊謂下文言<lb/>
　蠻夷率服而上文曰柔逺能邇則是逺邇雖皆當治<lb/>
<pb n="4a"/>
　苐欲柔逺者當先能治近也惇徳允元而難任人此<lb/>
　能邇之道也惇徳允元者如武城之惇信明義葢進<lb/>
　徳而用之也徳者有徳也元者善人也曰惇曰允厚<lb/>
　之信之之謂也而難任人者退不肖而逺任人也任<lb/>
　人佞人也佞人而謂任人者葢其所包藏不可測知<lb/>
　故也謂之難者遏絶之使不得進也進賢而用之退<lb/>
　不肖而逺之則内治舉矣此蠻夷所以相率而來服<lb/>
　也葢自古蠻夷所以敢憑陵中國者皆由守土之臣<lb/>
<pb n="4b"/>
　不能用寛厚長者之道行優游寛大之政以忠信鎮<lb/>
　服蠻夷邀功生事開邉鄙之隙者衆也兹舜命十有<lb/>
　二牧其一言曰食哉惟時又其一言曰柔逺能邇又<lb/>
　從而申之曰惇徳允元而難任人蠻夷率服知所先<lb/>
　務矣<lb/>
舜曰咨四岳有能奮庸熙帝之載使宅百揆亮采惠疇<lb/>
　稱舜曰者所以别堯也葢自此而上稱帝曰者皆堯<lb/>
　也自此而下稱帝曰者皆舜也舜既終堯三年之喪<lb/>
<pb n="5a"/>
　格于文祖然後即天子之位稱帝也書之所載其<lb/>
　於名分之際最為謹嚴葢懼其渉於疑似有以起後<lb/>
　世異同之論也如舜之居攝疑其遂稱帝矣故於命<lb/>
　禹作司空則稱舜者以見前此未嘗稱帝也如成王<lb/>
　㓜沖周公攝政則疑於遂稱王以令天下之人故作<lb/>
　書者於多士則曰周公初于新邑洛用告商王士王<lb/>
　若曰於多方則曰王來自奄至于宗周周公曰王若<lb/>
　曰以見周公雖居攝凡有號令皆稱成王之命也其<lb/>
<pb n="5b"/>
　於命名定分之際謹嚴如此而後世猶謂舜南面而<lb/>
　立堯率諸侯北面而朝之又謂周公負黼扆南面而<lb/>
　朝諸侯於明堂之上此葢未嘗深考書之所載而妄<lb/>
　為之說也有能奮庸熙帝之載者謂有能奮起其功<lb/>
　以廣堯之事見於己試之效者將使之宅百揆也葢<lb/>
　舜未即位凡在位者所以言事無非堯之事也薛云<lb/>
　帝載猶云王事也此說未通謂帝載為王事則可舜<lb/>
　自稱其事為帝載則不可既求其見於己試之效者<lb/>
<pb n="6a"/>
　故以熙堯之載言之使宅百揆者將使之居度百官<lb/>
　之任猶後世之為宰相也唐孔氏云舜本以百揆攝<lb/>
　位今既即政故求置其官此說是也葢舜雖受堯之<lb/>
　禪而其實尚居百揆之官但攝行天子之政代堯總<lb/>
　領萬機之務耳而帝堯之在位葢自若也堯崩三年<lb/>
　之喪畢然後舜告于堯文祖之廟而即帝位舜即帝<lb/>
　位方詢于四岳求其可為百揆者以代已之位則是<lb/>
　舜居百揆之位凡三十餘年而後禹代之葢名分之<lb/>
<pb n="6b"/>
　際不統於一則雖堯之聖不能一朝居也亮采惠疇<lb/>
　孔氏云信立其功順其事者誰乎此說未通謂疇咨<lb/>
　為嗟誰則可謂惠疇為順其事者誰且與上亮采為<lb/>
　一句則文勢不順據上文有能則是誰之義矣而下<lb/>
　言誰其文亦不無重複王氏云亮采者明其事也惠<lb/>
　疇者惠其疇也此說雖勝然以疇為惠其疇而引周<lb/>
　易疇離祉為證以為百工者百揆之疇也百揆得人<lb/>
　則百工皆疇離祉矣以疇離祉證疇之義而又以離<lb/>
<pb n="7a"/>
　祉為說迂迴甚矣予竊謂亮采者輔相之義與寅亮<lb/>
　天工弼亮四世之亮同爾雅曰亮左右也以是知亮<lb/>
　有輔相之義亮采者輔相朝廷之事疇如九疇之疇<lb/>
　謂天下之事各以其類無不順也惠疇此葢宰相之<lb/>
　職也載事也采亦事也既曰熙載又曰亮采者葢前<lb/>
　之所言熙堯之事見於己試之效也後之所言者則<lb/>
　將責之以將來之效以亮舜之事也<lb/>
僉曰伯禹作司空帝曰俞咨禹汝平水土惟時懋哉禹<lb/>
<pb n="7b"/>
拜稽首讓于稷契暨臯陶帝曰俞汝往哉<lb/>
　舜既求其熙帝之載見於己試之效者於是四岳同<lb/>
　辭薦禹曰伯禹作司空葢禹於是時以司空居平水<lb/>
　土之任已有成績矣故四岳舉之將使舜自司空擢<lb/>
　升百揆之任也薛氏以百揆為司空之職其說失之<lb/>
　矣俞者然其所舉也既然其所舉於是稱美其平水<lb/>
　土之功而勉之曰惟時懋哉懋勉也惟時懋哉謂惟<lb/>
　勉行居是百揆葢於是從四岳之請而使之宅百揆<lb/>
<pb n="8a"/>
　也郊特牲曰拜服也稽首服之甚也禹拜稽首盡敬<lb/>
　於君也讓于稷契暨臯陶所謂推賢遜能也稷官名<lb/>
　也契臯陶皆稱其名而稷獨稱其官者唐孔氏曰出<lb/>
　自禹意不必著義其說是也俞然其所推之賢也汝<lb/>
　徃哉不許其讓也聖人以公天下為心一有所廢置<lb/>
　必與衆共之未嘗徇一已之私見舜之元徳修於畎<lb/>
　畆之中堯已聞之矣然必至於四岳舉之然後妻以<lb/>
　二女攝之以位協之以天人之望而後禪之則是其<lb/>
<pb n="8b"/>
　事若出於四岳而非出於堯也舜既即位當時之人<lb/>
　有大功者無出於禹之右則百揆之任非禹其孰宜<lb/>
　之猶必詢于四岳至於四岳舉之然後稱其前功而<lb/>
　命焉則其事亦若出於四岳而非出於舜也非天下<lb/>
　之至公其孰能與此<lb/>
帝曰棄黎民阻飢汝后稷播時百榖<lb/>
　孟子曰禹既䟽為九河瀹濟漯而注諸海決汝漢排<lb/>
　淮泗而注之江然後中國可得而食也后稷教民稼<lb/>
<pb n="9a"/>
　穡樹藝五榖五榖熟而人民育人之有道也飽食暖<lb/>
　衣逸居無教則近於禽獸聖人有憂之使契為司徒<lb/>
　觀孟子之言則是稷之播百榖契之敷五教皆在禹<lb/>
　平水土之後未即位之前而舜乃列於九官之次者<lb/>
　舜特使禹宅百揆禹譲于稷契暨臯陶將使舜以百<lb/>
　揆之任授之也舜既不許其譲而以百揆授禹矣而<lb/>
　稷契臯陶之位皆已至無可遷者但稱美其前功申<lb/>
　儆之而已曰稷者時居稷官也棄稷也時居稷官故<lb/>
<pb n="9b"/>
　禹稱其官棄其名也故舜稱其名曽氏云棄者以誕<lb/>
　寘之隘巷寒冰平林為名也黎民阻飢者衆人之艱<lb/>
　在於飢此葢指洪水未平民方艱食之時言之也播<lb/>
　時百榖以濟此烝民者汝后稷之功也謂之后稷者<lb/>
　葢雖在朝為公卿而分土胙民為諸侯尊而君之故<lb/>
　稱后稷葢當是時稱后非獨后稷一人如吕刑所稱<lb/>
　伯夷降典禹平水土皆可謂之后而後世亦稱夔為<lb/>
　后夔又皆尊而君之之稱也百榖者所播非一種故<lb/>
<pb n="10a"/>
　曰百榖生民之詩曰藝之荏菽荏菽斾斾禾役穟穟<lb/>
　麻麥幪幪𤓰瓞唪唪又曰誕降嘉種維秬維秠維穈<lb/>
　維芑惟后稷之粒食烝民所播非一種故謂之百榖<lb/>
　葢舉其多而言之也<lb/>
帝曰契百姓不親五品不遜汝作司徒敬敷五教在寛<lb/>
　此亦謂洪水未平民未知敎之時言之也意以為百<lb/>
　姓所以不親於下者由五品之不順於上故也人倫<lb/>
　明於上則小民親於下矣五品五典之敎皆言人倫<lb/>
<pb n="10b"/>
　也自其可以為萬世常行之法而言之謂之五品自<lb/>
　其設而為敎言之則謂之五敎其實一也但史官異<lb/>
　其文耳左氏傳與孟子論五典皆本於舜典而其文<lb/>
　不同左氏傳云舜舉八元使布五敎於四方父義母<lb/>
　慈兄友弟恭子孝而孟子曰使契為司徒敎以人倫<lb/>
　使父子有親君臣有義夫婦有别長㓜有序朋友有<lb/>
　信此二說皆本於舜典而其文則大同小異竊謂左<lb/>
　傳之言不如孟子之說為盡中庸論天下之逹道五<lb/>
<pb n="11a"/>
　曰君臣也父子也昆弟也夫婦也朋友之交也葢人<lb/>
　倫之道盡於此五者契為司徒敎天下以人倫而君<lb/>
　臣之義夫婦之别朋友之信豈有忽而不敎者哉當<lb/>
　以孟子之言為證汝作司徒者言汝為司徒之職謹<lb/>
　布五敎於民其有不率敎者又當寛以待之也詩云<lb/>
　天生烝民有物有則民之秉彞好是懿徳秉彞之性<lb/>
　人之所同有也其有至於喪其秉彞而亂人倫之性<lb/>
　者未必其中心之誠然也良由敎化有所未明習俗<lb/>
<pb n="11b"/>
　有所未成則其固有之性逐物而喪矣惟敎化已明<lb/>
　習俗已成將見復其固有之性矣故舜命契為司徒<lb/>
　敎之以五典其有不率敎者不與賊冦姦宄之人同<lb/>
　陷臯陶之刑又命寛以待之開其遷善逺罪之路而<lb/>
　納之於君子長者之域也在寛者孟子所謂勞之來<lb/>
　之匡之直之輔之翼之使自得之又從而振徳之者<lb/>
　也漢韓延壽為馮翊民有昆弟相與訟田延壽大傷<lb/>
　之曰幸得備位為民表率不能宣明敎化至令有骨<lb/>
<pb n="12a"/>
　肉爭訟此咎在馮翊因閉閤思過於是兩兄弟深自<lb/>
　悔皆自髠肉袒謝願以田相移不敢復争仇覽為蒲<lb/>
　亭吏人有陳允獨與母居而母詣覽告允不孝覽曰<lb/>
　前過舍見廬落頓整耕耘以時此非惡人當是敎化<lb/>
　有所未至覽因至允家與其母子飲因為陳人倫孝<lb/>
　行譬以禍福允卒成孝子惟其待之以寛則五敎可<lb/>
　得而敷之夫契為司徒在禹平水土之後至舜之即<lb/>
　帝位凡三十餘年矣而舜申命之言猶有在寛之語<lb/>
<pb n="12b"/>
　則其待之之厚也至矣堯舜之敎民其優游不廹如<lb/>
　此宜其垂拱坐視夫民之阜也<lb/>
帝曰臯陶蠻夷猾夏<lb/>
　臯陶作士亦在舜未即位之前此亦申儆之而已矣<lb/>
　蠻夷猾夏王氏云在周大司馬之職當舜之時以士<lb/>
　官兼之其意以謂舜之時不立大司馬之官其有蠻<lb/>
　夷猾夏則使臯陶治之此說不然夫蠻夷侵亂邉境<lb/>
　將用兵以禦之邪不用兵以禦之邪不用兵以執之<lb/>
<pb n="13a"/>
　則何以𨽻臯陶之刑如其用兵以士官為將帥古無<lb/>
　是理唐虞稽古建官惟百典之所載惟有九官姑以<lb/>
　見其得賢才而用之以共致無為之治爾非謂所命<lb/>
　之官只此九人也甘誓大戰于甘乃召六卿在啓時<lb/>
　有六卿則當舜之時安知其無司馬之職而必以為<lb/>
　兼於士官乎然而舜告臯陶則曰蠻夷猾夏何也此<lb/>
　非境外之蠻夷舜之世九州之内葢有蠻夷與吾民<lb/>
　錯居境内冀州揚州之島夷青州之萊夷徐州之淮<lb/>
<pb n="13b"/>
　夷梁州之和夷是也惟其與吾民雜居於境内而能<lb/>
　肆為侵叛以為吾民之害於是使臯陶辨華夷内外<lb/>
　之分以法繩治而時取其尤桀黠者而誅之爾漢光<lb/>
　武受南單于降處之内地其後華夷無辨風俗雜揉<lb/>
　駸駸以成東晋五胡之亂良由不能辨之於猾夏之<lb/>
　初故也<lb/>
宼賊姦宄汝作士五刑有服五服三就五流有宅五宅<lb/>
三居<lb/>
<pb n="14a"/>
　宼賊姦宄乃吾民之犯法者也羣行攻刧曰宼殺人<lb/>
　曰賊姦宄說者不同左氏傳以謂亂在外曰姦在内<lb/>
　曰宄此說未知孰是要之姦宄亦是宼賊矣夫蠻夷<lb/>
　猾夏冦賊姦宄此孟子所謂不待敎而誅也故𨽻於<lb/>
　臯陶之刑汝作士士理官也五刑墨劓剕宫大辟有<lb/>
　服者服其罪也孟子所謂善戰者服上刑也五流謂<lb/>
　五刑不忍加誅則制為五等以宥之有宅者安其居<lb/>
　也葢刑而當其罪則刑者服其罪流而當其罪則流<lb/>
<pb n="14b"/>
　者安其居也五服三就孔氏曰行刑當就三處大罪<lb/>
　於原野大夫於朝士於市其說出於國語然經言五<lb/>
　刑是五刑皆然也若以謂大罪於原野大夫於朝士<lb/>
　於市則是皆於大辟之一刑矣墨劓剕宫必不然也<lb/>
　孔氏以三就為朝市原野又以三居為大罪四裔次<lb/>
　九州之外次千里之外此說尤為無據夫四凶流於<lb/>
　四裔葢在九州之内今謂大罪四裔次九州之外無<lb/>
　是理也王氏云行刑者或就重或就輕或就輕重之<lb/>
<pb n="15a"/>
　中此之謂三就流者或居逺或居近或居逺近之中<lb/>
　此之謂三居此說為善葢敎臯陶原情而定罪耳夫<lb/>
　欲刑者之服其罪流者之安其居則必權人情之有<lb/>
　宜輕者有宜重者有宜輕重之中者其流罪有宜居<lb/>
　近者有宜居逺者有宜居逺近之中者皆酌之以人<lb/>
　情而不背戾於法此所貴於惟明克允也<lb/>
惟明克允<lb/>
　理官惟明故能允也允信於人也葢欲刑者之服其<lb/>
<pb n="15b"/>
　罪流者之安其居非信於人不可欲信於人則在乎<lb/>
　明足以察人情之是非而善權其輕重也孔子曰片<lb/>
　言可以折獄者其由也與葢惟信於人者為可以折<lb/>
　獄非其明足以有察則安能片言而折之哉故片言<lb/>
　折獄非惟明且允者有所不能也舜命契為司徒敎<lb/>
　以在寛命臯陶作士敎之以一言曰明契與臯陶以<lb/>
　是能其官未有出於一言之外其言可謂簡而當矣<lb/>
帝曰疇若予工僉曰垂哉帝曰俞咨垂汝共工垂拜稽<lb/>
<pb n="16a"/>
首讓于殳斨暨伯與帝曰俞徃哉汝諧<lb/>
　謂誰能順我百工之事也馬氏云司空兼理百工之<lb/>
　事葢禹既由司空以宅百揆於是又求其可為司空<lb/>
　以代禹者也周禮考工記曰國有六職百工居其一<lb/>
　焉鄭氏云百工司空事官之屬司空掌營城郭建都<lb/>
　邑立社稷宗廟造宫室車旗器械百工者唐虞以上<lb/>
　謂之共工鄭氏此說亦未盡唐虞之世雖謂之共工<lb/>
　然亦謂之司空伯禹作司空是也僉曰垂哉四岳見<lb/>
<pb n="16b"/>
　垂能任百工之事也據上文言疇若予工下文僉曰<lb/>
　垂哉則是所詢者亦詢四岳而僉曰者亦四岳薦之<lb/>
　也而不言咨四岳者葢史官經緯其語以成文以使<lb/>
　文勢上下互相發明也垂有創物之巧精於百工之<lb/>
　技藝故四岳薦之使緫領百工之事葢其所制器歴<lb/>
　代傳之以為寶故傳所謂垂之竹矢是也以一矢觀<lb/>
　之有以見垂於百工技藝之事無不精以一垂觀之<lb/>
　有以見舜之時百工有司莫不稱其職也舜曰俞者<lb/>
<pb n="17a"/>
　然其所舉也汝共工猶言汝后稷播時百榖謂使居<lb/>
　是官也孔氏見文無作字遂云共謂共其職事審如<lb/>
　此說則與堯典所稱者乃為異文無是理也據下文<lb/>
　汝作秩宗古文亦無作字但云汝秩宗與此同垂拜<lb/>
　稽首讓于殳斨暨伯與孔氏以殳斨伯與為二臣非<lb/>
　也禹讓稷契臯陶三人也則曰讓于稷契暨臯陶伯<lb/>
　夷讓于夔龍二人也則曰讓于夔龍此之所讓與禹<lb/>
　正同然中加暨字則其為三人也無疑矣殳一也斨<lb/>
<pb n="17b"/>
　二也伯與三也帝曰俞者然其讓也雖然其所讓然<lb/>
　殳斨伯與又未若垂之善於其職故使往諧其官也<lb/>
帝曰疇若予上下草木鳥獸僉曰益哉帝曰俞咨益汝<lb/>
作朕虞益拜稽首讓于朱虎熊羆帝曰俞往哉汝諧<lb/>
　此又求掌山澤之官自上下以其地言之自草木鳥<lb/>
　獸以其物而言之孟子不違農時榖不可勝食也數<lb/>
　罟不入汙池魚鼈不可勝食也斧斤以時入山林材<lb/>
　木不可勝用也榖與魚鼈不可勝食材木不可勝用<lb/>
<pb n="18a"/>
　是使民養生喪死無憾王道之始也舜既命稷以播<lb/>
　百榖又求掌山澤之官葢此二者誠足國用之本也<lb/>
　僉曰益哉四岳舉益謂可堪此職當禹治水之初舜<lb/>
　使益掌火益烈山澤而焚之禽獸逃匿然後禹得而<lb/>
　施其功則是益之職其掌上下草木鳥獸亦已久矣<lb/>
　至此則復命之者葢前此雖烈山澤驅禽獸是時禹<lb/>
　居平水土之職益但為之佐耳至是方正其為虞之<lb/>
　職也曽氏云案周禮云大山澤虞中士四人下士皆<lb/>
<pb n="18b"/>
　八人中山澤虞下士皆六人下山澤虞下士皆四人<lb/>
　益之為虞豈一山一澤之虞葢為衆虞之長也作朕<lb/>
　虞猶云若予工也或以益為臯陶之子是未必然據<lb/>
　伯益即伯翳也其後為秦在春秋之時浸以強盛使<lb/>
　伯益果臯陶之子則秦乃臯陶之後也而臧文仲聞<lb/>
　六與蓼滅曰臯陶庭堅不祀忽諸徳之不建民之無<lb/>
　援哀哉使臯陶猶有後於秦則文仲之言不若是之<lb/>
　甚也案史記云帝禹立而舉臯陶薦之且授政焉卒<lb/>
<pb n="19a"/>
　封臯陶之後於六或在許而後舉益任之政以是觀<lb/>
　之則益與臯陶不得為一族也明矣讓于朱虎熊羆<lb/>
　孔氏亦以為二臣據左傳載高辛氏之子有仲虎仲<lb/>
　熊虎與熊既為二人則朱與羆亦當為二人矣朱博<lb/>
　士云殳斨伯與三人也故言暨以别之朱虎熊羆四<lb/>
　人也故不言暨此說為善禹讓于稷契臯陶伯夷讓<lb/>
　于夔龍故舜或稱其前功而申戒之或使為典樂納<lb/>
　言之職而垂益所舉數人則無所遷擢者唐虞稽古<lb/>
<pb n="19b"/>
　建官惟百其所命者不但此九官也然既然垂益之<lb/>
　譲則於此數子亦必命之位但史文不備耳太史公<lb/>
　謂舜以朱虎熊羆為益之佐理或然也然典之所不<lb/>
　載不知太史公何從而得之耳<lb/>
帝曰咨四岳有能典朕三禮僉曰伯夷<lb/>
　舜於是又求典禮之官此即周官大宗伯之職也大<lb/>
　宗伯掌建邦之天神人鬼地示之禮則此所謂三禮<lb/>
　也典禮之職吉凶軍賔嘉之事雖無所不統然實以<lb/>
<pb n="20a"/>
　郊廟祭祀為主故但云典朕三禮葢人君盡其孝敬<lb/>
　以事天地祖宗則民徳歸厚兹實禮之本也伯夷臣<lb/>
　名其氏族則不可知先儒引鄭語云姜伯夷之後此<lb/>
　說不可信且國語既以姜姓為四岳之後矣而又以<lb/>
　為伯夷之後其說自相戾韋昭遂謂即四岳且經云<lb/>
　咨四岳有能典朕三禮僉曰伯夷豈四岳以是自薦<lb/>
　也揆之人情決不如此則伯夷之為姜姓雖先儒有<lb/>
　所據而云亦未可信<lb/>
<pb n="20b"/>
帝曰俞咨伯汝作秩宗<lb/>
　秩宗當時禮官之名也國語曰使名姓之後能知四<lb/>
　時之生犧牲之物玉帛之類采服之宜彞器之量次<lb/>
　主之度屏攝之位壇場之所上下之神祗氏姓之所<lb/>
　出而心率舊典者為之宗以其名姓之臣故謂之宗<lb/>
　以其率舊典故謂之秩秩常也周以禮屬宗伯即此<lb/>
　所謂宗也漢以禮官為太常即此所謂秩也<lb/>
夙夜惟寅直哉惟清伯拜稽首讓于夔龍帝曰俞往欽<lb/>
<pb n="21a"/>
哉<lb/>
　寅也直也清也此三者所以事郊廟交於鬼神之道<lb/>
　也寅者敬而不慢直者正而不謟清者潔而不汙能<lb/>
　夙夜盡此三者則神之徳感矣孟子曰西子蒙不潔<lb/>
　則人皆掩鼻而過之雖有惡人齋戒沐浴則可以事<lb/>
　上帝齋沐者夙夜惟寅直哉惟清之謂也汝往哉往<lb/>
　哉汝諧往欽哉是皆不許其讓而使之往踐其職也<lb/>
　文雖少變意皆不殊必欲從而為之說則鑿矣<lb/>
<pb n="21b"/>
帝曰夔命汝典樂敎胄子直而温寛而栗剛而無虐簡<lb/>
而無傲詩言志歌永言<lb/>
　此則因伯夷之讓夔而使之典樂敎胄子也胄子謂<lb/>
　元子以下公卿大夫之子孫周官大司樂掌成均之<lb/>
　法則治國之學政而合國之子弟即此職也古之仕<lb/>
　者世禄不可以無敎之人而襲父兄之位故必合胄<lb/>
　子而敎之唐虞三代之際仕於朝者非天子之族類<lb/>
　則世臣巨室之家其超於耕稼側㣲者率不過數人<lb/>
<pb n="22a"/>
　耳豈其時世家之子弟皆賢而後世為不可及邪惟<lb/>
　古之所以敎胄子者有其具也然其敎之必典樂之<lb/>
　官何也古之敎者非敎以辭令文章也惟長善救失<lb/>
　以成就其徳耳惟將以成就其徳故優而游之使自<lb/>
　求之厭而飫之使自趨之自興於詩至成於樂此敎<lb/>
　之序也先王之作樂必本之情性稽之度數本之情<lb/>
　性樂之所以生也稽之度數樂之所以成也葢樂之<lb/>
　設非聽於鏗鏘而已將使人導性情之中和而反之<lb/>
<pb n="22b"/>
　於正故必本之情性自直而温至詩言志歌永言所<lb/>
　謂本之情性也雖本於情性而形之於樂洪纎小大<lb/>
　不可以無法故必稽之度數聲依永律和聲所謂稽<lb/>
　之度數也學記曰學者必有失敎者必知之知其心<lb/>
　然後能救其失敎也者長善救失者也自直而温以<lb/>
　下皆長善而救失之道也直者易失於不温和寛者<lb/>
　易失於不莊栗剛者易失於虐簡者易失於傲此敎<lb/>
　者之所當知也彼之能直能寛能剛能簡敎者則長<lb/>
<pb n="23a"/>
　其善不温者不栗者虐者傲者則救其失大司樂曰<lb/>
　以樂徳敎國子中和祗庸孝友與此意同葢其直能<lb/>
　温寛能栗剛能無虐簡能無傲則中和祗庸孝友矣<lb/>
　直寛剛簡與臯陶言九徳洪範言三徳其大意則同<lb/>
　其先後多寡之殊本無他義必欲為之說則鑿矣<lb/>
聲依永律和聲<lb/>
　此言歌律之序也在心為志發言為詩故曰詩言志<lb/>
　言之不足故嗟歎之嗟歎之不足故永歌之永長也<lb/>
<pb n="23b"/>
　永言長言也歌者人聲也上如抗下如墜曲如折止<lb/>
　如稾木倨中矩勾中鈎纍纍然端如貫珠此皆人聲<lb/>
　之發也人聲之發有洪纎小大則有宫商角徴羽之<lb/>
　五聲焉聲之洪而濁者曰宫其次曰商聲之纎而清<lb/>
　者曰羽其次曰徴其聲在洪纎清濁之中者曰角人<lb/>
　之聲有此洪纎小大則樂器依之而作焉古者作樂<lb/>
　升歌於堂然後樂奏是所謂聲依永也聲有洪纎小<lb/>
　大苟無以為之準則大過於宫者或至於摦而不宫<lb/>
<pb n="24a"/>
　小過於羽者或至於窕而不成如此則樂不和矣故<lb/>
　必以十二律而和之十二律以黄鍾為本黄鍾律長<lb/>
　九寸三分損一下生林鍾林鍾長六寸三分益一上<lb/>
　生太蔟太蔟長八寸此三律皆全寸而無餘分自太<lb/>
　蔟生南吕以至無射生中吕其間九律皆有空積忽<lb/>
　㣲葢古人之作律也其意以為聲無形而樂有器器<lb/>
　必有弊而聲不可以言傳懼夫器失而聲遂亡也乃<lb/>
　多為之法以著之故始於聲者以律而造律者以黍<lb/>
<pb n="24b"/>
　自一黍之廣積而為分寸一黍之多積而為龠合一<lb/>
　黍之重積而為銖兩此造律之本也故為之長短之<lb/>
　法而著之於度為之多寡之法而著之於量為之輕<lb/>
　重之法而著之於權衡是三物者亦必有時而弊則<lb/>
　又緫其法而著之於數使其分寸龠合銖兩皆起於<lb/>
　黄鍾然後律度量衡相為表裏使得律者可以制度<lb/>
　量衡可以制律四者既同而元聲必至則樂和矣葢<lb/>
　律有常數數有常度而聲有洪纎咸取則於此此之<lb/>
<pb n="25a"/>
　謂律和聲<lb/>
八音克諧無相奪倫<lb/>
　惟其以律和聲音兹所以八音克諧也八音金鍾鎛<lb/>
　也石磬也絲琴瑟也竹管簫也匏笙也土塤也革鼓<lb/>
　鼗也木柷敔也此八音者其聲名不同必以律和其<lb/>
　聲然後洪纎小大各得其當苟有一音之不和於其<lb/>
　間則樂之合奏必雜而不得諧和故曰無相奪倫葢<lb/>
　樂之合奏聽者不知其孰為金石孰為絲竹猶善和<lb/>
<pb n="25b"/>
　羮焉使食之者徒見其和之美不知其孰為鹽孰為<lb/>
　梅<lb/>
神人以和<lb/>
　樂既調矣奏之於郊廟則天地神祇祖考之所歆樂<lb/>
　而神莫不和矣用之燕饗鄉射而臣民之心無不和<lb/>
　矣幽而神明而人無有不和此韶樂所以為盡善盡<lb/>
　美也<lb/>
夔曰於予擊石拊石百獸率舞<lb/>
<pb n="26a"/>
　薛氏劉氏皆以為益稷脫簡重出葢方命夔典樂而<lb/>
　夔遽言其擊石拊石致百獸率舞之效非事辭之序<lb/>
　也而益稷篇又有此文故二公疑其差誤以理觀之<lb/>
　義或然也然筆削聖人之經以就已意此風亦不可<lb/>
　長孔子曰多聞闕疑慎言其餘則寡尤此實治經之<lb/>
　法也<lb/>
帝曰龍朕堲讒說殄行震驚朕師<lb/>
　此亦因伯夷之讓而命龍以作納言也觀顔淵問為<lb/>
<pb n="26b"/>
　邦孔子曰行夏之時乗商之輅服周之冕樂則韶舞<lb/>
　放鄭聲逺佞人鄭聲滛佞人殆舜命九官至於使伯<lb/>
　夷典禮后夔典樂則治道於是乎成矣而乃命龍以<lb/>
　作納言其命之之辭則曰朕堲讒說殄行震驚朕師<lb/>
　此正孔子答顔淵問為邦之意葢自古已安已治矣<lb/>
　而其所以至於危亂者未有不由於小人變白為黒<lb/>
　以是為非者故治定功成之後尤宜以是為戒也堲<lb/>
　疾也史記曰朕畏忌讒說殄行畏忌者堲之謂也讒<lb/>
<pb n="27a"/>
　說邪說也殄行殄絶君子之行也震驚朕師則其言<lb/>
　偽辯瞽惑流俗也讒說殄行之為害其端甚㣲究其<lb/>
　所終則必至於惑流俗之視聽至是而後堲之則無<lb/>
　及矣如楊氏為我墨氏兼愛此其所謂邪說也為我<lb/>
　則至於無君兼愛則至於無父則所謂殄行也楊墨<lb/>
　之道不熄孔子之道不著是邪說誣民充塞仁義也<lb/>
　仁義充塞則率獸而食人人將相食此所謂震驚朕<lb/>
　師也<lb/>
<pb n="27b"/>
命汝作納言夙夜出納朕命惟允<lb/>
　葢納言之職宣王之言而逹之於下傳下之言而逹<lb/>
　之於上詩所謂出納王命王之喉舌也夫讒說之可<lb/>
　畏也如此舜不弃於臯陶之刑而特以出納喉舌之<lb/>
　官待之如此其寛者葢讒說殄行之人必其小人之<lb/>
　有才者也小人有才而疾之太甚弃之於刑辟絶其<lb/>
　自新之路則刻覈太至而彼有不肖之心矣故舜必<lb/>
　以寛待之開其遷善逺罪之路而不至於小人之歸<lb/>
<pb n="28a"/>
　矣益稷曰庶頑讒說若不在時侯以明之撻以記之<lb/>
　書用識哉欲並生哉工以納言時而颺之格則承之<lb/>
　庸之否則威之此正納言之職也宣上之言而逹之<lb/>
　於下所以教之也採下之言而納之於上所以驗其<lb/>
　革與不革也至於敎之不改而後加誅焉此舜待庻<lb/>
　頑讒說之道也惟允者言出納王命必以信也春秋<lb/>
　時秦與晉行成叔向命召行人子貟行人子朱曰朱<lb/>
　也當御叔向曰秦晉不和也久矣今日之事幸而集<lb/>
<pb n="28b"/>
　晉國賴之不集三軍暴骨子貟道二國之言無私子<lb/>
　常易之所謂道二國之言無私者允之謂也讒說殄<lb/>
　行之人類多變詐不實將欲化之無他道惟在待之<lb/>
　以誠而已商俗靡靡利口惟賢餘風未殄而康王以<lb/>
　畢公能正色率下使之保釐東郊此有因四岳之薦<lb/>
　而用之者有不因四岳之薦因人之讓而用之者有<lb/>
　遷其舊職者有不遷其舊職者有讓而後受者有不<lb/>
　讓而直受之者各因其實而已矣<lb/>
<pb n="29a"/>
帝曰咨汝二十有二人欽哉惟時亮天功三載考績三<lb/>
考黜陟幽明庻績咸熙分北三苖<lb/>
　自詢于四岳至夙夜出納朕命惟允各隨其職而戒<lb/>
　之至此又緫而申勑之也正如堯典既已分命申命<lb/>
　羲和四子各主一方之政矣而又緫而申勑之曰咨<lb/>
　汝羲暨和而下是也二十二人孔氏云禹垂益伯夷<lb/>
　夔龍六人新命有職并四岳十二牧凡二十二人其<lb/>
　意葢謂稷契臯陶皆申命故不復勑戒之此說不然<lb/>
<pb n="29b"/>
　夫稷契臯陶是申命四岳十二牧豈非申命者哉而<lb/>
　又勑戒之也稷契臯陶是申命此說不通故或者欲<lb/>
　以四岳為一人并九官十二牧為二十二人四岳之<lb/>
　非一人今論之詳矣朱氏謂二十二人四岳九官十<lb/>
　二牧也而但有二十有二人者其間或有兼官故耳<lb/>
　此說為通周官有三公六卿有侯伯而顧命乃同召<lb/>
　太保奭芮伯彤伯畢公衛侯毛公以人言之則六人<lb/>
　而以職言之則不止於六人也葢有以三公為六卿<lb/>
<pb n="30a"/>
　者有以侯伯入居公卿之位者故雖六人而實兼數<lb/>
　職也此四岳九官十二牧當有二十五人但言二十<lb/>
　二人者葢或有兼居岳牧之任者或有在州牧之中<lb/>
　而又居九官之列者世代遼絶皆不得而知也欽者<lb/>
　使四岳十二牧九官各敬其事也所以必在於敬其<lb/>
　事者以其所亮者莫非天工也亮有輔相之義與亮<lb/>
　采惠疇之亮同臯陶曰兢兢業業一日二日萬幾無<lb/>
　曠庻官天工人其代之葢所謂設官分職者凡以代<lb/>
<pb n="30b"/>
　天工而至四岳九官十二牧莫非所以代天工者故<lb/>
　以亮天工言之史記作惟是相天事尤為明白既以<lb/>
　申勑九官十二牧遂以三載考其功而觀其職之稱<lb/>
　否也至於三考黜退其幽升進其明而加賞罰焉若<lb/>
　周官大宰嵗終則令百官府各正其治受其㑹聽其<lb/>
　致事而詔王廢置三嵗則大計羣吏之治而誅賞之<lb/>
　此即唐虞考績之法也然而其制已宻不若唐虞之<lb/>
　寛也考績之法既行故衆功於是皆興也夫以舜之<lb/>
<pb n="31a"/>
　明徳端本於上禹皐陶稷契與其一時賢臣佐治於<lb/>
　下而其衆功必待於考績而後興况徳不如舜臣不<lb/>
　如禹皐陶稷契則考績之法何可廢也而後世此法<lb/>
　雖存徒為文具而無實效殊可惜也考績之法既行<lb/>
　衆功皆興所未化者三苖而已三苖之國左洞庭右<lb/>
　彭蠡葢負固不服之國也前已竄其君於三危矣然<lb/>
　不滅其國不更其嗣至是猶未從風舜未忍加誅也<lb/>
　於是而為之分别善惡其惡之顯然者則黜退之其<lb/>
<pb n="31b"/>
　善者則留之唐孔氏云惡去善留使分背也是也葢<lb/>
　自古聖人所以化服強梗者其政常優游而不廹則<lb/>
　雖甚強悍者亦將同心向化如周之遷殷頑民式化<lb/>
　厥訓亦不過曰旌别淑慝表厥宅里彰善癉惡樹之<lb/>
　風聲弗率訓典殊厥井疆俾克畏慕亦此分北三苖<lb/>
　之意也而鄭氏以謂此即竄於西裔者復不從化故<lb/>
　分北之此說不然禹貢曰三危既宅三苖丕叙則是<lb/>
　所竄于三危者當洪水既平之時已丕叙矣葢彼之<lb/>
<pb n="32a"/>
　所恃以負固而不服者三苖洞庭之險耳既已竄于<lb/>
　三危矣果何恃而為亂哉<lb/>
舜生三十徴庸三十在位五十載<lb/>
　此只當作一句讀葢舜居於側㣲者三十年歴試二<lb/>
　年居攝二十八年共為三十堯崩居三年之喪畢而<lb/>
　後即帝位五十年而崩大禹謨朕宅帝位三十有三<lb/>
　載孟子曰舜薦禹於天十有七年以三十有三載并<lb/>
　十有七年是在位五十載也是舜崩之年葢年百有<lb/>
<pb n="32b"/>
　一十二嵗爾書載舜之年數葢如此而太史公曰舜<lb/>
　生三十堯舉之五十攝行天子之事五十九而堯崩<lb/>
　其說特異於經當以經之言為證<lb/>
陟方乃死<lb/>
　孔氏云方道也舜即位五十年升道南方廵狩死於<lb/>
　蒼梧之野而葬焉檀弓曰舜葬蒼梧之野葢二妃未<lb/>
　之從也於是漢儒遂有舜葬蒼梧之說至今蒼梧之<lb/>
　地有舜廟冡存焉世以舜為真葬於蒼梧也孟子曰<lb/>
<pb n="33a"/>
　舜生於諸馮遷於負夏卒於鳴條孟子以謂卒於鳴<lb/>
　條漢儒以謂卒蒼梧之野其說已不可知矣况揆之<lb/>
　以理有所甚不可者夫堯老而舜攝則不復以庻政<lb/>
　自關而舜實行廵狩之事舜既耄期倦于勤而使禹<lb/>
　攝矣則廵狩之事禹實行之蒼梧在舜之時其地在<lb/>
　要荒之外舜已禪位而使禹攝矣豈復廵狩於要荒<lb/>
　之外而死死而葬於蒼梧之野以是禹率天下諸侯<lb/>
　以㑹舜之葬於要荒無人之境此理之必不然者司<lb/>
<pb n="33b"/>
　馬温公詩曰虞舜在倦勤薦禹為天子豈有復南廵<lb/>
　迢迢渡湘水此說為得之陟方者猶云升遐也乃死<lb/>
　謂升遐而死猶云帝乃殂落也韓退之謂乃死者以<lb/>
　釋陟方為言耳夫作書者自釋其義無是理也而蘇<lb/>
　東坡乃以謂為書傳章句之言此說亦未是揚子曰<lb/>
　黄帝堯舜殂落而死與陟方乃死文勢正同豈亦詩<lb/>
　書章句之言哉<lb/>
帝釐下土方設居方别生分類作汨作九共九篇稾飫<lb/>
<pb n="34a"/>
　自汨作至亳姑凡四十有六篇皆逸書也其書既逸<lb/>
　則其序之義不可以強通而孔氏曰帝釐下土方設<lb/>
　居方者言舜理四方諸侯各設其官居其方於别生<lb/>
　分類云生姓也别其族姓分其類使相從於汨作云<lb/>
　汨治作興也言治民之功始興於槀飫云稾勞飫賜<lb/>
　也此皆是順序文而為之說未必得書之本意正如<lb/>
　序詩之南陔孝子相戒以養也白華孝子潔白也華<lb/>
　黍時和嵗豐宜黍稷也此亦但順詩名而為之說未<lb/>
<pb n="34b"/>
　必得詩之本意也而孔氏云凡此三篇之序亦既不<lb/>
　見其經暗射無以可中而孔氏為傳復順其文為其<lb/>
　傳耳是非不可得而知也此說甚善王氏解經善為<lb/>
　鑿說凡義理所不通者必曲為鑿說以通之其間如<lb/>
　占夢敎射者常矣而於逸書未嘗措一辭皆闕而不<lb/>
　論此又王氏之所長而為近世法者也二典皆虞書<lb/>
　所作其言簡而盡奥而明而後世雖有作者無得而<lb/>
　及之矣南豐曽舍人曰昔唐虞有神明之性有㣲妙<lb/>
<pb n="35a"/>
　之徳使由之者不能知知之者不能名以為治天下<lb/>
　之本號令之所布法度之所設其言既約其體至備<lb/>
　以為治天下之具而為二典者推而明之所記者豈<lb/>
　獨其迹哉併與其精㣲之意而傳之小大精粗無不<lb/>
　盡也本末先後無不具也使通其說者如出乎其時<lb/>
　求其㫖者如即乎其人方是時豈獨任職者皆天下<lb/>
　之選哉其操簡執筆而隨之者亦皆聖人之徒也若<lb/>
　曽舍人此言可謂善觀二典矣葢虞之治非後世之<lb/>
<pb n="35b"/>
　所能及者而其史亦非後世之所能及也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書全解卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書全解卷九</head> <lb/>
    <p>
<pb n="1a"/>
欽定四庫全書<lb/>
　尚書全解卷九<lb/>
　　　　　　　　　　　　宋　林之竒　撰<lb/>
禹貢　　　　　　　　夏書<lb/>
荆河惟豫州<lb/>
　此州之界西南至于荆山荆山之南則荆州也北距<lb/>
　河水河水之北則冀州也蓋豫在荆之東北冀州之<lb/>
　南而以荆河為界以荆河之地而求之則豫州之界<lb/>
<pb n="1b"/>
　雖厯千載猶可考也如職方氏爾雅皆從正南為豫<lb/>
　州是徒載其北境而已載其北境而遺其南境使後<lb/>
　世果安所考信哉所以後世地理家之所志惟以禹<lb/>
　貢為準如謂信安保定瀛冀深洺磁相西南盡河之<lb/>
　地為禹貢冀州之界齊青淄灉密登萊及遼東之地<lb/>
　為禹貢青州之界宿泗徐州沂淮陽盡海之地為禹<lb/>
　貢徐州之界其他皆然蓋惟禹貢之九州則可以後<lb/>
　世州郡如此配合而言之若職方氏爾雅則不可以<lb/>
<pb n="2a"/>
　若此矣<lb/>
伊洛瀍澗既入于河<lb/>
　孔氏曰伊出陸渾山洛出上洛山澗出沔池山瀍出<lb/>
　河南北山漢志云伊水出洪農盧氏縣東熊耳山洛<lb/>
　水出洪農上洛縣冢嶺山瀍水出河南穀城縣濳亭<lb/>
　北澗水出洪農新安縣酈道元水經曰伊水出筍渠<lb/>
　山洛水出灌舉山瀍水出穀城北山澗水出白石山<lb/>
　此數說不同據下流之水分派别道遭厯代陵谷變<lb/>
<pb n="2b"/>
　遷則容有不同而其源之所自出不容有異如經之<lb/>
　所載江水出於岷山漢水出於嶓冢後世言江漢之<lb/>
　源未嘗有異說也經文導洛自熊耳與岷山導江嶓<lb/>
　冢導漾文勢先後不同則是洛非出熊耳但其導之<lb/>
　自熊耳而始爾雅推此四水之源故不必求之諸儒<lb/>
　異同之說雖有異同之說不足信矣此言伊洛瀍澗<lb/>
　既入于河而下文言導洛自熊耳東北㑹于㵎瀍又<lb/>
　東㑹于伊又東北入于河是伊㵎瀍入于洛而洛入<lb/>
<pb n="3a"/>
　于河也夫既於下文載導川之次矣而於此州言之<lb/>
　者蓋後之所言者欲其脉絡相貫苟不於此言則無<lb/>
　以知其在九州之界也惟彼此之相明故禹貢所載<lb/>
　山川係於九州之分域者皆可以案其書而覆其地<lb/>
　也據伊瀍㵎入于洛而洛入于河此言伊洛瀍㵎則<lb/>
　以四水列稱者曽氏曰漢水入于江江入于海而荆<lb/>
　州言江漢朝宗于海與此同意蓋其四水並流其源<lb/>
　則異而水之小大相敵也<lb/>
<pb n="3b"/>
滎波既豬<lb/>
　滎波有二說漢孔氏曰滎澤波水巳成遏豬唐孔氏<lb/>
　雖謂滎是澤名洪水之時此澤水大動成波浪此澤<lb/>
　其時波水巳成遏豬不泛溢也據二孔之說則是滎<lb/>
　波為一水也周官職方氏曰其川滎雒其浸波溠鄭<lb/>
　氏云滎是沇水也出于東垣入于河溢為滎今之滎<lb/>
　澤波讀為播禹貢曰滎波既豬觀鄭氏之說則是滎<lb/>
　波為二水名顔師古曰滎沇水所出今之滎陽波亦<lb/>
<pb n="4a"/>
　水名一說滎水之波則師古蓋兼存此兩說然以理<lb/>
　考之既職方氏豫州川浸有滎波之二名則是鄭氏<lb/>
　為有所據但以其波為播則不可據古文書波自作<lb/>
　從山從畨與嶓冢之嶓同意者鄭氏所傳本訛以波<lb/>
　為播故其說如此夫既職方作其浸波溠而今文書<lb/>
　又作滎波則是以為波字也無疑矣安得以為播邪<lb/>
　爾雅云水自洛出為波曽氏引以為據謂滎自河溢<lb/>
　波自洛出皆有以蓄之此說又善<lb/>
<pb n="4b"/>
導菏澤被孟豬<lb/>
　孔氏曰菏澤在胡陵孟豬澤名在菏東北水流溢覆<lb/>
　被之闞駰曰不言入而言被者不常入也水盛乃覆<lb/>
　被之此說皆是漢孔氏以在胡陵而唐孔氏則據漢<lb/>
　地理志謂山陽郡有胡陵縣不言其縣有菏澤也案<lb/>
　說文曰菏澤水在山陽胡陵禹貢浮于淮泗達于菏<lb/>
　而漢志山陽胡陵云禹貢浮于淮泗通于河水在南<lb/>
　雖其字作河然以說文之言考之當是指此澤與漢<lb/>
<pb n="5a"/>
　孔氏同然漢志於濟隂又云菏澤在定陶縣東又似<lb/>
　指此澤而言此二說難以取信今且從孔氏作在山<lb/>
　陽胡陵徐州浮于淮泗達于河案古文作菏字而說<lb/>
　文並與之同意蓋謂浮于淮泗達于此澤也然禹貢<lb/>
　九州之末皆載達于河之道不應於徐州獨指菏澤<lb/>
　此當以今文書為證古者盟孟二字通用孟津亦謂<lb/>
　之盟津孟豬亦謂之盟豬蓋通字也此經謂之孟豬<lb/>
　漢志謂之盟豬職方氏謂之望諸史記謂之明都其<lb/>
<pb n="5b"/>
　實一也其澤在梁國雎陽縣東北近於菏澤菏澤水<lb/>
　盛然後覆被孟豬亦猶弱水至于合黎餘波入于流<lb/>
　沙也周禮職方氏青州澤藪曰望諸即此澤也蓋職<lb/>
　方氏之青州在豫州之正東故得兼有孟豬之澤也<lb/>
厥土惟壤下土墳壚<lb/>
　無塊曰壤冀州曰白壤雍州曰黃壤此州不言色者<lb/>
　蓋其壤之色雜也墳土膏脉起也壚疏也顔師古云<lb/>
　土之剛黒者顧氏云𤣥而疏者謂之壚言高地之土<lb/>
<pb n="6a"/>
　則曰壤下地之土則曰壚蓋其土有高下之不同故<lb/>
　別而言之如青州曰厥土白墳海濵廣斥是也<lb/>
厥田惟中上厥賦錯上中<lb/>
　其田則第四其賦則第二又雜出於第一蓋九州之<lb/>
　賦言錯者有四如冀州則云厥賦惟上上錯揚州則<lb/>
　云厥賦下上上錯豫州則云厥賦錯上中梁州則云<lb/>
　厥賦下中三錯蓋當其制貢之時青徐雍荆所入之<lb/>
　賦每得其常數惟此四州實有豐凶之年故其賦雜<lb/>
<pb n="6b"/>
　出於他等其所出於他等者蓋是總其九州所輸之<lb/>
　賦彼此相形為此九等之差也冀州賦第一豫州賦<lb/>
　第二苟冀州有凶荒水旱之歳其歳有所減除則反<lb/>
　出於豫州之下則是豫當為第一冀為第二也揚州<lb/>
　賦第七梁州賦第八苟揚州樂歳田疇墾闢有所豐<lb/>
　衍而梁出於第七則揚故出第六矣如是歳凶之年<lb/>
　有所蠲減出於第九則與兖州相形必有强弱於其<lb/>
　間故揚州厥賦下上上錯梁州厥賦下中三錯而兖<lb/>
<pb n="7a"/>
　則曰作十有三載乃同是皆彼此相形為高下餘州<lb/>
　雖無有錯出者然以意逆志則凶年饑歳必無取盈<lb/>
　之理以是知九等之賦蓋以九州所出之大數相較<lb/>
　而成非是制貢之時有此多寡盈縮之不同也<lb/>
厥貢漆枲絺紵<lb/>
　職方氏云豫州其利漆枲則是漆枲之𩔖此州之所<lb/>
　宜也故制以為貢絺葛之精者紵顔師古曰織紵以<lb/>
　為布而貢皆不可得而知也周官載師漆林之征二<lb/>
<pb n="7b"/>
　十有五周官以為征而此則貢之者蓋禹之時豫州<lb/>
　在於畿外故有貢也推此義則知冀州所以不言貢<lb/>
　之意矣<lb/>
厥篚纎纊錫貢磬錯<lb/>
　諸儒皆以纎纊為細綿然先儒蓋有以黒經白緯為<lb/>
　纎者則纎纊之為二物亦未可知也治玉石曰錯文<lb/>
　曰磬錯治磬之錯也揚子云有刀者礲諸有玉者錯<lb/>
　諸不礲不錯焉攸用蓋作器者必賴此以為用也荆<lb/>
<pb n="8a"/>
　州之礪砥所以治刀也此州之錯所以治玉磬也謂<lb/>
　之錫貢錫命而後貢非每歳之常貢也此州之磬錯<lb/>
　與揚州之橘柚皆是待上之命而後貢然揚州先言<lb/>
　橘柚而後言錫貢此州先言錫貢而後言磬錯者曽<lb/>
　氏曰橘柚天所生也磬錯人所為也磬錯必待錫命<lb/>
　使貢而後為之故先言錫貢也此說牽强不如施博<lb/>
　士之說曰橘柚言包則與厥篚之文無嫌也故言錫<lb/>
　貢在後磬錯則與厥篚之文嫌於相屬故言錫貢在<lb/>
<pb n="8b"/>
　先此立言之法也<lb/>
浮于洛達于河<lb/>
　豫州去帝都甚近浮舟于洛則達于河達于河則達<lb/>
　于帝都矣<lb/>
華陽黒水惟梁州<lb/>
　孔氏謂東據華山之陽西距黒水謂東據華山之陽<lb/>
　者當是跨而越之也此說不然河流導自積石至于<lb/>
　龍門南至華隂東至于底柱是河入華山之隂始折<lb/>
<pb n="9a"/>
　而東也雍州言黒水西河惟雍州黒水之西蓋雍州<lb/>
　之境梁州不應跨越華山而至于北也曽氏曰梁州<lb/>
　雍州之西境皆至黒水惟華山之隂為雍州其陽為<lb/>
　梁州則梁州之北雍州之南以華為畿而梁實在雍<lb/>
　州之南此說雖是然其謂梁之北雍之南以華為畿<lb/>
　則其說未盡據華山在雍梁之東若謂梁之東北雍<lb/>
　之東南以華為畿則得之矣班孟堅曰周改禹徐梁<lb/>
　合之於雍青顔師古云省徐州以合青州并梁州以<lb/>
<pb n="9b"/>
　合雍州蓋職方氏無梁州故班孟堅顔師古以為合<lb/>
　於雍然職方氏於青州其山鎮曰沂山其川淮泗其<lb/>
　浸沂沭則謂徐合於青無足疑者若夫雍州其山鎮<lb/>
　曰嶽山其澤藪曰弦蒲其川涇汭其浸渭洛梁州之<lb/>
　川無一存者果何所據而謂梁合於雍乎荊州其川<lb/>
　江漢據江漢之水發源于梁州由荆而東以入于揚<lb/>
　州然後入于海今以江漢為荆之川則禹貢之梁州<lb/>
　其無合於職方氏之荆州乎然而未敢以為必然姑<lb/>
<pb n="10a"/>
　闕之以俟後學<lb/>
岷嶓既藝<lb/>
　岷嶓二山名岷山在漢蜀郡湔道西徼外江水之所<lb/>
　從出也嶓冢山在隴西郡西縣漢水之所自出也江<lb/>
　漢二水發源此州當其泛溢慓悍而未有所歸則其<lb/>
　發源之山亦為水所浸灌而不得遂其播種之利今<lb/>
　既疏導以入于海則岷嶓二山所出之水皆順流而<lb/>
　東則此二山遂可以種藝矣<lb/>
<pb n="10b"/>
沱濳既道<lb/>
　爾雅曰水自河出為灉水經曰大河經富平城所在<lb/>
　分裂以溉田圃北流入河以是知灉水既自河出復<lb/>
　入于河也以灉觀之則知爾雅所謂水自江出為沱<lb/>
　自漢出為濳必皆是江漢之水既決出而復入者荆<lb/>
　州梁州之界江漢之所經皆有別出復入之水故此<lb/>
　二州皆言沱濳當夫江漢之經流既以朝宗于海則<lb/>
　其別出而復入者亦皆順其故道故荆梁二州皆有<lb/>
<pb n="11a"/>
　沱濳既道之文也江漢二水跨厯二州之界緜亘數<lb/>
　千里然後入于海經於此州曰岷嶓既藝沱濳既道<lb/>
　於荆州則曰江漢朝宗于海九江孔殷沱潛既道於<lb/>
　揚州則曰彭蠡既豬三江既入震澤底定既以二水<lb/>
　原委始終之所經隷於逐州之下矣而於下文又申<lb/>
　結之曰嶓冢導漾東流為漢又東為滄浪之水過三<lb/>
　澨至于大別南入于江東匯澤為彭蠡東為北江入<lb/>
　于海岷山導江東別為沱又東至于灃過九江至于<lb/>
<pb n="11b"/>
　東陵東迆北㑹于匯東為中江入于海一經一緯互<lb/>
　相發明則江漢二水首尾本末皆可得而見矣其文<lb/>
　簡其事備非後世地理家之所可及也<lb/>
蔡蒙旅平<lb/>
　孔氏謂蔡蒙為二山名唐孔氏亦謂蒙山在蜀郡青<lb/>
　衣縣蔡山不知所在而鄭氏以謂蔡蒙二山皆在漢<lb/>
　嘉縣據漢嘉縣即蜀郡青衣縣也順帝時始改為漢<lb/>
　嘉縣志青衣縣但有蒙山無蔡山不知鄭氏何所據<lb/>
<pb n="12a"/>
　而知蔡山亦在漢嘉當姑闕之祭山曰旅論語曰季<lb/>
　氏旅於泰山是也旅平者治功畢而旅祭也<lb/>
和夷厎績<lb/>
　唐孔氏以和夷為平地之名不以為徼外之夷鄭氏<lb/>
　以謂和川夷所居之地鄭氏之說為長曽本鄭氏說<lb/>
　以謂自嚴道而西地名和川夷人居之今為羈縻州<lb/>
　者三十有七則經所謂和夷者也蘇氏亦以和夷為<lb/>
　西南夷名若此諸說皆可信今雅州猶有和鎮此即<lb/>
<pb n="12b"/>
　和夷之故地也厎績者致其功而可以種藝矣<lb/>
厥土青黎厥田惟下上厥賦下中三錯<lb/>
　孔氏云色青黒而沃壤據孔氏之意蓋以黎字訓黒<lb/>
　黎既訓黒而見此州獨不言土之性遂以沃壤二字<lb/>
　而足其義據經但言青黎又安得有沃壤之義王肅<lb/>
　曰青黒色黎小疏也既言青黒又以黎為小疏則是<lb/>
　黎之一字而有二義矣亦近於孔氏焉顔師古曰黎<lb/>
　者色青而細疏比於諸說為勝然以細疏而訓黎字<lb/>
<pb n="13a"/>
　未知顔師古果何所據爾厥田惟下上者田第七也<lb/>
　厥賦下中三錯者賦第八雜出第七第九三等也故<lb/>
　曰三錯曽氏曰梁州山多兖州揚州水多故其賦比<lb/>
　九州為下等或然也<lb/>
厥貢璆鐵銀鏤砮磬<lb/>
　此璆字與天球鳴球之字通用蓋玉磬也鏤剛鐵也<lb/>
　可以鏤者鏤為剛鐵則上所謂鐵不必是剛蓋有此<lb/>
　二種也銀貴於鐵此乃先言鐵而後言銀者曽氏云<lb/>
<pb n="13b"/>
　蜀郡卓氏皆以鐵冶富擬邦君蓋梁州之利尤在鐵<lb/>
　故也砮石之可以矢鏃也與荆州所貢礪砥砮丹之<lb/>
　砮同磬石磬也上文璆既以為玉磬則此為石磬可<lb/>
　知矣徐州之貢泗濵浮磬此州既貢玉磬而豫州又<lb/>
　貢磬錯以是觀之則知當時之樂器磬為最重其所<lb/>
　以尤重於磬者豈非以其聲尚於角其聲在於清濁<lb/>
　小大之間最為難和者哉夔曰於予擊石拊石百獸<lb/>
　率舞庶尹允諧但言擊石拊石而不言金絲竹匏土<lb/>
<pb n="14a"/>
　革木者惟石聲最為難和故也是以制貢尤詳於此<lb/>
　也<lb/>
熊羆狐狸織皮<lb/>
　漢孔氏曰貢四獸之皮織金罽唐孔氏以毛為罽織<lb/>
　毛而言皮者毛附於皮故以皮表毛爾據二孔之說<lb/>
　則以織皮為一物蘇氏云以罽者曰織以裘者曰皮<lb/>
　則是織皮為二物曽氏亦同於蘇氏之說而其說加<lb/>
　詳焉曰地多山林獸之所走熊羆狐狸之皮製之可<lb/>
<pb n="14b"/>
　以為裘其毳毛織之可以為罽今當從蘇氏曽氏之<lb/>
　說<lb/>
西傾因桓是來浮于潛逾于沔入于渭亂于河<lb/>
　鄭氏云織皮西戎之國西傾雍州之山也雍戎二野<lb/>
　之間人有事於京師者必道從此州而來桓是隴阪<lb/>
　之名其道盤桓旋曲而上故名之曰桓今其民猶謂<lb/>
　阪曲為桓也觀鄭氏之說則是以西傾屬於上織皮<lb/>
　之文以桓為非水名酈道元破其說以謂馬融王肅<lb/>
<pb n="15a"/>
　皆云西治傾山惟因桓水言無他道也桓水出於西<lb/>
　傾山更無別流所導者惟此水耳浮于濳漢而達江<lb/>
　沔鄭氏之說殊乖禹貢因桓之義非浮潛入沔之文<lb/>
　余考校諸書略總緝川流注㳂之緒麤陳所由西傾<lb/>
　至于葭萌而入于西漢水即潛水也自西漢遡流而<lb/>
　届于晉夀界阻漾枝津遂南厯泗上冘迤邐而接漢<lb/>
　㳂北入漾此則浮于潛而逾沔矣厯漢川屬於襃水<lb/>
　逾襄暨於衙嶺之南漢川合襃水灌於斜川屬於武<lb/>
<pb n="15b"/>
　功北達於渭水是皆水陸之相親川流之所經復不<lb/>
　乖於禹貢入渭之宗實符禹貢亂河之文酈道元此<lb/>
　說最為詳備至於蘇氏之說大抵𩔖此而其所援引<lb/>
　尤為有據蘇氏曰西傾山名在隴西臨洮縣東南桓<lb/>
　水出焉桓入潛潛入沔漢始出為漾東南流為沔至<lb/>
　漢中東行為漢沔在梁州山南而渭在雍州山北沔<lb/>
　無入渭之道然案前漢書武帝時人有上書欲通襃<lb/>
　斜道以漕事下張湯問之云襃水通沔斜水通渭皆<lb/>
<pb n="16a"/>
　可以漕從南陽上沔入襃襃絶水至斜間百餘里以<lb/>
　車轉從斜下渭如此漢中穀可致此則自沔入渭之<lb/>
　道也然襃斜之間絶水百餘里故曰逾于沔蓋禹之<lb/>
　時通渭襃為沔也蘇氏此說比於酈道元尤為有據<lb/>
　蓋雍州之達于帝都則必自西傾因桓水而來浮潛<lb/>
　而逾沔至渭陸行百餘里然後逾渭以亂于河亂者<lb/>
　絶流而渡之也蓋自西傾因桓至亂于河皆是此州<lb/>
　達于帝都之道而周希哲曰織皮言其服西傾言其<lb/>
<pb n="16b"/>
　地服織皮之服居西傾之地者必因桓水以通其來<lb/>
　往言其織皮西傾亦猶言織皮崑崙析枝渠搜也此<lb/>
　亦一說姑兩存之<lb/>
黒水西河惟雍州<lb/>
　河自積石東北流至中國折而南至華隂又折而東<lb/>
　至大伾又折而北至冀州帝都界於三河之間故王<lb/>
　制曰自恒山至于南河千里而近自東河至于西河<lb/>
　千里而近其曰東曰西曰南皆自冀州而言之也濟<lb/>
<pb n="17a"/>
　河惟兖州此東河也蓋在冀州之東荆河惟豫州此<lb/>
　南河也蓋在冀州之南黒水西河惟雍州此西河也<lb/>
　蓋在冀州之西雖自冀州而言之有此三河其實一<lb/>
　也冀州之西接於雍州以河為境雖冀州之西河然<lb/>
　其實雍州之東境也黒水厯雍州梁州之西入于南<lb/>
　海此二州皆以黒水為境漢孔氏曰西距黒水東據<lb/>
　龍門之河孔氏所謂據乃跨而越之也冀州之與雍<lb/>
　州分河之東西不應言據唐孔氏曰計雍之境被荒<lb/>
<pb n="17b"/>
　服之外東不越河而西踰黒水王子雍曰西據黒水<lb/>
　東距西河所言得其實也徧簡孔氏皆云西距黒水<lb/>
　東據河必是誤也此說是也<lb/>
弱水既西<lb/>
　唐柳子厚曰西海有水散渙而無力不能負芥投之<lb/>
　則委靡墊没及底而後止其名曰弱水雍州之西有<lb/>
　水幽險若漆不知其所出故曰黒水此二水皆在塞<lb/>
　外當其淫溢泛濫也亦為雍州之害及禹之治水順<lb/>
<pb n="18a"/>
　其勢而導之塞外一則歸于南海一則歸于流沙然<lb/>
　後雍之功可得而施之也夫地之勢西髙而東下故<lb/>
　水之流也萬折必東然而亦有西流者雖不與衆水<lb/>
　俱東亦其勢也東坡潛珍閣銘云悼此江之獨西歎<lb/>
　好意之不陳則水之西流者固有之惟弱水之勢利<lb/>
　於西流方其禹功未施則東流合於中國衆水而増<lb/>
　其患害故禹將治中國水導之於塞外以其利於西<lb/>
　也故決之使西以順其勢不使與衆水共為東流所<lb/>
<pb n="18b"/>
　謂行其無事也曽氏云弱水不能任物其受物皆沈<lb/>
　置舟焉淺則膠深則溺蓋舟楫之害故禹導之使西<lb/>
　則其水不由中國又歸其餘波于流沙所以絶之使<lb/>
　其害不廣夫禹之於弱水所以導之使西者惟因其<lb/>
　勢之不得不西使其勢可以東流而必使之西則是<lb/>
　逆水之性非所謂行其所無事矣曽氏之說在所不<lb/>
　取<lb/>
涇屬渭汭<lb/>
<pb n="19a"/>
　涇屬渭汭者蓋導渭而并及此數水也下文曰導渭<lb/>
　自鳥䑕同穴東㑹于灃又東㑹于涇又東過漆沮入<lb/>
　于河蓋此數水脉絡相通而渭水為大故并于渭而<lb/>
　入于河也漢地理志云涇水出安定涇陽縣西岍頭<lb/>
　山東南至馮翊陽陵縣入渭也蓋渭至陽陵而涇水<lb/>
　自西北來入之屬及也言涇水至是及於渭也涇水<lb/>
　濁渭水清以涇之濁合渭之清同入于河詩所謂涇<lb/>
　以渭濁是也汭水北也涇之入渭蓋自西北入之故<lb/>
<pb n="19b"/>
　以汭為言猶所謂東過洛汭也然周官職方氏雍州<lb/>
　其川涇汭鄭氏曰涇出涇陽汭在豳地詩大雅公劉<lb/>
　曰芮鞫之即則是汭又為一名此亦一說今兩存之<lb/>
漆沮既從<lb/>
　漆沮既從者唐孔氏云詩曰自土沮漆毛傳曰沮水<lb/>
　漆水也則漆沮本為二水地理志云漆水出扶風漆<lb/>
　縣西闞駰十三州志云漆水出漆縣西北沮水不知<lb/>
　所出至於下文導渭東過漆沮入于河又云地理志<lb/>
<pb n="20a"/>
　云漆水出扶風漆縣依十三州記漆水在岐山東入<lb/>
　渭則與漆沮不同耳此云㑹于涇又東過漆沮在涇<lb/>
　水之東故孔氏以為洛水一名漆沮水經云沮水出<lb/>
　北地直路縣東入洛水又云鄭渠在太上皇陵東南<lb/>
　濯水入焉俗謂之漆水又謂之漆沮其水東流注於<lb/>
　洛水志云出馮翊懐徳縣東南入渭以水土驗之與<lb/>
　毛詩古公自土沮漆者別也彼漆即扶風漆水也彼<lb/>
　沮則未聞此二說皆出於唐孔氏而違戾不同案經<lb/>
<pb n="20b"/>
　云漆沮有二此州曰漆沮既從下文曰東過漆沮其<lb/>
　實一也而唐孔氏於前一說則以為即扶風之漆沮<lb/>
　合夫自土沮漆之文而後文一說則以為漆沮即洛<lb/>
　水與自土沮漆者異非扶風縣之漆水也此二說矛<lb/>
　盾使學者安所適從以理觀之當從其後說據孔氏<lb/>
　於此注云漆沮之水巳從入渭而下文東過漆沮注<lb/>
　云漆沮二水名亦曰洛水出馮翊北是孔氏於二說<lb/>
　初無異也詩云瞻彼洛矣維水泱泱孔氏謂漆沮一<lb/>
<pb n="21a"/>
　名洛水洛水即漆沮也與東都伊洛別蓋孔氏之意<lb/>
　以謂豫之洛與雍之洛異蓋漆沮之別名也詩曰猗<lb/>
　與漆沮潛有多魚即此漆沮水也與豳地之漆沮異<lb/>
　矣蓋此漆沮即職方氏雍州所謂其浸渭洛也既從<lb/>
　者既從而入于渭也<lb/>
灃水攸同<lb/>
　地理志云灃水出扶風鄠縣東南北過上林苑入渭<lb/>
　而張衡上林賦注云灃水出鄠縣南山谷灃水攸同<lb/>
<pb n="21b"/>
　亦同于渭也蓋渭自鳥鼠導之而東灃水自南而注<lb/>
　之漆沮自北而注之然後入河此三水絡脉相連相<lb/>
　顧而成之又曰屬曰從曰同者其實一也但變其文<lb/>
　耳<lb/>
荆岐既旅<lb/>
　雍州之地東距龍門之河當夫河流泛濫未折而東<lb/>
　而雍州亦被其害及夫禹施功於冀州既載壺口治<lb/>
　梁及岐矣壺口在冀州梁岐在雍州則此二山在於<lb/>
<pb n="22a"/>
　孟門龍門之間實河之所經河既順流而東則是治<lb/>
　河之害既載於冀州矣故經序此州治水之迹惟弱<lb/>
　水既西渭合衆水以歸于河則其功畢矣自荆岐既<lb/>
　旅而下遂言平地川澤皆巳有成績也此荆山即北<lb/>
　條之荆山在馮翊懐徳縣南非荆及衡陽惟荆州荆<lb/>
　河惟豫州之荆也此荆既在雍州之界而蘇氏乃指<lb/>
　以為荆河之荆誤矣岐即治梁及岐之岐也旅祭名<lb/>
　言洪水既平可以旅祭矣<lb/>
<pb n="22b"/>
終南惇物至于鳥䑕<lb/>
　終南惇物鳥䑕者皆雍州之大山也九州之地西北<lb/>
　多山東南多水雍州在西北故其山為最多揚州在<lb/>
　東南故其水為最多觀此篇之所載可以見矣秦都<lb/>
　長安在於雍州所謂百二之險者惟其山多故也地<lb/>
　理志云扶風武功縣有太山古文以為終南華山古<lb/>
　文以為惇物蓋此二山皆在扶風武功縣之東也酈<lb/>
　道元以華山為惇物然禹貢自有太華酈氏之說非<lb/>
<pb n="23a"/>
　也鳥䑕山在隴西首陽縣西南言終南惇物至于鳥<lb/>
　䑕不言其所治者孔氏曰三山空舉山名不言治意<lb/>
　蒙上既旅之文此說是也<lb/>
原隰厎績至于豬野<lb/>
　爾雅曰廣平曰原下濕曰隰則是凡廣平下濕之地<lb/>
　皆有此原隰之名也然此曰原隰厎績至于豬野當<lb/>
　是有所指而言之非泛指廣平下濕之地也鄭氏曰<lb/>
　詩曰度其隰原即此原隰是也原隰蓋在豳地義或<lb/>
<pb n="23b"/>
　然也豬野地理志武威縣東北有休屠澤古文以為<lb/>
　豬野水經曰沙水上承姑臧武威澤原隰厎績至于<lb/>
　豬野言自原隰致功至于豬野之澤<lb/>
三危既宅三苗丕敘<lb/>
　三危之山在鳥䑕之西南當岷山則在積石之西南<lb/>
　也舜竄三苗之地三苗始竄蓋在洪水未平之前及<lb/>
　洪水既平之後三危之地既可居則三苗之族於是<lb/>
　始得其敘舜之竄三苗也蓋擇其惡之尤者投諸逺<lb/>
<pb n="24a"/>
　裔更立其近親使居三苗之國及洪水既平之後所<lb/>
　竄之君既巳丕敘而居三苗之國者尚且頑不率教<lb/>
　至于七十餘年而後服蓋有苗之君左洞庭右彭蠡<lb/>
　負恃其險故每毎桀驁而不服於教命彼巳竄之君<lb/>
　既無險可恃矣此其所以至于丕敘而其恃險者則<lb/>
　其不率教如是之乆苟非舜之至仁盛徳能涵養之<lb/>
　於七十載之久則三苗之滅亡也蓋旋踵矣左氏傳<lb/>
　曰太岳三塗陽城太室荆山終南九州之險也是不<lb/>
<pb n="24b"/>
　一姓蓋恃其險以為國者未有不亡者也<lb/>
厥土惟黃壤厥田惟上上厥賦中下<lb/>
　此州之土以色言之則黃以性言之則壤厥田惟上<lb/>
　上田在九州中最為上等也凡天下之物得其常性<lb/>
　者最為可貴土色本黃此州之土黃壤故其田為上<lb/>
　上而非餘國之所及蘇東坡嘗與朱勃遜之㑹議或<lb/>
　言洛人善接花歳出新枝菊品尤多遜之言曰菊以<lb/>
　黃色為正餘皆鄙東坡曰昔叔向聞鬷蔑一言得其<lb/>
<pb n="25a"/>
　為人予於遜之亦云蓋天下之物惟得其本性則為<lb/>
　可貴學者觀此可以有志於本矣然此州厥賦中下<lb/>
　者賦第六也田上上而賦中下人功少也唐孔氏曰<lb/>
　此州與荆州賦田升降皆較六等荆州升之極故云<lb/>
　人功修此州降之極故云人功少其餘相較少者從<lb/>
　此可知也王制曰凡居民量地以制邑度地以居民<lb/>
　地邑民居必參相得也則民當相準而得有人功修<lb/>
　人功少者記言初置邑者可以量之而州境闊逺民<lb/>
<pb n="25b"/>
　居先定新遭洪水存亡不同故地勢有美惡人功有<lb/>
　多少治水之後即此為差在後隨人多少必得更立<lb/>
　其等此非永定也此説是也然其謂此差與夫立其<lb/>
　等則似制賦之時有此九等之差其説亦未為盡矣<lb/>
厥貢惟球琳琅玕浮于積石至于龍門西河㑹于渭汭<lb/>
　爾雅曰西北之美者有崐崘墟之球琳琅玕焉蓋雍<lb/>
　州之物産其可以充貢者惟有此而已球琳美玉琅<lb/>
　玕石之似珠者也浮于積石至于龍門西河㑹于渭<lb/>
<pb n="26a"/>
　汭積石山在漢金城郡西南河從西來至于積石則<lb/>
　北流千里而南乃厎于龍門西河蓋此州將欲至于<lb/>
　帝都自積石至于西河皆浮舟以達也九州之末載<lb/>
　通於帝都之道皆以達于河為至蓋帝都介于三河<lb/>
　之間達于河則至于帝都矣雍州既曰浮于積石至<lb/>
　龍門西河矣而又曰㑹于渭汭學者疑焉唐孔氏以<lb/>
　謂從河入渭自渭北涯逆水西上言禹白帝訖從此<lb/>
　而西上更入雍州界也諸州之末惟言還都之道此<lb/>
<pb n="26b"/>
　州事終言發都更去明諸州皆然也此說為迂諸儒<lb/>
　之說皆不通以某之所見此州之達於帝都有二道<lb/>
　浮于積石至于龍門西河者一道也自渭汭以達于<lb/>
　河者又一道也渭汭之道亦厎于龍門西河故以㑹<lb/>
　言之非是至于龍門西河矣乃始㑹于渭汭也<lb/>
織皮崐崘析支渠搜西戎即叙<lb/>
　織皮亦猶梁州之織皮也崐崘析支渠搜顔師古以<lb/>
　為三國唐孔氏以渠搜為二并崐崘析支為四國此<lb/>
<pb n="27a"/>
　二說不同當從顔氏之說漢朔方有渠搜縣禮三朝<lb/>
　記曰北發渠搜南撫交趾以渠搜對交趾則渠搜為<lb/>
　一國也明矣崐崘在臨羌西析支在河關西渠搜者<lb/>
　水經曰河自朔方東轉經渠搜縣故城北則渠搜蓋<lb/>
　近於朔方之地此三國者皆西戎之種故作書者既<lb/>
　言崐崘析支渠搜於上遂以西戎即敘總括於下蓋<lb/>
　此西戎之三國既以就功遂獻其織皮也而王子雍<lb/>
　乃以西戎為西域與崐崘析支渠搜並列為四此說<lb/>
<pb n="27b"/>
　不然西邊之夷總名曰戎王制曰西方曰戎職方氏<lb/>
　曰四夷八蠻七閩九貊五戎六狄以是知曰西戎者<lb/>
　蓋西夷種族之總稱也漢之西域亦是總三十六國<lb/>
　而言之不可與崐崘析支渠搜並列為四也言西戎<lb/>
　即敘者以見禹之功非特於中國而其至仁厚澤亦<lb/>
　且及於貊也蓋禹之治水惟務順其勢而利導之如<lb/>
　弱水黒水既決之於塞外不使為中國患也然必順<lb/>
　其勢而導之以歸於流沙南海此三國者水所經之<lb/>
<pb n="28a"/>
　國當夫弱水黒水既有所歸則此數國亦免於昬墊<lb/>
　之患此蓋以四海為壑等視華夷之民不以中國之<lb/>
　患遺之於夷狄記其功至於西戎即敘然後得見其<lb/>
　為仁徳之大也漢光武在邯鄲時赤眉未平趙璆王<lb/>
　子林說光武曰赤眉在河東若決河水灌之百萬之<lb/>
　衆可使為魚光武不答蓋聖人之愛人無有彼疆此<lb/>
　界之殊禹視西戎之民無以異於梁州之民光武視<lb/>
　赤眉之衆無以異於漢之衆此天地之所以為大也<lb/>
<pb n="28b"/>
　梁州言織皮在於厥貢之下此州言織皮在於浮于<lb/>
　積石至于龍門西河㑹于渭汭之下其文有先後之<lb/>
　不同蘇氏以謂崐崘析支渠搜三國皆篚織皮但古<lb/>
　語有顛倒詳略爾其文當在厥貢惟球琳琅玕之下<lb/>
　其浮于積石至于龍門西河㑹于渭汭三句當在西<lb/>
　戎即敘之下以記入河水道結雍州之末簡編脫誤<lb/>
　不可不正某竊謂不然經之所敘有先後之不同者<lb/>
　皆是據當時事實而言之也如九州備載山川澤浸<lb/>
<pb n="29a"/>
　與夫治水曲折皆在賦貢篚之上獨冀州厥賦厥田<lb/>
　之下有恒衞既從大陸既作二句此亦是總當時事<lb/>
　實而言之耳必如蘇氏之說則冀之恒衞既從大陸<lb/>
　既作亦當屬於覃懷厎績至于衡漳之下矣某嘗謂<lb/>
　蘇氏解經多失之易易故多變易經文以就巳意者<lb/>
　若此𩔖之謂也<lb/>
　<lb/>
　<lb/>
<pb n="29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書全解卷九<lb/>
</p>
<p>
</p>
  </div>
</body>
</text>
</TEI>
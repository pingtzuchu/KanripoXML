<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書全解卷十九</head> <lb/>
    <p>
<pb n="1a"/>
欽定四庫全書<lb/>
　尚書全解卷十九<lb/>
　　　　　　　　　　　　宋　林之竒　撰<lb/>
盤庚中　　　　　　　商書<lb/>
　盤庚三篇有上中下之别亦猶泰誓三篇也盖其書<lb/>
　雖同為此一事而作然其所以誓誥之時則有先後<lb/>
　故史記從而分之泰誓上篇始合諸侯于孟津而作<lb/>
　也次篇次于河朔而作也下篇將發于孟津而作也<lb/>
<pb n="1b"/>
　故史官雖析為三篇而每篇之首必志其所作之時<lb/>
　以為之别此盖記載之體然也此三篇之作亦有先<lb/>
　後之不同故史之叙述皆志而别之上篇曰盤庚遷<lb/>
　于殷民不適有居率籲衆慼出矢言中篇曰盤庚作<lb/>
　惟涉河以民遷乃話民之弗率誕告用亶其有衆咸<lb/>
　造勿䙝在王庭下篇曰盤庚既遷奠厥攸居乃正厥<lb/>
　位綏爰有衆皆志其所作之先後故唐孔氏曰上二<lb/>
　篇未遷時事下一篇既遷後事上篇人皆怨上初啓<lb/>
<pb n="2a"/>
　民心故其辭尤切中篇民已少悟故其辭稍緩下篇<lb/>
　民既從遷故辭復益緩此言深得叙書者之意王氏<lb/>
　以為告羣臣庻民與夫百官族姓此則未深考於其<lb/>
　所叙之先後而妄為之説也<lb/>
盤庚作惟涉河以民遷乃話民之弗率誕告用亶其有<lb/>
衆咸造勿䙝在王庭盤庚乃登進厥民曰明聴朕言無<lb/>
荒失朕命<lb/>
　盤庚既於上篇丁寕反覆告其臣民以遷都之意則<lb/>
<pb n="2b"/>
　夫臣之傲上從康不可以告訓民之相與咨怨不適<lb/>
　有居者稍能自悔而遷都之謀决矣於是將欲與之<lb/>
　涉河而遷焉猶懼夫民情之未甚孚也又諄諄而開<lb/>
　誘之務使羣黎百姓皆中心恱而誠服然後帥之而<lb/>
　遷故史官既叙載其所以告戒之言於後而必推本<lb/>
　其所以告之之意而冠之於先觀此數言雖實至約<lb/>
　而其所形容盖得盤庚之心可謂善叙事矣作者起<lb/>
　而將遷之辭也漢孔氏曰為此南渡河之法用民徙<lb/>
<pb n="3a"/>
　鄭氏云作渡河之具王子雍云為此思渡河之事皆<lb/>
　過論也據經但云盤庚作惟涉河以民遷則作之一<lb/>
　字亦何必求之太深邪秦風無衣之詩曰豈曰無衣<lb/>
　與子同澤王于興師修我矛㦸與子偕作豈曰無衣<lb/>
　與子同裳王于興師修我甲兵與子偕行作與行字<lb/>
　盖是一義以是知盤庚作者是將行而渡河耳非有<lb/>
　他義也耿在河北亳在河南故曰作惟涉河以民遷<lb/>
　也雖將以民渡河而遷然民之情好逸惡勞樂因循<lb/>
<pb n="3b"/>
　而憚改作猶有弗率者於是盤庚乃以話言開迪其<lb/>
　蒙蓛而導之以遷都之利其所以大告於民者無他<lb/>
　凡欲用其誠信於爾衆而已子夏曰信而後勞其民<lb/>
　未信則以為厲已也民之弗率而彊之以遷苟非使<lb/>
　其誠信著於民審知遷之為利不遷之為害而樂從<lb/>
　之則是厲民而已厲民而用之仁者不為也故蘓氏<lb/>
　曰民之弗率不以政令齊之而以話言曉之此盤庚<lb/>
　之仁也又曰民怨誹逆命而盤庚終不怒引咎自責<lb/>
<pb n="4a"/>
　益開衆言反覆告訓以口舌代斧鉞忠厚之至此言<lb/>
　皆深得盤庚之㫖盖齊之以政令劫之以斧鉞民未<lb/>
　必不從也然其從實畏而從之耳欲民之信而從之<lb/>
　不可得也惟其不以政令齊之而以話言曉之以口<lb/>
　舌代斧鉞故其始雖若優游而無決而終能使民信<lb/>
　而從之而無所勉彊於其間此盖盤庚之心而史官<lb/>
　善形容之蘇氏善發明之皆可以一唱而三歎也造<lb/>
　至也咸造勿褻在王庭葢使司宼之官致萬民於外<lb/>
<pb n="4b"/>
　朝而將告語之先戒以勿褻凟以聴上之令也登進<lb/>
　厥民謂升進之使前而告語之也傳曰未言而信信<lb/>
　在言前盤庚誕告用亶其有衆咸造勿褻在王庭然<lb/>
　後登進厥民而告之可謂信在言前矣夫君民之勢<lb/>
　有尊卑上下之殊若霄壌之不相侔苟君之於民而<lb/>
　以其勢力與之較則為君者將以至尊自侈而莫接<lb/>
　於民為民者將以至卑自抑而莫親於君上下之情<lb/>
　離則危敗禍亂自此生矣故禹訓曰民可近不可下<lb/>
<pb n="5a"/>
　謂當以情接之而不當以勢凌之也民之弗率則使<lb/>
　之咸造王庭升進之使前而與之周旋曲折論其禍<lb/>
　福安危之理若父子兄弟相與議其家事於閨門之<lb/>
　内者其近民也如此民其有不心悦而誠服者哉<lb/>
嗚呼古我前后罔不惟民之承保后胥慼鮮以不浮于<lb/>
天時<lb/>
　言爾衆當明聴我之言無荒廢以失我之命既勅戒<lb/>
　之矣於是嗟嘆而稱述其前世之所以屢遷者莫不<lb/>
<pb n="5b"/>
　本於人情而其民亦説而從之今之所以遷是以先<lb/>
　王之意而民未之從也謂湯已下至於祖乙凡遷都<lb/>
　之主皆是也孔子曰使民如承大祭言不敢輕用民<lb/>
　力而重之如此罔不惟民之承謂我前后之所為無<lb/>
　不敬民而承之未嘗輕用其力也我先后既罔不惟<lb/>
　民之承故民亦保后而相與同其憂慼林子和曰憂<lb/>
　民之憂民亦憂其憂罔不惟民之承則是憂民憂也<lb/>
　保后胥慼則民亦憂其憂此説是也鮮以不浮于天<lb/>
<pb n="6a"/>
　時孔氏曰浮行也言皆行天時唐孔氏謂順時布政<lb/>
　若月令之為王氏曰乘時流行無所底滯此諸説皆<lb/>
　以浮為行其説亦通而某竊以謂蘇氏之説為勝謂<lb/>
　古者謂過為浮浮之言勝也以此敬民故民保其后<lb/>
　相與憂其憂雖有天時之災鮮不以人力勝之也此<lb/>
　其為説不惟於浮字之義為通而且與上下文相貫<lb/>
　古人謂名勝實為名浮於實而又有天人相勝之説<lb/>
　天之降災於人宜其國遂至於危敗禍亂而不可救<lb/>
<pb n="6b"/>
　而先后能與其民同心協力擇利而遷是以安存而<lb/>
　無虞是修其人事而能勝其天時者矣既言先世之<lb/>
　君與民同其憂恤修人事以浮于天時於是又詳言<lb/>
　其所以浮于天時之事也<lb/>
殷降大虐先王不懷厥攸作視民利用遷汝曷弗念我<lb/>
古后之聞承汝俾汝惟喜康共非汝有咎比于罰<lb/>
　言我先王之遷未有無故而遷者皆因天時大災虐<lb/>
　於我殷家盖仲丁之遷于囂河亶甲之遷于相祖乙<lb/>
<pb n="7a"/>
　之遷于耿雖其書已亡不見其所以遷之故然以此<lb/>
　言觀之則知其遷也皆迫於禍災有不得已而不可<lb/>
　以已者惟天降咎大虐於殷故我先王不敢懐居於<lb/>
　其故邑舎其舊而新是圖於是見㡬而作視民之所<lb/>
　利者而帥之以遷陳少南曰上浮天時下觀地利此<lb/>
　先王遷之大畧也汝之臣民不從我以遷者何不念<lb/>
　汝所聞於古我先后之事其所以遷大抵敬汝民而<lb/>
　承之遂使汝從其遷徙之事惟欲與汝共其喜樂安<lb/>
<pb n="7b"/>
　康而已非汝之有過咎近于謫罰而遂迫汝以遷也<lb/>
予若籲懐兹新邑亦惟汝故以丕從厥志今予將試以<lb/>
汝遷安定厥邦<lb/>
　先王之視民利用遷者既已如此我之所以號召爾<lb/>
　民而進之使爾懐兹新邑者亦豈為我一人之私計<lb/>
　也哉亦惟爾民之蕩析離居罔有定極故為爾擇利<lb/>
　而遷以大從爾之志亦如先王之承汝俾汝惟喜康<lb/>
　共也夫盤庚之遷盖民情相與怨咨而不悦今乃曰<lb/>
<pb n="8a"/>
　以丕從厥志何也蘇氏曰古之所謂從衆者非從其<lb/>
　口之所不樂而從其心之所同然也亳邑之遷實斯<lb/>
　民之所利也惟其為浮言之所摇動故其誦於口者<lb/>
　咸有不樂之言若乃幡然而改以其利害安危之實<lb/>
　而反求之於心則固知其遷之之利與不遷之害矣<lb/>
　故丕從厥志者正蘇氏所謂非從其口之所不樂而<lb/>
　從其心之所同然者也惟其遷也盖為汝民之故以<lb/>
　丕從厥志故我今兹所以將試以汝遷者凡以安定<lb/>
<pb n="8b"/>
　厥邦而已非有他意也王氏曰今予將試以汝遷安<lb/>
　定厥邦者告民以遷之安利也以遷為安定厥邦則<lb/>
　知不遷必有危而不安亂而不定之事也此説是也<lb/>
汝不憂朕心之攸困乃咸大不宣乃心欽念以忱動予<lb/>
一人爾惟自鞠自苦若乘舟汝弗濟臭厥載爾忱不屬<lb/>
惟胥以沈不其或稽自怒曷瘳<lb/>
　先王之世在上者視民利用遷以憂民之憂則民亦<lb/>
　憂其憂今我之遷於斯邑亦惟汝民之故以丕從厥<lb/>
<pb n="9a"/>
　志而安定厥邦可謂憂民之憂矣而汝民不能保后<lb/>
　胥慼以憂我之憂故遂責之由汝不能憂我心之所<lb/>
　困盖盤庚之心以民之不遷為病也惟不念我心之<lb/>
　所困病故為浮言之所摇動相與咨怨大不宣布爾<lb/>
　腹心敬念以忱誠感動我一人爾徒為此紛紛以自<lb/>
　取窮苦而已盖我將欲與汝共其喜樂以從汝之志<lb/>
　而汝乃不宣其心以盡忠於我則其所窮苦也非爾<lb/>
　之自貽伊慼而何汝既自取窮苦不肯從我以遷譬<lb/>
<pb n="9b"/>
　如舟之載物不以時而濟則將臭敗其所載盖耿之<lb/>
　地潟鹵沮洳若此苟不以時遷則沈溺重膇之患無<lb/>
　所不至矣此謂當及時而遷也既汝不能大宣乃心<lb/>
　欽念以忱動予一人則是爾之誠忱有所不逮也誠<lb/>
　忱不逮而失其可遷之時以相與及於沈溺之患矣<lb/>
　詩曰其何能淑載胥及溺正此意也汝之不肯從我<lb/>
　以遷者其害如此則是汝之所見進退無所稽考徒<lb/>
　自肆其忿怒不遜之意果何時而瘳也<lb/>
<pb n="10a"/>
汝不謀長以思乃災汝誕勸憂今其有今罔後汝何生<lb/>
在上今予命汝一無起穢以自臭恐人倚乃身迂乃心<lb/>
予迓續乃命于天予豈汝威用奉畜汝衆<lb/>
　汝不為長久之謀以思其不遷之災則是汝以憂自<lb/>
　勸猶孟子曰安其危而利其災樂其所以亡也今其<lb/>
　有今罔後汝何生在上顧氏云責羣臣汝今日其且<lb/>
　有今目前之小利無後日長久之計禍患將至何得<lb/>
　久在生民上乎盖亦責其逺慮也夫遷之為利不遷<lb/>
<pb n="10b"/>
　之為害盖一言而决矣今乃至於紛紛而莫定者則<lb/>
　其心之莫適為主故浮言得以摇動之而無適從也<lb/>
　是以盤庚既責其不以誠忱事上則遂告之曰今予<lb/>
　命汝一言汝但能一汝之心而不狥於目前之利則<lb/>
　利害之實見矣利害之實見則是不欲遷者徒起穢<lb/>
　惡以自取臭敗而已此亦所以申前文若乘舟汝弗<lb/>
　濟臭厥載之義盖反覆開譬以盡其意猶上章既言<lb/>
　若農服田力穡又曰惰農自安既曰予若觀火又曰<lb/>
<pb n="11a"/>
　若火之燎于原皆首尾相發明之辭也我之所以命<lb/>
　汝以一其心無起穢以自臭者盖恐羣臣之傲上從<lb/>
　康者欲徇其私則倚託乃之身而迂僻乃之心遂使<lb/>
　爾民怨誹咨嗟而不欲徙則彼得以為之辭也予之<lb/>
　諄諄告汝以禍福利害之實亦豈有他哉盖將導迎<lb/>
　汝於喜康之地而續汝之命于天予豈以威脅汝而<lb/>
　使遷哉凡以畜養爾衆而已此盖所以縂結其前之<lb/>
　義也先王之遷鮮亦不浮于天時故予續迓乃命于<lb/>
<pb n="11b"/>
　天是亦將修人事以勝夫天之降災也先王不懐舊<lb/>
　邑視民利用遷俾汝惟喜康共非汝有咎比于罰故<lb/>
　予豈汝威用奉畜汝衆是其志盖亦不在於咎罰汝<lb/>
　而惟欲使爾享其利也先王之遷也如此吾之遷亦<lb/>
　如是是則予之遷也豈咈百姓以從己之欲也哉盖<lb/>
　所以順民之心以祈天永命而已黄博士曰天以人<lb/>
　因人以天成則義與命相待而後立者故能承古以<lb/>
　遷遷則天其永我命于兹新邑盤庚所以逆其命之<lb/>
<pb n="12a"/>
　至繼其命之絶使爾衆有復生在上也此説甚善人<lb/>
　主造命而不可言命予言之屢矣而盤庚之所謂迓<lb/>
　續乃命于天之説其義尤為深切著明故復論之易<lb/>
　曰顯諸仁藏諸用鼓萬物而不與聖人同憂盖天之<lb/>
　應物禍福吉凶之來皆以類至而聼其自取爾初未<lb/>
　嘗容心於其間故其命靡常而不取必於其有治而<lb/>
　無亂有安而無危也聖人治天下其所以應天者禍<lb/>
　福吉凶之來而無有憂患之心故能轉禍而為福去<lb/>
<pb n="12b"/>
　凶而為告其至於將危將亂之際而皆有續之之道<lb/>
　焉且以尭舜觀之以尭而生丹朱以舜而生商均則<lb/>
　其傳天下也有必危必亂之道矣尭舜知其必危必<lb/>
　亂將荼毒天下之民而不可救於是續民命于天而<lb/>
　尭以位授之舜舜以位授之禹則斯民復享安且治<lb/>
　無以異於尭舜在位之日而不見夫丹朱商均之患<lb/>
　豈非聖人有憂天下之心以能迓續民命于天乎故<lb/>
　凡聖賢之君當危亂之機已萌而有所變更而振起<lb/>
<pb n="13a"/>
　之者皆所以續民之命豈獨盤庚哉故栁子厚愈膏<lb/>
　肓疾賦託言秦緩論膏肓之疾不可治而或者以為<lb/>
　可治其言以醫國為喻而曰變弱為彊易曲成直寧<lb/>
　闗天命在我人力以忠孝為干櫓以仁義為封殖拯<lb/>
　厥兆庻綏乎社稷一言而熒惑退舎一揮而羲和匪<lb/>
　<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>桑穀生庭而自滅野雉雊鼎而自息誠天地之無<lb/>
　親曷膏肓之能極秦緩於是言曰吾謂治國在天子<lb/>
　謂治國在賢吾謂命不可續子謂命將可延此言託<lb/>
<pb n="13b"/>
　意興喻可謂曲盡其理矣不明乎此道者謂之不知<lb/>
　命故伊川先生有言曰天命不可易也然有可易者<lb/>
　惟有徳者能之如修養之引年世祚之祈天永命常<lb/>
　人之至聖賢者皆此道也嗚呼世之治亂存亡人之<lb/>
　夀天智愚為此繫于天而人事無所與焉是徒為自<lb/>
　暴自棄而已<lb/>
予念我先神后之勞爾先予丕克羞爾用懐爾然<lb/>
　王制曰修其教不易其俗齊其政不易其宜先王之<lb/>
<pb n="14a"/>
　所以施其政教於民大抵審其風俗之所尚而利導<lb/>
　之故民之從之也輕亦曉然知利害好賢之實無黽<lb/>
　勉不得已之意此所以用力寡而就效衆也殷人之<lb/>
　俗尊神尚鬼而不敢慢彼其心盖以鬼神於人吉凶<lb/>
　禍福其應如響洋洋然在其上在其左右而不可欺<lb/>
　也故嚴威儼恪而事之盤庚審於風俗之所尚故其<lb/>
　所以告諭民而率之以遷者既為之明言遷都之為<lb/>
　利不遷都之為害而丁寧激切之辭盖尤嚴於鬼神<lb/>
<pb n="14b"/>
　之際上篇曰兹予大享于先王爾祖其從與享之作<lb/>
　福作災予亦不敢動用非徳者盖言我先王與乃祖<lb/>
　在天之神靈昭昭乎其不可欺我之所以事先王則<lb/>
　不可以不遷爾知求其祖考則不可以不從我而遷<lb/>
　也其所謂因其風俗之所尚而齊以政教者既已致<lb/>
　意於此矣至於此萹反覆諄告以盡其意極陳其鬼<lb/>
　神吉凶禍福之應而不厭其辭之繁縟也曰神后曰<lb/>
　商后曰先后皆指自湯而下至于祖乙凡遷都之主<lb/>
<pb n="15a"/>
　也而其稱謂不同者特變其文耳亦猶舜典之言藝<lb/>
　祖文祖本非有異義也而先儒以謂皆指湯而言其<lb/>
　説非據上文稱古我先后罔不惟民之承殷降大虐<lb/>
　先王不懐皆是泛指遷都之君此文與上意實相連<lb/>
　接安得以為專指成湯乎况此文指臣民之先世皆<lb/>
　云乃祖乃父而盤庚之世距成湯甚逺其臣民之父<lb/>
　盖無有逮事成湯者以是知其所稱神后商后先后<lb/>
　大抵泛指遷都之主不獨數湯一人而不及其餘也<lb/>
<pb n="15b"/>
　唐孔氏亦覺其非故從而為之説曰盤庚距湯年世<lb/>
　多矣臣父不及湯世而云父者與祖連言之耳此盖<lb/>
　欲庇葢先儒之失而彊為之辭矣夫言祖而連父於<lb/>
　其所未甞逮事之世無是理也盤庚言我思念我先<lb/>
　后自湯至于祖乙與爾先祖相與勤勞擇利而遷是<lb/>
　爾之先臣在于前世有大勲勞于我商家故我大進<lb/>
　用爾於列位用以綏懐汝使汝各得其所安以無忘<lb/>
　先世之徳也<lb/>
<pb n="16a"/>
失于政陳于兹高后丕乃崇降罪疾曰曷虐朕民汝萬<lb/>
民乃不生生暨予一人猷同心<lb/>
　我惟用大進爾以綏懐爾故足以慰爾先后與夫乃<lb/>
　祖父在天之靈盖先后乃祖乃父之心惟欲後之人<lb/>
　各安其居而無蕩析離居之患也苟我失其政而惟<lb/>
　臣民之所沮抑不得率汝以遷陳久于此耿邑而速<lb/>
　其沈溺重膇之患則是我之優游不繼有以致之然<lb/>
　也故我商后乃赫然震怒于上重降罪疾于我其意<lb/>
<pb n="16b"/>
　若曰汝何為虐我民不能擇利而遷乎惟我高后之<lb/>
　心必欲使我重愛斯民之命擇利而遷今我既有遷<lb/>
　都之定謀矣而汝萬民乃安于逸樂憚于勞苦而無<lb/>
　趨事赴功之意以與我一人協其謀謨同心以遷則<lb/>
　是汝衆之責也繼之曰汝萬民乃不生生暨予一人<lb/>
　猷同心先儒以生生為進進不如蘇氏之説蘇氏曰<lb/>
　樂生興事則其生也厚是謂生生張平子賦曰盤庚<lb/>
　作誥率民以苦盖其自耿遷亳也將使斯民去其奢<lb/>
<pb n="17a"/>
　侈怠惰之習而為務本力農之事是所謂率之以苦<lb/>
　惟其率之以苦故告之以是而又以樂其生生者勤<lb/>
　勤懇懇其言不一而足既曰使萬民罔不生生又曰<lb/>
　往哉生生又曰生生自庸盖為優游稱導其所勸勉<lb/>
　之意使其敏於是功而無敗壞不振之患也<lb/>
先后丕降與汝罪疾曰曷不暨朕幼孫有比故有爽徳<lb/>
自上其罰汝汝罔能迪<lb/>
　汝既不能樂生興事而與我同心以遷則是得罪於<lb/>
<pb n="17b"/>
　我先后矣故我先后大降罪病於汝其意曰汝何不<lb/>
　與幼小之孫而相同心以遷乎故有爽明之徳自上<lb/>
　天而罰汝汝無所道言無辭以自免故也幼孫者盤<lb/>
　庚自抑之辭也<lb/>
古我先后既勞乃祖乃父汝共作我畜民汝有戕則在<lb/>
乃心我先后綏乃祖乃父乃祖乃父乃斷棄汝不救乃<lb/>
死兹予有亂政同位具乃貝玉乃祖乃父丕乃告我高<lb/>
后曰作丕刑于朕孫迪高后丕乃崇降弗祥<lb/>
<pb n="18a"/>
　鬼神聰明正直賞罰善惡各以其類無容私於其間<lb/>
　我雖為先后之子孫苟我虐朕民而不知其所以拯<lb/>
　捄之者則得罪於先后雖我先王亦不以子孫之故<lb/>
　而私之苟惟汝臣民不與我協心以遷而獲罪於我<lb/>
　先后則乃祖乃父安得私爾子孫而不降之災乎故<lb/>
　稱汝之獲戾于上天又謂乃祖乃父雖欲私爾不可<lb/>
　得也言我先王既與汝之祖父相與勤勞以遷今為<lb/>
　惕我所畜之民而有戕則在乃之心以沮敗國家之<lb/>
<pb n="18b"/>
　大計我先后懐乃祖乃父而告之乃祖乃父於是斷<lb/>
　絶汝而不救汝之死也左傳曰毁敗為戕戕則天下<lb/>
　也蘇氏謂則象也爾有戕民之象見於心以戕則為<lb/>
　賊民之象其說迂也苟戕則在乃心已為我先后與<lb/>
　乃祖乃父之心斷棄汝不救汝死况有亂國政之臣<lb/>
　締交立黨同其列位眷戀於耿邑之奢侈具乃寳貝<lb/>
　貪于貨賄莫知紀極而唱為戕賊之言以鼓惑愚民<lb/>
　則其罪為愈重也貝水蟲也古者取其甲以為貨若<lb/>
<pb n="19a"/>
　今用錢貝者貨也玉者寳也下篇曰無縂于貨寳是<lb/>
　也既其罪為汝重於是乃祖乃父乃告我之先后曰<lb/>
　作大刑于朕之孫於是開導我先后降下不祥之罰<lb/>
　于汝之身也自予念我先神后之勞爾先至迪高后<lb/>
　丕乃崇降弗祥大抵言今兹之遷乃我高后與乃祖<lb/>
　乃父之心我不能率汝以遷則是違我高后之意汝<lb/>
　不從我心以遷則是違乃祖之意殃禍之來有如影<lb/>
　響之速我不可以不率汝汝不可以不從我也夫鬼<lb/>
<pb n="19b"/>
　神之理蔵於幽冥杳忽之間而不可以形容想像求<lb/>
　也故智者推而逺之而致之於不可測知之域惟男<lb/>
　巫女覡之於鬼神然後信其所以與人相接者皆有<lb/>
　卓然之實迹其居處飲食與明而為人者無異此盖<lb/>
　愚俗之弊今盤庚與臣言其遷都之意而及其先王<lb/>
　與臣民之祖父所以相告相語與夫所以震怒不悦<lb/>
　而降以罪疾之言無所不至周公禱武王之疾於三<lb/>
　王曰予仁若考多才多藝能事鬼神武王之不能事<lb/>
<pb n="20a"/>
　鬼神其言為尤著明信如此二説則是人之死也其<lb/>
　君臣父子相與處於鬼神之域盖自若也無乃近於<lb/>
　巫覡之見哉盖惟達於理然後能知鬼神之情狀不<lb/>
　達於理而言鬼神則是巫覡而已季路問事鬼神子<lb/>
　曰未能事人焉能事鬼敢問死曰未知生焉知死此<lb/>
　盖夫子深告子路以死生鬼神之理不知生而欲知<lb/>
　死不能事人而欲能事鬼神則是不知至理之所在<lb/>
　而以求鬼神之情狀臆度而言之非愚則誣也盤庚<lb/>
<pb n="20b"/>
　之遷所以奉承先王之心而臣民傲上從康之心不<lb/>
　可訓告此必為先后之所震怒而不赦也周公欲以<lb/>
　身代武王之死盖王業之基天奪武王之速其三王<lb/>
　之心皆所不忍於此也此二者至理之所在極其理<lb/>
　而推之則可以知鬼神之情狀雖其言若親與鬼神<lb/>
　相接見其好惡取舍之所在不為厚誣也<lb/>
嗚呼今予告汝不易永敬大恤無胥絶逺汝分猷念以<lb/>
相從各設中于乃心乃有不吉不迪顚越不恭暫遇姦<lb/>
<pb n="21a"/>
宄我乃劓殄滅之無遺育無俾易種于兹新邑<lb/>
　不易釋文作易字讀今當作易字讀盤庚既以至理<lb/>
　之所在推説鬼神之情狀論其吉凶禍福之不差僣<lb/>
　者盡於此矣於是嗟歎而告之曰我今之遷都謀計<lb/>
　之已深思慮之已熟計在必行而不可變易也汝當<lb/>
　欽此優恤之事憂我之憂而無與我絶遠而使君民<lb/>
　上下之情不得通也蘇氏曰遷國大憂也君臣與民<lb/>
　一徳一心而後可相絶遠不殆矣汝臣民皆各以其<lb/>
<pb n="21b"/>
　類相與而思念從我以遷各設中正于汝之心無為<lb/>
　浮言横議之所移奪其或有不善之人為不道以至<lb/>
　于顚越我之命而不恭與夫暫遇姦宄之人是皆不<lb/>
　能設中于乃心也故我論其輕重而加之罪輕則劓<lb/>
　之重則殄滅之無使易種于兹新邑也易種者唐孔<lb/>
　氏曰惡種在善人之中則善人亦變易為惡故絶其<lb/>
　類無使易種于兹新邑也據此文理但是傲上從康<lb/>
　不肯從我以遷之人初無異於劫奪之事夫劫奪之<lb/>
<pb n="22a"/>
　事國有常刑無俟於告戒之也其曰暫遇姦宄者大<lb/>
　抵肆為浮言之人暫遇二字類不通姑且闕之<lb/>
往哉生生今予將試以汝遷永建乃家<lb/>
　既告之以設中于乃心不可肆為顚越姦宄矣於是<lb/>
　又縂結之曰自今以往汝當樂生興事以厚其生無<lb/>
　戀于舊都而失此長久之業今我將涉河試以汝遷<lb/>
　于亳邑永建汝之家使汝子子孫孫長享其生生之<lb/>
　樂也亳邑成湯之舊都王業之所基也使商之君能<lb/>
<pb n="22b"/>
　審其治亂之勢世世而守之則其社稷無疆之休且<lb/>
　可以萬年子子孫孫永保矣盤庚既自耿邑而遷於<lb/>
　此以致中興之治而後高宗之興亦在亳邑盖商之<lb/>
　興王未有不在亳邑者而其後世有從亳邑而遷于<lb/>
　水之南商俗靡靡而至於紂居于朝歌之地夫朝歌<lb/>
　者非使民務本從農之地也是以習為奢麗淫侈以<lb/>
　至于亡靡靡之樂盖始于朝歌之風俗也<lb/>
盤庚下　　　　　　　商書<lb/>
<pb n="23a"/>
　此篇盤庚既遷猶恐民情未盡諭其所以遷都之意<lb/>
　故復為之反覆告諭申前篇之義推其赤心以與斯<lb/>
　民同其勞逸共其好惡未嘗致疑於其間盖其愛民<lb/>
　惻怛之意充實於中而優游寛大之語自然發見於<lb/>
　外皆其心之所誠然者也故其始也臣民傲上從康<lb/>
　扇為浮言其民相與咨嗟胥怨而不適有居其君臣<lb/>
　上下之情可謂判然而離矣而其終也不變一法不<lb/>
　戮一人而其臣民莫不中心悦服樂以從上無黽勉<lb/>
<pb n="23b"/>
　而不得已之意盖盤庚之徳發而為言則善能順民<lb/>
　心之所欲者而利導之故能定天下難定之業斷天<lb/>
　下難斷之疑史官深陳未遷之前既遷之後所以與<lb/>
　臣民言者以示後世欲使人君知為國者舉大事決<lb/>
　大謀而臣民之情或有未孚則其所以曉之者當如<lb/>
　此也故雖其辭屈曲聱牙而不可曉而先王忠厚之<lb/>
　意實存於其間學者於此又不可不盡心也薛氏曰<lb/>
　百官族姓則凡以身任王事而與世禄之家皆在焉<lb/>
<pb n="24a"/>
　此所以異既遷奠居則無事矣而盤庚之於百姓猶<lb/>
　諄諄若未遷之初者何也曰事未濟則待於衆也故<lb/>
　委曲以求人而弗勞事已濟則無待於衆也故傲睨<lb/>
　以絶物而弗顧此常人之情非君子居業之道也此<lb/>
　説善將恐將懼惟予與汝將安將樂汝轉棄予此世<lb/>
　俗之人以其得失利害而惑其心者也盤庚之心出<lb/>
　於忠厚至誠惻怛之心其所以通上下之情而同其<lb/>
　勞逸者豈以未遷既遷者而二其心哉惟其不然故<lb/>
<pb n="24b"/>
　其二篇雖若少緩而其愛民重民之意未嘗以其既<lb/>
　遷而少懈也<lb/>
盤庚既遷奠厥攸居乃正厥位綏爰有衆<lb/>
　盤庚既遷者既渡河而遷至于亳邑也奠厥攸居者<lb/>
　既至亳邑於是君民各定其所居也乃正厥位者先<lb/>
　儒謂正郊廟朝社之位其意謂遷都之制前朝後市<lb/>
　左宗廟右社稷也然盤庚之營亳邑將必先定此郊<lb/>
　廟之位然後遷而居之不應既遷而後定也案召誥<lb/>
<pb n="25a"/>
　之篇曰成王之營洛邑召公先卜之既得卜則經營<lb/>
　至于位成然後周公乃達觀于新邑營古者既定都<lb/>
　必先定其郊廟朝社之位而後遷盤庚之遷亦如此<lb/>
　向使既遷而後定位則上而宗廟神祗亦皆有暴露<lb/>
　之患下而百姓亦皆有繇役之困非古者遷都之道<lb/>
　也所謂正厥位者既奠厥攸居於是正乎民之位登<lb/>
　進之於朝而與之論遷都之勞而慰恤之故繼之曰<lb/>
　綏爰有衆言諭其遷都之意以慰其心而安此有衆<lb/>
<pb n="25b"/>
　之情也<lb/>
曰無戲怠懋建大命<lb/>
　楚莊王訓其民以若敖蚡冒篳路藍縷以啓山林箴<lb/>
　之曰民生在勤勤則不匱盖創業之君其艱難險阻<lb/>
　以遺其子孫有永之業者無非率民以勤苦也然子<lb/>
　孫而率民以勤苦者亦必推本先王艱難之意成湯<lb/>
　之居亳其地依山而居土高而地瘠故其民力穡務<lb/>
　農不忘勞苦之意觀湯之伐桀也其民曰我后不恤<lb/>
<pb n="26a"/>
　我衆舍我穡事而割正夏則是亳之民猶汲汲於稼<lb/>
　穡之事至於耿之地則潟鹵墊隘不利於稼穡而其<lb/>
　民舍本趨末不復可以勞苦非所謂勤而不匱之道<lb/>
　也故盤庚之於亳將告以先王勞苦之意是以首告<lb/>
　之曰無戲怠懋建大命言汝既遷於此新邑當黽勉<lb/>
　赴功務為勤則不匱之事以圗長久之計不可以遊<lb/>
　戲怠惰驕奢之心生而自速禍災使大命顚覆而不<lb/>
　得存也中篇曰予迓續乃命于天言我不能為汝擇<lb/>
<pb n="26b"/>
　利而遷使汝得趨於生生之樂則是我絶命而不續<lb/>
　也今我能擇利而遷而汝無樂事赴功之意則是我<lb/>
　不絶汝命而汝自絶之也是以既遷而告之曰懋建<lb/>
　大命言我雖能續汝命于天汝心能無戲怠然後可<lb/>
　以立汝之命也<lb/>
今予其敷心腹腎腸厯告爾百姓于朕志罔罪爾衆爾<lb/>
無共怒協比讒言予一人<lb/>
　既告之以無戲怠懋建大命於是推本開導其先王<lb/>
<pb n="27a"/>
　之所以導民之意而率爾臣民以遷者以告之也故<lb/>
　曰今予其敷心腹腎腸厯告爾百姓于朕志言我今<lb/>
　其敷布我腹心腎腸不匿厥指徧告百姓以我所遷<lb/>
　之意也昔之未遷也我諄諄告汝以不從我遷者必<lb/>
　罰無赦凡欲黜其傲上從康之心無肆其讒慝以敗<lb/>
　國家之大計今汝既從我以遷則我不罪汝衆矣爾<lb/>
　當安居樂業無以遷之故共為忿怒相與協比肆其<lb/>
　讒言以毁我一人也<lb/>
<pb n="27b"/>
古我先王將多于前功適于山用降我凶徳嘉績于朕<lb/>
邦<lb/>
　古我先王指成湯也契始居亳其後屢遷而莫能安<lb/>
　定湯欲増廣前人之功於是復居于亳亳之地依山<lb/>
　附險而居安立政三亳鄭氏曰湯舊都之民其長居<lb/>
　險盖東成臯南轘轅西降谷也以是知適于山者盖<lb/>
　指亳而言也適于山則其民敦厚務本而勞勞則善<lb/>
　心生善心生則吉徳升而凶徳降盖驕奢淫逸者皆<lb/>
<pb n="28a"/>
　凶徳也惟其民之相與樂事赴功故成湯以成其美<lb/>
　功欲我商家伐夏救民由七十里而有天下也<lb/>
今我民用蕩析離居罔有定極爾謂朕曷震動萬民以<lb/>
遷肆上帝將復我高祖之徳亂越我家朕及篤敬恭承<lb/>
民命用永地于新邑<lb/>
　言我此耿地沈溺墊隘近於潟鹵之地我民摇蕩分<lb/>
　析離其所居無有定止是將䧟于凶徳而莫之救拯<lb/>
　爾臣民謂我何為震動萬民以遷都之勞盖我以民<lb/>
<pb n="28b"/>
　蕩析離居之故意者上帝之心將復我高祖成湯之<lb/>
　徳使其子孫復興其基業故降亂于我邦使此耿之<lb/>
　民蕩析離居罔有定極而啓我遷于新邑也路温舒<lb/>
　曰天之降禍亂所以開聖人也故我之民盖將以復<lb/>
　我高祖之徳于此新邑我於此時能以民之命而恭<lb/>
　承之俾永宅于此新邑則是盤庚之所以遷者亦湯<lb/>
　之將多于前功用降我凶徳嘉績于朕邦之心也<lb/>
肆予沖人非廢厥謀弔由靈各非敢違卜用宏兹賁<lb/>
<pb n="29a"/>
　我之自耿遷于亳遷則為降我凶徳也不遷則是凶<lb/>
　徳之不降其利害較然也如此汝之臣民為私欲所<lb/>
　勝傲上從康而不能平心定氣審利害之實以從我<lb/>
　遷我之所以彊汝而遷者皆為其傲上從康之謀而<lb/>
　不用之今之善謀皆是審於安危之勢是違其傲上<lb/>
　從康之謀而從其善謀以成我商家之大業也宏大<lb/>
　也恢擴之也左氏成公六年晉師侵蔡楚公子申公<lb/>
　子成以申息之師救蔡禦諸桑隧趙同趙括欲戰請<lb/>
<pb n="29b"/>
　於武子武子將許之知莊子范文子韓獻子諫曰不<lb/>
　可於是軍帥之欲戰者衆或謂欒武子曰聖人與衆<lb/>
　同欲是以濟事子盍從衆子之佐十一人其不欲戰<lb/>
　者三人而已欲戰者可謂衆矣武子曰善鈞從衆夫<lb/>
　善衆之主也三卿為主可謂衆矣從之不亦可乎盤<lb/>
　庚不從羣臣傲上之謀而能用其善謀此亦欒武子<lb/>
　之意也<lb/>
嗚呼邦伯師長百執事之人尚皆隠哉予其懋簡相爾<lb/>
<pb n="30a"/>
念敬我衆<lb/>
　盤庚既重言其所以遷都用謀之意矣於是又丁寕<lb/>
　反覆以申其所以使之無廢怠懋欽厥徳之意而告<lb/>
　之曰自諸侯至于師長百執事之人者是皆我之所<lb/>
　共憂戚而圖國家之安也我之勤勞憂戚率之以遷<lb/>
　都而不敢自寧如此則汝亦皆憂戚惻然於心而念<lb/>
　我一人矣邦伯者邦之諸侯師長者衆官之長六卿<lb/>
　也百執事之人則其屬也爾邦伯師長百執事之人<lb/>
<pb n="30b"/>
　誠能惻隠於其心有所不安與我共勉勵賢才務以<lb/>
　相念欽敬我衆民而民之不欲遷者由乎在位之臣<lb/>
　傲上從康扇為浮言以恐動之故盤庚之先其責在<lb/>
　位者尤至詳而其中篇之所告丁寧反覆告其在位<lb/>
　之臣苟在位之臣能念敬我衆則斯民豈復有怨咨<lb/>
　於上哉故自此下告戒之文不及於民惟在於百執<lb/>
　事也<lb/>
朕不肩好貨敢恭生生鞠人謀人之保居叙欽今我既<lb/>
<pb n="31a"/>
羞告爾于朕志若否罔有弗欽無緫于貨寳生生自庸<lb/>
式敷民徳永肩一心<lb/>
　彼羣臣之所以不肯率民以遷而扇為浮言者惟在<lb/>
　其安於驕侈之俗久不欲復易是以傲上從康扇為<lb/>
　不根之言而恐沈于衆又既使之舍其沃饒奢侈之<lb/>
　地而從其近山之都去其驕奢之俗而率為力農務<lb/>
　本之習其心可謂至難者於是明言二者之利害以<lb/>
　開其為此而去其為彼我不肩好貨之人惟其果於<lb/>
<pb n="31b"/>
　恭敬而聴吾之告令能樂生興事赴功以厚其生者<lb/>
　為能鞠養此民者能謀人以保其居者此我所以叙<lb/>
　勤勞而欽之也我之好惡既如此則汝當無縂于貨<lb/>
　寳各思樂事赴功為民生興事使不失其所賴以生<lb/>
　者則是能自致其功也盤庚之所告於臣民諄復告<lb/>
　戒盡於此矣於是又縂結之曰式敷民徳永肩一心<lb/>
　言敷徳於民則是能一心以事上盖汝之羣臣不能<lb/>
　一心以事我者見汝貪于貨寳而要民之害故扇以<lb/>
<pb n="32a"/>
　浮言自以為有徳于民而不悟其非實徳也故上篇<lb/>
　則告之以汝克黜乃心而其終篇則曰永肩一心盖<lb/>
　謂欲黜其傲上従康之心則在於施實徳於民則能<lb/>
　一心以事上矣盖私心去則義理自明義理眀則物<lb/>
　莫能奪而愛民之實著矣<lb/>
　<lb/>
　<lb/>
　<lb/>
<pb n="32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書全解卷十九<lb/>
</p>
<p>
</p>
  </div>
</body>
</text>
</TEI>
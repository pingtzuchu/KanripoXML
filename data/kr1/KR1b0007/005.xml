<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書全解卷五</head> <lb/>
    <p>
<pb n="1a"/>
欽定四庫全書<lb/>
　尚書全解卷五<lb/>
　　　　　　　　　　　　宋　林之竒　撰<lb/>
皐陶謨　　　　　　　虞書<lb/>
皐陶謨曰若稽古皐陶曰允迪厥徳謨明弼諧<lb/>
　謨如器之有模立之於此萬世之所取正也謨有二<lb/>
　或出於祖宗之謨所以循法於子孫如𦙍征曰聖有<lb/>
　謨訓明徵定保伊訓曰聖謨洋洋是也或出於臣之<lb/>
<pb n="1b"/>
　謨所以告戒於君者大禹謨皐陶謨是也據皐陶謨<lb/>
　一篇從首至尾皆是禹相與荅問之言而乃謂之謨<lb/>
　者蓋雖與禹相荅問其實陳於帝舜之前此其所以<lb/>
　謂之謨史記曰帝舜朝禹皐陶相與語帝前此說是<lb/>
　也夫惟相語帝前故揚子雲曰皐陶以之為帝謨不<lb/>
　曰為禹謨也曰若稽古皐陶曰允迪厥徳謨明弼諧<lb/>
　者典謨皆稱若稽古而其辭則異典主於記載堯舜<lb/>
　之事篇名曰典故於堯曰放勲欽明文思安安允恭<lb/>
<pb n="2a"/>
　克讓光被四表格于上下於舜曰重華協于帝濬哲<lb/>
　文明温恭允塞此皆稱述堯舜之徳也謨主於記載<lb/>
　禹皐陶之言后克艱厥后臣克艱厥臣而下皆禹之<lb/>
　謨也允迪厥徳謨明弼諧而下皆皐陶之謨也名篇<lb/>
　曰謨故即以其言屬於若稽古之下猶言其謨之如<lb/>
　此也然而大禹謨又增文命敷于四海祗承于帝二<lb/>
　句者此見禹成治水之功聲教訖于四海然後為帝<lb/>
　陳謨也皐陶直言謨而已故不載陳謨之故而直述<lb/>
<pb n="2b"/>
　其言也薛氏以文命敷于四海為禹徳以允迪厥徳<lb/>
　謨明弼諧為皐陶之徳至於下文禹曰俞如何其文<lb/>
　無所屬則謂其間當有脱文此蓋未深考典謨命名<lb/>
　之㫖而欲以其體合而為一其說之不通則委曲遷<lb/>
　就而為己意蓋薛氏之於經遇其說之不通則多欲<lb/>
　變易經文而就己意如洪範王省惟歲卿士惟月師<lb/>
　尹惟日以下則欲屬於五紀於康誥惟三月哉生魄<lb/>
　周公初基作新大邑于東國洛而下數句則欲屬於<lb/>
<pb n="3a"/>
　洛誥周公拜手稽首曰上皆徇私立義輕議聖人之<lb/>
　經不知古人多聞闕疑慎言其餘予甞以為王氏於<lb/>
　經失之泥泥則多鑿薛氏於經失之易易故多欲變<lb/>
　易經文以就己意蓋矯枉過直者此古君子之通患<lb/>
　也允迪厥徳謨明弼諧此臯陶之謨也先儒以謂人<lb/>
　君當信蹈行古人之徳謀廣聦明以輔諧其政以謨<lb/>
　明為謀廣聦明以弼諧為輔諧其政上二字加廣聦<lb/>
　下二字加其政然後成文臯陶之言必不如是之迂<lb/>
<pb n="3b"/>
　也王氏曰迪道也允迪謂允當於道苟以允迪為允<lb/>
　當於道而下又加厥徳二字豈不為贅哉要之此二<lb/>
　説皆以人君之蹈行其徳故與下文齟齬而不合予<lb/>
　甞聞之劉文昭信曰迪如啓迪之迪如冏命曰迪上<lb/>
　以非先王之典是也言人臣欲以至誠啓迪人君之<lb/>
　徳則其謨不可以不明謨不明則不能開陳道義以<lb/>
　啓迪人主之徳謨明矣而欲弼人主之為則不可以<lb/>
　不諧弼不諧則詆訐太甚非所謂優遊厭飫而入之<lb/>
<pb n="4a"/>
　也謨明弼諧則事君之義盡於此矣臯陶言此者將<lb/>
　與禹推此道以事舜也<lb/>
禹曰俞如何臯陶曰都愼厥身修思永惇叙九族庶明<lb/>
勵翼邇可逺在兹<lb/>
　禹於是然其言既然其言遂問謨明弼諧之道當如<lb/>
　何也臯陶曰都者善其問也言人臣欲謨明弼諧以<lb/>
　啓迪人主之徳則當使人君慎厥身修蓋古之欲明<lb/>
　明徳於天下者物格而後知至知至而後意誠意誠<lb/>
<pb n="4b"/>
　而後心正心正而後身修身修而後家齊家齊而後<lb/>
　國治國治而後天下平自天子至於庶人一是皆以<lb/>
　修身為本其本亂而末治者否矣其所厚者薄而所<lb/>
　薄者厚未之有也古之所以明明徳於天下始於格<lb/>
　物致知正心誠意者凡欲以修身而已身既修矣則<lb/>
　擴而充之至於家齊而後國治國治而後天下平無<lb/>
　不可者然而修身者又不可不思為長乆之道動而<lb/>
　世為天下道行而世為天下法言而世為天下則此<lb/>
<pb n="5a"/>
　其所謂思永也欲身修而思永當以何為先惇敘九<lb/>
　族庶明勵翼此其所以當先惇厚也敘次也惇敘九<lb/>
　族謂親親也庶明近臣也勵勉也翼輔也近臣皆勉<lb/>
　勵以翼已謂尊賢也蓋親親者仁之本也尊賢者知<lb/>
　之本也人君之治天下其極至於仁知不可勝用而<lb/>
　其原則必本於親親尊賢之二者邇可逺在兹者謂<lb/>
　修之於此而效見於彼者在此二者而已中庸論治<lb/>
　天下有九經修身也尊賢也親親也敬大臣也體羣<lb/>
<pb n="5b"/>
　臣也子庶民也來百工也柔逺人也懷諸侯也自修<lb/>
　身至於敬大臣體羣臣則其夲立矣自其本而推之<lb/>
　無所施而不可堯舜之治天下禹臯陶稷契之陳謨<lb/>
　於君其敘未甞不本於此<lb/>
禹拜昌言曰俞臯陶曰都在知人在安民禹曰吁咸若<lb/>
時惟帝其難之知人則哲能官人安民則惠黎民懷之<lb/>
能哲而惠何憂乎驩兜何遷乎有苗何畏乎巧言令色<lb/>
孔壬<lb/>
<pb n="6a"/>
　禹拜昌言曰俞則其昌盛之言也故拜而然之孟子<lb/>
　曰禹聞善言則拜蓋謂此也禹既然其言矣臯陶於<lb/>
　是又推廣其義而欲盡乎邇可逺在兹之道者必在<lb/>
　乎自尊賢之知而推之以盡夫知人之哲自親親之<lb/>
　仁而推之以盡夫愛民之恵然後可也禹曰吁歎辭<lb/>
　也將使舜敬重其言而行之故歎之也咸若時者猶<lb/>
　言若兹惟帝其難之謂皐陶之言如此帝當難其言<lb/>
　而行之也所以在於難其言而行之者蓋知人始於<lb/>
<pb n="6b"/>
　尊賢自尊賢而推之至於無所不知無所不知則能<lb/>
　官人安民始於親親由親親而推之至於惠則無所<lb/>
　不愛無所不愛故黎民懷之此盖所以推廣皐陶之<lb/>
　言而發明其義也知人則哲能官人則盡乎知人之<lb/>
　道而知不可勝用也安民則恵黎民懐之則盡乎安<lb/>
　民之道而仁不可勝用也仁且知聖人之事備矣此<lb/>
　其所以何憂乎驩兜何遷乎有苖何畏乎巧言令色<lb/>
　孔壬也巧言令色孔壬謂共工也靜言庸違象恭故<lb/>
<pb n="7a"/>
　言巧言令色孔壬言甚佞也與嘉言孔彰之孔同舜<lb/>
　既流共工放驩兜竄三苗矣而其戰戰兢兢之心惟<lb/>
　恐又有如此之人復出而為惡故未甞敢忘憂畏之<lb/>
　心禹則以謂苟能用皐陶此言而盡乎知人之哲安<lb/>
　民之惠則不復憂畏如此之人矣共工驩兜其大姦<lb/>
　大佞在朝廷之上故以憂畏言之三苖為諸侯在外<lb/>
　故但曰遷而已蓋小人在朝廷之上者尤為可憂畏<lb/>
　也不言何畏乎共工而言巧言令色孔壬者蓋言共<lb/>
<pb n="7b"/>
　工之所為如此其為可憂畏又甚於驩兜有苖也若<lb/>
　但言何畏乎共工則未足以盡其義也自先儒王氏<lb/>
　皆以惟帝其難之為指堯而言之獨張横渠以帝為<lb/>
　舜所以必從張横渠之説者蓋禹不當謂堯為帝於<lb/>
　大禹謨帝徳廣運已論之詳矣而又四凶之誅在舜<lb/>
　歴試之時當堯之時雖知其大惡大姦然而未甞有<lb/>
　可誅之罪故釋之而不誅非憂之畏之而不敢誅也<lb/>
　苟以惟帝其難之為指堯而言則是禹之意以堯未<lb/>
<pb n="8a"/>
　能盡其知人安民之意故曰何憂乎驩兜何遷乎有<lb/>
　苖何畏乎巧言令色孔壬審如是説則禹之言是所<lb/>
　以貶堯非所以稱美之矣又與帝徳廣運異矣不如<lb/>
　張横渠之言為善夫所謂四凶之為大姦大佞皆在<lb/>
　所憂畏此但言驩兜共工有苖而不及於鯀蓋所謂<lb/>
　子為父隱直在其中矣<lb/>
皐陶曰都亦行有九徳亦言其人有徳乃言曰載采采<lb/>
　禹既以知人為難皐陶又為詳言知人之道以謂苟<lb/>
<pb n="8b"/>
　得其要則其為之亦不難也據龜山曰知人安民此<lb/>
　皐陶謨一篇之體要也九徳而下至於庶績其凝皆<lb/>
　知人之事也自天敘有典而下皆安民之道也非知<lb/>
　人使九徳咸事而能安民者未之有也此説為是中<lb/>
　庸曰取人以身言必已之有是徳然後可以求於人<lb/>
　也故曰亦行有九徳謂用人之道必在履之於身先<lb/>
　有是九徳然後可以求他人有徳然求他人有徳不<lb/>
　可以信其空言而遂以為有徳也故必言其行事深<lb/>
<pb n="9a"/>
　切著明者乃可以信其徳故曰乃言曰載采采載行<lb/>
　也采事也謂稱其人之有徳必言其人之所行某事<lb/>
　以為驗也如四岳薦舜曰有鰥在下曰虞舜此所謂<lb/>
　言其人有徳也而曰瞽子父頑母嚚象傲克諧以孝<lb/>
　烝烝乂不格姦此所謂載采采也蓋觀人之法苟不<lb/>
　求之於躬行之際而徒信其言語文辭聲音笑貌之<lb/>
　間則小人縁情飾偽得以僥倖而進惟取人之際必<lb/>
　考其行實則小人無所容其間也<lb/>
<pb n="9b"/>
禹曰何皐陶曰寛而栗柔而立愿而恭亂而敬擾而毅<lb/>
直而温簡而廉剛而塞彊而義彰厥有常吉哉<lb/>
　禹於是問皐陶九徳之目皐陶以九徳之目而告之<lb/>
　也自寛而栗柔而立愿而恭亂而敬擾而毅直而温<lb/>
　簡而廉剛而塞彊而義人之徳不出於此九者易曰<lb/>
　君子以成徳為行日可見之行也君子之徳必至於<lb/>
　成然後為行徳而不至於成則德非其徳也寛而不<lb/>
　栗柔而不立至於剛而不塞彊而不義皆非成德也<lb/>
<pb n="10a"/>
　徳之非成是皆有以賊其徳而徳不為我有惟寛而<lb/>
　能栗柔而能立至於剛而能塞彊而能義然後謂之<lb/>
　成徳德至於成然後可用也聖人備道而全美故其<lb/>
　徳無所不盡自非聖人不能無所偏惟其有所偏故<lb/>
　自古帝王於其一時之人才必有長養而成就之因<lb/>
　其所偏而長其善救其失苟於九徳之中而有一徳<lb/>
　之成則可謂之小成矣由此而積之至於九徳無所<lb/>
　不備然後謂之大成故觀人之道必以此九徳而察<lb/>
<pb n="10b"/>
　其人材之成與未成也寛則易失之放縱故必能莊<lb/>
　栗然後為成徳柔則易失之懦弱故必有以立志然<lb/>
　後為成徳愿則易失於樸野則必成以恭亂者有濟<lb/>
　亂之材如武王所謂亂臣十人是也易失於輕忽故<lb/>
　當成之以敬順擾者多失於無斷故以果毅成之直<lb/>
　者多失於不能容物故以温和成之簡者易失於略<lb/>
　故必濟之以亷隅剛者多失於上氣而好爭故必濟<lb/>
　之以塞實强則無所屈撓多不中節故成之必在合<lb/>
<pb n="11a"/>
　義上九字者人之性質所固有者下九字所以成其<lb/>
　德也恭之與敬剛之與强其義亦相近此蓋隨冝立<lb/>
　文唐孔氏䟽云恭在貌敬在心愿者遲鈍失於外儀<lb/>
　故言恭以表貌亂者輕物内失於心故稱敬以顯情<lb/>
　又曰剛是性也强是志也當官而行無所避忌剛也<lb/>
　執已所是不為衆撓强也剛强相近此説是也皐陶<lb/>
　言此者蓋謂苟能以此九徳觀其人才之成不成全<lb/>
　不全則知人之道無復餘藴矣彰厥有常吉哉者言<lb/>
<pb n="11b"/>
　雖以此九徳觀夫人才之成不成又必其徳之有常<lb/>
　者然後可以為徳一作一輟未足以為徳也且以一<lb/>
　徳之常明之如霍光可謂有濟亂之才耳而其為人<lb/>
　在漢武帝左右小心謹徳未甞有過是其能亂而敬<lb/>
　而其出入殿門進止有常處郎僕射竊識視之不失<lb/>
　尺寸者二十餘年此其亂而敬之有常者哉武帝以<lb/>
　是知其可用故其末年托以遺孤卒能擁昭立宣不<lb/>
　負社稷之寄彼於九徳之一能守有常武帝彰而用<lb/>
<pb n="12a"/>
　之其成效已如此况於九徳咸事則其效冝如何哉<lb/>
　皐陶以是為知人之要信彰厥有常哉此徳惟一動<lb/>
　罔不吉也有徵矣<lb/>
日宣三德夙夜浚明有家日嚴祗敬六德亮采有邦<lb/>
　自日宣三徳而下此又言知人之道見於官人者則<lb/>
　是其義也南豐曽舍人曰以天下之才為天下用則<lb/>
　用天下而有餘以一己之才為天下用則為天下用<lb/>
　而不足蓋為天子者奄有天下之廣必能盡用天下<lb/>
<pb n="12b"/>
　之才兼收並蓄罔有或遺然後能成天下之治故必<lb/>
　用是九徳之人自寛而栗至强而義者無所不容無<lb/>
　所不受蓋所謂丘陵積土以為髙江漢積水以為大<lb/>
　大人合并以為公也惟其以是天下之才選為天下<lb/>
　之用則雖天下之大不足治也至於諸侯則其地不<lb/>
　若天子之廣其民不若天子之衆故於九德之中能<lb/>
　用其六則足以保其社稷和其人民矣卿大夫之於<lb/>
　諸侯又其小者故九德能用其三則可以保宗廟此<lb/>
<pb n="13a"/>
　言所處之勢有廣狹則所用之人亦有多寡也宣達<lb/>
　也孔氏以浚明為須明行之以浚為須於義無所據<lb/>
　案古文書浚明與濬哲字同用則知浚明者是亦宣<lb/>
　達之意言卿大夫能日夜宣達三徳之人使之顯明<lb/>
　足以保卿大夫之家日嚴祗敬者謂敬重其人也王<lb/>
　氏以為貌嚴行祗心敬亦不必如此之分别也要之<lb/>
　既曰嚴又曰祗又曰敬但謂好賢樂善之心有加而<lb/>
　無己也言諸侯能敬重六徳之人與之共事則足以<lb/>
<pb n="13b"/>
　保其諸侯之邦亮采者輔其事也諸侯有民人焉有<lb/>
　社稷焉故其於六德之人必與之共事至卿大夫則<lb/>
　但宣達之而已言各有所當也據言三德六德但謂<lb/>
　有九徳之中有三有六不必指定其徳以充三六之<lb/>
　數鄭氏以謂三德自簡而廉以下六德自亂而敬以<lb/>
　下信斯言也是直而温以上大夫之所不得有愿而<lb/>
　恭以上諸侯之所不得用豈非誣也<lb/>
翕受敷施九德咸事俊乂在官百僚師師百工惟時撫<lb/>
<pb n="14a"/>
于五辰庶績其凝<lb/>
　此言天子官人之道也言為天子者必能於此九徳<lb/>
　之人兼收並蓄合而受之既合而受之於是敷而施<lb/>
　之職位之間使九徳之人咸事其事者蓋其所治者<lb/>
　愈大則其所用者必盡天下之材也俊乂在官孔氏<lb/>
　謂俊德治能之士並在官焉馬鄭云才能過千人為<lb/>
　俊百人為乂要之但謂才無小太皆使之居官有職<lb/>
　位也孟子曰晉平公之於亥唐也入云則入坐云則<lb/>
<pb n="14b"/>
　坐食云則食雖蔬食菜羹未甞不飽也蓋不敢不飽<lb/>
　也然終於此而已弗與共天位也弗與治天職也弗<lb/>
　與食天禄也士之尊賢者非王公之尊賢也蓋王公<lb/>
　之尊賢必在與之共天位治天職食天禄也苟不與<lb/>
　是則未足以盡其尊賢之意也皐陶論天子用人必<lb/>
　在使九德咸事俊乂在官百僚師師百工惟時諸侯<lb/>
　之用人必在夫亮采至於卿大夫但言宣達顯明而<lb/>
　已蓋所處之勢然也俊乂既在官矣於是百官皆相<lb/>
<pb n="15a"/>
　師法而百工之事各得其時也孔氏云百官皆是言<lb/>
　政無非既以時為是又以是為政無非此説為迂百<lb/>
　僚百工皆指百官也師師指其人而言之故曰百僚<lb/>
　惟時指其事而言之故曰百工其實一也撫于五辰<lb/>
　言使百官各舉其職以順此五辰之時則衆工皆興<lb/>
　也五辰之説張諫議論甚詳其説以謂本生於亥壯<lb/>
　於卯成於未此三辰者皆木所終始也就其壯而言<lb/>
　之則寅卯正木之辰而春之盛徳實在也火生於寅<lb/>
<pb n="15b"/>
　壯於午成於戌此三辰者皆火所終始也就其壯而<lb/>
　言之則巳午正火之辰而夏之盛德實在也金生於<lb/>
　巳壯於酉成於丑此三辰者皆金所終始也就其壯<lb/>
　而言之則申酉正金之辰而秋之盛德實在也水生<lb/>
　於申壯於子成於辰此三辰者皆水所終始也就其<lb/>
　壯而言之則亥子正水之辰而冬之盛徳實在也土<lb/>
　包載五行而寄王於四季則辰戌丑未皆土之辰焉<lb/>
　蓋五行之時分而言之則為十二辰合而言之則為<lb/>
<pb n="16a"/>
　五辰其實一也蓋百官既得其職以撫順於五行之<lb/>
　時五行既得其順矣則三光全而寒暑平五榖熟而<lb/>
　草木茂此庶績所以其凝也凝成也自翕受敷施至<lb/>
　於庶績其凝此天子官人本末先後之序也皐陶之<lb/>
　論官人於天子曰翕受敷施固無可疑者其於諸侯<lb/>
　局之以六大夫則限之以三此則學者以意逆志而<lb/>
　得之不可泥其文於章句之間也薛氏曰古之知言<lb/>
　者忘言而取意故言無不通後之學者膠於言而責<lb/>
<pb n="16b"/>
　其實故多疑多疑故多説天子用九諸侯用六大夫<lb/>
　用三言不得不爾其實未必然也孔子曰天子有爭<lb/>
　臣七人諸侯五人大夫三人使諸侯而有爭臣七人<lb/>
　安待謂之僭天子故觀書者取其意而已矣此論善<lb/>
　哉<lb/>
無教逸欲有邦兢兢業業一日二日萬㡬無曠庶官天<lb/>
工人其代之<lb/>
　王氏曰天子當以勤儉率天下諸侯不當以逸欲敎<lb/>
<pb n="17a"/>
　有邦蓋天子逸欲於上則諸侯化之亦將肆其逸欲<lb/>
　以盤樂怠傲於下使有邦者皆肆其逸欲則生民之<lb/>
　受其禍可勝計哉而其源則自夫上之人以逸樂導<lb/>
　之也誠使為天子者澹然無營清心寡欲舉天下之<lb/>
　聲色貨利曽不足以動其心彼諸侯者其敢肆其逸<lb/>
　欲於下哉故無敎逸欲有邦者此誠端本清源之道<lb/>
　也兢兢戒愼也業業危懼也幾政也言當戒慎萬事<lb/>
　之政也上文既言官人之道至於撫于五辰庶績其<lb/>
<pb n="17b"/>
　凝則是治定功成以常人之情當國家無事之時則<lb/>
　易安於逸樂而無戒愼危懼之心此則危敗禍亂之<lb/>
　所自萌也故戒之曰無敎逸欲有邦兢兢業業一日<lb/>
　二日萬幾言一日二日之間而危亡禍亂之幾至於<lb/>
　萬其可畏如此可不盡其戒慎危懼之意哉無曠庶<lb/>
　官言非獨天子當兢兢業業於上又當勸勉羣臣之<lb/>
　在官者使之各㳟爾位而無曠其職所以必欲無曠<lb/>
　庶官者蓋凡設官分職其所治之事無非代天之事<lb/>
<pb n="18a"/>
　也使一官之或曠則廢天之職矣天子雖兢兢業業<lb/>
　於上而百官有司廢天秩於下是亦危亂之道也故<lb/>
　皐陶之陳謨勑戒既曰一日二日萬幾又曰無曠庶<lb/>
　官天工人其代之其意蓋欲后克艱厥后臣克艱厥<lb/>
　臣以盡乎君臣之道而共保無為之治也<lb/>
天敘有典勑我五典五惇哉天秩有禮自我五禮有庸<lb/>
哉同寅協恭和衷哉天命有徳五服五章哉天討有罪<lb/>
五刑五用哉政事懋哉懋哉<lb/>
<pb n="18b"/>
　下文申結天工人其代之之義湯誥曰惟皇上帝降<lb/>
　衷于下民若有恒性克綏厥猷惟后言民有物則之<lb/>
　性好惡之情無非出於天之所以降衷者為君者惟<lb/>
　能克綏厥猷而已人之生也其人倫之典天也故其<lb/>
　彞倫有自然之敘矣人君勑之以為五典使父子有<lb/>
　親君臣有義夫婦有别長幼有敘朋友有信五者各<lb/>
　致其厚蓋所以助乎天之所敘也謂人之生交際之<lb/>
　禮天已定其差等有自然之秩矣人君自己為五禮<lb/>
<pb n="19a"/>
　以吉禮事邦國之鬼神示以凶禮哀邦國之憂以賔<lb/>
　禮親邦國以軍禮同邦國以嘉禮親萬民五者各得<lb/>
　其常所以助夫天之所秩也勑有典自有禮必在夫<lb/>
　君臣共致其寅畏㳟謹衷善之意然後可以施化故<lb/>
　曰同寅協㳟和衷哉既曰寅又曰㳟又曰衷亦與所<lb/>
　謂嚴祗敬同謂其寅畏之意有加而無已也蘇氏曰<lb/>
　此二者道德事非君臣同其誠敬莫能致之若天命<lb/>
　有德討有罪則政事也勉之而已天命有徳凡有徳<lb/>
<pb n="19b"/>
　則順乎天道順乎天道天之所命也人君於是制為<lb/>
　五服以章之五服鄭博士曰自衮冕至於𤣥冕自九<lb/>
　章至於一章是也天討有罪凡有罪者則悖乎天道<lb/>
　悖乎天道則天之所討也人君於是制為五刑以用<lb/>
　之五刑墨劓剕宫大辟是也天命有德討有罪施之<lb/>
　於刑賞之間必在夫君臣共勉於政事然後可以勸<lb/>
　懲天下故曰政事懋哉懋哉敘有典秩有禮則君臣<lb/>
　同寅協㳟和衷以助夫天之所敘秩命有徳討有罪<lb/>
<pb n="20a"/>
　則君臣懋於政事以助夫天之所予奪君臣之間盡<lb/>
　道如此則可謂能兢兢業業一日二日萬幾無曠庶<lb/>
　官以代天工矣此皐陶諄諄為帝陳謨也典禮言勑<lb/>
　我自我而命有德討有罪不言我者楊龜山曰典禮<lb/>
　必自天子出故曰勑我曰自我若夫爵人于朝與衆<lb/>
　共之刑人於市與衆弃之雖天子不得而私焉此説<lb/>
　是也典曰五惇服曰五章刑曰五用而至於禮則獨<lb/>
　曰有庸者王氏曰五典五服五刑之所施非一人之<lb/>
<pb n="20b"/>
　身若五禮則取於一人之身而楊龜山以其説為不<lb/>
　然龜山之說曰禮雖有五而其用則非一如五禮上<lb/>
　自天地社稷宗廟下至山林川澤以及四方百物皆<lb/>
　有祭焉而其儀章器物各從其𩔖不可以數計吉凶<lb/>
　軍賔嘉亦莫不然故曰有庸然馬融本則直作五庸<lb/>
　與五惇五章五用無以異然世逺難以折中姑兩存<lb/>
　之<lb/>
天聦明自我民聦明天明畏自我民明威達于上下敬<lb/>
<pb n="21a"/>
哉有土<lb/>
　古文書畏與威二字通用其義一也孔氏以上一句<lb/>
　屬於天命有徳言因民而降之福民所歸者天必命<lb/>
　之下一句屬於天討有罪言天明可畏亦因民成其<lb/>
　畏民所叛者天必討之案吕刑云德威惟畏徳明惟<lb/>
　明是明與畏字相對而言明者天之所彰也畏者天<lb/>
　之所畏也孔氏既以明畏屬於天討有罪矣故遂以<lb/>
　聦明屬於彰有徳豈天之彰有徳則用其聦明而討<lb/>
<pb n="21b"/>
　有罪則不用其聦明者乎此説不通而王氏張諫議<lb/>
　則又以聦明主於典禮而言明畏主於命徳討罪而<lb/>
　言夫明畏主於命徳討罪無可疑者而以聦明為主<lb/>
　典禮則失之泥要之二句只一意蓋所以緫結上文<lb/>
　而盡其義亦不必分説泰誓曰天視自我民視天聽<lb/>
　自我民聽此正為命徳討罪而言也言天之聦明能<lb/>
　鑒察善惡故其吉凶禍福之應未甞有豪釐之差為<lb/>
　人君欲觀其聦明明畏無觀諸他觀之民而已天有<lb/>
<pb n="22a"/>
　聦明之道而其聞見則付之於民民之所聞天之聦<lb/>
　也民之所見天之明也天有明畏之道而其好惡則<lb/>
　付之於民民之所好天之明也民之所惡天之畏也<lb/>
　蓋公天下之聞見好惡而襃貶則天之聦明明畏不<lb/>
　外是矣是道也達乎上下者一理而已下焉民之所<lb/>
　以好惡向背者此道也上焉天之所以吉凶禍福者<lb/>
　亦此道也所以必在察乎民之意以察天之意此理<lb/>
　而達於上下本無有二民之好惡向背則天之吉凶<lb/>
<pb n="22b"/>
　禍福應之如影響矣故有土者不可不敬如此敬於<lb/>
　民則敬於天矣敬於天則民歸之矣<lb/>
皐陶曰朕言惠可底行禹曰俞乃言底可績皐陶曰予<lb/>
未有知思曰賛賛襄哉<lb/>
　自允迪厥徳以下至敬哉有土皐陶之所以為帝陳<lb/>
　謨盡於此矣不可以有加矣於是又申誥之曰朕言<lb/>
　惠可底行謂我之言順於理可底而行其意蓋以謂<lb/>
　我徒能言之耳至於行之則在乎舜與禹也禹曰俞<lb/>
<pb n="23a"/>
　者然其惠可底行之言既然其言而又謂汝之言不<lb/>
　但見於空言而已亦可以致行其功蓋欲勉皐陶以<lb/>
　共行其知人安民之言也皐陶曰予未有知思曰賛<lb/>
　賛襄哉襄哉者言禹雖勉皐陶共行安民知人之言<lb/>
　而皐陶猶辭讓不敢當也孔氏曰我未有所知未能<lb/>
　思致於善徒亦賛奏上古行事而言之信如孔氏說<lb/>
　則曰之一字遂為衍文蓋上下文勢已足雖不加曰<lb/>
　字猶成文義也張横渠薛氏皆以曰當作日字下文<lb/>
<pb n="23b"/>
　予思日孜孜相𩔖此説比先儒為優雖治經者不當<lb/>
　變易經字以就已意然而考之於經曰之與日大抵<lb/>
　多相亂如洛誥曰今王即命日釋文一音作曰吕刑<lb/>
　曰今爾罔不由慰日勤釋文一音作曰以是知日字<lb/>
　曰字經文多相亂而此下文又有予思日孜孜與此<lb/>
　思曰賛賛襄哉文勢正相𩔖故張横渠薛氏皆以為<lb/>
　日此蓋有憑據而云非率意而為此説故可從也賛<lb/>
　賛襄哉者孔氏以謂賛奏上古行事而言之薛氏曰<lb/>
<pb n="24a"/>
　日夜進進不已知進而不知退知上而不知下也蓋<lb/>
　爾雅襄字惟有二訓其一訓除其一訓上既不可訓<lb/>
　除而用爾雅訓故遂以訓上必曰賛賛上哉故其説<lb/>
　不得不如此鄭氏雖知爾雅二訓不可從又以襄字<lb/>
　訓暢言我未有所知所思徒賛明帝徳暢我忠言其<lb/>
　説尤為無據惟王氏曰襄成也思一一賛襄以成禹<lb/>
　之功也案春秋左氏傳定十五年葬定公雨不克襄<lb/>
　事杜元凱曰襄成也王氏之訓蓋出諸此此説為善<lb/>
<pb n="24b"/>
　皐陶之意蓋以謂使我獨底可績則未能為禹之助<lb/>
　以成其功而已<lb/>
　<lb/>
　<lb/>
　<lb/>
　<lb/>
　<lb/>
　尚書全解卷五<lb/>
</p>
<p>
</p>
  </div>
</body>
</text>
</TEI>
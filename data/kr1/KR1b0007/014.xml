<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書全解卷十四</head> <lb/>
    <p>
<pb n="1a"/>
欽定四庫全書<lb/>
　尚書全解卷十四<lb/>
　　　　　　　　　　　　宋　林之竒　撰<lb/>
湯誓　　　　　　　　商書<lb/>
　書序本自為一篇盖是歴代史官相傳以為書之總<lb/>
　目吾夫子因而討論是正之以與五十八篇共垂於<lb/>
　不朽其文多因史官之舊故其篇次亦有相為首尾<lb/>
　者不必叙其本篇之意如此篇之序曰伊尹相湯伐<lb/>
<pb n="1b"/>
　桀升自陑遂與桀戰於鳴條之野篇内全無此意盖<lb/>
　以上篇之序曰伊尹去亳適夏既醜有夏復歸於亳<lb/>
　故此序與上文相接而伊尹相湯伐桀亦猶洪範篇<lb/>
　上承泰誓牧誓武成之序與上文相承而曰武王勝<lb/>
　商殺受立武庚而篇内殊無殺受立武庚之意而序<lb/>
　乃云爾凡此皆是史官載記一時之事迹首尾相因之<lb/>
　辭皆是史官序事之體而説者乃以若此類者皆聖<lb/>
　人之深㫖至欲以春秋褒貶之義而求之皆過論也<lb/>
<pb n="2a"/>
伊尹相湯伐桀升自陑<lb/>
　伊尹既醜有夏以歸而桀之作惡不悛終無改過之<lb/>
　意於是相湯伐夏救民也湯之伐桀必得伊尹歸亳<lb/>
　而後决者盖以臣伐君聖人之慙徳也苟非有大不<lb/>
　得已者則聖人豈肯為是慙徳之舉以為萬世亂臣<lb/>
　賊子之口實也哉故湯得伊尹於莘野必使之就桀<lb/>
　而輔以正之至於五反而桀終不改然後伐之文王<lb/>
　三分天下有二以服事商終其世而紂之惡盖自若<lb/>
<pb n="2b"/>
　也然後其子武王不得已率諸侯而伐之伊尹事桀<lb/>
　文王事紂其意一也湯之伐桀武王伐紂其出于不<lb/>
　得已而不可以已者其意盖可見於此故雖以臣伐<lb/>
　君而身不失天下之顯名者以天下後世知湯之伐<lb/>
　桀武王之伐紂非其本心也孟子曰五就湯五就桀<lb/>
　伊尹也盖伊尹之難莫難於此彼以伊尹為湯作間<lb/>
　於夏者此乃戰國之士以已之私意臆度伊尹者也<lb/>
　升自陑者所從伐夏之道也漢孔氏曰升道從陑出<lb/>
<pb n="3a"/>
　其不意孔氏之意謂桀都安邑而在亳之西者從東<lb/>
　而往湯不由安邑之東而由其西則以謂兵法所謂<lb/>
　出其不意者也蘇氏曰古今地名道路有易改不可<lb/>
　知者安知陑鳴條之必在安邑西邪升陑以戰記事<lb/>
　之實猶泰誓言師渡孟津而已此説甚善夫所謂出<lb/>
　其不意者乃後世用兵之詐謀也齊之技擊不可以<lb/>
　遇魏氏之武卒魏之武卒不可以遇秦之銳士秦之<lb/>
　鋭士不可以當威文之節制威文節制不可以敵湯<lb/>
<pb n="3b"/>
　武之仁義夫威文節制之師固已無事於詐謀矣而<lb/>
　况湯武之仁義乎謂出其不意者其説固已陋矣而<lb/>
　唐孔氏又以謂湯承禪代之後嘗為桀臣慙而且懼<lb/>
　故出其不意果如此説則湯之伐夏是誠何心哉王<lb/>
　氏曰升陑非地利也亦人和而已薛氏謂得人和而<lb/>
　行師於不利之地非人情也此説甚善<lb/>
遂與桀戰于鳴條之野作湯誓湯誓<lb/>
　孟子曰造攻自鳴條朕哉自亳言桀在鳴條已有可<lb/>
<pb n="4a"/>
　攻之釁矣然後湯自亳而往攻之則是鳴條乃桀所<lb/>
　都之地名盖在安邑之旁也遂與桀戰於鳴條之野<lb/>
　記其所戰之地猶春秋書某人及某人戰於某是也<lb/>
　此記事之常體但世代乆逺地名之詳不可得而見<lb/>
　然而先王所以弔伐之本義則不係於此而先儒乃<lb/>
　附㑹其地名以其前後向背曲生義訓是猶相馬而<lb/>
　辨其物色牝牡也湯誓者此篇之作盖見湯伐桀之<lb/>
　時誓衆所以為興師動衆之意史記因序載其戰伐<lb/>
<pb n="4b"/>
　之事故以其本所誓師之語而係之也湯誓唐孔氏<lb/>
　曰甘誓泰誓發首皆有序引别其誓意記其誓處此<lb/>
　與費誓惟記誓辭不言誓處者史非一人辭有詳略<lb/>
　此説是也盖夫子定書之時無序者不増有序者不<lb/>
　損各因其舊而已<lb/>
王曰格爾衆庶悉聽朕言非台小子敢行稱亂有夏多<lb/>
罪天命殛之<lb/>
　禮曰天無二日民無二王尊無二上湯武誓師之時<lb/>
<pb n="5a"/>
　桀紂猶在上而稱王曰者此盖史官之追稱也湯武<lb/>
　之稱王必在於既克夏勝商革命之後武王既克商<lb/>
　柴望大告武成然後追王太王王季文王武王追王<lb/>
　其先世猶必待於有天下之後豈其身而急於自王<lb/>
　乎漢孔氏曰湯稱王而誓師矢據下文湯之稱桀曰<lb/>
　夏王率遏衆力則是湯猶以王稱桀也而謂比桀於<lb/>
　一夫可乎湯既稱王而又稱桀為王是二王也湯之<lb/>
　所為必不如此也此事渉於君臣之分不可不辨也<lb/>
<pb n="5b"/>
　格爾衆庶悉聽朕言者呼衆使前以聽朕之誓言也<lb/>
　非台小子敢行稱亂有夏多罪天命殛之此所以告<lb/>
　之以弔伐之意也夫以諸侯而伐天子以分言之是<lb/>
　稱亂也然夏氏之多罪天命殛之雖欲不伐不可得<lb/>
　也或問孟子曰勸齊伐燕有諸曰未也沈同問燕可<lb/>
　伐與吾應之曰可彼然而伐之也彼如曰孰可伐之<lb/>
　則將應之曰為天吏則可以伐之今有殺人者或問<lb/>
　之曰人可殺與則將應之曰可彼如曰孰可以殺之<lb/>
<pb n="6a"/>
　則將應之曰為士師則可以殺之今以燕伐燕何為<lb/>
　勸之哉盖非為天吏則不可以伐有罪以燕伐燕是<lb/>
　也為天吏則不可以不伐有罪湯放桀武王伐紂是<lb/>
　也不為天吏而伐有罪猶不為士師而擅殺人者也<lb/>
　為天吏而不伐有罪猶為士師而故縱死罪囚者也<lb/>
　湯武之事雖曰以臣伐君然天之所命民之所歸實<lb/>
　有不得已而不敢已者故湯曰夏氏有罪予畏上帝<lb/>
　不敢不正武王曰商罪貫盈天命誅之予弗順天厥<lb/>
<pb n="6b"/>
　罪惟鈞蓋為天吏而不伐有罪則是逆天之命安然<lb/>
　坐視斯民陷於塗炭而莫之救其不仁孰甚乎故湯<lb/>
　之誓師謂非我小子敢行稱亂之事盖天之命我伐<lb/>
　有夏之多罪而不敢赦也自今爾有衆至於今朕必<lb/>
　往漢儒解釋此義迂囘繳繞最為難曉惟薛氏王氏<lb/>
　為深得之今叅酌二家之説以述其義若漢儒異同<lb/>
　之失則亦不復論<lb/>
今爾有衆汝曰我后不恤我衆舎我穡事而割正夏予<lb/>
<pb n="7a"/>
惟聞汝衆言夏氏有罪予畏上帝不敢不正今汝其曰<lb/>
夏罪其如台夏王率遏衆力率割夏邑有衆率怠弗協<lb/>
曰時日曷喪予及汝皆亡夏徳若兹今朕必往<lb/>
　此盖亳邑之民安於無事而深憚伐桀之勞我后指<lb/>
　湯也謂湯不恤亳邑之衆舎其稼穡之事而斷正有<lb/>
　夏之罪盖言有夏之罪非湯之所當憂而亳邑之民<lb/>
　方勤於農事不可以奪其時而為此役也湯謂我亦<lb/>
　聞汝衆言如此然夏氏有罪獲譴於上天故上帝命<lb/>
<pb n="7b"/>
　我以弔民伐罪予畏上帝之命不敢不往正有夏之<lb/>
　罪以弔民也今汝亳邑之民保我以自固謂夏虐之<lb/>
　所不能加而無伐夏之意者則曰夏罪雖虐其如我<lb/>
　何殊不知夏王方且率為虐政遏絶衆力割剥夏邑<lb/>
　謂征役之煩賦斂之重也夏王既虐用其民如此故<lb/>
　有夏之衆亦皆相率怠惰而不和協曰何時何日而<lb/>
　喪亡我欲殺其身以與之皆亡夏民之情其廹切如<lb/>
　此我豈可與汝亳邑之衆苟安於朝夕坐視而弗救<lb/>
<pb n="8a"/>
　乎故曰夏徳若兹今朕必往言夏之虐患既如此之<lb/>
　極雖爾亳邑之衆舎其穡事以為此役然所活者衆<lb/>
　所存者大不可以不往也夫以湯之伐夏所以應天<lb/>
　下之望也至於東面而征西夷怨南面而征北狄怨<lb/>
　然而亳邑之民乃憚於興師而不肯往至於誓之以<lb/>
　必往而後往者以此見湯之忠厚之徳克化於亳邑<lb/>
　之民薰陶漸漬盖有由之而不自知者其伐桀也不<lb/>
　惟湯有黽勉不得已之意而亳邑之民亦至於强而<lb/>
<pb n="8b"/>
　後從而非其本心樂於為是舉也非其化於湯之盛<lb/>
　徳何以及此如安祿山史思明蓄其不軌之謀以亂<lb/>
　唐室幽陵之民至以安史為聖此則惟恐其叛之不<lb/>
　速而事之不濟也豈待强而後從哉<lb/>
爾尚輔予一人致天之罰予其大賚汝爾無不信朕不<lb/>
食言爾不從誓言予則孥戮汝罔有攸赦<lb/>
　經曰天視自我民視天聽自我民聽民既惡桀而欲<lb/>
　與之皆亡則是天絶之矣爾衆士尚輔我一人以伐<lb/>
<pb n="9a"/>
　之欲致天之罰也爾苟用命我則賚汝以爵賞盖汝<lb/>
　能順天之意是天命之所當加也爾無以朕之言不<lb/>
　可信朕必不食此言盖古者以言之虛偽而不實者<lb/>
　謂之食言食言者盖言之不行如食之消盡也爾或<lb/>
　不從我之誓言我則戮汝之孥以耻辱之無有所赦<lb/>
　盖汝既不能承天之意則是天討之所冝加也或刑<lb/>
　或賞我豈容私喜怒於其間哉凡以奉天之意而已<lb/>
　詳考此篇盖是商民憚於征役不欲為伐桀之舉故<lb/>
<pb n="9b"/>
　湯丁寧懇切告以所為弔伐之意必是其始興師之<lb/>
　時誓衆於亳邑之辭既誓而後往伐桀升自陑以與<lb/>
　桀戰於鳴條之野然觀孔序之文則類夫臨戰而後<lb/>
　誓之者盖序文緫載夫伐桀之詳而係之以本所誓<lb/>
　師之辭非是行陣於鳴條臨戰而後誓若牧誓之類<lb/>
　也凡若此之類在夫學者以意逆志而得之不可以<lb/>
　輕重先後拘於言語文字之間而失古人之大意也<lb/>
　孟子曰禹稷顔囘同道禹思天下有溺者由已溺之<lb/>
<pb n="10a"/>
　稷思天下有飢者由已飢之禹稷顔子易地則皆然<lb/>
　今有同室之人闘者救之雖被髪纓冠而往救之可<lb/>
　也鄉鄰有闘者被髪纓冠而往救之則惑也雖閉户<lb/>
　可也使湯居處窮約不為天吏不為斯民之所係望<lb/>
　坐視斯民困於虐政若鄉鄰之有闘者其勢可以閉<lb/>
　户而不救則不惟天下之民不得以被其澤雖亳邑<lb/>
　之民亦不得被其澤矣若孔顔孟於鄒魯之民是也<lb/>
　今也既處乎不得不救之地東面而征西夷怨南面<lb/>
<pb n="10b"/>
　而征北狄怨天之眷命也重矣民之責望也深矣視<lb/>
　斯民之無告有若同室之人闘當被髪纓冠而往救<lb/>
　之當此之時豈可以亳民之不欲而使其澤不被於<lb/>
　天下乎故伊尹於是時思天下之民匹夫匹婦有不<lb/>
　被乎堯舜之澤者若已推而納諸溝中匹夫匹婦尚<lb/>
　不可使不被其澤天下之民况可以徇亳民之私意<lb/>
　而不被其澤乎此湯誓所由作也然其終篇必誘之<lb/>
　以大賚憚之以孥戮者此盖誓師之常理也易曰師<lb/>
<pb n="11a"/>
　出以律否臧凶象曰師出以律失律凶也盖師之紀<lb/>
　律必明於始出之時始出而律紀不明雖師有名亦<lb/>
　危道也用命者有賞不用命者有刑此師律之大者<lb/>
　湯之興師雖曰伐夏救民安能廢師律乎舜典曰三<lb/>
　載考績三考黜陟幽明夫舜之考績猶不能不用刑<lb/>
　賞况湯武之行師宜其刑賞之不可廢也唐髙定嘗<lb/>
　讀書至此篇問其父郢曰奈何以臣伐君郢曰應天<lb/>
　順人何云伐邪對曰用命賞於祖弗用命戮於社是<lb/>
<pb n="11b"/>
　順人乎此盖浮薄之論也而唐史為之立傳紀載此<lb/>
　言以為辨惑是率天下而為浮薄也楊子雲曰仲尼<lb/>
　多愛愛義也子長多愛愛竒也唐史記載髙定此言<lb/>
　亦有好竒之過是可刪也<lb/>
湯旣勝夏欲遷其社不可作夏社疑至臣扈夏師敗績<lb/>
湯遂從之遂伐三朡俘厥寶玉誼伯仲伯作典寶<lb/>
仲虺之誥　　　　　　商書<lb/>
　周禮出師以立戒先後刑罰一曰誓用之於軍旅二<lb/>
<pb n="12a"/>
　曰誥用之於㑹同謂於㑹同之所設言以告衆也若<lb/>
　湯誥康誥召誥之類皆是於㑹同之時告衆以其所<lb/>
　設施之意故湯誥曰王歸自克夏至於亳誕告萬方<lb/>
　康誥曰四方民大和㑹侯甸男邦采衛百工播民和<lb/>
　見士於周周公咸勤乃洪大誥治召誥曰誥告庶殷<lb/>
　越自乃御事凡此皆是㑹同之所誥也此仲虺告湯<lb/>
　一人之辭而亦曰誥者唐孔氏曰仲虺必對衆告湯<lb/>
　亦是㑹同然亦不必如此説且如殷既錯天命㣲子<lb/>
<pb n="12b"/>
　作誥父師少師亦豈對衆之辭邪要之凡曰誥者但<lb/>
　有所誥戒之辭苟欲一之以㑹同之説則固矣康誥<lb/>
　召誥之類二字足成文仲虺誥三字不得成文故以<lb/>
　之字足成其句亦猶冏命畢命二字成文至㣲子之<lb/>
　命蔡仲之命則加之字也<lb/>
湯歸自夏至于大坰<lb/>
　盖其文連接上篇典寶之序故漢孔氏云自三朡而<lb/>
　還也班孟堅曰書之所起逺矣至孔子纂時上斷於<lb/>
<pb n="13a"/>
　堯下訖於秦凡百篇而為之序言其作意而某竊嘗<lb/>
　以謂書序者乃歴代史官轉相傳授以為書之緫目<lb/>
　者盖求之五十八篇之序有言其作意者如堯典序<lb/>
　曰昔在帝堯聦明文思光宅天下將遜于位讓於虞<lb/>
　舜作堯典欲略一篇之㫖斷以數言若此之類謂之<lb/>
　孔子作序言其作意可也如此篇序曰湯歸自夏至<lb/>
　于大坰上一句言其作誥之時下一句言其所誥之<lb/>
　地而湯之慙徳與夫仲虺之所以廣湯之意者初無<lb/>
<pb n="13b"/>
　一言及之若此之類其為史官記載之辭也審矣故<lb/>
　書序之言惟著是篇之所由作而已亦不必求之太<lb/>
　深也大坰地名史記以為秦定陶其實一也其地先<lb/>
　儒以為未知所在當是定陶而亳之路所經蓋孔氏<lb/>
　以三朡為定陶故正義云爾也仲虺奚仲後為湯左<lb/>
　相見於左氏傳誓序曰伊尹相湯伐桀則湯之時當<lb/>
　是伊尹為右相與仲虺共輔相湯為伐夏弔民之舉<lb/>
　也<lb/>
<pb n="14a"/>
仲虺作誥仲虺之誥<lb/>
　盖湯伐夏而歸内不自安有慙徳之言故仲虺作誥<lb/>
　言其所以不得不伐之義以廣湯之意也此數語者<lb/>
　亦是史官録此語之時撮其大㫖以見其君臣之間<lb/>
　所以相告勉者即班孟堅所謂言其作意者也<lb/>
成湯放桀于南巢惟有慙徳曰予恐來世以台為口實<lb/>
仲虺乃作誥<lb/>
　南巢地名薛氏曰盧江六縣東有居巢城書有巢伯<lb/>
<pb n="14b"/>
　来朝春秋楚人圍巢盖桀奔於此湯不殺也湯武之<lb/>
　事皆是為天下之民除殘去虐不得已而以臣伐君<lb/>
　然湯之於桀也惟放南巢而已至武王則殺受者盖<lb/>
　湯之伐桀而桀避位出奔既已竄於南巢矣於是湯<lb/>
　縱不誅以見其順天應人有黽勉不得已之意也至<lb/>
　紂之事則異乎此荀子曰武王選馬而進厭旦於牧<lb/>
　之野鼓之而紂卒易鄉遂棄殷人而進誅紂盖殺之<lb/>
　者非周人固殷人也以是觀之則是武王本無誅之<lb/>
<pb n="15a"/>
　意而牧野之戰前徒倒戈攻於後以北是紂率如林<lb/>
　之衆以逆戰盖自在行陣之間故殷人殺之耳紂既<lb/>
　見殺武王無可奈何矣於是立其子武庚代殷後盖<lb/>
　所以致其惻怛不忍之意是亦湯伐桀之意也邵康<lb/>
　節曰下放一等則至於殺矣其意以湯能容桀而放<lb/>
　之武王則不能放紂而殺之則降於湯一等失其㫖<lb/>
　矣王氏曰桀之罪不若紂之甚故湯放之而已是亦<lb/>
　鑿説冝以荀子之言為正記曰觴酒豆肉讓而受惡<lb/>
<pb n="15b"/>
　民猶犯齒衽席之上讓而坐下民猶犯貴朝廷之位<lb/>
　讓而就賤民猶犯君古先聖王聲為律身為度以為<lb/>
　法於天下可傳於後世以此救民民猶有流為不善<lb/>
　者湯之伐夏救民雖曰應天順人出於不得已而然<lb/>
　然以分言之則是以臣伐君以諸侯奪天子之位湯<lb/>
　之心雖無所利於其間而其迹則近於利之者故克<lb/>
　夏而勝之則[危*臬][危*瓦]而不自安誠以謂慮其所終而稽<lb/>
　其所敝知後世亂臣賊子必有以我藉口而行其簒<lb/>
<pb n="16a"/>
　奪之謀以利之者故忸怩然慙其徳之不及古而慨<lb/>
　歎曰予恐来世以台為口實彼其意誠以謂以臣伐<lb/>
　君眞吾之罪不以順天應人之舉為是固當然者其<lb/>
　始終之際一出於誠實内不以自欺外不以欺人未<lb/>
　嘗巧為文飾以為解免此所以不失為聖也湯既負<lb/>
　慙徳有不安之心矣仲虺於是推明湯之本意以為<lb/>
　廹天人之望誠有不得己而不可以已者既已釋成<lb/>
　湯之疑於是解天下後世之惑也且如魏文帝既逼<lb/>
<pb n="16b"/>
　漢獻帝而奪之位乃以受禪為名顧左右曰舜受禹<lb/>
　之事吾知之矣其實簒奪而以舜禹之事欺其羣臣<lb/>
　人其可欺乎自古亂臣賊子多矣未有如曹丕之無<lb/>
　忌憚也湯自以為稱亂而天下後世不以為稱亂曹<lb/>
　丕自以為舜禹而天下後世不以為舜禹此君子所<lb/>
　以為時中而小人所以無忌憚者也<lb/>
曰嗚呼惟天生民有欲無主乃亂惟天生聦明時乂<lb/>
　嗚呼歎辭也言民之生有喜怒哀樂愛惡之欲失性<lb/>
<pb n="17a"/>
　命之情以争其所欲則侵盗攘奪無所不為矣不為<lb/>
　之主以治之則欲者必争争而不已則亂矣此篇論<lb/>
　厥初生民所為立君以治之之意也桞子厚曰生人<lb/>
　之初萬物皆生草木榛榛鹿豕狉狉人不能搏噬而<lb/>
　且無羽毛莫克自衛必將假物以為用夫假物者必<lb/>
　争争而不已必就其能斷曲直者而聽命焉其聦而<lb/>
　明所服必衆告之以直而不改必痛之而後畏由是<lb/>
　君長刑政生焉故近者聚而為羣羣而無分其争必<lb/>
<pb n="17b"/>
　大徳又有大者衆羣之長又就而聽命焉以安其屬<lb/>
　於是有諸侯之列則其争又有大者焉其徳又大者<lb/>
　諸侯之列又就而聽命焉以安其封於是有方伯連<lb/>
　帥之類則其争又有大者焉徳又有大者方伯連帥<lb/>
　之類又就以聽命焉以安其人然後天下㑹於一是<lb/>
　故有里胥而後有諸侯有諸侯而後有方伯連帥有<lb/>
　方伯連帥而後有天子此説為盡盖所以為之君者<lb/>
　惟生民之争而無以主之則亂故也夫惟立君以主<lb/>
<pb n="18a"/>
　民之欲而民不至於亂故非天生聦明之主其耳目<lb/>
　之聞見足以周知四方之情偽則不足以乂其亂也<lb/>
　苟非其聦明足以聞其所不聞見其所不見則民之<lb/>
　好惡哀樂之情抑鬱於下而無由上逹亦終於亂而<lb/>
　已故必天生聦明然後可以乂斯民也天生聦明其<lb/>
　聰明出夫天命之自然非人為之偽也如秦始皇魏<lb/>
　武帝之徒豈謂其非聦明哉然其聦明出於天性而<lb/>
　挟之以詐故以巧偽刼天下而服之雖能服之終亦<lb/>
<pb n="18b"/>
　叛而去者以其非天之生聦明故也王氏云民之有<lb/>
　欲至於失性命之情以争之故攘奪誕謾無所不至<lb/>
　為之主者非聰明足以勝之則亂而已此説大害義<lb/>
　理夫所貴乎聖人者惟欲知天下好惡之情而已苟<lb/>
　欲勝之則秦始皇魏武帝之聦明而已豈足以已其<lb/>
　亂邪仲虺言此者盖謂天生民而立之君凡欲其聦<lb/>
　明足以止亂而已今桀之虐斯民也如此已失夫所<lb/>
　以立君乂民之意矣又所謂當誅而不得誅也武王<lb/>
<pb n="19a"/>
　誓師曰惟天地萬物父母惟人萬物之靈亶聦明作<lb/>
　元后元后作民父母亦此意也齊宣王問孟子曰湯<lb/>
　放桀武王伐紂有諸孟子曰賊仁者謂之賊賊義者<lb/>
　謂之殘殘賊之人謂之一夫聞誅一夫紂矣未聞弑<lb/>
　君也盖所謂立君者惟懼夫民之相與殘賊而無以<lb/>
　主之故也為之主而自為殘賊焉則君之實喪矣非<lb/>
　一夫而何孟子之意即仲虺之意也<lb/>
有夏昬徳民墜塗炭天乃錫王勇智表正萬邦纉禹舊<lb/>
<pb n="19b"/>
服兹率厥典奉若天命<lb/>
　夏有昬徳則非聦明矣非聰明之徳則虐用其民矣<lb/>
　故民之危險若䧟泥墜火而無有救之者桀之暴虐<lb/>
　如此則失其所以為君之道矣桀失為君之道而生<lb/>
　民之亂不可以無主也故天乃錫湯勇智智足以有<lb/>
　謀勇足以有斷即上所謂天生聰明時乂也盖惟智<lb/>
　足以察斯民之情勇足以拯斯民之命是其聰明足<lb/>
　以乂斯民也惟天以勇智錫湯是其意盖將使湯表<lb/>
<pb n="20a"/>
　儀天下以正萬國此盖發上文惟天生民有欲無主<lb/>
　乃亂之義也纉禹舊服兹率厥典言禹以聦明之徳<lb/>
　為天所命以治斯民而其子孫弗率以至於民墜塗<lb/>
　炭故天之錫湯以勇智表正萬邦者凡欲使湯繼禹<lb/>
　之功從其舊服以率其典常也天命既如此湯其可<lb/>
　不奉若之哉原仲虺之意盖以為昬徳如桀天既棄<lb/>
　之不得而不伐勇智如湯天既命之不得不順天命<lb/>
　有桀之昬徳非湯之勇智則不得為天吏有湯之勇<lb/>
<pb n="20b"/>
　智而桀無昬徳則事之而已尚何伐之有哉以如是<lb/>
　之勇智又適遭如是之昬徳故以臣伐君而不為逆<lb/>
　苟為君之昬不如桀臣之勇智不如湯則固不可以<lb/>
　為湯之所為矣又何患其以是為口實哉<lb/>
夏王有罪矯誣上天以布命于下帝用不臧式商受命<lb/>
用爽厥師<lb/>
　此又言夏之民塗炭甚矣而湯以勇智之徳見忌於<lb/>
　桀日懼危亡之不暇畏天之命不敢不奮其智勇以<lb/>
<pb n="21a"/>
　拯生民之命也自古英雄之君出而應世苟其深仁<lb/>
　厚徳為天人所歸則必為虐君之所忌故漢髙祖入<lb/>
　秦關秦民大喜莫不欲髙祖王秦者而項羽忌之鴻<lb/>
　門之㑹幾不得脱光武宣慰河北吏人喜悦争持牛<lb/>
　酒迎勞而更始忌之遣使立之為蕭王令罷兵光武<lb/>
　不就徵乃得免使此二主不能見幾而作自脱於虎<lb/>
　口則斯民之命果誰為之拯溺哉湯之勇智既為天<lb/>
　所錫矣故桀愈不安而欲殄滅之也仲虺言夏王自<lb/>
<pb n="21b"/>
　知其有罪自絶於天矣於是矯誣上天之命簧鼓流<lb/>
　俗而虐用之矯與矯制之矯同誣偽也言桀自以其<lb/>
　意而託言上天之意如此以惑其衆也其詳雖不可<lb/>
　得而知意者如田單與燕人戰每出約束必稱神師<lb/>
　之類單用兵行師出於一時之怪猶可言也桀為人<lb/>
　主矯誣如此其罪大矣哉天命用不善之是用使商<lb/>
　受天命用明其衆爽明也盖聖人以其昭昭故能使<lb/>
　人昭昭天之命也用爽厥師亦言其有昭昭之實也<lb/>
<pb n="22a"/>
簡賢附勢寔繁有徒肈我邦于有夏若苗之有莠若粟<lb/>
之有秕小大戰戰罔不懼于非辜矧予之徳言足聽聞<lb/>
　此言桀之矯誣亦足以惑其衆而致其黨類之盛也<lb/>
　簡略也孟子曰我欲行禮子敖以我為簡簡有忽略<lb/>
　之意言桀之衆賢而無勢則忽略之不賢而有勢則<lb/>
　附之若是者繁多有徒衆盖桀君也其勢尊小人之<lb/>
　欲同惡相濟者則附之其視湯之賢則忽略而不容<lb/>
　也夫惟桀之衆其盛如此則湯於是時以賢見疾可<lb/>
<pb n="22b"/>
　謂甚危矣故於是言我商家國於有夏之初已為桀<lb/>
　所惡欲見翦除如苗之有莠如粟之有秕恐被鋤治<lb/>
　簸揚矣以桀喻苗粟以湯喻莠秕此但言勢之危而<lb/>
　立於此時必不見容也薛氏曽氏諸家皆以苗粟喻<lb/>
　湯莠秕喻桀言商為桀政所亂然與下文不相屬今<lb/>
　所不取只當依先儒説也桀之初既視我商家若苗<lb/>
　粟莠秕欲鋤治簸揚之矣故我商家大小危慄惟恐<lb/>
　以無罪見滅也肈我邦於有夏猶未盛也而且懼以<lb/>
<pb n="23a"/>
　無罪見滅况我之道徳善言聽聞於天下宜其愈見<lb/>
　疾也史記曰桀不務徳而武傷百姓百姓弗堪乃召<lb/>
　湯而囚之夏臺夏臺之囚雖不見經然以仲虺之言<lb/>
　觀之則知史記之言不虚矣桀之惡湯而欲殺之至<lb/>
　於囚於夏臺而幾不得脱湯之伐之迹近於有挟也<lb/>
　而湯曽不以為嫌仲虺且以是而釋其慙徳者將天<lb/>
　命明威救生民塗炭之命所繫甚大而不敢赦也<lb/>
惟王不邇聲色不殖貨利<lb/>
<pb n="23b"/>
　此又言湯之盛徳善政巍巍如是所以得民之心也<lb/>
　孟子曰桀紂之失天下失其民也失其民者失其心<lb/>
　也得天下有道得其民斯得天下矣得其民有道得<lb/>
　其心斯得民矣得其心有道所欲與之聚之所惡勿<lb/>
　施爾也民之歸仁也猶水之就下獸之走壙也故為<lb/>
　淵敺魚者獺也為叢敺爵者鸇也為湯武驅民者桀<lb/>
　與紂也惟湯武之徳既有以聚民之欲去民之惡故<lb/>
　桀紂之民皆相率而歸之雖欲牢辭固遜而不可得<lb/>
<pb n="24a"/>
　是桀紂驅民而使歸之非湯武誘之而使来也老子<lb/>
　曰惟無以天下為者可以有天下舜禹之受禪湯武<lb/>
　之征伐奄天下之衆而有之貴為天子富有四海而<lb/>
　天下不以為過者惟其未嘗有利之之心而無以天<lb/>
　下為苟其有一毫利之之心則天下必有不服者豈<lb/>
　能創業垂統以貽子孫萬世之業乎故仲虺言湯之<lb/>
　盛徳而首以不邇聲色不殖貨利為言者謂湯之心<lb/>
　清淨不欲湛然不動舉天下之聲色貨利曽不足以<lb/>
<pb n="24b"/>
　動其心則其伐夏救民以有天下果其有利之之心<lb/>
　乎不邇聲色言不近嬖寵也不殖貨利言不營財賄<lb/>
　也此聖人之盛徳至大至剛不為外物之所變遷見<lb/>
　於行事之深切著明者漢孔氏曰既有聖徳兼有此<lb/>
　行其説失之矣見於所行者是真聖人之徳豈不邇<lb/>
　聲色不殖貨利之外别有聖徳乎<lb/>
徳懋懋官功懋懋賞用人惟已改過不吝克寛克仁彰<lb/>
信兆民<lb/>
<pb n="25a"/>
　此言湯之修身行已見於實効者如此其取天下固<lb/>
　無利之之心也而又能官有徳賞有功與天下同其<lb/>
　利也人之勉於徳者我則勉之以官與之共天位治<lb/>
　天職也人之勉於功者我則勉之以賞優其禄廩榮<lb/>
　其車服以旌寵之不必共天位治天職也盖有徳者<lb/>
　以官勉之有功者以賞勉之各稱其實而已矣武王<lb/>
　之崇徳報功亦此意也非特此也又能用人惟已改<lb/>
　過不吝而不徇一已之私也惟已與慎厥終惟其始<lb/>
<pb n="25b"/>
　之惟同言用人之言如自已出也若所謂善與人同<lb/>
　舎己從人樂取諸人以為善也王氏曰用人惟己巳<lb/>
　知可用而後用之如此則是果於自任而不從天下<lb/>
　之所好惡也王氏心術之異大抵如此改過不吝言<lb/>
　已有過則改之無復吝惜若所謂過則無憚改也用<lb/>
　人惟已則善者無不從改過不吝則不善者無不改<lb/>
　此所以能合并為公以成其大也其發而為政又能<lb/>
　寛以居之仁以行之盖所謂以不忍人之心行不忍<lb/>
<pb n="26a"/>
　人之政也惟湯之徳如上所言兹其所以明信於天<lb/>
　下天下信之而欲以為君也孟子曰以萬乘之國伐<lb/>
　萬乘之國簞食壺漿以迎王師豈有他哉避水火也<lb/>
　如水益深如火益熱亦運而已矣桀之所以失天下<lb/>
　之心者惟其肆為威虐故民墜塗炭而莫之拯湯於<lb/>
　是時以寛仁之徳彰信於天下故天下歸之若大旱<lb/>
　之望雲霓然湯之所以能成寛仁之徳者其本則自<lb/>
　於清浄寡欲𦕈然天下舉不足以動其心故能利與<lb/>
<pb n="26b"/>
　人同以施其不忍人之政兹其所以彰信於天下也<lb/>
　盖撥亂反正以成帝王之業者苟有利之之心則將<lb/>
　奪於物欲見利而動惑於聲色貨利之私遂至以私<lb/>
　害公不能推其所有以與天下共其利剛愎自用逞<lb/>
　其能而莫之改如此則所施者無非虐政是水之益<lb/>
　深火之益熱也古之人有失之者項羽是也漢髙祖<lb/>
　與項羽當秦之末俱興義兵以除殘去虐較其勢則<lb/>
　髙祖之不如羽逺甚然而髙祖卒得天下而羽失之<lb/>
<pb n="27a"/>
　者以髙祖之寛仁而羽則惟肆其暴虐而已原其髙<lb/>
　祖之所以寛仁者無他亦本於此數者之徳而已觀<lb/>
　其入秦關珍物無所取婦女無所幸封秦宫室府庫<lb/>
　還軍㶚上則其志已不小矣而又不愛爵賞降城即<lb/>
　以侯其將得賄即以分其士好謀能聽從諫如轉圜<lb/>
　惟此數者之徳皆備於已故其約法三章悉除去秦<lb/>
　法而秦民皆安堵如故莫不欲髙祖王秦者而項羽<lb/>
　之所為則皆反是此其成敗之勢所不同也以髙祖<lb/>
<pb n="27b"/>
　之成帝業者而推之則知仲虺所以推本成湯誕膺<lb/>
　伐夏救民之意始於不邇聲色不殖貨利改過不吝<lb/>
　然後繼之以克寛克仁彰信兆民可謂知所先後矣<lb/>
乃葛伯仇餉初征自葛東征西夷怨南征北狄怨曰奚<lb/>
獨後予攸徂之民室家相慶曰徯予后后來其蘇民之<lb/>
戴商厥惟舊哉<lb/>
　此又言湯既有寛仁之徳彰信兆民矣於是言其弔<lb/>
　伐之時為天下之所歸向也湯之征伐盖始於葛其<lb/>
<pb n="28a"/>
　略見於仲虺之言其詳見於孟子孟子曰湯居亳與<lb/>
　葛為鄰葛伯放而不祀湯使人問之曰何為不祀曰<lb/>
　無以供犧牲也湯使遺之牛羊葛伯食之又不以祀<lb/>
　湯又使人問之曰何為不祀曰無以供粢盛也湯使<lb/>
　亳衆往為之耕老弱饋食葛伯帥其民要其有酒食<lb/>
　黍稻者奪之不授者殺之有童子以黍肉餉殺而奪<lb/>
　之書曰葛伯仇餉此之謂也為其殺是童子而征之<lb/>
　四海之内皆曰非富天下也為匹夫匹婦復讎也湯<lb/>
<pb n="28b"/>
　始征自葛載十一征而無敵於天下東面而征西夷<lb/>
　怨南面而征北狄怨曰奚為後我民之望之若大旱<lb/>
　之望雨也歸市者弗止芸者不變誅其君弔其民如<lb/>
　時雨降民大悦書曰徯我后后來無罰孟子之時去<lb/>
　古未逺必其載籍之所傳者如此是可執以明仲虺<lb/>
　之意盖湯之於葛其始也未嘗有伐之之意其祀也<lb/>
　則遺之以牛羊既不祀也則使亳衆往為之耕及其<lb/>
　殺饋餉之童子然後不得已而伐之其伐之也非以<lb/>
<pb n="29a"/>
　快一時之私為匹夫匹婦之讎也湯之伐葛既為匹<lb/>
　夫匹婦之讎則匹夫匹婦之有讎者莫不願其為之<lb/>
　復也故伐葛之後又有十一征焉皆所以復匹夫匹<lb/>
　婦之讎也蘇氏曰用兵如藥石則病者惟恐其來之<lb/>
　後也此説善矣故其十一征也東面而往征則西夷<lb/>
　怨其來之後南面而往征則北狄怨其來之後曰均<lb/>
　是民也何為先彼而後我哉所謂怨者與怨慕之怨<lb/>
　同盖望其來而怨其不至非實怨之也言西夷怨北<lb/>
<pb n="29b"/>
　狄怨者孔氏曰舉逺以言則近者著矣所未伐之國<lb/>
　則怨其来之後其所往伐者則其室家相慶曰徯予<lb/>
　后乆矣我后之來則自此可以蘇息矣所未至之國<lb/>
　則怨其不至而曰奚獨後予所至之國則慶其来曰<lb/>
　徯予后后来其蘇民之所以責望於湯者如此其切<lb/>
　而桀之惡日以滋至民之陷於水火者日以益多湯<lb/>
　雖顧君臣上下之分忍而不誅而民欲脱於死亡者<lb/>
　其廹切之情皆赴於湯湯不得而釋之矣昔楚白公<lb/>
<pb n="30a"/>
　之父為鄭所殺白公請伐鄭於楚以報父之讎子西<lb/>
　曰楚未節也不然吾不忘也他日又請許之未起師<lb/>
　晉人伐鄭楚救之與之盟勝怒曰鄭人在此讎不逺<lb/>
　矣遂厲劍曰殺子西其意盖以吾讎也子西有可報<lb/>
　之道而不為我報則讎在子西矣桀為斯民之所讎<lb/>
　斯民之意以謂惟湯之寛仁可以救吾垂絶之命於<lb/>
　水火之中故彼征則此怨此征則彼怨苟使湯安然<lb/>
　自顧其私而不肯勉徇大義以救斯民則民之愁怨<lb/>
<pb n="30b"/>
　反歸於湯矣故寧使己之有慙徳而不忍失天下之<lb/>
　望也民之戴商言民之戴我商家而望其拯救初征<lb/>
　自葛之時己欲其為君以有天下矣非出於一時之<lb/>
　偶然乘機射利而覬非所望也<lb/>
佑賢輔徳顯忠遂良兼弱攻昧取亂侮亡推亡固存邦<lb/>
乃其昌<lb/>
　盖天下之常理如此中庸曰天之生物也必因其材<lb/>
　而篤焉故栽者培之傾者覆之實天道之自然不容<lb/>
<pb n="31a"/>
　私意於其間也佑賢輔徳顯忠遂良此言為善者必<lb/>
　為人之所助也其文則以小大為序良不如忠忠不<lb/>
　如徳徳不如賢故湯之佑之輔之顯之遂之亦稱其<lb/>
　徳之小大而已兼弱攻昧取亂侮亡此言為不善者<lb/>
　必為人之所侵陵也其文以輕重為序弱未至於昧<lb/>
　昧未至於亂亂未至於亡湯之兼之攻之取之侮之<lb/>
　亦稱其不善之輕重而已此數句大抵言致人之輔<lb/>
　助與夫侵侮者皆係夫其人之自取猶夫天之栽培<lb/>
<pb n="31b"/>
　傾覆不易之理也其文勢則從便相配學者觀其大<lb/>
　意可也若求之太深必欲從而為之説如王氏所謂<lb/>
　佑者右也輔者左也之類則將不勝其鑿矣執天下<lb/>
　之常理栽培傾覆之道不易如此聖人之於天下因<lb/>
　其常理以應世接物有無道者則推而亡之有存道<lb/>
　者則輔而固之如此則順乎天而應乎人故於是邦<lb/>
　乃其昌可以萬年子子孫孫永保矣桀有可亡之道<lb/>
　其亡也已自取之矣湯之伐之亦不過因其將亡推<lb/>
<pb n="32a"/>
　而亡之而已果何容心哉<lb/>
徳日新萬邦惟懐志自滿九族乃離<lb/>
　凡湯伐夏弔民之本意仲虺反覆陳其本末既以盡<lb/>
　矣於是極陳為君艱難安常之道以致其終戒之意<lb/>
　欲使湯致其無疆之恤以保其無疆之休也唐太宗<lb/>
　時突厥頡利可汗請入朝帝乃謂廷臣曰突厥之疆<lb/>
　控弦百萬憑陵中夏用是驕恣以失其民今日請入<lb/>
　朝非困窮固如是乎朕納之且喜且懼何則突厥衰<lb/>
<pb n="32b"/>
　則疆境自安矣故喜然朕或失道他日亦将如突厥<lb/>
　能無懼乎卿等宜不惜苦諫以輔朕之不逮也仲虺<lb/>
　之意正亦如此盖桀之所以亡者惟其果於自用故<lb/>
　也湯之所以成王業者惟其徳之日新也苟其終致<lb/>
　其兢兢業業之意及其一旦為細行所累寖不克終<lb/>
　則將枵然自滿謂人莫已若如此則人心離矣桀之<lb/>
　亡不可不監哉故謂徳苟日新而無斁則萬邦將懐<lb/>
　我之徳苟為一有自滿之心則將以為徳止於是矣<lb/>
<pb n="33a"/>
　以徳為止於是而不修則用人惟已改過不吝之心<lb/>
　自替矣如此則萬邦之懐變而為九族之離亦豈難<lb/>
　哉萬邦惟懐九族乃離盖所以極言其人君有徳則<lb/>
　無所不服苟無徳雖至親猶叛之况踈者乎孟子曰<lb/>
　多助之至天下順之寡助之至親戚畔之亦此意也<lb/>
王懋昭大徳建中于民以義制事以禮制心垂裕後昆<lb/>
　惟徳之修也貴乎日新而無斁故繼之曰王懋昭大<lb/>
　徳言自今以往王宜勉勵以昭明其大徳立大中之<lb/>
<pb n="33b"/>
　道於民盖民受天地之中以生者人性之所固有也<lb/>
　惟其因物有遷故陷溺而不知返聖人先得人心之<lb/>
　所同然還以民心所固有之中揭而示之使之率性<lb/>
　而行得其所同然者共趨於大公至正之塗原其所<lb/>
　以致此者則自夫人君昭其大徳故也昭其大徳是<lb/>
　乃所以建中於民也而為王氏之學者以謂懋昭大<lb/>
　徳所以極髙明所以處已也建中於民所以道中庸<lb/>
　所以用人也夫髙明中庸豈可分而為二致邪王氏<lb/>
<pb n="34a"/>
　之學所以不可入聖人之道者盖其為見如此此實<lb/>
　異端駮雜之論也以義制事以禮制心盖所以昭大<lb/>
　徳建中於民也易曰直其正也方其義也君子敬以<lb/>
　直内義以方外敬義立而徳不孤則不疑其所行也<lb/>
　直内必以敬故在夫以禮制心方外必以義故在夫<lb/>
　以義制事惟敬以直内故能義以方外其實一道也<lb/>
　雖有内外之殊心事之别然敬義相須而行不可分<lb/>
　為二也能如此則徳日新萬邦惟懐矣兹其所以能<lb/>
<pb n="34b"/>
　垂優足之道於後嗣使子孫永保而無斁也<lb/>
予聞曰能自得師者王謂人莫已若者亡好問則裕自<lb/>
用則小<lb/>
　此又論志自滿徳日新之異以終其義於是舉其所<lb/>
　聞之言者曰能自得師者王謂無所不師也孔子曰<lb/>
　三人行必有我師焉此能自得師也能自得師則道<lb/>
　徳之歸也如水之就下矣此王業之所以成也謂人<lb/>
　莫已若則於已自用訑訑聲音顔色距人於千里之<lb/>
<pb n="35a"/>
　外人心渙然離矣亡之道也所以能自得師者王者<lb/>
　以好問則人樂告之以善故優游而有餘暇也所以<lb/>
　謂人莫己若者亡者以自用則狭小而無所容故也<lb/>
　能好問則自得師又以夫自用而謂人莫已若者為<lb/>
　戒則徳日新而萬邦永懐矣<lb/>
嗚呼慎厥終惟其始殖有禮覆昬暴欽崇天道永保天<lb/>
命<lb/>
　仲虺又歎而緫括其義以湯之始也既能不邇聲色<lb/>
<pb n="35b"/>
　不殖貨利克寛克仁彰信兆民以成其王業豈有他<lb/>
　哉惟慎厥終亦如其始則盡之矣能自得師以日新<lb/>
　其徳此慎終如始之道也既能慎終如始矣又能於<lb/>
　有禮則封殖之於昬暴則覆亡之以終其推亡固存<lb/>
　之義則民將永受其賜此盖天之道也天道如此而<lb/>
　我能欽崇則天之所以命我以休命者可以永保矣<lb/>
　商之宗社所以傳祚數十世凡歴六百年賢聖之君<lb/>
　六七作其天命之永保者如此其原則自夫湯之日<lb/>
<pb n="36a"/>
　新其徳以慎終如始者則自夫仲虺之諄諄告戒然<lb/>
　則仲虺之相成湯其功業殆與伊尹相配矣是所以<lb/>
　深嘉而屢歎也昔賈誼過秦論曰秦以區區之地致<lb/>
　萬乘之權招八州而朝同列百有餘年然後以六合<lb/>
　為家殽函為宫一夫作難而七廟墮身死人手為天<lb/>
　下笑何也仁義不施而攻守之勢異也其意謂攻之<lb/>
　可以尚詐力而守之必資夫仁義秦以詐力攻之而<lb/>
　不知以仁義守之故至於亡此説不然夫以詐力而<lb/>
<pb n="36b"/>
　攻之矣則其所知者詐力而已豈能復以仁義守之<lb/>
　邪觀仲虺之誥其始言湯之不邇聲色不殖貨利以<lb/>
　至於彰信兆民以見其所以克夏者固如此篇終言<lb/>
　徳日新萬邦惟懐以至於殖有禮覆昬暴欽崇天道<lb/>
　以言其所以守已成之業以祈天永命者亦惟如此<lb/>
　而已由是言之攻守豈有異勢哉<lb/>
　<lb/>
　尚書全解卷十四<lb/>
</p>
<p>
</p>
  </div>
</body>
</text>
</TEI>
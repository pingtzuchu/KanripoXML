<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書全解卷二十</head> <lb/>
    <p>
<pb n="1a"/>
欽定四庫全書<lb/>
　尚書全解卷二十<lb/>
　　　　　　　　　　　　宋　林之竒　撰<lb/>
說命上　　　　　　　商書<lb/>
　此三篇盖史官記載商之高宗恭黙思道夢得賢臣<lb/>
　傅說立以為相與之反覆商較議論為治之道與夫<lb/>
　學問之大方而其文煩多故其䇿分為三篇名曰説<lb/>
　命而有上中下之别曰説命者高宗所以命説之言<lb/>
<pb n="1b"/>
　也如上萹言王置諸其左右命之曰朝夕納誨以輔<lb/>
　台徳以下是也亦猶蔡仲之命微子之命畢命冏命<lb/>
　是皆所命之言後世每命官必有制辭其原盖出於<lb/>
　此此篇雖以説命為文其實雜出衆體與夫名萹又<lb/>
　有不同王庸作書以誥則有誥存焉爾惟訓于朕志<lb/>
　則有訓存焉作書者姑以説命二字明簡册之别<lb/>
高宗夢得説使百工營求諸野得諸𫝊巖作說命三萹<lb/>
說命<lb/>
<pb n="2a"/>
　高宗者盤庚之弟小乙之子名武丁高宗乃其廟號<lb/>
　也古者祖有功而宗有徳創業垂統有功者祀以為<lb/>
　祖守文之主有徳者祀以為宗其廟皆百世而不毁<lb/>
　商人立廟之制其所以祖而祀之者成湯是也所以<lb/>
　宗而祀之者太甲太戊高宗是也宗之者既不止於<lb/>
　一人則人不可以無别故以太甲為太宗太戊為中<lb/>
　宗武丁為高宗曰太曰中曰高者所以為廟之制也<lb/>
　若孔氏曰武丁德高可尊故號高宗亦不必如此雖<lb/>
<pb n="2b"/>
　則如此亦不失也如禮記喪服四制曰武丁商之賢<lb/>
　王繼世即位而慈良於喪當此之時殷衰而復興禮<lb/>
　廢而復起故善之善之故載書中而高之故謂之高<lb/>
　宗則是載於書而後有高宗之名此則失之逺矣祖<lb/>
　有功宗有徳之制至漢而猶存故高祖世祖皆為一<lb/>
　時之祖宗前漢以文帝為太宗武帝為世宗宣帝為<lb/>
　中宗後漢以明帝為顯宗章帝為肅宗此皆以其功<lb/>
　徳而祖宗也至於魏晉以來各推其一代之賢君而<lb/>
<pb n="3a"/>
　宗之晉未得乎三代立宗之意故唐室自太宗至於<lb/>
　昭宗凡十八帝皆以宗名至於此則是宗為廟號之<lb/>
　常稱不復論徳建為不朽之廟而先王建廟立宗之<lb/>
　制至是紊矣此不可以不辨也説者傳説也高宗夢<lb/>
　而得之所謂得者夢得其狀貎非夢其名也漢孔氏<lb/>
　曰夢得賢相其名曰説史記亦云武丁夜夢得聖人<lb/>
　名曰説此不然案下文曰恭黙思道夢帝賚子良弼<lb/>
　其代予言乃審厥象俾以形旁求于天下説築𫝊巖<lb/>
<pb n="3b"/>
　之野惟肖則是其夢中所得但得良弼之狀貌及其<lb/>
　以所夢形象求於天下然後得説於𫝊巖之野惟肖<lb/>
　肖者肖其形非謂其名與夢合也作序者於下句云<lb/>
　使百工營求諸野得諸𫝊巖上句不識説之名故以<lb/>
　名為繫於夢而稱之曰高宗夢得説非謂夢其名也<lb/>
　高宗既夢得説之狀貌於是使百工營求於外野得<lb/>
　説於𫝊巖肖其所夢之形而得之也孔氏曰使百官<lb/>
　以所夢之形象經營求於外野皇甫謐云使百工技<lb/>
<pb n="4a"/>
　巧之人寫其形象竊以孔氏之説為勝盖使百官有<lb/>
　司散而求之於四方也但言求之者衆矣若以謂百<lb/>
　工之人寫其形狀則豈至百工技藝之人而盡使之<lb/>
　乎既旁求於天下得説於傅巖而協其所夢立以為<lb/>
　相講論為治之大要學問之大方史官叙述其事而<lb/>
　作此三萹也<lb/>
王宅憂亮隂三祀既免喪其惟弗言羣臣咸諫于王曰<lb/>
嗚呼知之曰明哲明哲實作則天子惟君萬邦百官承<lb/>
<pb n="4b"/>
式王言惟作命不言臣下罔攸禀令<lb/>
　宅憂乃居憂也史官將序述夢得良弼之事故推本<lb/>
　其所以然為之𤼵端曰武丁居小乙之喪亮隂不言<lb/>
　者三年亮隂説者不同然鄭氏之説迂囘而不通晉<lb/>
　杜預以為天子三年喪始服齊斬既葬除喪服亮隂<lb/>
　以居心喪制不與士庻同其意以謂亮隂二字盖是<lb/>
　既釋喪去齊斬之服而服心喪之名也雖其援引經<lb/>
　傳而難信據此下文曰既免喪其惟弗言而上句言<lb/>
<pb n="5a"/>
　王宅憂亮隂三祀則亮隂二字盖述其不言於三年<lb/>
　之中為得禮既免而猶不言則為己甚羣臣於是進<lb/>
　諫故孔氏曰隂黙也居隂信黙三年不言其意與下<lb/>
　文實相連接盖史官序書不復以重複成文下文有<lb/>
　其惟弗言之句上文言宅憂故變其文為亮隂二字<lb/>
　形容其不言之實言其喪不易事盡其慤而慤之盡<lb/>
　其信而信之國政决於冡宰而已無所與也禮記曰<lb/>
　庸言之信庸行之謹有所不足不敢不勉有餘不敢<lb/>
<pb n="5b"/>
　盡言顧行行顧言君子胡不慥慥爾慥慥誠實也言<lb/>
　君子誠實於事不可以過不可以不及使高宗於三<lb/>
　年亮隂之中而言及於政則是哀戚之情有所不及<lb/>
　非出於誠實也髙宗之情既𤼵於心之誠實至於三<lb/>
　年亮隂不言可謂得禮矣及其免喪也則可言矣可<lb/>
　言而不言則是失之過矣失之過則是㡬於有餘而<lb/>
　盡之也羣臣恐其不能俯而就中以合於禮不為賢<lb/>
　者之己憂故進於王言其貴為天子富有四海雖欲<lb/>
<pb n="6a"/>
　不言而不可以不言也孟子曰天之生此民也使先<lb/>
　知覺後知使先覺覺後覺予天民之先覺者也子將<lb/>
　以斯道覺斯民也所貴乎聖賢者謂其知之在先將<lb/>
　使覺乎未知者其覺之在先所賴以覺乎未覺者盖<lb/>
　先得乎吾心之所同然者故不可不推其所以為法<lb/>
　於天下此正聖賢之任也故羣臣進諫于高宗歎而<lb/>
　言曰人之生孰無天命之性然非明哲則不足以知<lb/>
　之明哲者先知先覺之人也既明哲有以知之則其<lb/>
<pb n="6b"/>
　所知者豈特獨善而已哉盖將以覺其所未覺而作<lb/>
　則於四方也若權衡之立於此而輕重多寡莫不於<lb/>
　此而取正焉此盖言處聖賢之任當如此則髙宗所<lb/>
　以君臨天下之尊其所有者萬邦之衆百官之所仰<lb/>
　式命令之所自出也使王而言及於政則以作命百<lb/>
　官百官承之而可以布於萬方然後為斯民之所取<lb/>
　則也今也猶弗言則百官無所禀以為令萬方無所<lb/>
　取則矣當王之宅憂亮隂也百官禀命於冡宰今也<lb/>
<pb n="7a"/>
　既免喪則冡宰歸政於王矣然猶禀命於冡宰而王<lb/>
　又不言則萬邦之衆無所禀以為令豈不負萬邦之<lb/>
　望哉此羣臣之進戒諄諄而不能自已也<lb/>
王庸作書以誥曰以台正于四方台恐徳弗類兹故弗<lb/>
言恭黙思道夢帝賚予良弼其代予言乃審厥象俾以<lb/>
形旁求于天下説築傅巖之野惟肖爰立作相王置諸<lb/>
其左右命之曰朝夕納誨以輔台徳<lb/>
　君奭之序曰召公為保周公為師相成王為左右者<lb/>
<pb n="7b"/>
　置相其任非特統百官均四海而已盖將使之左右<lb/>
　為之師保以輔翼成就其徳而引之於當道故古之<lb/>
　宰相必處師保之任周召相成王而左右之盖以師<lb/>
　保之尊而兼宰相之職也高宗得傅説於版築之微<lb/>
　既立以為相矣於是又以其人置諸左右而命之曰<lb/>
　朝夕納誨以輔台徳使之兼師保之位身為三公之<lb/>
　尊非特任以為相而已孟子曰人不足與適也政不<lb/>
　足間也惟大人為能格君心之非君仁莫不仁君義<lb/>
<pb n="8a"/>
　莫不義君正莫不正一正君而國定矣盖大臣之事<lb/>
　君務在乎先立其大者不先立乎其大者而屑屑於<lb/>
　其小者則其用力多而見功寡也是以人不足以有<lb/>
　適政不足以有問而惟以格君心之非為先盖使大<lb/>
　臣能格君心之非而納之於正至於一正君而國定<lb/>
　則人與政豈復有不善者哉高宗深明乎此故其命<lb/>
　傅説以為相也未敢言及於政事而先處之於師保<lb/>
　之尊命之朝夕之間納其誨言以輔翼我之徳盖將<lb/>
<pb n="8b"/>
　使之匡其不及䋲愆糾繆成就其徳是所謂一正君<lb/>
　而國定也若高宗者可謂知所本矣苟使為君者其<lb/>
　徳不足則其心必有所蔽而不可誨則輔相之臣雖<lb/>
　有格天之業亦無自而施之高宗既得傅説之才誠<lb/>
　足以相天下而其所言者惟恐己之徳有所不足使<lb/>
　彼不得展其志之所為也是以朝夕之間惟欲納誨<lb/>
　以輔其徳而不及其他也<lb/>
若金用汝作礪若濟巨川用汝作舟楫若嵗大旱用汝<lb/>
<pb n="9a"/>
作霖雨啟乃心沃朕心<lb/>
　此高宗所以申言其所以朝夕納誨以輔台徳之事<lb/>
　也孟子曰故將大有為之君必有所不召之臣欲有<lb/>
　謀焉則就之其尊徳樂道不如是則不足與有為也<lb/>
　盖人君苟有尊徳樂道之誠意則師保之臣必將樂<lb/>
　告之以善而其徳無有不成者故推之以大有為無<lb/>
　所不可苟不如是則不足與有為夫其可以有為與<lb/>
　不可以有為惟在於徳之成與不成而徳之成不成<lb/>
<pb n="9b"/>
　惟在於師保之臣納誨與不納誨耳然則高宗所望<lb/>
　於傅説者可謂善矣故既命之朝夕納誨以輔台徳<lb/>
　又託微意設喻見其所以望之者如此其急也金欲<lb/>
　成利器則不可以無礪巨川之患欲濟則不可以無<lb/>
　舟楫大旱之時欲蘇苗稼則不可以無霖雨金欲成<lb/>
　器而無礪則鈍巨川無舟楫則不可以渉大旱無霖<lb/>
　雨則苗稼有飢餒之憂此三者皆望之<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>而賴之深<lb/>
　也但其言之不足故設喻託意以盡其情若詩人之<lb/>
<pb n="10a"/>
　如切如磋如琢如磨皆所以喻人之有美質者不可<lb/>
　以不學而成也雖有切磋琢磨之不同其實一也若<lb/>
　但舉一句而言之則玉不琢不成器亦可以見其意<lb/>
　也高宗之設此三喻大抵言其望於傅説之納誨者<lb/>
　如此其激切而其託意之深故重複言之或者見其<lb/>
　有此三喻則必從而為之説以為每句皆有所託王<lb/>
　氏曰若金用汝作礪者命之使治己也若濟巨川用<lb/>
　汝作舟楫者命之使濟難也若嵗大旱用汝作霖雨<lb/>
<pb n="10b"/>
　者使之澤民也吕吉甫又以謂若金用汝作礪者舉<lb/>
　一已而聼之若濟巨川用汝作舟楫者舉臣下而聼<lb/>
　之若嵗大旱用汝作霖雨者舉天下而聼之是皆附<lb/>
　㑹穿鑿以追求高宗之意據此上文言朝夕納誨以<lb/>
　輔台徳下文言啓乃心沃朕心則是高宗於此其與<lb/>
　傅説言者大抵欲成就其己之徳而已未及乎濟難<lb/>
　澤民與舉天下而聼之之事也<lb/>
若藥弗瞑眩厥疾弗瘳若跣弗視地厥足用傷<lb/>
<pb n="11a"/>
　高宗既告傅説以其所以望之之深如此其切欲汝<lb/>
　副吾之望則當啓乃之心無隠有犯朝夕納誨而沃<lb/>
　我之心也沃如水之沃物有潤澤之意蘇氏曰渇其<lb/>
　言也此説是也此又言爾之所以啓乃心而成就我<lb/>
　徳者其説有二也若我之過失見於已形而其愆繆<lb/>
　之迹既著於言行者則汝當危言鯁論極其剴切以<lb/>
　繩糾之若用瞑眩之藥以攻難治之疾也苟不用瞑<lb/>
　眩之藥則厥疾弗瘳矣其或過失弗形而其所言所<lb/>
<pb n="11b"/>
　行䧟於愆繆而不自知則汝必當先事慮患使無繩<lb/>
　糾之迹若跣足而行使之視地不至於為茨棘瓦礫<lb/>
　之所傷也苟不使之視地則厥足用傷矣<lb/>
惟暨乃僚罔不同心以匡乃辟俾率先王廸我高后以<lb/>
康兆民嗚呼欽予時命其惟有終<lb/>
　言汝能以此二者朝夕納誨以輔台徳則足以副吾<lb/>
　之所期望矣然其所以副吾之期望者非但使汝盡<lb/>
　其啓沃如上文之所陳凡在朝之臣與汝比肩而北<lb/>
<pb n="12a"/>
　面以事我者我無不以此望之也故繼之曰惟暨乃<lb/>
　僚罔不同心以匡乃辟盖説既作相而縂百官則自<lb/>
　卿士而下皆其屬也欲使傅説暨乃僚無不同心以<lb/>
　匡正汝君之心而成就其君之徳者良由我之所以<lb/>
　尊徳樂道之誠意有加而無已也孟子謂戴不勝曰<lb/>
　子謂薛居州善士也使之居於王所在於王所者長<lb/>
　㓜尊卑皆薛居州也王誰與為不善在王所者皆非<lb/>
　薛居州也王誰與為善一薛居州獨如宋王何使傅<lb/>
<pb n="12b"/>
　説能盡其啓沃之心而其在王所者長㓜尊卑皆不<lb/>
　能同心以匡人主之所不逮則一𫝊説亦不足與有<lb/>
　為故必舉在朝之臣無不同心然後一正君而國定<lb/>
　矣然人臣之進諫於君又不可以無稽也必則古昔<lb/>
　之先王故汝之暨乃僚罔不同心以匡乃辟率修古<lb/>
　我哲王迪導我高后成湯之徳以安天下之民下言<lb/>
　迪我高后以匡兆民上言俾率先王則先王盖指成<lb/>
　湯以前之王天下者康誥曰往敷求於殷先哲王用<lb/>
<pb n="13a"/>
　保乂民曰別求聞由古先哲王用康保民與此正同<lb/>
　高宗之所以諄諄告戒述其志之所以期望𫝊説之<lb/>
　深既盡於此矣故又嗟嘆盡其義言汝能敬我所以<lb/>
　告汝之命則我之徳無所闕失終能永保天命矣<lb/>
説復于王曰惟木從繩則正后從諫則聖后克聖臣不<lb/>
命其承疇敢不祗若王之休命<lb/>
　高宗之所以虛心屈體而望於𫝊説其言反覆激切<lb/>
　既盡於此説於是盡其啓沃之辭而復于王與荀子<lb/>
<pb n="13b"/>
　大忠以徳復君之復同盖以其徳言而優游饜飫以<lb/>
　入之也高宗之所以告説者既以金之於礪巨川之<lb/>
　於舟楫大旱之於霖雨以見其望之切故説之所以<lb/>
　復于王亦設喻託物以盡其意以謂君以從諫而聖<lb/>
　猶木之從繩而正也木之作器無所不正者豈木之<lb/>
　生而皆正哉盖其生也自有曲直之不齊而其作器<lb/>
　也必取於從繩故無不正之理人主之所行豈無有<lb/>
　善有不善於其間惟能從諫弗咈而擇善以從其善<lb/>
<pb n="14a"/>
　者無所不行不善者無所不去斯能成其聖徳不必<lb/>
　生而知之而後可以成其聖也惟君能以從諫為心<lb/>
　是好善矣苟好善則天下之人皆將輕千里而來告<lb/>
　於我而况在朝之羣臣乎故雖不命其承上之意以<lb/>
　納諫而其臣無敢不納諫者故繼之曰后克聖臣不<lb/>
　命其承疇敢不祗若王之休命盖言君苟有納諫之<lb/>
　意雖不諄諄以命之而彼自能敬順王之善命也魯<lb/>
　定公問於孔子曰一言而可以興邦有諸孔子對曰<lb/>
<pb n="14b"/>
　言不可以若是其㡬也人之言曰為君難為臣不易<lb/>
　如知為君之難也不㡬乎一言而興邦乎曰一言而<lb/>
　喪邦有諸孔子對曰言不可以若是其幾也人之言<lb/>
　曰予無樂乎為君惟其言而莫予違也如其善而莫<lb/>
　之違也不亦善乎如不善而莫之違也不幾乎一言<lb/>
　而喪邦乎此二言者若緩而不切而孔子謂邦之興<lb/>
　喪實繫於此者盖知為君之難則自以為不足故從<lb/>
　諫從諫則邦之所以興也惟其言而莫予違則自以<lb/>
<pb n="15a"/>
　為有餘故拒諫拒諫則邦之所以喪也邦之興衰所<lb/>
　以實繫於此一言者以其從諫拒諫之不同也桀以<lb/>
　拒諫喪湯以從諫興紂以拒諫喪武王以從諫興秦<lb/>
　以拒諫喪髙祖以從諫興隋以拒諫喪唐太宗以從<lb/>
　諫興歴代興喪之迹究其所本未嘗不繫於此則孔<lb/>
　子之論可謂深切著明矣髙宗之命傅説以納誨而<lb/>
　傅説復之以從諫彼其君臣所以相告戒之意者盖<lb/>
　以為天下之事未有不先於此故其禮樂刑政未嘗<lb/>
<pb n="15b"/>
　一言及之而其相告勉者惟以此為先也東坡有言<lb/>
　曰説以匹夫得政而王虛心以待之者如此意其必<lb/>
　有高世絶人之謀今其所以復于王者曰從諫而已<lb/>
　大哉仁人之言約而至也唐太宗中主也其事父母<lb/>
　畜妻子正身治家有不至者多矣然所以致刑措其<lb/>
　成功去聖人無㡬者特以從諫而已説以為此一言<lb/>
　可以聖也故首進之<lb/>
説命中　　　　　　　商書<lb/>
<pb n="16a"/>
惟説命縂百官乃進于王曰嗚呼明王奉若天道建邦<lb/>
設都樹后王君公承以大夫師長不惟逸豫惟以亂民<lb/>
　在禮天子宅憂而百官縂已以聼冡宰三年當此之<lb/>
　時事皆縂於冡宰而天子則惟亮陰而不言居於廬<lb/>
　以致其誠一於喪祭之事而已及其三年之喪畢然<lb/>
　後冡宰歸政於天子始親萬幾之務而專聼斷此盖<lb/>
　禮經之常典也高宗既免喪而冡宰歸政猶恭黙不<lb/>
　言萬幾之務無所禀以為令者羣臣懇請甚堅而髙<lb/>
<pb n="16b"/>
　宗猶且不從而曰予恐徳弗類至其代予言其意盖<lb/>
　欲終不言而求良弼以代之言也及其既得𫝊説則<lb/>
　是既有代予言之人矣於是立為相置之左右命之<lb/>
　朝夕納誨以輔台徳而萬㡬之務則委之而已無所<lb/>
　與也盖高宗之於傅説也信之如此其䔍任之如此<lb/>
　其專得於傅巖之間而不以為踈賤遂舉國而聼之<lb/>
　使之代言政事命百官縂已而聼之若其宅憂亮隂<lb/>
　之時而不復致疑於其間良由其至誠之心上格於<lb/>
<pb n="17a"/>
　天下孚於民而其君臣同心同志相與孚契於一堂<lb/>
　之上如股肱元首之相為用故雖用禮之權於免喪<lb/>
　之後而百官縂已以聼冡宰而天下不可以為不善<lb/>
　也案周官冡宰掌邦治統百官均四海則説之為相<lb/>
　而縂百官亦其常職然也而乃以為禮之權者盖以<lb/>
　上萹其代予言而知之前既有曰其代予言而此萹<lb/>
　又曰惟説命縂百官則是萬㡬之務縂以聼之而已<lb/>
　若齊威公所謂一則仲父二則仲父其為職任之重<lb/>
<pb n="17b"/>
　盖非如冡宰之比也説既縂百官以代高宗躬覽萬<lb/>
　幾之務則為高宗者惟恭己以正南面也盖明君勞<lb/>
　於求賢逸於得人方未得説也恭黙思道憂勤之念<lb/>
　猶形於夢寐之間遂旁求於天下而後得之及其既<lb/>
　得之也禮樂刑政百官有司之事舉以授之而已遂<lb/>
　以優游無為巖廊之上盖所勞者在於求賢之前而<lb/>
　享其逸樂於得人之後也高宗雖優游恭己不親萬<lb/>
　幾之務亦豈遂盤樂怠傲深拱宫禁而無意於天下<lb/>
<pb n="18a"/>
　之治哉盖將使説朝夕以輔成其徳使其徳之輝光<lb/>
　𤼵見於天下則如北辰居其所而衆星拱也傅説既<lb/>
　縂百官使高宗得以清心省事於上於是朝夕納誨<lb/>
　以輔成其徳其意以謂百官之事雖縂而其提大綱<lb/>
　以為衆目之所取正者則在於高宗不可不勉故乃<lb/>
　進而告王而其所告者無非天子執要御詳之事也<lb/>
　嗚呼者嗟歎以重其言也詩曰維天之命於穆不已<lb/>
　於乎不顯文王之徳之純中庸釋之曰維天之命於<lb/>
<pb n="18b"/>
　穆不已盖曰天之所以為天也於乎不顯文王之徳<lb/>
　之純盖曰文王之所以為文也純亦不已其意以謂<lb/>
　天道之運日新而無窮晝夜寒暑循環迭運造化之<lb/>
　功未嘗有息聖人體之而為純徳造次顛沛亦日新<lb/>
　而不窮盖所以體天之道也傅説欲使高宗日新其<lb/>
　徳而同於天道之運故首告之曰明王奉若天道言<lb/>
　古之明王承順上天之道體其不已之意於是建邦<lb/>
　諸侯於外設天子之都於内其所以立天子諸侯於<lb/>
<pb n="19a"/>
　上而承以大夫師長於下者豈欲其在位者肆為逸<lb/>
　豫而以位為樂哉惟欲使之體夫上天日新不已之<lb/>
　道君臣上下協心同徳以治斯民而已后王天子也<lb/>
　君公諸侯也大夫仕於朝者師長親民之官也自后<lb/>
　王至於師長皆不可肆為逸豫苟有一人焉肆其逸<lb/>
　豫則失其所以代天亂民之意<lb/>
惟天聰明惟聖時憲惟臣欽若惟民從乂<lb/>
　盖言雖在位者皆不可以逸豫然其所以率羣臣不<lb/>
<pb n="19b"/>
　為逸豫者惟在於日新其徳而已故又繼之曰惟天<lb/>
　聰明惟聖時憲言明王之所以奉若天道者無他惟<lb/>
　在乎憲天聰明之徳而已天之聰也公天下之聼以<lb/>
　為聼故聼不以耳而無所不聞天之明也公天下之<lb/>
　視以為視故視不以目而無所不見聖人之憲天聰<lb/>
　明公其視聼而無所容私焉則其聞見逹乎天下而<lb/>
　日新不已豈復有逸豫生於其心哉惟天子既憲天<lb/>
　聰明而日新其徳於上則其臣莫不敬順而奉之自<lb/>
<pb n="20a"/>
　然不為逸豫之行君臣皆不為逸豫則得乎治民之<lb/>
　道此民之所以從乂也臯陶謨曰天聰明自我民聰<lb/>
　明泰誓曰天視自我民視天聼自我民聼言天之聰<lb/>
　明即民之聰明君能公其心以憲天聰明而率其臣<lb/>
　以欽若則自合乎民之心矣民之從乂盖得天下之<lb/>
　所同然非勉强而從之也傅説言此者言高宗既以<lb/>
　萬幾任於臣而垂拱仰成端拱於巖廊之上苟使不<lb/>
　能廣其視聴於天下則其聰明止於耳目之所接則<lb/>
<pb n="20b"/>
　逸豫之心生而讒謟面䛕之人至浸潤之譖膚受之<lb/>
　愬由是而行焉如是則説雖欲盡其協賛之力不可<lb/>
　得也故其所欲成就之徳無他惟使之憲天之聰明<lb/>
　而已夫苟其憲聰明如天則無所不聞無所不見則<lb/>
　明白昭晰而小人無所容於其間此説之所以得盡<lb/>
　其才而高宗所以得遂其垂拱仰成之道也<lb/>
惟口起羞惟甲胄起戎惟衣裳在笥惟千戈省厥躬王<lb/>
惟戒兹允兹克明乃罔不休<lb/>
<pb n="21a"/>
　言欲公其心以憲天之聰明則其所𤼵者莫重於賞<lb/>
　刑之用洪範曰惟辟作福惟辟作威説雖縂百官以<lb/>
　聴萬幾之務至於威福予奪之柄在於高宗之獨斷<lb/>
　故既告之日新厥徳以憲聰明而其所以諄諄告戒<lb/>
　於其後者於此又致詳焉自惟口起羞以下四句説<lb/>
　者不同最為難曉竊求其義上两句有起羞起戎各<lb/>
　言禍亂之所由起其文無所結下两句有在笥省躬<lb/>
　是言其所以致謹重之道其文無所成盖由説者以<lb/>
<pb n="21b"/>
　四句為四義故其文上無所結下無所成據某所見<lb/>
　下兩句所以結前句惟口起羞故惟衣裳在笥惟甲<lb/>
　胄起戎故惟干戈省厥躬禮曰口惠而實不至怨葘<lb/>
　及其身晁錯曰上之所言者謂之命一命受爵再命<lb/>
　受服三命受位苟為口之所命者非其人而適足以<lb/>
　起羞故寧藏衣裳於笥而不輕以予人也甲胄干戈<lb/>
　皆兵器也自其被於已而言之則謂甲胄自其加於<lb/>
　人而言之則謂干戈甲胄之用苟有不當則適足以<lb/>
<pb n="22a"/>
　起戎矣故當其用干戈以加於人之時不可不省於<lb/>
　躬而自反察己之無罪然後可以討人也此盖言賞<lb/>
　罰之用禍亂之所萌而其施則不可不謹也王惟以<lb/>
　此起羞起戎之二者以為謹戒而信其不可輕用苟<lb/>
　能知其賞罰之用皆當於功罪而克明則無不善矣<lb/>
惟治亂在庻官官不及私昵惟其能爵罔及惡徳惟其<lb/>
賢<lb/>
　自此以下又所以申前之義而盡之也言國之治亂<lb/>
<pb n="22b"/>
　惟在於庻官之邪正能否官之得其人則天下國家<lb/>
　無適而不治非其人則天下國家無徃而能治必然<lb/>
　之理不可易之常道也傅説縂萬幾之務而已至於<lb/>
　升黜進退則在高宗之所用如何爾苟使高宗所用<lb/>
　既非其人則雖説亦無所施其才矣故治亂之所本<lb/>
　惟在高宗能用庻官而説則能總其事而已惟治亂<lb/>
　在庶官故官不可以及私昵爵不及惡徳惟其賢能<lb/>
　而後可也王制曰論定而後官之任官而後爵之盖<lb/>
<pb n="23a"/>
　自六卿至於三百六十所謂官也而公卿大夫所謂<lb/>
　爵也欲官其人必以其人之能可任是官者而後官<lb/>
　之不可以私愛而官之也欲爵其人必其任官之賢<lb/>
　於人而實有徳者而後爵之不可以惡徳而進之也<lb/>
　孟子曰尊賢使能官不及私昵惟其能盖所以使能<lb/>
　也爵罔及惡徳惟其賢盖所以尊賢也惡徳者以惡<lb/>
　為徳也孔氏曰私昵謂知其不可而用之惡徳謂不<lb/>
　知其非而任之戒王使審求人絶私好也此説為善<lb/>
<pb n="23b"/>
　説之此言大抵欲高宗屛小人而擢用君子也<lb/>
慮善以動動惟厥時<lb/>
　言心有所為必審思之使合於善而後動善者理之<lb/>
　所當然者也雖然慮善以動則又不可不審其時時<lb/>
　者所以權乎善之輕重而用之也猶禹思天下有溺<lb/>
　者由已溺之稷思天下有飢者由己飢之善也顏子<lb/>
　居陋巷不改其樂亦善也然其為善者各有其時當<lb/>
　禹稷之時而為顏子之事則非善也當顏子之時而<lb/>
<pb n="24a"/>
　為禹稷之事亦非善也善猶葛之於夏裘之於冬動<lb/>
　惟其時則猶夏葛而冬裘也善則可以立矣慮善以<lb/>
　動則可以權矣慮善以動動惟其時則酬酢萬變而<lb/>
　不窮矣<lb/>
有其善喪厥善矜其能喪厥功<lb/>
　此又告之以不矜不伐而享其盈成之業公羊曰貫<lb/>
　澤之㑹桓公有憂中國之心不召而至者江人黄人<lb/>
　也葵邱之㑹震而矜之叛者九國矣夫以威公之霸<lb/>
<pb n="24b"/>
　攘夷狄尊王室一正天下可謂盛矣及一旦震而矜<lb/>
　之則叛者如此其衆盖有其善喪厥善矜其能喪厥<lb/>
　功故也如禹之不矜不伐而天下皆無與之争功故<lb/>
　人之有善有能而矜之有之是乃所以喪也以是知<lb/>
　欲人之有善有能者其所以保之之道惟在於不有<lb/>
　之不矜之而已高宗之恭黙思道以致中興之功其<lb/>
　豐功茂烈可謂無所復加矣惟在不有不矜以保之<lb/>
　也<lb/>
<pb n="25a"/>
惟事事乃其有備有備無患<lb/>
　此又戒之以預備於不慮治不忘亂安不忘危之事<lb/>
　也盖古者治安之時上恬下熙海宇無事而危亂之<lb/>
　萌往往萌蘖於其間及其一旦變生於肘腋則至於<lb/>
　陵夷敗壞不可救藥者此無他當無事之時而不能<lb/>
　為有事之備也故在事事而為之備事事者無一事<lb/>
　而不在所備也一事不備則一患隨之惟事事有備<lb/>
　無危亂之釁生矣故無有不可制之患也<lb/>
<pb n="25b"/>
無啓寵納侮無恥過作非惟厥攸居政事惟醇黷於祭<lb/>
祀時謂弗欽禮煩則亂事神則難<lb/>
　言無啓私嬖之寵以納小人之侮也盖小人之於君<lb/>
　上本不敢肆其陵侮之心惟君上寵之而故為之也<lb/>
　苟知而故為之則不復有悛革之心矣此二者是亦<lb/>
　中才庸主安於逸樂遂以謂寵一嬖倖未必害事遂<lb/>
　一非事未必致亂殊不知履霜堅氷其來有漸於其<lb/>
　小者而不知謹則將馴致其大矣唐明皇寵安禄山<lb/>
<pb n="26a"/>
　為安禄山起第既成其幄帟器皿充牣其中雖禁中<lb/>
　服御之物殆不及也每出入宫掖不禁或與貴妃對<lb/>
　食或通宵不出頗有醜聲於外帝亦不疑也其待之<lb/>
　可謂厚矣而禄山不軌之心實萌於此故卒至漁陽<lb/>
　竊𤼵四海横流此啓寵納侮以致禍也漢武帝為竇<lb/>
　太后置酒宣室使謁者引内董君是時東方朔執戟<lb/>
　殿下辟戟而前曰董偃有斬罪三安得入乎上曰善<lb/>
　有詔止更置酒北宫引董君從司馬門賜朔黄金三<lb/>
<pb n="26b"/>
　十斤若此之類所謂恥過作非也自此以上其深思<lb/>
　熟慮所以為高宗謀者無所不至故又縂結之曰惟<lb/>
　厥攸居政事惟醇盖言如上之所云其所當謹者可<lb/>
　謂至衆矣然其本則在於人主先正其心術而已居<lb/>
　者有所主於中也中有所主則政事不駁雜此其本<lb/>
　也此所謂一正君而國定矣自篇首至於此是皆説<lb/>
　與高宗泛論為治之要道以啓迪其心志既盡於此<lb/>
　然高宗之心術則有黷於祭祀之蔽祖己曰典祀無<lb/>
<pb n="27a"/>
　豐于昵則是高宗之心術所蔽實在於此故𫝊説舉<lb/>
　以為訓所以繩其愆糾其謬格其既非之心是所謂<lb/>
　若藥不瞑眩厥疾弗瘳也盖祭不欲數數則黷黷則<lb/>
　不敬祭不欲䟽䟽則怠怠則忘祭之䟽數惟稱於禮<lb/>
　苟不稱於禮而以私意為之則䟽數之失一也盖數<lb/>
　則過也䟽則不及也過與不及皆非禮之中也高宗<lb/>
　不審於此而以黷於祭祀為欽殊不知其所謂欽者<lb/>
　乃所以為不欽也故曰黷于祭祀時謂弗欽黷而謂<lb/>
<pb n="27b"/>
　之不欽者以禮煩則紛亂而難行也夫鬼神聰明正<lb/>
　直享於克誠苟亂而非禮則鬼神豈享之哉故曰禮<lb/>
　煩則亂事神則難盖夙夜惟寅直哉惟清則於事神<lb/>
　為易也自明王奉若天道至於此皆是傅説道啓沃<lb/>
　之言以納誨而輔成高宗之徳<lb/>
王曰㫖哉説乃言惟服乃不良于言予罔聞于行説拜<lb/>
稽首曰非知之艱行之惟艱王忱不艱允協于先王成<lb/>
徳惟説不言有厥咎<lb/>
<pb n="28a"/>
　高宗之得傅説使之啓乃心沃朕心盖虛心屈已而<lb/>
　樂聞其朝夕之誨也説既縂百官矣於是進其嘉謀<lb/>
　嘉猷自明王奉若天道以下凡數十言無非治道之<lb/>
　大原君術之至要其所以進言啓沃以成就高宗之<lb/>
　徳可謂展盡底蘊而無餘矣高宗之恭默思道徯聞<lb/>
　至忠之誨為日久矣至是而聞其所未聞義理之悦<lb/>
　於其心而無厭也故遂嗟歎而告之曰㫖哉㫖美也<lb/>
　古人於飲食之美者必以㫖言之詩曰君子有酒㫖<lb/>
<pb n="28b"/>
　且有又物其㫖矣維其偕矣則㫖者味之美也高宗<lb/>
　聞説之言如美味之悦其口摭食其實饜飫充足樂<lb/>
　之而不厭故曰㫖哉者味之之深也既味其言之美<lb/>
　乃呼説而告之曰爾之所言我當佩服而行之苟汝<lb/>
　不善於其所言則我雖欲聞而行之不可得已高宗<lb/>
　之得傅説以為若金之得礪濟巨川之得舟楫大旱<lb/>
　之得霖雨其所以望之如此其切誠以不得傅説之<lb/>
　啓沃則雖欲行之不知其所以行之矣故其既得傅<lb/>
<pb n="29a"/>
　説之誨則若饑之甘食渇之甘飲入乎口著乎心㫁<lb/>
　然必以為可以行之而無疑也高宗既許傅説以行<lb/>
　其言矣人臣之事君諫行言聴然後膏澤下於民而<lb/>
　其致君澤民之心得以逹乎天下矣於是拜手稽首<lb/>
　而至地以盡其敬於君又勉高宗以行之之難而冀<lb/>
　其不倦以終之也董仲舒引曾子曰尊其所聞則高<lb/>
　明矣行其所知則光大矣高明光大不在乎他在乎<lb/>
　加之意而已傅説之所陳治道之大原君術之至要<lb/>
<pb n="29b"/>
　諄復懇到可謂盡矣高宗之所聞所知可謂富矣惟<lb/>
　能加意以尊其所聞行其所知則施之於天下國家<lb/>
　徳仁又將不勝富也故曰非知之艱行之維艱所貴<lb/>
　乎知之者惟欲其行之也知之不能行則與之為二<lb/>
　矣故其嘉謀雖日接於耳目之前既與之為二則是<lb/>
　他人之物非己之所自有也知而行之則與之為一<lb/>
　而自得之矣是故人主之學要在於行為先如尭舜<lb/>
　之治其所以巍巍蕩蕩而不可及者惟其能躬行而<lb/>
<pb n="30a"/>
　已躬行則凡接於吾之耳目者皆所自有也自古苟<lb/>
　非大無道之主其聞善言見善行未嘗不改容變色<lb/>
　以致重之如齊景公問政孔子孔子對曰君君臣臣<lb/>
　父父子子公曰善哉則景公非不知孔子之言為可<lb/>
　行也孟子與齊宣王言惟仁者能以大事小惟智者<lb/>
　能以小事大宣王曰大哉言矣又與言文王之治岐<lb/>
　以行仁政於民宣王曰善哉言乎若宣王者非不知<lb/>
　孟子之言為可行也二者雖皆知其言為可行然夷<lb/>
<pb n="30b"/>
　考其所行則實與其言相反此盖無躬行之誠心故<lb/>
　其所病者不在於知之之難而在於行之之難高宗<lb/>
　以傅説之言為㫖哉此亦如齊景公宣王以孔孟之<lb/>
　言為善也使其徒以為善知之而不能行則是亦齊<lb/>
　景公宣王也故言知之易行之難以勉高宗盖所謂<lb/>
　責難於君謂之恭也然行之之艱自不行者而言則<lb/>
　見其為艱矣苟能一日用其力而行之則亦何難之<lb/>
　有王誠不憚其難而力行之造次必於是顛沛必於<lb/>
<pb n="31a"/>
　是尊所聞行所知是將信協先王成湯之成徳盖湯<lb/>
　所以能成就其徳者惟以從諫弗咈先民時若用人<lb/>
　惟己改過不吝與人不求備檢身若不及而已王能<lb/>
　躬行其所知所聞之言是亦成湯之用心也王能以<lb/>
　成湯之心為心則是於傅説之言無所不行也君能<lb/>
　黽勉以行臣之言臣有嘉謀嘉猷匿而不告則臣為<lb/>
　有罪矣故終之曰惟説不言有厥咎盖所謂大臣者<lb/>
　以道事君不可則止諫則不行言則不聴而乃聒聒<lb/>
<pb n="31b"/>
　不舍以取禍尤則是不可以言而言非所謂以道事<lb/>
　君者也故孔子之於齊景公孟子之於齊宣王言之<lb/>
　不行則遂去而已至於諫行言聴膏澤下於民而不<lb/>
　以尭舜之道望其君乃有所隠匿而不言則是可以<lb/>
　言而不言亦非所謂以道事君也故阿衡之於太甲<lb/>
　傅説之於高宗其所以引君以當道者有加而無已<lb/>
　也欲觀大臣之事質諸此而已<lb/>
説命下　　　　　　　商書<lb/>
<pb n="32a"/>
　此篇記載高宗與𫝊説相與講論學問之大方盖自<lb/>
　古帝王之所以致知格物正心誠意以修其身而推<lb/>
　之以齊家治國平天下未有不由學以成者學必有<lb/>
　師尭師於君疇舜師於務成昭禹師於西王國湯師<lb/>
　於伊尹高宗師於甘盤傅説文王師於太公望成王<lb/>
　師於周召未有不師於聖賢而能學者未有不學而<lb/>
　能成其徳者然厯代帝王之所以學與師者世代久<lb/>
　逺其詳不可得而盡知惟高宗之於傅説其答問酬<lb/>
<pb n="32b"/>
　酢始終畢備於此篇可以為萬世人主學問之大法<lb/>
王曰來汝説台小子舊學于甘盤既乃遯于荒野入宅<lb/>
于河自河徂亳暨厥終罔顯爾惟訓于朕志<lb/>
　高宗欲問學於傅説於是進説使前而告之以所願<lb/>
　學之意也盖其未得傅説於版築之前固嘗學于甘<lb/>
　盤矣甘盤者商之舊臣有道徳者也而高宗敬其道<lb/>
　徳而學焉學于甘盤而不終故欲學于𫝊説以終之<lb/>
　也台小子者高宗自謙抑以問學之辭也舊學于甘<lb/>
<pb n="33a"/>
　盤將告以學而未克終之意也既乃遯于荒野入宅<lb/>
　于河自河徂亳暨厥終罔顯二孔之説謂高宗為王<lb/>
　子時既學于甘盤學而中廢業遯居田野入宅于河<lb/>
　故自河徂亳盖自高宗之父小乙欲使高宗知民之<lb/>
　艱苦故使居民間既廢業而居民間遂無明顯之徳<lb/>
　此説本無逸之言曰其在高宗時舊勞于外爰暨小<lb/>
　人故以遯于荒野為爰暨小人之事也諸儒從之惟<lb/>
　蘇氏不然蘇氏謂武丁為太子時學于甘盤及即位<lb/>
<pb n="33b"/>
　而甘盤遯去荒野武丁使人求之迹其所往則居於<lb/>
　河濱自河徂亳不知其所終武丁無與共政者故相<lb/>
　説也舊説則以遯于荒野為武丁之遯武丁為太子<lb/>
　而遯决無此理遯則為吳太伯豈復立也哉竊以蘇<lb/>
　氏之説為善盖高宗言其所以學于甘盤而未克終<lb/>
　者以求教於傅説故言甘盤之遯去而莫知其所終<lb/>
　則已無所資以為學者其言與下文訓于朕志相接<lb/>
　若從先儒之説以遯為武丁之遯則高宗方言學于<lb/>
<pb n="34a"/>
　甘盤而遂及於爰暨小人之事非事辭之序也而其<lb/>
　以出居民間為遯及以顯明之徳為顯皆不如蘇氏<lb/>
　之説盖甘盤既遯去而不知所終高宗皇皇然失所<lb/>
　依頼如濟巨川之望舟楫大旱之望霖雨故得𫝊説<lb/>
　而學焉此其所以告説而冀其朝夕納誨以成就其<lb/>
　徳者也遂繼之曰爾惟訓于朕志言我之志欲務學<lb/>
　以成就其徳汝當啓迪我之意志而引之當道以終<lb/>
　其所學于甘盤之事也<lb/>
<pb n="34b"/>
若作酒醴爾惟麴蘖若作和羮爾惟鹽梅爾交修予罔<lb/>
予棄予惟克邁乃訓<lb/>
　此又指物與喻以見其所欲學之意范内翰曰酒非<lb/>
　麴蘖不成羮非鹽梅不和猶人君雖有美質必得賢<lb/>
　人輔導乃能成聖作酒者麴多則太苦糵多則太甘<lb/>
　麴糵得中乃能成酒作羮者鹽過則鹹梅過則酸必<lb/>
　鹽梅得中然後成羮臣之於君不可上下相同當以<lb/>
　柔濟剛以可濟否左右規正其君之徳則君志乃和<lb/>
<pb n="35a"/>
　高宗求益於傅説故以作酒作羮為喻此説甚善高<lb/>
　宗之意欲使傅説匡其所不及將順正救如酒人羮<lb/>
　人以甘苦鹹酸相濟而成味故又繼之爾交修予交<lb/>
　修者可否相濟以輔予之不逮也予之所望汝以交<lb/>
　修者既如酒之於麴蘖羮之於鹽梅不可須㬰廢則<lb/>
　當始終以成就其徳毋亦若甘盤之棄我而去我當<lb/>
　佩服汝之言而行之不敢失墜也案君奭篇周公告<lb/>
　召公以留輔成王之意其言商之舊臣厯事數王而<lb/>
<pb n="35b"/>
　不敢自寧者而曰在武丁時則有若甘盤則是甘盤<lb/>
　在武丁之初亦如阿衡之輔太甲實居受遺託孤之<lb/>
　任者也以是知高宗之亮隂也甘盤實居冡宰之職<lb/>
　百官縂己以聴焉及其既免喪而甘盤歸政則一旦<lb/>
　幡然而去遯于荒野莫知所之高宗既失甘盤而無<lb/>
　所託故恭黙思道而得傅説則甘盤之去商也盖舉<lb/>
　國之人失其倚頼皇皇焉以求之而不可得若甘盤<lb/>
　者其為高蹈之節傑然出於千古之上嚴子陵方之<lb/>
<pb n="36a"/>
　有慙徳焉晁補之嘗論嚴子陵以謂陵道足乎已無<lb/>
　求於世則求而不至可也至而不仕可也何必明人<lb/>
　以天子三公皆故舊而示放驁以自存陵操誠高亦<lb/>
　未忘名者古惟兩士不近於名其一猶恨其自言也<lb/>
　晉文公賞從亡者介之推不言禄禄亦不及推將隠<lb/>
　於綿上山中其母曰亦使知之若何曰身將隠矣何<lb/>
　以文為若之推者可謂不累於名漢朝韓康賣藥長<lb/>
　安市不二價有女從康買藥康守價不移女子曰君<lb/>
<pb n="36b"/>
　非韓伯休邪乃不二價康曰我本避名今女子乃知<lb/>
　我名何以藥為遂去居霸陵中康之避名誠是也恐<lb/>
　人識之則黙去焉可也何必曉人以吾果韓康邪故<lb/>
　曰猶恨其自言也此二人者皆勝陵據補之此言盖<lb/>
　謂之推賢於韓康而康又賢於嚴子陵某竊謂之推<lb/>
　雖不近於名然其所以不求顯之言猶聞乎世是雖<lb/>
　能忘名而未能忘其所以忘名者也如甘盤者身居<lb/>
　公輔之尊一旦之間遯而去則舉世莫知其所之賢<lb/>
<pb n="37a"/>
　於之推也又逺矣其易遯之上九曰肥遯无不利盖<lb/>
　處遯之㝡善無如此爻者其甘盤之謂歟<lb/>
説曰王人求多聞時惟建事學于古訓乃有獲事不師<lb/>
古以克永世匪説攸聞<lb/>
　説命之書雖離為三篇然其文勢上下實相貫穿盖<lb/>
　史官盡録高宗所以與傅說相荅問者高宗惓惓然<lb/>
　以望於説説之諄復以告於高宗其意未嘗不相屬<lb/>
　也説之縂百官而進諫王王玩味其言而無所厭斁<lb/>
<pb n="37b"/>
　也曰乃言惟服乃不良于言予罔聞于行盖許之以<lb/>
　佩服其言也説於是言非知之艱以勉其所力行於<lb/>
　此者而又繼之曰王忱不艱允協于先王成徳惟説<lb/>
　不言有厥咎此則説之許高宗以為苟能行我之言<lb/>
　則我不可以不繼此而有言也故高宗叙述其所以<lb/>
　願學之意而終之曰爾交修予罔予棄予惟克邁乃<lb/>
　訓言我能行汝之言今虚心屈已以問學於汝可以<lb/>
　言之時矣不可以無言也至於是則説之所以啓沃<lb/>
<pb n="38a"/>
　者固宜無所不盡矣遂乃備言帝王之所以學者本<lb/>
　末始終之序明白詳言無所不備盖善待問者如撞<lb/>
　鐘叩之以小者則小鳴叩之以大者則大鳴待其從<lb/>
　容然後盡其聲高宗既從容以問矣故説得以盡其<lb/>
　聲也道之大原出於天尭以是𫝊之舜舜以是𫝊之<lb/>
　禹禹以是𫝊之湯此數聖人相𫝊之道盖本於性命<lb/>
　之至正仁義之極致其為道也致廣大而盡精微極<lb/>
　高明而道中庸學道而不自乎此不可謂善學也故<lb/>
<pb n="38b"/>
　傅説之論學必以師為先師古者質諸尭舜禹湯之<lb/>
　所𫝊者也孔氏以王人求多聞時惟建事為王者求<lb/>
　多聞以立學其意盖謂王人猶云王者爾王者為王<lb/>
　人無所考據王氏以謂傅説稱王而告之曰人求多<lb/>
　聞時惟建事竊謂此説為勝禹言於舜曰帝光天之<lb/>
　下至于海隅蒼生萬邦黎獻共惟帝臣亦是稱帝而<lb/>
　告之與此稱王其文勢正同猶後世奏事稱陛下也<lb/>
　説之告高宗人之所以求多聞以多識前言往行者<lb/>
<pb n="39a"/>
　非欲苟知之而已盖將見之於行事之深切著明也<lb/>
　雖務多聞以建事然其所聞者有是有非有邪有正<lb/>
　差之毫釐繆以千里苟不能審其所擇而徒貪多務<lb/>
　得以益所聞則或不免為邪説異端之所惑也所適<lb/>
　者正道則以之建邦乃有所得矣不師古訓而能有<lb/>
　所得以永世者匪説之所聞也獲如孔子所謂仁者<lb/>
　先難而後獲如三代有天下𫝊世數十享祚數百此<lb/>
　皆其所獲者也雖其所獲者如此其長且久然其所<lb/>
<pb n="39b"/>
　以致此者則自夫學于古訓而不自徇其私意雖明<lb/>
　其道不計其功而功之所獲自及於無窮若秦人焚<lb/>
　詩書滅禮樂奮其私意而不師古自以為子孫帝王<lb/>
　萬世之業而傳祚纔二世而亡此不克永世者也<lb/>
惟學遜志務時敏厥修乃來允懐于兹道積于厥躬惟<lb/>
斆學半念終始典于學厥徳修罔覺監于先王成憲其<lb/>
永無愆惟説式克欽承旁招俊乂列于庶位<lb/>
　既言學于古訓則有所獲事不師古則不克永世其<lb/>
<pb n="40a"/>
　所以辨論邪正是非之分可謂明於此矣既明乎此<lb/>
　則其志之所蘄向者確然有守而不移矣志之所蘄<lb/>
　向者確然而不移則能止於至善知止而後有定定<lb/>
　而後能靜靜而後能安安而後能慮慮而後能得學<lb/>
　之所以能得者惟在夫知所止能止於至善則其志<lb/>
　定志既定則順其志而不咈務時敏以力行之而不<lb/>
　懈則能至於慮而有得矣盖功崇惟志業廣惟勤學<lb/>
　之欲有得者惟在於此二者遜志則功日以崇時敏<lb/>
<pb n="40b"/>
　則業日以廣此誠為學之大方惟能信懐此志與勤<lb/>
　之二者則道積於其身矣乃來者盖所謂自得之也<lb/>
　道積于厥躬則是居之安資之深以至於取之左右<lb/>
　逢其原至於是則學成矣然人之學也豈以獨善其<lb/>
　一身而已哉中庸曰誠者非自成己而已也所以成<lb/>
　物也成己仁也成物知也性之徳也合外内之道也<lb/>
　故時措之宜也盖學者既遜志時敏以成己必在乎<lb/>
　推而教人以成物能成己又能成物則可以合外内<lb/>
<pb n="41a"/>
　之道而忠恕兩盡此盖為學之終也故繼之曰惟斆<lb/>
　學半念終始典于學厥徳修罔覺言推己之所有以<lb/>
　教人是斆學半盖學之始仁以成己學之終智以成<lb/>
　物自成己推而成物其功半矣於功之半能思終始<lb/>
　常於學則雖推以教人而已之徳實由是而進日加<lb/>
　益而不自知也此所謂厥徳修罔覺言推此道以先<lb/>
　知覺後知以先覺覺後覺有益於人是乃有益於己<lb/>
　也傅説之所以厯陳為學之終始者盖盡於此此非<lb/>
<pb n="41b"/>
　説之私智也盖成湯之師古以學得夫堯舜禹之<lb/>
　𫝊故其本末先後之序如是此實先王之成法高宗<lb/>
　誠能率由此道監視先王成法而行之則是師古以<lb/>
　克永世而無所愆過矣盖人君之治天下必欲言滿<lb/>
　天下無口過行滿天下無怨惡然後有以貽子孫萬<lb/>
　世無疆之業欲言行之無愆繆則必自於學先王之<lb/>
　道故傅説之言其序如此高宗能審於是學先王之<lb/>
　道説用能欽承其徳旁招俊乂以列于庶位共致其<lb/>
<pb n="42a"/>
　修輔之功也范内翰曰天子惟務學宰相職當求賢<lb/>
　若天子好學於上宰相急賢於下衆賢皆列位則天<lb/>
　下豈有不治宰相以進賢退不肖為職百官有司之<lb/>
　事各有司存非宰相之任天子惟當任宰相宰相當<lb/>
　任有司有司皆得人則天下自治唐太宗謂房喬杜<lb/>
　如晦曰公為僕射當急求賢人隨才任使此宰相之<lb/>
　職也比聞聴受詞訟日不暇給安能助朕求賢乎乃<lb/>
　敕尚書細務屬左右丞惟大事乃闗僕射以求賢責<lb/>
<pb n="42b"/>
　宰相此乃傅説旁招俊乂列于庶位之意此説甚得<lb/>
王曰嗚呼説四海之内咸仰朕徳時乃風股肱惟人良<lb/>
臣惟聖昔先正保衡作我先王乃曰予弗克俾厥后惟<lb/>
堯舜其心愧恥若撻于市一夫不獲則曰時予之辜佑<lb/>
我烈祖格于皇天爾尚明保予罔俾阿衡專美有商惟<lb/>
后非賢不乂惟賢非后不食其爾克紹乃辟於先王永<lb/>
綏民説拜稽首曰敢對揚天子之休命<lb/>
　高宗既聞傅説勸學之言本末先後無不該悉於是<lb/>
<pb n="43a"/>
　嗟歎其言之善而告之曰我之恭黙思道得汝於版<lb/>
　築之間擢居相位三年不言言乃雍而四海之内無<lb/>
　不仰我之徳者乃汝之徳有以鼓舞而動之也然我<lb/>
　欲學于古訓以成聖人之徳則必資爾説之助而不<lb/>
　能以獨成也故又曰股肱惟人良臣惟聖言人之所<lb/>
　以為人者以有股肱之助無股肱則不得為人矣人<lb/>
　主之所以能成其徳者以其有良臣之助也無良臣<lb/>
　則不得成其聖矣盖股肱之於人良臣之於聖實一<lb/>
<pb n="43b"/>
　體相待而成也既以良臣喻股肱之不可無於是又<lb/>
　稱引成湯疇昔之所學伊尹者以見其意言我先代<lb/>
　百官之長自居保衡之任為師傅之官盖伊尹也伊<lb/>
　尹在予先世作股肱於我先王乃以致君澤民為己<lb/>
　任曰我不能使其君如堯舜之君則其心愧恥若見<lb/>
　撻于市其在於民有一夫不被堯舜之澤則曰是我<lb/>
　之罪葢其自畎畆受成湯聘幣幡然而起也則固自<lb/>
　任以天下之重曰吾將使是君為堯舜之君使是民<lb/>
<pb n="44a"/>
　為堯舜之民既能言之於始必將實之於終有是言<lb/>
　而君不為堯舜之君是己之所以引君於當道者有<lb/>
　所不至也其為恥孰甚焉欲使是民為堯舜之民則<lb/>
　民不被其澤是己之所以成就君之徳者不用其極<lb/>
　故其澤不徧於天下其罪亦無所逃也惟其所以自<lb/>
　任者如此故能佐佑我有功烈之祖其徳至於與皇<lb/>
　天同徳而無以復加爾傅説之起於版築而居於冡<lb/>
　宰師傅之位其迹葢與伊尹相契於數十年矣則爾<lb/>
<pb n="44b"/>
　之所以自任者不可不以伊尹之所以致君澤民者<lb/>
　為心故汝當庶幾以道顯明保輔我以成其堯舜之<lb/>
　學亦如伊尹之佐成湯以格于皇天無使伊尹專其<lb/>
　美於我商家也惟后非賢不乂惟賢非后不食此申<lb/>
　言君臣之分相須而成君須賢治賢須君食亦當幡<lb/>
　然應聘而起以與我共天位治天職食天禄則是當<lb/>
　夫所以致君澤民之責矣爾當以阿衡之所以自任<lb/>
　者待其身使爾君徳與成湯相繼然後能以永成此<lb/>
<pb n="45a"/>
　天下之民也蓋為臣者為上為徳為下為民必先能<lb/>
　致君於堯舜然後可以澤民君不如堯舜而能使民<lb/>
　為堯舜之民者未之有也高宗之所以命説既如此<lb/>
　其重説喜聞其仰成之意於是拜而稽首以盡其敬<lb/>
　而欽承之曰敢荅揚天子之美命謂當阿衡之責而<lb/>
　不敢辭也薛氏曰説曰監于先王成憲其永無愆以<lb/>
　湯之學於伊尹之事以告之也王曰罔俾阿衡專美<lb/>
　有商以伊尹作先王之事任之也臣之所以致其君<lb/>
<pb n="45b"/>
　者如彼君之所以望乎臣者如此雖欲不治不可得<lb/>
　也此説甚善盖人君之學與匹夫異其所宅者至廣<lb/>
　其所御者至衆則其所學固不在乎區區於章句訓<lb/>
　詁之間如學士大夫之一藝也其所學者不過學為<lb/>
　堯舜而已不學乎堯舜而云學者是陳後主隋煬帝<lb/>
　之學所謂非徒無益而又害之者也若高宗之學於<lb/>
　傅説其所謂堯舜之學矣伊尹之事成湯也盖曰以<lb/>
　堯舜之道事其君也而高宗則以成湯自期以伊尹<lb/>
<pb n="46a"/>
　期傅説是其所期者期於堯舜之為而已學者之期<lb/>
　堯舜猶視者之必期離婁聴者之必期師曠雖有至<lb/>
　不至然未有不期而能至者也孟子曰我非堯舜之<lb/>
　道不敢陳於王前故齊人莫如我敬王也齊人無以<lb/>
　仁義與王言者豈以仁義為不美也其心曰是何足<lb/>
　與言仁義也云爾則不敬莫大於是孟子生乎戰國<lb/>
　之世齊梁之君皆庸下之才其不足與言仁義鄙夫<lb/>
　孺子之所共知也而孟子必以堯舜之道説於其前<lb/>
<pb n="46b"/>
　不肯少自貶以求合者蓋人主之學惟有學為堯舜<lb/>
　之一塗而已舍是則異端也舍聖人之道而為異端<lb/>
　則何以為孟子哉故其寕厄窮而不得一施不肯舍<lb/>
　所學而從人也傅説孟子易地則皆然<lb/>
　<lb/>
　<lb/>
　<lb/>
　尚書全解卷二十<lb/>
</p>
<p>
</p>
  </div>
</body>
</text>
</TEI>
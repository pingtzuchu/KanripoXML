<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書全解卷十二</head> <lb/>
    <p>
<pb n="1a"/>
欽定四庫全書<lb/>
　尚書全解卷十二<lb/>
　　　　　　　　　　　　宋　林之竒　撰<lb/>
甘誓　　　　　　　　夏書<lb/>
啓與有扈戰于甘之野作甘誓甘誓<lb/>
　古者將欲整齊其衆而用之則必有誓而尤嚴於軍<lb/>
　旅故書有六體誓居其一焉大抵為誓師而作也周<lb/>
　官士師之職以五戒先後刑罰一曰誓用之于軍旅<lb/>
<pb n="1b"/>
　軍旅之有誓蓋所以宣言其討罪之意謹其坐作進<lb/>
　退之節而示之以賞刑之必信帝王之世所不能廢<lb/>
　也故禹啓湯武皆有之甘者所誓之地故因以名篇<lb/>
　亦猶牧誓費誓也啓者禹之子也有扈氏夏之同姓<lb/>
　其地在漢之扶風鄠縣啓之與有扈戰其誓師也聲<lb/>
　言其罪惟曰威侮五行怠棄三正初未嘗詳言其所<lb/>
　以討之之故史記曰啓立有扈不服遂滅之亦但言<lb/>
　其不服而已唐孔氏遂以謂自堯舜受禪相承啓獨<lb/>
<pb n="2a"/>
　見繼父以此不服此説亦但是以私意而臆度之其<lb/>
　實未必然也案左氏昭二年趙孟曰虞有三苖夏有<lb/>
　觀扈商有姺邳周有徐奄所謂觀扈即此有扈國也<lb/>
　唐孔氏載楚語觀射父曰堯有丹朱舜有商均夏有<lb/>
　觀扈周有管蔡以是為有扈恃親而不服啓之政今<lb/>
　考之楚語觀射父之言但云夏有五觀不言觀扈唐<lb/>
　孔氏蓋是誤以趙孟之言為觀射父之言此雖小誤<lb/>
　亦不可以不正也有扈氏之罪經無明文然趙孟以<lb/>
<pb n="2b"/>
　比三苖徐奄則知有扈必是頑嚚不可教訓且恃險<lb/>
　而不服者故啓率六師而征之其誓師之意與秦誓<lb/>
　湯誓無以異故聖人錄其書以為萬世法漢孔氏曰<lb/>
　甘有扈郊名馬融曰甘有扈南郊唐孔氏以為啓之<lb/>
　西行甘當在東郊融乃扶風人或當知其處也啓誓<lb/>
　師於甘之野當是親征至其地也周希聖曰天子之<lb/>
　兵常隱於六鄉四方有變専責於方伯方伯不能討<lb/>
　則天子親征之啓與有扈戰於甘之野是天子親征<lb/>
<pb n="3a"/>
　之此說是也<lb/>
大戰于甘乃召六卿<lb/>
　案大司馬法凡制軍萬二千五百人為軍王六軍大<lb/>
　國三軍次國二軍小國一軍軍將皆命卿乃召六卿<lb/>
　者王之六卿皆行也李子眞曰此所謂六卿非自冢<lb/>
　宰至於司空之六卿也周禮地官鄉大夫每鄉卿一<lb/>
　人蓋王之六鄉别有此六卿平居無事則各掌其鄉<lb/>
　之政教禁令屬於大司徒有事出征則率其鄉之萬<lb/>
<pb n="3b"/>
　二千五百人而為之將屬於大司馬所謂軍將皆命<lb/>
　卿即此卿也若以王朝之六卿即當用兵之時大司<lb/>
　馬主軍政冢宰而下無緣亦屬於司馬故凡戰而言<lb/>
　六卿者皆六鄉之六卿也此論得之六卿皆行而誓<lb/>
　師於甘之野則是天子親率六師而征之也天子親<lb/>
　征六卿各率其鄉之師以從故其戰謂之大戰蓋舉<lb/>
　國而伐之也扈之威强至於舉國而伐之是其勢將<lb/>
　與京師抗衡而方伯連率之力所不能討啓之是行<lb/>
<pb n="4a"/>
　也社稷之安危蓋係於此矣然則其用兵者豈得已<lb/>
　而不已者乎<lb/>
王曰嗟六事之人予誓告汝<lb/>
　李校書論唐虞言咨之義曰咨之為言其後變而為<lb/>
　嗟甘誓曰嗟六事之人<graphic n="KR1015" url="https://raw.githubusercontent.com/kanripo/KR-Gaiji/master/images/KR1015.png" mimeType="image/png"/>征曰嗟予有衆湯誥曰嗟<lb/>
　爾萬方有衆泰誓曰嗟我友邦冡君蓋嗟者即咨之<lb/>
　義也其召之則曰六卿其誓之則曰六事鄭氏謂變<lb/>
　六卿言六事之人者言軍吏下及士卒也下之戒左<lb/>
<pb n="4b"/>
　右與御是徧勑在軍之士歩卒亦在其間故六事之<lb/>
　人為緫呼之辭其説是也嗟六事之人予誓告汝蓋<lb/>
　呼六事之人使皆聽予之誓言也<lb/>
有扈氏威侮五行怠棄三正天用勦絶其命<lb/>
　此則聲言有扈氏之罪也五行三正說者不同據有<lb/>
　扈氏夏之同姓也其驕蹇跋扈而不可制廢尊尊之<lb/>
　義失親親之恩啓之聲言其罪而曰威侮五行怠棄<lb/>
　三正此義不必求之太深要之但言其廢三綱五常<lb/>
<pb n="5a"/>
　而為是昬迷耳威侮者専其威虐而侮慢之也怠棄<lb/>
　者怠慢而廢棄之也味此言啓之致討於有扈之辭<lb/>
　可謂簡而盡微而顯矣蘇氏曰王者各以五行之德<lb/>
　王改正朔易服色自舜以前必以有子丑為正者有<lb/>
　扈不用夏之正朔服色是叛也故曰威侮五行怠棄<lb/>
　三正此其論五行三正誠為切近然商之世方有改<lb/>
　正朔易服色之事自夏以前未嘗有也蘇氏之説某<lb/>
　亦未敢以為然也有扈之威侮五行怠棄三正則獲<lb/>
<pb n="5b"/>
　罪於天而天絶之矣勦截也截絶謂殄滅之也天之<lb/>
　殄滅有罪必假手於人啓為天子當命德討罪之任<lb/>
　不敢赦也<lb/>
今予惟恭行天之罰<lb/>
　啓之為天子當命德討罪之任不敢赦也於是率六<lb/>
　師而討之豈以快一時之私忿哉凡所以致天之所<lb/>
　罰也沈同以孟子言燕可伐而伐之或問曰勸齊伐<lb/>
　燕有諸曰未也沈同問燕可伐予應之曰可彼然而<lb/>
<pb n="6a"/>
　伐之彼如曰孰可以伐之則將應之曰為天吏則可<lb/>
　以伐之今以燕伐燕何為勸之哉蓋非天吏則不可<lb/>
　以行天罰而為天吏則不可以不行天之罰故經載<lb/>
　誓師之辭無不以行天之罰為言者蓋苟非行天罰<lb/>
　而用兵則是志於殺人而已其何以為後世法乎<lb/>
左不攻于左汝不恭命右不攻于右汝不恭命御非其<lb/>
馬之正汝不恭命<lb/>
　啓謂我命所以討有扈者所以恭天之命爾之衆士<lb/>
<pb n="6b"/>
　亦當恭我之命而無致失其坐作進退之節也古者<lb/>
　車戰每車甲士三人步卒七十二人其三人一居左<lb/>
　一居右一居中車中左右主擊刺而馭者在其中左<lb/>
　傳宣十二年楚許伯御樂伯攝叔為右以致晉師樂<lb/>
　伯曰吾聞致師者左射以菆攝叔曰吾聞致師者右<lb/>
　入壘折馘執俘而還是車之左右各有其事而御者<lb/>
　在中惟主馬之驅馳而已然此乃指凡常之兵車而<lb/>
　言若將之兵車則御者在左勇力之士在右將居鼓<lb/>
<pb n="7a"/>
　下在其中央主擊鼓與軍人為節度也此所誓乃六<lb/>
　事之人非専為主將而言故指凡常之兵車而戒之<lb/>
　也攻治也在車左者不治其車左之事在車右者不<lb/>
　治其車右之事與夫在車中者御馬而非其正皆不<lb/>
　恭我之命者也蓋左右不治其事則足以致敗左右<lb/>
　治其事而車中者馭之失其正則亦足以致敗左氏<lb/>
　傳襄二十四年晉侯使張骼輔躒致楚師求御于鄭<lb/>
　鄭人卜宛射犬吉二子使宛射犬御廣車而行已皆<lb/>
<pb n="7b"/>
　乗乗車將及楚師而後從之近不告而馳之皆取胄<lb/>
　于櫜而胄入壘皆下搏人以投收禽挾囚弗待而出<lb/>
　皆超乗抽弓而射既免若射犬之類所謂御非其馬<lb/>
　之正也以是知左右乗車馬雖勇又在於御得其正<lb/>
　也王氏曰左不攻于左右不攻于右誓徒也御非其<lb/>
　馬之正誓車也此亦一説然三代以來皆用車戰春<lb/>
　秋所載列國戰爭皆用車而每車必有左右與御此<lb/>
　所誓者曰攻于左攻于右御非其馬之正與左氏所<lb/>
<pb n="8a"/>
　載相合不必分徒與車也夫古者車戰每車甲士三<lb/>
　人步卒七十二人所謂步卒者坐作進退皆聽於車<lb/>
　而已又何必於誓車之外又誓其徒耶<lb/>
用命賞于祖弗用命戮于社予則孥戮汝<lb/>
　左攻于左右攻于右馭得其馬之正是用命也故賞<lb/>
　于祖以勸之其或不然則是不用命也故戮于社以<lb/>
　威之蓋古者天子親征載其遷廟之主與其社主以<lb/>
　行用命則賞于遷廟主之前不用命則戮于社主之<lb/>
<pb n="8b"/>
　前示不敢専也賞于祖戮于社蓋尊祖嚴社之義也<lb/>
　案禮曰天子廵守以遷廟主行載于齊車又曰若無<lb/>
　遷主則以幣帛皮圭告于祖禰遂奉以出載于齊車<lb/>
　以行蓋自以其遷廟主行載于齊車其無遷主則以<lb/>
　幣帛皮圭行固以致其尊祖之義耳於是而賞焉亦<lb/>
　所以尊祖也左傳定四年君以軍行祓社釁鼓祝奉<lb/>
　以從蓋自其以社主行而祓社釁鼓固已致其嚴社<lb/>
　之義耳於是而戮焉亦所以嚴社也由其尊祖嚴社<lb/>
<pb n="9a"/>
　故刑賞於此分焉先儒從而分為隂陽仁義之説則<lb/>
　鑿矣遷廟之主與社主皆在軍中於是而賞之戮之<lb/>
　則是不待乎班師振旅而刑賞固已行矣予則孥戮<lb/>
　汝者此蓋言汝苟有不用命則非但戮及汝身將併<lb/>
　與其孥子也謂戮及其妻子也此篇與湯誓皆有孥<lb/>
　戮之言夫罪人以族與夫參夷之刑是乃商紂與秦<lb/>
　所以亡者也帝王之世豈容有此雖漢孔氏以謂權<lb/>
　以脅之使勿犯然啓湯既有是言則是當時實有此<lb/>
<pb n="9b"/>
　刑苟有不用命者必不免於孥戮蓋其所謂戮者非<lb/>
　殺之之謂也左氏傳僖二十七年楚子之治兵於睽<lb/>
　終朝而畢不戮一人夷之蒐賈季戮臾駢臾駢之人<lb/>
　欲盡殺賈氏以報焉臾駢曰不可以是知謂之戮者<lb/>
　非是殺之但加恥辱焉雖加鞭扑亦謂之戮也孥戮<lb/>
　者猶所謂其孥男子入罪隷女子入舂藁者是也夫<lb/>
　從天子以征伐不庭而不用命則其孥之至於罪隷<lb/>
　舂藁豈為過哉非罪人以族與夫參夷之比也又漢<lb/>
<pb n="10a"/>
　書王莽傳舉此言顔師古曰夏書甘誓之辭孥戮之<lb/>
　以為孥也説書者以為孥子也戮及其子非也秦誓<lb/>
　曰囚孥正士豈戮子之謂耶此一説理亦可通夫天<lb/>
　生五材民並用之闕一不可誰能去兵兵之設久矣<lb/>
　兵不可去則誓亦不可去也夫驅民於鋒鏑戰爭之<lb/>
　下苟不先為之誓戒使知坐作進退之節其有不用<lb/>
　命者遂從而殺之是罔民也焉有仁義用兵罔民而<lb/>
　可為也吳王闔閭欲試孫子以兵法出宫中美人百<lb/>
<pb n="10b"/>
　八十人孫子為分二隊以王之寵姬二人為隊長皆<lb/>
　令持㦸曰前則視心左視左手右視右手後則視背<lb/>
　約束既布則設斧鉞即三令五申之於是鼓之右婦<lb/>
　人大笑孫子曰約束不明申令不熟將之罪也復三<lb/>
　令五申而鼓左婦人復笑孫子曰約束不明申令不<lb/>
　熟將之罪也既已明而不如法者吏士之罪也乃斬<lb/>
　二隊長以徇於是婦人左右前後跪起皆中凖繩規<lb/>
　矩以為雖赴之水火可也向使孫子未嘗三令五申<lb/>
<pb n="11a"/>
　乃欲戮其不用命者以徇其餘則彼亦且有辭矣尚<lb/>
　安得而用之哉由是知國而不用兵則已苟不得已<lb/>
　而至於用兵則誓戒之言不可無也舜禹之所不能<lb/>
　免也彼謂商人作誓而民始叛誥誓不及五帝是皆<lb/>
　不逹夫時變之論也<lb/>
五子之歌　　　　　　夏書<lb/>
　詩大序曰情發於聲聲成文謂之音治世之音安以<lb/>
　樂其政和亂世之音怨以怒其政乖亡國之音哀以<lb/>
<pb n="11b"/>
　思其民困蓋聲詩之作世之治亂政之乖和係焉文<lb/>
　武成湯之詩所謂治世之音其政和也若幽厲平桓<lb/>
　之詩所謂亂世之音其政乖也三百篇之作雖有喜<lb/>
　怒美刺哀樂之不同其實皆所以正當時之得失而<lb/>
　言未嘗不本於仁厚忠愛故可以動天地而感鬼神<lb/>
　也雖其詳見於三百篇原其所由起實本於虞夏之<lb/>
　世舜與臯陶賡歌言元首股肱資以成治其言安以<lb/>
　樂蓋所謂治世之音也大康失邦昆弟五人須于洛<lb/>
<pb n="12a"/>
　汭五子咸怨述大禹之戒以作歌其言怨以怒蓋所<lb/>
　謂亂世之音也此二聲歌雖載於書其實詩之淵源<lb/>
　也學者於此當以學詩之義而考之經解曰温柔敦<lb/>
　厚詩之教也學者能以温柔敦厚之言而取之於此<lb/>
　篇之義則得之矣能求此篇之義則凡詩之美刺箴<lb/>
　戒者皆可觸類而長之矣<lb/>
太康失邦昆弟五人須于洛汭作五子之歌五子之歌<lb/>
　太康啓之子也盤于遊畋不恤民事有窮后羿距之<lb/>
<pb n="12b"/>
　于河不得反國故曰太康失邦昆弟五人者亦啓之<lb/>
　子仲康少康是其二也此五人皆賢須待太康於洛<lb/>
　水之汭不得反國情發於中不能自已故作此歌爾<lb/>
　雅曰昆兄也此五人皆太康之弟而言昆弟者唐孔<lb/>
　氏曰昆弟五人自有長幼故稱昆弟蓋其五人自相<lb/>
　稱謂非指太康而言若篇内言厥弟五人則是指太<lb/>
　康而言之耳<lb/>
太康尸位以逸豫滅厥德黎民咸貳乃盤遊無度<lb/>
<pb n="13a"/>
　孔氏曰尸主也主以尊位為逸豫不勤未盡其義薛<lb/>
　氏曰尸如祭禮之尸居其位而不為也是故居其位<lb/>
　而不能有所為曰尸太康尸位是也居其位而不敢<lb/>
　有所為亦曰尸康王既尸天子是也此説善也蓋康<lb/>
　王居憂百官緫已以聽冢宰則康王得以亮隂居喪<lb/>
　而無闗及於萬㡬之務故謂之尸天子而非其罪也<lb/>
　至於太康非有他故而遊畋忘反放棄萬㡬而莫之<lb/>
　省是誠有棄其位之心也此言尸位與羲和尸厥官<lb/>
<pb n="13b"/>
　同蓋在其位而不為其事也以逸豫先儒以屬於上<lb/>
　文曰太康尸位以逸豫故其説有謂主以尊位而逸<lb/>
　豫不勤據太康尸位是居其位而不能為只當作絶<lb/>
　句讀以逸豫則連下文曰以逸豫滅厥德猶所謂以<lb/>
　蕩陵德也君而滅其德則民懐二心矣故黎民咸貳<lb/>
　民既貳矣太康尚不知懼乃盤遊而無節度此足以<lb/>
　見其荒滛而不知節也夏諺曰吾王不遊吾何以休<lb/>
　吾王不豫吾何以助一遊一豫為諸侯度古之明君<lb/>
<pb n="14a"/>
　非不為逸豫也與民同樂樂而有節則民聞車馬之<lb/>
　音見其羽旄之美舉欣欣然有喜色而相告曰吾王<lb/>
　庶㡬無疾病歟何以能鼓樂田獵也及其不遊不豫<lb/>
　也則有吾何以助之言蓋其遊豫則為民之所樂也<lb/>
　如此今也太康以逸豫而滅其德黎民咸有二心而<lb/>
　猶且肆為逸豫以謂不恤則是固已自棄其天下矣<lb/>
　欲免於危亡得乎<lb/>
畋于有洛之表十旬弗反<lb/>
<pb n="14b"/>
　此則言其盤遊之實事也夏都冀州在大河之北洛<lb/>
　在河之南太康遊畋舎其宗廟社稷渡河而去則畋<lb/>
　于洛之南至於百日而猶不反有洛之表言其逺也<lb/>
　十旬弗反言其久也古之為國者兢兢業業如臨深<lb/>
　淵如履薄氷而猶懼乎肘腋之變蕭牆之禍或起於<lb/>
　一二日之間今太康乃自肆於遊畋以言其逺則畋<lb/>
　于有洛之表以言其久則至於十旬弗反是其在我<lb/>
　者既有棄天下之心安得無后羿之變乎<lb/>
<pb n="15a"/>
有窮后羿因民弗忍距于河<lb/>
　案左氏傳襄四年有夏之方衰也后羿自鉏遷于窮<lb/>
　石然則窮者有羿之國名也其曰有窮者如云有扈<lb/>
　也后羿蓋羿是窮之君也唐孔氏引賈逵説文之言<lb/>
　以謂羿帝嚳射官也羿之先祖世為先王射官故帝<lb/>
　賜羿弓矢使司射淮南子曰堯時十日並出堯使羿<lb/>
　射九日而落之楚辭羿焉彃日烏解羽此言雖不經<lb/>
　要之帝嚳時有羿堯時亦有羿則羿是善射之號非<lb/>
<pb n="15b"/>
　復人之名字據先儒之意蓋謂凡善射者皆謂之羿<lb/>
　此有窮之君亦善射故以羿目之非是名也此説為<lb/>
　可信案孟子曰逢蒙學射於羿盡羿之道思天下惟<lb/>
　羿為愈已於是殺羿此逢蒙所殺之羿蓋又别是一<lb/>
　羿非有窮之羿也有窮之羿乃為寒浞所殺非見殺<lb/>
　於逢蒙也以是知羿非有窮之君蓋是善射之稱也<lb/>
　太康既自棄於天下畋于有洛之表十旬弗反故天<lb/>
　下皆有叛之之心於是后羿因民之不忍而以兵距<lb/>
<pb n="16a"/>
　之于河故太康不得還也北風之詩曰北風其涼雨<lb/>
　雪其雱惠而好我攜手同行其虚其邪既亟只且蓋<lb/>
　人君虐用其民而民叛之苟誠有惠我者則将攜手<lb/>
　而歸之不暇也民既不忍太康之虐政相與叛之而<lb/>
　羿於是時以兵距太康于河則是因民有叛之之心<lb/>
　而為民所歸也是羿者一時之湯武也然而卒不能<lb/>
　成湯武之功也者以羿亦一太康也魏綘曰有夏之<lb/>
　方衰也后羿自鉏遷于窮石因夏民以代夏政恃其<lb/>
<pb n="16b"/>
　射也不修民事而滛于原獸棄武羅伯因熊髠尨圉<lb/>
　而用寒浞寒浞行媚于内而施賂于外愚弄其民而<lb/>
　虞羿于田樹之詐慝以取其國家外内咸服羿猶不<lb/>
　悛將歸自田家衆殺而烹之則羿之所為與太康實<lb/>
　無以異也亦猶秦之暴虐而項羽亦暴虐其何繼秦<lb/>
　而有天下乎而適當下民之欲叛太康於虚邪之時<lb/>
　故羿得以乗間投隙而用其謀雖與湯武同其實異<lb/>
　也<lb/>
<pb n="17a"/>
厥弟五人御其母以從徯于洛之汭五子咸怨述大禹<lb/>
之戒以作歌<lb/>
　此與上文不相接蓋太康之始出而遊畋也五子御<lb/>
　其母以從至于洛之北則止而待之不與太康俱為<lb/>
　遊畋之樂也榖梁子曰智者慮義者行仁者守有此<lb/>
　三者然後可以出㑹夫㑹者所以講信修睦之禮也<lb/>
　然猶必仁者守然後可以出今太康既棄其宗廟社<lb/>
　稷遊畋于有洛之表而莫之恤矣然其弟五人皆賢<lb/>
<pb n="17b"/>
　使此五人之中有一人焉而為之守則雖有后羿之<lb/>
　變猶可以不亡其所以至於顛沛傾覆而莫之救者<lb/>
　以五弟皆從空國而無人故也夫已則棄宗廟社稷<lb/>
　而莫之恤雖宗廟社稷之所得頼以存者又皆從而<lb/>
　去使之居無所能為之地將欲赴國家之患而勢不<lb/>
　可得施太康之愚暗於是為甚矣五子之至於是也<lb/>
　宗廟社稷將敗壊而覆亡而無復安存之理母子兄<lb/>
　弟將離散奔潰而不可保危亂之至無日矣此其所<lb/>
<pb n="18a"/>
　以咸怨也其怨也憂愁嗟嘆之不足於是情動於中<lb/>
　聲成文而詩歌作焉蓋出於其中心之誠然慷慨感<lb/>
　厲而不能自已也其作為詩歌則必推原其禍之所<lb/>
　由起太康之所以逸豫盤遊至於喪國亡家者惟其<lb/>
　荒棄大禹之戒故爾是以五子之歌終始反覆惟追<lb/>
　咎其荒棄大禹之戒而不能守以致於是史官推原<lb/>
　其意而序之曰述大禹之戒以作歌其可謂善明詩<lb/>
　人之㫖矣後世序詩者每篇皆有小序言其詩之所<lb/>
<pb n="18b"/>
　為作其原蓋出於此孟子曰君子創業垂統為可繼<lb/>
　也若夫成功則天也蓋君子所創所守為可繼之道<lb/>
　也者雖歴萬世猶可以前期而為之至於子孫之賢<lb/>
　與不賢能繼不能繼則係乎所遭如何耳此雖一二<lb/>
　世猶不可以逆料也禹之謨訓可以傳萬世然一傳<lb/>
　而為啓啓賢能敬承繼禹之道故夏以之安再傳而<lb/>
　為太康不能遵守禹之謨訓故夏以之亡然而作歌<lb/>
　之五子皆啓之子也向使太康不為適子而此五人<lb/>
<pb n="19a"/>
　者有一人焉繼啓以君天下則必能念大禹之勤勞<lb/>
　遵守其訓以永其傳矣今五子不得繼世以有天下<lb/>
　而太康有天下則天也非人之所能為亦如微子不<lb/>
　繼商而紂繼之此商之所以亡季札不君吳而僚君<lb/>
　之此吳之所以亂也雖太康亡然仲康卒能肇位四<lb/>
　海少康卒能祀夏配天其所以然者以能遵大禹之<lb/>
　謨訓不敢失墜而已此無他以禹之創業垂統誠萬<lb/>
　世可繼之道故也使禹之子孫皆得如啓如仲康如<lb/>
<pb n="19b"/>
　少康者為天下君則其傳也豈不至於萬世哉書序<lb/>
　本自為一篇漢孔氏以謂書序序所為作者之意昭<lb/>
　然義見冝相附近故引之各冠其篇首某竊嘗以謂<lb/>
　孔氏引序以冠篇首若湯誓大誥初未嘗言其所作<lb/>
　之意而引序以冠之曰伊尹相湯伐桀升自陑遂與<lb/>
　桀戰于鳴條之野作湯誓其下則曰格爾衆庶悉聽<lb/>
　朕言大誥曰武王崩三監及淮夷叛周公相成王將<lb/>
　黜殷作大誥其下則曰王若曰猷大誥爾多邦越爾<lb/>
<pb n="20a"/>
　御事此為得體蓋若此之類非引序以冠於篇首則<lb/>
　安知是篇之何自而作乎至於此篇自太康尸位至<lb/>
　書大禹之戒以作歌其序載此篇之作既詳且盡矣<lb/>
　而復加之以序曰太康失邦至作五子之歌又如旅<lb/>
　獒篇首云惟克商遂通道于九夷八蠻至用訓于王<lb/>
　既詳且盡矣而加之以序曰西旅獻獒太保作旅獒<lb/>
　若此之類則為贅矣亦如詩江有汜之序曰江有汜<lb/>
　美媵也至嫡能悔過也其義亦既盡矣又繼之曰文<lb/>
<pb n="20b"/>
　王之時至嫡亦自悔也載馳之序曰載馳許穆夫人<lb/>
　作也至傷不能救也其義既以盡矣又繼之曰衛懿<lb/>
　公為狄人所滅國人分散至故作是詩也若此之類<lb/>
　文義重複有前一段則可無後一段矣有後一叚則<lb/>
　可無前一段矣故孔氏引書序以冠篇首若康誥大<lb/>
　誥之類則為得體若五子之歌旅獒之類則為贅是<lb/>
　其所冠之序是非相半如前者不可以不論也<lb/>
其一曰皇祖有訓民可近不可下民惟邦本本固邦寧<lb/>
<pb n="21a"/>
予視天下愚夫愚婦一能勝予<lb/>
　唐孔氏云五子之歌五章每章各是一人之作而辭<lb/>
　相連接自為終始必是五子相顧從輕至甚其一其<lb/>
　二蓋是昆弟之次或是作歌之次不可知也詩歌之<lb/>
　體一人之作則自為一篇若出於一人之言者蓋詩<lb/>
　歌肇於虞夏之世其體如此舜之歌曰股肱喜哉元<lb/>
　首起哉百工熙哉其義尤未足也臯陶乃賡歌曰元<lb/>
　首明哉股肱良哉庶事康哉又繼之曰元首叢脞哉<lb/>
<pb n="21b"/>
　股肱惰哉萬事隳哉然後其義乃足此五子之作歌<lb/>
　其始言皇祖之訓而不及夫失邦之怨末乃言國亡<lb/>
　民叛雖悔之可追而不及夫謨訓之言史官緫而序<lb/>
　之曰五子咸怨述大禹之戒以作歌蓋五子之意終<lb/>
　始先後互相發明然後其義乃備也雖其言不出於<lb/>
　一人而其意則若出於一人者以其同也後世詩家<lb/>
　有聫句體其原本此聨句者蓋其材有所不逮則不<lb/>
　可得而强如唐人侯喜劉師服與軒轅彌明詠石鼎<lb/>
<pb n="22a"/>
　詩畢知竭力終莫能近蓋以其心之所至者有所不<lb/>
　同則形於言者不得不異也民可近不可下至奈何<lb/>
　不敬此一章言君之所以為君者恃民以安不可以<lb/>
　不敬民也自民可近不可下至若朽索之馭六馬皆<lb/>
　是禹之言所以垂訓於後世者也故曰皇祖有訓皇<lb/>
　大也尊而親之故曰皇祖記曰祭王父曰皇祖考王<lb/>
　母曰皇祖妣父曰皇考母曰皇妣夫曰皇辟凡此所<lb/>
　謂皇者皆尊而大之之辭也皇祖者猶言大祖也孔<lb/>
<pb n="22b"/>
　氏以皇為君則失之矣夫君之與民以其勢而言之<lb/>
　則其尊卑之際如霄壤之不相侔以其情而言之則<lb/>
　其相須以安猶心體之相須以生也苟君民之情不<lb/>
　合而徒以尊卑之勢相較則將渙然而離矣是故君<lb/>
　民之分以情則合而安以勢則離而危蓋以情則近<lb/>
　之故日親以勢則下之故日踈此實治亂安危之所<lb/>
　係也禹之謨訓首之以一言曰民可近不可下孔子<lb/>
　謂一言興邦此之謂也所謂民可近不可下者以民<lb/>
<pb n="23a"/>
　乃邦之本故也孟子曰民為貴社稷次之君為輕蓋<lb/>
　民心附則社稷固社稷固則君安矣故邦以民為本<lb/>
　本既固則邦未有不寧者苟民心離則其本先撥雖<lb/>
　强如秦富如隋亦無救於滅亡也以是知人君所以<lb/>
　安廟堂之上享其無敵之貴無倫之富所恃者惟人<lb/>
　心而已苟不以人心為恃而徒恃勢力以為安其勢<lb/>
　力之所不至則匹夫匹婦之愚者亦足以勝之矣如<lb/>
　漢武帝平日千乗萬騎導前擁後若不可得而侮者<lb/>
<pb n="23b"/>
　及其微行出獵求漿于逆旅媪媪曰無漿但有溺耳<lb/>
　聚少年欲攻幸而得免以此見武帝平日儀衛之盛<lb/>
　彼愚夫愚婦特畏其勢力而不敢侮耳釋其勢則侮<lb/>
　者至矣此豈非愚夫愚婦一能勝予乎是故為君苟<lb/>
　失一愚夫一愚婦之心則怨之者不釋匹夫匹婦怨<lb/>
　之不釋而衆怨於是乎生矣故天下之安必由匹夫<lb/>
　匹婦之無所不被其澤而天下之危必起於匹夫匹<lb/>
　婦之怨斮朝涉之脛匹夫之怨也刳剔孕婦匹婦之<lb/>
<pb n="24a"/>
　怨也而商由此而亡故為君者圖治亂於未兆使匹<lb/>
　夫匹婦之怨無自而萌則本固而邦寧矣<lb/>
一人三失怨豈在明不見是圖予臨兆民懔乎若朽索<lb/>
之馭六馬為人上者奈何不敬<lb/>
　此言人君多失則致人怨矣其所以致匹夫匹婦之<lb/>
　怨者亦不在於顯然過惡苟失於此者在毫釐之間<lb/>
　必有怨之矣蓋人君之所據者天下之利勢也一嚬<lb/>
　笑一舉措而生民之休戚利害係焉故損怨之道必<lb/>
<pb n="24b"/>
　在圖之於未見之初苟怨之既形而後圖之亦已晚<lb/>
　矣惟匹夫匹婦之愚者足以勝予而所以致匹夫匹<lb/>
　婦之怨者又不在大則是人君之所處是誠天下至<lb/>
　危之勢也懔危也予臨兆民懔乎若朽索之馭六馬<lb/>
　言危懼之甚也朽索易脆六馬易驚則輪折車敗矣<lb/>
　古者車皆四馬惟天子之車則特駕六馬四馬則兩<lb/>
　服兩驂六馬則兩驂之外又有兩騑説文曰騑驂旁<lb/>
　馬蓋於服驂之旁又加兩馬則為六也陸農師曰天<lb/>
<pb n="25a"/>
　子之車盛則駕六常則駕四此説可信案漢書梁孝<lb/>
　王傳孝王入朝天子使使持乗輿駟迎孝王於闕下<lb/>
　臣瓉注曰稱乗輿駟則車馬皆往言駟不駕六馬天<lb/>
　子副車駕駟馬據此言天子副車駕四則是盛則駕<lb/>
　六如陸氏之説蓋可見矣此將言馬多則懼深以極<lb/>
　其可畏故不曰四馬而言六馬也朽索之馭六馬本<lb/>
　無此事但欲見其危之甚耳亦猶晉人作危語曰杖<lb/>
　頭數米劒頭炊百歳老翁攀髙枝盲人騎馬臨深池<lb/>
<pb n="25b"/>
　亦無是事也惟以君而臨民其危如朽索之馭六馬<lb/>
　則為人上其可不敬民哉君能敬民則本固邦寧而<lb/>
　社稷永保矣漢孔氏曰能敬則不驕在上不驕則髙<lb/>
　而不危此説是也惟禹之謨訓其所以垂示子孫者<lb/>
　深切著明如此而太康奈何不知以是為戒至於失<lb/>
　邦也<lb/>
其二曰訓有之内作色荒外作禽荒甘酒嗜音峻宇彫<lb/>
牆有一于此未或不亡<lb/>
<pb n="26a"/>
　此章又申言禹之所訓敬民之實也為人君者在乎<lb/>
　以天下為憂而不以位為樂苟以天下為憂則兢兢<lb/>
　業業一日二日萬㡬自朝至於日昊不遑暇食舉天<lb/>
　下聲色嗜好遊畋之樂曽不足以動其心此誠本固<lb/>
　邦寧之要道也苟以位為樂則將窮天下之嗜欲以<lb/>
　供其耳目口腹之娛曽不以生民之休戚為念此所<lb/>
　以積匹夫匹婦之怨以至於危亡而不自知也故此<lb/>
　章又所以申前章之義也前言皇祖有訓此蒙其文<lb/>
<pb n="26b"/>
　故但曰訓有之也迷亂曰荒色女色禽從禽内作色<lb/>
　荒惑嬖寵也外作禽荒外耽遊畋也甘酒嗜音者言<lb/>
　好此二者甘嗜之而無厭也峻宇者言髙大其室宇<lb/>
　也彫牆者言餙繪其垣牆也凡此皆是咈百姓以從<lb/>
　欲而足以致天下之怨故有一於此則未有不亡者<lb/>
　昔衛懿公好鶴鶴有乗軒者及狄人伐衛國人授甲<lb/>
　者皆曰使鶴鶴實有禄位予焉能戰遂敗於滎澤為<lb/>
　狄所滅夫衛懿公之所以亡者豈必兼此數者而後<lb/>
<pb n="27a"/>
　亡哉惟有好鶴之一事耳而其受禍已如此之慘矣<lb/>
　而况太康之逸豫滅厥德盤遊無度畋于有洛之表<lb/>
　十旬弗反則於是數者㡬於兼備之矣欲其無亡得<lb/>
　乎<lb/>
其三曰惟彼陶唐有此冀方今失厥道亂其紀綱乃底<lb/>
滅亡<lb/>
　此又言自陶唐以來保民兢慎故能享其安樂尊榮<lb/>
　今則不然所以底於滅亡也陶唐者堯之氏也范宣<lb/>
<pb n="27b"/>
　子曰昔匄之祖自夏以上為陶唐氏在商為豕韋氏<lb/>
　在周為唐杜氏蓋自夏前謂堯之氏為陶唐冀方帝<lb/>
　都所在堯都平陽舜都蒲坂禹都安邑相去不盈二<lb/>
　百里皆在冀州自堯始都冀方堯傳之舜舜傳之禹<lb/>
　禹傳之啓此三聖一賢未嘗失道故歴三百餘年號<lb/>
　為極治之世至於太康乃不能守而至於失厥道失<lb/>
　厥道則亂其紀綱既亂其紀綱未有不底於滅亡者<lb/>
　蓋自古國家所以至於滅亡必自失厥道也唐明皇<lb/>
<pb n="28a"/>
　開元之初用姚崇宋璟以致太平其治庶㡬於正觀<lb/>
　及其中年荒於女色窮天下之聲色玩好以供遊宴<lb/>
　之娛於是李林甫楊國忠牛仙客輩起而用事盡變<lb/>
　更髙祖太宗之法度禍亂之勢已成恬不自覺及一<lb/>
　旦禍發幽陵長驅入闗明皇倉卒西幸自長安至於<lb/>
　咸陽不四十里間而其平日所恃以為天子之勢者<lb/>
　一旦盡去矣於是晝無食夜無燈栖栖然乞憐於獻<lb/>
　豆麥之人原其所以致此者無他惟其失厥道而已<lb/>
<pb n="28b"/>
　由是觀之五子之歌一章言民情之可畏天子之勢<lb/>
　為不足恃二章言逸欲之為害三章言亂紀綱則底<lb/>
　於滅亡此雖出於一時感激之意實為萬世有國家<lb/>
　之明訓也<lb/>
其四曰明明我祖萬邦之君有典有則貽厥子孫闗石<lb/>
和鈞王府則有荒墜厥緒覆宗絶祀<lb/>
　此章又申言所以失厥道而亂其紀綱之事也我之<lb/>
　祖有明明之德故為萬邦之君言居於冀方奄萬邦<lb/>
<pb n="29a"/>
　而君之也有典有則貽厥子孫所謂創業垂統為可<lb/>
　繼也曰典曰則者皆是其典章法度可以為萬世法<lb/>
　者唐孔氏曰不為大異重言以備文耳闗石和鈞王<lb/>
　府則有此言其所制法度之噐也太史公曰禹聲為<lb/>
　律身為度左凖繩右規矩自古法度之噐至禹而後<lb/>
　明甚也其法度之制始於權權與物鈞而生衡衡運<lb/>
　生規規員生矩矩方生繩繩直生凖凖正則平衡而<lb/>
　鈞權矣是權衡者法度之所自出也五權之法二十<lb/>
<pb n="29b"/>
　四銖為兩十六兩為斤三十斤為鈞四鈞為石是斤<lb/>
　與石又五權之最重也闗通也和平也闗通其石和<lb/>
　平其鈞守此法度與天下共守之而不敢失也舉鈞<lb/>
　石則五權可推舉權則度量凖繩規矩凡法度之在<lb/>
　天下者皆可見也於石曰闗於鈞曰和特變其文耳<lb/>
　非有異義也猶月令曰日夜分則同度量鈞衡石角<lb/>
　斗甬正權概曰同曰鈞曰角曰正亦但是變其文耳<lb/>
　闗石和鈞則物貨流通家給人足矣百姓足君孰與<lb/>
<pb n="30a"/>
　不足王府於是而富有也古之所謂理財之政不出<lb/>
　於此至於後世然後剝膚槌髓之政興於是用聚斂<lb/>
　之臣以為富國之術殊不知禹之所以能使王府富<lb/>
　者惟在於闗石和鈞而已夫禹之謨訓所以為垂統<lb/>
　法度以明示於子孫者如此其詳而其子孫不能保<lb/>
　守乃荒墜其已成之緒此其所以覆有夏之宗絶大<lb/>
　禹之緒也孟子曰朝不信道工不信度君子犯義小<lb/>
　人犯刑國之所存者幸也三章言今失厥道亂其紀<lb/>
<pb n="30b"/>
　綱則朝不信道矣此章言闗石和鈞王府則有荒墜<lb/>
　厥緒則工不信度矣朝不信道工不信度其能免於<lb/>
　覆宗絶祀乎羿雖以兵距太康於河而廢之然而卒<lb/>
　立仲康其後羿簒相而奪其位卒為寒浞所殺而代<lb/>
　之少康竟以一旅而興天下是以有夏之宗卒不覆<lb/>
　而大禹之祀卒不絶也然而此章言云爾者蓋自其<lb/>
　時而觀之意其必至於滅亡而無復有興復之望亦<lb/>
　猶正月之詩言赫赫宗周襃姒滅之蓋言其滅之之<lb/>
<pb n="31a"/>
　道也<lb/>
其五曰嗚呼曷歸予懐之悲萬姓仇予予將疇依鬱陶<lb/>
乎予心顔厚有忸怩弗愼厥德雖悔何追<lb/>
　此章又結前義以致其情也嗚呼者嗟嘆之辭也歎<lb/>
　其倀倀然無所歸也無所歸則死亡無日矣故予懐<lb/>
　之悲夫以匹夫匹婦之怨猶不可犯况以萬姓怨憤<lb/>
　之情而仇於予予將誰依以免於禍乎鬱陶哀思也<lb/>
　忸怩心慙也言我負此萬姓每憂積於中以慙顔之<lb/>
<pb n="31b"/>
　厚而心又忸怩也有又也孔氏曰慙愧於仁人賢士<lb/>
　非也顔厚有忸怩但是慙於斯民而已既慙於斯民<lb/>
　而顔厚有忸怩矣於是又斷之曰我則弗愼厥德於<lb/>
　其始矣今雖忸怩而悔之何所及哉五章之義至是<lb/>
　而足矣陳博士曰鬱陶則憂積於中忸怩則愧發於<lb/>
　外夫所以曷歸者太康也而五子則曰嗚呼曷歸予<lb/>
　懐之悲虐民而民仇之者太康也而五子則曰萬姓<lb/>
　仇予予將疇依所宜憂所宜愧皆在太康而五子任<lb/>
<pb n="32a"/>
　之以為已事者蓋仁人之於兄弟親愛之而已矣有<lb/>
　邦則同其安榮失邦則同其危辱其危也可憂其辱<lb/>
　也可愧五子之於太康可謂有仁人之心矣此言深<lb/>
　得詩人之㫖孔子曰詩可以怨蓋謂詩人之意温柔<lb/>
　敦厚而不怒其言和緩宛轉引咎自責而不深咎乎<lb/>
　所怨之人仁人君子之心於此可見髙子曰小弁之<lb/>
　怨小人之詩也孟子曰有人於此越人彎弓而射之<lb/>
　則已談笑而道之無他疎之也其兄彎弓而射之則<lb/>
<pb n="32b"/>
　已垂涕泣而道之無他戚之也小弁之怨親親也親<lb/>
　親仁也固矣夫髙叟之為詩也蓋幽王放太子宜臼<lb/>
　而將殺之夫為子而將見殺於父人情之至痛也苟<lb/>
　於是而不怨則是䟽其父如路人也此小弁之所以<lb/>
　不得不怨然而其怨也但曰民莫不榖我獨于罹何<lb/>
　辜于天我罪伊何但引咎自責而已此其所以為仁<lb/>
　人君子之怨也太康之邦宗將覆滅此五子之所以<lb/>
　不能無怨然而其怨也不深尤太康乃若其身之親<lb/>
<pb n="33a"/>
　為不善以致之者非其仁愛之意充實於中而發見<lb/>
　於外安能若是哉孔子於書取五子之歌於詩取小<lb/>
　弁其意一也<lb/>
　<lb/>
　<lb/>
　<lb/>
　<lb/>
　<lb/>
<pb n="33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書全解卷十二<lb/>
</p>
<p>
</p>
  </div>
</body>
</text>
</TEI>
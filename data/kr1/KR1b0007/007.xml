<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書全解卷七</head> <lb/>
    <p>
<pb n="1a"/>
欽定四庫全書<lb/>
　尚書全解卷七<lb/>
　　　　　　　　　　　　宋　林之竒　撰<lb/>
禹貢　　　　　　　　夏書<lb/>
　書有五十八篇其體有六曰典曰謨曰誥曰命曰訓<lb/>
　曰誓此六者錯綜於五十八篇之中可以意會而不<lb/>
　可以篇名求之先儒乃求之於篇名之間其堯典舜<lb/>
　典則謂之典大禹謨皐陶謨則謂之謨至於訓誥誓<lb/>
<pb n="1b"/>
　命其說皆然苟以篇名求之則五十八篇之義不可<lb/>
　以六體而盡也故又増而為十曰貢曰征曰歌曰範<lb/>
　雖増此四者亦不足以盡書之名學者不達古人作<lb/>
　書之意而欲篇名求之遂以一篇為一體固知先儒<lb/>
　所謂貢歌征範増而為十蓋有不知而作之者不可<lb/>
　從也禹貢一篇盖言禹之治水其本末先後之序無<lb/>
　不詳備名雖曰貢其實典之體也學者知禹貢為典<lb/>
　之體則謨訓誓誥命見於他篇皆可觸𩔖而長故堯<lb/>
<pb n="2a"/>
　典舜典大禹謨皐陶謨益稷禹貢皆是史官記載唐<lb/>
　虞之際所行所言之事其事非有先後之異故自堯<lb/>
　典至益稷皆虞史所䤸故謂之虞書禹貢者夏史所<lb/>
　錄故謂之夏書亦如邶鄘衞之詩邶地所采者則謂<lb/>
　之邶國風鄘地所采者則謂之鄘國風衞地所采者<lb/>
　則謂之衞國風其間非有異也禹貢之篇夏史所錄<lb/>
　故不得謂之虞書而孔氏乃謂此堯之時事乃在夏<lb/>
　書之首禹之功以是顯此過論也使其不列於夏書<lb/>
<pb n="2b"/>
　之首而列於堯典舜典大禹皐陶謨之間則禹之功<lb/>
　遂為不顯於世乎以此知孔氏之説為不然<lb/>
禹别九州<lb/>
　此盖作序者言禹所以治水之事所厎之績其大槩<lb/>
　如此也孫氏曰共工氏之霸九州也其子曰后土能<lb/>
　平九州則自堯舜禹以前天下經界亦分為九遭洪<lb/>
　水之時經界圮壊封圻湮沒禹於是正其經界使九<lb/>
　州各復其舊如東南距濟西北距河是為兖州東北<lb/>
<pb n="3a"/>
　據海西距岱是為青州之類是皆髙山大川分別為<lb/>
　九州之界也<lb/>
隨山濬川任土作貢<lb/>
　漢孔氏曰刋其木深其流此説是也觀益稷所載謂<lb/>
　予乗四載隨山刋木暨益奏庶鮮食此所謂隨山也<lb/>
　予決九川距四海濬畎澮距川暨稷播奏庶艱食鮮<lb/>
　食此所謂濬川也既隨山濬川扵是人得平土而居<lb/>
　之至於烝民乃粒萬邦作又故繼之任土作貢盖洪<lb/>
<pb n="3b"/>
　水既平故任土地之所宜而制為貢賦之差觀禹貢<lb/>
　之所載者有貢有賦賦者自上稅下之名謂治田出<lb/>
　穀也即此九州之田賦是也貢者自下獻上之稱獻<lb/>
　其土地之所有以供天子服食器用之具如兖州而<lb/>
　下厥貢篚之𩔖是也先王取民之制不過什一而已<lb/>
　多乎什一則大桀小桀也少乎什一則大貉小貉也<lb/>
　禹之取民既有田賦又有貢篚者鄭氏謂以所出之<lb/>
　穀市其土地所生異物各獻其所有故謂之貢盖九<lb/>
<pb n="4a"/>
　州之内土地所生之物有可以供天子之服食器用<lb/>
　必使之得以辨其多寡以充每嵗之常賦以是知所<lb/>
　謂貢者其實乃在於九等田賦之内非扵田賦之外<lb/>
　别有貢也孟子曰夏后氏五十而貢啇人七十而助<lb/>
　周人百畝而徹其實皆什一也夫九州之貢雖有上<lb/>
　下輕重之不同皆不過乎什一此所以為任土作貢<lb/>
　也別而言之則有貢有賦有上下之差合而言之則<lb/>
　貢者乃賦稅之緫稱不必漆絲鹽絺之𩔖然後謂之<lb/>
<pb n="4b"/>
　貢盖併與田賦之所出包篚之所入皆在其中矣此<lb/>
　貢之一字與啇之助周之徹皆是其一代之制取民<lb/>
　之緫名也觀禹貢篇雖載禹治水之事如是詳而堯<lb/>
　舜禹之取於民者實存於此書是可以為法於天下<lb/>
　可傳於後世故以禹貢為名也<lb/>
禹貢禹敷土隨山刋木<lb/>
　案書之序皆言作某篇而禹貢獨不言作者唐孔氏<lb/>
　曰以發首言禹句末名貢篇名足以顯矣然考諸篇<lb/>
<pb n="5a"/>
　凡序篇名足以顯者而又曰作某篇者多矣此説不<lb/>
　通盖書之文尚簡嚴文不欲繁故上既言作而下不<lb/>
　復言作亦猶仲虺既言仲虺作誥下文故不言作仲<lb/>
　虺之誥微子既言微子作誥下文亦不言作微子與<lb/>
　此同也禹敷土者禮記曰鯀鄣洪水而殛死洪範曰<lb/>
　鯀湮洪水夫五行相勝之序土能治水故鯀執此以<lb/>
　為治水之法故其施功也惟務以土而湮之障之夫<lb/>
　洪水之勢浩浩滔天奔突漂悍乃欲以土而鄣之以<lb/>
<pb n="5b"/>
　與水爭勢於隄防之間適以激其怒而増其勢而至<lb/>
　扵奔突漂悍也故至九載績用弗成若夫禹治水則<lb/>
　不然以謂水性潤下惟使行其所無事則水得其性<lb/>
　矣故其治水也惟務敷土而散之順其自然不與水<lb/>
　爭勢於隄防之間而水得其性矣此所以有成功也<lb/>
　史官言禹之治水而其初之一言曰禹敷土可得發<lb/>
　明禹之意也隨山刋木者以除其障蔽驅其禽獸使<lb/>
　避水者各安其居也<lb/>
<pb n="6a"/>
奠髙山大川<lb/>
　奠定也言九州之界未有所定禹既隨山刋木除其<lb/>
　蔽障之後於是以其每州山之髙者川之大者畫為<lb/>
　界甸以定九州之分域也王制曰廣谷大川異制民<lb/>
　生其間者異俗剛柔輕重遲速異齊五味異和器械<lb/>
　異制衣服異宜夫九州風俗之所以異者盖本廣谷<lb/>
　大川異制也故禹之所定九州之經界以髙山大川<lb/>
　為之準所以然者本其風俗之異也故濟河惟兖州<lb/>
<pb n="6b"/>
　専以大川為之界荆及衡陽惟荆州則專以髙山為<lb/>
　之界荆河惟豫州華陽黒水惟梁州則兼以髙山大<lb/>
　川矣於是自九州而下各别其九州之經界而言及<lb/>
　治水之曲折與其田賦之髙下貢篚之多寡盖前目<lb/>
　而後凡也孔氏曰髙山五岳大川四瀆定其差秩祀<lb/>
　禮所視此説不然夫定其差秩祀禮所視此有司之<lb/>
　常事耳而乃言於刋木之下冀州之上非序也則知<lb/>
　孔氏之説為不然<lb/>
<pb n="7a"/>
冀州<lb/>
　冀州唐孔氏曰九州之次以地為先後以水性下流<lb/>
　當從下而泄故治水皆從下為始冀州帝都於九州<lb/>
　近北故首從冀起而東南次兖而東南次青而南次<lb/>
　徐而南次揚從揚而西次荆從荆而北次豫從豫而<lb/>
　西次梁從梁而北次雍雍地最髙故在後也自兖而<lb/>
　下皆準地之形勢從下向髙從東向西青徐揚三州<lb/>
　並為東偏雍州髙於豫州豫州髙於青徐雍豫之水<lb/>
<pb n="7b"/>
　從青徐而人海梁髙於荆荆髙於揚梁荆之水從揚<lb/>
　而入海也兖州在冀州東南冀兖二州水各自東北<lb/>
　入海也蘇氏之説曰堯之河水為患最甚江次之淮<lb/>
　又次之河水冀兖為多而徐其下流被害亦甚禹都<lb/>
　於冀故禹行自冀始此説皆未盡盖禹之治水其始<lb/>
　也必決其懷襄之水然後導川澤之流而其所為先<lb/>
　後之序具載於九州之後導岍及岐以下是也此之<lb/>
　所載但記夫九州之經界與其田賦貢篚之詳若夫<lb/>
<pb n="8a"/>
　治水之先後不在於此也夫洪水之為害泛濫於天<lb/>
　下其治之也必相視其水之大勢順其地之髙下漸<lb/>
　而導之不可拘於經界之限也故自導岍及岐以至<lb/>
　又東北入于河其首尾本末各有條理盖治水之勢<lb/>
　未嘗不自上而導下自下而決之於海史官條列備<lb/>
　言於經界之後論九州者但當觀其分疆定界與夫<lb/>
　制田賦之多寡不必論其先後之序禹貢自兖州而<lb/>
　下八州皆言經界而特冀州不言經界者別帝都也<lb/>
<pb n="8b"/>
　雖不言經界以餘州而準之則冀州經界實存於其<lb/>
　間兖州言濟河自東河以東也豫州言荆河自南河<lb/>
　以南也雍州言西河自西河以西也冀州之域三面<lb/>
　距河自積石東北流入于中國則折而南流雍州在<lb/>
　其西故曰西河至華隂則折而東流豫州在其南故<lb/>
　曰南河至于大伾則又折西北流兖州在其東故曰<lb/>
　東河以三州考之則冀州在東河之西南河之北西<lb/>
　河之東王制曰自東河至于西河千里而近自常山<lb/>
<pb n="9a"/>
　至于南河千里而近此則冀州之境界也此篇雖不<lb/>
　言冀州之經界而冀州境界亦可以互見餘州之間<lb/>
　故禹貢之書所以獨出於千載之上非後世地理家<lb/>
　之所能及也周官職方氏奠九州之經界正東曰青<lb/>
　州正南曰荆州正西曰雍州正北曰并州皆是指周<lb/>
　之王都所向之方而言之況以王都混同扵其間無<lb/>
　所異曰河南曰豫州非特不能别王都之所在乃并<lb/>
　與九州所止之方無所辨别也此則職方之差也<lb/>
<pb n="9b"/>
既載壺口治梁及岐<lb/>
　先儒皆以冀州既載為一句而漢孔氏以謂堯所都<lb/>
　先施貢賦役載扵書至唐孔氏又謂計人多少賦功<lb/>
　配役載於書籍然後徴而用之以治水也據經但有<lb/>
　既載二字而諸儒遂加賦役載扵書之意案兖以下<lb/>
　九州之名之下皆為絶句惟冀州之下有此既載二<lb/>
　字而下文壺口二字又無所屬唐孔氏云於壺口之<lb/>
　下言治者欲見上下皆治也其説亦陋此當從蘇氏<lb/>
<pb n="10a"/>
　之說以既載壺口為一句詩曰俶載南畝謂始有事<lb/>
　於南畝也此亦始有事於壺口然後治梁及岐也故<lb/>
　曰既載壺口治梁及岐禹貢山川地理歴三代春秋<lb/>
　至于今且數千年其間地名既世代變易各有不同<lb/>
　又其川瀆下流多所圮壞無復考據唐孔氏據漢先<lb/>
　儒所載山川地理而附益之以班孟堅地理志所載<lb/>
　其意盖以謂孔氏去漢初七八十年耳身為武帝博<lb/>
　士必當具見圖籍其山川所在必是驗實而知班孟<lb/>
<pb n="10b"/>
　堅據漢山川必當得其大槩故正義則引以為據今<lb/>
　姑依正文所載而旁採諸儒之説以正其義是非取<lb/>
　舎尚在諸友博學多識而自擇焉某亦不敢自必也<lb/>
　孔氏曰壺口在冀州梁岐在雍州漢地理志曰壺口<lb/>
　在河東北屈縣東南梁山在左馮翊夏陽縣西北岐<lb/>
　山在右扶風美陽縣西北盖壺口在河之内乃屬於<lb/>
　冀州梁在河之外故屬扵雍州言冀州之水而及扵<lb/>
　雍梁岐者曽氏曰吕不韋曰龍門未闢吕梁未鑿河<lb/>
<pb n="11a"/>
　出孟門之上大溢逆流名曰洪水大禹䟽通謂之孟<lb/>
　門案地理志謂壺口在北屈之東南而酈道元謂孟<lb/>
　門在北屈之西南則壺口孟門之東山也龍門在梁<lb/>
　山北則梁山龍門之南山也以是言之其先河出孟<lb/>
　門之上横流别出則知其東之壺口其南之梁山其<lb/>
　西之岐山皆墊於水矣禹於壺口之西闢孟門而始<lb/>
　事扵壺口於梁山之北闢龍門而終事扵梁山而其<lb/>
　餘功又及岐山焉盖壺口梁岐一役也其施功皆同<lb/>
<pb n="11b"/>
　時不可分言於二州所以獨言於冀州者以雍州之<lb/>
　山也<lb/>
既修太原至于岳陽<lb/>
　孔氏曰髙平曰原今以為郡名故漢有太原郡岳陽<lb/>
　者孔氏曰岳太岳在太原西南山南曰陽地理志岳<lb/>
　陽者即太山之南也曽氏曰太原汾水之所自出岳<lb/>
　者經之下文所謂太岳是也山南曰陽太岳之南汾<lb/>
　水之所經也既修太原至于岳陽道汾水故也夫河<lb/>
<pb n="12a"/>
　過孟門龍門而汾水自東入焉汾不以道則河亦失<lb/>
　所經也故既載壺口而修太原繼之夫壺口曰既載<lb/>
　而太原曰既修者曽氏曰經始而治之之謂載因其<lb/>
　舊而治之之謂修禮記曰禹能修鯀之功則修之為<lb/>
　言因其舊而治之可知矣壺口昔未甞治也禹經始<lb/>
　而治之故曰既載壺口太原則因鯀之功而治之故<lb/>
　曰既修太原此説是也<lb/>
覃懷底績至于衡漳<lb/>
<pb n="12b"/>
　孔氏曰覃懷近河地名漳水横流入河覃懷致功至<lb/>
　于衡漳地理志云河内郡有懷縣盖覃懷二字共為<lb/>
　一地王肅云衡漳二水名而孔鄭諸儒亦謂漳水横<lb/>
　流入河當從孔氏之説清漳水出上黨沾縣大□谷<lb/>
　東北至渤海阜城縣入河濁漳水出長子縣東至鄴<lb/>
　縣入清漳盖此二水相合横流而入河也曽氏曰河<lb/>
　自大伾折而北流漳水東流而注之地之形南北為<lb/>
　縱東西為横河北流而漳東流則河縱而漳横矣禹<lb/>
<pb n="13a"/>
　自覃懷致功遂踰太行而北既得漳源而導之入河<lb/>
　漳水合河下流如不以道則亦害於河流故也曽氏<lb/>
　論禹貢山川地理援引書傳考究源流其説皆有依<lb/>
　據比諸儒之説為最詳學者能取信於先儒之說則<lb/>
　思過半矣禹治水先後之序既見於下文導山導水<lb/>
　之次矣而扵逐州之下又各言其治水之曲折者盖<lb/>
　下之所緫載者惟著其首尾本末之大槩欲其脉絡<lb/>
　相應則其文不可以不詳故其文之所不備者則又<lb/>
<pb n="13b"/>
　於逐州之下言之欲使後世因逐州之所言究其水<lb/>
　之所歸則亦㑹同於後之所緫載盖致詳於九州之<lb/>
　間而持其大綱於後則衆流各有所歸矣故逐州言<lb/>
　治水之曲折盖是欲聚一州之水於逐州之下使後<lb/>
　世有所考據非謂先治一州之水使有所歸而後治<lb/>
　一州也冀州在東河之西西河之東南河之北故其<lb/>
　所治自壺口至于衡漳皆所以治河流之害與夫別<lb/>
　流之入於河者為之決導使之順序蓋於下文導河<lb/>
<pb n="14a"/>
　積石以下載河流之大槩而其委曲則見於冀兖等<lb/>
　州彼此相發而治水之功可以盡見<lb/>
厥土惟白壤厥賦惟上上錯<lb/>
　什一之法天下之中正也而其為法盖本於堯舜之<lb/>
　時孟子曰欲輕於堯舜之道者大貊小貊也欲重於<lb/>
　堯舜之道者大桀小桀也以是知堯舜之道得乎輕<lb/>
　重之中過乎此不可也不及乎此不可也是以為法<lb/>
　皆得天下之中正而其定土田之肥磽與貢賦之髙<lb/>
<pb n="14b"/>
　下其逺近多寡強弱之差具存乎禹貢之書啇周取<lb/>
　民之制皆損益此而已是知此篇所載田賦貢篚之<lb/>
　制正孟子所謂堯舜之道重則為桀輕則為貊其為<lb/>
　法得天下之中正可以為後世之所取則學者不可<lb/>
　不盡心也周官大司徒辨十有二壤之物而知其種<lb/>
　以教稼穡樹藝以土均之法辨五物九等制天下之<lb/>
　地征以作民職以令地貢以斂財賦以均齊天下之<lb/>
　政盖將欲敎民樹藝與夫令地貢斂財賦必辨九州<lb/>
<pb n="15a"/>
　土壤之所宜土惟不同則所宜之穀亦不同如周官<lb/>
　職方氏荆揚州宜稻冀雍則宜黍稷之類因其土地<lb/>
　所宜而教之播種則其所収者必多也故禹於洪水<lb/>
　既平之後將欲敎民粒食因而制田賦之差必先辨<lb/>
　九州土壤所宜以利民也然欲辨土壤之所宜有二<lb/>
　曰白曰黒之𩔖辨其色也曰墳曰壤之𩔖辨其性也<lb/>
　先辨其色性之不同然後知其播種之所宜如周禮<lb/>
　草人糞種騂剛用牛赤緹用羊墳壤用麋渇澤用鹿<lb/>
<pb n="15b"/>
　以是知土地之不同其播種之宜必先辨其土之色<lb/>
　與性為如何不可以一槩觀也冀州者色別其土則<lb/>
　白性別其土則壤所謂壤者漢孔氏云無塊曰壤顔<lb/>
　師古注漢書曰太柔曰壤鄭氏注周禮曰壤和綏之<lb/>
　貌其言雖不同其㫖則一也既物色其土宜則農事<lb/>
　於是乎興故載九等田賦之差於其下孟子曰夏后<lb/>
　氏五十而貢殷人七十而助周人百畝而徹其實皆<lb/>
　什一也盖三代之取於民雖不出於什一之制而其<lb/>
<pb n="16a"/>
　取之之法又不同一夫受田五十畝而以五畝為稅<lb/>
　就其五畝之中校數嵗之中以為常此夏后氏之貢<lb/>
　法也一夫受田七十畝以七畝為公田借民力而耕<lb/>
　公田隨其多寡而取之此啇之助法也一夫受田百<lb/>
　畝畿内用夏之貢法稅民無公田邦國用啇之助法<lb/>
　制公田不稅此周之徹法也三代取於民之法雖不<lb/>
　同其數則不出於什一之數既不出於什一而乃有<lb/>
　九等之差者盖九州之賦稅計其所入之緫數而多<lb/>
<pb n="16b"/>
　寡比較有此九等冀州之賦比九州為最多故為上<lb/>
　上兖州之所入比九州為最少故為下下其餘七州<lb/>
　率皆如此非是取於民之時有此九等之輕重也鄭<lb/>
　氏云田賦之差一井上上出九夫稅下下出一夫稅<lb/>
　通九州一井稅五夫唐孔氏破其說曰鄭氏箋云井<lb/>
　稅一夫其田百畝若上上一井一夫則下下九井乃<lb/>
　出一夫稅太少若下下井稅一夫則上上全入官矣<lb/>
　豈容輕重頓至是乎孔氏之說甚善孔氏亦謂此九<lb/>
<pb n="17a"/>
　等所較無多諸州相準為等級耳此計大率所得非<lb/>
　上科定也孔氏之說既得之矣而又論上上錯則亦<lb/>
　謂一升一降不可常同冀州自出第二與豫州同時<lb/>
　則無第一之賦豫州與冀州第一同時則無第二之<lb/>
　賦此則又與前說違戾矣夫孔氏既謂諸州相準以<lb/>
　為等級則是冀州雜出第二之時與豫州比較自有<lb/>
　多寡非出於貢賦之時可以懸定也冀州之賦出於<lb/>
　上上錯者盖冀州之賦較於九州為第一而雜出於<lb/>
<pb n="17b"/>
　第二唐孔氏曰多者為正少者為錯此州言上上錯<lb/>
　者少在正下故先言上上而後言錯豫州言錯上中<lb/>
　者少在正上故先言錯而後言上中揚州下上上錯<lb/>
　不言錯下上上者以本設九等分三品而為之上中<lb/>
　下下上本是異品故變文言下上上錯也梁州之下<lb/>
　中三錯者梁州之賦凡有三等其出下中時多故以<lb/>
　下中為正上有下上下有下下三等雜出故言三錯<lb/>
　足明雜有下上下下可知也孔氏之説是也夫九州<lb/>
<pb n="18a"/>
　之賦疆理其地者牧其田以授農夫校數嵗之中以<lb/>
　為常矣則是九州之賦自有常數而九等之差亦不<lb/>
　可易也而又有錯出於他等之時者盖嵗有豐凶水<lb/>
　旱之不同不可必取於每嵗之常賦必時有所蠲以<lb/>
　利民是以其所入之緫數自有増損多寡之不同孟<lb/>
　子曰治地莫善於助莫不善於貢貢者校數嵗之中<lb/>
　以為常樂嵗粒米狼戾多取之而不為虐則寡取之<lb/>
　凶年糞其田而不足則必取盈焉為民父母使民盻<lb/>
<pb n="18b"/>
　盻然將終歳勤動不得以養其父母又稱貸而益之<lb/>
　使老稚轉乎溝壑烏在其為民父母也孟子此言謂<lb/>
　其有激而云將以救戰國暴虐之弊政則可若謂禹<lb/>
　貢之法為不善則不可盖九州之賦既有每嵗之常<lb/>
　數而又有雜出於他等之時則是其於凶年無取盈<lb/>
　之理觀禹貢一篇然後知禹之貢法未甞有不善也<lb/>
　禹之貢法既善矣意者後世之子孫不善用之惟取<lb/>
　必於每嵗之常賦又無雜出於他等之時此夏法之<lb/>
<pb n="19a"/>
　所以為弊也本朝太宗既平河東制為和糴之法是<lb/>
　時斗米十餘錢草東八錢民樂與官為市其後物貴<lb/>
　而和糴不改遂為河東世世之患夫謂河東和糴為<lb/>
　弊政則可若謂太宗和糴之法為不善則不可亦猶<lb/>
　禹之貢法謂後世之子孫不善用之則可若謂禹之<lb/>
　貢法為不善則不可此孟子之言不可不辨<lb/>
厥田惟中中<lb/>
　此又以九州之田別其髙下以為九等也鄭氏謂著<lb/>
<pb n="19b"/>
　其髙下為九等王肅謂定其土地之肥瘠以為九等<lb/>
　而唐孔氏則亦謂若從鄭說則髙處地瘠出物既少<lb/>
　不得為上者若從王氏説則肥處地下水害所傷出<lb/>
　物既少不得為上則當以漢孔氏之說為正謂髙下<lb/>
　肥瘠共相參對以為九等矣於九州之土則以其色<lb/>
　以其性言之至於其田分為九等之差者盖自其發<lb/>
　生萬物而言之則緫謂之土故謂其色與性至於加<lb/>
　人工而播種焉則謂之田然後可以九等髙下言之<lb/>
<pb n="20a"/>
　也夫田之髙下既分九等則其田賦亦當稱是而乃<lb/>
　有異同者盖田有髙下逐畝所収之多寡而比較之<lb/>
　然九州之間地有廣狹民有多寡則其賦稅所入之<lb/>
　緫數自有不同不可以田之髙下而準之也荊州之<lb/>
　田下中而賦則上下田賦相較所差者亦五等其田<lb/>
　賦相較所以如是之遼絶者盖洪水既平之後民之<lb/>
　蕩析離居未復其業必有偏聚之地闢地有先後人<lb/>
　功有修否不可得而均也是以賦之所入與田之等<lb/>
<pb n="20b"/>
　級有如此之懸絶也其在禹之時則必有説也自今<lb/>
　而求之則不可得而見也而曽彦和袁思正之徒皆<lb/>
　曲為之說以臆度之未必得古人所以輕重之意也<lb/>
　餘州先田後賦冀州賦之獨先於田者盖王畿千里<lb/>
　之地天子之所以自治併與場圃園田漆林之𩔖而<lb/>
　征之如周官載師之所載則非盡出於田賦也故以<lb/>
　其文屬於厥土之下而餘州皆田之賦也故先田後<lb/>
　賦此所以異於畿内也貢篚之制自兖州而下皆有<lb/>
<pb n="21a"/>
　之而冀州獨不言者鄭氏曰此州入穀不貢下云五<lb/>
　百里甸服傳云為天子服治田是田入穀故不獻貢<lb/>
　篚差異於餘州也鄭氏此說必不然盖將謂此州為<lb/>
　治田出穀餘州獨非治田出穀乎非治田出穀則其<lb/>
　所貢賦於上者果何物哉是知此説為不可用也嘗<lb/>
　考冀州之所以不言貢篚者盖畿内之地天子之封<lb/>
　内無所事於貢也蘇氏曰冀州畿内也田中中而賦<lb/>
　上上理不應爾意其當時事有相補除者豈以其不<lb/>
<pb n="21b"/>
　貢而多賦邪此說是也<lb/>
恒衞既從大陸既作<lb/>
　凡九州之載治水之曲折言於田賦之上者未定田<lb/>
　賦而先有事於此者也言扵田賦之下者盖田賦既<lb/>
　定之後而其功乃成也恒衞既從大陸既作者其功<lb/>
　之成在扵冀州之物土宜定田賦之後故其文勢屬<lb/>
　扵田賦之下不與覃懷厎績至于衡漳文勢相屬也<lb/>
　恒水出恒山上曲陽縣東入滱水衞水出恒山靈壽<lb/>
<pb n="22a"/>
　縣東北入滹沱河大陸在鉅鹿縣北此其説皆出漢<lb/>
　地理志也既從者從其故道也既作者水平而可耕<lb/>
　作也曽氏云恒衞二水在帝都之北而且逺大陸地<lb/>
　最卑而河所經故其成功在於禹貢田賦既定之後<lb/>
　此說得之<lb/>
㠀夷皮服<lb/>
　漢孔氏云海曲謂之㠀居㠀之夷還服其皮明水害<lb/>
　除也此說不然夫茹毛飲血而衣皮夷狄之本性然<lb/>
<pb n="22b"/>
　也不必水害既平而後乃得其皮觀禹貢九州如冀<lb/>
　州之㠀夷青州之莱夷徐州之淮夷梁州之和夷與<lb/>
　雍州之織皮崐崘析支渠搜皆是逐州之間所近要<lb/>
　荒之服也洪水既平之後任土作貢自綏服之内皆<lb/>
　有每歳之常貢至於要荒之服則不責其必貢也亦<lb/>
　不責其重貨也間有效誠於上者則使之惟輸其所<lb/>
　有之物如蠙蛛織皮之𩔖是也㠀夷皮服者言水害<lb/>
　既除海曲之夷獻其皮服也蘇氏扵揚州卉服云㠀<lb/>
<pb n="23a"/>
　夷所通至於此州之皮服則云水害既除得服皮服<lb/>
　是以此二句分為兩説其自違戾如此<lb/>
夾右碣石入于河<lb/>
　禹貢於逐州之末皆載其通於帝都之道孔氏曰禹<lb/>
　治一州之水既畢遂還帝都白所治孔氏此說未敢<lb/>
　以為必然案地理志碣石在右北平驪城縣西南則<lb/>
　碣石者是負海之山也夾右碣石入于河盖遵海而<lb/>
　入于河也冀州帝都所在禹治水功畢而還帝所豈<lb/>
<pb n="23b"/>
　須遵海入河然後能至哉揚州不言入于河者則是<lb/>
　禹之欲至帝都必先由江以入海由海以入淮泗由<lb/>
　淮泗以入于河竊意當時必不如是之迂回也鄭氏<lb/>
　則謂治水既畢更復行之觀地肥瘠定貢賦上下若<lb/>
　如鄭氏之說則又不當敘於田賦貢篚之下也王肅<lb/>
　則以凡州之下說諸治水者功主於治水故詳記其<lb/>
　所治之州往還所乗渉之水名據禹貢所載乃是達<lb/>
　于河之道非有往来乗渉之事以是知此諸説皆不<lb/>
<pb n="24a"/>
　通而王氏又不以此句屬於逐州之下而乃以貫於<lb/>
　次州之上其説尤為乖戾惟周希聖謂九州之末皆<lb/>
　載其達于帝都之道盖天子之都必求其舟楫之所<lb/>
　可至使夫諸侯之朝貢商賈之貿易雖其地甚逺而<lb/>
　其輸甚易此説得之冀州所都盖在東河之西南河<lb/>
　之北西河之東三面距河是其建邦設都之意實有<lb/>
　取於轉輸之利朝貢之便也禹貢所載上言田賦貢<lb/>
　篚之事而於下言其所以達於帝都之道其始未曲<lb/>
<pb n="24b"/>
　折莫不盡備而皆以達于河為至盖達于河則達于<lb/>
　帝都故也然而青揚二州獨不言達于河者盖兖州<lb/>
　之言浮于濟漯達于河矣故青州直云達于濟盖由<lb/>
　濟漯以入于河也徐州言浮于淮泗達于河矣故揚<lb/>
　州直云達于淮泗以入于河也既以九州之道達于<lb/>
　河則其利於舟楫通於轉輸者無足疑也此云夾右<lb/>
　碣石入于河者盖在冀州之北者逺於帝都之地或<lb/>
　有舟楫轉輸則必遵海道以入于河然後至於帝都<lb/>
<pb n="25a"/>
　瀕河之地則徑自河以達扵帝都矣薛氏曰夾挾也<lb/>
　自海入河逆流而西右顧碣石如在挾掖也本朝祖<lb/>
　宗都于大梁盖所以取其轉輸之便自江淮閩蜀而<lb/>
　来者則達于汴河自京西而來者則達于蔡河自山<lb/>
　東而来者則達于五丈河凡欲至于京師者皆以達<lb/>
　于河為至是亦得乎唐虞建邦設都之意也<lb/>
濟河惟兖州<lb/>
　自兖州而下八州皆以其髙山大川定逐州之疆界<lb/>
<pb n="25b"/>
　序所謂別九州而篇首所謂奠髙山大川也鄭漁仲<lb/>
　曰禹貢之書所以為萬代地理家成憲者以其地命<lb/>
　州不以州命地也如兖州者當時所命之名後世安<lb/>
　知其在南在北故曰濟河惟兖州以濟水河水之間<lb/>
　為兖州也以荆山衡山之間為荆州故曰荆及衡陽<lb/>
　惟荆州濟衡者萬代不泯之山川也使荆兖之名得<lb/>
　附此山川雖後世更改移易為不沒矣觀漁仲此言<lb/>
　所謂得禹貢之意盖由萬世而下求禹貢九州之分<lb/>
<pb n="26a"/>
　域皆可得而考者由其以山川之髙大者定逐州之<lb/>
　界故也濟河惟兖州者孔氏謂東南據濟西北距河<lb/>
　此兖州之界也孔氏於濟言據於河言距者唐孔氏<lb/>
　曰據謂跨也距謂至也濟河之間相去路近兖州之<lb/>
　境跨濟而過東南越西北至東河也其意以謂據者<lb/>
　其地不止於是距者則止於是而已此說得之濟字<lb/>
　今文書作從水從齊而古文書周禮職方氏班孟堅<lb/>
　地理志皆作從水從ꗋ案說文從水從ꗋ字注云濟<lb/>
<pb n="26b"/>
　沇也東入海也而從水從齊字注云濟水出常山房<lb/>
　子縣賛皇山東至癭陶入泜由此二字音同故後世<lb/>
　遂以從水從齊字為兖州之濟其實字訛也今當從<lb/>
　古文書作從水從<graphic n="KR1659" url="https://raw.githubusercontent.com/kanripo/KR-Gaiji/master/images/KR1659.png" mimeType="image/png"/>者為證州名曰兖者古者疆理<lb/>
　天下以為九州九州之疆理不可以無別也故州為<lb/>
　一名以别之其命名之意盖出於一時之偶然其要<lb/>
　欲辨九州之名耳不可必求其義也而李巡注爾雅<lb/>
　皆從而為說以謂兩河間其氣清厥性相近故曰冀<lb/>
<pb n="27a"/>
　冀近也濟河間其氣專質體性信讓故曰兖兖信也<lb/>
　餘州皆如此其說之是非盖未可知然而荆州之為<lb/>
　荆原其意惟在於荆山為界故耳盖自荆山之外則<lb/>
　豫州也而爾雅亦謂荊強也其氣燥剛禀性強梁以<lb/>
　是觀之其為曲說蓋可見矣要之學者之於經其義<lb/>
　理之是非真偽有以惑世者則雖豪釐錙銖之差不<lb/>
　可不辨楊氏為我㧞一毛而利天下不為也墨氏兼<lb/>
　愛摩頂放踵利天下而為之而孟子辨之以為其極<lb/>
<pb n="27b"/>
　至於無父無君此則儒者之所當言也至於物之名<lb/>
　數古人假借以為別異此則不必辨也說者於十二<lb/>
　律五音十千十二支之名從而為之說凡此皆穿鑿<lb/>
　附㑹無補於學者不如不辨之為愈也<lb/>
九河既道<lb/>
　此盖兖州治水之曲折也河自大陸而北分為九河<lb/>
　以入于海九河之名則爾雅所謂徒駭一太史二馬<lb/>
　頰三覆鬴四胡蘇五簡六絜七鈎盤八鬲津九是也<lb/>
<pb n="28a"/>
　曽氏曰自徒駭至於鬲津皆是複名先儒以簡絜為<lb/>
　單名固不論矣爾雅所載但有八名其一不名者河<lb/>
　之經流也先儒不知河之經流不為異名故分簡絜<lb/>
　而為二漢許商曰徒駭是河本道東出分為八支審<lb/>
　如許商所言則河自徒駭乃分為八審如曽氏之言<lb/>
　則是九河其一為經流而其八者皆其支派也然據<lb/>
　下文曰又北播為九河同為逆河入于海九者並列<lb/>
　支派則其勢均也安得以其一為經流以其八為支<lb/>
<pb n="28b"/>
　派哉九河之地在漢平原郡以北漢許商曰徒駭胡<lb/>
　蘇鬲津今在成平東光鬲縣界中唐孔氏云上言三<lb/>
　河下言三縣則徒駭在成平胡蘇在東光鬲津在鬲<lb/>
　縣其餘不復知也爾雅九河之次從北而南既知三<lb/>
　河之處則其餘六者太史馬頰覆鬴在東光之北成<lb/>
　平之南以簡絜鈎盤在東光之南鬲縣之北也理或<lb/>
　然也孟子曰禹䟽九河瀹濟漯而注之海謂之䟽九<lb/>
　河則是禹之前既有九河矣遭洪水湮塞禹但䟽而<lb/>
<pb n="29a"/>
　通之耳惟其疏而通之故謂之九河既道言九河皆<lb/>
　已復其故道也<lb/>
雷夏既澤<lb/>
　孔氏曰雷夏澤名周禮職方氏兖州其浸盧維鄭氏<lb/>
　注云盧維當作雷雍引此雷夏既澤為證匏河經凛<lb/>
　邱經雷澤其澤藪在濟隂城陽縣西北其陂東西二<lb/>
　十里南北十五里即舜所漁也既澤陳博士云雷澤<lb/>
　之水昔常散漫至是而聚也川欲其行而不可使之<lb/>
<pb n="29b"/>
　湮澤欲其聚而不可使之散或導之而行或聚之而<lb/>
　止順地勢之自然而已故無容私焉宜導而不行宜<lb/>
　澤而不聚其為害也無所相異河既道澤既陂然後<lb/>
　二者各得其宜此說是也<lb/>
灉沮㑹同<lb/>
　灉沮二水先儒並不著其水本末故孔氏曰二水㑹<lb/>
　合同此澤盖謂同注于雷澤也案爾雅曰灉反入注<lb/>
　云河流別出復還者說文云河灉水在宋據此二說<lb/>
<pb n="30a"/>
　則灉水乃出於河而還入於河非注於雷澤也沮水<lb/>
　不見所出案地理志云沮水出常山元氏縣首受中<lb/>
　邱西山窮泉谷東至堂陽入黄河然而常山非兖州<lb/>
　之地曽氏云灉之下流與芒之雎水合灉濁而沮清<lb/>
　合而為一經所謂沮即雎水也然沮之字從水其字<lb/>
　音雎既音雎字不應與雎字相亂曽氏誤讀以沮字<lb/>
　音雎故為此説據左氏傳哀六年楚莊王江漢雎漳<lb/>
　楚之望也釋云雎七如反此可以與沮相亂然而又<lb/>
<pb n="30b"/>
　非與灉合流之水也以是知灉沮二水皆未可指定<lb/>
　其處如先儒謂注于雷澤亦未可以為定論要之㑹<lb/>
　同皆異出而合流也是無疑矣周希聖云㑹同朝宗<lb/>
　皆諸侯見天子之禮故以為喻其論甚善<lb/>
桑土旣蠶是降丘宅土<lb/>
　桑土旣𧖟盖謂宜桑之土於是始有桑以養𧖟也經<lb/>
　曰飼𧖟勿用雨露濕桑盖蠶性惡濕也惟其惡濕故<lb/>
　當洪水未平宜皆不得享夫𧖟桑之利及夫洪水既<lb/>
<pb n="31a"/>
　平矣於是𧖟桑之利始獲故曰桑土旣𧖟然而九州<lb/>
　之民皆頼𧖟桑以為衣被而獨於兖州言之者盖兖<lb/>
　州之貢絲與織尤宜扵此故於此州言之以見斯民<lb/>
　之享其利也是降丘宅土丘山之小者兖州之地界<lb/>
　於躋河之間平地多而山少當夫洪水滔天之時髙<lb/>
　山則為水所包民之避水於山者其害為輕陵則襄<lb/>
　而上之民之避水於陵者其害為重兖州既居下流<lb/>
　平地多而山少則民之被水之害比之九州為最甚<lb/>
<pb n="31b"/>
　今則九河既道雷夏旣澤灉沮㑹同桑土旣𧖟於是<lb/>
　丘陵之民乃始降而居平地盖居山之民降而宅土<lb/>
　未足言也至於下流卑濕之地無所逃於湯湯之患<lb/>
　者今降而宅土此尤可喜故於兖州獨言之<lb/>
厥土黒墳<lb/>
　言此州之土以色别之則黒以性別之則墳墳者土<lb/>
　膏脉起也左氏傳曰公祭之地地墳是知墳者起之<lb/>
　稱也<lb/>
<pb n="32a"/>
厥草惟繇厥木惟條<lb/>
　繇茂也條長也九州惟此與徐揚二州言草木者孔<lb/>
　氏曰三州偏宜草木也此說不然案九州之勢西北<lb/>
　多山東南多水多山之地則於草木為宜皇矣詩曰<lb/>
　帝省其山柞棫斯拔松栢斯兊以是知西北之地最<lb/>
　宜於草木也至於東南之地沮洳卑濕則於樹藝誠<lb/>
　非所宜竊謂此三州言草木者盖此三州比九州之<lb/>
　勢最居下流其地卑濕沮洳遭洪水之患草木不得<lb/>
<pb n="32b"/>
　遂其性而生育其已久矣至是而或繇或條或夭或<lb/>
　喬或漸包故於三州遂言之以見水土既平草木得<lb/>
　遂其性非謂此三州偏宜草木也<lb/>
厥田惟中下厥賦貞<lb/>
　厥田惟中下者田第六也厥賦貞先儒云貞正也州<lb/>
　第九賦正與九相當蘇氏曰貞正也賦當隨田髙下<lb/>
　此其正也其有不相當者盖必有故非其正也此州<lb/>
　田中下賦亦中下皆第六故曰貞此二者不同當從<lb/>
<pb n="33a"/>
　先儒之說九州之賦相較而為上下之等雍州之賦<lb/>
　出第六而兖州之賦不應又出於第六也先儒所以<lb/>
　謂兖州第九賦正與九相當者盖參考九州獨無下<lb/>
　下之賦故此州治水最在後畢州為第九成功其賦<lb/>
　亦為第九此其説是盖洪水之害河為最甚而兖州<lb/>
　又河之下流其被墊溺之患比於餘州最為慘酷故<lb/>
　雖能獲播種之功而土曠人希又卑濕沮洳之患未<lb/>
　盡去是以樹藝之利尚非所宜雖田在第六而其賦<lb/>
<pb n="33b"/>
　比於九州為最少也<lb/>
作十有三載乃同<lb/>
　此謂兖州雖出第九之賦而猶至於十有三年然後<lb/>
　乃有賦法與他州同説者多以十有三載為禹治水<lb/>
　所歴之年故唐孔氏云鯀治水九載績用弗成然後<lb/>
　堯命得舜舜乃舉禹治水三載功成盖其後於餘州<lb/>
　之賦若此其久也他州十二年此州十三年馬融之<lb/>
　說亦然曽氏舉髙堂隆之言曰禹治洪水前後歴年<lb/>
<pb n="34a"/>
　二十二載盖是以鯀之九載并此十三載而數之為<lb/>
　二十二載也此說皆不然據此文承於厥賦貞之下<lb/>
　而又曰作十有三載乃同則是專為兖州之賦而言<lb/>
　也盖兖州之賦必待十有三載然後同於餘州非所<lb/>
　謂此州治水至十有三載而後功成也若果謂此州<lb/>
　治水必至十三年而成功則其文勢不應在扵桑土<lb/>
　既𧖟是降丘宅土之下也<lb/>
厥貢漆絲厥篚織文浮于濟漯達于河<lb/>
<pb n="34b"/>
　兖州之地宜漆林又宜桑𧖟故貢此二物也有貢又<lb/>
　有篚乃入貢之物盛於篚為貢也古者幣帛之屬皆<lb/>
　盛於篚蘇氏引篚厥𤣥黄為證是也織文者錦繡之<lb/>
　屬曽氏曰織文因織而有文者錦繡之屬不一故言<lb/>
　織文以包之謂之織則繪畫組繡而有文者不與矣<lb/>
　八州之貢有多有寡之不同揚州荆州之貢為最多<lb/>
　兖州雍州之貢為最寡者各因其地之所有而不強<lb/>
　之以所無也雖有或多或寡然皆得以其所入準其<lb/>
<pb n="35a"/>
　髙下以充每嵗之常貢是以有多寡而無輕重也浮<lb/>
　于濟漯達于河顔師古曰以舟行水曰浮言泛舟于<lb/>
　濟漯而後達于河也濟即下文導沇水東流為濟以<lb/>
　下是也史記曰禹以河所從来者髙水湍悍難以行<lb/>
　平地故穿為二渠引河水北載之髙地注曰其一出<lb/>
　貝邱西南二折者也其一則漯川然二渠之事不見<lb/>
　於經難以考證案漢書地理志曰漯水出東郡東武<lb/>
　陽縣至樂安千乗縣入海觀此文則是漯水千乗所<lb/>
<pb n="35b"/>
　流然未必禹所穿之渠也唐孔氏曰自漯入濟自濟<lb/>
　入河周希聖曰由濟而入漯由漯而入河然案經文<lb/>
　不見濟漯相通之道此二說未敢以為然要之此二<lb/>
　水不必相通苟濟亦可以入河則亦可以謂之浮于<lb/>
　濟漯達于河矣達唐孔氏曰從水入水曰達達當謂<lb/>
　從水入水不須舎舟而陸行也<lb/>
　<lb/>
　尚書全解卷七<lb/>
</p>
<p>
</p>
  </div>
</body>
</text>
</TEI>
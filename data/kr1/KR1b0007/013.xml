<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書全解卷十三</head> <lb/>
    <p>
<pb n="1a"/>
欽定四庫全書<lb/>
　尚書全解卷十三<lb/>
　　　　　　　　　　　　宋　林之竒　撰<lb/>
𦙍征　　　　　　　　夏書<lb/>
　孟子曰春秋無義戰彼善於此則有之矣征者上伐<lb/>
　下也敵國不相征也又曰天子討而不伐諸侯伐而<lb/>
　不討五霸者摟諸侯以伐諸侯也故曰五霸者三王<lb/>
　之罪人也春秋之世五霸之戰伐不為不多矣而孔<lb/>
<pb n="1b"/>
　子皆無取焉盖以命自已出不由天子之命征率敵王<lb/>
　所愾而往伐之其名曰征征者天子討有罪之辭也古<lb/>
　之人有行之者禹之於有苗𦙍侯之於羲和是也舜曰<lb/>
　咨禹惟時有苗弗率汝徂征禹乃㑹羣后誓於師而往<lb/>
　征之羲和湎淫廢時亂日𦙍后承王命徂征此皆奉天<lb/>
　子之命而以伐有罪其用兵行師皆以義而動非五霸<lb/>
　之摟諸侯以伐諸侯為敵國之相征也然舜大聖人也<lb/>
　禹亦大聖人也又適當至治之世禹之居攝奉舜之命<lb/>
<pb n="2a"/>
　以徂征有苗雖其事則羙然未見其為難也至於仲康<lb/>
　之嗣位適當有夏中衰之運羿以兵拒太康執其國政<lb/>
　社稷安危在其掌握仲康當此之時乃能命嗣侯以徂<lb/>
　征嗣侯當此之時乃能奉仲康之辭以伐有罪彼羿雖<lb/>
　挟震主之威擅竊國之柄不可得而制之者惟其兵以<lb/>
　義動故也此誠天下之至難而仲康𦙍侯能之則其智<lb/>
　勇之絶人盖可見矣故夏史録其書以為後世法其名<lb/>
　曰𦙍征仲尼定夏書纔四篇而𦙍征在焉盖征之為言<lb/>
<pb n="2b"/>
　正也以𦙍侯之征羲和奉天子之命而不敢專以為萬<lb/>
　世法者也學者能以此篇之義而觀之則知孟子所謂<lb/>
　五霸者三王之罪人又謂春秋無義戰者誠非過論也<lb/>
　此篇雖以𦙍征為名然以典謨訓誥誓命之體求之其<lb/>
　實誓也自嗟予有衆而下皆𦙍侯誓師之辭也唐孔<lb/>
　氏徒見此篇無誓字遂於六體之外増其四以為十<lb/>
　曰貢歌征範貢者謂禹貢也歌者五子之歌範者洪<lb/>
　範而征者則謂此篇也夫苟以征字為書之體則西<lb/>
<pb n="3a"/>
　伯戡黎戡字亦當為一體乎漢孔氏曰仲尼討論墳<lb/>
　典斷自唐虞以下訖於周芟夷煩亂翦截浮辭舉其<lb/>
　宏綱撮其樞要足以垂世立教典謨訓誥誓命之文<lb/>
　凡百篇據漢孔氏之意盖以謂書之體盡於此而已<lb/>
　而唐孔氏則贅以為十甚失先儒之意此不可不詳<lb/>
　論也<lb/>
羲和湎淫廢時亂日𦙍往征之作𦙍征𦙍征<lb/>
　古者官有大功則有官族顓頊氏命南正重司天以<lb/>
<pb n="3b"/>
　屬神北正黎司地以屬民謂之重黎盖官稱也至於<lb/>
　堯命羲和歴象日月星辰猶重黎也吕刑曰乃命重<lb/>
　黎絶地天通是也羲和之命在堯之世謂之羲仲羲<lb/>
　叔和仲和叔盖以是四者為官稱也至於夏時掌天<lb/>
　地四時之官猶謂之羲和若此之類盖是以官為族<lb/>
　猶漢之倉氏庫氏堯時分命羲和四子定歴象正閏<lb/>
　餘以為甚重其設官分職莫先於此至於夏時雖羲<lb/>
　和之政尚存然有國邑且以沈湎得罪則是羲和之<lb/>
<pb n="4a"/>
　官合而為一職不復分四時之官各主一方之政一<lb/>
　時之事如堯之羲和矣盖時異事變則其職任亦有<lb/>
　不同者至於周時羲和之職不復有矣而馮相保章<lb/>
　氏之所掌皆以中士為之隷於周官大宗伯之屬則<lb/>
　其職任盖又輕於夏時矣由兹而降此職益輕太史<lb/>
　公曰文史星歴近乎卜祝之間故主上所戲弄優倡<lb/>
　蓄之流俗之所輕也以此觀之則是羲和之所職者<lb/>
　至於後世僅得不廢故也堯舜之時以此為致治之<lb/>
<pb n="4b"/>
　本而後世之於是官也至以卜祝齒之優倡蓄之此<lb/>
　無惑乎其治効之不及於堯舜也湎淫淫之過也言<lb/>
　湎淫於酒過差非度也惟其湎淫故身為司歴之官<lb/>
　則至於廢厥職而不舉廢天時亂甲乙也故曰廢時<lb/>
　亂日自古帝王盛時尤重歴象之事舜之居攝既受<lb/>
　命於文祖則在璿璣玉衡以齊七政既廵守四岳朝<lb/>
　覲諸侯未遑他事而先之以考制度恊時月正日使<lb/>
　諸侯有時月之不恊日之不正則不免於誅戮矣夫<lb/>
<pb n="5a"/>
　諸侯奉天子之正朔惟其時月之不恊日之不正則<lb/>
　其罪至於不赦况乎歴象之官正朔之所自稟時月<lb/>
　之所自出今也沈湎於酒而至於廢時月則時月之<lb/>
　在諸侯者無自而協至於亂日則日之在諸侯者無<lb/>
　自而正由此一職之不舉而天下之時月日皆不得<lb/>
　而協也安能免於誅戮哉𦙍國名也顧命曰𦙍之舞<lb/>
　衣即此𦙍國也𦙍往征之盖𦙍國之君奉天子之命<lb/>
　而往征之也<lb/>
<pb n="5b"/>
惟仲康肇位四海𦙍侯命掌六師<lb/>
　𦙍征之義蘇氏則案魏絳伍員之言以謂自太康失<lb/>
　國之後至少康嗣夏之前皆羿浞専政僭位之年𦙍<lb/>
　侯之徂征盖羿假仲康之命以命𦙍侯若後世所謂<lb/>
　挟天子以令諸侯者學者疑焉某常因蘇氏之論而<lb/>
　考左氏傳所載羿雖廢太康而立仲康然其簒也乃<lb/>
　在乎相之世相仲康之子也仲康不為羿所簒至其<lb/>
　子相然後見簒於羿是則仲康之世羿之强威卒不<lb/>
<pb n="6a"/>
　敢加無禮於其上其所以不敢加無禮於其上者則<lb/>
　仲康有以制之也史官之序此書也其言曰惟仲康<lb/>
　肇位四海𦙍侯命掌六師案唐書志季秋月朔辰弗<lb/>
　集於房在仲康即位之五年而序書者首言肇位四<lb/>
　海盖推本其所以徂征之意也羿之立伸康也方將<lb/>
　執其禮樂征伐之權以號令天下而仲康沈機先物<lb/>
　奮其獨斷故於即位之始命嗣侯以掌六師正如漢<lb/>
　文帝入自代邸即皇帝位夜拜宋昌為衛將軍鎮撫<lb/>
<pb n="6b"/>
　南北軍也羿之所以欲假借以為威者既為𦙍后所<lb/>
　得故羿雖有强悍之志終太康之世而不得逞其不<lb/>
　軌之謀也羲和之罪雖主於廢時亂日意其欲黨於<lb/>
　后羿將與之同惡相濟以共為不軌之謀故𦙍后承<lb/>
　王命以徂征而其誓師之言則曰爾衆士同力王室<lb/>
　尚弼予欽承天子威命其意盖可見矣仲康之命也<lb/>
　得夫天子討罪之權𦙍后之征也得夫諸侯敵愾之<lb/>
　義羿之所以懐不軌之意而不得逞者其理在於此<lb/>
<pb n="7a"/>
　相之所以見簒於羿必是優游不斷浸失其六師之<lb/>
　柄以至於此極也向使六師之權不失常如仲康之<lb/>
　世羿何自而簒哉蘇氏又曰書固有聖人之所不取<lb/>
　而猶存者此尤不然夫以春秋之為經為襃貶而作<lb/>
　也故有非聖人之所取而存之以示刺者至於書則<lb/>
　紀載帝王之實迹録其典謨訓誥誓命之文以為萬<lb/>
　世法豈容有所不取而猶存者哉使𦙍征之事果是<lb/>
　挟天子以令諸侯而夫子存之於書略不見其所以<lb/>
<pb n="7b"/>
　譏之之意其不思後世之亂臣賊子將以是為口實<lb/>
　也哉蘇氏此言係乎君臣上下之大分不可以不辨<lb/>
　惟仲康肇位四海者始踐天子之位也始踐天子之<lb/>
　位即命𦙍侯以掌六師而為大司馬盖投機之㑹間<lb/>
　不容穟當斷不斷反招其亂羿專廢立之權且將有<lb/>
　竊國擅權之志當此之時兵柄之得失國家社稷之<lb/>
　存亡係焉苟遲之以旬月之間則無及矣故命𦙍侯<lb/>
　掌六師必於肇位四海之上盖乘夫不可失之機如<lb/>
<pb n="8a"/>
　曹操之於漢司馬懿之於魏劉裕之於晉蕭道成之<lb/>
　於宋蕭衍之於齊陳霸先之於梁楊堅之於周未有<lb/>
　不得其兵柄而能成簒奪之謀者羿之於夏所以懐<lb/>
　其不軌之謀而不得逞者惟𦙍侯掌其六師之權也<lb/>
　仲康之沈機先物於斯見矣<lb/>
羲和廢厥職酒荒于厥邑𦙍后承王命徂征<lb/>
　蘇氏曰羲和湎淫之臣也而貳於羿盖忠於夏也如<lb/>
　王陵諸葛誕之叛晉尉遲逈之叛隋審如此説則是<lb/>
<pb n="8b"/>
　羲和之罪誠為可赦而嗣侯乃黨姦怙惡之臣仲康<lb/>
　乃優游失權之主𦙍征之篇乃與王莽之大誥等爾<lb/>
　聖人何以録其書於百篇之内以與堯舜禹湯文武<lb/>
　之書並傳於不朽乎以是知羲和之廢厥職酒荒於<lb/>
　厥邑當是時聚羣不逞之人崇飲於其私邑以謀作<lb/>
　亂其罪不止於廢時亂日此𦙍侯所以承王命而往<lb/>
　征之也𦙍后𦙍侯也盖以諸侯入為王朝公卿故謂<lb/>
　之后亦猶禹稷伯夷稱三后周公君陳畢公亦稱三<lb/>
<pb n="9a"/>
　后也<lb/>
告于衆曰嗟予有衆聖有謨訓明徵定保<lb/>
　自此而下嗣侯誓師之辭也嗟予有衆亦猶所謂嗟<lb/>
　六事之人也盖嗟咨以重其事而勑戒之辭也聖有<lb/>
　謨訓明徵定保謨者人臣所陳之謨若大禹謨臯陶<lb/>
　謨是也然人君所以為法於後世者亦謂之謨伊訓<lb/>
　曰聖謨洋洋是也訓者人臣所陳之訓若伊訓高宗<lb/>
　之訓是也然人君所以垂敎於後世者亦謂之訓如<lb/>
<pb n="9b"/>
　五子之歌曰皇祖有訓是也此曰聖有謨訓盖是上<lb/>
　古聖人為法垂敎以示後世子孫者是人君之謨訓<lb/>
　也明徵定保謂聖人謨訓為世明證所以安定國家<lb/>
　此孔氏之説也不如蘇氏曰徵猶書所謂庶徵也保<lb/>
　猶詩所謂天保也蓋明其休咎之證以定其保大之<lb/>
　業也此說比先儒為長王氏曰其言可以明證其事<lb/>
　可以定保據經言初無言與事之别王氏分為二説<lb/>
　迂矣<lb/>
<pb n="10a"/>
先王克謹天戒臣人克有常憲百官修輔厥后惟明明<lb/>
　聖人之謨訓所以明徵定保者盖君臣各盡其職以<lb/>
　裁成天地之道輔相天地之宜故循職為務君有君<lb/>
　之道臣有臣之道君臣之道有勞佚詳略之不同故<lb/>
　百官則各修其職以輔君而人君之謹天戒於上夫<lb/>
　何為哉惟明其明徳而已此下句所以結前之義而<lb/>
　非别為一意也嗣侯之誓師首以此為言者盖使羲<lb/>
　和能謹其常憲以修輔其君則仲康得以謹天戒而<lb/>
<pb n="10b"/>
　明慎於上今也至於畔官離次而不知有日食之變<lb/>
　則是廢人臣之常憲此危亡之徵也安能免於誅乎<lb/>
　故其誓師首言及此惟人君之謹天戒必使夫百官<lb/>
　之修輔故先王之世必常有以謹戒之使夫一介賤<lb/>
　臣猶不忘於謹戒之意然後可與成就人君之明徳<lb/>
　而享天心也廢而不修仲康雖有謹天戒之心亦不<lb/>
　得施君不能謹天戒於上臣不奉常憲於下矣<lb/>
每歳孟春遒人以木鐸徇于路官師相規工執藝事以<lb/>
<pb n="11a"/>
諫其或不恭邦有常刑<lb/>
　周官正月之吉始和布治於邦國都鄙乃縣治象之<lb/>
　法於象魏使萬民觀治象挟日而斂之盖古者將欲<lb/>
　布令以勑戒夫百官萬民則必用正歳之正月故先<lb/>
　王將使百官修輔則亦必以每歳之孟春使遒人以<lb/>
　木鐸徇於路而戒勑之也遒人宣令之官也周官無<lb/>
　此官惟小宰之職曰正歳率治官之屬而觀治象之<lb/>
　法徇以木鐸曰不用法者國有常刑與此所載同意<lb/>
<pb n="11b"/>
　者遒人之官其在夏時亦為治官之屬宣逹上之法<lb/>
　令而布之於下者也禮有金鐸有木鐸其體皆以金<lb/>
　為之惟舌則有金木之異木舌木鐸也文事則振之<lb/>
　金舌金鐸也武事則振之此文事也故徇以木鐸其<lb/>
　徇之言曰官師相規工執藝事以諫其或不恭邦有<lb/>
　常刑此盖前期而申儆之也官師相規者言貴而為<lb/>
　官師者則朝夕納誨規正人君之闕失也規正人君<lb/>
　之闕失而曰相者亦猶周公所謂胥訓誥胥保惠胥<lb/>
<pb n="12a"/>
　教誨也工執藝事以諫者賤而為百工者各執其藝<lb/>
　事以諫盖雖百工技藝之事而至理存焉苟能執其<lb/>
　藝事以諫無非治天下國家之道也唐穆宗問桞公<lb/>
　權筆法公權曰心正則筆正筆正乃可法矣時帝荒<lb/>
　縱故公權及之帝悟其筆諌也夫公權雖非技藝之<lb/>
　人而其言乃幾乎執藝事以諫意者先王之時凡執<lb/>
　藝事以諫者莫不然也夫上而官師下而技藝之事<lb/>
　無不欲其規諫盖將成明明之徳不可不資臣下之<lb/>
<pb n="12b"/>
　助盖邱陵積卑以為髙江海合小而成大一人合并<lb/>
　以為公也其有不以規諫為意者則是不敬其君邦<lb/>
　有常刑而不敢赦也<lb/>
惟時羲和顛覆厥徳沈亂于酒畔官離次俶擾天紀遐<lb/>
棄厥司<lb/>
　此遂申言羲和之罪上干先王之誅無所逃於刑憲<lb/>
　故往征之非是仲康妄興干戈以快一時之私怨也<lb/>
　酒誥曰天降威我民用大亂喪徳亦㒺非酒惟行越<lb/>
<pb n="13a"/>
　小大邦用喪亦罔非酒惟辜酒之為禍大矣天子而<lb/>
　沈湎於酒則失其天下若夏之太康商之紂周之幽<lb/>
　厲是也卿大夫而沈湎於酒則喪其國邑若羲和是<lb/>
　也夫人苟湎於酒則驕奢淫佚無所不至惟耽樂之<lb/>
　從而廢其職業之所當修者則始喪其徳終而至於<lb/>
　喪國亡家其勢然也羲和之罪至於廢官曠職上干<lb/>
　先王之誅推本而言豈有他哉惟酒為之禍而已是<lb/>
　以嗣侯數羲和之罪所言曰惟時羲和棄其徳而行<lb/>
<pb n="13b"/>
　不修若木之顛器之覆而不能自立者惟沈湎喪亂<lb/>
　於酒而已既沈亂於酒則畔其所掌之官離其所居<lb/>
　之位而莫之有也俶始也擾亂也天紀天之五紀也<lb/>
　即洪範所謂歳日月星辰歴數是也薛氏曰天紀未<lb/>
　嘗亂而亂之者自羲和始故曰俶擾天紀此説是也<lb/>
　盖自堯舜命羲和歴象日月星辰敬授人時之後為<lb/>
　羲和者世守其職未嘗亂於天紀盖於是而始亂亦<lb/>
　猶五子之歌曰惟彼陶唐有此冀方今失厥道亂其<lb/>
<pb n="14a"/>
　紀綱乃底滅亡亦謂自陶唐以来紀綱未嘗亂至於<lb/>
　太康而始亂也遐棄厥司逺棄其所主之職還其私<lb/>
　邑而無所忌憚也<lb/>
乃季秋月朔辰弗集于房瞽奏鼓嗇夫馳庶人走羲和<lb/>
尸厥官罔聞知昬迷于天象以干先王之誅<lb/>
　夫羲和之罪至於是仲康猶隐忍未誅之也盖先王<lb/>
　之討誅有罪乃天下之所共怒衆之所不容與衆人<lb/>
　共棄之羲和廢職之罪仲康知之久矣而其罪猶未<lb/>
<pb n="14b"/>
　暴白於天下至於季秋月朔辰弗集於房瞽奏鼓嗇<lb/>
　夫馳庶人走而羲和乃罔聞知則既取怨於天下矣<lb/>
　此則不得而不誅也亦猶鯀之方命圯族堯固已知<lb/>
　其不可用矣然猶徇四岳之請而試之使治水至於<lb/>
　九載績用弗成然後殛之凡此皆順因衆之所共怒<lb/>
　而後誅之也盖非天下之所共怒則雖實有罪先王<lb/>
　猶未之誅也孟子曰左右皆曰可殺勿聽諸大夫皆<lb/>
　曰可殺勿聽國人皆曰可殺然後察之見可殺焉然<lb/>
<pb n="15a"/>
　後殺之故曰國人殺之也然後可以為民父母先王<lb/>
　之誅有罪其所以誅之而天下莫不服者此無他惟<lb/>
　其與國人共殺之而已乃季秋月朔者九月之朔也<lb/>
　辰弗集於房漢孔氏曰辰日月所㑹房所舎之次集<lb/>
　合也不合即日蝕可知據孔氏此言盖以羲和之廢<lb/>
　厥職至於日有蝕之變猶不之知也然胡舎人則以<lb/>
　此説為不然以謂日月交㑹之謂辰十二月十二辰<lb/>
　之次也日行赤道月行黄道日行遲月行急一月一<lb/>
<pb n="15b"/>
　㑹必合於黄道赤道之間或髙或低或上或下不相<lb/>
　掩蔽是謂不食或左或右或先或後而相掩蔽則蝕<lb/>
　矣日食於晝月食於夜則見也日食於夜月食於晝<lb/>
　不見也日月交㑹則有食矣謂不集所舎而致食乎<lb/>
　既不集則非晦也非朔也安得謂之季秋月朔乎胡<lb/>
　氏此説則以謂日月集合而後有蝕既謂辰弗集於<lb/>
　房則不得謂之日食此説有理然胡氏既疑辰弗集<lb/>
　於房為非日食至其論弗集於房之義則以為歴誤<lb/>
<pb n="16a"/>
　也謂房者二十八宿之房非是十二次之舎也秋之<lb/>
　九月日月當合朔於房心之次今也弗集於房者則<lb/>
　是歴之誤非日食也夫歴之誤至於當合朔而不合<lb/>
　朔也此非精於歴者不足以知之而何以至於瞽奏<lb/>
　鼓嗇夫馳庶人走乎胡氏亦自知其説之不通遂謂<lb/>
　先歴誤而後日食其迂甚矣唐書律歴志論辰弗集<lb/>
　於房之義以謂案古文集與輯義同日月嘉㑹而隂<lb/>
　陽輯睦則陽不愆乎位以常其明隂亦含章示沖以<lb/>
<pb n="16b"/>
　隐其形若變而相傷則不輯矣唐志此説殊為可行<lb/>
　案漢書帝紀西蠻北夷頗未集睦顔師古曰集與輯<lb/>
　同以此觀之則辰弗集於房其為日食審矣但集之<lb/>
　義當為集睦之輯盖日月不相輯睦於其所舍故得<lb/>
　有食孔氏曰集為集合之集則非其義此其所以起<lb/>
　胡氏之疑也今當從孔氏之説以為日食而參之以<lb/>
　唐律歴志之義以集為輯睦之輯則下文相貫矣房<lb/>
　有二説或以為房星案日月㑹於大火之次正在季<lb/>
<pb n="17a"/>
　秋月朔謂之房星理亦可通然唐律歴志曰君子慎<lb/>
　疑寜以日在之宿為文近代善歴者推仲康時九月<lb/>
　合朔已在房心北矣觀此説則以房所次之舎其説<lb/>
　為長據左氏傳梓慎曰宋大辰之虚陳太皡之虚鄭<lb/>
　祝融之虚皆火房也所謂火房與此義同皆所舎之<lb/>
　次也辰弗集於房盖謂日月不集睦於其所舎之次<lb/>
　爾日月不集於所舎之次而日有食之其為變也大<lb/>
　矣瞽奏鼓嗇夫馳庶人走皆所以救日食也案左傳<lb/>
<pb n="17b"/>
　文十五年日有食之天子不舉伐鼓於社諸侯用幣<lb/>
　於社伐鼓於朝則是古者當日食之時有此伐鼓之<lb/>
　禮也瞽樂官也奏鼓者進鼓而伐之也詩曰奏鼓衎<lb/>
　衎與此義同者食必奏鼓曽氏曰日食隂侵陽也鼓<lb/>
　陽聲也瞽奏鼓者助陽以儆隂義或然也嗇夫周禮<lb/>
　無此官漢孔氏謂王幣之官鄭氏謂夏官之屬殊無<lb/>
　所據此亦但以意度之而已百官表鄉有嗇夫職聽<lb/>
　訟收賦税上林亦有虎圈嗇夫故漢鄭𤣥第五倫皆<lb/>
<pb n="18a"/>
　常為鄉嗇夫則是知役之賤者此篇遒人與嗇夫考<lb/>
　之於周禮皆無此官則知周之建官其名與夏時異<lb/>
　者多矣庶人乃庶人之在官者也嗇夫馳庶人走皆<lb/>
　所以供日食之百役也春秋榖梁傳曰天子救日置<lb/>
　五麾陳五鼓曽子問曰諸侯從天子救日食各以方<lb/>
　色旗與其兵而周官庭氏云救日月之弓矢則是救<lb/>
　日之時必有此役嗇夫庶人之馳走者盖所以供此<lb/>
　役也然必謂之馳走者盖以見日食之變天子謹天<lb/>
<pb n="18b"/>
　戒以恐懼脩省於上而嗇夫庶人尚且馳驅奔走於<lb/>
　下以從天子救日如此其急而羲和親為歴象之官<lb/>
　乃沈湎於酒安於其邑而罔聞知也尸者不言不為<lb/>
　而無所事也日食之變百姓震動而不遑寧羲和莫<lb/>
　之知可謂尸厥官矣夫先王所以設羲和之官者使<lb/>
　之仰觀夫日月星辰之運行以候天地之氣而知日<lb/>
　時寒暑以相參合使萬民於此而取正焉則百工由<lb/>
　是而允釐庶績由是而咸熈今也羲和畔官離次俶<lb/>
<pb n="19a"/>
　擾天紀遐棄厥司於季秋月朔日有食之而曽莫之<lb/>
　知則天象於是昬迷而斯民無所取正違叛先王之<lb/>
　訓謨以干犯先王之誅其可誅之罪豈特官師之不<lb/>
　能相規工不能執藝事以諫而已杜元凱曰日行遲<lb/>
　一歳一周天月行速一月一周天一歳凡十二交㑹<lb/>
　然日月動物雖行度有大量不能不少有盈縮故有<lb/>
　交㑹而不食者或有頻㑹而食者盖日食之變有交<lb/>
　其交㑹過險之常數歴家所可得而逆推之也使羲<lb/>
<pb n="19b"/>
　和能修其職逆知乎天將有日食之變以規諫於仲<lb/>
　康則仲康得以恐懼修省上答天意而銷弭天變於<lb/>
　未然之前今乃不能逆知其變至於日既食矣瞽奏<lb/>
　鼓嗇夫馳庶人走而猶罔聞知其為不恭孰大於此<lb/>
　使仲康舎而不誅安得為謹天戒乎泰誓曰商罪貫<lb/>
　盈天命誅之予弗順天厥罪惟鈞羲和既不修其職<lb/>
　至於昬迷天象罪在不赦矣使仲康又舎之而不誅<lb/>
　則是君臣同惡相濟厥罪鈞矣故仲康命嗣侯以征<lb/>
<pb n="20a"/>
　之其征之者盖所以祗畏天命行先王之誅而不敢<lb/>
　赦也然則用師也亦豈得已而不已者哉<lb/>
政典曰先時者殺無赦不及時者殺無赦<lb/>
　諸儒解釋此義皆以此屬於上文故漢孔氏曰先時<lb/>
　謂歴象之法四時之氣弦望朔晦先天時則罪死無<lb/>
　赦不及時謂歴象後天時雖治其官苟有先後之差<lb/>
　則無赦唐孔氏遂謂先天時者所名之日在天時之<lb/>
　先假令天之正時當以甲子為朔今歴象乃以癸亥<lb/>
<pb n="20b"/>
　為朔是造歴先天時也若以乙丑為朔是造歴後天<lb/>
　時也後即不及時也其氣望等亦皆如此以某觀之<lb/>
　是殆不然帝王之世雖重歴象之事然歴官之差一<lb/>
　日一朔則至於殺之無赦雖秦人棄灰於路步過六<lb/>
　尺之誅亦不過如是之酷也豈先王忠恕待人之道<lb/>
　哉據此文勢上文言克謹天戒臣人克有常憲至其<lb/>
　或不恭邦有常刑此盖嗣侯舉先王之誅以繩羲和<lb/>
　之罪於是繼之以惟時羲和顛覆厥徳以至於昬迷<lb/>
<pb n="21a"/>
　於天象以干先王之誅其首尾總結文義已足矣自<lb/>
　政典曰以下乃是𦙍侯誓師勅戒吏士之辭當屬於<lb/>
　下文不當復謂指羲和而言也周官冡宰掌建邦之<lb/>
　六典以佐王治邦國一曰治典二曰教典三曰禮典<lb/>
　四曰政典五曰刑典六曰事典此周官六卿之典也<lb/>
　治典者冡宰之所掌也教典者司徒之所掌也禮典<lb/>
　者宗伯之所掌也政典者司馬之所掌也刑典者司<lb/>
　冦之所掌也事典者司空之所掌也𦙍侯掌六師為<lb/>
<pb n="21b"/>
　大司馬故舉政典以為言盖大司馬法也惟其軍馬<lb/>
　故有先時不及時之誅先時者謂先前師期而進是<lb/>
　邀功也漢班勇與張朗共攻焉耆勇從南道朗從北<lb/>
　道約期俱至焉耆而朗嘗有罪欲邀功自贖遂先期<lb/>
　至爵離關徑入焉耆若此之類是之謂先時蓋不與<lb/>
　大軍相期會而嗜利輕進不可以不誅也故殺無赦<lb/>
　不及時者謂後期而至是逗留也漢遣霍去病等擊<lb/>
　匈奴公孫敖出北地二千餘里過居延斬首虜三萬<lb/>
<pb n="22a"/>
　餘級雖有功以後期當斬贖為庶人若此之類是之<lb/>
　謂不及時蓋與大軍期而不至而稽延師期亦不可<lb/>
　以不誅也故殺無赦惟此二者皆誅而無赦則軍士<lb/>
　莫不用命矣此𦙍侯誓師之意也<lb/>
今予以爾有衆奉將天罸<lb/>
　前既言政典先時不及時之誅以誓師矣此遂告之<lb/>
　以徂征之意謂今予以爾有衆奉將天罰將行也盖<lb/>
　先王之克謹天戒則其臣之守常憲者以先王之心<lb/>
<pb n="22b"/>
　為心亦所以事<hi>闕</hi>天命也羲和酒淫不率其職以干<lb/>
　先王之誅是不以先王事天之心為心不惟得罪於<lb/>
　君亦得罪於天矣故𦙍侯之征盖所以奉天罰而不<lb/>
　敢專也<lb/>
爾衆士同力王室尚弼予欽承天子威命<lb/>
　天子討而不伐諸侯伐而不討仲康之命嗣侯得夫<lb/>
　天子討罪之權𦙍侯之征羲和得夫諸侯敵愾之義<lb/>
　其用兵行師也可謂仗大義而行矣故其辭直其義<lb/>
<pb n="23a"/>
　明非若五霸摟諸侯以伐諸侯其辭曲其義迂也我<lb/>
　之征羲和既以欽承天子已行之威命爾當以同力<lb/>
　王室為心不可不弼予以徂征也<lb/>
火炎崑岡玉石俱焚天吏逸徳烈于猛火殱厥渠魁脅<lb/>
從罔治舊染汚俗咸與惟新<lb/>
　此則告以所為弔伐之意也盖言火之焚於崑岡不<lb/>
　擇玉石而焚之無所辨於羙悪也羲和誠有罪也苟<lb/>
　天吏有過逸之徳不擇善惡而並戮矣其為害也又<lb/>
<pb n="23b"/>
　將甚於猛火非所謂誅其君而弔其民也今我之徂<lb/>
　征惟殱其渠魁之害而罔治其脅從之黨凡舊染於<lb/>
　羲和之俗則咸與教而惟新之此盖王師弔民伐罪<lb/>
　之意也湯之伐桀武王之伐紂號為應乎天而順乎<lb/>
　人者不過若此而已彼項羽入秦關坑秦降卒數萬<lb/>
　人殺秦王子嬰燒秦宫室所過殘滅此豈非所為天<lb/>
　吏逸徳烈於猛火乎𦙍侯之數羲和之罪其始也但<lb/>
　言其畔官離次俶擾天紀而已而其終篇乃有及於<lb/>
<pb n="24a"/>
　脅從之黨舊染之俗以是知羲和之罪當不止於廢<lb/>
　時亂日是必聚羣不逞之人崇飲於其私邑圖為亂<lb/>
　黨將以助羿而為亂故曰有脅從之黨舊染之俗也<lb/>
　若使羲和之罪止於廢時亂日則其執而戮之是特<lb/>
　一法吏之事耳何至率六師而征之乎然其征之而<lb/>
　不正名其惡者盖若正名其惡則當窮治黨與耡根<lb/>
　浚源而戮之而仲康之勢未有足以制后羿之命故<lb/>
　特治其廢時亂日之罪而已夫羲和有脅從之黨舊<lb/>
<pb n="24b"/>
　染之俗而且與后羿同時𦙍侯之征也其誓師之辭<lb/>
　指羲和且謂爾衆士同力王室尚弼予欽承天子威<lb/>
　命則是羲和之黨於羿而嗣侯之忠於王室其事甚<lb/>
　明而蘇氏乃以曹操司馬仲逹楊堅之流討二已者<lb/>
　以為比某謂蘇氏之説經多失之易者此類之謂也<lb/>
嗚呼威克厥愛允濟愛克厥威允罔功<lb/>
　王氏蘇氏二説大為穿鑿據此二説而考之皆以威<lb/>
　為刑罰之威愛為仁愛之愛故其説如此殊不知所<lb/>
<pb n="25a"/>
　謂威者非刑威之威乃果斷之威也所謂愛者非仁<lb/>
　愛之愛乃姑息之愛也以果斷之威勝其姑息之愛<lb/>
　則有濟矣古人有得之者孝宣之綜核名實光武之<lb/>
　總攬權綱是也以姑息之愛勝其果斷之威則陵夷<lb/>
　大壞必至滅亡信乎其無功也古之人有行之者孝<lb/>
　元之優游不斷孝成之威福下移是也羲和之罪至<lb/>
　於有脅從之黨舊染之俗且將與羿為亂矣苟舎之<lb/>
　而不誅是區區於姑息之愛也豈所以為安全之道<lb/>
<pb n="25b"/>
　哉善觀古人之言必推本其立言之意不可以一概<lb/>
　論也威克厥愛允濟若以此威為刑威之威愛為仁<lb/>
　愛之愛此誠申商之言也豈詩書之訓哉<lb/>
其爾衆士懋戒哉<lb/>
　此言我之所以誓師之意如此爾衆士則不可以不<lb/>
　勉戒其心以用我之命也自古國家當中衰之運則<lb/>
　朝廷之上往往行姑息之政故英䧺之徒得以乘間<lb/>
　抵巇肆為桀鷔而莫之奈何是以大有為之君當夫<lb/>
<pb n="26a"/>
　歴運中否社稷阽危之際苟非赫然奮其乾剛之斷<lb/>
　未見其有能濟也唐自肅代以来一切行姑息之政<lb/>
　藩鎮戮主帥者因而授以節鉞或聽自擇帥其驕子<lb/>
　弟皆得以承襲父兄之位及憲宗剛明果斷足以有<lb/>
　為不憚用兵以翦耡强梗於是平夏平蜀平江東平<lb/>
　澤潞以至易定魏博貝衛澶相淮蔡莫不率服而唐<lb/>
　室遂以中興此無他惟威克愛故也憲宗雖以剛果<lb/>
　為政而子孫不能率至於穆欽文宗之世又以姑息<lb/>
<pb n="26b"/>
　為政藩鎮復强而唐室遂亡仲康之世何以異此當<lb/>
　其命嗣侯以征羲和誠得乎威克厥愛之義故足以<lb/>
　制后羿之强而中興有夏之業惜夫后相繼之不能<lb/>
　用其果斷以為政寖失天子之權綱卒為羿所簒而<lb/>
　夏終於不祀此非仲康之失也繼之者非其人也可<lb/>
　不慎哉<lb/>
自契至于成湯八遷湯始居亳從先王居作帝告釐沃<lb/>
湯征諸侯葛伯不祀湯始征之作湯征伊尹去亳適夏<lb/>
<pb n="27a"/>
既醜有夏復歸于亳入自北門乃遇汝鳩汝方作汝鳩<lb/>
汝方<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書全解卷十三<lb/>
</p>
<p>
</p>
  </div>
</body>
</text>
</TEI>
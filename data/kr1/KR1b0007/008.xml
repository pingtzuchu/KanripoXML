<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書全解卷八</head> <lb/>
    <p>
<pb n="1a"/>
欽定四庫全書<lb/>
　尚書全解卷八<lb/>
　　　　　　　　　　　　宋　林之竒　撰<lb/>
禹貢　　　　　　　　夏書<lb/>
海岱惟青州<lb/>
　王制曰凡海内之地九州州方千里孟子曰海内之<lb/>
　地方千里者九此亦據大數言之未必九州之閒每<lb/>
　一州之地方千里無贏縮多寡於其閒也如淮海惟<lb/>
<pb n="1b"/>
　揚州入淮至海蓋不啻千里以揚州而言之則於千<lb/>
　里為有餘濟河惟兖州海岱惟青州自濟距河自海<lb/>
　距岱皆不及千里以兖青而言之則於千里為不足<lb/>
　以是知凡謂九州之方千里者未可以為定數也夫<lb/>
　九州之地既方千里而禹之分疆定界則不使每州<lb/>
　皆有千里之界三三而九以合於九州方三千里之<lb/>
　數而使多寡贏縮不同者蓋禹之別九州本以高山<lb/>
　大川為準既必取高山大川則難以限於千里之地<lb/>
<pb n="2a"/>
　然而以九州之長短廣狹相輔而言之則亦可以見<lb/>
　九州州之方千里也管仲曰千里之路不可扶以繩<lb/>
　萬家之室不可定以矩萬物之不齊東北據海西北<lb/>
　據岱唐孔氏曰海非可越而言據者東萊東境之縣<lb/>
　浮海入海曲之間青州之境非至海畔而已故言據<lb/>
　也漢末有公孫度者竊據遼東自號青州刺史越海<lb/>
　收東萊諸郡堯時青州當越海而有遼東也觀禹以<lb/>
　髙山大川定九州之經界厯萬世而下雖有變更移<lb/>
<pb n="2b"/>
　易而禹之所奠者皆可考也如青州曰海岱徐州曰<lb/>
　海岱及淮其封疆之地既各有所係矣至於爾雅不<lb/>
　言青州者是青并於徐也周官職方氏不言徐州者<lb/>
　是徐并於青也或并於此或并於彼而禹貢青徐之<lb/>
　地係夫海岱及淮者蓋不可得而知也職方氏序青<lb/>
　州則曰其山鎮曰沂山其澤藪曰望諸其川淮泗其<lb/>
　浸沂沭雖以山澤川浸定此九州之所在至於疆界<lb/>
　之所至則惟指其所向之方而曰正東曰青州後世<lb/>
<pb n="3a"/>
　欲求職方氏青州之所在亦無所考據矣以是知地<lb/>
　理之書自職方氏而下皆不如禹貢之善也<lb/>
嵎夷既略濰淄其道<lb/>
　嵎夷即堯典所載羲仲所宅之地也漢孔氏以謂用<lb/>
　功少曰略王氏曰為之封畛也曽氏推廣王氏之意<lb/>
　以謂嵎夷既略者言地接於夷不為之封畛則有猾<lb/>
　夏之變以既略為封域其說比於先儒為優先儒以<lb/>
　謂用功少曰略則必加用功二字於其下然後方成<lb/>
<pb n="3b"/>
　文義也禹貢之九州如冀揚之㠀夷此州之嵎夷萊<lb/>
　夷梁州之和夷徐州之淮夷皆是此數州之境界於<lb/>
　要荒之地故有蠻獠之民雜處於其地如後世蠻洞<lb/>
　羈縻州郡是也此禹貢序治水之績與夫貢篚之屬<lb/>
　則併及之以見其地平天成之功斯無衆寡無内外<lb/>
　莫不受其賜也先儒以嵎夷萊夷和夷為地名淮夷<lb/>
　為水名㠀為狄名惟以㠀夷為狄名而其謂水名地<lb/>
　名者則皆不謂之夷狄之地是不然如春秋之時諸<lb/>
<pb n="4a"/>
　侯之國亦莫不有夷狄種𩔖在其境内如揚拒泉臯<lb/>
　陸渾之戎在伊洛之閒羌戎臯洛氏在晉絳之閒此<lb/>
　𩔖多矣安得指為地名水名而不為夷狄之地哉濰<lb/>
　淄其道案地理志云濰水出瑯琊箕屋山北至都昌<lb/>
　縣入海淄水出泰山萊蕪縣原山東北至千乗博昌<lb/>
　縣入海其道者既復其故道也此州雖近海然而不<lb/>
　當衆流之所衝蓋河濟之下流則兖州受之淮之下<lb/>
　流徐州受之漢之下流則揚州受之故此州施功惟<lb/>
<pb n="4b"/>
　濰淄二水順其道以入海則其功畢矣蓋此州之功<lb/>
　比於餘州為最省也<lb/>
厥土白墳海濵廣斥厥田惟上下厥賦中上厥貢鹽絺<lb/>
海物惟錯<lb/>
　此州之土有二種平地之土則色白而性墳至於海<lb/>
　濵之土則彌望皆斥鹵之地斥者鹹也可煮以為鹽<lb/>
　者也東方謂之斥西方謂之鹵齊管仲輕重魚鹽之<lb/>
　權以富齊蓋因此廣斥之地也厥田惟上下田第三<lb/>
<pb n="5a"/>
　也厥賦中上賦第四也厥貢鹽絺鹽即廣斥之地所<lb/>
　出也絺細葛也海物水族之可食者若蠯蠃蚳之𩔖<lb/>
　是也惟錯先儒以連於海物之下謂惟錯非一種此<lb/>
　說不然夫既謂之海物而不指其名則固非一種矣<lb/>
　又何須加惟錯二字於其下予竊謂此鹽絺海物惟<lb/>
　錯與揚州齒革羽毛惟木文勢正同木既別是一物<lb/>
　則此錯字亦應別是一物蓋如豫州所謂錫貢磬錯<lb/>
　是治玉之石也<lb/>
<pb n="5b"/>
岱畎絲枲鈆松怪石<lb/>
　凡九州之貢從言於厥貢之下者是其一州之所出<lb/>
　皆可以充此貢也或其州之所出者有至美之物則<lb/>
　必指言其所出之地以別之若此州岱畎絲枲鈆松<lb/>
　怪石徐州之嶧陽孤桐泗濵浮磬荆州之惟箘簵楛<lb/>
　三邦底貢厥名是也畎谷也謂岱山之畎出此絲枲<lb/>
　鈆松怪石之五物比於他處為最美故以為貢也觀<lb/>
　禹之制貢所以垂法於後世非服食器用之物不以<lb/>
<pb n="6a"/>
　為貢也絲枲鈆松皆是適用之物無可疑者至於怪<lb/>
　石則誠有可疑竊意當是時制禮作樂資以為器用<lb/>
　之飾於義有必不可闕者非是欲此無益之物以充<lb/>
　遊玩之好也舜作漆器禹雕其俎諫者數人夫器與<lb/>
　俎本皆適用之物惟其漆之雕之有以起後世奢侈<lb/>
　之漸此所以諫者不止也其使制度之閒有可巳而<lb/>
　不巳則諫者疑愈衆矣舜禹必不為也<lb/>
萊夷作牧<lb/>
<pb n="6b"/>
　顔師古曰萊夷者萊山之夷狄也案史記齊世家太<lb/>
　公東就國萊侯來伐與之爭營邱營邱邊萊萊人夷<lb/>
　也左氏傳夾谷之㑹萊人欲以兵劫魯侯孔子曰兩<lb/>
　君合好而裔夷之俘以兵亂之此萊夷之為夷狄也<lb/>
　無疑矣先儒但以為地名非也作牧者可以放牧也<lb/>
　蓋夷人以畜牧為業以射獵為娛故從其俗而言之<lb/>
厥篚檿絲<lb/>
　蘇氏曰萊夷作牧然後有此故言厥篚於作牧之下<lb/>
<pb n="7a"/>
　考其文勢以萊夷作牧一句閒於貢篚之閒義或然<lb/>
　也檿絲說者不同孔氏曰檿桑蠶絲中琴瑟弦蘇氏<lb/>
　曰爾雅檿桑山桑也惟東萊有此絲以為繒堅韌異<lb/>
　常萊人謂之山蠒陳博士曰檿絲出於桑絲不可織<lb/>
　使萊夷貢其所無用之物則其受之為無傷也此數<lb/>
　說不同據經文但言厥篚檿絲諸說皆以意度之不<lb/>
　可指一說為定也<lb/>
浮于汶達于濟<lb/>
<pb n="7b"/>
　地理志云汶水出泰山萊蕪縣原山至西南入濟即<lb/>
　下文所謂導沇水東流為濟東至于菏又東北㑹于<lb/>
　汶是也謂此州將欲達於帝都當浮于汶以達于濟<lb/>
　然後由于濟以達于河也<lb/>
海岱及淮惟徐州<lb/>
　海岱及淮惟徐州者東至海北至岱南及淮此徐州<lb/>
　之界也蓋其北境之接於青則以岱南境之接於揚<lb/>
　則以淮也禹貢冀州不言疆境以餘州之所至而考<lb/>
<pb n="8a"/>
　之則知冀州在於東河之西西河之東南河之北蓋<lb/>
　此篇所載也理最為有法其辭不費該括無遺非特<lb/>
　冀州為然冀州之外八州亦有其山川之所至不言<lb/>
　於逐州之閒而見於他州者夫一州之境必有四靣<lb/>
　之所至今其所載但及其山川之二境則是其所不<lb/>
　載者亦互見於鄰州之閒如荆及衡陽惟荆州及其<lb/>
　南北之二境而不及其東西此則在夫讀之者以九<lb/>
　州之境界而參考之然後可以參知其四面之所至<lb/>
<pb n="8b"/>
　故兖青揚荆豫梁雍皆為載其二面之疆界而此實<lb/>
　不費辭也至於徐州則載三面之所至與諸州異者<lb/>
　此又其辭不得不然若言海岱則嫌於青州若言淮<lb/>
　海則嫌於揚州故必曰海岱及淮然後可以別其為<lb/>
　徐州之界然徐州雖言三面所至而其四境猶互見<lb/>
　他州案爾雅曰濟東曰徐州是徐州之西境而水之<lb/>
　所經也雖不言濟而濟在徐州東蓋可得而考非其<lb/>
　長於記述豈能若是乎禹貢一書所以為萬世地理<lb/>
<pb n="9a"/>
　家之成說也<lb/>
淮沂其乂蒙羽其藝<lb/>
　即下文導淮自桐柏以下是也蓋其發原在於荆州<lb/>
　至於揚州之閒其流始大而能泛濫以為患尤在於<lb/>
　徐故此言之案地理志曰沂水出泰山蓋縣臨樂子<lb/>
　山南至下伾入泗然徐州之水以沂名之者多矣酈<lb/>
　道元曰沂水出尼邱山西北經魯之雲門曽㸃所謂<lb/>
　浴乎沂風乎舞雩者即此水也又武水出泰山武陽<lb/>
<pb n="9b"/>
　之冠石山世謂之小沂水又一水出黃孤山亦曰小<lb/>
　沂水許慎曰沂水出東海費縣東則是徐州之水以<lb/>
　沂名者多矣此所謂沂蓋指蓋縣所出之水入泗之<lb/>
　沂下文曰導淮自桐柏東㑹于泗沂東入于海蓋沂<lb/>
　入于泗泗入于淮其原委相注故併與二水而言之<lb/>
　其乂者言此二水者皆巳治也蒙羽地理志曰蒙山<lb/>
　在泰山蒙隂縣西南即論語所謂先王以為東蒙主<lb/>
　是也詩曰奄有龜蒙羽山在東海祝其縣南言此二<lb/>
<pb n="10a"/>
　山巳可種樹也<lb/>
大野既豬東原底平<lb/>
　大野者爾雅十藪曰魯有大野蓋此州藪澤之所在<lb/>
　也地理志大野澤在山陽距野縣北鉅野大野也既<lb/>
　豬水所停曰豬大野之澤往前泛濫今則豬水而為<lb/>
　澤也東平郡地蓋東原也底平謂致功而地平巳可<lb/>
　耕曽氏曰淮沂其乂蒙羽其藝大野既豬東原底平<lb/>
　則是水之流止與地之險易無所不見矣蓋淮沂其<lb/>
<pb n="10b"/>
　乂是水之流也大野既豬是水之止也蒙羽其藝是<lb/>
　地之險也東原底平是地之平也流者止者險者平<lb/>
　者無所不載則此州洪水之平蓋可見矣<lb/>
厥土赤埴墳草木漸包<lb/>
　此州之土色而別之則赤性而別之則有墳埴之二<lb/>
　種曽氏曰周禮有摶埴之工老子埏埴以為器惟土<lb/>
　之膩故可摶可埏也墳者土膏脉起也漸進長也包<lb/>
　叢生也徐州之地受淮之下流其地墊溺已甚草木<lb/>
<pb n="11a"/>
　不得遂茂為日久矣今也洪水既平乃至於進長叢<lb/>
　生故可書也<lb/>
厥田惟上中厥賦中中厥貢惟土五色<lb/>
　厥田惟上中田第二也厥賦中中賦第五也厥貢惟<lb/>
　土五色韓詩外傳曰天子之社廣五丈東方青南方<lb/>
　赤西方白北方黒其上冒以黃土將封諸侯各取其<lb/>
　方色土苴以白茅以為社蓋天子之建社必用五色<lb/>
　之土而徐州之土備此五色故使貢之也前言赤埴<lb/>
<pb n="11b"/>
　墳此又兼五色者蓋此州之土大抵赤色者最多青<lb/>
　黃白黒僅有之而已<lb/>
羽畎夏翟嶧陽孤桐泗濵浮磬<lb/>
　夏翟孤桐浮磬雖徐州所貢非謂徐州所産皆可充<lb/>
　此貢也然其所産必有至美之地所謂羽畎嶧陽泗<lb/>
　濵皆其所産至美之地也羽即蒙羽其藝之羽羽畎<lb/>
　羽山之畎猶云岱畎也夏翟雉也周禮天官夏采鄭<lb/>
　氏注曰夏翟羽也禹貢徐州貢此夏翟之羽有虞氏<lb/>
<pb n="12a"/>
　以為緌後世或無故染鳥羽蒙而用之又染人秋染<lb/>
　夏鄭氏注云染夏者染五色也以是知夏翟者雉之<lb/>
　具五色者也周官司常云全羽為旞析羽為旌故孔<lb/>
　氏以為夏翟羽中旌旄之飾然古之車服器用以雉<lb/>
　為飾者多矣不但旌旄也嶧陽者嶧山之南也地理<lb/>
　志云東海下邳縣西有葛嶧山古文以為嶧陽即詩<lb/>
　所謂保有鳬繹是也孤桐者特生之桐可以中琴瑟<lb/>
　也詩云梧桐生矣于彼朝陽蓋桐之生以向日者為<lb/>
<pb n="12b"/>
　良必以孤桐者猶言孤竹之管也陸農師曰梧桐性<lb/>
　便濕地不生於岡引毛詩傳曰梧桐不生高岡太平<lb/>
　而後生朝陽以此觀之則是梧桐生於山之陽最為<lb/>
　難得其孤生者又其難得之物也泗濵者泗水之旁<lb/>
　也浮磬者謂石之浮於水上者可以為磬也唐孔氏<lb/>
　曰石生水旁水中見石似石於水上浮焉周希聖曰<lb/>
　浮過也與名浮於實之浮同雖泗濵之石其高過於<lb/>
　水上者可以為磬據此二說其意蓋謂石非浮物故<lb/>
<pb n="13a"/>
　從而為此辭要之不必須浮於水上然後謂之浮磬<lb/>
　之為器必聚其石之最輕者然後其聲清越以長但<lb/>
　以輕故謂之浮矣不云浮石而云浮磬者曽氏曰成<lb/>
　磬而後貢之<lb/>
淮夷蠙珠暨魚<lb/>
　漢孔氏以淮夷二水名唐孔氏云淮即四瀆之淮也<lb/>
　夷蓋小水後來竭涸不復有其處耳王肅亦同此說<lb/>
　鄭氏謂淮水之上夷民獻珠與魚當從鄭氏之說案<lb/>
<pb n="13b"/>
　詩云憬彼淮夷來獻其琛則是淮夷不得為水名也<lb/>
　蠙珠者蠙即蚌之別名謂淮上之夷民當此洪水既<lb/>
　平之後獻此蠙珠及魚之二物亦如詩所謂來獻其<lb/>
　琛是也<lb/>
厥篚𤣥纎縞<lb/>
　漢孔氏云𤣥黒繒縞白繒纎細也此說不如顔師古<lb/>
　之說曰𤣥黒繒也纎細繒也縞鮮支也即今之生素<lb/>
　言獻黒細繒及鮮支也曽氏之說尤為詳明曽氏曰<lb/>
<pb n="14a"/>
　𤣥赤而有黒色以之為衮所以祭也以之為端所以<lb/>
　齋也以之為冠人冠之以為首服者也先儒以黒經<lb/>
　白緯為纎纎縞皆去凶即吉之服縞亦為燕服禮曰<lb/>
　及期而大祥素縞麻衣中月而禫禫而纎則知纎縞<lb/>
　也皆去凶即吉之服也記又曰有虞氏縞衣而養老<lb/>
　則知縞又所以為燕服徐州之篚𤣥也纎也縞也凡<lb/>
　三物釋者以為𤣥縞為二物以纎為細悞矣此說又<lb/>
　盡<lb/>
<pb n="14b"/>
浮于淮泗達于河<lb/>
　蓋言泛舟于淮泗以達于帝都也淮泗達于河之道<lb/>
　二孔皆無說蘇氏考據厯代事迹以證此言最為詳<lb/>
　備蓋近世言汴水者皆以為起於隋時故蘇氏辯之<lb/>
　以謂自淮泗入河必道于汴說者謂隋煬帝始通汴<lb/>
　入泗禹時無此水案前漢書項羽與漢約中分天下<lb/>
　割鴻溝以西為漢以東為楚文頴注云於滎陽下引<lb/>
　河東南為鴻溝以通宋鄭陳蔡曹衞與洛汝泗㑹于<lb/>
<pb n="15a"/>
　楚即今官渡水也魏武與袁紹相持於官渡乃楚漢<lb/>
　分裂之地蓋自秦漢以來有之禹貢九州之末皆記<lb/>
　入河水而淮泗獨不能入河帝都所在理不應耳意<lb/>
　其䟽開此道以通之其後或為鴻溝或為官渡或為<lb/>
　汴上下百里餘閒不可必知然引河水而注之淮泗<lb/>
　也故王濬伐吳杜預與之書曰足下既摧其西藩當<lb/>
　徑取秣陵自江入淮逾于泗汴泝河而上振旅還都<lb/>
　亦曠世一事也王濬舟師之盛古今絶倫而自汴河<lb/>
<pb n="15b"/>
　以班師則汴水小大當不減於今又足以見秦漢魏<lb/>
　晉皆有此水道非煬帝創開也蘇氏之言足以補先<lb/>
　儒之闕遺而訂後世之誤矣<lb/>
淮海惟揚州<lb/>
　北至淮南距海揚州之界也揚州之界南抵於海則<lb/>
　是後世閩廣數十州之地皆在於禹貢之分域矣益<lb/>
　稷曰弼成五服至于五千外薄四海咸建五長蓋以<lb/>
　此五千里之地分為五服也自甸服至於綏服每靣<lb/>
<pb n="16a"/>
　一千五百里二靣相距為三千里此九州之内也綏<lb/>
　服之外每方一千里以是要荒之服在九州之外也<lb/>
　蓋禹五服以三千里之内外為華夷之辨也然而以<lb/>
　揚州考之誠有可疑禹貢甸服在王畿之内王畿南<lb/>
　距于河自河至江一千里則侯服綏服之數巳盡矣<lb/>
　自江而南猶是揚州之界則要服荒服宜在九州之<lb/>
　内然東河至於東海千里自西河至於流沙千里則<lb/>
　要荒之服又不得在九州之内此說求之於經齟齬<lb/>
<pb n="16b"/>
　不合當闕之以俟知者<lb/>
彭蠡既豬<lb/>
　彭蠡在豫章彭蠡縣東蓋是江漢㑹處下文漢水過<lb/>
　三澨至于大別南入于江東匯澤為彭蠡江水過九<lb/>
　江至于東陵東迆北㑹于匯則彭蠡之澤蓋是江漢<lb/>
　所㑹之處其延袤甚廣三苗之國左洞庭右彭蠡即<lb/>
　此澤也既豬者水既豬積於此不復汎濫以為民害<lb/>
　也<lb/>
<pb n="17a"/>
陽鳥攸居<lb/>
　漢孔氏曰隨陽之鳥鴻鴈之屬是也冬月來居此澤<lb/>
　曽氏云去隂就陽謂之陽鳥鴈是也冬日至而日北<lb/>
　及春而鴈北向夏日至而日南及秋而鴈南向鴈之<lb/>
　所居隨日所在故曰陽鳥陸農師舉揚子雲法言能<lb/>
　往能來者朱鳥之謂也鴈一名朱鳥燕一名𤣥鳥𤣥<lb/>
　鳥以春分來朱鳥以春分去淮南子曰燕鴈代飛此<lb/>
　之謂也考數說則陽鳥之謂鴈明矣陽鳥攸居謂鴻<lb/>
<pb n="17b"/>
　鴈來居於彭蠡之澤也諸儒之說皆同而竊有疑於<lb/>
　此觀此篇所序治水之詳見於九州之下或山或澤<lb/>
　或川或陵或平陸或原隰莫非地名此州上既言彭<lb/>
　蠡既豬下言三江既入震澤底定皆是地名而獨於<lb/>
　此三句之閒言陽鳥攸居非惟文勢之不相稱然考<lb/>
　之九州亦無此例也夫鴈之南翔乃其天性有不得<lb/>
　不然豈其洪水未平遂不南翔乎古之地名取諸鳥<lb/>
　獸之名如虎牢犬邱之𩔖多矣左氏昭公二十年公<lb/>
<pb n="18a"/>
　如死鳥杜元凱釋曰死鳥衞地以是觀之安知陽鳥<lb/>
　之非地名乎鄭有鳴鴈在陳留雍邱縣漢北邊有鴈<lb/>
　門人皆以鴈之所居為名陽鳥意亦類此意鴈之南<lb/>
　翔所居地名故取以為名攸居者水退其地可居也<lb/>
　然世代久逺地名之詳亦無所考雖實疑其如此然<lb/>
　亦未敢以為必然也<lb/>
三江既入<lb/>
　漢孔氏云三江巳入致定為震澤唐孔氏曰江從彭<lb/>
<pb n="18b"/>
　蠡而分為三又共入震澤從震澤復分為三乃入海<lb/>
　蘇氏破其說以謂安國未嘗南游案經文以意度之<lb/>
　耳不知三江距震澤逺甚決無入理而震澤之大小<lb/>
　決不足以受三江也此說為是而蘇氏之說曰三江<lb/>
　之入古今皆不明以予所見考之自豫章而下入于<lb/>
　彭蠡而東入海者為南江自蜀岷山至于九江㑹彭<lb/>
　蠡以入于海為中江自嶓冢導漾東流為漢匯于彭<lb/>
　蠡以入海為北江此三江自彭蠡以上為二自夏口<lb/>
<pb n="19a"/>
　以上為三江漢合于夏口而與豫章之江皆匯于彭<lb/>
　蠡則三江為一至於秣陵京口以入于海不復三矣<lb/>
　然而禹貢猶有三江之名曰北中者以味别也蘇氏<lb/>
　蓋據其所見今之江流自彭蠡而下但有一江故以<lb/>
　禹貢之中江北江為以味別鄭漁仲曰水之入水緩<lb/>
　者數歩猛者不跬歩閒渾合而為一豈得漢水自大<lb/>
　別與江合流至九江猶能辨得此是漢水邪以是知<lb/>
　蘇氏味別之說為未可從據經言東為北江東為中<lb/>
<pb n="19b"/>
　江則是禹之時彭蠡之下有此二江也必矣蘇氏徒<lb/>
　見今之江流合而為一遂為味別之說蓋孔氏未嘗<lb/>
　南遊也故蔽於所不見惟順經文以為之說蘇氏親<lb/>
　見江水故蔽於所見遷就經文而為之說一則蔽於<lb/>
　所見一則蔽於所不見其失一也蘇氏之說雖失然<lb/>
　而以三江為有中江南江北江則其說可從蓋經既<lb/>
　有北江中江必有南江猶既有南河西河必有東河<lb/>
　也顔師古注漢書志亦曰三江謂中江南江北江也<lb/>
<pb n="20a"/>
　師古此說必有所據而云耳蓋以此說為三江雖未<lb/>
　見南江原委之所注而於經文猶有所本如郭景純<lb/>
　以為岷江浙江松江韋昭以為松江浙江浦陽江王<lb/>
　介甫以為一江自義興一江自毗陵一江自吳縣此<lb/>
　說皆據其所見之江而為言非禹之舊迹也酈道元<lb/>
　曰東南地卑萬流所湊濤潮泛濫觸地成川故川舊<lb/>
　瀆難以為憑蓋禹之舊迹其下流厯年浸久為所漂<lb/>
　沒者隨世變更不可復考三江之說雖以經考之知<lb/>
<pb n="20b"/>
　其必有南江然而不可指定其處如蘇氏之說也<lb/>
震澤底定<lb/>
　逐州所序治水之曲折皆是列序其一州之水於其<lb/>
　下非必以文勢相屬如下文導岍及岐導弱水而下<lb/>
　也而先儒乃有此蔽如兖州言雷夏既澤然而考其<lb/>
　原委之所注灉沮實未嘗㑹於雷夏三江實未嘗入<lb/>
　於震澤也然而經言三江既入而震澤底定者蘇氏<lb/>
　曰水之未治也東南皆海豈復有吳越哉及彭蠡既<lb/>
<pb n="21a"/>
　豬三江入海則吳越始有可宅之土而水之所鍾者<lb/>
　獨震澤而已此說是也韋昭注國語云太湖即五湖<lb/>
　也書謂之震澤爾雅謂之具區方圓五百里諸儒之<lb/>
　語多與此同蓋太湖五湖震澤具區其名雖異其實<lb/>
　一也而周禮職方氏云揚州藪曰具區浸曰五湖則<lb/>
　具區五湖又似不可合而為一唐孔氏以謂揚州浸<lb/>
　藪同處論其水謂之浸指其澤謂之藪此亦順經文<lb/>
　而為之說亦未必有所據也<lb/>
<pb n="21b"/>
篠簜既敷厥草惟夭厥木惟喬<lb/>
　郭璞云竹之別名竹之小者為篠竹之大者為簜揚<lb/>
　州有竹箭之利故當洪水既平之後竹之小大者皆<lb/>
　得敷布而生也厥草惟夭者小長曰天喬髙也兖徐<lb/>
　揚三州皆言草木兖之繇條徐之漸包揚之夭喬皆<lb/>
　言草木之茂盛特史官變其文耳雖王介甫之喜鑿<lb/>
　亦不能曲而為之說<lb/>
厥土惟塗泥厥田惟下下厥賦下上上錯<lb/>
<pb n="22a"/>
　孔氏曰塗泥水泉濕也顔師古云洳濕也蓋東南之<lb/>
　地最為卑濕故也近世說者曰西北士大夫魏晉以<lb/>
　前無有患脚氣重腿者江左以來故多有此以江左<lb/>
　卑濕故也厥田惟下下厥賦下上上錯者揚州之田<lb/>
　比於九州最為下品如賦出第七雜出於第六也顔<lb/>
　師古曰錯出諸品既云上錯則是有所定而云非錯<lb/>
　出諸品也田最為下品而其賦乃出於第七或出於<lb/>
　第六者人工修也秦少游云今之所謂沃壤者莫如<lb/>
<pb n="22b"/>
　吳越閩蜀一畝所入比他州輙數倍彼吳越閩蜀者<lb/>
　古揚州梁州地也案禹貢揚州之田第九梁州之田<lb/>
　第七是此二州之田在九等之中等為最下而以九<lb/>
　州沃壤稱者吳越閩蜀地狹人衆培糞灌溉之功至<lb/>
　也夫以第九第七之田培糞灌溉之功至尚能倍他<lb/>
　州之所入而况其上之數等乎<lb/>
厥貢惟金三品瑶琨<graphic n="KR2732" url="https://raw.githubusercontent.com/kanripo/KR-Gaiji/master/images/KR2732.png" mimeType="image/png"/>簜齒革羽毛惟木<lb/>
　三品者金銀銅也鄭氏謂銅三色者非也瑶琨篠簜<lb/>
<pb n="23a"/>
　曽氏曰周禮太宰之職享先王則賛玉爵内宰之職<lb/>
　后祼獻則賛瑶爵禮記曰尸飲五君洗玉爵獻卿尸<lb/>
　飲七以瑶爵獻大夫公劉之詩曰何以舟之惟玉及<lb/>
　瑶則知瑶者玉之次也此說是也琨案說文石之美<lb/>
　者似玉則琨次於瑶蓋可見矣篠竹之小者可以為<lb/>
　箭簜曽氏曰案儀禮樂人宿縣簜在建鼓之閒說者<lb/>
　以簜為笙簫之屬郭璞云竹闊節曰簜惟其闊節則<lb/>
　其材中至於笙簫矣齒革羽毛惟木者左氏傳曰鳥<lb/>
<pb n="23b"/>
　獸之肉不登於俎皮革齒牙骨角毛羽不登於器則<lb/>
　公不射蓋齒革羽毛皆是鳥獸之肉可以供器用之<lb/>
　飾者孔氏以齒為象牙革為犀皮以羽為鳥羽以毛<lb/>
　為旄牛尾亦不必如此拘定也木者蓋木之可以為<lb/>
　器用者亦不必指是楩柟豫樟謂凡木之貢皆出於<lb/>
　此州也要之楩柟豫樟蓋木之最美者故先儒從而<lb/>
　以為言也<lb/>
㠀夷卉服厥篚織貝<lb/>
<pb n="24a"/>
　㠀夷者南海之㠀夷也卉服者葛越也唐孔氏云南<lb/>
　方布名用葛為之左思三都賦云蕉葛升越弱於羅<lb/>
　紈此說是也唐孔氏以㠀夷皮服為㠀夷之人自服<lb/>
　皮服非所貢也此言卉服亦非所貢此則不如鄭氏<lb/>
　之說也鄭氏之說此州下濕故衣草服貢其服者以<lb/>
　給天子之官案此文在於厥貢之下厥篚之上則其<lb/>
　為㠀夷之貢卉服者明矣服既為貢則與冀州皮服<lb/>
　從而可知也厥篚織貝者孔氏云織者細紵也貝者<lb/>
<pb n="24b"/>
　水物也唐孔氏云魚有𤣥貝貽貝餘貾黃白文餘泉<lb/>
　白黃文當貢此有文之貝以為器物之飾也案荆州<lb/>
　云厥篚𤣥纁璣組璣不圓之珠也古者以珠貝為貨<lb/>
　珠既入篚則貝亦可以入篚矣然而以織為一物貝<lb/>
　為一物則織之一字為無所屬經但曰織安知其為<lb/>
　細紵乎鄭氏曰貝錦名詩曰萋兮菲兮成是貝錦凡<lb/>
　為織者先染其絲乃織之則文成矣此說是也蘇氏<lb/>
　曰南海㠀夷織草木為服如今吉貝木綿之𩔖亦一<lb/>
<pb n="25a"/>
　說也而其下文又曰其文斑斕如貝亦以成是貝錦<lb/>
　為證然今之吉貝木綿無有所謂斑斕如貝者此說<lb/>
　亦未敢從<lb/>
厥包橘柚錫貢㳂于江海達于淮泗<lb/>
　小曰橘大曰柚顔師古注漢書志云柚似橘而大其<lb/>
　味尤酸橘柚皆不耐寒故包裹而貢之錫貢者待上<lb/>
　之錫命而後貢非如厥貢惟金三品齒革羽毛惟木<lb/>
　之𩔖以充此州每歲之常貢也蘇氏曰橘柚常貢則<lb/>
<pb n="25b"/>
　勞民害物如漢永平唐天寶荔枝之害矣此說為善<lb/>
　鄭氏云錫所以柔金此州有錫則貢之或無時則不<lb/>
　貢案揚州其利金錫則此州貢錫亦有是理據此文<lb/>
　與荆州九江納錫大龜豫州錫貢磬錯其文皆閒於<lb/>
　貢篚之閒若以為貢錫則非事辭之序故當從孔氏<lb/>
　之說順流而下曰㳂蓋自江而入海自海而入淮自<lb/>
　淮而入泗然後由淮泗而達于河也禹之時江未有<lb/>
　入淮之道自揚州入帝都則必由江而入海然後入<lb/>
<pb n="26a"/>
　于淮泗至吳王夫差掘溝通水與晉㑹于黄池然後<lb/>
　江淮始通若禹之時則未有此道也而孟子曰禹疏<lb/>
　九河瀹濟漯而注之海決汝漢排淮泗而注之江此<lb/>
　蓋誤指吳王夫差所通之水以為禹迹其實非也使<lb/>
　禹時江巳與淮通則何須自江而入海自海而入淮<lb/>
　為是之迂回也哉案五代閩王審知以楊行密保有<lb/>
　江淮每歲遣使者泛海由登萊朝貢於王夫淮之不<lb/>
　通則必泛海由登萊然後可以達内治以是推之則<lb/>
<pb n="26b"/>
　揚州之達於帝都由江入海然後由海入淮泗也是<lb/>
　禹之時江不通淮也明矣孟子生於周末去禹之世<lb/>
　為未逺而猶誤指當時所見之水以為禹迹自孟子<lb/>
　而來至今數千年矣禹之舊迹漫滅者亦巳甚矣而<lb/>
　世之儒者乃欲以今日所見之水而配合禹貢之書<lb/>
　豈不猶膠柱而調瑟者哉<lb/>
荆及衡陽惟荆州江漢朝宗于海<lb/>
　禹貢有兩荆山導岍及岐至于荆山孔氏云在雍州<lb/>
<pb n="27a"/>
　導嶓冢至于荆山孔氏云在荆州惟此二山皆名荆<lb/>
　故班孟堅有二條之說謂南條荆山在南郡臨沮縣<lb/>
　東北此則荆州之荆山也謂北條荊山在馮翊懐徳<lb/>
　縣南此則雍州之荊山也以此二荆山名相亂蘇氏<lb/>
　謂自南條荆山至于衡山之陽為荆州自北條荆山<lb/>
　至于河為豫州者其意蓋謂荊州之言荆者南荆也<lb/>
　豫州之言荆者北荆也雖以此二山分配二州然而<lb/>
　以地理志考之其實不然此荆與河相去不甚逺苟<lb/>
<pb n="27b"/>
　以荆州為北荆之荆則豫州之境界不應如是之狹<lb/>
　也曽氏曰臨沮之荆其隂為豫州其陽為荆州此說<lb/>
　是也蓋荆之與豫亦猶岱之分青徐也荆及衡陽惟<lb/>
　荊州孔氏曰北據荆山南及衡山之陽謂南及衡山<lb/>
　之陽者蓋以衡為大山其南無復有名山大川可以<lb/>
　為記故謂南及衡山之陽然謂北據荆山則不可先<lb/>
　儒以謂據者皆跨而越之也若兖州曰東南距濟是<lb/>
　越濟而東南也青州曰東北距海是越海而東北也<lb/>
<pb n="28a"/>
　此州與豫州荆山為界荆山之北則豫州也安得跨<lb/>
　而越之哉故謂之北距荆山則可謂之據則不可江<lb/>
　漢朝宗于海者江漢二水發源於荆州而其入海蓋<lb/>
　在於揚州當禹之功未施揚州之下流既未有入海<lb/>
　之道而江漢之源發於梁州其勢漂悍迅疾無所發<lb/>
　泄而荆州實被其害故雖源委不在於此州之閒然<lb/>
　必使江漢朝宗于海然後荆州之民乃免於昬墊之<lb/>
　患故於此州言之也據江漢之越荊州而來則必入<lb/>
<pb n="28b"/>
　於揚州之界自揚州然後注于海今於此州遽言江<lb/>
　漢朝宗于海者孟子曰禹之治水也以四海為壑白<lb/>
　圭以鄰國為壑彼禹之治荆州之水欲使荆州之民<lb/>
　免於江漢之患而乃決之揚州則是以鄰國為壑矣<lb/>
　惟施功也隨導江漢之水於荆州然必使之朝宗于<lb/>
　海而揚州之民亦免於昬墊之患此其所謂以四海<lb/>
　為壑也朝宗者諸侯見天子之名江漢相合以歸於<lb/>
　海亦猶諸侯合而見於天子也故曰宗詩曰沔彼流<lb/>
<pb n="29a"/>
　水朝宗于海亦此意也鄭氏曰荆楚之域國有道則<lb/>
　後服國無道則先强故記其水之義以著人臣之禮<lb/>
　此則過論也<lb/>
九江孔殷<lb/>
　孔氏云江於此州界分為九道地理志云江自潯陽<lb/>
　分為九道東合為大江潯陽記有九江之名一曰烏<lb/>
　江二曰蜯江三曰烏白江四曰嘉靡江五曰畎江六<lb/>
　曰源江七曰廩江八曰提江九曰箘江據此數說皆<lb/>
<pb n="29b"/>
　謂江水至是分而為九曽氏則曰不然謂禹貢言導<lb/>
　河曰東過洛汭北過降水蓋洛水降水入于河河則<lb/>
　過之而已導漾曰過三澨導渭曰過漆沮亦猶是也<lb/>
　蓋大水受小水則謂之過二水相受大小均焉故謂<lb/>
　之㑹江合于匯謂之㑹者彭蠡所豬二水別為南江<lb/>
　故也江合九江謂之過者辨其源有九則小於江故<lb/>
　也如江分為九道則經於荆州當曰九江既道不應<lb/>
　曰孔殷於導江當曰播為九江不應曰過九江此說<lb/>
<pb n="30a"/>
　是也曽氏此說既善然謂沅水漸水元水辰水敘水<lb/>
　酉水澧水湘水資水皆合洞庭中東入于江以是為<lb/>
　九江則附㑹牽強無所考據不可從也要之九江之<lb/>
　名與其地世久逺不可強通然各自別源而下流以<lb/>
　入于江此則可以意曉也鄭氏曰九江從山谿所出<lb/>
　必有所據但以孔殷為甚衆似失其義此雖不言其<lb/>
　名與其地據此孔殷當從孔氏之說孔氏云甚得地<lb/>
　勢之中也<lb/>
<pb n="30b"/>
沱濳既道<lb/>
　蘇氏曰南郡枝江縣有沱水尾入江華容縣有夏水<lb/>
　首出江尾入沔此荆州之沱濳也蜀郡郫縣江沱及<lb/>
　漢中安陽皆有沱水濳水尾入江漢此梁州之沱濳<lb/>
　也孔安國曰沱濳發源梁州入荆州孔頴達云雖於<lb/>
　梁州合流還從荆州分出猶如濟水入河還從河出<lb/>
　也以安國頴達之言考之則味別之言古人蓋知之<lb/>
　矣梁州荆州相去數千里非以味別安知其合而復<lb/>
<pb n="31a"/>
　出邪蓋此荆州梁州皆云沱濳既道故二孔氏有合<lb/>
　流復出之說而蘇氏遂以味別之言為信夫荆之於<lb/>
　梁相去逺矣而沱濳之水既合於江漢流數千里而<lb/>
　復出猶可以味而別之必無此理以某之所見據爾<lb/>
　雅曰水自江出而為沱自漢出而為濳是凡水之出<lb/>
　於江漢者皆有此名也出於荆州者荆之沱濳也出<lb/>
　於梁州者梁之沱濳也要之皆是自江漢而出不必<lb/>
　有合流味別之說既道者言沱濳之水既復其故道<lb/>
<pb n="31b"/>
　也<lb/>
雲土夢作乂<lb/>
　周官職方氏荆州其澤藪曰雲夢雲夢者方八九百<lb/>
　里其澤跨江之南北案水經地理志諸書皆云雲夢<lb/>
　在華容縣然此澤甚廣隨處得名不但此縣也孔氏<lb/>
　謂其澤有平土邱水去可為耕作畎畝之地其說未<lb/>
　然據經文以土之一字閒於雲夢之閒若從先儒之<lb/>
　說於經文為不順當從王氏之說曰雲之土地見而<lb/>
<pb n="32a"/>
　巳夢之地則非特土見草木生之人有加功乂之者<lb/>
　矣蓋雲夢雖緫為澤藪之名别而言之則為二澤合<lb/>
　而言之以為一澤左傳定四年楚子渉雎濟江入于<lb/>
　雲中昭公三年楚子與鄭伯田于江南之夢則雲夢<lb/>
　為二也王氏云爾者謂此雲夢之二澤勢有高卑雲<lb/>
　之澤則土見夢之澤則可以作乂矣然而史記漢地<lb/>
　理志又皆作雲夢土果作雲夢土則當從孔氏之說<lb/>
　矣此二說難以折衷姑兩存之<lb/>
<pb n="32b"/>
厥土惟塗泥厥田惟下中厥賦上下<lb/>
　厥土惟塗泥者言此州沮洳卑濕亦與揚州同也厥<lb/>
　田惟下中田第八也厥賦上下賦第三也謂此州之<lb/>
　土雖同揚州之塗泥然其地稍高故其田加於揚州<lb/>
　一等蓋荆州之地農民衆多培糞灌溉之功益至故<lb/>
　能以下中之田而出上下之賦也<lb/>
厥貢羽毛齒革惟金三品<lb/>
　荆州所出之物大抵與揚州同揚州厥貢惟金三品<lb/>
<pb n="33a"/>
　齒革羽毛惟木而荆州厥貢羽毛齒革惟金三品然<lb/>
　而揚州先言金三品而此州先言羽毛齒革揚州先<lb/>
　言齒革而此州先言羽毛者孔氏謂以善者為先薛<lb/>
　氏謂以多者為先此二說皆通案職方氏揚州其利<lb/>
　金錫荆州其利齒革則是荆揚之所産不無優劣蓋<lb/>
　可見矣<lb/>
杶榦栝柏礪砥砮丹<lb/>
　顔師古曰杶木似樗而實漢孔氏曰柏葉松身曰栝<lb/>
<pb n="33b"/>
　杶栝柏三木名也榦可以為弓榦孔氏以為柘亦不<lb/>
　必如是之拘要之凡木可以為弓榦者皆是也曽氏<lb/>
　曰揚州貢木不言其名所貢之木不可勝名也此州<lb/>
　曰杶榦栝柏其所貢者止於此而已此說是也礪砥<lb/>
　砮丹山海經云荆山之首自景山至於琴鼓之山凡<lb/>
　二十有三山而䕶山多礪砥者蓋荆州之所出也礪<lb/>
　砥皆磨石也砥以細密為名礪以麤糲為稱砮者中<lb/>
　矢鏃之用肅慎氏貢楛矢石砮砮蓋石之可以為矢<lb/>
<pb n="34a"/>
　鏃者也丹唐孔氏以謂丹砂王子雍以謂丹可以為<lb/>
　采此二說皆通<lb/>
惟箘簵楛<lb/>
　鄭氏曰箘簵䉁風也箘簵竹名楛木名顔師古曰皆<lb/>
　可以為矢曽氏之說亦然曽氏云董安于之治晉陽<lb/>
　也公府之垣皆以荻蒿苫楚廧之其高丈餘趙襄子<lb/>
　發而試之其堅則箘簵之所不能過也以此言之則<lb/>
　箘簵竹之堅勁者其材中矢之笴楛矢肅慎氏常貢<lb/>
<pb n="34b"/>
　焉則楛之杪亦中矢之笴蓋箘簵楛皆笴之良材也<lb/>
　此說與顔師古同而孔氏但以楛為中矢榦其說未<lb/>
　盡<lb/>
三邦底貢厥名包匭菁茅<lb/>
　漢孔氏曰三物皆出雲夢之澤近澤三國常致貢之<lb/>
　其名天下稱善箘簵楛出於三邦者尤為有名故也<lb/>
　三邦之地經無明文難以考據案考工記材之美者<lb/>
　有妢胡之笴鄭氏注云胡子之國在楚旁意者即三<lb/>
<pb n="35a"/>
　邦之故地與蘇氏曰杶榦栝柏礪砥砮丹與箘簵楛<lb/>
　皆物之重者荆州去冀最逺而江無達河之道難以<lb/>
　必致重物故此邦之貢不以小大但致貢其名數而<lb/>
　準其物易輕賫致之京師此說不然夫所謂任土作<lb/>
　貢者皆其服食器用之物而不可闕者故使準其本<lb/>
　歲所輸之賦而貢於京師若謂當貢之物準其名數<lb/>
　易以輕賫致之京師正非作貢之本意也蘇氏以此<lb/>
　為底貢厥名之說比先儒為迂鄭氏以厥名下屬包<lb/>
<pb n="35b"/>
　匭菁茅尤為無義據揚州之貢金三品瑶琨篠簜齒<lb/>
　革羽毛惟木荆州之貢羽毛齒革金三品杶榦栝柏<lb/>
　礪砥砮丹箘簵楛而職方氏揚州其利金錫竹箭荆<lb/>
　州其利丹銀齒革則是此二州所出之物産大抵中<lb/>
　原所資以為兵器之用者晉文公謂楚子曰子女玉<lb/>
　帛則君有之羽毛齒革則君地生焉其波及晉國者<lb/>
　皆君之餘也蓋中原之所出者皆不得如此二州之<lb/>
　精良故必資此二州者為用以是觀之荆揚之壤所<lb/>
<pb n="36a"/>
　恃以富强者賴其有此而已故當天下之勢分為南<lb/>
　北之時據荆揚之壤者苟能嚴為封境之備固守其<lb/>
　物産之所出不使其波及於中原則以荆揚所出之<lb/>
　物為荊揚之用其兵革之堅利豈中原之所能及哉<lb/>
　包匭菁茅孔氏以包為一句謂包者橘柚也唐孔氏<lb/>
　曰匭是匣也菁茅既以匭盛非所包之物明包必有<lb/>
　裹也案左氏傳齊桓公責楚貢包茅不入王祭不供<lb/>
　無以縮酒則茅之有包自古然也以是知孔氏之說<lb/>
<pb n="36b"/>
　為未然鄭氏云匭猶纒結也菁茅之有毛刺者重之<lb/>
　故既包裹而又纒結之謂其包而又匭此說誠是也<lb/>
　若以匭為纒結則非矣匭匣也菁茅供祭祀之用既<lb/>
　包而又匣之所以示敬也顔師古云包其茅匭其菁<lb/>
　以獻之亦不必如此分別孔氏以菁茅為二物謂菁<lb/>
　以為菹茅以縮酒據菁即蔓菁也蔓菁處處有之豈<lb/>
　必貢於荆州邪鄭氏以菁茅為一物謂茅之有毛刺<lb/>
　者義或然也<lb/>
<pb n="37a"/>
厥篚𤣥纁璣組<lb/>
　鄭氏云染纁者三入而成又再染以黒則為緅又復<lb/>
　再染以黒則為緇𤣥色在緅緇之閒其六入者是染<lb/>
　𤣥纁之法也此州染𤣥纁色善故令貢之璣者珠不<lb/>
　圓也組綬𩔖此三物者皆入於篚筐而貢之<lb/>
九江納錫大龜<lb/>
　薛氏云大龜國之所守其得不時不可以為常貢又<lb/>
　不可錫命使貢惟使有之則納錫於上先儒亦以為<lb/>
<pb n="37b"/>
　錫命乃貢此則何以異於錫貢哉薛說為當太史公<lb/>
　龜䇿傳云龜千歲滿尺二寸漢書食貨志龜岠冉長<lb/>
　尺二寸蓋尺二寸然後謂之大龜龜至靈之物也所<lb/>
　以決疑定䇿是國之守龜也惟其為物之靈則不可<lb/>
　以求而得不可求而得若責之以為每歲之常貢則<lb/>
　其擾甚矣故惟使九江之地有偶而得之若宋王之<lb/>
　時豫且得白龜之𩔖則使之納錫於上謂之納錫者<lb/>
　與師錫帝曰禹錫𤣥圭之錫同意重其事也<lb/>
<pb n="38a"/>
浮于江沱濳漢逾于洛至于南河<lb/>
　浮于江沱濳漢浮舟於此四水也江沱濳漢其相通<lb/>
　之始末不可得而見矣逾于洛至于南河蘇氏曰江<lb/>
　無達河之道舍舟行陸以達于洛故曰逾于洛自洛<lb/>
　則達于河矣河在冀州之南故曰南河曽氏以謂漢<lb/>
　與洛不相通故曰逾于洛自洛以至豫州之河故曰<lb/>
　至于南河此二說皆相合然而蘇氏謂自江而逾洛<lb/>
　曽氏謂自漢而逾洛此蓋為差異然而以文勢考之<lb/>
<pb n="38b"/>
　當從曽氏之說<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書全解卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易經蒙引卷十二上</head> <lb/>
    <p>
<pb n="1a"/>
欽定四庫全書<lb/>
　易經蒙引卷十二上<lb/>
　　　　　　　　　　　　　明　蔡清　撰<lb/>
　說卦傳<lb/>
　　第一章<lb/>
昔者聖人之作易也<hi>一章</hi>
　此章大抵主蓍言故首之以生蓍而下文節節皆承<lb/>
　此説去○易惟卦與蓍二者而已耳非卦則蓍之體<lb/>
<pb n="1b"/>
　不立非蓍則卦之用不行二者實相須而不可相無<lb/>
　也大傳説卦處既偹矣而未有詳及於蓍者此章畧<lb/>
　偹焉設無此章亦贊易之缺事也○昔者聖人之作<lb/>
　易也一句大槩虚説搃起下文也○惟聖人王道之<lb/>
　行天下和平黙有以贊乎天地之化育於是和氣充<lb/>
　塞精英有在自生箇蓍之神物來是蓍也所以為求<lb/>
　卦之用也而揲蓍求卦之數則起自天地天員員者<lb/>
　一而圍三三各一竒聖人因參乎天而為三焉地方<lb/>
<pb n="2a"/>
　方者一而圍四四合二偶聖人因兩乎地而為二焉<lb/>
　三二之數既立於是蓍䇿七八九六之數皆倚是而<lb/>
　起矣揲蓍三變之末其餘三竒則三三而九三偶則<lb/>
　三二而六兩二一三則為七兩三一二則為八是數<lb/>
　皆倚着三二以起也參天兩地未是指蓍言倚數之<lb/>
　數字則是蓍數矣○聖人既參天兩地而倚數於是<lb/>
　用以求卦於十有八變之餘統而觀之看有幾畫隂<lb/>
　㡬畫陽成甚箇卦而卦於是乎立矣却又就其中間<lb/>
<pb n="2b"/>
　逐一看某爻是剛某爻是柔某是太剛少剛某是太<lb/>
　柔少柔却一一發揮得明白則爻於是乎生焉本文<lb/>
　倚數之倚逆説也本義倚此而起之倚順觧也已能<lb/>
　隨物之隨字亦此例○觀變於隂陽語意與觀象於<lb/>
　天觀法於地相類此隂陽盖就卦言為長朱子小註<lb/>
　有二説後一説似優○天數本三從而定其為三即<lb/>
　為參天矣地數本二從而定其為二即為兩地矣三<lb/>
　各一竒為三陽主乎進四合二偶為二隂主乎退參<lb/>
<pb n="3a"/>
　天兩地不甚着力也○天之生蓍未必専為卦用然<lb/>
　同一天地之理同一天地之數此數之外無復他數<lb/>
　此理之外無復他理其理數適與相符而可以演卦<lb/>
　妙哉不是天因聖人設卦乃特設一蓍以為之用也<lb/>
　如藥之有佐使亦是自然之凑合也○夫聖人之作<lb/>
　易也肇蓍之生起蓍之數卦因以立爻因以生如是<lb/>
　故凡吉凶消長之理進退存亡之道盈天地間所有<lb/>
　物事易皆一一依他様子模冩出來在裏許多不見<lb/>
<pb n="3b"/>
　有一之或遺是和順乎道徳也而於其中何者為吉<lb/>
　何者為凶何者為存何者為亡何者為進何者為退<lb/>
　隨在各有其條理而不相混是理於義也但見天下<lb/>
　事物之理無一之不窮天下人物之性無一之不盡<lb/>
　而於天命之本然又與之脗合而無間聖人作易之<lb/>
　功何以加於此哉甚矣蓍之功用大也○本義此聖<lb/>
　人作易之極功也就蓍上説作易方與首句昔者聖<lb/>
　人之作易也同可見自觀變隂陽以下皆主蓍言○<lb/>
<pb n="4a"/>
　窮理盡性至命難言姑即一卦言之乾元亨利貞者<lb/>
　在乾之理當然也教人如此做去者盡人物之性也<lb/>
　如此則與乾道之大通而至正之本然者合矣至命<lb/>
　也六十四卦三百八十四爻俱當以此法看○窮理<lb/>
　盡性以至於命合之搃為和順於道徳和順於道徳<lb/>
　即所謂順性命之理也○觀變於隂陽一條朱子第<lb/>
　二節小註當從與頭註不同但謂發揮剛柔時方見<lb/>
　是老陽少陽老隂少隂此説恐亦記者之誤何則觀<lb/>
<pb n="4b"/>
　變於隂陽而立卦時何者為老何者為少俱已詳了<lb/>
　故得老陽則畫個口得老隂則畫個乂得少陽則畫<lb/>
　個一得少隂則畫個<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>豈待發揮方見得何者為老<lb/>
　何者為少乎的是一時之言有未甚計較者而記者<lb/>
　不能以意逆志遂記<hi>云云</hi>耳○此則搃是一則統觀<lb/>
　其全體看是何卦一則細觀其一節看是何爻當動<lb/>
　耳<lb/>
和順於道徳<hi>云云</hi>至於命<lb/>
<pb n="5a"/>
　易書之作也其規模之大有以貫三才之道而無所<lb/>
　乖戾焉此其所以和順於道徳也其條理之宻有以<lb/>
　辨事物之宜而無所迷謬焉此其所以理於義也葢<lb/>
　道徳者義之統體義者道徳之發用乃離合言之也<lb/>
　至於萬物之宜萬事之變易皆有以覈之非所以窮<lb/>
　天下之理乎大而人倫小而一物易皆有以處之非<lb/>
　所以盡人物之性乎然曰理曰性皆天道也而易能<lb/>
　窮之盡之以合於天道之自然又非所以至於命者<lb/>
<pb n="5b"/>
　乎葢理性者天命之散見天命者理性之木原其始<lb/>
　窮之盡之功猶人也其終合於天道則人而天矣是<lb/>
　又以淺深而言也先儒梁氏之説<lb/>
　　第二章<lb/>
昔者聖人之作易也將以順性命之理<hi>一章</hi>
　昔者聖人之作易也將以彂揮乎性命之理而已以<lb/>
　性命之理言之天道所以立者曰隂與陽也地道之<lb/>
　所以立者曰柔與剛也人道之所以立者曰仁與義<lb/>
<pb n="6a"/>
　也性命之理如此作易聖人則兼舉三才之位而各<lb/>
　兩之故易六畫而成卦不止三畫而成也且於六畫<lb/>
　之内分初三五為陽位二四上為隂位則初剛而二<lb/>
　柔三剛而四柔五剛而上柔而剛柔之迭用矣故易<lb/>
　之六位自以隂陽相間而成章焉夫既六畫而成卦<lb/>
　又六位而成章則以天道言之五為天之陽上為天<lb/>
　之隂以地道言之初為地之剛二為地之柔以人道<lb/>
　言之三為人之仁四為人之義盡天地人之道皆不<lb/>
<pb n="6b"/>
　出乎卦之六爻矣故曰聖人之作易將以順性命之<lb/>
　理○分隂分陽迭用柔剛要開交得明白葢一卦有<lb/>
　六位初三五為陽二四上為隂隂陽分半是分隂分<lb/>
　陽也初剛而二柔三剛而四柔五剛而上柔一剛一<lb/>
　柔之相間此迭用柔剛也曰兼而兩之曰分曰迭用<lb/>
　是皆以聖人言也此程文之説未當也本義云兼三<lb/>
　才而兩之搃言六畫又細分之則隂陽之位又間雜<lb/>
　而成文章也分隂分陽即見剛柔之迭用矣豈可分<lb/>
<pb n="7a"/>
　為二意哉○分隂分陽迭用剛柔本義謂將六畫而<lb/>
　分其何者為隂何者為陽則見初剛與二柔相間三<lb/>
　剛與四柔相間五剛與上柔相間隂陽相間雜即成<lb/>
　文章矣重在迭用剛柔上要切於成章字意○立天<lb/>
　之道曰隂與陽是隂陽立天之道也非隂與陽則天<lb/>
　道廢而不立矣是天之所以為天者全是這箇隂陽<lb/>
　而已地道人道倣此○順性命之理順之為發揮者<lb/>
　葢是依他模様而傳冩出來不謂之順而何如今人<lb/>
<pb n="7b"/>
　教小兒按本影出字來亦謂之順字即此義也○發<lb/>
　之也仁裁之也義曰仁曰義仁陽徳也為寛裕為温<lb/>
　柔為慈惠為愛敬為哀矜之類義隂徳也為發强為<lb/>
　剛毅為威武為斷制為賤惡之類二者並用然後人<lb/>
　道立焉葢性命之理太極之全體也不然便是仁者<lb/>
　見之謂之仁智者見之謂之智則非大極之全體也<lb/>
　豈所以立人道乎二者如車之兩其輪缺一則不立<lb/>
　葢道者只是時出之而已時乘六龍以御天亦此道<lb/>
<pb n="8a"/>
　也<lb/>
昔者聖人之作易也將以順性命之理<lb/>
　性命之理即一隂一陽之道其理固未嘗外於隂陽<lb/>
　也故自易而觀之則三才各具一理亦各具一隂陽<lb/>
　也葢兩不立則一不可見一不可見則兩之用息一<lb/>
　者其理也兩者所以載其理也已上先儒梁氏之説<lb/>
　○曰仁與義若推其極則堯舜之揖遜仁也湯武之<lb/>
　放伐義也何所不該○此章若虛心以本文玩之則<lb/>
<pb n="8b"/>
　似兼三才而兩之與分隂分陽迭用柔剛皆承上文<lb/>
　三才之道言即性命之理也其故易六畫成卦故易<lb/>
　六位成章露出易字方是就易言即順性命之理也<lb/>
　○本義云兼三才而兩之搃言六畫者葢舉上以該<lb/>
　下如暢於四肢復釋居體該發於事業也此不惟朱<lb/>
　子觧經省文之法自孔子已然包荒得尚於中行之<lb/>
　類則該中句如王居无咎之類則該上句如王用出<lb/>
　征以正邦也引吉无咎中未變也之類則往往該下<lb/>
<pb n="9a"/>
　句故此下文承之曰又細分之則隂陽之位相間襍<lb/>
　而成文章也却是又就六位成章上例該分隂分陽<lb/>
　説亦足以相發矣○此章所謂立天之道非有以立<lb/>
　之者也謂天道之立以隂陽也餘倣此其曰分隂分<lb/>
　陽者隂陽之自分也其曰迭用剛柔者剛柔之自迭<lb/>
　用也非有分之用之者也兼三才而兩之兼猶搃也<lb/>
　兩之雖是着力字其實正如朱子所謂兩其五行之<lb/>
　例何足深疑○序例載朱子論河圖曰盖其所以為<lb/>
<pb n="9b"/>
　數者不過一隂一陽一竒一偶以兩其五行而已兩<lb/>
　其五行即是兼三才而兩之也此惟達者信之<lb/>
　　第三章<lb/>
天地定位山澤通氣雷風相薄水火不相射八卦相錯<lb/>
　天地間無一物無對其曰天地定位者<hi>云云</hi>特其大<lb/>
　端耳學易者當以是推其餘乃足以盡先天之藴○<lb/>
　伏羲之布八卦圓圖也是以天地定位之序乎是以<lb/>
　起震而歴離兌以至於乾之序乎二序不同當審所<lb/>
<pb n="10a"/>
　先曰當以起震之序為是序了便見得是天地定位<lb/>
　<hi>云云</hi>矣起震一義最重葢震一陽離兌二陽乾三陽<lb/>
　然後接以巽一隂坎艮二隂坤三隂隂盛又陽生陽<lb/>
　盛又隂生只管循環不已也○朱子嘗答葉永卿曰<lb/>
　先天圖須將六十四卦畫作一横圖則震巽復姤正<lb/>
　在中間先自震復而却行以至於乾乃自巽姤而順<lb/>
　行以至於坤便成圓圖而春夏秋冬晦朔弦望晝夜<lb/>
　昏旦皆有次第此作圖之大㫖也○又曰數往知來<lb/>
<pb n="10b"/>
　之説大抵以卦畫之已生者為往未來者為來亦當<lb/>
　以先天之横圖觀之而後其義可見此八卦相錯而<lb/>
　成六十四卦即首章所謂八卦相盪者也但彼以横<lb/>
　圖言此以圓圖言至其次序則一也○天地定位四<lb/>
　句對待者也數往者順四句流行者也講此者當先<lb/>
　言伏羲始畫八卦乾一兌二離三震四<hi>云云</hi>此是横<lb/>
　圖乃作易之根原也為其無以象渾天之形隂陽消<lb/>
　息之數故以此規為圓圖取乾坤而南北之取兑艮<lb/>
<pb n="11a"/>
　而東南西北之<hi>云云</hi>○邵子曰數往者順若順天而<lb/>
　行是左旋也皆已生之卦也知來者逆若逆天而行<lb/>
　是右行也皆未生之卦也愚謂此所謂左旋右行者<lb/>
　與他所謂左旋右行者不同何則既以起震歴離兌<lb/>
　以至於乾為左旋則自巽而歴坎艮以至於坤者皆<lb/>
　左旋矣而乃謂之右行何哉大抵是就圖之中央分<lb/>
　為左右方而言也自震至乾皆左方也由北轉東而<lb/>
　南也實左旋也自巽至坤皆右行也由南轉西而北<lb/>
<pb n="11b"/>
　也是為右行也不曰右旋而獨曰右行似有辨矣若<lb/>
　夫所謂天道左旋日月五星右旋者其言雖得失相<lb/>
　半然實以自東而西者為左旋以自西而東者為右<lb/>
　旋義固不同矣○山澤通氣者葢澤之氣通於山乃<lb/>
　能融結許多人民草木鳥獸昆蟲若無澤之氣以通<lb/>
　之徒山不能生物也山之氣通於澤乃能融結許多<lb/>
　黿鼉魚鼈蛟龍之類無山之氣以通之徒澤不能生<lb/>
　物也此下章山澤通氣而變化既成萬物也餘倣此<lb/>
<pb n="12a"/>
　○定位通氣之類不必十分致詳此節大意只是發<lb/>
　明圓圖八卦之位而末句連帶其所以成六十四卦<lb/>
　者耳○水火不相射一説以日月言日往則月來月<lb/>
　往則日來也故曰日生於東月生於西○於天地曰<lb/>
　定位於山澤曰通氣於雷風曰相薄於水火曰不相<lb/>
　射者盖天地元是定位之物故乾坤相對為天地定<lb/>
　位山澤元是通氣之物故艮兌相對為山澤通氣至<lb/>
　若雷風則元是相薄之物也水火則元是不可相射<lb/>
<pb n="12b"/>
　之物也此可見用字之不苟○張子曰隂陽凝聚陽<lb/>
　氣在内者不得出則奮擊而為雷霆在外者不得入<lb/>
　則周旋不舎而為風史伯璿曰風火属也故知是陽<lb/>
　氣火極明處風必盛近世颶風大作空中火飛無數<lb/>
　故史載風赤如血赤陽色也火氣大盛○八卦相交<lb/>
　錯而成六十四者如乾之未交止於乾也交於坤兌<lb/>
　則成泰成夬矣交於離震則為大有為大壯矣交於<lb/>
　巽艮則為大畜小畜也<hi>云云</hi>坤之未交止於坤也交<lb/>
<pb n="13a"/>
　於乾兌為否也為萃也交於坎艮則比也剥也<hi>云云</hi>
　析而觀之一卦各與八卦相交合而觀之但見乾坤<lb/>
　坎離相為上下震兌巽艮互為錯綜而成六十四卦<lb/>
　之交耳○數往者順數句只是話皮耳話心都在震<lb/>
　之初為冬至離兌之中為春分<hi>云云</hi>本義所謂先天<lb/>
　之學也先天者即天之所未為而我肇為之也如伏<lb/>
　羲作易是也若文王則只是將伏羲所已畫而更列<lb/>
　改置之故為後天○皇極外篇曰堯之前先天也堯<lb/>
<pb n="13b"/>
　之後後天也葢言堯以上人生日用之類多有未備<lb/>
　聖人皆先天而為之堯以後則人文已著世道已備<lb/>
　出而御世者多後天事矣○又曰先天之學心也後<lb/>
　天之學迹也○武夷熊氏禾作啟蒙通釋曰先天方<lb/>
　位對待之體也天上地下日東月西山鎮西北澤注<lb/>
　東南風起<hi>起字有酌</hi>西南雷動東北質之一定而不可易<lb/>
　者也後天位序則流行之用自春而夏而秋而冬氣<lb/>
　之相推而不可窮者也雙湖亦云然或疑風莫盛於<lb/>
<pb n="14a"/>
　西及北而乃謂風起西南何耶曰起字有㫖矣春東<lb/>
　風夏南風皆未盛也風之盛起於西南始秋之侯也<lb/>
　但未審熊説信否○原夫八卦生出之序則有乾一<lb/>
　而後有兌二有兌二而後有離三有離三而後有震<lb/>
　四巽五坎六艮七坤八以次而生是即易之所以成<lb/>
　者也固有横圖以象之矣而伏羲於此乃更置其位<lb/>
　而圓之者何歟葢論造化萬物生生之序而横圖所<lb/>
　象盡矣兹欲以象夫渾天之形氣序之運若一用横<lb/>
<pb n="14b"/>
　圖所列則乾坤相並寒暑不分而無以法乎造化萬<lb/>
　物消息之數故伏羲於畫卦既成之後取乾坤而南<lb/>
　北之取坎離而東西之取兌艮而東南西北之取震<lb/>
　巽而東北西南之又因八卦而相錯以六十四之如<lb/>
　上節所云所謂規而圓之者也上節既詳列之於此<lb/>
　又申觧之所以明其為卦氣之運也○夫乾一兌二<lb/>
　離三震四巽五坎六艮七坤八横圖之序皆逆也今<lb/>
　圓圖從中起左方起震而歴離兌以至於乾由是四<lb/>
<pb n="15a"/>
　而三三而二二而一皆進而得其已生之卦猶自今<lb/>
　日而追數昨日數往者順也右方自巽而歴坎艮以<lb/>
　至於坤由是五而六六而七七而八皆退而得其未<lb/>
　生之卦猶自今日而逆計來日知來者逆也夫據此<lb/>
　圖而言則一順一逆固如此矣然本易之所以成則<lb/>
　其先後始終一如横圖及圓圖右方之序而已即所<lb/>
　謂乾一兌二離三震四以至於坤八者也○夫孔子<lb/>
　既别言其位序之逆順而又必終以易逆數云者葢<lb/>
<pb n="15b"/>
　圓圖乃卦氣之所以運而非卦畫之所以成也卦氣<lb/>
　之所以運者易卦既成之後所以為象者也卦畫之<lb/>
　所以成者乃易卦生生自然之次第而易書之祖宗<lb/>
　也此夫子所以既列圓圖之位又必列其位序之順<lb/>
　逆而一以所由成之序歸之於逆以示人當知易卦<lb/>
　之所自出者歟臆見如此姑記所以明圓圖是即横<lb/>
　圖規而圓之者也其㫖明矣據伏羲所以立圓圖之<lb/>
　意實為卦氣設孔子此章之言寔所以發其意也但<lb/>
<pb n="16a"/>
　辭語且從位序説故一則曰數往二則曰逆數云凡<lb/>
　有圖皆有所象卦氣之説不可誣但卦本無氣又不<lb/>
　應以卦畫對卦氣説學者惟可以意逆志斯得之矣<lb/>
　○上節天地定位之末有八卦相錯一句而此獨以<lb/>
　逆順分判八卦而不及相錯而為六十四卦者何也<lb/>
　葢八卦之位既定則一卦各自管領個八卦而六十<lb/>
　四卦皆概於其中矣不可以相錯為六十四者為皆<lb/>
　逆數也朱子明有個本字又有個所以字不可不知<lb/>
<pb n="16b"/>
　○此章但云何為已生之卦何為未生之卦便見得<lb/>
　是先有横圖了未有横圖據何處説起震而歴離兌<lb/>
　以至於乾為已生之卦自巽而歴坎艮以至於坤為<lb/>
　未生之卦方知易逆數也一句有所属○必立圓圖<lb/>
　方見隂陽消長次第震一陽也由震而離而兌則二<lb/>
　陽至乾則三陽矣所謂自冬至而春分以極於夏至<lb/>
　也巽一隂也由巽而坎而艮則二隂至坤則三隂矣<lb/>
　所謂自夏至而秋分以極於冬至也此圓圖之所象<lb/>
<pb n="17a"/>
　者也故曰卦氣之運○天地之間無獨必有對故先<lb/>
　天之易兩兩相對圓圖乾與坤對自乾坤而生者夬<lb/>
　對剥大有對比大壯對觀小畜對豫<hi>云云</hi>以至大過<lb/>
　對頤姤對復方圖自下而上序如横圖自西北之東<lb/>
　南乾之坤自東北之西南泰之否縱横錯綜亦皆相<lb/>
　對天下之理有剛必有柔有進必有退有善必有惡<lb/>
　六十四卦皆歴三十二位而變而其機則在坤復乾<lb/>
　姤之間復至乾陽自少而多極於乾則一變為姤矣<lb/>
<pb n="17b"/>
　姤自坤隂自少而多極於坤則一變而復矣坤而復<lb/>
　乾而姤乃隂陽變易之機得其機則安不忘危治不<lb/>
　忘亂進必思退吉必慮凶可以體常盡變先天之學<lb/>
　其明天道以騐人事之㡬與<hi>出山堂考索</hi>○伯温曰先天<lb/>
　圖乾兌離震在天為陽在地為剛在天則居東南<hi>圓圖</hi>
　在地則居西北<hi>方圖</hi>巽坎艮坤在天為隂在地為柔在<lb/>
　天則居西北<hi>圓圖</hi>在地則居東南<hi>方圖</hi>隂陽相錯天文也<lb/>
　剛柔相交地理也○先天圓圖分明是一太極隂靜<lb/>
<pb n="18a"/>
　陽動之全體也子位震初為冬至一陽始生也歴離<lb/>
　兌二陽卯位為春分至乾三陽午位而交夏至矣陽<lb/>
　盛則隂生也巽自一隂歴坎艮而二隂為酉位是為<lb/>
　秋分至坤三隂而極矣隂極則陽又生而為震只常<lb/>
　循環不已一嵗之運一月之數大而元㑹運世小而<lb/>
　旦晝暮夜一以貫之耳易逆數也一句二説似難决<lb/>
　但只據邵子云此一節直觧圖意若逆知四時之謂<lb/>
　也則當是圓圖之八卦相錯而為六十四者無疑若<lb/>
<pb n="18b"/>
　主横圖則非直觧圖意矣及觀朱子本易之所以成<lb/>
　一句雖若似指横圖然下文所謂一如横圖<hi>云云</hi>如<lb/>
　之一字終可以明其非指横圖也然則易逆數者要<lb/>
　指在圓圖之内矣<hi>此説未可從</hi>○圓圖八卦之生六十四<lb/>
　者左方皆數往者順之序右方皆知來者逆之序不<lb/>
　皆逆數也○啟蒙所載潜室陳氏一説甚近真<hi>云云</hi>
　自巽至坤這一半是元生次序仍是未生之卦故言<lb/>
　知來者逆謂合圖本生法可逆數而知也葢因此而<lb/>
<pb n="19a"/>
　及夫易逆數也○一説先天圓圖只以天地定位一<lb/>
　條為正其數往者順三句只以明其本自横圖規而<lb/>
　圓之耳故曰此一節直觧圖意若逆知四時之謂也<lb/>
　數往者順知來者逆二句本泛説以起下易逆數也<lb/>
　一句而本義必如此觧者就本圖而稽其實也○自<lb/>
　四而三自三而二自二而一何以謂之順葢循其故<lb/>
　迹之謂順推其未然之謂逆不然以一二三四為順<lb/>
　亦可也○邵子曰此一節明伏羲八卦也又云此一<lb/>
<pb n="19b"/>
　節直觧圖意兩個一節似不同上一節字葢指通章<lb/>
　與後章此一節明文王八卦也相應下一節字恐専<lb/>
　指數往者順一條故繼之曰若逆知四時之謂也葢<lb/>
　數往知來二句輕逆數一句重故只繼之云若逆知<lb/>
　四時之謂也○或説此章兼員圖方圖皆在下章亦<lb/>
　然其說已覺牽强今觀啟蒙序例大註小註朱子語<lb/>
　録言員圖者先後相望則此節只為員圖後章特為<lb/>
　方圖明矣二章分方圖員圖之説决不移矣若以前<lb/>
<pb n="20a"/>
　段兼方員則方員又全是逆安得分順逆而謂與下<lb/>
　章同耶○先儒曰圖皆從中起此圖起天地定位員<lb/>
　圖從中起也下章起雷以動之風以散之方圖亦從<lb/>
　中起也分明是兩個圖只看皆之一字亦明白矣○<lb/>
　數往者順一節既只説得員圖該不得方圖則雷動<lb/>
　風散一節何謂不可専指方圖况上章雷風相薄已<lb/>
　説了又用雷動風散何為恐聖筆不暇如此之贅也<lb/>
　且大傳説論一經之大體凡例故有言横圖者矣有<lb/>
<pb n="20b"/>
　言員圖者矣又有言後天之易者矣亦有専論蓍數<lb/>
　者矣獨無一言及方圖者乎聖人賛易宜不如此之<lb/>
　踈漏也<lb/>
　　第四章<lb/>
雷以動之風以散之<hi>云云</hi>坤以藏之<lb/>
　夫方圖震巽居中巽居左而向於東南震居右而向<lb/>
　於西北震之象則為雷巽之象則為風是雷以動乎<lb/>
　物不發其生意風以散乎物而觧其欎滯也次巽者<lb/>
<pb n="21a"/>
　坎次震者離坎之象為雨離之象為日是雨以潤乎<lb/>
　物物由是而滋長也日以晅乎物物由是而發榮也<lb/>
　次乎坎者艮也次乎離者兌也艮以止乎物物之生<lb/>
　意由是而収歛也兌以悦乎物使物各得其所而欣<lb/>
　鬯者也又次乎艮而位極於東南者坤也次乎兌而<lb/>
　位極於西北者乾也乾於萬物無所不統是君之也<lb/>
　乾以君之則夫雷之動風之散雨之潤日之晅艮之<lb/>
　止兌之悅者皆乾之一職也坤於萬物無所不容是<lb/>
<pb n="21b"/>
　蔵之也坤以蔵之則夫雷之動風之散雨之潤日之<lb/>
　晅艮之止兌之悦者皆歸之於坤也小註居上而臨<lb/>
　下居下而括終之説有泥○雷以動之物氣自内而<lb/>
　達於外風以散之物氣自外而歛於内此猶兵以鼓<lb/>
　進以金退之類○本義云此卦位相對與上章同者<lb/>
　謂其卦位之相對同也非謂卦位同也盖震與巽相<lb/>
　對坎與離相對艮與兌相對乾與坤相對一一與上<lb/>
　章同也或者以為章意與上章同則誤矣葢誤將本<lb/>
<pb n="22a"/>
　句一義斷作兩句讀也或者據彼説只當云卦相對<lb/>
　不當云卦位相對曰非也何不曰此卦位與上章同<lb/>
　而必曰卦位相對與上章同乎其相對非以其居之<lb/>
　位相對而何○邵子曰天地定位否泰反類山澤通<lb/>
　氣損咸見義雷風相薄恒益起意水火相射既濟未<lb/>
　濟四象相交成十六事八卦相錯為六十四邵子此<lb/>
　詩特為方圖言其舉天地定位<hi>云云</hi>者亦以其卦位<lb/>
　相對與上章同故借而用之耳固不甚拘也若拘之<lb/>
<pb n="22b"/>
　甚則水火不相射今乃轉而為相射非借用而可乎<lb/>
　其中節目甚多詳之當無厭煩記之○此章亦只言<lb/>
　八卦以概夫六十四卦故或疑易逆數也不是指員<lb/>
　圖内之小卦以為所援在圖外且有朱子本易之所<lb/>
　以成一句本者員圖八卦之所本非本諸員圖内小<lb/>
　卦也○以六子觀之乾坤初爻相交而為震巽故雷<lb/>
　以動物而物萌風以散物而物具乾坤中爻相交而<lb/>
　為坎離故雨以潤物而物滋日以晅物而物舒乾坤<lb/>
<pb n="23a"/>
　終爻相交而為艮兑故艮以止物而物成兑以悦物<lb/>
　而物遂此豈非隂陽之為用而生萬物者乎然乾父<lb/>
　坤母純隂純陽而不交者也故氣之方通而物之方<lb/>
　生則主於乾而動氣之既復而物之既成則歸於坤<lb/>
　而蔵乾居上而臨下故曰君坤居下而有終故曰蔵<lb/>
　此豈非隂陽之不用而統萬物者乎然震巽坎離取<lb/>
　象義多故以象言之艮兑乾坤取卦義多故以卦言<lb/>
　之天地定位一節首乾坤此一節則先六子者葢前<lb/>
<pb n="23b"/>
　乃先天八卦之體也故先言不用者而後言用如文<lb/>
　王八卦専以用言之亦始於震巽而退乾於西北於<lb/>
　此見八卦之體用先後固當不同也<hi>先儒梁氏之説</hi>
　　第五章<lb/>
帝出乎震<hi>一條</hi>
　後天之易乃文王取伏羲先天卦位而更置之以八<lb/>
　卦之位當一嵗之運起震終艮為造化流行之序也<lb/>
　此節主帝言下節主萬物之隨帝言葢萬物之生成<lb/>
<pb n="24a"/>
　必有所以生之成之者所以生之成之者帝也帝者<lb/>
　天之主宰也究竟亦無他只是氣機耳氣機之所在<lb/>
　而萬物隨之要之帝之出入亦於萬物之出入而見<lb/>
　之耳觀下文數個故曰字可見後天乾坤乃偏言之<lb/>
　乾坤與六子同例者也統之以帝矣帝主造化之柄<lb/>
　而始出乎東方之震潔齊乎東南之巽相見明盛乎<lb/>
　南方之離致役乎西南之坤説言乎西方之兌交戰<lb/>
　乎西北之乾慰勞乎北方之坎而成言乎東北之艮<lb/>
<pb n="24b"/>
　此後天八卦方位之意也此亦觧圖意耳起震終艮<lb/>
　者一嵗之周也而循環之妙在其中矣○梁氏謂邵<lb/>
　子以此為文王八卦葢因坤蹇觧三卦象辭而推之<lb/>
　也伏羲八卦乃對待之體而謂之先天文王八卦乃<lb/>
　流行之用而謂之後天二者之次序固為不同而亦<lb/>
　未嘗不相須也○又曰帝者天之主宰而萬物之生<lb/>
　成無不由之其神運於四時游乎六合固不得而測<lb/>
　也詩曰昊天曰明及爾出王昊天曰旦及爾游衍此<lb/>
<pb n="25a"/>
　帝之出入可以見之也○又曰震於方為東於時為<lb/>
　春於五行為木而曰帝出乎震者帝於是時而始出<lb/>
　廼令之方行氣之方動而萬物萌露之時也巽於方<lb/>
　為東南於時為春夏之交於五行亦為木而曰齊乎<lb/>
　巽者<hi>云云</hi>離於方為南於時為夏於五行為火而曰<lb/>
　相見乎離者當是之時萬物明盛皆聚而相覩也坤<lb/>
　於方為西南於時為秋夏之交於五行為土而曰致<lb/>
　役乎坤者言地能役己以養物而不自以為能也父<lb/>
<pb n="25b"/>
　母養子亦是為子所役故曰生我劬勞兌於方為西<lb/>
　於時為秋於五行為金而曰悅言乎兑者物至此時<lb/>
　則形色充盈而欣説也乾於方為西北於時為秋冬<lb/>
　之交五行亦為金而曰戰乎乾者自巽至兌皆隂卦<lb/>
　而忽與乾遇故隂疑於陽而必戰也坎於方為北於<lb/>
　時為冬於五行為水而曰勞乎坎者物於此時皆歸<lb/>
　蔵故慰勞之也葢得所歸息便有慰勞意艮於方為<lb/>
　東北於時為冬春之交坎水非土則不能以生震木<lb/>
<pb n="26a"/>
　故艮於五行亦為土而曰成言乎艮者萬物皆止於<lb/>
　此也然止不終止至震而復出矣故下文又言成終<lb/>
　而成始也後天八卦之序如此○又曰以方言之則<lb/>
　有周游之意以時言之則有迭旺之理以五行言之<lb/>
　則得相生之次又自震至坤為元亨誠之通自兌至<lb/>
　艮為利貞誠之復自東南至西皆母與三女之位自<lb/>
　西北至東皆父與三男之位<lb/>
萬物出乎震<hi>一條</hi>
<pb n="26b"/>
　此言萬物隨帝以出入而上文所云者其義偹見於<lb/>
　此葢以相發也○萬物始出乎震葢震東方之卦也<lb/>
　於時為春萬物發生之時也故為出乎震震東方也<lb/>
　所以明其為正春也巽東南方也亦所以明其為春<lb/>
　夏之交也方位與時候相符觀十二律候可見○齊<lb/>
　乎巽巽東南之卦也於時則春夏之交齊也者言萬<lb/>
　物之鮮潔而齊整也葢向也方春始生而未齊至將<lb/>
　交於夏則生意畢達而整齊矣○離也者明之謂也<lb/>
<pb n="27a"/>
　於時為正夏萬物至此形形色色無不相見見則明<lb/>
　也葢離乃南方之卦也南方明之地也意古者聖人<lb/>
　南面以聴天下之政向乎明以為治是葢有取乎南<lb/>
　方之離也此句意輕葢孔子附説萬物皆相見一句<lb/>
　須先説出時來南方之卦也一句承上以起下也若<lb/>
　上文震東方也巽東南也則就此句内見得時在此<lb/>
　句則有之卦二字若不先説時無以見萬物之所以<lb/>
　為相見處離也者明也以明字未盡又繼以萬物皆<lb/>
<pb n="27b"/>
　相見又繼以南方之卦也皆以下句申明上句之意<lb/>
　今向中原盛夏之時一目山林非惟植木相見之意<lb/>
　筭羣動亦然○次離者坤也坤於象為地萬物此時<lb/>
　皆致養乎地以坤位西南於時為夏秋之交正萬物<lb/>
　涵養生意以向於實之際也故曰致役乎坤前之生<lb/>
　長者至是而止後之収歛者於是乎起正致養成遂<lb/>
　之時也一説萬物為坤所致養也語意正是致養於<lb/>
　坤也致者畢其役之義言坤役己以利物也人子常<lb/>
<pb n="28a"/>
　致役於其父母父母養子為子所役也故曰生我劬<lb/>
　勞栁子厚送河東薛存義序得致役之意坤也者地<lb/>
　也地者土也非天地之地也戰乎乾亦此例○兌位<lb/>
　西方正秋之時也秋則萬物生意已足収斂將歸於<lb/>
　實之日皆若油然而欣鬯自適矣故曰說言乎兌說<lb/>
　言乎兌言語詞也古人多有此類詩經言歸言旋言<lb/>
　采其芹之類不可勝計又如神之格思不可度思度<lb/>
　思亦語詞也與成言乎艮之言同繫辭上傳徳言盛<lb/>
<pb n="28b"/>
　禮言恭兩言字疑亦只是語詞本義所觧欲其字意<lb/>
　恐亦在言字意外見得○次兌者乾也戰乎乾乾西<lb/>
　北之卦也於時為秋冬之交當此之時隂盛陽衰隂<lb/>
　疑於陽必戰戰乎乾者正謂其隂陽相擊摶也隂陽<lb/>
　二氣相薄而萬物皆此氣之流行於此之時亦必内<lb/>
　有所戰焉故曰戰乎乾萬物隨隂陽之相薄而内戰<lb/>
　焉此理只可以意㑹而不可以目擊也雷以動之亦<lb/>
　然○次乾者坎坎之象為水水居北坎正北方之卦<lb/>
<pb n="29a"/>
　也正是四正之正在八卦中此卦便是安好慰勞之<lb/>
　卦於時為正冬萬物至此保合太和乃其歸宿之地<lb/>
　也故曰勞乎坎坎也者水也水意輕特以起下文正<lb/>
　北方之卦也北方之卦又所以起下句勞字及萬物<lb/>
　所歸也○次坎者艮東北之卦也於時為冬春之交<lb/>
　今嵗之生意至此而將終來嵗之生意又從此而起<lb/>
　是乃萬物之所以成終而成始者也故曰成言乎艮<lb/>
　也成言乎艮此動靜之所以無端隂陽之所以無始<lb/>
<pb n="29b"/>
　造化之所以流行而不窮者也始於出震終於成艮<lb/>
　後天之易妙矣妙矣一隂一陽之謂道盡之矣盡之<lb/>
　矣盖與先天二而一者也或謂先天専主體固未盡<lb/>
　謂後天専主用亦未盡也○此節八卦或言位或言<lb/>
　象或言徳或言時震巽離乾坎艮言位坤坎言象兑<lb/>
　言時離獨言徳錯互不一然離言徳八卦之徳可推<lb/>
　矣坤坎言象八卦之象可推矣兌言時八卦之時可<lb/>
　推矣震巽諸卦皆言位坤兑不言位亦可推而見矣<lb/>
<pb n="30a"/>
　猶乾言圜而坤不言方之類所以互見○此主後天<lb/>
　位言言位者多然位之所在皆氣機流行所寄之地<lb/>
　也有其位必有其時而徳與象亦在其中况此以造<lb/>
　化流行之用言分明四時交代之義不可不知也○<lb/>
　朱子以為此章所推卦位之説多未詳者葢實未能<lb/>
　釋然於心耳今姑即文求義俾於理為通可也○艮<lb/>
　何以成終而又成始曰艮本成終也然終則有始天<lb/>
　行也不終無以為始或曰萬物出乎震是震乃成始<lb/>
<pb n="30b"/>
　者也而艮安得以混之曰朱子於復卦本義不云乎<lb/>
　剥盡則為純坤十月之卦而陽氣已生於下矣積之<lb/>
　踰月然後一陽之體始成而來復故艮之成始者即<lb/>
　純坤之陽氣之已生者也震之出物者即所積而成<lb/>
　一陽之體者也理豈不彰彰者哉聖人若非真見此<lb/>
　理之實安得其言如此之同皆於其不同處乃見其<lb/>
　同也○致養於坤此養字獨全於出齊相見及説勞<lb/>
　等字盖無物非坤所養養字固重也<lb/>
<pb n="31a"/>
　　第六章<lb/>
神也者妙萬物而為言者也<lb/>
　此章之㫖若曰神也者妙萬物而為言者也是故以<lb/>
　雷動之以風散之以火熯之以澤悦之以水潤之以<lb/>
　艮終始之然向㣲風雷也水火也艮兑也則何以能<lb/>
　變化而成萬物哉大㫖如此○神也者竗萬物而言<lb/>
　者也此一句只管到後天之六子以用而言也如雷<lb/>
　動風撓之類六子各有所為也神則無為而無乎不<lb/>
<pb n="31b"/>
　為也此之謂神妙萬物也○雷動風撓之類所謂變<lb/>
　化既成萬物者也然必本於先天之隂陽各得其偶<lb/>
　然後能變化既成萬物耳如有雷有風雷風得其偶<lb/>
　矣然後雷以動風以撓而動撓之功行有水有火水<lb/>
　火得其偶矣然後水以潤火以燥而潤燥之功行餘<lb/>
　倣此此後天之流行所以為本於先天之對待也○<lb/>
　何謂神無為而無不為如動萬物則雷為之神無為<lb/>
　也撓萬物則風為之神無為也然動萬物固以雷而<lb/>
<pb n="32a"/>
　所以運雷之動者神也是雷之所在亦神之所在也<lb/>
　撓萬物固以風而所以鼔風之動者神也是風之所<lb/>
　在亦神之所在也此所謂無為而無不為無在而無<lb/>
　不在也○雷只説得動萬物説不得妙萬物風只説<lb/>
　得撓萬物亦説不得妙萬物然非動撓等之外别有<lb/>
　個妙萬物也鄭康成曰共成萬物不可得而分故合<lb/>
　而謂之神張子曰一故神兩故化曰合一不測之謂<lb/>
　神○如雷専於動風専於撓則滯於一隅不得謂之<lb/>
<pb n="32b"/>
　妙天地則役使六子以造化乎萬物而六子之伸縮<lb/>
　變化皆天地之為也所以謂神當乾坤也於此葢可<lb/>
　以騐合一不測之義無在而無不在之意葢神如君<lb/>
　后六子則六官之分職也六官所施行皆帝后所主<lb/>
　宰必須六卿各有其人然後六職交舉而治功成矣<lb/>
　○又曰神妙萬物一句便就說向後天去所謂動萬<lb/>
　物等之所以運用者是也不必兼先天而謂先天亦<lb/>
　有神也葢先天只是六子各得其耦以立其體而未<lb/>
<pb n="33a"/>
　見於用見於用時便是雷動風撓而神不外是矣豈<lb/>
　非妙萬物只属後天耶或曰先天如雷風相薄獨非<lb/>
　作用時耶曰只言雷風是相薄之物耳未重在相薄<lb/>
　字面也○先天言六子之交合後天言六子之分治<lb/>
　其造化萬物處全是後天其曰相逮曰不相悖曰通<lb/>
　氣者交合之義也水火相逮逮及也言其相濟也○<lb/>
　燥萬物者莫熯乎火火葢指日言天地陽明之精也<lb/>
　即日以烜之改日為火者明日之為火也○潤萬物<lb/>
<pb n="33b"/>
　者莫潤乎水水葢雨露之属先天只言雨以潤者舉<lb/>
　其最也或者不察僅以水火為日用之水火不思日<lb/>
　用之水火只可用於萬物既成之後而非其變化以<lb/>
　成萬物之功也○此處水與澤有分雨露之属自天<lb/>
　而下者為水之潤凢地中之水不流者皆澤也凡今<lb/>
　一草一木之油然發榮者皆得土中之水氣○火者<lb/>
　日也水指雨露地中之水有兑澤居之火必指日乃<lb/>
　是造化萬物者火既為日則水非指雨露而何哉正<lb/>
<pb n="34a"/>
　與火耦○雷風山澤水火各得天地之一體故動萬<lb/>
　物者雖為雷然雷則天地之雷也撓萬物者雖為風<lb/>
　然風則天地之風也水火山澤皆然故曰此去乾坤<lb/>
　而專言六子以見神之所為也○朱子曰風雷水火<lb/>
　自不可喚作神神者乃所以動所以撓者是也○六<lb/>
　子搃於乾坤乾坤共成萬物不可得而分故合而謂<lb/>
　之神亦所謂一故神也至於六子之致用皆其化處<lb/>
　此又神化之别必有先天之隂陽各得其偶然後有<lb/>
<pb n="34b"/>
　後天之變化正所謂兩故化也○此章承文王後天<lb/>
　之後而推本歸重於伏羲之先天葢合先天後天而<lb/>
　一之也語録是此意啟蒙以此章連上二章為文王<lb/>
　之易葢主神妙萬物之化特推本先天如員圖之推<lb/>
　本横圖耳○本義於此章為未詳其義而今却如此<lb/>
　解得似通通透透者據語録而衍之也○有先天對<lb/>
　待之體方成後天流行之用推類而言之日属陽月<lb/>
　属隂日月相對待者也必有日有月然後往來相推<lb/>
<pb n="35a"/>
　而明生又如文属陽武属隂文武相對待者也必有<lb/>
　文有武然後徳威交濟而治功成夫属陽媍属隂夫<lb/>
　媍相對待者也必有夫有婦然後内外相得而家道<lb/>
　成推之萬事亦莫不先有對待之體然後有流行之<lb/>
　用也易道固無所不該○按張子有一神兩化之說<lb/>
　與此章所云千古一符也葢先天之六子各得其偶<lb/>
　者所謂兩也兩者體之立也後天之變化成物者即<lb/>
　所謂兩者之化也兩者之化用之行也就此兩化之<lb/>
<pb n="35b"/>
　合一不測處即所謂神也故曰一隂一陽之謂道隂<lb/>
　陽不測之謂神也宇宙不更理聖賢不改心千古之<lb/>
　上有聖賢出焉此理同也千古之下有聖賢出焉此<lb/>
　理同也然則聖賢之心聖賢之身聖賢之口聖賢之<lb/>
　筆全自做主張不得一聴於理之所使也<lb/>
　　第七章<lb/>
乾健也坤順也<hi>一章</hi>
　此言八卦之性情必先有此章然後下章乾為馬為<lb/>
<pb n="36a"/>
　首之象方有所自取也雲峯亦云夫子欲於下文言<lb/>
　八卦之象故先言其性情如此象者其似性情其真<lb/>
　也下章獨父母六子之象無與於性情又自一義也<lb/>
　性情二字亦要分明八卦之理各有動情如乾其靜<lb/>
　也専靜時之健也性也其動也闢動時之健也情也<lb/>
　諸卦皆然故朱子曰謂之性者言其性如此又謂之<lb/>
　情言其發用處亦如此愚按今六十四卦所説卦徳<lb/>
　處概是就情上説然情無不出於性者故於此兼言<lb/>
<pb n="36b"/>
　之徳即性情之徳也○此言八卦之性情謂乾之性<lb/>
　情健也坤之性情順也<hi>云云</hi>彼前本義所云乾者健<lb/>
　也陽之性也則乾即健義而以陽之性也一句通承<lb/>
　之此之健也即彼三陽之性也又曰艮止也一陽止<lb/>
　於二隂之上<hi>云云</hi>則以止字當艮字看皆與此小異<lb/>
　　第八章<lb/>
乾為馬坤為牛<hi>一章</hi>
　乾數竒而徳健馬蹄圓而能致遠是乾為馬也○坤<lb/>
<pb n="37a"/>
　數偶而性順牛蹄折而馴伏以引重是坤為牛也○<lb/>
　震陽動隂下龍以動奮之身而靜息於地勢重隂之<lb/>
　下震為龍也○巽隂伏陽下雞以入伏之身而出聲<lb/>
　於天氣重陽之内是巽為雞也○坎外柔内剛豕外<lb/>
　汚濁而内剛躁象之○離外剛内柔雉外文明而内<lb/>
　柔怯象之○外剛能止物而内柔媚者狗也艮以一<lb/>
　陽止於二隂之上故似之○外柔悦而内剛狠者羊也<lb/>
　兑以一隂説於二陽之外故似之<lb/>
<pb n="37b"/>
　　第九章<lb/>
乾為首<hi>一章</hi>
　乾積陽在上而覆物首則㑹諸陽尊而在上者也非<lb/>
　乾為首乎○坤積隂在下而載物腹則蔵諸隂廣而<lb/>
　有容者也非坤為腹乎○震陽動於下足則在下能<lb/>
　動震為足也○巽隂耦居下股則兩垂而下巽為股<lb/>
　也○坎陽陷隂中耳輪内陷陽在内而聪者似之○<lb/>
　離隂麗陽中目睛外附陽在外而明者似之○手剛<lb/>
<pb n="38a"/>
　在前艮以陽止於上非手之象乎○口開於上兌以<lb/>
　隂析於上非口之象乎<lb/>
　　第十章<lb/>
乾天也故稱乎父<hi>一章</hi>
　此章之説似當主附録必不主本義附録葢後來之見<lb/>
　本義其未刪定者歟故今大全序例於後天八卦圖後<lb/>
　亦只取附録○乾天也物所資始有父道焉故稱父坤<lb/>
　地也物所資生有母道焉故稱母乾坤有父母之道如<lb/>
<pb n="38b"/>
　此六子則皆木於乾坤而成也震是坤初求於乾而得乾<lb/>
　之初畫故謂之長男巽是乾初求於坤而得坤之初畫故<lb/>
　謂之長女坎是坤再求於乾而得乾之中畫故謂之中男<lb/>
　離是乾再求於坤而得坤之中畫故謂之中女艮是坤三<lb/>
　求於乾而得乾之上畫故謂之少男兑是乾三求於坤而<lb/>
　得坤之三畫故為少女也○葢從前有為父為母為長男<lb/>
　中男少男長女中女少女之稱此則解其所以稱名之<lb/>
　義也○此章承乾為馬為首二章之後均之為八卦之<lb/>
<pb n="39a"/>
　象也而先儒特筆諄諄以為後天之易何耶看來若<lb/>
　無甚意義也况自此章以下皆廣八卦之象乃知此<lb/>
　數章全是説象而已○附録所謂得其初九九二九<lb/>
　三初六六二六三者葢亦門人所記失分曉也葢若<lb/>
　主揲蓍言則三畫之卦不當有初九九二等之稱亦<lb/>
　有揲得七八者將不以為男女乎不主揲蓍言則九<lb/>
　字六字益無謂矣葢只當言得其初之陽初之隂<hi>云</hi>
　<hi>云</hi>若上卦得者則當謂之九四九五<hi>云云</hi>○乾為馬<lb/>
<pb n="39b"/>
　章取諸物也乾為首章取諸身也此章取諸人倫也<lb/>
　合而觀之大抵皆後天之易也皆聖人之藴因卦以<lb/>
　發者也未必伏羲始畫卦時全是一一要成象此伏<lb/>
　羲畫卦只是太極生兩儀兩儀生四象四象生八卦<lb/>
　一每生二積而至於六十四卦耳然自卦既成之後<lb/>
　觀之則有為馬為首之類為父母為男女之属也<lb/>
　<lb/>
　易經䝉引卷十二上<lb/>
<pb n="40a"/>
欽定四庫全書<lb/>
　易經蒙引卷十二下<lb/>
　　　　　　　　　　　　　明　蔡清　撰<lb/>
　說卦傳<lb/>
　　第十一章<lb/>
乾為天<lb/>
　乾為天以下多孔子所取之象○節齋曰積陽為天<lb/>
　乾卦本義曰陽之性健而其成形之大者為天愚按<lb/>
<pb n="40b"/>
　朱子之説意較全今可畧更云純陽而至健為天<lb/>
為圜<lb/>
　洪武正韻圜與圓音義並同漢書從諫若轉圜為圓<lb/>
　物也○節齋曰陽體動為圜沙隨曰為圓天之體也<lb/>
　𤓰山曰圜無端也愚按沙隨之法専以圜属天然天<lb/>
　下之物圓者數多不止天也惟節齋之說近之𤓰山<lb/>
　又只觧字義耳今可畧更云陽之性動其體皆圓故<lb/>
　為圜<lb/>
<pb n="41a"/>
為君<lb/>
　雲峯曰有不言而互見者如乾為君以見坤之為臣<lb/>
　乾為圜以見坤之為方此説精當○節齋曰尊而在<lb/>
　上者為君雙湖曰乾無所不統為君愚按尊而在上<lb/>
　之說固是但以觧為天亦可無所不統之説似於君<lb/>
　義更切葢乾之主乎萬物猶君之主乎萬民也故曰<lb/>
　乾以君之<lb/>
為父<lb/>
<pb n="41b"/>
　雙峯曰變生六子為父單指後天八卦次序言然據<lb/>
　後天八卦圖乾只是變生震坎艮三男不能盡變成<lb/>
　六子也愚謂乾知大始有父道焉未為無據也<lb/>
為金<lb/>
　沙隨曰為金堅剛也雙湖曰爻剛位間柔相濟為玉<lb/>
　愚按雙湖意以玉温潤而栗然為剛柔合徳故有位<lb/>
　間柔之論間者初剛而二柔也此説近鑿三畫之卦<lb/>
　亦未可名爻此沙隨之說乃本之文言所謂純粹精<lb/>
<pb n="42a"/>
　也其義正矣<lb/>
為寒　為冰<lb/>
　沙隨曰為寒位西北也為氷寒之凝也縉雲馮曰乾<lb/>
　居西北卦氣為立冬之節水始冰之時故為寒為冰<lb/>
　朱子曰卦象指文王八卦言所以言為寒為冰愚按<lb/>
　沙隨縉雲之説實得其指朱子其斷案也縉雲兼說<lb/>
　出卦氣節候尤為詳明耳息齋曰乾為寒隂不生於<lb/>
　隂而生於陽也冰隂之變而剛也愚謂上説是面前<lb/>
<pb n="42b"/>
　見成道理此説似求之太深不主正而主變毋亦朱<lb/>
　子所謂本淺也而鑿之使深也又雙湖曰金故為寒<lb/>
　金生水極寒為冰又乾為天而貫四時故在秋冬為<lb/>
　寒為冰是又本近也而推之使遠本明也而必使至<lb/>
　於晦者矣言近而指逺者善言也何必每求諸逺<lb/>
為大赤<lb/>
　沙隨曰盛陽之色也臨川曰坎中陽為赤乾純陽為<lb/>
　赤加一大字以别於坎也雙湖曰乾為天而貫四時<lb/>
<pb n="43a"/>
　在秋冬為寒為冰愚按沙隨臨川之説盡矣雙湖之<lb/>
　説鑿葢就四時言則大赤與寒冰又不倫矣<lb/>
為良馬<lb/>
　平庵曰良馬徳莫加焉臨川曰馬加良老瘠駁四字<lb/>
　以見其純陽無隂異於震坎隂陽相襍之馬也良謂<lb/>
　純陽健之最善者也愚按二説俱善葢乾為馬而良<lb/>
　者純陽之徳也其良老瘠駁實皆乾象非震坎所宜<lb/>
　取但震云其於馬也為善鳴<hi>云云</hi>坎云其於馬也為<lb/>
<pb n="43b"/>
　美脊<hi>云云</hi>乃就其馬之性情形體而取非以其為隂<lb/>
　陽相襍之馬也<lb/>
為老馬<lb/>
　臨川曰老為老陽健之最久者也此説至矣平庵曰<lb/>
　老馬智最髙似只説得老馬未見乾之所以為老馬<lb/>
　處<lb/>
為瘠馬<lb/>
　臨川曰瘠謂多骨少肉健之最堅强者也平庵曰瘠<lb/>
<pb n="44a"/>
　馬筋骨至峻愚謂此二説皆是葢純剛無柔故也<lb/>
為駁馬<lb/>
　平庵曰鋸牙食虎力莫加焉臨川曰駁馬鋸牙食虎<lb/>
　豹健之最威猛者也鄱陽董氏曰按韻㑹駁獸如馬<lb/>
　鋸牙食虎豹宋劉敞奉使契丹時順州山中有異獸<lb/>
　如馬而食虎豹虜人不識以問公曰此駁也為言形<lb/>
　狀聲音皆是虜嘆服之又云駁馬色不純或曰純極<lb/>
　而駁生焉愚謂因是純陽而色駁故取極而變之義<lb/>
<pb n="44b"/>
　此又别取一義與鋸牙食虎豹者不同○雙湖謂春<lb/>
　良夏老秋瘠冬駁者本求之深而味反淺全無謂也<lb/>
　馬之良者何獨於春而良至夏便老乎况自古秋髙<lb/>
　馬肥為食乾寔之草故也今謂秋馬瘠何也又冬則<lb/>
　鳥獸氄毛豈至冬而駁乎<lb/>
為木果<lb/>
　節齋曰圓而在上為木果此説無以易矣沙隨曰以<lb/>
　實承實也若艮為果蓏則下有柔者存焉愚按此説<lb/>
<pb n="45a"/>
　以實之實下二陽也木之象也對艮之下二柔言承<lb/>
　實之實上一陽也果之象也似折木果而二之於純<lb/>
　陽之體為支離矣但對果蓏亦湏有别葢乾純陽故<lb/>
　象木果艮少陽在二隂之上故兼木之果草之蓏楊<lb/>
　氏謂不剥於隂為木果者又求之卦矣<lb/>
荀九家有為龍為直為衣為言<lb/>
　朱子曰荀爽有集九家易觧十卷○愚按九家葢指<lb/>
　漢淮南王安所聘九人明易者撰道訓二十篇號九<lb/>
<pb n="45b"/>
　師易文中子所謂九師興而易道㣲者也<hi>見山堂考索</hi>
　荀爽後漢人也荀淑有子八人時人謂之八龍其第<lb/>
　六曰爽字慈明時人言荀氏八龍慈明無雙荀九家<lb/>
　其集之名也○為龍者乾卦本義云龍陽物也本乾<lb/>
　象也○為直者其動也直也○為衣者衣被一身猶<lb/>
　乾之覆物也○為言者言者心之聲聲出於氣陽也<lb/>
　韻府序曰聲出於氣致堂胡氏論雷電有曰凡聲陽<lb/>
　也<lb/>
<pb n="46a"/>
坤為地<lb/>
　進齋曰坤積隂於下故為地愚謂亦須兼本義意言<lb/>
　積隂在下至順極厚也<lb/>
為母<lb/>
　進齋曰物資以生也愚謂坤作成物有母道焉<lb/>
為布<lb/>
　進齋曰動闢而廣臨川曰旁有邊幅而中平廣故為<lb/>
　布愚按動闢及邊幅之説於義未為切近豈進齋是<lb/>
<pb n="46b"/>
　主布散之義故取動闢為説歟愚意坤之象布者以<lb/>
　其質柔而廣平也兼質柔説意似周息齋曰土金自<lb/>
　然之寳布釡皆出於金然受變於模冶而成此所以<lb/>
　為效法之坤歟○布謂泉也泉泉府之泉謂錢也愚<lb/>
　按此説近穿鑿緣何舍布帛之布而専取泉布之布<lb/>
　豈其心胸好異獨有此等議論耶<lb/>
為釡<lb/>
　進齋曰虛而容物故為釡是也<lb/>
<pb n="47a"/>
為吝嗇<lb/>
　進齋曰靜翕而不施故為吝嗇融堂曰吝嗇至隂之<lb/>
　性女子小人未有不吝嗇者息齋曰吝嗇翕之守也<lb/>
　愚按三説大意略同盖靜翕不施即隂之性也女子<lb/>
　小人亦隂類也<lb/>
為均<lb/>
　進齋曰動闢而廣故為布為均南軒曰均者其勢均<lb/>
　平而無偏陂者也息齋曰均者闢之敷也愚按進齋<lb/>
<pb n="47b"/>
　息齋以坤之性情言南軒以地之形勢言然地勢不<lb/>
　能皆平而無陂故曰無平不陂又曰髙下相因之無<lb/>
　窮葢取動闢而廣之説為優又均者適均也勻也非<lb/>
　坦平之義也<lb/>
為子母牛<lb/>
　進齋曰性順故為子母牛愚謂只謂之牛亦可而必<lb/>
　謂之子母牛者牛固順子母牛又其順者也以坤純<lb/>
　隂而至順也故取此象子母牛作兩個牛看無妨子<lb/>
<pb n="48a"/>
　母俱順也子母牛牝牛方乳子子母相隨而不離者<lb/>
　也其順可知䑛犢之説亦可見矣一説牝牛母牛也<lb/>
　子母牛牝犢也順之至也牛固順母牛又順子母牛<lb/>
　尤順可見順之至而無以加然前説較穏<lb/>
為大輿<lb/>
　進齋曰厚而載物故為大輿臨川曰三畫虚所容載<lb/>
　者多也坎惟二畫虛亦為輿而不得為大輿也愚按<lb/>
　只當從進齋之説臨川以對坎言者非也坎於輿為<lb/>
<pb n="48b"/>
　多𤯝非象輿也重在多𤯝曰大輿者正以坤之所載<lb/>
　者廣也<lb/>
為文<lb/>
　進齋曰坤畫偶故為文融堂引正蒙曰坤為文衆色<lb/>
　也又曰物之生於地也至襍而文愚按須合進齋正<lb/>
　蒙之説曰三畫皆偶有文象焉其義斯備其曰物生<lb/>
　至襍者不求於坤而求之物又稍遠矣<lb/>
為衆<lb/>
<pb n="49a"/>
　進齋曰偶畫多故為衆是已如此類只眼前道理説<lb/>
　出便見明白<lb/>
為柄<lb/>
　進齋曰有形可執故為柄融堂曰柄者生物之權也<lb/>
　愚按進齋有形可執之説葢以坤作成萬物是有形<lb/>
　也然有形者亦不止柄不必用也融堂謂生物之權<lb/>
　亦傷於巧如此則本文當觧曰權字息齋曰柄也者<lb/>
　勤於造事而不名其功者歟葢以地道無成而代有<lb/>
<pb n="49b"/>
　終故云皆傷巧也惟臨川之説正大明白為柄者在<lb/>
　下而承物於上也凡執持之物其本着地者柄也但<lb/>
　愚疑其本着地之説只是直物之柄如戈矛之類若<lb/>
　横物亦有柄也如羽扇刀劍之類然概亦為在下而<lb/>
　承物於上也不如去却其本着地為凈<lb/>
其於地也為黒<lb/>
　進齋曰純隂故於色為黒臨川曰地之土色有五若<lb/>
　坤之取象則於地為黒土也黒者極隂之色也愚按<lb/>
<pb n="50a"/>
　進齋失於地二字之義當從臨川説意為周<lb/>
苟九家有為牝為迷為方為囊為裳為黄為帛為漿<lb/>
　為牝者坤道資生也與為母同義○為迷者隂暗也<lb/>
　○為方者地方也○為囊者虛而容物也與釡同義<lb/>
　○為裳者居下體也○為黄者土正色也○為帛者<lb/>
　質柔而平廣與為布同義為漿者盖太隂為水漿水<lb/>
　所謂味且甘淡而順也局方彂揮茹淡篇曰甘而淡<lb/>
　者土之徳也楚辭九歌首篇奠桂酒兮椒漿註漿者<lb/>
<pb n="50b"/>
　周禮四飲之一以椒漬其中謂之椒漿也小學句讀<lb/>
　漿醋水也問何不并言為水為酒曰水坎正象也酒<lb/>
　則味濃矣<lb/>
震為雷<lb/>
　横渠張子曰隂氣凝聚陽在内不得出則奮擊而為<lb/>
　雷節齋曰陽動於下故為雷愚按震本義云震動也<lb/>
　一陽始生於二隂之下震而動也其象為雷節齋之<lb/>
　説亦此義也張子之説不取卦象然亦與陽動隂下<lb/>
<pb n="51a"/>
　之意合或曰本義其象為雷不必承一陽始生於二<lb/>
　隂之下言只承動字言葢動萬物者莫疾乎雷也若<lb/>
　拘於此則下句其属為長子者亦將謂其取一陽始<lb/>
　生於二隂之下乎曰此亦未見其不然也一陽始生<lb/>
　以其次序言便見有長子象矣所謂一索得男不謂<lb/>
　一陽始生於二隂之下而何故屯本義曰震一陽動<lb/>
　於二隂之下故其徳為動其象為雷故字分明<lb/>
為龍<lb/>
<pb n="51b"/>
　臨川於遠取諸物章觧云以動奮之身而静息於地<lb/>
　勢重隂之下者龍也故震為龍<lb/>
為𤣥黄<lb/>
　節齋曰隂陽始交故為𤣥黄臨川曰乾坤始交而生<lb/>
　震故兼有天地之色得乾初畫為𤣥得坤中畫上畫<lb/>
　為黄○孔䟽謂𤣥黄襍而成蒼色也按吳説更詳明<lb/>
為旉<lb/>
　節齋曰陽氣始施故為旉愚按正韻旉字註施也亦<lb/>
<pb n="52a"/>
　作旉其義既同斷從此説矣臨川曰為旉字又作敷<lb/>
　與華通花蒂下連而上分為花出也正韻亦云然但<lb/>
　前説為正其為陽氣始施者陽主施隂主翕也一説<lb/>
　陽在下必進而敷施發用<lb/>
為大塗<lb/>
　節齋曰萬物畢出故為大塗臨川曰為大塗一竒動<lb/>
　於内而二偶開通前無壅塞也愚按大壯九四所取<lb/>
　藩决不羸之意正如此盖陽上進而前二隂兩開也<lb/>
<pb n="52b"/>
　此説視節齋為明切<lb/>
為長子<lb/>
　諸儒無所觧葢以一索得男之義已明<lb/>
為决躁<lb/>
　節齋曰動故為决躁决者陽生於下而上進以决隂<lb/>
　躁者陽之動也○陽進而决乎隂而其動也躁故為<lb/>
　决而躁也○雲峯曰震為决躁巽為進退不果剛柔<lb/>
　之性也愚謂一過一不及也<lb/>
<pb n="53a"/>
為蒼莨竹<lb/>
　臨川曰蒼深青色筤謂色之美葢竹之筠也按正韻<lb/>
　筠竹膚之堅質也臨川乃以為色之美何歟且蒼既<lb/>
　為深青色而又以筤為色之美而又為竹之筠似未<lb/>
　可曉也曰竹膚之堅質正是竹枝之勁而在表者其<lb/>
　所謂色者即在於此而非此筤之外别有所謂色者<lb/>
　也故臨川云耳今觧此當云蒼者東方之色震則東<lb/>
　方之卦也故其於竹也為蒼筤竹非以蒼筤竹為竹<lb/>
<pb n="53b"/>
　之號也其下云皆下本實而上幹虚者是謂萑與葦<lb/>
　於蒼筤無與也此更宜詳之<lb/>
為萑葦<lb/>
　臨川曰萑荻也葦蘆竹也皆下本寔而上幹虚陽下<lb/>
　隂上之象也<lb/>
其於馬也為善鳴<lb/>
　節齋曰氣始亨故於馬也為善鳴臨川曰陽在内為<lb/>
　聲上畫偶開出聲也愚按臨川之説為詳節齋所謂<lb/>
<pb n="54a"/>
　氣始亨者亦本陽之動而達於外言其義亦同歸也<lb/>
　馬之陽氣在内開口而鳴震一陽在下二隂上開之<lb/>
　象也<lb/>
為馵足<lb/>
　節齋曰陽在下故又為馵足臨川曰足骹白陽之色<lb/>
　也正韻骹脛也愚按節齋不知以馵為何義臨川之<lb/>
　説亦不知何所本且足骹白亦非震之色也下句的<lb/>
　顙又以隂為白馵馬後左足白也亦於震象不切玉<lb/>
<pb n="54b"/>
　篇曰馵馬懸足也葢謂馬直伸一足而挈起一足若<lb/>
　懸之亦謂陽動於下也且其為字亦為象形此説似<lb/>
　優而可用玉篇作於梁而増於唐其説盖自有所本<lb/>
　節齋諸先生皆其後人也○詩經秦風小戎篇曰駕<lb/>
　我騏馵傳曰馬左足白曰馵此難依觧義各有取<lb/>
為作足<lb/>
　節齋曰陽在下又為作足臨川曰作超起陽之健也<lb/>
　皆言下畫之陽也○愚謂為作足者作起也馬騰而<lb/>
<pb n="55a"/>
　起以陽動於下而取義也<lb/>
為的顙<lb/>
　節齋曰隂在上又為的顙的白也而顙其上也詩所<lb/>
　謂白顛傳所謂的顱是也此説長矣○臨川曰的顙<lb/>
　額有旋毛中虛如射者之的言上畫之虛也此説不<lb/>
　如上説以額中旋毛為的大巧也○善鳴馵作足的<lb/>
　顙皆綴於其馬也之下<lb/>
其於稼也為反生<lb/>
<pb n="55b"/>
　節齋曰剛反動於下故於稼為反生臨川曰稼諸穀<lb/>
　之類反生萌芽自下而生反向上陽在下也臨川此<lb/>
　説亦符於節齋剛反動於下之義以愚所見凡稼之<lb/>
　始生皆為反生葢以其初間生意實從種子中出而<lb/>
　下著地以為根然後種中萌芽乃自舉○其種以上<lb/>
　而為苗其初生時根自上而反著於下也固反生也<lb/>
　是反生非變也常也凡稼皆然<lb/>
其究為健為蕃鮮<lb/>
<pb n="56a"/>
　節齋曰陽長必終於乾故其究為徤臨川曰其究為<lb/>
　健中上二畫變則為乾也為蕃鮮蕃盛而鮮美謂震<lb/>
　居東方也草下一根而葉分開於上也下一陽上二<lb/>
　隂之象也臨川謂蕃鮮為春生之草草下一根而葉<lb/>
　分開於上者非也是失認其究二字之義夫萬物始<lb/>
　乎震未能蕃鮮其究蕃鮮也當云陽長必終於乾是<lb/>
　其䆒為健也至於乾則陽之盛矣故又為蕃鮮也須<lb/>
　看其究二字健以徳言蕃鮮指草木言○雲峯曰震<lb/>
<pb n="56b"/>
　巽獨以其究言剛柔之始也在後搃論所載<lb/>
苟九家有為玉為鵠為鼔<lb/>
　為玉者乾坤始交剛柔合徳也○為鵠者鵠海鳥其<lb/>
　飛最疾故射者畫以為的亦震動而决躁之象也○<lb/>
　為鼔者陽動而有聲也<lb/>
巽為木<lb/>
　進齋曰巽入也物之善入者莫如木融堂曰為木者<lb/>
　幹陽而根隂也今當㑹其意曰巽為木者陽氣上升<lb/>
<pb n="57a"/>
　盛為枝葉而根隂伏入於地下也<lb/>
為風<lb/>
　進齋曰氣之善入者莫如風愚按巽下本義云巽入<lb/>
　也一隂伏於二陽之下其性能巽以入也其象為風<lb/>
　亦取入義此説盡矣<lb/>
為長女<lb/>
　一索得女故謂之長女<lb/>
為繩直為工<lb/>
<pb n="57b"/>
　息齋曰繩制木之曲而取直者工引繩之直而制木<lb/>
　者巽德之制故為繩直為工一説為工不拘是木工<lb/>
　巽徳之制凡能制器者皆工也○雲峯曰有一卦之<lb/>
　中相因取象者巽為繩直因而為工坎為隠伏因而<lb/>
　為盗艮為門闕因而為閽寺<lb/>
為白<lb/>
　進齋曰巽少隂故於色為白巽所以為少隂者葢坤<lb/>
　為太隂巽雖長女視坤則為少隂矣坤太隂北方色<lb/>
<pb n="58a"/>
　黒巽少隂西方色白<lb/>
為長<lb/>
　進齋曰木下入而上升故為長為髙愚謂木之上升<lb/>
　只好説髙若兼説長則長即髙也要須有辨融堂曰<lb/>
　長者風行也此説長當從<lb/>
為髙<lb/>
　進齋曰木下入而上升融堂曰木性也無疑矣<lb/>
為進退為不果<lb/>
<pb n="58b"/>
　進齋曰隂性多疑故為進退為不果又節齋曰一隂<lb/>
　盤旋於二陽之下也此説出巽懦之意愚謂巽有懦<lb/>
　之義故巽而止為蠱但言隂性疑亦泛進退有以行<lb/>
　言不果有以為言<lb/>
為臭<lb/>
　進齋曰隂伏於下氣欎不散故為臭臨川曰臭者香<lb/>
　羶<graphic n="KR2509" url="https://raw.githubusercontent.com/kanripo/KR-Gaiji/master/images/KR2509.png" mimeType="image/png"/>焦杇之五氣凡物有聲色臭味聲臭属陽色味<lb/>
　属隂與洪範皇極五行人體性情圖不同圖以臭色<lb/>
<pb n="59a"/>
　属木火為陽味聲属金水為隂然此以氣而語其行<lb/>
　之序然也若以質而語其生之序則有水木而後有<lb/>
　火金是聲臭属陽色味属隂也葢聲臭魂類陽也色<lb/>
　味魄類隂也彼説之義如此<lb/>
其於人也為寡髪<lb/>
　進齋曰陽盛於上為寡髪臨川曰寡髪廣顙多白眼<lb/>
　皆陽上盛也以頭言隂氣盛者髪多陽氣盛者髪少<lb/>
　其説盡矣融堂曰隂血不升也愚謂此三家同一説<lb/>
<pb n="59b"/>
　須㑹其意而為之説曰陽氣上盛隂血不升也<lb/>
為廣顙<lb/>
　進齋曰二陽在上為廣顙融堂曰陽氣上盛也臨川<lb/>
　曰亦陽上盛也以顙言陽體勝者額廣隂體勝者額<lb/>
　狹<lb/>
為多白眼<lb/>
　進齋曰離為目反離中爻於下故為多白眼臨川曰<lb/>
　眼白者為陽黒者為隂離目上下白而黒者居中黒<lb/>
<pb n="60a"/>
　白相間而停勻巽目上中白而黒者在下上白多於<lb/>
　黒也臨川之説詳明<lb/>
為近利市三倍<hi>近利㣲讀至三倍為句</hi>
　進齋曰隂得乎陽故為近利市三倍隂得乎陽者言<lb/>
　以隂從陽得陽之力也又曰或謂離日中為市而巽<lb/>
　近之故有此象此説盖以後天卦位離正南而巽居<lb/>
　東南為切近於離也此説似遠○臨川曰為近利市<lb/>
　三倍者義理然也利欲隂也震陽在内義理主於内<lb/>
<pb n="60b"/>
　也故一剛為主於内之卦為无妄巽隂在内利欲主<lb/>
　於内也故曰近利曰市三倍者猶詩言賈三倍謂市<lb/>
　物而得利三倍近利之至甚者也愚按隂得乎陽之<lb/>
　説似泛如離得陽而麗之兌得陽以為之基亦皆說<lb/>
　得隂得乎陽今獨以巽為隂得乎陽似可移也近利<lb/>
　之説亦未審巽居離左既為近利坤居離右獨不近<lb/>
　利乎况市三倍之義亦無所取大扺吳説差勝葢隂<lb/>
　主於内而善巽以入之最能得利故為近利而市三<lb/>
<pb n="61a"/>
　倍也○詩大雅瞻卭有曰如賈三倍君子是識婦無<lb/>
　公事休其蠶織朱傳曰三倍獲利之多也言商賈之<lb/>
　事非君之所宜識如朝廷之事非媍人之所宜與也<lb/>
　今賈三倍而君子識其所以然媍人無朝廷之事而<lb/>
　舍其蠶織以圖之則豈不為慝哉<lb/>
其究為躁卦<lb/>
　進齋曰震為决躁巽三爻皆變則為震故其究為躁<lb/>
　卦臨川亦云<lb/>
<pb n="61b"/>
荀九家有為楊為鸛<lb/>
　楊上茂而下虛鸛髙身而瘦足皆二竒上盈一偶下<lb/>
　植之象也○詩學大成載説文楊薄栁也從木易檉<lb/>
　河栁也從木檉栁小楊也從木夘○韵府鸛似鶴好<lb/>
　水將隂雨則嗚葢感初隂之氣也<lb/>
坎為水<lb/>
　閻氏曰坎一陽在内而明二隂在外而陷内明外陷<lb/>
　故為水進齋曰内明外暗者水與月也内陽外隂故<lb/>
<pb n="62a"/>
　為水為月愚謂以月為内明外暗月魄本暗得日之<lb/>
　光為明是明由外也何以為内明外暗葢月者水之<lb/>
　精也故坎為月今乃渾以内明外暗取象非矣淮南<lb/>
　大戴謂日火外景金水内景未嘗説月亦内景也○<lb/>
　一説月本内景坎象也故曰中有山河影但得日之<lb/>
　光故兼外景耳金水得日光亦有光外照可見陽得<lb/>
　兼隂○按習坎本義云坎險陷也其象為水陽陷隂<lb/>
　中外虛而中實也坎本虛而水實之也○愚謂外虛<lb/>
<pb n="62b"/>
　中實是亦因以起有孚心亨之義今當㑹其意云水<lb/>
　内明外暗而能陷物為天下之至險者也故坎為水<lb/>
　閻氏外陷之説未精○問水之内明外暗其内固明<lb/>
　矣何以見其外暗耶曰只以火對水觀之則火之外<lb/>
　明水之外暗昭昭可辨矣<lb/>
為溝瀆<lb/>
　閻氏曰溝瀆所以行水水流而不盈故為溝瀆此説<lb/>
　亦正大<lb/>
<pb n="63a"/>
為隠伏<lb/>
　進齋曰陽匿隂中故為隠伏此説亦簡明鄭氏曰陽<lb/>
　居中而無隂以蔽之則見而不隠陽在下而動得其<lb/>
　時則起而不伏坎則隂陷而包之故為隠伏此説似<lb/>
　瑣碎只可用前説<lb/>
為矯輮<lb/>
　進齋曰陽在隂中抑而能制故為矯輮矯者矯曲而<lb/>
　使之直輮者輮直而使之曲也此説簡明臨川曰水<lb/>
<pb n="63b"/>
　之勢一曲一直一方一圓皆順其勢之所利而因其<lb/>
　人之所𨗳故為矯輮此説意畧遠矣<lb/>
為弓輪<lb/>
　進齋以合矯輮觧云弓與輪皆矯輮之所成也盖弓<lb/>
　體彎輪體員木性則直非矯輮焉能成哉但又謂弓<lb/>
　葢二十八所以蔽車之上輪輻三十六所以載其下<lb/>
　此則有所未考葢以弓與輪俱為車具耳殊不知弓<lb/>
　矢之弓亦須用矯輮而成何必并以車具言也况弓<lb/>
<pb n="64a"/>
　葢之弓字必帶葢字言乃見其為車具今單言弓又<lb/>
　何從知其為弓葢耶正韻弓下只註云<graphic n="KR0707" url="https://raw.githubusercontent.com/kanripo/KR-Gaiji/master/images/KR0707.png" mimeType="image/png"/>也更不及<lb/>
　弓葢之説又輪之與輻要亦二般正韻輻車轑也葢<lb/>
　指車腹中縱横之木不可矯輮者也又安得并言輪<lb/>
　輻都為矯輮者耶<lb/>
其於人也為加憂<lb/>
　進齋曰陽陷隂中故為加憂鄭氏曰素問金在志為<lb/>
　憂水在志為恐恐則甚於憂故為加憂是於加字太<lb/>
<pb n="64b"/>
　泥按訟卦本義觧窒惕云上無應與又為加憂只是<lb/>
　平平説惕為憂之甚也當以進齋之説為正<lb/>
為心病為耳痛<lb/>
　進齋曰心耳皆以虛為體坎中實則為病為痛鄭氏<lb/>
　曰火藏在心坎水勝之故為心病水藏在腎開竅於<lb/>
　耳而水在志為恐則傷腎故為耳痛愚謂鄭氏皆是<lb/>
　推之使遠鑿之使深説話進齋之説正矣<lb/>
為血卦<lb/>
<pb n="65a"/>
　鄭氏曰氣為陽運動常顯血為隂流行常幽血在形<lb/>
　如水在天地間故為血卦臨川曰離火在人身為氣<lb/>
　坎水在人身為血也愚按二説一意俱是但常顯常<lb/>
　幽之説似無所用彼葢以坎為北方卦故云幽耳<lb/>
為赤<lb/>
　臨川曰為赤者得乾中畫之陽故與乾同色也但乾<lb/>
　純陽則為大赤<lb/>
其於馬也為美脊<lb/>
<pb n="65b"/>
　進齋曰三畫之卦上畫為馬顙下畫為馬足坎中畫<lb/>
　陽故為美脊臨川曰脊者外體之中坎陽在中故美<lb/>
　脊也二説一意<lb/>
為亟心<lb/>
　進齋曰坎中畫陽故為美脊為亟心臨川曰心者内<lb/>
　蔵之中坎陽在中故心亟急也愚謂二説亦一意○<lb/>
　今當云陽陷隂中故在人為心病在馬只為亟心也<lb/>
　亟心性急難御也<lb/>
<pb n="66a"/>
為下首為薄蹄<lb/>
　進齋曰上畫為馬首上柔故為下首下柔故為薄蹄<lb/>
　臨川曰前畫柔故首下而不昂下畫柔故薄蹄而不<lb/>
　厚二説一也<lb/>
為曳<lb/>
　進齋曰下柔故為薄蹄又為曳沙隨曰坎於馬為曳<lb/>
　者陷則失健也愚按下柔之説為勝曳為曳足而行<lb/>
　足無力也失健亦於足之無力見之但上畫柔無所<lb/>
<pb n="66b"/>
　取故不如只從下柔之説<lb/>
其於輿也為多眚<lb/>
　進齋曰柔在下不任重故於輿也為多眚愚按此説<lb/>
　若移之巽尤好盖巽却下柔無取也又不任重於多<lb/>
　眚義未切○臨川曰於輿多眚者謂有險陷而多阻<lb/>
　碍也葢行於險道不若行於平地者之易且安也愚<lb/>
　按行險道之説則坎只為險道而不止為車之多眚<lb/>
　也不如只説坎為險陷在輿則為多眚多眚即險也<lb/>
<pb n="67a"/>
　雲峯曰坎中滿而下無力也<lb/>
為通<lb/>
　進齋曰坎維心亨故為通然則此通字全就人心上<lb/>
　説狹矣○藩氏曰通者水之性近之矣然不及卦象<lb/>
　愚謂坎一陽居中而上下皆虛所謂水流而不盈者<lb/>
　也故為通升九三臨坤則曰升虛邑大壯九四前臨<lb/>
　二隂則曰藩决皆以虛而通也<lb/>
為月<lb/>
<pb n="67b"/>
　進齋曰内明外暗為月愚已辨在為水之下矣潘氏<lb/>
　曰月者水之精盖從其類取象也<lb/>
為盗<lb/>
　進齋曰陽匿隂中故為盗太𤣥以水為盗隂陽家以<lb/>
　𤣥武為盗以其皆属北方之坎也只從陽匿隂中之<lb/>
　説為正彼二説葢以北方幽暗取<lb/>
其於木也為堅多心<lb/>
　進齋曰剛在中故於木也為堅多心○坎本陽卦於<lb/>
<pb n="68a"/>
　木為堅且陽在中故於木為堅多心堅而又多心也<lb/>
苟九家有為宫為律為可為棟為叢棘為狐為蒺藜為<lb/>
桎梏<lb/>
　為宫者陽居隂中隂虛陽實宫室中虛人則實其中<lb/>
　也所謂升虛邑者亦可見其義例○為律者上下皆<lb/>
　虛而中寔以葭灰也截竹為筒上下皆空葭灰者以<lb/>
　葭莩為灰實於律管以俟氣氣至則灰飛是坎體中<lb/>
　實而上下虛隂之象○為可者上下皆通也○為棟<lb/>
<pb n="68b"/>
　者陽壯居中以承二隂也○為叢棘者刺坎之木也<lb/>
　○為狐者晝伏而内險也○為蒺藜者亦叢棘之義<lb/>
　○為桎梏者人所難也又以陷人之手足者也<lb/>
離為火為日為電<lb/>
　節齋曰内暗外明者火與日也離内隂外陽故為火<lb/>
　與日隂麗於陽則明故為電愚謂以火内暗外明則<lb/>
　然若日則太陽之精安得有内暗之理故孟子曰日<lb/>
　月有明容光必照焉明者光之體光者明之用體即<lb/>
<pb n="69a"/>
　所謂内用即所謂外也是内外皆明也按同人本義<lb/>
　云離亦三畫卦之名一陽麗於二隂之間故其徳為<lb/>
　麗為文明其象為火為日為電離本義云離麗也隂<lb/>
　麗於陽其象為火體隂而用陽也依此則惟火取内<lb/>
　暗外明體隂用陽之象若日與電大扺只取明象若<lb/>
　以日為體隂誠所未喻電則雷火之光陽氣之盛者<lb/>
　亦非麗於陽也惟其有似金蛇形者是有所麗耳然<lb/>
　正電不如此也<lb/>
<pb n="69b"/>
為中女<lb/>
　再索得女也<lb/>
為甲胄為戈兵<lb/>
　節齋曰剛在外故為甲胄為戈兵南軒曰甲胄外堅<lb/>
　所以象乾之畫愚謂只取外剛戈兵上鋭所以象離<lb/>
　之性愚謂甲胄與戈兵雖皆兵器然實二類南軒之<lb/>
　説似勝矣節齋葢取剛在外夫甲胄之剛固在外若<lb/>
　戈兵之剛乃在上若亦以為在外則内對外言戈兵<lb/>
<pb n="70a"/>
　之内柔又安在耶○甲被於身者胄被於首者即兜<lb/>
　䥐也戈鎗也長兵也兵刄也短兵也<lb/>
其於人也為大腹<lb/>
　節齋曰中虛故於人也為大腹南軒曰腹隂而有容<lb/>
　坤為腹離得坤中爻亦為腹此説意未精何也坤為<lb/>
　純隂只為腹離僅得坤中爻乃為大腹何也不如節<lb/>
　齋取虛中之象為簡當<lb/>
為乾卦<lb/>
<pb n="70b"/>
　節齋曰火熯燥故為乾卦張子曰離為乾卦其於木<lb/>
　也為科上稿附而燥也二家皆取火燥之義<lb/>
為鼈為蟹為蠃為蚌為龜<lb/>
　節齋曰皆以外剛内柔此説更無改評矣楊氏曰鼈<lb/>
　性靜取其中畫之柔蠏性燥取其上下二畫之剛蠃<lb/>
　取其善麗之象蚌取其中虗之象龜取文明之象此<lb/>
　説近牽强亦支離○且以鱉為静龜不尤静於鱉乎<lb/>
　以蟹為燥而取上下二畫之剛然則蟹只為外燥乎<lb/>
<pb n="71a"/>
　其内亦燥否以蠃為善麗盖以其縁物而行耳以蚌<lb/>
　為中虛又不如以為文明也蚌能生珠以龜為文明<lb/>
　豈以其負書出洛耶然龜未必個個負書也抑或取<lb/>
　其具五行八卦二十四氣之象耶蚌之形不知如何<lb/>
　但據鷸蚌相持之説謂蚌出曝鷸往喙其肉蚌因合<lb/>
　而制之則蚌之生亦當如螯蛤之類是亦外剛内柔<lb/>
　也<lb/>
其於木也為科上稿<lb/>
<pb n="71b"/>
　節齋曰中虛故於木為科上稿空也木既中虛上必<lb/>
　枯稿矣一説凡植物有三種蔓生者草也枝生者木<lb/>
　也科生者蓍之類也今廣東科藤是也此科若作科<lb/>
　生説則於木字相碍只作中虛説亦通矣括蒼龔氏<lb/>
　曰於木為科上稿中虛外乾也張子曰於木為科上<lb/>
　稿附而燥也雙湖曰按張子謂附而燥是不以科為<lb/>
　木科為水盈科之科謂科巢之附於木上者也科中<lb/>
　虛有離象燥則科上之木乾燥也如鵲巢之類皆是<lb/>
<pb n="72a"/>
　以木枝結構而成也愚按節齋括蒼之説至矣張子<lb/>
　附而燥之説誠如雙湖所箋觧但其於木也四字似<lb/>
　牽强耳又科之義他亦未見所載<lb/>
荀九家有為牝牛<lb/>
　牝牛柔順之物以中虛之隂為主是内順之至者也<lb/>
　故巽兑皆不得為牝牛止是中柔也<lb/>
艮為山<lb/>
　鄭正夫曰靜以止者山也雙湖曰一陽高出二隂之<lb/>
<pb n="72b"/>
　上而止其所也愚按艮卦本義云艮止也一陽止於<lb/>
　二隂之上陽自下升極上而止也其象為山取坤地<lb/>
　而隆其上之象亦止於極而不進之義也不可有改<lb/>
　矣<lb/>
為徑路<lb/>
　臨川曰徑者路之小也艮者震之反體髙山之上成<lb/>
　蹊非如平地之大途也愚謂一陽横亘於二隂之上<lb/>
　有似徑路然不必以對震之大塗言也<lb/>
<pb n="73a"/>
為小石<lb/>
　臨川曰小而剛在坤土之上象山頂髙處之小石坎<lb/>
　剛在坤土之中剛為平地之大石也愚謂只可取小<lb/>
　而在坤土之上説其曰象山頂髙處之小石及坎為<lb/>
　平坎之大石者似贅辭了<lb/>
為門闕<lb/>
　臨川曰闕者門之出入處上畫連亘下二畫雙峙而<lb/>
　虛似闕也愚按此説亦明凈矣<lb/>
<pb n="73b"/>
為果蓏<lb/>
　臨川曰果者木實蓏者草實乾純剛故為木果艮一<lb/>
　剛在上者木之果二柔在下者草之蓏愚謂一剛在<lb/>
　上為木之果信矣如何二柔在下者為草之蓏乎盖<lb/>
　木之果草之蓏皆小而實者也正為艮之象矣周禮<lb/>
　天官甸師氏註植生曰果蔓生曰蓏○平庵曰震為<lb/>
　旉為蕃鮮草木之始也艮為果蓏草木之終也果蓏<lb/>
　能終又能始故為艮之象為切愚謂此一義但小而<lb/>
<pb n="74a"/>
　實之義已明不必更取他説之深奥曲折者矣<lb/>
為閽寺<lb/>
　開封耿氏曰周官閽人掌王宫中門之禁止物之不<lb/>
　應入者寺人掌王之内人及宫女之戒令止物之不<lb/>
　得出者皆阻於前而衛内之柔者也愚按説止義取<lb/>
　象當矣但阻於前而衛内之柔之說似贅<lb/>
為指<lb/>
　雙湖曰艮為手而所用以止物者又在指也<lb/>
<pb n="74b"/>
為狗<lb/>
　白雲郭氏曰三陽卦艮獨不言馬者其剛在上所用<lb/>
　益小故於獸畜無行健之功而徒有嚙噬之象愚謂<lb/>
　道理只在聖人口頭此章廣八卦之象朱子以為多<lb/>
　不可曉難説是因其所用益小故不於馬取象也只<lb/>
　用逺取諸物章臨川註謂外剛能止物而中内柔媚<lb/>
　也再除却中内柔媚數字似尤為明凈雲峯曰艮不<lb/>
　言馬艮止也止之性非馬也<lb/>
<pb n="75a"/>
為䑕<lb/>
　臨川曰謂前剛也愚謂䑕喙最利是前剛也<lb/>
為黔喙之属<lb/>
　臨川曰謂前剛也黔字當與鈐通以鐵持束物者黔<lb/>
　喙之属山居猛獸齒牙堅利如鐵能食生物者也按<lb/>
　鈐既是以鐵持束物者今以名喙似亦不相類何故<lb/>
　取之正韻鈐與箝鉗通若黔則黎也黒也愚按鳥之<lb/>
　喙大概皆黔○冷氏曰鳥善以喙止物黔喙之属也<lb/>
<pb n="75b"/>
　愚謂皆剛在前也故取此象而臨川謂黔當與鈐通<lb/>
　未知何所本恐冷氏之説較無所造作也曰黔喙之<lb/>
　属百鳥之衆不可枚舉故統以之属二字云○臨川<lb/>
　指山居猛獸者意謂曰狗曰䑕未足以盡其象故更<lb/>
　着此一句也但勁以鈐為黔亦可疑<lb/>
其於木也為堅多節<lb/>
　臨川曰剛在外也冷氏曰坎陽内故堅多心艮陽上<lb/>
　故堅多節按冷氏之説尤明看此句是宜以坎之堅<lb/>
<pb n="76a"/>
　多心來對看也為堅多節堅者陽卦也多節者陽在<lb/>
　上也乃知堅指木全體言坎堅而多心坎亦陽卦云<lb/>
荀九家有為鼻為虎為狼<lb/>
　陳安卿説麻衣易以艮為鼻朱子曰鼻者面之山晉<lb/>
　管輅凡如此説則為鼻之義明矣為虎者齒牙猛利<lb/>
　剛在前也為狼取象與虎同<lb/>
兌為澤<lb/>
　進齋曰隂停於外故為澤漢上曰澤者水之聚二陽<lb/>
<pb n="76b"/>
　沉於下一隂見於上坎兌一也故坎壅成澤澤决成<lb/>
　川愚按兌卦本義云兑説也一隂進乎二陽之上喜<lb/>
　之見乎外也其象為澤又取坎水而塞其下流之象<lb/>
　朱子既有明訓諸儒又何用别立説乎漢上朱氏所<lb/>
　謂坎兌一也坎壅成澤澤决成川之説為妙亦是朱<lb/>
　子取坎水而壅其下流之義<lb/>
為少女<lb/>
　三索得女也<lb/>
<pb n="77a"/>
為巫為口舌<lb/>
　進齋曰巫口舌之官以口説神者兌上拆口象故為<lb/>
　巫為口舌鄭氏曰通乎幽者以言説乎神巫也交乎<lb/>
　顯者以言説乎人口舌也口舌悦乎人之説不是大<lb/>
　抵不宜以幽顯對仗説<lb/>
為毁折<lb/>
　進齋曰金氣始殺條枯實落故為毁折此説正矣融<lb/>
　堂曰為毁折上柔象然則下剛象當於何處着落若<lb/>
<pb n="77b"/>
　以兑上柔為毁折則坤柔當為破碎分崩之甚矣<lb/>
為附决<lb/>
　進齋曰柔附於剛剛乃决柔也此説簡暢息齋曰隂<lb/>
　在上皆有决義震陽動故躁兌隂説故附决躁者有<lb/>
　所去而達其怒也附决者始雖親而終不免於去也<lb/>
　此説迂曲<lb/>
其於地也為剛鹵<lb/>
　進齋曰潤極故為剛鹵陽在下為剛隂在上為鹵剛<lb/>
<pb n="78a"/>
　鹵之地未能生物鹵者水之死氣也坎水絶於下而<lb/>
　澤見於上則足以為鹵而已愚謂末二句亦欠正當<lb/>
　坎水絶於一則只是澤象耳又曰澤見於上僅以上<lb/>
　一隂為澤耶牽强不諧矣○平庵謂地之鹵非不潤<lb/>
　也暫熯而乾已而復潤者天下之潤者莫乆焉莫乆<lb/>
　句似贅夫熯而復潤者既為天下之乆則萬古常潤<lb/>
　而不乾者當云何哉又曰然不生物以其潤氣之在<lb/>
　外也此説亦是所以可鹽而不可物葢其地鹹自不<lb/>
<pb n="78b"/>
　能生物也又曰見於外者其上則甘而為露露之凝<lb/>
　為霜其下則鹹而為鹵鹵之凝為鹽二者皆殺物之<lb/>
　具也此説又似贅霜者露之凝本於甘也霜能殺物<lb/>
　露亦能殺物乎若謂不承露言則鹵亦不能生物何<lb/>
　待至鹽而後能殺物乎○又曰鄭少梅謂剛者出金<lb/>
　鹵者出鹽剛生金之説未詳愚謂鹵之下土若不堅<lb/>
　硬則鹽水虛漏而不可鹽矣故謂剛鹵即下土堅硬<lb/>
　而其鹵濕兌二陽在下一隂在上之象焉○融堂曰<lb/>
<pb n="79a"/>
　水至柔也凝而鹵陽在於下也<lb/>
為妾<lb/>
　節齋曰少女從姊為娣<lb/>
為羊<lb/>
　節齋曰内狠外説故為羊<lb/>
荀九家有為常為輔頰<lb/>
　為常者人情惟其所悦則自不能已故常若有厭意<lb/>
　則不能常矣○為輔頰者輔頰亦口舌之類皆取柔<lb/>
<pb n="79b"/>
　上之象此章廣八卦之象多不可曉者求之於經亦<lb/>
　不盡合也○此所謂言天下之至賾而不可惡也○<lb/>
　按朱子自多闕疑而諸儒往往强而通之乃知惟其<lb/>
　精故能疑彼不疑者多見其未精耳若愚盡取諸儒<lb/>
　之説而强折衷之特預科塲應題始偹一說之近正<lb/>
　者耳非敢望為後來之定論也○程子曰說卦於乾<lb/>
　雖言為天又言為金玉以至為木果之類豈盡言天<lb/>
　若此者所謂類萬物之情也故孔子推明之曰此卦<lb/>
<pb n="80a"/>
　於天文地理則為某物鳥獸草木則為某物於身於<lb/>
　物則為某物各以類舉不盡言也學者觸類而長之<lb/>
　思過半矣不然説卦所序何所用哉<lb/>
　　刪説<lb/>
乾為天至健在上也○為圜體員而動也○為君尊而<lb/>
　在上也○為父資始萬物也○為金堅剛也○為玉<lb/>
　純粹也○為寒為氷位西北嚴凝之方也○為大赤<lb/>
　盛陽之色也○為良馬純陽之徳也○為老馬老陽<lb/>
<pb n="80b"/>
　也○為瘠馬純剛無柔也○為駁馬健之最盛猛也<lb/>
　○為木果員而在上也<lb/>
坤為地至順在下也○為母萬物資生也○為布柔質<lb/>
　而平廣也○為釡虛而容物也○為吝嗇靜翕不施<lb/>
　也○為均動闢而廣也○為子母牛純隂至順也○<lb/>
　為大輿所載者廣也○為文三畫皆偶也○為衆偶<lb/>
　畫多也○為柄在下而承物於上也○其於地也為<lb/>
　黒極隂之色也<lb/>
<pb n="81a"/>
震為雷一陽動於二隂之下也○為龍以動奮之身而<lb/>
　靜息於地勢重隂之下也○為𤣥黄乾坤始交兼天<lb/>
　地之色也○為敷陽氣始施也○為大塗陽上進而<lb/>
　前隂兩開無碍也○為長子一索得男也○為决躁<lb/>
　動而鋭也○為蒼筤竹震為東方之卦蒼則東方之<lb/>
　色筤竹之筠也○為萑葦下本寔而上幹虛之象○<lb/>
　其於馬也為善鳴馬陽氣在内開口以鳴震一陽在<lb/>
　下二隂上開之象也○為馵足為作足皆陽動於下<lb/>
<pb n="81b"/>
　也馵小註云足骹白也似難從按玉篇云馵足懸一<lb/>
　足也此説為正且於字亦象形詩秦風小戎篇所觧<lb/>
　於此難據義各有所取也詳之○為的顙隂在上的<lb/>
　白也隂色也顙在上也於此亦見足骹白之説未妥<lb/>
　盖顙為下陽為白斷不然也○其於稼也為反生陽<lb/>
　動於下也○其究為健為蕃鮮陽長必終於乾故其<lb/>
　究為健至乾健則陽盛矣故為蕃鮮也<lb/>
巽為木根隂伏入地下而陽上盛也枝葉為陽○為風<lb/>
<pb n="82a"/>
　善入物也○為長女一索得女也○為繩直為工巽<lb/>
　徳之制也兩義一意相因而取此類頗多如為寒為<lb/>
　冰之類是也○為白少隂色也○為長風行至遠長<lb/>
　之義所由起也○為髙亦自木之性而轉取之也○<lb/>
　為進退為不果一隂盤旋於二陽之下巽懦不决也<lb/>
　○為臭隂伏於下其氣欎也○其於人也為寡髪陽<lb/>
　氣上盛隂血不升也○為廣顙陽上盛也○為多白<lb/>
　眼離目上下白黒居中巽則上中白而黒反居下故<lb/>
<pb n="82b"/>
　多白也○為近利市三倍隂主於内而又善入物是<lb/>
　為近利而其市得三倍矣○其究為躁卦震為决躁<lb/>
　三畫皆變則為震矣<lb/>
坎為水水内明而能陷物也○為溝瀆流而不盈也<lb/>
　為隠伏陽匿隂中也○為矯輮陽在隂中抑而能制<lb/>
　也○為弓輪矯輮所成也○其於人也為加憂陽陷<lb/>
　隂中不得寜也○為心病為耳痛心耳皆以虛為體<lb/>
　坎中寔則為病為痛矣○為血卦血在形如水在天<lb/>
<pb n="83a"/>
　地間故為血卦○為赤得乾中畫之陽也○其於馬<lb/>
　也為美脊陽在中也三畫之卦上為馬顙下為馬足<lb/>
　中為馬脊○為亟心陽在隂中在人為心病在馬為<lb/>
　亟心也○為下首為薄蹄上畫柔為下首下畫柔為<lb/>
　薄蹄○為曳亦以下柔也○其於輿也為多眚坎為<lb/>
　險陷在輿則為多眚也○為通一陽居中而上下皆<lb/>
　虛所謂水流而不盈者故為通也○為月水之精也<lb/>
　不可依徐氏渾以為内明外暗葢月魄本暗受日之<lb/>
<pb n="83b"/>
　光為明是乃内暗也於舊説則不通矣○為盗陽匿<lb/>
　隂中而能陷物也○其於木也為堅多心陽卦且陽<lb/>
　在中也<lb/>
離為火為日為電皆天地間之至明者也○為中女再<lb/>
　索得女也○為甲胄為戈兵甲胄外堅象外畫之剛<lb/>
　戈兵上鋭象離火之性也○其於人也為大腹中虛<lb/>
　也○為乾卦火熯燥也○為鼈為蠏為蠃為蚌為龜<lb/>
　皆外剛内柔也○其於木也為科上槁中虛故於木<lb/>
<pb n="84a"/>
　也為科上槁科空也木既中虛則上槁矣一説科是<lb/>
　科生之科似不若前説貼中虛象也<lb/>
艮為山取坤地而隆其上之狀亦止於極而不進之意也<lb/>
　○為徑路一陽横亘於二隂之上徑象也○為小石<lb/>
　小而剛也○為門闕上畫連亘下二畫雙峙而虚也<lb/>
　○為果蓏皆剛在上小而實也○為閽寺止物之妄<lb/>
　出入者也○為指艮為手所用以止物者又在指也<lb/>
　○為狗亦以外剛能止物也○為䑕亦為前剛也○<lb/>
<pb n="84b"/>
　為黔喙之属凡鳥獸剛喙能食生物者是也皆剛在<lb/>
　前也黔不必作鈐黔黎也黒也凡喙物皆黒此可指<lb/>
　而見者間有紅嘴及黄嘴者不可一二而混千百者<lb/>
　也詳之○其於木也為堅多節坎陽在内故堅多心<lb/>
　艮陽在外故堅多節<lb/>
兑為澤取其悦萬物又取坎水而塞其下流之象○為<lb/>
　少女三索得女也○為巫為口舌兌上拆為口象巫<lb/>
　口舌之官以言悦乎神者也○為毁折金氣始肅條枯<lb/>
<pb n="85a"/>
　實落故也○為附决柔附於剛剛盛則上進勢必决<lb/>
　柔也盖兌亦三畫之决也○其於地也為剛鹵下土<lb/>
　堅硬而其上鹵濕兌二陽在下一隂在上之象也○<lb/>
　為妾隂之少賤者也○為羊内狠外悦也<lb/>
　按説卦傳雖云廣八卦之象其寔則未盡聖人之意<lb/>
　盖亦錯舉以為例焉耳非以為是足以盡天下之賾<lb/>
　也今因程子之説分為天地人物等目而列之庶於<lb/>
　觀象觀變之際可以類而推云<lb/>
<pb n="85b"/>
天文類<lb/>
　乾為天　震為雷　巽為風　坎為月　離為火<lb/>
　為日　為電<lb/>
地理類<lb/>
　乾為冰　坤為地　其於地也為黒　震為大塗<lb/>
　坎為水　為溝瀆　艮為山　為徑路　為小石<lb/>
　兌為澤　其於地也為剛鹵<lb/>
時令類<lb/>
<pb n="86a"/>
　乾為寒<lb/>
人物類<lb/>
　乾為君　為父　坤為母　為衆　震為長子　巽<lb/>
　為長女　為工　為盗　離為中女　艮為閽寺<lb/>
　兑為少女　為巫　為妾<lb/>
人事類<lb/>
　乾為言<hi>荀</hi>坤為吝嗇　震為决躁　巽為進退　為<lb/>
　不果　為近利市三倍　坎為隠伏　為矯輮<lb/>
<pb n="86b"/>
身心類<lb/>
　巽於人也為寡髪　為廣顙　為多白眼　坎於人<lb/>
　也為加憂　為心病　為耳痛　離於人也為大腹<lb/>
　　艮為指　為臭<hi>荀</hi>兌為口舌為輔頰<hi>荀</hi>又震於馬<lb/>
　也為善鳴　為馵足　為作足　為的顙　坎於馬<lb/>
　也為美脊　為亟心　為下首　為薄蹄　為曳<hi>曳曳</hi>
　<hi>歩也</hi>
宫室類<lb/>
<pb n="87a"/>
　坎為宫<hi>荀</hi>為棟<hi>荀</hi>艮為門闕<lb/>
器用類<lb/>
　坤為釡　為大輿　為柄　震為鼓<hi>荀</hi>巽為繩直<lb/>
　坎為弓輪　其於輿也為多眚　為律<hi>荀</hi>為桎梏<hi>荀</hi>
　離為甲胄　為戈兵<lb/>
飲饌類<lb/>
　坤為漿<hi>荀</hi>
布帛類<lb/>
<pb n="87b"/>
　乾為衣<hi>荀</hi>坤為布　為囊<hi>荀/</hi>為裳<hi>荀/</hi>為帛<hi>荀</hi>
珍寳類<lb/>
　乾為玉　為金　震為玉<hi>荀</hi>
禽蟲類<lb/>
　乾為良馬　為老馬　為瘠馬　為駁馬　為龍<hi>荀</hi>
　坤為子母牛　為牝<hi>荀</hi>震為龍　其於馬也為善鳴<lb/>
　　為馵足　為作足　為的顙　為鵠<hi>荀</hi>巽為鸛<hi>荀</hi>
　坎於馬也為美脊　為亟心　為下首　為薄蹄<lb/>
<pb n="88a"/>
　為曳　為狐<hi>荀</hi>離為鼈　為蠏　為蠃　為蚌　為<lb/>
　龜　為牝牛<hi>荀</hi>艮為狗　為䑕　為黔喙之属　為<lb/>
　虎<hi>荀</hi>為狼<hi>荀</hi>兑為羊<lb/>
草木類<lb/>
　乾為木果　震為蒼筤竹　為萑葦　巽於稼也為<lb/>
　反生　又為蕃鮮　巽為木　為楊<hi>荀</hi>坎於木也為<lb/>
　堅多心　為叢棘<hi>荀</hi>為蒺藜<hi>荀</hi>離於木也為科上槁<lb/>
　　艮為果蓏　其於木也為堅多節<lb/>
<pb n="88b"/>
氣色類<lb/>
　乾為大赤　坤於地也為黒　為黄<hi>荀</hi>震為𤣥黄<lb/>
　巽為白　為臭　坎為赤<lb/>
數目類<lb/>
　巽為近利市三倍<lb/>
卦類<lb/>
　巽其䆒為躁卦　坎為血卦　離為乾卦<lb/>
通用類<lb/>
<pb n="89a"/>
　乾為圜　為直　坤為均　為文　為迷<hi>荀</hi>為方<hi>荀</hi>
　震為旉　其究為健　為蕃鮮　巽為長　為髙<lb/>
　坎為通　為可<hi>荀</hi>兑為毁折　為附决　為常<hi>荀</hi>
　　右即孔子所取八卦之象而分門類聚之正欲初<lb/>
　　學以類而及其餘庶㡬可以盡天下之賾葢亦聖<lb/>
　　人畫八卦之本意也如所謂乾為君以見坤之為<lb/>
　　臣也乾為員以見坤之為方離為乾卦以見坎之<lb/>
　　為濕坎為血卦以見離之為氣如此之類在學者自<lb/>
<pb n="89b"/>
　　以意㑹又如乾於人物為君為父則亦可為大人<lb/>
　　為長者為祖宗為賢人君子皆尊貴在上之意也<lb/>
　　於衆禽為馬則亦可為龍蛇為虎豹犀兕之類以<lb/>
　　至凡獸之牡凡鳥之雄皆陽之性健者也餘倣此<lb/>
　序卦傳上篇<lb/>
　此亦聖人之藴因卦以發者○中間有不可求之太<lb/>
　深處葢聖人只是畧借卦名以叙其所以相承者不<lb/>
　為無義耳如卦徳卦體之類皆在所畧也自朱子以<lb/>
<pb n="90a"/>
　前已有疑其非聖人之筆者朱子不敢以為然葢中<lb/>
　間至理自不可誣其有近於牽合者學者尚當虛心<lb/>
　傍義以求之亦未為無所發也但不當鑚研太過耳<lb/>
　先儒嘗論學者之病曰本淺也而鑿之使深是也殊<lb/>
　不知聖人之言固有逺如天者亦有近如地者其近<lb/>
　者亦自有逺在其逺者亦自有近在○序卦傳所云<lb/>
　流行之易也雜卦所云對待之易也故二傳之作聖<lb/>
　人所不容缺也○有天地則造化流行於兩間而萬物<lb/>
<pb n="90b"/>
　生此乾坤所以為諸卦之首也○物生之始生意欎<lb/>
　積於内亦有盈滿之義故曰屯物之始生也程傳曰<lb/>
　天地生萬物屯物之始生故繼乾坤之後○盈天地<lb/>
　之間者惟萬物兼動植之類言物生必蒙専就動物<lb/>
　之有知覺者言○需者所給也故曰飲食之道也○<lb/>
　飲食人之大欲也天生斯民有欲則爭故需後承之<lb/>
　以訟揆其理勢之必至也○程曰人之所需者飲食<lb/>
　既有所需爭訟所由起也○人之有訟必各有朋黨<lb/>
<pb n="91a"/>
　彼以朋黨而起者非一人此以朋黨而起者亦非一<lb/>
　人是有衆起也皆理勢必然也一說自因微致大之<lb/>
　理非謂訟必用衆也○舊說衆必有所比為我者與<lb/>
　我相比為彼者與彼相比此説却是連訟意非矣須<lb/>
　改轉頭項説去方是𫝊意之本葢正意只是衆須統<lb/>
　於一意此乃理之必然不可得而易者也語其最下<lb/>
　盗賊至為不道亦必有統属必相聴順不然則叛亂<lb/>
　無統不能一日相聚矣○比必有所畜比我者與我<lb/>
<pb n="91b"/>
　為聚比彼者與彼為聚○程曰物相比附則為聚聚<lb/>
　畜也又相親比則志相畜小畜所以次比也○比必<lb/>
　有所畜字意似當謂必有以畜之者更詳之○物畜<lb/>
　然後有禮程曰夫物之聚則有大小之别髙下之等<lb/>
　羙惡之分是物畜然後有禮也禮所以序其所聚使<lb/>
　不亂也○履然後安人有禮以相處然後彼此各得<lb/>
　其分而安矣曲禮所謂有禮則安無禮則危也○程<lb/>
　曰履得其所則舒泰舒泰則安矣○物無終通之理<lb/>
<pb n="92a"/>
　治極必亂盛極必衰天地盈虧與時消息而况於人<lb/>
　乎聖人且奈何哉○否者上下不交然無終否之理<lb/>
　故繼以同人○程曰天地不交則為否上下相同則<lb/>
　為同人與否義相反故相次又世之方否必與人同<lb/>
　力乃能濟○能一視同人則近悦遠來而所有者大<lb/>
　矣○程曰與人同者物之所歸也○所有既大不可<lb/>
　以自滿自滿則招損矣故承之以謙○程曰其有既<lb/>
　大不可至於盈滿必在謙損○大而持之以謙則能<lb/>
<pb n="92b"/>
　保其所有而樂也○程曰有既大而能謙則有豫樂<lb/>
　也○豫必有所隨所喜樂則隨之矣○程曰夫豫之<lb/>
　道物所隨也○以喜隨人者非無故也必有其事如<lb/>
　臣之事君必以治天職為事弟子之隨師必以受業<lb/>
　觧惑為事○程曰夫喜悦以隨於人者必有事也無<lb/>
　事則何喜何隨○有事然後可大如從事於學問則<lb/>
　學問可大從事於徳業則徳業可大之類○程曰有<lb/>
　事則可大矣韓康伯曰可大之業由事而生○臨者<lb/>
<pb n="93a"/>
　大也一説二陽方長故為大一說以尊臨卑大之義<lb/>
　所由起也序卦例不取卦體○程曰二陽方長而盛<lb/>
　大故為臨也○卦有大小如臨卦以陽臨隂則臨有<lb/>
　大義上二説葢兼之矣臨者大也與咸速也同例臨<lb/>
　者必大感通最速○凡物之小者不足動人觀大方<lb/>
　可觀道徳既大則道徳光輝有以動乎人而自可觀<lb/>
　矣事業既大則徳業有照耀人之耳目而可觀矣○<lb/>
　程傳只引序卦傳無觧○徳業既大而可觀則信從<lb/>
<pb n="93b"/>
　者衆而有合無太拘徳業等字○程曰既有可觀然<lb/>
　後有來合之者也○物不可以苟合而已物而苟合<lb/>
　則徑情直遂於理有所不可且其合也輕於勢亦不<lb/>
　能以乆故不可苟合而必有以文之○程曰如人之<lb/>
　合聚則有威儀上下物之合聚則有次第行列文者<lb/>
　所以文其質也若致飾於文則滅其質而亨以盡反<lb/>
　不通矣故承以剥物極則反無終盡之理如動極而<lb/>
　靜惡極而善之類○程曰隂極則陽生剥極於上而<lb/>
<pb n="94a"/>
　復生於下善心既復則實理存於中而無妄矣○程<lb/>
　曰復者復於道也既復於道則合於正理而無妄矣<lb/>
　○中實無妄然後其徳可聚充實而有光輝之謂大<lb/>
　也故无妄之後受以大畜○程曰無妄則為有實故<lb/>
　可畜聚○徳既畜聚於已然後可以優游涵泳而充<lb/>
　養之矣故大畜繼以頥○程曰夫物既畜聚則必有<lb/>
　以養之無養則必不能游息所以次大畜也○有大<lb/>
　涵養而後有大抱負有大抱負而後有大設施不養<lb/>
<pb n="94b"/>
　則不可動也大過者當大過之時有大過人之才而<lb/>
　成大過人之事功者也動者設施而見於用也○程<lb/>
　曰凡物養而後能盛盛則能動動則有過大過所以<lb/>
　次頥也物不可終過故受以坎坎者陷也陷則止矣<lb/>
　故曰遇坎則止即此意也○程曰理無過而不已過<lb/>
　極則必陷○陷必有所麗如獸陷於網則麗於網魚<lb/>
　陷於罟則麗於罟以人言之如陷於刑罰則麗於獄<lb/>
　矣陷於湖海則麗於水矣理雖淺事則實也○程曰<lb/>
<pb n="95a"/>
　陷於險難之中則必有所附麗理自然也<lb/>
　序卦傳中言不可者其例有二如物不可以終否之<lb/>
　類以理之自然者言也如有大者不可以盈之類以<lb/>
　理之當然者言也其言某者某也亦有兩端如屯者<lb/>
　盈也之類則黏帶上文如震者動也之類則黏帶下<lb/>
　文又如師者衆也之類則承上文而起下文大扺承<lb/>
　上起下者居多<lb/>
　序卦傳下篇<lb/>
<pb n="95b"/>
　有天地然後氣化流行萬物生有萬物則分隂分陽<lb/>
　而後有男女此男女専指人言有男女則隂陽相合<lb/>
　而後有夫媍有夫媍則生育之功成而後有父子有<lb/>
　父子則尊卑之分起而後有君臣有君臣則貴賤之<lb/>
　等立上自天子下至庶人在在皆有個上下之制矣<lb/>
　故有上下上下既具則必有拜趨坐立之節必有宫<lb/>
　室車旗之制其行之必有禮其處之必有義故禮義<lb/>
　方有所措不然上下之分不明雖有禮義將安施哉<lb/>
<pb n="96a"/>
　是則天地萬物男女者夫婦之所由父子君臣上下<lb/>
　者夫婦之所致夫婦所關之大如此咸者夫婦之交<lb/>
　也此下經之所以首咸也○夫婦者相托以終身不<lb/>
　可以暫合暫離也故咸後繼以恒○程子曰夫婦者<lb/>
　終身不變者也○物不可以終恒此又借恒之名泛<lb/>
　論物理若夫婦之道豈可以不久居其所乎物之不<lb/>
　可乆居其所者如人四十出仕至老則當致仕不可<lb/>
　久居其位也又如天下有道則仕無道則隠不可戀<lb/>
<pb n="96b"/>
　位不去也只是功成名遂而身退之義故聖人欲人<lb/>
　知進而知退知存而知亡知得而知䘮○程曰夫久<lb/>
　則有去相須之理也遯退也避也去之之謂也○遯<lb/>
　有衰退之義凡物無終衰退之理將來又必有壯盛<lb/>
　之時○程曰遯者隂長而陽遯也大壯陽之壯盛衰<lb/>
　則必盛消息相須故既遯則必壯○物不可以終壯<lb/>
　謂不止壯而已壯則必進如人年壯徳充必進而有<lb/>
　為所謂君子進徳修業欲及時也此亦其一端○程<lb/>
<pb n="97a"/>
　曰物無壯而終止之理既盛壯則必進○進必有所<lb/>
　傷進而不已則知進而不知退必致傷矣葢消息盈<lb/>
　虛天運然也四時之序功成則退○進必有所傷此<lb/>
　進字是知進而不知退之進也豈亦承壯盛而來耶<lb/>
　○程曰夫進之不已必有所傷理自然也○傷於外<lb/>
　者必反其家見傷於外者必反於家以就安○程曰<lb/>
　夫傷困於外則必反於内○盛衰之理家國同之故<lb/>
　家道有時而窮窮則父或不父子或不子兄或不兄<lb/>
<pb n="97b"/>
　弟或不弟而乖離矣○程曰家道窮則睽乖離散理<lb/>
　必然也○屯蹇皆為難義但屯者始生之難蹇者所<lb/>
　遇之難也序卦可攷乖必有難如人情義乖離必至<lb/>
　相戕賊而難作矣○程曰睽乖之時必有蹇難○凡<lb/>
　人患難畢竟皆有散觧之日故曰物不可終難故受<lb/>
　之以觧程曰難極則必散○觧者緩也此觧字又别<lb/>
　取一義是箇不好之緩怠慢縱弛之謂人而如此必<lb/>
　有所失而損矣○程曰縱緩則必有所失失則損也<lb/>
<pb n="98a"/>
　○損而不已必益亦據循環之理言○程曰盛衰損<lb/>
　益如循環損極而益理之必然○益而不已滿而溢<lb/>
　矣如富貴之極必有出於法制禁防之外者程曰益<lb/>
　之極必决而後止理無常益而不已乃决勇决而前<lb/>
　必有所遇矣○程曰姤遇也决判也物之决判則有<lb/>
　遇合不合則何遇姤所以次夬也愚謂其决烈而去<lb/>
　之勢必有所遇而後止○相遇則相聚矣○程曰物<lb/>
　相㑹遇則成羣○天地之物聚於下必升於上如㧞<lb/>
<pb n="98b"/>
　茅連茹以類而進之謂○程曰物之積聚而益髙大<lb/>
　聚而上也故為升○升而不已必困亦是知進而不<lb/>
　知退之謂○程曰升者自下而上自下升上以力進<lb/>
　也不已必困矣○困乎上者必反下前既不得遂其<lb/>
　進勢必退却也似師左次之類○程曰謂升上不已<lb/>
　而困則必反於下也物之在下者莫如井井所以次<lb/>
　困也井道不可不革舊説井乆則穢濁必革其舊汚<lb/>
　而後可食也○程曰井之為物存之則穢敗革之則<lb/>
<pb n="99a"/>
　清潔不可不革者也○一説井是常乆之物所謂改<lb/>
　邑不改井井道常道也雖曰常道久則不能無弊故<lb/>
　當革一説不可安於故常也○革物者莫若鼎○程<lb/>
　曰鼎之為用所以革物也變腥而為熱易堅而為柔<lb/>
　水火不可同處也能使相合為用而不相害是能革<lb/>
　物也鼎所以次革也○主器者莫若長子此又專指<lb/>
　宗廟中祭祀之鼎而言葢長子世嫡也名正而言順<lb/>
　故下箇莫若長子○程傳曰鼎器也震為長男故為<lb/>
<pb n="99b"/>
　主器之主序卦取其一義之大者為相繼之義○動<lb/>
　極則靜故次以艮○程曰動靜相因動則有靜靜則<lb/>
　有動物無常動之理艮所以次震也○不終於止故<lb/>
　又次以漸此動靜相生之理也○程曰止必有進屈<lb/>
　伸消息之理也止之所生亦進也所反亦進也漸所<lb/>
　以次艮也○進必有所歸特借歸字而言妹字輕看<lb/>
　如水之進必歸於江海人之進亦必有歸宿之地也<lb/>
　○程曰進則必有所至故漸有歸義歸妹所以繼漸<lb/>
<pb n="100a"/>
　也○得其歸者必大至其極也中道而廢其能乆乎<lb/>
　○程曰物所歸聚必成其大愚謂此是泰山不讓土<lb/>
　壤故能成其大河海不擇細流故能成其深之理○<lb/>
　窮大者必失其居謂失其所安也如富貴之極而驕<lb/>
　驕則敗而反失其所有矣故受以旅旅者在外而不<lb/>
　得其所安也○程曰豐盛至於窮極則必失其所安<lb/>
　旅所以次豐也唐明皇宋徽宗是也○旅而無所容<lb/>
　故受之以巽亦理勢使然也○程曰覊旅親寡非巽<lb/>
<pb n="100b"/>
　順何所取容苟能巽順雖旅困之中何往而不能入<lb/>
　巽所以次旅也○入而後説之不深入則不能得其<lb/>
　意而致説○程曰物相入則相説○悅而後散之○<lb/>
　程曰人之氣憂則結聚悦則舒散○物不可以終離<lb/>
　終離則離散遠去而不止矣不可也故受以節節止<lb/>
　其離也○程曰物既離散則當節止之○節而信之<lb/>
　必立為節制於此上之人當信而守之下之人當信<lb/>
　而行之故受之以中孚○程曰節者為之制節使不<lb/>
<pb n="101a"/>
　得過越也信而後能行上能信守之下則信從之節<lb/>
　而信之也中孚所以次節也○主節於上者不信則<lb/>
　下疑有其信者必行之若果於自信則於事不加詳<lb/>
　審而在所必行矣能免於過乎故受以小過盖事亦<lb/>
　當隨時損益不可膠於一定也○有其信者之有正<lb/>
　是有其善䘮厥善及自有其功之有乃自矜負也○<lb/>
　程曰人之所信則必行行則過也○有過人之才者<lb/>
　方能濟事○程曰能過於物必可以濟○物不可以<lb/>
<pb n="101b"/>
　終濟者循環之理天地人物俱不能違也故以未濟<lb/>
　終焉此動靜之所以相生隂陽之所以交變而萬化<lb/>
　萬事之所以無窮已也孰謂六十四卦之始終特偶<lb/>
　焉而已哉○既曰既濟矣物之窮也物窮而不變則<lb/>
　無不已之理易者變易而不窮也故既濟之後受以<lb/>
　未濟終焉未濟則未窮也未窮則有生生之義<lb/>
　序卦之義有相反者有相因者相反者極而變者也<lb/>
　相因者其未至於極者也亦老變而少不變之義也<lb/>
<pb n="102a"/>
　搃不出此二例序卦則畧借卦名以論相承之義如<lb/>
　卦體卦徳之類此在所畧也<lb/>
　雜卦傳<lb/>
　卦皆反對義亦反對反對之義即一隂一陽之易也<lb/>
　辭雖若淺義則甚正不然聖人序卦乾必與坤為聯<lb/>
　屯必與蒙為聨豈泛然全無謂哉是故翼易者不可<lb/>
　無雜卦傳之作也<lb/>
　先儒嘗謂上下經反對五十六其不反對者八計則<lb/>
<pb n="102b"/>
　六十四卦矣上經不反對者乾坤坎離頥大過六卦<lb/>
　餘二十四卦皆反對也下經不反對者中孚小過二<lb/>
　卦餘三十二卦皆反對也是先儒所謂反對大扺對<lb/>
　不反對者言也今雜卦傳本義亦謂之反對則是只<lb/>
　取其反覆之義皆據見成卦畫之相反而言其所謂<lb/>
　不反對之八卦畧概之於其内而通謂之反對矣葢<lb/>
　彼以二十八卦反為五十六卦言亦易中之一巧也<lb/>
　共據六十四之成列而言則各有兩相反對之義也<lb/>
<pb n="103a"/>
　然彼言反對而有不反對者存故雖巧而不自然或<lb/>
　非聖人之本㫖也若雜卦之説則斷不可無○先儒<lb/>
　又有不反對者主變之説謂乾六爻皆變則為坤坎<lb/>
　六爻皆變則為離之類葢於其不通之外别求其通<lb/>
　也在雜卦傳中亦不必用此為觧矣○卦既反對則<lb/>
　其剛柔動靜吉凶得失之類皆反對也反對之義相<lb/>
　連不必謂何者為反何者為對不必謂何者為反對<lb/>
　何者為正對<lb/>
<pb n="103b"/>
䷀乾剛<lb/>
䷁坤柔<lb/>
　乾純陽性情則剛也坤純隂性情則柔也乾坤二卦<lb/>
　之畫反對其剛柔之義亦反對也<lb/>
師䷇比<lb/>
　比樂師憂○比一陽在上而五隂從之其志得行故<lb/>
　樂師一陽在下而統乎衆隂帥師行險故憂○一説<lb/>
　觧樂憂處不必據卦體然據本義屯震遇坎蒙坎遇<lb/>
<pb n="104a"/>
　艮兌隂外見巽隂内伏之類則初無妨也<lb/>
觀䷒臨<lb/>
　觀臨之義或與或求○臨二陽臨四隂君子之臨小<lb/>
　人也有推已恵下之意故為與觀二陽為衆隂所觀<lb/>
　下之觀乎君子也有仰於上之象故為求○或曰二<lb/>
　卦互有與求之義謂二陽臨四隂為與矣然自四隂<lb/>
　從二陽言之則為求四隂仰二陽固為求矣然自二<lb/>
　陽從四隂言之則又為與是各有與求之義也<lb/>
<pb n="104b"/>
蒙䷂屯<lb/>
　屯見而不失其居蒙雜而著○本義屯震遇坎震動<lb/>
　故見坎險不行也蒙坎遇艮坎幽昧艮光明也○葢<lb/>
　動非不行不行則非動幽昧非光明光明非幽昧也<lb/>
　○此二卦之義上下體自相反對與諸卦全體反對<lb/>
　者獨不同一則進而不遂其進一則昧而不終於昧<lb/>
　如此看亦有全體反對之意○或曰屯以初言謂初<lb/>
　九陽動而又利居貞也蒙以二言謂九二陽混隂中<lb/>
<pb n="105a"/>
　昭然為發蒙之主也<lb/>
艮䷲震<lb/>
　震起也艮止也<lb/>
益䷨損<lb/>
　損益盛衰之始也○損雖未衰衰之始也益雖未盛<lb/>
　盛之始也<lb/>
□䷙大畜<lb/>
　大畜時也无妄災也○大畜止健時有適然也无妄<lb/>
<pb n="105b"/>
　而災自外至亦適然也故為對一説止健者時之適<lb/>
　然福之生於偶然也无妄而災自外至旤之生於偶<lb/>
　然也<lb/>
升䷬萃<lb/>
　萃聚而升不來也○萃則聚而不往升則往而不回<lb/>
　也<lb/>
豫䷎謙<lb/>
　謙輕而豫怠也○謙則不自尊大而下人豫則意得<lb/>
<pb n="106a"/>
　自放而怠於人矣<lb/>
賁䷔噬嗑<lb/>
　噬嗑食也賁無色也○賁本無色白受采而有色也<lb/>
　此以食色相對或以賁極反本為説非本㫖也<lb/>
巽䷹兌<lb/>
　兌見而巽伏也○本義兌隂外見巽隂内伏<lb/>
蠱䷐隨<lb/>
　隨無故也蠱則飭也○隨前無故故上下偷安而不<lb/>
<pb n="106b"/>
　飭也蠱後當飭飭則不復依隨而改前之失矣<lb/>
復䷖剥<lb/>
　剥爛也復反也○剥則壊爛而消盡復則又旋生矣<lb/>
□䷢晉<lb/>
　晉晝也明夷誅也○晉明出地上晝之明也明夷明<lb/>
　入地中明見傷也<lb/>
困䷯井<lb/>
　井通而困相遇也○井道上行故通困剛遇柔而為<lb/>
<pb n="107a"/>
　所揜則不通矣<lb/>
恒䷞咸<lb/>
　咸速也恒乆也○咸非訓速也天下之事無速於感<lb/>
　通者故曰咸速也久速相反對<lb/>
節䷺渙<lb/>
　渙離也節止也○離則遠去而不止故與節相對<lb/>
蹇䷧解<lb/>
　解緩也蹇難也○緩從容安徐也難急難也<lb/>
<pb n="107b"/>
□䷥睽<lb/>
　睽外也家人内也○睽踈而外也家人親而内也<lb/>
泰䷋否<lb/>
　否㤗反其類也○否則大往小來㤗則小往大來故<lb/>
　曰反其類天地交而萬物通與天地不交而萬物不<lb/>
　通固為反其類内陽而外隂與内隂而外陽之類亦<lb/>
　為反其類也要説得虛○一説専指人類言謂善惡<lb/>
　一類消長不同於本文及義理未見所據<lb/>
<pb n="108a"/>
遯䷡大壯<lb/>
　大壯則止遯則退也○大壯則當止而不進遯則不<lb/>
　惟不進又當引退也大壯四陽進而消隂遯二隂進<lb/>
　而消陽慮陽之恃其壯而失防隂之道故欲其止慮<lb/>
　隂之遂其進而肆害陽之心故又欲陽之退<lb/>
□䷍大有<lb/>
　大有衆也同人親也○所有之人乃其親厚者又非<lb/>
　衆之泛泛者比此亦反對之義大有六五一隂居尊<lb/>
<pb n="108b"/>
　而上下皆為所有故曰衆也衆即其所有之大者也<lb/>
　同人六二居下而上同九五又五陽同與之以其居<lb/>
　下也只取平交之分故名同人而傳曰親也<lb/>
鼎䷰革<lb/>
　革取其故也鼎取其新也<lb/>
　䷽小過<hi>過也</hi>
　䷼中孚<hi>信也</hi>
　小過有過也中孚則信實無過也過也之過只借過<lb/>
<pb n="109a"/>
　字之義輕輕説去於小字無干<lb/>
旅䷶豐<lb/>
　豐多故親寡旅也○豐既明且動則故多矣旅則羈<lb/>
　於外而寡親也此以多寡相對<lb/>
　䷝離<lb/>
　䷜坎<lb/>
　離上而坎下也<lb/>
履䷈小畜<lb/>
<pb n="109b"/>
　小畜寡也履不處也○小畜以一隂而當衆陽之衝<lb/>
　欲止之而不能止寡故也履以和悦而躡剛强之後<lb/>
　欲自進而遂其進進則不處也亦有反對義此句難<lb/>
　觧故本義喫力觧之云不處行進之義<lb/>
訟䷄需<lb/>
　需不進也訟不親也○需則有所待而不進訟則有<lb/>
　所進而不親○一説此類但取卦畫反對不進不親<lb/>
　之類直言其義耳然却恐非聖人所為著雜卦傳之<lb/>
<pb n="110a"/>
　本意云<lb/>
　䷛大過<hi>顛也</hi>
　剛過而本末弱故顛<lb/>
夬䷫姤<lb/>
　姤遇也柔遇剛也以一隂而自遇五陽也<lb/>
妹歸䷴漸<lb/>
　漸女歸待男行也女必待男之聘而後行是行以漸<lb/>
　而不遽進也<lb/>
<pb n="110b"/>
　䷚頥<lb/>
　頥養正也○頥義為養養必以正<lb/>
濟未䷾既濟<lb/>
　既濟定也○事既來則一定矣<lb/>
漸䷵歸妹<lb/>
　歸妹女之終也○女未嫁之稱既嫁而為婦則女道<lb/>
　終矣<lb/>
濟既䷿未濟<lb/>
<pb n="111a"/>
　未濟男之窮也○三陽失位也<lb/>
姤䷪夬<lb/>
　夬决也剛决柔也君子道長小人道憂也○小人道<lb/>
　憂君子之變也天下之變也若造化人事之反變有<lb/>
　如姤之反為夬焉不亦快哉襍卦繼於此或不能無<lb/>
　意<lb/>
　本義云自大過以下卦不反對今以韻讀之似非誤<lb/>
　未詳其義蔡氏以例改正今具於後○大過顛也○<lb/>
<pb n="111b"/>
　頥養正也○顛與正相反對○既濟定也○六卦之<lb/>
　位各得其正也○未濟男之窮也○男則不定亦有<lb/>
　反對意○歸妹女之終也○漸女歸待男行也○女<lb/>
　之終婦之始亦頗相聨對○姤遇也柔遇剛也○夬<lb/>
　决也剛决柔也君子道長小人道憂也○一柔遇五<lb/>
　剛隂長而陽將消五剛决一柔陽盛而隂將盡○正<lb/>
　蒙太和章曰氣本之虛則湛本無形感而生則聚而<lb/>
　有象有象斯有對對必反其為有反斯有仇仇必和<lb/>
<pb n="112a"/>
　而觧愚謂此易之所以有反對也張子不言易而深<lb/>
　得於易○山堂曰隂陽相易自有相反之理故後天<lb/>
　之易一一反對上經十八卦下經亦十八卦上經不<lb/>
　易者六乾坤坎離頥大過也反易者十二屯與蒙需<lb/>
　與訟師與比小畜與履㤗與否同人與大有謙與豫<lb/>
　隨與蠱臨與觀噬嗑與賁剝與復无妄與大畜是也<lb/>
　下經不易二中孚小過也反易者十六咸與恒遯與<lb/>
　大壯晋與明夷家人與暌蹇與觧損與益夬與姤萃<lb/>
<pb n="112b"/>
　與升困與井革與鼎震與艮漸與歸妹豐與旅巽與<lb/>
　兊渙與節既濟與未濟是也乾坤坎離固不易艮震<lb/>
　合而為頥震艮合而為小過巽兌合而為中孚兌巽<lb/>
　合而為大過亦皆不易也八卦雖不易乾盡變則為<lb/>
　坤坤盡變則為乾坎盡變則為離離盡變則為坎頥<lb/>
　盡變則為大過大過盡變則為頥中孚盡變則為小<lb/>
　過小過盡變則為中孚亦皆變易也易變易也天下<lb/>
　有可變之理聖人有能變之道○需為訟反㤗為否<lb/>
<pb n="113a"/>
　反隨為蠱反晉為夷反家人為睽此不善變者反剥<lb/>
　為復反遯為壯反蹇為觧反損為益反困為井此善<lb/>
　變者也亦不盡然文王之意但示人以可變之機得<lb/>
　其機則危可安亂可治屈可伸狂可聖特在一轉移<lb/>
　之間耳後天之學其明人事以贊天地之妙歟<lb/>
　<lb/>
　<lb/>
　<lb/>
<pb n="113b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易經䝉引卷十二下<lb/>
</p>
<p>
</p>
  </div>
</body>
</text>
</TEI>
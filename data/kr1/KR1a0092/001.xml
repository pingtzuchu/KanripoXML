<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易經蒙引卷一上</head> <lb/>
    <p>
<pb n="1a"/>
欽定四庫全書<lb/>
　易經蒙引卷一上<lb/>
　　　　　　　　　　　　　明　蔡清　撰<lb/>
周易<lb/>
　周代名也本國名在雍州境内岐山之陽盖周始祖<lb/>
　后稷封於邰曾孫公劉遷邠至十三世孫太王乃遷<lb/>
　於岐所謂岐周太王傳子王李孫文王至曾孫武王<lb/>
　遂克商而有天下因用其國之故名以為一代之名<lb/>
<pb n="1b"/>
　自古得天下者其代名率用故號如唐堯本唐侯也<lb/>
　虞則舜之氏也舜封伯禹於有夏湯之先世居商丘<lb/>
　是皆其故號也後世如秦并天下亦只稱秦漢則項<lb/>
　羽王之漢中曰漢王又如曹魏司馬晉至宋齊梁陳<lb/>
　歴代皆以本封為一代之號李唐則起自唐公趙宋<lb/>
　則因所領歸徳軍為宋地惟元别取易經乾元之義<lb/>
　不踵前代故事至我朝用大明實用元人之意也看<lb/>
　來元人之意亦是盖不以偏方之名名天下也不可<lb/>
<pb n="2a"/>
　以為與古制異而非之但其改號詔詞多出文人曲<lb/>
　筆有曰唐之為言蕩也堯以之而著稱虞之為言樂<lb/>
　也舜以之而作號馴至禹興而湯造互名大夏以殷<lb/>
　中則全非其實矣此文人之所以不足貴也我朝建<lb/>
　號大明詔㫖獨不然只曰於吳元年正月初四日告<lb/>
　祭天地於鍾山之陽即皇帝位於南郊定有天下之<lb/>
　號曰大明以吳二年為洪武元年云再不援古以證<lb/>
　今氣象殊光明○岐周即今鳳翔府因文王時鳳鳴<lb/>
<pb n="2b"/>
　於岐山故名鳳翔唐肅宗即位於靈武次於扶風郡<lb/>
　因改扶風為鳳翔見有岐山縣謂之岐者以其山有<lb/>
　兩岐又謂之周者岐山下地名也故曰文王生於岐<lb/>
　周<lb/>
○其卦本伏羲所畫有交易變易之義<lb/>
　交易變易在易有之在實體亦有之本是實體上物<lb/>
　事模冩入易中耳本義主易言交易從卦圗上看變<lb/>
　易從蓍䇿上看○造化之交易變易具見於朱子小<lb/>
<pb n="3a"/>
　註宜詳玩之朱子曰交易是陽交於隂隂交於陽是<lb/>
　卦圗上底如天地定位山澤通氣雷風相薄水火不<lb/>
　相射八卦相錯是也○或曰交易是對待之定體如<lb/>
　何見得是交處曰如天上地下相對也則天氣下降<lb/>
　以交於地地氣上騰以交於天其實理固然矣推之<lb/>
　山澤雷風水火皆然故山不得水不能生草木鳥獸<lb/>
　澤不得土不能生魚鱉蛟龍則相交之理亦昭然也<lb/>
　以至雷風則相益者也水火則相濟者也天地間盖<lb/>
<pb n="3b"/>
　無一物不然故曰天地暌而其事同也男女暌而其<lb/>
　志通也萬物暌而其事類也凡君臣父子長㓜朋友<lb/>
　内外上下剛柔文武以至庶物之雌雄牝牡食味之<lb/>
　酸醎凉熱等類凡其二者之對立而其理之相須者<lb/>
　皆謂之交易也雖至㣲之物亦各有箇面背内外面<lb/>
　背内外則相須而不可相無者也是亦交易所在矣<lb/>
　故程子曰天下無無對之物易之交易即所以像乎<lb/>
　此也此理若實得於心而變通於事為之間亦真可<lb/>
<pb n="4a"/>
　以手舞而足蹈也愚謂若就逐卦六位言則初陽而<lb/>
　二隂三陽而四隂五陽而六隂是亦有對待之義又<lb/>
　以横圗言在兩儀則陽與隂對在四象則太陽與太<lb/>
　隂相對少隂與少陽相對在八卦則乾陽與坤隂相<lb/>
　對震陽與巽隂相對艮陽與兑隂相對坎陽與離隂<lb/>
　相對其在員圗方圗皆然又以卦之反對言之則自<lb/>
　乾剛坤柔比樂師憂以下一一皆有交易之義也盖<lb/>
　此理無處無之在易書皆然○朱子曰變易是陽變<lb/>
<pb n="4b"/>
　隂隂變陽老陽變為少隂老隂變為少陽此皆占筮<lb/>
　之法盖卦爻之在圗書初無變之可言唯於占筮得<lb/>
　卦之後有九六七八之數則九者變為八六者變為<lb/>
　七於是有變易之義耳大抵易有卦有蓍有卦無蓍<lb/>
　則易為無用有蓍無卦則易為無體交易大抵主卦<lb/>
　爻言變易大抵主蓍言○朱子曰隂陽做一箇看也<lb/>
　得做二箇看也得做兩箇看只是分隂分陽兩儀立<lb/>
　焉做一箇看只是一箇消長若專指流行者言如寒<lb/>
<pb n="5a"/>
　暑只是一氣而分隂分陽亦有兩儀象也朱子此段<lb/>
　之言盖專指流行者○造化之交易所謂分隂分陽<lb/>
　天地四方是其至明白易見者也故天陽與地隂相<lb/>
　對南陽與北隂相對東陽與西隂相對交易則所謂<lb/>
　一動一靜互為其根者也故晝陽往而夜隂來夜隂<lb/>
　往而晝陽來暑陽往而寒隂來寒隂往而暑陽來此<lb/>
　氣數之相推者也○交易變易在造化在易書俱要<lb/>
　分合看得方是如天地定位合言之交易也專就天<lb/>
<pb n="5b"/>
　言則有南極北極之分專就地言則有南北髙深之<lb/>
　辨此又分言之交易也如晝夜之相推合言之變易<lb/>
　也晝午前為陽午後為隂夜則子前為隂子後為陽<lb/>
　此又分言之變易也至於易卦亦然又交者亦有變<lb/>
　變者亦有交交易者隂陽之質其定位也變易者隂<lb/>
　陽之氣其相為消長者也近取諸身逺取諸物無不<lb/>
　皆然○交易者隂陽之相間變易者隂陽之相因交<lb/>
　易即朱子原象賛中所謂交易為體往此來彼者也<lb/>
<pb n="6a"/>
　變易即賛所謂變易為用時靜時動者也○舉天地<lb/>
　間物物皆是易不是變易便是交易二端之外更無<lb/>
　他也此古之聖人所以用一易字以該括之而朱子<lb/>
　又分為變易交易二義以發明之也嗚呼盡之矣○<lb/>
　雖然動靜相生而無端故對待亦有肇於流行者所<lb/>
　謂體在天地後用起天地先是也流行亦有對待者<lb/>
　所謂太極動而生陽陽極而靜靜而生隂隂極復動<lb/>
　者也<lb/>
<pb n="6b"/>
○以其簡袠重大故分為上下兩篇<lb/>
　簡竹板也即汗青也謂之汗青者竹以大汗之則不<lb/>
　蛀也袠書衣也積簡而以韋貫其端故曰韋編其𫝑<lb/>
　必為之衣以包裹之然後定也古者有青縑袠或布<lb/>
　袠絹袠簡袠本重大若通六十四卦及許多卦爻文<lb/>
　字總為一篇是誠亦重大之甚而不便於舉閲矣故<lb/>
　從中斷自咸恒以下為下經上經首乾坤終坎離下<lb/>
　經首咸恒終既濟未濟兩篇之分實亦有不徒然者<lb/>
<pb n="7a"/>
　且六十四卦何以不以三十二卦為上經三十二卦<lb/>
　為下經而乃上經三十卦下經三十四卦何也先儒<lb/>
　謂天地萬物之父母故上經首乾坤夫婦人道之始<lb/>
　故下經首咸恒此本孔子序卦傳之意也至於下經<lb/>
　之所以終既濟未濟者序卦傳亦自有明説矣但上<lb/>
　經之終於坎離先儒雖未有論及者愚意乾坤者造<lb/>
　化之本體坎離者乾坤之大用坎為水隂也離為火<lb/>
　陽也天地之所以造化萬物者一隂一陽而已此即<lb/>
<pb n="7b"/>
　太極之隂靜陽動也凡單言水火便當隂陽便包五<lb/>
　行使乾坤而無坎離則乾坤或幾乎息矣此上經之<lb/>
　所以首乾坤而終坎離也歟觀先天圗乾坤定上下<lb/>
　之位坎離列左右之門亦為有意又後天圗從中起<lb/>
　便是南離北坎純以坎離作用為主也下至參同契<lb/>
　悟真篇醫方等書往往提掇箇坎離或水火二字亦<lb/>
　足以明造化之不外此兩端矣○上經首乾坤終坎<lb/>
　離造化之始終備矣下經首咸恒終既未濟人物之<lb/>
<pb n="8a"/>
　始終備矣○上經終於坎離其理最妙若再擇二卦<lb/>
　以易之便不得如此之精意也此朱子感興詩所謂<lb/>
　崑崙大無外磅礴下深廣隂陽無停機寒暑互來往<lb/>
　者也與下經之終於既未濟實同一意○何謂只言<lb/>
　水火便該五行曰陽自天一生水為始而三生木以<lb/>
　終之也隂自地二生火為始而四生金以終之也水<lb/>
　實該木火實該金土則寄居四行之中此猶只言仁<lb/>
　義而該禮智信也<lb/>
<pb n="8b"/>
　經則伏羲之畫文王周公之辭<lb/>
　此正經也并孔子所作之傳十篇則皆所以釋經者<lb/>
　也傳字對經字言周易上經經字内着不得十傳盖<lb/>
　古易上下經二篇十翼十篇各自為卷也以其皆所<lb/>
　以釋經之義故於開卷之初輙用經字并及之<lb/>
○中間頗為諸儒所亂<lb/>
　亂者凡二次復古亦二次漢費直初以彖象傳釋經<lb/>
　總附於卦爻辭之後鄭𤣥王弼宗之又分附卦爻辭<lb/>
<pb n="9a"/>
　之下增入乾坤文言始加彖曰象曰文言曰以别於<lb/>
　經而繫辭傳以後自如其舊歴代因之是為今易程<lb/>
　子所為作傳者是也自嵩山晁説之始考訂古經釐<lb/>
　為八卷盖上下篇卦爻辭合而為一上下繫辭傳亦<lb/>
　合而為一上下彖傳一上下象傳一文言一説卦傳<lb/>
　一序卦傳一雜卦傳一通為八卷至東萊吕氏乃定<lb/>
　為經二卷傳十卷是為復古易而朱子本義所從者也<lb/>
　上經<lb/>
<pb n="9b"/>
䷀<hi>乾下乾上</hi>
乾元亨利貞<lb/>
　一者竒也陽之數也○只實處便是一虚則二矣○<lb/>
　乾一而實竒圎圍三便見陽數竒矣○一或讀為單<lb/>
　者非也單只是少陽若以易用九言一却是太陽所<lb/>
　謂重也縱不専指太陽亦須兼得太陽方是若讀為<lb/>
　單音只作少陽看矣當考筮儀四象之異處筮儀老<lb/>
　陽畫為○重也少隂畫為<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>拆也少陽畫為一單也<lb/>
<pb n="10a"/>
　老隂畫為乂交也至今凡占卜者皆用之不知始於<lb/>
　何人○一既不可讀為單然則<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>亦不可讀為拆矣<lb/>
　今人槩誤讀也不如讀單為竒音讀<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>為耦音較無病<lb/>
　也<lb/>
○乾者健也陽之性也<lb/>
　盖天地間凡陽皆動動而有常見陽性健也○胡氏<lb/>
　曰一者竒也陽之數也從象上説乾者健也陽之性<lb/>
　也從理上説<lb/>
<pb n="10b"/>
○伏羲仰觀俯察<hi>云云</hi>一隂一陽之象<lb/>
　天地間不外乎隂陽隂陽之數不外乎竒耦以其大<lb/>
　者言之天陽也何以見其竒盖天之形包乎地之外<lb/>
　一而實者也故為竒地隂也何以見其耦盖地之為<lb/>
　地盡能容載乎天之氣以養育乎萬物二而虚者也<lb/>
　故為耦又以在天之日月言之日則本體自明且萬<lb/>
　古常盈而不虧一而實竒也月本體虚常受日之光<lb/>
　以為光且有盈有虧亦二而虚耦也又以地之山水<lb/>
<pb n="11a"/>
　言之如水其體虚也故投之以物則隨而没入有耦<lb/>
　象焉山之視水則其體實矣非掘不入故雖只是地<lb/>
　之隆起者然以對水看則亦竒象矣○或曰水能載<lb/>
　舟萬物投之俱不沒何謂其虚曰投以實物無不沒<lb/>
　入者木性虚故不没非惟木也雖瓦石作巨物而虚<lb/>
　其中以置之水亦不没入盖受實而不受虚也嘗有<lb/>
　以瑪瑙碗置水面不沉者唯其中虚為陽氣所聚故<lb/>
　也今以銀錫為<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>盎置水上亦自不沉或曰陽實隂<lb/>
<pb n="11b"/>
　虚今乃以虚為陽何與曰以質而言則實者為陽虚<lb/>
　者為隂厚薄之分也以氣而言則中虚者為陽中實<lb/>
　者為隂輕清重濁之分也○以日言之午前半日為<lb/>
　陽午後半日為隂以月言之望以前一半為陽望以<lb/>
　後一半為隂以山言之則山南為陽山北為隂山面<lb/>
　為陽山背為隂如禹貢所謂岷山之陽與所謂至於<lb/>
　華隂是也如海之水則潮為陽汐為隂如江河之水<lb/>
　上流為陽下流為隂又凡奔流者為陽停涵者為隂<lb/>
<pb n="12a"/>
　亦各有隂陽也○今淮安府有山陽縣紹興府有山<lb/>
　隂縣又湖廣有漢陽漢隂則以水分也○且隂陽之<lb/>
　分在人在物無不有之如人之男女男陽而女隂也<lb/>
　然男女之身各有血氣血隂而氣陽也所謂一物原<lb/>
　來有一身一身還有一乾坤而人身之血氣其界分<lb/>
　亦自不同如醫家診脉法左右手寸闗尺三部左心<lb/>
　小腸肝膽腎右肺大腸脾胃命左寸部輕按診心重<lb/>
　按診小腸左闗輕按是肝重按是膽無往而無箇隂<lb/>
<pb n="12b"/>
　陽之别雖一草一木之㣲其所以為形氣性味者亦<lb/>
　莫不分隂分陽故官桂味本辛熱然用枝則氣薄而<lb/>
　開表用肉則生温而補腎若紫蘇主下氣開胃然煮<lb/>
　汁飲之則除虫毒其子則又安喘𠻳為用不同者以<lb/>
　其性味自有别也此皆是一分為二之理可見無物<lb/>
　無對不是隂便是陽陽便變隂隂便變陽豈非一隂<lb/>
　一陽有各生一隂一陽之象耶○以上皆以交易者<lb/>
　言對待之隂陽也今更以變易者言之如氣序之流<lb/>
<pb n="13a"/>
　行甲年為陽乙年為隂也在一年中春夏又為陽秋<lb/>
　冬又為隂也自春夏言之春又為陽夏又為隂自春<lb/>
　一令言之自立春至春分以前又為陽自春分之後<lb/>
　至立夏之前又為隂餘皆以此類推之雖一箇時辰<lb/>
　亦分上下四刻雖一息之微亦分一嘘一吸凡此類<lb/>
　非只是苟且分析各有配属而已其理數之際各以<lb/>
　類分至㣲至妙有不容以毫髪謬亂者故聖賢謹而<lb/>
　辨之如象之膽則隨四時所在不同如猫之目睛則<lb/>
<pb n="13b"/>
　隨十二辰而變其理數之㣲妙有不可盡究詰者○<lb/>
　竒者兼乎耦者也耦者分竒之半者也如舉日則包<lb/>
　夜竒也夜則得日之半耦也朱子謂天地間只是一<lb/>
　箇陽氣下截便是隂陽全隂半又曰隂陽只是一氣<lb/>
　陽之退便是隂之生盖以下截對前一截看則有耦<lb/>
　象矣此以氣言者也若從此節節推去每一分為二<lb/>
　亦自生生之數○問陽進隂退就造化人事言之則<lb/>
　如何曰春夏氣之嘘秋冬氣之吸吸則退藏矣又如<lb/>
<pb n="14a"/>
　人身四十以前日向於壯進數也四十以後日浸以<lb/>
　衰退數也然又須知陽全而隂半陽無終盡之理也<lb/>
　而隂只是陽截後一半如今之和尚雖年八十而猶<lb/>
　剃髪盖髪常長也但比四十年前不同耳○横圗六<lb/>
　十四卦總是兩儀界内截作六十四段只為要下次<lb/>
　分明姑更畫出上面來耳以實體言則所生之子只<lb/>
　在母腹之中若以卦畫言則所生之子不免在母腹<lb/>
　之外○横圗純陽純隂所以獨在兩頭者盖初畫之<lb/>
<pb n="14b"/>
　始右邊為陽左邊為隂耳再畫出時又右陽而左隂<lb/>
　三畫時又右陽而左隂右邊節節得陽則積而為純<lb/>
　陽其次則雜乎陽矣右邊節節得隂則積而為純隂<lb/>
　其次則雜乎隂矣此乾坤二卦所以獨居兩頭而兑<lb/>
　離震巽坎艮皆囿其中也<lb/>
○三畫已具八卦已成則又三倍其畫以成六畫而於<lb/>
　八卦之上各加八卦者只是以象此隂陽之生生不<lb/>
　已也朱子曰陽氣便是六層只管上去上盡後下面<lb/>
<pb n="15a"/>
　空缺處便是隂愚謂此卦之所以有六畫也其圗如<lb/>
　左<lb/>
　　　　　子　　　䷗　　　復<lb/>
　　　　　丑　　　䷒　　　臨<lb/>
　　　　　寅　　　䷊　　　泰<lb/>
　　　　　卯　　　䷡　　　大壯<lb/>
　　　　　辰　　　䷪　　　夬<lb/>
　　　　　巳　　　䷀　　　乾<lb/>
<pb n="15b"/>
　　　　　午　　　䷫　　　姤<lb/>
　　　　　未　　　䷠　　　遯<lb/>
　　　　　申　　　䷋　　　否<lb/>
　　　　　酉　　　䷓　　　觀<lb/>
　　　　　戌　　　䷖　　　剥<lb/>
　　　　　亥　　　䷁　　　坤<lb/>
　成形之大者為天坤卦亦曰隂之成形莫大於地可<lb/>
　見不可就以乾坤當天地看凡至健者皆為乾凡至<lb/>
<pb n="16a"/>
　順者皆為坤此乾坤所以足應萬人之用而彖傳之<lb/>
　言所以為專以天道明乾義以地道明坤義也<lb/>
○乾道大通而至正<lb/>
　天地間凡柔者皆不足以有為惟剛健則有能為之<lb/>
　資而物莫之阻况乾又是至健者此乾道之所以為<lb/>
　大通也○凡萬物之剛者必正柔者必邪乾則純陽<lb/>
　至健又正之至者也○乾道大通而至正最好玩味<lb/>
　是此一句雖孔子後面許多言語皆在其中天之四<lb/>
<pb n="16b"/>
　徳一大中至正之道也聖人之四徳亦一大中至正<lb/>
　之道也方知孔子主義理説不是易外意也○何謂<lb/>
　天之四徳一大通至正之道曰正大而天地之情可<lb/>
　見矣即此可知○何謂聖人之四徳亦一大通至正<lb/>
　之道曰聖人之心廓然而大公物來而順應中心無<lb/>
　為以守至正即此可見○尋常盡説易是窮理盡性<lb/>
　至命之書自今觀之卦爻辭何處是説性命殊不知<lb/>
　有形而下之器便有形而上之道有至著之象便有<lb/>
<pb n="17a"/>
　至㣲之理如乾元亨利貞便是從乾道大通而至正<lb/>
　上來坤利牝馬之貞便是從陽全隂半地道無成而<lb/>
　代有終上來乾豈不是性命耶是以學須見到天人<lb/>
　合一處<lb/>
　利在正固<lb/>
　事有未正必欲其正事之既正必守其正此正固二<lb/>
　字之義也固所以全其正也如此説貞字之義乃盡<lb/>
　○元亨謂其事可為也利貞謂須善為之也○易以<lb/>
<pb n="17b"/>
　道義配禍福故元亨而必利貞也○易雖主卜筮然<lb/>
　以道義配禍福與他術數書不同所以為經也故無<lb/>
　不效昔晉何晏聞管輅明易數請與論易鄧颺在坐<lb/>
　請作一卦當至三公不又問連夢青蠅數十來集鼻<lb/>
　上輅告之曰元凱輔舜周公佐周皆以和惠謙恭享<lb/>
　有多福今君侯位尊勢重而懐徳者鮮畏威者衆殆<lb/>
　非小心永福之道願君侯裒多益寡非禮弗履則三<lb/>
　公可至青蠅可驅也後二人皆坐事誅夷按輅以易<lb/>
<pb n="18a"/>
　數名而其言如此是知以道義配禍福者矣當老莊<lb/>
　虚浮之世而有如此等人物亦豪傑之士哉愚嘗謂<lb/>
　上有天下有地中有人天有時地有利人有為人為<lb/>
　之功用亦大矣人為之善者或能吉其㓙其不善者<lb/>
　則能㓙其吉愚故錄輅之言以正易道之門户也○<lb/>
　颺又嘗問輅曰君自謂善易而語不及易何也輅曰<lb/>
　善易者不言易也斯盖真知易之廣大而悉備隨時<lb/>
　隨處隨物無往而不在不可以指摘而言也何也夫<lb/>
<pb n="18b"/>
　易以言乎逺則不禦以言乎邇則靜而正以言乎天<lb/>
　地之間則備矣學者但能任理以應事動靜不失時<lb/>
　則何往而非易故邵子曰孟子善用易而七篇中未<lb/>
　嘗一言及易也程子曰易學後來曾子子夏煞曾到<lb/>
　上面然曾子子夏之言傳於後世者亦未嘗有一言<lb/>
　及易學者於此可以加思索工夫矣本義所謂保其<lb/>
　終不可説是保得元亨盖元亨只是許他去做此事<lb/>
　言無所阻礙而已未見有成功處有何可保語錄有<lb/>
<pb n="19a"/>
　知其大通却守其至正以俟之之説此句恐有誤字<lb/>
　或未定之説也○此聖人所以作易教人卜筮而可<lb/>
　以開物成務之精意專指文王繫辭言不兼伏羲言<lb/>
　文勢是如此理亦是如此看精意二字正指卦辭也<lb/>
　大傳曰聖人之情見乎辭要之文王之辭亦所以發<lb/>
　伏羲之藴也<lb/>
○開物成務之精意<lb/>
　如初占得乾時知其元亨且利貞此是開物也從此<lb/>
<pb n="19b"/>
　去做事既元亨又利於貞便是成務矣○或謂開物<lb/>
　以元亨言成務以利貞言此説新巧理則不通必若<lb/>
　其説他卦有専言利貞者是無以開物矣又有專言<lb/>
　元亨者是無以成務矣只看大傳所謂開物成務者<lb/>
　語意如何○乾卦卦辭只是要人如乾様坤卦卦辭<lb/>
　只是要人如坤様至如蒙蠱等卦則又須反其象此<lb/>
　有隨時而順之之義有隨時而制之之義易道只是<lb/>
　時時則有此二義在學者細察之○或謂伏羲之時<lb/>
<pb n="20a"/>
　有畫無文只是使天下之人觀其象而已能如象焉<lb/>
　則吉㓙應違其象則吉㓙反如乾道有大通而至正<lb/>
　之象占者必如其大通而又能如其至正則善矣豈<lb/>
　不亦明白耶然民不可使知之如上所云要是聖賢<lb/>
　分上事先儒此説恐猶欠平實也○問聖人未繫辭<lb/>
　之前全無文字可憑恐終只是觀象以斷吉㓙曰觀<lb/>
　象以斷吉㓙時在聖人亦須有箇法則處之不是人<lb/>
　人著他自觀象以斷吉㓙也洪範七稽疑曰擇建立<lb/>
<pb n="20b"/>
　卜筮人乃命卜筮而傳曰蓍龜者至公無私故能紹<lb/>
　天地之明卜筮者亦必至公無私而後能傳蓍龜之<lb/>
　意必擇是人而建立之然後使之卜筮為人斷吉㓙<lb/>
　也豈謂古者民淳但觀象者盡能知吉㓙耶然求其<lb/>
　能傳蓍龜之意者亦不可多得是以後世聖人終不<lb/>
　得已於繫辭也今雖有卦爻辭而筮得之者往往有<lb/>
　與所問之事全不相應者將如之何看來神而明存<lb/>
　乎其人猶須觀象以通其變也○先儒曾有因日食<lb/>
<pb n="21a"/>
　而筮者得大有之需大有乾下離上需乾下坎上乾<lb/>
　不動唯上離變為坎筮法三爻變者當占本卦及之<lb/>
　卦彖辭此二卦辭將何以斷此占乎渠未得其意只<lb/>
　以卦象求之謂上體離日為坎月所變是日為月所<lb/>
　掩日食之象也自以為得之而需卦辭所謂有孚光<lb/>
　亨貞吉利涉大川大有卦辭所謂元亨者皆無所預<lb/>
　矣然以愚意推之彼因日食而筮鬼神若只告以日<lb/>
　食之故如此則萬古日食之故皆然鬼神徒以此告<lb/>
<pb n="21b"/>
　之於時事何所闗耶於其人何所發耶盖鬼神所告<lb/>
　之意殆謂上離為日君象也今離變為坎天上之日<lb/>
　為月所掩是君徳為隂邪所蔽而失其明也此須人<lb/>
　主修徳以弭之而修徳之道必如需之内有孚而光<lb/>
　亨而外又事事以正則吉矣由是天災可弭世難可<lb/>
　夷是謂利涉乎大川也大川既涉大難既平則復為<lb/>
　大有之元亨矣兹豈無預於卦辭耶信所謂受命如<lb/>
　響無有逺近幽深遂知來物者也大抵盈天地間無<lb/>
<pb n="22a"/>
　處無隂陽二氣隂陽之良知即其靈也有感必通不<lb/>
　疾而速不行而至斷亦非偶然者○乆於卜筮之際<lb/>
　似乎實有神司之者嘗聞宋髙宗㣲行遇善卜者謝<lb/>
　石以杖於土上畫一字令相之石思曰土上加一成<lb/>
　王字殆非凡人耶疑信間令再出一字髙宗乃作問<lb/>
　字筆勢兩直飛開石曰左看是君字右看是君字非<lb/>
　主上莫此術矣遂拜伏帝歸召而官之一日寫春字<lb/>
　命相之其上半體墨重石曰春頭太重壓日無光時<lb/>
<pb n="22b"/>
　秦檜專權秦字春頭也日君象也檜聞其言以為為<lb/>
　已發恨之求其罪竄逺州道遇一女子名能拆字卜<lb/>
　石書謝字令相曰不過一術士耳是寸言中立身也<lb/>
　更令相石字曰逢皮則破逢卒則碎盖押石之卒即<lb/>
　皮姓石竟終貶所如此者豈非神運其筆動中肯綮<lb/>
　乎斷非偶然也凡今卜筮每毎有竒中者實皆神之<lb/>
　所運也有其誠則有其神矣○參義曰乾之為卦至<lb/>
　大矣而其占辭之畧何也曰辭之畧者此其所以為<lb/>
<pb n="23a"/>
　大也諸卦之言亨也有曰元者矣有曰小亨者矣有<lb/>
　曰某事亨者矣而乾乃獨曰元亨則無往而不大亨<lb/>
　也諸卦之言貞也有曰利某事貞者矣有曰小利貞<lb/>
　者矣有曰利艱貞者矣而乾獨曰利貞則無往而不<lb/>
　利於正也非元亨利貞字大乃乾字大也○愚謂貞<lb/>
　之一字乃六十四卦三百八十四爻之樞紐也夫子<lb/>
　所謂一言以蔽之者也比時字尤切然貞則時矣試<lb/>
　觀一易卦爻中凡貞則吉不貞則㓙貞則利不貞則<lb/>
<pb n="23b"/>
　不利貞則㓙害反為吉利不貞則吉利反為㓙害又<lb/>
　凡言吉利者雖無貞字理則自貞中來也凡言㓙害<lb/>
　者雖無不貞字理則自不貞中來也學易者要須識<lb/>
　得<lb/>
初九?龍勿用<lb/>
○凡畫卦者自下而上<lb/>
　畫卦自下而上不只是作易聖人然也凡衆人占卦<lb/>
　者之畫卦皆然其自下而上則所以象氣之消息及<lb/>
<pb n="24a"/>
　物之生生也盖天地之間只有氣與形二者而已如<lb/>
　井泉先温之類可見氣實自下而上也萬物皆以漸<lb/>
　而長自卑而至髙可見其形亦自下而上也故畫卦<lb/>
　者以之更看十二月卦圗陽自復而臨而泰以至於<lb/>
　乾自姤而遯而否以至於坤此其象之至著者也<lb/>
○陽數九為老七為少<lb/>
　主蓍䇿言然其數之所由起則實自造化來也故曰<lb/>
　參天兩地而倚數○凡數之始只是三與二而已七<lb/>
<pb n="24b"/>
　八九六皆從三二而起所謂三三為九二三為六兩<lb/>
　二一三則為七兩三一二則為八○隂陽象數决然<lb/>
　有不可易者故九六七八等字最重且河圗水居北<lb/>
　其數成於六故雪花便六出以此見雨類亦是六但<lb/>
　以其融液不凝結不得而證耳如龜之文中五行次<lb/>
　八卦次二十四氣箇箇如此鯉魚之背脊鱗六六三<lb/>
　十六豈有一毫謬亂哉<lb/>
○老變而少不變<lb/>
<pb n="25a"/>
　天下之物凡至變處皆是老者其未老不變也花開<lb/>
　到透時便須謝落人到老時便有死期矣自造化言<lb/>
　寒到極處然後變為暑暑到極處然後變為寒亦老<lb/>
　而變也晝到晡時老也乃變而夜夜到五更時老也<lb/>
　乃變而晝○易占其變故謂陽爻為九不為七也○<lb/>
　七九皆陽數六八皆隂數陽主進九者進之極也故<lb/>
　九為老陽隂主退六者退之極也故六為老隂○問<lb/>
　一二三四五皆數也而獨用六七八九何歟曰河圗<lb/>
<pb n="25b"/>
　一二三四為四象之位六七八九為四象之數位其<lb/>
　本身也數其作用也造化生成萬物皆其作用處故<lb/>
　易中只用六七八九亦造化之自然非人所能為也<lb/>
　夫一連九為十二連八三連七四連六各為十此豈<lb/>
　人之所能為哉人為者斯有窒而不合泥而不通者<lb/>
　矣○六爻之在圗與書初無變之可言下不得九六<lb/>
　字九六蓍䇿之變數也○今占卦如五爻皆九一爻<lb/>
　獨七則占其七是未嘗不用七也但逐爻則皆用九<lb/>
<pb n="26a"/>
　以用者多也八六放此周公本就各爻係辭因竒耦<lb/>
　各百九十二其畫相類無以别也故姑以初九等字<lb/>
　為則若得寛布六畫而毎畫下繫之以辭則亦不用<lb/>
　初九初六等字矣今之用初九初六等字以代其本<lb/>
　畫也因本其所以然作圗於左<lb/>
　<lb/>
　<lb/>
○龍陽物也<lb/>
<pb n="26b"/>
　龍純陽之物也故極其輕清而能變化純乾之陽自<lb/>
　與他卦不同盖龍物之靈變不可測者也○初九潜<lb/>
　龍勿用此爻在士之未仕者得之則當隐約以待時<lb/>
　在仕者得之亦當隐身而退避在庶民得之則不利<lb/>
　有所往在商賈得之則宜深藏而不市若以天子之<lb/>
　尊而得此爻亦或時當主靜或事當謹宻也○周公<lb/>
　之繫爻辭或取爻徳或取爻位又或取本卦之時與<lb/>
　本爻時位又或兼取應爻或有取所承所乗之爻有<lb/>
<pb n="27a"/>
　兼取乗應與時位兼全者有僅兼其一二節者又有<lb/>
　一爻為衆爻之主者則兼及衆爻大槩取義不出此<lb/>
　數端○或曰程子言爻才而子言爻徳何也曰程子<lb/>
　於卦亦言卦才朱子本義改稱卦徳夫卦有卦之徳<lb/>
　爻亦有爻之徳矣徳字則兼得才字○易本義立象<lb/>
　占二字盡蓍卦之始終矣象在卦占以蓍卦者易之<lb/>
　體蓍者易之用缺一非易也故朱子之學易不敢只<lb/>
　安於程傳之成説也○邵子平日欲把一部易數傳<lb/>
<pb n="27b"/>
　與二程二程全不問他邵子亦不曾與他說所以伊<lb/>
　川後來作易傳於象數上畧了只據胸中所得之義<lb/>
　理來解説朱子服其理到但以其未得易之本㫖故<lb/>
　别為之註而自名曰本義便見程傳之説未為本義<lb/>
　矣本義字字皆從畫上味出亦多本之孔氏也<lb/>
○潜龍勿用周公所繫之辭<lb/>
　小註孔氏曰爻辭多文王後事升卦六五享於岐山<lb/>
　明夷六五箕子之眀夷皆文王後事也故馬融陸績<lb/>
<pb n="28a"/>
　等皆以為爻辭出於周公○大抵非窮理盡性以至<lb/>
　於命者不敢繫易雖有謬為之亦不足以開物而成<lb/>
　務此文王之後繫辭者後世所以必其為周公也歟<lb/>
　然在當時未必周公之外更無此心胸者○今據馬<lb/>
　融陸績等以為爻辭出於周公不知馬融陸績之説<lb/>
　果何所據又按大傳曰於稽其類其衰世之意耶又<lb/>
　曰易之興也其當殷之末世周之盛徳耶當文王與<lb/>
　紂之事耶槩皆是疑辭也而本文則斷歸文王盖别<lb/>
<pb n="28b"/>
　有據也或曰亦只是據史記云耳然史記出於謬傳<lb/>
　臆説者多矣况其本文亦曰其囚羑里盖益易之八<lb/>
　卦為六十四卦盖之一字亦似未敢質言也且其益<lb/>
　八卦為六十四卦之説今亦不之憑矣○或謂孔子<lb/>
　所以疑其出於文王者盖在自我西郊之一句上來<lb/>
　若以理度之文王既繫了卦辭不應獨缺了爻辭不<lb/>
　繫直候周公後日來足成之且周公未繫爻辭之前<lb/>
　天下之人若占得爻者不知何所取决乎文王獨不<lb/>
<pb n="29a"/>
　為慮及此是可疑也○唐王績著負芩者傳以為文<lb/>
　王繫辭不言其繫卦辭似是連爻辭俱歸諸文王者<lb/>
　然以為爻辭亦文王所繫則箕子眀夷之類有不通<lb/>
　矣王績所傳尚欠分曉也○易經卦爻辭雖未必是<lb/>
　文王周公之所作其亦聖人之徒也<lb/>
○九二見龍在田利見大人<lb/>
　剛健中正以體而言則剛也兼用而言則健也居下<lb/>
　體之中則中也中則無不正矣盖以九居二亦非正<lb/>
<pb n="29b"/>
　也但純乾之徳與他卦不同故朱子獨自主張曰剛<lb/>
　健中正云剛健從九字上看中正從二字上看下句<lb/>
　出潜離隐亦從二字上看二是位也○出潜承潜龍<lb/>
　而言離隐以出潜之義言○澤及於物物所利見大<lb/>
　人不出則已出則澤必及物澤不及物則已澤既及<lb/>
　物物必利見之此理勢之自然也如龍既見則亦有<lb/>
　雲雨之被於物者矣○剛健中正以徳言出潜離隐<lb/>
　以時言此之所謂剛健中正即文言所謂龍徳也此<lb/>
<pb n="30a"/>
　之所謂出潜離隐即文言所謂正中也此之中正與<lb/>
　文言正中全不同○凡大人皆是徳位兼全之稱九<lb/>
　二雖未得位而大人之徳已著所謂居仁由義大人<lb/>
　之事備矣故亦謂之大人○此以爻與占者相為主<lb/>
　賓○謂爻為主而占者為賓也相字輕不要交互説<lb/>
　但一主一賔之相對便自有相交之義非若他爻占<lb/>
　者若占得此爻便自以其身當之也故自為一例易<lb/>
　中用相字多如此如鼎九二本義曰隂陽相求而非<lb/>
<pb n="30b"/>
　正則相陷於惡而為讐矣按此爻本只是初求二二<lb/>
　未嘗求初也而本義亦曰相求相字之義可識矣○<lb/>
　見龍在田還是伊傳之儔不可指孔孟孔孟當時安<lb/>
　得澤及於物而為物所利見乎其曰九二未得大人<lb/>
　之位者言未得在上之位如九五耳其實徳施普也<lb/>
　天下文眀非在大臣之位則不能如孔孟畢竟皆是<lb/>
　卒老於行者安得天下文眀而為見龍也○按朱子<lb/>
　語類文言九二條有曰九二却恰好其化已能及人<lb/>
<pb n="31a"/>
　矣又正是臣位所以處之而安○其下文又云九三<lb/>
　居下卦之上位已髙了只得乾乾惕厲恐懼此便是<lb/>
　伊周地位盖以伊周當時實居百僚之上而攝天子<lb/>
　之事正為危地而當惕厲時也似與九二伊傳之説<lb/>
　自不相妨盖一則主得位而及物言一則主居乎危<lb/>
　疑之地言<lb/>
九三君子終日乾乾夕惕若厲无咎<lb/>
　夕字對終日言終日只是晝也夕是日沒之候○乾<lb/>
<pb n="31b"/>
　乾之義亦健也自强不息之意不然則頺墮放弛矣<lb/>
　故繼之曰夕惕若言終日乾乾雖至夕其心猶不放<lb/>
　下也○重剛不中重剛本是過剛之資不中則所以<lb/>
　用其剛者又不當也○居下之上則有重責在身所<lb/>
　謂赫赫師尹民具爾瞻有國者不可以不慎者也所<lb/>
　謂處乎憂患之域而行乎利害之途者也故曰乃危<lb/>
　地也○乃危地也或專指居下之上看來亦帶上一<lb/>
　句盖居下之上本當有危然非重剛不中以居之未<lb/>
<pb n="32a"/>
　成其為危也○厲无咎既无咎則不厲矣○本義惕<lb/>
　厲之厲與爻辭厲字死活不同故語録云厲旡咎是<lb/>
　一句<lb/>
　九三重剛不中居下之上乃危地也既當懐乾乾惕<lb/>
　厲之心且性體剛健又有乾乾惕厲之象故周公本<lb/>
　其象以戒占者曰<hi>云云</hi>○終日乾乾夕惕若則所以<lb/>
　行之於身措之於事者必以其道而不敢肆矣信乎<lb/>
　其无咎也○重剛不中以取危者此九三也性體剛<lb/>
<pb n="32b"/>
　健能乾乾惕厲者亦此九三也如晉周處膂力絶人<lb/>
　不修細行嘗問父老曰今嵗豐人樂否曰三害不除<lb/>
　何樂之有曰三害云何曰南山白額虎長橋下蛟并<lb/>
　子為三害處乃入山射殺猛獸投水斬蛟自厲志好<lb/>
　學為善卒為晉名臣此可見過剛不中亦此人也乾<lb/>
　乾惕厲亦此人也○此爻大意謂人能以危道處危<lb/>
　地則終於不危矣此純是占然亦自有象在故本義<lb/>
　推出性體剛健有能乾乾惕厲之象云所謂凡言吉<lb/>
<pb n="33a"/>
　利者雖無貞字在然理却在貞中來者此類是也○<lb/>
　九陽爻三陽位然七亦陽爻八亦隂爻也不可遂以<lb/>
　此而專謂九六主變為爻也○乾以惕厲无咎震以<lb/>
　恐懼致福盖危者使平易者使傾易之道也不易之<lb/>
　理也○一説易中之爻義以得中為安如蹇利西南<lb/>
　往得中也渙剛來而不窮之類是也故三居下之上<lb/>
　為危地然據朱子語類九二條云九三居下之上位<lb/>
　已髙了所以只得憂懼則此説又不合矣大抵舊説<lb/>
<pb n="33b"/>
　為正且合此卦位有隐顯之義○就九三重剛不中<lb/>
　還就性體上説為是如蹇之剛得中也渙之剛來而<lb/>
　不窮都是就性體上説他有得安之理固非以得中<lb/>
　為得地不窮謂不危也○雲峯謂六爻惟三四為人<lb/>
　位故言无咎不思易中言无咎者何限豈皆以人位<lb/>
　取耶又不可謂惟乾卦分天地人位也○先儒又謂<lb/>
　九三人位非龍之可據故言君子此又不通之論也<lb/>
　以此卦九四觀之四亦人位也而曰或躍在淵躍淵<lb/>
<pb n="34a"/>
　非龍而何以九三九五言之曰利見大人亦非人位<lb/>
　也盖聖人下筆如化工因物付形如初可象龍之潜<lb/>
　二可象龍之見至三之惕於龍有難於取象者則又<lb/>
　就人事上直説至四五上有可象者則又象以躍飛<lb/>
　亢何妨如蒙卦六爻皆言蒙至六三則不拘剥卦六<lb/>
　爻皆言剥於六五則不拘又如坤卦純隂而六龍戰<lb/>
　豈可為典要哉<lb/>
九四或躍在淵<lb/>
<pb n="34b"/>
　或者疑而未定之辭此一句最難㸔或説是就繫爻<lb/>
　聖人而言非也疑而未定者四也四自或聖人乃從<lb/>
　而或之耳謂之或躍猶云欲躍故文言曰故或之或<lb/>
　之者疑之也故无咎豈不是九四自疑如云吾將仕<lb/>
　矣之意<lb/>
　本義龍之在是若下於田或躍而起則向乎天矣龍<lb/>
　在淵一躍即升天得水故也若在田則勢反有難者<lb/>
　西北方但可種五穀之地皆謂之田不若南方人指<lb/>
<pb n="35a"/>
　有水種稻者為田也此田縱有水亦甚淺如今大禽<lb/>
　鳥若在小天井裡便難以騰身此雖非所以論龍然<lb/>
　理亦彷彿是如此○二四之髙下當於見躍二字别<lb/>
　之不可泥田與淵○躍本是起或躍則未便起也○<lb/>
　夫四居二之上今二曰在田四曰在淵淵反下於田<lb/>
　不稱其位之髙下何也曰據田與淵言則淵若下於<lb/>
　田據躍與見言則躍淵為髙於在田矣盖謂之見則<lb/>
　其勢已定謂之躍則其勢方興故本義云或躍而<lb/>
<pb n="35b"/>
　起則向乎天矣○此爻當重在或字上在淵猶云於<lb/>
　淵耳雲峯謂或者審於進在者安於退此恐未然盖<lb/>
　進退未定之時或字上都有了在字宜疑看若泥在<lb/>
　字則在淵乃潜矣其曰或躍在淵即是或躍於淵耳<lb/>
　故曰重在或字九陽志於進四隂則不果於進居上<lb/>
　可進居上之下則疑於未可進故曰改革之際進退<lb/>
　未定之時也○九陽四隂本是能疑之人居上之下<lb/>
　又是可疑之地下文所謂改革之際進退未定之時<lb/>
<pb n="36a"/>
　亦須兼此意不可專承居上之下說若不是九陽四<lb/>
　隂則雖當疑而不能疑矣以此證之九三爻為危地<lb/>
　也亦當兼重剛不中而不專承以居下之上説無疑<lb/>
　○人惟進退不隨時故或先時而有為則不免於躁<lb/>
　進或後時而不為又不免於失時皆咎也<lb/>
九五飛龍在天利見大人<lb/>
　乾爻至九五盛之極也善之至矣至此宜為亢矣日<lb/>
　中則昃月盈則蝕自人家言之堯之子不肖舜之子<lb/>
<pb n="36b"/>
　亦不肖亦盛極而衰也<lb/>
上九亢龍有悔<lb/>
　陽極於此進之極也極則變矣故動必有悔吉㓙悔<lb/>
　吝生乎動故本爻着箇悔字悔是動處悔也○蔡澤<lb/>
　謂易曰亢龍有悔此言上而不能下信而不能屈往<lb/>
　而不能自反者也亦善言易矣澤相秦數日而歸相<lb/>
　印其庶幾乎非苟知之者<lb/>
用九見羣龍无首吉<lb/>
<pb n="37a"/>
　據朱子本義謂用九是諸卦百九十二陽爻之通例<lb/>
　見羣龍无首吉是此卦六爻皆用九者之占辭故本<lb/>
　義下箇因字<lb/>
　用九以此卦純陽而居首故於此發之而必綴之六<lb/>
　爻之後者盖道其所以然而總承之也○此爻本義<lb/>
　愚竊有疑盖據周公於乾六爻之後方著出用九二<lb/>
　字似當指六爻皆九者言况其辭云見羣龍无首吉<lb/>
　則分眀是説六爻皆用九者道理矣又據孔子象傳<lb/>
<pb n="37b"/>
　及文言傳節節皆是主六爻用九者言但本義不主<lb/>
　此説○若依朱子之説則於用九之下又當添六爻<lb/>
　皆用九者一句○愚謂自初九至上九爻之變也末<lb/>
　乃綴之以用九者總六爻之變也而本義之意不然<lb/>
　姑闕此疑○愚謂用九二字綴在初九至上九之後<lb/>
　眀是六爻皆用九者言故於用九二字上看得有見<lb/>
　羣龍无首之象如初九之潜龍勿用四字無一字不<lb/>
　自初九二字出也九二之見龍在田利見大人亦無<lb/>
<pb n="38a"/>
　一字不自九二二字出也今以用九為諸卦百九十<lb/>
　二陽爻之通例却又因繫以此卦六爻皆變者之占<lb/>
　辭實是氣勢隔越况象傳及文言悉以用九二字當<lb/>
　見羣龍无首亦可見矣本義若要眀通例盍於初九<lb/>
　之下眀之是亦可疑○見羣龍无首此語最有斟酌<lb/>
　不言无首不見其為變若只言无首又不見其本為<lb/>
　龍如此立象見其本剛而能用柔也○見字與見豕<lb/>
　負塗者畧同彷彿之辭無是實事<lb/>
<pb n="38b"/>
○剛而能柔吉之道也<lb/>
　朱子作張魏公行狀末述其所論剛柔之義曰君道<lb/>
　主剛而其動也用柔故乾動則為坤矣臣道主柔而<lb/>
　其動也用剛故坤動則為乾矣夫必逺好色必去小<lb/>
　人必安社稷必服四夷乾之剛也至於禮臣下恤百<lb/>
　姓虚心取善舍己從人其動莫非柔矣不敢倡始不<lb/>
　敢爭先循分守安進退之類坤之柔也至於犯顔敢<lb/>
　諫捐軀盡節可殺而不可辱可用而不可使為不義<lb/>
<pb n="39a"/>
　托孤寄命正色立朝其動莫非剛矣善觀易者必觀<lb/>
　剛柔之中而究其所以用則六十四卦三百八十四<lb/>
　爻或得或失或吉或㓙皆可以類推不知剛柔之用<lb/>
　不足以言易也愚按此説本乾用九之剛而能柔及<lb/>
　坤用六變而為陽之類亦有相發眀者且其所闗涉<lb/>
　甚大也故備錄之<lb/>
彖曰大哉乾元<lb/>
　本義云彖即文王所繫之辭傳者孔子所以釋經之<lb/>
<pb n="39b"/>
　辭也後凡言傳者倣此此數句須安頓在何處且本<lb/>
　文初無傳字本義何以如此<hi>云云</hi>讀者當思之盖古<lb/>
　易經自經傳自傳元不相混但未得見古易元本耳<lb/>
　以意義度之此數處大抵當先立彖上傳三字如周<lb/>
　易上經四字例乃附其下云彖即文王所繫之辭傳<lb/>
　者孔子所以釋經之辭也後凡言傳者放此然後提<lb/>
　起書曰大哉乾元萬物資始乃統天而去了彖曰二<lb/>
　字不用即附其下云此専以天道眀乾義又析元亨<lb/>
<pb n="40a"/>
　利貞為四徳以發眀之<hi>云云</hi>其象傳亦當如此例且<lb/>
　彖曰象曰字全不可曉彖本指文王所繫之卦辭今<lb/>
　乃於孔子所釋卦辭之上加之以彖曰象本指周公<lb/>
　所繫之爻辭今乃於孔子所釋爻辭之上加之以象<lb/>
　曰何也此今易之所以失而古易之所以不可不復<lb/>
　也愚嘗竊謂易經大全及今所刋行本義俱欠更張<lb/>
　盖自國初諸老収大全時偶失權度而學者至今多<lb/>
　不知有古易矣主司以此而搭題士子依之而綴文<lb/>
<pb n="40b"/>
　殊未安也<lb/>
○彖象字解<lb/>
　彖象二字之義今之解者皆曰彖斷也象像也相承<lb/>
　一律不復究其所以然以為如此解過亦可已矣縱<lb/>
　有别説眀訓亦作大義所謂故皆畧之然古人邇言<lb/>
　必察况大易卦爻辭所以立名之義乎愚嘗考之直<lb/>
　音彖字註曰豕走悦也盖豕走而悦則頭昻唇仰而<lb/>
　毛刺聳竪有開舒發揚之意又韻學集成及爾雅所<lb/>
<pb n="41a"/>
　解與此畧同皆有開舒發揚而無藏匿之意夫卦辭<lb/>
　以斷一卦之吉㓙其所以發揚卦藴而開示乎人者<lb/>
　固無所不盡也故曰知者觀其彖辭則思過半矣聖<lb/>
　人以彖名之豈徒然哉象之為物本草言其身備百<lb/>
　獸肉皆有分數又曰象以十二種肉配十二辰膽不<lb/>
　附肝隨月在諸肉間則其為物固亦近於得天地之<lb/>
　全氣者而又有與時偕行之義焉爻言其變且廣大<lb/>
　悉備而不可為典要象其近也矣聖人取其字以眀<lb/>
<pb n="41b"/>
　爻辭者又安知其意不出於此乎此兩義前人既畧<lb/>
　之愚今亦未敢必其然然二字實皆獸名聖人之繫<lb/>
　卦爻辭於數千萬字中獨摘此二字以為之名且兩<lb/>
　義一類謂其全無所取不可也謂其不知二字之為<lb/>
　獸名亦不可也故獨筆所疑以俟後之人可否之其<lb/>
　曰彖斷也象像也此意固未大失但乃後人衍其義<lb/>
　而云爾如能字本亦獸名也能多才力後人因以才<lb/>
　義用之正猶彖辭以斷一卦之吉㐫後人因解彖為<lb/>
<pb n="42a"/>
　斷也若孔子所謂象也者像也又言象也者像此者<lb/>
　也只著箇也者字便覺活法矣非正解其義也如曰<lb/>
　彖者材也亦遂以材字為彖之正義乎而或者不察<lb/>
　又謬以孔子像也之言藉口愚故未敢和同以為是<lb/>
　也又古人有以檮杌名史者檮杌亦獸名也後人有<lb/>
　以元龜名書曰元龜亦䖝類也此與彖象二字取義<lb/>
　之意何異然則彖象之説未可忽也<lb/>
大哉乾元萬物資始乃統天<lb/>
<pb n="42b"/>
　此専以天道眀乾義又曰天徳之始終何謂天道何<lb/>
　謂天徳大抵天道對地道等言天徳只是乾本身言<lb/>
　○徳字切而約道字虚而廣此専以天道眀乾義味<lb/>
　此句意可見彖傳純主天道其言聖人四徳特用以<lb/>
　配乾耳○曰専者乾一字所該尚廣天特其成形之<lb/>
　大者又析元亨利貞為四徳以發眀之此之字指乾<lb/>
　盖乾之所以為乾者四徳而已矣乾天之性情性情<lb/>
　不外乎四徳之序若不指乾則是謂孔子以四徳發<lb/>
<pb n="43a"/>
　明占辭四字之意矣似不相涉一説此四字雖以四<lb/>
　徳言然於所謂元大也亨通也利宜也貞正而固也<lb/>
　其義則歸於同但就人事之占言則為大亨而利於<lb/>
　正就天之四徳言則為大始也亨嘉也物欲得其宜<lb/>
　也各正而固也猶坤之安貞本義云安者順之為也<lb/>
　貞者健之守也故只以人事言則為安於正以地徳<lb/>
　言則為安而且貞其理固自相融通也<lb/>
　元大也始也<lb/>
<pb n="43b"/>
　天地間物凡大者皆為始始者便自大有生之初自<lb/>
　然之理是如此有生之後當然之序亦如此彖辭元<lb/>
　字只訓大者以本文原無始字義也此以有萬物資<lb/>
　始一句故兼言之抑乾元之大亦於萬物資始處見<lb/>
　也<lb/>
萬物資始<lb/>
　非以萬物之始處當元始者物之始也物之所資以<lb/>
　始者元也元自是天徳○請問天徳之元在何處而<lb/>
<pb n="44a"/>
　萬物則從何處而資之以為始耶曰此問甚善此理<lb/>
　甚妙盖天之四徳黙運於冥漠之間而萬物之所以<lb/>
　為元亨利貞者惟其機之所動耳所以然者以物物<lb/>
　各具一太極盖自其向日成始之時其隂陽㑹合冲<lb/>
　和之氣渾淪全具而所以為來日之元亨利貞者悉<lb/>
　已該載於其中而無遺矣其來日之元亨利貞者不<lb/>
　過只是應天之時而行耳今只以一粒粟言之各有<lb/>
　一㸃生意即便是天徳之所在機之所伏也故其機<lb/>
<pb n="44b"/>
　發動之時一段滋温之氣是得於乾之元至其露生<lb/>
　之時則得於乾之亨既而得其利而向於實得其貞<lb/>
　而實之成無他也氣候所至而物隨之物固莫之能<lb/>
　為也而天亦莫之為也總是體統一元之氣流行貫<lb/>
　通而無間然者也不然天雖不物物而雕之亦當一<lb/>
　一而取之而天亦當一一而應之而造化亦勞矣亦<lb/>
　當有時而息矣豈所謂天道無心而成化也哉豈所<lb/>
　謂動靜無端隂陽無始之妙道也哉○天之四徳帝<lb/>
<pb n="45a"/>
　出乎震<hi>云云</hi>也萬物之生長収藏萬物隨帝以出入<lb/>
　之謂也故論天之四徳往往於物上觀之<lb/>
乃統天<lb/>
　性理大全四時篇朱子曰天地只是一箇春氣發生<lb/>
　之初為春氣長得過便為夏収斂便為秋消縮盡便<lb/>
　為冬眀年又復從春起處渾然只是一箇發生之氣<lb/>
　此可見元之統天○張子曰乾之四徳終始萬物逆<lb/>
　之不見其首隨之不見其後此即所謂四徳之循環<lb/>
<pb n="45b"/>
　而無間者也其曰元統天者亦曰就動之端而言耳<lb/>
　乃統天天之所以為天者四徳而已矣統四徳即是<lb/>
　統天矣○資始者偏言之元也統天者専言之元也<lb/>
　○又朱子曰元亨利貞理也有此四段氣也有此四<lb/>
　段理便在氣中若是説時則有那未涉於氣底四徳<lb/>
　要就氣上看也得有是氣則理便具愚按所謂未涉<lb/>
　於氣底四徳終未可曉耳一箇四徳豈容分理氣兩<lb/>
　端姑記所疑<lb/>
<pb n="46a"/>
雲行雨施品物流形<lb/>
　不必依誠齋氣亨形亨說乾之亨只在品物流形上<lb/>
　見雲行雨施一句猶下段乾道變化皆喚起下文之<lb/>
　辭品物與萬物不同言萬物則飛潜動植之類無不<lb/>
　該品物只是植物指百果草木也若飛潜蠢動之類<lb/>
　豈必皆雲行雨施然後流其形耶且上句方言萬物<lb/>
　資始此即改萬物為品物用字信不苟矣坤之品物<lb/>
　咸亨姤之品物咸章類指植物聖人直以植物言亨<lb/>
<pb n="46b"/>
　者指其最易見者以示人耳學易者尚當推類以盡<lb/>
　其餘○品物之所以流形者乾之亨也當依萬物資<lb/>
　始例看其曰雲行雨施猶是在外可見者若不得那<lb/>
　内面乾徳之亨的道理在雖有雲雨之施潤亦無從<lb/>
　而流其形矣○品物流形謂乾之亨何如曰自品物<lb/>
　觀之向者乾元資始之時僅有其氣而猶未有其形<lb/>
　也坤元資生之時始有形而猶未流其形也至是則<lb/>
　品物得雲雨之滋潤莫不暢然各流其形而生生不<lb/>
<pb n="47a"/>
　已出出不窮矣此可見乾之亨也流字下得最不苟<lb/>
　有生生不已之意品物露出形質便從此迤邐生去<lb/>
　如一枝草既有箇芽便發枝發葉抽心抽蕚自然續<lb/>
　續出來故曰流形也○凡言流者俱是流行不滯之<lb/>
　意此即是亨通處○形字對氣字而言資始時還只<lb/>
　是氣到這裏方有形却又在資生之後資生者胚胎<lb/>
　於中流形者呈露於外○參議曰雲行雨施猶所謂<lb/>
　神氣風霆也品物流形猶所謂庶物露生也<lb/>
<pb n="47b"/>
大明終始六位時成時乗六龍以御天<lb/>
　此條時之一字最重盖大明終始是聖人洞知得乾<lb/>
　之四徳終而復始一時焉而已耳六位時成則是見<lb/>
　得卦之六位始於初而終於上者亦時焉而已耳至<lb/>
　於時乗六龍以御天則其潜見惕躍飛亢應變而不<lb/>
　窮者亦時焉而已耳此一節之大㫖也<lb/>
　不終則無始不貞則無以為元也<lb/>
　朱子下此二句明孔子之所以以終字居始字之上<lb/>
<pb n="48a"/>
　者良有以也○大明乾道之終始乾道不止謂天也<lb/>
　凡萬物皆有箇終始其中便有箇四徳此理天地間<lb/>
　皆是故不曰天道而曰乾道聖人則於天地間此理<lb/>
　無不曉暢到底無一之或遺非專止是曉得天之四<lb/>
　徳循環而已也○或曰但只大明天道之終始則其<lb/>
　餘皆不外乎此理矣此説亦通終不如前説之周聖<lb/>
　人大明乎乾道之終始則見此六位其為潜為見等<lb/>
　箇箇都是見成的全無假些兒尋覔之功此理最妙<lb/>
<pb n="48b"/>
　要信得及○六位時成可就潜見惕躍飛亢字出盖<lb/>
　潜見等字正從位上説不繫於九字孔子作彖傳時<lb/>
　已有潜見惕躍飛亢之名矣亢雖有悔合羣龍而言<lb/>
　亦槩作好者盖聖人之所乗便為亢而不亢也○六<lb/>
　位時乗一説未說到潜見惕躍飛亢處且據位説初<lb/>
　二三四五上皆有自然之次第一定之卑髙雖假於<lb/>
　聖人之手其實非聖人能為之時也然此六位似當<lb/>
　專主乾卦六位既只是乾卦六位便有潜見惕躍飛<lb/>
<pb n="49a"/>
　亢之義在矣盖就時成言則當曰六位就時乗言則<lb/>
　當曰六龍成者六位自成乗者聖人乗之初位在下<lb/>
　便當為潜二既出潜便當為見三既居下之上便當<lb/>
　為惕<hi>云云</hi>是皆自然而成者也故曰六位時成六位<lb/>
　時成一説乾卦所以象乾道以乾道言則為四徳以<lb/>
　乾卦言則為六位故小註云初九至九二之半為元<lb/>
　九二之半至九三所謂亨也九四至九五之半為利<lb/>
　九五之半至上九所謂貞也似不可非且朱子又曰<lb/>
<pb n="49b"/>
　潛見飛躍皆以時耳然皆四徳之流行也又曰乗此<lb/>
　六爻之時以當天運而四徳之所以終而復始應變<lb/>
　而不窮也朱子主四徳言亦明矣此更宜詳之不可<lb/>
　獨任已見愚謂此説終是可疑朱子著本義時若果<lb/>
　猶主此説則此義人所未易曉者當以入之本義矣<lb/>
　其可畧乎如繫辭傳於六爻之動三極之道也本義<lb/>
　則眀為初二為地三四為人五上為天而今本義寂<lb/>
　無此意盖前説特一時之論耳又按朱子語類述此<lb/>
<pb n="50a"/>
　皆分註書之盖記者箋解之詞義可見其非朱子之<lb/>
　定説也今大全刻本却將此分註之言混刻在上了<lb/>
　○又按朱子小註謂潜見飛躍之以時皆四徳之流<lb/>
　行者亦尚可疑盖乾道四徳固是流行者元而亨亨<lb/>
　而利利而貞貞而復元也若聖人之時乗六龍以御<lb/>
　天豈必皆潜而後見見而後惕惕而後躍哉不過只<lb/>
　是六者之時出耳既曰以時而出則或有終日是潛<lb/>
　而不見者或見而居潛之先者亦有終日是惕而不<lb/>
<pb n="50b"/>
　躍者或躍乃居惕之先者豈得拘於四徳之流行哉<lb/>
　故愚意其出於傳録者之誤也惟時之一字則是正<lb/>
　義謂之乗者因龍字生也御者如御車之御故曰以<lb/>
　見進退遲速之在我耳○時乗六龍只是潜見惕躍<lb/>
　飛亢之時出耳非必謂始潜次見次惕又次以躍飛<lb/>
　亢也小註當天運之説不必用他當御天二字意則<lb/>
　是也若細求之則當天運之説更是也他義與本義<lb/>
　不合○朱子當天運之説正與所謂潜見惕躍皆四<lb/>
<pb n="51a"/>
　徳之流行者同是一起議論如本義自精當矣○乗<lb/>
　此六陽以行天道天道自聖人而行也○所謂聖人<lb/>
　便是天聖人非天其道則天也○行天道乃能當天<lb/>
　運若依當天運之説則天字與天道之天及御天之<lb/>
　天俱不同矣須察識之○此天道與上文乾道不同<lb/>
　上文乾道是造化的此天道是聖人的○御天者天<lb/>
　道在其所御也眀其能行天道也不可以行字當御<lb/>
　字○凡御車亦以行夫車也御以行之也車無御者<lb/>
<pb n="51b"/>
　莫行也○聖人之元亨只在時乗六龍以御天一句<lb/>
　上此六龍全是説有位聖人事盖聖人雖在天子之<lb/>
　位然亦有時當謹宻處此便是時潜而潜或時乎布<lb/>
　徳澤以及物便是時見而見至於兢兢業業思患預<lb/>
　防處便是時惕而惕或事有應機而發因時而動處<lb/>
　便是時躍而躍時飛而飛則如開眀堂受朝賀之時<lb/>
　是也時亢而不與之俱亢則如堯禪舜舜禪禹之時<lb/>
　與凡髙而不危滿而不溢處皆是也此便是時乗六<lb/>
<pb n="52a"/>
　龍乗六龍便是御天夫謂之乗龍御天則是聖人一<lb/>
　身常駕馭乎乾之六龍而乾之六龍則常出沒於聖<lb/>
　人之一身矣此當想其變化無迹之妙處皇極經世<lb/>
　書曰仲尼能盡三才之道者以其行無轍迹也○乗<lb/>
　龍御天只是時中堯舜所謂允執厥中也○本義上<lb/>
　言乾道者起下文卦字及避下文天道字也下言行<lb/>
　天道不曰乾道者天道自聖人身上言又避上文乾<lb/>
　道字也各有攸當又如坤卦本義上云柔順利貞坤<lb/>
<pb n="52b"/>
　之徳也下云安而且貞地之徳也各就本文取字用<lb/>
　也○就卦言只可謂之六位就聖人之乗而用之言<lb/>
　則當曰六龍○一説六位時成泛指易六虚言時乗<lb/>
　六龍専指乾六畫言三百八十四爻只是一時字此<lb/>
　説似無害但終不稳盖六爻發揮旁通情也惟乾為<lb/>
　然他卦六爻豈足以周聖人之用哉○非但六十四<lb/>
　卦三百八十四爻周流於宇宙之間足以供斯人之<lb/>
　用而不窮只此乾之六龍亦無一日不周流於天下<lb/>
<pb n="53a"/>
　而天下之人隨其位分之尊卑大小用之皆無少有<lb/>
　欠缺焉者也乃知聖人之御天以至萬國咸寧者實<lb/>
　不能有外於此也惟神而明之存乎其人耳<lb/>
○此聖人之元亨也<lb/>
　聖人時乗六龍以御天則天下之人亦咸有生意如<lb/>
　萬物資始而品物流形者若曰各得其所而咸寧則<lb/>
　未也但要見元亨是聖人的不是天下的若到利貞<lb/>
　之時天下之人各得其所而咸寧則是聖人功業之<lb/>
<pb n="53b"/>
　結果成就處故為聖人之利貞也○一説聖人得天<lb/>
　位行天道則是逹而大行者故以為元亨此説似更<lb/>
　眀切然終非正意須細求之○六合間惟天地與聖<lb/>
　人為大故乾卦彖傳釋四徳便以聖人配天道言之<lb/>
　頥卦則曰天地養萬物聖人養賢以及萬民咸卦則<lb/>
　曰天地感而萬物化生聖人感人心而天下和平恒<lb/>
　卦則曰日月得天而能久照四時變化而能久成聖<lb/>
　人久於其道而天下化成至於姤於節等卦皆然大<lb/>
<pb n="54a"/>
　槩生萬物者天地也參天地者聖人也易之六位本<lb/>
　以天地人三才並立聖人則盡人道者也<lb/>
乾道變化各正性命保合太和乃利貞<lb/>
　或泥本義謂乾道變化為利各正保合為貞然則首<lb/>
　出庶物猶乾道之變化也亦將以首出庶物為聖人<lb/>
　之利乎萬國咸寧猶萬物之各正性命而保合太和<lb/>
　也亦將以萬國咸寧止為聖人之貞而不兼利意乎<lb/>
　愚意各正保合雖合為乾之利貞然細分之各正者<lb/>
<pb n="54b"/>
　利也保合者貞也文言本義云利者生物之遂物各<lb/>
　得宜不相妨害非即此之各正性命乎貞者生物之<lb/>
　成實理具備隨在各足非即此之保合太和乎且本<lb/>
　義上云各正者得於有生之初保合者全於已生之<lb/>
　後謂其只是一時事而不宜分属不可也而本義下<lb/>
　面之所以不分貼利貞者豈非以此二句意已顯故<lb/>
　耶或曰有生之初似非指利時而言盖資始時事也<lb/>
　曰非也此對下句已生之後言之則亦為有生之初<lb/>
<pb n="55a"/>
　矣正所謂向於實者也○或據先儒謂性命以理言<lb/>
　而氣在其中太和以氣言而理在其中遂介然謂各<lb/>
　正為得其理保合為全其氣此於理氣之辨踈矣盖<lb/>
　實未曉得性命以理言而氣在其中太和以氣言而<lb/>
　理在其中者耳大抵從各正言須用性命字從保合<lb/>
　言須用太和字而各正必居於保合之先太和必置<lb/>
　之性命之後則確乎其有不可移者矣聖筆一字之<lb/>
　間夫豈苟哉而本義所謂萬物各得其性命以自全<lb/>
<pb n="55b"/>
　者亦可見其非少了太和二字也<lb/>
　各正性命獨於利貞時言之則須於正字看得重方<lb/>
　是彼元亨時萬物雖已各具生理猶未可遽謂之正<lb/>
　也正者所謂物各得宜不相妨害之意而本義只云<lb/>
　各正者得於有生之初似於正字看得稍輕者以是<lb/>
　對下句全於已生之後言不得不少有輕重也<lb/>
　本義曰各正者得於有生之初保合者全於已生之<lb/>
　後又曰各得其性命以自全兩箇得字與全字正好<lb/>
<pb n="56a"/>
　認全者全其所得者也○就各正言則曰性命就保<lb/>
　合言則曰太和實非有二也○或疑自萬物資始時<lb/>
　性命巳各正了不待利貞時也殊不知各正性命正<lb/>
　是成性時節若夫資始流形猶是繼善境界但以與<lb/>
　保合太和<hi>闕</hi>
<pb n="57a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="57b"/>
　<lb/>
　<lb/>
　　　　　　　　　　　　　　　　始各正也曰<lb/>
　如此則於已生之後者又當在保合太和之後耶宜<lb/>
　以下節利貞者性情也照看○變者化之漸化者變<lb/>
　之成此是本義定説若化而裁之謂之變則以化為<lb/>
　漸變為成與此不同小註亦有兩説只取一説之合<lb/>
　本義者可也變者化之漸化者變之成如正月初一<lb/>
<pb n="58a"/>
　日漸漸變至二十九日至二月初一則前正月一月<lb/>
　成而化也中庸變則化亦是以變為漸以化為成<lb/>
　乾道自變化而萬物各正保合者諺所謂氣候相催<lb/>
　也<lb/>
首出庶物萬國咸寕<lb/>
　大學進修録以首出庶物兼徳與位而言據本義云<lb/>
　聖人在上髙出於物則首出庶物一句專以位言其<lb/>
　徳字只在聖人二字内首出庶物正是在上之義中<lb/>
<pb n="58b"/>
　庸註曰聖人在天子之位則聖人主徳言明矣○聖<lb/>
　人之大寳曰位故首出庶物專以位言所係亦非輕<lb/>
　○聖人既首出庶物則便有道化及物矣此理之必<lb/>
　然者故云如乾道之變化也豈止擁虚位而已哉文<lb/>
　字中亦要足此意○聖人四徳須合彖傳兩節意而<lb/>
　貫之若曰時乘六龍以御天萬國咸寕則聖人之元<lb/>
　亨利貞昭然矣正所謂得天位行天道而致太平者<lb/>
　也○彖傳當以天道為主觀本意於乾之元則曰此<lb/>
<pb n="59a"/>
　釋元義於亨則曰此釋乾之亨於利貞則曰以釋利<lb/>
　貞之義其於聖人四徳處則皆只曰言可見彖傳之<lb/>
　意自有輕重○彖傳釋四徳而以聖人互言者盖聖<lb/>
　人與乾合徳也○本義云盖嘗統而論之元者物之<lb/>
　始生亨者物之暢茂利則向於實也貞則實之成也<lb/>
　實之既成則其根蒂脱落可復種而生矣此猶専就<lb/>
　植物言亦取其易見耳彖傳言品物流形正是此意<lb/>
　<lb/>
<pb n="59b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易經蒙引卷一上<lb/>
<pb n="60a"/>
欽定四庫全書<lb/>
　易經蒙引卷一中<lb/>
　　　　　　　　　　　　　明　蔡清　撰<lb/>
象傳<lb/>
　本義云象者卦之上下兩象及兩象之六爻周公所<lb/>
　繫之辭也此總作一句讀○卦之上下兩象數字為<lb/>
　大象言及兩象之六爻周公所繫之辭也數字為小<lb/>
　象言○本義云今人多解不通盖今之所謂大象小<lb/>
<pb n="60b"/>
　象者乃大象傳小象傳也若論象之正義則此卦上<lb/>
　乾下乾者卦之上下兩象也初九潜龍勿用至上九<lb/>
　之亢龍有悔者兩象之六爻周公所繫之辭也○卦<lb/>
　之上下兩象者分二體言二體各一象也及兩象之<lb/>
　六爻周公所繫之辭者以兩象包有六爻其六爻周<lb/>
　公所繫之辭只是兩象逐節之義故并謂之象也○<lb/>
　孔子於釋卦名卦辭之後而復加之以大象者盖卦<lb/>
　名卦辭之説有限而聖人胸中義理無窮故自天行<lb/>
<pb n="61a"/>
　健至大在水上未濟此是六十四卦之象自有六十<lb/>
　四卦之名也自君子自强不息至慎辨物居方此又<lb/>
　是人事中自有六十四卦名之象也凡此皆聖人之<lb/>
　藴因卦以發者也○今日一周而明日又一周因見<lb/>
　得天行之健然不止以日計也若云今嵗一周而明<lb/>
　嵗又一周亦可本義特舉其大意而已○非至健不<lb/>
　能也味此一句正合程子所謂惟健故不息不可把<lb/>
　不息做健者然則不息意在天行字内然又須以地<lb/>
<pb n="61b"/>
　勢坤來對看不必十分分析故曰健兼用言則有體<lb/>
　在矣<lb/>
君子以自强不息<lb/>
　此以字與文王以之箕子以之之以字同言其能用<lb/>
　也不必做方去體易説○凡君子以等皆以見成者<lb/>
　言而時文所云君子法之當何如哉皆失其㫖矣○<lb/>
　不可分自强體下乾不息體上乾天行健三字已自<lb/>
　不分上下體了盖是合上下體而謂之天行健也故<lb/>
<pb n="62a"/>
　自强則不息一息則非强矣自强不息乃所以全天<lb/>
　徳之剛乃所以體天行之健强也健也剛也一也故<lb/>
　不宜分○或謂君子法天行之健處工夫全在以字<lb/>
　上而自强不息乃其成效也此說未是自强不息正<lb/>
　所以法天行之健也諸卦例皆然其本義謂君子法<lb/>
　之不以人欲害其天徳之剛者乃推原所以能自强<lb/>
　不息處眀人之不能自强不息者人欲害之也猶孟<lb/>
　子集註所謂人能克已則仰不愧俯不怍大學章句<lb/>
<pb n="62b"/>
　所謂心無愧怍則廣大寛平而體常舒泰者要知先<lb/>
　儒用意以覺來學處不必遽以填入本文也○自强<lb/>
　不息四字一串意猶云至公無私健而無息耳原孔<lb/>
　子之意只是要把自强不息配天行之健初無一層<lb/>
　工夫一層效騐之意工夫之云自是朱子教人意也<lb/>
　○本義所謂不以人欲害其天徳之剛猶孟子以直<lb/>
　養而無害也所謂則自强而不息矣猶孟子則塞於<lb/>
　天地之間也○天行健者在天之乾也自强不息者<lb/>
<pb n="63a"/>
　在我之乾也而天人相當矣諸卦放此○自强不息<lb/>
　即君子一身之天行健也此正是以人當天處自此<lb/>
　以下又是人事中六十四卦象也○究竟君子自强<lb/>
　不息之實亦不外乎體仁足以長人嘉㑹足以合禮<lb/>
　利物足以和義貞固足以幹事而已四徳何所不該<lb/>
　此便是全其天徳之剛也<lb/>
陽在下也<lb/>
　陽以陽爻言不必謂陽氣<lb/>
<pb n="63b"/>
徳施普也<lb/>
　施字程傳本義俱無音註宜作平聲讀盖中庸所謂<lb/>
　徳之所施者博也依程傳云徳化及物其施已普則<lb/>
　讀作去聲似亦通也<lb/>
反復道也<lb/>
　道字輕本義云重復踐行之意盖是解貼出反復二<lb/>
　字之義如此不可認作反復乎道也程傳及諸儒之<lb/>
　説終未可知或疑踐行二字無歸着非也反復有來<lb/>
<pb n="64a"/>
　來去去之意又復彖曰反復其道此道字俱不可認<lb/>
　作道徳字説即此是証也○此言所謂終日乾乾者<lb/>
　只是箇反復道也盖反復二字有去去來來不自休<lb/>
　廢之意所謂往來於懐亦此意也<lb/>
進无咎也<lb/>
　九四可以進而不必進也惟不必於進則其進以時<lb/>
　矣故進无咎也○不必進者隨時進退也○一説九<lb/>
　四離下而上可進之意居多但猶在上之下故不必<lb/>
<pb n="64b"/>
　進也今曰進无咎孔子許其進矣此説亦似好聴但<lb/>
　於理似有礙孔子何為獨許其進周公何為不遽許<lb/>
　其進周公之意周則孔子失於廹促矣孔子之意斷<lb/>
　則周公失於狐疑矣大抵進无咎也一句是承或躍<lb/>
　在淵言非决其疑也<lb/>
天徳不可為首也<lb/>
　言不可以剛為主也○此為首之首字與爻辭无首<lb/>
　之首不同无首以象言首尾之首也此首字只是先<lb/>
<pb n="65a"/>
　字義爻辭首字初無先字意也○天徳不可為首也<lb/>
　天字要看得重剛者天徳也柔者地徳也天徳不可<lb/>
　為首言須用坤徳以濟之也葢六陽過盛了故六陽<lb/>
　皆變而吉○本義言陽剛不可為物先物字廣説如<lb/>
　與衆人共處而獨任剛自遂便是為物先○不可為<lb/>
　物先即先迷後得<hi>云云</hi>也○註有曰為天下先者亦<lb/>
　不是專就人君説君子之於天下也豈皆指人君用<lb/>
　九本義説得意自廣至文言方專就聖人與君道説<lb/>
<pb n="65b"/>
　暴勝之云凡為吏大剛則折亦此意也○須知用九<lb/>
　見羣龍无首吉即純坤卦辭<hi>云云</hi>也○君子自强不<lb/>
　息亦不過全其天徳之剛耳如何又以為不可為物<lb/>
　先盖天徳之剛乃專言之天徳也專言者舉其全體<lb/>
　固自無所不該矣故貴於自强不息之剛天徳不可<lb/>
　為首則偏言之天徳也偏言者對柔順而言只是一<lb/>
　邊道理耳故不可為物先○此天徳猶云陽徳也○<lb/>
　天徳不可為首也只是剛健中正道理中正便有和<lb/>
<pb n="66a"/>
　柔在如九三重剛不中便有危道故此云不可為首<lb/>
　也○天行以下先儒謂之大象潜龍以下先儒謂之<lb/>
　小象天行以下本是大象之傳潜龍以下本是小象<lb/>
　之傳非大象小象也此云先儒謂之大象謂之小象<lb/>
　者眀其為世俗論也在朱子必不首稱大象小象名<lb/>
　目○天行以下指到不息字潜龍以下指到天徳不<lb/>
　可為首也處或曰天行以下指到君子以慎辨物居<lb/>
　方潜龍以下指到飲酒濡首亦不知節也非也何以<lb/>
<pb n="66b"/>
　斷之曰為此下有後放此三字在<lb/>
文言曰<lb/>
　此三字亦鄭𤣥王弼所加者但孔氏之舊標題有文<lb/>
　言二字孔子於彖既有彖傳以釋之於象又有象傳<lb/>
　以釋之矣然猶以為乾坤之道大而其六爻之義廣<lb/>
　也故復作文言傳以申彖傳象傳之意所以盡其藴<lb/>
　也○文言二字之義猶後世所謂釋文也文者釋也<lb/>
　言指舊文也盖彖傳象傳已釋其言矣此篇又申釋<lb/>
<pb n="67a"/>
　其言也○一説文言總指卦爻辭言此則其傳也以<lb/>
　前面分卦爻辭而傳之此則統而傳之猶繫辭傳之<lb/>
　不附於經也如此説方用得傳字或曰然則説卦雜<lb/>
　卦亦是據前人所説所雜者而傳之乎曰天地定位<lb/>
　之類豈非前人所已説者乎今則錄以為傳六十四<lb/>
　卦之雜對皆已定於前人矣故孔子傳以垂世看來<lb/>
　此説似長○盖元亨利貞此四字在文王只為占辭<lb/>
　至孔子彖傳乃有四徳之説然其所謂四徳者又有<lb/>
<pb n="67b"/>
　不同天之四徳自其生成萬物者言也聖人之四徳<lb/>
　自其統治一世者言也至此所謂四徳又只就君子<lb/>
　一身所行而言也一身所行者其體也統治一世者<lb/>
　其用也四徳無乎不在也又見乾字所該者廣也○<lb/>
　本義元者生物之始天地之徳莫先於此四段話其<lb/>
　實只是推原在人之元所以為善之長<hi>云云</hi>故連天<lb/>
　地之徳俱説在内非惟可見天人一理而又可見萬理<lb/>
　一原且生物之始生物之通生物之遂生物之成云<lb/>
<pb n="68a"/>
　者非特天有之凡萬物之理皆然也如人之仁其理<lb/>
　即是生物之始人之禮其理即是生物之通人之義<lb/>
　其理即是生物之遂人之智其理即是生物之成此<lb/>
　段已盡包含其意了下段故於時為春於人則為仁<lb/>
　<hi>云云</hi>乃其分之殊者其實一理也生物二字俱是死<lb/>
　字猶生民之生○問何以見人之仁其理即是生物<lb/>
　之始曰如孟子註云仁者天地生物之心人得之最<lb/>
　先而兼統四者所謂元者善之長也則仁為生物之<lb/>
<pb n="68b"/>
　始天地之徳莫先於此之意可見矣餘放此○元字<lb/>
　當仁字看盖元之在人為仁故得為善之長下數句<lb/>
　皆依此例看本義所謂生物之始天地之徳莫先於<lb/>
　此等句正以推原夫元之所以在人為仁而為善之<lb/>
　長者也故本義下箇故字若以是善之長也正意元<lb/>
　字又當不得仁字依舊是在天之元矣宜細别之○<lb/>
　春夏秋冬四字當不得元亨利貞本義只是將來配<lb/>
　属他其所以當不得元亨利貞者盖盡六合之間無<lb/>
<pb n="69a"/>
　時無處無此四段子通大運有大運之元亨利貞一<lb/>
　年有一年之元亨利貞一月有一月之元亨利貞雖<lb/>
　至㣲之物其一年一成皆自分此四段子若拘於四<lb/>
　時則物亦有春夏便結果者是無利貞矣似乎不通<lb/>
　○程傳曰元亨利貞乾之四徳在人則元者衆善之<lb/>
　長也亨者嘉美之㑹也利者和合於義也貞者幹事<lb/>
　之用也亦分眀以此元亨利貞四字就人説可見本<lb/>
　義前段之言全是推究大理源頭之詞不可拘執以<lb/>
<pb n="69b"/>
　入於本文元亨利貞四字而以為属之天者也且四<lb/>
　箇者也字氣勢自相喚應豈容説是在天之元在人<lb/>
　乃善之長也不成文理矣○春秋胡傳隐公十一年<lb/>
　總論曰元者何仁是也此足以証元字當仁字看矣<lb/>
　○元者善之長也元就當仁乾元用九天下治也乾<lb/>
　元用九就當君道剛而能柔今之説者於元者之下<lb/>
　方著仁字正猶於乾元用九之下方著君道剛而能<lb/>
　柔其蔽一也用九之蔽近來少袪惟元者善之長也<lb/>
<pb n="70a"/>
　其蔽猶舊○元者善之長也四句純以天徳之在人<lb/>
　者言此元亨利貞四字就當作仁義禮智四字看觀<lb/>
　中庸及孟子所引元者善之長也可見况程傳亦如<lb/>
　此説本義所以先云天地之徳莫先於此<hi>云云</hi>者明<lb/>
　此理之在人所以為善之長嘉之㑹義之和事之幹<lb/>
　耳如此看方與下文故曰乾元亨利貞相合○此四<lb/>
　句决是就人説盖天人一理也故本義<hi>云云</hi>而每句<lb/>
　着一則字以見本文之意春秋傳穆姜所説亦純以<lb/>
<pb n="70b"/>
　人言且於通章之意尤為眀白而嘉㑹和義幹事數<lb/>
　字皆説得順曰善曰義曰幹事難以天道説也且謂<lb/>
　此條嘉㑹利物幹事字與下條所指不同亦難也○<lb/>
　此章本是古語穆姜稱之而夫子亦有取焉按穆姜<lb/>
　所稱决非以元者亨者等為天徳而以善之長也嘉<lb/>
　之㑹也等為人之徳明矣而今之拘説者乃以一句<lb/>
　分属天人盖未㑹於理也○元者善之長也夫仁義<lb/>
　禮智皆善也惟仁則天地生物之心人得之最先而<lb/>
<pb n="71a"/>
　兼統四者故必仁為之本然後義以宜之禮以節之<lb/>
　智以守之皆以次而集矣苟無其仁則義禮與智皆<lb/>
　無所從出而亦無所施之地矣信乎其為善之長也<lb/>
　○利者義之和也明利即義矣聖人之意以為利與<lb/>
　義相反者也今義乃為人之利何歟故為之説曰利<lb/>
　者非他即義之和也若曰利者義也猶為未盡也必<lb/>
　義之和然後見義非徒嚴也即仁之制也○陽全隂<lb/>
　半陽必統隂故義須與仁相對其實一仁之貫也故<lb/>
<pb n="71b"/>
　曰利者義之和也不和則義為仁外物矣所謂以佚<lb/>
　道使民以生道殺民此其義之最著者也○貞者事<lb/>
　之幹也以生物之成言之則即是今之保合太和者<lb/>
　而來日之所以為元亨利貞者皆於此乎出矣故曰<lb/>
　不貞則無以為元○此節第一段言元也者統四徳<lb/>
　該百行是乃衆善之長也亨也者左準繩右規矩是<lb/>
　乃衆善之㑹也利也者上下彼此各得其分義之和<lb/>
　也貞也者正而且固而事以立事之幹也○朱子太<lb/>
<pb n="72a"/>
　極圗總論曰仁者善之長也中者嘉之㑹也利者義<lb/>
　之宜也正者貞之體也此又可見文言元者亨者等<lb/>
　字主人之四徳言無疑<lb/>
君子體仁足以長人<lb/>
　第二段言君子内而心之所存者無一念之非仁外<lb/>
　而身之所行者無一事之非仁則仁自我而出而我<lb/>
　其仁之體也此之謂體仁夫仁者愛之理愛者仁之<lb/>
　用故體仁則無一物不在所愛之中自足以長人矣<lb/>
<pb n="72b"/>
　○君子體仁足以長人分明是君長之長所謂仁者<lb/>
　宜在髙位仁本無體君子其體也○君子體仁足以<lb/>
　長人則善之長在我矣嘉㑹足以合禮則嘉之㑹我<lb/>
　得之矣利物足以和義則利之和我得之矣貞固足<lb/>
　以幹事則事之幹在我矣此條意是如此<lb/>
嘉㑹足以合禮<lb/>
　嘉其所㑹則無不合禮盖㑹者衆理之所聚嘉非難<lb/>
　嘉其所㑹為難如得其一不得其二非嘉㑹也得於<lb/>
<pb n="73a"/>
　此不得於彼非嘉㑹也得者十百不得猶二三非嘉<lb/>
　㑹也必其自一動一靜一語一黙之際以至於邇之<lb/>
　事父逺之事君許多嘉美一時輻輳得來如此乃合<lb/>
　乎禮也何者禮者天理節文人事儀則經禮三百曲<lb/>
　禮三千其道理至為纎悉具備故人必嘉所㑹乃合<lb/>
　禮○必嘉其所㑹者盖天下許多道理本自相聚為<lb/>
　一㑹而非孤立無侣者所謂方以類聚也故曰亨者<lb/>
　嘉之㑹也天道之亨亦如此故萬物齊乎巽相見乎<lb/>
<pb n="73b"/>
　離嘉㑹足以合禮講此題者須先提掇禮字在前而<lb/>
　嘉其所㑹嘉字做着力字務必做得恰好方是嘉㑹<lb/>
　字説得闊嘉美處一齊都鬭凑到此方是嘉其所㑹<lb/>
　是何也道理之在日用間隨處充滿無少欠缺是以<lb/>
　禮之條目至於三千三百之多周旋有規折旋有矩<lb/>
　以此故也<lb/>
利物足以和義<lb/>
　夫義之為徳也發强剛毅主於有執宜若不和矣故<lb/>
<pb n="74a"/>
　君必尊於上臣必恭於下男必正乎外女必正乎内<lb/>
　其分截然安在其和哉然君尊於上者君之利也臣<lb/>
　恭於下者臣之利也男正乎外者男之利也女正乎<lb/>
　内者女之利也義之所安即利之所在利之所在即<lb/>
　和之所在也故曰利物足以和義盖其守分之嚴明<lb/>
　既足以相維而不至於相凟則其恩意之浹洽自足<lb/>
　以相固結而不至於相戻矣盖和不生於和而生於<lb/>
　嚴也和自利生也○利物足以和義則利外無義矣<lb/>
<pb n="74b"/>
　義外亦無利矣外義而求利惠王之言利也外利以<lb/>
　為義楊氏之言義也○使物各得其所利而無少乖<lb/>
　戻是謂之和和非有心為之者盖義中自有箇和不<lb/>
　得於義未有能和者也○利物者盖物有萬類莫不<lb/>
　各有定理君子則以物處物使各得其宜也<lb/>
貞固足以幹事<lb/>
　貞固足以幹事或問朱子曰貞固二字與體仁嘉㑹<lb/>
　利物似不同曰属北方者便著用一兩字方能盡之<lb/>
<pb n="75a"/>
　何也盖四徳惟元至大惟貞亦大元之大者以所發<lb/>
　之大也故為天徳之大始貞之大者以所蓄之大也<lb/>
　故能成終兼成始所謂富有之大業也盖凡萬物貞<lb/>
　固之時其隂陽㑹合冲和之氣保固無遺此即萬物<lb/>
　各具一太極而來日之所以為元為亨為利為貞者<lb/>
　悉皆於是乎取給焉如以十二支言之戌亥之隂終<lb/>
　於北子丑之陽又始於北故北方皆兼兩義此貞字<lb/>
　只當正字僅得彖辭貞字之半亦聖人偶然下此字<lb/>
<pb n="75b"/>
　凡事惟知正之所在而固守之則其事依之以立矣<lb/>
　如知孝之所以為孝者道理是如何却依此道理而<lb/>
　固守之則成箇孝矣固守以其行之堅言兼仁與勇<lb/>
　也此一句自該智仁勇三者○王伯厚云貞者元之<lb/>
　本周公曰冬日之閉凍也不固則春夏之長草木也<lb/>
　不茂<hi>見韓非解老</hi>可以發眀貞固之説○貞固足以<lb/>
　幹事朱子曰欲為事而非此之貞固便植立不起自<lb/>
　然倒了此説最眀貞固是事事貞固如嘉㑹利物都<lb/>
<pb n="76a"/>
　要事事盡理也非只是一件貞固便百事都立了○<lb/>
　胡傳曰心不外者乃能統大衆智不鑿者乃能斷大<lb/>
　事至哉言也然此説易已有之易曰君子體仁足以<lb/>
　長人貞固足以幹事<lb/>
君子行此曰徳者故曰乾元亨利貞<lb/>
　第三段謂夫體仁足以長人嘉㑹足以合禮是君子<lb/>
　有以行此元亨之徳矣利物足以和義貞固足以幹<lb/>
　事是君子有以行此利貞之徳矣然此元亨利貞四<lb/>
<pb n="76b"/>
　者而非有君子之至健則屈於物欲而無以行此矣<lb/>
　此經文所以必以元亨利貞四者属之乾也故曰乾<lb/>
　元亨利貞言不徒曰元亨利貞而必曰乾元亨利貞<lb/>
　者此也無君子則亦無四徳矣此所謂行四徳即上<lb/>
　文第二段<hi>云云</hi>也○至健者能勝乎人欲也能勝乎<lb/>
　人欲然後能全乎天理故曰非君子之至健無以行<lb/>
　此不然則至健與行四徳意相重叠矣○傳曰勝已<lb/>
　之私謂之克又曰自勝者强可見至健只是能勝其<lb/>
<pb n="77a"/>
　私又曰非有以自勝其人欲之私不能擇而守也又<lb/>
　可見能勝乎人欲然後能全乎天理也此一節凡三<lb/>
　段首一段言四徳中一段言君子行此四徳末一段<lb/>
　言君子所以能行此四徳其末句乾元亨利貞亦不<lb/>
　必謂是天之四徳此節聖人是以君子當乾以仁義<lb/>
　禮智當元亨利貞末句云故曰乾元亨利貞者舉經<lb/>
　文以實之耳非謂以人事而合天徳也<lb/>
龍徳而隠者也<hi>一條</hi>
<pb n="77b"/>
　謂之龍徳見聖人之徳神眀不測是亦人中龍也故<lb/>
　曰神眀不測之號又曰言乾元用九見於他卦不同<lb/>
　明其為龍徳而非他卦泛泛之用九者倫也○自不<lb/>
　易乎世以下句句皆見得是龍徳之隐者非尋常之<lb/>
　隐者而已也○不易乎世謂不為世所易也如舉世<lb/>
　皆濁矣彼則能自潔於衆濁之中而不變其所守也<lb/>
　不成乎名盖凡挾一才負一藝者率欲出而成名於<lb/>
　世而初九則恬然退處不出以求成其名也成字作<lb/>
<pb n="78a"/>
　活字看○不易乎世舉一世而言也不成乎名自所<lb/>
　長言也遁世亦舉一世言不見是亦就所長言總歸<lb/>
　於徳遁世不見是非難無悶為難龍徳之隐正在無<lb/>
　悶上不見是如吾有才而人不以為才吾有徳而人<lb/>
　不以為徳一言之當而人不以為當一行之善而人<lb/>
　不以為善是皆不見是於人處就逐事言者也遁世<lb/>
　無悶不見是而無悶此二句比上句又深一節九二<lb/>
　爻亦然但一節深一節矣○樂則行之憂則違之不<lb/>
<pb n="78b"/>
　要兩平説初九何嘗有樂行時若論初九之心則非<lb/>
　固必於憂違而不能樂行者也樂行一句特以起憂<lb/>
　違一句而兩箇則字見得是用舍無與於已行藏安<lb/>
　於所遇之意如孔子謂顔淵曰用之則行舍之則藏<lb/>
　惟我與爾有是夫顔淵亦何嘗有用行時但道既在<lb/>
　我以舍而蔵者用之必能行以用而行者舍之必能<lb/>
　蔵耳○初九言樂則行之憂則違之猶孟子言伯夷<lb/>
　之不屑就而曰治則進亂則退知伯夷之治則進則<lb/>
<pb n="79a"/>
　知初九之樂則行矣或曰伯夷之歸西伯亦是治則<lb/>
　進曰非也歸西伯以就養非求仕也故終之曰是亦<lb/>
　不屑就已○確乎其不可㧞畢竟只是憂違之操不<lb/>
　可㧞朱子小註及進齋徐氏兼樂行憂違説恐是未<lb/>
　定之見○遁世無悶二句尤重於不易乎世二句樂<lb/>
　則行之三句更重於遁世無悶二句此三句明其無<lb/>
　意必也論龍徳之隐必至是而後盡<lb/>
龍徳而正中者也<lb/>
<pb n="79b"/>
　龍徳正中包下文庸言之信以下一句撘一句一節<lb/>
　深一節○同一聖人耳其在初九則人但見其徳之<lb/>
　不易乎世不成乎名與樂行憂違確乎其不可抜而<lb/>
　已至於九二則出潜離隐而其徳已章顯于世矣故<lb/>
　人得見其庸言之信庸行之謹閑邪存其誠善世而<lb/>
　不伐徳愽而化此皆時位為之也所謂有隠顯而無<lb/>
　淺深也○内卦以徳學言然亦有時位在○閑邪存<lb/>
　其誠言其徳已盛已無不信不謹矣而猶閑邪以存<lb/>
<pb n="80a"/>
　其誠恐猶有不信不謹者也○閑邪存其誠與修辭<lb/>
　立其誠同一句法閑邪即所以存其誠修辭亦即所<lb/>
　以立其誠○無斁亦保盖常人未免有厭斁之時是<lb/>
　故有待於保守之功惟文王敬常存雖無厭斁之時<lb/>
　而亦自不忘乎保守焉所謂警戒無虞之意○善世<lb/>
　而不伐雖善於世而自不以為善世也而所以閑邪<lb/>
　存誠無斁亦保之意故在也徳博而化澤之所施者<lb/>
　博也要見得是出潜離隐澤及於物之意○其徳之<lb/>
<pb n="80b"/>
　所以博及於物而物皆為之化者無他亦只是庸信<lb/>
　庸謹<hi>云云</hi>者耳盖無一言之不信無一行之不謹又<lb/>
　無一念之不誠無一徳之不周則事皆天理而人自<lb/>
　被其澤自蒙其化矣豈必别有恩義之施哉○徳博<lb/>
　而化者非其時位之正中僅如初九之潜焉人亦無<lb/>
　由被其澤而化也○上文俱是龍徳惟此一句見得<lb/>
　是正中○九二還是在下之大人講化處要有斟酌<lb/>
　如云涵泳其徳而莫知其功鼓舞其化而莫測其用<lb/>
<pb n="81a"/>
　及綏之斯來動之斯和者恐是九五大人分上事○<lb/>
　此條語意相承謂庸言宜無事於信矣而亦信焉庸<lb/>
　行宜無事於謹矣而亦謹焉庸言亦信庸行亦謹宜<lb/>
　無事於閑邪矣而猶且閑邪以存其誠恐其發於言<lb/>
　行者猶有不信不謹也夫如是是既善於世矣然猶<lb/>
　不自以為善於世而或自伐也其所以庸信庸謹者<lb/>
　閑邪存誠者猶欿然若不足也此聖人純亦不已之<lb/>
　誠也故其徳之廣被而物無不化焉<lb/>
<pb n="81b"/>
忠信所以進徳也<lb/>
　朱子曰伊川説内積忠信積字説得好某實其善之<lb/>
　説雖宻不似積字見得在積在此而未見於事之意<lb/>
　○忠信所以進徳也每應一件事俱著一箇心為之<lb/>
　主惟心之所主者一於誠則徳之在内者進矣而其<lb/>
　於事也又處置恰好一如其所言則是誠有所歸宿<lb/>
　安頓處是之謂立誠而業之見於外者修矣○進徳<lb/>
　全在心上忠信主於心者無一念之不誠也修辭見<lb/>
<pb n="82a"/>
　於事者無一言之不實也誠以心言實以事言亦一<lb/>
　理也朱子嘗謂立誠之誠即忠信也忠信猶未見於<lb/>
　事也忠信果是重在知上謂之徳者以其理之滋味<lb/>
　有得於已而言也徳以心言未説到事上大抵是從<lb/>
　知上來須要曉得徳業是一貫事但有始終内外之<lb/>
　辨故曰雖有忠信之心然非修辭立誠則無以居之<lb/>
　誠即忠信也忠信就初間存主上説修辭立誠就後<lb/>
　來事到就緒上説無事無箇存主處二者總是敬以<lb/>
<pb n="82b"/>
　直内義以方外忠信直内之事修辭方外之事○閑<lb/>
　邪之外再無存誠功夫故承之曰存其誠修辭之外<lb/>
　再無立誠工夫故承之曰立其誠誠即忠信向也誠<lb/>
　存於心而今則見於事而誠有立矣○忠信所以進<lb/>
　徳者以其實也若非有是實心下工夫則是理無自<lb/>
　而得故朱子曰如布穀相似須是實有種子下在泥<lb/>
　中方㑹日日見發生若把箇空穀下在裏面如何㑹<lb/>
　發生道理須是實見得若徒將耳聴過將口説過濟<lb/>
<pb n="83a"/>
　甚事○愚按朱子謂道理須是實見得又可見進徳<lb/>
　所重在知上盖見得實則胸中自然有定力矣○忠<lb/>
　信進徳實心為本也朱子曰忠信便是意誠處如惡<lb/>
　惡臭如好好色然後有地可據而無私累牽擾之患<lb/>
　其進徳也孰禦○但知至至之以心言知終終之以<lb/>
　事言至之知得到也終之行得到也○或問忠信恐<lb/>
　只是發已自盡循物無違朱子曰此是言應事接物<lb/>
　者却又是修辭立其誠了愚謂大抵此處是以徳與<lb/>
<pb n="83b"/>
　業對心與事對故忠信全属心信字只解作以實之<lb/>
　謂○此忠信把來對修辭立誠則全是内而主於心<lb/>
　者<lb/>
修辭立其誠所以居業也<lb/>
　能修辭然後心中所得的道理有個安泊處故曰立<lb/>
　其誠○修辭立其誠不言事者事歸於誠然後其言<lb/>
　為不妄也修辭之要在於敏事所謂先行其言而後<lb/>
　從之之意甚矣言行之相為表裏也夫子一則曰敏<lb/>
<pb n="84a"/>
　於事二則曰訥於言而敏於行又曰恥其言而過其<lb/>
　行又曰言顧行行顧言以言行對舉而互言之者以<lb/>
　此也○王應麟曰修辭立其誠修其内則為誠修其<lb/>
　外則為巧言○要之此句本意只為行不悖於辭為<lb/>
　辭之修也○朱子曰業乃事之就緒者也知古人所<lb/>
　謂業已如此是也○又曰徳則日進不已業則如屋<lb/>
　宇未修則修之既修則居之也○又曰進則日見其<lb/>
　新居則常而不厭○又曰忠信進徳便只是大學誠<lb/>
<pb n="84b"/>
　意之説修辭亦只是言顧行行顧言之意○徳業無<lb/>
　難分别中庸章句<hi>云云</hi>反諸身不誠謂反求諸身而<lb/>
　其所存所發有未實也所存之實即主忠信也所發<lb/>
　之實即修辭立其誠也内外動靜體用備矣合進徳<lb/>
　修業總是中庸之誠身大學之誠意正心修身夫豈<lb/>
　不同條而共貫也哉○語類用之問可與幾也朱子<lb/>
　曰先知為幾如人欲往長安雖未到長安然已知長<lb/>
　安之所在所謂可與幾也若已到彼則不為之幾幾<lb/>
<pb n="85a"/>
　者先知之謂也○愚按通書有誠神幾曰聖人幾字<lb/>
　亦作知幾看然非徒知而已便有赴之之意故兼至<lb/>
　之謂可與幾也所以為進徳也○一説知至之至知<lb/>
　終之終非是兩箇物同是一箇道理據理之所在曰<lb/>
　至既至其所在理亦止此為是則曰終此説合正理<lb/>
　但於徳業内外之分更要體貼耳○至之者志向事<lb/>
　上去但未見於事也終之者事做到成就而守不失<lb/>
　也此徳業之所以分亦徳業之所以貫忠信修辭亦<lb/>
<pb n="85b"/>
　宜以此認之○知理之所在而心必之焉是為主忠<lb/>
　信知理必至是而後為到頭地位遂守之不移是之<lb/>
　謂立誠○朱子曰知至便是真實知得如惡惡臭如<lb/>
　好好色至之便是真箇如惡惡臭如好好色之地知<lb/>
　終便是知得進到這處了如何可保守得便從而保<lb/>
　守之便是終之愚謂知至至之即知至而意誠也但<lb/>
　至字與大學不同知終終之謂其所處之事曲當於<lb/>
　理無欠無餘也○既曰忠信所以進徳也修辭立其<lb/>
<pb n="86a"/>
　誠所以居業也而又曰知至至之可與幾也知終終<lb/>
　之可與存義也亦以明其終始本一貫表裏無二致<lb/>
　也二至字似亦有着落○知至至之愚意此兩句全<lb/>
　以兩知字為重盖上文只説忠信以進徳修辭立誠<lb/>
　以居業此則言要先知忠信如何然後忠信其心焉<lb/>
　則可與幾而徳進矣又要先知修辭立誠是如何然<lb/>
　後修辭以立誠焉則可與存義而業居矣朱子説上<lb/>
　句知字重下句終字重盖以知行先後自然之理言<lb/>
<pb n="86b"/>
　之也然此未必是本文之意本文下句一知字豈偶<lb/>
　然哉豈姑以對上句而無所當哉<lb/>
居上位而不驕在下位而不憂<lb/>
　此雖以進徳修業之效言不拘於位但九三居下之<lb/>
　上是亦有位其上者則九三為在下位矣亦有位在<lb/>
　下者則九三又為居上位矣若於初二必不兼言居<lb/>
　上位若於九五必不兼言在下位此亦當知○可上<lb/>
　可下不驕不憂此二句自不重叠盖以本文必兼言<lb/>
<pb n="87a"/>
　居上位在下位者以其可居上亦可居下也○一説<lb/>
　不驕不憂正是可上可下處似猶欠虚心玩味於理<lb/>
　則無大失也○居上位而不驕忘其尊也居下位而<lb/>
　不憂忘其卑也此惟進徳修業者能之<lb/>
故乾乾因其時而惕<lb/>
　謂終日乾乾然至夕若可少息矣然其時猶當惕也故<lb/>
　又因其時之當惕而惕焉<lb/>
上下無常非為邪也進退无恒非離羣也<lb/>
<pb n="87b"/>
　上下者進退之已成進退者上下之未定聖人下字<lb/>
　不重叠○四之上下無常以迹言似乎有求進之意<lb/>
　者不幾於為邪乎然其實則非為邪也志欲及時也<lb/>
　恐失可為之機㑹也四之進退无恒猶似乎獨離其<lb/>
　羣者彼初安於潜二安於見三安於惕而四獨欲進<lb/>
　焉不曰離羣乎然其實則非離羣也志欲及時也恐<lb/>
　失可為之機㑹也本文大意如此○上下無常其迹<lb/>
　有似於為邪而心則非為邪也進退無恒其迹有似<lb/>
<pb n="88a"/>
　乎離羣而心則非離羣也盖君子進徳修業欲及時<lb/>
　也君子之志在於及時此其所以雖無為邪離羣之<lb/>
　心而亦不暇避為邪離羣之疑也欲及時也故无咎<lb/>
　及時以進如何便无咎只在時之一字上○上下無<lb/>
　常非為邪也進退无恒非離羣也此微生畆尹士之<lb/>
　流所以為不知孔孟之心也君子進徳修業欲及時<lb/>
　也君子進修之實表裏一誠而已其及時以進亦不<lb/>
　過布此誠於天下也中庸所謂盡人物之性者至誠<lb/>
<pb n="88b"/>
　也經綸天下之大經者亦至誠也其間節目固多亦<lb/>
　只是徳業二字足以蔽之○九三偹矣一句若做進<lb/>
　徳修業之義已備於九三則與下句此則欲及時而<lb/>
　進也語意不相應須從舊説且有朱子小註可證此<lb/>
　須以三四做一箇聖人而時位不同者○外卦以時<lb/>
　位言進修無工夫尤明矣○故无咎通管非為邪也<lb/>
　非離羣也欲及時也<lb/>
同聲相應同氣相求<hi>一條</hi>
<pb n="89a"/>
　同聲相應至聖人作而萬物覩是一意本乎天者至<lb/>
　各從其類也又是言所以聖作物覩處故本義用箇<lb/>
　故字○萬物覩之物字當人字看中庸註變者物從<lb/>
　而變孟子註教不倦者仁之所以及物二物字亦當<lb/>
　人字看○同氣相求吳氏謂取火以燧取眀火於日<lb/>
　以鑑取明水於月以供祭祀之用齋明獨取明水○<lb/>
　註夫燧取火器也日太陽之精故取明火焉鑑取水<lb/>
　鏡也月太隂之精故取眀水焉又韻府鑑大盆也周<lb/>
<pb n="89b"/>
　禮註明水以充𤣥酒也又正韻註黍稷在器曰齍周<lb/>
　禮曰奉玊齍盖火熟之黍稷也○𤣥酒即水也故曰<lb/>
　𤣥北方水色也○吳氏註日火之精而取火於日按<lb/>
　論語去䘮無所不佩註君子左佩金燧<hi>云云</hi>金燧取<lb/>
　火於日○雲從龍風從虎雲水之氣龍水之物也故<lb/>
　龍興則雲從也○風與虎大抵皆隂類也○雲從龍<lb/>
　風從虎從來俱説龍興則雲集虎嘯而風生子細尋<lb/>
　求其理乃只是龍感雲水之氣而興虎感隂風之將<lb/>
<pb n="90a"/>
　至而嘯也盖龍水物也必見水氣升騰於上渾是雲<lb/>
　氣所在龍乃興也龍興則便有雲在故從來以為雲<lb/>
　從龍也若皓白無雲所在則非龍之境界龍决不起<lb/>
　此為雲從龍隂風肅殺之氣將至虎其類也先感此<lb/>
　氣而嘯也而風隨至焉故從來以為風從虎也不然<lb/>
　風是造化之柄豈區區一虎所能召哉亦如鳶先風<lb/>
　而翔蟻先潦而徙不可謂鳶能召風蟻能召雨潦也<lb/>
　此理要在知者黙識之也○或曰韓子雲龍之嘘氣<lb/>
<pb n="90b"/>
　成雲所謂雲從龍者乃龍身所自有者也决是從龍<lb/>
　矣劉季所居上常有雲氣亦其類也又曰虎是山君<lb/>
　其精魄甚大夜行常一目放光其嘯也山岳振動百<lb/>
　獸屏息亦自能生氣焉然則所從虎之風非天風也<lb/>
　秦人去趙城三十里而勒兵城中屋瓦至俱震○宋<lb/>
　劉錡將如順昌禦金師至渦口忽暴風抜坐帳錡曰<lb/>
　此賊兆也盖金兀术氣先到也兀术氣壯甚常謂順<lb/>
　昌城只用靴尖踢倒耳晉眀帝㣲行覘王敦敦晝寢<lb/>
<pb n="91a"/>
　夢日繞其營覺而驚曰無乃紅鬚兒來耶盖明帝母<lb/>
　鮮卑女也鮮卑人紅鬚又如鄒衍之被繫於獄而哭<lb/>
　天為六月降霜人之精神其盛者所感有如此虎亦<lb/>
　巨物也其壯者或能以嘯生風文言傳所謂雲從龍<lb/>
　風從虎盖指此類也其前所云雖是正理恐終非傳<lb/>
　文本意學者宜審擇之○聖人作而萬物覩只如滕<lb/>
　文公一行仁政而許行率其徒數十人自楚至滕逺<lb/>
　方之人聞君行仁政願受一廛而為氓陳相兄弟則<lb/>
<pb n="91b"/>
　自宋之滕曰聞君行仁政是亦聖人也願為聖人氓<lb/>
　而况乎九五飛龍在天之聖人哉○聖人作而萬物<lb/>
　覩聖人既作則自有以新天下之耳目聳天下之觀<lb/>
　聴者矣天下士民安得不欣然而快覩○雲從龍風<lb/>
　從虎等與本乎天者親上本乎地者親下則各從其<lb/>
　類者皆非有心於從之也○自同聲相應至聖人作<lb/>
　而萬物覩一句説出了正意已盡矣故又用親上親<lb/>
　下而各從其類以發眀其所以然之理也還是加一<lb/>
<pb n="92a"/>
　重意思○或問九二亦利見大人者亦有聲應氣求<lb/>
　之理何為寂無一言及之曰九二徳上意多九五位<lb/>
　上意多九二之為大人特取其徳耳故雖天下文眀<lb/>
　而猶有時舍也之説若九五則中天下而立定四海<lb/>
　之民為萬國之所朝宗其於聲應氣求之理故表表<lb/>
　然其尤顯著也本乎天者親上<hi>云云</hi>盖天在上故凡<lb/>
　本乎天者皆親之地在下故凡本乎地者皆親之聖<lb/>
　人為人類之首故人類皆從之○本乎天者為動物<lb/>
<pb n="92b"/>
　動物專指人類有小註在或兼鳥獸言却違邵子之<lb/>
　説但不知朱子何如不曰人類而曰動物及語錄始<lb/>
　有人類字或曰凡動物首皆向上雖蛇䖝行行亦皆<lb/>
　昻其首如鳥獸雖曰横生首終居上也兼説似長○<lb/>
　大凡言動物皆兼人獸禽虫此處似當從泛言而不<lb/>
　必專指人類况上下交通是以物類比况人類之相<lb/>
　從也二句若除却人言亦未必為不可○小註所謂<lb/>
　首向上者是為親上非本乎天也所謂首向下者是<lb/>
<pb n="93a"/>
　為親下非本乎地也若以動植二物分隂陽則動物<lb/>
　是得於天之氣多本乎天也植物是得於地之氣多<lb/>
　本乎地也正蒙動物篇曰動物本諸天以呼吸為聚<lb/>
　㪚之漸植物本諸地以隂陽升降為聚散之漸又曰<lb/>
　有息者根於天不息者根於地此動植之分也息謂<lb/>
　呼吸也盖其有息者陽之動也其無息隂之靜也此<lb/>
　理曉然易見矣皇極觀物外篇曰陽交於隂而生蹄<lb/>
　角之類也隂交於陽而生羽翼之類也剛交於柔而<lb/>
<pb n="93b"/>
　生根荄之類也柔交於剛而生枝幹之類也此盖所<lb/>
　謂本乎天地之實也又曰走者便扵下飛者利於上<lb/>
　從其類也此又親上親下之説也又曰飛者食木走<lb/>
　者食草人皆兼之而又食飛走也故最貴於萬物此<lb/>
　又可見此條當除却人類而論動物也以動植二類<lb/>
　証人類也○又觀物外篇下曰飛之類喜風而敏於<lb/>
　飛上走之類喜土而利於走下此亦可就飛走二物<lb/>
　分本天地而親上下也本文只説本乎天者親上本<lb/>
<pb n="94a"/>
　乎地者親下似乎所該□廣但今未敢直舉先儒為<lb/>
　異同耳小註之言或記者之不詳也○朱子小註本<lb/>
　乎天者人類是也本乎地者草木是也禽獸首多横<lb/>
　生所以無智此本康節説今於皇極經世尋閲此段<lb/>
　未出但常言動物必兼人䖝或專指䖝禽之属○本<lb/>
　乎天者親上程傳謂本乎天者如日月星辰本乎地<lb/>
　者如禽獸草木此説儘有理但日月星辰旋繞於天<lb/>
　地之間不止向上也故朱子不用只用動植二物分<lb/>
<pb n="94b"/>
　○草木植物也人與鳥獸動物也人亦属動而直生<lb/>
　亦兼植之理如金水為隂木火為陽而冲氣亦兼有<lb/>
　隂<lb/>
貴而無位髙而無民賢人在下位而无輔是以動而有<lb/>
悔<lb/>
　意若曰上九居一卦之上至貴者也然凡所謂貴者<lb/>
　以其有位也彼則亢矣故雖貴而無位居一卦之上<lb/>
　亦至髙者也然凡所謂髙者以其有民也彼既亢矣<lb/>
<pb n="95a"/>
　故雖髙而無民九五以下諸侯布列其下是賢人在<lb/>
　下位也凡樂有賢人在其下者以其為我之輔也今<lb/>
　則以上九之亢而莫有輔之者○无位則無以安其<lb/>
　身无民則無以承其下无輔則又無以自立於上身<lb/>
　孤而業廢所謂來之坎坎何可乆者故動而有悔无<lb/>
　輔非有無之无謂莫為之輔也○北朝魏樂平王丕<lb/>
　夢登魏主白臺四顧不見人命術士董道秀筮之曰<lb/>
　吉丕聞有喜色後謀不軌道秀坐誅髙允聞之曰夫<lb/>
<pb n="95b"/>
　筮者皆當依附爻象勸以忠孝王之問也道秀宜曰<lb/>
　窮髙為亢易曰亢龍有悔又曰髙而无民皆不祥也<lb/>
　王不可以不戒如此則王安於上身全於下矣道秀<lb/>
　反之宜其死也<lb/>
潜龍勿用下也<lb/>
　文言前節龍徳而隐者以下既詳言六爻之義以申<lb/>
　象傳之意至此又約其㫖而申之曰初九所謂潜龍<lb/>
　勿用者盖以其位下也其位下故於龍為潜也此與<lb/>
<pb n="96a"/>
　陽在下也陽氣潜蔵槩無異㫖只是反覆申言之意<lb/>
見龍在田時舍也<lb/>
　九二所謂見龍在田者謂其雖進於潜亦尚未為時<lb/>
　用也故止為見龍在田程傳讀舍為去聲云隨時而<lb/>
　止則有似乎初之潜馮氏云適止於位非乆安也則<lb/>
　又似有冀其在天之意味本義未為時用之意似有<lb/>
　斟酌言猶未得大人之位也謂非為時所棄也故不<lb/>
　曰不為時用而曰未為時用之義因本文舍字而下<lb/>
<pb n="96b"/>
　用字以反之亦不得已焉耳故依本義舍字似當讀<lb/>
　為上聲○音註云舍去聲盖主程傳九五上治也註<lb/>
　云治傳直吏反本義讀作平聲可見非朱子音註然<lb/>
　此條本義云未為時用也便見朱子不從程子作去<lb/>
　聲讀為時止之義下條曰居上以治下便見朱子不<lb/>
　從程子所謂上之治也之説又如反覆道也但云重<lb/>
　復踐行之意便見不從程子必以道之説○井初六<lb/>
　象傳曰舊井無禽時舍也程子註曰舍上聲與此不<lb/>
<pb n="97a"/>
　同惟本義兩處俱當讀作上聲○論九二者既以伊<lb/>
　傅當之如何又説未為時用曰此猶謂其在下位未<lb/>
　登五位之尊也故上文下文皆曰君徳也言未當君<lb/>
　位而已有君徳也伊傅固有君徳然未當君位孟子<lb/>
　曰周公之不有天下猶益之於夏伊尹之於殷也<lb/>
終日乾乾行事也<lb/>
　終日乾乾行其所行而不自已也亦與時偕行之意<lb/>
或躍在淵自試也<lb/>
<pb n="97b"/>
　九四所謂或躍在淵者且自試其可否而未能自决<lb/>
　也此所謂自試者試其時非試其才也故曰進徳修<lb/>
　業九三備矣其在聖人則以謳歌訟獄之来歸天意<lb/>
　人心之畢集則可遂躍而為五之飛矣<lb/>
飛龍在天上治也<lb/>
　九五所謂飛龍在天者言大人得上位以治下也<lb/>
亢龍有悔窮之災也<lb/>
　上九所謂亢龍有悔者盖以其處位之窮窮則灾生<lb/>
<pb n="98a"/>
　故曰窮之灾也<lb/>
乾元用九天下治也<lb/>
　孔子之意盖以乾當聖人乾元即聖人之道也乾元<lb/>
　之用九則其道之剛而能柔也故承以天下治也彼<lb/>
　泥用九為乾卦六爻之變者非矣本義眀謂乾卦六<lb/>
　爻文言皆以聖人明之則乾元用九斷從君道説未<lb/>
　為無據也○元包四徳故舉乾元就足以盡君道○<lb/>
　君道剛而能柔則所謂王者之無偏無陂無反無側<lb/>
<pb n="98b"/>
　者矣天下安有不㑹極歸極而躋治者乎○本義曰<lb/>
　乾元用九見與他卦不同眀其為純陽之徳聖君之<lb/>
　象也若他卦用九者何限不得皆為剛而能柔之義<lb/>
　而有天下平之效矣看來朱子既以用九為諸卦百<lb/>
　九十二陽爻之通例而不專為乾六爻之用九故扵<lb/>
　此解須費力也○六爻皆以聖人眀之而本義於此<lb/>
　獨言君者對下句天下治言其實言聖人也○或曰<lb/>
　乾九五无柔將不能致天下之治乎曰中正便剛而<lb/>
<pb n="99a"/>
　能柔矣或又曰六爻皆以聖人明之亢龍有悔亦聖<lb/>
　人乎曰在聖人則時雖亢亦不與俱亢所謂知進退<lb/>
　存亡而不失其正者其惟聖人乎此乃所以乗乎龍<lb/>
　之亢者也愚所謂有隨時而制之之義者此也若潜<lb/>
　見惕躍以至於飛則皆愚所謂隨時而順之之義者<lb/>
陽氣潜蔵<lb/>
　潜龍勿用陽氣潜藏自潜龍之象説而聖人龍徳之<lb/>
　意在言外所謂陽氣潜蔵者即初陽在下也○陽氣<lb/>
<pb n="99b"/>
　潜藏乾道乃革俱就爻位上説但潜龍或躍則皆指<lb/>
　聖人也此特著其所處耳○陽氣潜蔵亦據一陽畫<lb/>
　之在下者而言總是眀潜龍之義故亦歸在下之聖<lb/>
　人<lb/>
天下文眀<lb/>
　言天下之人被大人之化澆漓者變而為淳龎鄙薄<lb/>
　者化而為敦寛語其家則父父子子兄兄弟弟文而<lb/>
　明也語其國則行者讓路耕者讓畔文而明也此所<lb/>
<pb n="100a"/>
　謂百姓昭明也所謂民徳維新也文明一類字猶潜<lb/>
　藏二字亦一類○天下文明謂天下被其徳化而成<lb/>
　文眀之俗也若曰天下被其文明之化則文明属大<lb/>
　人而不属天下矣此亦當辨<lb/>
乾道乃革<lb/>
　或躍在淵盖九四在乾體為離下而上變革之時故<lb/>
　且進且退疑而未定也問此所謂乾道何謂也曰凡<lb/>
　易一卦一爻莫非道之所在其在乾卦則為乾道也<lb/>
<pb n="100b"/>
　乾卦六爻文言皆以聖人明之則乾道即是聖人之<lb/>
　道也聖人於或躍之時亦為變革也○或躍在淵皆<lb/>
　是就人事上説此云乾道乃革就卦畫發其取象之<lb/>
　意耳<lb/>
乃位乎天徳<lb/>
　乃字似亦有意盖言九五之位乃是位乎天徳者非<lb/>
　無徳而據尊位者也○此以天位為天徳有是徳乃<lb/>
　宜居是位也訟六三以食舊禄為食舊徳有是徳乃<lb/>
<pb n="101a"/>
　宜享是禄也○據此位乎字可證諸彖象傳所立字<lb/>
　皆當作活字看<lb/>
與時偕極<lb/>
　亢龍有悔盖其時既極不知自退之道乃與時而偕<lb/>
　極所以悔也<lb/>
乾元用九乃見天則<lb/>
　言聖徳剛而能柔而天則之妙於此見矣盖剛而能<lb/>
　柔天之則也聖徳剛而能柔則聖徳所在即天徳所<lb/>
<pb n="101b"/>
　在矣故云乃見天則實以聖人言其本義曰剛而能<lb/>
　柔天之法也乃推本天則二字所由取處如中庸誠<lb/>
　者天之道也以天理自然者言不着人也至於誠者<lb/>
　不勉而中不思而得從容中道聖人也而章句曰則<lb/>
　亦天之道也却是指聖人矣此云天之法也本是説<lb/>
　天其本文云乃見天則則是天則於聖人見之矣○<lb/>
　三百八十四爻皆以人事言則此所謂見天則者實<lb/>
　是就聖人言也本義云剛而能柔天之法也則眀乾<lb/>
<pb n="102a"/>
　元之用九所以謂之天則也則是準則有不踰矩之<lb/>
　意○天之法於聖人之剛而能柔處見得曰此統以<lb/>
　天言非也乾六爻文言皆以聖人明之○剛而能柔<lb/>
　天之法也此句安頓在乃見天則之上猶云安而且<lb/>
　貞地之徳也亦安頓在應地無疆之上盖因是地之<lb/>
　徳安而且貞故君子之安貞有以應乎地之徳也因<lb/>
　是天之法剛而能柔故聖人之剛而能柔有以見乎<lb/>
　天之法也朱子言剛而能柔天之法也惟恐人不知<lb/>
<pb n="102b"/>
　天則之為剛而能柔也言安而且貞地之徳也亦惟<lb/>
　恐人不知地徳之為安而且貞也而或者因此註謂<lb/>
　孔子此段是純以天言亦不察之過矣○風雪之餘<lb/>
　繼以陽春摧剥之後繼以發育此天之剛而能柔也<lb/>
　而聖人之剛而能柔有柔以濟其剛者象之○一説<lb/>
　聖人之剛而能柔處便是天則如前云天徳天道皆<lb/>
　就聖人身言又仲尼不為已甚章小註亦云即天則<lb/>
　之所存此説雖有理但以本義天之法也一句味之<lb/>
<pb n="103a"/>
　則是未知天則二字之所由立矣至如曰天道曰天<lb/>
　徳之類亦同出此意不可不知<lb/>
乾元者始而亨者也利貞者性情也<lb/>
　主乾而言不主物而言四徳属乾不属物此是教人<lb/>
　於物之始而亨處認乾元於物之性情處認乾之利<lb/>
　貞然即此段觀之亦就見得下文所云之意矣盖始<lb/>
　而亨則亨者同此乾始之所亨也至於利貞者性情<lb/>
　也性情從何來則性情者亦此乾始之所成就矣故<lb/>
<pb n="103b"/>
　下文從而賛之曰乾始能以美利利天下不言所利<lb/>
　大矣哉聖人之言豈異致哉文不相蒙意實相属○<lb/>
　乾元者利貞者是提虚而用下句以實之亦解經之<lb/>
　例方元亨時要非無性情也但生意未足實理未完<lb/>
　故必至於収斂歸藏乃見性情之實耳本義但云収<lb/>
　斂歸蔵便知是以物言利貞則属乾依語録謂是乾<lb/>
　之性情若究其極則四徳惟利貞可謂之性情乎以<lb/>
　此見本義之精而語録之説未必皆朱子之定説也<lb/>
<pb n="104a"/>
　○乾元者始而亨者也時文講語云乾元者槖籥一<lb/>
　鼓而為萬化之權輿機緘一泄而為百物之朕兆胎<lb/>
　而化卵而伏者皆於是乎資始也勾而萌甲而拆者<lb/>
　皆於是乎開先也然不始則已始則必亨胎者以息<lb/>
　而漸長卵者以翼而能奮甲拆未幾而發榮勾萌未<lb/>
　幾而條達理勢自然也<lb/>
乾始能以美利利天下不言所利大矣哉<lb/>
　本義云始者元而亨者也利天下者利也不言所利<lb/>
<pb n="104b"/>
　者貞也講時此句全用不得以入大矣哉亦非也盖<lb/>
　乾始能以美利利天下不言所利便見得一箇大矣<lb/>
　哉不必添本義<hi>云云</hi>然後見其大也○不言所利者<lb/>
　乾不言所利也所謂斂却神功寂若無也便見貞意<lb/>
　或曰坤利牝馬則言所利矣此又是别一説與上説<lb/>
　不同故以或曰隔之本義謂乾始不自言其所利也<lb/>
　或曰之説言字是指卦辭○一說舉天下之物無一<lb/>
　不利將何以言其所利哉此説近切然不見貞意還<lb/>
<pb n="105a"/>
　是説結果成就而不可名其所利為優此又一説也<lb/>
　○始者元而亨也利天下者利也不言所利者貞也<lb/>
　本義何以分析四徳半屬天半屬物耶曰乾始之時<lb/>
　節所謂乾道變化也乾道變化是繼善時事故為元<lb/>
　亨其所以利天下而不可名言其所利者其實乃繼<lb/>
　善者之所成就也是成性時事故為利貞通書大哉<lb/>
　乾元萬物資始誠之原也此属天也乾道變化各正<lb/>
　性命誠斯立焉此屬萬物也○元亨者氣之方出而<lb/>
<pb n="105b"/>
　未有所成理之方行而未有所立在天之分數多利<lb/>
　貞者物之已成理之已立在物之分數多朱子以元<lb/>
　亨猶在乾而利天下不言所利則已有箇物在矣故<lb/>
　如此分正以繼善成性分四徳也○乾始能以美利<lb/>
　徧利乎天下而其終也不言所利大矣哉乾始也以<lb/>
　此語意味之乃見利天下者利也不言所利者貞也<lb/>
大哉乾乎剛健中正純粹精也<lb/>
　亦只就上文説盖四徳運行元而亨亨而利利而貞<lb/>
<pb n="106a"/>
　貞而復元無所屈撓無少間斷此便是剛此便是健<lb/>
　且當元而元元之末則繼以亨當亨而亨亨之末則<lb/>
　繼以利當利而利利之末則繼以貞貞下又起元此<lb/>
　是行之無過不及處中也且元自為元亨自為亨利<lb/>
　自為利貞自為貞此是立之不偏處正也剛健則極<lb/>
　其剛健中正則極其中正是純粹也純粹則極其純<lb/>
　粹是精也豈於元亨利貞之外别有所謂剛健中正<lb/>
　而剛健中正之外别有所謂純粹精哉要是極言以<lb/>
<pb n="106b"/>
　深賛之耳純者剛健之極粹者中正之極故一則曰<lb/>
　不雜於隂柔一則曰不雜於邪惡○大哉乾乎乾字<lb/>
　包四徳剛健中正純粹精者則正指四徳言也剛以<lb/>
　體言是他本質如此健兼用言其靜也專其動也直<lb/>
　皆健也中者其行無過不及是就四徳之交接處説<lb/>
　正者其立不偏是就四徳之自為徳處説有不相倚<lb/>
　着之意或曰行或曰立姑用解字義云耳未見皆指<lb/>
　四徳曰非也下句即承之曰四者乾之徳也豈四徳<lb/>
<pb n="107a"/>
　之外又别有所謂乾徳者哉○或曰中言行以元亨<lb/>
　言正言立以利貞言故通書註曰理之方行而未有<lb/>
　所立<hi>云云</hi>此説未稳何也剛健分配四徳不得乃獨<lb/>
　分中正以配之未為通論也况下云或疑乾剛無柔<lb/>
　不得言中正者不然也<hi>云云</hi>此通指四徳言之也○<lb/>
　或謂元亨利貞四徳是乾之隨時而異其名也乾是<lb/>
　元亨利貞之渾淪而總其名也愚謂乾則有元亨利<lb/>
　貞非即是元亨利貞也兩箇乾字似無不同○大哉<lb/>
<pb n="107b"/>
　乾乎只是一箇乾只是一箇四徳何處是剛健又何<lb/>
　處是中正又何處是純粹精盖乾徳只是一様而已<lb/>
　但賛美之辭有不能一二字盡者故首以剛健二字<lb/>
　賛之見其猶未足也更着中正二字猶以中正二字<lb/>
　猶未盡也故更着純字更着粹字又更着精字反覆<lb/>
　賛詠不能自已也非聖人知天地之化而與之黙契<lb/>
　無間洞然無遺焉亦説不到此○本義謂天地之間<lb/>
　本一氣之流行而有動靜耳或疑既是一氣流行則<lb/>
<pb n="108a"/>
　秋冬景候氣亦未嘗不流行也而何以自為靜曰此<lb/>
　以氣候之出入言之盖陽氣流行其後半節却是斂<lb/>
　其向所出於外者以歸於内也故為靜只以鼻息之<lb/>
　嘘吸驗之足見動靜之分矣○元亨動也剛也利貞<lb/>
　動者之靜剛之柔也本一氣之流行也<lb/>
六爻發揮旁通情也<lb/>
　舊説聖人説乾四徳乃著此一句者明乾卦有以備<lb/>
　乎乾道也乾只是純陽至健四徳迭運而已而乾之<lb/>
<pb n="108b"/>
　為卦六畫皆竒上下皆乾亦純陽而至健便盡得此<lb/>
　情矣發揮着力説言其揮布在此也○此處似用不<lb/>
　得潜見惕躍飛亢等爻辭意思大抵此一節申彖傳<lb/>
　之意逐條全用四徳貫情是乾之情即上文<hi>云云</hi>也<lb/>
　言情則該性性情則徳也體用一原也一説此條是<lb/>
　起下文之辭正如彖傳六位時成之例理亦似順○<lb/>
　近日看得此條只是起下文時乗六龍之意盖上文<lb/>
　每條俱是乾字發端一則曰乾元二則曰乾始三則<lb/>
<pb n="109a"/>
　曰大哉乾乎至此則更端曰六爻發揮可見只是為<lb/>
　時乗六龍設矣即彖傳之六位時成也况賛乾而至<lb/>
　純粹精也則至矣盡矣不可復有加矣乃又以六爻<lb/>
　盡四徳之義何哉又聖人之四徳自是以治功言亦<lb/>
　不必於六爻上分属四徳如初九至九二之<hi>云云</hi>也<lb/>
　○旁通情也信是曲盡事物之情矣若使但有初九<lb/>
　九二而無九三九四九五或有九三九四九五而無<lb/>
　上九是尚未能曲盡乎事物之情也今既發揮出有<lb/>
<pb n="109b"/>
　初之潜二之見三之惕四之躍五之飛上之亢則夫<lb/>
　事有萬殊物有萬類時有萬變者皆該括曲盡而無<lb/>
　餘矣而聖人之時乗以御天者其有外於此哉此理<lb/>
　甚妙此理亦正大而精宻看來非鑿説也<lb/>
雲行雨施天下平也<lb/>
　雲行雨施正是聖人時乗六龍以御天之功也利貞<lb/>
　總在天下平一句内<lb/>
君子以成徳為行<hi>止</hi>是以君子弗用也<lb/>
<pb n="110a"/>
　言君子之所以為行者以成徳為行也夫既以成徳<lb/>
　為行初九徳已成矣則日可以見之行也夫既可以<lb/>
　見之行矣而又何以曰勿用盖初九時乎潜也潜之<lb/>
　為言也隐而未見隐而未見則行猶未成是以君子<lb/>
　亦當如之而勿用也如此説意思自員活亦不拘拘<lb/>
　於象占之分但以身在潜而勿用耳○行以事功言<lb/>
　徳之發也○徳與行兩字要分辨如理無不窮知無<lb/>
　不至心無不正身無不修者徳也若夫上而致君下<lb/>
<pb n="110b"/>
　而澤民大而經邦小而立事者行也徳者本也行者<lb/>
　用也盖有有其徳而不見諸行者未有有其行而不<lb/>
　本諸徳者也故曰君子以成徳為行○一説君子以<lb/>
　成徳為行此君子泛言之也是以君子勿用也此君<lb/>
　子與九三之君子終日乾乾皆指占者言○味是以<lb/>
　君子勿用也一句另提出君子似有象占之分從此<lb/>
　説較分眀○潜之為言也與亢之為言一般皆據着<lb/>
　爻而言<lb/>
<pb n="111a"/>
君子學以聚之問以辨之<hi>一條</hi>
　理不可不聚而其聚也非學不能學以辨而精而其<lb/>
　辨之也非問不可寛居是知止而后有定居之安資<lb/>
　之深時節也仁行是慮而后能得取之左右逢其原<lb/>
　時節也學以聚之天下之理散在事物之間或在方<lb/>
　䇿之上君子多聞多見或誦詩讀書考今論古之類<lb/>
　皆學也所以聚夫衆理也然所聚之理有是非得失<lb/>
　焉有精粗本末焉又必上問於師次問於友辨其孰<lb/>
<pb n="111b"/>
　是孰非孰得孰失何者為精為粗何者為本為末辨<lb/>
　之必欲其明也至於是非得失各有所歸本末精粗<lb/>
　無所不盡則須寛着心胸以居貯之使衆理之蓄於<lb/>
　吾心者淵涵海負而不見其涯際也此皆學力所得<lb/>
　乃其居之安而資之深者然也至於事至物來之時<lb/>
　則須行以仁盖仁者當理而無私之謂此處事之大<lb/>
　道凡處事内要無私外要當於理此决是不可易者<lb/>
　此仁字不可專以愛人言及以心徳言者亦為不切<lb/>
<pb n="112a"/>
　○問辨者問其所聚也寛居者居其所辨也仁行者<lb/>
　行其所居也學者徳之所由成也故曰盖由四者以<lb/>
　成大人之徳再言君徳以深眀九二之為大人也深<lb/>
　明二字承再言説九二之為大人言九二即大人也<lb/>
　前云言君徳也者釋大人之為九二也言大人只是<lb/>
　九二非他人也互其辭以相發也未為君而謂之君<lb/>
　徳即所謂大人之事備矣<lb/>
九三重剛而不中上不在天下不在田故乾乾因其時<lb/>
<pb n="112b"/>
　而惕雖危无咎矣<lb/>
　九三重剛而不中上不在天下不在田即本義重剛<lb/>
　不中居下之上乃危地也不可以上不在天下不在<lb/>
　田為申上不中字也若做申上不中字則本文為重<lb/>
　而前本義居下之上一句亦贅矣<lb/>
九四剛而不中上不在天下不在田中不在人<lb/>
　九四剛而不中上不在天下不在田中不在人即本<lb/>
　義九陽四隂居上之下也○九四剛而不中此是文<lb/>
<pb n="113a"/>
　言所取朱子本義只曰九陽四隂其不中之義則畧<lb/>
　矣本義下文居上之下一句即是文言上不在天下<lb/>
　不在田中不在人之義或謂本義居上之下一句自<lb/>
　該得不中之義然於九三例不同亦牽强之說也○<lb/>
　或曰九四是剛而不正如何謂之不中曰九二非正<lb/>
　也而本義曰剛健中正以中該正也九三正也而文<lb/>
　言曰重剛而不中亦不復取其正也此見中正亦有<lb/>
　相通看者九三之不中亦是就居下之上取九四之<lb/>
<pb n="113b"/>
　不中亦是就居上之下取然意俱指性情上説故與<lb/>
　本義下句居下之上居上之下以位取者意不重叠<lb/>
　重剛自是重剛不中自是不中重剛是性質過剛也<lb/>
　不中以人事言是用不得其當不當剛而剛者也上<lb/>
　不在天下不在田又是以位言不可謂是申不中意<lb/>
　若以不中為重剛則九四非重剛也何亦謂之不中<lb/>
　歟若以上不在天下不在田為不中則不中二字當<lb/>
　連下文讀何本義乃曰重剛不中居下之上歟豈本<lb/>
<pb n="114a"/>
　義居下之上四字特以申上句不中二字之義耶此<lb/>
　理可推○九四以剛處柔便是用剛不得其當處故<lb/>
　亦謂之剛而不中盖九三之重剛不中失之太過者<lb/>
　也九四之剛而不中失之不及者也故均謂之不中<lb/>
　盖但有中便有過與不及故凡説中處便要把過與<lb/>
　不及處來相比方論説○問文言皆以六爻為聖人<lb/>
　何縁聖人乃有重剛不中之過耶曰周公元不以為<lb/>
　聖人孔子以聖人當之是以有此疑義盖亦大槩之<lb/>
<pb n="114b"/>
　辭如亢龍安得為聖人然天地之大也人猶有所憾<lb/>
　故聖人無射亦保恒懼其所有失也如武王伐紂若<lb/>
　史之説其失未免於過剛不中矣故伯夷謂其以暴<lb/>
　易暴也○故或之或之者疑之也一説按本義曰或<lb/>
　者疑而未定之辭也味之辭二字則或字從繫辭者<lb/>
　言此云或者隨時而未定也則或字是云九四自或<lb/>
　之故去了之辭二字也此説未精○或者疑而未定<lb/>
　之辭猶孔子云吾將仕矣註云將者且然而未必之<lb/>
<pb n="115a"/>
　辭皆非從傍人説也只是解字義云耳皆是謂九四<lb/>
　自或之也<lb/>
夫大人者與天地合其徳<hi>止</hi>乎况于鬼神乎<lb/>
　此節總是言大人之徳只是以道為體以道為體只<lb/>
　是無私如天無私覆地無私載日月無私照四時之<lb/>
　序無私鬼神之吉㓙無私皆道也大人亦無私則道<lb/>
　在我而質之天地而合質之日月而合質之四時鬼<lb/>
　神無往而不合矣○夫大人者本義有是徳而當其<lb/>
<pb n="115b"/>
　位乃可以當之九五之大人本是有徳兼有位但其<lb/>
　所以為大人者則不以其位而以其徳也與天地合<lb/>
　其徳以下純以天徳言大人造也大人亦然以徳言<lb/>
　也位在造字上天地之天以形體言先天後天之天<lb/>
　以道言○先天而天弗違盖雖先乎天而實合乎天<lb/>
　也既合乎天便是行得去行得去處便是天不違○<lb/>
　如所行有悖乎天天亦何嘗故違之自是理行不得<lb/>
　耳天何心哉然既行不得即是天違之矣所謂天命<lb/>
<pb n="116a"/>
　不祐行矣哉○如禮以義起而達之天下薦之於天<lb/>
　而天受之此先天而天弗違也又如治設網罟制耒<lb/>
　耜作書契之類皆先天事也又凡聖人之行權處非<lb/>
　先王之成法非經常之所有而於理無悖者先天事<lb/>
　也○三重之道建諸天地而不悖亦是先天而天不<lb/>
　違之理天叙有典而我惇之天秩有禮而我庸之後<lb/>
　天而奉天時也○後天而奉天時謂此天既為了我<lb/>
　便是後於天即依而為之是吾奉乎天時也天之道<lb/>
<pb n="116b"/>
　時焉而已矣時即理也易經盡説天時如應天而時<lb/>
　行承天而時行之類莫非理也○語類云先天而天<lb/>
　弗違後天而奉天時只是聖人意要如此天便順從<lb/>
　先後相應不差毫釐也因説人常云如雞覆子出喙<lb/>
　同時不知是如此不時舉云家間養雞時舉為兒童<lb/>
　日候其雛之出見他母初未嘗喙盖氣類纔足便自<lb/>
　横逆裂開有時見其出之不利因用手畧助之則其<lb/>
　子下來便不長進以此見得這裏一毫人力不能與<lb/>
<pb n="117a"/>
　先生笑而然之○愚謂聖人之先天後天一時焉而<lb/>
　已矣故曰應天而時行雖先天亦時也天且弗違不<lb/>
　必兼後天而奉天時言盖舉先天而天勿違就該得<lb/>
　後天而奉天時矣猶言七十者衣帛食肉就該得五<lb/>
　十者矣前有該兩意者非是○回紇謂郭子儀曰卜<lb/>
　者言此行當見一大人而還事見前唐書回紇傳正<lb/>
　是子儀單騎見虜之際回紇自言其國有筮者為之<lb/>
　筮云此行不當戰見一大人而還此又可見言忠信<lb/>
<pb n="117b"/>
　行篤敬雖蠻貊之邦行矣○况於人乎不必説是人<lb/>
　自利見之為下句况於鬼神乎説不得了此與豐卦<lb/>
　天地盈虚與時消息而况於人乎况於鬼神乎一同<lb/>
　尤可見其非為利見字設也况於人乎逺之則有望<lb/>
　近之則不厭也而况於鬼神乎朕志先定鬼神其依<lb/>
　也○况於鬼神乎與上鬼神合其吉㐫者同天地以<lb/>
　全體言鬼神則各有司存如風雨雷露及草木所以<lb/>
　榮悴之類皆鬼神為之也皆天地之功用也如大舜<lb/>
<pb n="118a"/>
　之烈風雷雨弗迷亦當有鬼神呵䕶翼載之理盖聖<lb/>
　人之徳神所依也○朕志先定鬼神其依就是這箇<lb/>
　鬼神附着蓍龜告人也故曰可與祐神<lb/>
知進而不知退知存而不知亡知得而不知䘮<lb/>
　馮氏曰進退者身也存亡者位也得䘮者物也此語<lb/>
　可依其下<hi>云云</hi>不必依也知進退存亡者知其有進<lb/>
　則有退有存則有亡為理勢之自然也○不失其正<lb/>
　者處之以道也進極而思退存而不忘亡所謂滿而<lb/>
<pb n="118b"/>
　不溢髙而不危也○知進退存亡而不失其正者其<lb/>
　惟聖人乎此是聖人無筮卜而知吉㐫處○伯厚云<lb/>
　某人嘗引易進退存亡之言曰進有退之義存有亡<lb/>
　之幾得有䘮之理○大抵乾卦六爻之辭周公本為<lb/>
　占設自天子以至於庶人自聖人以至於衆人皆有<lb/>
　用處初非局定以乾六爻來摸擬聖人也孔子亦非<lb/>
　不知此而誤認乾六爻為聖人也但其意以為此是<lb/>
　純陽之意若就人品上論則為聖人之象耳而其六<lb/>
<pb n="119a"/>
　位之髙下又有似於聖人之進退故文言因爻辭潜<lb/>
　見飛躍之文而盡以聖人之迹發眀之耳要之不出<lb/>
　周公爻辭意外且猶未足以盡爻辭中意也甚矣易<lb/>
　道之無窮也○盖文王周公之辭約孔子之論詳然<lb/>
　非文王周公之約無可以為孔子之詳者非孔子之<lb/>
　詳則無以顯文王周公之約矣○看文言申象傳雖<lb/>
　是反覆申言其實前後亦互相發第二節言初九龍<lb/>
　徳而隐有許多話第三節只曰下也明前之<hi>云云</hi>總<lb/>
<pb n="119b"/>
　從下之一字出也此以位而言也第四節云陽氣潜<lb/>
　藏則又以見其非塊然於下也時當潜也他日之為<lb/>
　見為躍者亦此龍也至第六節則又言其徳之可出<lb/>
　而時之未可出又是前節之所未及也○如九二龍<lb/>
　徳而正中<hi>云云</hi>詳其徳之及物也繼則云時舍也言<lb/>
　其徳雖已及物猶是在下之大人未得為在上之大<lb/>
　人也又次云天下文明言雖不在上位而其徳之所<lb/>
　由成也○如九三首節進修之説最詳次則承言其<lb/>
<pb n="120a"/>
　不過行其事耳又次則承言其所行事者其時當然<lb/>
　也末則推本其重剛不中居下之上以見其所以當<lb/>
　乾乾也○如九四首言進修及時之意為詳次則承<lb/>
　言其所以自試也又次則本其為改革之際所以當<lb/>
　自試不可遽進也末則詳言其剛而不中居下之上<lb/>
　以盡其㫖也○如九五首言聖作物覩之理最盡猶<lb/>
　未及其治功次則言居上治下也又次則言其位乎<lb/>
　天位位與徳稱宜其為人所利見也末則極言其徳<lb/>
<pb n="120b"/>
　之盛道之大以見其所以為大人者非偶然也○如<lb/>
　上九首言亢龍之意亦詳次則約言其窮之灾又次<lb/>
　則本偕極宜其災也末則教以盛滿自戒庶不至於<lb/>
　以窮致災也皆有以相發眀相補足之意<lb/>
　<lb/>
　<lb/>
　<lb/>
　易經蒙引卷一中<lb/>
<pb n="121a"/>
欽定四庫全書<lb/>
　易經蒙引卷一下<lb/>
　　　　　　　　　　　　　明　蔡清　撰<lb/>
䷁<hi>坤下坤上</hi>
坤元亨利牝馬之貞<lb/>
　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>者耦也隂之數也地之為體盖畜得天所付許多<lb/>
　氣而造就出許多物來人但見萬物皆發生於地之<lb/>
　上而不知其所發生者實本於天之氣之畜於其中<lb/>
<pb n="121b"/>
　者也故地為耦數此其大者也而凡物之屬隂者細<lb/>
　看之無不皆然○問如桃梅果子之類屬竒乎屬耦<lb/>
　乎曰植物屬隂偶也故其核殻與肉仁皆為兩瓣子<lb/>
　但其中生意則竒而屬陽故初萌時而無幹也此又<lb/>
　可見坤之承乾而乾之所為大也○坤元亨自與乾<lb/>
　元亨不同乾元亨無所不元亨也坤元亨只是柔順<lb/>
　者元亨也此陽全隂半之理○夫坤天下之至順也<lb/>
　至順則能虚心而順應循物而無違此其於天下也<lb/>
<pb n="122a"/>
　何行而不得故亦有大通之理孟子曰愛人者人恒<lb/>
　愛之敬人者人恒敬之○人惟至順則為慈惠温良<lb/>
　而不拂人之性自然在彼無惡在此無射應得元亨<lb/>
　也○利牝馬之貞若牡馬則全是健若牝牛則又全<lb/>
　是順牝馬順而健者也要非順外有健也其健亦是<lb/>
　順之健也故曰安貞○曰利牝馬之貞明其不利於<lb/>
　剛健之貞也有利有不利也○牝馬之貞坤之貞也<lb/>
　不似乾之言利貞矣盖乾無所不統坤則為乾所統<lb/>
<pb n="122b"/>
　故先則迷矣制義則非其所長矣東北則非其所安<lb/>
　矣○坤卦分明是地道也妻道臣道也○參義曰不<lb/>
　順則專而無成不健則不能配乾順而健者坤之正<lb/>
　也○夫造化之理陽全隂半坤隂也以先後言僅得<lb/>
　於後以利義言僅得於利以四方言僅得於西南故<lb/>
　得此卦之君子如有所往也先則迷後則得而所主<lb/>
　但在於利往西南則得朋往東北則䘮朋皆利害分<lb/>
　半然大抵惟安於正則吉也如後如利如西南是其<lb/>
<pb n="123a"/>
　正也故利如先如義如東北非其正也故不利耳<lb/>
先迷後得<lb/>
　此先後不可以一事之首末言只是言任己先物則<lb/>
　致迷居後從陽則不失安是安其分也<lb/>
主利<lb/>
　語錄云占得這卦便主利這事利這事之説愚謂亦<lb/>
　須看是何等事若欲建大事立大功如建侯行師之<lb/>
　類終不利也須是農工商賈等事方可保其利○但<lb/>
<pb n="123b"/>
　云主利便見不主義矣○所謂主利者非貪欲也家<lb/>
　人所謂富家云耳所謂不主義者非謂不可為義也<lb/>
　義主於斷制隂之才所不足也○夫子制義如婦人<lb/>
　主張家政則便為牝雞之晨可見主利不主義者也<lb/>
　地道也妻道也臣道也<lb/>
西南得朋東北䘮朋<lb/>
　西南隂方往西南則隂與隂合矣東北陽方往東北<lb/>
　則陽非隂類矣○東北之害非止䘮朋曰䘮朋者明<lb/>
<pb n="124a"/>
　非其地也西南之得朋亦然○西南東北不必大拘<lb/>
　泥但往得其地即是西南往非其地即是東北大抵<lb/>
　得兎忘蹄得魚忘筌得意忘言○西南得朋東北䘮<lb/>
　朋其利在得朋也以隂性不可孤行獨立也易中凡<lb/>
　隂得助陽者皆利隂柔而無應者最不利如屯之即<lb/>
　鹿無虞蒙之困蒙賁之賁其須頥之顛頥拂經萃之<lb/>
　萃如嗟如皆是也又如夬之牽羊悔亡僅以其陽居<lb/>
　隂之故聖人亦令其無與衆陽競進而安出於其後<lb/>
<pb n="124b"/>
　况純柔乎○東北非隂之位凡為隂類皆不之往而<lb/>
　乃獨往則其不能安可知曰䘮朋者眀衆所不往也<lb/>
　○西南東北以天下大勢言○西南東北亦不必拘<lb/>
　定假如自今西南之方無親無故其地有兵荒之變<lb/>
　有嫌隙之人是不宜往也故雖曰西南終亦不可往<lb/>
　盖即此便是東北道理矣若東北方地果平易俗果<lb/>
　仁厚又有親舊可依即是西南道理而吾所宜往者<lb/>
　也聖人只是要人所往得所不可往非其所耳凡讀<lb/>
<pb n="125a"/>
　易之士要須得意忘言如此卦辭從頭到尾只是言<lb/>
　坤只得乾之半隂須從陽而動不可為非其所得為<lb/>
　者耳○此處不要説西南平易東北險阻只是説隂<lb/>
　方陽方要味得朋䘮朋字<lb/>
　<lb/>
　<lb/>
　<lb/>
　文王後天是以隂卦處隂方陽卦處陽方乾坎艮震<lb/>
<pb n="125b"/>
　陽卦也巽離坤兑隂卦也或曰既是後天則非伏羲<lb/>
　立卦本㫖矣曰卦位雖非伏羲之本㫖然隂往隂方<lb/>
　為得朋往陽方為䘮朋者則實伏羲本㫖也○雲南<lb/>
　諸夷圗毋土官上題云天兵下雲南其年烏撒復叛<lb/>
　毋土官身自率兵迫城下徧騎馳驟若驍將然嘗究<lb/>
　其理西南隂方山多中空石皆上鋭人性内險而外<lb/>
　猛多言且詐氣使然也圗上所題如此盖山中空故<lb/>
　人性内險而詐石上鋭故人性外猛而多言由西南<lb/>
<pb n="126a"/>
　隂氣盛故女獨强雲南正在天地之西南方也此於<lb/>
　坤卦西南得朋之義本無闗涉特以其可以証西南<lb/>
　之為隂方而漫録於此○西南隂方東北陽方為文<lb/>
　王後天之易大抵易更四聖有文王之易有伏羲之<lb/>
　易有周公之易有孔子之易不必盡合如此卦以西<lb/>
　南為隂東北為陽是文王後天卦位文王己與伏羲<lb/>
　不同矣如乾卦元亨利貞取四徳師卦截取丈人无<lb/>
　咎之類孔子又與文王不同矣如需卦取乾遇坎至<lb/>
<pb n="126b"/>
　於坎卦三爻類皆言需而不自坎險言周公又與文<lb/>
　王不同矣如坤六三無成有終只是尋常説无成有<lb/>
　終而己而孔子文言則曰弗敢成也代有終也孔子<lb/>
　又與周公不同矣至於彖傳解卦辭或多取一義如<lb/>
　原筮元永貞无咎以剛中也之類或少取一義如小<lb/>
　畜取柔得位而上下應之類又或别取一義如剛中<lb/>
　正履帝位而不疚之類與文王伏羲本㫖不同者尤<lb/>
　多此等在學者只宜務虚心以求之求之有得則其<lb/>
<pb n="127a"/>
　不同處於理各有所當却實是並行而不悖也故朱<lb/>
　子嘗欲更定本義大意是不盡拘孔子之説以解經<lb/>
　也<lb/>
安貞吉<lb/>
　分而言之安者順之為貞者健之守合而言之則曰<lb/>
　安於正而已○胡氏分合言之説最當但謂之順乎<lb/>
　健不若謂之順而健盖順而健則與安而且貞柔順<lb/>
　利貞之説相契合若曰順乎健則健在順之外矣恐<lb/>
<pb n="127b"/>
　非牝馬之㫖先儒順乎乾之説只當得一箇順字○<lb/>
　順而健其健屬已順乎健其健屬人○貞本是正而<lb/>
　固也此只是安於正者以安字内自有固義也○安<lb/>
　而且貞與安於正似乎不同其實同也盖其所安者<lb/>
　正也安字自須還他○安貞吉此結上文之意如後<lb/>
　也利也西南也此坤道之正也後則得利則主西南<lb/>
　則得朋此安貞而吉也若先也義也東北也非其正<lb/>
　也故先則迷東北則䘮朋而義亦不主矣是不安正<lb/>
<pb n="128a"/>
　則不吉也○坤卦辭總是説坤只得乾之半而己以<lb/>
　先後言得後而不得先以義利言得利而不得義以<lb/>
　四方言得西南而不得東北占者不可越分以求全<lb/>
　也只是循分安守便好○利牝馬之貞一句含下文<lb/>
　曰後得曰主利曰西南得朋也牝馬之貞故也曰先<lb/>
　迷曰東北䘮朋主義而不主利不利也非牝馬之貞<lb/>
　故也末則結之云安貞吉有首有尾有開有閤便是<lb/>
　一段文章體製○易者窮理盡性以至於命者尋常<lb/>
<pb n="128b"/>
　看易只見得是吉㐫悔吝之辭而已安得有性命在<lb/>
　其實易中無一句一字不在性命上來如乾元亨利<lb/>
　貞則自乾道大通至正上來坤自元亨利牝馬之貞<lb/>
　以下無一字不從陽全隂半道理上來也伏羲卦畫<lb/>
　亦然盖易中所有都是下一層者其實一畫一字都<lb/>
　有上一層道理在所謂形而上者謂之道諸卦皆然<lb/>
至哉坤元萬物資生乃順承天<lb/>
　至只自坤分内言亦到那極處也如伯夷聖之清者<lb/>
<pb n="129a"/>
　也伊尹聖之任者也是皆各極其至者也大則無所<lb/>
　不統如孔子之謂集大成者也即此二字之分亦見<lb/>
　得陽全隂半之理○比大義差緩本當云差狹今曰<lb/>
　差緩者就命辭之意言○萬物資生生者形之始始<lb/>
　字細認方見是坤元若以坤作成物一句代之則不<lb/>
　可○萬物之生成只是一元之氣而已造化原無兩<lb/>
　箇元也坤元只是乾元后一截當其氣形交接處乾<lb/>
　坤雖云兩箇物實則只是一般物也以一段物而受<lb/>
<pb n="129b"/>
　兩箇物之投種究竟寧有是理哉盖總一氣機也○<lb/>
　流形與資生大不同流者是發生源源不絶之意一<lb/>
　箇亨嘉之㑹都是流形時事也資生特其肇端一處<lb/>
　○地所發生一本於天之氣故謂之天地生萬物亦<lb/>
　可謂天之生物亦可即此就是陽全隂半之理○萬<lb/>
　物資生乃順承天造化且然况於為人子為人妻者<lb/>
　乎○若徒曰至哉坤元萬物資生則疑於與大哉乾<lb/>
　元萬物資始者敵矣今曰乃順承天非惟可以見坤<lb/>
<pb n="130a"/>
　道无成有終之義而乾坤之合徳以共成生物之功<lb/>
　者亦於此乎見之不然乾有乾四徳坤有坤四徳而<lb/>
　名實混矣分明是地對天不過天統乎地地承乎天<lb/>
　○於萬物資生之下就着一句乃順承天便見得生<lb/>
　物之功皆乾所統資生也者生其所始者而已聖人<lb/>
　於名實之際其謹有如此夫○乃順承天言其所以<lb/>
　資生乎萬物者非自為也乃順承乎天之施氣至則<lb/>
　生耳此坤之所以配乾也○於坤元曰乃順承天則<lb/>
<pb n="130b"/>
　亨利貞不待言矣<lb/>
坤厚載物徳合无疆含𢎞光大品物咸亨<lb/>
　坤厚載物統以徳言徳合无疆即指其載物之厚徳<lb/>
　也含𢎞光大是也○或曰據厚字似以形言非也坤<lb/>
　者地之性情者也况彖傳純以徳言不應於此獨以<lb/>
　形言曰坤厚載物既謂之坤便非指形矣若大象則<lb/>
　曰地又曰勢是指形也至於應地无疆以无疆是地<lb/>
　之徳故上用地字無妨也象曰君子以厚徳載物載<lb/>
<pb n="131a"/>
　物亦以徳言○問含𢎞光大何以謂之厚徳曰含萬<lb/>
　物而化光則萬物皆在其吐納之中矣不謂之厚徳<lb/>
　而何○坤徳有四合四徳方可以配乾之无疆今乃<lb/>
　指坤亨言徳合无疆何也曰元亨利貞皆坤徳之所<lb/>
　以合乎无疆者也或於亨言亦可或於元於利於貞<lb/>
　言之皆可也隨其所指也如聖人之徳亦該仁義禮<lb/>
　智後之稱聖人者或只於仁之一節而賛其徳之盛<lb/>
　或只於義之一節而賛其徳之盛皆不為舉一而廢<lb/>
<pb n="131b"/>
　其三也○含𢎞光大坤之亨處正在光大二字上然<lb/>
　光大自含𢎞而出理勢必然故文字亦然也聖人此<lb/>
　等文字其筆全為道理所使若有不容不然者非故<lb/>
　益之以含𢎞二字為去他二字不得也文言含萬物<lb/>
　而化光亦是如此但凡作文字只管聴道理所使不<lb/>
　容以已意而有所增損方是若到盡頭便是筆下造<lb/>
　化便是手代天工大抵六經非聖人之文天地之文<lb/>
　也天地不能自文假聖人之手而文之耳○亨義既<lb/>
<pb n="132a"/>
　在光大二字上而聖人所以去不得含𢎞二字者何<lb/>
　也曰亨者通也凡通者皆自鬱中來也不有所鬱安<lb/>
　有所通含𢎞雖不是鬱滯之義其實亦是畜諸内而<lb/>
　後逹之於外故曰理勢然也○品物咸亨正是萬物<lb/>
　潔齊物皆相見時候○含𢎞光大坤之亨也品物咸<lb/>
　亨隨坤而亨也如乾卦萬物所資以始者元也則品<lb/>
　物流形正是以乾之亨乃其所資以流形者為乾之<lb/>
　亨也利貞亦然但就生物上認取耳若四徳則全屬<lb/>
<pb n="132b"/>
　乾坤○含𢎞含而且𢎞也𢎞則所含者廣也<lb/>
牝馬地類行地无疆柔順利貞君子攸行<lb/>
　地類柔順也行地无疆柔順而利貞也但就坤徳上<lb/>
　説或曰坤四徳皆以生物處言元亨却分明利貞獨<lb/>
　不見生物意何也曰此所謂柔順利貞即便是文言<lb/>
　所謂至柔而動也剛至靜而徳方也非以生物言而<lb/>
　何下句方露君子字則四徳之意自全也○以象言<lb/>
　則為牝馬地類行地无疆以義言則為柔順利貞本<lb/>
<pb n="133a"/>
　義謂馬行地之物者猶龍之能飛乎天而為乾之象<lb/>
　也○本義云所行如是則其占如下文所云者盖所<lb/>
　行以徳言占以所事言若論君子之徳則安有先迷<lb/>
　東北之咎只是其占則<hi>云云</hi>耳○牝馬地類行地无<lb/>
　疆是至柔而動也剛至靜而徳方也是其生物之有<lb/>
　終也故為利貞曰動剛則是承乾之施至於有終處<lb/>
　乃為剛不然不得為之剛而亦順中之剛也曰徳方<lb/>
　則是必到各正保合而無欠缺處乃為方不然不得<lb/>
<pb n="133b"/>
　為之方而亦順中之方也○利牝馬之貞依卦辭皆<lb/>
　是占今彖傳以利貞為坤徳故本義云所行如是則<lb/>
　其占如下文所云也斷自先迷以下方為占此不可<lb/>
　不知○孔子之意似以卦辭元亨利牝馬之貞為說<lb/>
　坤徳自君子有攸往以下乃為占辭○柔順利貞分<lb/>
　明是貼上文曰牝馬地類行地无疆見文王所以取<lb/>
　牝馬之貞所以能當乎乾之利貞也本義曰柔順利<lb/>
　貞坤之徳也又曰君子攸行人之所行如坤之徳也<lb/>
<pb n="134a"/>
　盖惟恐人把柔順利貞君子攸行二句混看了而不<lb/>
　知柔順利貞之為貼上文耳○柔順利貞此利字帶<lb/>
　言此一段自牝馬地類至此全是言牝馬之貞殊未<lb/>
　見有利字意利字意至下文先迷失道乃終有慶方<lb/>
　見得明然在坤則自有其利矣故本義云言利貞也<lb/>
　○或曰柔順利貞利字不當輕看且坤何以為獨不<lb/>
　見利耶曰不必如此拘只縁利牝馬之貞一句不是<lb/>
　説坤徳而夫子乃以坤徳釋之乃是抝着説他了如<lb/>
<pb n="134b"/>
　何又得四徳意思十分分明耶語類眀説利貞不分<lb/>
　明○坤利貞只在生物之有終處生物之有終處便<lb/>
　是順而健也盖行地无疆所謂无疆只是不息生物<lb/>
　有終便是不息不息便是利貞意惟利貞字不分曉<lb/>
　然欲説得分曉便鑿矣故至柔而動剛一條本義只<lb/>
　云釋牝馬之貞而不曰利牝馬者此也自君子攸行<lb/>
　以下只説坤徳自先迷失道以下便須言占○坤牝<lb/>
　馬之貞如何以為坤徳之利貞曰自坤而言生物之<lb/>
<pb n="135a"/>
　有終可以見其順而健對乾而言代天而有終可以<lb/>
　見其順乎健然其生物之有終即代天而有終也均<lb/>
　之為牝馬之貞也○先迷失道迷錯也失道失路也<lb/>
　如所謂馬陵失道之道不作道理之道看盖先不貞<lb/>
　也迷不利也曰迷曰䘮朋俱是不利之意不只是失<lb/>
　理而己其云失路亦不拘拘在道路只迷錯處便是<lb/>
　失路也失道直貼迷字猶下文乃與類行貼得朋字<lb/>
　也○一説失道猶云失則也道字只作道理説不必<lb/>
<pb n="135b"/>
　以馬陵失道之義例之此説較穏當盖與下後順得<lb/>
　常正相應也義例亦同○乃終有慶以其柔順利貞<lb/>
　故能然也故本義云人之所行如坤之徳也所行如<lb/>
　是則其占如下文所云也○語録云牝是柔順故先<lb/>
　迷而䘮朋然馬行即健故後得而有慶將牝馬字分<lb/>
　開看却形容得此意思出恐非定説也依本文牝馬<lb/>
　是一物順而健是一條意其先迷而䘮朋者以非順<lb/>
　健故也非謂以牝之柔順故先迷而䘮朋以馬之行<lb/>
<pb n="136a"/>
　健故後得而有慶也夫先迷而䘮朋者正其為不順<lb/>
　耳何謂其柔順故先迷而䘮朋至於後得而反之西<lb/>
　南又却是順也何謂其馬行健故後得而有慶耶東<lb/>
　北䘮朋乃終有慶言終得一半好也於東北䘮朋之<lb/>
　下又添乃終有慶一句者承君子所行如坤之徳而<lb/>
　云也主能安於正者言<lb/>
安貞之吉應地无疆<lb/>
　安貞與守貞不同守字較着力安是安命安分安處<lb/>
<pb n="136b"/>
　善安土之安言心肯意肯而無所勉强之意故曰安<lb/>
　而且貞言所安者且得其正也亦猶云貞而且安也<lb/>
　安而且貞地之徳也盖坤至柔而動也剛至靜而徳<lb/>
　方無成而代有終此皆安而且貞者也○安而且貞<lb/>
　即上文之柔順利貞也如所謂後得主利西南得朋<lb/>
　皆安貞之吉也主人事言○上言柔順利貞君子攸<lb/>
　行因言地之徳而及君子之徳也下云安貞之吉應<lb/>
　地无疆因言君子之徳而証其有合於地之徳也文<lb/>
<pb n="137a"/>
　意互相發眀但在地徳則皆為安而且貞但在君子<lb/>
　則皆為安於貞本文安貞之吉還作安於正説○本<lb/>
　義前云柔順利貞坤之徳也後云安而且貞地之徳<lb/>
　也一言坤一言地何也曰前言坤者從本文坤元坤<lb/>
　後字來後言地者從本文應地之地字來而本文之<lb/>
　所以或言坤或言地者盖其從道理所宜或音句之<lb/>
　順而然非若後世刻畫文字言坤則不敢復言地言<lb/>
　地則不敢復言坤字雖殊而理則一理一則不復較<lb/>
<pb n="137b"/>
　其字之殊矣○問物之生成一而已矣而有乾之四<lb/>
　徳又有坤之四徳何耶曰此只是陽施隂受之義乾<lb/>
　之四徳就其所施者言坤之四徳就其所受者言所<lb/>
　施者氣所受者形二而一者也○大抵乾只是元以<lb/>
　資始便都了其下亨利貞則不過只是此一元所至<lb/>
　之景候而己非元之外更有是三項也此元之所以<lb/>
　為統天也若坤則逐漸成就出來故曰陽輕清未形<lb/>
　隂重濁有迹○大傳曰乾知大始此可見乾徳只一<lb/>
<pb n="138a"/>
　資始便都了也隂重濁則不能無漸矣又按近思録<lb/>
　太極圗陽變隂合而生水火木金土條葉采註引朱<lb/>
　子註云陽動而隂隨故陽言變而隂言合亦陽施隂<lb/>
　受之義也<lb/>
象曰地勢坤<lb/>
　地勢坤本義所謂髙下相因之無窮正是貼重坤意<lb/>
　如乾象所謂今日一周而明日又一周者此可見孔<lb/>
　子朱子用意之精<lb/>
<pb n="138b"/>
君子以厚徳載物<lb/>
　此就其擔當負荷之重含容承載之廣言其所謂物<lb/>
　不止於鳥獸草木之属而已凡人民家國及一切所<lb/>
　任者皆是厚徳載物則君子亦一坤矣○厚徳載物<lb/>
　者仁以行之義以處之使天下蒼生各得其願天下<lb/>
　事物各得其理也<lb/>
初六履霜堅氷至<lb/>
　初六隂數六老而八少隂數退退則多而至於寡故<lb/>
<pb n="139a"/>
　八少而六老陽數進進則寡以至於多故七少而九<lb/>
　老○夫坤六爻皆隂也而初六一爻隂之始生於下<lb/>
　者也夫隂始生於下其端甚微而其勢必盛故周公<lb/>
　象之曰<hi>云云</hi>盖霜隂氣所結初隂之象也霜盛則水<lb/>
　凍而為氷一隂積至於六隂之象也明言㣲之不可<lb/>
　不慎圗之不可不早也○曰霜曰氷從隂類也○王<lb/>
　伯厚云乾初九復也而潜龍勿用即閉闗之義坤初<lb/>
　六姤也履霜堅氷至即女壯之戒○夫隂陽者造化<lb/>
<pb n="139b"/>
　之本不能相無對待之易也此處未容得抑揚而消<lb/>
　長有常亦非人所能損益也流行之易也此處未容<lb/>
　得抑揚但聖人為見得陽主生隂主殺其類有淑慝<lb/>
　之分既有淑慝之分則就其消長之際便是其升降<lb/>
　之㑹故即於消長所在就致抑揚之意將以伸此抑<lb/>
　彼而賛化育之功也若仁義健順之屬乃對待之易<lb/>
　不容有偏主○夫隂陽者造化之本不能相無此通<lb/>
　天地人物言所謂獨陽不生獨隂不成之理也或曰<lb/>
<pb n="140a"/>
　造化之本如何兼人物曰物物各有一造化如云男<lb/>
　女搆精萬物化生之類可見矣所謂一身還有一乾<lb/>
　坤者也此又可見乾本義所謂元者生物之始天地<lb/>
　之徳莫先於此等句不專為乾而亦兼人物矣○陽<lb/>
　主生隂主殺此隂陽即是不能相無之隂陽但以所<lb/>
　主有生殺之異遂見其類有淑慝之分如春夏主生<lb/>
　秋冬主殺見得秋冬是惡氣候耳○本義云聖人作<lb/>
　易其於不能相無者既以健順仁義之屬明之健順<lb/>
<pb n="140b"/>
　以造化言也仁義以人道言也健順盖兼天之隂陽<lb/>
　地之剛柔但卦爻辭於淑慝之分都就人事上説若<lb/>
　泛論造化氣運亦有淑慝如天下將亂地氣自南而<lb/>
　北然聖人於此所以賛化育者亦須就人事上理㑹<lb/>
　○消長本無足抑揚因其有淑慝之分故連那消長<lb/>
　處都使人不能無彼此其心所以本文上面則消長<lb/>
　與不可相無者相連説近畧相隔而已至下文則隔<lb/>
　消長與不可相無者而只以與淑慝者相連盖有見<lb/>
<pb n="141a"/>
　乎此耳○雲峯胡氏以不能相無之隂陽為對待之<lb/>
　隂陽其消長淑慝者為變化之隂陽似也而實不然<lb/>
　夫消長固流行也淑慝如何的見是流行者且如君<lb/>
　子道長小人道消君子小人分眀是異類豈必於其<lb/>
　消長時方有淑慝耶盖其合下生來時便自有淑慝<lb/>
　之分矣○聖人繫辭其凡扶陽抑隂處全是就淑慝<lb/>
　之分言之不是以不可以相無者言也辭意各有所<lb/>
　主如此爻履霜堅冰至全不闗健順仁義意也○如<lb/>
<pb n="141b"/>
　立天之道曰隂與陽立地之道曰柔與剛立人之道<lb/>
　曰仁與義此處豈容有抑揚耶豈可分淑慝耶○扶<lb/>
　陽抑隂之意易為君子謀如此爻戒占者以謹㣲㣲<lb/>
　指隂謹之者陽也此是扶陽抑隂以賛化育處○盖<lb/>
　所以賛化育而參天地者其㫖深矣若隨造化則隂<lb/>
　陽兩端相為消長全不容得損益了所以聖人扶陽<lb/>
　抑隂要於人事上扶氣化使陽之長者艱其消而隂<lb/>
　之消者難為長也分眀是有此理豈聖人莫如之何<lb/>
<pb n="142a"/>
　而徒致抑揚進退之私願而已哉○立天之道曰隂<lb/>
　與陽立地之道曰柔與剛立人之道曰仁與義盖天<lb/>
　之所以與人者本自無欠缺處自君臣父子之大以<lb/>
　至於事物細微之間皆當以仁為主至於仁之行不<lb/>
　去處便有義以裁之不然仁亦有非其仁矣是仁與<lb/>
　義二者缺一不可但陽必勝隂剛必勝柔仁必勝義<lb/>
　此又陽全隂半之理學易者所當知<lb/>
馴致其道<lb/>
<pb n="142b"/>
　謂積漸之勢也○此其道與其道窮也之其道字正<lb/>
　同謂理勢然也所以本義亦云其端甚㣲而其勢必<lb/>
　盛<lb/>
六二直方大不習无不利<lb/>
　以本爻言不以坤道言以徳言不以占言意在言外<lb/>
　○乾九五一爻當得乾一卦盖乾孔子以為得天位<lb/>
　行天道而致太平之占正是聖作而物覩者故時乗<lb/>
　六龍以御天而致萬國之咸寧者惟九五一爻足以<lb/>
<pb n="143a"/>
　當之若坤之六二柔順中正為得坤道之純是又當<lb/>
　得一全坤也若初則隂之㣲上則隂之極三則不中<lb/>
　且不正四則不中五則不正盖合六爻而觀之則得<lb/>
　全坤之道析六爻而觀之則其道參差不齊矣惟六<lb/>
　二之柔順中正為獨得坤道之純○自本爻而言而<lb/>
　為柔順中正對諸爻而言又為得坤道之純○乾者<lb/>
　剛健中正之卦九五者剛健中正之爻坤者柔順中<lb/>
　正之卦六二者柔順中正之爻曰坤之柔順得矣何<lb/>
<pb n="143b"/>
　以見其中正耶曰使不中正得為隂之純而順之至<lb/>
　乎故曰大哉乾元剛健中正則知坤之柔順中正矣<lb/>
　○柔順正固坤之直也在六二則為所守之得其正<lb/>
　賦形有定坤之方也在六二則為所處之得其宜徳<lb/>
　合无疆坤之大也在六二則為直方之徳光輝盛大<lb/>
　○周公之所以著六二直方大者以其柔順中正又<lb/>
　得坤道之純也盖惟其柔順中正故為直内而方外<lb/>
　惟其得坤道之純故其徳不但直方而又盛大也○<lb/>
<pb n="144a"/>
　胡氏謂正則内直中則外方此説不可依須是説六<lb/>
　二之柔順中正在内則為直在外則為方如此意方<lb/>
　周且不脱漏柔順字盖直者在内所存之柔順中正<lb/>
　也方者在外所處之柔順中正也○徳合无疆坤之<lb/>
　大也坤之徳只是柔順正固賦形有定之徳而已非<lb/>
　直方之外又有一種大徳也按胡氏分本義正為直<lb/>
　中為方亦以本義以正固為坤之直賦形有定為坤<lb/>
　之方而泥之云耳此未必是朱子意也○六二柔順<lb/>
<pb n="144b"/>
　本是坤之柔順利貞柔順利貞則是至柔而動剛至<lb/>
　靜而徳方徳方二字即賦形有定是則柔順利貞已<lb/>
　該賦形有定之理矣今乃特分出當坤之方何耶曰<lb/>
　此亦當從變通不為典要矣盖柔順正固是坤之本<lb/>
　體處賦形有定是坤之作用處盖既以柔順利貞對<lb/>
　生物有常便是體用之分矣彖傳則單言而无所不<lb/>
　統者○須看本義兩又字見得相應○内直外方而<lb/>
　又盛大者謂其直方之純也○語録云不可説坤有<lb/>
<pb n="145a"/>
　是道而後六二得之以為得坤道坤道是何物六二<lb/>
　是何物畢竟只是一箇坤細味此語似與六二爻下<lb/>
　文義稍戾更詳之為賦形有定徳合无疆不做地道<lb/>
　説不得也文王把坤字當人孔子彖傳則把坤字當<lb/>
　地○在本爻則為柔順中正對諸爻則為得坤道之<lb/>
　純究其所以為得坤道之純者亦只是柔順中正而<lb/>
　已故為直為方為大不習无不利總是以此如比九<lb/>
　五為元為永為貞總只是一箇剛中乾九二之庸信<lb/>
<pb n="145b"/>
　庸謹又為閑邪存其誠又為善世不伐又為徳愽而<lb/>
　化總只是一箇剛健中正而已○直不專主静只是<lb/>
　存主處故曰六二之動直方可分内外不可專分動<lb/>
　靜○又得坤道之純總只是柔順而中正不習无不<lb/>
　利意思又總在得坤道之純上推出○又得坤道之<lb/>
　純者坤道指上文坤之直坤之方坤之大三句六二<lb/>
　只是一箇柔順中正之徳在内則為直在外則為方<lb/>
　且六二比於諸爻又為最純者是其直方且大也又<lb/>
<pb n="146a"/>
　不但大而已且不習無不利也此只據其理之所至<lb/>
　者而言○又得坤道之純不過只是柔順中正但以<lb/>
　此爻比諸爻而言之見其獨純見其不但直方而且<lb/>
　大不但直方大而又且不習无不利也不然但是以<lb/>
　六居二皆為柔順中正何獨此爻得為直方大不習<lb/>
　无不利隂爻之吉再無與並者乎○究竟其所以得<lb/>
　坤道之純者亦只是柔順中正而已究竟其所以為<lb/>
　大者亦只是直方而已大者言其直方之非尋常直<lb/>
<pb n="146b"/>
　方也不習無不利又言其直方大之非尋常者也此<lb/>
　説近似所謂剛健中正純粹精也之例元永貞无咎<lb/>
　亦然○或曰直方大不習无不利在本爻則皆為徳<lb/>
　但以占言則所謂占者有其徳一句是貼直方大則<lb/>
　其占如是一句是貼不習无不利故六二本義云戒<lb/>
　占者有此徳則如此占也○按象傳云不習无不利<lb/>
　地道光也通以徳言為是而占本當連直方大説○<lb/>
　不習无不利者正指其直方大言也非是直方大外<lb/>
<pb n="147a"/>
　又不習无不利也其曰占者有其徳則其占如是者<lb/>
　言惟平素有直方大不習无不利之徳則今日所占<lb/>
　之事亦自然行得直方大不待習而後利矣盖以平<lb/>
　素所能而言則曰徳以今日所行問易而言則曰占<lb/>
　語録分徳與占恐録者之誤或朱子一時只見得直<lb/>
　方大内自有不習无不利而不習无不利者亦是就<lb/>
　直方處説故偶分言之欲其徳與占分眀而已○若<lb/>
　平素有直方大之徳則平素已不習无不利矣盖直<lb/>
<pb n="147b"/>
　則所主者皆正方則所行者皆正大則直純乎直方<lb/>
　純乎方而光輝眀盛也此豈待學習乎此豈有不利<lb/>
　乎此利字就是利用安身之利也雖就占上説利字<lb/>
　亦未嘗不同○一説不習无不利須以事言然後本<lb/>
　義兩徳字為同愚謂依吾説二徳字亦未嘗不同而<lb/>
　不習无不利亦未嘗不以事言也○又一説以六二<lb/>
　之徳言則連不習无不利皆其徳也以占言則直方<lb/>
　大是徳不習无不利是占此説恐於本義看得未精<lb/>
<pb n="148a"/>
　而為語録二説所牽纒於胸次耳○又一説依語録<lb/>
　直方大為徳不習无不利為占亦无害盖不習无不<lb/>
　利就六二説猶他爻所謂吉之道也就占説則所謂<lb/>
　占者如是則吉矣此皆委曲遷就之説○不待學習<lb/>
　而无不利取之左右逢其源坦然由之而無疑也本<lb/>
　文不習无不利本以徳言盖徳非在處事之外故直<lb/>
　方大三字内便已有事在了只是言其立身處事之<lb/>
　際直者自直方者自方大者自大皆不思不勉而自<lb/>
<pb n="148b"/>
　中道者何也六二得坤道之純者也故曰夫坤天下<lb/>
　之至順也而推其徳則合乎乾之无疆矣夫豈尋常<lb/>
　之順徳而已哉如此説自然明净無破綻且與象傳<lb/>
　文言合○此爻之説宜於此為定矣○文言詳解直<lb/>
　方大之義至不習无不利只繳一句<hi>云云</hi>又却帶連<lb/>
　直方大則此又純主六二之徳言可以无疑矣<lb/>
六二之動直以方也<lb/>
　言六二之所為其主於内者直而行乎外者方也既<lb/>
<pb n="149a"/>
　直且方大不外是矣○直則心無私方則事當理六<lb/>
　二之動然也須平説不必謂本於内直而後方外也<lb/>
　○今人率謂直方大只是徳而無事盖於動之一字<lb/>
　尚欠合也○直以方不可謂内直所以方外以即而<lb/>
　也大傳曰蓍之徳圓而神卦之徳方以智以亦而而<lb/>
　亦以也古文多通用<lb/>
不習无不利地道光也<lb/>
　地道亦以人事言盖六二雖非地六二之道即地之<lb/>
<pb n="149b"/>
　道也乾曰天徳曰天道既皆以人言則坤之徳獨不<lb/>
　可以人言乎○地道畢竟是直方地道之光畢竟是<lb/>
　直方而大處直方而大即便不習无不利以此益見<lb/>
　自直方大至不習无不利皆是徳而不可分徳與事<lb/>
　言也<lb/>
六三含章可貞或從王事无成有終<lb/>
　觀本義意似純以占言其實本諸象也○含章者以<lb/>
　隂含陽不純乎隂也故但可貞故始无成而但後有<lb/>
<pb n="150a"/>
　終然猶幸其含陽也故可貞以待故雖始无成而後<lb/>
　有終味爻辭之意還重在三之一字故辭直曰含章<lb/>
　而本義曰始雖无成而後必有終雖之一字亦可見<lb/>
　其歸重於有終也○可貞以守者守以待時也非終<lb/>
　於守也故象傳曰以時發也以時發一句還在含章<lb/>
　可貞句内與欲及時也意同或就以為是或從王事<lb/>
　句意非也○无成者六隂故也有終者三陽故也六<lb/>
　隂三陽亦有順而健之意故无成有終亦先迷後得<lb/>
<pb n="150b"/>
　東北䘮朋乃終有慶之意○據六三之才而從王事<lb/>
　亦不是能内宅百揆之任而外當方面之寄○六三<lb/>
　爻辭舊説依屯六二例俱作象看着參據語録云此<lb/>
　亦占意已見於象中矣○大抵此爻之辭皆據六三<lb/>
　之才言也更以否初六爻例斷之○一説自含章以<lb/>
　下純是占辭為本義云爻有此象故戒占者有此徳<lb/>
　則如此占也而不曰故有此象占者有徳則如此占<lb/>
　也是本象以戒占者也此説似優朱子答趙善譽一<lb/>
<pb n="151a"/>
　事最得卦爻辭之例要宜考之○口講大槩云有士<lb/>
　於此内藴眀體適用之才是其含章也且當藏器待<lb/>
　時而勿衒於外為其才稍弱未可急於進也然才之<lb/>
　藴於已者終不容掩或委質王庭而宣力四方要亦<lb/>
　是信順有餘而剛毅不足者其始也雖不能率先以<lb/>
　立事其終也必能致力以成功<lb/>
或從王事智光大也<lb/>
　或從王事該无成有終言象只舉上句解義則并及<lb/>
<pb n="151b"/>
　下文他卦皆然則此云智光大也意盖重在无成有<lb/>
　終而其義則與文言同故朱子小註云在人臣用之<lb/>
　則為不居其成而能有終之象如此方見得其智之<lb/>
　光大无縁只説以時出從王事便得為智之光大而<lb/>
　於无成有終一句反畧也按本文或從王事一句直<lb/>
　是以起下句无成有終若非要説无成有終則或從<lb/>
　王事一句何用○渙九四渙其羣元吉光大也該渙<lb/>
　有丘匪夷所思萃九五萃有位志未光也該匪孚困<lb/>
<pb n="152a"/>
　之困於酒食中有慶也該朱紱方來利用享祀又萃<lb/>
　之引吉无咎中來變也該孚乃利用禴字<lb/>
六四括囊无咎无譽<lb/>
　重隂是全无才而甘於退守者以上爻六隂三陽照<lb/>
　看見得不中是過也有過於固守之義故為括囊之<lb/>
　象此説人多用之然重隂不中一意看似太重且於<lb/>
　本義所謂事當謹宻時當隐遯二當字意為不貼也<lb/>
　○一説六四以性體言則重隂為能括囊以時位言<lb/>
<pb n="152b"/>
　則不中又當括囊也此説似長○又一説據其才質<lb/>
　重隂不中不可有為也故象為括囊如此則括囊是<lb/>
　戒辭非象矣亦不通○事當謹宻通上下言時當隐<lb/>
　遯專指一節言文言則專就隐遯一節言也○吉㐫<lb/>
　悔吝生乎動今括囊不出復何咎乎然既晦迹不出<lb/>
　名安從生故无譽○人亦不能害已无咎也已亦不<lb/>
　能利人无譽也○括囊者本心只是圗无咎而已无<lb/>
　譽非所計也○六四以括囊而得无咎此便已含得<lb/>
<pb n="153a"/>
　旡譽意了故象傳只提无咎亦省文耳○故其象占<lb/>
　如此大抵此爻辭盡就本爻説道理皆象也而占亦<lb/>
　如之故云其象占如此又凡言故其象占如此者多<lb/>
　倣此<lb/>
六五黄裳元吉<lb/>
　五尊位也而六以隂居之隂性順五又在上卦之中<lb/>
　他這中順之徳充諸内而見於外則其一言一動无<lb/>
　往而非中順居尊而能下人者也故為黄裳之象○<lb/>
<pb n="153b"/>
　不主臣道説黄裳亦不可分説○黄中色裳下餙下<lb/>
　為順也如四之重隂不中則不得其色矣上之隂盛<lb/>
　而與陽爭則不得其飾矣○黄字從五字來裳字從<lb/>
　六字來○在舜為温恭允塞在堯為允恭克讓在文<lb/>
　王為徽柔懿恭○黄中色及中順之徳二中字與文<lb/>
　在中也文在中而見於外也二中字不同後二中字<lb/>
　正與充諸内之内字同○黄裳者中順之徳之象也<lb/>
　不可分充諸内為黄見諸外為裳此之黄裳皆以見<lb/>
<pb n="154a"/>
　諸外者言正指其温恭接下處説然恭儉豈可以聲<lb/>
　音笑貌為哉一皆根諸心所發也故象傳曰文在中<lb/>
　也而朱子本之以釋爻辭○中順二字不可分内外<lb/>
　看至文言方分屬内外故云學者不可以孔子之説<lb/>
　遂為文王周公之説但當隨文以求其義其不同處<lb/>
　自不相妨也○其占為大善之吉也○人惟有中順<lb/>
　之徳以之處已則盡己之道以之處人則得人之心<lb/>
　不為大善之吉乎○凡言吉者只是事吉而已元吉<lb/>
<pb n="154b"/>
　則於道理為盡善而元吉也○既云其占為大善之<lb/>
　吉也又云占者徳必如是則其占亦如是矣不為重<lb/>
　復乎曰上云其占為大善之吉也且帶黄裳直説来<lb/>
　至下句却丁寧占者見當自審其徳之稱否也故繼<lb/>
　舉南蒯之事以實之○宋史郭雍傳曰坤雖臣道五<lb/>
　實君位雖以柔徳不害其為君猶乾之九二雖有君<lb/>
　徳不害其為臣故乾有兩君徳而無兩君坤有兩臣<lb/>
　徳而無兩臣○又曰六五以柔居尊下下之君也江<lb/>
<pb n="155a"/>
　海所以能為百谷之王者以其善下下也下下本坤<lb/>
　徳也黄中色也色之至美也裳下服也是以至美之<lb/>
　徳下人者也史賛其發眀精到○人有常言先入之<lb/>
　言為主此最難免如朱子時滿天下學者講坤六二<lb/>
　俱從伊川以地道言使朱子一旦全棄置了衆必競<lb/>
　譁惟朱子見得端的特平心以處先提出柔順正固<lb/>
　坤之直也賦形有定坤之方也<hi>云云</hi>然後曰六二柔<lb/>
　順而中正又得坤道之純者至於六五曰黄中色裳<lb/>
<pb n="155b"/>
　下飾又曰大善之吉盖從前春秋傳曰黄中之色也<lb/>
　裳下之飾也元善之長也故朱子亦采其意但於黄<lb/>
　中通理正位居體亦分解黄裳之義故朱子晚年每<lb/>
　不自滿於本義之作盖縁從孔子説處太多也朱子<lb/>
　名其註釋曰本義則程傳之説惟於道理發揮無憾<lb/>
　終是於易之本義有未切在然以此義求之雖孔子<lb/>
　之説亦有時發已意而未必盡伏羲文王周公之本<lb/>
　㫖者○春秋傳南蒯將叛<hi>云云</hi>○見左昭十二年南<lb/>
<pb n="156a"/>
　蒯魯季平子之費邑宰也以不為平子所禮怨之謀<lb/>
　逐平子而改立公子憖其鄉人或知之過之而歎且<lb/>
　言曰恤恤乎湫乎悠乎深思而淺謀爾身而逺志家<lb/>
　臣而君圗有人矣哉南蒯枚筮之枚筮者不指其事<lb/>
　而泛卜吉凶也盖以其事不可對人言故不敢以昭<lb/>
　告也觀南蒯之枚筮而不敢昭告此便是其心之神<lb/>
　明已不之許矣此所謂人心之靈也故古之君子嚴<lb/>
　而事之號為天君焉而横渠張子亦以心為嚴師<hi>云</hi>
<pb n="156b"/>
　<hi>云</hi>○子服惠伯魯大夫名孟叔子服其氏也見黄氏<lb/>
　紀要按左傳蒯得此爻以示恵伯曰即欲有事何如<lb/>
　亦不指言其事即枚筮之意故惠伯曰忠信之事則<lb/>
　可不然必敗皆非有所指特據道理與論耳○外强<lb/>
　内温忠也和以率貞信也○此二句以坤之比言第<lb/>
　五爻動也若純坤不動則此爻無所取矣左傳註云<lb/>
　坎外卦險故強坤内卦順故温强而能温所以為忠<lb/>
　水和而土安正和正信之本也○外險而强内順而<lb/>
<pb n="157a"/>
　温者力足以制人而心不忍於害人也水和者性柔<lb/>
　也子産所謂水弱是也土安正者性靜不遷也和以<lb/>
　率貞平心易氣惟正理之是循也和以率貞水和在<lb/>
　上土貞在下易以下為内以上為外自下而上今却<lb/>
　自上而下者以上率下之義也○外强内温以卦徳<lb/>
　言和以率貞以卦象言一水一土也水和而土貞○<lb/>
　外强内温忠也正是中心為忠和以率貞信也正是<lb/>
　循物無違為信○中不忠忠中心也左傳註以為居<lb/>
<pb n="157b"/>
　中者恐非不得其色言非黄也○下不共下為下也<lb/>
　不得其飾言非裳也○事不善元即善也不得其極<lb/>
　元為善之長即至理所在故謂之極不得其極言非<lb/>
　元也以元配黄裳為三徳雖非爻辭本意亦未為害<lb/>
　理盖元吉還是大善之吉善固同也○此可以見占<lb/>
　法矣○但取以眀易之不可占險若其所言固未必<lb/>
　皆周公爻辭之意如外强内温和以率貞之説皆爻<lb/>
　辭所不及之意只是本義<hi>云云</hi>
<pb n="158a"/>
文在中也<lb/>
　黄裳是中順之見諸外者故曰文在中也未有見於<lb/>
　外而不本於内者○謂之文者見其一言一動皆中<lb/>
　順之發越昭著也<lb/>
上六龍戰于野其血𤣥黄<lb/>
　陽統夫隂隂本非陽敵也但隂盛到極處陽壓他不<lb/>
　住其勢必至與陽爭故為龍戰於野之象夫陽既衰<lb/>
　而與隂之盛者爭勢固必敗然隂不循其道而與陽<lb/>
<pb n="158b"/>
　爭焉亦豈隂之利哉故兩敗俱傷其象又為其血之<lb/>
　𤣥黄也○其血即龍之血也龍字兼隂陽陽固龍隂<lb/>
　亦龍矣戰是有兩邊方成戰不然戰字説不得且接<lb/>
　下句其血𤣥黄亦不來雲峯與王師敗績於茅戎又<lb/>
　云天王狩於河陽之説以證龍獨指陽其説雖巧然<lb/>
　終於泥况此是坤卦上六爻辭如何乃純指陽稱説<lb/>
　耶○隂本非陽敵也然隂盛之極而陽已衰則與陽<lb/>
　敵矣隂既敵陽陽雖不能制隂而亦未能為之下也<lb/>
<pb n="159a"/>
　如此則兩敗俱傷載胥及溺而已果能必勝乎哉眀<lb/>
　其能為人之害而不能為已之益也○夫陽全隂半<lb/>
　陽統夫隂隂制於陽本無均敵之理然隂陽互有消<lb/>
　長迭為盛衰今也隂盛之極至與陽爭夫陽方甚㣲<lb/>
　固無勝隂之勢然隂雖盛亦無獨克之理故其象為<lb/>
　龍戰於野其血兼有𤣥黄二者見陽傷而隂亦傷矣<lb/>
　占者如是其㐫可知占者大槩是隂類也○隂盛於<lb/>
　陽故與陽俱稱龍陽衰於隂故與隂俱稱血謂之龍<lb/>
<pb n="159b"/>
　戰則陽固龍而隂亦龍也謂之𤣥黄則陽固傷而隂<lb/>
　亦傷也此王介甫之言也至精至妙隂盛之極至與<lb/>
　陽爭天地之氣亦如此凡天地間物亦皆如此周公<lb/>
　此意是承履霜堅氷至説來盖指小人夷狄之類不<lb/>
　指造化○雲峯曰堅冰至者防龍戰於野之禍於其<lb/>
　始曰龍戰於野者著堅冰之至於其終也○占者如<lb/>
　是謂如龍戰於野其血𤣥黄也而又言其㓙可知者<lb/>
　謂爻辭不言㐫以其㐫不待言而自可知也<lb/>
<pb n="160a"/>
其道窮也<lb/>
　謂隂盛之極極則必戰也<lb/>
用六利永貞<lb/>
　隂柔本不能固守今六隂皆變而陽則剛足以濟柔<lb/>
　而能永貞矣故占者利於永貞此戒辭也○永貞而<lb/>
　利則无先无後无西南无東北矣○自坤而變故不<lb/>
　足於元亨云此説畧可疑且使夫子不别立用六而<lb/>
　繫之辭則人之得坤六爻俱變者以乾之元亨利貞<lb/>
<pb n="160b"/>
　為占矣而又何自知其不足於元亨耶况坤為天下<lb/>
　之至順配乎乾之至健而謂其隂柔不能固守又安<lb/>
　得為順而健而稱牝馬之貞也是畧可疑○用六利<lb/>
　貞既云利永貞即乾之利貞如何又謂自坤而變故<lb/>
　不足於元亨且坤六爻皆變則為純乾安可復計其<lb/>
　為坤之變乎既是純乾如何不兼元亨或疑不言元<lb/>
　亨盖坤變為乾元亨自不假言矣惟利於永貞又見<lb/>
　不止於牝馬之貞也此説不合本義亦一説也姑私<lb/>
<pb n="161a"/>
　記之<lb/>
坤至柔而動也剛至靜而徳方<lb/>
　彖傳有以坤之徳言者有以人之占言者此則復錯<lb/>
　舉而申言之不可附㑹以貞利亨元之説也○柔無<lb/>
　為剛能動靜無形方有體四字義相反對遷易一箇<lb/>
　不得徳方又稍在動剛之後○柔與剛對至柔如捧<lb/>
　載不起者然却能承受乾之氣而運之以發生乎萬<lb/>
　物又何其剛也靜與方對靜謂寂若一無所區畫者<lb/>
<pb n="161b"/>
　及其生物則陶鎔萬類一一有常形而不可移易固<lb/>
　甚方也○乾之施一至坤則盡能翕受而敷施之其<lb/>
　生成之機沛乎莫之遏是至柔而動剛矣○坤何處<lb/>
　是動只生物處便是雖與其動也闢元亨時不同然<lb/>
　利貞時亦只是其生物之有終也○方謂生物有常<lb/>
　只是謂所生之物无變態也如根荄者不可以為胎<lb/>
　卵羽毛者不可以為鱗介○大抵至柔至静者其本<lb/>
　體也動剛徳方者其發用也坤至柔順也至柔而動<lb/>
<pb n="162a"/>
　也剛則順而健矣至靜順也至靜而徳方則順而健<lb/>
　矣正所謂牝馬地類行地无疆柔順利貞者也○動<lb/>
　剛徳方固是健然都是順之健也盖至柔即不動也<lb/>
　其動也剛承乾而動耳至靜藏諸用而冺於無形也<lb/>
　徳方亦只是承乾之施而賦形有定耳皆非自為健<lb/>
　也○看來順乎健三字只在順而健之一順字内然<lb/>
　其順乎健也從一而終順字内亦自有貞之意矣故<lb/>
　曰安者順之為也貞者健之守也此處健字不可求<lb/>
<pb n="162b"/>
　於順之外○所謂順而健者其健屬已所謂順乎健<lb/>
　者其健屬人故當有辨○坤雖利貞時亦未嘗無動<lb/>
　只是一氣分四段其後兩段之動為氣之入機即是<lb/>
　動也故嘗謂老和尚衰暮之甚猶須月剃其髪可見<lb/>
　隂陽雖有界限而生意未嘗息也○至柔而動剛至<lb/>
　靜而徳方不必拘云只是順得來健也若拘此説則<lb/>
　動剛又只是至柔處徳方只是至靜處豈成道理而<lb/>
　朱子又何以謂靜無形方有體大槩坤之健自與乾<lb/>
<pb n="163a"/>
　之健不同其剛與方亦只是柔順者之剛方耳○至<lb/>
　柔而動也剛惟柔故能動而剛也至靜而徳方亦惟<lb/>
　靜故能方也此理最妙盖坤之剛終是柔之剛坤之<lb/>
　方終是靜之方無此柔靜亦做此剛方不成○此釋<lb/>
　牝馬之貞便有利在不必以後得主利為利也<lb/>
後得主利而有常<lb/>
　言君子後得而主利者乃其常道然也有常即謂有<lb/>
　常之道與後順得常之常同○後得主利而有常一<lb/>
<pb n="163b"/>
　句還是就人事之占言就該得君子有攸往先迷至<lb/>
　安貞吉處盖西南得朋東北䘮朋即是先迷後得之<lb/>
　理也可見此不是説坤徳之利若泥以利貞亨元之<lb/>
　説則是文言於先迷後得以下全遺却了○後得主<lb/>
　利彖傳既不認作坤徳説至文言乃復以為坤徳耶<lb/>
　其説无據亦眀矣○貞利亨元之説甚无理盖非元<lb/>
　亨利貞則是貞元亨利亦水木火土金之序也豈有<lb/>
　貞利亨元倒行逆施之理耶無此化工也<lb/>
<pb n="164a"/>
含萬物而化光<lb/>
　言坤含萬物生意於中而發逹於外其功化光顯<lb/>
坤道其順乎承天而時行<lb/>
　或謂此不專謂元味坤道及時行字亨利貞皆在其<lb/>
　中故本義不曰復明元義而曰復眀順承天之義此<lb/>
　説未安也盖本義既云復明順承天之義則彖傳順<lb/>
　承天實專指元而非兼亨利貞也况亨利貞皆一元<lb/>
　之貫通也何用於此就兼言之耶○承天而時行謂<lb/>
<pb n="164b"/>
　不自為也故為順○時之一字與大有應天而時行<lb/>
　義不同不先時而有為不後時而不為也所以為順<lb/>
　也或曰時元而元時亨而亨<hi>云云</hi>雖於理无碍然不<lb/>
　知此所主只在復眀順承天之義只謂坤元也<lb/>
積善之家必有餘慶<lb/>
　今日為一善眀日為一善久之則為積善矣餘慶者<lb/>
　非但一身之慶子孫亦有其慶也若今日為不善眀<lb/>
　日為不善久之則為積不善矣餘殃者不但一身之<lb/>
<pb n="165a"/>
　殃子孫亦有其殃也善固有慶矣善之積則慶有餘惡<lb/>
　固有殃矣惡之積則殃有餘積者皆自微而至著也○<lb/>
　文言所重在此一字○此條大意謂餘慶餘殃本於善不<lb/>
　善然善不善亦由積而成積則自微而至著者也此自<lb/>
　人家興衰常理而言也又以其變故之大者言之臣<lb/>
　弑其君子弑其父元亦非一朝一夕之故盖其所自<lb/>
　來者有漸亦莫非由積而成也若為君父者能於其<lb/>
　漸時而辨之則不至有今日弑逆之禍矣由辨之不<lb/>
<pb n="165b"/>
　早辨也直到事勢既成然後從而裁之則其禍立至<lb/>
　矣易曰<hi>云云</hi>盖言人當於其漸者而慎之也○弑逆<lb/>
　一段主君父當慎㣲言乃履霜知堅冰之義盖易為<lb/>
　君子謀也不必説小人當慎㣲但為臣子者若稍有<lb/>
　見君父不是處亦不可不早自懲耳不然積惡餘殃<lb/>
　其慘何可當也其所由來漸矣自臣子言由辨之不<lb/>
　早辨責其君父也○盖言慎也一句通管積善積惡<lb/>
　至不早辨也慎之則善雖小而當為惡雖小而可懼<lb/>
<pb n="166a"/>
　矣<lb/>
直其正也<lb/>
　正謂本體如善惡未著也而善善惡惡之本體如鑑<lb/>
　之空矣是非未形也而是是非非之本體如衡之平<lb/>
　矣此説未當泥於靜也<lb/>
方其義也<lb/>
　舊説義謂裁制善善惡惡截然而不可易如鑑之能<lb/>
　别妍媸也是是非非確乎其不可移如衡之能别輕<lb/>
<pb n="166b"/>
　重也此説於義字意亦未盡○正是無少邪曲義是<lb/>
　無少差謬○直方可分内外不可專分動靜况象傳<lb/>
　云六二之動直以方也直豈有不兼動乎只存主處<lb/>
　便是本體之直正謂本體義謂裁制須認兩箇謂字<lb/>
　非以本體當正字裁制當義字也本義本體字因裁<lb/>
　制而得裁制字又因本體而生也本體存於内裁制<lb/>
　見於外○正謂本體正也敬則本體之守其所以正<lb/>
　者也元來敬以直内只是不失其本體潜室曰以正<lb/>
<pb n="167a"/>
　解直則可以敬解直則不可轉正為敬者盖纔敬則<lb/>
　心必正也○此正義二字皆以見成之徳言然直不<lb/>
　自直必由於敬方不自方必由於義直即主忠信方<lb/>
　即徙義直即心無私方即事當理故直内以動者言<lb/>
　為當朱子云敬譬如鏡義便是能照處此語未易解<lb/>
　多因此説分直方以配動靜又曰敬是持守工夫持<lb/>
　守亦便是動處○性理大全太極圗説下載朱子曰<lb/>
　其未發也敬為之主而義已具其既發也必主於義<lb/>
<pb n="167b"/>
　而敬行焉則何間斷之有哉此以敬專屬未發時終<lb/>
　為可疑○敬以直内雖就本體言然主動體居多故<lb/>
　曰六二之動直以方也如程子動箴云誠之於思者<lb/>
　所以直乎其内也曰守之於為者所以方乎其外也<lb/>
　此則敬義分而為二若中庸之致中專主未發者言<lb/>
　靜時之敬也其動時之敬所謂致和者則兼有直方<lb/>
　盖自其一念之萌以至於事為之著皆在所謹其謹<lb/>
　於一念之萌者亦所謂誠之於思也其謹於事為之<lb/>
<pb n="168a"/>
　著者亦所謂守之於為也則直方合而為一要之體<lb/>
　道家法總是一般但隨在立言若有不同者耳愚嘗<lb/>
　疑先儒動靜敬義之分未有經裁定者此説亦未敢<lb/>
　自信也姑私記之○直其正也方其義也此二句似<lb/>
　元者善之長也四句君子敬以直内義以方外此二<lb/>
　句似君子體仁足以長人以下四句○敬義是工夫<lb/>
　字目直方是成効字目程子曰敬立而内自直義形<lb/>
　而外自方○書稱湯之徳曰以義制事以禮制心此<lb/>
<pb n="168b"/>
　二句説得盡便是敬以直内義以方外也○不謂直<lb/>
　方便是大内直外方則自然至於大矣所謂敬義夾<lb/>
　持要放下霎時不得者此如論語註云取舍之分眀<lb/>
　然後存養之功宻存養之功宻則其取舍之分益明<lb/>
　二者交養並進其有不至於盛大者乎○敬義夾持<lb/>
　非只内外相倚更有循環道理朱子謂二者要放下<lb/>
　霎時不得是也不曰直方而徳不孤必曰敬義立而<lb/>
　徳不孤者眀其徳之所以能不孤也夫不患其不直<lb/>
<pb n="169a"/>
　方但患其不能敬義耳○程子曰敬義夾持直上達<lb/>
　天徳自此夾持二字最有味但不可將此二字替立<lb/>
　字○文言此節將爻辭文義逓解下來末句直方大<lb/>
　不習无不利則不疑其所行也不疑其所行正貼不<lb/>
　習无不利其直方大三字只帶説下如訟彖傳所謂<lb/>
　有孚窒惕中吉剛來而得中也有孚窒惕字是帶説<lb/>
　恒彖傳曰恒亨无咎利貞久於其道也恒亨无咎字<lb/>
　是帶説○直方大不習无不利則不疑其所行也於<lb/>
<pb n="169b"/>
　以見不習无不利只是直方大而不在外矣○此以<lb/>
　學而言盖六二爻辭純以徳言此只重在敬義上説<lb/>
　來是以學而言之也學者徳之所由成也如敬是學<lb/>
　敬立而内自直則徳成矣如義是學義形而外自方<lb/>
　則徳成矣非文言此條全説學不説徳也若不説徳<lb/>
　何以曰敬義立而徳不孤又不可謂徳不孤之意與<lb/>
　六二之徳不同也○讀易之乾而得進修之方讀易<lb/>
　之坤而得敬義之訓然乾之進修非坤之敬義則無<lb/>
<pb n="170a"/>
　以為之具也且其曰忠信則敬之謂也其曰修辭立<lb/>
　誠即義之謂也故凡言聖賢之道者必曰進修言進<lb/>
　修之功者必曰敬義只是一箇家法也<lb/>
隂雖有美含之<lb/>
　自含之也以從王事以含章之道而從王事勿敢成<lb/>
　也即是含章之道用於從王事者也○六三爻義主<lb/>
　妻道臣道而本於地道也○无成有終最要認成字<lb/>
　與終字分别處成者成其始而兼乎終也終者无其<lb/>
<pb n="170b"/>
　始而僅終其事也<lb/>
天地變化草木蕃<hi>一條</hi>
　天地變化至賢人隠重在下句樂則行之憂則違之<lb/>
　亦是此例○盖言謹也謂爻辭所云者正謂其天地<lb/>
　閉之時當謹避而去之也○按爻辭本兼事當謹宻<lb/>
　時當隐遯説文言只説時當隐遯一項盖就其大者<lb/>
　言也<lb/>
君子黄中通理<lb/>
<pb n="171a"/>
　通理即是黄中處通而理也盖黄中非通則無以應<lb/>
　乎外通而非理則所以應乎外者不能皆得其當此<lb/>
　所以言黄中而必併以通理言之通理亦在内也○<lb/>
　大凡道理之在中者皆通理也人之一心本具衆理<lb/>
　而應萬事故謂之虚靈也○黄中通理這黄字只把<lb/>
　黄字還他下文美在其中方是解出黄中之義○黄<lb/>
　中之徳自通理也只是一件○看此節只照本文説<lb/>
　下不必以本義釋黄字之義釋裳字之義及復釋黄<lb/>
<pb n="171b"/>
　中復釋居體數句來自纒繞恐意義不得貫串耳本<lb/>
　義數句只是暗體貼而讀者多為所泥反失朱子為<lb/>
　後學之意矣○通理只以性情言之可驗非通則無<lb/>
　以發於情非理則其所發者或相掩或相混矣○黄<lb/>
　中處自通理如天性之妙一真渾然仁足以有容義<lb/>
　足以有執禮足以有敬智足以有别則所謂黄中者<lb/>
　在此所謂通理者亦在此故本義只提中徳在内説<lb/>
　但六五之黄中專以順徳言耳不可全用中庸仁容<lb/>
<pb n="172a"/>
　義執等句入説○當云同一順徳也在親親則如何<lb/>
　在尊賢則如何於敬大臣則如何於柔逺人懐諸侯<lb/>
　又如何此皆説得順徳各有條理而不容紊者也○<lb/>
　又當知黄中通理是以養成之徳言之如天性之妙<lb/>
　則人人同具矣<lb/>
正位居體<lb/>
　正位居體此體字是禮體之體如所謂人君之體大<lb/>
　臣之體為政之體之類○裳字之義全在居體二字<lb/>
<pb n="172b"/>
　上正位只帶説言在尊位而能居下體也若非在尊<lb/>
　位則其居下體亦未足貴矣○此正位二字與王居<lb/>
　无咎正位也之正位同正字活看謂當尊也正位居<lb/>
　體謂能温恭接下不以尊貴自居用上敬下也<lb/>
美在其中而暢于四支發于事業美之至也<lb/>
　黄裳二字分而言之則黄為中裳為順合而言之則<lb/>
　惟中故順存於中為中形於外為順理一而已雖小<lb/>
　異不害其為同也天下无有形於外而不本乎中者<lb/>
<pb n="173a"/>
　惟有黄中之徳故能以下體自居○爻辭黄裳二字<lb/>
　為一象文言分黄裳二字為二義其究一也○黄裳<lb/>
　二字貫下本義以中順合言今文言曰美在其中而<lb/>
　暢於四支則中在内而順在外其實一也故周子曰<lb/>
　中也者和也中節也聖賢之言不相謀而相符如此<lb/>
　無他理一故也○美在其中美字即黄字中字即前<lb/>
　本義所謂充諸内之内字非中徳之中也而暢於四<lb/>
　支者即其在中之美之所暢也此處孔子又是把順<lb/>
<pb n="173b"/>
　作從中裏發出來底説斷不得與爻辭同故曰不可<lb/>
　以孔子之説便為文王周公之説也○暢於四支復<lb/>
　釋居體此本義不及發於事業者舉此以該彼也或<lb/>
　以發於事業帶美之至也為一意可謂泥矣前爻下<lb/>
　本義云中順之徳充諸内而見諸外見於外者豈獨<lb/>
　暢於四支而不及發於事業乎無是理也鼎彖傳曰<lb/>
　大烹以養聖賢而本義曰養賢則饔飱牢禮當極其<lb/>
　盛獨畧了一聖字皆省文之例也夫一字猶省之况<lb/>
<pb n="174a"/>
　此四字耶况自有以該其義耶通書曰大哉乾元萬<lb/>
　物資始誠之源也乾道變化各正性命誠斯立焉而<lb/>
　不及保合太和亦如此此處本義只云暢於四支復<lb/>
　釋居體而不及發於事業是皆省文之意而於理為<lb/>
　無所妨者也又如繫辭下傳本義曰神明之徳如健<lb/>
　順動止之性八卦止舉其四○暢於四支者中徳之<lb/>
　暢而為順也發於事業者亦中徳之發而為順也夫<lb/>
　六五徳之積於中而形於外者如此美之至也○暢<lb/>
<pb n="174b"/>
　四支發事業處要説得居體意在不可泛泛説要只<lb/>
　是順故也看坤卦六爻俱是収歛順正之意與乾氣<lb/>
　格便自不同<lb/>
隂疑于陽必戰<lb/>
　疑者似也故本義云疑謂均敵與孟子所惡執一章<lb/>
　註楊氏為我疑於義墨氏兼愛疑於仁之疑字義同<lb/>
為其嫌于无陽也<lb/>
　嫌疑也非謂人之嫌之也○坤雖无陽然陽未嘗无<lb/>
<pb n="175a"/>
　也○陽未嘗无者盖天地之間本一氣之流行而有<lb/>
　動靜耳以其流行之統體而言則但謂之乾而无所<lb/>
　不包矣以其動靜分之然後有隂陽剛柔之别也故<lb/>
　程子曰天地間不可一日無陽陽无終盡之理<lb/>
　<lb/>
　<lb/>
　<lb/>
　<lb/>
<pb n="175b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易經蒙引卷一下<lb/>
</p>
<p>
</p>
  </div>
</body>
</text>
</TEI>
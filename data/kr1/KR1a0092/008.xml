<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易經蒙引卷八上</head> <lb/>
    <p>
<pb n="1a"/>
欽定四庫全書<lb/>
　易經蒙引卷八上<lb/>
　　　　　　　　　　　　　明　蔡清　撰<lb/>
　下經<lb/>
䷵<hi>兌下震上</hi>
歸妹<lb/>
　兌下震上兌以少女而從震之長男則不擇所偶而<lb/>
　惟情之動也非正也若咸之二少相與則正也以少<lb/>
<pb n="1b"/>
　女從長男醜在少女也○其情又為以説而動説只<lb/>
　是情所向不問理所在故亦非正也○不曰妹歸而<lb/>
　曰歸妹歸者在妹也如漸則曰女歸矣大凢少女謂<lb/>
　長女為姊長女謂少女為妹妹字本非謂年少女子<lb/>
　也惟此妹字則是指年少女子蓋以對長男言也非<lb/>
　是謂第三女也<lb/>
征㓙无攸利<lb/>
　以理言之歸妹固當得征㓙無攸利以卦言之則位<lb/>
<pb n="2a"/>
　不當而柔乗剛亦當得征㓙无攸利此如未濟亨柔<lb/>
　得中也小過可小事不可大事之類并蹇解二卦彖<lb/>
　辭取義是皆兼理之所在及卦之所向而取一説皆<lb/>
　主歸妹一事言故彖傳本義云男女之交本皆正理<lb/>
　惟若此卦則不得其正也蓋男女皆㓙而无攸利也<lb/>
　何也不正則男女俱為不正豈但妹乎其不主凡事<lb/>
　之占者何也承歸妹言稽實待虚也一説依本義與<lb/>
　彖則另自位不當與柔乗剛而取何必專主歸妹一<lb/>
<pb n="2b"/>
　事且曰征則是泛指征行言與小畜月幾望君子征<lb/>
　㓙同義蓋縂言其不可以有行耳<lb/>
歸妹天地之大義也<lb/>
　在家人則曰天地定位此天地之大義也而男女之<lb/>
　各正位乎内外此義即天地之大義也在歸妹則曰<lb/>
　隂陽交感天地之大義也而男室女家之交感此義<lb/>
　亦即天地之大義也○其下文云天地不交而萬物<lb/>
　不興歸妹人之終始也此正以明歸妹之所以為天<lb/>
<pb n="3a"/>
　地不交而萬物不興歸妹人之終始也此正以明歸<lb/>
　妹之所以為天地之大義處○歸妹人之終始也此<lb/>
　人字兼母與子言本義云生育者人之始此人字又<lb/>
　專指子言歸妹人之終始正所謂有夫婦然後有父<lb/>
　子也<lb/>
悅以動所歸妹也<lb/>
　上節特因歸妹二字説其正理至此方説出卦名義<lb/>
　内所不足之意○既云又以卦徳言之則不復仍拘<lb/>
<pb n="3b"/>
　少女長男之義而當自為一義矣○人之男女相從<lb/>
　但是以悦而動便是女子自嫁便是失身蓋雖是兩<lb/>
　情俱悦兩地俱動然以情以理在女子一邊尤為醜<lb/>
　也分明是女不取行媒而自歸于人故為歸妹也○<lb/>
　所歸妹也蓋云所以為歸妹也古文省字在孔子彖<lb/>
　傳象傳中尤多○一説所歸在妹言女先動也然云<lb/>
　所歸在妹則似云不在男然則男亦有歸乎○雲峯<lb/>
　註一曰女説而男動一曰隂説而陽動此恐未然是<lb/>
<pb n="4a"/>
　拘於上節意矣以他卦彖傳例之如蒙山下有險一<lb/>
　義也險而止又一義也如訟上剛而下險一義也險<lb/>
　而健又一義也如鼎象也一義也以木巽火亨飪也<lb/>
　又一義也推此義可見其皆不以上段意貫説也矣<lb/>
征㓙位不當也无攸利柔乗剛也<lb/>
　卦象卦徳只見卦名歸妹之義未見歸妹之所以征<lb/>
　凶而无攸利處故復以卦體之位不當釋征凶柔乗<lb/>
　剛釋无攸利也却有一疑未解卦象以少女而從震<lb/>
<pb n="4b"/>
　之長男卦徳又為以悦而動則皆非正也既非正便<lb/>
　自征凶無攸利矣而乃必曰位不當釋征凶柔乗剛<lb/>
　釋无攸利不知果是文王本義否朱子晚年所以欲<lb/>
　更定本義者盖為此類也乎○征凶无攸利俱以歸<lb/>
　妹言本義自明白位不當也言自二至五皆不得正<lb/>
　行不以正非禮法之所容也其凶必矣○柔乗剛也<lb/>
　言以柔乗剛剛柔易位是為婦制其夫夫屈於婦所<lb/>
　謂牝鷄之晨惟家之索也何所利哉<lb/>
<pb n="5a"/>
澤上有雷歸妹<lb/>
　雷動則澤水為之摇漾如女子可挑而動者故為歸<lb/>
　妹象<lb/>
君子以永終知敝<lb/>
　知字重此句承歸妹字而專就此一事説故本義曰<lb/>
　君子觀其合之不正合之不正語意分明推之則無<lb/>
　不皆然永終只是久後之意非永其終也○此以合<lb/>
　之不正者言君子知此則其合之必以正矣如此説<lb/>
<pb n="5b"/>
　方見君子體易處<lb/>
初九歸妹以娣跛能履征吉<lb/>
　娣與妹不同少女曰妹少婦曰娣○叅義曰古者天<lb/>
　子諸侯大夫之娶其嫡必以其姪娣從則娣者從嫡<lb/>
　以適人者也○隆山李氏曰古者諸侯一娶九女又<lb/>
　曰聖人制禮必以姪娣充媵者所以廣國嗣使所自<lb/>
　出者一同而無他異也○又漢杜欽説王鳯論九女<lb/>
　曰禮一娶九女所以極陽數廣嗣重祖也娣姒雖缺<lb/>
<pb n="6a"/>
　不復補所以養夀塞爭也故后妃有貞淑之行則後<lb/>
　嗣有賢聖之君女徳不厭則夀命不究於髙年○又<lb/>
　曰不以禮為之制則其原不可捄而後來異態異態<lb/>
　則正后自疑而支庶有間適之心是以晉獻被納讒<lb/>
　之謗申生蒙無罪之辜○跛能履不足以逺到也僅<lb/>
　能承助其君而已○征吉言雖止於承助其君然於<lb/>
　其分則吉矣○征吉如卦辭說征凶無攸利例只從<lb/>
　歸妹上説若九二利幽人之貞則明說開去○陽剛<lb/>
<pb n="6b"/>
　在女子亦為賢正之徳此又可見陽之所以為貴處<lb/>
　聖人於隂陽所以有貴賤淑慝之目者豈偶然哉○<lb/>
歸妹以娣以恒也<lb/>
　以恒起下文意<lb/>
跛能履吉相承也<lb/>
　明不能自主事亦足以承助其君也○此爻言以賢<lb/>
　正之女而為娣之賤僅能承助其正室而不能大有<lb/>
　所為亦猶跛之能履而不能以逺到也○然在其分<lb/>
<pb n="7a"/>
　為善故其占為征吉<lb/>
九二眇能視<lb/>
　眇能視承上爻而言一則女賢而非正室僅能承助<lb/>
　正室而已一則女賢為正室矣而其配不良亦不能<lb/>
　大成内助之功也故一則為跛能履一則為眇能視<lb/>
　其薄命不偶亦魯衛兄弟也○此處眇能視跛能履<lb/>
　不必分髙下如履九三一爻兩句并説又豈可分淺<lb/>
　深乎○若論二之賢則固賢於初初僅陽剛二則剛<lb/>
<pb n="7b"/>
　而且中也<lb/>
利幽人之貞<lb/>
　或説是謂當固守其賢正之徳故象傳曰未變常也<lb/>
　看來不然觀爻下本義云幽人亦抱道守正而不偶<lb/>
　者也既已能守正了又令固守其正何邪本㫖只是<lb/>
　言幽人得此占則利為其所處與九二同故也但九<lb/>
　二是既嫁之賢女而幽人是不仕之賢人所處似乎<lb/>
　不同然其為不偶則同故爻易聖人有取焉盖幽人<lb/>
<pb n="8a"/>
　無賢君正猶九二無賢夫也所謂有美井無善汲有<lb/>
　賢才無明王是已○利幽人之貞言其守正不出利<lb/>
　也不然亦終不能有為耳<lb/>
利幽人之貞未變常也<lb/>
　未變常也總是抱道守正而不改也未變常三字解<lb/>
　出幽人之貞意○初曰歸妹以娣以恒也此之未變<lb/>
　常亦即初之恒也盖其為陽剛之徳一也<lb/>
六三歸妹以須反歸以娣<lb/>
<pb n="8b"/>
　須字本義初用須待之義後云或曰須是女之賤者<lb/>
　此又一義也蓋須與娣不同女之賤者為須婦之卑<lb/>
　者為娣○易之徳莫盛於陽剛中正莫駁於隂柔不<lb/>
　中正歸妹六三曰隂柔而不中正又為説之主女之<lb/>
　不正人莫之娶者也蒙六三曰隂柔不中正女之見<lb/>
　金夫而不能有其身之象也此類尚多<lb/>
九四歸妹愆期遲歸有時<lb/>
　遲歸有時謂愆期之志如此也○遲歸有時欲得佳<lb/>
<pb n="9a"/>
　配也孟光是其人耶○以陽居上體而無正應陽女<lb/>
　之賢者也居上體女之貴重者也故不自輕而寧愆<lb/>
　期○程子曰上體地之髙也地髙則亦自貴重矣○<lb/>
　六四終必得良偶天下無無對之物時過有必行之<lb/>
　理不至如三之為娣矣故正與六三相反<lb/>
六五帝乙歸妹其君之袂不如其娣之袂良月幾望吉<lb/>
　六五尚徳而不貴飾只在柔中正取居尊帝女象也<lb/>
　月幾望吉吉宜家之謂也○尚徳而不貴飾如何便<lb/>
<pb n="9b"/>
　為女徳之盛無以加此盖女子貴飾者萬萬皆然不<lb/>
　貴飾則自然貴徳矣惟貴徳故能不尚飾也所謂内<lb/>
　重外輕也尚徳之義何所不該必能敬不忽於夫子<lb/>
　孝不衰於舅姑慈不略於妾媵恩尚周於姻族必能<lb/>
　輔佐君子而不為牝鷄之晨鳴必能正位乎内而不<lb/>
　致内顧之憂豈特不貴飾之一端遂足為女徳之盛<lb/>
　無以加哉<lb/>
其君之袂不如其娣之袂良<lb/>
<pb n="10a"/>
　君主也古者諸侯之妻稱小君諸侯之女或稱縣主<lb/>
　趙宋封其臣之妻為縣君郡君者正祖此法也○君<lb/>
　即是主故曰主母主翁又曰家人有嚴君焉父母之<lb/>
　謂也○唐朝命婦七級一淑人二碩人三令人四恭<lb/>
　人五宜人六安人七孺人見綱目唐太宗長孫皇后<lb/>
　親蚕下我朝正從一品妻封夫人二品亦夫人三<lb/>
　品淑人四品恭人五品宜人六品安人七品孺人○<lb/>
　六五以徳禮為光華而不以衣服為容飾<lb/>
<pb n="10b"/>
帝乙歸妹其君之袂不如其娣之袂良其位在中以貴<lb/>
行也<lb/>
　上二句舉爻辭下二句方釋之此與訟九二不克訟<lb/>
　歸逋竄也自下訟上患至掇一例○其位在中是其<lb/>
　貴也貴者徳也以徳而行自不尚飾矣凡能把外靣<lb/>
　許多事好歆艶的輕視了須是内面有箇物事壓得<lb/>
　他底過方能如此<lb/>
上六女承筐无實士刲羊无血无攸利<lb/>
<pb n="11a"/>
　上六以隂柔居歸妹之終而無應隂柔則非賢正之<lb/>
　女矣居歸妹之終則桃夭之時已過矣無應則莫有<lb/>
　以為家者矣故曰<hi>云云</hi>必云女者自上六言也○无<lb/>
　攸利此句以占言自本爻言約婚不終已是不利了<lb/>
　占而得此者亦无攸利而約婚不終也○承筐女之<lb/>
　事也承筐無實則女之事無終矣刲羊男之事也刲<lb/>
　羊無血則男之事無所終矣此約婚不終之象也先<lb/>
　女而後男者辭繫於丄六故也無所終猶俗云無收<lb/>
<pb n="11b"/>
　殺耳○一說以隂柔居歸妹之終而無應隂柔女也<lb/>
　居歸妹之終過時也無應無男配也明白是女承筐<lb/>
　無實士刲羊無血之象○或曰據隂柔居歸妹之終<lb/>
　而無應何以見其曽約婚而又不終曰世間豈有女<lb/>
　子至年長過時而全無約婚者乎俱據其隂柔居終<lb/>
　又無應則雖約婚而不能終其事耳○按叅義曰夫<lb/>
　婚姻之禮成而厚其資送者女歸之盛也為酒食以<lb/>
　召鄉黨僚友者男婚之宜也今女之承筐是將而無<lb/>
<pb n="12a"/>
　幣帛為之實士之宴其新婚而刲羊未見其血焉者<lb/>
　是男女之禮皆不備也所以為約婚不終之象愚按<lb/>
　此說比程傳為長但所謂男女之禮皆不備一句不<lb/>
　切盖正是不成婚也成婚則女子筐中自實而男家<lb/>
　自刲羊以待賔客矣今曰女承筐無實則是不成嫁<lb/>
　耳士刲羊無血則是不成娶耳故曰約婚而不終者<lb/>
　也○程傳曰婦所以奉祭祀筐篚之實婦職所供也<lb/>
　諸侯之祭親割牲卿大夫皆然婦不能奉祭祀乃夫<lb/>
<pb n="12b"/>
　不能承祭祀也婦不能奉祀則當離絶矣是夫婦之<lb/>
　無終者也○按雲峯云曰士曰女未成為夫婦也故<lb/>
　本義不從而另自為説曰約婚而不終者也與程傳<lb/>
　所謂夫婦之無終者大不同○承筐之承與或承之<lb/>
　羞承字同承奉也○看來叅義之說有理爻辭分明<lb/>
　謂女承筐士刲羊則此二句宜就實事上説○女子<lb/>
　若嫁便有篚筐之資男子若娶便當刲羊以宴新婚<lb/>
　及召鄉黨僚友而食之如旅即次䘮其童僕之類雖<lb/>
<pb n="13a"/>
　是象然皆就旅上取象則此之女承筐無實士刲羊<lb/>
　無血亦宜就婚姻上説象明矣○語詞若云凡婚姻<lb/>
　之禮成室家之願諧女則承筐是資男則刲羊以宴<lb/>
　今者以言女之承筐也則無其實士之刲羊也則無<lb/>
　其血是約婚而不終明矣○承筐無實是未嘗承筐<lb/>
　也○刲羊無血是未嘗刲羊也<lb/>
䷶<hi>離下震上</hi>
豐<lb/>
<pb n="13b"/>
　以明而動盛大之勢也朱子曰明以動故豐謂以眀<lb/>
　心應事物非明則動無所之非動則明無所用惟以<lb/>
　明心應事物則何事不立何功不成故曰盛大之勢<lb/>
　也○朱子又曰徒行不明則行無所向㝠行而已徒<lb/>
　明不行則明無所用空明而已<lb/>
豐亨<lb/>
　叅義曰諸卦言亨者或雖未亨而將有亨之時豐之<lb/>
　言亨者豐即亨之時矣與既濟之亨同<lb/>
<pb n="14a"/>
王假之勿憂宜日中<lb/>
　言王者至此固可憂然亦不必憂但能守常不至過<lb/>
　盛常如日之中焉則可以保其豐矣何以憂為盖自<lb/>
　不至於有憂也宜日中者守中之謂也○雙湖曰勿<lb/>
　憂宜日中亦康節怕處其盛之意○豐之可憂者天<lb/>
　運也勿憂宜日中者人事也人事所以保持天運聖<lb/>
　人之貴人謀如此故先儒曰人謀孔臧亦可保持天<lb/>
　命<lb/>
<pb n="14b"/>
王假之尚大也<lb/>
　王者際此豐亨之日撫此盈成之運以民則普天率<lb/>
　土之廣生聚日繁也以物則九州四海土賦之入充<lb/>
　斥王府也故凡所以供耳目之需者率大其規模所<lb/>
　以聳朝野之觀者率大其鋪張文物則益以輝煌而<lb/>
　下視曩時之文物矣制度則益以宏麗而狹小向日<lb/>
　之制度矣盖其居得為之位操得為之勢而又當此<lb/>
　得為之時凡百如意所謂不期侈而自侈者故曰尚<lb/>
<pb n="15a"/>
　大也尚大正所謂王假之也尚大是所以有憂道也<lb/>
　○尚大也非是王者要尚大王者至此時則志欲日<lb/>
　廣其勢自是尚大耳如漢武帝席文景富庶之後狹<lb/>
　小漢家制度旋致海内之虚耗矣○繫辭聖人一見<lb/>
　豐字眉便皺了故曰<hi>云云</hi>聖人之情見乎辭○叅義<lb/>
　曰當豐之時制作必欲其備儀文必欲其稱此說失<lb/>
　其㫖矣若謂儀文制作之類必欲尚大則皆是理之<lb/>
　當然者而何為有憂道乎引下文不來了亦絶無此<lb/>
<pb n="15b"/>
　理據卦辭王假之亦不是句斷處彖傳申之曰尚大<lb/>
　也所以明其可憂也是乃危之之辭而叅義謬以為<lb/>
　勉之之詞<lb/>
勿憂宜日中宜照天下也<lb/>
　宜照天下自王者言只如所謂照四國之意盖日惟<lb/>
　其中方能徧照天下若過盛則如日之昃而天下之<lb/>
　物有遺於所照之外者矣曰宜照天下所以申宜日<lb/>
　中之意也○宜照天下以天下為心也不然明之所<lb/>
<pb n="16a"/>
　及者一己之私而已矣謂之天下者對一已而言也<lb/>
　○宜照天下言此心常在天下不敢以自有其盈盛<lb/>
　也○叅義曰夫盛極而衰治極而亂固天道也然亦<lb/>
　必以人感之於下然後天應之於上有聖賢者能戰<lb/>
　兢惕厲常如蹈春氷履虎尾而不敢少懈焉則無釁<lb/>
　蘖之萌動而可以引天休於永久所謂宜日中者此<lb/>
　道也宜照天下欲其徧照而無遺也明有所遺則釁<lb/>
　蘖萌於其間矣○初登於天照四國也是照四國自<lb/>
<pb n="16b"/>
　登天而來勿憂宜日中宜照天下也自照天下自宜<lb/>
　日中而來無復疑矣但辭之所象則各有所在耳故<lb/>
　當得其意<lb/>
日中則昃月盈則食<lb/>
　上言日中言當如日之中而不過此言日中則昃據<lb/>
　日中之理數而言其既中則未有不昃者也盖日以<lb/>
　中為盛月以盈為盛盛極而衰理必然也故日則昃<lb/>
　月則食非惟日月天地之盈虚亦隨時而消息天地<lb/>
<pb n="17a"/>
　亦不能常盈而不虚也天地且然而况於人與鬼神<lb/>
　其能常盛而不衰乎鬼神是天地之變化運動者如<lb/>
　風雲雷雨露凡陽嘘隂吹之類皆是要説得與天地<lb/>
　日月不相犯○豐者日中之象也日中則昃故有憂<lb/>
　道焉○所以宜日中而不至過盛者正以盛極則衰<lb/>
　日中則昃也故為發明卦辭外意而同歸於言不可<lb/>
　過中也○兩箇日中不同一言當如日之中而不過<lb/>
　蓋帶宜字看自是一様也一言日既中矣未有不昃<lb/>
<pb n="17b"/>
　者是以日之中為盛之極耳分明强同不得同一夫<lb/>
　子之言又同一卦彖傳也兩箇日字纔隔數字便兩<lb/>
　意截然讀書者其可不隨文以求其意○彖於宜日<lb/>
　中是言當不至過盛彖傳日中則昃一段是言其所<lb/>
　以當不至過盛處蓋以日中為盛日中則昃為盛極<lb/>
　則衰也兩箇日中不同惟彖辭先之曰勿憂宜日中<lb/>
　宜照天下也然後曰日中則昃便見得二義分明不<lb/>
　假箋解矣設使不用宜照天下字出人或以日中為<lb/>
<pb n="18a"/>
　不好而不曉其義矣<lb/>
天地盈虚與時消息<lb/>
　方其時之息也則天地變化草木蕃則天地盈矣及<lb/>
　其時之消也萬類歸根羣動俱寂而天地虚矣時之<lb/>
　所在天地不能違也時者氣數也○日中則昃一段<lb/>
　分明是卦辭本義所謂盛極當衰者夫盛極當衰者<lb/>
　天運也宜日中者人事也人事有可以保持天運者<lb/>
　○此又發明卦辭外意言不可過中也○此段所言<lb/>
<pb n="18b"/>
　雖卦辭所未及然却與卦辭之意同以其辭所未及<lb/>
　也故曰卦辭外意初九過旬災也亦然彖傳勿憂宜<lb/>
　日中只言當不至過盛而未及所以當不至過盛處<lb/>
　此段方以必然之理言之實彖辭之所未及也故曰<lb/>
　卦辭外意謂辭外之意也雖曰辭外之意然實有此<lb/>
　意但辭不及耳若彖辭全無此意在而孔子自出其<lb/>
　意如此則本義不當言發明卦辭外意矣又不當繼<lb/>
　之曰言不可過中矣○彖宜日中本義曰當守常而<lb/>
<pb n="19a"/>
　不至過盛也傳曰日中則昃一條本義曰言不可過<lb/>
　中也所謂不可過中非即不至過盛之意乎但以本<lb/>
　文是豐亨王假則曰不至過盛本文是日中則昃則<lb/>
　曰不可過中義各有當○按初九象傳本義云戒占<lb/>
　者不可求勝其配亦爻辭外意與此一般爻辭言雖<lb/>
　旬无咎此則言所以雖旬无咎者蓋若過旬則災矣<lb/>
　故惟旬則无咎其戒占者不可求勝其配意則一耳<lb/>
　蓋謂之雖旬无咎則似有嫌於旬者故象傳特中曰<lb/>
<pb n="19b"/>
　過旬災也辭若相悖意實相足○又按卦辭宜日中<lb/>
　宜字是就人事説則此上所謂宜照天下亦當主人<lb/>
　事說矣而語録乃謂易如此看不得只是如日之中<lb/>
　則自然照天下不可將作道理説此意愚所未曉意<lb/>
　或者傳録之誤乎<lb/>
雷電皆至豐<lb/>
　雷電皆至威照並行盛大之勢<lb/>
君子以折獄致刑<lb/>
<pb n="20a"/>
　傳曰折獄者必照其情實惟明克允致刑者以威於<lb/>
　姦惡惟斷乃成所謂威照並行也○明罰𠡠法以立<lb/>
　法者言故曰先王折獄致刑以用法者言故曰君子<lb/>
　○獄之已成然後致之刑<lb/>
初九遇其配主雖旬无咎往有尚<lb/>
　初與四相應者也天下之相應者常非均敵如隂之<lb/>
　應陽柔之從剛下之附上是也今初九與九四均是<lb/>
　陽剛夫兩貴不相事兩賢或相阨此宜其不相得矣<lb/>
<pb n="20b"/>
　然當豐之時明動相資所謂非明則動無所之非動<lb/>
　則明無所用者也是則初九之遇其配主也其勢分<lb/>
　才力雖不相下而徳則相成故不惟无咎而且行有<lb/>
　尚○无咎者動矣而非明則動無所之明矣而非動<lb/>
　則明無所用猶有咎也今明動相資則何咎哉行有<lb/>
　尚者明動相資則明足以灼其理動足以致其用何<lb/>
　事不立何功不成故行有尚○此爻雖旬无咎蓋正<lb/>
　是朋友麗澤之益○程傳説雖旬无咎處甚得理但<lb/>
<pb n="21a"/>
　末云同舟則胡越一心共難則仇怨恊力以此相證<lb/>
　則可非本爻明動相資之意也○往有尚程傳謂往<lb/>
　而相從則能成其豐按本卦明以動故豐此則明動<lb/>
　相資其有尚非指成其豐而何曰未然也本義云當<lb/>
　豐之時明動相資則時已豐已如何又却説因明動<lb/>
　而後成其豐蓋彖傳是言成卦之由爻辭是據見成<lb/>
　之豐而言道理○此爻象占如何分别按本義云故<lb/>
　初九之遇九四雖皆陽剛而其占如此也則遇其配<lb/>
<pb n="21b"/>
　主雖旬是象无咎往有尚特是為占而設但象與占<lb/>
　相為呌應不得截然分曉耳○一説上靣都不要露<lb/>
　出象字於講作之際尤宜謹之此說有理○或問當<lb/>
　豐之時明動相資如何様曰如當漢之盛也丙吉以<lb/>
　寛治民魏相以嚴總職當唐之興也有房𤣥齡之善<lb/>
　謀杜如晦之善斷之類又如漢之方興也有子房之<lb/>
　運籌於内有韓信之制勝於外唐之方興也有房杜<lb/>
　之善謀於内有英衛之善武於外○問同一初四相<lb/>
<pb n="22a"/>
　應也在初則稱四為配主在四則稱初為夷主何也<lb/>
　曰自下稱上則曰配主自上稱下則曰夷主<lb/>
雖旬无咎過旬災也<lb/>
　勢分才力既自相敵則相下不倦可也於是或一萌<lb/>
　求勝之心則兩貴不相事兩賢或相阨其災必矣此<lb/>
　亦天下之通患故小象特發之<lb/>
六二豐其蔀日中見斗往得疑疾有孚發若吉<lb/>
　六二為離卦之主本至明也而為六五隂暗所蔽其<lb/>
<pb n="22b"/>
　明徳抑而不伸不得以達於外正如明而見傷之義<lb/>
　故日中見斗也○夫日正明者也而反見斗何耶蔀<lb/>
　故也六二本明者也而反暗焉何也蔽於暗故也至<lb/>
　於上六之自蔽亦如明夷上六之自傷而墜厥命矣<lb/>
　○六二本明而為暗主所蔽或者疑之以為如此則<lb/>
　是有能奪其明之理曰不是奪其明只是蔽其明如<lb/>
　明夷者明而見傷非只是受其蔽也不然明在我彼<lb/>
　何能傷且下文折其右肱則受蔽之甚者矣然則明<lb/>
<pb n="23a"/>
　而受蔽之説復何疑<lb/>
日中見斗<lb/>
　程傳云斗以昏見天原發㣲二十八宿有斗六星註<lb/>
　謂南斗也又民星類亦有斗只五星又詩經維北有<lb/>
　斗則北斗七星也又東斗四星西斗五星亦皆斗也<lb/>
　斗盖星之著者故舉以該其餘所謂斗以昏見至今<lb/>
　厯家所建十二辰俱以斗柄初昏所建為凖○往得<lb/>
　疑疾者人人而去之事事而更之格其外者也有孚<lb/>
<pb n="23b"/>
　發若者積其誠意以感發之格其心者也此萬世人<lb/>
　臣事暗主之妙術大法也○往得疑疾有孚發若二<lb/>
　句戒占者辭然亦以六二之虚中有孚也故以之戒<lb/>
　占故曰虚中有孚之象吉字須從發若上説○往得<lb/>
　疑疾若不度其勢之不可而必囘其惑開其蔽則有<lb/>
　疑疾矣此須是有孚發若始得發若正因他暗昧而<lb/>
　下此字○發若是形狀之辭如云若發蒙耳相彷彿<lb/>
九三豐其沛日中見沬折其右肱无咎<lb/>
<pb n="24a"/>
　沛一作斾謂幡幔也作斾為是○沬小星也洪武正<lb/>
　韻註子夏易沬小星也王氏註㣲明也三極明者也<lb/>
　上六暗之極者也我惟明而所應者暗甚則我之明<lb/>
　反為其暗所蔽而不能以自達故為豐沛見沬之象<lb/>
　若是則我之明亦廢置而無用矣如折其右肱也然<lb/>
　於我何尤所遇非其主耳故曰㣲明揚之帝堯則大<lb/>
　舜雷澤之漁父耳㣲明哲之髙宗則傅說岩野之胥<lb/>
　靡耳蒙九二象傳曰子克家剛柔接也㫖哉<lb/>
<pb n="24b"/>
豐其沛不可大事也<lb/>
　謂不能有為以濟大事也○非謂可小事也蓋君臣<lb/>
　之事皆大事也正所謂大事去矣及成吾大事之大<lb/>
　事<lb/>
九四豐其蔀日中見斗遇其夷主吉<lb/>
　六二以離明之徳而上應六五之柔暗九四以剛明<lb/>
　之徳而上比六五之柔暗故均為豐蔀見斗之象本<lb/>
　義云象與六二同者此也○夷主等夷也謂初九也<lb/>
<pb n="25a"/>
　徐氏曰四與初皆剛同徳相應故初以四為配主四<lb/>
　以初為夷主○等夷之義亦有旬字意東谷鄭氏曰<lb/>
　初視四為配以下偶上也四視初為夷降上就下也<lb/>
　○㕘義曰初稱四為配主以四在位而尊上之也四<lb/>
　稱初為夷主以初同徳而等夷之也○當豐而遇暗<lb/>
　主下就同徳此如文王當紂之世獨與太公閎散之<lb/>
　徒共事是也次則張華裴頠之徒亦近之猶有匡輔<lb/>
　之忠在不是下就同徳自營已事也○或說正如西<lb/>
<pb n="25b"/>
　伯初間與九侯鶚侯共事商紂然下就同徳與賢者<lb/>
　恊力國家之事猶可支持也故曰吉<lb/>
豐其蔀位不當也<lb/>
　小註載或問亦是他本身不中正所致故象曰位不<lb/>
　當也朱子曰也是如此也之一字不盡以為然也故<lb/>
　本義並無此意盖位不當只是說他位近六五之柔<lb/>
　暗處非其位如所謂當位疑也之例○日中見斗幽<lb/>
　不明也此似可於六二便言之矣<lb/>
<pb n="26a"/>
六五來章有慶譽吉<lb/>
　質雖柔暗若能来致天下之明謂吾雖不明而能用<lb/>
　天下之明如是則明徳之效歸於我矣故曰有慶譽<lb/>
　吉○慶譽謂福慶集於吾身而且有譽於天下也何<lb/>
　吉如之○慶譽二字還作兩義看蓋能来章其効不<lb/>
　止得美譽而已實得用賢之利也象傳只曰有慶也<lb/>
　舉其重言譽在其中矣要之亦必有慶方有譽○慶<lb/>
　譽便是吉也所謂身安而國家可保也○六五雖暗<lb/>
<pb n="26b"/>
　賢明君子天下固多惟在舍己從人耳程傳曰六五<lb/>
　無虚己下賢之義聖人設此義以為教耳按六五柔<lb/>
　中如何說無虚已下賢之義曰此卦下體為明上體<lb/>
　為暗五只取柔暗象不復取虚中象矣本義亦曰故<lb/>
　因其柔暗而設以此開之<lb/>
上六豐其屋蔀其家闚其户閴其无人三嵗不覿凶<lb/>
　上六以隂柔居豐極處動終明極而反暗者也程傳<lb/>
　曰以隂柔之質而居豐之極處動之終其滿假躁動<lb/>
<pb n="27a"/>
　甚矣滿假之甚者豐之極也躁動之甚者以動之終<lb/>
　也又為明極而反暗者恃其明而反失之也所謂矜<lb/>
　其善䘮厥善如漢武帝是何等剛明然惟有恃明之<lb/>
　意是以至於躬親祀竈力求神仙至於方士尚公主<lb/>
　何暗如之所謂往往才力有過人者商辛是也又秦<lb/>
　始皇隋煬皆是漢武帝若非賞罰嚴明又有輪臺之<lb/>
　悔同歸於无人不覿之凶矣○嘗見今世所謂十分<lb/>
　乖巧的人方做出呆痴的事明極反暗不其然哉○<lb/>
<pb n="27b"/>
　上九曰豐極曰動終是已曰何以謂之明極曰居豐<lb/>
　能動豈不是明者在豐之極動之終便是明之極者<lb/>
　矣○豐其屋直至三嵗不覿一連意雲峯曰閴静也<lb/>
　○㕘義曰雖時運之使然亦驕盈之所致<lb/>
豐其屋天際翔也<lb/>
　天際翔也即詩所謂如翬斯飛○翬許韋切飛舉貌<lb/>
闚其户閴其无人自藏也<lb/>
　閴其无人非果无人也暗不見人也故曰自藏也而<lb/>
<pb n="28a"/>
　下文曰三嵗不覿三嵗言其久終不見人也凶之甚<lb/>
　也<lb/>
䷷<hi>艮下離上</hi>
旅小亨旅貞吉<lb/>
　旅羇旅也羇字上本從四俗作西者非也此據洪武<lb/>
　正韻註旅寓也與羈不同羈馬絡首也故不羈之士<lb/>
　用羈字言不可羈繫也與覉大不同○羇者寄也身<lb/>
　寄於外而未獲歸也○吴氏應囘曰旅非商賈之謂<lb/>
<pb n="28b"/>
　凡客於外者皆是天子有天子之旅天王出居於鄭<lb/>
　是也諸侯有諸侯之旅公在楚是也大夫有大夫之<lb/>
　旅陳文子去他邦是也聖賢有聖賢之旅孔子之轍<lb/>
　環孟子之歴聘是也旅豈一槩哉此言固是但首云<lb/>
　天子有天子之旅天王之居於鄭是也此言未然王<lb/>
　者以四海為家普天之下莫非王土故巡幸所至謂<lb/>
　之行在若天王出居於鄭則變例矣為東周之君號<lb/>
　令不及於天下無以為天下共主孔子所以作春秋<lb/>
<pb n="29a"/>
　也而吳氏執以證天子之有旅失春秋之㫖矣周公<lb/>
　繫此卦六五爻辭所以不取君象者正以天子無旅<lb/>
　故也程傳曰人君無旅旅則失位故不取君象義<lb/>
柔得中乎外而順乎剛<lb/>
　或説外指旅謂在羇旅間能得中而且順乎剛也此<lb/>
　說非渙曰柔得位乎外而上同蓋亦有取耶此彖傳<lb/>
　之例耳若不曰柔得中乎外則無以别於六二矣六<lb/>
　二亦柔得中也彖傳此類尚多㕘看自見○一說外<lb/>
<pb n="29b"/>
　上體也謂柔中居上而又得陽助也然則以位言乎<lb/>
　恐亦求之大深耳○曰柔得中乎外而順乎剛則與<lb/>
　剛中而應者不侔矣曰止而麗乎明則與動而明明<lb/>
　以動者不侔矣故只可小亨睽曰說而麗乎明柔進<lb/>
　而上行得中而應乎剛是以小事吉意正相類○一<lb/>
　說睽本無吉之理以卦徳卦變卦體如是尚可小中<lb/>
　吉也旅亦本無大通之理以卦體卦徳如是則尚可<lb/>
　小亨也故中溪張氏曰凡人處旅本無大通之理羇<lb/>
<pb n="30a"/>
　旅而亨者雖大亦小也○艮止而離麗於明與説而<lb/>
　麗乎明同只是内止外明也○或曰止而麗乎明固<lb/>
　是内止外明然須得離字出謂内説外明是説麗乎<lb/>
　明也内止外明是止麗乎明也此説未是蓋如此則<lb/>
　麗字反屬艮與兌而不屬離矣而可乎彖傳曰止而<lb/>
　麗乎明者言内既止而外又得明而麗之也得明而<lb/>
　麗之便是我之明矣説而麗乎明亦然故本義曰艮<lb/>
　止而離麗於明儘亦分曉而不可越矣○離本訓麗<lb/>
<pb n="30b"/>
　不訓明因麗乎明故明也彖傳是以如此立言但曰<lb/>
　明便是説他明矣○柔得中乎外而順乎剛止而麗<lb/>
　乎明就旅而言是本身既有柔中之徳又能順附乎<lb/>
　陽剛則所如宜皆合矣内既静專而外又能灼夫物<lb/>
　情則不迷於所往矣故在旅雖無大亨之可言小亨<lb/>
　則有矣<lb/>
旅貞吉<lb/>
　旅之貞何如或曰觀卦體之柔得中乎外而順乎剛<lb/>
<pb n="31a"/>
　卦徳之止而麗乎明是亦正道所在也但能守乎此<lb/>
　則吉耳故本義以為能守其旅之貞則吉然有一疑<lb/>
　以卦體卦徳如是僅得小亨乃又以此而得吉何歟<lb/>
　又曰此如比初六有孚无咎及孚之至於盈缶則終<lb/>
　来他吉之類耳曰彼則露出有孚在此則只云旅小<lb/>
　亨隨曰旅貞吉其卦徳卦體乃彖傳解經之辭也蓋<lb/>
　虚心以求則所謂守其旅之貞者即下文道無不在<lb/>
　固自有其正不可須臾離之意耳不以羇旅而或離<lb/>
<pb n="31b"/>
　便是守也非謂只守乎柔中順剛止而麗明而已也<lb/>
　依此則大過之時大矣哉亦不可以剛過而中巽而<lb/>
　悦行為大過之才明矣○旅貞吉另說不必闗上文<lb/>
　為稳蓋旅中自有旅之正道言亦必忠信行亦必篤<lb/>
　敬必仁於僮僕義於同侣必禮以律身必智以照物<lb/>
　道安往而不在哉○一説彖傳舉卦徳卦體而繼之<lb/>
　曰是以小亨旅貞吉也不另解貞吉之義似以明卦<lb/>
　徳卦體即貞之所在耳且柔中矣而又順剛内止矣<lb/>
<pb n="32a"/>
　而又外明縱使泛言旅貞亦豈有外於此哉<lb/>
旅之時義大矣哉<lb/>
　一説承上文卦體卦徳如是乃僅得小亨而又必守<lb/>
　正則得吉此亦可見旅之難處而其時義為大矣一<lb/>
　説主泛言旅之所以難處者蓋一於剛則招禍九三<lb/>
　是也一於柔則取辱初六是也然惟見得其難處故<lb/>
　必柔得中乎外而順乎剛止而麗乎明然後可以小<lb/>
　亨又必守正然後可以得吉也○大抵小亨貞吉意<lb/>
<pb n="32b"/>
　只可以旁証旅之時義之大時義之大意含在難處<lb/>
　上如此求之自得其㫖矣<lb/>
君子以明慎用刑而不留獄<lb/>
　慎刑如山慎者謹重之意故如山其要全在明上故<lb/>
　加明字於慎字之上不留如火火勢不留而往也○<lb/>
　雲峯分明言明如火慎如山此説正背本義亦不詳<lb/>
　之故<lb/>
初六旅瑣瑣斯其所取災<lb/>
<pb n="33a"/>
　以隂柔居下位旅之志意汙下而規模局促也如是<lb/>
　則誰其予之故曰斯其所取災盖人必自輕而後人<lb/>
　輕之人必自侮而後人侮之不徒曰災而曰取災不<lb/>
　徒曰取災而曰斯其所取災明其瑣瑣之所致而非<lb/>
　自外来者也○象傳曰志窮災也丘氏以為窮困者<lb/>
　非也窮只是局促猥陋之義臨川中溪之說皆得其<lb/>
　㫖<lb/>
六二旅即次懷其資得童僕貞<lb/>
<pb n="33b"/>
　六二旅中之善要不出此三事而己以此爻柔順中<lb/>
　正其徳全故其象占之善亦全此三句於爻初無逐<lb/>
　句取象處只據其柔順中正之徳而言其理之所當<lb/>
　得者有如此凡旅中好事皆備也○此爻辭象占不<lb/>
　分象如此占亦如此本義或恐人偏認為象又或偏<lb/>
　認為占故曰其象占如此<lb/>
九三旅焚其次喪其童僕貞厲<lb/>
　九三過剛則衆莫之與不中則所處失當居下之上<lb/>
<pb n="34a"/>
　則不能下人故程傳以為自髙之象以九四本義所<lb/>
　謂用柔能下者對看見得是如此○貞厲義與大壯<lb/>
　九三同蓋過剛不中居下之上其心初亦非有邪也<lb/>
　故曰雖正亦厲上文焚其次喪其童僕正是厲處<lb/>
以旅與下其義喪也<lb/>
　下即童僕故繼曰其義喪也不兼旅焚其次<lb/>
九四旅于處得其資斧我心不快<lb/>
　旅于處不如即次之安即次之次是次舍也言己得<lb/>
<pb n="34b"/>
　所歸宿正所謂就館也旅于處只是旅其所可旅之<lb/>
　處而不投非其所耳程傳亦曰得其處止不若二之<lb/>
　即次○得其資斧資斧只是一件物與巽上九同莫<lb/>
　依程傳分作二物亦莫依徐氏解作利斧只是資身<lb/>
　之斧正是旅中所宜有之物○得其資斧只是有以<lb/>
　自防又不如懷其資之裕矣蓋二柔順且中正四只<lb/>
　用柔能下用柔則非本體自然柔順者比能下固善<lb/>
　但比之中正者亦少劣矣故其象之等差如此○徐<lb/>
<pb n="35a"/>
　氏曰按漢書王莽遣王尋屯洛陽將發亡其黄鉞其<lb/>
　士房楊曰此經所謂䘮其齊斧者也應邵云齊利也<lb/>
　讀如齊衰之齊資齊音同誤作資有辨在下○雙湖<lb/>
　曰徐氏或曰<hi>云云</hi>之義○然據正韻齎持也裝也無<lb/>
　訓利者徐引應邵說非也○其心不快本義云非其<lb/>
　正位者陽居隂位也又上無陽剛之與下惟隂柔之<lb/>
　應旅豈能盡得意哉亦只旅于處得資斧而已矣<lb/>
旅于處未得位也<lb/>
<pb n="35b"/>
　未得位起下文不可以非其正位意釋旅于處○據<lb/>
　彖傳看然後爻辭三句自相呌應也<lb/>
六五射雉一矢亡終以譽命<lb/>
　本義六五柔順文明又得中道為離之主數句總是<lb/>
　文明之義盖六五為離主本體便是柔順其徳便文<lb/>
　明且又得中道也雉性亦柔得中道亦受譽命之地<lb/>
　也○雉文明之物便是譽命之象也説者多説得無<lb/>
　来歴得此爻者便是為射得雉明其當有譽命也得<lb/>
<pb n="36a"/>
　雉者未免於亡矢得功名者未免於小費也故曰射<lb/>
　雉一矢亡終以譽命一氣説下○求功名者雖未免<lb/>
　小費然身名由是顯汨没一朝伸○所喪者小所得<lb/>
　者多也故以一矢亡喻之○此爻何以取一矢亡之<lb/>
　象曰凡若應舉得官者孰能免小費此亦理必然聖<lb/>
　人筆下豈容一字虚○一説一矢亡言其功名之遂<lb/>
　亦不免於羇旅之費看來亦是先儒固為五不取君<lb/>
　象未嘗謂亦不以旅言也○得此爻者為射雉之象<lb/>
<pb n="36b"/>
　易上下經諸爻無此例只是得此爻則為吉為凶為<lb/>
　利何事為不利何事耳○一矢亡終以譽命是射雉<lb/>
　之象也三句是一事<lb/>
終以譽命上逮也<lb/>
　譽命之命名也是在下之名非在上之命也故説得<lb/>
　上逮也大舜㣲時𤣥徳升聞是也六五明説不取君<lb/>
　象○因此一命字照出命世之才之命字亦是名字<lb/>
　義分明是名世也故讀書解疑要有證佐<lb/>
<pb n="37a"/>
上九鳥焚其巢旅人先笑後號咷喪牛于易凶<lb/>
　本義過剛處旅之上離之極驕而不順者正喪牛于<lb/>
　易之義也○以鳥焚其巢起旅人先笑後號咷者正<lb/>
　如鳥焚其巢而不得所安也<lb/>
喪牛于易終莫之聞也<lb/>
　程子曰謂不自聞知也○驕氣方盛安能自知<lb/>
䷸<hi>巽下巽上</hi>
巽小亨<lb/>
<pb n="37b"/>
　本義既曰巽入也又曰能巽以入也蓋入必以巽故<lb/>
　曰巽入也二而一者也○隂為主故其占為小亨隂<lb/>
　力量小故也○隂不利往其利往者從陽故也然所<lb/>
　從不可不擇故又戒以利見大人○大人一説泛言<lb/>
　不指九五九五者自是彖傳之意非文王本意故本<lb/>
　義不及之耳○一説以大人為不取九五則所謂以<lb/>
　隂從陽而利往者亦為不取卦體耶取則俱取不容<lb/>
　以利見大人一句獨為泛詞矣本義不及此者豈以<lb/>
<pb n="38a"/>
　彖傳之㫖自明而本義所謂不可不擇者亦自含九<lb/>
　五大人之象耶<lb/>
重巽以申命<lb/>
　重巽二字重○此以字當為字用歸妹以娣亦謂歸<lb/>
　而為娣也非謂嫁以娣也此獨曰釋卦義而不曰釋<lb/>
　卦名義何也且如習坎重險也兌説也本義皆曰釋<lb/>
　卦名義此獨舉義言者卦名曰巽不曰重巽重巽之<lb/>
　義為申命之象故曰重巽以申命也非申命無以明<lb/>
<pb n="38b"/>
　重巽之義○止而巽動不窮也以無漸字本義亦只<lb/>
　曰以卦徳言漸進之義<lb/>
剛巽乎中正而志行柔皆順乎剛<lb/>
　據柔皆順乎剛則為小亨利有攸往之義然其中又<lb/>
　有五之剛巽乎中正而志行則又為大人之象而利<lb/>
　見大人也○柔皆順乎剛之剛兼二三五上言<lb/>
隨風巽<lb/>
　朱子曰風是㑹入物事因言丘墓中棺木能翻動皆<lb/>
<pb n="39a"/>
　是風吹蓋風在地中氣聚至出地面又散了見朱子<lb/>
　語類<lb/>
君子以申命行事<lb/>
　行事带申命言不宜平等看<lb/>
初六進退利武人之貞<lb/>
　進退初六之象也利武人之貞為占者設以矯其弊<lb/>
　也<lb/>
九二巽在牀下用史巫紛若吉无咎<lb/>
<pb n="39b"/>
　二本有不安之意若能善巽以處之則獲安矣此爻<lb/>
　辭之㫖也○二以陽處隂既失其剛而所居在下位<lb/>
　卑者多畏人故有不安之意○史巫程傳曰通誠意<lb/>
　於神明者也○雲峯曰史職卜筮巫主禱祠蓋皆通<lb/>
　誠意於神明者也○馮氏曰周官史掌卜筮巫掌祈<lb/>
　禳則史巫誠宜分為二○本義當巽之時不厭<hi>云云</hi>
　己甚此二句總貼爻辭巽在牀下用史巫紛若二句<lb/>
　不必以不厭其卑為貼巽在牀下以不至己甚意貼<lb/>
<pb n="40a"/>
　史巫紛若葢巽在牀下用史巫紛若不是兩箇時節<lb/>
　也上六巽在牀下喪其資斧亦是一時事但以巽在<lb/>
　牀下也而只用史巫紛若則其巽也為未至己甚若<lb/>
　其巽在牀下也而喪其資斧則其巽也為柔懦不立<lb/>
　矣兩句氣勢相連看然後可以得其㫖○兩箇巽在<lb/>
　牀下皆是過於巽之義但看其所以過於巽者何如<lb/>
　耳若史巫紛若如此而過於巽則可若喪其資斧則<lb/>
　其過於巽也為不可葢上句且懸虚在○巽在牀下<lb/>
<pb n="40b"/>
　而用史巫紛若則為過而不過所謂不至已甚也巽<lb/>
　在牀下而喪其資斧則為過而過矣所謂失其陽剛<lb/>
　之徳也○用史巫紛若只是取箇道達誠意之象巽<lb/>
　在牀下亦只是過於巽之意得魚忘筌得意忘言不<lb/>
　必泥牀下史巫之語只是假借之辭耳<lb/>
巽在牀下<lb/>
　㕘義曰禮尊者當坐於牀而卑者望立拜跪皆在牀<lb/>
　下○龎徳公素有重名司馬徽兄事之諸葛亮每至<lb/>
<pb n="41a"/>
　其家獨拜牀下徳公初不令止此亦巽在牀下事實<lb/>
　也○建安丘曰古者尊上坐於牀卑者拜跪於牀下<lb/>
　牀下卑之所處也○據本義九二巽在牀下為占辭<lb/>
　上九巽在牀下為象辭○亦竭誠意以祭祀之吉占<lb/>
　也○本爻主巽於人言此又兼巽於神言蓋因史巫<lb/>
　二字而云<lb/>
紛若之吉得中也<lb/>
　以其得中故自不至已甚也<lb/>
<pb n="41b"/>
九三頻巽吝<lb/>
　九三過剛不中既非下人之資居下之上又挾上人<lb/>
　之勢本非能巽者也其巽也特勉為之耳勉為之者<lb/>
　非出於誠心不誠則不可久故頻失而頻巽○吝非<lb/>
　巽之吝頻失之吝也但云頻巽則是頻失矣○巽九<lb/>
　三之巽亦如恒上六振恒之恒皆從卦來<lb/>
頻巽之吝志窮也<lb/>
　巽非出於中心故勉為廢失而致吝也非其本心則<lb/>
<pb n="42a"/>
　故態復露矣故曰志窮也夫恭儉豈可以聲音笑貌<lb/>
　為哉三雖彊巽然人之視已如見肺肝終不足以欺<lb/>
　之矣謂之志窮誠窮矣哉<lb/>
六四悔亡田獲三品<lb/>
　田獲三品意與上文悔亡相蒙葢六四以隂居隂處<lb/>
　上之下用柔能下也如是則所求必得以田則獲乎<lb/>
　三品矣故象傳曰有功也○田獲三品謂所田之多<lb/>
　足以備三品之用非謂田時便有三品也此見所求<lb/>
<pb n="42b"/>
　必得之意要之亦是占之象耳故恒九四田無禽本<lb/>
　義云占者田無所獲而凡事亦不得其所求也其義<lb/>
　可見矣此獨不可以類推乎○本義云隂柔無應承<lb/>
　乗皆剛宜有悔也○蓋隂柔既不得已之力無應又<lb/>
　不得人之力而上之所承下之所乗者又皆陽剛而<lb/>
　非隂柔所能處固宜有悔矣然當悔之時用柔能下<lb/>
　則所承乗之陽剛非獨不之侵而反為之助雖曰無<lb/>
　應而亦有應矣雖曰隂柔而實得助陽矣此所謂敬<lb/>
<pb n="43a"/>
　而無失與人恭而有禮四海之内皆兄弟者所謂言<lb/>
　忠信行篤敬雖蠻貊之邦行矣者故不但悔亡而且<lb/>
　為有獲也象傳曰田獲三品有功也可見與悔亡異<lb/>
　義○一為乾豆炙之以為祭祀豆實奉神也○一為<lb/>
　賔客奉賔也○一以充庖自奉也○田禽只有此三<lb/>
　用○禽兼獸見禮記曲禮註云禽者鳥獸之總名也<lb/>
　又曰鳥不可曰獸獸亦可曰禽○文獻通考田獵𩔖<lb/>
　引此三句而註云君尊宗廟敬賔客故先人而後己<lb/>
<pb n="43b"/>
　又分别殺之三等自左膘而射達過於右肩腢為上<lb/>
　殺以其貫心死疾肉最潔美故以為乾豆也射右耳<lb/>
　<hi>本箋云射當為達亦自左射之達右耳本而死者</hi>為次殺以其逺心稍遲肉<lb/>
　已㣲惡故以為賔客也不言自左者蒙上文可知射<lb/>
　左股脾而達過於右脇為下殺以其中脇死遲肉又<lb/>
　益惡充君之庖也凡射獸皆逐後從左廂而射之達<lb/>
　於右脇獨言射左脾則上殺達於右腢當自左脇也<lb/>
　次殺右耳本當自左肩腢也不言自左舉下殺之射<lb/>
<pb n="44a"/>
　可推而知也<lb/>
九五貞吉悔亡无不利无初有終先庚三日後庚三日<lb/>
吉<lb/>
　九五剛健中正其徳本無不善然以其巽體則苟且<lb/>
　偷安之弊有不免焉雖然以其性體剛健中正終於<lb/>
　奮厲而改圖也故為貞吉悔亡而无不利以是觀之<lb/>
　是無初而有終矣然其改圖也何如叮嚀於其變之<lb/>
　前揆度於其變之後其善於處變如此此所謂貞也<lb/>
<pb n="44b"/>
　此所以吉也○以有貞而吉也則無巽懦之失矣○<lb/>
　此爻貞吉悔亡與咸九四等不同彼是因其不正而<lb/>
　戒之是占此是以剛健中正自有其貞也是象○㕘<lb/>
　義曰先庚三日後庚三日則入於理者深而見於行<lb/>
　者决○補註曰先庚三日是丁非甲干無初也後庚<lb/>
　三日是癸干有終也<lb/>
上九巽在牀下喪其資斧貞凶<lb/>
　上九是陽何以曰失其陽剛之徳盖以其居巽之極<lb/>
<pb n="45a"/>
　過於巽也過於巽則剛徳喪矣爻辭二句當相連看<lb/>
　不得斷為二○雖貞亦凶言縱使施於當巽之地然<lb/>
　過巽如此亦取凶也○過巽而取凶者以其柔懦而<lb/>
　無立自輕而取侮也○一説雖貞亦凶謂其過巽亦<lb/>
　未必有邪心也然非吉道矣<lb/>
喪其資斧正乎凶也<lb/>
　本義正乎凶言必凶此正如春秋戰不正勝之正及<lb/>
　必有事焉而勿正之正同固必之義也正乎凶言可<lb/>
<pb n="45b"/>
　必其凶也<lb/>
䷹<hi>兌下兌上</hi>
兌亨利貞<lb/>
　本義一説剛中故説而亨柔外故利於貞則利貞者<lb/>
　因其所不足而戒之之辭一說柔外故為説亨剛中<lb/>
　故利於貞則利貞云者因其所自有而道之之詞前<lb/>
　説是程子所謂有渉不正之疑而為之戒者後説是<lb/>
　程子所謂有言其所以利者以其有貞也要之總是<lb/>
<pb n="46a"/>
　欲占者之説以正耳依前說則利字重依後說則利<lb/>
　字輕○此卦名兌兌只是説動以説者多失其正故<lb/>
　文王繫辭特喫𦂳於利貞之義歟前説長凡傳註竝<lb/>
　存二説處大抵皆主前説意多○剛中故說而亨者<lb/>
　剛中則無妄說宜其亨也柔外故利於貞者正恐其<lb/>
　妄説也故曰盖説有亨道而其妄説不可以不戒<lb/>
剛中而柔外<hi>云云</hi>説之大民勸矣哉<lb/>
　釋卦辭雖只到説以利貞一句住然是以順乎天以<lb/>
<pb n="46b"/>
　下亦承利貞言也説以先民悅以犯難皆說以正者<lb/>
　也以卦體釋卦辭而極言之通條是利貞之意先民<lb/>
　而民忘勞犯難而民忘死即是民勸而悅之大者也<lb/>
　剛中而柔外一句剛中字輕柔外重本義所謂柔故<lb/>
　利於貞也○是以順乎天而應乎人盖天理人心正<lb/>
　而己矣○民忘其勞民忘其死者貞之利也非效也<lb/>
　説而不正則民不勸安在其為利○利亦亨意也兌<lb/>
　亨主説之正者言故本義曰剛中故説而亨也○勞<lb/>
<pb n="47a"/>
　民謂之先民者率民以趨事也○先民犯難皆聖人<lb/>
　之不得己者如何却皆着箇説字曰此見聖人立言<lb/>
　之有味也言説而得其正則雖以勞民以犯難民亦<lb/>
　且忘其勞忘其死而况於其所安為者乎聖人立言<lb/>
　之意或如此非是人情所不得己者乃獨為君子之<lb/>
　所說也○丘氏曰夫逸與生人之所好勞與死人之<lb/>
　所惡此常情也今乃忘其勞忘其死豈人之情也哉<lb/>
　殊不知説以先民則勞之者正所以逸之也説以犯<lb/>
<pb n="47b"/>
　難則生之所以為仁殺之亦所以為仁也○説以先<lb/>
　民民忘其勞以佚道使民雖勞不怨也悦以犯難民<lb/>
　忘其死以生道殺民雖死不怨殺者也○説以利貞<lb/>
　則順天應人<hi>云云</hi>此王道之所以為大而與伯者之<lb/>
　違道干譽致民於驩虞者不可同日論矣○悦之大<lb/>
　民勸矣哉上文悦以先民民忘其勞説以犯難民忘<lb/>
　其死此即所謂民勸也而説道之所以為大者此也<lb/>
　○民之説即貞之利也説之大者正也正則民勸而<lb/>
<pb n="48a"/>
　説大矣○此數説字盡歸在上人說如云進以正可<lb/>
　以正邦也當位貞吉以正邦也之類皆從大處立議<lb/>
　論耳<lb/>
麗澤兌<lb/>
　麗澤何以有兌象盖凡天下之不相説者盡由於不<lb/>
　相同兩澤相麗彼此相滋是雖無情之物實有相説<lb/>
　之象故為兌象也○同氣相滋同類相益兌象昭矣<lb/>
　程傳本義及諸家皆不及發其義豈亦知其無難曉<lb/>
<pb n="48b"/>
　故耶○講習只是一件事講而又講也○或曰講是<lb/>
　究其理習是踐其事如習禮習射習樂之類在朋友<lb/>
　間亦只是講明而已到踐其事處朋友亦如何相着<lb/>
　力得如學而時習之傳不習乎皆是自習此曰朋友<lb/>
　講習吾見其專於知而不得兼夫行矣為仁由已雖<lb/>
　踐行處朋友所着力者亦只是講説此無難辨<lb/>
初九和兌吉<lb/>
　初九陽剛則不失於柔媚處下則不失於上求無應<lb/>
<pb n="49a"/>
　則不失於私繫故得周其説而無偏黨之弊和而得<lb/>
　正也<lb/>
行未疑也<lb/>
　未有所疑者正也不正則有所疑矣○凡疑云者於<lb/>
　理未順也<lb/>
九二孚兌吉悔亡<lb/>
　剛中為孚居隂為悔此就爻言若以人言則孚者心<lb/>
　也悔者事也但以孚而説有其誠心則上焉得君下<lb/>
<pb n="49b"/>
　焉得民内焉順親外焉信友誠固未有不動者也故<lb/>
　雖有可悔之事而亦不見其為悔矣大徳既備小疵<lb/>
　奚恤孚○兌是象與初九和兌同例故本義以剛中<lb/>
　為孚居隂為悔在前然後言占者以孚而説則吉而<lb/>
　悔亡矣<lb/>
信志也<lb/>
　信志誠心也<lb/>
六三來兌凶<lb/>
<pb n="50a"/>
　六三隂柔不中正為兌之主上無所應而反來就二<lb/>
　陽以求説凶之道也隂柔不中正説之妄者也又為<lb/>
　兌之主深於説者也然位居下體則所説者宜在上<lb/>
　以上無所應而反來就二陽以求說則有脅肩諂笑<lb/>
　其色赧赧之病矣若是者能免於凶乎况初剛而正<lb/>
　二剛而中彼雖求説未必得説也○兌之六三所謂<lb/>
　淪於汙賤而可恥者故凶盖無往而不得凶也<lb/>
來兌之凶位不當也<lb/>
<pb n="50b"/>
　只是隂柔不中正一句<lb/>
九四商兌未寧介疾有喜<lb/>
　商兌未寧者勢之二也介疾有喜者志之一也始雖<lb/>
　疑於勢之二終則决其志於一本義云象占如此為<lb/>
　戒深矣盖象如此而占如之○四上承九五之中正<lb/>
　下比六三之柔邪不必以九五為在上之明君六三<lb/>
　為在下之小人盖只是説在邪正之間耳九五是君<lb/>
　子六三是小人俱作平等人看以下文介然守正疾<lb/>
<pb n="51a"/>
　惡柔邪之義求之益可見爻辭非以九五為君而六<lb/>
　三其所屬之小人也商度所説四擇所從之人也○<lb/>
　㕘義曰如大臣之絶私黨而忠其君學者之逺損友<lb/>
　而親仁賢皆可喜也○徐氏曰一牽於柔則將淪胥<lb/>
　而為小人之歸矣豈不可畏哉商度未寧正天理人<lb/>
　欲公私界限處不可不審所從也聖人以介疾有喜<lb/>
　言之所以開視正道隄防邪心其意切矣<lb/>
九四之喜有慶也<lb/>
<pb n="51b"/>
　有慶只是申喜字意夫當邪正兩途疑於所從之際<lb/>
　乃能介然守正而疾邪一向從好路上去在人君則<lb/>
　有以寧謐國家在人臣則有以保其名位在君子則<lb/>
　有以成其徳業不墜其名節皆慶也皆可喜也<lb/>
九五孚于剥有厲<lb/>
　剥謂隂能剥陽者也指上六盖隂柔小人内則蠱壊<lb/>
　人之心術外則虧喪人之行業何剥如之剥之一字<lb/>
　㫖哉為人君者宜深味之○程傳曰雖聖人在上天<lb/>
<pb n="52a"/>
　下未嘗無小人如四凶處堯朝隠惡而順命是也○<lb/>
　又曰雖舜之聖且畏巧言令色安得不戒也説之惑<lb/>
　人易入而可懼也如此<lb/>
孚于剥位正當也<lb/>
　正謂剛健中正當謂居尊位○爻辭是戒辭非指實<lb/>
　説象傳則指實説也與爻辭意不同爻辭下義當詳<lb/>
　○此本義云與履九五同者蓋履之九五位正當傷<lb/>
　於所恃則凡事必行而無疑兌之九五位正當傷於<lb/>
<pb n="52b"/>
　所恃則宻近小人而不畏皆危道也如唐𤣥宗明知<lb/>
　李林甫之奸邪而猶用之盖一則恃己之聰明二則<lb/>
　恃海内之平安謂其必不能為害故也聖人之言豈<lb/>
　欺我哉不知但是恃聰明便是昏了但是安平便致<lb/>
　危了<lb/>
上六引兌<lb/>
　上六引下二陽相與為兌人之從不從固未可必而<lb/>
　彼之性質柔媚固如此也故聖人亦只下引兌二字<lb/>
<pb n="53a"/>
　與他○本義云九五當戒而此爻不言其吉凶愚謂<lb/>
　畢竟有凶而無吉縱使人說之而得以乗時徼利亦<lb/>
　凶道也害與利相因者也<lb/>
上六引兌未光也<lb/>
　未光者小人之道也<lb/>
　<lb/>
　<lb/>
　<lb/>
<pb n="53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易經蒙引卷八上<lb/>
<pb n="54a"/>
欽定四庫全書<lb/>
　易經蒙引卷八下<lb/>
　　　　　　　　　　　　　明　蔡清　撰<lb/>
　下經<lb/>
䷺<hi>坎下巽上</hi>
渙亨王假有廟利渉大川利貞<lb/>
　九來居二而得中得其所安也固有亨道六往居三<lb/>
　得九之位柔而能剛也又上同於四有與也亦有亨<lb/>
<pb n="54b"/>
　道上同於四三與四皆隂也謂得朋也○渙亨謂將<lb/>
　來有必濟之理剛來而即其所安柔得位乎上而有<lb/>
　與則濟渙當有日矣所以亨也○王假有廟於渙言<lb/>
　此者天下之渙者皆在所當聚自王者言此其最大<lb/>
　者也觀大象益可見雖曰事神實與治道相闗盖人<lb/>
　本乎祖萬事之原也故曰明乎郊社<hi>云云</hi>掌乎○王<lb/>
　假有廟王乃在中也在廟中祭祀也○利渉大川木<lb/>
　在水上有舟楫之象彖傳曰乗木有功也程傳曰木<lb/>
<pb n="55a"/>
　在水上乗木之象乗木所以能渉川也○利渉大川<lb/>
　只是卦有此象遂著其占與益同例不必拘於渙易<lb/>
　辭所取只是理象兩端王假有廟據理取利渉大川<lb/>
　據象取亦有兼取者○利貞本義云其曰利貞則占<lb/>
　者之深戒也卦言利貞者多矣獨此云其曰利貞則<lb/>
　占者之深戒也獨何意歟盖此卦上言亨矣言假廟<lb/>
　矣言渉川矣然有不正則皆非矣皆失之矣故雲峯<lb/>
　曰祭祀而非正<hi>云云</hi>深戒之亦為是也但欠兼亨意<lb/>
<pb n="55b"/>
　觀本義兩又字可見不可没了亨意占者之深戒在<lb/>
　他卦亦説得<lb/>
先王以享于帝立廟<lb/>
　享帝于郊而立廟故知廟為祖廟也立廟便當有假<lb/>
　廟之事矣但一立廟便已自有以聚祖考之精神亦<lb/>
　非必至假廟然後聚其精神也故為皆所以合其散<lb/>
　○卦言假廟此又言立廟者假廟於聚渙之義為切<lb/>
　立廟於聚神之渙為先象傳豈以卦己言假廟故於<lb/>
<pb n="56a"/>
　此又追其始事而言歟○立廟對享帝則該假廟意<lb/>
　矣○享帝立廟綱目唐髙宗麟徳二年乙丑冬十月<lb/>
　車駕祭東都十二月祭泰山分註廢藁秸陶匏用菌<lb/>
　褥罍爵集覧蒲越藁蘓皆籍神席也藁蘓除穏粒取<lb/>
　程藁為席也蘓與秸通音戞藁秸祭天席也蒲越祀<lb/>
　帝席也○陶瓦尊也匏破匏為爵也皆太古之禮器<lb/>
　觀天下之物無可以稱其徳也<lb/>
初六用拯馬壯吉<lb/>
<pb n="56b"/>
　初六居卦之初渙之始也其拯之也易為力宜用拯<lb/>
　也且初以柔居九二之下以理勢言必能順乎九二<lb/>
　若仗九二之力以拯之是又得其馬之壯也如是有<lb/>
　以濟其渙矣吉也○用拯且虚説馬壯方言其拯之<lb/>
　得其機㑹一說用拯馬壯本文只是一連意言其拯<lb/>
　之得馬壯也本義細為體究故著既又二字如論語<lb/>
　能行五者於天下為仁矣本註亦分二意貼此說為<lb/>
　長<lb/>
<pb n="57a"/>
初六之吉順也<lb/>
　連用拯馬壯皆出於順九二矣只作一意說<lb/>
九二渙奔其杌悔亡<lb/>
　九二渙奔其杌是當渙來就其所安也杌人所憑以<lb/>
　為安者也故以為象○古人席地而坐危坐勢亦難<lb/>
　久故有杌以憑老者所居猶宜有几如漢文帝賜吴<lb/>
　王几杖成王憑玉几孟子隠几而卧之類今舊圖畫<lb/>
　尚有坐牀憑几者蓋其来逺矣○剛來而不窮不窮<lb/>
<pb n="57b"/>
　得中也爻未有以卦變言者本義云盖九奔而二杌<lb/>
　也○此爻以人事言假如當離散之時而出寓於外<lb/>
　失其故居渙也然所寓之地乃是善地可以安也此<lb/>
　便是渙奔其杌故悔亡<lb/>
渙奔其杌得願也<lb/>
　當渙之時皆有願安之心今九二渙奔其杌來就所<lb/>
　安不謂得願乎<lb/>
六三渙其躬无悔<lb/>
<pb n="58a"/>
　本義云隂柔而不中正<hi>云云</hi>其占如此○六三亦未<lb/>
　必其果能濟渙與否但渙其躬則志在濟時矣本義<lb/>
　云志在濟時最有斟酌盖其隂柔不中正雖得陽位<lb/>
　才任俱未優惟六四雖隂柔然得正而又上承九五<lb/>
　故為渙其羣元吉○无悔亦且自其象言未能濟時<lb/>
　而无悔也○六三渙其躬九二渙奔其杌俱是象悔<lb/>
　亡與无悔同是占或以此爻辭直是象而占在其中<lb/>
　愚以六四爻例之六四本義云占者如是則大善而<lb/>
<pb n="58b"/>
　吉分明以元吉為占此亦當如其例大率此上四爻<lb/>
　皆因渙以濟渙者也盖上卦居上體三亦下之上故<lb/>
　皆有濟渙之任志在外也若不用志在外三字以解<lb/>
　之則渙其躬亦無歸著矣聖人解經片言隻字豈偶<lb/>
　然哉<lb/>
六四渙其羣元吉渙有丘匪夷所思<lb/>
　按㕘義曰蘓明允云渙之六四渙其羣元吉夫羣者<lb/>
　聖人之所欲渙以混一天下者也盖六四能渙小人<lb/>
<pb n="59a"/>
　之私羣成天下之公道此所以元吉也是言也朱子<lb/>
　深取之盖六三近君之臣當濟渙之任天下之渙也<lb/>
　常由人心之畔上而締其私交然後王命壅而下權<lb/>
　張六四當渙之時下無應與是能散其私黨而專以<lb/>
　事上者也故元吉也夫私黨既散則公道行矣故其<lb/>
　散而復聚者勢合於一如丘陵之髙所謂散其小羣<lb/>
　以成大羣也若是者豈常人思慮之所及哉或曰以<lb/>
　六居四非陽剛之才也而何能若是曰大臣之善是<lb/>
<pb n="59b"/>
　不一槩以九居二是剛中之臣固多善矣以九居四<lb/>
　則勢陵於君故多以陵上為戒也如六四者承九五<lb/>
　之君乃柔順之臣也臣之柔順不專其權而惟杜絶<lb/>
　私邪以布公道其為善亦大矣尹吉甫稱仲山甫曰<lb/>
　夙夜匪懈以事一人豈非渙六四之心乎○按柔順<lb/>
　之說與本義居隂得正下無應與之説正契合○渙<lb/>
　有丘匪夷所思盖其贊辭在六四既散小羣自成大<lb/>
　羣在占者散小羣已元吉至於成大羣則其道益以<lb/>
<pb n="60a"/>
　光大而匪夷所思矣成大羣還在散小羣之後本義<lb/>
　曰使所散者聚而若丘又曰則非常人思慮所及頗<lb/>
　與解晉六五之失得勿恤往吉無不利同例○語類<lb/>
　曰渙其羣當取老蘓之說是散了小羣隊併作一箇<lb/>
　東坡謂合小以為大合大以為一又曰如太祖之取<lb/>
　蜀取江南皆是渙其羣渙有丘之義但不知四爻如<lb/>
　何當得此義○又云渙其羣言散小羣做大羣如得<lb/>
　小物事幾把解来合做一大把東坡説這一爻最好<lb/>
<pb n="60b"/>
　縁他㑹做文字理㑹得文勢故説得合<lb/>
渙其羣元吉光大也<lb/>
　散小人之私羣成天下之公道所以為光大也此便<lb/>
　是匪夷所思處○爻辭<hi>云云</hi>要之只是渙其羣元吉<lb/>
　便已都了得下文渙有丘匪夷所思只是究竟而言<lb/>
　以贊之耳故象傳只用光大也一句便體貼爻辭無<lb/>
　所遺矣<lb/>
九五渙汗其大號渙王居无咎<lb/>
<pb n="61a"/>
　此渙字與三之渙躬四之渙羣上之渙血皆取卦名<lb/>
　而指義不同此之渙乃濟渙也○程曰大號大政令<lb/>
　也謂新民之大命捄渙之大政汗謂如汗之出而不<lb/>
　反書曰令出惟行弗惟反○㕘義曰人君當渙之時<lb/>
　所宜散者莫大於號令居積也散其號令則萬姓因<lb/>
　王言之大而知王心之一矣散其居積則財散於上<lb/>
　而民聚於下矣天下之大勢其有不合於一乎○大<lb/>
　義九五巽體有號令之象巽為風風之行有命令之<lb/>
<pb n="61b"/>
　象重巽以申命正取諸此○本義陽剛中正以居尊<lb/>
　位<hi>云云</hi>盖非陽剛中正則雖居尊位而不能渙非居<lb/>
　尊位則雖有陽剛之徳而無其權亦欲渙而不能○<lb/>
　渙王居如陸贄<hi>云云</hi>之意朱泚之叛徳宗置瓊林大<lb/>
　盈庫於行宫陸贄諫悉出二庫貨賄以給軍實則<hi>云</hi>
　<hi>云</hi>是乃散小儲而成大儲損小寶而固大寶者也<lb/>
王居无咎正位也<lb/>
　王居无咎還是兼渙汗其大號<lb/>
<pb n="62a"/>
上九渙其血去逖出无咎<lb/>
　本義云上九以陽居渙極能出乎渙又曰言渙其血<lb/>
　則去渙其惕則出也<lb/>
渙其血逺害也<lb/>
　上句用三字省下三字象傳法例如此安得曲為之<lb/>
　說耶故王居无咎一句為該渙汗大號亦无疑朱子<lb/>
　語録不兼渙汗大號猶是欠處蓋亦記録之誤朱子<lb/>
　既知以此例彼而乃又遺了一半决不然也<lb/>
<pb n="62b"/>
䷻<hi>兌下坎上</hi>
節亨苦節不可貞<lb/>
　澤上有水其容有限蓋澤水之上者也増則益矣故<lb/>
　曰其容有限有限即節之義若江河則流通而不滯<lb/>
　故多容○節固自有亨道矣又其體隂陽各半而無<lb/>
　過不及之偏又二五皆陽剛而得中則是節之中而<lb/>
　不至於苦者也故亨此即中正以通之理也○彖傳<lb/>
　曰剛得中本義曰二五皆陽蓋言二五則中意自備<lb/>
<pb n="63a"/>
　矣曰皆陽者陽剛正道善類也剛而且得中則是中<lb/>
　正以通矣安得不亨○節字該兩意有度數之節有<lb/>
　徳行之節如節以制度是以度數言者如不出户庭<lb/>
　等是以徳行言者節亨苦節之節都該兩意同是節<lb/>
　也○苦節不可貞漢上朱曰凡物過則苦味之過正<lb/>
　形之過勞心之過思皆曰苦苦節則違性情之正物<lb/>
　不能堪申屠狄之潔陳仲子之亷非不正也立節太<lb/>
　苦不可貞也○陳仲子之亷見孟子人所知也申屠<lb/>
<pb n="63b"/>
　狄之潔見劉向新序節士篇曰申屠狄非其世將自<lb/>
　投於河崔嘉聞而止之曰吾聞聖人仁人之於天地<lb/>
　間民之父母也今為濡足之故不救溺人可乎狄曰<lb/>
　不然昔者桀殺闗龍逄紂殺王子比干而亡天下吴<lb/>
　殺子胥陳殺泄冶而滅其國故亡國殘家非聖知也<lb/>
　不用故也遂負石沉於河君子聞之曰亷矣乎如仁<lb/>
　與智吾未見也詩云天實為之謂之何哉此之謂也<lb/>
說以行險當位以節中正以通<lb/>
<pb n="64a"/>
　二句意相連總是見節之亨而非苦節之不可貞也<lb/>
　○說則鋭於進遇險則其進有節是節道也而九五<lb/>
　實得位以主節於上其所節者又皆中正而不至於<lb/>
　苦是以通行於天下而無弊也此三句相連之意○<lb/>
　説以行險朱子曰伊川之説是也説則銳進而有險<lb/>
　在前進去不得故有止節之義節便阻節之義○程<lb/>
　傳曰人於所説則不知已遇艱難則思止方説而止<lb/>
　為節之義○葉采近思録註云人惟説則易流見險<lb/>
<pb n="64b"/>
　而止則不至於流矣節之義也○中正以通通字只<lb/>
　據理言本義云又坎為通非正意<lb/>
天地節而四時成節以制度不傷財不害民<lb/>
　主程傳及建安丘氏註語録天秩有禮不宜用蓋於<lb/>
　傷財害民之義不切耳○程傳曰天地有節故能成<lb/>
　四時無節則失序矣聖人立制度以為節故能不傷<lb/>
　財害民人欲之無窮也苟非節以制度則侈肆至於<lb/>
　傷財害民矣○建安丘氏曰聖人立為制度量入為<lb/>
<pb n="65a"/>
　出無過取無泛用有損己益人之實而無剥下奉上<lb/>
　之事故不傷財不害民矣○節以制度節是節制度<lb/>
　是法度度本分寸尺丈廣狹長短之數此則所該自<lb/>
　廣當取其意也○節以制度凡君子皆可能不必著<lb/>
　聖人字如道千乗之國節用而愛民豈必皆聖人而<lb/>
　後可能○天地節至不害民言節道之大也<lb/>
君子以制數度議徳行<lb/>
　程傳曰凡物之大小輕重髙下文質皆有數度所以<lb/>
<pb n="65b"/>
　為節也數多寡度法制議徳行者存諸中為徳發於<lb/>
　外為行人之徳行當議則中節議謂商度求中節也<lb/>
　○㕘義曰制數度為粗為末議徳行為精為本○以<lb/>
　愚觀之二者不可分輕重徳行是立身事數度是應<lb/>
　用事此當以振民育徳常徳行習教事例看<lb/>
初九不出户庭无咎<lb/>
　本義户庭户外之庭至於門庭亦宜曰門外之庭也<lb/>
　而乃曰門内之庭程傳亦然何也蓋古者宮室門户<lb/>
<pb n="66a"/>
　之制先儒必有考矣大抵門在外户在内孟子曰摽<lb/>
　使者出諸大門之外則門在外可見中庸屋漏註曰<lb/>
　户從東南入為室之户也則户在内可見此說且與<lb/>
　朱子户庭主心門庭主事之説有合○室内户庭外<lb/>
　○時止而止者也<lb/>
知通塞也<lb/>
　在初九時則塞而未通也<lb/>
九二不出門庭凶<lb/>
<pb n="66b"/>
　九二當可行之時謂處得中正乃出潛離隠之地也<lb/>
　而失剛不正則自餒於進且上無應與則不能獨進<lb/>
　必矣故為知節而不知通為不出門庭之象此則所<lb/>
　謂好從事而亟失時懷其寶而迷其邦者也不亦凶<lb/>
　乎○朱子曰有可為之時乃不出而為之致失可行<lb/>
　之道不是别更有凶此説似非吉凶為得失之報者<lb/>
　恐是一時之言未必其終身之定論也○朱子曰户<lb/>
　庭是初爻之象門庭是第二爻之象此是自内而外<lb/>
<pb n="67a"/>
　之序謂初在第一歩二在第二歩初在内二稍外也<lb/>
　故本義於初則曰居節之初未可以行於二則曰當<lb/>
　可行之時<lb/>
不出門庭凶失時極也<lb/>
　失時即所謂好從事而亟失時者也失時極謂失時<lb/>
　甚矣惜之也失時便是凶○士君子幼學將以壯行<lb/>
　患不得其時耳今幸有其時而乃固泥不出失時極<lb/>
　矣甚惜之之詞也觀象傳或曰大得志或曰道大行<lb/>
<pb n="67b"/>
　是皆喜談而快道之至於此獨曰失時極聖人之心<lb/>
　可知矣彼西山之夫磻谿之叟皆非其夙心之所期<lb/>
　者<lb/>
六三不節若則嗟若无咎<lb/>
　本義此无咎與諸爻異言无所歸咎也○六三隂柔<lb/>
　不中正以當節時非能節者當節而不節費於前則<lb/>
　乏於後矣故戚嗟若戚无聊也是其自致耳何咎哉<lb/>
　○又以徳行言之亦有不能守節而卒亦无以自立<lb/>
<pb n="68a"/>
　者如不恒其徳或承之羞是也吁士君子立身一差<lb/>
　萬事瓦裂能免嗟若之咎哉○此无咎與諸爻異如<lb/>
　革九四兌九二象傳皆云信志也革則言人信其志<lb/>
　兌則言已志之信亦詞同而義異<lb/>
不節之嗟又誰咎也<lb/>
　本義云此无咎與<hi>云云</hi>咎也按古易經自經傳自傳<lb/>
　此本義宜在爻辭下此處既明曰又誰咎也亦可无<lb/>
　此本義矣<lb/>
<pb n="68b"/>
六四安節亨<lb/>
　本義柔順得正上承九五自然有節者也盖五主節<lb/>
　者也以其順正以承五則其節也无所勉彊而自然<lb/>
　故曰安節非謂臣節也節字總一般○程曰以隂居<lb/>
　隂安於正也又曰節以安謂善彊守而不安則不能<lb/>
　常○節齋曰安者順而无勉彊之謂○坤卦本義云<lb/>
　安順之為也安節猶云安貞謂安於節也雙湖曰順<lb/>
　正故安○本義上承九五一句亦重故象傳曰安節<lb/>
<pb n="69a"/>
　之亨承上道也蓋自有五以主節於上四但承而行<lb/>
　之者耳然非柔順得正不作聰明亂舊章者則雖其<lb/>
　所當承亦不能承而行之之安裕如此也故曰承上<lb/>
　道也承上道須本柔順得正言<lb/>
九五甘節吉往有尚<lb/>
　本義云所謂當位以節中正以通者也故其象占如<lb/>
　此甘節者中正也吉往有尚者通也若非當位以節<lb/>
　則亦不得伸其中正之節而通於天下矣但中正字<lb/>
<pb n="69b"/>
　重於甘節義為切且如觀者有以中正示人而為人<lb/>
　所仰也彖傳必曰大觀在上順而巽中正以觀天下<lb/>
　亦此義也<lb/>
甘節之吉位中也<lb/>
　中兼正中則不苦而甘矣<lb/>
上六苦節貞凶悔亡<lb/>
　易以道義配禍福而道義重於禍福習坎上六曰過<lb/>
　渉滅頂凶矣又必曰无咎節上六曰苦節貞凶矣又<lb/>
<pb n="70a"/>
　必曰悔亡理之得失尤重於事之吉凶也○前乎孔<lb/>
　子而為周公曰苦節貞凶悔亡後乎周公而為孔子<lb/>
　則曰禮與其奢也寧儉先聖後聖其揆一也<lb/>
苦節貞凶其道窮也<lb/>
　窮則不通矣正與中正以通者相反<lb/>
䷼<hi>兌下巽上</hi>
中孚豚魚吉利渉大川利貞<lb/>
　程傳曰在二體則中實在全體則中虚本義云以一<lb/>
<pb n="70b"/>
　卦言之為中虚以二體言之為中實用其説也○朱<lb/>
　子曰一念之間中無形主便謂之虚事皆不妄便謂<lb/>
　之實不是兩件事○又曰敬則内欲不萌外誘不入<lb/>
　自其内欲不萌而言則曰虚自其外誘不入而言則<lb/>
　曰實只是一時事不可做兩截看○朱子初間嘗有<lb/>
　謂中虚是無事時虚而無物自中虚發出外皆是實<lb/>
　理所以曰中實此說今亦載大全中不知此正作兩<lb/>
　截看不作一時事看非是朱子之定說也且謂自中<lb/>
<pb n="71a"/>
　虚發出皆是實理夫既云發出來則非中實矣此正<lb/>
　朱子向日未定之見顯然有証者學者安得但以為<lb/>
　出於朱子而遂不敢有異同乎蓋朱子語録出於記<lb/>
　者之誤處亦多○雲峯曰實所以為信虚所以受信<lb/>
　也亦未必然虚便是信對實而言則此其本也若謂<lb/>
　之受信則信又别是一件自外入者也二隂在内四<lb/>
　陽在外以一卦言之為中虚也二五之陽皆得其中<lb/>
　以二體言之為中實也○下悅以應上上巽以順下<lb/>
<pb n="71b"/>
　此上下交孚也○一說下悅以應上下之有孚也上<lb/>
　巽以順下上之有孚也分言之皆有中孚之義二說<lb/>
　亦不相悖蓋曰交孚便是兩箇孚合而為一箇孚矣<lb/>
　但卦中無有就上體取一義就下體取一義者卦名<lb/>
　是卦體之名也當就全體取義主交孚之説為長○<lb/>
　㕘義曰下悦以應上則心誠愛其君上巽以順下則<lb/>
　心誠愛其民君民二字恐未當<lb/>
豚魚吉<lb/>
<pb n="72a"/>
　程曰豚躁魚㝠物之難感者也孚信能感豚魚當無<lb/>
　所不感矣○本義云豚魚無知之物無知何獨豚魚<lb/>
　曰諸畜中豕性至躁而騃豚又豕之稚者故最無知<lb/>
　又諸般禽獸雖槩無知然猶與人同居霄壤之間同<lb/>
　見日月同受風霜魚則獨居水中惟以水為乾坤與<lb/>
　人世又隔一重故尤為無知○不曰感豚魚而曰豚<lb/>
　魚吉承中孚云也中孚便有以孚於物矣不然乃為<lb/>
　豚魚之吉而不為中孚者之吉矣故豚魚是承中孚<lb/>
<pb n="72b"/>
　彖傳曰豚魚吉信及豚魚也聖人固已着字眼在矣<lb/>
　○雲峯曰或以豚<hi>云</hi>為長况彖傳信及豚魚也可異<lb/>
　論乎○但據雲峯之説似只以豚魚為一物未知豚<lb/>
　魚畢竟是二物耶或一物耶程傳作二物而本義只<lb/>
　云豚魚無知之物意者其亦不以分為二為非耶○<lb/>
　補註曰巽風兌澤也豚魚河豚也河豚東拜則東風<lb/>
　應信西拜則西風不爽唐詩河豚吹浪夜還風此即<lb/>
　信及豚魚也○原文王之意謂於難感者能感之則<lb/>
<pb n="73a"/>
　是信之至矣既而悦親信友獲上治民無往而不孚<lb/>
　所謂至誠而不動者未之有也特以豚魚至為無知<lb/>
　故假以為象耳且如古之有苖傲象真豚魚也○至<lb/>
　誠可感豚魚豈必真有其事耶唐徳宗謂張萬福曰<lb/>
　江淮草木亦知爾名豈草木真知萬福之名耶至聖<lb/>
　者莫如聖人聖人亦未嘗必有感豚魚之事泥者殆<lb/>
　未足以語易○鄭湘卿曰仁及草木言草木難仁也<lb/>
　誠動金石言金石難誠也信及豚魚言豚魚難信也<lb/>
<pb n="73b"/>
　此說儘明白○利渉大川至信所以可渉險難者不<lb/>
　僥倖以苟免不欲速以冐進言忠信行篤敬素患難<lb/>
　行乎患難明則人與之幽則鬼神福之大川特舉其<lb/>
　至險者亦以卦有乗木舟虚之象也習坎有孚維心<lb/>
　亨行有尚蓋亦此理○利貞當管上文故本義云至<lb/>
　信可感豚魚渉險難而不可失其正蓋感物不以正<lb/>
　則為違道以干譽渉險不以正則為行險以僥倖○<lb/>
　㕘義曰信苟不正則尾生白公亦謂之信也○吉字<lb/>
<pb n="74a"/>
　帶豚魚讀盖豚魚無知者也至信可以感之大川至<lb/>
　險者也至信可以渉之兩句似平或疑本義云占者<lb/>
　能致豚魚之應則吉而利渉大川似以豚魚屬有孚<lb/>
　而以吉對利渉非也豚魚之應是有孚所致者致豚<lb/>
　魚斯吉矣且又利渉故吉字只連豚魚為句利渉自<lb/>
　有一項本義云至信可感豚魚渉險難亦自分明<lb/>
柔在内而剛得中<lb/>
　柔在内以一卦言之為中虚也剛得中以二體言之<lb/>
<pb n="74b"/>
　為中實也<lb/>
說而巽孚乃化邦也<lb/>
　說而巽孚乃化邦也孚乃化邦程傳及中溪乃作化<lb/>
　天下之萬邦蓋彖傳邦極其廣而言之所謂萬邦作<lb/>
　孚也如云當位貞吉以正邦也此邦字分明是指天<lb/>
　下王用出征以正邦也豈亦但謂一侯國而已耶蓋<lb/>
　聖人話意自然向大處去洪鐘無㣲音也此云孚乃<lb/>
　化邦者自我一國既上下交孚則近者悦逺者来天<lb/>
<pb n="75a"/>
　下孚之必矣湯以七十里文王以百里用此道也雲<lb/>
　霓之徯后南國之化行天下孚之為何如此上下指<lb/>
　君與臣民也專指君臣者非○孚乃化邦風行四表<lb/>
　也<lb/>
利渉大川乗木舟虚也<lb/>
　木在澤上既有乗木之象外實内虚又為舟虚之象<lb/>
　皆卦象也○或曰外實内虚宜當作卦體曰需卦九<lb/>
　五坎體中實為有孚取則為卦體中孚外實内虚為<lb/>
<pb n="75b"/>
　舟虚利渉取則為卦象<lb/>
中孚以利貞乃應乎天也<lb/>
　信而正則事皆天理所謂誠者天之道也孚貞應天<lb/>
　之義不待多費辭矣○信而正者天之道也<lb/>
澤上有風中孚君子以議獄緩死<lb/>
　本義云風感水受中孚之象議獄緩死中孚之意○<lb/>
　議獄緩死則至誠惻怛之意有以浹人之肌膚淪人<lb/>
　之骨髓矣豈非中孚之意○議獄緩死上感而下受<lb/>
<pb n="76a"/>
　也○君子議獄有可生者生之求其生而不得則當<lb/>
　死矣猶且緩之則其至誠惻怛之意自有以感乎下<lb/>
　此說未盡○議獄緩死不是兩事所以審求其情也<lb/>
　所謂求其生而不得則死者與我俱無憾也故曰中<lb/>
　孚之意○祥刑要覧桂氏後序曰番易尉為人殺莫<lb/>
　知主名捕吏誣執俞達者證佐皆具已承伏矣且謀<lb/>
　連三弓手結欵無一異詞有某人不能無疑躬造府<lb/>
　臺府臺請緩其事重立賞榜廣布耳目俾緝正囚未<lb/>
<pb n="76b"/>
　㡬果得龔立者以正典刑不然横致四無辜於死地<lb/>
　余聞之瞿然斂袵因嘆吾夫子三絶韋編特著議獄<lb/>
　緩死之象於中孚而古之君子亦盡心於一成而不<lb/>
　可變者焉○愚按此正所謂中孚之意盖恐其急於<lb/>
　致刑而誤殺不辜也正所謂求其生而不得然後死<lb/>
　者與我俱無憾也錢若水亦嘗議獄緩死後果得反<lb/>
　案中孚二字如此貼之庶見親切然議生於疑不疑<lb/>
　何必緩哉故又曰不留獄二義並行而不悖矣<lb/>
<pb n="77a"/>
初九虞吉有他不燕<lb/>
　初九當中孚之初上應六四夫相信之道貴乎審之<lb/>
　於初六四可信者也初能於其志之未二時度其可<lb/>
　信而遂一意以信之則得其所安而吉若復有他志<lb/>
　焉則於其可信者不信於其不可信者信之是失其<lb/>
　所度之正而不得其所安矣此皆戒占者之辭初九<lb/>
　本未見其有他處此爻辭只據初時說道理○有他<lb/>
　不燕者我之心既有二於彼則彼之心亦不能以一<lb/>
<pb n="77b"/>
　於我矣而况信非其所信者乎故不得所安也本義<lb/>
　謂之復有他焉亦承初字言也初也志未變而應四<lb/>
　繼也或志變而有他不如初時矣全是據初字言道<lb/>
　理○其曰虞吉者猶家人初九閑有家例其曰有他<lb/>
　不燕者猶比初六終来有他吉例皆是初爻之辭<lb/>
初九虞吉志未變也<lb/>
　此虞吉作初九能度六四可信之説所以然者以其<lb/>
　居初志未變也<lb/>
<pb n="78a"/>
九二鳴鶴在隂其子和之我有好爵吾與爾靡之<lb/>
　四句都是象然有二意上二句言二五之交孚下二<lb/>
　句言二五之所以交孚○好爵或以爵為天爵盖非<lb/>
　也只是爵禄之爵其曰好爵謂得中亦猶云鶴在隂<lb/>
　謂九居二耳非謂好爵就當懿徳也北山移文亦有<lb/>
　嬰情好爵之句○我有好爵吾與爾靡之吾即我也<lb/>
　皆指二子貢曰我不欲人之加諸我也吾亦欲無加<lb/>
　諸人豈亦有異義乎○中溪謂我爵謂五五為君位<lb/>
<pb n="78b"/>
　故以爵言此句與本義好爵謂得中者悖矣又曰吾<lb/>
　亦五也爾指二二偶於五也其說益謬不識主賔我<lb/>
　不指二而指五何謂也且與上鳴鹤在隂其子和之<lb/>
　又自相戾○㕘義曰物之相愛者莫如母子之同心<lb/>
　而人之所慕者莫如王爵之可貴中孚之二以實感<lb/>
　乎五而五亦以實感乎二其至誠之感通為何如<lb/>
其子和之中心願也<lb/>
　朱子曰是兩箇都要此物事所以鶴鳴子和是兩箇<lb/>
<pb n="79a"/>
　中心都愛所以相應如此象傳雖獨舉其子和之然<lb/>
　中心願也又自是吾與爾靡之意於爻辭元無所遺<lb/>
　也<lb/>
六三得敵或鼔或罷或泣或歌<lb/>
　敵謂上九信之窮者如信而不知變則信斯窮矣窮<lb/>
　不變通也故不足賴也○六三隂柔不中正與上九<lb/>
　為應蓋隂柔不中正則躁性無常又居悦之極悦極<lb/>
　則無節而改其常又與上九信之窮者為正應夫以<lb/>
<pb n="79b"/>
　我之無恒應彼之不通在已既動不中度所應又全<lb/>
　不足賴是以不能自主但見其或鼔而起又或罷而<lb/>
　止或悲而泣又或喜而歌耳蓋亦無可久之理也敵<lb/>
　謂敵應無甚深義以六三而得上九之敵應非能主<lb/>
　張我者是以不能自主而其象如此雖不言凶凶可<lb/>
　知矣○本文得敵二字最重三雖隂柔不中正然使<lb/>
　得善應而尚獲其助而不至於顛倒其在古昔最著<lb/>
　者如衛靈公之無道宜喪也而有王孫賈之徒輔之<lb/>
<pb n="80a"/>
　則亦不喪太甲始雖昏也得阿衡而克終劉禪之徳<lb/>
　至暗也得諸葛亮而延祚數十年故此爻聖人不得<lb/>
　不罪其敵也凡父子兄弟夫婦朋友之間皆有此在<lb/>
　已若陽剛中正則雖得敵之窮亦未必至此故象傳<lb/>
　曰或鼔或罷位不當也與爻辭互相發也○或鼔或<lb/>
　罷是活字主擊鼔言是奮發之意凡兵役都用鼔以<lb/>
　進所以一衆心而齊其力也<lb/>
六四月㡬望馬匹亡无咎<lb/>
<pb n="80b"/>
　六四居隂得正位近於君以是徳而居是位所謂權<lb/>
　不張而自大勢不招而自集月㡬望象也設非居隂<lb/>
　得正而徒位近於君則徳不稱其位君不信其忠亦<lb/>
　不能有其盛也如云負且乗致冦至晉如鼫䑕貞厲<lb/>
　是也故四之月㡬望必兼取四之居隂得正位近於<lb/>
　君者有見於此也然以柔正之資而膺君上之任必<lb/>
　能公爾忘私而不暇顧其朋友是謂馬匹亡也馬匹<lb/>
　謂初與已為匹也○中溪謂月㡬望不處盈也其㫖<lb/>
<pb n="81a"/>
　非是蓋本爻之意正謂其權任之隆而能乃心王室<lb/>
　自絶私交所以无咎也而象傳云馬匹亡絶類上也<lb/>
　无咎處正在馬匹亡上不在月㡬望上此又闗繫不<lb/>
　小宜詳之○月幾望馬匹亡二句相喚應説方得其<lb/>
　㫖若並舉對言則失之矣本義云居隂得正位近於<lb/>
　君而不曰位近於君居隂得正者固有義矣曰所以<lb/>
　能絶初以信五者亦以居隂得正也○方蛟峯曰晏<lb/>
　子不入崔陳之黨韓退之不汙牛李之朋馬匹亡也<lb/>
<pb n="81b"/>
　○本義云馬匹謂初與已為匹匹配也謂之馬匹者<lb/>
　程云古者駕車用四馬不能備純色則兩服兩驂各<lb/>
　一色又大小必相稱故兩馬為匹<lb/>
九五有孚攣如无咎<lb/>
　九五剛健中正中孚之實又居尊位則中孚之主而<lb/>
　下應九二與之同徳是其孚之兩相攣固也何咎之<lb/>
　有説此爻要畧與九二異盖九五是君上故本義言<lb/>
　下應<lb/>
<pb n="82a"/>
位正當也<lb/>
　正指剛健中正中孚之實也當則指居尊位為孚之<lb/>
　主者也正當宜分看履九五兌九五與此同<lb/>
上九翰音登于天貞凶<lb/>
　鷄曰翰音出曲禮註云翰長也鷄肥則鳴聲長○居<lb/>
　信之極而不知變所謂好信不好學者如有其理時<lb/>
　勢不足以副彼亦以為有是理也必要為之不度時<lb/>
　不審勢此謂信非所信而不知變亦猶鷄非登天之<lb/>
<pb n="82b"/>
　物而欲登天也甚言其難也○鷄非登天之物而欲<lb/>
　登天夫雞羽族宜能飛也而不能飛則變也乃以其<lb/>
　有羽翼而彊欲飛而登天不知變也故為知信而不<lb/>
　知變之象○貞凶蓋亦以其所信者固亦正理所有<lb/>
　也但不知變耳故云雖正亦凶<lb/>
翰音登于天何可長也<lb/>
　何可長凶也知信而不知變如宋襄之仁尾生之信<lb/>
　皆不可長必敗於信也<lb/>
<pb n="83a"/>
䷽<hi>艮下震上</hi>
小過亨利貞可小事不可大事飛鳥遺之音不宜上宜<lb/>
下大吉<lb/>
　自可小事以下皆利貞之意○本義既過於陽可以<lb/>
　亨矣蓋以義而言隂固不可過於陽以勢而言則既<lb/>
　過於陽亦可以亨但以其有妨於義也故隨戒以利<lb/>
　貞<hi>云云</hi>貞者義也以義用勢也小者之宜也所謂與<lb/>
　時行也下文所云皆其義也○凡謂小過之時者非<lb/>
<pb n="83b"/>
　時小有過謂時當小過也如云大過之時亦豈時有<lb/>
　大過耶大過小過都是人事但其時當然則謂之大<lb/>
　過之時小過之時耳○卦之二五皆以柔而得中故<lb/>
　可小事得中似可有事但以柔得中只可小事○三<lb/>
　四皆以剛失位而不中故不可大事卦惟二陽然下<lb/>
　體之陽不居二而居三上體之陽不居五而居四皆<lb/>
　失位也又三則以陽居下之上四則以陽居上之下<lb/>
　皆不中也失位則權奪不中則善虧不可大事也○<lb/>
<pb n="84a"/>
　或說失位便是不中又言不中者以應上句柔得中<lb/>
　也然依同人曰柔得位得中大有曰柔得尊位大中<lb/>
　則此之失位不中亦當為二義蓋既並言便須有義<lb/>
　在○一說失位不中固為二義但總是三以剛居下<lb/>
　之上四以剛居上之下所謂失位者以此所謂不中<lb/>
　者亦以此蓋失位以時位言不中以才徳言如乾九<lb/>
　三重剛而不中不中固是居下之上也又曰上不在<lb/>
　天下不在田亦是取居下之上也又不可以不在天<lb/>
<pb n="84b"/>
　不在田就當不中說蓋重剛不中以徳行言上不在<lb/>
　天下不在田以時位言○二五只言柔得中三四不<lb/>
　止言剛不中而必曰剛失位而不中此尤見剛之不<lb/>
　得志而不可大事處失位二字如何可輕看○三四<lb/>
　言剛失位而不中二五獨言柔得中而不言得位何<lb/>
　也曰小過之時柔之所以可小事者不以位而以善<lb/>
　也若小者既過而又用其勢將反以壯敗矣此彖傳<lb/>
　不言柔得位之意也○可小不可大宜下不宜上此<lb/>
<pb n="85a"/>
　意大象傳盡之○卦體内實外虚如鳥之飛其聲下<lb/>
　而不上截作兩句方是○張曰中二爻内實象鳥之<lb/>
　身上下四爻外虚象鳥之翼横飛之鳥身已飛過而<lb/>
　有遺音耳○其聲下而不上此於卦體無所取只據<lb/>
　飛鳥言之其聲皆下而不上○夫風實自上而起故<lb/>
　鳶先風而翔於上以上先有風也久之然後風及於<lb/>
　下以飛鳥聲亦然皆先於上而後下○飛鳥多有聲<lb/>
　聲皆下聞或曰既可以聞獨不可上聞乎曰大抵風<lb/>
<pb n="85b"/>
　皆自上而下聲音難逆風而上况鳥飛于空風力尤<lb/>
　勁鳥聲安得排風而上乎只是遺下耳或曰鹤鳴于<lb/>
　九臯聲聞于天亦有上聞者曰此以鳥音自然之理<lb/>
　言彼則極其鶴聲所聞之逺言意各有主也其上章<lb/>
　云聲聞于野其意可見○又嘗聞有人清晨自武當<lb/>
　山而下天色甚霽初不聞雷聲及至山下只見道路<lb/>
　行潦問是何時雨則云正是今早雷雨大作而山上<lb/>
　初不聞知以此推之雖雷聲亦壅而不上聞也况於<lb/>
<pb n="86a"/>
　鳥音乎是皆風之為耳或説鳥喙向下故聲皆下而<lb/>
　不上○不宜上宜下此以人事之占言不指飛鳥遺<lb/>
　音蓋於鳥聲難着宜字○宜下是斂退一歩做事的<lb/>
　意如此始大吉<lb/>
過以利貞與時行也<lb/>
　時謂小過之時小過之時可過於小而不可過於大<lb/>
　可以小過而不可以甚過利貞者過小而不過大小<lb/>
　過而不甚過之謂也故曰與時行時小過之時云也<lb/>
<pb n="86b"/>
　　過於小如喪過乎哀行過乎恭用過乎儉也可以<lb/>
　小過如哀不至滅性恭不至足恭儉不至豚肩不掩<lb/>
　豆是也<lb/>
有飛鳥之象焉飛鳥遺之音不宜上宜下大吉上逆而<lb/>
下順也<lb/>
　有飛鳥之象一句是卦體上逆下順以人事之理言<lb/>
　所以以理而斷其上逆下順者以小者之過也隂可<lb/>
　下而不可上也如行過乎恭固是宜下恭不至足恭<lb/>
<pb n="87a"/>
　亦是宜下○本義云能致飛鳥遺音之應或以此問<lb/>
　於朱子朱子曰看此卦以有羽蟲之孽之意如賈誼<lb/>
　鵩鳥之類故於初六復言之此又與中孚能致豚魚<lb/>
　之應不同中孚以徳之感應言小過以占之應驗言<lb/>
山上有雷小過<lb/>
　本義山上有雷其聲小過語録云聲在髙處下來是<lb/>
　小過之義飛鳥遺之音亦是自髙處放下聲来蓋聲<lb/>
　在髙處則去人逺其聲邈而㣲矣小過之象也今之<lb/>
<pb n="87b"/>
　雷聲重者則只如在屋脊之上盖雷近則聲洪逺則<lb/>
　聲亦㣲矣雷出地奮則其聲重矣雷在天上則髙虚<lb/>
　之表四達無障與山上有雷者又别不可以其更髙<lb/>
　於山而聲反重為疑也乾九四在淵本義云龍之在<lb/>
　是若下於田或躍而起則向乎天矣雷亦然雷在天<lb/>
　上若更髙於山然聲達四逺偏警羣動又與在山上<lb/>
　者不侔矣○㕘義曰雷行於空中則其聲震暴若鳴<lb/>
　山上則其聲㣲小詩所謂殷其雷是也<lb/>
<pb n="88a"/>
君子以行過乎恭喪過乎哀用過乎儉<lb/>
　本義云三者之過皆小者之過是可小事意又云可<lb/>
　過於小而不可過於大可以小過而不可甚過是宜<lb/>
　下意皆所謂小過也○本義三者之過皆小者之過<lb/>
　此就行喪用三字說若獨立不懼遯世無悶堯舜之<lb/>
　禪受湯武之放伐等事則大者之過也○本義可過<lb/>
　於小而不可過於大此就恭哀儉三字說正雲峯所<lb/>
　謂可過乎恭不可過乎傲可過乎哀不可過乎易可<lb/>
<pb n="88b"/>
　過乎儉不可過乎奢也○本義可以小過而不可甚<lb/>
　過此句意附在三箇過字内或以附在恭哀儉者非<lb/>
　也此三過字俱是小過之過亦正雲峯所謂恐其恭<lb/>
　之甚則為足恭哀之甚則為喪明儉之甚則為豚肩<lb/>
　不掩豆也○嵩山晁氏徂徠石氏皆謂小過是矯時<lb/>
　之弊以今論之君子所行皆欲適中而於此三者乃<lb/>
　小過何歟豈非以其時當小過乃為宜乎故曰與時<lb/>
　行也若大過而獨立不懼遯世無悶是亦以其時當<lb/>
<pb n="89a"/>
　然也不然斯為過當矣若一以為此君子矯時之弊<lb/>
　而然豈得為義理之至當夫矯枉者過直此自常情<lb/>
　所易犯者耳聖人教人豈必過直以矯枉邪君子時<lb/>
　乎當小過則小過亦為中時乎當大過則大過亦為<lb/>
　中○六十四卦既有小過則君子之於天下也自是<lb/>
　有小過之時大過亦然<lb/>
初六飛鳥以凶<lb/>
　不好處全在飛字上是上而不下者也若飛鳥遺之<lb/>
<pb n="89b"/>
　音則下而不上此只言飛鳥鳥之飛只管過去○初<lb/>
　六所以取此者以其隂柔性躁又上應九四志於上<lb/>
　行又居過時則其躁也又過於躁其上行也又過於<lb/>
　上行故曰上而不下者也以此取飛鳥象初六一飛<lb/>
　鳥也○初六飛鳥之象就人事言之便是行只管過<lb/>
　於傲喪只管過於易用只管過於奢如此安得不致<lb/>
　凶其曰以凶者平庵曰以飛致凶<lb/>
飛鳥以凶不可如何也<lb/>
<pb n="90a"/>
　所謂自取之也不可活也<lb/>
六二過其祖遇其妣不及其君遇其臣无咎<lb/>
　進則過三四而遇六五是過陽而反遇隂也所遇者<lb/>
　隂則無彊盛之患過而不過者也不進則不及六五<lb/>
　而自得其分是不及其君而適遇其臣也適遇其臣<lb/>
　則無陵廹之嫌亦過而不過也然進可以為過不進<lb/>
　宜不為過今而槩之以皆過何也蓋六爻在小過之<lb/>
　時皆有過之義但過得其宜者則雖過而不過過失<lb/>
<pb n="90b"/>
　其宜者則為過而過矣○六二爻辭只據柔順中正<lb/>
　言所以為過而不過○雲峯曰兩遇字㣲不同遇其<lb/>
　妣邂逅之遇也故本義曰反遇遇其臣適相當之遇<lb/>
　也故曰適遇○本義釋過其祖遇其妣云進則過三<lb/>
　四而遇六五敢問三四皆為祖乎曰程傳云陽之在<lb/>
　上者父之象尊於父者祖之象四居三上故為祖五<lb/>
　隂而尊祖妣之象而朱子語類亦曰三父四祖五便<lb/>
　當妣○問先妣亦妣也此何以知其為祖妣曰晉六<lb/>
<pb n="91a"/>
　二與六五相應則只取為先妣此承祖字来而與祖<lb/>
　為對則是祖妣也故程傳斷以為祖妣本義云過陽<lb/>
　而遇隂既以一隂一陽相對則祖與妣亦相對其為<lb/>
　祖妣益無疑○朱子曰五便當妣也亦以其為六五<lb/>
　也隂居尊也○重在隂字上若過而遇陽則過而過<lb/>
　矣○進則過三四之陽以過也而遇夫六五則歸宿<lb/>
　處是隂過而不過也○遇其臣謂自得其臣之分也<lb/>
　○六二爻辭許多句只據其柔順中正説來○曰祖<lb/>
<pb n="91b"/>
　曰妣以隂陽之象言曰君曰臣以上下之象言義不<lb/>
　相襲同是一六五也對三四言則為妣對六二言則<lb/>
　為君<lb/>
　　過　　遇　　不及　　遇<lb/>
　雲峯曰相過謂之過過是有心邂逅謂之遇遇是無<lb/>
　心春秋公及宋公遇于清我所欲曰及不期而㑹曰<lb/>
　遇及有心遇是無心遇字與及字相反過字與不及<lb/>
　相反○不及其君此不及字當依春秋書法例看為<lb/>
<pb n="92a"/>
　對遇字言<lb/>
不及其君臣不可過也<lb/>
　不及其君爻辭本自爻言其能然象傳則復以理言<lb/>
　其當然也<lb/>
九三弗過防之從或戕之凶<lb/>
　小過之時事每當過然後得中九三以剛居正衆隂<lb/>
　所欲害者也何以見衆隂欲害九三蓋九三剛正邪<lb/>
　正不容兩立况當小過之時隂多於陽又是小人道<lb/>
<pb n="92b"/>
　長之日故小象程傳曰隂長之時必害於陽小人道<lb/>
　盛必害君子防之不至必為其所戕矣唐五王惟失<lb/>
　此義故中武三思之害先儒謂為人君為人臣皆不<lb/>
　可不知春秋今以此觀之為人君為人臣亦皆不可<lb/>
　不知易<lb/>
從或戕之凶如何也<lb/>
　凶如何甚言其凶也<lb/>
九四无咎弗過遇之往厲必戒勿用永貞<lb/>
<pb n="93a"/>
　九四一爻占得之者當得无咎何也九四以剛處柔<lb/>
　弗過於剛而適合其宜是過乎恭也過乎恭則過而<lb/>
　不過矣所以无咎也若或更往則為過矣其過不為<lb/>
　過恭而為過剛矣是有厲而當戒焉然道無定體事<lb/>
　有異宜固亦有過乎剛之時且九三陽性堅剛或膠<lb/>
　於永貞而不知變故又戒以勿用固守夫過恭亦當<lb/>
　隨時之宜也隨時之宜者時宜過剛則猶用過剛也<lb/>
　○大抵時乎過恭則過恭為中時乎過剛則過剛亦<lb/>
<pb n="93b"/>
　為中○周公繫此爻以上句言弗過遇之又曰往厲<lb/>
　必戒説得似太重了故復着勿用求貞一句以裁之<lb/>
　然後於理為盡也○以剛處柔過乎恭矣過乎恭如<lb/>
　何是合宜盖當過之時而過於恭過之得宜者也所<lb/>
　謂過而不過也○一說以剛處柔是剛不用於剛而<lb/>
　用於柔過乎恭也合乎宜也小過之時當然也○或<lb/>
　曰弗過遇之若以六二爻例則當如此説若以九三<lb/>
　爻例則過遇當如過防之義未詳孰是當缺以俟知<lb/>
<pb n="94a"/>
　者○依九三爻例弗過遇之謂弗加意以待之也是<lb/>
　不能過於恭也不能過於恭以往則厲矣故當戒道<lb/>
　理皆同而句義異其本義上云當過之時以剛處柔<lb/>
　過乎恭矣无咎之道也皆不用改動○不加意以待<lb/>
　之如何便有厲蓋當過之時每事當過然後得中也<lb/>
　○過遇為加意以待之此說出朱子小註<lb/>
弗過遇之位不當也往厲必戒終不可長也<lb/>
　本義云爻義未明此亦當缺<lb/>
<pb n="94b"/>
六五宻雲不雨自我西郊公弋取彼在穴<lb/>
　六五以隂居尊隂柔既非有為之才居尊則又太髙<lb/>
　而過象傳所謂已上也又當隂過之時時已過矣故<lb/>
　不能有為為宻雲不雨自我西郊之象在我既不足<lb/>
　以有為則以二是吾正應正應在逺也於是弋取六<lb/>
　二以為助焉但云弋取六二以為助則兩隂相得其<lb/>
　不能濟大事亦不言可知矣○弋以生絲繫矢而射<lb/>
　也凡所射之物皆在逺處故取弋義○宻雲不雨自<lb/>
<pb n="95a"/>
　我西郊自六五而言其不能成大事也公弋取彼在<lb/>
　穴自六五之得六二而言其不能共濟大事也<lb/>
宻雲不雨已上也<lb/>
　本義云已上太髙也此與乾上九之亢龍同意謂其<lb/>
　過髙志滿不能下人以圖事功上六本義云過之已<lb/>
　髙而甚逺者也亦取此意其象傳則云弗遇過之已<lb/>
　亢也<lb/>
上六弗遇過之飛鳥離之凶是謂災𤯝<lb/>
<pb n="95b"/>
　本義云六以隂居動體之上處隂過之極過之已髙<lb/>
　而甚逺者也盖隂性躁也動體已過又在動體之上<lb/>
　隂過已過又是隂過之極故為過之已髙而甚逺者<lb/>
　也是弗合其宜而一於過者也有如飛鳥之迅速而<lb/>
　至於離之離之謂逺去也在鳥則穿雲没影者也○<lb/>
　程傳曰不與理遇動皆過之甚違理過常如飛鳥之<lb/>
　迅速所以凶也離過之逺也又曰災者天殃𤯝者人<lb/>
　為既過之極豈惟人𤯝天災亦至<lb/>
<pb n="96a"/>
弗遇過之已亢也<lb/>
　已亢即本義過之已髙而甚逺之意<lb/>
䷾<hi>離下坎上</hi>
既濟亨小利貞初吉終亂<lb/>
　既濟事之既成也只縁既字不好此即康節怕處其<lb/>
　盛之意所謂飲酒酩酊開花離披時節○日中則昃<lb/>
　月盈則食萬物皆不能逃乎此數故邵子論易每到<lb/>
　中半處便有囘頭却顧之意○為卦水火相交各得<lb/>
<pb n="96b"/>
　其用㕘義曰水居上則受火之熱火居下則能熱乎<lb/>
　水水火相為用也彼此相為用事之所以濟也○六<lb/>
　爻之位各得其正初陽二隂三陽四隂五陽上隂位<lb/>
　各得正所處無有不正者亦事之所濟也○既濟之<lb/>
　時好時節都過了只得小亨而己好時節既過不好<lb/>
　事又將来故須利貞下文初吉終亂正是此意是言<lb/>
　其所以小亨而利貞也○利貞與泰九三之艱貞无<lb/>
　咎意同○初吉終亂此以時言與豐之日中則昃同<lb/>
<pb n="97a"/>
　意彖傳終止則亂其道窮也是兼人事言然人事所<lb/>
　在即天運所在也如云先甲三日後甲三日終則有<lb/>
　始天行也都是此理○本義云大抵此卦及六爻占<lb/>
　辭皆有警戒之意時當然也○小者亨也謂於事之<lb/>
　小者得亨而於大者不得亨也猶所謂小事吉云<lb/>
利貞剛柔正而位當也<lb/>
　此卦初陽而二隂三陽而四隂五陽而上隂也卦辭<lb/>
　本義六爻之位各得其正乃卦名之義此則移以釋<lb/>
<pb n="97b"/>
　利貞義又不同矣<lb/>
初吉柔得中也<lb/>
　指六二柔中則能持盈而守成謹畏而不怠故吉<lb/>
終止則亂其道窮也<lb/>
　中溪曰非終之能亂也於其終而有止心此亂之所<lb/>
　由生也此又推其終之所以亂也○其道窮者治極<lb/>
　生亂亦極則變之理也○丘云彖曰終亂而傳曰終<lb/>
　止則亂止則亂矣不止亂安從生玩一止字則知夫<lb/>
<pb n="98a"/>
　子之於贊易也其㫖深矣○凡看卦爻要識大㫖如<lb/>
　此卦本義云大抵此卦及六爻占辭皆有警戒之意<lb/>
　時當然也而大象曰君子以思患而豫防之皆大㫖<lb/>
　所在而聖人之情可見矣<lb/>
水在火上既濟君子以思患而預防之<lb/>
　夫盛極而衰理數然也故君子於既濟之日便思患<lb/>
　而預防之蓋患是必有的一治一亂雖天運之常然<lb/>
　須要盡人力以支持之惟堯舜有盛而無衰為得變<lb/>
<pb n="98b"/>
　通之術也<lb/>
初九曳其輪濡其尾无咎<lb/>
　全是憑初字說道理危者使平也○雖當既濟之時<lb/>
　尚在既濟之初志意猶未至於盡隳綱紀猶未至於<lb/>
　盡弛苟能謹懼猶可无咎彖傳所謂初吉柔得中也<lb/>
　亦是以其在初而能謹畏耳○曳輪濡尾亦言其凛<lb/>
　凛之心有若此者若真曵輪則車不能前矣若真濡<lb/>
　尾則狐不能濟矣所謂小狐汔濟濡其尾無攸利也<lb/>
<pb n="99a"/>
　此只言其謹戒不虞之象有若此其亡其亡亦是此<lb/>
　意○程傳解曵其輪與未濟同謂自止不進似亦可<lb/>
　通然濡其尾一句難亦作自止説故本義不從分明<lb/>
　與未濟初六不同○无咎謂能保其濟也臨川謂不<lb/>
　遽濟而終可濟此説未好盖己是既濟了非緣此方<lb/>
　得濟也<lb/>
六二婦喪其茀勿逐七日得<lb/>
　六二以文明中正之徳上應九五剛陽中正之君以<lb/>
<pb n="99b"/>
　常理度之宜得行其志也奈九五居既濟之時治功<lb/>
　既成而怠心生不能下賢以行其道二既不為五之<lb/>
　求用則其志不能以自行有如婦之喪其車茀而不<lb/>
　能行者然中正之道不可終廢故既濟之盛終有時<lb/>
　而過中正之道終有時而行是為婦雖喪茀然不待<lb/>
　追求之至於七日而自得也○七日言不久也十則<lb/>
　終辭三則尤近<lb/>
七日得以中道也<lb/>
<pb n="100a"/>
　道既在我不終窮也<lb/>
九三髙宗伐鬼方三年克之小人勿用<lb/>
　九三以剛居剛髙宗伐鬼方之象也蓋髙宗當殷道<lb/>
　之盛而興伐國之師是既濟而用剛也然必三年然<lb/>
　後克之見用剛要在得已則已也○小人勿用不可<lb/>
　用以伐國也小人而用以伐國勝則有殺人屠城之<lb/>
　咎不勝則為輿尸塗地之凶故不可用○本義云小<lb/>
　人勿用占法與師上六同皆主用人者言而小人遇<lb/>
<pb n="100b"/>
　之亦不得用此爻也蓋用人者既不用我則我亦不<lb/>
　得為其用矣但要認所主一邊○用此爻之用字與<lb/>
　勿用不同○或者以為行師之時不擇君子小人皆<lb/>
　可用惟行賞之時不可用小人殊非聖人之意也聖<lb/>
　人之意行師任人固不用小人及凱旋行賞亦不用<lb/>
　小人夫行師不用小人則行賞之時無復小人之可<lb/>
　賞矣而又有小人之不用者何也蓋知人則哲惟帝<lb/>
　難之容亦有小人雜在其間而有功者亦只宜優以<lb/>
<pb n="101a"/>
　金帛而不得開國承家也本義於師上六正如此解<lb/>
　後有問者言帝王興創之初不擇君子小人皆用惟<lb/>
　於事定頒封之後則不復用朱子以為然欲用其説<lb/>
　解入本義而未果今按爻小人勿用則自其行師之<lb/>
　際便戒用小人矣意者朱子終不以其説改入本義<lb/>
　者其以此夫兵者聖人不得已而用之者也本義云<lb/>
　言其久而後克戒占者不可輕動之意○雲峯曰三<lb/>
　代之兵未嘗用一小人用小人是平一亂而生一亂<lb/>
<pb n="101b"/>
　也聖人此意甚㣲○中溪曰小人夷狄皆為隂類夷<lb/>
　狄之禍逺小人之禍近故作易者於用兵之後必以<lb/>
　小人勿用戒之如師之上既濟之三是也<lb/>
三年克之憊也<lb/>
　憊謂勞力費財之甚也正本義所謂言其久而後克<lb/>
　戒占者不可輕動之意<lb/>
六四繻有衣袽終日戒<lb/>
　六四既濟之時以柔居柔畏懼之至能預備而戒慎<lb/>
<pb n="102a"/>
　者也故為繻有衣袽終日戒之象細分之豫備貼繻<lb/>
　有衣袽意戒懼貼終日戒意實則一事也○衣袽即<lb/>
　戒備之具終日戒終日豫備也○又云程子曰繻當<lb/>
　作濡傳曰繻滲漏也舟有漏滲則塞以衣袽○朱子<lb/>
　曰六四是心低小底人便能慮事柔善的人心不麄<lb/>
　慮事細宻剛果之人心麄不解如此○雲峯胡氏曰<lb/>
　乗舟者不可以無繻而忘衣袽亦不可謂衣袽已備<lb/>
　遂恝然不知戒水浸至而不知則雖衣袽不及施矣<lb/>
<pb n="102b"/>
　備患之其不失於尋常而慮患之念又不忘於頃刻<lb/>
　此慮既濟之道也○愚謂此説未盡善還作一串意<lb/>
　看較自然故象傳只提終日戒蓋為其足該繻有衣<lb/>
　袽也<lb/>
終日戒有所疑也<lb/>
　心不自寧也<lb/>
九五東鄰殺牛不如西鄰之禴祭實受其福<lb/>
　雲峯胡氏曰本義於爻辭拳拳於時之一字時之過<lb/>
<pb n="103a"/>
　如月已望而將至於晦之時乎時之始至如月方弦<lb/>
　而將至於望之時乎○又曰福在天地間未嘗不以<lb/>
　與人非吝於紂而私於文王也文王實有以受之紂<lb/>
　自無受之道耳○本義曰又當文王與紂之事故其<lb/>
　象占如此<lb/>
東鄰殺牛不如西鄰之時也<lb/>
　象傳於此只出一時字而爻辭之義自不待多費辭<lb/>
　而自明乃知聖人化工之筆非偶然也<lb/>
<pb n="103b"/>
實受其福吉大來也<lb/>
　此正以時言大来字當玩有如川之方至日之方升<lb/>
　意其與五之時已過者何如也<lb/>
上六濡其首厲<lb/>
　以全體言則居既濟之極以二體言又在險體之上<lb/>
　若以陽剛之資極謹畏之方猶懼不克而乃以隂柔<lb/>
　處之不知敬慎是為狐渉水而濡其首之象也占者<lb/>
　不戒其厲宜矣○濡其首即是厲厲字為占言<lb/>
<pb n="104a"/>
䷿<hi>坎下離上</hi>
未濟亨小狐汔濟濡其尾无攸利<lb/>
　未濟事未成之時也火水不交不相為用凡作事必<lb/>
　有與之同心恊力者然後其事有濟故水火不交不<lb/>
　相為用為未濟之象六爻之位皆失其正凡作事必<lb/>
　以正乃往有功故六爻之位皆失其正亦為未濟之<lb/>
　義○此卦之辭大意謂未濟終必濟故亨然必敬慎<lb/>
　乃克有濟若不知敬慎如小狐之汔濟而濡其尾猶<lb/>
<pb n="104b"/>
　未濟也何所利哉此皆以占言○小狐汔濟濡其尾<lb/>
　占之象也○小狐程傳曰其老者多疑畏故履氷而<lb/>
　聴懼其陷也小者則未能畏慎故勇於濟此説似有<lb/>
　理○狐本小物也漢章帝怒竇憲曰國家棄憲如狐<lb/>
　䑕耳以其小也○語類曰狐尾大濡其尾則不得濟<lb/>
　矣○狐之渉必揭其尾<lb/>
未濟亨柔得中也<lb/>
　六五柔得中則能小心慎宻而未濟者以濟矣故亨<lb/>
<pb n="105a"/>
　慎宻則續終矣亨何如也<lb/>
小狐汔濟未出中也<lb/>
　此中字與上文柔得中之中不同乃謂水中也與習<lb/>
　坎求小得未出中也正類○未出中也程傳據二而<lb/>
　言朱子曰未出坎中不獨是說九二一爻通一卦之<lb/>
　體皆是未出乎坎險所以未濟<lb/>
濡其尾不續終也<lb/>
　謂不能慎終如始以致濡尾而無成功也對汔濟言<lb/>
<pb n="105b"/>
　謂始也汔濟終也以不謹而不克濟是不續終矣<lb/>
雖不當位剛柔應也<lb/>
　此分明是説始雖不濟終必濟也蓋卦之六爻皆失<lb/>
　其正位故為未濟然六爻皆以剛柔相應則又有互<lb/>
　相為用之道是有終濟之理也○朱子曰張敬夫説<lb/>
　伊川之在涪也方讀易有篐桶人以雖不當位剛柔<lb/>
　應也為問伊川不能答其人云三陽失位伊川謂是<lb/>
　不知此語火珠林上已有盖伊川不曽看雜書所以<lb/>
<pb n="106a"/>
　被他說動了今按三陽失位之說亦未盡自有本義<lb/>
　在矣○又按宋史譙定傳云程頥之父珦嘗守廣漢<lb/>
　頥與兄顥皆隨侍進成都見篐桶者挾册就視之則<lb/>
　易也欲擬議致詰而篐桶者先曰若嘗學此乎因指<lb/>
　未濟男之窮以發問二程遜而問之則曰三陽失位<lb/>
　兄弟渙然有所省翌日再過之則去矣其後袁滋入<lb/>
　洛問易於頥頥曰易學在蜀耳滋入蜀訪問久無所<lb/>
　得已而見賣醬薛翁於眉卭間與語大有所得不知<lb/>
<pb n="106b"/>
　所得何語也滋閩人按譙定所傳之言為得本末敬<lb/>
　夫所述或欠真切<lb/>
火在水上未濟君子以慎辨物居方<lb/>
　火在水上火不能熱乎水水不受火之熱水火不交<lb/>
　不相為用未濟之象也其云水火異物各居其所乃<lb/>
　謂下文辨物居方而生故露出異物字與所以為未<lb/>
　濟之象者無預○辨物居方所該甚廣蓋君臣上下<lb/>
　大小各止其所之意不必言所以濟未濟也○本義<lb/>
<pb n="107a"/>
　云水火異物各居其所故君子觀象而審辨之非專<lb/>
　指審辨水火也承異物字而云也猶繫傳本義云上<lb/>
　天下澤定分不易必謹乎此<hi>云云</hi>非專上天下澤承<lb/>
　定分不易而云也知此知所以解經矣<lb/>
初六濡其尾吝<lb/>
　初六以隂居下無才無位當未濟之初又非其時故<lb/>
　未能自進如狐之濡其尾然吝也<lb/>
濡其尾亦不知極也<lb/>
<pb n="107b"/>
　本義極字未詳或恐是敬字○語録又曰極字又言<lb/>
　極則界至之謂○補註曰極宜作拯<lb/>
九二曳其輪貞吉<lb/>
　以二應五有君臣之分然二剛而五柔又有陵廹之<lb/>
　嫌焉惟二居柔而得中為能自止於其分而不進則<lb/>
　無陵廹之嫌而得為下之正矣故曰曳其輪貞吉不<lb/>
　必説上未濟意○本義云以九二應六五而居柔得<lb/>
　中九六二字有義九二剛臣也六五柔君也故易有<lb/>
<pb n="108a"/>
　僭廹之嫌然賴其居柔得中故<hi>云云</hi>爻辭俱不及未<lb/>
　濟道理九四六五亦然○程傳曰剛過則好犯上而<lb/>
　順不足唐之郭子儀李晟當艱危未濟之時能極其<lb/>
　恭順所以為得正而能保終吉也於六五則言貞吉<lb/>
　光輝盡君道之善於九二則戒其恭順盡臣道之正<lb/>
　盡上下之道也<lb/>
九二貞吉中以行正也<lb/>
　中以心言正以事言故中重於正○九居二本非正<lb/>
<pb n="108b"/>
　宜有僭廹之嫌矣以其居中能自止而不進是因中<lb/>
　而得正也故曰中以行正也○就人事言是其才勢<lb/>
　俱嫌於陵廹然宅心中順而能以義理自約也○中<lb/>
　庸語類曰君子而時中與易傳中所謂中重於正正<lb/>
　者則必中之意同正者且自分别個善惡中則是恰<lb/>
　好處<lb/>
六三未濟征凶利渉大川<lb/>
　六三隂柔不中正無才無徳居未濟之時又非其時<lb/>
<pb n="109a"/>
　故為未濟而征則凶也然以柔乗剛與所謂以剛乗<lb/>
　險者不同將出乎坎與所謂未出中者不同故獨為<lb/>
　利渉大川也此據本義前説而繹其義如此○本義<lb/>
　又云或疑利字上當有不字此說亦甚有理○或説<lb/>
　以柔乗剛與履之説而應乎乾同意只是説有濟險<lb/>
　之道蓋非也若依其説則陸行亦何不可乃獨利於<lb/>
　水浮而不可陸走何也盖以柔乗剛者以虛乗實也<lb/>
　故利渉且與上文將出乎坎恊本義利於水浮之意<lb/>
<pb n="109b"/>
　實如此○以柔乗剛一說謂以六居三又一說謂六<lb/>
　三乗九二然考乗字之例則易無有就一爻上取乗<lb/>
　義者當是以六三乗九二且本義首云隂柔不中正<lb/>
　便己是以六三為柔了九二則曰以九二應六五便<lb/>
　已是以九二為剛了<lb/>
九四貞吉悔亡震用伐鬼方三年有賞于大國<lb/>
　九四爻辭純是占下二句亦是占之象○九四所謂<lb/>
　貞者恐是因時順理不汲汲以求濟不違道以妄進<lb/>
<pb n="110a"/>
　蓋以不貞之資而當未濟之時其為貞者自合如此<lb/>
　然觀本義似全不及未濟之意恐宜從泛也○或云<lb/>
　吉悔亡有賞於大國此便是未濟者以濟矣然必拘<lb/>
　此義則如君子之光有孚吉云者終亦說合未濟不<lb/>
　得九二曵其輪亦然或又曰九二曵其輪則程傳有<lb/>
　説六五虚心以求下之助蓋亦以求濟也然在他卦<lb/>
　如離之上九王用出征之類儘有不合卦名恐只當<lb/>
　虚心以求之義<lb/>
<pb n="110b"/>
震用伐鬼方三年有賞于大國<lb/>
　此非以髙宗言乃是人臣事○一説受大國之賞謂<lb/>
　其君賞之以大國如開國承家之義然于字不順或<lb/>
　曰有孚于飲酒以今文觀于字亦似不通蓋古文與<lb/>
　今不同有如此者當以意求也○一説鬼方小夷中<lb/>
　華大國也此云大國對鬼方言此變化氣質之道<lb/>
貞吉悔亡志行也<lb/>
　志行亦不必説濟縁他本不貞而有悔今乃能貞吉<lb/>
<pb n="111a"/>
　而悔亡則其志行矣<lb/>
六五貞吉无悔君子之光有孚吉<lb/>
　六五文明之主居中應剛虚心以求下之助所謂貞<lb/>
　吉无悔者自此而取所謂君子之光有孚者亦自此<lb/>
　而取也但貞吉无悔是舉其善以掩其不善也君子<lb/>
　之光有孚吉則又純舉其善而言之非以申上義也<lb/>
　○觀本義兩又字可見○本義以六居五亦非正也<lb/>
　亦字承九四言然文明之主居中應剛虚心以求下<lb/>
<pb n="111b"/>
　之助有文明之徳又有虚已下賢之善皆正道也故<lb/>
　得貞而吉且无悔○无悔者其善如此雖有悔不為<lb/>
　悔矣與悔亡不同此貞字是五所自有非本體全無<lb/>
　正而却反之於正者故曰无悔而不曰悔亡程曰貞<lb/>
　其固有非戒也○或曰君子之光見諸外者也有孚<lb/>
　存諸中者也審如此則當先言有孚矣蓋有孚就道<lb/>
　理上説凡其光輝之外見者皆有孚之所在也故象<lb/>
　傳曰君子之光其暉吉也爻辭吉兼有孚而象傳獨<lb/>
<pb n="112a"/>
　言君子之光者言君子之光則有孚在其中矣○君<lb/>
　子之光有孚吉此亦就文明之主及居中應剛而取<lb/>
　但上云文明之主自其内徳之明言此云君子之光<lb/>
　則其明發越於施為之間矣所謂光暉之盛也上云<lb/>
　虚心下賢只是一事之誠此云有孚只是見於施為<lb/>
　者一一皆實徳誠意之流行也○按程傳曰上云吉<lb/>
　以貞也下云吉以光也須細認之○看本義兩個又<lb/>
　字分明是兩重意○光輝之盛與信實不妄非判然<lb/>
<pb n="112b"/>
　為二也光暉之盛暢於四肢發於事業也信實不妄<lb/>
　只是其暢於四肢發於事業者一一皆實徳誠意之<lb/>
　發越也孚雖著於外其實由中出無有無其實心而<lb/>
　有其實事者○一說君子之光及有孚只在上面意<lb/>
　中抽出同是取文明之主虚中應剛之義有孚亦只<lb/>
　就虚心下賢説未知是否但覺本義兩又字未貼<lb/>
君子之光其暉吉也<lb/>
　暉者光之散要之不可於君子之光外别求個暉本<lb/>
<pb n="113a"/>
　義解字義不得不然耳○光統言之也暉者光之散<lb/>
　殊一也<lb/>
上九有孚于飲酒无咎濡其首有孚失是<lb/>
　上九以剛明居未濟之極夫剛明則有能濟之才居<lb/>
　未濟之極又值將濟之時占者於此復何為哉只宜<lb/>
　有孚飲酒自信自養以聴天命之自至耳所謂需君<lb/>
　子以飲食宴樂正此意也○自信必自養自養乃見<lb/>
　其自信也非兩事故有于之一字在中而下句便只<lb/>
<pb n="113b"/>
　云有孚矣○以剛明居未濟之極則有必濟之理如<lb/>
　否之上九亦然故其本義云以陽剛居否極能傾時<lb/>
　之否者也○濡其首有孚失是此又因而戒之懼其<lb/>
　幸時之將濟而放縱自恣無以承乎天命也○有孚<lb/>
　失是此是字是一大事件六十四卦三百八十四爻<lb/>
　聖人都只是教人不失是而已且不但易也傳曰人<lb/>
　之處患難知其無可奈何而故意不反者豈安於義<lb/>
　命者哉此失是之謂也○按語類濡首分明是説野<lb/>
<pb n="114a"/>
　狐過水今象却云飲酒濡首亦不知是如何只是孔子<lb/>
　説人便不敢議他人便恁地不得又曰嘗有人著書<lb/>
　以彖象文言為非聖人之書只是如今也著與孔子<lb/>
　分䟽<lb/>
　<lb/>
　<lb/>
　<lb/>
　<lb/>
<pb n="114b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易經蒙引卷八下<lb/>
</p>
<p>
</p>
  </div>
</body>
</text>
</TEI>
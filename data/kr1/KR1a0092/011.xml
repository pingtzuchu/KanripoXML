<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易經蒙引卷十一上</head> <lb/>
    <p>
<pb n="1a"/>
欽定四庫全書<lb/>
　易經蒙引卷十一上<lb/>
　　　　　　　　　　　　　明　蔡清　撰<lb/>
　繫辭下傳<lb/>
　　第一章<lb/>
八卦成列象在其中矣因而重之爻在其中矣<lb/>
　八卦成列指卦畫而言象在其中者盖八卦既成列<lb/>
　則三奇者乾之象三偶者坤之象一陽在二陰之下<lb/>
<pb n="1b"/>
　者震之象一陰在二陽之下者巽之象<hi>云云</hi>象豈出<lb/>
　於卦畫之外哉○此象字與聖人設卦觀象及是故<lb/>
　謂之象象字不同只謂卦之形體也形體猶言模様<lb/>
　耳○朱子小註曰八卦是一項看象在其中又是逐<lb/>
　箇看○八卦成列總說象在其中逐項說此時只說<lb/>
　得卦未說得爻未有六爻雖三畫之卦亦不可謂之<lb/>
　三爻必有六爻後分卦之上下體而言上三爻下三<lb/>
　爻則有之矣○八卦成列時只可謂之三畫不可謂<lb/>
<pb n="2a"/>
　之三爻○本義成列謂乾一兊二離三震四巽五坎<lb/>
　六艮七坤八此以横圖而言也故有一二三四等之<lb/>
　數若圓圖則有順逆之分矣其曰之類者舉此以該<lb/>
　圓圖也○成列是自一竒一偶生到三畫時也其中<lb/>
　逐一分看則八卦各有象矣○朱子曰八卦成列乃<lb/>
　是從太極兩儀四象漸次生出以至於此畫成之後<lb/>
　方見其有三才之象非聖人因見三才遂以己意思<lb/>
　推而連畫三爻以象之也愚按三才之象之說乃朱<lb/>
<pb n="2b"/>
　子舊說也今本義既解象字為卦之體形則用不得<lb/>
　此說矣○問本義之類二字固兼圓圖若因而重之<lb/>
　豈亦可就圓圖之八卦而重之耶曰二圖皆可重而<lb/>
　為六十四有圖見天原發㣲<hi>云云</hi>○甞竊疑朱子當<lb/>
　時只可定作横圖說則於因重之勢為順所謂聖人<lb/>
　作易之根源也<lb/>
剛柔相推變在其中矣繫辭焉而命之動在其中矣<lb/>
　盖天文地理人事物類一剛一柔盡之矣二者之外<lb/>
<pb n="3a"/>
　再無餘物也故凡剛者皆柔之所推也凡柔者皆剛<lb/>
　之所推也而易卦中亦只是剛柔二者而已非剛則<lb/>
　柔非柔則剛在剛皆柔之所推在柔皆剛之所推此<lb/>
　立象盡意一句本義所以有變化二字也主流行者<lb/>
　言也剛推柔則柔來而剛往柔推剛則剛來而柔往<lb/>
　一往一來之間便見是變矣所謂剛柔相推而卦爻<lb/>
　之變往來交錯無不可見也○往來交錯如剛往而<lb/>
　柔來柔往而剛來也剛往而柔來對柔往而剛來交<lb/>
<pb n="3b"/>
　錯也○依日月相推而明生寒暑相推而歲成例則<lb/>
　日往則月來是日推出月來也月往則日來是月推<lb/>
　出日來也然則剛柔相推如見在為剛則剛為來是<lb/>
　柔所推出者也見在為柔則柔為來是剛所推出者<lb/>
　也大抵天下之事感之淺者其應必淺屈之大者其<lb/>
　伸亦大固不可以無心而忘之亦不可以有心而强<lb/>
　之也○承上文言自一畫倍而為三則象已具又自<lb/>
　三畫重而為六則爻以備故即是以觀但見剛柔二<lb/>
<pb n="4a"/>
　者迭相推盪而卦爻之變往來交錯無不可見此只<lb/>
　據六十四卦言盖六十四卦之生總是一每生二而<lb/>
　一隂一陽只管相挨出來而變即在是矣此變字指<lb/>
　陰陽相錯説未説到卜筮之變處卜筮之變則下文<lb/>
　所謂動者也○本義卦爻之變此卦字六十四卦之<lb/>
　卦非八卦成列三畫之卦類也○本義往來交錯一<lb/>
　往一來便是交錯是即謂之變矣通六十四卦節節<lb/>
　是如此故朱子曰變是就剛柔交錯而成卦爻上言<lb/>
<pb n="4b"/>
　○所謂往來交錯者如陽儀之上生一陰便是陰來<lb/>
　在陽儀為隂來究其所以來則自夫陰儀是在隂儀<lb/>
　為陰往矣如陰儀之上生一陽便是陽來在隂儀為<lb/>
　陽來究其所以來則自夫陽儀是在陽儀為陽往矣<lb/>
　合而觀之則為一剛一柔一往一來之交錯矣自四<lb/>
　象而八卦以至六十四卦皆然也故曰卦爻之變往<lb/>
　來交錯無不可見○易卦啟蒙第四十六葉載玉齋<lb/>
　第三段之説有曰陽中有隂隂中有陽便是陽往交<lb/>
<pb n="5a"/>
　易隂隂來交易陽兩邊各各相對其實非此往彼來<lb/>
　只在象如此○往來交錯正卦爻之變處有往有來<lb/>
　所以為變盖一往而一來則彼此自相交錯耳○剛<lb/>
　柔相推以横言不以直言若以直言便是卦變柔上<lb/>
　剛下之義非作易之本㫖矣○上篇剛柔相推而生<lb/>
　變化有箇觀象意在此處不主觀象言然繫辭焉而<lb/>
　命之亦必自觀象中來也固亦一理但上篇變化之<lb/>
　變即此章之所謂動者故其下文云變化者進退之<lb/>
<pb n="5b"/>
　象也又曰六爻之動三極之道也其本義云動即變<lb/>
　化也又曰象辭變已見上則二變字大不同矣○變<lb/>
　就卦言動以蓍言○或曰此箇剛柔相推變在其中<lb/>
　如何頓以為與上章剛柔相推而生變化不同終是<lb/>
　可駭也曰此無可駭者只看體認如何且不須逺取<lb/>
　旁證止如此章上云象在其中爻在其中則爻是六<lb/>
　畫象只是三畫纔過到此節本義云占者所值當動<lb/>
　之爻象亦不出乎此矣則爻是逐爻象又是全卦六<lb/>
<pb n="6a"/>
　爻之象矣原來爻象二字獨不與上節爻象二字同<lb/>
　邪然義則頓異矣此猶本義也至於本文此下所謂<lb/>
　爻也者象也者又曰爻象動乎内亦分明與上句爻<lb/>
　象字義頓異矣此類亦不止一二處亦不止此一書<lb/>
　所言有然者○繫辭焉而命之謂逐卦逐爻各繫以<lb/>
　辭而命其吉凶也命告也此時只謂之辭未謂之占<lb/>
　動後方見占繫辭焉而命之非動也然動已在其中<lb/>
　矣○聖人因其如此謂因其交錯不一於是皆繫之<lb/>
<pb n="6b"/>
　辭以斷其吉凶則占者所值當動之爻象不出乎此<lb/>
　如二爻變則占者以上爻為主而此下一爻乃其動<lb/>
　者也如五爻變一爻不變則占者又以不變之爻為<lb/>
　主<hi>啟蒙作之卦一不變爻</hi>而此一不變之爻乃其動者也餘並<lb/>
　見啟蒙<lb/>
○按啟蒙考變占條<lb/>
　凡卦六爻皆不變則占本卦彖辭而以内卦為貞外<lb/>
　卦為悔則動在本卦全體而六爻皆不動矣然必分<lb/>
<pb n="7a"/>
　内外貞悔云者貞悔二字占法有自來也書洪範七<lb/>
　稽疑云曰雨曰霽曰蒙曰驛曰克曰貞曰悔盖雨霽<lb/>
　蒙驛克者五行之兆龜法也貞悔者本末之義蓍法<lb/>
　也○一說貞悔正變也○本末正變之說是愚竊先<lb/>
　儒之意而立此未有據也或問朱子一貞八悔之義<lb/>
　曰如乾夬大有大壯小畜需大畜泰内體皆乾是一<lb/>
　貞外體八卦是八悔又曰貞訓正事方正如此悔吝<lb/>
　皆是事過後方有○一爻變則以本卦變爻辭占是<lb/>
<pb n="7b"/>
　其動即有此一變爻而餘五爻皆不動矣○愚謂此<lb/>
　亦有貞悔之義如乾為本卦得乾之姤則初爻之變<lb/>
　為悔而本卦之乾為貞得乾之同人則二爻之變為<lb/>
　悔而本卦之乾亦貞也朱子所以不發此義者盖以<lb/>
　此義自是占法之常無用於發明歟玉齋胡氏之說<lb/>
　似是有此意也○二爻變則以本卦二變爻辭占仍<lb/>
　以上爻為主則動又在本卦二變爻而其餘四爻皆<lb/>
　不動矣○朱子曰凡變須就其變之極者所以以上<lb/>
<pb n="8a"/>
　爻為主不變者是其常只順其先後所以以下爻為<lb/>
　主亦如隂陽老少之義老者變之極少者只順其初<lb/>
　○朱子曰二爻變者下至上而極二爻不變者下便<lb/>
　是不變之本故以之為主○又曰卦是從下生占事<lb/>
　都有一箇先後首尾愚謂此亦當以本卦為貞所變<lb/>
　之卦為悔○三爻變則占本卦及之卦之彖辭而以<lb/>
　本卦為貞之卦為悔前十卦主貞所占主本卦彖為<lb/>
　重後十卦主悔所占主之卦彖為重是其動又在本<lb/>
<pb n="8b"/>
　卦及之卦之全體而三變爻與三不變爻皆不動矣<lb/>
　○玉齋胡氏曰三爻變所以占本卦及之卦彖辭者<lb/>
　盖變至三爻則所變爻與不變爻六爻平分故就兩<lb/>
　卦彖辭占而以本卦為貞之卦為悔也○又朱子云<lb/>
　三爻變則所主者不一故以兩卦彖辭占○玉齋胡<lb/>
　氏又曰前十卦主貞後十卦主悔者且如乾三爻變<lb/>
　自否至恒為前十卦自益至泰為後十卦如坤三爻<lb/>
　變自泰至益為前十卦自恒至否為後十卦若所變<lb/>
<pb n="9a"/>
　卦在前十卦内雖占兩卦彖辭却以本卦貞為主是<lb/>
　重在本卦彖辭占也若所得變卦在後十卦内雖亦<lb/>
　占兩卦彖辭却以變卦悔為主是重在變卦彖辭占<lb/>
　也○愚謂卦以貞為主若下三爻俱變則如乾卦六<lb/>
　爻皆變而占純坤矣但此猶止一半變也故兼上本<lb/>
　卦之彖歟○問二爻變則占二變爻而必以上爻為<lb/>
　主三爻變則占本卦及之卦彖辭而又必前十卦主<lb/>
　貞後十卦主悔所以必有所主者何也曰既二爻俱<lb/>
<pb n="9b"/>
　變則二爻之辭不同既二彖俱占則二彖之占亦不<lb/>
　同於其不同之際苟無以主之則不知所决矣故<hi>云</hi>
　<hi>云</hi>○朱子曰所以到那三爻變第三十二卦以後占<lb/>
　變卦彖辭者何也到這裏時離那本卦分數多了到<lb/>
　四爻五爻則更多矣此後十卦所以主悔也轉而觀<lb/>
　之變在前十卦内則本卦分數為多故主貞也若四<lb/>
　爻五爻變則變卦分數愈多故亦以之卦為主而不<lb/>
　復滯於本卦矣○四爻變則以之卦二不變爻占仍<lb/>
<pb n="10a"/>
　以下爻為主則動又在之卦二不變爻而四變爻反<lb/>
　為靜矣○五爻變則以之卦不變爻占是其動又在<lb/>
　之卦一不變爻而五爻之變者皆為靜矣○六爻變<lb/>
　則乾坤占二用餘卦占之卦彖辭是其動又全體之<lb/>
　卦矣○愚按乾坤雖有二用然其實乾之用九見羣<lb/>
　龍無首即純坤牝馬之貞先迷後得東北䘮朋之意<lb/>
　也坤之利永貞即乾之利貞也畢竟只是之卦耳○<lb/>
　講動在其中大畧云一爻變則即此一變爻是其動<lb/>
<pb n="10b"/>
　者也二爻變則即此二變爻是其動者也三爻變則<lb/>
　動在本卦及之卦矣四爻五爻變則動在之卦不變<lb/>
　爻矣以至六爻俱變其動又不在於之卦乎六爻俱<lb/>
　不變其動又不在於本卦乎然二爻俱變者則以上<lb/>
　爻為主二爻俱不變者則以下爻為主亦何者而有<lb/>
　出於聖人繫辭命占之外也哉○問因而重之亦可<lb/>
　謂之動在其中剛柔相推亦可謂之動在其中而必<lb/>
　繫之繫辭焉而命之之下者何也動主占非聖人繫<lb/>
<pb n="11a"/>
　辭而命吉凶則無以定其占而占者亦安得因其所<lb/>
　值以斷吉凶耶所以必繫之此也○本義占者所值<lb/>
　當動之爻象爻爻也象卦象也與下條本義因卦爻<lb/>
　之動而後見相應此象字又與上條象在其中之象<lb/>
　字不同矣上是三畫之象此象字即下文象也者像<lb/>
　此者也○或謂動在其中與生乎動之動字㣲有不<lb/>
　同以為動在其中之動字指占者當動之爻象言即<lb/>
　所謂占也生乎動之動字直指卦爻之動而言葢必<lb/>
<pb n="11b"/>
　因是卦爻之動而後占者所值當動之爻象可得而<lb/>
　見此說愚有所未諭者夫當動之爻象即是所謂卦<lb/>
　爻之動者當動之爻象内自有箇占不必謂即所謂<lb/>
　占而下文之占又在動之外與此動字為不同也葢<lb/>
　因是認兩動字為不同故其誤至謂因是卦爻之動<lb/>
　而後占者所值當動之爻象可得而見則全不成言<lb/>
　語矣孰謂卦爻之動而非即占者所值當動之爻象<lb/>
　乎<lb/>
<pb n="12a"/>
吉凶悔吝者生乎動者也<lb/>
　此動字只是卦爻動不可以事為言盖吉凶悔吝雖<lb/>
　已備於繫辭之時然事未至而蓍未揲則卦爻亦無<lb/>
　由動卦爻既未動則吉凶悔吝雖已定於卦爻之中<lb/>
　而亦無由見其孰吉孰凶孰為悔吝而孰為不悔吝<lb/>
　也<lb/>
剛柔者立本者也變通者趨時者也<lb/>
　承上文而言吉凶悔吝生於卦爻之動以卦爻之動<lb/>
<pb n="12b"/>
　言之其始也一剛一柔各有定位是剛柔乃立本者<lb/>
　也剛變而通於柔柔變而通於剛惟變所適而已是<lb/>
　變通乃趨時者也此當依啟蒙考變占例而朱子語<lb/>
　録及臨川呉註皆與本義合矣○此變通是揲蓍之<lb/>
　變與變在其中之變不同○剛柔立本以本而言變<lb/>
　通趨時對之卦言○本義一剛一柔各有定位此位<lb/>
　字與六位時成之位不同如下三爻皆剛上三爻皆<lb/>
　柔者泰之定位也下三爻皆柔上三爻皆剛者否之<lb/>
<pb n="13a"/>
　定位也下一爻剛而餘爻皆柔者復之定位也下一<lb/>
　爻柔而餘五爻皆剛者姤之定位也至於自此而彼<lb/>
　變以從時則如乾之姤以至乾之坤坤之復以至坤<lb/>
　之乾皆是○又一剛一柔此一字不可拘例一爻或<lb/>
　六畫皆剛者有之或六畫皆柔者有之或一剛五柔<lb/>
　者有之或一柔五剛者有之但以易之所有不過剛<lb/>
　柔二者而已故云一剛一柔也○剛柔立本所謂交<lb/>
　易而對待者乎變通趨時所謂交易而流行者乎理<lb/>
<pb n="13b"/>
　與書皆然也此章之言主書不可以吉凶悔吝生乎<lb/>
　動為申繫辭焉而命之一條亦不可以剛柔立本為<lb/>
　申剛柔相推變在其中一條盖自章首至此以及下<lb/>
　文節節相承深味自見<lb/>
吉凶者貞勝者也<lb/>
　又承上言剛柔變通則吉凶見矣而吉凶二者則常<lb/>
　相勝而不已也見卦爻之占只有此二者而已耳言<lb/>
　吉凶則該悔吝悔自凶而趨吉吝自吉而向凶也○<lb/>
<pb n="14a"/>
　本義貞正也常也物以其所正為常者也○問凶之<lb/>
　勝吉亦何以槩為正而常曰此正如孟子所謂皆天<lb/>
　理之所有而人情之所不能無者意夫方以類聚物<lb/>
　以羣分消息存亡與時偕行安得只有善而無惡只<lb/>
　有吉而無凶乎故朱子小註曰正是說他當然之理<lb/>
天地之道貞觀者也日月之道貞明者也天下之動貞<lb/>
夫一者也<lb/>
　吉凶二者之在天下非此勝彼則彼勝此常相勝而<lb/>
<pb n="14b"/>
　不已者也是何也物物各有正而常底道理如天地<lb/>
　之道其所正而常者示人而已矣日月之道其所正<lb/>
　而常者明照而已矣若夫天下之動其變無窮然所<lb/>
　正而常者一理而已矣盖天下只一箇理人之動非<lb/>
　順乎理即逆乎理順理則吉逆理則凶惟一理之所<lb/>
　在而視之逆順以為吉凶耳此卦爻之占所以只有<lb/>
　此二者而已朱子曰天下之動雖有不齊常有一箇<lb/>
　是底此說最妙盖只把此道理做箇定則在那裏惟<lb/>
<pb n="15a"/>
　隨其順逆以為吉凶耳○上言吉凶貞勝只據迹而<lb/>
　言下言貞夫一二句是言其所以然○天地之道貞<lb/>
　觀者也乃止謂形體下文是也夫乾確然示人易矣<lb/>
　夫坤隤然示人簡矣所謂貞觀者也<lb/>
夫乾確然示人易矣夫坤隤然示人簡矣<lb/>
　此段不是申貞觀之義特以起下文盖上文都是言<lb/>
　卦爻吉凶至此則推本卦爻之所由作者也朱子本<lb/>
　義云所謂貞觀者也是以此所云即上句貞觀道理<lb/>
<pb n="15b"/>
　故就綴一句<hi>云云</hi>○確然健貌隤然順貌健則所為<lb/>
　不難故易順則所為不煩故簡盖從其類也○上文<lb/>
　天地之道日月之道二句輕只用以起天下之動一<lb/>
　句此所謂乾示人易坤示人簡者非以發明天地之<lb/>
　貞觀乃以著易之卦爻之所自出者也故即繼之曰<lb/>
　爻也者效此者也象也者像此者也與上文貞觀之<lb/>
　意全不相屬盖上文為吉凶説此又是為爻象説不<lb/>
　連説為是○乾以易知便是示人易也坤以簡能便<lb/>
<pb n="16a"/>
　是示人簡也此便是上文所謂貞觀之義非有二也<lb/>
　只是文意各有所歸耳○自章首至貞夫一者也是<lb/>
　一大節又自夫乾確然至聖人之情見乎辭是一大<lb/>
　節皆言卦爻吉凶也不可以天地之道及夫乾確然<lb/>
　二段為造化功業見乎變為功業葢造化功業是指<lb/>
　末段自章首至聖人之情見乎辭皆論卦爻吉凶也<lb/>
　○自章首至此其中雖有天地之道二段在其中間<lb/>
　然其歸趣終是為卦爻吉凶而發如上章專言卜筮<lb/>
<pb n="16b"/>
　其中雖有闔户謂之坤聖人以此洗心及法象莫大<lb/>
　乎天地許多言語然本意非所重本義亦是總之曰<lb/>
　此章專言卜筮耳<lb/>
爻也者效此者也象也者像此者也<lb/>
　爻之竒偶所以效夫易簡者也盖百九十二之陽爻<lb/>
　皆一而實自是健而易之理百九十二之隂爻皆二<lb/>
　而虚自是順而簡之理○卦之消息所以像夫易簡<lb/>
　者凡乾震坎艮為陽卦諸陽卦在内而為主者皆陽<lb/>
<pb n="17a"/>
　長而隂消也則所以像乾之易凡坤巽離兊為隂卦<lb/>
　諸隂卦在内而為主者皆隂長而陽消也則所以像<lb/>
　坤之簡此說主八箇母卦而分屬乾坤也○又一説<lb/>
　陽長陰消之卦如復臨泰大壯夬乾之類其餘五十<lb/>
　二卦則皆自此而變耳說見易序例卦變圖但此非<lb/>
　聖人畫卦作易之本指故後之且剥又自復而變夬<lb/>
　又自姤而變臨與觀同為二陽之卦遯與大壯同為<lb/>
　二隂之卦泰與否同為三隂三陽之卦此類又難判<lb/>
<pb n="17b"/>
　决其孰為陽長而隂消孰為隂長而陽消耳○爻止<lb/>
　是一畫止可言竒耦卦則畫數多難以竒耦分别故<lb/>
　取陰陽消息為斷但陽長者為陽卦陰長者為陰卦<lb/>
　陽長即當竒隂長即當耦如五陰一陽之復下體主<lb/>
　震就是陽長雖五陽一陰之姤下體主巽亦為陰長<lb/>
卦之消息定說<lb/>
　爻之竒耦效夫乾坤之易簡者固無可疑惟卦之消<lb/>
　息其説頗難定一説陽畫多於隂畫者是為陽盛之<lb/>
<pb n="18a"/>
　卦陽息而陰消也凡陰畫多於陽者是為陰盛之卦<lb/>
　陰息而陽消也此説未然且如震坎艮陰畫多也而<lb/>
　乃為陽卦巽離兊陽畫多也而乃為陰卦故曰陽卦<lb/>
　多陰陰卦多陽據此推之則六畫之卦但以陰陽畫<lb/>
　數之多寡而分陰陽消息者為未然矣○又一説按<lb/>
　卦變圖一陰一陽之卦各六皆自復姤而來二陰二<lb/>
　陽之卦各十有五皆自臨遯而來三陰三陽之卦各<lb/>
　二十皆自泰否而來四陰四陽之卦各十有五皆自<lb/>
<pb n="18b"/>
　大壯觀而來五陰五陽之卦各六皆自夬剥而來凡<lb/>
　自復臨泰大壯夬而來者皆陽消而陰息也凡自姤<lb/>
　遯否觀剥而來者皆陰消而陽息也至於乾則陽盛<lb/>
　之極坤則陰盛之極也此説甚似脗合若無可疑者<lb/>
　但以按卦變圖下本註云彖傳或以卦變為説今作<lb/>
　此圖以明之葢易中之一義非畫卦作易之本㫖也<lb/>
　若夫卦之消息所以象夫乾坤之易簡者乃是作易<lb/>
　本㫖所在今以此說填之未免所謂先王有郢書而<lb/>
<pb n="19a"/>
　後世多燕説者亦未然也然則消息之説當何所從<lb/>
　愚意卦有六爻而分内外體内體貞也外體悔也卦<lb/>
　以貞為主故曰八卦相盪又曰八卦成列因而重之<lb/>
　又曰八卦定吉凶故凡内體之為乾震坎艮者皆陽<lb/>
　息陰消之卦也凡内體之為坤巽離兊者皆陰息陽<lb/>
　消之卦也○且以横圖觀之如内體為乾因而重之<lb/>
　復有乾兊離震巽坎艮坤外體之八卦則乾之上復<lb/>
　得乾震坎艮者陽之陽也陽之息也乾之上復得坤<lb/>
<pb n="19b"/>
　巽離兊者陽之隂也又其息之消也此即一分為二<lb/>
　之理也然槩則皆為陽息陰消之卦也所主在乾也<lb/>
　所謂一分為二者如晝分午後為陰然對夜則皆為<lb/>
　陽也又如内體為兊因而重之亦有乾兊離震巽坎<lb/>
　艮坤外體之八卦則兊之上復得坤巽離兊者陰之<lb/>
　陰也陰之消也兊之上復得乾震坎艮者陰之陽也<lb/>
　又其消之息也是亦一分為二之理也然槩則皆陰<lb/>
　息陽消之卦也所主在兊也其餘六卦之重皆推此<lb/>
<pb n="20a"/>
　例○故在卦圖一陰一陽各有定位一卦一爻各有<lb/>
　定數陰與陽對陽與陰對此陰則彼陽此陽則彼陰<lb/>
　此消則彼息此息則彼消宛然一造化也○在横圖<lb/>
　則始之以純陽之乾終之以純陰之坤乾次而下為<lb/>
　夬則五陽在下一陰在上坤次而上為剥則五陰在<lb/>
　下一陽在上乾之下次八為泰則三陽在下三陰在<lb/>
　上坤之上次八為否則三陰在下三陽在上自乾以<lb/>
　至於復自坤以至於姤或陰或陽或消或息無不一<lb/>
<pb n="20b"/>
　一相對故自乾至復者一百一十二陽爻八十陰爻<lb/>
　自坤至姤者一百一十二陰爻八十陽爻其消息之<lb/>
　數相當也○其在圓圖乾盡午中坤盡子中陽生於<lb/>
　子中極於午中陰生於午中極於子中自復至乾亦<lb/>
　百一十二陽爻八十陰爻自姤至坤亦百一十二陰<lb/>
　爻八十陽爻其位置相對各與横圖同其消息之數<lb/>
　亦適相當也凡陽息而陰消者則皆所以像乾之易<lb/>
　凡陰消而陽息者則皆所以像坤之簡此先天自然<lb/>
<pb n="21a"/>
　之法象有不假絲毫智力而成亦非横議所得而紊<lb/>
　也所謂聖人作易之本㫖如此○若夫下兊上坤之<lb/>
　臨宜為陰息陽消之卦而乃以二陽浸長逼陰而名<lb/>
　之曰臨下坤上巽之觀四陰長而二陽消正為八月<lb/>
　之卦也而名卦繫辭乃取他義如此之類或皆後來<lb/>
　命名時所取不可為典要者所以為道理只在聖人<lb/>
　口頭有不可以作易本㫖論也又如離陰卦也而為<lb/>
　日坎陽卦也而為月如此之類又豈所謂之消息本<lb/>
<pb n="21b"/>
　㫖乎故曰若問先天一字無他葢只是有許多卦畫<lb/>
　以象夫陰陽消息而已矣以横圖言之乾亦未見為<lb/>
　四月之卦坤亦未見為十月之卦姤亦未見為五月<lb/>
　之卦復亦未見為十一月之卦况其他所取乎以圓<lb/>
　圖言之復固為十一月之卦臨又不在十二月之分<lb/>
　泰又不在正月之分姤固為五月之卦遯又不在六<lb/>
　月之分否又不在七月之分况其他所取乎○盖先<lb/>
　天圖許多卦爻陰陽消長其所包括元不可以限量<lb/>
<pb n="22a"/>
　窺上而天文下而地理中而人事㣲而物情大而元<lb/>
　㑹運世之變小而旦夕頃刻之間何所不具何所不<lb/>
　有若無所該而實無一之不該若無所載而實無一<lb/>
　之不載舉萬有之全盡模冩於數竒耦之内隨其所<lb/>
　觀各有其象隨其所取各有其義所謂神無方也易<lb/>
　無體也所謂消息之本㫖者然也若夫後來所觀之<lb/>
　象不同所取之義不一名以此者不得以兼乎彼囿<lb/>
　於東者不得以通乎西此則所謂聖人之藴因卦以<lb/>
<pb n="22b"/>
　發者謂之並行不悖交相發明則可若以彼一節之<lb/>
　義而蔽夫全體圓活之妙則不可故朱子謂易如燈<lb/>
　籠然添了一條骨則障了一路光者其㫖㣲矣○爻<lb/>
　之竒耦就該得消息卦之消息就當箇竒耦爻之竒<lb/>
　耦非但交易亦變易也卦之消息非但變易亦交易<lb/>
　也故聖人立象以盡意則竒耦已該消長之理矣又<lb/>
　朱子云長處便是陽消處便是陰則消息亦當竒耦<lb/>
　矣此義亦頗𦂳要不可不知葢此皆大體凡例所在<lb/>
<pb n="23a"/>
　恐或者誤認也○象字與像字不同象字死像字活<lb/>
　○卦者掛也爻者效也象者像也<lb/>
爻象動乎内吉凶見乎外功業見乎變聖人之情見乎<lb/>
辭<lb/>
　爻象變動乎揲蓍求卦之時而吉凶之占則見乎成<lb/>
　卦之後方其爻象之動乎内也卦雖未成然既有變<lb/>
　自有卦有卦自有占其大業所由生也故曰功業見<lb/>
　乎變不曰功業見乎占而曰見乎變猶前章惟幾也<lb/>
<pb n="23b"/>
　故能成天下之務者也大抵占由變而成變尤重於<lb/>
　占至於占之吉凶則聖人欲人趨吉避凶之意顯然<lb/>
　見於言外矣故曰聖人之情見乎辭因卦爻之動而<lb/>
　後見者也○功業以用易言○聖人之情是作易聖<lb/>
　人不止是文王周公伏羲亦在其中盖辭雖繫於文<lb/>
　王周公其實只是為伏羲發藴耳○變在其中之變<lb/>
　與變通之變不同變通之變又與功業見乎變之變<lb/>
　不同變在其中之變據卦爻之見成者言變通之變<lb/>
<pb n="24a"/>
　以占者所值當動之爻象言功業見乎變之變則以<lb/>
　蓍卦之方動者言方動之後乃為占者所值當動之<lb/>
　爻象矣○動猶未成也見則有可見矣○朱子曰内<lb/>
　外猶言先後顯㣲○爻象動乎内此爻象與上文本<lb/>
　義當動之爻象一般象皆指卦也○此節承上言既<lb/>
　有爻象斯有變占皆厯厯有次序後章八卦以象告<lb/>
　爻彖以情言即此章之爻者效此象者像此也後章<lb/>
　之變動以利言吉凶以情遷即此章之爻象動乎内<lb/>
<pb n="24b"/>
　而功業見乎變吉凶見乎外而聖人之情見乎辭也<lb/>
　易中所有只是此數者○爻象動乎内此時猶未有<lb/>
　爻象也故曰動而不曰見曰内而不曰外動則變而<lb/>
　未成内則隠而未見也故本義云變即動乎内之變<lb/>
　○内謂蓍卦之中此時猶未成卦而兼言卦者盖蓍<lb/>
　卦自不相離有蓍便有卦蓍三變則有卦之一畫十<lb/>
　八變則遂有卦之六畫其曰爻象動乎内者正謂所<lb/>
　值之爻象也已動於蓍卦之中矣謂方在十八變之<lb/>
<pb n="25a"/>
　中也及十八變而成卦之後則吉凶見矣所謂吉凶<lb/>
　悔吝生乎動者也○自夫乾確然示人易矣至聖人<lb/>
　之情見乎辭通是推本八卦成列以下<hi>云云</hi>而釋其<lb/>
　義也葢上文是條舉説此是遞遞相承説以見卦爻<lb/>
　變占一本之乾坤也○爻象與蓍卦不同蓍卦泛説<lb/>
　爻象指所值者○聖人之情見乎辭辭之吉者聖人<lb/>
　之情欲人知所趨辭之凶者聖人之情欲人知所避<lb/>
　故曰因貳以濟民行以明失得之報此一句要見是<lb/>
<pb n="25b"/>
　在揲蓍成卦之後如所謂因動而後見意故曰情見<lb/>
　乎外之辭<lb/>
天地之大徳曰生<hi>一條</hi>
　天地大徳是造化聖人大寳以下是功業或謂造化<lb/>
　功業是造化之功業然則上文卦爻吉凶亦謂卦爻<lb/>
　之吉凶矣如此則只重在吉凶而所謂象爻變動皆<lb/>
　無所係矣既是卦爻吉凶是平等字則造化功業亦<lb/>
　須平等看矣○造化者天地之用功業者聖人之用<lb/>
<pb n="26a"/>
　造化與功業字等是一類此尤見認為造化之功業<lb/>
　者而失之逺矣<lb/>
理財正辭禁民為非曰義<lb/>
　理財者養也正辭者教也禁民為非者刑罰也聖人<lb/>
　不忍人之政盡於此三者矣孔子只此數字便該盡<lb/>
　了王道○愚嘗疑正辭禁民為非不必俱從理財説<lb/>
　○理財如孟子耕者九一仕者世禄老者衣帛食肉<lb/>
　黎民不飢不寒之類○正辭此正字便是正名之正<lb/>
<pb n="26b"/>
　此辭字便是言順之言葢辭順乎理則辭正矣葢有<lb/>
　是事必見於稱述談説之間辭正者理正故也自三<lb/>
　綱五典以至於一事一物皆有箇辭如議禮制度考<lb/>
　文之類皆是故朱子曰教化便在裏面○項氏謂殊<lb/>
　貴賤使有度慎取予使有義辨名寔使有信為正辭<lb/>
　此説固善但恐語意亦倒在理財一邊説不能盡聖<lb/>
　人之意○禁民為非若是以理財貫説則是以禁其<lb/>
　争奪而多取者彼不孝不弟之類有不係於争奪者<lb/>
<pb n="27a"/>
　獨不在所禁乎况為非二字所該自廣○造化功業<lb/>
　要皆天下之賾與天下之動而已象以像天下之賾<lb/>
　而爻以傚天下之動此造化功業所以為與卦爻吉<lb/>
　凶有相闗涉也○言所以理財正辭而禁民為非者<lb/>
　義也曰義不可説作謂之義當與上文曰生曰位曰<lb/>
　人曰財同例而理財正辭禁民為非且虚説義字方<lb/>
　可發揮一如上句例也○一說按朱子云聚得許多<lb/>
　人無財何以養之有財不能理又不得正辭便是分<lb/>
<pb n="27b"/>
　别是非又曰教化便在正辭裏面又曰理財正辭禁<lb/>
　非六字大槩是辨别是非理財言你底還你我底還<lb/>
　我正辭是底説是非底説非猶所謂正名按此三段<lb/>
　語意則正辭禁民只帶理財說義之一字固不止於<lb/>
　理財然聖人之言亦時各有所指惟善以為寳何止<lb/>
　曰位三代之得天下也以仁其失天下也以不仁則<lb/>
　守位何止人也能行仁政則天下之民歸之近者悦<lb/>
　逺者來矣聚人又何止財且道理只在聖人口頭則<lb/>
<pb n="28a"/>
　正辭禁非專從理財説下亦或然也且無害於道大<lb/>
　學平天下一章亦多説理財豈可譏其為未盡治平<lb/>
　之術也哉○依此後説則正辭自理財言者當云利<lb/>
　之所在人皆趨之是他底不是他底也説是他底而<lb/>
　辭不正矣此聖人之理財所以必繼以正辭也左傳<lb/>
　晉文公治軍定襄王示禮伐原示信民易資者不求<lb/>
　豐焉明徵其辭○註云明徵其辭不貳價重言信也<lb/>
　依此則正辭亦可就理財說而朱子小註為有徵矣<lb/>
<pb n="28b"/>
　○禁民為非防争奪止侵盜使强不敢凌弱衆不敢<lb/>
　暴寡此其所闗甚大而教亦行乎其中矣自何以守<lb/>
　位曰仁至曰義是庶而富富而教之道也㕘義曰此<lb/>
　一節文意自源而流其義相須葢天下不可無聖人<lb/>
　聖人不可無萬民萬民不可無財財不可無義○上<lb/>
　繫傳首章之末舉天地易簡之徳而繼以聖人之兼<lb/>
　體以見其有以配乎天地下繫傳首章之末舉天地<lb/>
　生生之徳而繼以聖人之功業以見其有以贊乎天<lb/>
<pb n="29a"/>
　地盖上章所言者其體也此章所言皆其用也愚以<lb/>
　管見測之如此亦安知聖人之無意耶<lb/>
　　第二章<lb/>
古者包羲氏之王天下也仰則觀象<hi>云云</hi>以類萬物之<lb/>
情<lb/>
　仰則觀象於天俯則觀法於地天曰象地曰法輕清<lb/>
　重濁虚實之分也象指日月星辰晝夜雷風之属法<lb/>
　專指南北髙深不可兼動植為犯下文鳥獸及物字<lb/>
<pb n="29b"/>
　此條陰陽消息俱要兼横直表裏說○鳥獸之文就<lb/>
　毛羽上說逺取諸物物字該得廣飛潜動植皆在其<lb/>
　中不止鳥獸而所取者亦不止於文矣自鳥獸之文<lb/>
　言之如剛鬛柔毛之類亦是陰陽也如希革毛毨之<lb/>
　類亦是消長也又如毛有脊羽有本中間就分得陰<lb/>
　陽餘皆可以類推朱子說龍背脊九九八十一鱗鯉<lb/>
　魚背脊三十六鱗龜文有五行八卦二十四氣之象<lb/>
　與地之宜本義取王昭素註在前且曰諸本多有天<lb/>
<pb n="30a"/>
　字可見當從若朱子以為疑則此註當在釋正意之<lb/>
　後如論語註雖少必作於正意後方云當作坐此則<lb/>
　不然○春夏宜耕種秋冬宜收藏之類天之宜也髙<lb/>
　者宜黍下者宜稻之類地之宜也而春夏則陽之息<lb/>
　秋冬則陰之消髙者為陽之息下者為陰之消此依<lb/>
　語録以一氣而言者也所謂進處便是陽退處便是<lb/>
　陰長處便是陽消處便是陰○聖人作易正經来歴<lb/>
　全在此章則河圖者特其中所謂取神物之最著者<lb/>
<pb n="30b"/>
　且又曰河圖不出易亦須作故本義於乾坤之首只<lb/>
　用此章之説○與地之宜此以天地所宜於人事者<lb/>
　言與上文天之象地之法又不同義如云順天之時<lb/>
　因地之利耳○程子見賣兔者曰此兔亦可作八卦<lb/>
　數便在其中起何必河圖洛書愚按程子之髙見獨<lb/>
　識固未易窺測姑揣其似葢兔之一身亦渾淪統體<lb/>
　一太極也其一身之血氣則血為陰氣為陽亦兩儀<lb/>
　之像也而其氣又有嘘吸焉其血又有消長焉則又<lb/>
<pb n="31a"/>
　陰中有陽陽中有陰而為四象之象也而嘘吸消長<lb/>
　之中又各分為兩段此則由四而八是亦八卦之象<lb/>
　也若就形體上求其所以配八卦者則其首為乾其<lb/>
　腹為坤其後二足動於下為震其前二足能止物為<lb/>
　艮其耳亦為坎其目亦為離其股亦為巽其口亦為<lb/>
　兌兹亦八卦之象也是所說逺取諸物中之一也亦<lb/>
　不必拘於河圖也但形體配卦乃是畫卦既成之後<lb/>
　事非程子之本㫖耳○獸之止物皆以前兩足葢足<lb/>
<pb n="31b"/>
　中之手也故以為艮象所謂數便在中可起者葢總<lb/>
　是陽竒隂耦竒員耦方員者徑一而圍三三各一竒<lb/>
　方者徑一而圍四四合二耦故三竒則三三而九三<lb/>
　耦則三二而六兩二一三則為七兩三一二則為八<lb/>
　數於是可起乎誠以此理之外無復他理此數之外<lb/>
　無復他數也○近取諸身則吾身之間其形體其性<lb/>
　情莫非陰陽消息之所在也如目為火而左耳為木<lb/>
　口為水而右耳為金外體之陰陽也肝為木而心為<lb/>
<pb n="32a"/>
　火肺為金而腎為水内體之陰陽也仁木而禮火義<lb/>
　金而智水性之陰陽也喜木而樂火怒金而哀水情<lb/>
　之陰陽也凡陰皆消凡陽皆息也○仰觀俯察逺求<lb/>
　近取所得者神明之徳萬物之情也○逺取諸物則<lb/>
　一物之中其形體其性情亦莫非陰陽消息之所在<lb/>
　也以鳥獸言如氣火血水骨金毛木肉土之類形體<lb/>
　之陰陽也各有雌雄牝牡之情各有喜怒哀樂之心<lb/>
　性情之陰陽也以草木言則根幹枝葉花實者其形<lb/>
<pb n="32b"/>
　體榮悴開落者其性情亦莫非陰陽之所在也○愚<lb/>
　上所云是就逐物上言各有陰陽消長也朱子小註<lb/>
　謂龍背脊鱗及鯉魚背脊鱗之數并龜背文又草木<lb/>
　有雌雄銀杏桐楮牝牡麻竹之類此又分陰陽言也<lb/>
　要之二說相須其義始備如男陽女陰而男女之身<lb/>
　又各有陰陽此實伏羲仰觀俯察之本意○近取諸<lb/>
　身逺取諸物不可以說卦𫝊乾為首為馬兩段來填<lb/>
　此二句說此處說得活每一物中各有箇陰陽消息<lb/>
<pb n="33a"/>
　且是未畫卦之前如此取之彼以各物分配八卦者<lb/>
　是已成卦之後所取象與此意實不同本義解到那<lb/>
　處只是見得一節是就人身上説一節是就凡物說<lb/>
　故引此二成語以界别其意讀易者乃遂以彼實此<lb/>
　其實又與上章貞觀之義逺矣○陰陽消息兩端而<lb/>
　己○依語録進處便是啺退處便是陰乃只是這一<lb/>
　氣之消息做出天地古今間無限事來之說則是以<lb/>
　消者為陰息者為陽只是一氣故又云做一箇說亦<lb/>
<pb n="33b"/>
　得做兩箇說亦得然不如分作兩段意為長大學或<lb/>
　問所謂好惡義利之兩端則好惡自好惡義利自義<lb/>
　利也○或曰據語録是以消息該定體也何如天是<lb/>
　陽之長者地是陰之長者日是陽之長月是陰之長<lb/>
　○陰陽消息兩端語録只以消為陰息為陽然以愚<lb/>
　妄意不若以陰陽為定體以消息為流行則該得盡<lb/>
　恐朱子初間下此四字時是此意不然只用陰陽二<lb/>
　字足矣又何用消息既以陰為消陽為息則聖人之<lb/>
<pb n="34a"/>
　仰觀俯察逺求近取以作八卦者只取其流行之陰<lb/>
　陽而相對待之陰陽全無所取乎且上章爻者效此<lb/>
　一條云爻之竒耦卦之消息則竒耦自竒耦消息自<lb/>
　消息而今乃偏言消息何耶○恐語録是偶然一時<lb/>
　之辭與下筆本意不同或記者有誤又按大學或問<lb/>
　末章云不過好惡義利之兩端而已依此例之則陰<lb/>
　陽是一端消息又是一端無疑○一説兩端如小大<lb/>
　厚薄之類則陰陽亦是兩端消息亦是兩端○以通<lb/>
<pb n="34b"/>
　神明之徳以類萬物之情二句最盡一是精一是粗<lb/>
　一是性情一是形體其下十三卦制器尚象所尚之<lb/>
　象一皆出此如兩目相承二體皆木則就萬物之情<lb/>
　取如物麗焉及上入下動則就神明之徳取情字輕<lb/>
　看對徳而言有精粗之辨○此條所云特主此二句<lb/>
　所以為下文制器尚象之張本也○於是始作八卦<lb/>
　總六十四卦只是八卦也故下文有十三卦之象○<lb/>
　神明之徳不但健順動止等之性萬物之情不但雷<lb/>
<pb n="35a"/>
　風山澤等之象凡天地人物件件皆有箇神明之徳<lb/>
　且健順動止等所該亦甚廣○節齋曰神明之徳不<lb/>
　可見者也故曰通萬物之情可見者也故曰類○通<lb/>
　以理之相會合言類以象之相肖似言○雲峰曰神<lb/>
　明之徳不外乎健順動止八者之徳萬物之情不出<lb/>
　乎天地風雷八物之情<lb/>
作結䋲而為網罟以佃以漁盖取諸離<lb/>
　依南軒張氏之説是以網佃以罟漁再據此本義王<lb/>
<pb n="35b"/>
　者開一面之網則信是以網佃也據孟子數罟不入<lb/>
　洿池則信是以罟漁也然亦多通用故孟子及正韻<lb/>
　皆曰罟網也○又中庸罟擭陷阱之中亦見通用意<lb/>
　○兩目相承不但兩目而已實則千百萬目只見相<lb/>
　承以兩也猶云明兩作亦是繼明不已也猶云今日<lb/>
　一周而明日又一周亦不但明日而已也○兩目相<lb/>
　承既有取於離之象而物麗焉又有取於離之徳○<lb/>
　抱朴子曰大旱觀蜘蛛而為網<hi>見事物紀原本十八</hi>
<pb n="36a"/>
　<hi>卷</hi>
　罟韻學集成曰罟說文網也徐曰網之總名玉篇魚<lb/>
　網按此說亦頗合南軒說葢獵網止一般漁網則有<lb/>
　數樣或大或小或短或長或有柄或無柄或長而絶<lb/>
　流或門隘而腹廣其類不一故徐曰罟者網之總名<lb/>
　猶禮記云禽者鳥獸之總名故單言禽則該鳥獸並<lb/>
　言禽獸則禽獨為鳥單言罟則該取禽魚並言網罟<lb/>
　則罟止以取魚<lb/>
<pb n="36b"/>
包犧氏沒神農氏作<hi>云云</hi>耒耨之利以教天下盖取諸<lb/>
益<lb/>
　本義二體皆木上入下動天下之益莫大於此都是<lb/>
　就耒耜説而見其於益之象有合耳上下例多同今<lb/>
　之耒耜皆駕牛用之不知彼時亦用牛否事物紀原<lb/>
　曰漢武時趙過教民牛耕牛耕自趙過始也<hi>未可信</hi>山<lb/>
　海經曰稷播百穀其孫叔均始用牛犂上入下動入<lb/>
　者入之也着力處全是耒故云上入入與動自不同<lb/>
<pb n="37a"/>
　也二體皆木既有取於益之象上入下動又有取於<lb/>
　益之徳且天下之益莫大於此又有取於益之義○<lb/>
　耒耜二體皆木盖彼時創作之始未知以鐵為耜也<lb/>
　臼猶以掘地為之則其時可知疊山謝氏謂耜是斵<lb/>
　削二片在下以承鐵者非也<lb/>
日中為市致天下之民聚天下之貨<hi>云云</hi>葢取諸噬嗑<lb/>
　日中為市者葢所居有在逺者必日中方可至故令<lb/>
　日中為市日中是箇期㑹耳日中為市此市字是市<lb/>
<pb n="37b"/>
　易之市非市井之市也作活字看致天下之民言非<lb/>
　一處之民也聚天下之貨言非一處之貨也○丹陽<lb/>
　郭氏曰五十里為市而各致其民則天下之民無不<lb/>
　致矣○致天下之民聚天下之貨如泉州一市浙江<lb/>
　江西客亦來交易得雲南四川客亦來交易得漳州<lb/>
　一市亦然福州一市亦然不是總一箇市也古之建<lb/>
　國前朝後市○交易而退有菽粟者得以兼禽魚有<lb/>
　禽魚者得以兼菽粟所乏者不至無所取所餘者不<lb/>
<pb n="38a"/>
　至無所用而各得其所矣○節齋曰天下之民不同<lb/>
　業天下之貨不同用<hi>云云</hi>又借噬為市嗑為合也此<lb/>
　說若非出於朱子不敢從也<lb/>
黄帝堯舜氏作通其變使民不倦<hi>云云</hi>盖取諸乾坤<lb/>
　易窮則變易字元是指天地人物之事及後來既有<lb/>
　易書則將此易字分了一半並稱為易矣奈何後之<lb/>
　讀易者只把易書做易遂忘却元祖之易及聞人以<lb/>
　天地人物變化之理為易乃甚駭而不信盖逐流而<lb/>
<pb n="38b"/>
　忘源不知泝流而求源也○如夏熱極窮也窮則變<lb/>
　而寒矣寒則當易葛而為裘綿斯通矣不服裘綿則<lb/>
　病於寒而不可乆矣惟服裘綿而得温故可乆是通<lb/>
　則為乆也通則乆是以為吉利自天祐之吉無不利<lb/>
　舉成語也吉利不在通乆之後特引成語以贊其美<lb/>
　耳○窮以時言變主人事非變不能通○當伏羲神<lb/>
　農之時有佃漁以教民鮮食耒耜以教民粒食市貨<lb/>
　以教民交易然是時風氣未開民尚顓蒙但知鮮食<lb/>
<pb n="39a"/>
　焉耳矣交易焉耳矣上下相忘於淳質之天禮義雖<lb/>
　未興衣裳雖未制而天下亦自無不治也迨至黄帝<lb/>
　堯舜之時風氣日開民心雖淳終不能如羲農太古<lb/>
　之日且衣食足矣生養遂矣使不興禮義以化之則<lb/>
　所謂富而無教而近於禽獸矣豈非變乎其容以不<lb/>
　通乎於是黄帝堯舜之數聖人者相繼而作因其時<lb/>
　之當變也而通其變使夫天下之民皆亹亹然趨之<lb/>
　而不倦焉然其所以變通之者非聖人强用其智慮<lb/>
<pb n="39b"/>
　作為於其間也因其自然之變而以自然之理處之<lb/>
　是謂神而化之也故能使天下之民皆鼔舞於神化<lb/>
　之内而安之以為宜惟其宜之故趨之而不倦也○<lb/>
　當此之時風氣日開人事浸繁民之賢智者則有不<lb/>
　安於故習之心而其愚不肖者又未免漸趨於澆漓<lb/>
　此正所謂窮而變者也○通其變使民不倦葢是時<lb/>
　風俗鄙野與飛走之俗無以大異雖民亦自厭之矣<lb/>
　故聖人為通其變而民自皆躍然以趨之神而化即<lb/>
<pb n="40a"/>
　其變通之妙於無為也○通其變使民不倦神而化<lb/>
　之使民宜之皆是暗指垂衣裳之事但未舉出至末<lb/>
　方舉之耳○通變宜民或以舟楫之利服牛乗馬之<lb/>
　類實之者甚非也十三卦尚象自是各條事如何說<lb/>
　以此該彼且舟楫杵臼服牛乗馬之類豈衣裳之制<lb/>
　所能該乎○易窮則變泛說不可就易書言當以理<lb/>
　言葢物理必有時而窮窮則是箇變了變則必有以<lb/>
　通之通則自能乆此所以吉利也三才之理皆然易<lb/>
<pb n="40b"/>
　書亦然但此主理就此節言之如黄帝堯舜之時前<lb/>
　頭聖人所以利飬斯民止是生養之義而無禮義之<lb/>
　風至是民皆厭倦或將流於澆漓矣是其窮也窮則<lb/>
　便有事變在面前了我當有以處之於是黄帝堯舜<lb/>
　以禮義之風而通之此亦理之必然是變則通也既<lb/>
　通則自此一通之後衣裳之制不復更易矣通則久<lb/>
　也此其所以使民宜之而天下治吉無不利也○黄<lb/>
　帝堯舜一垂其衣裳以革向日皮毛之服於是禮義<lb/>
<pb n="41a"/>
　之風頓起鄙陋之俗隨變恭已無為而天下自治矣<lb/>
　所謂通其變使民不倦神而化之使民宜之者此也<lb/>
　夫以數聖人之教無為如此其於易卦葢取諸乾坤<lb/>
　乎乾坤變化而無為者也何則乾以易知乾之變化<lb/>
　無為也坤以簡能坤之變化無為也此乾坤是以乾<lb/>
　坤卦當天地也○本文垂衣裳且就黄帝堯舜本身<lb/>
　說然聖人者非但制衣裳以自受用而不以公於天<lb/>
　下者也惟其中間制度當有上下之分耳槩則有衣<lb/>
<pb n="41b"/>
　裳也○人但知數聖人之垂衣裳而不知數聖人之<lb/>
　垂衣裳所以興禮義也禮義由衣裳而興學者當自<lb/>
　㑹之甚矣聖人之神化也衣裳之化神矣哉至今外<lb/>
　國凡有冠裳之制者便亦畧有禮義之風易治之俗<lb/>
　上國所以遇之者亦自為一等其餘皆衣皮蓬髮諸<lb/>
　國其人亦獸羣鳥聚其國亦朝興暮滅真所謂異域<lb/>
　殊類也以是觀之益見聖人神化之妙衣裳功用之<lb/>
　大○通其變民自不倦是有以使之也神化宜民一<lb/>
<pb n="42a"/>
　也○變化無為不可分垂衣裳貼變化無為貼天下<lb/>
　治變化則無為有為非變化也俱在垂衣裳内意天<lb/>
　下治是效非所謂制器也○兼言黄帝堯舜者盖衣<lb/>
　裳之制始於黄帝而備於堯舜也○南軒張氏曰綃<lb/>
　生絲繒也垂綃為衣其色黄而象道襞服為裳其色<lb/>
　纁而象事法乾坤以示人使民知君臣父子尊卑貴<lb/>
　賤莫不各安其分也愚謂張氏此說太深恐非庶民<lb/>
　所能曉觧且上古之風朴畧使聖人而具此意聖人<lb/>
<pb n="42b"/>
　亦為厚望於民矣民可使由之不可使知之衣裳之<lb/>
　制要之本自人身之上下體而裁之耳○又疊山謝<lb/>
　氏曰乾天在上衣象衣上閤而員有陽竒象坤地在<lb/>
　下裳象裳下兩股有隂耦象上衣下裳不可顛倒使<lb/>
　人知上下尊卑不可亂則民志定天下治矣愚謂此<lb/>
　說亦分衣法乾裳法坤皆不及變化無為意皆不合<lb/>
　本義之說也不必依○昔黄帝堯舜但運其神化之<lb/>
　功一垂衣裳而天下自治焉何則葢衣裳之制既興<lb/>
<pb n="43a"/>
　則有拜跪坐立之禮焉有升降揖遜之節焉有父子<lb/>
　君臣之倫焉有男女長幼之别焉有尊卑等威之辨<lb/>
　焉禮義寧有不興風俗豈有不美又何勞於有為而<lb/>
　天下始治哉<lb/>
刳木為舟剡木為楫<lb/>
　本義云致逺以利天下疑衍為下條有此句不然綴<lb/>
　之於此亦未見為不通也○南軒曰刳其木而中虚<lb/>
　剡其木而末銳舟所以載物而楫所以進舟○大而<lb/>
<pb n="43b"/>
　江河小而溪澗道途為之限隔往來為之阻絶<hi>云云</hi>
服牛乗馬引重致逺以利天下盖取諸隨<lb/>
　李氏曰牛非不可以致逺於引重為力而已馬非不<lb/>
　可以引重於致逺為敏而已○愚謂牛之駕車固引<lb/>
　重也不亦致逺乎馬之代步固致逺也人跨其上不<lb/>
　亦引重乎須兼說方穏當不漏○此時猶未用牛耕<lb/>
　也看來牛耕之功又過於引重致逺恐當時未以耕<lb/>
　故不著其耕之功歟又按冉耕字伯牛則春秋已用<lb/>
<pb n="44a"/>
　牛耕可知○知此斯民負戴之勤奔走之勞皆不免<lb/>
　以身任之至是服牛乗馬皆可引重致逺<lb/>
重門擊柝以待暴客葢取諸豫<lb/>
　暴客不必皆用舟楫馬牛而來小註謂川途既通暴<lb/>
　客斯至者亦太泥○重門擊柝以待暴客依先儒說<lb/>
　舟楫所以通川牛馬所以通途川途既通暴客或至<lb/>
　又不可無禦之之術也故<hi>云云</hi>然不必皆有序也此<lb/>
　一說頗近理故録之離益噬嗑乾坤亦說得次序○<lb/>
<pb n="44b"/>
　看來十二條制器不宜用過文用過文亦只到此下<lb/>
　面更說不得不如條舉也○夫民有欲則爭故其質<lb/>
　之下愚者或流於非類於是殺越人於貨者有之矣<lb/>
　前此未有以備之也至是門柝興而暴客逺以待暴<lb/>
　客此待字正與孟子諸侯多謀伐寡人者何以待之<lb/>
　待同義<lb/>
斷木為杵掘地為臼臼杵之利萬民以濟葢取諸小過<lb/>
　臼杵之利萬民以濟不必謂聖人濟萬民萬民得此<lb/>
<pb n="45a"/>
　以濟也下節百官以治萬民以察同此例看或曰百<lb/>
　官用以治民萬民用以相察如此亦說得通但百官<lb/>
　用以治民百官獨不用治乎惟兹臣庶汝其惟予治<lb/>
　葢此條作書契主聖人言故百官之治萬民之察皆<lb/>
　有書契之明驗也是以治以察句法正與此以濟相<lb/>
　類○前此民雖知粒食而未知脫粟况五穀惟稻為<lb/>
　難得其粒餘如黍稷麥菽大槩皆可熟而食之至是<lb/>
　杵臼興而民食益便<lb/>
<pb n="45b"/>
弦木為<graphic n="KR0707" url="https://raw.githubusercontent.com/kanripo/KR-Gaiji/master/images/KR0707.png" mimeType="image/png"/>剡木為矢<graphic n="KR0707" url="https://raw.githubusercontent.com/kanripo/KR-Gaiji/master/images/KR0707.png" mimeType="image/png"/>矢之利以威天下葢取諸睽<lb/>
　夫弦木為<graphic n="KR0707" url="https://raw.githubusercontent.com/kanripo/KR-Gaiji/master/images/KR0707.png" mimeType="image/png"/>謂以絲弦木也剡斬木而削之使末銳<lb/>
　也正韻削剡也又軒也古者弦誦弦歌皆從弓傍後<lb/>
　以絃通用○前此民待暴客而禦侮者或徒搏或奮<lb/>
　梃至是而後有<graphic n="KR0707" url="https://raw.githubusercontent.com/kanripo/KR-Gaiji/master/images/KR0707.png" mimeType="image/png"/>矢睽乖然後威以服之是時亢而<lb/>
　不與俱亢之例也歸妹君子以永終知敝亦然睽乖<lb/>
　不我附也背畔也○臨川呉氏曰弦木弓也兵器不<lb/>
　一弓矢所及者逺為長兵威天下者示有警備而使<lb/>
<pb n="46a"/>
　之畏也○按史季布逐窘帝彭城西短兵接是弓矢<lb/>
　為長兵而矛劍之屬為短兵也<lb/>
上古穴居而野處後世聖人易之以宫室<hi>云云</hi>葢取諸<lb/>
大壯<lb/>
　穴居而野處冬則穴居夏則野處皆有風雨不可分<lb/>
　屬既有宫室則風雨俱不能侵之矣是壯固也○宫<lb/>
　室二字宫統言宫居也室宫中之房舎○節齋曰棟<lb/>
　屋脊棟也宇椽也棟直承而上故曰上棟宇兩垂而<lb/>
<pb n="46b"/>
　下故曰下宇<lb/>
古之葬者厚衣之以薪<lb/>
　或問易之以棺槨似只對衣薪説曰聖人既易以棺<lb/>
　槨則封樹之禮喪期之數從可知矣故不詳言○或<lb/>
　曰安知其非只有棺槨而未及他禮數耶曰堯舜時<lb/>
　便有三年之喪了後世聖人正指黄帝堯舜也不曰<lb/>
　黄帝堯舜而槩曰後世聖人者或作於黄帝或作於<lb/>
　堯與舜既不可渾說又不可指名也厚衣之以薪衣<lb/>
<pb n="47a"/>
　之被之也○葬之中野猶言厝之中野也中野謂野<lb/>
　中不是以土葬之也下句有不封字在○喪期無數<lb/>
　○喪期謂喪哭之期非喪服之期也彼時全未有服<lb/>
　任情厚薄而已<lb/>
上古結繩而治<lb/>
　結繩而治不可依史畧箋註謂大事結大繩小事結<lb/>
　小繩大小事亦不知其數乃僅以其繩之大小而記<lb/>
　之三尺童子知其無能為也且聖人一制作斷不如<lb/>
<pb n="47b"/>
　是之粗淺其中必是許多曲折記號雖曰民淳事簡<lb/>
　亦不必至如此之粗畧此皆後世俗士以嬰兒稚孺<lb/>
　之見而度聖人神化宜民之事可笑也朱子曰結繩<lb/>
　今溪洞諸蠻猶有此俗又有刻板者凡年月日時以<lb/>
　至人馬糧草之數皆刻為記都不相亂○性理大全<lb/>
　字學條朱子曰夫字者所以傳經載道述史記事治<lb/>
　百官察萬民貫通三才而為用大矣依此則亦主聖<lb/>
　人用書契以治百官察萬民也○孔安國書序伏羲<lb/>
<pb n="48a"/>
　作書契以代結繩註疏曰民之於木刻其側為契各<lb/>
　持其一後以相考合書契二字此說最分明○十三<lb/>
　卦制器尚象只是十二條事因乾坤併而為一故言<lb/>
　十三卦○制器尚象或尚其象或尚其徳或尚其名<lb/>
　或尚其義或尚其音又或尚其道總謂之象也葢卦<lb/>
　者象而已矣本無不該<lb/>
　　第三章<lb/>
是故易者象也象也者像也<lb/>
<pb n="48b"/>
　夫易者豈有他哉只是六十四卦三百八十四爻之<lb/>
　象而已而是卦爻之象正所以像夫造化事物之理<lb/>
　也此象字正與象在其中之象同但彼以三畫言此<lb/>
　則兼卦爻言易字盡該了易者象也猶淺說至象也<lb/>
　者像也方說得重○象總是像天下之賾與天下之<lb/>
　動天下之賾與天下之動各有神明之徳焉各有萬<lb/>
　物之情焉○象也者像也說得甚廣凡說卦傳所言<lb/>
　自天地定位至所廣八卦之象皆是形體亦在是性<lb/>
<pb n="49a"/>
　情亦在是近取諸身者亦在是逺取諸物者亦在是<lb/>
　且通六十四卦三百八十四爻言非只八卦之象也<lb/>
　此只就卦畫言未可說出元亨利貞及潛龍勿用之<lb/>
　類○象也者像也有本體之象有一爻之象其只曰<lb/>
　易卦之形者一卦自具有六爻也言卦斯舉之矣如<lb/>
　所謂聖人設卦觀象繫辭焉而明吉凶設卦繫辭亦<lb/>
　兼有爻也○象也者像也如六畫之乾所以像夫純<lb/>
　陽至健之理而凡為天為君之類皆在其中矣六畫<lb/>
<pb n="49b"/>
　之坤所以像夫純陰至順之理而凡為地為母之類<lb/>
　亦在其中矣其以爻言如乾之六爻則有以像夫潛<lb/>
　見惕躍飛亢之理坤之六爻或以像一陰之始生或<lb/>
　以像陰盛而亢陽亦各自像一箇理所謂理之似也<lb/>
　此理字以其寓於器者言葢有是物必有是理理非<lb/>
　箇懸空理也故本義只曰理之似也但未說到辭處<lb/>
　下文彖者材也爻也者效天下之動也方是說卦爻<lb/>
　辭○易者象也易字虚說象字亦且輕說像也方宜<lb/>
<pb n="50a"/>
　說得重○本義易卦之形貼象字而易之所以為易<lb/>
　者惟此而已故帶易言理之似也實只貼象也者像<lb/>
　也<lb/>
彖者材也<lb/>
　本義彖言一卦之材言字屬彖字本文只謂彖者一<lb/>
　卦之材也如卦體卦徳卦變卦象卦義皆其材也材<lb/>
　兼有善惡卦材之善者辭亦從而善卦材之惡者辭<lb/>
　亦從而惡如乾之彖曰元亨利貞所以言乾卦之材<lb/>
<pb n="50b"/>
　大通而至正也坤之彖曰利牝馬之貞所以言坤卦<lb/>
　之材順而健也餘可以類推<lb/>
爻也者效天下之動者也<lb/>
　天下之動紛紜轇轕愛惡相攻逺近相取情偽相感<lb/>
　或出或處或黙或語或鼔或罷或泣或歌或建侯或<lb/>
　行師或涉川或有攸往皆天下之所有者○此處全<lb/>
　未可說出吉凶悔吝非惟於下文有碍抑亦於效天<lb/>
　下之動字有羨餘處○效字對上句本義言字動字<lb/>
<pb n="51a"/>
　對上句材字是以材字貼彖動字貼爻或以爻為效<lb/>
　者非爻有交變之義故為動故謂道有變動故曰爻<lb/>
　可見爻為動之義非效之義也要之卦非無動也爻<lb/>
　亦非無材也而此分言者彖統論一卦六爻之體於<lb/>
　材為切耳爻乃逐節之變於動尤為切耳○效天下<lb/>
　之動語辭如云順性命之理一般是依其本然者而<lb/>
　發之也○爻也者效天下之動者也天下之動内止<lb/>
　有得失未有吉凶彖者材也亦然故下曰吉凶生而<lb/>
<pb n="51b"/>
　悔吝著也<lb/>
是故吉凶生而悔吝著也<lb/>
　既有卦爻又有卦辭爻辭如此則吉凶由此生悔吝<lb/>
　由此著矣平說不可謂悔吝本㣲因吉凶之生而著<lb/>
　○亦要帶卦爻之象說不可專承卦爻之辭說故曰<lb/>
　八卦定吉凶豈必有彖爻然後吉凶生悔吝著耶○<lb/>
　易之所以作只是要明吉凶悔吝故此章終以此句<lb/>
　彖言一卦之材爻效天下之動猶指卦爻本體上事<lb/>
<pb n="52a"/>
　亦所謂爻彖以情言而吉凶可見矣<lb/>
　　第四章<lb/>
陽卦多陰陰卦多陽<lb/>
　此章專論六子卦畫首段言其畫數之多寡二段言<lb/>
　其畫數之所以多寡三段是因言其數之多寡而及<lb/>
　其徳行之不同也○陽卦多陰陰卦多陽意謂卦之<lb/>
　多陰者宜為陰卦卦之多陽者宜為陽卦而今所謂<lb/>
　陽卦者反多陰所謂陰卦者反多陽此其故何也凡<lb/>
<pb n="52b"/>
　陽卦以一陽為主一陽為一畫其二陰各二畫合之<lb/>
　則為五畫五竒數也陽卦竒此所以陽卦多陰也凡<lb/>
　陰卦則以一陰為主陰畫已二其二陽又各一畫合<lb/>
　之則為四畫四耦數也陰卦耦此所以陰卦多陽也<lb/>
　○陽卦竒不可指定竒字為五畫陰卦耦不可指定<lb/>
　耦字為四畫竒耦二字在四畫五畫字外也凡一三<lb/>
　五七九皆竒凡二四六八十皆耦此只是因其四畫<lb/>
　而目以耦因其五畫而目以竒就四與五分竒耦耳<lb/>
<pb n="53a"/>
　其實每卦只是三畫若陽卦說教做五畫陰卦說教<lb/>
　做四畫則上文本義何以曰凡陽卦皆一陽二陰凡<lb/>
　陰卦皆一陰二陽乎而本文下文又何以曰陽一君<lb/>
　而二民陰二君而一民乎此又不可以文害辭辭害<lb/>
　意○凡陽卦皆五畫凡陰卦皆四畫本義若不如此<lb/>
　解則陽卦竒竒猶或可强以三畫言至陰卦耦耦字<lb/>
　遂解不來矣○宋史姦臣傳曰易曰陽卦多陰陰卦<lb/>
　多陽君子雖多小人用事其象為陰小人雖多君子<lb/>
<pb n="53b"/>
　用事其象為陽宋初五星聚奎占者以為人才衆多<lb/>
　之兆然終宋之世賢哲不乏姦邪亦多方其盛時君<lb/>
　子秉政小人聽命為患亦鮮及其衰也小人得志逞<lb/>
　其狡謀壅閉上聽變易國是賊虐忠直屏棄善良君<lb/>
　子在野無捄禍亂有國家者正邪之辨可不慎乎<lb/>
其徳行何也陽一君而二民君子<hi>云云</hi>小人之道也<lb/>
　凡卦畫之所在即徳行之所在也故因而及之言只<lb/>
　據陽卦多陰陰卦多陽而觀則其徳行又有公私邪<lb/>
<pb n="54a"/>
　正之不同葢陽道尊貴而統陰有君之象陰道卑賤<lb/>
　而從陽有民之象陽卦一陽而二陰則其象為一君<lb/>
　而二民夫以二民而從一君一君而統二民其道大<lb/>
　而公乃天命之正也人倫之常也故為君子之道陰<lb/>
　卦一陰而二陽則其象為一民而二君夫以二君而<lb/>
　統一民一民而從二君其道小而私於天命則非其<lb/>
　正於人倫則拂其常故為小人之道也○一君二民<lb/>
　何為天道之正葢陽統乎陰坤為衆乾之所統也故<lb/>
<pb n="54b"/>
　天生烝民一有聰明睿智者出於其間則天必命之<lb/>
　以為億兆之君師○其徳行何也此徳行字與孟子<lb/>
　天下之道二道字意同道兼仁不仁徳行兼君子小<lb/>
　人○陽一君而二民陰二君而一民此所謂陽者陽<lb/>
　卦也所謂陰者陰卦也本義曰君謂陽民謂陰皆就<lb/>
　卦上說○二字不必限定只是兩箇也二是多意故<lb/>
　坤為衆如堯舜三代時天下一統民無二王便是一<lb/>
　君二民君子之道如七國爭雄五胡雲擾君無常民<lb/>
<pb n="55a"/>
　民無定主此便是二君一民小人之道○二君一民<lb/>
　小人之道若推而言之臣之事二君女之從二夫皆<lb/>
　是也○一說使陽卦非多陰則非君子之道而不得<lb/>
　謂之陽卦於以見陽卦之宜於多陰使陰卦非多陽<lb/>
　則非小人之道而不得謂之陰卦於以見陰卦之宜<lb/>
　於多陽此說猶所未喻似是太深大抵其意只要符<lb/>
　合上文𦂳耳未必本文有此意也<lb/>
　<lb/>
<pb n="55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易經蒙引卷十一上<lb/>
<pb n="56a"/>
欽定四庫全書<lb/>
　易經蒙引卷十一下<lb/>
　　　　　　　　　　　　　明　蔡清　撰<lb/>
　繫辭下傳<lb/>
　　第五章<lb/>
易曰憧憧往來朋從爾思子曰天下何思何慮<lb/>
　憧憧者私小之意語録又有憧憧忙亂之說對貞字<lb/>
　說憧憧則有所思矣往來者感應也夫一感一應之<lb/>
<pb n="56b"/>
　相為往來者理之自然也何庸置思慮於其間哉夫<lb/>
　既容心於其間則意偏於此必遺於彼而所感者狭<lb/>
　不能無所不感矣故但其所感之朋應爾所思而已<lb/>
　周公所以繫咸九四之辭如此孔子舉而釋之大概<lb/>
　皆以言其不用憧憧也謂夫天下之事何以思為何<lb/>
　以慮為此天下與君子之於天下也之天下同皆言<lb/>
　天下之事也天下之事究竟無他只是一箇感應而<lb/>
　已<lb/>
<pb n="57a"/>
天下同歸而殊塗一致而百慮天下何思何慮<lb/>
　天下感應之理本同歸也但事物則千形萬狀而其<lb/>
　塗各殊耳天下感應之理本一致也但所接之事物<lb/>
　不一而所發之慮亦因之有百耳夫慮雖百而其致<lb/>
　則一塗雖殊而其歸則同是其此感彼應之理一皆<lb/>
　出於自然而然而不必少容心於其間者吾之應事<lb/>
　接物一惟順其自然之理而已矣天下何思何慮天<lb/>
　下何思何慮同歸殊塗専以人事言不必兼日月之<lb/>
<pb n="57b"/>
　類葢爻辭思字以人言下文則泛及以明之耳殊塗<lb/>
　就行事說百慮就心之發念處說對殊塗而言則為<lb/>
　同歸對百慮而言則為一致其實一也一致謂所至<lb/>
　之域則同也○聖人之意只為天下事雖千端萬緒<lb/>
　總是一箇自然之理在那裏人只要順而處之其於<lb/>
　人之從不從何暇計焉彼所謂憧憧者正謂計人之<lb/>
　從也必思而從則所感者私私則自狭狭則不能無<lb/>
　不應矣此理之必然斷斷無疑者天下豈有從邪而<lb/>
<pb n="58a"/>
　得便宜道理萬萬不失也○本義必思而從思我思<lb/>
　也從彼從也本義云言理本無二而殊塗百慮莫非<lb/>
　自然其殊塗百慮帶上理本無二讀莫非自然一句<lb/>
　總管上以起下句何以思慮為哉○慮者思之深也<lb/>
　總歸之思即爻辭之思字或曰思在心慮是謀度其<lb/>
　事以涉於事言殊不知無箇事則我何所思思箇甚<lb/>
　麽既思便有事了豈獨慮為涉於事耶故曰慮者思<lb/>
　之深也○呉氏曰人心未與物接寂然不動何思之<lb/>
<pb n="58b"/>
　有既與物接應之各有定理何思之有依此說人心<lb/>
　自然何思何慮則思與朋從爾思之思不同矣未為<lb/>
　當也且接上文天下二字不順○自此以下四節全<lb/>
　是破爻辭憧憧二字朋從爾思意却無○同歸一致<lb/>
　只是說感應之理一而已故朱子曰感應之理本不<lb/>
　消思慮○天下之理有感必有應惟聽其自然而不<lb/>
　置思慮於其間焉乃能無所不應若思而從則所從<lb/>
　者亦狭矣○感應之理其從者固自當我從初不待<lb/>
<pb n="59a"/>
　我勞思今乃至於待我勞思而後從則是入於私者<lb/>
　矣入於私者固不免於思而後有從也<lb/>
日往則月來<hi>一條</hi>
　日往則月來一轉便是月往矣月往則日來一轉即<lb/>
　又日往矣不必是一一皆往者感來也所來亦為往<lb/>
　所往對前則亦為來矣○或說首節先釋朋從爾思<lb/>
　乃承之而言以見朋從爾思實由於憧憧往來之所<lb/>
　致愚按自天下何思何慮以下四節便是破憧憧之<lb/>
<pb n="59b"/>
　思此說以為首節是說朋從爾思者疑錯認思字屬<lb/>
　朋而不以屬九四也且天下同歸而殊塗一致而百<lb/>
　慮正指日往月來之類<hi>云云</hi>也故先言此而後繼之<lb/>
　以日往月來○自日往月來至徳之盛也正所謂天<lb/>
　下同歸而殊塗一致而百慮者凡講說至徳之盛也<lb/>
　處便須繳一句云然則天下何思何慮亦是正經主<lb/>
　意○如日月此自然之感應也寒暑此自然之感應<lb/>
　也尺蠖龍蛇此自然之感應也精義利用以至於不<lb/>
<pb n="60a"/>
　思而自致亦此自然之感應也是豈非殊塗而同歸<lb/>
　乎○日往則月來一條本義云言往來屈伸皆感應<lb/>
　自然之常理本義此句全就人事言只是接本文日<lb/>
　往月來之意而貼之○加憧憧焉則入於私矣入於<lb/>
　私不能普徧而狭矣所謂意偏於此則遺於彼者所<lb/>
　以必思而後有從也愚嘗以憧憧為即是思今味此<lb/>
　句所以必思字在加憧憧之下則思字又似在憧憧<lb/>
　之後何歟按程子傳以憧憧為用其私心正韻註不<lb/>
<pb n="60b"/>
　絶貌亦是不能忘情之意卒歸於思也然則本義將<lb/>
　何解而通曰感應只可付之自然之理不必有所加<lb/>
　也今曰憧憧是勁加一件物事了就憧憧上看見得<lb/>
　是入於私惟其入於私所以免不得憧憧而後有從<lb/>
　也○日往則月自來不待思而來也月往則日自來<lb/>
　不待思而後來也寒往則暑自來不待思而來也暑<lb/>
　往則寒自來不待思而來也往者之屈自有來者之<lb/>
　信不待思而信也○此節全提起往來之自然者以<lb/>
<pb n="61a"/>
　見九四之不當憧憧也謂之加憧憧焉言往來自不<lb/>
　妨只不合加一箇憧憧也○聖人心胸一何其大也<lb/>
　哉如咸之九四爻辭只說在人感應之公私夫子一<lb/>
　觸便上徹乎日月寒暑下燭乎尺蠖龍蛇㣲而至於<lb/>
　窮神知化皆一照而無遺矣此葢得之於居則觀其<lb/>
　象而玩其辭者也如此讀書所以能三絶韋編云<lb/>
屈伸相感而利生焉<lb/>
　利猶功也此功利之正者也即指明生歲成言○孔<lb/>
<pb n="61b"/>
　子分明為往者屈也來者伸也則分明是屈之感伸<lb/>
　其曰屈伸相感者只一屈一伸便是相感矣而呉氏<lb/>
　乃曰往者之屈感來者之伸來者之伸又感往者之<lb/>
　屈其泥於相感之義歟不必從也如下文尺蠖之屈<lb/>
　以求伸也龍蛇之蟄以存身也豈非偏言屈之感伸<lb/>
　而亦謂之屈伸相感歟○尺蠖之屈自有求伸之理<lb/>
　不待思而伸也龍蛇之蟄自能以存其身不待思而<lb/>
　存身也精義入神自能致用不待思以致用也利用<lb/>
<pb n="62a"/>
　安身自能崇徳不待思以崇徳也○尺蠖屈而信下<lb/>
　面就帶信而復屈之理但言未及耳上文則月來亦<lb/>
　帶得月復為往而日又來之理但言未及耳○尺蠖<lb/>
　之屈龍蛇之蟄兩句輕是引起下文故本義云因言<lb/>
　屈伸往來之理而又推以言學亦有自然之機也只<lb/>
　言學不兼言物理方知是起下之辭只言屈伸往來<lb/>
　之理謂因上條<hi>云云</hi>也或者誤以為指尺蠖龍蛇二<lb/>
　句○因言屈伸往來之理而又推以言學看來尺蠖<lb/>
<pb n="62b"/>
　龍蛇二句不可畧了通天地間物同是一感應之理<lb/>
　則尺蠖龍蛇亦在其中故上條本義云言往來屈伸<lb/>
　以本文先往來而後屈伸也此條本義先屈伸而後<lb/>
　往來以本文只有屈伸而以往來貼之也亦猶中庸<lb/>
　凡事豫條則曰如下文所推是也是指本條下文言<lb/>
　前定<hi>云云</hi>下條則曰此又以在下位者推言素定之<lb/>
　意其推言字所指亦不同也○韻學集成云蠖一名<lb/>
　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蹴一名步屈如蚕食葉老亦吐絲作室繭化為蝶<lb/>
<pb n="63a"/>
　本作尺蠖又見綱目唐文宗七年九月以鄭注為右<lb/>
　神策判官集覽○尺蠖考正韻及韻府俱無惟玉篇<lb/>
　註能屈伸蟲其形性皆不可辨○朱子曰尺蠖屈得<lb/>
　一寸便能伸得一寸來許龍蛇於冬若不蟄則凍殺<lb/>
　了<lb/>
精義入神以致用<hi>云云</hi>崇徳也<lb/>
　精研其義至於入神屈之至也然乃所以為出而致<lb/>
　用之本屈之感乎伸也利其施用無適不安信之極<lb/>
<pb n="63b"/>
　也然乃所以為入而崇徳之資信之感乎屈也即此<lb/>
　屈之感伸而又伸感屈屈又感伸便是所謂交飬互<lb/>
　發之機自不能已者也○一說精義以致用精義以<lb/>
　養之致用以發之也利用以崇徳利用以發之崇徳<lb/>
　以養之也是為交相養互相發也○精義以養致用<lb/>
　之根本致用以發精義之英華利用即致用之所就<lb/>
　者崇徳即精義之所積者○以求伸也此求字明不<lb/>
　屈則不能信是其屈者乃所以為信之地故曰求信<lb/>
<pb n="64a"/>
　亦不待思也○精義是理致用是事利用是事崇徳<lb/>
　是理精義致用易見利用如何以崇其徳葢外邊事<lb/>
　事都能迎刃解將去則胸中所得益深所造亦逺矣<lb/>
　精義以致知言義者事理之宜也利用以行言入神<lb/>
　只謂到那不容言之妙處利用故身安若其用有不<lb/>
　利則亦不能在在皆安而泰然處之矣精義致用内<lb/>
　之養乎外外之發乎内也利用崇徳外之發乎内内<lb/>
　之養乎外也精義固為屈精義而至於入神屈之至<lb/>
<pb n="64b"/>
　也致用固為信致用而至於無適不安信之極也利<lb/>
　用安身以崇徳也葢躬行心得自是相闗之理小註<lb/>
　動作得其理則徳自崇利用崇徳信之感乎屈也亦<lb/>
　有此理惟此句有伸感屈之說餘只從一邊說○一<lb/>
　說内外交相養謂利用以崇徳互相發謂精義以致<lb/>
　用故横渠云精義入神素豫吾内求利吾外利用安<lb/>
　身素利吾外致養吾内亦可見矣雖然本義交互二<lb/>
　字終不容沒也大抵自内而外者似只用得發字然<lb/>
<pb n="65a"/>
　發於外者實本於内根本所在亦自有相養之義也<lb/>
　利於外以崇其内者似只用得養字然因其外之利<lb/>
　而所得於内者由此日進而益増則亦自有相發之<lb/>
　義也故不但曰交相養而又曰互相發所以見其相<lb/>
　為表裏也况如彼說本義宜將互相發置之交相養<lb/>
　之前乃於本文為順耳今既不然可見朱子是兼說<lb/>
　○精義以知其理言致用以施於事言崇徳仍亦主<lb/>
　知言葢此徳字即是心之所得精於内者如乾文言<lb/>
<pb n="65b"/>
　忠信進徳之徳亦主知言也葢崇徳所發依舊是致<lb/>
　用對致用言之此非主知而何惟其崇徳又見諸致<lb/>
　用利用又所以崇徳此乃所謂交相養互相發也此<lb/>
　乃所謂交養互發之機自不能已也○但自其脩諸<lb/>
　内而豫諸外者言之則當用精義自其利於外而歸<lb/>
　諸内者言之則當明崇徳義各有當而不容苟也○<lb/>
　精義所養者發之於致用發而利用者又以崇其所<lb/>
　養之徳只管如此循環不已所謂交相養而互相發<lb/>
<pb n="66a"/>
　也<lb/>
過此以往未之或知也<hi>一條</hi>
　承上文而言内焉精義而外有以致乎用外焉利用<lb/>
　而内有以崇乎徳内外只管如此交相養互相發則<lb/>
　欲罷不能而過此幾非在我者矣故曰未之或知也<lb/>
　至於交養互發之機熟而又熟則徳之盛矣徳之盛<lb/>
　即自能窮天地之神而知天地之化矣然不知者往<lb/>
　而屈也自致者來而伸也是亦自然之理耳然則天<lb/>
<pb n="66b"/>
　下何思何慮○未之或知者不容於有思不容於有<lb/>
　為也○本義不知者往而屈也何謂也葢下學之事<lb/>
　只有精義而致用利用而崇徳俛焉日有孜孜於此<lb/>
　而已矣自是以上窮神知化境界都不容我致力得<lb/>
　豈不是往而屈亦對下文來而伸方見往而屈意顯<lb/>
　也○過此以往即指窮神知化之境○下學之事盡<lb/>
　力於精義利用而交養互發之機自不能已味此本<lb/>
　義亦知欲罷不能之言非顔子不能道也亦必其精<lb/>
<pb n="67a"/>
　義利用而交養互發之機自不能已其徳乃盛○朱<lb/>
　子曰徳盛便是能窮神知化便知聰明睿智皆由此<lb/>
　出自誠而明相似又曰非於崇徳之外别有箇徳之<lb/>
　盛也做來做去做到徹處是○聖人讀咸九四因論<lb/>
　屈伸往來之理便直推到學上去此聖人之讀易也<lb/>
　○朱子曰神是一箇物事當其在陰時全體在陰當<lb/>
　其在陽時全體在陽如晝也全體皆為晝無復有夜<lb/>
　在忽然又全體是夜不見有晝寒則舉天地間皆寒<lb/>
<pb n="67b"/>
　無復有箇暑在忽然又全體是暑無復有箇寒在○<lb/>
　合一不測為神不合不謂之一不一不為兩在不兩<lb/>
　在不為不測合者兩者之合也神化非二物也故曰<lb/>
　一物兩體也又曰氣有陰陽<hi>云云</hi>離陰陽無可言神<lb/>
　也○徳之盛也不是就窮神知化而贊其為徳之盛<lb/>
　乃是言由其徳之盛故能窮神知化也徳之盛在内<lb/>
　所謂至誠無息者也窮神知化是用之妙於外所謂<lb/>
　徵則悠逺而博厚髙明者也即是天下至誠而能經<lb/>
<pb n="68a"/>
　綸立本知化育焉有所倚者也此徳字即上文崇徳<lb/>
　之徳崇徳還是顔子欲罷不能境界盛徳則大而化<lb/>
　矣化則自然窮神而知化○窮神知化只是說與造<lb/>
　化脗合無間○不知者往而屈只是說要用力而莫<lb/>
　知所以用力自致者來而伸只是說盡力於精義利<lb/>
　用者所致○窮神知化神化皆主天地言○推行有<lb/>
　漸為化由陽變而為陰由陰變而為陽漸漸化將去<lb/>
　所謂化也主二氣之迭運者言○合一不測為神化<lb/>
<pb n="68b"/>
　與兩在故不測同惟其兩在所以合一是合陰陽而<lb/>
　為一所以為神主一理之妙於二氣者言即太極也<lb/>
　○化是二氣之迭運理是一理之主宰孟子曰君子<lb/>
　所過者化亦以推行處言所存者神亦以主宰言○<lb/>
　徳盛仁熟本文只是徳盛而本義兼仁熟言者徳之<lb/>
　所以為徳者仁而已仁兼衆善仁熟者依於仁也○<lb/>
　徳之盛謂義之精者益以精至於耳順心通之境用<lb/>
　之利者益以利至於從心不踰矩之天夫如是吾之<lb/>
<pb n="69a"/>
　神妙乎天地之神吾之化通乎天地之化神以存主<lb/>
　處言化以運用處言交養互發積而徳盛朱子謂非<lb/>
　崇徳之外别有盛徳做來做去做到熟處便是盛徳<lb/>
　在内窮神知化似在外之事也此說未盡發越盖此<lb/>
　徳字實兼内外意上文以崇徳也固是因外之利以<lb/>
　崇其徳之所養者然内之所養既因外之利而崇則<lb/>
　氣脉固自外而來此理非判然内外也惟精義以致<lb/>
　用則純是以内而發外若利用以崇徳則又是以外<lb/>
<pb n="69b"/>
　之利而益充其内由此積而至於盛又豈不由用愈<lb/>
　利而徳愈崇徳愈崇而用愈利哉徳之盛兼内外明<lb/>
　矣至於窮神則所存主也知化則所運用也獨無内<lb/>
　外兼耶徳就是精義無遺欠也○過此以往未之或<lb/>
　知也正指窮神知化言或以過此以往對窮神知化<lb/>
　未之或知對徳盛自致者非也○過此以往連帶未<lb/>
　之或知乃為往而屈○參義曰徳之盛而通神化猶<lb/>
　誠無不明脩己以敬而聰明睿知由此出皆自然致<lb/>
<pb n="70a"/>
　之者也是亦來而伸之意然下學之至自然上達則<lb/>
　非有二致也其神化者亦豈出於精義利用之外哉<lb/>
　其始有待於思為則曰精義利用其終無待於思為<lb/>
　則曰窮神知化所造有淺深理則無精粗也○屈伸<lb/>
　往來之理朱子言之最詳今聚而録之以便觀玩云<lb/>
　○曰屈伸消長闔闢往來其機不曽停息大處有大<lb/>
　闔闢小處有小闔闢大處有大消息小處有小消息<lb/>
　此理萬古不易如目有瞬時亦豈能常瞬定又須開<lb/>
<pb n="70b"/>
　不能常開定又須瞬至纎至㣲無時不然○又曰屈<lb/>
　伸相感而利生焉者有晝必有夜設使長長為晝而<lb/>
　不夜則何以息夜而不晝安得有此光明春氣固是<lb/>
　和好只有春夏而無秋冬則物何以成一向秋冬而<lb/>
　無春夏又何以生屈伸往來之理所以必待迭相為<lb/>
　用而後利所由生春秋冬夏只是一箇感應所應復<lb/>
　為感所感復為應也春夏只一箇大感秋冬則必應<lb/>
　之而秋冬尤為春夏之感以細言之則春為夏之感<lb/>
<pb n="71a"/>
　夏則應春而為秋之感秋為冬之感冬則應秋而又<lb/>
　為春之感所以不窮也尺蠖不屈則不可以伸龍蛇<lb/>
　不蟄則不可以存身今山林冬暖而蛇出者往往多<lb/>
　死此則屈伸往來感應必然之理夫子因往來兩字<lb/>
　說得許多大又推以言學<hi>云云</hi>
易曰困于石據于蒺藜入于其宫不見其妻凶子曰非<lb/>
所困而困焉<hi>云云</hi>妻其可得見耶<lb/>
　困之六三以陰柔不中正處夫二四二陽之間夫以<lb/>
<pb n="71b"/>
　九四之剛强而壓其上石之象也三不中正乃不量<lb/>
　其力而欲去之去之不得徒為所困焉耳是非所困<lb/>
　而困焉名必辱也以九二之剛强在下而三據其上<lb/>
　且凡所據者依以為安也九二剛强不可以據蒺藜<lb/>
　之象也三不中正乃不自量其材而欲據之果能安<lb/>
　乎是非所據而據焉身必危也夫名既辱身且危則<lb/>
　喪亡無日矣雖上六是其所應有妻之象然吾身且<lb/>
　不能保其能有其妻乎故妻亦不可得而見也明上<lb/>
<pb n="72a"/>
　六終不為三應也○本義云其義則繫辭備矣亦是<lb/>
　偶然失了一𫝊字盖滿天下人皆謂之繫辭不覺亦<lb/>
　隨之只稱繫辭耳然其胸中則已了了其義亦解定<lb/>
　在前耳○一說不要用九四九二及上六來入解只<lb/>
　解其詞義云耳若以諸爻例之為是而當從其前說<lb/>
　正當用以解爻詞然於此欲究其實則當云然也○<lb/>
　若從泛解辭義說則凡非所困而困者皆石也凡非<lb/>
　所據而據者皆蒺藜也既辱且危則不能保其所有<lb/>
<pb n="72b"/>
　矣疑亦妻之類也<lb/>
公用射隼于髙墉之上<hi>云云</hi>是以出而有獲語成器而<lb/>
動者也<lb/>
　隼者禽也至射之者人也三句相因而生言隼者是<lb/>
　箇鷙害之禽然射之必以弓矢而弓矢者射禽之器<lb/>
　弓矢不能自射而射之者人也爻辭公字則人也此<lb/>
　三句且據爻辭射隼一事而申之明非有是人挾是<lb/>
　器則無以射是隼其意自有在矣至下文遂以其意<lb/>
<pb n="73a"/>
　言之却與本爻去害之義不甚拘也故朱子語録云<lb/>
　以為孔子是發出爻辭言外之意夫君子懐經邦濟<lb/>
　世之才是盖藏其利用之器於其身也若是而後待<lb/>
　其時之可行而行則其器已素具矣何不利之有何<lb/>
　也葢無此器而動則便有所括碍今也器既素具而<lb/>
　動不括此其所以隨動隨效出而有獲也易曰公用<lb/>
　射隼于髙墉之上獲之無不利語成器而動者也○<lb/>
　或欲以器為除暴去邪之器愚謂不當如此拘聖人<lb/>
<pb n="73b"/>
　以活心讀活書豈必拘定此是射隼之器然則君子<lb/>
　幼而學之所懐只是要射人者耶如豫六二只是以<lb/>
　不溺於豫為重而傳文所謂不諂不凟知㣲知彰之<lb/>
　類其知幾抑又何多也如此看易所以能至三絶韋<lb/>
　編○此節孔子是因玩爻辭見得隼固在所射射固<lb/>
　是人但無弓矢何以獲之於是覺得一器字重遂發<lb/>
　出<hi>云云</hi>爻辭意不重也<lb/>
小人不恥不仁不畏不義不見利不勸不威不懲<hi>云云</hi>
<pb n="74a"/>
此之謂也<lb/>
　不恥不仁以下四句不一類而語意相承亦須細味<lb/>
　之言不仁亦非其所恥不義亦非其所畏其所勸惟<lb/>
　利不利不勸也其所懲必威不威不懲也故小懲則<lb/>
　大誡而為小人之福也小懲大誡貼屨校㓕趾小人<lb/>
　之福貼无咎○小懲而大誡言所懲雖小而其所誡<lb/>
　則大以其止惡於初也不然始之不誡至於惡積而<lb/>
　不可掩則其罪大而㓕身矣<lb/>
<pb n="74b"/>
善不積不足以成名<hi>云云</hi>易曰何校㓕耳凶<lb/>
　夫小人以小善為無益而弗為殊不知小善而積之<lb/>
　則足以成名矣以小惡為無傷而弗去殊不知小惡<lb/>
　而積之終必至於㓕身矣故惡積而不可掩罪大而<lb/>
　不可解惟惡積而不可掩則罪大而不可解矣<lb/>
危者安其位者也亡者保其存者也亂者有其治者也<lb/>
　危者安其位者也三句其危者亡者亂者即其亡其<lb/>
　亡之意依朱子語録為是言心能若危所以得安心<lb/>
<pb n="75a"/>
　能若亡所以得存心能若亂所以得治理是如此所<lb/>
　謂危者使平也下面方就君子身上說○或問朱子<lb/>
　曰危者以其位為可安而不知戒懼故危亡者以其<lb/>
　存為可常保是以亡亂者有其治是自有其治如有<lb/>
　其善之有是以亂朱子曰某舊也如此說看來保字<lb/>
　說得較牽强只是常有危亡與亂之意則可以安其<lb/>
　位保其存有其治愚謂朱子既有此說則當從其說<lb/>
　矣但覺於下文為重複且保字亦似不為牽强安其<lb/>
<pb n="75b"/>
　危而利其災者亦有保之之意<lb/>
徳薄而位尊知小而謀大力小而任重<lb/>
　徳力知三項看力與知俱属才才中條目只有知力<lb/>
　二者謀事以智任事以力徳自是理之得於心者<lb/>
知幾其神乎<hi>全章</hi>
　上交貴恭遜然易至於諂諂不諂之間有幾存焉下<lb/>
　交貴和易然易至於凟凟不凟之間有幾存焉惟知<lb/>
　幾則恰好便住故朱子曰恭與諂相近和與凟相近<lb/>
<pb n="76a"/>
　只争些子便至於流也又曰上交近於諂下交近於<lb/>
　凟於此當知幾纔過些子便不是知幾周子所謂幾<lb/>
　善惡在此也又曰最要看箇幾字只争些子凡事未<lb/>
　至而空說道理易見事已至而顯然道理也易見惟<lb/>
　事之方萌而動之㣲處此最難見○知幾其神此神<lb/>
　字與至神如神之神不同葢知幾既以人言則神非<lb/>
　鬼神明矣盖是贊其神聖也孟子曰聖而不可知之<lb/>
　謂神通書曰發㣲不可見充周不可窮之謂神皆以<lb/>
<pb n="76b"/>
　人言也又曰不思則不能通㣲不睿則不能無不通<lb/>
　易曰君子見幾而作不俟終日註云睿也又曰知幾<lb/>
　其神乎註曰聖也其曰誠神幾曰聖人者又與此神<lb/>
　字不同也○知幾其神乎猶云抑亦先覺者是賢乎<lb/>
　此與萬夫之望俱是贊詞○不必謂君子上交纔些<lb/>
　子過便覺而禁之不使流於諂下交纔些子過便覺<lb/>
　而禁之不使流於凟如此說知幾却是小了君子君<lb/>
　子自然是能知幾而不流於諂凟所以謂之知幾其<lb/>
<pb n="77a"/>
　神朱子語録謂所謂幾者只纔覺得近諂凟便勿令<lb/>
　如此便是知幾此言亦非甚喫力○幾者動之㣲吉<lb/>
　凶便從此而判動之㣲謂一念方發之初也一念之<lb/>
　發而善則吉隨之矣一念之發而不善則凶亦隨之<lb/>
　矣故曰吉凶之先者也此句該得廣上交之所以不<lb/>
　諂下交之所以不凟皆以其能知乎此而謹之也○<lb/>
　斷可識矣謂其見幾之不待終日也斷可知矣君子<lb/>
　知幾則凡幾之所在無所不知非獨不諂不凟二事<lb/>
<pb n="77b"/>
　而已葢幾之所在有當用㣲者有當用彰者有當用<lb/>
　柔者有當用剛者君子時乎㣲則知㣲之時乎彰則<lb/>
　知彰之時乎柔則知用其柔時乎剛則知用其剛凡<lb/>
　幾之所在一無不知此其識見超越乎衆人之表乃<lb/>
　萬夫之望也不可以萬夫之望為知幾之效只是知<lb/>
　幾其神之意贊其不可及也○知㣲知彰知柔知剛<lb/>
　㣲彰柔剛四字活看各有幾存今以孔子之言而驗<lb/>
　之孔子之身如過宋而㣲服去魯而以㣲罪行不顯<lb/>
<pb n="78a"/>
　君相之失知㣲也在廟朝便便言知彰也在鄉黨恂<lb/>
　恂似不能言見惡人以辟咎知柔也却萊兵誅少卯<lb/>
　墮三都請討陳恒知剛也其幾各有所在其用各有<lb/>
　所當故兼舉而言之○論君子知幾則此四句為盡<lb/>
　上面不諂不凟二句發明幾字意隠然見於言外似<lb/>
　尤為明白也○天下事理非㣲則彰非柔則剛庶其<lb/>
　盡之矣○或問知㣲知彰知柔知剛既分為四善惡<lb/>
　之幾當如何看曰不必拘滯善惡二字也凡善惡是<lb/>
<pb n="78b"/>
　非吉凶安危治亂得失各各有幾善惡二字只用於<lb/>
　大學之誠意中庸之謹獨其他則不必俱用善惡也<lb/>
　然或當㣲而不能㣲當彰而不能彰自有箇是非得<lb/>
　失在亦善惡之分也○自知幾其神乎至不俟終日<lb/>
　是言君子之知幾自易曰介于石至斷可識矣則重<lb/>
　在介于石一句是言君子之所以知幾然後正言君<lb/>
　子之事而贊之也其上言君子上交不諂下交不凟<lb/>
　明其非知幾不能也其曰幾者動之㣲吉之先見者<lb/>
<pb n="79a"/>
　也所以言其幾之難知也其曰君子見幾而作不俟<lb/>
　終日則承言幾之難知而君子能知之之早也<lb/>
顔氏之子其殆庶幾乎易曰不逺復无祗悔元吉<lb/>
　不逺復之意只主在未嘗復行上而必兼言未嘗不<lb/>
　知者改過必由於知過故也○曰顔氏之子與稱顔<lb/>
　子不同者稱顔氏之子者父兄之詞也稱顔子則子<lb/>
　弟之詞也有不善未嘗不知至明以察其幾也知之<lb/>
　未嘗復行至健以致其决也○有不善未嘗不知知<lb/>
<pb n="79b"/>
　之未嘗復行則幾於純乎道矣故曰其殆庶幾乎誠<lb/>
　者天之道也无妄之謂也復則不妄矣不逺復之謂<lb/>
　也猶未達一間也囬也其庶乎當依此解<lb/>
天地絪緼<hi>云云</hi>一人行則得其友言致一也<lb/>
　天地絪緼兩相與也故萬物化醇男女搆精亦兩相<lb/>
　與也故萬物化生天地絪緼氣交也男女搆精形交<lb/>
　也精與氣自别○醇謂厚而凝也謂得氣以成形積<lb/>
　漸而凝實也凡不出於搆精者皆是如草木雖有種<lb/>
<pb n="80a"/>
　亦是得氣而化不用形交也朱子曰化醇指氣化而<lb/>
　言草木是也化生二字必是記録之誤男女搆精男<lb/>
　女即是萬物之男女萬物化生萬物即是男女之萬<lb/>
　物葢男女其父母也萬物男女所生之物也凡人類<lb/>
　及羽毛鱗介之屬皆是太極圖萬物化生亦指男女<lb/>
　所生者但以形化接氣化○萬物化醇醇謂厚而凝<lb/>
　也所以下化字者葢天地之氣虚而萬物之質實然<lb/>
　其質之厚而實者乃其氣之化而凝焉者一字之間<lb/>
<pb n="80b"/>
　夫豈苟哉○化生則分明是那胎卵所出非氣化所<lb/>
　凝者○三人行則損一人一人行則得其友則是初<lb/>
　與二兩相與四與五兩相與三與上亦兩相與三上<lb/>
　之相與也以應初二四五之相與也以比或曰只是<lb/>
　說三上相與夫既是三上自相與而他爻無之則九<lb/>
　三原在下上六原在上二者各當其位其相與豈不<lb/>
　尤好而必一往一來乃得以相與何哉且本義三則<lb/>
　雜而亂之言又將於何處安頓斷然兼六爻說此程<lb/>
<pb n="81a"/>
　子所云朱子所從者也見語録○言致一也二者合<lb/>
　而為一也致一猶言專一與孟子專心致志之致字<lb/>
　同<lb/>
君子安其身而後動易其心而後語定其交而後求<lb/>
　此皆立心之常也○君子脩此三者故動則民與言<lb/>
　則民應求則民與而不失也全即不失之謂民亦人<lb/>
　也○錢氏謂缺一便不謂全恐非正意○懼以語懼<lb/>
　謂忙廹也與易其心相反大抵心氣和平乃能言然<lb/>
<pb n="81b"/>
　必本於事理通達危以動懼以語無交而求此所謂<lb/>
　立心勿恒也勿不也方接得凶字○安其身而後動<lb/>
　以動本諸身故必先順道以安其身而後形於動焉<lb/>
　易其心而後語以語出於心故必先和氣以易其心<lb/>
　而後發於語焉定其交而後求以所求當視其所交<lb/>
　之情也故必先以義定交而後可以有求焉○項氏<lb/>
　曰危以動則民不與者黨與之與也無交而求則民<lb/>
　不與者取與之與也<lb/>
<pb n="82a"/>
　　第六章<lb/>
乾坤其易之門耶<lb/>
　門者物之所從出者也乾坤指兩儀此陰陽二畫為<lb/>
　六十四卦三百八十四爻之所由出是易之門也○<lb/>
　大抵門字與道義之門門字同朱子闔闢之說似不<lb/>
　切又曰只易便是乾坤也愚謂此處乾坤亦與易須<lb/>
　有别○此處下文<hi>云云</hi>方見乾坤為易之門則門字<lb/>
　非闔闢之說亦可見且闔戸為坤闢戸為乾諸卦剛<lb/>
<pb n="82b"/>
　柔之體如何乾以闢而成坤又以闔而成耶○陰陽<lb/>
　合徳只是竒耦相交也正易之所由成也<lb/>
乾陽物也坤陰物也<lb/>
　乾坤二畫是有箇質了既有箇質便成箇物故曰乾<lb/>
　是陽物坤是陰物言乾以象陽坤以象陰也○陽物<lb/>
　陰物言其判然不相混也故二者交合然後成易○<lb/>
　此由乾坤轉陰陽又轉剛柔盖稱乾坤父母名目也<lb/>
　稱陰陽通謂之詞也稱剛柔指卦畫體質言也○陰<lb/>
<pb n="83a"/>
　陽合徳而剛柔有體徳字輕看陰陽合徳只是剛柔<lb/>
　相交也○陰陽合徳則由二而四由四而八由八而<lb/>
　十六三十二六十四矣○陰陽指兩儀之竒耦剛柔<lb/>
　指六十四卦中之竒耦謂之合徳者葢陰陽分為兩<lb/>
　儀必其合徳而後為八卦而六十四卦矣○天地之<lb/>
　撰如雷動風散之類神明之徳如健順動止之類天<lb/>
　地之撰即是萬物之情但雷風山澤為物雷動風散<lb/>
　則其事也體謂形容出來通謂發越出來○此條言<lb/>
<pb n="83b"/>
　伏羲畫卦之事下條則言文王周公繫卦爻辭之事<lb/>
　也<lb/>
其稱名也雜而不越於稽其類其衰世之意邪<lb/>
　一卦有一卦之稱名一爻有一爻之稱名小註以為<lb/>
　卦名者未定之說也文王周公之繫辭其於卦爻中<lb/>
　所稱名義如乾曰元亨利貞坤則曰利牝馬之貞以<lb/>
　至六十四卦皆然可謂雜矣乾之諸爻曰潛龍見龍<lb/>
　之類坤之諸爻曰履霜堅冰直方大之類以至三百<lb/>
<pb n="84a"/>
　八十四爻皆然亦可謂雜矣然卦爻之義雖雜出而<lb/>
　不倫而實各有定體無少差繆是何也葢萬物雖多<lb/>
　無不出於陰陽之變文王周公則又因其卦爻陰陽<lb/>
　之變而取夫萬物陰陽之象夫何繆乎於稽其事類<lb/>
　則此非上古淳質之時思慮所及盖衰世之意也若<lb/>
　上古之世民風淳質安得有許多情狀易興於羑里<lb/>
　故本義云盖指文王與紂之時也周公亦在其中矣<lb/>
　○其稱名也雜而不越與下文其稱名也小廣狹不<lb/>
<pb n="84b"/>
　同上文兼卦爻許多名義而言下文則與其㫖逺其<lb/>
　辭文其言曲而中其事肆而隠並列只是一端之稱<lb/>
　名上文稱名言雜言其多而不一也下文稱名言小<lb/>
　只是就中舉其小者猶夫易廣矣大矣是以大生廣<lb/>
　生所該甚博至下文廣大配天地則對變通配四時<lb/>
　等亦只是一大端而已上文廣大則該了變通陰陽<lb/>
　易簡矣猶此上文稱名雜而不越則凡大小皆在其<lb/>
　中○於稽其類文章亦有闗於世類如曰治世之音<lb/>
<pb n="85a"/>
　和以平亂世之音憂以思亡國之音哀以怨此所謂<lb/>
　類也○盖指文王與紂之時周公即在其中何謂也<lb/>
　曰韓子曰湯以是𫝊之文武周公而孟子只曰由湯<lb/>
　至於文王葢舉父以該子也且安知周公非因文王<lb/>
　已繫卦辭猶未暇及爻辭故遂為之足成耶○按乾<lb/>
　初九小註孔氏曰爻辭多文王後事升卦六五王用<lb/>
　享於岐山明夷六五箕子之明夷皆文王後事也故<lb/>
　馬融陸績等皆以為爻辭出於周公是也○先儒所<lb/>
<pb n="85b"/>
　以疑爻辭出於周公者大抵非窮理盡性以至於命<lb/>
　者不敢繫易雖有謬為之亦不足以開物成務此文<lb/>
　王之後繫辭者後世所以必其為周公也周公之外<lb/>
　誰復得有此心胸耶○愚又嘗竊謂今人皆據馬融<lb/>
　陸績等謂爻辭出周公不知馬融陸績等當時亦何<lb/>
　所據耶按大傳曰於稽其類其衰世之意耶又曰易<lb/>
　之興也其當殷之末世周之盛徳耶當文王與紂之<lb/>
　事耶槩是疑辭而朱子於卦辭本義乃遂斷歸之文<lb/>
<pb n="86a"/>
　王何耶大抵只是據司馬遷史記世家<hi>云云</hi>耳夫史<lb/>
　記出於繆傳訛說者種種而是獨可盡憑耶然考其<lb/>
　文亦云其囚羑里盖益易之八卦為六十四卦盖之<lb/>
　一字遷亦未敢質言之也况益八卦為六十四卦之<lb/>
　說既不足憑獨其指文王為可憑耶孔子繫辭傳之<lb/>
　言且為疑辭而朱子乃從而决之是必他有說愚亦<lb/>
　未能釋然也○又文王既繫卦辭其理不應獨缺了<lb/>
　爻辭至周公方足成之也方周公未足爻辭之前天<lb/>
<pb n="86b"/>
　下之人若占得爻者將令何所取决耶文王獨不為<lb/>
　慮及此耶是皆可疑也易經傳中可疑處尚多意必<lb/>
　有同其疑者乃敢開口與論今且私識之○愚於乾<lb/>
　卦初九爻下已識此矣今復識以備遺忘○又據下<lb/>
　章云易之興也其於中古乎作易者其有憂患乎是<lb/>
　故履徳之基也至巽徳之制也且皆指卦名言也則<lb/>
　六十四卦之名其果出於文王乎又鼎設制於伏羲<lb/>
　之後今乃謂伏羲取其卦之下隂為足二三四陽為<lb/>
<pb n="87a"/>
　腹五陰為耳上陽為鉉而因以名卦何也縱曰伏羲<lb/>
　火食有鼎然當時本身尚無衣裳制鼎乃有許多度<lb/>
　數耶<lb/>
夫易彰往而察來<hi>一條</hi>
　夫易既有卦爻辭於是易書之中無所不備陰陽消<lb/>
　息之往者卦爻之變象有以彰之吉凶悔吝之來者<lb/>
　卦爻之占辭有以察之人事之顯人不知其根於理<lb/>
　數也易則明其必根於理數而㣲之司馬相如贊所<lb/>
<pb n="87b"/>
　謂易本隠以之顯是已義理之幽人固有日用而不<lb/>
　知者易則就事為之間發以示人而易之有君臣上<lb/>
　下之位有窮通賢否之分是各當其名也<hi>云云</hi>如潛<lb/>
　見之類窮通也如履霜直方大之類屯之二三蒙之<lb/>
　初二之類賢否也易未嘗不辨其名實當名者名必<lb/>
　稱其實也○乾曰馬而坤則曰牛離曰火而坎則曰<lb/>
　水以至剥之上六為碩果夬之六五為莧陸其取類<lb/>
　於陰陽無不各有所當是辨物也乾卦之辭則曰元<lb/>
<pb n="88a"/>
　亨利貞初九之辭則曰潛龍勿用皆正其言以示人<lb/>
　也或曰吉或曰凶或曰利或曰不利皆斷其辭以告<lb/>
　人也夫如是則無一之不備矣○進齋以元亨利貞<lb/>
　直方大之辭為正言以利涉不利涉之類為斷辭亦<lb/>
　有未精細者不知此則何所分辨要之正言辭也斷<lb/>
　辭占也且直方大為正言履霜堅冰至潛龍勿用獨<lb/>
　不為正言乎若斷辭多是以占决言如彖者材也爻<lb/>
　也者效天下之動也而又曰吉凶生悔吝著如曰彖<lb/>
<pb n="88b"/>
　言乎象爻言乎變而又必曰吉凶言失得悔吝言小<lb/>
　疵<hi>云云</hi>本義曰此章多闕文疑字不可盡通後皆放<lb/>
　此<lb/>
㣲顯而闡幽<lb/>
　人事粗迹也易書有以㣲之盖於至著之中寓至㣲<lb/>
　之理也天道至幽也易書有以闡之盖以至㣲之理<lb/>
　寓於至著之象也㣲顯與神徳行相似闡幽與顯道<lb/>
　相似但彼在占筮上說言其功用之切於人此在卦<lb/>
<pb n="89a"/>
　爻上說言其功用之具於易此亦所謂體用一原顯<lb/>
　㣲無間者也<lb/>
其稱名也小其取類也大<lb/>
　舊說易固無所不備而於無所不備之中且又極其<lb/>
　周宻要以開物成務而已易中所稱卦爻名義如牝<lb/>
　馬牝牛棟橈遺音之類卦之稱名者小也如乗馬需<lb/>
　泥負乗喪茀之類爻之稱名者小也中間有事名之<lb/>
　小者亦有物名之小者然稱名固小矣但其取類皆<lb/>
<pb n="89b"/>
　自陰陽之變而來是其取類則大也<lb/>
其㫖逺其辭文<lb/>
　凡意思深逺者其詞或晦滯而不文易於天地陰陽<lb/>
　之變道徳性命之奥皆散寓於卦爻之中其㫖逺矣<lb/>
　此以象言徐氏說也然其所繫之辭經緯錯綜旁通<lb/>
　曲暢又各有自然之華藻而無或晦滯枯槁之病是<lb/>
　其㫖逺而辭文也亦舊說○其㫖逺者陰陽之變也<lb/>
　幽也其辭文者卦爻之辭也顯也卦爻陰陽之㫖何<lb/>
<pb n="90a"/>
　所不具亦不容有所潤色所謂㫖者只是顯出這道<lb/>
　理以示人耳非所謂本㫖渾朴而辭却能為之華采<lb/>
　也宜以顯幽意别之<lb/>
其言曲而中<lb/>
　曲而中者正以其本於陰陽之變而為言也舊說卦<lb/>
　爻中所言者間有委曲而不徑直處然却皆中於理<lb/>
　未嘗有所附㑹焉如暌之九二遇主於巷其言曲矣<lb/>
　然本其正應非有邪也理却是中習坎之六四納約<lb/>
<pb n="90b"/>
　自牖其言曲矣然在險之時剛柔相濟勢則然也理<lb/>
　固亦中焉先迷後得東北喪朋之類乗馬班如匪冦<lb/>
　婚媾之類何其委曲而中也<lb/>
其事肆而隠<lb/>
　亦以其本於陰陽之變而肆其事也舊說易中所敷<lb/>
　言者直而無隠事則肆矣然上則根乎陰陽之變下<lb/>
　則酌乎人事之宜於顯之中而有隠者寓焉如坤之<lb/>
　辭曰元亨利牝馬之貞矣又曰君子有攸往先迷後<lb/>
<pb n="91a"/>
　得主利又曰西南得朋東北喪朋又曰安貞吉何肆<lb/>
　如之屯之六二曰屯如邅如乗馬班如而又曰匪冦<lb/>
　婚媾又曰女子貞不字十年乃字又何肆如之然坤<lb/>
　之辭<hi>云云</hi>陽全陰半之至理實於此乎寓也屯六二<lb/>
　之辭<hi>云云</hi>者柔順中正之至理實於此乎寓也此以<lb/>
　上特舉其一二要之卦爻中多多說得方是○其言<lb/>
　曲而中雜而不厭也其事肆而隠展而不浮也以上<lb/>
　通六十四卦三百八十四爻俱要說得方是不可指<lb/>
<pb n="91b"/>
　何卦為稱名小取類大何爻為㫖逺而辭文<lb/>
因貳以濟民行以明失得之報<lb/>
　易之所以開示於人者如此其周至何也葢因民心<lb/>
　之狐疑而决之使民之行有以濟而明其事理得失<lb/>
　之報以示人耳得失之報謂吉凶也得則吉失則凶<lb/>
　報猶應也<lb/>
　　第七章<lb/>
易之興也其於中古乎作易者其有憂患乎<lb/>
<pb n="92a"/>
　易之興也其於中古乎以時言也作易者其有憂患<lb/>
　乎以其人言也○葢當中古之時世態日新之日而<lb/>
　作易者又身厯乎憂患之事其操心也危慮患也深<lb/>
　而其所以反身脩徳者自無所不用其至耳故今易<lb/>
　卦之中多是處憂患之事○臨川吳氏曰盖於其名<lb/>
　卦而知其有憂患也下文舉九卦之名以見其憂患<lb/>
　之至愚按臨川是以卦名為出於文王故云今據朱<lb/>
　子以卦名為出於伏羲則易之興於中古為指文王<lb/>
<pb n="92b"/>
　與紂之事不可謂其於名卦而知其有憂患决矣所<lb/>
　謂作易者其有憂患乎作易指繫辭也○易本興於<lb/>
　伏羲今曰興於中古盖夏商之末易道中微此則復<lb/>
　興者也<lb/>
是故履徳之基也<hi>一條</hi>
　履徳之基基與本不同基就積行上言本就心言是<lb/>
　乃善端之根也履所以為徳之基者葢人之脩徳必<lb/>
　以力行實踐為先而所行之際必藉上下尊卑親疎<lb/>
<pb n="93a"/>
　降殺之禮文以為憑藉依據之地故張子教人以禮<lb/>
　而入即此意也本義上天下澤定分不易必謹乎此<lb/>
　愚按既濟大象本義曰水火異物各居其所故君子<lb/>
　觀象而審辨之與此本義相類彼本義或因以况其<lb/>
　辨物為辨水火二物然則此所謂必謹乎此亦為謹<lb/>
　上天下澤邪葢彼一之字是承上異物字而言此一<lb/>
　此字是承上分定不易字而言謙徳之柄柄人所執<lb/>
　者也謙乃為禮者之所當執持而不可失者也繼以<lb/>
<pb n="93b"/>
　復徳之本者凡人之脩徳必先有以制其外然後有<lb/>
　以養其中故必先以禮與謙二者脩飭把持於其外<lb/>
　然後善端可得而復於内不然外之不恪内亦隨亡<lb/>
　矣復者一陽復於衆陰之下在人則善心復於内擴<lb/>
　充之則衆善無不備矣故曰徳之本也復者心不外<lb/>
　而善端存不必謂是惡極而善至此承上立禮秉謙<lb/>
　而來非惡極始復者矣只是心不外馳而存養得善<lb/>
　端在耳善端善心所發者也如云善念孟子四端是<lb/>
<pb n="94a"/>
　也恒所以次復者善端之存於我者猶不能保其長<lb/>
　存而不失也徳雖可乆然人欲之私或未能盡去本<lb/>
　然之善或未能盡充損之懲忿窒慾所以盡去其人<lb/>
　欲之私也益之遷善改過所以益充其本然之善也<lb/>
　此恒之後所以繼之以損益人欲盡而天理純矣非<lb/>
　困無以驗其然也故困為徳之辨所謂周於徳者邪<lb/>
　世不能亂辨者自辨也故本義云困以自驗其力論<lb/>
　語歲寒然後知松柏之後凋也是從傍人說徳可以<lb/>
<pb n="94b"/>
　處困則確然有定而外物不能移矣井所以次困也<lb/>
　外物不能移則既有立矣能立然後可進於權巽之<lb/>
　所以次井也○九卦之序當云先以禮為基而應物<lb/>
　之際必持謙能如是則善心復於内而又當守之不<lb/>
　變然猶未敢必已私之盡去也故懲忿窒慾以脩身<lb/>
　未敢必已徳之全備也故遷善改過以長善由是驗<lb/>
　之於困窮之時困而亨可以驗吾學力之未至若困<lb/>
　窮動他不得則無喪無得常永貞固所謂可以立矣<lb/>
<pb n="95a"/>
　然後能巽順於理而用權以制事變也徳至巽以行<lb/>
　權乃學問之極功聖人之能事故稱而隠者毫釐絲<lb/>
　忽無不由中酌量也自有不容言之妙則所謂精義<lb/>
　入神也<lb/>
履和而至謙尊而光<hi>一條</hi>
　履和而至先王因人情而制禮禮本非强世之事似<lb/>
　若非其至者然一皆天理之節文人事之儀則加之<lb/>
　錙銖則太過减之毫髮則不及所謂似易而實難者<lb/>
<pb n="95b"/>
　故曰和而至也猶中庸章句所謂天命所當然精㣲<lb/>
　之極致者○謙尊而光本義自卑二字在謙字内是<lb/>
　以謙對尊且光說夫謙宜若不尊且光也然既有是<lb/>
　徳亦終不容自冺人益加敬恭矣故尊且光○尊為<lb/>
　人所尊則已亦自然尊矣此尊字與光字一類皆指<lb/>
　我而言此尊而光與彖傳不同彖傳是對下句卑而<lb/>
　不可踰說此處本義分明用一且字帶下謙尊而光<lb/>
　謙本自卑而人自尊之謙本自晦而徳自光顯此尊<lb/>
<pb n="96a"/>
　而光所以與彖傳不同○復小而辨於物善端之發<lb/>
　雖㣲然終非衆邪所能蔽本義云復陽㣲而不亂於<lb/>
　羣陰是就陰陽上說善亦如上節上天下澤定分不<lb/>
　易例○恒雜而不厭雖處轇轕之地而常徳如一日<lb/>
　也○損先難而後易懲忿窒慾所謂克己最難者但<lb/>
　猛省一着則漸漸熟而安之矣○益長裕而不設葢<lb/>
　着力處都在損之先難時了至於益則是據我所自<lb/>
　有者而益加充長不用他求而外索矣所謂不設也<lb/>
<pb n="96b"/>
　○困窮而通窮者其身通者其道也○井居其所而<lb/>
　遷俱要說徳至其徳安然不動而其澤自有以及乎<lb/>
　物或曰憂患中自救不暇又安得有及物之事邪曰<lb/>
　憂患中亦有能為人利害處狄梁公為地官侍郎為<lb/>
　來俊臣誣搆下獄獄吏抑公誣引楊執柔公曰天乎<lb/>
　吾何能為以首觸柱血流被面彼懼而謝焉范文正<lb/>
　公曰嗟乎陷阱之中不義不為况在廟堂乎見范文<lb/>
　正公狄梁公碑况此所謂憂患亦不必皆是遭横逆<lb/>
<pb n="97a"/>
　墮陷阱乃為憂患只是與世齟齬所謂撡心危慮患<lb/>
　深者皆是矣豈可謂全不容有及物之功耶○巽稱<lb/>
　而隠巽稱物之宜然義由中出其所以裁制酌量之<lb/>
　妙有非人之所能窺者矣不亦隠乎潛隠不露只是<lb/>
　善入則如是<lb/>
履以和行謙以制禮<hi>一條</hi>
　履以和行凡事依禮而行便無所乖戾以行已言也<lb/>
　○謙以制禮亦自己之持身言是見於應物之間者<lb/>
<pb n="97b"/>
　制節謹度不敢縱逸盖禮有貴賤上下之分謙則卑<lb/>
　以自牧而禮由我行矣葢雖居上接下亦要謙厚故<lb/>
　曰正位居體况在下乎况憂患乎○復以自知善端<lb/>
　之存獨知之地也○恒以一徳乆於其道也所謂履<lb/>
　也謙也復也皆有其常也○損以逺害懲忿則無亡<lb/>
　身及親之災窒慾則無求利得害之虞○益以興利<lb/>
　遷善改過則日進於髙明而希賢希聖矣何利如之<lb/>
　○困以寡怨困窮而亨則素患難而行乎患難無入<lb/>
<pb n="98a"/>
　而不自得矣何怨之有不曰無怨而曰寡怨是聖人<lb/>
　寛緩辭氣語録盡說作無怨尤也○井以辨義自家<lb/>
　守得定則事至物來自然是是非非而有以審其當<lb/>
　矣○井徳之地而曰以辨義若渉於巽以行權者也<lb/>
　曰不重在辨義重在所以辨義也義是常經權是變<lb/>
　道○巽以行權至此則義精仁熟凡事能優游以入<lb/>
　之不必拘拘於循途守轍而自有以適其輕重之宜<lb/>
　矣○此章三陳九卦首段舉大綱說九卦之徳第二<lb/>
<pb n="98b"/>
　段方指說其所以為徳處抑揚其辭者以見其徳之<lb/>
　周也第三段則言其徳之為用處皆說向處憂患上<lb/>
　去也看以字可見○朱子曰三陳九卦初無他意觀<lb/>
　上面其有憂患一句便見得是聖人說處憂患之道<lb/>
　聖人於這裏偶然看得這幾卦有這箇道理所以就<lb/>
　這箇說去天下道理只在聖人口頭開口便是道理<lb/>
　偶說此九卦意思自足若更添一卦也不妨更不說<lb/>
　一卦也不妨只就此九卦中亦自儘有道理且易中<lb/>
<pb n="99a"/>
　儘有處憂患底卦非謂九卦之外皆非所以處憂患<lb/>
　也後世拘於象數之學者以為九陽數聖人之舉九<lb/>
　卦葢合此數也尤泥而不通觀聖人之經正不當如<lb/>
　此若以困為處憂患底卦則屯蹇非處憂患而何又<lb/>
　曰今之談經者往往有四者之病本卑也而抗之使<lb/>
　髙本淺也而鑿之使深本近也而推之使逺本明也<lb/>
　而必使至於晦○此九卦非獨可處憂患亦正可以<lb/>
　處富貴也而孔子乃指作易者而言其盡為處憂患<lb/>
<pb n="99b"/>
　之道何哉大抵當時孔子落落不遇畏於匡伐木於<lb/>
　宋削迹於衛厄於陳蔡飽經憂患而三絶韋編之際<lb/>
　其自得於此九卦多矣故以己之心上體文王之心<lb/>
　而有是論耳程史丹陵巽巖序曰易六十四卦仲尼<lb/>
　掇其九而三陳之起乎履止乎巽此講學之序也論<lb/>
　語曰可與共學未可與適道可與適道未可與立可<lb/>
　與立未可與權夫人各有所履善惡分焉惟能謙方<lb/>
　可與共學惟能復方可與適道知所適而無以自立<lb/>
<pb n="100a"/>
　則莫能乆故取諸恒使乆於其道或損之或益之至<lb/>
　於困而不改若井未始隨邑而遷則所以自立者成<lb/>
　矣雖然吉凶禍福横發逆起有不可知將合於道其<lb/>
　惟權乎然非巽則權不可行學而至於巽乃可與權<lb/>
　此聖賢事業也<lb/>
　　第八章<lb/>
易之為書也不可逺<hi>一條</hi>
　易之為書也不可逺以其為道也屢遷何也易只是<lb/>
<pb n="100b"/>
　六十四卦而已六十四卦只是三百八十四爻而已<lb/>
　三百八十四爻只是九六兩畫而已是九六也變動<lb/>
　不居周流六虚在此卦為剛上而柔下在彼卦又為<lb/>
　柔上而剛下在此卦則此爻為剛在彼卦此爻又為<lb/>
　柔在此卦此爻為柔在彼卦此爻又為剛不可為典<lb/>
　要而惟變之所適夫在此卦為此卦之變在彼卦又<lb/>
　為彼卦之變在此爻又為此爻之變在彼爻又為彼<lb/>
　爻之變彼卦之變為彼卦之道此卦之變又為此卦<lb/>
<pb n="101a"/>
　之道彼爻之變為彼爻之道此爻之變又為此爻之<lb/>
　道道之屢遷如此則體事而無不在體物而不可遺<lb/>
　矣易之為書其可逺乎哉○易所以重乎變者何也<lb/>
　葢如一初九也乾之初九與屯之初九需之初九豈<lb/>
　不同一初九耶然變不同矣變不同則各一其道矣<lb/>
　惟各一其道故其道足以冒天下之道而周斯民之<lb/>
　用餘倣此此可見易之變之所係其重且大如此變<lb/>
　之外再無易矣故曰為道也屢遷為書也不可逺○<lb/>
<pb n="101b"/>
　易之為書也不可逺為道也屢遷惟其為道屢遷故<lb/>
　其為書不可逺也其為道屢遷如何葢卦爻之變遷<lb/>
　不定一陰一陽流行於卦之六位或自下而上或自<lb/>
　上而下或剛易乎柔或柔易乎剛皆不可為典要惟<lb/>
　其變之所趨而已道之屢遷如此但見上下無常則<lb/>
　吉凶隨以分剛柔相易則吉凶隨以異是宜隨其卦<lb/>
　爻而觀象玩辭觀變玩占之不暇而其書庸可逺乎<lb/>
　故朱子小註曰有陽居陽爻而吉底亦有凶底有陰<lb/>
<pb n="102a"/>
　居陰爻而吉底又有凶底有有應而吉底有有應而<lb/>
　凶底是不可為典要之書也是有那許多變所以如<lb/>
　此○但說易字更加書字便是兼卦爻辭亦有不盡<lb/>
　然者但此處可就兼說不必到又明於憂患與故處<lb/>
　方說是有辭葢總統之於易之為書也一句内矣○<lb/>
　不可為典要典要猶言定則也自此以上數句皆以<lb/>
　卦爻之變言而辭即隨之矣愚故曰兼卦爻與辭也<lb/>
　葢卦爻之變如此辭亦隨之而如此卦爻之變如彼<lb/>
<pb n="102b"/>
　辭亦隨之而如彼卦爻之變而吉辭亦隨之而吉卦<lb/>
　爻之變而凶辭亦隨之而凶辭豈能自為辭哉此條<lb/>
　上言易之為書下數句只言卦爻之變者以此也○<lb/>
　惟變所適凡其變之所在皆道之所在也君子於此<lb/>
　要當隨時變易以從道故曰其為書也不可逺而朱<lb/>
　子亦云惟變所適便見人人皆用得下二節亦是此<lb/>
　意○此變字與剛柔相推之變字正同剛柔相推正<lb/>
　所謂變動不居周流六虚上下無常剛柔相易也○<lb/>
<pb n="103a"/>
　惟變所適此正是人之於易隨取而各足易之於人<lb/>
　周徧而不窮者也所以見其書之不可逺若非屢遷<lb/>
　則有定在而各適其用矣安能如是其廣大悉備而<lb/>
　無所不應哉<lb/>
其出入以度外内使知懼<lb/>
　本義云此句未詳疑有脫誤今且承上文畧解過盖<lb/>
　卦爻所說者皆利用出入之事其出入也皆必以其<lb/>
　法法者事理當然之則也使人入而在内出而在外<lb/>
<pb n="103b"/>
　皆知有法而不敢妄為是使知有懼也知懼者必以<lb/>
　度也即上文道也此句塲屋中可以命題葢朱子既<lb/>
　闕其疑若主司挟已見强為之說以命題試士則亦<lb/>
　主司之妄耳傳曰疑以傳疑古之道也○下文無有<lb/>
　師保如臨父母亦必以道也此皆變之所為也<lb/>
又明於憂患與故無有師保如臨父母<lb/>
　上文其出入以度兼有憂患無憂患者言也○易中<lb/>
　凡於凶咎危厲等處便都喫𦂳以示人是明於憂患<lb/>
<pb n="104a"/>
　也而必言其所以致憂患之故如此則雖無有師保<lb/>
　在前以訓戒之然易既明於憂患與故自然能使之<lb/>
　常懐兢惕若臨之以父母之尊嚴矣奚待師保也如<lb/>
　屯之六三曰陷入於林中明於憂患也曰即鹿无虞<lb/>
　則其故也蒙之六三曰勿用取女明於憂患也曰見<lb/>
　金夫不有躬則其故也需九三之致冦至則以過剛<lb/>
　不中之故訟上九之終朝三禠則以終訟必勝之故<lb/>
　既有憂患便有其所以憂患之故此皆以辭言者辭<lb/>
<pb n="104b"/>
　所以發明其象也○獨言憂患者聖人之作易只要<lb/>
　免人於憂患凡人之占易亦要避箇憂患而已避凶<lb/>
　所以趨吉也亦不為不盡矣<lb/>
初率其辭而揆其方<hi>一條</hi>
　夫易不可為典要似若莫測其常理所在矣然聖人<lb/>
　既繫之辭學者於此但一循其辭以度其理則見一<lb/>
　卦爻之間莫不各有定理矣然理雖有定苟非其人<lb/>
　能率其辭以度其理而見之行事則是理之在易者<lb/>
<pb n="105a"/>
　亦不能以自行也所謂神而明之存乎其人也○既<lb/>
　有典常者其理有常也然非其人則是理之有常者<lb/>
　亦不能自達於事為之間也所謂非道𢎞人苟非其<lb/>
　人謂必有黙而成不言而信之人也○易之為書也<lb/>
　不可逺一章說第一條只是為道也屢遷之意主畫<lb/>
　言也第二第三條主辭而言故曰其出入以度又曰<lb/>
　明於憂患與故若非主辭則塊然之畫何有於出入<lb/>
　之度何有於憂患又何有於憂患之故此二條者皆<lb/>
<pb n="105b"/>
　隠然指其有典常者也故末條則承之曰<hi>云云</hi>此說<lb/>
　似是而非盖縁將變動不居數語只認作有畫無文<lb/>
　之時不知易之為書也一句連卦爻畫與辭俱有了<lb/>
　其變動不居周流六虚時凡辭俱已粘帶在卦爻上<lb/>
　了正如今日揲得某卦某爻何卦何爻而無見成之<lb/>
　辭在其畫卦惟變所適其辭亦無往而不隨之矣若<lb/>
　只是塊然綳定之畫而已則又何足謂之其道屢遷<lb/>
　而不可逺哉但細味之自見矣○下二條則辭意較<lb/>
<pb n="106a"/>
　顯然辭左右是發那畫中所具之象其究一而已矣<lb/>
　○此章衆說甚紛紛但以此意融發之自然歸一惟<lb/>
　出入以度一句上下疑有闕文誤字耳○其曰不可<lb/>
　為典要者通六十四卦三百八十四爻言也其曰既<lb/>
　有典常者析各卦各爻而言也不必謂向也無典常<lb/>
　而今方有典常耳<lb/>
　　第九章<lb/>
易之為書也原始要終以為質也<lb/>
<pb n="106b"/>
　言始終則中四爻在其中矣不可謂下三畫為始上<lb/>
　三畫為終卦必舉其始終而後成體則見其有初有<lb/>
　二有三有四有五有上而一卦之體於是乎成矣體<lb/>
　謂全體六爻則得其體之一節也此皆以後之觀易<lb/>
　者言若論伏羲畫卦則一每生二一時都了又何常<lb/>
　一一原始要終而後得卦也哉○一說只是析各卦<lb/>
　逐一觀之便見是原始要終以為質不必以後之觀<lb/>
　易言原字要字不用十分重看只是有始無終俱不<lb/>
<pb n="107a"/>
　成卦必兼備始終方成箇卦耳只以下句惟其時物<lb/>
　也對照看益見原字要字之不用力也○始終即初<lb/>
　上也此言始終至下文方言初上者葢未成質之時<lb/>
　只得謂之始終及既成卦之後則就卦言謂之初上<lb/>
　矣○始終二字或分属内外體者决非也觀乾彖傳<lb/>
　大明終始本義云始即元也終謂貞也則舉元貞而<lb/>
　該亨利在其中矣又何嘗以始終二字分屬四徳乎<lb/>
　更以下文其初難知其上易知本末也初辭擬之卒<lb/>
<pb n="107b"/>
　成之終較之尤明矣<lb/>
六爻相雜惟其時物也<lb/>
　時不是變通趨時之時物則乾陽物坤陰物也之物<lb/>
　此物字泛剛柔便是物也所以與趨時之義不同者<lb/>
　盖時物就指此卦中逐爻言趨時是自此卦變入彼<lb/>
　卦也○惟其時物也言即其中間之時物耳○其初<lb/>
　難知其上易知以後人觀易言也初辭擬之卒成之<lb/>
　終亦以後人逆推聖人之繫辭而然也○初爻之義<lb/>
<pb n="108a"/>
　難知者以初爻之義為本方有初爻而一卦之形體<lb/>
　未成是其質未明所以難知也上爻所以易知者上<lb/>
　爻為卦之末卦至上爻則一卦之象已備是其質已<lb/>
　著何難知之有○卒成之終謂既擬初辭又二三四<lb/>
　五而至於上則所擬議類不啻過半矣故但成之終<lb/>
　而已○初辭擬之卒成之終惟初爻之難知也故聖<lb/>
　人繫初爻之辭亦必擬議其為何象當用何占而後<lb/>
　繫之以辭也惟上爻之易知也故聖人繫上爻之辭<lb/>
<pb n="108b"/>
　不過因下爻之辭要其所終之何如而成之耳○卒<lb/>
　字對初字指上爻也○互體之說到宋儒方說破他<lb/>
　不取今世所傳邵子觀梅卦法俱用互體推每每多<lb/>
　中恐互體亦未可盡破但未知此條本文實說互體<lb/>
　否耳<lb/>
若夫雜物撰徳辨是與非則非其中爻不備<lb/>
　雜物雜布其事物也撰徳詳明其事物所以然之理<lb/>
　也有是物則有是徳也雜物猶前所謂類萬物之情<lb/>
<pb n="109a"/>
　撰徳猶前所謂通神明之徳二義立而卦爻之藴盡<lb/>
　之矣但彼以卦言此以爻言○雜物如潛龍見龍之<lb/>
　謂撰徳則初九剛陽在下九二剛健中正之類○謂<lb/>
　非中爻不備者見初上二爻亦能雜物撰徳但未為<lb/>
　備耳○辨是與非是非只據爻中所見有者言如初<lb/>
　潛二見各以其時是也上九之亢則非矣坤初六小<lb/>
　人將為君子之害非也六二直方大不習无不利則<lb/>
　是矣葢六爻之間非是則非非非則是非凶則吉非<lb/>
<pb n="109b"/>
　吉則凶此是非只據理之是非而言亦承上句所雜<lb/>
　之物有是有非所撰之徳亦有是有非也大傳曰方<lb/>
　以類聚物以羣分則物有是非明矣孔子曰天下之<lb/>
　道二仁與不仁而已則徳有是非又明矣爻中所具<lb/>
　只是物與徳二者而已故是非只入上二義說易之<lb/>
　所有只是理與象二者至㣲者理也即所撰之徳也<lb/>
　至著者象也即所雜之物也○一說辨是與非謂如<lb/>
　乾初九當潛而潛是也若當潛而不潛則非矣九三<lb/>
<pb n="110a"/>
　當乾乾而乾乾是也若當乾乾而不乾乾則非矣愚<lb/>
　按此說則是人之是非非爻之是非矣只當用前說<lb/>
　○自其初難知至非中爻不備以六爻之辭言也其<lb/>
　原始要終至惟其時物特以卦爻言未有辭在以互<lb/>
　體論雜物撰徳者曰如震下坎上其體為屯雜而撰<lb/>
　之自二至四互坤也其物為地有順之徳焉自三至<lb/>
　五互艮也其物為山有止之徳焉互陽位也而以陽<lb/>
　居之則當位而吉固可辨其是互陰位也而以陽居<lb/>
<pb n="110b"/>
　之則不當位而凶亦可辨其非按此說雖若可通但<lb/>
　夫子此章於正體中爻俱未有一言及之乃獨區區<lb/>
　於互體何耶且互體之易果何據也<lb/>
噫亦要存亡吉凶則居可知矣<lb/>
　此一段尤見聖人易學之髙妙有非常士所能窺測<lb/>
　者葢上文以六爻之辭言之曰初辭擬之卒成之終<lb/>
　又曰雜物撰徳辨是與非則非中爻不備是則吉凶<lb/>
　存亡之理一藉聖人所繫之辭以發明㣲聖人之辭<lb/>
<pb n="111a"/>
　則人將貿貿焉者矣然天地間原自有一部見成易<lb/>
　書在具眼者開眼便當自見之故夫子於此獨有所<lb/>
　感乃發諸嘆聲而云天地間自有箇吉凶存亡之理<lb/>
　苟能一其心思只求其所以存亡吉凶者則已居然<lb/>
　可知不待求之於易矣如必求之於易在智者惟取<lb/>
　彖辭觀之則一卦六爻之體已具而其思已過半矣<lb/>
　亦不必徧求之六爻中也<lb/>
存亡吉凶<lb/>
<pb n="111b"/>
　天下貞勝只是吉凶二者而已此兼存亡如何曰存<lb/>
　亡就天道陰陽之消息言吉凶就人事之得失言○<lb/>
　一說存亡吉凶俱以人事言存亡其大者也此說不<lb/>
　如前說盖變化云為實兼舉天人况吉凶本自存亡<lb/>
　消息而來所謂行以數神者也故從前說意為周備<lb/>
　○一說存亡正謂卦之消息也爻辭吉凶皆就爻位<lb/>
　消息上取故曰存亡吉凶云○或曰存亡吉凶可知<lb/>
　謂一卦有初有上又有中四爻則雜物撰徳辨是與<lb/>
<pb n="112a"/>
　非舉無一不備矣故人惟據此以要其吉凶存亡之<lb/>
　理則居然可知葢以其備故也如云觀象玩辭觀變<lb/>
　玩占則正是要存亡吉凶之實事也然在智者則又<lb/>
　不必於各爻而要其存亡吉凶也只觀其彖辭亦幾<lb/>
　矣此說與上說不同然上說較此為甚長○則思過<lb/>
　半矣不曰足矣而只曰過半雖是聖人辭氣之從容<lb/>
　然道理亦只到此故後世雖有聖人者出亦不能獨<lb/>
　觀彖辭而全不觀爻辭也<lb/>
<pb n="112b"/>
二與四同功而異位<hi>二條</hi>
　二與四同功而異位其善不同二多譽四多懼近也<lb/>
　此所謂同功而異位也三與五同功而異位三多凶<lb/>
　五多功貴賤之等也則其異位又可見矣此以本義<lb/>
　味之是如此說故一曰異位謂逺近不同又曰三五<lb/>
　同陽位而貴賤不同○二多譽四多懼則所謂其善<lb/>
　不同○其善不同二多譽四則多懼者近剛也然柔<lb/>
　非倚剛則亦不立固不利於逺也而二乃大要无咎<lb/>
<pb n="113a"/>
　而多譽者葢不但以其逺也以其用之柔中也若徒<lb/>
　柔而不中雖逺亦不能致譽用者徳之用也柔中之<lb/>
　徳行之於身而措之事為即謂之用也○四多懼者<lb/>
　以其近君而有陵廹之嫌也然而柔之為道非得陽<lb/>
　以為之依附則無以自立亦不利於逺也而二乃大<lb/>
　要得无咎而有譽者獨何也以位柔而中故也此柔<lb/>
　字不可主六字言通此一條書皆不可說出六字只<lb/>
　據二四之位言若九二九四亦如此論三五亦然故<lb/>
<pb n="113b"/>
　其末乃云其柔危其剛勝耶言以柔居之則危惟剛<lb/>
　則能勝之可見上文全據位而言也○貴賤之等以<lb/>
　位言柔危剛勝兼爻言不可不辨○其柔危其剛勝<lb/>
　兼三五言三五陽剛之位是箇大事任也此非陽剛<lb/>
　之才何以能勝如吏兵二部尚書或巡撫都御史之<lb/>
　位任甚重也若以平常之才居之旦夕就見庸駑故<lb/>
　曰其柔危也○上條其用柔中柔以位言此言柔危<lb/>
　剛勝剛柔以爻言二與四同功二條本義是論中爻<lb/>
<pb n="114a"/>
　或者便以為正是申非中爻不備之意愚謂彼是承<lb/>
　上條初上二爻而言其非中爻不備此以下雖云論<lb/>
　中爻然却是以二對四以三對五而評之葢因其所<lb/>
　同而别其所異故一則曰同功異位二則曰同功異<lb/>
　位其與雜物撰徳辨是與非之意又少異矣讀書析<lb/>
　理亦當不使有毫釐之差如云此所謂天地之道貞<lb/>
　觀者也所謂逺取近取之類皆不可就以此實彼○<lb/>
　彼以為申上段者言或逺或近或貴或賤此所謂爻<lb/>
<pb n="114b"/>
　有等故曰物也者是謂雜物或柔中或不中或多譽<lb/>
　或多懼或多凶或多功又或柔危而剛勝此所謂撰<lb/>
　徳也而辨是與非舉具其中矣據此說於雜物撰徳<lb/>
　之義亦幾於詳明可備一說也但上文則備矣所該<lb/>
　自廣此兩節意只是以二對四三對五論中爻徳物<lb/>
　之義猶未備<lb/>
　　第十章<lb/>
易之為書也廣大悉備<hi>一條</hi>
<pb n="115a"/>
　廣大統言之也悉備析言之也何以見其廣大悉備<lb/>
　且據八卦言之卦有三畫上一畫象天則天道也中<lb/>
　一畫象人則人道也下一畫象地則地道也天道地<lb/>
　道人道皆具於易如此不既廣大而悉備乎然猶未<lb/>
　也聖人又因八卦而重為六十四卦則兼此天地人<lb/>
　之三才而加一倍焉是兩之也兩之故有六畫焉其<lb/>
　六畫者非有他也亦不過只是三才之道耳盖上二<lb/>
　爻為天則陰陽成象矣中二爻為人則仁義成徳矣<lb/>
<pb n="115b"/>
　下二爻為地則剛柔成質矣夫易之為書也不惟有<lb/>
　天道而又兼有天道之陰陽不惟有人道而又兼有<lb/>
　人道之仁義不惟有地道而又兼有地道之剛柔夫<lb/>
　道之在宇宙間者要不出此矣易之廣大悉備何如<lb/>
　哉○此一章亦只是後天之易若伏羲作易先立一<lb/>
　意以象三才則畫八卦不成縱畫亦不得如此之妙<lb/>
　矣盖聖人之精畫卦以示者是以其心胸囊括盡天<lb/>
　地人事物理而無遺却以其精意之該括無所不盡<lb/>
<pb n="116a"/>
　者畫之於易以象之若夫既畫之後左看右看縱看<lb/>
　直看各有其象○兼三才而兩之兼字與兩字不同<lb/>
　兼者言不但兩其天而又兩其人兩其地是兼此三<lb/>
　才而兩之也此即因而重之之義故混而觀之則上<lb/>
　二爻為天中二爻為人下二爻為地所謂六者非他<lb/>
　也三才之道也○一說有天道焉有人道焉有地道<lb/>
　焉此道字已該天之陰陽人之仁義地之剛柔○此<lb/>
　道字即一陰一陽之謂道故上道字該陰陽剛柔仁<lb/>
<pb n="116b"/>
　義一畫當太極三才各一太極三畫亦只當一畫看<lb/>
　一之分也合陰陽而為道也<lb/>
道有變動故曰爻<hi>一條</hi>
　夫六畫皆三才道所在也然是道有變動故謂之爻<lb/>
　云者七八九六俱謂之爻交變之義也爻有逺近貴<lb/>
　賤之等差故云物物云者物之不齊物之情也是物<lb/>
　也剛柔之位相間故曰文凡文必相間而後成若純<lb/>
　一其色則不為文矣然其文却不必皆當初三五剛<lb/>
<pb n="117a"/>
　位也以剛居之未必皆當也二四上柔位也以柔居<lb/>
　之亦未必皆當也其變參差不齊而其義有得有失<lb/>
　於是乎吉凶生矣○朱子曰道有變動不是指那陰<lb/>
　陽老少之變是說卦中變動如乾卦六畫初潛二見<lb/>
　三惕四躍這箇便是有變動所以謂之爻○葢陰陽<lb/>
　老少則就蓍而言此正就卦言為是○本義道有變<lb/>
　動謂卦之一體見其不兼六畫言各據一畫言也如<lb/>
　初自為初一節之變動二自為二一節之變動三自<lb/>
<pb n="117b"/>
　為三一節之變動易道至變故云然也○本義云不<lb/>
　當謂爻不當位爻九六也位初二三四五上之虚位<lb/>
　也須要辨此二字○文不當有以剛居剛而得者<hi>如屯</hi>
　<hi>初九</hi>有以剛居剛而失者<hi>大壯/初九</hi>有以柔居柔而得者<hi>坤六</hi>
　<hi>二</hi>有以柔居柔而失者<hi>同人六二</hi>不可謂當便吉不當便<lb/>
　凶朱子亦有明註在前○一說有以剛居柔為不當<lb/>
　者亦有以剛居剛為不當者柔亦然盖隨時之義不<lb/>
　同而吉凶隨以異矣其曰物者即所以名其爻之等<lb/>
<pb n="118a"/>
　也曰文者即所以名其位之剛柔相間也非爻之外<lb/>
　他有所謂物與文也要看三箇故字而以本文相因<lb/>
　讀之其義自見語録所謂父子君臣之類皆是泛論<lb/>
　不必用也○大抵爻物文字皆是從來有此名目故<lb/>
　於此解之<hi>云云</hi>
　　第十一章<lb/>
易之興也其當殷之末世<hi>一條</hi>
　其辭危與危者使平兩危字不同其道甚大此道字<lb/>
<pb n="118b"/>
　與易之道也同夫危者使平易者使傾易之道也此<lb/>
　易道最大凡百物皆然物猶事也危必平易必傾何<lb/>
　事而能外此道邪如此說非惟與上文文意相承亦<lb/>
　與下文氣勢相接且於全章之意亦為一貫况道字<lb/>
　與末句道字及本義道字皆相凑合何必别立一意<lb/>
　語録云易之書於萬物之理無所不具故曰百物不<lb/>
　廢此恐是在前未定之說○易中所言百物之理盖<lb/>
　亦所謂冒天下之道要皆是懼以終始者○懼以終<lb/>
<pb n="119a"/>
　始懼易懼之也其辭危故為懼以終始使人始終一<lb/>
　懼而不敢少有慢易之心也如云終日乾乾夕惕若<lb/>
　之意易中所言善者固欲使人懼以承之所言不善<lb/>
　者亦欲使人懼以更之所謂其要无咎也朱子語類<lb/>
　於某卦甞云聖人作易只是要教人敬而已○其道<lb/>
　甚大百物不廢與懼以終始其要无咎語意一開一<lb/>
　合一叫一應其道甚大道字不必泥同是起下詞○<lb/>
　其要无咎朱子曰要字若作去聲則是要約之義若<lb/>
<pb n="119b"/>
　作平聲則是要其歸之意又曰其要只欲无咎<lb/>
　　第十二章<lb/>
夫乾天下之至健也<hi>一條</hi>
　至健至順是說他性情如此恒易恒簡是說他所行<lb/>
　如此知險知阻是說他臨事之變如此故本義特舉<lb/>
　出憂患字○夫乾天下至健夫坤天下至順此只是<lb/>
　舉稱號之辭要之至健至順之實則便是徳行恒易<lb/>
　恒簡矣本義至健則所行無難故易至順則所行不<lb/>
<pb n="120a"/>
　煩故簡雖如此解學者尚當以意逆之故天下至聖<lb/>
　究其實則止是聰明睿智寛裕温柔<hi>云云</hi>矣本義云<lb/>
　然其於事皆有以知其難而不敢易以處之也此事<lb/>
　字猶是泛說到下云是以其有憂患則方引向知險<lb/>
　知阻說去葢必其臨事有不敢易以處之之心然後<lb/>
　能知險知阻而不陷於險不困於阻也○天下之至<lb/>
　健天下之至順猶中庸云天下至誠天下至聖相似<lb/>
　皆以人言君子行此四徳者故曰乾元亨利貞此天<lb/>
<pb n="120b"/>
　下之至健者也安貞之吉應地无疆此天下之至順<lb/>
　者也○健者如自髙臨下而知其險二句只是體味<lb/>
　他意思如此見得聖人下字各有攸當先儒乃以乾<lb/>
　在上坤在下為解非本㫖矣大抵須於健順二字内<lb/>
　體㑹出乃得其理○同一憂患也以乾視之則為險<lb/>
　以坤視之則為阻朱子曰自山下上山為阻故指坤<lb/>
　言自山上觀山下為險故指乾言因登山而明險阻<lb/>
　之義○本義於乾則曰雖易而能知險是轉折言於<lb/>
<pb n="121a"/>
　坤則曰既簡而又知阻是直承說極不苟且盖坤至<lb/>
　順自是謹畏宜其不越夫阻矣若乾至健而不懼疑<lb/>
　夫險者然却乃知險而不往葢皆是當憂患之際故<lb/>
　也○至健聖人也至順亦大賢以上人物要皆聖人<lb/>
　也其知險知阻皆所謂不假卜筮而知吉凶者也○<lb/>
　堯舜性之湯武反之皆聖人也○所以能危懼而無<lb/>
　易者之傾也危字承上章危者使平而言懼字承上<lb/>
　章懼以終始言危與懼一也故上章本義云危懼故<lb/>
<pb n="121b"/>
　得平安○既云葢雖易而能知險<hi>云云</hi>而又曰所以<lb/>
　能危能懼而無易者之傾似乎重詞大抵所以二字<lb/>
　只承本文知險知阻而言<lb/>
能説諸心能研諸侯之慮以定天下之吉凶成天下之<lb/>
亹亹者<lb/>
　能説諸心理與心㑹也能研諸慮却又於事上更加<lb/>
　研審故一屬乾一屬坤此乾坤與上文乾坤二字大<lb/>
　不同語録自有明說此如所謂克己復禮乾道也主<lb/>
<pb n="122a"/>
　敬行恕坤道也○說諸心故有以定吉凶而凡險與<lb/>
　不險阻與不阻皆先知之矣研諸慮故有以成亹亹<lb/>
　則其於險阻者而避之其於不險阻者而趨之而不<lb/>
　陷於險不困於阻矣此承上文言天下之至健至順<lb/>
　者然也是推本所以知險知阻處合乾坤而同一道<lb/>
　也<lb/>
變化云為吉事有祥象事知器占事知來<lb/>
　此是指言理之所在所謂心與理㑹㑹乎此也所謂<lb/>
<pb n="122b"/>
　理因慮審審乎此也其所謂㑹所謂審即下文象字<lb/>
　占字意所謂定吉凶成亹亹即下文知器知來意此<lb/>
　理在天道為變化如日月星辰寒暑風雨之類在人<lb/>
　事為云為則大而出處進退㣲而日用應酬之類皆<lb/>
　理之所在也吉事有祥又兼造化人事言獨言吉事<lb/>
　有祥則凶事亦可知矣如天垂象見吉凶者變化中<lb/>
　之祥也國家將興<hi>云云</hi>動乎四體者云為中之祥也<lb/>
　亦皆理之所在也○云言也為動也所該廣矣又此<lb/>
<pb n="123a"/>
　祥字不可兼休咎為上有字從此該彼例看可也○<lb/>
　象事知器之說甚當無破綻即所謂仰觀俯察逺取<lb/>
　近取無往而不可以見陰陽消息兩端者人事之是<lb/>
　非得失剛柔隠顯表裏精粗之類亦所謂皆有兩端<lb/>
　者○變化云為聖人即此以象事則其事理之一定<lb/>
　者可以知矣所謂智以藏往也吉事有祥聖人即此<lb/>
　以占事則其事應之未至者可以應矣所謂神以知<lb/>
　來也○孟子曰天下之言性也則故而已矣故者以<lb/>
<pb n="123b"/>
　利為本此即所謂器者歟○如因夏潦而知秋之必<lb/>
　旱因礎潤而知雨之必至歲星所在其國有福太白<lb/>
　經天其應主兵箕可知風畢可知雨之類皆以變化<lb/>
　象之而知器也在人事則如孔子以禄之去公室而<lb/>
　知三桓之必㣲以南容三復白圭而知其不廢而免<lb/>
　戮孟子以盆成括之小有才而知其身之必死見殺<lb/>
　以辭之詖滛邪遁而知其心之蔽陷離窮之類此以<lb/>
　云為象之而知器也○如周人以山崩川竭而知宗<lb/>
<pb n="124a"/>
　周之必滅此以變化之祥而知來也子貢以執玉髙<lb/>
　卑而知二君之將亡此以云為之祥而知來也○器<lb/>
　與來俱有吉有凶知之所以趨吉而避凶也即上文<lb/>
　險阻之義葢險阻亦有一定之勢者亦有從暗地生<lb/>
　者○大抵象事知器一句特以起下句之占事知來<lb/>
　耳如樂則行之憂則違之之例占事知來即所謂存<lb/>
　亡吉凶則居可知矣○凡事物已然之迹一成而不<lb/>
　移當然之迹一定而不易者器也而其未然之吉凶<lb/>
<pb n="124b"/>
　者來也知來是於其幾之將然者而得之<lb/>
天地設位<hi>一條</hi>
　禮記冠義篇方氏註曰六禮首以納采次以問名此<lb/>
　資人謀以達之也謀既達矣則宜鬼謀以决之故次<lb/>
　以納吉焉人謀鬼謀皆協從矣然後納幣以徵之請<lb/>
　日以期之此可以証人謀鬼謀之說○人謀鬼謀朱<lb/>
　子曰猶洪範之謀及乃心卿士庶人相似○問此只<lb/>
　說聖人作易功用何故兼人謀言曰人謀是帶說凡<lb/>
<pb n="125a"/>
　卜筮問易者亦先須謀諸人然後乃可問易雖聖人<lb/>
　亦然故洪範曰謀及卿士謀及庶人然後曰謀及卜<lb/>
　筮又曰朕志先定詢謀僉同然後鬼神其依龜筮協<lb/>
　從是也○書傳所說人謀無限恐難以謀字當實字<lb/>
　看也○皇極外篇第四十五板有曰人謀人也鬼謀<lb/>
　天也天人同謀而皆可則事成而吉也愚按此亦書<lb/>
　傳之意○百姓與能前所言知器知來者聖人獨擅<lb/>
　其能也言易既作則百姓亦得與其能矣○按綱目<lb/>
<pb n="125b"/>
　漢獻帝興平元年書陶謙卒劉備兼領益州牧下集<lb/>
　覽釋分註百姓與能云易繫辭人謀鬼謀百姓與能<lb/>
　韓康伯註人謀况議於衆以定得失也鬼謀况寄卜<lb/>
　筮以考吉凶也洪武正韻况善也又興况也又臨訪<lb/>
　曰來訪此盖取訪義寄托也古人之卜必先人謀而<lb/>
　後証之鬼神且國將興聽於人將亡聽於神安可以<lb/>
　一任鬼神哉○魏文侯之卜相視唐明宗之置名瓶<lb/>
　中而祝箸挾之者大相逺矣萬一失人將何委哉故<lb/>
<pb n="126a"/>
　人謀為先<lb/>
八卦以象告<hi>二條</hi>
　此八卦與八卦定吉凶之八卦同通指六十四卦之<lb/>
　八卦也以象告未有辭也指伏羲之畫言○爻謂爻<lb/>
　辭彖謂彖辭文王周公之易也情是卦爻之情非聖<lb/>
　人之情也情亦象中所具○剛柔雜居而吉凶可見<lb/>
　矣通承上二句八卦以象告則剛柔雜居矣爻彖以<lb/>
　情言則吉凶可見矣○八卦以象告至吉凶可見矣<lb/>
<pb n="126b"/>
　此是以卦言變動以利言吉凶以情遷此是以蓍言<lb/>
　此皆聖人作易以成天地之能而使百姓得與其能<lb/>
　者也○易中只有卦與蓍二者而已上一節如爻也<lb/>
　者效此者也象也者像此者也下一節如爻象動乎<lb/>
　内吉凶見乎外也○變動以利言爻象動乎内也吉<lb/>
　凶以情遷吉凶見乎外也○變動以利言葢蓍之變<lb/>
　動乃是推明出事之利與不利以示人也其時雖未<lb/>
　有言言在其中矣其言利者固以利人其言不利者<lb/>
<pb n="127a"/>
　亦所以利人也○吉凶以情遷變動之後其所遇之<lb/>
　占有吉有凶則又隨其卦爻之情而遷也○是故愛<lb/>
　惡相攻以下皆是吉凶以情遷之實曰悔吝曰利害<lb/>
　亦皆吉凶之屬也曰愛惡相攻曰逺近相取曰情偽<lb/>
　相感者情也<lb/>
近而不相得則凶或害之悔且吝<lb/>
　平庵項氏曰凡爻有比爻有應爻有一卦之主爻皆<lb/>
　情之當相得者也今稱近者正據此爻言之反以三<lb/>
<pb n="127b"/>
　隅則逺而為應為主者亦必備此三條矣○愛惡相<lb/>
　攻而吉凶生三句其相攻相取未為不好字相攻相<lb/>
　取之義與下文相感同類此數句專以爻言其實兼<lb/>
　卦觀彖傳所取如中正而應剛應志行之類可見○<lb/>
　或愛相攻而吉或惡相攻而凶或相取逺而免於悔<lb/>
　吝或相取近而悔吝或以情相感而利或以偽相感<lb/>
　而不利此三句平等說下文却合言之曰大抵凡易<lb/>
　之情近而相得者為貴不相得而逺者亦無害惟是<lb/>
<pb n="128a"/>
　近而相惡不相得者則凶又有害而悔且吝矣如明<lb/>
　夷六五切近上六之陰而九三又正與暗主為應是<lb/>
　以都費思量以比之四五觀之可見近而相得者為<lb/>
　貴也以需之初九觀之可見逺而不相得者亦無害<lb/>
　也○逺近相取而悔吝生此句專說不好者逺近相<lb/>
　取而悔吝生情之合者近相取而免於悔吝逺相取<lb/>
　而致夫悔吝情之睽者逺相取而免於悔吝近相取<lb/>
　而致夫悔吝○有近相取而悔吝者有近相取而免<lb/>
<pb n="128b"/>
　悔吝者有逺相取而悔吝者有逺相取而免悔吝者<lb/>
　此其情然也○情之相宜者近免悔吝而逺則悔吝<lb/>
　不相宜者逺免悔吝而近則悔吝此其所以然也逺<lb/>
　近相取而悔吝生之說宜無以易此此說頗為正大<lb/>
　而周宻求之於經亦多合也○吉凶悔吝利害六字<lb/>
　大抵吉凶重於利害利害重於悔吝故末句先凶次<lb/>
　害又次悔吝而凡曰吉凶見乎外曰吉凶以情遷曰<lb/>
　明吉凶曰吉凶生則皆該利與悔吝矣○項氏曰利<lb/>
<pb n="129a"/>
　害商畧其事宜有利不利也悔吝則有迹矣吉凶則<lb/>
　其成也相感者情之始交相取則有事矣相攻則其<lb/>
　事極矣○凶事已敗也不利失所求也悔吝者憂虞<lb/>
　之象○愛惡亦重於情偽其逺近一句畧在中間却<lb/>
　亦不可曉但難說不相得為近不相取耳俟更詳之<lb/>
　此亦無難曉者再專舉逺近而論其義甚周至本義<lb/>
　不相得謂相惡也相惡兼以偽相感言舉其重者也<lb/>
　曰近而不相得則逺近相取之意又不待贅矣○逺<lb/>
<pb n="129b"/>
　近相取一句專說不好者而悔吝生又帶不悔吝意<lb/>
　在内此節小註宜細勘之項氏呉氏二說俱有理○<lb/>
　項氏曰命辭之法必各象其爻之情故觀其辭可以<lb/>
　知其情利害者商畧其事宜有利不利也悔吝則有<lb/>
　迹矣吉凶則其成也故總而名之曰吉凶相感情之<lb/>
　始交故以利害言之相取則有事矣故以悔吝言之<lb/>
　相攻則其事極矣故以吉凶言之逺近情偽姑就淺<lb/>
　深分之若錯而總之則相攻相取相感之人其居皆<lb/>
<pb n="130a"/>
　有逺近其情皆有情偽其情皆有愛惡也故總以相<lb/>
　近一條明之近而不相得則以惡相攻而凶生矣以<lb/>
　偽相感而害生矣不以逺相取而悔吝生矣是則一<lb/>
　近之中備此三條也凡爻有比爻有應爻<hi>云云</hi>此三<lb/>
　條矣○吳氏曰夫子之已言者三其未言者三總之<lb/>
　為六條然此據近之比爻言耳若逺之應爻及主爻<lb/>
　亦當各備六條總之為十八條矣愚甞以此十八條<lb/>
　之例考之爻辭皆合乃知作傳聖人以此該括易之<lb/>
<pb n="130b"/>
　辭情至為精宻而諸家註釋惟項氏能究其底藴焉<lb/>
將叛者其辭慙<hi>一條</hi>
　此言人之辭因情而異也卦爻之辭亦猶是大概說<lb/>
　不可就易上取貼○平庵項氏數句好曰仁者黙勇<lb/>
　者譁能言者少信善巽者寡决智人多險文士罕守<lb/>
　人情大約不出乎六者又曰剛柔之變其盡於此矣<lb/>
　○又曰六辭之中吉一而躁叛疑誣失居其五愚謂<lb/>
　此見天地間好人自少好事亦自少也故先儒又曰<lb/>
<pb n="131a"/>
　吉凶悔吝皆生乎動者吉一而已耳昔人有詩云不<lb/>
　如意事甞八九可與語人無二三葢亦造化之所吝<lb/>
　也吾徒稍有天資者其可不深自珍愛哉○所以謂<lb/>
　卦爻之辭亦猶是者非謂亦有此六者也謂人之辭<lb/>
　皆以情而遷卦爻之辭亦以卦爻之情而遷謂有相<lb/>
　似者也<lb/>
　<lb/>
　<lb/>
<pb n="131b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易經蒙引卷十一下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易經蒙引卷四上</head> <lb/>
    <p>
<pb n="1a"/>
欽定四庫全書<lb/>
　易經蒙引卷四上<lb/>
　　　　　　　　　　　　　明　蔡清　撰<lb/>
　上經<lb/>
䷗<hi>震下坤上</hi>
復亨<lb/>
　復陽復生於下也剥盡則為純坤盖復者剥之反對<lb/>
　也五隂在上一陽在下為復此所謂環中趣也邵子<lb/>
<pb n="1b"/>
　詩曰自從識得環中趣閑氣胸中一㸃無以其明夫<lb/>
　吉凶消長之理進退存亡之道也○復陽復生於下<lb/>
　也本卦復字疑是囬復之復與姤字對也本義以復<lb/>
　生釋之用其意不用其義也○剥盡則為純坤十月<lb/>
　之卦而陽氣已生於下矣此嘘吸自然之機故吸勢<lb/>
　已盡則嘘勢自起消之終長之始也○剥之陽剥於<lb/>
　九月之霜降而盡於十月之小雪坤復之陽則就生<lb/>
　於小雪而成於十一月之冬至夬之隂决於三月之<lb/>
<pb n="2a"/>
　穀雨而盡於四月之小滿乾姤之隂則就生於小滿<lb/>
　而成於五月之夏至此朱子演邵子程子之説也○<lb/>
　積之踰月然後一陽之體始成而來復盖以一畫分<lb/>
　作三十分也○復亨盖自一隂之姤以至純隂之坤<lb/>
　皆隂長陽消之日斯時也陽無可亨之理也今也陽<lb/>
　既往而復反則有以囬吾道之生意於不絶如綫之<lb/>
　際植正人之餘類於碩果不食之餘而陽之亨可知<lb/>
　當主人事言<lb/>
<pb n="2b"/>
　叅義曰復之陽尚微弱未能遽勝隂也故不言元亨<lb/>
　而止言亨既生則漸長長則可以大亨矣<lb/>
出入无疾朋來无咎<lb/>
　出入與來字在動字上生无疾无咎在順字上生以<lb/>
　其順動故无疾无咎順行順字承上動字説○无疾<lb/>
　无憂阻也<lb/>
　出入无疾者以其動而順故也朋來无咎亦以我之<lb/>
　動而順故也即疇離祉之意朋來无咎人不得而咎<lb/>
<pb n="3a"/>
　之也若人得而咎之是巳之咎也○在己則言出入<lb/>
　在朋則只曰來者盖己以一陽言一陽是見在者故<lb/>
　曰出入朋以衆陽言衆陽是在後方來者故止云來<lb/>
　而已出入謂或出於外或入於内出入无疾語意如<lb/>
　云在邦必逹在家必逹也○出入二字但不可指定<lb/>
　為在邦在家須與繫辭傳其出入以度外内使知懼<lb/>
　及利用出入之出入同看只是尋常所謂一出一入<lb/>
　也<lb/>
<pb n="3b"/>
　其兼朋來言者一陽既復則其勢不止於一陽復而<lb/>
　已所謂疇離祉者意亦如此不然自我作壊朋類亦<lb/>
　將不得其休庇矣古今人事如此者灼灼可見○又<lb/>
　如五月姤卦一隂始生至此七爻而一陽來復皆以<lb/>
　一畫之成體言也如復不必泥於子之半也○反復<lb/>
　其道謂以其往來循環之期計之七日當得來復也<lb/>
　此只是人事出行之占但其源頭却大故彖傳曰天<lb/>
　行也○反復其道不是人去反復他盖隂陽之消息<lb/>
<pb n="4a"/>
　本是反復其道以此理計之則凡出行者七日當得<lb/>
　來復<lb/>
　反復其道七日來復此卦主往而來復者言然本義<lb/>
　訓其辭曰徃而復來來而復往之意亦猶利有攸往<lb/>
　終則有始也本義曰動静相生循環之理亦其詞然<lb/>
　也○按乾卦云反復重復踐行之意此云反復其道<lb/>
　往而復來來而復往之意盖可見反復道也之道字<lb/>
　不甚重而愚説亦得一徴矣○反復其道七日來復<lb/>
<pb n="4b"/>
　疑是行人之占也○利有攸往則凡大而建侯行師<lb/>
　之舉小而民生日用之事無所不利也<lb/>
復亨剛反<lb/>
　剛反與剛長不同剛反原其始剛長要其終也<lb/>
動而以順行是以出入无疾朋來无咎<lb/>
　動而以順行是以出入无疾朋來无咎不然則為突<lb/>
　如其來如無所容也故動貴乎順動而以順行只做<lb/>
　一人説而却有朋來之義者正有命无咎疇離祉之<lb/>
<pb n="5a"/>
　意也疇離祉正由九四不極其剛所致○或曰動固<lb/>
　是一陽至於以順行則不止於一陽矣故兼朋來言<lb/>
　非也必如其説則卦辭出入无疾只從一動字取朋<lb/>
　來无咎之義却又在於順行内取耶其説乖矣味動<lb/>
　而以順行句只做一人説無用疑者○動而以順行<lb/>
　動陽初動也行則進而上矣故不可以行字當動字<lb/>
　或曰如動乎險中之類豈必其初動之意曰此是復<lb/>
　卦之動不曰初動而何因見人多以行字貼動字故<lb/>
<pb n="5b"/>
　特别之○動而以順行則無驟進之勢無過暴之為<lb/>
　夫天之所助者順也故在彼無惡在此無射己之出<lb/>
　入无疾朋類之來亦无咎矣若突如其來如其能免<lb/>
　於疾與咎乎動而以順行則否九四之不極其剛也<lb/>
　出入无疾則四之有命无咎朋來无咎則四之疇離<lb/>
　祉故臨以説而順剛中而應之故而利貞大壯亦利<lb/>
　於貞而夬所以貴於决而和也聖人之心可見矣○<lb/>
　叅義曰以人事言之一賢人在位而受小人之害則<lb/>
<pb n="6a"/>
　其同列者皆當見幾而避害一賢人方進而其志之<lb/>
　得行則其在下者皆可彚進而𫉬吉陽既生矣則朋<lb/>
　類之來夫何咎哉○彖傳天行也須安在自五月姤<lb/>
　卦一隂始生至此七爻而一陽來復上説不在占事<lb/>
　上説乃是觧出卦辭反復其道七日來復所取之意<lb/>
　與下文利有攸往剛長也同例○朱子謂消長之道<lb/>
　自然如此故曰天行處隂之極亂者復治往者復還<lb/>
　凶者復吉危者復安天地自然之運也○天行也以<lb/>
<pb n="6b"/>
　氣運而言故曰自五月姤卦一隂始生至此七爻而<lb/>
　一陽來復此全以氣運言卦畫之進退則其象矣此<lb/>
　條本義所謂隂陽消息者正指此○一説往而復來<lb/>
　固以七日而復來而復往亦以七日而復非也只是<lb/>
　往而復來故云來復其兼來而復往云者反復其道<lb/>
　之義如此也故本義云往而復來來而復往之意味<lb/>
　一意字可見况此是陽來復之卦占又曰來復何多<lb/>
　言為○又一説陽往則隂來陽來則隂往故當兼言<lb/>
<pb n="7a"/>
　非有輕重意抑不知本文是占就人事而言來復則<lb/>
　孰為陽往而隂來又孰為隂往而陽來<lb/>
利有攸往剛長也<lb/>
　本義云剛徳方長須看徳字主君子道長而言○利<lb/>
　有攸往與亨不同亨云剛反以一陽始生言利往言<lb/>
　剛長以衆陽之勢言○反復其道七日來復天行也<lb/>
　原其始也利有攸往剛長也要其終也復亨出入无<lb/>
　疾朋來无咎亦有此意<lb/>
<pb n="7b"/>
　復之卦辭驟看似若散出不倫細玩之其實意相䝉<lb/>
　而各有所當始則只據一陽之復而言曰亨又見得<lb/>
　不只是一陽而已一陽復則衆陽亦以次而復矣且<lb/>
　其卦徳為動而以順行故曰出入无疾朋來无咎又<lb/>
　見得是一陽之復於卦經七爻在日則為經七日故<lb/>
　又曰反復其道七日來復又見得一陽既復則其勢<lb/>
　日駸駸于盛長而為臨為㤗為大壯為夬以至於乾<lb/>
　無非剛陽用事之日矣故又曰利有攸往<lb/>
<pb n="8a"/>
復其見天地之心乎<lb/>
　本義所謂積隂之下一陽復生此句主節氣説非就<lb/>
　卦説卦其象也○上本義所謂自五月姤卦一隂始<lb/>
　生至此七爻而一陽來復乃天運之自然者亦從氣<lb/>
　節説卦其象也<lb/>
　在人則為静極而動惡極而善本心幾息而復見之<lb/>
　端此句只承得惡極而善説其静極而動雖聖人亦<lb/>
　然或曰到静時一念俱無亦是本心幾息意曰非也<lb/>
<pb n="8b"/>
　中也者天下之大本也好人本心如何説得息字息<lb/>
　滅息也○看來静極而動不止在人積隂之下一陽<lb/>
　復生天地生物之心<hi>云云</hi>者亦正是静極而動也但<lb/>
　本心幾息而復見之端似只説惡極而善者耳不可<lb/>
　謂静極而動者亦是本心幾息而復見之端也惡極<lb/>
　而善為復特以静極而動比類耳若不逺之復與夫<lb/>
　敦復者豈必皆俟惡極而後復於善耶○天地生物<lb/>
　之心陽也陽無終盡之理故龍蛇蟄矣而身不死也<lb/>
<pb n="9a"/>
　草木落矣而根不枯也間有枯者其種子不絶也天<lb/>
　地所以常存而人心所以不死也所以静極而動惡<lb/>
　極而善本心幾息而復見也天地人之理夫豈不同<lb/>
　條而共貫也哉○復有二有善惡之復有動静之復<lb/>
　動静之復則天地聖人衆人一也善惡之復則只是<lb/>
　衆人若天地至誠無息又安有惡極而善之理○静<lb/>
　極而動自其不可相無者言惡極而善則自夫淑慝<lb/>
　之分而言○本義此綴善惡之復盖亦預為六爻之<lb/>
<pb n="9b"/>
　義張本也○非是指復為天地之心復乃見天地之<lb/>
　心也見字要得親切天地之心何心也天地以生物<lb/>
　為心也陽主生天地之心生生不已之心也天地無<lb/>
　心而成化天地之心無心之心也只是維天之命於<lb/>
　穆不已是以有復然亦以見動静無端隂陽無始其<lb/>
　㫖異其理同矣○周子以氣機之入為復故曰利貞<lb/>
　者誠之復程子以動之善為復則正為伏羲文王之<lb/>
　本㫖也邵子以一動一静之間終不如程子之説盖<lb/>
<pb n="10a"/>
　既謂之復便是主陽動矣况曰冬至子之半則子即<lb/>
　屬陽但猶微耳所以謂之動之端也<lb/>
　朱子謂邵子以一動一静之間為復見於漁樵問答<lb/>
　第十段曰樵者問漁者曰復何以見天地之心乎先<lb/>
　陽已盡後陽始生始則當天地始生之際中則當日<lb/>
　用始周之際末則當星辰終始之際萬物死生寒暑<lb/>
　代謝晝夜遷變非此無以見之當天地窮極之所必<lb/>
　變變則通通則乆故象言先王以至日閉闗商旅不<lb/>
<pb n="10b"/>
　行后不省方順天故也先陽已盡則是剥落而為純<lb/>
　坤○天原發微卷首節要篇第十九板有曰周子於<lb/>
　坤上説静專言静也邵子以坤復兩卦言動静兼乎<lb/>
　一動一静之間也愚謂尚未敢必邵子之説與程子<lb/>
　不同處程子曰先儒皆以静為見天地之心盖不知<lb/>
　動之端乃天地之心也此盖不為周子發盖周子以<lb/>
　前從來有此説然亦是一理故周子因之而程子則<lb/>
　抉剔之更明白耳且萬物何者不歸於數貞者誠之<lb/>
<pb n="11a"/>
　復也獨可少此説乎○叅義曰此一句之義程朱備<lb/>
　矣今惟引其文而釋之程子曰一陽復於下乃天地<lb/>
　生物之心也先儒皆以静為見天地之心盖不知動<lb/>
　之端乃天地之心天地之心即所謂仁也天地無心<lb/>
　而成化而必曰天地之心者盖天地以生物為心乃<lb/>
　無心之心也天地之心亘古今無間也而以為必因<lb/>
　復而後見則亦有不可見之時矣其不可見者非天<lb/>
　地之心有時而無也盖自人之所見言之也自人觀<lb/>
<pb n="11b"/>
　之方至静之時則茫乎其無端寂乎其無朕天地之<lb/>
　心何由而見哉及既動之後則陽徳之烜赫萬物之<lb/>
　暢茂其天地之心者又散漫而難見矣故欲見天地<lb/>
　之心者惟在於方動之端也○自人觀之至末語欠<lb/>
　親切亦似失體認<lb/>
　叅義又云程子又曰復非天地心復則見天地心者<lb/>
　盖復者陽之方動以氣言之也天地之心者天地生<lb/>
　物之心仁以理言之也當陽之方動而生物之心因<lb/>
<pb n="12a"/>
　是可見耳非謂復即天地之心也程子又曰聖人未<lb/>
　嘗復固未嘗見其心者此以善惡之復言之也有動<lb/>
　静之復有善惡之復以動静言則寂然不動感而遂<lb/>
　通聖人之復猶天地之復也以善惡言則昔也昏迷<lb/>
　而今則開悟乃常人之復耳豈謂聖人亦如是哉朱<lb/>
　子曰積隂之下一陽復生天地之心幾於滅息者以<lb/>
　其不可見而有似於滅息耳又曰在人則為静極而<lb/>
　動惡極而善所謂静極而動即聖人動静之復也惡<lb/>
<pb n="12b"/>
　極而善即常人昏迷之復也○以十二辰分配二十<lb/>
　四氣則冬正在子之半且其至日又在子時之半當<lb/>
　以子時分作兩分看子之半則取其以中為的也○<lb/>
　按朱子雖兼此二義説然愚以邵子先天圗看恐邵<lb/>
　子只主十二辰之子半説○冬至子之半按律吕新<lb/>
　書變聲第七篇小註朱子曰<hi>云云</hi>如子時初四刻屬<lb/>
　前日正四刻屬後日其兩日之間即所謂始之始中<lb/>
　之中也愚謂今論命有前四刻後四刻之分亦甚有<lb/>
<pb n="13a"/>
　闗渉不是小節目然則邵子一動一静之間者為不<lb/>
　可易矣程子之説亦其理歟<lb/>
　天心無改移天心二字亦因天地之心字得來天心<lb/>
　無改移以數從此起更無差移也朱子曰年年嵗嵗<lb/>
　是如是又曰人言半夜子時冬至盖夜半以前一半<lb/>
　巳屬子時今推五行者多不知之然數每從這處起<lb/>
　畧不差移此所以為天心<lb/>
　一説通十二辰皆天獨子之半為天心所在也○愚<lb/>
<pb n="13b"/>
　意邵子詩於天地生物之心幾於滅息而至此乃復<lb/>
　可見者意稍緩則天心無改移承冬至子之半説只<lb/>
　是曉示人以陽復時候所在不重於天心之不爽也<lb/>
　朱子詩云忽然夜半一聲雷意亦如此可見主十二<lb/>
　辰之説且於朱子小註尤為脗合<lb/>
　一陽初動處萬物未生時此二句正承上句説出冬<lb/>
　至時實景是如此○叅義曰此乃指欲動之間而言<lb/>
　之即所謂子之半也○邵子既以一動一静之間為<lb/>
<pb n="14a"/>
　復則一陽初動處動之始也萬物未生時静之終<lb/>
　也𤣥酒味方淡所以象一陽之初動也太音聲正<lb/>
　稀所以象萬物之未生也近時學者多認作與程<lb/>
　子之説同矣○𤣥酒味方淡太音聲正稀此二句<lb/>
　是狀出一陽初動萬物未生之氣象如此○𤣥酒<lb/>
　即記所謂太羮𤣥酒也樂記曰大饗之禮尚𤣥酒<lb/>
　而爼腥魚○叅義曰以𤣥酒為祭祀之明水愚按<lb/>
　周禮秋官司烜取水於鑑以為明水又取火於燧<lb/>
<pb n="14b"/>
　此為有據○但元朝文類載鄭陶孫所作舎奠禮<lb/>
　器中云以備明水𤣥酒五齊三醴之設依此記曰<lb/>
　明水又曰𤣥酒則似是二物不可就以明水為𤣥<lb/>
　酒矣按周禮註云以供𤣥酒則又似二説皆通竟<lb/>
　不可曉更當以質諸明者<lb/>
　天原發微律吕聲音篇引𤣥酒味方淡而釋之云<lb/>
　一陽萌於黄宫如温釀元酒○按續文章正宗載<lb/>
　危素所作煑雪窩記有曰太古無酒用水行禮後<lb/>
<pb n="15a"/>
　王重古尊為𤣥酒是也○又綱目唐𤣥宗二十四<lb/>
　年丙子増宗廟籩豆教條集覽云𤣥酒井中水是<lb/>
　明水也皇侃曰太古未有酒但用水祭後世雖有<lb/>
　酒猶用水代之示不忘古也此説明矣○正韻𤣥<lb/>
　淡也寂也幽逺也又黑色也此取淡義下即云味<lb/>
　方淡○太音出老子同異篇曰大器晚成太音希<lb/>
　聲大象無形○𤣥酒味方淡𤣥酒决定只是明水<lb/>
　所謂後王重古尊為𤣥酒是也𤣥淡也亦不可分<lb/>
<pb n="15b"/>
　𤣥酒味方淡為一陽初動之象太音聲正稀為萬<lb/>
　物未生之象朱子曰此時未有聲色臭味之可聞<lb/>
　可見又曰此是一陽初動萬物未生冷冷静静愚<lb/>
　意𤣥酒太音二句只是一意味邵子復卦詩則其<lb/>
　説自與程子合一陽初動處萬物未生時似不可<lb/>
　分一動一静之間朱子之言恐指邵子他語耶叅<lb/>
　義曰一陽初動萬物未生無聲臭氣味之可見如<lb/>
　祭祀之明水其味至淡薄如清廟之朱絃其音甚<lb/>
<pb n="16a"/>
　希䟽所以賛復之妙也愚按以𤣥酒為明水有據<lb/>
　矣其以太音為清廟朱絃之音不知有何所本姑<lb/>
　缺之然按老子<hi>云云</hi>則太音本無所指定恐叅義<lb/>
　亦姑舉清廟朱絃之音以見其一端耳○此希字<lb/>
　是鼓瑟希之希恐亦非䟽意盖前音巳歇後音欲<lb/>
　動而未動也叅義所謂朱絃毋亦本此鼓瑟希耶<lb/>
　○此言如不信更請問庖羲言此理端端的的是<lb/>
　如此如不信則問庖羲庖羲亦必以予言為然所<lb/>
<pb n="16b"/>
　以自信其法於後世所謂聖人復起必從吾言矣<lb/>
　此非古人亦自矜自是乃喫𦂳為人之意○此言<lb/>
　如不信更請問庖羲言其所以為復者端的在於<lb/>
　此時盖前此聖賢者未嘗明白指破也雖曰復其<lb/>
　見天地之心終未及發夫復之所在也此邵子所<lb/>
　以為有功於易學而朱子本義獨斷章之也○此<lb/>
　言如不信更請問庖羲者為前此羣聖賢俱未嘗<lb/>
　指破復之時位端的所在至邵子方發出猶恐人<lb/>
<pb n="17a"/>
　之未信也故曰<hi>云云</hi>然孔子大象至日閉闗之云亦<lb/>
　巳露其機矣○至哉言也學者宜潛心焉邵子此八<lb/>
　句詩只是指出復之所在以示人不然伏羲文王孔<lb/>
　子只是一箇復字至於復是何等時節何等境界則<lb/>
　至程子始發之而邵子之詩又精當○忽然夜半一<lb/>
　聲雷萬户千門次第開此以至日之子時言也與邵<lb/>
　子冬至子之半以月分言不同○朱子曰冬至子之<lb/>
　半即十一月之半也今言夜半子時冬至盖夜半以<lb/>
<pb n="17b"/>
　前一半巳屬子時今推五行者多不知之然數毎從<lb/>
　這裏起畧不差移此所以為天心○又曰周子就利<lb/>
　貞説復伊川就元字頭説復以周易卦爻之義推之<lb/>
　則伊川之説為正道理只一般只是所指地頭不同<lb/>
　○又曰康節之學不似濓溪二程説得活如無極而<lb/>
　太極太極本無極體用一原顯微無間康節無此説<lb/>
　○又曰康節於那隂陽相接處看得分曉是指貞元<lb/>
　之間言之○又曰冬至子之半是康節常要就中間<lb/>
<pb n="18a"/>
　説子之半則是未成子方離於亥而為子方四五分<lb/>
　是他常要如此説常要説隂陽之間動静之間便與<lb/>
　周程不同周程只是體用動静互換無極康節只要<lb/>
　説循環便須指消息動静而言<lb/>
　故十有一月其卦為復每月有節氣有中氣十一月<lb/>
　之有冬至乃中氣也然則連大雪亦十一月矣冬至<lb/>
　只管半個月即交小寒○大雪子之初冬至子之半<lb/>
　也<lb/>
<pb n="18b"/>
　<lb/>
　<lb/>
　<lb/>
　朱子曰陽無驟生之理如冬至前月中氣是小雪陽已生<lb/>
　三十分之一到得冬至前幾日須巳生到二十七八分到<lb/>
　至日始成一畫以愚觀之自亥月之半時暗地巳生了積<lb/>
　至小雪滿日得十五分又至大雪滿日得三十分遂為冬<lb/>
　至冬至之後又暗地微積至滿日又得十五分之陽至小<lb/>
<pb n="19a"/>
　寒日滿又得三十分之陽而為大寒餘倣此<lb/>
　　　　　　　　　春秋謂之分者春秋各九十日而春<lb/>
　　　　　　　　　分秋分各居九十日之半故也冬夏<lb/>
　　　　　　　　　謂之至者自子至巳為陽自午至亥<lb/>
　　　　　　　　　為隂十一月亥隂巳盡而子陽始至<lb/>
　　　　　　　　　五月已陽巳盡而午隂始至故雖亦<lb/>
　　　　　　　　　各居九十日之半然以隂陽界限為<lb/>
　　　　　　　　　重獨謂之至而不謂之分也<lb/>
<pb n="19b"/>
　依四月中氣為小滿例則冬至之一陽實積至十月<lb/>
　小雪之後也盖子之半為冬至而於亥之半陽巳暗<lb/>
　生於中矣午之半為夏至而於已之半巳届一隂<lb/>
　之將盛而名小滿矣是亦一證佐○冬至子之半<lb/>
　是以節氣言今因詳十二月節氣以示庶周知其<lb/>
　義云<lb/>
<pb n="20a"/>
</p>
<p>
<pb n="21a"/>
　<lb/>
　<lb/>
　<lb/>
　<lb/>
　<lb/>
　<lb/>
　每月有節氣有中氣如丑之終寅之始則為節氣<lb/>
　寅之半則為中氣也氣交於節而盛於中中以後<lb/>
<pb n="21b"/>
　則其氣漸衰而交後節氣矣一年有四時其立春<lb/>
　立夏立秋立冬即是四時之節氣也春分秋分夏<lb/>
　至冬至即是四時之中氣也<lb/>
　四時之序往者過來者續續者當令故謂之立春<lb/>
　秋謂之分者以其各居夫一時九十日之半也冬<lb/>
　夏謂之至者以其介乎已陽午隂亥隂子陽之間<lb/>
　一則午隂方至一則子陽方至也○穀雨芒種以<lb/>
　穀麥言也穀則言其生之始故居穀雨於三月之<lb/>
<pb n="22a"/>
　中麥則要其成之終故處芒種於五月之内驚蟄清<lb/>
　明以雷風言也盖萬物出乎震震為雷雷以鼓動而<lb/>
　起萬物之蟄矣發聲於二月故驚蟄居之萬物齊乎<lb/>
　巽巽為風物之始生得風以扇揚而明潔之乃三月<lb/>
　之候也故清明居之正月離大寒則為暑之漸至六<lb/>
　月而暑終焉故小暑大暑驟於夏至之後也七月離<lb/>
　大暑則為寒之漸至十二月而寒終焉故小寒大寒<lb/>
　驟於冬至之後也○八月節為白露九月節為寒露<lb/>
<pb n="22b"/>
　者盖秋金色白而氣寒也始變白而氣浸寒固有序<lb/>
　也○十月終為小雪十一月節為大雪者盖寒始於<lb/>
　露中於霜終於雪由小而至大也○四月之終為小<lb/>
　滿者陽大隂小一隂之姤自此而生小者終滿也猶<lb/>
　姤之言女壯坤之戒堅氷也○七月之終為處暑者<lb/>
　盖前此暑氣至是巳盡而無復遺餘矣猶小畜言既<lb/>
　雨既處之處也○居雨水於立春之後者冬至泉動<lb/>
　至立春後則水氣流行矣所謂春水滿四澤也<lb/>
<pb n="23a"/>
　居霜降於寒露之後者至於寒則隂氣益盛遂凝而<lb/>
　為霜矣所謂露結為霜也○以上二十四氣凡有一<lb/>
　名必有一義今畧次如右是亦格物窮理之一端也<lb/>
　○愚嘗聞數學每從初動處起朱子語類論後世易<lb/>
　象條有云京房輩説數捉他那影象才發見處便算<lb/>
　將去且如今一箇人來相見便就那相見底處時節<lb/>
　算得這箇是好人不好人用得極精宻他只是動時<lb/>
　便算得静便算不得人問康節庭前樹算得否康節<lb/>
<pb n="23b"/>
　曰也算得須是待他動時方可須臾一葉落他便就<lb/>
　這裏算出這樹是甚時生當在甚時死<lb/>
雷在地中復先王以至日閉闗商旅不行后不省方<lb/>
　雷在地中一陽初動但未離乎地耳故為復若説得<lb/>
　不仔細却是收聲之雷不是陽復之象矣○雷在地<lb/>
　中静之終動之始也○雷在地中陽始復之時也是<lb/>
　為復之象先王法此以陽之微而當安養也則於冬<lb/>
　至之日而閉闗矣夫闗者商旅往來所必經之地而<lb/>
<pb n="24a"/>
　后之省方亦由之閉闗則使商旅不得行而為后者<lb/>
　亦不省方是上下皆當安静以養微陽也曰先王者<lb/>
　先王制為此法者也后則天子諸侯皆是<lb/>
　至日閉闗下而商旅不行上而天子諸侯亦不省方<lb/>
　上下皆安静以養微陽也○此特以至日言耳月令<lb/>
　是月齋戒揜身以待隂陽之所定則又不止至日也<lb/>
　朱子引此以證大象所云盖同一安静以養微陽之<lb/>
　意○國外百里為郊郊外有闗<lb/>
<pb n="24b"/>
　月令是月齋戒揜身以待隂陽之所定而今官歴於<lb/>
　是月有無數宜婚姻之日殊失先王之意乃知後世<lb/>
　之術多不出於經也而經術豈不正大而周至哉○<lb/>
　人君一身其動静語黙皆與天地相闗故聖人無一<lb/>
　事不順天時○陽氣甚微未足有為故當閉闗以事<lb/>
　安養君子善心始復所學未成亦未足有為也故當<lb/>
　杜門以事進修○叅義曰震為雷雷者陽之動也而<lb/>
　乃在於地中盖當陽之初復欲動而未動也先王觀<lb/>
<pb n="25a"/>
　象而隨時爕和故以冬至之日閉闗而商旅安居后<lb/>
　不省方所以順乎道也或曰隂陽天地之氣也而人<lb/>
　事何與焉是未知天人感通之機也致中和而天地<lb/>
　位萬物育和氣致祥乖氣致異必然之理也在人善<lb/>
　端初復亦陽之方動也尤當莊敬以持養之然後善<lb/>
　念逹於外而益以廣不然萌蘖之生而牛羊牧之良<lb/>
　心能無夭閼乎<lb/>
初九不逺復无祗悔元吉<lb/>
<pb n="25b"/>
　初九一陽復生於下卦之所以為復者也是復之主<lb/>
　也既為復之主是正能復者也又居事初而失之不<lb/>
　逺是能復者也但凡謂之復是皆有所失於前者於<lb/>
　前無失則於今無復初失不逺而自復是幾有悔而<lb/>
　卒不至於悔大善而吉之道也<lb/>
以脩身也<lb/>
　以者所以也脩身之道無他知其不善則速改以從<lb/>
　善而已○孟子㓜時問東家殺猪何為母曰欲啖汝<lb/>
<pb n="26a"/>
　既而悔曰吾聞古有胎教今適有知而欺之是教之<lb/>
　不信乃買猪肉以食之若孟母可謂不逺復者矣○<lb/>
　右出古今學訓大畧<lb/>
六二休復吉<lb/>
　夫以六二柔順中正近於初九盖初九之不逺復是<lb/>
　其賢者六二柔順中正而與之近故能下之夫人之<lb/>
　為善能得賢而親之資其善以自益則力不勞志不<lb/>
　苦而學以成徳以進如所謂樂有賢父兄者此休美<lb/>
<pb n="26b"/>
　之復者也何吉如之○所謂休復在人者有以裕於<lb/>
　已也○朱子曰學莫便於近乎仁既得仁者而親之<lb/>
　資其善以自益則力不勞而學美矣故曰休復吉<lb/>
以下仁也<lb/>
　仁謂仁者初之不逺復克已復禮之仁者也<lb/>
六三頻復厲无咎<lb/>
　六三以隂居陽不中不正又處動極是箇立心制行<lb/>
　不善的人又有輕躁之病故為頻復頻復者頻失而<lb/>
<pb n="27a"/>
　頻復復而不固者也惟頻失故其占厲惟其頻失而<lb/>
　又能復故其占又无咎○六三以隂居陽既不絶乎<lb/>
　陽又不純乎隂不中不正居下之上不中也隂陽之<lb/>
　雜不正也又處動極動之極而躁妄也故為復而不<lb/>
　固屢失屢復者也厲固然矣曰无咎者程子謂不可<lb/>
　以頻失而戒其復也○又處動極躁極而無常也<lb/>
　或曰既是立心制行不善何以能復曰復字從卦而<lb/>
　來諸爻皆復直至上六以隂柔居復終此乃既極而<lb/>
<pb n="27b"/>
　變之義<hi>云云</hi>
　頻復去迷復最近不逺復只是一次○程傳曰復貴<lb/>
　安固頻復頻失不安於復也聖人開遷善之道與其<lb/>
　復而危其屢失故云厲无咎不可以頻失而戒其復<lb/>
　也頻失則危屢復何咎過在失而不在復也<lb/>
六四中行獨復<lb/>
　六四中行獨復謂在羣隂中行乃獨復而從陽也亦<lb/>
　以其柔而得正故也若是九四則不成獨復矣○程<lb/>
<pb n="28a"/>
　傳曰<hi>云云</hi>不言吉凶者盖四以柔居羣隂之間初方<lb/>
　甚微不足以相援無可濟之理故聖人獨稱其能獨<lb/>
　復而不欲言其獨從道而必凶也○此中行二字獨<lb/>
　與他處中行不同<lb/>
　叅義曰復六四乃剥六三之反對也皆小人變為君<lb/>
　子也<lb/>
以從道也<lb/>
　曰下仁曰從道此亦不苟下仁猶云親仁曰下者能<lb/>
<pb n="28b"/>
　為之下也此以朋友之分言曰從道六四惟道是從<lb/>
　不係於其類也猶云從正也道以理言仁以人言仁<lb/>
　字較親切脩道以仁也本義云當此之時陽氣甚微<lb/>
　未足以有為此以善類言<lb/>
六五敦復无悔<lb/>
　六五之能以中順居尊中則立心行已自無偏陂之<lb/>
　失順則應事接物之間惟知理之是循而已以此居<lb/>
　尊而又當復之時是不待有所失而後復亦不待自<lb/>
<pb n="29a"/>
　㧞於羣邪之中以從道而復也是為敦復○中順二<lb/>
　字依象傳當為一意然單言中則可該順恐本義為<lb/>
　正况坤體乎○一説諸爻之復是改過六五之復是<lb/>
　遷善以中順居尊中則無一行之或過順則惟知理<lb/>
　之是循又居尊位則操可為之勢而為其所當為之<lb/>
　事裕如也是為敦厚之復日積月累有加而無巳者<lb/>
　也不必有失而後復也○一説以中順居尊正如坤<lb/>
　之六五然盖居尊而有中順之徳又以復善為心則<lb/>
<pb n="29b"/>
　是惟知有善之可好而不知有其勢惟知有徳之可<lb/>
　慕而不知有其位終日乾乾行其所當行而不忘其<lb/>
　所有事是敦厚於復者也以中順居尊是自有復善<lb/>
　之資者也而當復之時是能以復善為心者也誠所<lb/>
　謂不待困於心衡於慮而後作徴於色發於聲而後<lb/>
　喻者也豈不為敦復哉○敦復之復與敦臨敦艮不<lb/>
　同故敦臨本義曰居卦之上處臨之終敦艮本義曰<lb/>
　以陽剛居止之極則是積累有終之義而敦復之本<lb/>
<pb n="30a"/>
　義曰以中順居尊而當復之時則是言其居尊而好<lb/>
　善勉勉循循而不已敦篤之道也<lb/>
　六五是居尊位之人而用其中順之徳以敦於善敦<lb/>
　復之道也誠所謂慥慥其篤實者也○敦復之復既<lb/>
　與敦臨敦艮之敦不同則不可以初九為進徳者事<lb/>
　六五為成徳者事矣更詳之○敦厚於復復得牢固<lb/>
　也○敦復優於不逺復不逺復主位意居多敦復全<lb/>
　指中順之徳言今人多喜舉初九而不及五者初九<lb/>
<pb n="30b"/>
　復之主也○不逺復者復之初也敦復則厚於復矣<lb/>
　不逺復固不至悔敦復則无悔矣○无悔者全無悔<lb/>
　也无祗悔者將有悔而不成悔也悔亡者已有悔而<lb/>
　能亡之者也○但无祗悔與无悔當有别一説五无元<lb/>
　吉亦當有辨<lb/>
　初九不逺復乾道也六五之敦復坤道也或以六五<lb/>
　為成徳初九為進徳事非也六五既謂之復便是有<lb/>
　所失矣若謂成徳事則是无妄之境不當謂之復○<lb/>
<pb n="31a"/>
　六五之中順終不比初九之陽剛為復之主况不逺<lb/>
　復巳是顔子幾於無我地位又何敦復之可過耶<lb/>
中以自考也<lb/>
　自考二字要分别如二如四皆隨初而復其成也非<lb/>
　自成三之頻復則又不能自成初之不逺復猶不免<lb/>
　有失亦未至於成也惟六五元自有中順之徳而當<lb/>
　復之時是中以自成也故為敦復无悔尤勝无祗悔<lb/>
　也○所謂中以自考者盖以此卦六爻初是復之主<lb/>
<pb n="31b"/>
　二則以下於初而能復四則以應乎初而為獨復若<lb/>
　三之頻失頻復上之迷復則不言矣惟五雖尊而自<lb/>
　有中順之徳且當復之時是無待於外而自能以中<lb/>
　自成者也豈不為敦復而无悔哉○成字要説得重<lb/>
　敦字義正在此○丘氏註不兼三初言更平順○復<lb/>
　卦辭以氣機動静之復言復爻辭以人事善惡之復<lb/>
　言理亦一也○復六爻雖以善惡之復為義而不能<lb/>
　無淺深初九不逺復見幾而復者也自修之意多六<lb/>
<pb n="32a"/>
　二休復親賢以復者也資人之意多二固不能如初<lb/>
　之剛明矣然初二二爻皆進徳者之事至六五敦復<lb/>
　則成徳事也但初曰元吉二則曰吉至五巳成徳矣<lb/>
　乃止云无悔何也曰初二以其失而能復也聖人喜<lb/>
　幸勉進之意勝故一則曰吉一則曰元吉若六五敦<lb/>
　復元吉自不待言只云无悔者盖亦盡吾分内事耳<lb/>
　正義不謀利也<lb/>
上六迷復凶○十年不克征<lb/>
<pb n="32b"/>
　分上六二字看盖六是隂柔非剛明者之比未可望<lb/>
　其振厲以復於善也况上居極地極則必反在復則<lb/>
　反而不復矣故為終迷不復之象<lb/>
凶有災眚<lb/>
　則申言其凶也用行師終有大敗又以其國君凶又<lb/>
　至於十年不克征又所以申言其災眚所以甚言其<lb/>
　凶也吁甚矣弗悛之惡怙終之罪之可畏也<lb/>
迷復之凶反君道也<lb/>
<pb n="33a"/>
　爻辭不專就人君言象傳獨言反君道者人君迷復<lb/>
　之道為尤著為尤大也不可謂以其國君凶為連國<lb/>
　君迷復亦凶也以其國君凶師喪軍危故下繼以十<lb/>
　年不克征言終不能雪恥也<lb/>
䷘<hi>震下乾上</hi>
无妄元亨利貞其匪正有𤯝不利有攸往<lb/>
　无妄實理自然之謂无妄只是實實處便是理也實<lb/>
　理非假人為故曰實理自然自然二字便該得無所<lb/>
<pb n="33b"/>
　期望而有得之意○无妄者實也實處便是理此實<lb/>
　理非指仁義忠信孝弟之類下文自然二字正與此<lb/>
　意相應又要與无妄之義相通故理字要看得活○<lb/>
　惟其本无妄故无望惟无望所以益見其為无妄也<lb/>
　故曰其義亦通○无妄二字於本義自然二字相貼<lb/>
　自然又生於實理既是實理自然聽其自至可也又<lb/>
　何望焉○叅義曰无妄无望二義固異矣然無邪妄<lb/>
　之心惟盡其在我而於吉凶禍福皆委之自然亦未<lb/>
<pb n="34a"/>
　嘗有所期望也人而有所期望者即邪妄之心也故<lb/>
　爻辭言无妄之禍福而彖傳大象皆以無邪妄言明<lb/>
　義理以教人也○卦辭程傳下小註宜詳玩之今不<lb/>
　録○无妄二字亦該吉凶意難者曰剛自外來而為<lb/>
　主於内安得為該吉凶意曰惟其剛主乎内此所以<lb/>
　為无妄而吉凶禍福亦付之自然也或又難曰既兼<lb/>
　吉凶彖何以首言元亨曰初無所妨吉凶皆付之自<lb/>
　然則便自有亨道且大人否亨困亦亨庸何碍耶故<lb/>
<pb n="34b"/>
　朱子曰无妄自是大亨了又却須是貞正始得若此<lb/>
　子不正他那裏更有災來則知此无妄字只是付吉<lb/>
　凶於自然未見是實得吉實得凶也又曰无妄一卦<lb/>
　雖云禍福之來也無常然自家所守不可不利於正<lb/>
　不可以彼之無常而吾之所守亦為之無常也故曰<lb/>
　<hi>云云</hi>○動而不妄謂惟聽其自然也○陽實隂虚剛<lb/>
　自外來而為主於内是内實也且為震之主動而以<lb/>
　實者也以實則无計較期望之私矣○无妄者實理<lb/>
<pb n="35a"/>
　自然而已實理自然正而已故其占曰元亨利貞又<lb/>
　曰其匪正有眚不利有攸往其拳拳丁寧以正者正<lb/>
　以其必如是方為无妄不正則妄矣妄則不利矣○<lb/>
　无妄利貞究其所以為貞者無他亦不過是剛主乎<lb/>
　内動而健剛中而應焉耳矣曰既云然又何謂其匪<lb/>
　正有眚耶此皆為占者設言得此固大亨矣又必利<lb/>
　於正如此卦之善可也若不正則與卦之善不合矣<lb/>
　宜有眚而不利也盖一是占一是戒也○利貞者言<lb/>
<pb n="35b"/>
　忠信行篤敬雖蠻貊之邦行矣其匪正有眚者言不<lb/>
　忠信行不篤敬雖州里行乎哉○有眚不利有攸往<lb/>
　只是一意○匪正則為妄矣○无妄占辭是一正一<lb/>
　反正者所以為无妄不正則妄矣貞則利匪正則有<lb/>
　眚而不利矣○其匪正有眚不曰有災眚者匪正自<lb/>
　我所為則自我致眚也故只言眚災則自外至者也<lb/>
　○匪正己致眚矣若欲有所為亦皆不利也以卦變<lb/>
　卦徳卦體言卦之善如此故其占當𫉬大亨而利於<lb/>
<pb n="36a"/>
　貞或者欲以卦之善俱入在利貞意然據大有其徳<lb/>
　剛健而文明應乎天而時行是以元亨又據屯之動<lb/>
　乎險中大亨貞則兼元亨意為穏且盡耳但要别其<lb/>
　輕重其重利貞者非特彖傳意也乃彖辭意也○或<lb/>
　曰无妄卦名卦辭須各自為説不要相渉若相渉則<lb/>
　无妄之後又安有正不正曰非也卦名之義本無不<lb/>
　正卦辭為占者設須用戒之非是无妄了却又有不<lb/>
　正者若程傳所謂雖無邪心苟不合正理則妄也○<lb/>
<pb n="36b"/>
　此又是一義非必卦辭本意<lb/>
无妄剛自外來而為主于内<lb/>
　剛自外來而為主於内以剛在内也以剛在内心之<lb/>
　實也大凡誠以心言○言忠信行篤敬雖見於外亦<lb/>
　心之實者為之也○或問剛自外來而為主於内自<lb/>
　外而内之義在人事則如何曰不可如此拘若拘此<lb/>
　則是心之馳於外者復入吾腔子裏而為一身之主<lb/>
　為説雖巧然非正意如噬嗑柔得中而上行只是取<lb/>
<pb n="37a"/>
　其得中耳上行之意又安在○剛自外來而為主於<lb/>
　内内外二字以六畫之卦言之下三畫為内上三畫<lb/>
　為外如内險外止之類以三畫之卦言之則下畫為<lb/>
　内上畫為外此卦剛自外來而為主於内之類是也<lb/>
　盖凡畫卦者自下而上有由内而外之義九自二來<lb/>
　而居於初剛徳在内也剛徳在内不妄也又為震主<lb/>
　震為動是動而不妄者也動而不妄則凡言必有物<lb/>
　行必有恒惟其實而已而此外吉凶禍福皆所不計<lb/>
<pb n="37b"/>
　也○本義動而不妄者也動字屬又為震主一句不<lb/>
　妄字屬九自二來而居於初一句彖傳只用剛自外<lb/>
　來而為主於内便該得又為震主意味彖傳為主二<lb/>
　字○動而健動固是好動而又健則是能勇於義而<lb/>
　不牽於私正字意即在此矣○剛中而應在我者既<lb/>
　剛健中正而所應又柔順中正皆為得其正也○剛<lb/>
　中而應必兼應言何也曰如今人做官本身自好自<lb/>
　是持正奈家中無好妻子便自家做不成正人了又<lb/>
<pb n="38a"/>
　如我做下司官要做得正奈上司親臨與我不同道<lb/>
　亦不得行其正了乃知所應之正亦是𦂳闗○合而<lb/>
　觀之剛自外來而為主於内也動而健也剛中而應<lb/>
　也皆正道也故其占大亨而必利於正者乃天之命<lb/>
　也何也正則无妄无妄誠也誠者天之道而天祐之<lb/>
　矣故利正者天之命匪正則為逆天之命故曰天命<lb/>
　不祐天命實理自然而已理之所在便是天命所在<lb/>
　○元亨意輕重在正字故朱子曰无妄自是元亨了<lb/>
<pb n="38b"/>
　臨卦言卦之善只是卦徳卦體剛浸而長不與焉无<lb/>
　妄則兼卦變卦徳卦體言卦之善有此不同盖剛浸<lb/>
　而長未便是善若剛在内則分明是善而卦之所以<lb/>
　為无妄者也○或問此處不依臨卦例解卦名曰正<lb/>
　縁剛自外來而為主於内自有正意在且正者所以<lb/>
　為无妄者也故不分然則聖言分合之際嚴矣○夫<lb/>
　无妄者正而已故无妄須以正往无妄而以不正往<lb/>
　欲往何哉何也正者天之命也不正則逆天之命而<lb/>
<pb n="39a"/>
　天不祐行矣哉方知无妄字内元有正意在○无妄<lb/>
　之往何之矣謂所以為无妄者正也既云无妄而乃<lb/>
　以不正往則為有妄矣欲往何哉<lb/>
天下雷行　<hi>至</hi>　時育萬物<lb/>
　味本義天下雷行震動發生之意則萬物不必兼人<lb/>
　言○震動以動物言發生以植物言程傳亦似兼二<lb/>
　意曰驚蟄蔵振萌芽發生萬物其所賦予洪纎髙下<lb/>
　各正其性命無有差妄物與无妄也○物與无妄者<lb/>
<pb n="39b"/>
　天與之非雷與之也○先王法此以對時育物盖天<lb/>
　之生物時焉而已先王則善順乎天時以養育夫萬<lb/>
　物使萬物各得其生焉如不違農時穀不可勝食數<lb/>
　罟不入洿池魚鱉不可勝食斧斤以時入山林材木<lb/>
　不可勝用此類皆是此先王所以參天地贊化育者<lb/>
　盖生萬物者天也育萬物而使得遂其生者聖人也<lb/>
　不然或五穀不熟或胎殰卵殈而物不育矣○本義<lb/>
　因其所性性即无妄之理也○物與无妄者萬物各<lb/>
<pb n="40a"/>
　正其性命也對時育物者因其所性而不為私乃聖<lb/>
　人盡物之性也○天下雷行陽氣鼔動萬物皆春故<lb/>
　為物與无妄也與之以實理者天也全其實理者聖<lb/>
　人也故曰先王以茂對時育物○茂對字様所謂殷<lb/>
　薦盛行大舉永言之類謂善順乎天時也○對時之<lb/>
　時雖曰天時物之時亦隨之矣<lb/>
初九无妄往吉<lb/>
　此往字與大車以載有攸往之往同誠之主也此主<lb/>
<pb n="40b"/>
　字對别爻言謂正是无妄者也如是而往誠能動物<lb/>
　以上則得君以下則得民以内則順親以外則信友<lb/>
　事無不利功無不成矣何往不利<lb/>
六二不耕穫不菑畬則利有攸往<lb/>
　六二非全無作為也只是無計較也不耕穫不菑畬<lb/>
　只言其不計利耳言始終一無計較也○因時順理<lb/>
　四字是從柔順中正上取出因時順理便無私意期<lb/>
　望之心○順理必因時私意則期望矣○或曰六二<lb/>
<pb n="41a"/>
　不耕穫是豈匏𤓰也哉曰此只是即其所居之位而<lb/>
　行其所當行而已不於分外有所容心也然在无妄<lb/>
　之時有不求而自得者故曰<hi>云云</hi>○耕穫菑畬此皆<lb/>
　吾人分内事所謂人道之所宜者也人豈可以不耕<lb/>
　穫不菑畬哉此特假象之辭言六二能因時順理其<lb/>
　於分内所當為者隨時盡之矣至於利害得失之間<lb/>
　彼全付之度外不圗功於前不收功於後如不耕亦<lb/>
　不穫不菑亦不畬也即卦名無所期望之意也盖雖<lb/>
<pb n="41b"/>
　不謀其利而實正其義雖不計其功而實明其道矣<lb/>
　○則利有攸往者盖人多縁放於利而行故因利以<lb/>
　致害惟能正其義不謀其利明其道不計其功則何<lb/>
　用不臧何人不可處何地不可居何事不可為○則<lb/>
　利有攸往則字最𦂳切是言占者苟能如六二之不<lb/>
　耕穫不菑畬則利往矣不然亦未必利往也臨江梁<lb/>
　氏參義謂人能如六二之順理而無覬覦然後利有<lb/>
　所往此説正有理見是未定之辭如履上九本義云<lb/>
<pb n="42a"/>
　周旋無虧則得元吉之則乎○程傳曰耕農之始穫<lb/>
　其成終也田一嵗曰菑三嵗曰畬不耕不菑無所為<lb/>
　於前也不穫不畬無所冀於後也本義意明○參義<lb/>
　曰夫農夫之於農事菑則必畬畬則必耕耕則必穫<lb/>
　未有不耕穫菑畬而有得者其取象如是亦設言以<lb/>
　見無營度之心耳以義推之如聖人之無為而治君<lb/>
　子之不要人爵而人爵從之皆是也○朱子曰此爻<lb/>
　乃自始至終都不營為而偶然有自得之意耕穫菑<lb/>
<pb n="42b"/>
　畬舉事之始終而言也又曰大抵此爻是无妄之福<lb/>
　而六三則无妄之禍也○廬陵龍氏説則字意甚明<lb/>
　但耕穫菑畬之説亦有參義之失更宜斟酌○六二<lb/>
　是無所期望而有得焉者不耕穫菑畬無所期望也<lb/>
　則利有攸往有得也乃謂无妄之福<lb/>
不耕穫未富也<lb/>
　未字當不字富字當利字言无所利也因時順理而<lb/>
　無私意期望之心如為人臣而事其君盡吾為臣之<lb/>
<pb n="43a"/>
　道耳非懐利以事其君也為人子而事其父盡吾為<lb/>
　子之道耳非懐利以事其父也然雖不求利而自無<lb/>
　不利者○朱子曰爻辭言當循理象辭言不計利循<lb/>
　理則不計利計利非循理也此説大槩是為之於前<lb/>
　者即所以冀於後也<lb/>
六三无妄之災　<hi>至</hi>　邑人之災<lb/>
　六三卦之六爻皆无妄者也六三本是无妄但所處<lb/>
　不得正在人事則為所居非其地所遇非其時所處<lb/>
<pb n="43b"/>
　非其人有莫之致而至者故占得此者為有无妄之<lb/>
　災其无妄之災如何如或繫之牛行人得之乃為邑<lb/>
　人之災也○六三處不得正只以時位言不以行為<lb/>
　言若以行為言則不得為無故而有災矣○邑人之<lb/>
　災以邑人擬六三也○行人得牛邑人災也言牛既<lb/>
　為行人所得而詰捕之擾非邑人所受而何○六三<lb/>
　行人之得邑人之災此正通鑑所載梁武帝納侯景<lb/>
　魏人移檄曰城門失火殃及池魚胡三省註曰池仲<lb/>
<pb n="44a"/>
　魚人姓名風俗通云因城門失火焚死又曰城門失<lb/>
　火汲池下水以救之池涸則魚受其殃○又曰楚國<lb/>
　亡猿禍延林木<hi>出左傳</hi>○參義曰此與亡猿而禍林木<lb/>
　失火而殃池魚者正相類楚國亡猿而禍延林木池<lb/>
　仲魚人名也因城門失火而焚死<lb/>
九四可貞无咎<lb/>
　九四陽剛乾體能自守者也下無應與又只宜自守<lb/>
　故云此可固守而无咎也既曰可固守而无咎則其<lb/>
<pb n="44b"/>
　不可以有為也可知矣○四以陽剛乾體下無應與<lb/>
　其詞直貫故用前説若曰九四陽剛乾體然下無應<lb/>
　與<hi>云云</hi>則當從後説矣○此爻若非陽剛乾體縱然<lb/>
　下無應與周公亦不許以可貞矣可字對不可而言<lb/>
　可貞則不可行矣坤六三曰可貞亦然故曰或從王<lb/>
　事無成○程傳曰可貞與利貞不同可貞謂其所處<lb/>
　可貞固守之利貞謂利於貞也○雲峯曰貞正而固<lb/>
　也曰利貞則訓正字而兼固守之義曰可貞則專訓<lb/>
<pb n="45a"/>
　固義而無正字之義不可不辨愚謂可貞亦只是固<lb/>
　守義然當固守而固守則亦是正也○一説九四陽<lb/>
　剛乾體其才其識似可以有為者然下無應與孤立<lb/>
　獨行則不可以有為也但下無應與雖无可為之勢<lb/>
　而陽剛乾體終有能守之資故為可貞而无咎既云<lb/>
　可貞則不足以有為明矣○大抵後説較長<lb/>
固有之也<lb/>
　既曰固有箇甚麽謂固守其陽剛之道也有猶守也<lb/>
<pb n="45b"/>
　而物守不得便不為我有矣故固有之謂固守○下<lb/>
　無應與於人事如何見是可以固守曰陶淵明志欲<lb/>
　為孔明奈無一旅之衆故終於處士謝叠山亦欲為<lb/>
　宋程嬰然卒無所藉手而志於賣卜豈非陽剛乾體<lb/>
　之人哉易從則有功人貴乎有與也如謙六五利用<lb/>
　侵伐盖從之者衆矣上六亦以謙極有聞人之所與<lb/>
　故可用行師也同人得助故利渉大川○可貞據含<lb/>
　章可貞例則似是固守其陽剛之道故曰固有之也<lb/>
<pb n="46a"/>
　如此則謂陽剛乾體為可以有為者亦未為害<lb/>
九五无妄之疾勿藥有喜<lb/>
　九五乾健中正純粹至善者也以居尊位得時行道<lb/>
　非碌碌者比也而下應亦中正又有同心同徳之臣<lb/>
　也夫有是徳而無是位是猶有所歉也有是徳位而<lb/>
　無是應與是亦有未足也今三者備矣无妄之至者<lb/>
　也尚何疾之有哉假使有疾亦勿藥而自愈矣○夫<lb/>
　九五以无妄之疾勿藥有喜此假設之辭所以深明<lb/>
<pb n="46b"/>
　其无妄也故本義云乾剛中正以居尊位而下應亦<lb/>
　中正无妄之至也不曰陽剛而曰乾剛乾體剛實尤<lb/>
　為无妄也乾剛而不中正未為无妄之至巳中正而<lb/>
　所應或未中正亦未為无妄之至故本義<hi>云云</hi>○或<lb/>
　曰无妄之疾專指君徳言不兼治道言看來乾剛中<lb/>
　正下應六二之柔順中正豈專就體上説耶此太泥<lb/>
　也脩己以安人只是一滚道理○本義故其象占如<lb/>
　此爻有是象而占如之象占難分也此爻本意謂縱<lb/>
<pb n="47a"/>
　有無故非意之事亦不必為之勞擾乆當自定也○<lb/>
　參義曰五乾剛中正而所應亦中正所謂純粹精者<lb/>
　也无妄之至也如是而或猶有疾焉是乃无妄之疾<lb/>
　也不當得而得者也天下之理邪不勝正妖不勝徳<lb/>
　故雖有是疾亦勿藥而自愈矣是又无妄之福也<lb/>
无妄之藥不可試也<lb/>
　既已无妄而復藥之則反為妄而生疾矣在人事則<lb/>
　如我所處本自當理無可虞者乃為人所疑沮自惑<lb/>
<pb n="47b"/>
　而遷之則為失是取非反足以招咎而致虞矣○此<lb/>
　爻只是謂至誠未有不動者也<lb/>
上九无妄行有眚无攸利<lb/>
　上九非有妄也但以其窮極而不可行耳謂其處時<lb/>
　之極非謂其无妄之極也无妄之極則至誠矣又何<lb/>
　眚○既是无妄雖云窮極亦何不可行之有曰極而<lb/>
　不知變也如中孚上九為信之極亦然此皆所謂尾<lb/>
　生孝己之行也參義以為如吾聖人之伐木於宋畏<lb/>
<pb n="48a"/>
　於匡厄於陳蔡非聖人之有妄亦无其時位而所遭<lb/>
　者然耳此説未妥<lb/>
䷙<hi>乾下艮上</hi>
大畜利貞不家食吉利渉大川<lb/>
　大陽也艮畜乾艮是陽非若小畜之以巽畜乾也故<lb/>
　為大畜况以艮畜乾其所畜者乾也又畜之大者也<lb/>
　又内剛健外篤實光輝内外合徳其徳日新而為畜<lb/>
　之大也○本義又畜之大者也味又畜之大者字分<lb/>
<pb n="48b"/>
　明别是一意與上句大陽也不相連繫○皆非大正<lb/>
　不能○以卦變言此卦自需而來九自五而上是剛<lb/>
　上也夫剛自下而上苟非大正則徳不稱位而下不<lb/>
　戴之若所謂雖與之天下不能一朝居者是非大正<lb/>
　不能也○以卦體言上九之陽在上六五居其下而<lb/>
　尊尚之是尚賢也夫尚賢苟非去䜛逺色賤貨而一<lb/>
　於貴徳者不能是亦非大正不能也○以卦徳言又<lb/>
　能止健夫健者難止也苟非大正則自反有不直未<lb/>
<pb n="49a"/>
　必便能止之故亦非大正不能也故利貞兼此二義<lb/>
　○剛上而尚賢能止健大正也故占者利貞利貞如<lb/>
　何曰進必以正也用人亦必以正也除害禁暴之類<lb/>
　亦必以正也○一説只是説所畜必以正以畜止言<lb/>
　之則禁暴除害必以其正法以藴畜言之則養學修<lb/>
　徳必以其正道此説為優○不家食吉只取卦體一<lb/>
　從彖傳也○大正之大字從卦名上來卦變卦體卦<lb/>
　徳只得正字義大字從卦帶來○叅義曰畜者止也<lb/>
<pb n="49b"/>
　又聚也能止然後能聚也又曰所畜聚之不正則上<lb/>
　之畜才也為小人之淵藪下之畜學也為曲學之小<lb/>
　道○雲峯曰兩利字一吉字占辭自分而為三不必<lb/>
　泥而一之也○惟利貞字帶大畜説其不家食吉利<lb/>
　渉大川則於大畜字並無闗○離益卦辭亦不相連<lb/>
　屬○剛上而尚賢一説卦變卦體合為一義故下文<lb/>
　養賢也亦自有剛上義盖非上之剛上不見五之尚<lb/>
　賢而不家食吉亦取尚賢之象也此説不如前説<lb/>
<pb n="50a"/>
利渉大川應乎天也<lb/>
　應天諸儒皆以健言愚竊謂此與大有應天時行之<lb/>
　應天畧同皆從時上説若但取其健則聖人何故獨<lb/>
　提出天字又中孚以利貞乃應乎天也此應天又以<lb/>
　理言盖從貞字取義也此處亦不宜主理言○愚謂<lb/>
　渉川之理若以象言則為乘木乾行之類若以理言<lb/>
　則應天决在以時天者時焉而已矣故曰應天而時<lb/>
　行中孚以利貞乃應乎天也則以理之本然言<lb/>
<pb n="50b"/>
天在山中大畜　<hi>至</hi>　以畜其徳<lb/>
　謂天如彼其大也乃在山之中而為山所畜此大畜<lb/>
　之象也夫所畜之大必自聞見而來故君子法此象<lb/>
　多識前古聖賢之言與行而察言以求其心考迹以<lb/>
　觀其用于以畜成其徳焉○多識前言往行猶是知<lb/>
　工夫至以畜其徳則在言行上來矣言行人之言行<lb/>
　也徳已之徳也取人之善為己之資多字重<lb/>
初九有厲利巳<lb/>
<pb n="51a"/>
　雲峰胡氏曰他卦取隂陽相應此取相畜内卦受畜<lb/>
　以自止為義外卦能畜以止之為義獨三與上居内<lb/>
　外卦之極畜極而通不取止義○初九不可進而未<lb/>
　必能自不進故戒之云進則有厲惟利於己也若九<lb/>
　二之處中能自止而不進者也則以其所能言之曰<lb/>
　輿説輹<lb/>
有厲利己不犯災也<lb/>
　謂有厲利己己則不犯災也<lb/>
<pb n="51b"/>
九二輿説輹<lb/>
　輿説輹輹與輻不同輻車輪之轑凡三十條者也輹<lb/>
　車上伏兔盖所以承輻者也故小畜之説輻盖為隂<lb/>
　所止所説者重乆住之計也大畜之説輹盖自止而<lb/>
　不進所脱者微暫止而可旋起者也○輹正韻一註<lb/>
　車軸縳也一註車下縳又曰伏兔盖在軸其狀上似<lb/>
　之又云輹伏於軸上尋此義則是音服者是伏兔音<lb/>
　福者是車下縳○輿説輹朱子作林貫之字序曰車<lb/>
<pb n="52a"/>
　之所以轉者輪也輪之所以轉者牙之圈也牙之所<lb/>
　以轉者輹之直而甾於轂也轂之所以轉者内空以<lb/>
　貫乎軸而外能使輻以指牙也然自轂之外雖能轉<lb/>
　物而未免自轉於物惟輻則承軫載物以貫夫轂而<lb/>
　未嘗有所動焉是以不轉於物而物之可轉者皆惟<lb/>
　我之所轉而莫能違也○朱漢卿曰氣雄九軍者或<lb/>
　屈於賓贊之儀才力盖世者或聽於委裘之命故曰<lb/>
　大畜時也○叅義曰時止而止善可知矣<lb/>
<pb n="52b"/>
輿説輹中无尤也<lb/>
　惟其處中故能自説輹而无尤耳以此為例則履九<lb/>
　二不自亂之中字亦不可解作心字但不自亂便是<lb/>
　心不亂了心字用在不自亂内不必就以中字為指<lb/>
　心也<lb/>
九三良馬逐　<hi>至</hi>　利有攸往<lb/>
　九三以陽居健極極則難畜上以陽居畜極極則不<lb/>
　畜矣故曰極而通之時也又皆陽爻物從其類故不<lb/>
<pb n="53a"/>
　相畜而俱進言上不畜三也良馬逐三逐上而進也<lb/>
　良馬猶若指三不必兼三與上惟逐字見有上在○<lb/>
　故不相畜而俱進只是上不畜三而已良馬逐者九<lb/>
　三不見制於上逐上而進也上以陽居畜極不是畜<lb/>
　人之極乃自畜之極也傳曰精研其義至於入神屈<lb/>
　之至也此亦畜之極也以致用也亦是道大行也之<lb/>
　意○朱子語類曰三上俱陽同類相求也若陽遇隂<lb/>
　則為所畜矣○利艱貞曰閑輿衛以人事言只是不<lb/>
<pb n="53b"/>
　恃壯用鋭而持重審慮之意利有攸往則進矣言必<lb/>
　如是乃可進也戒占者之辭○程傳曰輿者用行之<lb/>
　物衛者所以自防○利艱貞曰閑輿衛只是戒九三<lb/>
　占者故知良馬逐亦只是指九三逐上上而進也○<lb/>
　本文曰閑輿衛本義解云曰當作日○一説上雖與<lb/>
　三合志而同進然三不可恃勢而忘備故利艱貞<hi>云</hi>
　<hi>云</hi>非也上豈懐二心者耶<lb/>
利有攸往上合志也<lb/>
<pb n="54a"/>
　此利往與爻辭意不同是以九三之能與上合志謂<lb/>
　不相畜而俱進也<lb/>
六四童牛之牿元吉<lb/>
　夫初二乾體剛健乃不能上進四與五隂柔也而乃<lb/>
　能止之時之盛衰勢之強弱學易者所宜深識也○<lb/>
　然四五所以能止初二之陽者以艮體故也○程傳<lb/>
　曰以位而言則四下應於初畜初者也初居最下陽<lb/>
　之微者微而畜之則易制猶童牛而加牿大善而吉<lb/>
<pb n="54b"/>
　也○本義曰童者未角之稱曰止於未角之時曰禁<lb/>
　於未發之謂豫何四之所畜者初也初陽之微者也<lb/>
　即是止惡於初意不以初九為善人矣如當箇剛暴<lb/>
　之徒<lb/>
六四元吉有喜也<lb/>
　程傳曰天下之惡巳盛而止之則上勞於禁制下傷<lb/>
　於刑誅故畜止於微小之前則大善而吉不勞而無<lb/>
　傷可喜也<lb/>
<pb n="55a"/>
　六四元吉有喜正所謂上兵伐謀不戰而屈人兵善<lb/>
　之善者也<lb/>
　六四元吉優於六五之吉然六四之喜又不得為六<lb/>
　五之慶何歟曰五居尊位苟能制得陽性其利溥矣<lb/>
　故曰有慶也慶字廣喜字狹喜字只是從六四一身<lb/>
　説<lb/>
六五豶豕之牙吉<lb/>
　程傳道理最詳明宜細玩之○徐進齋曰牡豕曰豭<lb/>
<pb n="55b"/>
　攻其特而去之曰豶○柔居中則能善處當尊位則<lb/>
　力可為是以得其機㑹而可制機㑹自是五之機㑹<lb/>
　非二有機㑹也或者以勢字擬之鄙陋矣得其機㑹<lb/>
　意在豶去其勢字外吉不得如四之不費力矣故不<lb/>
　言元吉○豶豕之牙盖豕牙本能傷物既豶則其牙<lb/>
　不為害矣如魏巳伐韓齊師直走魏都而韓師自解<lb/>
　得其要害也項羽以范増為謀主陳平具為惡草以<lb/>
　間之増死而項勢益蹙壊其腹心也<lb/>
<pb n="56a"/>
六五之吉有慶也<lb/>
　六四元吉曰有喜六五之吉乃曰有慶何歟曰論為<lb/>
　力之難易則四為易故曰元吉論其功之廣狹則五<lb/>
　為廣故曰有慶○凡言有慶者皆有位皆是五至於<lb/>
　由頥厲吉大有慶也利有攸往中正有慶雖不純是<lb/>
　五亦皆當位任者○童牛之牿豶豕之牙盖以禁暴<lb/>
　止亂而言易中只是這剛柔萬變如四五二爻皆柔<lb/>
　所應初二皆剛似當以初二為善四五為邪但主四<lb/>
<pb n="56b"/>
　五言則以柔善而止夫剛惡矣易中有大闗紐只從<lb/>
　剛柔善惡上取義自不窮若添箇中正則又善之善<lb/>
　者也論所處則六五不如六四所處之易故曰元吉<lb/>
　而五只曰吉論所濟則六四不如六五所濟之廣故<lb/>
　五曰有慶而四只曰喜五不如四所處之易者時不<lb/>
　同也四不如五所濟之廣者位不同也<lb/>
上九何天之衢亨<lb/>
　觀畜極而通之義則知君子患屈之未至耳不患其<lb/>
<pb n="57a"/>
　不伸也○四五艮體皆取以隂畜陽義至上九却又<lb/>
　不然獨取畜極而通意似上九亦為人所畜者然自<lb/>
　全體上取義也○上九之畜與四五之畜不同四五<lb/>
　以應爻生義上九只就為畜之終上生意大抵周公<lb/>
　係爻所取或以爻才或以爻位或以所應所比又或<lb/>
　兼取再無餘法<lb/>
何天之衢道大行也<lb/>
　何天之衢何謂也謂道之大行也大字貼甚字意要<lb/>
<pb n="57b"/>
　説出向者之欎積而不得施意盖通自塞中來不有<lb/>
　所塞何以有通○何天之衢道大行也畜極而通所<lb/>
　謂畜者即多識前言往行以畜其徳與夫剛徤篤實<lb/>
　光輝日新之徳者也道大行則行此所畜以為上為<lb/>
　徳為下為民而已<lb/>
　<lb/>
　<lb/>
　易經蒙引卷四上<lb/>
<pb n="58a"/>
欽定四庫全書<lb/>
　易經蒙引卷四下<lb/>
　　　　　　　　　　　　　明　蔡清　撰<lb/>
　上經<lb/>
䷚<hi>震下艮上</hi>
頥貞吉觀頥自求口實<lb/>
　頥之為卦上下二陽内含四隂外實内虚二義相似<lb/>
　而不同内含四隂如口中食物也故曰含外實内虚<lb/>
<pb n="58b"/>
　則口空之象也上止下動則凡口之飲食言語皆見<lb/>
　之只是下動其上則是根著於面不動也○頥貞吉<lb/>
　者謂所飬得正則吉如何人之所養有二一是養徳<lb/>
　一是養身二者皆不可不正故必觀其所養之道正<lb/>
　不正乎如所養者聖賢大學之道則正矣或以異端<lb/>
　小道則不正矣又必自考求其口實果正不正乎如<lb/>
　重道義而畧口體則正矣急口體而輕道義則不正<lb/>
　矣二者皆以正則吉不正則凶○觀其所養之道如<lb/>
<pb n="59a"/>
　集義以養氣寡欲以養心學聖道而不溺於虚無崇<lb/>
　正學而不流於術數則所以養徳者正矣○觀其所<lb/>
　以養身之術如窮而不屑於嘑蹴逹而不至於素餐<lb/>
　不以貧賤飢渇害其心不以聲色臭味汨其性則所<lb/>
　以養身者正矣自求口實所該固廣故節飲食為養<lb/>
　身之切務耳○自求謂自考也口實口中食物也似<lb/>
　未及爵禄之類但先儒每兼説而大象本義以節飲<lb/>
　食為養身之切務則養身不止飲食明矣○自求口<lb/>
<pb n="59b"/>
　實特舉養身之一端以該其餘非謂養身止於口實<lb/>
　也故朱子小註以爵禄起居并言之○爵禄亦説得<lb/>
　口實爵禄左右是人君所以供我食用者故曰食采<lb/>
　但起居似不切於口實字豈口實僅舉養身一節以<lb/>
　該其餘者乎○程傳曰聖人設卦推養之義大至於<lb/>
　天地養萬物聖人養賢以及萬民與人之養生養形<lb/>
　養徳養人皆頥養之道也動息節宣以養生也飲食<lb/>
　衣服以養形也威儀行義以養徳也推己及物以養<lb/>
<pb n="60a"/>
　人也○雲峯胡氏曰槃澗董氏嘗問朱子曰本義謂<lb/>
　觀頥謂觀其所養之道自求口實謂觀其所以養身<lb/>
　之術與程傳以觀頥為所以養人之道自求口實為<lb/>
　所以自養之道如何朱子沉吟良乆曰程傳似勝盖<lb/>
　下體三爻皆是自養上體三爻皆是養人先人而後<lb/>
　巳者君子觀頥之象自上而下<hi>云云</hi>
天地養萬物<lb/>
　如雷以動之風以散之雨以潤之日以晅之艮以止<lb/>
<pb n="60b"/>
　之兊以説之是也<lb/>
聖人養賢以及萬民<lb/>
　聖人欲養天下萬民以為非一人之身所能周也則<lb/>
　於萬民中擇其賢者而養之與之共天位也與之食<lb/>
　天禄也由是賢者為之布其徳而敷其惠承其流而<lb/>
　宣其化而天下之民皆得其養矣是聖人養賢以及<lb/>
　萬民也○養賢直為民計也重在民無正字意欲養<lb/>
　民非先養賢不可故不直曰養萬民而必曰養賢以<lb/>
<pb n="61a"/>
　及萬民本是聖人與天地字對萬民與萬物字對<lb/>
頥之時大矣哉<lb/>
　承上言天地之於萬物此養也聖人之於萬民亦此<lb/>
　養也則頥之時不既大乎哉<lb/>
山下有雷頥君子以慎言語節飲食<lb/>
　程傳曰雷震於山下山之生物皆動其根荄發其萌<lb/>
　芽為養之象○夫山下有雷頥與天下有雷物與无<lb/>
　妄大槩相類但規模小大不同山下有雷所及有限<lb/>
<pb n="61b"/>
　也如天下有雷則乾道變化各正性命廣博而週遍<lb/>
　矣○二者養徳養身之切務則知養身養徳之事不<lb/>
　止二者朱子曰諺云禍從口出病從口入甚好此語<lb/>
　前輩曽用以解頥之象<lb/>
初九舎爾靈龜觀我朶頥凶<lb/>
　初九陽剛在下本能自守而無所羡慕於外者如靈<lb/>
　龜咽息不食而以氣自養者今乃上應六四之隂陽<lb/>
　既得隂見可欲而動則往從之矣是為所守不終之<lb/>
<pb n="62a"/>
　義故象<hi>云云</hi>○朶頥不可謂靈龜朶頥既是靈龜便<lb/>
　不朶頥若朶頥則非靈龜矣觀我朶頥謂初九觀四<lb/>
　而朶頥也亦非謂四朶頥也○朶頥畢竟是説初九<lb/>
　但不可謂靈龜朶頥耳○朶頥欲食之貌凡人與物<lb/>
　皆然○程傳曰爾謂初也我對爾而言初之所以朶<lb/>
　頥者四也然非四謂之也假設之詞耳○徐進齋曰<lb/>
　爾者初也我者四也舎爾觀我若四語初之詞也一<lb/>
　説我字不同依動於欲字則我誠為觀四○夫舎爾<lb/>
<pb n="62b"/>
　靈龜在人事只是無求於外而自足者非全是不食<lb/>
　也本義足以不食之言要看得好孟子謂充仲子之<lb/>
　操則蚓而後可也此豈人所可為哉盡之矣○既動<lb/>
　於欲則溺於欲矣故凶○靈龜只是不食故謂之靈<lb/>
　至朶頥則不足謂之靈龜矣所謂君子去仁惡乎成<lb/>
　名○陽剛在下足以不食是賢人甘於窮約之象上<lb/>
　應六四而動於欲為以非道得富貴者所惑亂也此<lb/>
　如東漢之華歆<lb/>
<pb n="63a"/>
六二顛頥拂經于丘頥征凶<lb/>
　六二隂柔不能自養也若求養於初則以上求下顛<lb/>
　倒而違於常理也若求養於上則又非其比應彼將<lb/>
　不吾與往而得凶也顛頥謂下養於初也對於丘頥<lb/>
　説此以象言而占在其中○六二顛頥拂經既顛頥<lb/>
　則拂經矣至六四則止為顛頥六五又止為拂經何<lb/>
　歟曰顛頥皆謂以上倒求於下也然單言顛頥即拂<lb/>
　經在其中矣二兼言拂經者對下文貞凶言乃其害<lb/>
<pb n="63b"/>
　也五單言拂經者亦言其害也反賴上九之養亦是<lb/>
　顛頥之意下文居貞吉與不利渉大川對言○六二<lb/>
　亦柔順中正者何至如此之不利曰自頥言之巳是<lb/>
　不能自養者自立不得了縱然柔順中正亦只是用<lb/>
　於求人巧為媚悦而已曽何足録哉○以上求下如<lb/>
　春秋桓十五年書天王使家父來求車是也又有求<lb/>
　賻求金春秋皆書以譏之正顛頥拂經之義也○于<lb/>
　丘頥又不如顛頥亦有顛頥而吉者六四是也○六<lb/>
<pb n="64a"/>
　二固是才弱亦其時勢之不利爻辭<hi>云云</hi>正為之太<lb/>
　息其不利也○求養於初僅拂常耳求養於上則上<lb/>
　非初之比其氣髙矣必是取羞而無益○于丘頥貞<lb/>
　凶本義云求養於上則往而得凶以此為例可見卦<lb/>
　爻辭之言吉凶亦有以象言者矣○初位二之下上<lb/>
　位二之上於上下處亦要有辨<lb/>
六三拂頥貞凶十年勿用无攸利<lb/>
　六三既拂於頥雖正亦凶如飲食男女之養非不正<lb/>
<pb n="64b"/>
　也然以不中正之人而處動極則必至於狥利而害<lb/>
　義縱欲以傷生能無凶乎十年勿用無攸利甚言其<lb/>
　凶也○夫六三貞凶又十年勿用无攸利者盖既隂<lb/>
　柔又不中正又處動極悖道之甚故其凶亦甚也<lb/>
道大悖也<lb/>
　正謂其拂頥○六三十年勿用道大悖也即謂其隂<lb/>
　柔不中正又處動極也○六三道大悖盖窮斯濫者<lb/>
　也<lb/>
<pb n="65a"/>
六四顛頥吉虎視眈眈其欲逐逐无咎<lb/>
　六四隂柔不能養物而居上則有養人之責然柔而<lb/>
　得正雖不能養人而庶幾知所以求其塞責者况所<lb/>
　應又正則初九之陽也故賴其養以施于下則雖顛<lb/>
　而吉程傳所謂己不勝其任求在下之賢而順從之<lb/>
　以濟其事則天下得其養而已無曠敗之咎故為吉<lb/>
　也○六四下賢求益之心必如虎之視下專一而不<lb/>
　他其求食繼而不巳則於人為不二於己為不怠乃<lb/>
<pb n="65b"/>
　可以養人而不窮而無負於養人之責矣○其欲逐<lb/>
　逐亦是説虎不是直説四之所欲逐逐也盖二句都<lb/>
　是象故以虎貫説觀本義所解辭意亦可見○虎視<lb/>
　眈眈任之不貳也其欲逐逐乆而不替也如云管仲<lb/>
　得君如彼其專也是眈眈之意行乎國政如彼其乆<lb/>
　也是逐逐之意亦為有分○柔居上而得正則無不<lb/>
　正之求所應又正則能應其所求故雖顛而吉然終<lb/>
　與井收勿幕其出有源而不窮者不侔故雖眈眈其<lb/>
<pb n="66a"/>
　專逐逐其求乃得无咎者○按參義曰下賴上之養<lb/>
　則不可以求上賴下之養則不可以不求<lb/>
六五拂經居貞吉不可渉大川<lb/>
　六五居尊位而不能養人反賴上九之養固是拂經<lb/>
　然自家既不能養人則賴賢者以養人是亦其正道<lb/>
　也故居貞則吉而象傳曰順以從上也若自用以渉<lb/>
　險則不利矣以其任大責重故自用則有渉險之象<lb/>
　程傳以居貞為處常渉川為處變愚謂本義似無此<lb/>
<pb n="66b"/>
　意語録亦如程傳恐是初年之説○又曰六五隂柔<lb/>
　不得正居尊位而不能養人盖隂柔則其才不足以<lb/>
　養人不正則其徳不足以養人正與六四柔居上而<lb/>
　得正者相反然既居尊位而不能養人將何以釋重<lb/>
　負耶其所賴於上九之養者豈徒以自給而已哉如<lb/>
　東周之君亦自有東周之民安得遂為无首之比哉<lb/>
　故居貞吉但不可渉大川○又曰六五反賴上九之<lb/>
　養非特自養實所以養人也盖此卦上三爻皆是養<lb/>
<pb n="67a"/>
　人者六四顛頥亦是養人者况六五居尊位者乎有<lb/>
　欲不做養人看者非也○又曰反賴上九之養一句<lb/>
　難於分曉或言六五只是資上之養不復以養人故<lb/>
　本義之不及也曰然則本義用居尊位字何為且自<lb/>
　古豈有居尊位而無養人之責者乎其曰居貞吉不<lb/>
　可渉大川但謂須任人而不可以自用耳固非謂專<lb/>
　賴上九之養以自贍給也若但賴以自贍給則其位<lb/>
　巳喪不復足謂之居尊位矣○一説反賴上九之養<lb/>
<pb n="67b"/>
　謂五當位而不能自養其人反使上九之不當位者<lb/>
　養之此説直截痛快視前説為省力之甚當從無疑<lb/>
　即本義之本㫖也○故下爻曰六五賴上九之養以<lb/>
　養人是物由上九以養也亦足以相發矣雲峯又引<lb/>
　盤澗董氏述朱子之言曰上體三爻皆是養人下體<lb/>
　三爻皆是自養見彖傳首條之下<lb/>
上九由頥厲吉利渉大川<lb/>
　上九由頥但就他事任説至利渉大川却是大濟天<lb/>
<pb n="68a"/>
　下之險以其陽剛之才而在上位故也若只空空説<lb/>
　箇渉川則陽剛可矣本義又著在上二字何為且與<lb/>
　六五不利渉大川不相對○利渉大川還在由頥之<lb/>
　後六五不利渉大川意亦在拂經之後○夫不可渉<lb/>
　大川明其若自用則不足以自濟也若只作不利渉<lb/>
　大川之占則六五既是隂柔不正<hi>云云</hi>不消言其不<lb/>
　利渉大川而占者當亦不至用以渉大川矣今乃曰<lb/>
　<hi>云云</hi>可見是就養道説也不然此爻與渉川何預○<lb/>
<pb n="68b"/>
　厲吉利渉大川此卦是頥何縁兩爻俱説渉川明是<lb/>
　就養道説也陽剛則有可濟之才在上則有可濟之<lb/>
　資○頥上九是大臣之任大畜剛上而尚賢亦取賢<lb/>
　臣之象如大有六五自上九視之又以為賢臣之象<lb/>
　易之不可為典要也如此<lb/>
大有慶也<lb/>
　由頥厲吉則有以使天下之人皆得其所養矣故曰<lb/>
　大有慶也此爻之義於周公親身見之伊尹亦然○<lb/>
<pb n="69a"/>
　天下之得其養者上九之慶也○于實嘗論坤之六<lb/>
　五曰成昭之世周霍之臣百官總己專斷萬幾雖情<lb/>
　體信順而貌近僣擬言必忠信行必篤敬然後可以<lb/>
　取信於神明無尤於四海見紀聞坤六五此義宜用<lb/>
　之匪其彭及有孚在道更為切○夫頥之六爻陽剛<lb/>
　則有以自養其在上者又可推以養人若隂柔則資<lb/>
　養於人其甚者并失其所資矣六三是也<lb/>
䷛<hi>巽下兊上</hi>
<pb n="69b"/>
大過棟撓利有攸往亨<lb/>
　四陽居中過盛居中二字似無大義與下文上下二<lb/>
　字為對但其他四陽之卦何以不為大過其他二隂<lb/>
　之卦何以不為棟撓此則不可畧也○四陽若不聚<lb/>
　居於中但一畫散居則不成大過矣○看來此卦所<lb/>
　以為大過者只縁下面一隂太弱了載上不起因并<lb/>
　上隂作一類看而取大過之名不然當取他義矣○<lb/>
　大過棟撓者四陽居中過盛上下二隂不勝其重則<lb/>
<pb n="70a"/>
　上無所附而下無所支矣故撓彖傳棟撓本末弱也<lb/>
　程傳曰中強而本末弱也○又曰大過棟撓以人事<lb/>
　言之如頓十萬兵於泉城兵過多而民力不供其勢<lb/>
　必潰又如以極剛治小邑若某進士作小縣令却常<lb/>
　鞭人至四五十常用夾棍之類民不能堪則其官必<lb/>
　不能保矣是即大剛則折之理○棟直承而上宇兩<lb/>
　垂而下故曰上棟下宇棟在中而直上者觀三四二<lb/>
　爻可見○棟撓棟自是棟梁自是梁棟直而梁横宇<lb/>
<pb n="70b"/>
　則兩垂而下又云棟屋脊標也又曰屋穏也○上棟<lb/>
　下宇棟雖曰上實自下而上也宇雖曰下實自上而<lb/>
　下也盖棟植於地而向乎上宇啓於極而向乎下○<lb/>
　卦之四陽皆棟也六爻惟三四二爻取棟象○四陽<lb/>
　居中有屋棟之象不必太拘形似可也○棟撓者二<lb/>
　隂之弱實陽之過也當此者必須過而不過乃可故<lb/>
　剛過而中巽而説行則利而亨矣○又曰大過棟撓<lb/>
　是以成卦之象言之而於剛過而中巽而説行利有<lb/>
<pb n="71a"/>
　攸往乃亨是又從卦中取出好處説乃救過之道也<lb/>
　按有可行之道此句似與撓字相照應盖撓則不可<lb/>
　行矣彖辭利往正對撓字言也<lb/>
棟撓本末弱也<lb/>
　或者弄文謂非陽之過乃隂之弱也是不然雖隂之<lb/>
　弱實陽之過也使陽不過當度隂之弱而處之不至<lb/>
　自取撓敗之愆矣<lb/>
剛過而中巽而説行<lb/>
<pb n="71b"/>
　本卦大過過也剛過而中巽而説行則皆是不過之<lb/>
　義故利而亨以此味之則下文所謂大過人之材不<lb/>
　必指此二句矣又曰一説剛過而中專指二五不可<lb/>
　謂四剛雖過而二五得中也本義四陽雖過四字在<lb/>
　剛過而中之外未當○一説如此則指二五二陽爾<lb/>
　何以名為過大過之過指四陽也豈二過字不同乎<lb/>
　主此説最穏不必求新也○内巽外説内巽謂其心<lb/>
　之巽而善入於人情物理也外説謂外有和説之氣<lb/>
<pb n="72a"/>
　能不乖戾於物也此最是可行之道可見過而有不<lb/>
　過者存○巽而説行論理則行字似總承剛過而中<lb/>
　巽而説兩句今觀本義云四陽雖過而二五得中内<lb/>
　巽外説有可行之道其文勢則止以屬巽而説又按<lb/>
　小畜健而巽剛中而志行重巽剛巽乎中正而志行<lb/>
　俱偏屬一邉今只依文勢講<lb/>
利有攸往乃亨<lb/>
　謂利往即亨也故本義曰故利有所往而得亨也利<lb/>
<pb n="72b"/>
　往則對撓字言<lb/>
大過之時大矣哉<lb/>
　大過之時非時大過也人當大過之時也以其時事<lb/>
　宜於大過也其理正小過所謂過以利貞與時行者<lb/>
　也大過二字屬人人多不察耳○大過本是不好字<lb/>
　但曰大過之時大矣哉則是當大過者也亦主處時<lb/>
　之變者言故堯舜之禪受因其子之不肖而過於斷<lb/>
　也湯武之放伐因其君之無道民之不堪而過於勇<lb/>
<pb n="73a"/>
　也此非常道萬不得已而後為之者也○大過只是<lb/>
　過於常也大字更重夫過已為人所異者况大過乎<lb/>
　故先儒以為堯舜之禪受湯武之放伐為大過然非<lb/>
　聖人有意於過時當然耳○大過之時大矣哉此時<lb/>
　字是易中之時非只時候之時是人當用其大過所<lb/>
　為之時與頥之時坎之時蹇之時同類○剛過而中<lb/>
　一段是釋卦辭只説尋常大過之得失而已至於大<lb/>
　過之時大矣哉却是於常道之外越出一等大事來<lb/>
<pb n="73b"/>
　説故謂之極言也豈可以卦體卦徳即為大過人之<lb/>
　才○此是剛過而中就於過中尋得箇中來説與他<lb/>
　處剛中不同則大過人之才不以承上文者為當○<lb/>
　大過人之才不必指上文剛過而中巽而説行説另<lb/>
　自泛説為長盖本文只是大過之時有大過人之才<lb/>
　其本義云非有大過人之才不能濟者只用以明大<lb/>
　過之時之大耳○大過棟撓者言其常也大過之時<lb/>
　大矣哉則許其大過矣乃主於變而言也○本義大<lb/>
<pb n="74a"/>
　過之時字亦當與本文時字不異此處甚難言當巽<lb/>
　以入之只要求得是○一説大過人之才終不能外<lb/>
　剛過而中巽而説行何也只一箇剛中再無以加矣<lb/>
　况巽而説正為善處事處此乃所以克濟也何必拘<lb/>
　於過而不過耶過而不過朱子元無有此説且卦辭<lb/>
　利有攸往四字甚事都該在裏許了獨非所濟大過<lb/>
　之道乎此二者既為濟大過之道則是大過人之才<lb/>
　矣故此句繼承上句為通更以隨之時義大矣哉旅<lb/>
<pb n="74b"/>
　之時義大矣哉例參觀之可見其非曲説○又按前<lb/>
　説以為救過之道亦是此意矣故兩存之以備問○<lb/>
　據本義大過之時非有大過人之才不能濟也此豈<lb/>
　是過而不過之義若作過而不過説斷從貫通不得<lb/>
　○皇極外篇三十八板有曰大過本末弱也必有大<lb/>
　徳大位然後可救常分有可過者有不可過者有大<lb/>
　徳大位可過者也伊周其人也不可懼也有大徳無<lb/>
　大位不可過也孔孟其人也不可悶也其位不勝徳<lb/>
<pb n="75a"/>
　耶大哉位乎待才用之宅也<lb/>
澤滅木大過　<hi>至</hi>　遯世无悶<lb/>
　澤滅木澤之大過也非木之大過也朱子小註曰木<lb/>
　雖為水所浸而未嘗動故君子以不懼无悶則是木<lb/>
　大過矣此未定之説也况澤既滅木其木安能全不<lb/>
　動今遇水潦山木横數畆而漂流至推橋塞路者亦<lb/>
　無算也故定本義時不取○又曰獨立不懼遯世无<lb/>
　悶雖均之為大過人之行然獨立不懼則不問隠顯<lb/>
<pb n="75b"/>
　遯世則偏是隠者建安丘氏曰用之則獨立不懼舎<lb/>
　之則遯世无悶愚按韓文公所作伯夷頌則隠者亦<lb/>
　有獨立不懼處何必偏指見用者○一説遯世无悶<lb/>
　又深於獨立不懼矣盖獨立不懼在朝廷亦可如此<lb/>
　在鄉黨亦可如此甚者至於舉世不合則寧遯世而<lb/>
　无悶也然亦有由仕宦而遯者如髙宗舊學於甘盤<lb/>
　既乃遯于荒野又如微子去之亦是又如梅福掛冠<lb/>
　而去不知所之皆仕宦而遯者<lb/>
<pb n="76a"/>
初六藉用白茅无咎<lb/>
　初六隂柔能慎者巽體尤能慎况居巽體之下巽而<lb/>
　又巽慎之至也故象藉用白茅夫物而藉者可謂慎<lb/>
　矣必藉之以茅又藉以白茅慎之至也尚何咎之有<lb/>
　○本義曰茅物之潔者此句似不虚設大傳曰藉之<lb/>
　用茅何咎之有又曰夫茅之為物薄而用可重也只<lb/>
　説茅字未曽及白字意故本義闡之亦以補大傳耶<lb/>
九二枯楊生梯老夫得其女妻无不利<lb/>
<pb n="76b"/>
　九二爻象以人事言則是剛稍過而得柔以濟之於<lb/>
　事猶利也○又云陽過之始而比初隂如老父之得<lb/>
　才子而足以幹家之蠱庸君之得賢臣而有以振國<lb/>
　之衰餘可類推○四陽過盛二隂不能承之為棟撓<lb/>
　今陽過之始而初隂承之是有以濟其過而補其弊<lb/>
　也○又如人家一主翁以大剛治家得一内人時𨗳<lb/>
　之以寛厚則家衆亦不至離心而利矣在官亦然一<lb/>
　長官用法大嚴得一佐貳輔之以寛厚則在下無怨<lb/>
<pb n="77a"/>
　叛者矣其不利乎○按參義曰九二在初六之上老<lb/>
　於初六故二為老夫而初為女妻九五在上六之下<lb/>
　少於上六故上為老婦而五為士夫此但以爻之上<lb/>
　下為老㓜也斯得之藍田吕氏云吕氏之説見九五<lb/>
　本義下<lb/>
過以相與也<lb/>
　主陽過而言不必依程傳説初二俱過<lb/>
九三棟撓凶<lb/>
<pb n="77b"/>
　九三棟撓自撓也盖以剛居剛不勝其重無過而不<lb/>
　過之意所以撓如九四以陽居隂而不過則象隆矣<lb/>
　所以彖有取於剛過而中巽而説行也○又云九三<lb/>
　以剛居剛不勝其重正所謂過剛則折也自不勝其<lb/>
　重也○按參義曰大剛則折其凶宜也<lb/>
不可以有輔也<lb/>
　據象言<lb/>
九四棟隆吉有它吝<lb/>
<pb n="78a"/>
　夫有他吝者任己之是自足以成功資非其人反足<lb/>
　以敗事○或曰二比初則无不利四若應初則為吝<lb/>
　何也盖二雖當過之時然處得其中故能用柔以相<lb/>
　濟若四則以陽居隂剛柔已自得宜了不必外假他<lb/>
　人之助也若更牽於初則以柔濟之過於柔矣所謂<lb/>
　隆者其不轉而撓耶○又曰依九四下應初六以柔<lb/>
　濟之之例則陽過之始而比初隂亦可言初之隂有<lb/>
　以濟九二之過也一説九四本義言柔而九二本義<lb/>
<pb n="78b"/>
　言隂隂與柔亦有當辨者<lb/>
不撓乎下也<lb/>
　不撓正貼隆字隆則髙立不堕故曰不撓乎下也不<lb/>
　必用程傳不下係於初之義亦自可隆於上則不撓<lb/>
　乎下也○一説亦據象言程傳謂不下係於初也更<lb/>
　宜詳之愚按爻辭有他吝是設戒辭對應爻説棟隆<lb/>
　只就本爻取象程傳似渾滚説了<lb/>
九五枯楊生華　<hi>至</hi>　无咎无譽<lb/>
<pb n="79a"/>
　程傳曰九五當大過之時上比過極之隂其所以相<lb/>
　濟者如枯楊之生華雖有所發无益於枯也上六過<lb/>
　極之隂老婦也五雖非少比老婦則為壯矣以士夫<lb/>
　而得老婦殊非美也○藍田吕氏曰九二在初六之<lb/>
　上老於初六故曰女妻女未嫁者也九五在上六之<lb/>
　下少於上六故曰士夫士未娶者也○九五已是陽<lb/>
　過之極而猶曰士夫者上六居五之上視五猶為老<lb/>
　也○下爻朱子總註曰所謂老婦者是指客爻言則<lb/>
<pb n="79b"/>
　吕氏所謂五在上六之下為少於上六故曰士夫者<lb/>
　解得極分明○雲峰胡氏曰枯楊而梯可以復生枯<lb/>
　楊而華速其死也老夫得女妻猶可生育士夫而有<lb/>
　老婦无復生道矣故反稱老婦得士夫士夫謂九五<lb/>
　也○九五爻象以人事言之則是在我過剛已自失<lb/>
　當了而所比者又過於柔胥失之矣則於事何濟故<lb/>
　无咎无譽○陽過之極又比過極之隂言本身是陽<lb/>
　之過所比尤是隂之過如君已欠明而其臣又暗父<lb/>
<pb n="80a"/>
　已欠壯而其子益弱尚何譽之有其曰无咎者明非<lb/>
　已之致也時也運也遇也安得獨咎之○枯楊生華<lb/>
　二爻所謂過者都是過時之義若以君欠明而臣又<lb/>
　暗為言者俱不切於五上過時之義<lb/>
上六過渉滅頂凶无咎<lb/>
　主事言則曰凶主理言則曰无咎可以勸忠義矣此<lb/>
　聖人之情也象傳過渉之凶不可咎也義益精意益<lb/>
　切矣○又曰詳觀大過卦爻大槩一於過便不好但<lb/>
<pb n="80b"/>
　過而不過者便好如卦名大過者一於過也故棟撓<lb/>
　若剛過而中巽而説行則為過而不過斯利往而亨<lb/>
　矣如初六之過於畏慎是當大過之時而有小過之<lb/>
　行所謂行過乎恭者也故无咎若九二陽雖過而有<lb/>
　初六之柔以濟之故无不利九三以剛居剛則一於<lb/>
　過矣故凶九四以陽居隂亦過而不過也故為棟隆<lb/>
　而吉九五陽過之極又比過極之隂則是一於過矣<lb/>
　故无譽惟上六之過渉而於義為无咎乃殺身成仁<lb/>
<pb n="81a"/>
　之事又何過之有哉盖不以成敗論也然此文王周<lb/>
　公之辭大槩皆以常道論之至於孔子大過之時大<lb/>
　矣哉一句則又是可與權者之事所謂堯舜之禪受<lb/>
　湯武之放伐要非聖人不能也至是則天下之理只<lb/>
　大過一卦亦足以盡之而無餘矣<lb/>
䷜<hi>坎下坎上</hi>
習坎有孚維心亨行有尚<lb/>
　習重習也兩字皆虚坎險陷也兩字皆實○其象為<lb/>
<pb n="81b"/>
　水何也陽陷隂中外虚而内實也○此卦上下皆坎<lb/>
　此坎是三畫坎卦也是為重險此重險字方貼卦名<lb/>
　習坎○其象為水陽陷隂中外虚而中實也陽陷隂<lb/>
　中謂水在坎中也水在坎中便是中實既是中實則<lb/>
　自水體之外皆為虚矣故曰外虚而中實○凡水之<lb/>
　行必有受處受之者虚而水實其中故曰陽陷隂中<lb/>
　外虚而中實也一説陽陷隂中以申險陷之義外虚<lb/>
　而中實者也以申其象為水之義○中實為有孚心<lb/>
<pb n="82a"/>
　亨之象此中實即是外虚而中實者也即指水言也<lb/>
　即用彖傳水流而不盈之説也其本義所謂内實即<lb/>
　中實也行險而不失其信即以申水流而不盈之意<lb/>
　行有常即以申内實之意○中實為有孚心亨之象<lb/>
　以卦象言固是中實以卦體二五之剛中言亦是中<lb/>
　實盖卦象之所謂中實者正取二五之以陽各居一<lb/>
　卦之中所謂陽陷隂中外虚而中實者也盖卦象又<lb/>
　本諸卦體○以二五之剛中象水之内實以水之内<lb/>
<pb n="82b"/>
　實象人之有孚○夫九二以陽居下體之中九五以<lb/>
　陽居上體之中皆為中實中實似只為有孚之象而<lb/>
　以兼心亨之象者盖人惟中無定主則心便虚了虚<lb/>
　則得喪能摇之禍福能怵之而心不亨矣所以中實<lb/>
　為兼有孚心亨之象○有孚維心亨乃行有尚何也<lb/>
　人之處險若無孚信而有僥倖苟免之心則心不勝<lb/>
　其憂惱是徒足以重其困耳惟能内有孚信而其心<lb/>
　亨通身雖處險而心不為險所怵如此則理有能為<lb/>
<pb n="83a"/>
　之機而勢有可乘之便險中獲濟而行有尚矣不然<lb/>
　則雖有可出之便而亦自不知所為目見此類最多<lb/>
　也○此有孚須兼行有常意終始安於義命而無僥<lb/>
　倖苟免之心也○有孚心亨兩象一義盖處險能有<lb/>
　孚則其心自亨矣心既亨矣何往不濟○本義中實<lb/>
　為有孚心亨之象一句是盖卦辭之言不可就以有<lb/>
　孚維心亨為象行有尚為占通觀六十四卦辭可見<lb/>
　○一説卦辭雖分象占若通作占則本義上曰中實<lb/>
<pb n="83b"/>
　為有孚心亨之象下曰故其占如此似不可强合愚<lb/>
　則謂當依需卦例需曰其卦九五以坎體中實陽剛<lb/>
　中正而居尊位有孚得正之象<hi>云云</hi>矣而下則云故<lb/>
　占者為有所待而能有信則光亨矣若又得正則吉<lb/>
　<hi>云云</hi>則卦本義象占之疑自可判然矣○☵坎☲離<lb/>
　二卦即太極圗之　也夫天地之所以造化萬類隂<lb/>
　陽二者而已矣水太隂也隂根陽故坎水體陽而用<lb/>
　隂火太陽也陽根隂故離火體隂而用陽凡隂皆水<lb/>
<pb n="84a"/>
　凡陽皆火金者隂之穉木者陽之穉亦水火耳故上<lb/>
　經首乾坤而二儀之體立終坎離而二儀之用行諸<lb/>
　先儒之説或未暇及也先天圗説亦曰乾坤定上下<lb/>
　之位坎離列左右之門其即此之謂乎水火既為隂<lb/>
　陽則所該者廣矣若　即坎離則　内陽外隂宜為<lb/>
　坎矣今乃為隂静　内隂外陽宜為離矣今乃為陽<lb/>
　動何也曰不可以此三條當此三畫也圗之隂静兩<lb/>
　條黒者隂也離也其中白條者隂之根乎陽也圗之<lb/>
<pb n="84b"/>
　陽動兩條白者陽也坎也其中黒條者陽之根於隂<lb/>
　也不可泥於畫也只於隂陽上分水火之象也若卦<lb/>
　則坎本皆隂而陽主之亦如陽動之根乎隂也離本<lb/>
　皆陽而隂主之亦如隂静之根乎陽也無不符合之<lb/>
　理盖在圗之内畫即卦之外畫亦巧乎哉○中實為<lb/>
　有孚心亨之象<lb/>
習坎重險也<lb/>
　謂險而又險也不是以卦徳釋卦名義又不是以卦<lb/>
<pb n="85a"/>
　象釋卦名義只是據字訓義更重在習字<lb/>
水流而不盈行險而不失其信<lb/>
　兩句純是以水言就見得有孚之象卦辭有孚以人<lb/>
　言也非以水言也今彖傳<hi>云云</hi>者以卦象釋有孚之<lb/>
　義也本義云内實而行有常者正是倣那水流不盈<lb/>
　行險不失其信模様説出人之有孚處耳○又曰水<lb/>
　流而不盈者源泉混混不舎晝夜盈科而後進放乎<lb/>
　四海水之流也何嘗有盈乎故又曰行險而不失其<lb/>
<pb n="85b"/>
　信○水流而不盈足於此即通於彼也盈謂盈溢行<lb/>
　險謂水之行乎坎中也○夫本文水流而不盈就是<lb/>
　行險而不失其信行險即水之流也不失其信即是<lb/>
　不盈也不盈何以見其不失其信盖盈科則進一坎<lb/>
　而復一坎者水之性常然而不改移者也然則只曰<lb/>
　水流而不盈可矣必曰行險而不失其信者不如是<lb/>
　無以彰坎水有有孚之象也○内實而行有常以處<lb/>
　險言便是中有定主而終不妄動之義○内實已是<lb/>
<pb n="86a"/>
　有孚加箇行有常者以申詳人之内實也盖内實者<lb/>
　行必有常非行有常不得為内實○就習坎上説有<lb/>
　孚則只是行有常也○本義内實而行有常不可以<lb/>
　水流行險為内實意不盈與不失其信為行有常意<lb/>
　盖水流行險是行字意不盈與不失其信是有常字<lb/>
　意本文只是行有常意而本義必冠以内實者本卦<lb/>
　辭有孚之義則須用内實以襯貼之也此朱子解經<lb/>
　之周宻處○大凡易中有孚皆要從他來歴説得方<lb/>
<pb n="86b"/>
　是<lb/>
維心亨乃以剛中也<lb/>
　觀彖傳維心亨乃以剛中也之辭方知有孚與維心<lb/>
　亨相連説不是兩象並立但有孚一定心亨故曰中<lb/>
　實為有孚心亨之象中實只是有孚而心亨之義自<lb/>
　在其中矣○又云要看彖傳一以字見得剛中乃能<lb/>
　心亨剛中只是有孚而心亨之義自在其中矣○維<lb/>
　心亨乃以剛中也分明是卦體而本義不言者盖所<lb/>
<pb n="87a"/>
　解卦體如此類者多矣此何疑哉亦不待言也本義<lb/>
　但曰以剛在中心亨之象其為卦體亦已明白盖不<lb/>
　待言也○曰維心亨乃以剛中也可見心亨由於有<lb/>
　孚<lb/>
行有尚往有功也<lb/>
　言其能出乎險也處險者以出險為功<lb/>
天險不可升也　<hi>至</hi>　大矣哉<lb/>
　不可升者天之險也山川丘陵者地之險也王公設<lb/>
<pb n="87b"/>
　險以守其國者人之險也王公設險不是承山川丘<lb/>
　陵説如城池甲兵紀綱法度之類皆是○又云地險<lb/>
　山川丘陵也水流者曰川瀦者曰澤土髙曰丘大阜<lb/>
　曰陵大陸曰阜○險之時且如此之大可以其險而<lb/>
　小視之哉盖易中百物不廢巨細美惡無一可少者<lb/>
　此易道之所以為廣大也○天險不可升也地險山<lb/>
　川丘陵也王公設險以守其國此皆就用上説故曰<lb/>
　險之時大矣哉盖域民以封疆之界固國以山川之<lb/>
<pb n="88a"/>
　險威天下以兵革之利此皆其用之所在也天險取<lb/>
　其類爾<lb/>
水洊至習坎君子以常徳行習教事<lb/>
　程傳之説俱未精似只可用往者過來者續講之為<lb/>
　當○夫君子以常徳行習教事不必説向濟險去或<lb/>
　曰按此例則振民育徳亦似不用説入治蠱去曰彼<lb/>
　有朱子語録可據且易傳亦無定例也○按本義曰<lb/>
　治己治人皆必重習然後熟而安之治人之事亦要<lb/>
<pb n="88b"/>
　已熟而安之主君子言不主所治之人熟且安也○<lb/>
　常徳行者苟日新日日新又日新坐如尸坐時習也<lb/>
　立如齋立時習也戒慎乎其所不睹恐懼乎其所不<lb/>
　聞之類習教事者過者抑之非一抑所能制也不及<lb/>
　者引之非一引所能就也朝厲而夕飭之三令而五<lb/>
　申之使其熟於見聞安於軌度所謂誨人不倦也所<lb/>
　以期底於有成也<lb/>
初六習坎入于坎窞凶<lb/>
<pb n="89a"/>
　初六以隂柔居重險之下隂柔既非濟險之才又居<lb/>
　重險之下則其勢又難於自免其象則為習坎而入<lb/>
　于坎窞矣習坎入于坎窞只是一義非習坎自習坎<lb/>
　入于坎窞又自是入于坎窞也以六三言入于坎窞<lb/>
　而不言習坎例之可見窞者坎中之險可見是險而<lb/>
　又險無可出之理矣其象如此其占則凶而已○既<lb/>
　曰習坎而又曰入于坎窞言其不止習坎又入于坎<lb/>
　之窞也明其終不能免○大凡入坎者猶有可濟之<lb/>
<pb n="89b"/>
　理入于坎窞則終不可出矣<lb/>
習坎入坎失道凶也<lb/>
　此失道當以先迷失道未失道也及上六失道參看<lb/>
　大抵隂柔故不能得其處險之道而益入于險耳一<lb/>
　説失道兼隂柔居重險之下説上六失道亦兼以隂<lb/>
　柔居險極○又曰初六以隂柔居重險之下則曰失<lb/>
　道凶也上六以隂柔居險極則曰上六失道盖内實<lb/>
　而行有常有孚而維心亨此則得其道者也隂柔不<lb/>
<pb n="90a"/>
　剛且不中是正與中實者相反况居重險之下與居<lb/>
　險極者乎○失道凶也或曰子以失道專指隂柔而<lb/>
　不兼居重險之下然則何以該入于坎窞之義乎曰<lb/>
　不可以隂柔貼習坎以居重險之下貼入于坎窞也<lb/>
　盖雖居重險之下其失尤在於隂柔使非隂柔而以<lb/>
　剛濟之則所謂重險之下者分數自減矣<lb/>
九二坎有險求小得<lb/>
　九二處重險之中此中字輕看坎有險此坎字亦輕<lb/>
<pb n="90b"/>
　看以其處重險之中其險未可出是有險也不必以<lb/>
　坎為險有險為重險○坎有險在坎有險未能自出<lb/>
　也然視入于坎窞者有間矣○然剛而得中縱然未<lb/>
　能出險而其在險之中亦未為甚病也故其占可求<lb/>
　小得○求小得亦只是險中所得而已故曰未出中<lb/>
　也若出乎險中則為大得矣○或曰坎有險其詞如<lb/>
　何曰六爻皆坎者也使其能出乎坎則其坎為無險<lb/>
　矣今也未能自出則其坎為有險矣何難為詞○坎<lb/>
<pb n="91a"/>
　有險與九五坎不盈一様句法一様義理○坎有險<lb/>
　言其在坎也尚有險而未能自出也其占以剛中故<lb/>
　僅可求小得言終未能出險也○按參義曰九二剛<lb/>
　而得中為中徳不失而心亨故坎雖有險而尚可求<lb/>
　小得但不能大有為耳如二者非才徳之不足乃時<lb/>
　命之未亨可為之愍而不足為之病也<lb/>
六三來之坎坎險且枕入于坎窞勿用<lb/>
　隂柔既非濟險之才不中正又非柔善之行以此而<lb/>
<pb n="91b"/>
　履夫重險之間安有自出之理故其來也亦坎往也<lb/>
　亦坎何也往則有上坎在前是前遇乎險矣來則有<lb/>
　下坎在後是後又枕乎險矣前後皆險進退維谷吾<lb/>
　見其坎也日有甚焉将入于坎之窞而不能復出矣<lb/>
　占者得此决不可用也凡一切事皆當退止爾又云<lb/>
　險且枕承來之坎坎言也入于坎窞承險且枕言也<lb/>
　如此則勿用矣○來之坎坎險且枕謂其往也坎則<lb/>
　是前遇箇險矣其來也坎則是後枕箇險矣○枕是<lb/>
<pb n="92a"/>
　箇不好字故曰倚著未安之意如所謂芒刺在背者<lb/>
　○詩大雅桑柔篇曰進退維谷傳云谷窮也即來之<lb/>
　坎坎之謂<lb/>
六四樽酒簋貳用缶納約自牖終无咎<lb/>
　九五居上六四近之有君臣之分但時乎習坎不無<lb/>
　艱阻而有不得相遇之患然在險之時剛柔相濟人<lb/>
　之常情無事則其勢安勢安則心縱心縱則難入而<lb/>
　上下之情反有乖者有事則其勢危勢危則其心憂<lb/>
<pb n="92b"/>
　心憂則相求相求則其遇合也轉易矣故不甚拘拘<lb/>
　於上下禮際之間但只用樽酒簋而益以誠心其進<lb/>
　結也亦不必由户而入只自牖以進亦自得相遇矣<lb/>
　始雖艱阻終得无咎○又曰樽酒簋謂不必饔飱牢<lb/>
　禮之盛但一樽之酒一簋之殽以將意而其貳也亦<lb/>
　不必於酒殽之拘但用缶器以備禮斯亦可矣缶謂<lb/>
　貳以缶樽而不必拘於酒貳以缶簋而不必拘于殽<lb/>
　承上樽酒簋而言也○貳用缶或拘於益以誠心之<lb/>
<pb n="93a"/>
　言謂始用薄禮而益以誠心殊失本㫖盖樽酒簋時<lb/>
　誠心已備了故可只用樽酒簋至是又云益以誠心<lb/>
　者以益之時無復薄禮可言只是誠心而已故特用<lb/>
　誠心字非至是始有誠心也○始雖艱阻自坎上來<lb/>
　謂不相遇也終得无咎相遇矣相遇乃得无咎○處<lb/>
　坎之時故如此其艱阻然則剛柔相際則雖艱阻亦<lb/>
　必得相遇此與睽之遇主于巷无咎正相類○朱子<lb/>
　語録謂樽酒至自牖終無害于義理故无咎无咎者<lb/>
<pb n="93b"/>
　善補過之謂也○此説恐與本義始雖艱阻一句不<lb/>
　甚照應恐是朱子向前未定之説夫當險之時若不<lb/>
　能委曲以相從則於臣子之職為未盡而心為未安<lb/>
　亦安得為无咎○六四在險之時與五剛柔相濟其<lb/>
　相得當倍於恒情故只用薄禮益以誠心<hi>云云</hi>○納<lb/>
　約自牖者以權濟經也何害○納約自牖謂以樽酒<lb/>
　簋貳用缶而自牖以納約也一氣讀下○樽酒簋謂<lb/>
　不必八珍九鼎之富也貳用缶謂不必饔飱牢禮之<lb/>
<pb n="94a"/>
　盛也納約自牖謂不必由户升堂之儀也此皆當險<lb/>
　之時以剛柔相際之故而不相求全責備也○貳用<lb/>
　缶明不必復貳以樽酒簋也○此爻謂始用樽酒簋<lb/>
　而繼之以缶自牖而進結于君也三句連貫作一事<lb/>
　○樽酒簋只是以象薄禮貳用缶只是以象誠心納<lb/>
　約自牖只是以象因其所明者而通之得魚則忘筌<lb/>
　矣○自牖朱子曰非是不可由正盖此時事變不一<lb/>
　勢有不容不自牖者不由户而自牖以見艱險之時<lb/>
<pb n="94b"/>
　不可直致也○自牖要説出非所由之正而室之所<lb/>
　以受明意出大抵當此之時人臣納于君亦因其明<lb/>
　處而通之耳見其易為力也○參義曰室雖暗而有<lb/>
　明者焉窻牖是也君心雖暗而有明者焉其性之偏<lb/>
　長者是也人臣之進善者將順其所長而委曲以𨗳<lb/>
　之則吾之言易入矣○夫自牖者勢不得不然非有<lb/>
　意要從此進故曰非所由之正<lb/>
剛柔際也<lb/>
<pb n="95a"/>
　本義剛柔相際字面實本象傳剛柔際也一句此與<lb/>
　蒙卦子克家剛柔接也同例故曰只是四五二字○<lb/>
　一説剛柔相際盖九五雖剛而六四能用柔道以入<lb/>
　之所謂樽酒簋貳用缶納約自牖大槩皆是柔道也<lb/>
　故象傳特喫𦂳此義曰剛柔際也愚謂本義在險之<lb/>
　時一句更重且剛柔之際還須説上情下接下情上<lb/>
　交之意為要<lb/>
九五坎不盈祗既平无咎<lb/>
<pb n="95b"/>
　尚在坎中坎不盈也坎雖未盈然以陽剛中正居尊<lb/>
　位而時亦將出矣故將必至於既平盈則平矣平則<lb/>
　出矣○盈平二義相繼其歸同也但以未出乎險則<lb/>
　當下不盈字以將出而言則當下平字○朱子曰不<lb/>
　盈是未平但將來必㑹平○雲峯曰坎不盈也猶有<lb/>
　險也祗既平則无險矣○大凡險陷之地盈則平矣<lb/>
　平則是平地而非坎矣故不盈猶是坎前此有以此<lb/>
　爻為取象于水者誤矣○陽剛中正居尊位與而時<lb/>
<pb n="96a"/>
　亦將出是二義陽剛中正是能動而有孚心亨○盈<lb/>
　則平而出矣不盈猶未平也然將平矣<lb/>
坎不盈中未大也<lb/>
　中者徳也徳在我者也未大者時也不在我者也故<lb/>
　僅祗既平而未即平也○九五有中徳而不得為大<lb/>
　者為坎所屯也屯九五曰屯其膏施未光也一例○<lb/>
　又云習坎九五有中徳而未大與屯九五之屯其膏<lb/>
　施未光者相近<lb/>
<pb n="96b"/>
上六係用徽纆置于叢棘三嵗不得凶<lb/>
　係用徽纆拘係之以徽纆也置于叢棘從而維之於<lb/>
　叢棘也三嵗不得三嵗之乆猶不得解脱也○又曰<lb/>
　係用徽纆置于叢棘三嵗不得凶如棊者馬砲車具<lb/>
　及將軍再無生路也如晉人伐吳晉王渾出横江所<lb/>
　向皆克其截江鉄鎻及拒舟鉄錐又為王濬所破杜<lb/>
　預等又破殺其將遂乘破竹之勢徑造建業而吳亡<lb/>
　矣又如千乘之國攝乎大國之間加之以師旅因之<lb/>
<pb n="97a"/>
　以饑饉而又有内變發乎蕭墻之内尚能國乎○按<lb/>
　陸氏徳明曰三股曰徽兩股曰纆皆索名<lb/>
䷝<hi>離下離上</hi>
離利貞亨畜牝牛吉<lb/>
　離麗也隂麗於陽盖三隂之卦本皆乾也一隂居乾<lb/>
　之下則為巽居其中則為離居其上則為艮故曰隂<lb/>
　麗於陽故曰其象為火體隂而用陽也○離麗也隂<lb/>
　麗於陽其象為火體隂而用陽也不言明義者此卦<lb/>
<pb n="97b"/>
　之辭亦是麗意不及明義也隂麗於陽而明明元在<lb/>
　陽也故旅本義曰艮止而離麗於明○又云隂麗於<lb/>
　陽麗於其内也故曰體隂而用陽也○體隂而用陽<lb/>
　按邵子漁樵問答曰敢問火善灼物何必待薪而後<lb/>
　傳漁者曰薪火之體也火薪之用也火無體待薪然<lb/>
　後為體薪無用待火然後為用以此言觀則體用之<lb/>
　分了然矣○或曰按孟子日月有明容光必照焉朱<lb/>
　子以為明者光之體光者明之用今曰體隂而用陽<lb/>
<pb n="98a"/>
　何也曰據此卦言如薪燭發光之根處皆暗是體隂<lb/>
　也其騰上光燄用陽也據孟子則即此騰上之光燄<lb/>
　是明者光之體也其光燄所射有以照耀乎物則是<lb/>
　光者明之用也○一説火陽根隂故曰體隂而用陽<lb/>
　於此不切○又有一説本義離麗也隂麗於陽做一<lb/>
　項看其象為火體隂而用陽也又做一項看○本義<lb/>
　離麗也程傳曰萬物無不皆有所麗有形則有麗矣<lb/>
　在人則為所親附之人所由之道所主之事皆其所<lb/>
<pb n="98b"/>
　麗也愚謂所主之事猶云所職之事盖居其位而掌<lb/>
　其職亦所麗之理也故曰重明以麗乎正○夫物之<lb/>
　所麗貴乎得正麗附托也如臣之委質於其君士之<lb/>
　托交於其友皆要得正又如危邦不入邦有道而後<lb/>
　入亂邦不居邦有道而後居孔子有見行可之仕有<lb/>
　際可之仕因不失其親亦可宗之類都是要麗得其<lb/>
　正耳以至一事一物之間在在各有所麗俱要得所<lb/>
　處之正○利貞亨所該甚廣一切所麗皆在其中矣<lb/>
<pb n="99a"/>
　○畜牝牛吉只取柔順意不必拘與上句利貞意相<lb/>
　連故本義只曰牝牛柔順之物也○離正是隂卦上<lb/>
　下二陽而一隂麗於其中柔為之主全是柔順之卦<lb/>
　也故有牝牛之象○一説要承利貞説言柔順固是<lb/>
　柔順然柔順而不正亦不為柔順也雖善為説但恐<lb/>
　非本意○下句獨説畜牝牛吉者聖人作易教人卜<lb/>
　筮元是要以開物成務都是切於百姓日用者畜牝<lb/>
　牛亦一事也如田獲三品之類柔順之物尚多獨舉<lb/>
<pb n="99b"/>
　牝牛讀者可以三隅反矣<lb/>
日月麗乎天　<hi>至</hi>　乃化成天下<lb/>
　此節是釋離之為離而舉天地人所麗以明其義也<lb/>
　○又云百穀草木麗乎土百卉中之能養人者皆謂<lb/>
　之穀草木之實可養人者皆是也五穀舉其大者耳<lb/>
　如人倫二字所該至廣五倫亦是取其大者○正韻<lb/>
　穀實也善也禄也生也○重明泛説君臣不指二五<lb/>
　柔麗乎中正方是指二五言○重明以徳言麗正以<lb/>
<pb n="100a"/>
　位言君臣皆以明徳而麗乎君臣之正位則以一身<lb/>
　之正而正乎天下之不正矣乃以化成天下者也天<lb/>
　下風化皆自君臣而出君臣既正天下自定矣○天<lb/>
　之精華見於日月星辰地之精華見于百穀草木天<lb/>
　地二氣所鍾人物其精華之盛者尤在於明賢即所<lb/>
　謂人文也故曰日月麗乎天百穀草木麗乎土重明<lb/>
　以麗乎正乃化成乎天下<lb/>
柔麗乎中正故亨是以畜牝牛吉也<lb/>
<pb n="100b"/>
　中正有内外意故六二兼有中正五惟中耳以中而<lb/>
　該正也此亦要仔細看○是以畜牝牛吉也觀彖傳<lb/>
　既曰故亨又曰是以畜牝牛吉也是另提頭可見畜<lb/>
　牝牛不連帶利貞説若咸卦曰是以亨利貞取女吉<lb/>
　也便是連帶况本義亦自明白○柔麗乎中正則貞<lb/>
　矣故亨且柔麗乎中正則柔順之道得矣是以畜牝<lb/>
　牛吉也○一説是以畜牝牛吉也亦要兼中正説盖<lb/>
　柔順而不中正亦非柔順之正者故本義曰以卦體<lb/>
<pb n="101a"/>
　釋卦辭若不兼中正意則此句在卦體之外矣曰本<lb/>
　義例難如此拘如蒙以養正聖功也亦綴之於以卦<lb/>
　體釋卦辭之條又如後夫凶其道窮也亦綴之於以<lb/>
　卦體釋卦辭之條如此類者尚多○但是以二字亦<lb/>
　要端的盖畜牝牛吉之義雖不重在中正然麗乎中<lb/>
　正亦是指柔也故以畜牝牛吉就綴此解為有柔順<lb/>
　義在也<lb/>
明兩作離大人以繼明照於四方<lb/>
<pb n="101b"/>
　只是一箇明但兩畨作耳推此義則繼明非以聖繼<lb/>
　聖矣繼明只是緝熈意不可以下面爻義後明將繼<lb/>
　為證説○繼明以徳言明兼體用自其一心一身之<lb/>
　間以至應事接物之際無非是明徳所在故有以照<lb/>
　于四方<lb/>
初九履錯然敬之无咎<lb/>
　以陽居下剛能動則不能安於下而處明體其才又<lb/>
　足以進故其志欲進而其履錯然錯顛錯也急則錯<lb/>
<pb n="102a"/>
　矣此無他急於進而失於敬故耳占者惟能敬之則<lb/>
　无咎敬之非令其無進也但欲其慎重而安詳耳况<lb/>
　以光明之資而終可令無進乎○不急於進則不至<lb/>
　於錯然矣故曰以避咎也<lb/>
六二黄離元吉<lb/>
　六二黄離即彖傳所謂柔麗乎中正者然黄離之黄<lb/>
　中色也爻兼中正獨言黄離以中該正也本義柔麗<lb/>
　乎中而得其正盖所麗得中就是正也故只曰得中<lb/>
<pb n="102b"/>
　道也○凡所麗得其中正之道便是黄離所該固廣<lb/>
　也○柔麗乎中而得其正以人事言之所立者必天<lb/>
　下之正位所行者必天下之大道必事其大夫之賢<lb/>
　者必友其士之仁者如此之類是也自其存心之善<lb/>
　言則曰中自其處事之善言則曰正中重於正而可<lb/>
　以該乎正故爻辭只曰黄離而象傳亦只曰得中道<lb/>
　也本義則詳之○黄離元吉泛就人事言不必指人<lb/>
　臣事○一説黄離中可該正然此處中自中正又自<lb/>
<pb n="103a"/>
　為正考之六五本義云柔麗乎中然不得其正可見<lb/>
　要分明白彼又各有所主也彼之不得其正對柔麗<lb/>
　乎中説則是己之所處本得其道而時勢之所遇則<lb/>
　有不得其安者又一義也安可為典要哉不然彼之<lb/>
　柔麗乎中便是此之黄離得中道矣又安有不得其<lb/>
　正之説耶<lb/>
九三日昃之離不鼓缶而歌則大耋之嗟凶<lb/>
　日昃之離是乃盛極當衰之日苟知其盛衰循環為<lb/>
<pb n="103b"/>
　理之必至而安常以自樂聽其自至斯可也若或不<lb/>
　鼓缶自歌則不能自處而惟大耋是嗟矣何益哉適<lb/>
　以自速其斃凶也○又云日昃之離謂是日昃之明<lb/>
　非如日中之明也言其衰也大耋耋至也正韻八十<lb/>
　曰耋年之至也一註七十曰耋○九三鼓缶而歌與<lb/>
　大耋之嗟此猶是假借字占之象也但象意極輕終<lb/>
　不可以此為實説實説則此爻只當得人之老而將<lb/>
　死者矣恐日昃之離四字不是專指此一事故須且<lb/>
<pb n="104a"/>
　寛説分明是假辭此亦其一事○不鼔缶而歌程傳<lb/>
　曰缶常用之器也而不名何器綱目赧王壬午三十<lb/>
　六年秦趙㑹于渑池秦王請趙王鼔瑟趙王鼓之相<lb/>
　如請秦王擊缶秦王不肯相如刼之<hi>云云</hi>集覽缶盛<lb/>
　酒瓦器也盖甌碗之類或曰按盈缶之義則是瓶罐<lb/>
　之屬似長○相如請秦王擊缶亦以抑之缶不如瑟<lb/>
　盖不知音者亦可能也盖自古有鼔缶之事故相如<lb/>
　以請之○按程傳曰以理言之盛必有衰始必有終<lb/>
<pb n="104b"/>
　常道也逹者順理為樂缶常用之器也鼔缶而歌樂<lb/>
　其常道也○雲峯胡氏亦以缶為常用之器看來亦是<lb/>
　不曰鼓琴鼓瑟鼓鐘而曰鼓缶豈非以缶為近而常<lb/>
　用者乎<lb/>
九四突如其來如焚如死如棄如<lb/>
　九三為前明將盡九三即前明也九四為後明將繼<lb/>
　之時九四即後明也○九四以剛廹之一説是廹前<lb/>
　明也不指六五一説是虚説大抵虚説更為自然但<lb/>
<pb n="105a"/>
　之字似無安著可以大過九三以剛居剛不勝其重<lb/>
　來為例○後明將繼本是九四之明但以其發得來<lb/>
　驟不至旋踵而自滅其明然則以剛廹之之字虚説<lb/>
　為無疑矣○大凡繼他人有事者須和緩詳宻乃能<lb/>
　有濟况當事初而急之蔑有濟者矣故激變生災而<lb/>
　至於自焚○程傳曰夫善繼者必有巽讓之誠順承<lb/>
　之道若舜啓然今四突如其來失善繼之道也○突<lb/>
　如其來如朱子小註曰九四有侵凌六五之象此與<lb/>
<pb n="105b"/>
　本義不同後明將繼之時九四即後明也程傳曰九<lb/>
　四離下體而升上體繼明即初是也但又言在上而<lb/>
　近君繼承之地也則不合矣○愚謂九四正所謂如<lb/>
　秦政項籍豈能乆也秦政一夷六國遂掃滅百王之<lb/>
　法項籍遂殺子嬰裂天下以封諸侯獨為覇王何暴<lb/>
　哉突如其來如是以焚如而死如棄如○因突故焚<lb/>
　焚則死死則棄矣○焚如者盖自離火上取來朱子<lb/>
　亦已云然又曰有不戢自焚之意<lb/>
<pb n="106a"/>
突如其來如无所容也<lb/>
　言無可乆之理是无所容即焚死棄也<lb/>
六五出涕沱若戚嗟若吉<lb/>
　六五以隂居尊柔麗乎中然不得其正説見六二爻<lb/>
　矣○一説柔麗乎中而不得其正是箇立心端正的<lb/>
　人但其處事不正况又廹於上下之二陽左右都是<lb/>
　權臣在己既有所不足在人又有所不遜○按此説<lb/>
　則中以立心言正以處事言六二黄離得中道以中<lb/>
<pb n="106b"/>
　該正以心該事也如論語論子文文子之未仁處亦<lb/>
　皆歸重於無私心而自該得當理是亦一説尚未知<lb/>
　孰是以俟問○又云六五憂懼至於出涕沱若而又繼<lb/>
　之以憂懼不已焉憂懼之甚也所以憂懼者恐不得<lb/>
　保其位也然危者使平終必得保其位而吉矣○夫<lb/>
　六五爻辭未見是能憂懼處只見是可憂懼處全是<lb/>
　戒辭非象也○又曰看來六二亦廹于上下之陽而<lb/>
　得為黄離之吉何也一則得中而且正二則方中之<lb/>
<pb n="107a"/>
　時非日昃之離也若六五則後明將盡而且不正故<lb/>
　其辭危○愚謂屯上六泣血漣如又甚於出涕沱若<lb/>
　盖離五猶只是危屯上六則無道也故辭亦有别<lb/>
離王公也<lb/>
　言以憂懼而得麗乎王公之位也不可以本義以隂<lb/>
　居尊當此一句盖麗王公也是出涕沱若戚嗟若以<lb/>
　後事即所謂吉也○六五本是王公味麗王公也之<lb/>
　詞則知諸卦之五所謂尊位者不必皆謂天王凡諸<lb/>
<pb n="107b"/>
　侯之各君其國者亦足當五也<lb/>
上九王用出征有嘉折首獲匪其醜无咎<lb/>
　朱子有嘉折首是句程子分有嘉屬上折首連下與<lb/>
　獲匪其醜相對朱子盖非之而有此説今當從朱子<lb/>
　説○上九剛明及逺威震而刑不濫王用此以出征<lb/>
　則有嘉折首獲不及其醜而无咎矣○有嘉折首由<lb/>
　其剛之逺而威自震也獲匪其醜由其明之逺而刑<lb/>
　不濫也○及逺二字於爻果何所取曰以九居卦之<lb/>
<pb n="108a"/>
　上剛之逺也處離之極明之逺也○剛明就本身之<lb/>
　徳説威與刑就其見於行事説亦有差别○有嘉折<lb/>
　首有嘉全在折首上兵事但得折首便是有功不以<lb/>
　獲醜為尚也故㣧征曰火炎崑岡玉石俱焚天吏逸<lb/>
　徳烈于猛火殱厥渠魁脅從罔治可見折首之為有<lb/>
　嘉而朱子所以定此四字為句也<lb/>
以正邦也<lb/>
　或説是正我之邦或説是正他人之邦大抵此以王<lb/>
<pb n="108b"/>
　者言王者無外雖正他人其實亦其邦也○孔子於<lb/>
　此等處皆有救其末流之弊意在如云利用侵伐征<lb/>
　不服也又云王三錫命懐萬邦也皆是不利即戎所<lb/>
　尚乃窮之意明非窮兵黷武也○小雅六月之詩云<lb/>
　王于出征以匡王國盖宣王命尹吉甫伐玁狁也○<lb/>
　愚讀上經至離乃於彖傳小註得一説甚愜愚鄙懐<lb/>
　也節向齊氏曰龜山楊氏云火无常形麗物則有形<lb/>
　最得本㫖人之生也得水為精得火為神其合也氣<lb/>
<pb n="109a"/>
　聚而形成於有其分也氣散而神冺於無盖精所以<lb/>
　為形而神麗於形者也天地形之大者日月麗天百<lb/>
　穀草木麗土其神之發見而可見者也<lb/>
　<lb/>
　<lb/>
　<lb/>
　<lb/>
　<lb/>
<pb n="109b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易經蒙引卷四下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易經蒙引卷五上</head> <lb/>
    <p>
<pb n="1a"/>
欽定四庫全書<lb/>
　易經蒙引卷五上<lb/>
　　　　　　　　　　　　　明　蔡清　撰<lb/>
　周易下經<lb/>
䷞<hi>艮下兊上</hi>
咸亨利貞取女吉<lb/>
○兊柔在上艮剛在下而交相感應<lb/>
　此與泰卦乾坤交而二氣通同意葢柔本在下剛本<lb/>
<pb n="1b"/>
　在上今剛下而柔上乃所以為交感乾本在上坤本<lb/>
　在下今乾下而坤上乃所以為通泰<lb/>
○又艮止則感之專兊說則應之至<lb/>
　止則不他說則樂從也<lb/>
○又艮以少男下於兊之少女男先於女得男女之正<lb/>
　婚姻之時<lb/>
　其男女之正婚姻之時二句皆從上句内見得葢以<lb/>
　男下女男女之正也而二少相與又婚姻之時也○<lb/>
<pb n="2a"/>
　大抵卦體卦徳卦象三段意皆歸於咸之一字内而<lb/>
　所謂亨利貞取女吉者義葢從此而出故本意以通<lb/>
　釋卦名卦辭而夫子彖傳乃獨以屬之卦辭者所見<lb/>
　非不同也命辭之際偶不同耳○文王繫此卦之辭<lb/>
　意謂卦體則柔上剛下二氣感應以相與卦徳則止<lb/>
　而恱卦象則男下女夫惟剛柔一感應而感之者專<lb/>
　應之者至且又得男女之正婚姻之時如此是以亨<lb/>
　利貞取女吉也雲峯胡氏謂卦體釋亨卦徳釋利貞<lb/>
<pb n="2b"/>
　卦象釋取女吉此說攴離不可從葢亨是正的亨亦<lb/>
　惟正則吉所以不可分貼分貼則卦辭意判隔矣○<lb/>
　柔上剛下止而恱兩平意男下女輕重意柔上剛下<lb/>
　止而恱泛說剛柔感應也男下女則專就男女之感<lb/>
　應言○咸亨以得正者言也故曰然不以貞則失其<lb/>
　亨而所為皆㓙如恒亨無咎亦以得正者言也故曰<lb/>
　不正則久非其道矣又同人于野亨利涉大川亦以<lb/>
　得正者言也故曰通天下之志乃為大同不然則是<lb/>
<pb n="3a"/>
　私情之合而已何以致亨而利渉哉葢下句利貞字<lb/>
　皆以申明上文之意致丁寜云耳○凡易言吉亨皆<lb/>
　主正者也可見易以道義配禍福非如纎緯術數之<lb/>
　書或曰吉與亨亦何分别曰亨是目下通達無礙吉<lb/>
　是事做得有結果而無破敗○取女吉特舉感之一<lb/>
　事意却在貞字上來故云感有必通之理然不以貞<lb/>
　則失其亨而所為皆凶矣味所為皆凶句意又可見<lb/>
　取女特其一事<lb/>
<pb n="3b"/>
咸感也<lb/>
　上文本義云咸交感也又曰感有必通之理葢有感<lb/>
　便有應所應又為感如所謂父慈則感得子愈孝子<lb/>
　孝則感得父愈慈的道理故為交感也如此安得無<lb/>
　道理本義云兊柔在上艮剛在下而交相感應又艮<lb/>
　止則感之專兊恱則應之至葢天下原無無對之物<lb/>
　感字固是對應字無應亦不為感矣有感斯有應感<lb/>
　而應則通矣此感應感通之别也二氣感應以相與<lb/>
<pb n="4a"/>
　此二氣指剛柔兼造化人物言莫非感應也不可專<lb/>
　指人事說如恒卦雷風相與雷風本造化也亦用以<lb/>
　釋恒義此又可以証剛柔之為泛說<lb/>
天地感而萬物化生<lb/>
　分明是天地交而萬物通也萬物化生還是天地之<lb/>
　感而通處通屬天地化氣化者也生形化者也<lb/>
聖人感人心而天下和平<lb/>
　愚謂感人心者廓然而大公物來而順應也正蒙曰<lb/>
<pb n="4b"/>
　誠於此動於彼也此意尤切又正蒙第九篇曰能通<lb/>
　天下之志者為能感人心聖人同乎人而無我故和<lb/>
　平天下莫盛於感人心和平二字要說得接那聖人<lb/>
　感人心處葢聖人之徳既有以感乎人心則人心戴<lb/>
　之無有不歸順而或乖戾者矣故天下和平○一說<lb/>
　聖人之感人心不過以人心所同然者而感發之耳<lb/>
　葢以人生皆善有以感之則人人親其親長其長而<lb/>
　天下和平矣此意亦好但更味和平字便覺未切<lb/>
<pb n="5a"/>
觀其所感而天地萬物之情可見矣<lb/>
　依程傳觀其所感只承上二句言一說只是虚說云<lb/>
　大凡即其所感處觀之天地與萬物之情舉無所遁<lb/>
　矣此以觀其所萃一處來照看似更為停當○愚謂<lb/>
　天地感者感也萬物化生則通矣聖人感人心者感<lb/>
　也天下和平則通矣即此而觀可見天地萬物之情<lb/>
　無不是這一感通也是先舉兩件大事項說起而因<lb/>
　以槩其餘不是指上二句就當見天地萬物之情也<lb/>
<pb n="5b"/>
　葢在天地自有天地之感通在萬物自有萬物之感<lb/>
　通在此一物自有此一物之感通在彼一物自有彼<lb/>
　一物之感通舊說言天地則聖人在其中言萬物則<lb/>
　萬民在其内者不可用○極言感通之理元非有出<lb/>
　於經文之外葢感通二字即所謂咸亨耳但文王彖<lb/>
　辭主占故說得不免於狹孔子釋彖亦姑以據其義<lb/>
　之所及者而言之至於其所釋之未盡者則必於其<lb/>
　極言處發之矣○天地萬物之情感通處便是情也<lb/>
<pb n="6a"/>
　恒久亦其情也萃聚亦其情也<lb/>
山上有澤咸君子以虚受人<lb/>
　山上有澤則是以澤之潤而感乎山以山之虚而受<lb/>
　其感咸之象也君子體之則虚其中以受人之感焉<lb/>
　夫人之心不虚則先入者為主而感應之機窒矣雖<lb/>
　有至者皆捍而不受矣○不以私意自蔽所謂虚也<lb/>
　所謂寂然不動者也○受人無工夫虚則能受也本<lb/>
　義山上有澤以虚而通也或以為此是引起下句以<lb/>
<pb n="6b"/>
　虚受人之意不當以貼上句愚謂君子以虚受人於<lb/>
　象必有所取豈非以山上有澤以虚而通故邪如師<lb/>
　卦水不外於地兵不外於民亦與上下文意俱貫通<lb/>
　○山以虚故能受澤之潤土性燥也君子之心虚方<lb/>
　能受人之感實則有拒而不能受也此以接物言聞<lb/>
　一善言見一善行若決江河沛然莫之能禦也其以<lb/>
　虚受人為何如哉○受人者受人之感在人之感或<lb/>
　以事感或以言感惟其虚中則人之以言感者吾有<lb/>
<pb n="7a"/>
　以納其言而酌其是非人之以事感者吾有以承其<lb/>
　事而裁其當否不然有我之心先據其中人之至吾<lb/>
　前者一無可入之理矣如心有所忿<graphic n="KR1264" url="https://raw.githubusercontent.com/kanripo/KR-Gaiji/master/images/KR1264.png" mimeType="image/png"/>則人之至吾<lb/>
　前者雖有可喜吾亦不以為喜矣心有所好樂則人<lb/>
　之至吾前者雖有可憎嫌亦將不以為嫌矣故胸中<lb/>
　須空空洞洞無一物先實其中乃可所謂虚以待之<lb/>
　於無為之先○或曰君子固當虚以受人之感倘或<lb/>
　感以不正亦將虚以受之乎曰愚故甞曰納其言而<lb/>
<pb n="7b"/>
　酌其是非承其事而裁其當否也於此亦可以見咸之<lb/>
　必利貞處○或又曰以虚受人是主善而當受者言<lb/>
　故程傳云若以量而容之擇合而受之非聖人有感<lb/>
　必通之道也葢夫子既令人虚以受之是必指其所<lb/>
　當受者言也此說似較自然而亦無得而破所以卦<lb/>
　辭咸亨是指正者言利貞則便是丁寜以申明之又<lb/>
　如彖傳言天地感而萬物化生聖人感人心而天下<lb/>
　和平是皆以感之善者言然則君子以虚受人正謂<lb/>
<pb n="8a"/>
　所當受之感無惑矣○或又疑程傳以量而容擇合<lb/>
　而受語意皆只是説受人未説到受人之言與事處<lb/>
　看來不然然則人之感我果是如何感只到我面前<lb/>
　便是感邪○程傳言中無私主則無感不通此語最<lb/>
　精切<lb/>
初六咸其拇<lb/>
　按感於最下謂感之初其感也淺是感物不是為物<lb/>
　所感如大象所謂受人之感也此説以九五之不能<lb/>
<pb n="8b"/>
　感物上六之感人以言而定也○人身自項首循次<lb/>
　而下拇其至末者也故云最下○又按大壯之初曰<lb/>
　壯于趾今獨言拇者拇又其最末者以明所感之淺<lb/>
　耳甚言其微末也○本義謂感之尚淺欲進未能故<lb/>
　不言吉凶其不言吉固是其不言凶何也葢初雖未<lb/>
　遂其進而亦未涉乎害也凡吉凶悔吝生乎動故禍<lb/>
　或為福所倚福或為禍所伏商山四皓曰馳馬髙葢<lb/>
　其憂甚大進未必皆吉也故同人之上九以無同也<lb/>
<pb n="9a"/>
　而得無悔大有之初九以無交害也而得匪咎○感<lb/>
　之尚淺欲進未能葢凡得遂其進者皆非所感之深<lb/>
　者不能所謂定其交而後求者此也故未信而諫聖<lb/>
　人不與交淺言深識者非之○咸之初六正如孤寒<lb/>
　之士踈逺之臣勢分之接於上者既無相親之便情<lb/>
　意之投於上者又無相得之素故感乎人而人未為<lb/>
　之感雖求其進而未得遂其進也而凡交情之淺者<lb/>
　皆是○咸其拇詞意若曰咸以其拇也諸爻皆同○<lb/>
<pb n="9b"/>
　本義云此卦雖主於感然六爻皆宜静而不宜動也<lb/>
　此即以虚受人之理大傳曰寂然不動感而遂通天<lb/>
　下之故程子曰廓然而大公物來而順應周子所謂<lb/>
　主静朱子所謂鑑空衡平及先儒所謂無心之感者<lb/>
　皆此義也此一闗節最大咸之為道在静以應動如<lb/>
　初如二如三如上則失之動如五則又膠於静而不<lb/>
　能動故曰物來而順應静亦静動亦静○只要以静<lb/>
　而動所謂感宜静也九四貞吉悔亡正是此理<lb/>
<pb n="10a"/>
志在外也<lb/>
　謂志已動矣<lb/>
六二咸其腓凶居吉<lb/>
　咸以人身取象初當拇則二當腓故曰二當其處也<lb/>
　本義二當其處以隂柔不能固守取象咸腓是專就<lb/>
　六上說中正之徳能居其所又并六與二取總是一<lb/>
　箇爻做二様看也以人言之則是其氣性躁急而心<lb/>
　則中正知義順理者也故象傳曰順不害也葢六二<lb/>
<pb n="10b"/>
　有是病而又有是徳占者亦隨其所處以為吉凶也○<lb/>
　咸其腓内之則失己而敗名喪節外之則失人而招<lb/>
　尤取羞凶也惟能反之而居其所則内不失己外不<lb/>
　失人為吉也然則人顧自處何如所謂隨所處以為<lb/>
　吉凶者是也○咸其腓象也凶占也吉本象以著占<lb/>
　也○所謂居吉者非以不動為吉也以其不妄動而<lb/>
　吉也若徒以不動為吉則九五之咸其脢何以謂之<lb/>
　志末也葢無悔與吉不同六二之居吉不妄動者也<lb/>
<pb n="11a"/>
　九五之咸脢无悔不能動者也<lb/>
順不害也<lb/>
　葢六二中正順徳也順則不妄動以取害矣○一説<lb/>
　孔子説順字未是取中正意只是貼居字正當依程<lb/>
　傳守道不先動之説然據順以聴也順以則也之例<lb/>
　則未甞不取諸爻<lb/>
九三咸其股執其隨往咎<lb/>
　九三咸其股執其隨之象也執其隨咸其股之義也<lb/>
<pb n="11b"/>
　執之一字陋之之辭也故象傳曰所執下也○執其<lb/>
　隨此於爻體無所取只是就位上取咸以人身取象<lb/>
　九三當股之處故咸其股執其隨不可説出過剛不<lb/>
　中如六二之咸其腓初六之咸其拇九五之咸其脢<lb/>
　一槩皆以位取○下二爻皆欲動者三亦不能自守<lb/>
　而隨之所謂同乎流俗合乎汚世而不克自樹者也<lb/>
　如是而往則業廢功隳名敗而節喪焉有不吝者一<lb/>
　説不必論到此只所執也下便是吝<lb/>
<pb n="12a"/>
象曰咸其股亦不處也志在隨人所執下也<lb/>
　下二爻隂躁其動也宜九三陽剛居止之極宜静而<lb/>
　動可吝之甚也如王莽圖簒漢當時貢符獻瑞成羣<lb/>
　者固不足怪揚雄以當時名儒乃亦劇秦美新甘為<lb/>
　莽大夫朱全忠滅唐羣下楊師厚劉知俊輩為之効<lb/>
　力苟圖富貴固不足言其張文蔚薛貽矩輩素以文<lb/>
　行著稱乃亦甘為逆賊佐命卒就唐六臣之誅髙季<lb/>
　廸鶴媒詩云嗟爾髙潔非凡鳥胡為狥食移此心○<lb/>
<pb n="12b"/>
　所執下也葢丈夫不能自樹而以同俗從衆為志良<lb/>
　可醜也<lb/>
九四貞吉悔亡憧憧徃來朋從爾思<lb/>
　九四居股之上脢之下又當三陽之中心之象咸之<lb/>
　主也既是心便為咸之主二句相承心便是咸之主<lb/>
　如拇如腓如股如輔頰舌皆心之所役使以感物者<lb/>
　惟心則為主也心之感物當正而固乃得其理此理<lb/>
　字與繫辭傳本義所謂理本無二及皆感應自然之<lb/>
<pb n="13a"/>
　常理理字相同葢理即正理也下文云失其正者失<lb/>
　其理也正而固者應事接物一視其理之當然愛憎<lb/>
　取舍一以至公而無私確乎其如是而不移所謂正<lb/>
　而固也如是則雖不期於人之應而莫不丕應徯志<lb/>
　矣雖不必於人之從而自信從者衆矣何吉之不得<lb/>
　何悔之不亡○憧憧猶是刺刺屑屑之意正韻曰不<lb/>
　絶貌亦近之憧憧往來不可謂憧憧於徃來之間只<lb/>
　是憧然而往來語類云是箇不好的往來往來自不<lb/>
<pb n="13b"/>
　妨只不合憧憧耳往來正是感應二字日往則月來<lb/>
　寒往則暑來亦是這箇往來朱子曰感應二字有二<lb/>
　義以感對應而言則彼感而此應專於感而言則感<lb/>
　又兼應意故此往來二字皆歸於所感之一感字累<lb/>
　於私感則雖著意於感物而所感者能幾何此見貞<lb/>
　吉二字雖聖人之感人心而天下和平者亦不過此<lb/>
　天下之理公大二字相連私小二字亦相連○恩欲<lb/>
　歸己怨使誰當故憧憧往來則朋從爾思而已明不<lb/>
<pb n="14a"/>
　能及逺也○憧憧往來欲物之我從也然既有心於<lb/>
　感物則所感者狹矣故但其朋類從之而其所感之<lb/>
　不及者不從也是以君子之道莫若廓然而大公物<lb/>
　來而順應殺之而不怨利之而不庸所以能上下與<lb/>
　天地同流○味九四爻象大㫖只是一正一反説葢<lb/>
　貞者虚中無我之謂也憧憧往來反是吉悔亡者感<lb/>
　無不通也朋從爾思反是此葢覇王之辨也此爻辭<lb/>
　闗涉最大而要分明是心學心法與艮卦彖辭一般<lb/>
<pb n="14b"/>
貞吉悔亡未感害也<lb/>
　不正而感則有害是不正之感乃為感害也唯貞吉<lb/>
　而悔亡則不至於感害矣不正之感如何便有害要與<lb/>
　朋從爾思處見得葢恩欲歸己怨使誰當自當有害<lb/>
　此不易之定理也害即是悔而不吉<lb/>
憧憧往來未光大也<lb/>
　言私小也與渙九四光大義同一説謂其不能及逺<lb/>
　也申朋從爾思意言於其道未為光大也此説似更<lb/>
<pb n="15a"/>
　長<lb/>
九五咸其脢无悔<lb/>
　本義云脢背肉在心上而相背謂其與心相背也葢<lb/>
　一人之身衆體如拇如腓如股如輔頰舌皆聴心而<lb/>
　動者也獨脢不然脢既不能感乃曰咸其脢者正以<lb/>
　明其不能感也如同人上九無所與同者也乃曰同<lb/>
　人于郊亦正以明其無所同也二爻一律○此爻如<lb/>
　一剛介之士廉隅壁立而舉世莫與自感道言之固<lb/>
<pb n="15b"/>
　未為善然終不至於招咎而取尤所謂無咎無譽者<lb/>
　也無悔者非取之也是乃因貶得褒貶中之褒也<lb/>
咸其脢志末也<lb/>
　謂其志如此抑未矣同人上九曰同人于郊志未得<lb/>
　也<lb/>
上九咸其輔頰舌<lb/>
　舌動則輔應而頰隨之三者相須用事皆所以言者<lb/>
　故周公兼舉之○本義居説之終以二體言處咸之<lb/>
<pb n="16a"/>
　極以全體言咸其輔頰舌所謂嗇夫喋喋利口者也<lb/>
　○不言凶咎者不言可知也<lb/>
䷟<hi>巽下震上</hi>
恒亨无咎利貞利有攸往<lb/>
　震剛居上巽柔居下剛柔各得其位理之常也如以<lb/>
　柔居上以剛居下則剛柔易位非其常也○震雷㢲<lb/>
　風二物相與程傳曰雷震則風發二者相須交助其<lb/>
　勢皇極外篇第十九板曰有雷則有電有電則有風<lb/>
<pb n="16b"/>
　張子曰凡隂氣凝聚陽氣在内者不得出則奮擊而<lb/>
　為雷霆在外者不得入則周旋不舍而為風或曰雷<lb/>
　震則風發畢竟此理如何愚謂風自火出火熾而風<lb/>
　自生矣但解得此理則所謂雷風恒者可得而推矣<lb/>
　火伯璿曰史載風赤如血葢赤陽也陽氣極盛而風<lb/>
　有形異也近世颶風大作則空中火飛火極明處風<lb/>
　亦極盛葢氣之所奮激便有風理必然也口鼻之息<lb/>
　尚有微風況雷乎雷常有火總是氣之發也故電輒<lb/>
<pb n="17a"/>
　先之皆陽盛也風多有不因雷者不必言矣但雷震<lb/>
　則便有風此是雷之風也故為常理不然聖人誣矣<lb/>
　雷風相與聖人認得真而以為常衆人不知特强説耳<lb/>
　葢不知自有雷風相與之風而疑尋常之風不必皆<lb/>
　有雷也雲從龍之雲亦與尋常之雲不同葢自是龍<lb/>
　身上蒸濕之氣之所為也盛則亦成雨矣皆常理也<lb/>
　○㢲順震動為㢲而動大凡人之動作必須㢲順不<lb/>
　順而動於理固不可於勢亦不濟故順而動者乃理<lb/>
<pb n="17b"/>
　之常也○二體六爻隂陽相應以二體言震剛而㢲<lb/>
　柔一剛一柔之相應也以六爻言初剛而四柔二剛<lb/>
　而五柔三剛而上柔各一剛一柔之相應也皆為理<lb/>
　之常也或以二體六爻為二體之六爻如此則本義<lb/>
　何用二體二字如既濟曰六爻之位各得其正未濟<lb/>
　曰卦之六爻皆失其正噬嗑曰三隂三陽剛柔中半<lb/>
　皆不曰二體六爻也且此言二體剛柔相應自與上<lb/>
　句剛上而柔下不同葢上句重在上下二字謂剛居<lb/>
<pb n="18a"/>
　上柔居下乃理之常也此句重在應字若二體皆剛<lb/>
　或皆柔便非一隂一陽之常理矣六爻亦然二體六<lb/>
　爻隂陽相應此論常理不可只就卦爻言當説出一<lb/>
　步涉事物上去如剛上柔下雷風相與㢲而動例皆<lb/>
　以人物常理言也○本義其占為能久於其道則亨<lb/>
　而無咎此久於其道與彖傳久於其道語意輕重不<lb/>
　同彖傳重在道字上此本義重在久字上但所久者<lb/>
　亦道也若非其道何以得亨無咎故如此立言或者<lb/>
<pb n="18b"/>
　以為天下之道二不仁亦喚做道又曰君子之道小<lb/>
　人之道皆道也此道且可泛説至下文則乃為得所常久<lb/>
　之道方謂不失其道所謂貞也不知上文恒亨無咎<lb/>
　己是指貞者言矣但未説出貞字下句方丁寜出猶<lb/>
　同人于野亨利涉大川豈有不貞而得為于野乎而<lb/>
　得亨利涉乎下句利君子貞亦是方丁寜出耳本義<lb/>
　則乃為得所常久之道道字亦不甚重得字最重守<lb/>
　貞方為得其道不然則失其道矣得失之分貞不貞<lb/>
<pb n="19a"/>
　之間也○利貞利有攸往本義云然又必利於貞守<lb/>
　則乃為得所常久之道葢不貞則非所謂恒矣世固<lb/>
　有執抝終身者如楊墨之徒所守非不堅正則未也<lb/>
　故終不可行○利有攸往則亨無咎意利貞則利往<lb/>
　矣謂利貞為不易之常利往為不已之恒者非也且<lb/>
　不易不已本非相對不已者乃所以為不易也四時<lb/>
　變化而能久成是也卦辭此二句只是占○恒卦彖<lb/>
　辭須以守字對行言有大涵養則有大設施守之也<lb/>
<pb n="19b"/>
　固則其行之也力理固有不可誣者若其守不堅則<lb/>
　其用不利故精義入神以致用也亦是此理○大凡<lb/>
　事都須有箇把持方有箇設施此在人實見得利貞<lb/>
　以守言利往以行言通書曰守之貴行之利人曰藴<lb/>
　之為徳行行之為事業文言曰君子以成徳為行又<lb/>
　曰君子進徳修業欲及時也皆此理也<lb/>
恒亨无咎利貞久於其道也<lb/>
　彖傳久於其道也或認其字太深謂久於其所當久<lb/>
<pb n="20a"/>
　之道方與前本義得所常久之道相協然則下文所<lb/>
　謂聖人久於其道者亦欲如此認乎是不必然矣<lb/>
天地之道恒久而不已也<lb/>
　帶上文説來語意若云此天地之道所以恒久而不<lb/>
　已者也本義倒解欲其明耳○天地以正不著力天<lb/>
　地自無不正也　又不是以正方能長久謂所長久<lb/>
　者皆正也如四時行焉百物生焉萬古常然皆其理<lb/>
　之當然者也庸何不正之有如所謂正大而天地之<lb/>
<pb n="20b"/>
　情可見者○天地所以長久者亦以正而已而況人<lb/>
　乎以此見恒之必利貞也○天地之道此道字與久<lb/>
　於其道道字輕重不同下文以正而已之正字却是<lb/>
　本文其道之道字<lb/>
利有攸往終則有始也<lb/>
　以其静之極而言則曰終以其動之端而言則曰始<lb/>
　其守不堅則其用不利亦如所謂不專一則不能直<lb/>
　遂之意故曰終則有始也葢動静不可正訓終始而<lb/>
<pb n="21a"/>
　一静一動實為終始也在此則静為終動為始○利<lb/>
　貞謂所恒者正也只就自家身上説言守得這道理<lb/>
　有常利往是發施出來故曰終則有始也必如此説<lb/>
　方得分明○此釋卦辭利有攸往言其往之所以利<lb/>
　者非自能利也葢以其能久於其道而有終終則有<lb/>
　始而自利有攸往矣此以静為終動為始静體而動<lb/>
　用也知動之生於静則知利貞之所以利往矣此自<lb/>
　然之理也故曰以静為主此理闗涉最大○按彖辭<lb/>
<pb n="21b"/>
　利貞利有攸往本是相連句似不可析今彖辭乃析<lb/>
　言之然却云終則有始也意義自相貫而周浹矣<lb/>
日月得天而能久照<lb/>
　愚謂日月非天則無所附麗矣能久照乎○依程傳<lb/>
　云順天之道往來盈縮故能久照而不已得天順天<lb/>
　理也葢是言天之行有常運日月趨其運度而行是<lb/>
　為得天歟然考之天之行一日周天三百六十五度<lb/>
　四分度之一日之行比於天為不及一度月之行又<lb/>
<pb n="22a"/>
　不及十三度有竒是天自天日自日月自月不見日<lb/>
　月之順天行親切處似只可説日月附麗乎天以照<lb/>
　臨下土為得天也○正蒙天道篇曰日月得天得其<lb/>
　自然之理也非蒼蒼之天也此與程傳合葢程張二<lb/>
　先生當時同㑹講易此等處恐俱甞共商量過後學<lb/>
　似不可更立别説但據本文云日月得天其意若自<lb/>
　然明白分明一箇得天在目前似不消説到往來盈<lb/>
　縮之順天理處故雖有程張之説在而愚心終未能<lb/>
<pb n="22b"/>
　釋然也○或曰但本義無解而程傳有解者若傳既<lb/>
　有解朱子不以為非故本義不復著也後學便當從<lb/>
　程傳是未然程傳之説明明白白的當者本義亦多<lb/>
　更自説出豈以其既是而不重著乎葢本義則自為一<lb/>
　全書非為補程傳之欠也至於其一二之説得詳明而<lb/>
　不可易者乃曰程傳備矣如或説得雖善而或一句<lb/>
　一字之未切於易之本義者則皆不復云而自為之<lb/>
　説今日月得天而能久照本義未甞云程傳備矣學<lb/>
<pb n="23a"/>
　者斟酌講論何害也耶<lb/>
四時變化而能久成<lb/>
　愚謂久成者成四時也程傳謂生成萬物葢與上文<lb/>
　久照相對為例此恐當從程傳久照者照萬物也久<lb/>
　成者成萬物也但久成不必依程傳以為亦本於得<lb/>
　天葢日月久照以得天也四時之久成以變化也亦<lb/>
　自然明明白白道理何為又以得天挽入變化來<lb/>
聖人久於其道而天下化成<lb/>
<pb n="23b"/>
　此中庸所謂久則徵也葢天下化成非勉强行道於<lb/>
　嵗時者所能致也故曰久於其道而天下化成久於<lb/>
　其道意重天下化成乃聖人久於其道自然之符應<lb/>
　也<lb/>
觀其所恒而天地萬物之情可見矣<lb/>
　天地萬物之情皆有恒也天地之道貞觀者也日月<lb/>
　之道貞明者也動者常動静者常静飛者常飛潛者<lb/>
　常潛天地萬物之情常常是如此而已其或有不如<lb/>
<pb n="24a"/>
　此者謂之變怪<lb/>
雷風恒君子以立不易方<lb/>
　雷風説見上立未是恒不易方乃恒也方道之所在<lb/>
　也立不易方即所謂久於其道也<lb/>
初六浚恒貞凶无攸利<lb/>
　浚深之也如浚井之浚謂求恒之深也初六知常而<lb/>
　不知變者也按本義易之大例初便應四是初與四<lb/>
　為正應本理之常也然此爻則有不然者自初而言<lb/>
<pb n="24b"/>
　初居下上視乎四勢分遼濶未可深有所求也又自<lb/>
　四而言四震體震動無常也且四又陽陽性上而不<lb/>
　下其情不下接也況又隔於二三其勢亦有所阻也<lb/>
　是四應初之意有異於常而尤不可深以常理求之<lb/>
　矣○又云以上本義皆言其不可深求以下則言其<lb/>
　不知其不可而深求之也○夫初本不可深求於四<lb/>
　然唯明者能見幾而作今初六柔暗不能度勢又以<lb/>
　隂居㢲下為㢲之主㢲之徳入也居其最下而為之<lb/>
<pb n="25a"/>
　主入之深者也是其性務入矣故深以常理求之言<lb/>
　欲其聴施欲其報必竭其忠必盡其歡如此非唯不<lb/>
　塞所望而反逢彼之怒隙由是起怨由是生祻由是<lb/>
　作矣故貞凶无攸利凶有害也無攸利無益也兼舉<lb/>
　而備言之甚言其不可浚恒也○初之所求於四者<lb/>
　本理也而其所以不可遂其所求者則勢也理勢之<lb/>
　間君子審焉○貞凶無攸利葢求榮而反辱之意○<lb/>
　或問劉蕡程子曰浚恒之凶始求深也曰然則宜如<lb/>
<pb n="25b"/>
　何曰尺蠖之屈以求伸也踈逖小臣一旦欲以新間<lb/>
　舊難矣○東坡曰若賈生者非漢文之不用生生之<lb/>
　不能用於漢文也夫絳灌君臣相得之分豈特父子<lb/>
　骨肉手足哉賈生洛陽之年少欲使其一朝之間盡<lb/>
　棄其舊而謀其新亦已難矣為賈生者上得其君下<lb/>
　得其大臣如絳灌之屬優㳺浸漬而深交之使天子<lb/>
　不疑大臣不忌然後舉天下而惟吾之所欲為安有<lb/>
　立談之間而遽為人痛哭哉<lb/>
<pb n="26a"/>
浚恒之凶始求深也<lb/>
　本義意全象傳只是本義在初二字之意<lb/>
九二悔亡<lb/>
　程傳曰在恒之義居得其正則常道也九陽爻居隂<lb/>
　位非常理也處非其常本當有悔能恒久於中則不<lb/>
　失正矣中重於正中則正矣正不必中也○愚謂以<lb/>
　陽居隂如所處非其位所遭非其時皆是本宜有悔<lb/>
　也以其久中則雖所處所遭非其時位然能處置調<lb/>
<pb n="26b"/>
　停得好而守之無失亦終無悔也○按程傳居得其<lb/>
　正則常道也則以陽居隂不必説是所處非其位所<lb/>
　遇非其時分明是所為有失後來補救得好耳葢悔<lb/>
　理自内出者如所處所遭非其時位於吾何悔此亦<lb/>
　精義之法如亞夫將兵致得軍中夜驚先儒所謂亦<lb/>
　未是節制之兵此亦是失常理而有悔處然能静以<lb/>
　處之堅卧不起故卒定此亦久中悔亡之意○彖傳<lb/>
　曰久於其道而此曰久中者要之道外無中中庸章<lb/>
<pb n="27a"/>
　句曰道者天理之當然中而已矣但道字本自以理<lb/>
　之正言○一説悔字不必拘是理自内出者讀到睽<lb/>
　卦六爻當有疑正字不必解作不偏不倚只是不邪<lb/>
　之意○在恒之卦而居下體之中即為久中之義○<lb/>
　九二之以陽居隂亦須是説他人事上處置有乖方<lb/>
　處却有久中好處來補他所以悔得亡又看得久中<lb/>
　在人是箇厚重而有常徳的人其以陽居隂之失特<lb/>
　其一時一事之過此説久中又與前説不同此説似<lb/>
<pb n="27b"/>
　勝<lb/>
九三不恒其徳或承之羞<lb/>
　本義位雖得正本是有徳者然過剛不中志從於上<lb/>
　心慕富貴利逹而不能久於其所是有徳而不能恒<lb/>
　葢初志可觀晚節頓改舍大路而趨荆棘舍靈龜而<lb/>
　觀朶頤如漢之華歆本與邴原管寧齊名其後仕曹<lb/>
　操遂甘為鷹犬至破殿壁出伏后而殺之是可忍也<lb/>
　孰不可忍今其汚名流穢千古何忍如之又如唐之<lb/>
<pb n="28a"/>
　臣曰張文蔚曰蘇循曰楊沙曰張䇿曰薛貽矩曰張<lb/>
　光逢其始也皆以名行重於當時及朱溫簒唐或為<lb/>
　勸進或為奉璽無不奔走於賊庭是雖竭東海之波<lb/>
　莫雪其汙矣○或者不知其何人之詞辱之者衆莫<lb/>
　知為誰○承奉也自送與他不求而至也○本義又<lb/>
　云言人皆得奉而進之不知其何所自來也此句兼<lb/>
　或承二字解語意與亂臣賊子人人皆得而討之者<lb/>
　同○貞吝者貞而不恒故居貞而無恒以内則終不<lb/>
<pb n="28b"/>
　可以順乎親以外則終不可以信乎友以上則終不<lb/>
　可以得君以下則終不可以得民何所往而可故凶<lb/>
　孔子曰人而無恒不可以作巫醫○不恒其徳或承<lb/>
　之羞此二句就九三本爻言亦即所謂貞吝也下文<lb/>
　貞吝二字又是申戒占者之辭亦即上文所謂不恒<lb/>
　其徳或承之羞者也言不恒其徳或承之羞是已足<lb/>
　以戒占者乃又曰貞吝申戒占者之辭也<lb/>
不恒其徳无所容也<lb/>
<pb n="29a"/>
　言無往而不得辱也如所謂國人皆賤之徧國中無<lb/>
　與立談者之意<lb/>
九四田无禽<lb/>
　程頤傳曰人之所為得其道則久而成功不得其道<lb/>
　雖久而何益夫恒久固美徳也但欲其所當久耳今<lb/>
　九四以陽居隂久非其位是不當久而久者如此何<lb/>
　利故其象為田无禽占在象中也此爻之象非專為<lb/>
　田設也故本義云占者田無所獲而凡事亦不得其<lb/>
<pb n="29b"/>
　所求也若只從田無禽説久非其位意則是久田於<lb/>
　無禽之地決然不得禽也守株待兔即是久非其位<lb/>
　安得禽也泛言人事則凡所處非其地所乗非其時<lb/>
　所為非其方所交非其人皆久而無功凡百人事中<lb/>
　惟田之於禽所得最大最顯人所易見故此以為象<lb/>
　而一切人事皆在其中矣本義云占者田無所獲而<lb/>
　凡事亦不得其所求姑以田無所獲為主而推類以<lb/>
　盡其餘<lb/>
<pb n="30a"/>
久非其位安得禽也<lb/>
　此與舍逆取順失前禽也即鹿无虞以從禽也同意<lb/>
　皆理在象中意在言外申爻辭之法當然耳<lb/>
六五恒其徳貞婦人吉夫子凶<lb/>
　以柔中而應剛中常久不易正而固矣然非君子經<lb/>
　常之道也如使以吾之剛應彼之柔而有其常則何<lb/>
　嫌哉今自身是柔惟順他人此惟婦人所宜耳故曰<lb/>
　婦人吉夫子凶正而固矣只在常久不易上説他卦<lb/>
<pb n="30b"/>
　以柔中而應剛中極是好爻惟此爻為不好者被恒<lb/>
　字累也夫丈夫豈可以柔順為常○朱子小註謂要<lb/>
　看得象占分明恒其徳貞象也婦人吉夫子凶占也<lb/>
　本義曰故其象占如此依此小註則凡云故其象占<lb/>
　如此亦須有别不可混論<lb/>
婦人貞吉從一而終也<lb/>
　爻象只是婦人吉而象傳加一字曰婦人貞吉者婦<lb/>
　人如是而吉者以婦人之道不再醮也貞即所謂恒<lb/>
<pb n="31a"/>
　其徳也○從一以一人言所謂不二夫也<lb/>
夫子制義從婦凶也<lb/>
　從婦則剛柔易位矣牝鷄司晨矣<lb/>
上六振恒凶<lb/>
　恒極則不常以全體言震終則過動以上體言總是<lb/>
　從上字取又隂柔不能固守居上非其所安則兼六<lb/>
　字取夫隂柔居上非其常也況又不能守斯為振恒<lb/>
　矣上六便是不恒如何言振恒葢振則非恒恒則不<lb/>
<pb n="31b"/>
　振謂之振恒正所以明其不能恒也猶咸其脢之意<lb/>
　○隂躁則不能理性世間事若箇不因忙後錯了其<lb/>
　凶固宜○恒極則不常程子曰物理極而必返以近<lb/>
　明之如人適東東極矣動則西也如升髙髙極矣動<lb/>
　則下也既極則動而必反也<lb/>
振恒在上大無功也<lb/>
　在上二字正是謂其處恒之極極則變矣故曰恒極<lb/>
　則不常也所以象傳特露出在上二字以見此爻之<lb/>
<pb n="32a"/>
　所以為振恒處如牽復在中元吉在上之類其意皆<lb/>
　然○或者謂當如程傳云在上而其動無節及本義<lb/>
　居上非其所安之説葢幸程傳本義有此二句而强<lb/>
　壓為之説耳其謬亦不待深辨○在上只是恒極則<lb/>
　不常之意不必兼震終則過動説<lb/>
䷠<hi>艮下乾上</hi>
遯亨小利貞<lb/>
　遯者退避也凡動静間一進一退亦謂之退故退字<lb/>
<pb n="32b"/>
　不足以盡遯字之義須兼避言葢其所以退者正以<lb/>
　避小人之禍也○為卦二隂浸長陽當退避隂陽是<lb/>
　活套字在天有天之隂陽在地有地之隂陽在人有<lb/>
　人之隂陽在物有物之隂陽此隂陽則指人類言也<lb/>
　陽是君子隂是小人故下文云不可以浸長之故而<lb/>
　遂浸廹於陽也所指明矣○二隂浸長陽當退避何<lb/>
　不曰君子小人只曰隂陽葢就卦而言於解卦名之<lb/>
　義為切如下云九五當位而下以六二應之亦以九<lb/>
<pb n="33a"/>
　五為君子六二為小人然亦只喚九五六二也○二<lb/>
　隂浸長隂有伴了小人合交之勢○方一隂之生雖<lb/>
　履霜堅冰之勢終亦在所必至但隂猶獨而未羣也<lb/>
　故只名姤及二隂成聚則其可危又非姤比矣此時<lb/>
　直須遯也故為遯一句連上文二隂浸長陽當退避<lb/>
　為文尤見隂陽二字分明是指人類葢造化無遯惟<lb/>
　人事則有當遯處○六月之卦也姤五月一隂遯六<lb/>
　月二隂否七月三隂觀八月四隂剥九月五隂坤十<lb/>
<pb n="33b"/>
　月純隂○遯亨本義云陽雖當遯然九五當位而下<lb/>
　有六二之應若猶可以有為言君子之勢雖已當退<lb/>
　避然君子中有九五者有陽剛中正之徳而下應柔<lb/>
　順中正之六二自是小人中之好者初無不相容之<lb/>
　意是君子若猶可以有為而不必遽遯也但二隂既<lb/>
　浸長於下則雖有九五之徳六二之應終不能遏小<lb/>
　人之盛終不能挽君子之衰其勢不可不遯故其占<lb/>
　為君子能遯則身雖退而道自亨苟不知遯則身中<lb/>
<pb n="34a"/>
　小人之禍而道亦與之俱否矣故惟身遯則道亨其<lb/>
　道之亨者非亨於天下亨於一身也與困而亨習坎<lb/>
　之心亨一例○彖傳曰剛當位而應當位非以為君<lb/>
　位亦不得兼位言依爻辭本義云剛陽中正是純以<lb/>
　徳言言其徳之盛又有六二之應誠有非他爻比者<lb/>
　若兼位言則六二之柔順中正亦為兼位乎或謂易<lb/>
　中但言當位俱是言其徳之當位如當位以節之類<lb/>
　若純以徳言則當云剛中而不曰當位矣以為位兼<lb/>
<pb n="34b"/>
　徳之意愚謂如未濟剛柔正而位當也亦以為兼徳<lb/>
　位乎看易者安得泥於辭而以為典要須順其意之<lb/>
　所指乃得其理○此卦九五只是君子陽也亦是在<lb/>
　位之君子但此以九五釋亨又不涉於位也○身退<lb/>
　而道亨者得以自伸其志於隠約之中也○小利貞<lb/>
　承上言君子以小人之浸長固當退避但汝之為小<lb/>
　人者還須利在守正不可憑爾浸長之勢而遂陵轢<lb/>
　君子安知其不為禍乎葢自古小人之害君子終未<lb/>
<pb n="35a"/>
　有能獨免者聖人非徒為君子計而亦為小人計然<lb/>
　其所以為小人計者正以為君子計也抑邪輔正以<lb/>
　立人道所謂所以賛化育而參天地者○小謂隂柔<lb/>
　小人也即小往大來之小○易所以以陽為大隂為<lb/>
　小者誠以大人之大也誠以小人之小也此意最可<lb/>
　以深長思也葢大人是何等器局規模小人是何等<lb/>
　器局規模大人云為氣味是如何小人云為氣味是<lb/>
　如何古人謂之大人謂之小人真有㫖哉真精義哉<lb/>
<pb n="35b"/>
　所謂君子者亦然君子是王公王公氣魄亦自大朱<lb/>
　子謂劉共父作王龜齡文集序有曰葢甞驗之天下<lb/>
　之人凡其光明正大磊磊落落如青天白日如髙山<lb/>
　大川如雷霆之為威而雨露之為澤如龍虎之為猛<lb/>
　而麟鳳之為祥者必君子也而其依阿淟涊瑣細盤<lb/>
　屈云云者必小人也亨為君子言小利貞為小人言<lb/>
　○此卦之占與否之初二兩爻相類皆諷君子以避<lb/>
　小人皆警小人以不可害君子<lb/>
<pb n="36a"/>
遯亨遯而亨也<lb/>
　遯亨謂遯而得亨也見不可不遯也<lb/>
剛當位而應與時行也<lb/>
　剛字只當九五字當位兼陽剛中正本義亦云九五<lb/>
　當位是九五字正當此一剛字也○剛當位而應與<lb/>
　時行也語録云此所以遯而亨也隂方微為他剛當<lb/>
　位而應所以能知時而遯若全依此説不惟與本義<lb/>
　背與理實有未通處以為為其剛當位而能遯可也<lb/>
<pb n="36b"/>
　兼謂以其有六二之應所以能遯則如何可通夫六<lb/>
　二是隂柔小人但中正為近厚者耳小人豈是能為<lb/>
　君子謀而勉使遯乎按九五爻辭下朱子小註曰剛<lb/>
　當位而應是去得恰好時節小人亦未嫌自家只是<lb/>
　自家合去莫見小人不嫌却與相接而不去便不好<lb/>
　所以戒約他貞正方得所謂小人未嫌自家者正所<lb/>
　謂下有六二之應若猶可以有為者也所謂莫見小<lb/>
　人不嫌却與相接不去者正此所謂二隂浸長於下<lb/>
<pb n="37a"/>
　則其勢不可以不遯者也尤見卦象與否之初二兩<lb/>
　爻相類而此當從本義為定矣○以九五一爻釋亨<lb/>
　義猶云以卦體明之指九五也故獨言以九五一爻<lb/>
　其不曰釋卦辭而曰釋亨義者曰釋卦辭則似通釋<lb/>
　卦之辭矣曰釋亨義是逐句之義且此大文若非本<lb/>
　義有以九五一爻釋亨義一句則疑於明遯義矣不<lb/>
　見果是遯而亨意葢卦名遯字只是言其勢之當遁<lb/>
　卦辭本九五之剛當位而應方是言其能遯能遯乃<lb/>
<pb n="37b"/>
　亨也○因此本義一句尤見得前本義是與此意同<lb/>
　不是兩意葢此既以九五釋亨則前本義九五當位<lb/>
　云云者獨非所以釋亨乎而彼此一意不容獨異者<lb/>
　昭昭矣又可泥小註之言乎<lb/>
小利貞浸而長也<lb/>
　以其進故止之○浸長二字最當細認朱子小註云<lb/>
　如王允之於董卓謝安之於桓溫皆是小人盛極而<lb/>
　衰時節故制之易若是浸長時將何䇿以禦之只是<lb/>
<pb n="38a"/>
　退避聖人甚要人知幾不然剛當位而應時多少好<lb/>
　故曰若猶可以有為然大勢終是難支了故曰但其<lb/>
　勢不可以不遯所以決是遯去知是無奈他何不如<lb/>
　早行為嘉故九五為嘉遯○朱子曰王允是筭殺了董<lb/>
　卓謝安是乗桓温之老病又曰他是大臣亦如何可<lb/>
　去此為在下位有為之兆者則可去大臣任國安危<lb/>
　君在與在君亡與亡如何可去愚按異姓之卿亦可<lb/>
　去<lb/>
<pb n="38b"/>
遯之時義大矣哉<lb/>
　夫隂方浸長其堅冰之漸剥牀之勢吾力莫如之何<lb/>
　所謂處之難也只得見幾遯去而已矣失此不去後<lb/>
　悔何及穆生曰今不去楚人將鉗我於市者為此矣<lb/>
　故曰遯時義大矣哉○又曰隂方浸長處之為難一<lb/>
　説隂尚未大盛此際乃人所苟安而不能決去者也<lb/>
　故曰處之為難夫子所以嘆其時義之大欲人之審<lb/>
　處而決去也蘇子瞻論晁錯曰天下之患最不可為<lb/>
<pb n="39a"/>
　者名為治平無事而其實有不測之憂坐觀其變而<lb/>
　不為之所則恐至於不可救起而强為之則天下忽<lb/>
　於治平之安而不吾信是亦處之為難意司馬温公<lb/>
　曰聖人之慮逺故能謀其微而治之衆人之識近故<lb/>
　必待其著而後救之治其微則用力寡而功多謀其<lb/>
　著則竭力而不能及也亦頗是處之為難意此二説<lb/>
　於姤之時義大矣哉為尤切此説非本文之意本文<lb/>
　以浸長為盛非以為微也詳之<lb/>
<pb n="39b"/>
天下有山遯君子以逺小人不惡而嚴<lb/>
　天下有山天雖無意於絶山而山自不能以及乎天<lb/>
　遯之象也遯是相逺之義非退避之義也或以為天<lb/>
　遯山又或以為山遯天者非也據下句君子逺小人<lb/>
　而言則君子如天小人如山此是天逺乎山之意君<lb/>
　子逺小人不惡而嚴不必説君子遯小人只是從天<lb/>
　下有山取其法象葢君子之於小人決不可不逺之<lb/>
　而使之得近但亦不必惡厲以逺之惟嚴以自守則<lb/>
<pb n="40a"/>
　一正足以却千邪而小人自不能近矣嚴則如天然<lb/>
　不求其逺而勢自不能近矣信然信然故曰君子如<lb/>
　天小人如山相絶之義便是如此方得朱子以為亦<lb/>
　推得好是也○君子自守之常非法不道非禮不動<lb/>
　然望之儼然聴其言也厲則邪正不容以並立彼之<lb/>
　小人自有不麾而去者矣○小人自不能近非獨其<lb/>
　勢不可近有心醉神服而不敢近之意程傳曰在乎<lb/>
　矜莊威嚴使之敬畏則自然逺矣愚謂威如之吉反<lb/>
<pb n="40b"/>
　身之謂也只矜莊威嚴固亦足以逺之然未足以盡嚴<lb/>
　字之義也必兼律身素行言若只是容貌辭氣間嚴則<lb/>
　小人之奸猾者固未易却也恐適以取其侮惡亦未<lb/>
　專謂惡聲厲色凡用心阻拒如令門上莫禀或打稟<lb/>
　門皂𨽻之類皆是○嚴者君子自守之常而小人自<lb/>
　不能近味其語意方知君子之嚴非專為小人設也<lb/>
　既不專為逺小人設則兼持身之素為是矣況曰自<lb/>
　守之常豈專在容貌辭氣間邪天下有山遯此遯字<lb/>
<pb n="41a"/>
　亦與卦名之義小異○一説亦指君子避逺小人○<lb/>
　補註曰君子㳺心髙明不與汙下者處猶退避也嚴<lb/>
　者以禮律身之謂惡則疾之已甚之詞<lb/>
初六遯尾厲勿用有攸往<lb/>
　易爻之例以始終言之則下爻為初上爻為終以上<lb/>
　下言之則上爻在前為先下爻為後此卦是遯此一<lb/>
　爻獨居一卦之下是遯而在後故以為遯之尾也遯<lb/>
　尾厲危其遯之不早也況可占所往乎晦處静俟可<lb/>
<pb n="41b"/>
　免災耳晦處静俟即俟也晦處者即今日儉徳避難<lb/>
　韜光全身也静俟者以否運亦有時而過時過則行<lb/>
　矣且當隠約以待之然静俟亦不在晦處之外晦處<lb/>
　所以静俟也<lb/>
遯尾之厲不往何災也<lb/>
　言遯尾之厲是惟不知早遯而尚往耳如不往則何<lb/>
　災之有所謂敬慎不敗也亦是此例<lb/>
六二執之用黄牛之革莫之勝説<lb/>
<pb n="42a"/>
　辭意云固之以黄牛之皮雖欲解之而不勝也勝音<lb/>
　升然勝字亦不必解作盡字猶云不勝卮酒之勝言<lb/>
　欲解脱之而不能也況作不能盡脱則亦有被脱者<lb/>
　矣○執之用是以此固之也此全是六二之象小註<lb/>
　云此言象而占在其中○本義以中順自守人莫能<lb/>
　解葢黄中色牛性順六順也二中也就隠遯上説如<lb/>
　何見是中順葢收歛其徳不形於外不危言激論不<lb/>
　矯矯伸節惟知自守而已此之謂中順只看自守二<lb/>
<pb n="42b"/>
　字莫之勝説總是中順字内取出是順而健者也坤<lb/>
　卦所謂順而健者當依此例解是順中之健守得那<lb/>
　順堅固便是健處處不著吉凶見占者當如此象云<lb/>
　耳<lb/>
固志也<lb/>
　謂自固其志不可榮以禄也就是莫之勝説意葢執<lb/>
　用黄牛之革便自莫勝説矣非别一意也<lb/>
　一説固必也固志謂必遯之志也<lb/>
<pb n="43a"/>
九三係遯有疾厲畜臣妾吉<lb/>
　其曰係遯有疾厲是正意又曰畜臣妾吉雖云尚有<lb/>
　此一吉然益足以見係遯之無所利矣猶咸九五咸<lb/>
　其脢而曰無悔云耳皆是短中求長因貶得褒其褒<lb/>
　亦貶也○或曰畜臣妾吉自是一占看來不然分明<lb/>
　是明係遯之無所利耳○臣妾僕妾也古有云臣妾<lb/>
　朱子所謂終日在腳手頭者也係遯是危邦已不可<lb/>
　入亂邦已不可居乃顧戀家族妻子及權利之類而<lb/>
<pb n="43b"/>
　隠忍濡滯不能決去如是則名節必為之虧身家反<lb/>
　為之累此其疾也厲孰甚焉○厲字還須看得與凶<lb/>
　字有别方是莫説到䘮身敗家處葢䘮身敗家則是<lb/>
　已凶矣非止厲矣厲只是危意危之者危其將至於<lb/>
　䘮身敗家也然常驗之古今其係遯而終能免於䘮<lb/>
　身敗家者亦寡矣○本義下比二隂葢九三陽也本<lb/>
　是君子○畜臣妾吉言以係遯之道畜臣妾可無疾<lb/>
　厲耳疾非身之病其行之疪也○以係遯為疾者深<lb/>
<pb n="44a"/>
　病其當去而不能去似是箇魔病然也有鄙薄之之<lb/>
　意有傷惜之之意○本義葢君子之於小人惟臣妾<lb/>
　則不必其賢而可畜耳此句須看得有下落葢臣妾<lb/>
　亦是小人中人係遯之情於小人中只可用於臣妾<lb/>
　若夫正經奸雄小人逺之惟恐不逺去之惟恐不速<lb/>
　況可為之係戀而不能釋去哉而凡一切事之大者<lb/>
　但有所係而不能決便能致厲矣○賢字屬畜臣妾<lb/>
　者但有所係戀便為不賢矣故云惟臣妾則不必其<lb/>
<pb n="44b"/>
　賢而可畜或説賢字指臣妾見得賢人君子不可得<lb/>
　以私恩畜也所謂君子不可虚拘者也○一説君子<lb/>
　小人俱要泛説不可指定做有徳之君子既是有徳<lb/>
　如何有戀愚謂還可兼徳而言且君子而不仁者有<lb/>
　矣夫愚故亦曰但有所係戀便為不賢矣<lb/>
係遯之厲有疾憊也<lb/>
　係遯則志氣終於不振是為疾憊而致危必矣憊只<lb/>
　是困憊義亦不必説到䘮敗處貼疾義不貼厲義疾<lb/>
<pb n="45a"/>
　則厲矣不待言○一説爻曰有疾厲而象曰係遯之<lb/>
　厲有疾憊也明厲則疾憊疾憊則厲也看來疾與厲<lb/>
　須有别厲字自有易中凡例此不可獨挽以就疾字<lb/>
　也<lb/>
畜臣妾吉不可大事也<lb/>
　大事不必説外去君子之出處去就便是事之大者<lb/>
九四好遯君子吉小人否<lb/>
　好遯好而能遯也一字為一句然則剥之無咎可以<lb/>
<pb n="45b"/>
　此例證矣九四與九三正相反○君子吉者君子能<lb/>
　遯則身雖退而道亨吉也吉不可説大重小人否程<lb/>
　傳讀作鄙音想朱子初年亦從其音後來見其不通<lb/>
　遂改讀為缶音耳何以見否塞之義不通葢否字是<lb/>
　主君子而言若小人否塞何足憐哉故君子道長卦<lb/>
　謂之泰小人道長卦謂之否否亦謂君子否也不然<lb/>
　小人道長説作小人泰亦得了然後知易為君子謀<lb/>
　不為小人謀○依程傳讀為小人否<hi>音鄙</hi>則是小人<lb/>
<pb n="46a"/>
　為訴不幸矣小人無不幸○既曰君子吉何不曰小<lb/>
　人凶而曰小人否者罪其不能絶所好也使能絶所<lb/>
　好則亦為君子矣何不吉之有然君子既以好遯而<lb/>
　吉則小人之不能者凶可知矣上文不特曰君子好<lb/>
　遯而又必言吉者要其終而言亦所以勸也<lb/>
九五嘉遯貞吉<lb/>
　九五是君子下應六二六二隂柔是小人但其柔順<lb/>
　中正却是小人中之好者初無害我之意況九五陽<lb/>
<pb n="46b"/>
　剛中正又是的確人望只是見得自家合去即便決<lb/>
　去了全身全節不辱不殆所謂嘉遯也此與大人否<lb/>
　亨之意相類○朱子曰此爻便是剛當位而應處是<lb/>
　去得恰好時節小人亦未嫌自家只是自家合去依<lb/>
　此便是彖辭彖辭意同剛陽中正即是剛當位處純<lb/>
　以徳言與柔順中正類矣<lb/>
嘉遯貞吉以正志也<lb/>
　以能正其志而不苟容也正是活字其他遯字者或<lb/>
<pb n="47a"/>
　迹涉不安然後遁去如九五在我既無疪在人又不<lb/>
　我嫌全未見有可去之隙然以將來之勢宜早引去<lb/>
　去得甚好故曰嘉遯若待小人有言然後去不為嘉<lb/>
　矣嘉遯如俗云去得妙也<lb/>
上九肥遯無不利<lb/>
　本義云以剛陽居卦外下無係應葢剛陽則有果斷<lb/>
　之明居外則隂禍未及其身下無係應則無所牽係<lb/>
　為能得意於逺去是遯之逺而處之裕者也占者如<lb/>
<pb n="47b"/>
　是吾見從容自得綽有餘裕天子不得臣諸侯不得<lb/>
　友中傷之禍無自而及汙濁之世無自而染無不利<lb/>
　也但其利止於一已而已○九五嘉遯如微子上九<lb/>
　肥遯如伯夷太公○嘉遯如張子房肥遯如商山四<lb/>
　皓○一是當在位而遯一是逸民<lb/>
肥遯無不利無所疑也<lb/>
　無所疑在肥遯字上坦然無礙也可以想見其肥遯<lb/>
　之意<lb/>
<pb n="48a"/>
䷡<hi>乾下震上</hi>
大壯利貞<lb/>
　大壯利貞葢大壯勢也利貞理也大壯而不利貞則<lb/>
　勢有餘而理不足恃壯妄為豈其利哉故利在正固<lb/>
　也○大壯或失其正或正而不固皆不過是强猛之<lb/>
　為耳非君子所以自固之道也○或曰四陽盛長為<lb/>
　大壯若五陽六陽不尤壯乎而以此為大壯何也曰<lb/>
　盛長者方亨之勢也故曰盛長是以大壯若五陽之<lb/>
<pb n="48b"/>
　夬其勢近滿純陽之乾則陽勢已滿如既午之日既<lb/>
　望之月皆不謂之壯矣人三十曰壯亦是血氣方盛<lb/>
　發而滿足之時○大壯而曰利貞者其詞危危者使<lb/>
　平易者使傾易之道也更以夬之彖辭觀之益信聖<lb/>
　人之情可見矣<lb/>
大壯大者壯也剛以動故壯<lb/>
　以卦體言大者壯也固為大壯之義以卦徳言乾剛<lb/>
　震動所以壯也亦為大壯之義釋卦名有兩義也兩<lb/>
<pb n="49a"/>
　義不相涉○剛以動故壯以字作而字看剛體而動<lb/>
　用也剛而能動是挾能為之資而又濟以必為之志<lb/>
　則何為而不成何往而不濟何堅不可破何難不可<lb/>
　克所以壯也看所以字見得壯猶在後<lb/>
大壯利貞大者正也正大而天地之情可見矣<lb/>
　謂大壯利貞云者言大者却要正也不可謂所以大<lb/>
　者以其正也如此説則非釋利貞之義而大字便與<lb/>
　卦之大字不同却與卦辭異㫖矣故不必從○大者<lb/>
<pb n="49b"/>
　正也與上文大者壯也句法相類然大者却要正也<lb/>
　語録云所以大者以其正也恐記者之誤語録又一<lb/>
　説云上大字是指陽下正大是説理此説明白可據<lb/>
　○正大而天地之情可見矣到此大字方與上文二<lb/>
　大字不同此正大二字純以理言○或云天無私覆<lb/>
　而無所不覆天之正大也地無私載而無所不載地<lb/>
　之正大也看來此説於情字尚未盡且未切須兼覆<lb/>
　載生成言乃可以生成言之氣一舒而萬物皆生天<lb/>
<pb n="50a"/>
　地無容私於其間也氣一翕而萬物皆成天地無容<lb/>
　私於其間也以至雨露之沾濡風霆之流行日月之<lb/>
　照臨山川之流峙皆無所容私於其間也其正大何<lb/>
　如哉○天地之正大總是無邪曲難分正是如何大<lb/>
　又是如何所謂所以大者以其正也安頓在此處却<lb/>
　無妨故君子謂之大人以其正也為不善者謂之小<lb/>
　人以其不正也此理誠可玩味○天下之理私者必<lb/>
　小正者必大葢正則公而大矣同人于野亦以正而<lb/>
<pb n="50b"/>
　大也若於宗則不正亦不大○正大而天地之情可<lb/>
　見矣切不可泥正大字是人事之正大正大二字且<lb/>
　虚講不可就指為天地之正大須於天地之情可見<lb/>
　處方發揮出天地之正大意○按本義云釋利貞之<lb/>
　義而極言之可見正字尤重大字本是帶説而却與<lb/>
　正字平正則大矣○天地之情不外乎正大而大壯<lb/>
　其可不利於貞乎<lb/>
雷在天上大壯君子以非禮弗履<lb/>
<pb n="51a"/>
　雷在天上烈烈其聲赫赫其威肅羣聴而起衆蟄其<lb/>
　勢壯甚大壯之象也君子體此一毫非禮之事不踐<lb/>
　諸身是不為人欲之私所屈矣何壯如之故曰自勝<lb/>
　之謂强也中原之戎虜易逐一己之私意難除真所<lb/>
　謂壯哉○造物以雷在天上為大壯君子以非禮弗<lb/>
　履為大壯自勝者强不是説自勝則能强<lb/>
初九壯于趾征凶有孚<lb/>
　本義云剛陽處下而當壯時以陽剛之資而處於下<lb/>
<pb n="51b"/>
　位則不安於下且又當壯時其力足以鋭於進者也<lb/>
　故為壯于趾之象占者居下而壯於進其凶有孚矣<lb/>
　○居下而壯於進則咈於理而忤於勢必值裁抑之<lb/>
　虞反取用窮之災矣道理與咸拇浚恒同<lb/>
九二貞吉<lb/>
　貞吉還須就壯上説叅之九四之貞吉則然○本義<lb/>
　所處得中則猶可因以不失其正中葢指心言正葢<lb/>
　指其所為之事言夫二以陽居隂已不得其正則是<lb/>
<pb n="52a"/>
　其所為未免恃壯矣所處得中因以不失其宜則是<lb/>
　由其宅心忠恕不肯為過當之舉故能因以戒其恃<lb/>
　壯之為也○書君牙曰爾身克正罔敢不正民心罔<lb/>
　中惟爾之中蔡氏傳曰正以身言欲其所處無邪行<lb/>
　也中以心言欲其所存無邪思也據此則中正之辨<lb/>
　所從來舊矣九二吉字頗難説若以大壯利貞例則<lb/>
　是不躁於進而終無不遂進者但據九四爻下朱子<lb/>
　小註云此卦如九二貞吉只是自守而不進九四藩<lb/>
<pb n="52b"/>
　決不羸壯于大輿之輹却是有可進之象則九二貞<lb/>
　吉不可以為得遂其進然愚又以為此卦為大壯大<lb/>
　勢陽皆須進惟初九在下而壯于進九三過剛而用<lb/>
　罔則反取困而不得進若九二既能因中而正不應<lb/>
　只自守而住了故序卦傳曰物不可以終壯故受之<lb/>
　以晉程子曰物無壯而終止之理但貞則不致困而<lb/>
　必遂其進矣況九二之因中而正與九四之不極其剛<lb/>
　若正相類奈何一進而一只自守哉均之為貞吉也<lb/>
<pb n="53a"/>
　九四之藩决不羸壯于大輿之輹即吉之象也特以<lb/>
　四前二隂為藩之決藩既決則有大輿壯進之象矣<lb/>
　故更著此二句今乃以其有此二句而遂疑九二之<lb/>
　不得與同何也又如上六之艱則吉亦就説得遂其<lb/>
　進此未敢便以為然姑記之以俟知者大抵爻辭與<lb/>
　卦辭意同都是恐其恃壯妄進故戒約之不得不嚴<lb/>
　然以為終於自守則尚可疑雖初九亦終必進但怪<lb/>
　他居下急進不能循序而漸進矣若依上註則只説<lb/>
<pb n="53b"/>
　得悔亡不可為吉<lb/>
九三小人用壯君子用罔貞厲羝羊觸藩羸其角<lb/>
　小人用壯君子用罔象也貞厲占也羝羊觸藩羸其<lb/>
　角占之象也○九三過剛不中當壯之時此在小人<lb/>
　則為用壯在君子則為用罔占者如是雖正亦厲況<lb/>
　不正乎是用壯者固厲用㒺者亦厲也貞厲如何如<lb/>
　羝羊之觸藩而羸其角然葢小人以壯敗君子以罔<lb/>
　困也用壯者血氣是尚勇力是憑不復顧理之是非<lb/>
<pb n="54a"/>
　勢之可否者也用罔者蔑視世事藐不為懐旁若無<lb/>
　人恬不介意者也貞厲意兼用壯用罔言或曰既是<lb/>
　用壯用罔則豈有得正之理曰亦不必如此拘且如<lb/>
　王赫斯怒君子豈無用壯時君子有所傲惰豈亦無<lb/>
　用罔時但此以過剛不中言則皆非其正者耳且其<lb/>
　辭意若曰雖正亦厲況不正乎非謂此用壯用罔者<lb/>
　得正也本意只是謂其事雖正但發之過剛則皆不<lb/>
　免於厲無得許多閒辯<lb/>
<pb n="54b"/>
小人用壯君子罔也<lb/>
　此一爻在小人為用壯在君子則用罔也象傳之辭<lb/>
　只是如此而本義釋曰小人以壯敗君子以罔困何<lb/>
　耶葢用壯者必以壯敗用罔者必以罔困故象傳雖<lb/>
　不言其困敗而理之必至亦有不待言而知者至朱<lb/>
　子釋義恐讀者忽之以為象傳不及此意也故發之<lb/>
　云<lb/>
九四貞吉悔亡藩決不羸壯于大輿之輹<lb/>
<pb n="55a"/>
　夫大壯之道所利在貞今九四乃以陽居隂為失其<lb/>
　貞然惟其以陽居隂則為不極其剛故雖不貞而有<lb/>
　可轉而貞之理故因占設戒曰若能正固而不恃壯<lb/>
　以進則得其正而吉且悔亡矣況前遇二隂不如三<lb/>
　前之有四其象如藩之決開而不至羸其角於是壯<lb/>
　于大輿之輹前進無疑矣○一説其悔亡且謾説出<lb/>
　得遂其進意出下句方是説出吉悔亡之實象猶九<lb/>
　三羝羊觸藩羸其角為貞厲之象此説穏當無疑○<lb/>
<pb n="55b"/>
　藩決不羸雖取四前二隂之象然意不重在此源頭<lb/>
　總在以陽居隂不極其剛上此二句自相連説觀象<lb/>
　傳云藩決不羸尚往也尚往便當壯于大輿之輹一<lb/>
　句葢上句是云無所阻於前下句是云進而前也兩<lb/>
　象一義也故本義云亦可進之象也初無所復取而<lb/>
　蔡氏乃云下乗三剛為壯于大輿之象則是别取一<lb/>
　象鑿矣兩象語勢實相連即所謂貞吉悔亡者也○<lb/>
　藩決不羸承上文而言也恐是承上爻如牽復在中<lb/>
<pb n="56a"/>
　亦不自失也則承上文咸其股亦不處也則亦者因<lb/>
　前二爻皆欲動而云也今九四空頭説箇藩決不羸<lb/>
　非承上爻羝羊觸藩羸其角而言則何以哉如乾九<lb/>
　四或躍在淵亦承初二潜龍見龍言不然則為何物<lb/>
　躍淵耶彼以其意顯而且無他故不解此則為起下<lb/>
　句三前有四猶有藩焉四前二隂則藩決矣故也○<lb/>
　四前二隂則藩決矣此意殊輕若必拘拘則九三羝<lb/>
　羊觸藩亦須添入三前有四之象矣而今説者皆不<lb/>
<pb n="56b"/>
　用何也○又如節卦中正以通而本義云又坎為通<lb/>
　其意亦輕其取義大端總在不極其剛上了○輹程<lb/>
　傳云與輻同車輪之中幹也如磨心然車之敗常以<lb/>
　輹折壯于大輿之輹與壯于趾句義同非謂壯過于<lb/>
　大輿之腹也<lb/>
六五䘮羊于易无悔<lb/>
　卦體似兊有羊象焉外柔而内剛者也故皆能抵觸<lb/>
　以進獨六五以柔居中夫柔則巽懦不敢進中則安<lb/>
<pb n="57a"/>
　常守分而不能果於進故獨不能抵觸以進夫卦本<lb/>
　壯象本羊今乃以柔中而不能進是為忽然失其壯<lb/>
　矣䘮羊于易之象也○雖失其壯然凶害悔吝常由<lb/>
　壯于進而致如初之征凶三之貞厲上之不能退不<lb/>
　能遂是也故六五亦可以無悔○疆埸埸字音易<hi>音亦</hi>
　或作場者誤也<lb/>
䘮羊于易位不當也<lb/>
　以柔居中也以柔居中如何謂之位不當葢以壯言<lb/>
<pb n="57b"/>
　之以柔居中失其壯而莫能進也故由其位之不當<lb/>
上六羝羊觸藩不能退不能遂无攸利艱則吉<lb/>
　上六羝羊但取其用壯故隂爻亦稱之程傳云然○<lb/>
　壯終動極志之壯也其質本柔才之弱也○無攸利<lb/>
　亦象也帶連上句故云其象如此其占可知占則亦<lb/>
　如其象然○或曰然則艱則吉亦當併為象邪曰此<lb/>
　如咸六二之居吉例葢本爻之象只如上所云然其<lb/>
　中又有此好處若能變計則尚可以得吉皆本象以<lb/>
<pb n="58a"/>
　著占也○艱則吉畢竟有可進之理者以其本壯也<lb/>
　但能善用其壯則終須好○本義然猶幸其不剛不剛<lb/>
　即是其質本柔質柔則不足以遂其進矣乃曰艱則<lb/>
　吉何耶葢艱是人事質柔是天資壯終動極根柢是<lb/>
　壯了於此而艱難以處之則為善用其壯矣故畢竟<lb/>
　可進若全無壯則如六五之䘮羊于易全不能進只<lb/>
　無悔耳安得吉乎<lb/>
艱則吉咎不長也<lb/>
<pb n="58b"/>
　咎指前面之不能退不能遂而言<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易經蒙引卷五上<lb/>
<pb n="59a"/>
欽定四庫全書<lb/>
　易經蒙引卷五下<lb/>
　　　　　　　　　　　　　明　蔡清　撰<lb/>
　周易下經<lb/>
䷢<hi>坤下離上</hi>
晉康侯用錫馬蕃庶晝日三接<lb/>
　此卦之象為日岀乎地之上是上進也此卦之徳為<lb/>
　順而麗乎大明之君亦上進也又卦變自觀而來為<lb/>
<pb n="59b"/>
　六四之柔進而上行以至於五亦上進之義也伏羲<lb/>
　是以名卦為晉也及文王繫辭以此卦卦象為日出<lb/>
　地上是當明盛之時也卦徳順而麗乎大明是有致<lb/>
　主之徳也卦變柔進而上行是又遇虚中納賢之君<lb/>
　也當是時有是徳而際遇是君其占為康國之侯得<lb/>
　大君之錫馬衆多而晝日之間凡三次接見於君也<lb/>
　其占如此然亦必有是三者乃有是寵也見其占之<lb/>
　未易當也○明出乎地上以時景言明是實字易多<lb/>
<pb n="60a"/>
　以明為日如明兩作明入地中之類順而麗乎大明<lb/>
　以在已之徳言重在順字柔進而上行以所事之君<lb/>
　言重在柔字○順而麗乎大明大明指君麗親輔也<lb/>
　所謂扳龍鱗附鳳翼者也順以臣言竭股肱之力罄<lb/>
　忠貞之節主爾忘身國爾忘家所謂順也在上雖有<lb/>
　大明之君使吾無是徳以麗之則為有是君無是臣<lb/>
　矣故重在順字○康侯安國之侯也國是其君之國<lb/>
　非侯之國也侯有功於國家社稷故君寵之如是如<lb/>
<pb n="60b"/>
　天王之賜胙於齊桓錫車輅弓矢於晉文但非其君<lb/>
　耳○或曰使能自安其國不在所寵乎故入其疆田<lb/>
　野治土地辟養老尊賢俊傑在位則有慶曰此以巡<lb/>
　狩舉行黜陟之典言且如此亦只是能遵守天子之<lb/>
　令未見其有康國安世之功故康侯惟伊周足以當<lb/>
　之其次則桓文或又曰明君在上有何不臣而用侯<lb/>
　以康之邪曰非必拘説君不能自安而侯為之安也<lb/>
　據卦本義是有是臣以輔是君同心同徳共濟時屯<lb/>
<pb n="61a"/>
　者也愚故曰若桓文則君非其君○用錫馬蕃庶不<lb/>
　言錫他物馬於他物尤重也○朱子曰用錫馬之用<lb/>
　只是箇虚字愚謂正與王用出征王用享于帝公用<lb/>
　享于天子公用射隼於髙墉之上諸用字同雖無所<lb/>
　指為虚然却非語詞也記朱子之言者或未深認此<lb/>
　邪○用字下可貼箇得字○此卦辭二句全是占○<lb/>
　晝日三接言其接見之無時也頻見是親幸意<lb/>
君子以自昭明徳<lb/>
<pb n="61b"/>
　格物致知以開其自昭之端誠意正心修身以致其<lb/>
　自昭之實使吾之明者煥然超出於物欲之表亦猶<lb/>
　日之出也杲杲乎騰光於九地之上<lb/>
初六晉如摧如貞吉罔孚裕无咎<lb/>
　朱子曰罔孚裕无咎又是解上兩句恐貞吉説不明<lb/>
　故又曉之○程傳曰苟上未見信則當安中自守雍<lb/>
　容寛裕無急於求上之信也苟欲信之心切非汲汲<lb/>
　以失其守則悻悻以傷於義矣皆有咎也故裕則无<lb/>
<pb n="62a"/>
　咎君子處進退之道也○愚按程朱之説明且備矣<lb/>
　若以本義設字亦字為疑而别討一説亦將不通透<lb/>
　不如程朱之説有據而理亦長<lb/>
六二晉如愁如貞吉受兹介福于其王母<lb/>
　六二中正本有其徳可進也而上無應援莫有汲引<lb/>
　之者故欲進而愁○愁與摧不同初六應不中正是<lb/>
　箇惡對頭在上阻抑我不使得進上無應援則只是<lb/>
　無同心汲引之助而可愁耳○二貞吉與初貞吉不<lb/>
<pb n="62b"/>
　同初只是不進得免咎耳二則終可進也葢六二中<lb/>
　正既非初之以柔居下者比上無應援亦未至如初<lb/>
　之應不中正之不幸六二之吉即下所謂受介福于<lb/>
　王母者也初之吉只是无咎○六二貞吉受兹介福<lb/>
　者葢中正之道久而必彰也但當静以俟之耳静以<lb/>
　俟之所謂貞也則必為上所寵信矣○于其王母亦<lb/>
　以其本五應也○以其以隂柔居尊故取號王母王<lb/>
　母大母也自古有王父王母不可説是國母故本義<lb/>
<pb n="63a"/>
　云葢享先妣之吉占若以為國母則不得用之於享<lb/>
　先妣矣凡髙曽祖妣皆先妣也王父王母之稱至唐<lb/>
　宋猶然直至元朝方不許士庶間稱王父王母本文<lb/>
　葢享先妣之吉占而凡以隂居尊者皆其類也此是<lb/>
　占法葢是疑辭語録亦云恐是如此況又曰凡以隂<lb/>
　居尊者皆其類則此非占者之活法而何安可就以<lb/>
　受介福于王母為享先妣之吉占耶本云此二句是<lb/>
　帶上文説申吉字之義也○依此爻之象凡柔徳之<lb/>
<pb n="63b"/>
　君皆是王母或幼沖之主亦是此以仕進占得者言<lb/>
　也○小過六二之遇其妣與此所謂王母俱非指實<lb/>
　局定説須要知是假象○不可依舊説以錫馬蕃庶<lb/>
　晝日三接為介福葢彼是有安國之功方受此褒寵<lb/>
　此只言得遂其進以居天位食天禄耳○同一六五<lb/>
　也以其皆隂且柔無力則曰上無應援以其以隂居<lb/>
　尊則又曰受福王母易其可以為典要乎據本義云<lb/>
　占者如是而能守正則吉則全是戒占者之詞與上<lb/>
<pb n="64a"/>
　爻同例不必謂自中正來但所守者即是斂藏此中<lb/>
　正之徳而不急於干進也至象傳曰受諸介福以中<lb/>
　正也則謂其中正之徳久而必彰與爻辭實不相悖<lb/>
　也<lb/>
六三衆允悔亡<lb/>
　六三不中正而行不見信於人則凡事阻礙宜有悔<lb/>
　也以其與下二隂皆欲上進是以為衆所信而得衆<lb/>
　之助可以有行為能亡其悔也<lb/>
<pb n="64b"/>
志上行也<lb/>
　專主三言此衆之所以信之也葢衆人本是欲上進<lb/>
　者今以其志同故皆信之<lb/>
九四晉如鼫䑕貞厲<lb/>
　九四不中不正以竊髙位不中徳之虧也不正行之<lb/>
　邪也而在上體非其宜也竊也竊則危矣葢負乗有<lb/>
　致冦之理從欲有惟危之道貞厲即解六二所謂雖<lb/>
　以正得之亦可羞也之意言其位雖得於上之所與<lb/>
<pb n="65a"/>
　然徳之不稱終必失之也○馮氏曰鼫詩作碩疑此<lb/>
　轉註從䑕郭景純云形大如䑕好在田中食粟豆葢<lb/>
　田䑕也<lb/>
六五悔亡失得勿恤往吉无不利<lb/>
　六五以隂居陽其所處未免有失當者宜有悔矣然<lb/>
　此卦上離下坤六五居離之中是大明在上也坤居<lb/>
　其下是下皆順從也大明在上則其徳足以得民下<lb/>
　皆順從則得道者多助何為不遂故占者於悔可亡<lb/>
<pb n="65b"/>
　也然當晉之時人情常患於功利之心勝今六五有<lb/>
　是徳固宜無是患矣占者於此若又能去其一切計功<lb/>
　謀利之心則自無不利矣何也有是徳而下皆順從<lb/>
　何用計利而後得利葢自有不求而自至者此聖人<lb/>
　曉人之深意也○本義云然亦必有是徳乃應其占<lb/>
　耳徳即所謂大明在上也有是徳則自不計失得而<lb/>
　下之順從亦有不言而知者故只言有其徳而不及<lb/>
　下之順從○大明在上而下皆順從重在大明上使<lb/>
<pb n="66a"/>
　無大明之徳本義亦不專取及下皆順從矣○一説<lb/>
　本義云又一切去其計功謀利之心則往吉而無不<lb/>
　利者葢前面大明在上而下皆順從只得悔亡耳未<lb/>
　便得吉且無不利也故又必失得勿恤方吉無不利<lb/>
　何者以隂居陽而當晉時又大明在上下皆順從以<lb/>
　常情計之恐又未必能無計功謀利之心在於漢武<lb/>
　帝當文景治定功成之後兼有長駕逺御之才四海<lb/>
　皆在其翕受敷施然内不免多欲之私又挾此所有<lb/>
<pb n="66b"/>
　是以畢竟不見有吉且無不利之意大抵此爻所以<lb/>
　虞其有計利之心者病根都在以隂居陽上本體不<lb/>
　正故也○依朱子小註則失得勿恤一句輕云但<lb/>
　有是徳則不必恤其失得而自無所不利耳此與本<lb/>
　義不同○須看本義去其之去字及則往吉之則字<lb/>
　見得語録果與本義不同○失得勿恤自家却要做<lb/>
　得是但於得失則不較焉耳正其義而不謀其利明<lb/>
　其道而不計其功不成只是不計功謀利連已分内<lb/>
<pb n="67a"/>
　當為的事都抛了故語録云只得盡其所當為者而<lb/>
　已<lb/>
上九晉其角維用伐邑厲吉无咎貞吝<lb/>
　夫剛進之極以伐私邑如何雖危而吉且无咎葢若<lb/>
　以伐大國則任大役重全憑悻悻之剛如何濟得事<lb/>
　惟以伐小邑則以剛行之尚可圖克濟所謂猶之可<lb/>
　也然亦不免於危雖危而吉且无咎者私邑固當治<lb/>
　治邑亦當剛也○伐指征伐伐即所以治之也不可<lb/>
<pb n="67b"/>
　就以治字當伐字然以極剛治小邑雖得其貞亦可<lb/>
　吝也牛刀割雞且云焉用治小邑又焉用極其剛嚴<lb/>
　哉非惟禮所不當抑亦勢所不宜抵可吝耳<lb/>
䷣<hi>離下坤上</hi>
明夷利艱貞<lb/>
　他卦只云利貞在明夷則曰利艱貞葢是時雖守正<lb/>
　亦有不得直遂其正者故當艱難以守正艱難守正<lb/>
　只晦其明晦其明亦明夷也所謂與時偕行也易之<lb/>
<pb n="68a"/>
　道大抵在此故曰君子所居而安者易之序也○利<lb/>
　艱貞不知文王果是指六五近上六而言否本義只<lb/>
　是據彖傳及六五爻辭而解之云耳恐文王只是據<lb/>
　理而言亦不可知孔子彖傳之言是聖人之藴因卦<lb/>
　以發而今不可以孔子之説遂為文王之説亦未可<lb/>
　知<lb/>
明入地中明夷<lb/>
　明入地中明夷以卦象釋卦名内文明而外柔順以<lb/>
<pb n="68b"/>
　蒙大難文王以之以卦徳釋卦義上云釋卦名者卦<lb/>
　之所以名也下云釋義者卦中之一義也亦見其為<lb/>
　明夷也故示曰釋卦義○上獨為釋卦名者大凡如<lb/>
　蒙山下有險險而止為蒙之義也故曰釋卦名義○<lb/>
　又如屯剛柔始交而難生上已提卦名則下之始交<lb/>
　而難生即其義也履亦如此故皆為釋卦名義葢皆<lb/>
　隔箇一重説話因其名而求其義故有義字○若此<lb/>
　卦云明入地中明夷臨曰剛浸而長則卦之所以名<lb/>
<pb n="69a"/>
　者已顯然而無待於推其義矣故只曰釋卦名以卦<lb/>
　徳言内文明而外柔順以蒙大難亦夷之義也故為<lb/>
　釋卦義○以蒙大難只帶外柔順讀此言文王柔順<lb/>
　時特以處大難耳文王非純是外柔順的人也王赫<lb/>
　斯怒亦有時乎外剛健矣○文王以之謂昔者文王<lb/>
　甞用此道也非體法之也○内文明而外柔順以蒙<lb/>
　大難是此卦之徳文王以之是用此卦徳本義云蒙<lb/>
　大難謂遭紂之亂而見囚也此就文王以之句内取<lb/>
<pb n="69b"/>
　其實而言也故用箇謂字若就以上句做文王事看<lb/>
　大失經文之㫖○下節内難謂為紂近親在其國内<lb/>
　如六五之近於上六也亦然○此條不與下條相屬<lb/>
　此屬卦名下條屬卦辭○内難而能正其志分明是<lb/>
　指六五近上六為内難然五以柔中居暗地而不失<lb/>
　其明是能正其志也故云六五一爻之義釋卦辭○<lb/>
　晦其明也此句且虚解利艱貞意至内難而能正其<lb/>
　志方指著六五之晦其明處言而本義所謂為紂近<lb/>
<pb n="70a"/>
　親在其國内<hi>云云</hi>者亦在箕子以之句内取出○晦<lb/>
　其明是解艱貞意内難而能正其志又是申解晦其<lb/>
　明意晦其明則明猶在也但韜晦其明耳所以為箕<lb/>
　子之明夷所以為明不可息也○文王箕子俱是明<lb/>
　夷而所處有難易之不同者所居之位有逺近之不<lb/>
　同也故獨以箕子之事屬之利艱貞○朱子曰文王<lb/>
　外柔順是本分自然做底箕子艱貞是他那佯狂意<lb/>
　思○柔順容易佯狂甚喫氣力又要人人以為真狂<lb/>
<pb n="70b"/>
　又要自家而國人人都不曉得他是佯狂直到商周<lb/>
　之事已判那時不狂之實方分明便放出一篇洪範來<lb/>
　了○元魏廣陵王恭好學有志度以元義擅權陽得<lb/>
　瘖疾爾朱氏之亂薛孝通説爾朱天光奉以為主恐<lb/>
　其不言使爾朱彦伯潜往脅之恭乃曰天何言哉爾<lb/>
　朱世隆等大喜乃廢舊所立魏主曄而立之邢子才<lb/>
　為赦文叙敬宗枉殺爾朱榮之狀魏主曰永安手翦<lb/>
　强臣非為失徳直以天未厭亂故逢成濟之禍耳魏主<lb/>
<pb n="71a"/>
　閉口八年至是乃言中外欣然以為明主<hi>云云</hi>是亦<lb/>
　有艱貞晦明之功者<lb/>
　　<hi>見綱目三十一卷第二十六葉</hi>
明入地中明夷君子以蒞衆用晦而明<lb/>
　用晦而明此法不以施之他而獨以施之蒞衆者葢<lb/>
　必有所謂君子以蒞衆用晦而明用晦本非晦也明<lb/>
　而用晦耳其用晦者不察察以為明也晦字重於明<lb/>
　字然雖用晦而自有明在是亦不汶汶以為暗也○<lb/>
<pb n="71b"/>
　一説依語録云外晦而内必明乃可恐語録又是一<lb/>
　時議論之言如此則與睽卦語録謂與以同而異正<lb/>
　相似却下字重矣不切於明夷之象且愚以為用晦<lb/>
　便非真晦不用下箇必字恐夫子之意未然○唐太<lb/>
　宗問給事中孔頴達曰論語以能問於不能以多問<lb/>
　於寡有若無實若虚何謂也頴達具釋其義以對且<lb/>
　曰非獨匹夫如是帝王内蘊神明外當𤣥黙若位居<lb/>
　尊極炫燿聰明以才陵人則下情不通取亡之道也<lb/>
<pb n="72a"/>
　　<hi>右見通鑑綱目太宗初即位年大書置𢎞文館下</hi>
初九明夷于飛垂其翼君子于行三日不食有攸往主<lb/>
人有言<lb/>
　此卦下三爻明在暗外初一爻去暗主又逺故其明<lb/>
　夷也有如鳥之斯舉以飛而垂其翼然飛而垂翼者<lb/>
　見傷也在占者之君子則當有不見容而于行者而<lb/>
　其行也倉卒決去不遑顧慮至於三日不得食焉是<lb/>
　其見傷也且其行也必將有所適也然時乎明夷終<lb/>
<pb n="72b"/>
　不免於傷雖至其所適之處而所適之主人亦未免<lb/>
　有言葢時義當然不得而避也總是明夷但猶是明<lb/>
　夷之淺者○三日不食正如孔子之絶糧於陳○君<lb/>
　子于行三日不食有攸往主人有言一串説下○雲<lb/>
　峯曰象為飛占為行為往象為垂其翼占為不食有<lb/>
　言此説分明却是爻辭正意<lb/>
君子于行義不食也<lb/>
　惟義所在故當行而行無所顧慮而至于乏食也此<lb/>
<pb n="73a"/>
　説則爻辭與象傳一意未知是否○一説據爻辭不<lb/>
　食只是見傷之象本謂廹於勢而不得食與垂其翼<lb/>
　主人有言一類未有義不食之意象傳却是夫子以<lb/>
　義斷之言雖不得食然惟義所在雖不食可也發此<lb/>
　意於象傳聖人之意精矣此説為光明脱洒<lb/>
六二明夷夷于左股用拯馬壯吉<lb/>
　下三爻俱明在暗外隨其逺近髙下而處之者也六<lb/>
　二亦以明體而居暗主之下為明夷也其明夷視初<lb/>
<pb n="73b"/>
　雖為稍近視三四五則猶為逺故雖見傷而未切如<lb/>
　僅傷于左股然非要害處也其象如此占者於此亦<lb/>
　在乎速救之耳若救之而得馬壯便得免矣吉謂終<lb/>
　免於害○左股程傳曰足者所以行也股脛足之上<lb/>
　於行之用為不甚切左又非便用者手足之用以右<lb/>
　為便惟蹶張用左不但左字為未切股字亦為未切<lb/>
　如程傳<hi>云云</hi>是也只對左股看腹與股便自不同故<lb/>
　常有以手足捍腹心者未有以腹心衛手足者左右<lb/>
<pb n="74a"/>
　二字亦有議論以體而言則左陽而右隂如東西夘<lb/>
　酉之序隂陽之定位也今世之所以尚左也歟以用<lb/>
　而言則右陽而左隂右常用事也動者為陽静者為<lb/>
　隂也古人之所以以右為尊也歟<lb/>
六二之吉順以則也<lb/>
　此象傳甚不好説若程傳及臨川呉俱以柔順中正<lb/>
　為解然本義全不帶及此意今難强入此意了大抵<lb/>
　是為乗其傷之未切而救之順也而救之又速則又<lb/>
<pb n="74b"/>
　為有則矣所以吉也若當救不救便非順矣若救得<lb/>
　不速失其機㑹便是不得法了非有則也如此説似<lb/>
　儘通○或曰傷而未切而救之便是速如何作兩重<lb/>
　意非也葢傷而未切時也救之速人事也固亦有傷<lb/>
　而未切可以救而人自緩於救則禍遂及身者自是<lb/>
　兩意也又渙初六用拯馬壯吉本義云始渙而拯之<lb/>
　為力既易又有壯馬其吉可知只看既字又字便見<lb/>
　兩段意分明矣而此爻順以則之義亦昭昭矣<lb/>
<pb n="75a"/>
九三明夷于南狩得其大首不可疾貞<lb/>
　九三以剛居剛是有剛正之徳者又在明體之上是<lb/>
　以天下之望而在具瞻之位者而乃屈於至暗之下<lb/>
　非惟其志有所不展抑亦其心有所不堪正與上六<lb/>
　暗主為應則又受傷之切者矣此見其徳力俱到而<lb/>
　廹於不得已故舉事獨克○明夷亦以明見傷也于<lb/>
　南狩得其大首克其我傷者也亦為天下克之也不<lb/>
　可疾貞言非出於萬不得已不可為也故曰在下者<lb/>
<pb n="75b"/>
　有湯武之仁而在上者有桀紂之暴則可象傳曰南<lb/>
　狩之志乃大得也此句最宜玩味所謂有伊尹之志<lb/>
　則可意思○于南狩程傳曰南狩謂前進而除害也<lb/>
　建安丘氏曰南者進而在前之方又升卦本義南升<lb/>
　前進也只從此説亦穏一説本義分明謂向明除害<lb/>
　向明二字必不苟下然三與暗主為應進而克之是<lb/>
　向暗也何謂向明葢彼本暗而吾之除之不以為暗<lb/>
　也是以明革暗如所謂代虐以寛故云向明除害也<lb/>
<pb n="76a"/>
　不然則為以暴易暴非向明除害之義也夏商之季<lb/>
　天下被桀紂之酷如蔀屋然湯武一怒而天下便有<lb/>
　復見天日之意竊謂本義於此爻而著一明字義亦<lb/>
　有由來矣于南狩只説得其大首便有脅從罔治之<lb/>
　意○不可疾貞是戒占者不連上文上文是象○本<lb/>
　義云成湯起於夏臺文王興於羑里正合此爻之義<lb/>
　不可以為專承爻辭不可疾貞説葢是通証也看此<lb/>
　爻二字豈只是此一句然不可疾貞亦在其中湯武<lb/>
<pb n="76b"/>
　之舉皆是萬不得已而後舉也<lb/>
南狩之志乃大得也<lb/>
　看志字與乃字然則易非聖人不能賛矣○有湯武<lb/>
　之志則可葢權者聖人之不得已而用者也乃大得<lb/>
　也此大字非爻辭大首之大此得字亦非爻辭得其<lb/>
　之得大有所得也成大功也一戎衣而有天下意○<lb/>
　或曰權者聖人之大用而凡人皆不可用權只是守<lb/>
　經此又太拘滯了嫂溺援之以手者權也豈必皆聖<lb/>
<pb n="77a"/>
　人<lb/>
六四入于左腹獲明夷之心于出門庭<lb/>
　本義竊疑左腹者幽隠之處以六四所處之地言謂<lb/>
　其居暗地也獲明夷之心于出門庭者言雖已入暗<lb/>
　地然以柔居暗地而尚淺故猶可以得意於逺去也<lb/>
　○一説據本義云言筮而得此者其自處當如是也<lb/>
　似連入于左腹説故曰幽隠之處謂晦迹于幽隠以<lb/>
　避禍也看來全不是審如是則當以入于左腹置之<lb/>
<pb n="77b"/>
　於出門庭之下如何既入于幽然後方説出門庭而<lb/>
　去況下文云六四以柔正居暗地而尚淺故猶可以<lb/>
　得意於逺去初不及去之幽隠之義況又語録最明<lb/>
　大註小註兩有証據不可易也○柔正居暗地而尚<lb/>
　淺柔正處明夷之道也文王外柔順亦是此道○左<lb/>
　腹左字未詳程傳以為左僻亦未敢據醫家云人身<lb/>
　諸臟腑左心小腸肝膽腎右肺大腸脾胃命然亦未<lb/>
　見左腹與門庭要分得明左腹暗處也門庭則向明<lb/>
<pb n="78a"/>
　矣此説近巧看來只從本義逺去之説初無向明之<lb/>
　意<lb/>
六五箕子之明夷利貞<lb/>
　本義居至暗之地近至暗之君地以位言亦近君之<lb/>
　位也二句兼舉耳故九四爻下只曰五以柔中暗地<lb/>
　而已廹不兼及君在其中矣況就爻言居至暗之地<lb/>
　坤體也近至暗之君近上六也若就人事言則就近<lb/>
　暗君便是至暗之地矣○而能正其志者柔中故也<lb/>
<pb n="78b"/>
　已解在六四爻下故不復出耳正志有艱難之意方<lb/>
　為箕子之明夷○利貞以戒占者箕子之明夷自不<lb/>
　待言利貞矣箕子貞之至者也<lb/>
箕子之貞明不可息也<lb/>
　其明自存但晦其明耳明不可息所以為箕子之貞<lb/>
　若其明可息則一篇洪範從何處來○爻辭利貞是<lb/>
　以戒占者而象傳乃曰箕子之貞此正與恒六五象<lb/>
　傳婦人貞吉一般彼舉象中之貞字以就占此挽占<lb/>
<pb n="79a"/>
　中之貞字以就象○六五不取君象以上六為暗主<lb/>
　也<lb/>
上六不明晦初登于天後入于地<lb/>
　上六所以為暗主者以隂居坤之極取其極暗而又<lb/>
　在諸爻之上也○不明晦本義釋云不明其徳以至<lb/>
　於晦此有垂教之意焉言上六本非生成便暗者明<lb/>
　徳人人所固有彼不能自明其明徳而甘為欲昏以<lb/>
　至於晦耳○初登于天後入于地兩句最可為昏君<lb/>
<pb n="79b"/>
　之戒始為天子終為匹夫且欲求為匹夫而不可得<lb/>
　夫非據髙位則無由傷人之明然始也傷人終必自<lb/>
　傷故後入于地惟命不于常可不監哉○三句皆是<lb/>
　象<lb/>
初登于天照四國也<lb/>
　初登于天言其位照四國耳此解初登于天之義<lb/>
後入于地失則也<lb/>
　謂失道也<lb/>
<pb n="80a"/>
䷤<hi>離下巽上</hi>
家人利女貞<lb/>
　家人者一家之人要不出乎父子兄弟夫婦而已或<lb/>
　曰若伯叔與姑姪不亦家人乎曰伯叔亦父也故曰<lb/>
　伯父叔父姪猶子也故曰從子伯父叔父亦謂之從<lb/>
　父姑則諸母也伯叔母則從母也姊妹則女兄弟也<lb/>
　故彖傳只曰父父子子兄兄弟弟夫夫婦婦盡之矣<lb/>
　○此所謂家人奴婢不與焉古制人家無奴婢有犯<lb/>
<pb n="80b"/>
　某罪者没入為官奴婢謂之臧獲如胥靡之類臧者<lb/>
　被贓罪而没入者也獲者逃亡捕得而奴使之者也<lb/>
　非人家所得買賣也王莽曽稽古法禁人不得買賣<lb/>
　奴婢又有奚奴周禮奚三百人鄭元註曰古者從坐<lb/>
　男女没入縣官曰奴婢其少有才智者以為奚今時<lb/>
　侍史官婢是也○卦之九五六二内外各得其正故<lb/>
　為家人立家之道須内外各正内外各得其正方成<lb/>
　箇家道由此言之凡内外有不正者都不成家○人<lb/>
<pb n="81a"/>
　而不仁則非人國而不治則不國家而不正則非家<lb/>
　○家人者一家之人則父子兄弟夫婦俱在其中及<lb/>
　彖辭只言利女貞葢非專欲女貞也欲先正乎内也<lb/>
　内正則外無不正矣故彖傳兼男女釋之誠知文王<lb/>
　之辭非專欲女貞也欲先正内耳所以言女正位乎<lb/>
　内於男正位乎外之先而本義云以卦體九五六二<lb/>
　釋利女貞之義釋利女貞而兼九五六二葢先聖後<lb/>
　聖契鑰相授不容少異○莫難化者婦人周子曰家<lb/>
<pb n="81b"/>
　難而天下易家人離必起於婦人此所以欲先正乎<lb/>
　内也看先之一字方知男亦在所貞○利女貞本只<lb/>
　用利貞而乃曰利女貞者示人以先務之所在也○<lb/>
　女貞如何閨儀必肅饋事必慎必孝舅姑必順夫主<lb/>
　必和家衆必睦宗姻不生讒妬以間夫之骨肉不預<lb/>
　外事以貽夫之禍患凡有數端不專指修潔也六二<lb/>
　無攸遂在中饋貞吉亦所謂利女貞也莫難正者家<lb/>
　而家莫難正於婦人此亦以難易論耳其實夫為妻<lb/>
<pb n="82a"/>
　綱刑于寡妻全在丈夫○舜之刑于二女文王之刑<lb/>
　于寡妻皆女貞之義也自天子至於庶人其道之所<lb/>
　施雖有逺邇之異而正家之道安有二哉○或説利<lb/>
　女貞且主在内外上未該得父子兄弟謂只讀彖傳<lb/>
　至父父子子兄兄弟弟夫夫婦婦處便見愚意不然本<lb/>
　義明解家人為一家之人則豈有不該父子兄弟者<lb/>
　哉至言内正則外無不正亦從女貞而對言之耳非<lb/>
　拘拘是一男一女之際也夫父之與母同此内外也<lb/>
<pb n="82b"/>
　兄之與嫂弟之與弟婦亦同此内外也若必以彖傳<lb/>
　第三節為推廣言之則父父子子兄兄弟弟夫夫婦<lb/>
　婦方為正家而彖辭本義所謂内正則外無不正者<lb/>
　猶未為家之正乎但辭㫖重在内外上耳<lb/>
彖曰家人女正位乎内男正位乎外男女正天地之大<lb/>
義也<lb/>
　首提家人二字與諸卦同指卦言也下二句男女正<lb/>
　位亦指卦之九五六二言一例也○天地之大義也<lb/>
<pb n="83a"/>
　亦猶云隂陽之大義也不曰隂陽而曰天地天陽之<lb/>
　尊也地隂之尊也歸妹亦曰天地之大義也理則一<lb/>
　葢天地且然況其他乎○一説男正位乎外猶天位<lb/>
　乎上也女正位乎内猶地位乎下也故曰男女正天<lb/>
　地之大義也如此是不取隂陽義然則與歸妹所云<lb/>
　大不同乎但是説得好聴耳<lb/>
家人有嚴君焉父母之謂也<lb/>
　此家人二字與上同下文父母之謂亦就卦之二五<lb/>
<pb n="83b"/>
　言正如上文女正位乎内男正位乎外也○雖就卦<lb/>
　言然意却謄在人事上説如雷以動之風以散之之<lb/>
　類皆就易上説也若説家人卦有嚴君之象則承父<lb/>
　母之謂也不來同一二五也或取作男女或取作父<lb/>
　母易只是箇虚象耳又通六爻取五三夫四二婦五<lb/>
　兄三弟無不可也此易所以卦爻至約而能極天下<lb/>
　之賾鼓天下之動也○家人有嚴君語意若云不特<lb/>
　國與天下有嚴君家人亦有嚴君也○必須説出九<lb/>
<pb n="84a"/>
　五陽剛中正而為主於外六二柔順中正而為主於<lb/>
　内方見有尊嚴之義方見是君長之象若講男女之<lb/>
　正位内外處也是此二爻一是陽剛中正一是柔順<lb/>
　中正但莫用主字○此節雖説父母亦歸於利女貞<lb/>
　之義下文父父子子兄兄弟弟夫夫婦婦而家道正<lb/>
　亦然何也家人二字所該固廣其曰利女貞者亦言<lb/>
　先自女正起耳其意固欲一家之人俱正也故彖傳<lb/>
　遂及此且及下文其下文家道正與正家之正字即<lb/>
<pb n="84b"/>
　利女貞之貞及男女正位之正也然後知其為盡利<lb/>
　女貞之義耳<lb/>
父父子子兄兄弟弟夫夫婦婦而家道正<lb/>
　父子以尊卑言上父初子上下濶逺父子之分也一<lb/>
　家之人惟父子之分相去最逺況二爻皆陽再取夫<lb/>
　婦不得而相去逺又不得取比肩之義為兄弟之象<lb/>
　五兄三弟以比肩言五三相近又皆陽五得四三得<lb/>
　二又為夫婦矣○五上二下此長幼之序友恭之道<lb/>
<pb n="85a"/>
　便有兄兄弟弟之象矣○上句上父初子則父子之<lb/>
　各得其位各止其所亦已有父父子子之道矣○五<lb/>
　三夫四二婦五三剛也夫象四二柔也婦象剛居乎<lb/>
　上柔居乎下則恒之所謂剛上而柔下乃理之得其<lb/>
　常者且剛柔各當其位又即所謂内外各得其正者<lb/>
　正合夫制婦聴之義所謂夫夫婦婦也○五三四二<lb/>
　不得不以兩相配兩相配則五與四為夫婦三與二<lb/>
　為夫婦如此然後見其夫夫婦婦處葢各有合也同<lb/>
<pb n="85b"/>
　室之義也又不拘於六二為女正位乎内九五為男<lb/>
　正位乎外矣若於此而不以相近成配則三四之配<lb/>
　又顛倒了若不分配則又混而無别了都不見得夫<lb/>
　夫婦婦之義○本義只云上父初子五三夫四二婦<lb/>
　五兄三弟以卦畫推之又有此象便已見得父父子<lb/>
　子夫夫婦婦兄兄弟弟之各得其道處了大抵只就<lb/>
　位上見得葢上在上初在下便見父父而子子五上<lb/>
　四下三上二下便見夫夫而婦婦五在上三在下便<lb/>
<pb n="86a"/>
　見兄兄而弟弟○五三既為兄弟又為夫婦初不相<lb/>
　悖○首節只據二五言内外各正之義以為家道之<lb/>
　正此又通卦之六爻言其有父父子子兄兄弟弟夫<lb/>
　夫婦婦之象以見家道之無不正理則一而詞自不<lb/>
　重復<lb/>
正家而天下定矣<lb/>
　此句不可説作效只帶上家道正説彖傳意不在效<lb/>
　正家而天下定此家道之所以貴於正而不可不正<lb/>
<pb n="86b"/>
　也○或説正家而天下自定了用孟子人人親其親<lb/>
　長其長而天下平為例是不可用彼自有人人字彼<lb/>
　主在下人之為道者言此主在上之有國有家者言<lb/>
　周子云治天下有則家之謂也主化言也葢即此傳<lb/>
　之意三節不必用過文相承大抵孔子初只就卦體<lb/>
　上見二五有男女各正之義遂將來釋卦辭既而又<lb/>
　將二五看出有父母尊嚴之象既而又通六爻看得<lb/>
　有父子兄弟夫婦各得其正之象漸次説出要皆不<lb/>
<pb n="87a"/>
　出乎家人利女貞所該之内耳○細味之首節家道<lb/>
　之正也二節家道之所以正也三節舉家之為父子<lb/>
　兄弟夫婦者莫不正而治化所由成也正家至此而<lb/>
　能事畢矣<lb/>
風自火出家人君子以言有物而行有恒<lb/>
　火者風之所自出家者風化之所自出故風自火出<lb/>
　為家人之象也君子於此可不思所以正其家乎而<lb/>
　家之所以正則在身君子所以於吾身上做起工夫<lb/>
<pb n="87b"/>
　身之所出言與行二者而已矣○言必有物非虚言<lb/>
　也行必有恒非但勉强一時而已如是則身修身修<lb/>
　則家齊而風化之本端矣所謂正家而天下定者○<lb/>
　風自火出此風亦只是火中之風君子味此可以見<lb/>
　雷風恒之理<lb/>
初九閑有家悔亡<lb/>
　初九家之始也初之時當閑九之剛又能閑是為閑<lb/>
　有家之象謂之閑有家葢必乗其初心之未放衆志<lb/>
<pb n="88a"/>
　之未流于以明長幼之序慎男女之别篤其恩義使<lb/>
　不相夷正其倫理使不相凌閑之如是則倫理以正<lb/>
　必無婦子嘻嘻之吝恩義以篤亦不至有家人嗃嗃<lb/>
　之厲而悔可亡矣苟不閑之於始則人情流放必至<lb/>
　有悔失長幼之序亂男女之别傷恩義害倫理無所<lb/>
　不至非但有家者然有國者亦然○閑有家宜無悔<lb/>
　也乃只曰悔亡或謂看本義初無本有悔也一句亦<lb/>
　只是無悔之意不必泥其為本有悔而亡之也愚謂<lb/>
<pb n="88b"/>
　未然看來是家人嗃嗃悔厲吉之意夫人情樂於縱<lb/>
　肆而憚於就規矩況有家之初行之能免於悔乎然<lb/>
　久之父父而子子兄兄而弟弟夫夫而婦婦悔固亡<lb/>
　矣故本義仍用悔亡字程傳曰羣居必有悔以能閑<lb/>
　故亡耳胡氏亦云能閑於初僅可免悔初之不閑悔<lb/>
　將若何程傳説得悔似寛○本義既云初九以剛陽<lb/>
　處有家之始能防閑之其悔亡矣則所謂閑有家悔<lb/>
　亡者俱就初九上説而戒占者意全在外故只云戒<lb/>
<pb n="89a"/>
　占者當如是也○又上九曰有孚威如終吉本義云<lb/>
　上九以剛居上在卦之終故言正家久逺之道露出<lb/>
　剛字與初九同而末云占者必有誠信威嚴則終吉<lb/>
　也亦同此例○或曰今以悔亡終吉為在初九上九<lb/>
　上説則連悔亡終吉亦為象了似難從曰坤六二不<lb/>
　習無不利子將以為占乎<lb/>
象曰閑有家志未變也<lb/>
　初九之閑有家者以此時家人之志猶未變故及是<lb/>
<pb n="89b"/>
　時而閑之也失此不閑則悔生矣<lb/>
六二無攸遂在中饋貞吉<lb/>
　六二無攸遂者惟在中饋之事而已中饋之外一無<lb/>
　攸遂也如此則有婉娩貞静之徳信乎所謂女之正<lb/>
　位乎内矣○饋食内事故曰中饋○女不言外爻辭<lb/>
　故如此立言卦辭所謂女貞彖傳所謂女正位乎内<lb/>
　者亦要傍此意講説○讀六二爻辭方知婦人之所<lb/>
　以為能者不在於無所不能而在於能其所能而已<lb/>
<pb n="90a"/>
　葢地道也妻道也<lb/>
順以巽也<lb/>
　柔順以巽於人也人丈夫也<lb/>
九三家人嗃嗃悔厲吉婦子嘻嘻終吝<lb/>
　傳曰人之處家在骨肉父子之間大率以情勝禮以<lb/>
　恩奪義惟剛立之人則能不以私愛失其正理故家<lb/>
　人之卦大要以剛為善初三上是也○本義不曰過<lb/>
　剛不中而曰以剛居剛而不中為留過剛字於下用<lb/>
<pb n="90b"/>
　故上句以剛居剛而不中就爻説下句過乎剛者也<lb/>
　就治家説○嗃嗃非九三嗃嗃家人嗃嗃也家人所<lb/>
　以嗃嗃者以九三之治家過剛也治家而過於剛不<lb/>
　無少傷於恩故必有悔而厲然而家道齊肅人心秪<lb/>
　畏猶為家之吉也若一於寛而恩勝義致使婦子嘻<lb/>
　嘻然而笑樂之無節則家聲必為之玷而吝終不免<lb/>
　矣○悔厲吉言一時雖不無悔厲畢竟吉也終吝言<lb/>
　一時間雖大家歡洽若無害者然終吝也此聖人揆人<lb/>
<pb n="91a"/>
　情之所必至者葢悔者自凶而趨吉吝者自吉而向<lb/>
　凶於此觀之益見其的○家人嗃嗃悔厲吉者本爻<lb/>
　之義也婦子嘻嘻終吝者反言之也言若婦子嘻嘻<lb/>
　則今雖無嗃嗃之悔而終則吝矣於此益可以見家<lb/>
　人嗃嗃雖悔厲而吉也聖人示人之意深矣○嗃嗃<lb/>
　言家人至嘻嘻獨言婦子猶見其非所宜而可吝也<lb/>
　聖人警發人之意至矣○朱子曰禮本天下之至嚴<lb/>
　行之各得其分則至和如家人嗃嗃悔厲吉婦子嘻<lb/>
<pb n="91b"/>
　嘻終吝都是此理○家人嗃嗃象也悔厲吉占也婦<lb/>
　子嘻嘻終吝反其象占以為戒也比而觀之占者各<lb/>
　以其徳為應也<lb/>
象曰家人嗃嗃未失也<lb/>
　對下文觀之<lb/>
婦子嘻嘻失家節也<lb/>
　節節制之節所以防其過也<lb/>
六四富家大吉<lb/>
<pb n="92a"/>
　六四以隂居陽既有能致富之資而在上位而挾能<lb/>
　致富之勢此所以為能富其家而占大吉也大吉與<lb/>
　元吉不同○中溪引禮記云父子篤兄弟睦夫婦和<lb/>
　家之肥也肥即富也審如是當為元吉矣此與本義<lb/>
　隂主利之㫖不合然禮義生於富足家既富則記之<lb/>
　所謂肥者亦當可致矣若徒有是富而無記之所謂<lb/>
　肥此亦何取於富哉説者當論及此或説在上位為<lb/>
　家之尊長不及前説<lb/>
<pb n="92b"/>
九五王假有家勿恤吉<lb/>
　本義云假至也如假于太廟之假此説既明而或者<lb/>
　乃以語録所謂到這裏方得許多物事為説者非據<lb/>
　也恐語録是未定之見何也其下文云到這裡有妻<lb/>
　有妾方始成箇家然則初之閑有家時都無妻妾耶<lb/>
　如六二之在中饋非妻妾耶九三曰家人嗃嗃則妻<lb/>
　妾固在其中矣況又有婦子云然則此語録明與本<lb/>
　義不合者也不必憑以為説有家猶言有國也此註<lb/>
<pb n="93a"/>
　只是要解出有字義例非以家為國也若曰有家之<lb/>
　有即有國之有耳若是以家為國則下文所謂剛健<lb/>
　中正下應六二之中正與所謂女正位乎内男正位<lb/>
　乎外者俱不同矣且於所謂葢聘納后妃之吉占者<lb/>
　猶為相戾至於象傳夫愛其内助婦愛其刑家者愈<lb/>
　相矛盾矣○按此有家正與初九之有家同今不於<lb/>
　初解云猶言有國却至此方解出者葢舊日説者皆<lb/>
　以謂王者至是方有家也朱子不取此説故於上假<lb/>
<pb n="93b"/>
　字即定云如假于太廟之假其於有家則又定云猶<lb/>
　言有國也明有字之為虚字與初九同也若初九之<lb/>
　不先定有家以此為常話云閑有家有家字自無所<lb/>
　惑不解可也此云王假有家則其有家為王者至是<lb/>
　方有家故於此方解出耳今朱子小註<hi>云云</hi>正是舊<lb/>
　説本義<hi>云云</hi>正是㸃破此舊説也又何惑○講此爻<lb/>
　當云九五剛健中正下應六二之柔順中正是在我<lb/>
　既有是刑家之徳而又得内助之賢在王者若以此<lb/>
<pb n="94a"/>
　而至於其家則兩情相與歡洽無間夫得婦為之内<lb/>
　助而無内顧之憂婦亦得夫以刑家而獲終身之託<lb/>
　不用憂恤而吉可必矣○王假有家勿恤吉通是占<lb/>
　○勿恤吉謂自然吉也不期而然也深許其吉也故<lb/>
　云吉可必○本義王者以是至于其家是以已納后<lb/>
　妃在家者言其曰聘納后妃之吉占者為占者設云<lb/>
　若欲聘納后妃而占得此最吉也非謂王假有家方<lb/>
　始是聘納后妃至家也○或作以柔順中正之人而<lb/>
<pb n="94b"/>
　至於吾家此説非且認本義意偏○本義又云而凡<lb/>
　有是徳者遇之皆吉也是謂不必拘拘聘納后妃也<lb/>
　凡娶婦者皆是但要有是徳耳有是徳兼二五言若<lb/>
　非聘納之時只屬夫婦配偶事亦吉但本義此句承<lb/>
　后妃字説來見得凡人皆有用此占時也<lb/>
王假有家交相愛也<lb/>
　王者一至於家但見交相愛耳何不吉之有何用於<lb/>
　憂恤○補註曰王假有家假有感格之義故象言相<lb/>
<pb n="95a"/>
　愛<lb/>
上九有孚威如終吉<lb/>
　本義云以剛居上在卦之終剛則能正其家居上則<lb/>
　家之主也在卦之終則其有家也久周公以是特言<lb/>
　正家久逺之道以為其治家能有孚以篤其恩義而<lb/>
　又能威如以正其倫理夫能篤恩義則既無家人嗃<lb/>
　嗃之悔能正倫理則又無婦子嘻嘻之吝終吉而無<lb/>
　凶害也此以上九言占者必有誠信嚴威則終吉矣<lb/>
<pb n="95b"/>
　○或以威如為正其衣冠尊其瞻視儼然人望而畏<lb/>
　之葢以威如字為氣象形容也似大泥而昧於正<lb/>
　理矣然則屯如邅如焚如死如之類但俱是形容氣<lb/>
　象耶況象傳云反身之謂也反身自治豈區區氣象<lb/>
　而已耶<lb/>
威如之吉反身之謂也<lb/>
　孔子恐人只作威厲於人看故如此説其實爻辭威<lb/>
　如所該固廣正衣冠之類亦一事特其淺者耳以正<lb/>
<pb n="96a"/>
　倫理言似得其大致然正倫理亦未必有不本之於<lb/>
　身者<lb/>
䷥<hi>兊下離上</hi>
睽小事吉<lb/>
　睽乖異也不獨曰異而曰乖異主於情之不合而言<lb/>
　不徒以迹之不同言也為卦上火下澤性相違異者<lb/>
　火性炎上澤性潤下也中女少女志不同歸或曰若<lb/>
　長女與中女或少女合體獨不謂之睽乎曰就巽離<lb/>
<pb n="96b"/>
　兊之三女别而言之長女應為己嫁者也中女葢將<lb/>
　及筓矣少女則猶未也故程傳曰長則各適所歸臨<lb/>
　川呉氏曰長則各有夫家亦是以中少二女為未嫁<lb/>
　者而以長女為已嫁者矣以卦徳言之内説而外明<lb/>
　當作彖傳説而麗乎明言在已有和悦之徳又得明<lb/>
　徳之人而附之也内字屬已外字屬人本義必云内<lb/>
　外者就卦之内外體説來也此可小事之本也但其<lb/>
　説似泥○一説内悦而外明只是以一人言内有和<lb/>
<pb n="97a"/>
　悦之徳而外又逹於事理遇事果斷此便是悦而麗<lb/>
　乎明言其和悦之徳與明徳相麗也故本義恐人泥<lb/>
　於彖傳説而麗乎明之句而失其㫖也乃易其詞以<lb/>
　發之曰内悦外明曰内曰外明其為一人也今考本<lb/>
　義如蒙之内險外止訟之内險外健謙之止乎内順<lb/>
　乎外之類無非以一人言此説長○以卦變言之則<lb/>
　自離來者柔進居三自中孚來者柔進居五自家人<lb/>
　來者兼之是皆柔進而上行也柔而得進亦可小事<lb/>
<pb n="97b"/>
　之機也○以卦體言之則六五得中而下應九二之<lb/>
　剛在我既有是徳所應又得其人亦可小事之勢也<lb/>
　○夫睽則衆情乖離本不可有事然卦徳卦變卦體<lb/>
　如是則雖不可大事若小事無甚賴於衆力之協同<lb/>
　者猶可為也○此卦辭當以豫之利建侯行師對看<lb/>
　豫者人心和樂以應其上也故大事可為睽雖有是<lb/>
　三者兼之得中應剛然打頭一睽字壊了故可小不<lb/>
　可大也○先儒有以飲食衣服為小事不知彼意云<lb/>
<pb n="98a"/>
　何愚看來亦不止是飲食衣服凡不待衆力協同之<lb/>
　事皆是先儒又有謂此卦柔為卦主又或謂三者皆<lb/>
　柔之為故只可小事殆亦非也内説外明亦必以為<lb/>
　柔徳則强遏矣由未察可小事之㫖是承睽字來時<lb/>
　雖睽也有是三者猶可以小事如無是三者則雖小<lb/>
　事亦不可矣誠以是三者而非當睽之時大事亦容<lb/>
　有可者矣○一説睽卦雖有是三者然力量終是未<lb/>
　大故僅可小事向使其動而明剛進而上行剛中而<lb/>
<pb n="98b"/>
　應則睽有可濟之理不但小事吉而已此云小事吉<lb/>
　是兼睽之時與卦之力量言也且如習坎剛中則行<lb/>
　有尚矣大過説而㢲加以剛中而志行則利有攸往<lb/>
　亨矣革文明以悦而非主之以柔則大亨以正矣然<lb/>
　則先儒所謂以柔為主及三者皆柔之為之説亦未<lb/>
　為全然不是也但以悦而麗乎明亦為柔徳則終是<lb/>
　强遏葢不知是二句柔字出頭為之累也○悦而麗<lb/>
　乎明若是明而麗乎悦更好也○小事吉程傳曰雖<lb/>
<pb n="99a"/>
　不能合天下之睽成天下之大事亦可以小濟看來<lb/>
　小事字意不是説小濟止是以事言也<lb/>
睽火動而上澤動而下二女同居其志不同行<lb/>
　睽全自卦象取自物而取象則火動而上澤動而下<lb/>
　也自人而取象則二女同居其志不同行也○澤動<lb/>
　而下象傳此言謂澤水潤下而已而呉氏乃曰流而<lb/>
　瀦于卑下之地者澤也且澤者坎水而塞其下流如<lb/>
　何謂流而瀦于卑下之地恐非所以語澤水也且澤<lb/>
<pb n="99b"/>
　之動只潤下便是對火之炎上而言不必説到流處<lb/>
　○二女志不同行只同居之日便然不必謂長而各<lb/>
　有夫家乃為各有睽也故曰志不同歸○補註曰二<lb/>
　女同形而其志異男女異形而其志通<lb/>
天地睽而其事同也男女睽而其志通也<lb/>
　天位乎上地位乎下天地睽也而天施地生則其事<lb/>
　同乾道成男坤道成女男女睽也男女交感則其志<lb/>
　通生生化化萬有不齊萬物睽也而此感彼應則其<lb/>
<pb n="100a"/>
　事類所以然者葢天地萬物無有獨而無對者惟其<lb/>
　不能以獨而無對故二者常相須也葢總是獨陽不<lb/>
　生獨隂不成之理此睽之所以未甞有不合者也然<lb/>
　非始睽而終合也睽者其静合者其動睽者其别合<lb/>
　者其交也何則一本故也此可以觀太極之全體矣<lb/>
　妙哉○夫萬物睽而其事類也物物皆有睽有合故<lb/>
　曰事類○葢以形則天地萬物無一而不睽者唯以<lb/>
　理言則天地萬物雖睽而不終于睽也○曰事同曰<lb/>
<pb n="100b"/>
　志同曰事類此皆以其交相為用者言也故曰睽之<lb/>
　時用大矣哉○夫人但知睽之為睽而不知睽之有<lb/>
　合夫子是以極言之及此㫖哉○大全此條下引朱<lb/>
　子曰睽者言始異終同之理愚疑此句當是論六爻<lb/>
　修書者不察只見天地睽而其事同三句有類於是<lb/>
　遂乘而置之於此不知卦辭何甞有始異終同之意<lb/>
　僅彖傳有此一條又安得謂之皆言其云皆言則所<lb/>
　指固多矣○睽六爻皆言始異終同之理其到同處<lb/>
<pb n="101a"/>
　便是睽之濟也濟睽與濟險不同睽至於合則睽濟<lb/>
　矣且如天地睽而其事同豈事同之外别有箇濟邪<lb/>
　男女睽而其志通豈志通之外别有箇濟邪朱子始<lb/>
　異終同之言未必指此而其理則實有如此者<lb/>
象曰上火下澤睽君子以同而異<lb/>
　二卦合體而性不同是於同中有異也君子以同而<lb/>
　異亦同中之異也○以同而異重在異字不一於同<lb/>
　也然亦非立異矣要歸於理而已此所以不能無異<lb/>
<pb n="101b"/>
　況此就睽言也○又曰小註所謂理同而事異者則<lb/>
　分事理而二之所謂理一而分殊者則又以自然之<lb/>
　理來解人事俱未穏但當就事上説大體皆同而中<lb/>
　間却自有不同處所謂和而不流羣而不黨之意劉<lb/>
　宋謝宏微同不害正可謂知同而異<lb/>
初九悔亡䘮馬勿逐自復見惡人无咎<lb/>
　初九當睽時但有合便好無合便不好上無正應睽<lb/>
　也故悔同徳相應則有合矣故悔亡○上無正應如<lb/>
<pb n="102a"/>
　有是子而無是父有是臣而無是君有是弟而無是<lb/>
　兄之類皆睽也同徳相應葢雖非父子之親非君臣<lb/>
　之分非兄弟之義然當睽之時同徳相與彼此之間<lb/>
　各求其合如此則睽不終睽而悔亡矣如劉備之於<lb/>
　孫氏本非正應然於曹操之南下孫劉皆危於是同<lb/>
　心戮力以制之是已䘮馬勿逐自復悔亡之象也○<lb/>
　非正應而又同徳相應縂是九四一箇人不要别作<lb/>
　兩人看○䘮馬勿逐自復固是悔亡之象然獨以馬<lb/>
<pb n="102b"/>
　言者葢馬所用以行者也初間無應而悔者失其所<lb/>
　以行也及同徳相應而悔亡則可以有行矣如羝羊<lb/>
　觸藩羸其角要皆非泛泛取象而已程傳語録同此<lb/>
　意○見惡人无咎承上文而言同徳者固與之黨非<lb/>
　同徳者來亦不宜拒之也葢此處睽之時然也見者<lb/>
　遇而勿絶之辭非必有欲見之也丘氏此説最好與<lb/>
　本義如孔子之於陽貨意正合○見惡人以辟咎也<lb/>
　豈其本心哉<lb/>
<pb n="103a"/>
九二遇主于巷无咎<lb/>
　二五隂陽相應宜相遇者也然居睽之時隂陽相應<lb/>
　之道衰而剛柔相戾之意勝乃睽而不合雖然二之<lb/>
　與五本正應也君臣之義不可廢也故為君者雖或<lb/>
　失於下接而為臣者終不可以自外故必委曲相求<lb/>
　而得㑹遇則睽以合而无咎矣○遇主于巷是本爻<lb/>
　之象葢二五當睽始雖不合然本是正應其理勢二<lb/>
　必委曲以求五而終得遇也本義自二五隂陽正應<lb/>
<pb n="103b"/>
　以下數句都是解那遇主于巷之象見得是正應而<lb/>
　不得以相應義豈容已乎自是着委曲以求合且如<lb/>
　六三説上九猜狠方深<hi>云云</hi>則難以語委曲求合矣<lb/>
　故曰本其正應非有邪也明矣○或曰味本義必字<lb/>
　及乃為字且無一字及爻體恐遇主于巷非九二自<lb/>
　有之象只是聖人教人如此本義因以為象也不然<lb/>
　九二之於五終於睽而已乎以九三上九且無初有<lb/>
　終況二五正應而無嫌隙者乎○程傳曰巷者委曲<lb/>
<pb n="104a"/>
　之途也遇者逢㑹之謂也當委曲相求期於㑹遇與<lb/>
　之合也所謂委曲者以善道宛轉將就使合而已非<lb/>
　枉已屈道也○巷字當得其意勿泥於辭西溪李氏<lb/>
　謂不必拘於堂陛之常分者似失其㫖小象程傳云<lb/>
　當睽之時君心未合賢臣在下至誠以感動之盡力<lb/>
　以扶持之明義理以致其知杜蔽惑以誠其意如是<lb/>
　宛轉以求合也此正所謂委曲相求之本意○无咎<lb/>
　程傳曰君臣睽離其咎大矣必能合而後无咎也<lb/>
<pb n="104b"/>
遇主于巷未失道也<lb/>
　葢求之太殷事之太勤疑於為邪然本其正應非有<lb/>
　邪也道正道也釋巷字之義<lb/>
六三見輿曳其牛掣其人天且劓无初有終<lb/>
　見輿曳見猶見羣龍無首之見所見之象如此是泛<lb/>
　言作旁人所見假象之辭也與上九見豕負塗之見<lb/>
　不同彼是指上九自見也○其牛掣牛所以駕輿者<lb/>
　牛在輿前而掣之欲援以去也程傳曰掣從制從手<lb/>
<pb n="105a"/>
　執止之義也葢使不得上從上九恐當從此説○其<lb/>
　人天且劓天去髮之刑劓去鼻之刑其人輿中之人<lb/>
　也葢輿所以載是人牛所以引是輿一項事也○劓<lb/>
　去聲魚器反應上聲<lb/>
　本義猜狠方深猜疑也狠忿也始猜而狠繼之○朱<lb/>
　子語録又一説曰天合作而剃鬚也篆文天作更而<lb/>
　作□葢以為字形相似而誤也今本義既定曰髠則<lb/>
　髠是去髮非剃鬚也且項氏之説與本義合此語録<lb/>
<pb n="105b"/>
　不用可矣○洪武正韻而作耏從彡者鬚髮屬也古<lb/>
　作而○六三本上九正應乃以居二四二陽之間故<lb/>
　二從後而曳之求與之合也四則從前而掣之亦欲<lb/>
　與之合也況當睽之時上九以剛處明極睽極之地<lb/>
　其猜狠方深故又將其人而髠劓之然邪不勝正畢<lb/>
　竟妄求者去正應者合也○見輿曳牛掣人則天且<lb/>
　劓無初也然邪不勝正全無是事者其事必白空有<lb/>
　是疑者其疑必釋故終合而不終於睽後為二所曳<lb/>
<pb n="106a"/>
　前為四所掣各有是事然六三不之從其實無他也<lb/>
　上九猜狠方深乃遂疑其有他正所謂見豕負塗載<lb/>
　鬼一車者也故其人天且劓此之謂全無是事而空<lb/>
　有是疑也謂無其所疑之事也○本義故其象占如<lb/>
　此自見輿曳至有終都是象而占在其中葢占則如象也<lb/>
見輿曳位不當也<lb/>
　見輿曳一句該其牛掣如包荒得尚于中行王居无<lb/>
　咎之例位不當正謂其居二陽之間故為二所曳也<lb/>
<pb n="106b"/>
　不該到其人天且劓<lb/>
无初有終遇剛也<lb/>
　剛專指上九程傳曰不正而合未有久而不離者合<lb/>
　以正道自無終睽之理故賢者順理而安行智者知<lb/>
　幾而固守<lb/>
九四睽孤遇元夫交孚厲无咎<lb/>
　睽孤謂無應九四是陽不得初六之應是無所合而<lb/>
　獨立也故為睽孤○睽孤且謾説出初九爻只言本<lb/>
<pb n="107a"/>
　身是陽不得箇隂以為之應便是孤矣至下文遇元<lb/>
　夫字方説出初九來葢言有序自當如此本義解之<lb/>
　亦云睽孤謂無應遇元夫謂得初九上文只説無應<lb/>
　下文方説初九語意宻矣○睽孤謂下爻不是初六<lb/>
　遇元夫謂以陽遇陽同徳相與也○元夫二字程傳<lb/>
　陽稱元善也猶云善士也此説甚當非夫婦之夫○<lb/>
　睽孤而遇元夫交孚此如許逺之與張廵本非統屬<lb/>
　各自孤守一城乃以同心為國彼此推誠戮力捍賊<lb/>
<pb n="107b"/>
　而相合也○初九言悔亡䘮馬勿逐自復九四言睽<lb/>
　孤遇元夫交孚此二爻説得正相齊整○遇元夫而<lb/>
　與之交孚則睽者合矣然又必危厲而後无咎者葢<lb/>
　當睽之時難合易離故必以危厲處之乃得終合而<lb/>
　无咎<lb/>
交孚无咎志行也<lb/>
　志行即䘮馬勿逐自復之義是申无咎<lb/>
六五悔亡厥宗噬膚往何咎<lb/>
<pb n="108a"/>
　厥宗噬膚往何咎者申言其所以悔亡也葢六五當<lb/>
　睽之時以隂居陽所以不正或所據非其地或所為<lb/>
　乖其方有悔可知然雖有是悔而終得亡其悔何也<lb/>
　葢六五有柔中之徳而下有九二之應夫時之方睽<lb/>
　既有彼此相求之勢而五之柔中又有虚已下賢之<lb/>
　誠吾見其與二合也直若噬膚之易然以是而往則<lb/>
　在彼在此各得其所安而無據非其地之災有行有<lb/>
　為濟以良輔而自無乖方之虞何咎之有信乎其悔<lb/>
<pb n="108b"/>
　亡矣本義逐句逐字解得似零碎若講説自當貫意<lb/>
　不可分悔亡厥宗噬膚兩段意也故象傳只曰厥宗<lb/>
　噬膚往有慶也悔亡之義在其中矣且本義既云居<lb/>
　中得應故能亡之而又云六五為柔中之徳故其象<lb/>
　占如是即此而味之意自昭昭矣大壯九四貞吉悔<lb/>
　亡藩決不羸壯于大輿之輹本義所解意亦類此○<lb/>
　故其象占如是象字還生於厥宗噬膚厥宗之宗黨<lb/>
　類之義也葢九二是其應與故云○六五正彖傳所<lb/>
<pb n="109a"/>
　謂得中而應乎剛者<lb/>
厥宗噬膚往有慶也<lb/>
　有慶亦就睽上説即爻辭之意申賛之詞耳不必説<lb/>
　開<lb/>
上九睽孤見豕負塗載鬼一車先張之弧後説之弧匪<lb/>
冦婚媾往遇雨則吉<lb/>
　本義睽孤謂六三為二陽所制而已以剛處明極睽<lb/>
　極之地又自猜狠而乖離也所謂六三為二陽所制<lb/>
<pb n="109b"/>
　即見輿曳其牛掣也所謂而已以剛處明極睽極之<lb/>
　地又自猜狠而乖離者即其人天且劓也本義兩句<lb/>
　都歸入睽孤之義至於下文見豕負塗載鬼一車先<lb/>
　張之弧又專是詳説上九猜狠之事而不及為二陽<lb/>
　所制之象者辭為上九係也故獨詳之申言其所以<lb/>
　睽孤也○上九以剛處明極睽極之地九剛也以二<lb/>
　體言則為明之極以全體言則為睽之極夫剛者往<lb/>
　往果毅有餘而不足於寛詳況明極則過察而多疑<lb/>
<pb n="110a"/>
　睽極則咈戾而難合○夫上九之應六三也六三不<lb/>
　幸處二四二陽之間欲進與上合則後曳於二前掣<lb/>
　於四而上九本身以剛處明極睽極之地又自猜狠<lb/>
　而乖離六三本非汙于二陽也而彼則以為汙六三<lb/>
　本無受汙之事也而彼則以為有是為睽孤其以為<lb/>
　汙也如見豕之負塗然其以無為有也如見載鬼之<lb/>
　盈車然於是遂欲去之而不與之偶則先張之弧矣<lb/>
　然無是事者其事必白空有是疑者其疑必釋少間<lb/>
<pb n="110b"/>
　則説之弧矣葢知其非冦而實親也由是而往遂得<lb/>
　相遇合而吉矣○豕負塗或有之言載鬼一車明其<lb/>
　決無之事也○見豕負塗載鬼一車見字貫連到載<lb/>
　鬼一車句見豕負塗疑也載鬼一車則疑愈甚矣於<lb/>
　是遂張之弧既而脱之弧疑稍釋也知其匪冦婚媾<lb/>
　及遇雨則吉則疑盡釋矣其疑也以漸而極其釋也<lb/>
　亦以漸而盡往遇雨則吉往上九往也往而就之也<lb/>
　初間猜疑惟以不見親就為幸稍前便欲射之此往<lb/>
<pb n="111a"/>
　字是就應上説來知其匪冦婚媾而後往也○不可<lb/>
　分本義疑盡釋為遇雨睽合為吉看則字且遇雨和<lb/>
　也和合也<lb/>
遇雨之吉羣疑亡也<lb/>
　不必依程傳云所以能和者以羣疑亡也看孔子只<lb/>
　釋意非推本也<lb/>
　<lb/>
　<lb/>
<pb n="111b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易經蒙引卷五下<lb/>
</p>
<p>
</p>
  </div>
</body>
</text>
</TEI>
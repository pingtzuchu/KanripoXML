<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易經蒙引卷三上</head> <lb/>
    <p>
<pb n="1a"/>
欽定四庫全書<lb/>
　易經蒙引卷三上<lb/>
　　　　　　　　　　　　　明　蔡清　撰<lb/>
　上經<lb/>
䷎<hi>艮下坤上</hi>
謙亨君子有終<lb/>
　謙者有而不居之義有而不居是有徳而不以徳自<lb/>
　居有功而不以功自居此乃是謙若無而不居乃是<lb/>
<pb n="1b"/>
　本分事不謂之謙也○止乎内而順乎外謙之意也<lb/>
　止乎内其心收歛不矜肆也順乎外卑以下人不驕<lb/>
　亢也○亨是目下見好有終是末稍愈見好謙是屈<lb/>
　也有終不終屈也先屈者有而不居其有也有終者<lb/>
　終不能沒其所有也正所謂尊而光卑而不踰者也<lb/>
　○不曰謙亨有終而必曰君子有終者有終自是君<lb/>
　子之道也故中庸曰君子之道闇然<hi>云云</hi>日亡周子<lb/>
　曰實勝善也名勝耻也故君子日休小人日憂知君<lb/>
<pb n="2a"/>
　子之有終則知小人之無終矣○參義曰謙則必亨<lb/>
　書曰滿招損謙受益詩曰彼交匪傲萬福來求<hi>云云</hi>
　其何以能若是哉由其安理樂天而物我無間故不<lb/>
　自滿足而自然卑遜非矯為之也若内有矜伐之心<lb/>
　而外示抑損之意則非安履乎謙者矣其始雖飾其<lb/>
　情而終則見於色<lb/>
彖曰謙亨天道下濟而光明地道卑而上行<lb/>
　天道下濟而光明天雖居上而其氣常下降以濟萬<lb/>
<pb n="2b"/>
　物惟其下濟也故氣一嘘而萬物以生氣一縮而萬<lb/>
　物以成其道之光明為何如夫天道若不下濟無由<lb/>
　光明惟下濟所以光明也下濟是謙光明則亨矣○<lb/>
　天道下濟者天位乎上而其氣之下降者所以濟乎<lb/>
　下也故謂之下濟使天不下濟則生物之功何自光<lb/>
　顯乎○地道卑而上行地道至是卑順也然惟卑也<lb/>
　故能承天時行以上配乎乾其道則上行也夫地非<lb/>
　卑則不能上行惟其卑也故上行卑是謙上行則亨<lb/>
<pb n="3a"/>
　矣○地道以位言則屈於下以徳言則不自作可謂<lb/>
　至卑矣於其卑則再無去處其理自是上行矣○地<lb/>
　道上行者蓋物之生雖出於天然非地以承之則生<lb/>
　物之功不克終物之成雖主於天然非地以承之則<lb/>
　生物之功亦不克遂此見地之卑而其道上行以配<lb/>
　天也○此言謙之必亨意謂天地亦以謙而亨則人<lb/>
　之謙而必亨不待言矣○天道下濟而光明地道卑<lb/>
　而上行天地本無謙此是聖人覔出箇謙意來説見<lb/>
<pb n="3b"/>
　得此理在天地有不能違者則人從可知矣天在上<lb/>
　說不得謙則取其下濟以為謙地處下卑則就以其<lb/>
　卑為謙然天非下濟不光明地非卑不上行天下濟<lb/>
　即便光明地卑即便上行可見謙之必亨<lb/>
天道虧盈而益謙<lb/>
　如日沒而升日中而昃月晦而弦月盈而蝕之類天<lb/>
　非有意於虧之盈之也乃其自然之理也○若論至<lb/>
　無心處則雖人道惡盈而好謙初亦何容心於好惡<lb/>
<pb n="4a"/>
　哉亦在我者有以感召其好惡耳可不慎哉可不慎<lb/>
　哉<lb/>
地道變盈而流謙<lb/>
　程傳曰以地勢而言盈滿者傾變而反陷卑下者流<lb/>
　注而益増也○流謂聚而歸之本義何其的確<lb/>
鬼神害盈而福謙<lb/>
　朱子曰天道是就寒暑往來説地道是就地形髙下<lb/>
　説鬼神言禍福是有些造化之柄各自主一事而言<lb/>
<pb n="4b"/>
　耳愚謂如雷動風散雨潤日暄之類所謂造化之適<lb/>
　也彼花之開者謝茂者凋是害盈也然凋零之餘又<lb/>
　有茂盛殘落之餘又有發生是福謙也亦總是自然<lb/>
　之理皆非有心之為也○朱子謂鬼神言禍福是有<lb/>
　些造化之柄各自主一事而言謂與虧盈益謙變盈<lb/>
　流謙者異指緣鬼神只是天地之功故如此分析○<lb/>
　又依朱子有些造化之柄之説則當以作善降祥作<lb/>
　不善降殃來解方更切耳○開落榮悴處便是造化<lb/>
<pb n="5a"/>
　之柄然按經傳中所言鬼神禍福處亦多朱子言有<lb/>
　據○鬼神之害盈而福謙須兼動植等物説如榮悴<lb/>
　開落之類只説得植物若福善禍淫之類則説得動<lb/>
　物可兼説也<lb/>
人道惡盈而好謙<lb/>
　通六爻皆是此理如九三之萬民服也六五之蓋從<lb/>
　之者衆矣上六之謙極有聞人之所與其義尤章灼<lb/>
　如初六之用涉大川六二之鳴謙貞吉六四之無不<lb/>
<pb n="5b"/>
　利撝謙莫非以人道所好皆此故也○易中亦有之<lb/>
　乾上九過髙志滿則賢者不輔惡盈也屯初六以貴<lb/>
　下賤則大得乎民好謙也書亦有之志自滿九族乃<lb/>
　離徳日新萬邦維懷○天道虧盈益謙四句各自説<lb/>
　不可謂人而能謙則為天所益地所流鬼神所福也<lb/>
　大抵上三句只是起下一句為四箇謙字所指不同<lb/>
　人道好謙之謙是與卦同也○參義曰聖人詳言之<lb/>
　是以戒淫而勸謙也○謙尊而光者以其為人道所<lb/>
<pb n="6a"/>
　好也卑而不可踰者亦以其為人道所好也○謙只<lb/>
　是一般而其光與不可踰不同者則其位望之不同<lb/>
　也不可踰言畢竟亦好所謂不居其有而卒不能没<lb/>
　其所有者乃為有終○光與不可踰處俱是徳但不<lb/>
　可俱以為是謙徳也若拘以為謙徳則不見愈光亦<lb/>
　不能過意○天道虧盈益謙四句歐陽子曰此聖人<lb/>
　極論天人之際也春秋雖書日食星變孔子未甞道<lb/>
　其所以然曰天地鬼神不可知為其可知者人而已<lb/>
<pb n="6b"/>
　日中必昃盛衰必復天吾不知吾見其虧盈於物者<lb/>
　矣草木之盛者變而衰落之物之下者進而流行之<lb/>
　地吾不知吾見其變流於物者矣人之貪滿者多禍<lb/>
　守約者多福鬼神吾不知吾見其人之禍福者矣天<lb/>
　地鬼神不可知其心則因其著於物以測之但據其<lb/>
　迹之可見者<hi>云云</hi>若人則可知者故直言其情曰好<lb/>
　惡其知與不知異詞也參而㑹之與人無以異也以<lb/>
　其不可知故常尊而逺之以其與人無以異則修吾<lb/>
<pb n="7a"/>
　人事而已未有人心悦而天意怒未有人理逆而天<lb/>
　理順者嗚呼聖人沒異端起秦漢以來學者惑於灾<lb/>
　異乆矣天文五行之説不勝其繁也子之所述不得<lb/>
　不異乎春秋也歐公以人之可知者一對天地鬼神<lb/>
　之不可知者三一者盡則三者在其中君子何如哉<lb/>
　修身俟死而已<lb/>
地中有山謙<lb/>
　以卑藴髙謙之象也此與上本義山至髙而地至卑<lb/>
<pb n="7b"/>
　乃屈而止於其下謙之象也不同蓋上本義所謂謙<lb/>
　者主山言謂髙而能下也此主地言謂地雖卑而中<lb/>
　之所藴則髙而卒亦歸於髙而能下也内充而外欿<lb/>
　也但山至髙而地至卑乃屈而止於其下者髙卑為<lb/>
　二人之象此以卑藴髙則其髙與卑皆就一人身上<lb/>
　言也同一卦之象而所取却有二義亦猶賁卦彖傳<lb/>
　文明以止人文也與本義所取離明於内艮止於外<lb/>
　者不同以卑藴髙自掩其髙也<lb/>
<pb n="8a"/>
君子以裒多益寡稱物平施<lb/>
　本義既順解曰裒多益寡<hi>云云</hi>其施又特出損髙増<lb/>
　卑以趨於平一句以髙卑替多寡而置了施字不舉<lb/>
　足見分明實就謙説故語錄云人多見在已者髙在<lb/>
　人者卑謙則抑巳之髙而卑以下人便是平也益分<lb/>
　明矣○厚齋馮氏則謂凡大象皆别立一意使人知<lb/>
　用易之理裒多益寡稱物平施俾小大長短各得其<lb/>
　平非君子謙徳之象乃君子治一世使謙之象也愚<lb/>
<pb n="8b"/>
　謂如比如小畜如臨如觀及大畜等諸大象所云未<lb/>
　見皆别立一意馮氏未為定論也○或曰本義雖云<lb/>
　損髙増卑以趣於平以髙卑替多寡又去却施字不<lb/>
　舉然下句亦謙之意也言亦其意而已如子<hi>云云</hi>則<lb/>
　是實説非止謙之意矣曰不然蒙卦内險外止蒙之<lb/>
　意也亦是實説獨此乃僅取其意之彷彿耳况亦者<lb/>
　承上文義不為無謂也○一説亦者不是承謙之象<lb/>
　也言乃是承上本義止乎内而順乎外謙之意也言<lb/>
<pb n="9a"/>
　○叅義曰君子觀地中之有山則知人之處世不可<lb/>
　以自髙而卑人故有持平之心焉<hi>云云</hi>夫矜才衒能<lb/>
　樂髙喜勝人之常情也而君子者其心有異焉是故<lb/>
　聰明睿智守之以愚功被天下守之以讓勇力振世<lb/>
　守之以怯富有四海守之以謙若是者其心何如也<lb/>
　豈非惡巳之獨多而裒之以益人乎○按謙者裒多<lb/>
　益寡稱物平施之謂也或者過於禮遜是謂足恭矣<lb/>
　非謙之本義也<lb/>
<pb n="9b"/>
初六謙謙君子用涉大川吉<lb/>
　涉川本無所取象只是就謙謙之道雖用以濟險亦<lb/>
　吉况平居乎<lb/>
卑以自牧也<lb/>
　程傳云詩曰自牧歸荑出邶風靜女篇曰自牧歸荑<lb/>
　洵美且異匪女之為美美人之貽傳曰此淫奔期㑹<lb/>
　之詩牧外野也荑茅之始生者洵信也女指荑而言<lb/>
　也言靜女又贈我以荑而其荑亦美且異然非此荑<lb/>
<pb n="10a"/>
　之為美特以美人之所贈故其物亦美按詩傳所解<lb/>
　牧字義與程傳之説不同易本謂卑以自養也<lb/>
六二鳴謙貞吉<lb/>
　六二柔順中正謙徳之盛者也由是積於中而著於<lb/>
　外矣是為鳴謙非自鳴其謙也謙而有聲之謂鳴也<lb/>
　鳴謙是貞之道占者如是則貞而吉矣貞吉是占鳴<lb/>
　謙所以貞吉者蓋謙且有聞則於在我為得其正也<lb/>
　正者理之所當然者也吉謂其謙有聞人皆知之則<lb/>
<pb n="10b"/>
　是所謂志行孚名譽著在彼無惡在此無射以上可<lb/>
　以得君以下可以得民雖蠻貊之邦行矣非吉乎○<lb/>
　鳴謙何以為貞吉蓋以謙有聞乃積於中著於外非<lb/>
　違道以干譽者也豈不為貞乎<lb/>
中心得也<lb/>
　此一句意味最長若非象傳著一句則六二之鳴謙<lb/>
　是自鳴其謙解不得以謙有聞了故曰此是積於中<lb/>
　而著於外意中心得只指六二之柔順中正言自得<lb/>
<pb n="11a"/>
　於中自然見於外而聞於人矣先儒釋孝哉閔子騫<lb/>
　人不間於其父母<hi>云云</hi>蓋其孝友之實有以積於中<lb/>
　而著於外者即此道理○又一説二鳴謙貞吉然原<lb/>
　其謙乃中心所自得初非欲以求聞於外也然有是<lb/>
　徳積於中則必有是名聞於外耳此説亦有味○舊<lb/>
　説謂志行孚名譽著以上得君以下得民為中心得<lb/>
　看味覺淺且依此説則當云志得也何乃曰中心得<lb/>
　也故斷從初説無易矣<lb/>
<pb n="11b"/>
九三勞謙君子有終吉<lb/>
　卦惟一陽居下之上以位言剛而得正是其徳之盛<lb/>
　也上下所歸是其位任之隆而功業之著也故為勞<lb/>
　謙○謙字只從卦上來與上六同○九三陽剛得正<lb/>
　所以能做功業以一陽居下之上而為上下所歸是<lb/>
　當事任也所以得做功業○徳者功業之本位者功<lb/>
　業之地雖有其徳苟無其位則亦無以自見於功業<lb/>
　故本義兼位任言○或者以本義上下所歸句為是<lb/>
<pb n="12a"/>
　象傳萬民服也非也如此則象傳萬民服也正是勞<lb/>
　謙之義然而萬民服安得以為勞謙乎况本義此句<lb/>
　解在勞謙之上○謙字看來只是從卦上取一說是<lb/>
　指剛而得正為勞而能謙愚謂以本義文勢似不然<lb/>
　且上下諸爻皆以柔為謙與此爻别在上六之鳴謙<lb/>
　則又不在柔上取只以處謙之極言其謙字正與此<lb/>
　同在卦上來也若指剛正以為謙則本義似當云卦<lb/>
　惟一陽居下之上上下所歸剛而得正矣不當如此<lb/>
<pb n="12b"/>
　<hi>云云</hi>○參義曰卦多隂則陽為主九三<hi>云云</hi>○萬民<lb/>
　服也正是言其有功勞而能謙尤其所難也服之者<lb/>
　正以其難也○萬民服正是有終處所謂尊而光也<lb/>
　書曰汝惟不矜天下莫與爭功汝惟不伐天下莫與<lb/>
　爭能其有終為何如○或云萬民服若用書所謂汝<lb/>
　惟不矜天下莫與爭功意便是勞而能謙則萬民皆<lb/>
　是服其勞不是服其勞而能謙也<lb/>
六四无不利撝謙<lb/>
<pb n="13a"/>
　柔而得正上而能下正是謙也如是則在彼無惡在<lb/>
　此無斁在邦必達在家必達無不利矣此是槩説下<lb/>
　文撝謙則專以其居九三功臣之上而言○無不利<lb/>
　是已自能謙了撝謙者亦不敢安於九三之上也如<lb/>
　此則為之上者嘉其謙為之下者安其謙矣<lb/>
六五不富以其隣利用侵伐无不利<lb/>
　居尊能謙則從之者衆矣故為不富以其隣設有未<lb/>
　服從者不可但巳也利用侵伐之此亦君道貴剛不<lb/>
<pb n="13b"/>
　可一於柔之意然居上能謙何事不可為者故无不<lb/>
　利要不但利用侵伐也○六五利用侵伐固以其不<lb/>
　服而當伐之然亦以其能謙而為人所與也以上六<lb/>
　利用行師參看有此意○利用侵伐者以其謙而從<lb/>
　之者衆也○不富二字不可就以當謙此大不是三<lb/>
　句皆占也○參義曰夫以六五之柔中而執謙以臨<lb/>
　下宜無不服矣而猶有不服者則其為㝠頑之寇强<lb/>
　暴之敵可知矣五既得衆心之歸如是而侵伐乃誅<lb/>
<pb n="14a"/>
　暴去惡之兵也<lb/>
上六鳴謙利用行師征邑國<lb/>
　本義質柔而无位此位字指君位不然説不得征邑<lb/>
　國蓋質柔無位其行師僅可征邑國而已○質柔則<lb/>
　才有所不足無位則力有所不足<lb/>
鳴謙志未得也<lb/>
　言上六謙徳有聞宜乎人無不歸矣然隂柔無位才<lb/>
　力未足志獨未得而至於行師也雖然可用行師亦<lb/>
<pb n="14b"/>
　不過足以治私邑而已僅足以治私邑者正以其隂<lb/>
　柔无位才力不足也<lb/>
䷏<hi>坤下震上</hi>
豫利建侯行師<lb/>
　衆心和樂之謂豫本義曰人心和樂以應其上也孟<lb/>
　子所謂人和是巳○剛應而志行是豫處順以動是<lb/>
　所以豫處剛應而志行即人心和樂以應其上也故<lb/>
　彖傳釋卦名則兼舉卦體卦徳至釋卦辭則只用卦<lb/>
<pb n="15a"/>
　徳明能順動則人心和樂以應其上不假言矣所謂<lb/>
　天地如之而况建侯行師乎○剛應而志行者人心<lb/>
　和樂以應其上也順以動者上之人所以得人心之<lb/>
　和樂以應其上者也彖傳志行二字只貼應字意非<lb/>
　如俗説在上之和樂也○建侯先儒皆謂建他人為<lb/>
　侯<lb/>
豫順以動故天地如之而况建侯行師乎<lb/>
　言順以動雖天地亦應之而况不得人心之和應以<lb/>
<pb n="15b"/>
　建侯行師乎○豫順以動言豫之卦徳為順以動夫<lb/>
　順以動天地尚不之違而况以建侯行師人其有違<lb/>
　之者乎如此説則豫字乃為與上文同○豫順以動<lb/>
　故天地如之如宋景公有君人之言三而熒惑為之<lb/>
　退舎商髙宗因雉雊而修徳則天祐之而商道復興<lb/>
　又如作善降之百祥積善必有餘慶之類是也○這<lb/>
　順動不可只説建侯行師上説一箇順動蓋順動是<lb/>
　概説平素既能順動則得人心之和樂而利此二者<lb/>
<pb n="16a"/>
　矣○而况建侯行師乎或曰建侯行師亦非是小彖<lb/>
　傳乃如何<hi>云云</hi>曰建侯行師在人事固為大者若以<lb/>
　天地觀之則建侯行師又其小者矣<lb/>
天地以順動　<hi>止</hi>　大矣哉<lb/>
　蓋日月不過四時不忒天地順動之符騐也○日月<lb/>
　不過以晷刻言四時不忒以氣候言也○厚齋曰日<lb/>
　月之行景長不過南陛景短不過北陛恐有誤蓋當<lb/>
　為景長不過北陛景短不過南陛○每一晝夜總百<lb/>
<pb n="16b"/>
　刻夏至晝六十刻夜四十刻冬至晝四十刻夜六十<lb/>
　刻春分秋分晝夜平分各五十刻自春分至夏至晝<lb/>
　浸長夜浸短自秋分至冬至晝浸短夜浸長而四時<lb/>
　亦自此而分元有授時厯以燕薊為都則又定冬至<lb/>
　日短三十八刻夏至日長六十二刻亦一理也○無<lb/>
　不順動之天地亦無不順動之聖人要説得仔細○<lb/>
　或曰不過不忒刑清民服正亦豫處但極其大者言<lb/>
　之耳若天地聖人以順動則皆所以致豫之實理也<lb/>
<pb n="17a"/>
　○聖人以順動則事事皆合天理當民心不用刑罰<lb/>
　而民自服矣○刑罰清就見是民服此正是人心和<lb/>
　樂以應其上意○刑罰清而民服言不待峻刑罰而<lb/>
　民自服也○漢武帝立見知故縱之法而盜賊愈多<lb/>
　光武悉除去之而盜賊自清則聖人順動而民服者<lb/>
　於此可推矣○豫之時義大矣哉六十四卦皆是時<lb/>
　也有其時則有其時之義豫之時義在天地則順動<lb/>
　而日月不過四時不忒在聖人則順動而刑清民服<lb/>
<pb n="17b"/>
　其時義顧不大哉○游酢作孫華老易傳序曰其所<lb/>
　遭者時也其所託者義也其所致者用也知斯三者<lb/>
　而天下之理得矣<hi>見宋文鑑</hi>○彖傳極言而贊其大者十<lb/>
　二卦頥大過解革四卦則據其見在時節而贊其時<lb/>
　坎睽蹇三卦則重在濟用上説而曰時用豫隨遯旅<lb/>
　姤五卦則重在義理上如豫有順動之理隨有亨正<lb/>
　之理遯姤又有君子去就之義旅又道無不在固有<lb/>
　義存故贊其時義然此亦各隨其所重言之耳要之<lb/>
<pb n="18a"/>
　未有有時而無義有義而無用者也○時之一字貫<lb/>
　六十四卦皆有不止豫等諸卦耳有時則有義有義<lb/>
　則有用單言時則義與用在其中矣言義未甞無用<lb/>
　言用未甞無義各就所切而言○自豫而言則順動<lb/>
　其時之義也○彖傳凡極言之類皆為推廣卦義不<lb/>
　然易之道拘矣雖發於後聖抑亦先聖之㫖也學易<lb/>
　者從羲文以探其始從孔子以究其終庶乎其盡之<lb/>
　矣<lb/>
<pb n="18b"/>
雷出地奮豫　<hi>止</hi>　以配祖考<lb/>
　雷始伏聲於地及出地而奮則所以鼔天地之和氣<lb/>
　而發萬物之生意者在是矣和之至也故有豫之象<lb/>
　○雷出地奮似只可説和如何云和之至曰至字從<lb/>
　奮字生○先王作樂既象其音者雷出地奮也又取<lb/>
　其義者豫也○此作樂是制作之作不是奏樂本義<lb/>
　謂先王作樂既象其聲又取其義可見是主制作○<lb/>
　先王以作樂書曰詩言志歌永言聲依永律和聲八<lb/>
<pb n="19a"/>
　音克諧此聖人作樂之事也○先王以作樂崇徳殷<lb/>
　薦之上帝以配祖考作樂二字是提頭崇徳與薦上<lb/>
　帝配祖考相對崇徳是自招布其徳於樂也薦上帝<lb/>
　配祖考是用樂所在也○樂之為用多矣内而閨門<lb/>
　外而朝廷逺而邦國皆是用樂所在獨言薦上帝配<lb/>
　祖考何也曰萬物本乎天故有郊人本乎祖故有廟<lb/>
　是其用樂之最大者故曰殷薦<hi>云云</hi>○先王作樂既<lb/>
　象其聲又取其義所以法豫者盡於此矣其崇徳者<lb/>
<pb n="19b"/>
　亦只是主於和豫其薦上帝配祖考亦只是主於和<lb/>
　豫也皆非作樂外又别有一意也○春秋莊五年大<lb/>
　雩程子曰雩於上帝用盛樂也○樂之配祖考猶樂<lb/>
　以侑食之義○此作樂是制作之作非奏樂也殷薦<lb/>
　之上帝以配祖考則是奏樂也○殷盛也此之殷猶<lb/>
　无妄言先王茂對時之茂字○以配之以字當作而<lb/>
　字看不必謂郊祀后稷以配天宗祀文王於明堂以<lb/>
　配上帝各有所主彼主嚴父莫大於配天説且此依<lb/>
<pb n="20a"/>
　彼説又當作殷薦之祖考以配上帝矣古字以而多<lb/>
　通用○薦上帝配祖考平説雲峰亦有薦上帝配祖<lb/>
　考之文若泥孝經亦當改作薦祖考以配上帝也故<lb/>
　須作平説而以以字做而字看○朱子語類兩言薦<lb/>
　上帝配祖考益可見平説為是○還依舊説作配以<lb/>
　祖考説為穏亦不駭人聽○郊祀后稷以配天宗祀<lb/>
　文王於明堂以配上帝鄱陽董氏鼎註孝經大義曰<lb/>
　郊祀祭天也祭天於南郊故曰郊明堂者王者出政<lb/>
<pb n="20b"/>
　布治之堂南面嚮明故曰明堂宗祀謂宗廟之祭也<lb/>
　天以形體言上帝以主宰言郊祀祭天則以后稷配<lb/>
　尊后稷猶天也宗祀祭帝則以文王配尊文王猶帝<lb/>
　也宗祀宗字恐重明堂有辨在後○通考載朱子曰<lb/>
　天即帝也郊而曰天所以尊之也故以后稷配焉后<lb/>
　稷逺矣配稷於郊亦所以尊稷也明堂而曰帝所以<lb/>
　親之也以文王配焉文王親也祀文王於明堂亦以<lb/>
　親文王也尊尊而親親周道備矣然則郊者古禮而<lb/>
<pb n="21a"/>
　明堂者周制也周公以義起之也○宗祀文王於明<lb/>
　堂通考云天子七廟其正數宗不在此數中宗變也<lb/>
　苟有功徳則宗之不可預為設數故殷有三宗周公<lb/>
　舉以勸成王宗無數也○又載王肅駁鄭義曰古者<lb/>
　祖有功而宗有徳祖宗自是不毁之名非謂配食於<lb/>
　明堂者也若如鄭言則經當言祖祀文王於明堂不<lb/>
　得言宗祀也宗者尊也周人既祖其廟又宗其祀孰<lb/>
　謂祖於明堂乎○周人禘嚳郊稷祖文王宗武王○<lb/>
<pb n="21b"/>
　又載致堂胡氏曰明堂王者向明而治之所則何以<lb/>
　與之宗祀乎文王已有廟矣以季秋享帝而奉文王<lb/>
　配焉不可於七廟中獨舉大禮於一廟故迎文王致<lb/>
　之明堂以配帝也祭帝必於明堂者帝出震而宰萬<lb/>
　物猶向明而治天下也武王即位追王文王周公制<lb/>
　禮推本王功故以文王配帝而祀於明堂○宗既解<lb/>
　為宗廟則又何云於明堂恐董説不是當如王與胡<lb/>
　之説○春秋宣公三年公羊傳曰郊則曷為必祭稷<lb/>
<pb n="22a"/>
　王者必以其祖配王者則曷為必以其祖配自内出<lb/>
　者無匹不行自外至者無主不止通考郊社篇載朱<lb/>
　子曰凡説上帝總旻天上帝與五帝言之皆稱上帝<lb/>
　也如周禮嵗有九祭其四為祭天其一為祭五帝禮<lb/>
　若不同矣易則但説享上帝未甞分别如曰聖人亨<lb/>
　以享上帝殷薦之上帝以配祖考以此觀之凡説上<lb/>
　帝者是總説帝也○又載月令孟夏大雩帝用盛樂<lb/>
　帝即天也未聞有合祭五帝之説也故程子以秋明<lb/>
<pb n="22b"/>
　堂冬圜丘春祈穀夏大雩四者皆為祭天斯言不可<lb/>
　易矣鄭氏云冬至圜丘旻天上帝六春蒼帝立夏赤<lb/>
　帝立秋白帝立冬黒帝○按周禮五帝朱子上帝總<lb/>
　稱之語及鄭氏分冬至立春立夏立秋立冬及夏季<lb/>
　之説則似是有五帝矣但據鄭氏説又是有六帝蓋<lb/>
　以冬至祭旻天上帝為統帝也如是則有五帝之説<lb/>
　矣朱子綱目之修於漢文十五年書夏四月帝如雍<lb/>
　如郊見五帝又書秋如渭陽五帝廟伊起莘發明曰<lb/>
<pb n="23a"/>
　夫帝一而已安得有五况異時紛紛祠祀實昉於此<lb/>
　故綱目特以始郊五帝書之以見開端之失又劉益<lb/>
　友書法曰天一而已而有五帝焉非古也自是郊祀<lb/>
　五畤不可勝書矣書始病帝也按此二説則又以為<lb/>
　無五帝未知如何判斷大抵古者五帝之説初不同<lb/>
　一時亦不同一處所若文帝作五帝廟及郊見五帝<lb/>
　則是一時有五帝位矣○春為青帝夏為赤帝季夏<lb/>
　土旺為黄帝秋為白帝冬為黒帝只是一箇天隨時<lb/>
<pb n="23b"/>
　而為號耳○帝不宜廟發明書法俱欠明訓古惟明<lb/>
　堂有配帝之儀○孝莫大於嚴父宗祀文王之時實<lb/>
　成王也成王不祀武王而祀文王者何也通考有曰<lb/>
　是時成王未畢喪武王未立廟故崇祀文王而已此<lb/>
　所以言周公其人也○詩序曰豐年秋冬報則秋報<lb/>
　者季秋之於明堂也冬報者冬至之於郊也先明堂<lb/>
　而後郊者禮由内而及外也先嚴父而後祖者禮由<lb/>
　親而及尊也○郊特牲篇朱子註曰上帝即天也聚<lb/>
<pb n="24a"/>
　天之神而言之則謂之上帝○朱子又曰五峯言無<lb/>
　北郊只祭社便是○朱子又曰為壇而祭故謂之天<lb/>
　祭於屋下故謂之帝蓋宗祀在於明堂故稱帝焉<lb/>
　○右見大學衍義補<lb/>
　先王作樂本非汲汲為崇已徳設也然樂既作則其<lb/>
　音節之所宣布舞蹈之所發揚其徳自有不容掩者<lb/>
　耳故曰作樂崇徳耶○或云作樂以崇徳則人和樂<lb/>
　矣用樂以享神則神和樂矣樂所以和神人也二句<lb/>
<pb n="24b"/>
　平説於體豫之意尤切<lb/>
初六鳴豫凶<lb/>
　豫而至於自鳴則志意滿極禍敗無日矣故凶而象<lb/>
　傳曰志窮凶也○鳴豫如唐王伾王叔文用事若司<lb/>
　馬如栁宗元劉禹錫之徒皆附麗之互相和倡以為<lb/>
　伊周管葛日夜汲汲如狂僴然自得是鳴豫者也故<lb/>
　一斥不復得罪後世又如宋人所謂笑罵從他笑罵<lb/>
　好官我自為之是亦鳴豫者也○此卦專就九四一<lb/>
<pb n="25a"/>
　爻觀之則為剛應而志行由豫大有得自無不好惟<lb/>
　以初六對看之則四為初之應初賴之以為强援三<lb/>
　為九四比爻三則上視之而溺於豫連九四亦為不<lb/>
　好矣易道屢遷有如此○卦之得名本為和樂然卦<lb/>
　辭為衆樂之義本義於此又生一衆字者對下文自<lb/>
　樂言也九四與卦同者九四由豫此豫字正衆樂之<lb/>
　義即所謂和樂也○一説卦之得名本為和樂然卦<lb/>
　辭為衆樂之義看名字辭字衆樂字可見卦名只為<lb/>
<pb n="25b"/>
　和樂卦辭乃為衆樂爻辭除九四與卦同謂同為和<lb/>
　樂之義也按此説雖得衆字分明然人心和樂以應<lb/>
　其上實本彖傳釋卦名之義安得為非衆樂耶况自<lb/>
　樂者與卦不同則卦非衆樂之義而何還當從舊説<lb/>
　也○所以有吉凶之異卦辭及九四為衆樂故吉諸<lb/>
　爻為自樂故凶<lb/>
六二介于石不終日貞吉<lb/>
　豫雖主樂然易以溺人溺則反而憂矣故初有鳴豫<lb/>
<pb n="26a"/>
　之凶三有旴豫之悔上有冥豫之咎五亦有沈溺於<lb/>
　豫之疾是皆樂反為憂者也○介于石專指不溺於<lb/>
　豫言不終日泛説衆事本義故云見凡事之幾微也<lb/>
　○六二中正自守則自奸聲亂色不留於聰明淫樂<lb/>
　慝禮不接於心術凡世間一切可喜可樂之事無一<lb/>
　足動於中者其介如此故其思慮明審<hi>云云</hi>○不終<lb/>
　日貞吉大抵有守之人其心自靜靜則生明矣如蜀<lb/>
　山人不起念十年亦能前知董五經知程子欲來之<lb/>
<pb n="26b"/>
　信息亦只是靜穆生以醴酒不設而去楚曰不去楚<lb/>
　人將鉗我於市蓋是不可榮以祿者晉張翰顧榮見<lb/>
　晉室將亂或託思蓴鱸而歸故鄉或率妻子先逃於<lb/>
　林慮山中甚者如楊元琰請為僧以免武三思之害<lb/>
　金日磾不肯納女后宫不肯受秺侯之封以全其宗<lb/>
　勝於霍光逺矣此皆介于石不終日而見凡事之幾<lb/>
　微也○六二其徳安靜而堅確安靜澹然無欲而不<lb/>
　躁動也堅確者守得堅固有終而不可移奪也惟其<lb/>
<pb n="27a"/>
　有是徳故其胸中長自光明而敏於見幾莊子曰泰<lb/>
　宇定而天光發周子曰靜虚則明大學曰安而後能<lb/>
　慮慮而後能得一也○六二中正自守便自有徳安<lb/>
　靜而堅確必兼安靜與堅確四字方盡得介于石之<lb/>
　義○貞吉二字純是占○或謂介于石是貞不終日<lb/>
　是吉愚謂貞吉須要説得與諸爻所謂貞吉例同方<lb/>
　是且介于石固貞也不終日者獨非貞乎如嘉遯貞<lb/>
　吉嘉遯只是不終日之意多獨不可言貞乎<lb/>
<pb n="27b"/>
六三盱豫悔遲有悔<lb/>
　六三旴豫悔已無可言矣遲有悔者聖人特為占者<lb/>
　開悔過之門耳○遲有悔猶云過而不改是謂過矣<lb/>
　○旴豫謂旴而豫也故本義云上視於四而下溺於<lb/>
　豫二字本不對而對者也或者於文字中乃分上下<lb/>
　講之殊失本㫖<lb/>
九四由豫大有得勿疑朋盍簪<lb/>
　九四卦之所由以豫者也以卦義言則卦由之以成<lb/>
<pb n="28a"/>
　豫以人事言則衆由之以致豫本義蓋以卦之諸爻<lb/>
　為衆之豫也勿疑朋盍簪亦順動之義○由豫而曰<lb/>
　大有得者衆皆由我致豫則我之志大行矣所得孰<lb/>
　大於此故曰大有得如孟子言君子所欲所樂意思<lb/>
　○由豫大有得只據九四所居位任言之耳猶未見<lb/>
　得他好處故因戒以勿疑朋盍簪勿疑謂開誠心也<lb/>
　朋君子之朋同心同徳者也謂善類也○爻辭由豫<lb/>
　二字謂衆由之以致豫也本義云卦之所由以為豫<lb/>
<pb n="28b"/>
　者也是推本之辭不可以為卦象也故云其象如此<lb/>
　而其占為大有得○簪聚也盍簪所以聚髪也又速<lb/>
　也蓋一簪便透也○簪聚也又速也二義亦相通聚<lb/>
　則速矣人衆而爭先也即從之者如歸市之意○九<lb/>
　四由豫大有得矣又必戒以勿疑朋盍簪者誠以由<lb/>
　豫任大責重難以獨力必得同徳者以自輔乃不至<lb/>
　有覆餗之虞自古雖以聖哲之資而居大臣之任者<lb/>
　亦皆如此如舜則舉八元八愷伊尹周公亦皆有俊<lb/>
<pb n="29a"/>
　乂吉人之助諸葛孔明亦必開誠心以來諸賢之益<lb/>
　夫然後知聖人命辭之意深矣哉○由豫者衆由我<lb/>
　豫也朋者衆中之賢者也勿疑朋盍簪教以保豫之<lb/>
　道也○參義曰自初爻而觀九四則以四為權臣其<lb/>
　豫者逸豫也自本爻而觀之則四為任政之賢臣其<lb/>
　豫者和豫也由豫者言人心之和豫由四而致也然<lb/>
　人既樂從則當開誠心布公道待以曠大之道不為<lb/>
　物我之私然後有以致人心之皆樂故曰勿疑朋盍<lb/>
<pb n="29b"/>
　簪簪所以聚髪者言同類之畢來如髪之聚於簪也<lb/>
　此與咸九四憧憧往來朋從爾思正相反勿疑則非<lb/>
　憧憧之思也盍簪則非朋從爾思也<lb/>
六五貞疾恒不死<lb/>
　當豫之時以柔居尊隂柔則無堅介之操居尊則有<lb/>
　逸豫之資無剛介之操有逸豫之資必致沉溺於豫<lb/>
　無疑矣此以徳言其致疾之理也又兼以勢言之九<lb/>
　四卦之所由以為豫者也剛而不遜而六五乃乘其<lb/>
<pb n="30a"/>
　上譬如龍虎之未易馴擾也且衆皆附之矣我無附<lb/>
　而處𫝑危特寄居焉耳是又其疾益深有貞疾之象<lb/>
　也然以其得中又有君人之道存焉未有大失人心<lb/>
　之事而得僅保其位如衰周之君或下堂而見諸侯<lb/>
　或威令下同六國弱則甚矣然文武之緒猶綿延數<lb/>
　十世而未絶此正恒不死之象也又如李唐如肅代<lb/>
　以後諸帝大概皆然○以其沉溺於豫而處𫝑危觀<lb/>
　之則為徳薄而力孤貞疾之象也以其得中而觀之<lb/>
<pb n="30b"/>
　則其善道猶有存者賴此一□生意猶在故又為恒<lb/>
　不死之象也○上下巳為四之應衆不附也以柔弱<lb/>
　而為剛强所廹處𫝑危也衆不附而處𫝑危雖未亡<lb/>
　而隣於亡猶貞固之疾雖未死而隣於死<lb/>
六五貞疾乘剛也<lb/>
　專指乘九四之剛一節言不兼以柔居尊義象傳之<lb/>
　例多如此<lb/>
上六冥豫成有渝无咎<lb/>
<pb n="31a"/>
　上六動體能變故為成有渝之象○參義曰以往事<lb/>
　觀之如楚莊王聽伍舉之諫而罷淫樂齊威因淳于<lb/>
　髠之諷而行誅賞其皆成有渝之義歟○漢武帝晚<lb/>
　年乃言朕自即位以來所為多狂悖使天下愁苦不<lb/>
　可追悔今事有傷害百姓縻費天下者悉罷之因田<lb/>
　千秋言凡方士皆斥遣之務在禁苛暴止擅賦力本<lb/>
　務農修馬復令以補缺毋乏武備而已封田千秋為<lb/>
　富民侯以明休息養民也胡致堂先生曰武帝既往<lb/>
<pb n="31b"/>
　之愆與化俱徂而自新之善照映方來使人反覆味<lb/>
　之嘆慕而興起可為帝王處仁遷義之法秦穆公不<lb/>
　得專美於前矣○秦穆公悔過事見書傳曰左傳杞<lb/>
　子自鄭使告於秦曰鄭人使我掌其北門之管若潛<lb/>
　師以來國可得也穆公訪諸蹇叔叔曰不可公辭焉<lb/>
　使孟明西乞白乙伐鄭晉襄公帥師敗秦師於殽囚<lb/>
　其三帥穆公悔過誓告羣臣○秦誓曰民訖自若是<lb/>
　多盤責人斯無難惟受責俾如流是惟艱哉<hi>云云</hi>又<lb/>
<pb n="32a"/>
　曰邦之杌<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>曰由一人邦之榮懷亦尚一人之慶○<lb/>
　史記云楚世家莊王即位三年不出號令日夜為樂<lb/>
　令國中有敢諫者死無赦伍舉入諫莊王左抱鄭姬<lb/>
　右抱越女坐鐘鼔之間伍舉曰願有進𨼆曰有鳥在<lb/>
　阜三年不飛不鳴是何鳥也王曰三年不飛飛將冲<lb/>
　天三年不鳴鳴將驚人舉退矣繼而蘇從又諫乃罷<lb/>
　淫樂聽政所誅者數百人所進者數百人任伍舉蘇<lb/>
　從以國政國遂大治而益强此亦成有渝者也○田<lb/>
<pb n="32b"/>
　敬仲完世家曰威王初即位以來不治委政卿大夫<lb/>
　九年之間諸侯並伐於是封即墨大夫烹阿大夫而<lb/>
　齊遂大治此亦成有渝者也<lb/>
䷐<hi>震下兊上</hi>
隨元亨利貞无咎<lb/>
　剛來隨柔退居隂後也○卦變剛來隨柔彼來隨我<lb/>
　也不主於剛也卦徳此動彼説亦彼來隨我也所主<lb/>
　在震也故為已能隨物物來隨已故為卦以物隨為<lb/>
<pb n="33a"/>
　義○或以剛來隨柔謂已能隨物此動彼説為物來<lb/>
　隨已似亦好聽但依此説則剛來隨字與此動彼説<lb/>
　各得卦名隨字半邉耳於所謂亦隨之義亦字為未<lb/>
　安也况與卦以物隨為義一句尤碍愚故謂已能隨<lb/>
　物物來隨巳只是一項如此卦以一人而撫萬邦以<lb/>
　四海而仰一人雖亦有上比下下比上之意然本義<lb/>
　却曰彖意人來比我則所主自有在矣故曰卦以物<lb/>
　隨為義○已能隨物謂巳能為物所隨也或曰剛來<lb/>
<pb n="33b"/>
　隨柔如何兼説得巳能隨物物來隨已曰此卦不主<lb/>
　於剛也剛來隨柔只是卦之一義如下文此動彼説<lb/>
　豈固以此動為已能隨物彼説物來隨巳耶○彼此<lb/>
　相從其通易矣蓋衆非后何戴后非衆㒺與守邦彼<lb/>
　此相隨上下相親上之於下也如心腹之運手足根<lb/>
　本之制枝葉下之於上也如手足之衛心腹枝葉之<lb/>
　庇本根如此則何事不可立何功不可成信乎其大<lb/>
　亨也○所隨之正謂所隨之事得其正也所隨之事<lb/>
<pb n="34a"/>
　得其正亦見其人之正矣官有渝貞吉亦然○所隨<lb/>
　不貞如嚴尤之於王莽荀彧之於曹操其得為无咎<lb/>
　乎愚謂非惟有咎終亦不免於㓙耳始雖元亨竟何<lb/>
　有哉如馬援之對光武曰當今之世非但君擇臣臣<lb/>
　亦擇君耳鄧禹杖䇿追光武於鄴而曰願明公威徳<lb/>
　加於四海禹得效其尺寸垂功名於竹帛耳此知所<lb/>
　隨者也又如管仲之於桓公樂毅之於燕昭王孔明<lb/>
　不從魏呉而從漢昭烈百里奚知秦穆公之可與有<lb/>
<pb n="34b"/>
　為也而相之皆知所隨者也但卦以物隨為義彼此<lb/>
　亦相依如光武昭烈燕昭秦穆便為物隨而得其正<lb/>
　者○所隨既得其正則為其所隨者不言可知矣一<lb/>
　串事也如光武昭烈諸君便是為物隨而得其正者<lb/>
　矣○隨之利貞據理而言也無闗於卦徳卦變其元<lb/>
　亨亦據理而言<lb/>
大亨貞无咎而天下隨之<lb/>
　夫正者通天下之志者也故大亨貞无咎而天下隨<lb/>
<pb n="35a"/>
　之隨得其正而无咎則近者悦逺者來天下之士皆<lb/>
　悦而願立於其朝天下之民皆悦而願耕於其野天<lb/>
　下之商皆悦而願藏於其市天下之旅皆悦而願出<lb/>
　於其途矣故曰天下隨之若所隨不出於正則始雖<lb/>
　以利而合然利盡則交疎而身孤𫝑寡不免矣豈止<lb/>
　於咎而已哉故曰因不失其親亦可宗也又曰鼎有<lb/>
　實慎所之也○古之人最慎於所隨雖流離困厄而<lb/>
　終不失身於匪人有徉狂徉瘖而逃去者甚者或引<lb/>
<pb n="35b"/>
　頸以受刃終不枉道以徇人○大亨貞无咎則近者<lb/>
　悦而逺者來矣故曰天下隨之極言其效也此釋卦<lb/>
　辭與觀盥而不薦有孚顒若下觀而化也一例重在<lb/>
　貞字○一説所謂天下隨之猶論語所謂在邦無怨<lb/>
　在家無怨也方見得貞无咎不然未為貞无咎也<lb/>
隨時之義大矣哉<lb/>
　承上文而言所隨一得其正而舉天下皆隨之此可<lb/>
　見隨之時義大矣哉明其不可不貞也○隨之時義<lb/>
<pb n="36a"/>
　大矣哉以上文言之也人苟知隨義之大則於所隨<lb/>
　者可不謹哉可不貞哉<lb/>
君子以嚮晦入宴息<lb/>
　澤中有雷朱子語錄曰震下地上乃雷入地中之象<lb/>
　也以此觀之則不必深泥澤字可也蓋地澤相臨之<lb/>
　物澤亦在下也故曰上天下澤澤亦止水也○此所<lb/>
　謂日入而息也不可説太深○此事至微然亦是法<lb/>
　造化○君子以嚮晦入宴息即所謂日入而息也若<lb/>
<pb n="36b"/>
　勤作工夫的人則焚膏繼晷亦不可大過三才之理<lb/>
　俱有動有靜靜所以養乎動之根也如造化之氣若<lb/>
　冬來息得不凝固則來嵗必是災沴穀菜不熟人畜<lb/>
　不寧如冬雷則災矣為造化不曽息得也醫書教人<lb/>
　到三更不睡則血不歸肝而面色青黄日間所事自<lb/>
　無精神矣乃知此節亦係大理也<lb/>
初九官有渝貞吉出門交有功<lb/>
　官有主守之義初九以陽居下為震之主是主乎隨<lb/>
<pb n="37a"/>
　者也故曰官語類有問朱子曰官是主字之義只是<lb/>
　一卦之主首變得正便吉不正便凶曰是如此依此<lb/>
　則官字是實字○官指初九本義偏主在本文有渝<lb/>
　字内○不可以偏主字釋官字○官字做實字看直<lb/>
　指初九也蓋官有渝等字其來逺矣中溪官其字之<lb/>
　説亦無主張○官有渝張氏曰官其事而有渝也官<lb/>
　字是看得未定○初九以陽居下為震之主卦之所<lb/>
　以為隨者也此所謂官也亦隨人者也必主隨人言<lb/>
<pb n="37b"/>
　方與下文出門交有功意相連屬而於有渝貞吉之<lb/>
　意亦順○出門交有功者徳無常師主善為師善無<lb/>
　常主協於克一傳曰徳者善之總稱善者徳之實行<lb/>
　一者其本源統㑹者也○惟出門以交則巳之所以<lb/>
　取於人者不為限而人之所以資於巳者亦無窮何<lb/>
　事不可立何業不可就信乎其有功也○官有渝貞<lb/>
　吉則交不失之泛出門交有功則交不失之狹也○<lb/>
　人固不能無所隨有所偏主而變其常亦何害但不<lb/>
<pb n="38a"/>
　得如平時未有所主之虚耳故云有渝也○官有渝<lb/>
　自無妨惟顧正與不正如何正則吉矣然一偏於主<lb/>
　則不廣而無由有功故又<hi>云云</hi>○官有渝是象貞吉<lb/>
　以下是占亦戒也本義云亦因以戒之因其偏主而<lb/>
　戒之也○本義云故其象占如此亦因以戒之謂官<lb/>
　有渝是象貞吉出門交有功是占然其象占如此亦<lb/>
　所以戒之也有渝字面亦見有戒意○爻以隨物為<lb/>
　義初九亦隨物者也以陽居下為震之主正所謂剛<lb/>
<pb n="38b"/>
　來而下柔者也○一説有所偏主正釋官字上文卦<lb/>
　之所以為隨以上三句承爻以隨物為義而言初九<lb/>
　亦隨物者也此説恐非○按參義亦曰官之言主也<lb/>
　當隨之初剛來下柔震之主也故以官言之<lb/>
出門交有功不失也<lb/>
　明其能集衆善而無遺也<lb/>
六二係小子失丈夫<lb/>
　初陽在二之下以二觀之有小子之象五陽正應在<lb/>
<pb n="39a"/>
　上以二觀之有丈夫之象○萬物之理隂必從陽六<lb/>
　二隂也初九九五陽也此卦隨也故言相從之理蓋<lb/>
　初陽在下自二觀之小子之象也五陽在上且二正<lb/>
　應自二觀之丈夫之象也據理則二當惟五之從非<lb/>
　初九可得而即者但初陽在下而近五陽正應而逺<lb/>
　六二隂柔之性不能自守苟且惟近者之是比其勢<lb/>
　遂不得不遺五耳○係小子者情之所牽也非必其<lb/>
　正應也○六二何不取其柔順中正而言其不能自<lb/>
<pb n="39b"/>
　守耶蓋以隨言也其實隂柔不比陽剛如九五陽剛<lb/>
　則為孚於嘉矣○係小子失丈夫於人事交際之間<lb/>
　固易見若推而言之如見小利則大事不成或小不<lb/>
　忍而亂大謀或貪近功而忘逺圖之類皆是也<lb/>
弗兼與也<lb/>
　聖人此意所以戒人一於從正也○初曰係小子弗<lb/>
　兼與也二曰係丈夫志舎下也以此觀之則知二之<lb/>
　失丈夫亦非其志之所甘狃於近而勢不兩全耳若<lb/>
<pb n="40a"/>
　三之失小子則明白是故失之也二爻之得失判矣<lb/>
　○小子童子也丈夫成人也<lb/>
六三係丈夫失小子隨有求得利居貞<lb/>
　六三下有初九之陽上有九四之陽隂從陽者也然<lb/>
　四近而初逺故係丈夫失小子係四非其正比初為<lb/>
　得計矣○問係與隨何分曰係是近係之也非其正<lb/>
　應故也隨則委其身而從之矣有子曰因不失其親<lb/>
　亦可宗也係蓋所謂因者隨則所謂宗者○四陽當<lb/>
<pb n="40b"/>
　任以居其上體為大臣之位也○隨有求得不知所<lb/>
　求而得之者何事曰只此就名利上説○故曰四陽<lb/>
　當任<hi>云云</hi>如蕭王謂鄧禹曰我得專封拜生逺來寧<lb/>
　欲仕乎○居貞謂自處以正不苟於求也利居貞自<lb/>
　處以正則所求而得者乃正人君子之隨也不然雖<lb/>
　得所欲以道義律之不足為得矣○係丈夫失小子<lb/>
　是象隨有得者占也利居貞者戒也居貞謂不可以<lb/>
　有求得之故而苟於求也<lb/>
<pb n="41a"/>
九四隨有𫉬貞凶有孚在道以明何咎<lb/>
　貞凶者勢陵於五也有孚在道以明則不陵於五而<lb/>
　可免於凶矣故曰何咎○有孚以心言在道以事言<lb/>
　即此是明也故象傳曰明功也○有孚在道一説内<lb/>
　有孚信之心而外之所處一一合乎道此所謂明也<lb/>
　又一説能有孚信之心而事事必合於道蓋所主在<lb/>
　合道但本於有孚也二説無大異平説亦無妨按損<lb/>
　卦有孚中行則似貫下意○有孚在道而明如霍光<lb/>
<pb n="41b"/>
　專權故其驂乗於帝也帝如芒刺在背此便是光之<lb/>
　不能在道亦其孚誠之不至也故曰霍氏之禍萌驂<lb/>
　乘故張安世代之驂乗則上甚安之矣安世固素以<lb/>
　忠謹聞也○如蕭何者最能善處功名以消上心之<lb/>
　疑貳○郭子儀權傾天下而朝不忌功蓋一世而上<lb/>
　不疑有孚而在道也故强賊未平則慷慨流涕或單<lb/>
　騎見虜以紓國難其有孚為何如握重兵居外又有<lb/>
　百戰之功朝廷所以處之又屢失其宜而無纎芥顧<lb/>
<pb n="42a"/>
　望意朝聞命夕就道其在道為何如此真萬世人臣<lb/>
　之法也○或曰有孚在道以明則無廹上之嫌故上<lb/>
　安之上安之則下從之必然之理也<lb/>
有孚在道明功也<lb/>
　有孚在道明功也不可謂本於明而泥於爻以明之<lb/>
　以字此説不合本義本義明把而字代以字○程傳<lb/>
　曰蓋明哲之功也則似明哲更在有孚在道之前此<lb/>
　亦實理也當從故功字分明若爻辭則無推原意只<lb/>
<pb n="42b"/>
　象傳如此説亦互相發而不相悖也○漢之蕭何韓<lb/>
　信皆受君之重任者也信恃其功能既求封齊復求<lb/>
　王楚漢髙祖惟所欲則與之可見隨有𫉬者也然髙<lb/>
　祖疑信之心固積之乆矣此其所以及於禍也夫自<lb/>
　人君言之則有功必賞固其正也然於人臣之義則<lb/>
　挾功求賞能無凶乎○蕭何素知髙帝之心者而又<lb/>
　得鮑生召平之徒以此意曉之故得免於禍髙帝在<lb/>
　軍中數遣使勞何何聽鮑生之言悉遣子弟從軍而<lb/>
<pb n="43a"/>
　帝大悦帝擊陳豨遣使拜何相國因封五千户又從<lb/>
　召平之言而讓其封不受悉以家財佐軍用而帝又<lb/>
　大悦何之使帝不疑而勤於其職以保其身其於有<lb/>
　孚在道以明亦庶幾乎以是觀之聖人之戒深矣<lb/>
九五孚于嘉吉<lb/>
　孚于嘉吉同徳相信也如舜之於五人武王之於十<lb/>
　亂太甲之於伊尹髙宗之於傅説成康之於周召知<lb/>
　之深任之專君臣肝胆相照無毫髮之疑惑也後世<lb/>
<pb n="43b"/>
　如漢光武之於鄧賈髙祖之於三傑唐太宗之於房<lb/>
　杜亦皆孚于嘉者也○孚于嘉大抵人之相信必是<lb/>
　同徳不然雖曰相信終是勉强或始信而終疑試騐<lb/>
　之人事可知○吉謂上下交而徳業成也<lb/>
位正中也<lb/>
　主九五言惟九五之正中故能信於六二之中正也<lb/>
上六拘係之乃從維之王用亨于西山<lb/>
　拘係從維只據隨之極言此是意之誠處王用享于<lb/>
<pb n="44a"/>
　西山言以是誠意用之享西山則吉也朱子小註謂<lb/>
　神亦隨之此是本義内吉字意非拘係從維之正意<lb/>
　也○拘係之如監禁意思乃從維之如更繩紐之意<lb/>
　思此假象之辭明其隨之固結而不解者也如七十<lb/>
　子之服孔子雖畏於匡絶糧於陳困厄流離而不去<lb/>
　下此則如舅犯趙衰顛頡介子推之徒從晉文公出<lb/>
　亡者十九年備歴艱苦而未跬步相離若後齊士五<lb/>
　百人從田横於海島而無叛色荆楚之士從劉備於<lb/>
<pb n="44b"/>
　江南而依依如雲者皆是也○上六所隨原無所指<lb/>
　也只泛言隨人○隨道有始有終初為隨之始上為<lb/>
　隨之終隨道有正有邪二之隨初為邪三之隨四為<lb/>
　正有以臣隨君之道四是也有以君隨臣之道五是<lb/>
　也合而觀之隨之義大矣哉○王用享于西山此指<lb/>
　文王也諸侯祭封内山川此言王者何蓋周公係爻<lb/>
　時西伯巳追王矣○王用享於西山何不先言享先<lb/>
　祖曰意謂父祖子孫一氣相感格似猶易也若人於<lb/>
<pb n="45a"/>
　山川宜未易格矣而猶可用享尤足見其誠意之極<lb/>
　耳<lb/>
䷑<hi>巽下艮上</hi>
蠱元亨利涉大川先甲三日後甲三日<lb/>
　蠱壞極而有事也須看一極字元亨利涉大川俱從<lb/>
　此極字生來曰亂當復治以理數言也當云者理數<lb/>
　當然也元亨者治之幾也故繼以利涉大川乗其幾<lb/>
　而有所事也先甲後甲則有所事之術也大川之象<lb/>
<pb n="45b"/>
　蓋指當時之亂言○程傳曰蠱非訓事蠱乃有事也<lb/>
　又曰蠱者事也既蠱而治之亦事也朱子乃㑹其意<lb/>
　而解之曰壞極而有事也添一極字尤精宻○艮剛<lb/>
　居上而其情不下接巽柔居下而其情不上通上下<lb/>
　不交兩相乖隔而天下之事日入於弊矣以卦徳言<lb/>
　下卑巽則逡巡委靡而無敢為之志上苟止則因循<lb/>
　怠惰而無必為之志其勢必至於庶事墮哉而百孔<lb/>
　千瘡不可勝救矣○蠱壞之極亂當復治此非專就<lb/>
<pb n="46a"/>
　天下説凡人家及庶事俱有亂而復治之理蓋易窮<lb/>
　則變變則通也○利渉大川得孔子往有事之言然<lb/>
　後知其為指治蠱之事也○本義又云故其占為元<lb/>
　亨而利涉大川以涉川帶元亨言者君子尚消息盈<lb/>
　虚度時可為而後為也若天地閉則賢人𨼆矣天地<lb/>
　不交否則君子儉徳避難矣故本義以利涉大川亦<lb/>
　本之亂當復治而有復治之機未全是治了曰利涉<lb/>
　大川方是用力以治之然而治之之方則曰先甲三<lb/>
<pb n="46b"/>
　日後甲三日也<lb/>
○先甲三日後甲三日<lb/>
　<lb/>
　<lb/>
　<lb/>
　<lb/>
　先甲三日是蠱之將然也而預治之後甲三日是蠱<lb/>
　之既治也而維持之聖人於治蠱不於方蠱之時而<lb/>
<pb n="47a"/>
　必於將蠱之先與其既治之後亦異乎世之隨事補<lb/>
　塞而偷安目前之為者矣○先甲三日欲其及時而<lb/>
　新之於先占中之勉也後甲三日欲其既新而保之<lb/>
　於後占中之戒也○先甲後甲此治蠱萬全之䇿又<lb/>
　不必拘於壞極而有事者矣○甲日之始事之端也甲<lb/>
　本是日之始今借以為事之端○前事過中而將壞<lb/>
　中非中正之中以時候而言如云已過乎中泰將極<lb/>
　而否欲來之時也又云否過中矣將濟之時也○後<lb/>
<pb n="47b"/>
　事方始而尚新此後事即前面所謂後事之端者也<lb/>
　可見後事方始亦是治蠱之事也其曰以監其前事<lb/>
　之失此前事亦是前面所謂過中而將壞者也○前<lb/>
　事過中而將壞者時也運也其可自新以為後事之<lb/>
　端而不使至於大壞者人力也以此見人力之所助<lb/>
　亦多矣○參義曰言蠱極必治而治蠱有道也蠱元<lb/>
　亨者蠱之既治也不先言治蠱之道而乃先言其效<lb/>
　者明亂之可治也利涉大川方治蠱之時也故謂之<lb/>
<pb n="48a"/>
　往有事先甲後甲即所謂有事也○程傳云善救則<lb/>
　前弊可革善備則後利必乆此古之聖人所以新天<lb/>
　下而垂後世也後之治蠱者不明聖人後甲先甲之<lb/>
　誡慮淺而事近故勞於救世而亂不革功未及成而<lb/>
　弊已生矣○彼以氣數言則蠱壞之極亂當復治此<lb/>
　以人事言則不必至於極而後治之也<lb/>
蠱剛上而柔下巽而止蠱<lb/>
　剛上柔下兼卦體卦變説○剛上而柔下巽而止非<lb/>
<pb n="48b"/>
　蠱乃所以致蠱也○問剛上而柔下巽而止似乎無<lb/>
　異曰剛上而柔下上下之勢不交也巽而止主情性<lb/>
　而言縱使上下相交下卑巽而上苟止亦足致蠱也<lb/>
　○問剛上柔下隂陽之大義也何以致蠱耶曰此正<lb/>
　猶乾上坤下而為否一般故語錄云上面一向剛下<lb/>
　面又一向柔倒塌了這便是蠱道理○巽而止語錄<lb/>
　云下面人只務巽上面人又懶惰不肯向前蓋如此<lb/>
　則積弊而至於蠱矣須看積弊而至四字見此所以<lb/>
<pb n="49a"/>
　致蠱非即是蠱也○後世或國家閒暇則縱欲偷安<lb/>
　事變突來則倉皇失措是不能自新以為後事之端<lb/>
　而不使至於大壞者也○如晉武於平呉之後遂眈<lb/>
　於燕遊而不為經乆之圖唐𤣥宗以天下無事髙居<lb/>
　無為而委政邪佞此皆不能丁寧於既治之後者也<lb/>
　○參義云下巽則卑順而無矯正上艮則止息而無<lb/>
　動作此其所以不治也今治蠱之道其止也當矯之<lb/>
　以奮發其巽也當矯之以剛果○愚按參義此説甚<lb/>
<pb n="49b"/>
　善蓋治蠱只要反前之為而已剛上柔下亦然昔者<lb/>
　湯之伐夏武王之伐商以至漢之於秦唐之於隋宋<lb/>
　太祖之於五代無不皆然○蠱元亨利涉大川按程<lb/>
　傳云既蠱則有復治之理自古治必因亂亂則開治<lb/>
　理自然也而朱子語錄附其下云皿蟲為蠱言器中<lb/>
　盛那蟲教他自相併便是積弊到那壞爛底意思一<lb/>
　似漢唐之衰弄得來到那極弊大壞時所以言元亨<lb/>
　蓋極弊則將復興故言元亨又曰極亂必治天道循<lb/>
<pb n="50a"/>
　環自是如此如五胡亂華以至於隋亂之極必有唐<lb/>
　太宗者出又如五季必生太祖若不如此便無天道<lb/>
　了所以彖只云蠱元亨而天下治也○按程傳及語<lb/>
　錄此説只當依亂極復治之説但不知編書者以此<lb/>
　語錄亦附在程傳而不以附本義豈亦覺其非本義<lb/>
　意而亦從程傳舊説耶<lb/>
蠱元亨而天下治也<lb/>
　愚謂是説實天下治非謂是天下將治也其本義云<lb/>
<pb n="50b"/>
　治蠱至於元亨則亂而復治之象者蓋蠱本不專就<lb/>
　天下説人家及凡事俱有之今却云天下治者以治<lb/>
　蠱至於元亨即是天下亂而復治之象故云蠱元亨<lb/>
　而天下治也彖傳是就大處立議論或以象字只是<lb/>
　兆字意者非矣○本義云治蠱至於元亨曰治蠱曰<lb/>
　至於可見蠱下即繼以元亨者亦要其始終而言耳<lb/>
　非是蠱已治而元亨了方去涉大川以有事而自新<lb/>
　之於始丁寧之於後也○蠱元亨而天下治者自其<lb/>
<pb n="51a"/>
　大者言也元亨未便是已治承蠱字而言也故本義<lb/>
　以為亂而復治之象其曰治蠱至於元亨者雖蠱之<lb/>
　時亦未甞無治之者也○本義亂之終治之始承上<lb/>
　句亂而復治之象説蓋彖傳本就大處解經如當位<lb/>
　貞吉可以正邦也之例○或説前事過中而將壞為<lb/>
　亂之終後事方始而向新為治之始愚謂此説牽强<lb/>
　且前事過中而將壞將壞則亂之始如何以為亂之<lb/>
　終耶况後事方始又是指治蠱之事非指天運也原<lb/>
<pb n="51b"/>
　彖傳意謂先甲三日後甲三日如此治蠱則亂轉而<lb/>
　治矣治亂之相為終始此固天運然也○彼説以前<lb/>
　事過中而將壞為亂之終今可駁之曰前事過中宜<lb/>
　為治之終將壞宜為亂之始則其説亦破裂矣<lb/>
利涉大川往有事也<lb/>
　有事治蠱也蠱自有大川之象不必外索○蠱元亨<lb/>
　而天下治也一説依程傳及前説云本義治蠱至於<lb/>
　元亨人皆疑治字及至於字與前本義不同殊不知<lb/>
<pb n="52a"/>
　其本同也以為蠱壞之極亂當復治者豈天送一箇<lb/>
　治來耶蓋亂極思治其間人為自未甞无也亂則復<lb/>
　治雖天運之自然然未有恬然付蠱於不治自得夫<lb/>
　元亨者如六四裕父之蠱本義且云寛裕以治蠱可<lb/>
　見蠱之所以得元亨者豈全不用人以治之而致耶<lb/>
終則有始天行也<lb/>
　先甲後甲人事也而曰終則有始天行也者蓋天地<lb/>
　盈虚與時消息而况於人乎則知先甲後甲之有闗<lb/>
<pb n="52b"/>
　於天行矣○先甲後甲本是人事而乃曰終則有始<lb/>
　天行者蓋亂極思治理勢然也人事所在即天運所<lb/>
　在也或以人事對天運説云亂之終治之始是雖人<lb/>
　事之致然實由天運之自然為此説者是殆天運之<lb/>
　所以為天運亦未知人事之所以為人事也○天地<lb/>
　盈虚與時消息人固在其中矣故曰而况於人乎參<lb/>
　義曰天道之有始必有終既終復有始聖人知天道<lb/>
　之如是故其所以慮事者即原之於始而又要之於<lb/>
<pb n="53a"/>
　終也○邵伯温系述曰時者天也事者人也時動而<lb/>
　事起天運而人從猶形行而影㑹聲發而響應歟<lb/>
象曰山下有風蠱君子以振民育徳<lb/>
　山下有風震動飄拂草木為之衰變風景為之蕭索<lb/>
　塵埃為之揚起物壞而有事也○振民育徳朱子小<lb/>
　註説是治蠱○呉氏云振民者作興彼之善新民之<lb/>
　事也育徳者培養已之善明徳之事也○愚謂蠱壞<lb/>
　之極教化陵夷風俗頽敗故治蠱之事莫要於振民<lb/>
<pb n="53b"/>
　然自斯新民之本今却以振民居育徳之先何也曰<lb/>
　自治蠱言也育徳則反本之論○必振民者蠱之時<lb/>
　教化陵夷風俗頽敗故必振作其民使一變其舊習<lb/>
　也又必育已徳者蓋自新者新民之本不然已昏昏<lb/>
　矣安能使人昭昭故必培養已徳以為之本焉此不<lb/>
　易之道也二者並舉蠱無不治矣○本義事莫大於<lb/>
　二者此事字就承上句物壞有事説來二者所事之<lb/>
　大者也<lb/>
<pb n="54a"/>
初六幹父之蠱有子考无咎厲終吉<lb/>
　幹乃支當之義故曰如木之幹○木之幹枝葉之所<lb/>
　以附立者也子幹父蠱又家道之所依以立者也○<lb/>
　初六蠱未深而事易濟能幹父之蠱者也惟其如是<lb/>
　故其占為有子則能<hi>云云</hi>○蠱者前人已壞之緒不<lb/>
　問生死初雖言考然不必拘以考為亡父之稱蓋小<lb/>
　註定作生者則亦大拘蓋泥无咎字抑不知父沒而<lb/>
　子能振其已墜之緒則足以蓋前人之愆矣寧不亦<lb/>
<pb n="54b"/>
　是考无咎耶若盡以為亡者則九二巽以入之之説<lb/>
　難通矣○或問有子考无咎與意承考之考皆是指<lb/>
　父在父在而得云考何也朱子曰古人多通言如康<lb/>
　誥大傷厥考心可見○離騷首章注有曰父死稱考<lb/>
　○壞字當不得蠱字壞極而有事方是蠱一事之壞<lb/>
　只是壞必大壞乃謂之蠱○本義戒占者宜如是謂<lb/>
　占者當幹父蠱以置其父於無過之地也又知危而<lb/>
　能戒則終能幹蠱而吉矣不然是亦未為有子也○<lb/>
<pb n="55a"/>
　初六是子考之无咎子之吉也六爻皆人子○有子<lb/>
　考无咎主為子言○又知危而能戒則終吉者蓋初<lb/>
　雖云蠱未深而事易濟然既謂之蠱則已危矣固不<lb/>
　可以其蠱未深而以易心處之也○危厲當如何曰<lb/>
　戰戰兢兢如臨深淵如履薄冰先甲三日後甲三日<lb/>
　也<lb/>
意承考也<lb/>
　意承考其志在於承當父事以置父於無過之地也<lb/>
<pb n="55b"/>
九二幹母之蠱不可貞<lb/>
　六五隂之尊者故有母象凡柔順在上者皆母道也<lb/>
　○子幹母蠱而得中之象得中二字要只在幹字内<lb/>
　幹字不輕故云如木之幹枝葉之所附而立者也以<lb/>
　六四之裕蠱照之則可見○不可貞以剛乗柔而治<lb/>
　其壞則剛當有所拂戾而柔必有所不堪如此則將<lb/>
　如蠱何○程傳曰以婦人言之則隂柔可知若伸已<lb/>
　陽剛之道遽然矯拂則傷恩所害大矣安能入乎在<lb/>
<pb n="56a"/>
　乎屈已下意巽順將承使之身正事治而已故曰不<lb/>
　可貞○自九二剛中上應六五觀之則見其有子幹<lb/>
　母蠱而得中之象自九二以剛乘柔而治其壞觀之<lb/>
　則又見其未免於堅貞拂戾之嫌故因而戒之○幹<lb/>
　母之蠱做實事説蓋諸爻皆有父母之象故也若論<lb/>
　占法則凡以柔居尊性暗而難開者皆有母蠱之意<lb/>
　○九二幹母之蠱不可貞本義有少可疑蓋九二剛<lb/>
　而能柔且得其中疑即是幹母蠱而能不至於貞者<lb/>
<pb n="56b"/>
　也其不可貞之辭恐只是戒占者而已故象傳曰幹<lb/>
　母之蠱得中道也得中道疑即是不可貞意○得其<lb/>
　中謂所幹之事得其當幹所當幹也非謂無太過也<lb/>
　若作無太過則下面不用戒以不可貞矣○所幹之<lb/>
　事固得其中但恐幹得來於母心不無所拂耳○子<lb/>
　幹母蠱而得中蓋幹字就九字來若六四則為裕父<lb/>
　之蠱矣得中字兼從二字來得中只是其所幹得中<lb/>
　本文幹字自兼有得中意也何也諸爻皆是幹蠱○<lb/>
<pb n="57a"/>
　九二幹蠱只是幹之得中者本義非有所増加而附<lb/>
　益之也據九二字云耳○參義曰子幹母蠱尤易流<lb/>
　於專斷而失於順承<lb/>
九三幹父之蠱小有悔无大咎<lb/>
　九三三句皆就本爻説道理蓋自其過剛不中觀之<lb/>
　未免有拂戾之嫌故小有悔自其巽體得正觀之則<lb/>
　巽可以制其剛正可以補其不中有過而不過之意<lb/>
　故无大咎○云小有悔則无大悔矣云无大咎則有<lb/>
<pb n="57b"/>
　小咎矣因是小有悔故僅无大咎因是无大咎故只<lb/>
　小有悔○悔以心言咎以理言此亦家人九三嗃嗃<lb/>
　悔厲吉之意象傳終无咎也謂九三幹父之蠱雖過<lb/>
　剛不中而有巽順得正者存終无咎也不曰无大咎<lb/>
　而只曰无咎蓋不但无大咎也有進而勉之之意<lb/>
六四裕父之蠱往見吝<lb/>
　六四裕父之蠱夫治蠱當如拯溺救焚然惟恐緩不<lb/>
　及事今乃裕以治之吝也謂之往見吝猶云征凶有<lb/>
<pb n="58a"/>
　孚言其吝立見也○習靜劉氏曰强以立事為幹怠<lb/>
　以委事為裕事弊而裕之弊益甚矣○或曰初六亦<lb/>
　柔也何以幹而不裕曰蠱之初柔猶可幹至四而復<lb/>
　以柔處之蠱不可為也况重柔乎故初本義曰蠱未<lb/>
　深而事易濟至四則曰如是則蠱將日深矣參義曰<lb/>
　幹者强而有立之謂裕者寛而无制之謂或曰四之<lb/>
　吝與三之悔皆失矣然為孰優曰三之過剛失之過<lb/>
　四之寛裕失之不及必不得已而行之寧為悔无為<lb/>
<pb n="58b"/>
　吝<lb/>
往未得也<lb/>
　言無如蠱何也<lb/>
六五幹父之蠱用譽<lb/>
　雙湖曰在六二以五為母柔居尊也在六五又自取<lb/>
　子道以繼世之君言也象何常之有○用譽如宋仁<lb/>
　宗仁柔有餘而剛武不足是柔中居尊也然能尊用<lb/>
　賢臣如韓范富歐之徒皆列在要地是九二承之以<lb/>
<pb n="59a"/>
　徳者也故能為有宋令主後世稱慶厯之治焉<lb/>
幹父用譽承以徳也<lb/>
　言六五之用譽非五所能由九二承之以剛中之徳<lb/>
　故也然非六五柔中能任九二欲承以徳亦無由也<lb/>
　○幹父用譽父得其子也承以徳君得其臣也但使<lb/>
　賢臣得承以徳便是能子<lb/>
上九不事王侯髙尚其事<lb/>
　上九陽剛居上在事之外故<hi>云云</hi>若隂柔居上則斷<lb/>
<pb n="59b"/>
　不能如此矣况既曰剛陽則亦可見其非無所抱負<lb/>
　而但甘寂寞者也○本義剛陽居上在事之外須要<lb/>
　看剛陽二字見是有賢徳而不當事任故如此所以<lb/>
　為志可則非量能度分安於不求知者之比此全在<lb/>
　陽剛而曰剛陽亦不苟且蓋不事王侯髙尚其事全<lb/>
　是剛操也故首用剛字○程傳曰士之髙尚亦非一<lb/>
　道有懷抱道徳不偶於時而髙潔自守者有知止足<lb/>
　之道退而自保者有量能度分安於不求知者有清<lb/>
<pb n="60a"/>
　介自守不屑天下之事獨潔其身者所處雖有得失<lb/>
　大小之殊皆自髙尚其事者象所謂志可則者進退<lb/>
　合道者也○又曰上九居蠱之終在事之外無所事<lb/>
　之地也是賢人君子不遇於時而髙潔自守不累於<lb/>
　世務者也古之人有行之者伊尹太公之流曽子子<lb/>
　思之徒是也○參義曰治蠱者子任父之事臣任君<lb/>
　之事也上九當蠱壞之極而不授任於人是賢人君<lb/>
　子當天下之壞亂而獨善其身者故云不事王侯髙<lb/>
<pb n="60b"/>
　尚其事也上既在事外而不事王侯則髙尚其事而<lb/>
　已其事者何事也曰聖賢之道也吾身之徳義也苟<lb/>
　不任王侯之事又不事吾身之事而徒嘐嘐然曰吾<lb/>
　不事焉是乃無君之罪人也若人者又何足稱乎○<lb/>
　上九不事王侯本義云故為此象而占與戒皆在其<lb/>
　中矣占謂占者當如此也戒謂占者而不如此則凶<lb/>
　也<lb/>
志可則也<lb/>
<pb n="61a"/>
　志可則也孟子以伯夷為百世師者以此○參義曰<lb/>
　上九之志可為法則是故不離於中庸之道也如彼<lb/>
　潔身亂倫而索𨼆行怪者未免於僻矣又豈可則也<lb/>
　○通觀蠱之六爻有以才質言者二三之剛四之柔<lb/>
　是也有以得應言者五之用譽是也有以時位言者<lb/>
　初之蠱未深上之在事外是也下五爻皆有蠱者惟<lb/>
　上九是不與天下之事者故程傳云如伊尹太公之<lb/>
　流曽子子思之徒也<lb/>
<pb n="61b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易經蒙引卷三上<lb/>
<pb n="62a"/>
欽定四庫全書<lb/>
　易經蒙引卷三下<lb/>
　　　　　　　　　　　　　明　蔡清　撰<lb/>
　上經<lb/>
䷒<hi>兊下坤上</hi>
臨元亨利貞至于八月有凶<lb/>
　臨進而凌逼於物也君子之道何以用凌逼他人為<lb/>
　蓋天下之理邪正不兩立况聖人本心固欲小人之<lb/>
<pb n="62b"/>
　盡去而天下之盡為君子也故君子亦有不得不用<lb/>
　其凌逼時不但君子之於小人國家之於寇敵中國<lb/>
　之於夷虜皆此理也○韓范富杜等皆在兩府歐陽<lb/>
　修蔡襄等在言路而范雍夏竦之徒自不得於其位<lb/>
　又如司馬光呂公著等入朝而章惇蔡卞之徒亦自<lb/>
　然消阻而不得挺是皆君子道長其勢有以逼使逺<lb/>
　去之意以國家之寇敵言之如唐憲宗既平劉闢李<lb/>
　錡便有次及河北淮西諸鎮之勢嬴秦既滅韓趙便<lb/>
<pb n="63a"/>
　有次及燕魏齊楚之勢矣以中國之於夷狄言之如<lb/>
　唐太宗既定帝業滅突利而四夷君長莫不來王或<lb/>
　遣子入侍亦其勢有以威之也宋仁宗只用韓范措<lb/>
　置邊務而趙元昊知其非敵即納𣢾事大亦其勢有<lb/>
　以逼之也則所謂二陽浸長以逼於隂者固不害其<lb/>
　為君子也○二陽浸長以逼於隂蓋復之一陽固是<lb/>
　陽長但猶微耳至於二陽則其勢已長而浸浸乎不<lb/>
　可禦矣故有凌逼之義○元亨利貞則重在利貞夫<lb/>
<pb n="63b"/>
　剛浸而長陽徳方亨雖無卦徳卦體之意似亦自有<lb/>
　元亨之理矣今也當剛長之時又有此善是以既元<lb/>
　亨而又利於貞也○蓋剛正人也恱而順剛中而應<lb/>
　又皆正道也故利貞此説專主於貞意亦未周○或<lb/>
　以剛浸而長為有其時説而順為有其徳剛中而應<lb/>
　為有徳又有位此説恐非依本義當剛長之時又有<lb/>
　此善善字初无位意○恱而順承剛浸而長而言其<lb/>
　雖挾剛長之勢而有和恱柔順之徳無恃壯用罔之<lb/>
<pb n="64a"/>
　為者也剛中而應亦承剛浸而長而言其雖挾剛長<lb/>
　之勢而有剛柔相濟之美無恣已即戎之非所謂夬<lb/>
　夬中行者其庶幾焉○問悦於君子之臨小人何闗<lb/>
　曰順即順以動之順其於臨小人之義自不為逺若<lb/>
　夫恱非甘恱之恱乃如夬之健而恱决而和者也其<lb/>
　義豈無相闗哉○至于八月有凶只以月數計之如<lb/>
　七日來復之例此是聖人於陽長之時而預為陽消<lb/>
　憂也蓋有長必有消无往不復也○參義曰於陽方<lb/>
<pb n="64b"/>
　盛之日而先慮其變此易所以為君子謀也一陽始<lb/>
　於復二陽長於臨至於六陽而為乾則陽極矣於是<lb/>
　一隂生於下而為姤二隂長而為遯自臨至遯凡經八<lb/>
　爻自丑至未凡歴八月○此八月是謂八個月非仲<lb/>
　秋之八月也故云如七日來復之例或曰八月謂夏<lb/>
　正八月於卦為觀則是仲秋之八月○或謂主周正<lb/>
　八月言非也文王繫辭之時未有周正至武王得天<lb/>
　下之後方用周正也朱子語錄之言此一時議論旁<lb/>
<pb n="65a"/>
　及之語○至於八月有凶以此言之則凡星命家以<lb/>
　人之生年月日時論斷人之休咎謂至某年某月當<lb/>
　吉當凶亦决有此理矣但能前知而勉勵以承其吉<lb/>
　修省以避其凶則是以人事輔氣數亦斷有此理也<lb/>
　卦辭曰至于八月有凶亦正是欲人預為之計而有<lb/>
　以避其凶也故曰言雖天運之當然君子宜知所戒<lb/>
臨剛浸而長<lb/>
　本義以卦體釋卦名○大凡釋卦名處本義或云釋<lb/>
<pb n="65b"/>
　卦名義或只云釋卦名又或只云釋卦義要必各有<lb/>
　所當如屯剛柔始交而難生則屯其名剛柔始交而<lb/>
　難生者其名之義也如蒙山下有險險而止蒙則蒙<lb/>
　其名山下有險險而止蒙者其名之義也又如歸妹<lb/>
　天地之大義也<hi>云云</hi>歸妹人之終始也則歸妹是卦<lb/>
　名而自天地之大義以下亦卦義也故亦曰釋卦名<lb/>
　義若夫剛浸而長柔以時升之類則止是直説卦名<lb/>
　而已然其義亦已在其中矣此蓋如彖傳所謂時義<lb/>
<pb n="66a"/>
　時用與單言時者無大異也故姤遇也柔遇剛也本<lb/>
　義亦只曰釋卦名然未甞無義存也此處不可深曉<lb/>
　惟重巽以申命則只云釋卦義者誠以申命之云難<lb/>
　説是此卦所以名也只是卦中有此義耳又如止而<lb/>
　巽動不窮也本義亦只云以卦徳言漸進之義不及<lb/>
　卦名者誠以本義不曽露出卦名亦難説是釋卦名<lb/>
　義也釋卦名便有義在此特下字間有時而從省耳<lb/>
　且卦名既皆有義卦辭獨無義乎而彖傳皆只曰釋<lb/>
<pb n="66b"/>
　卦辭若再加一義字亦何害於此可見釋卦名與釋<lb/>
　卦名義斷斷乎無少異矣<lb/>
說而順剛中而應<lb/>
　恱而順只就吾一身言剛中而應只是以我對人而<lb/>
　言大亨以正天之道也天者理而已矣以此卦言之<lb/>
　當剛長之時又有此善則其占之大亨而必利于貞<lb/>
　者誠理當然也不然則與卦背矣所謂能如其象焉<lb/>
　則吉凶應違其象焉則吉凶反正是此理也○當剛<lb/>
<pb n="67a"/>
　長之時又有此善重在又有此善上如无妄例○當<lb/>
　剛長之時勢也又有此善理也元亨大半自勢上得<lb/>
　利貞大半在理上來故大壯利貞而吉自不假言但<lb/>
　利在正固而已无妄言天命不祐意尤明白全重在<lb/>
　正字上其說有理○恱而順剛中而應此臨之正也<lb/>
　即天之道也<lb/>
消不乆也<lb/>
　消不乆危之之辭使預為之備不可付之天運之自<lb/>
<pb n="67b"/>
　然也<lb/>
君子以教思无窮容保民无疆<lb/>
　臨之一字實含二體故本義先云二者皆臨下之事<lb/>
　而後乃分附其義也亦如賁卦明庶政無敢折獄先<lb/>
　只取明不及逺之義後却云内離明而外艮止故取<lb/>
　象如此又一義也内離明而外艮止不分貼明庶政<lb/>
　無敢折獄與此小異○教思謂其一段教育成就人<lb/>
　底意思也教人以善謂之忠味忠之一字方見此之<lb/>
<pb n="68a"/>
　所謂教思者○地臨於澤上臨下也此取卦名而義<lb/>
　不同也若拘於進而凌逼於物之義則所謂教思無<lb/>
　窮容保民無疆者亦豈凌逼之謂乎爻中自三以上<lb/>
　各取相親臨之義矣○容保謂受而保之也羣黎百<lb/>
　姓皆在吾撫馭之中者容也使之各安其生而無或<lb/>
　失所者保也○容保無疆大人以天下為度也○勞<lb/>
　之來之匡之直之輔之翼之使自得之又從而振徳<lb/>
　之此可見君子教思之無窮民吾同胞以至鰥寡孤<lb/>
<pb n="68b"/>
　獨皆吾弟兄之顛連無告者也必使皆樂其樂而利<lb/>
　其利可見君子之容保民無疆也<lb/>
初九咸臨貞吉<lb/>
　初二二爻本是卦之所以為臨者初九之貞亦只是<lb/>
　卦辭利貞之貞○此正所謂當剛長之時又有此善<lb/>
　故其占如此意思故其占為貞吉言正而且吉也<lb/>
咸臨貞吉志行正也<lb/>
　固不自亂於小人之羣而亦不至有已甚之行即卦<lb/>
<pb n="69a"/>
　之臨元亨利貞也蓋初九九二即卦之所以為臨者<lb/>
　故占辭之㫖同<lb/>
九二咸臨吉无不利<lb/>
　九二有剛中之徳而有上進之勢視初九則進矣故<lb/>
　其占不但吉且无不利也○然初九曰貞吉二不言<lb/>
　貞者初之剛而得正二之剛中又盛於初之剛正其<lb/>
　貞已無待於言也剛中最易之所善○初九以剛得<lb/>
　正而吉九二以剛得中而吉其无不利特以其勢上<lb/>
<pb n="69b"/>
　進也蓋已進至二駸駸乎有純剛之勢矣故初僅得<lb/>
　吉而二則兼得无不利○九二咸臨二亦徧臨羣隂<lb/>
　者也初爻云初九剛而得正故其占為貞吉此則云<lb/>
　剛得中而勢上進故其占吉无不利也可見剛得中<lb/>
　而勢上進字不可混入在咸臨二字内也<lb/>
六三甘臨无攸利既憂之无咎<lb/>
　本義隂柔不中正而居下之上居下之上臨人者也<lb/>
　謂臨下也故朱子小註曰三近二陽也去臨他如小<lb/>
<pb n="70a"/>
　人在上位却把甘言好語臨在下之君子○六三居<lb/>
　下之上固是臨下二陽然亦是卦之所以為兊者也<lb/>
　故為甘恱以臨人○隂柔不中正分明是小人又居<lb/>
　下之上見其與二陽相近且卦之所以為兊者故為<lb/>
　甘臨耶○无攸利夫惟誠可以動物惟徳可以感人<lb/>
　甘臨詭道何益之有哉然制行在我若知其無益憂<lb/>
　而改之則何咎○此與豫六三遲有悔同類<lb/>
既憂之咎不長也<lb/>
<pb n="70b"/>
　見得是原有咎而能補其咎○初二為以君子臨小<lb/>
　人六三則以為小人臨君子蓋隂柔不中正是為小<lb/>
　人而所臨者又正是此二陽也<lb/>
六四至臨无咎<lb/>
　處得其位柔順而正也下應初九隂陽正應也故為<lb/>
　至臨重在柔順而正上謂以柔順得正而下應乎初<lb/>
　九故象傳只曰位當也○六四以順正之人得正應<lb/>
　而與之宜其相親相愛如琴瑟之相和塤箎之相應<lb/>
<pb n="71a"/>
　而膠漆之相投者矣故為相臨之至也相臨謂相親<lb/>
　也非相凌逼也亦非相臨莅也近於取卦名而義不<lb/>
　同者○參義曰謂之至臨矣而止於无咎何也曰至<lb/>
　臨非臨之至善者也以其與初相應於臨之情最為<lb/>
　切至耳豈必能大有為乎<lb/>
六五知臨大君之宜吉<lb/>
　六五不自用而任人知臨也知臨乃大君之宜也○<lb/>
　六五知臨不是臨九二言是臨之知者也臨字只帶<lb/>
<pb n="71b"/>
　説如振恒非恒也而猶曰振恒迷復非復也而猶曰<lb/>
　迷復則此謂之知臨何不可豈必是臨於九二而已<lb/>
　哉○程傳曰夫以一人之身臨乎天下之廣若區區<lb/>
　自任豈能周於萬事故自任其知者適足為不知惟<lb/>
　能取天下之善任天下之聰明則無所不周是不自<lb/>
　任其智則其智大矣<lb/>
大君之宜行中之謂也<lb/>
　下句是釋上句義不自用而任人便是行中行中便<lb/>
<pb n="72a"/>
　是大君之宜中字還從爻上來○同一柔中居尊也<lb/>
　在蒙則為純一未發以聽於人在大有則為虚已以<lb/>
　應九二之賢信以發志在臨則為不自用而任人中<lb/>
　字隨處説○此中行與泰之六五之中以行願同意<lb/>
　○知臨如何以為行中蓋大君不自用而任人便是<lb/>
　理之正當處理之正當處便是中故曰道者天理之<lb/>
　當然中而已矣<lb/>
上六敦臨吉无咎<lb/>
<pb n="72b"/>
　居卦之上處臨之終自始至終有厚道焉故曰敦臨<lb/>
　以厚徳臨人無不服矣故吉而无咎吉以事言无咎<lb/>
　以理言○志在内也有念念在此之意言其志一在<lb/>
　乎内也有厚道焉○内指二陽蓋此卦以二陽臨四<lb/>
　隂得名然此既臨彼則彼亦臨此有彼此相臨之義<lb/>
　故周公於初二則皆曰咸臨於四五則各取其與應<lb/>
　爻相應於三則曰甘臨者即臨下之二陽也以其下<lb/>
　比二陽而上復無應故如此取象也上六亦然細味<lb/>
<pb n="73a"/>
　自見○或曰上六一爻本義初不見是説臨下二陽<lb/>
　恐語録之説難據曰此卦以二陽臨四隂得名然此<lb/>
　既臨彼則彼亦臨此理勢然也按六三本義居下之<lb/>
　上一句與程傳語録盡合此爻獨不明言其為臨二<lb/>
　陽者蓋以其臨下之意自明矣若果非指二陽則象<lb/>
　傳志在内也一句亦無所安頓○敦臨决是臨下二<lb/>
　陽故象傳曰志在内也蓋臨有相親臨之義初二則<lb/>
　臨上四隂四與初五與二則以正應相臨三居下之<lb/>
<pb n="73b"/>
　上又無正應則安得不取其與下二陽相臨哉上亦<lb/>
　無他臨則又安得不取其臨下二陽哉蓋臨有兩者<lb/>
　之交其所臨必有在也語録之説可據○敦臨不必<lb/>
　説是以上臨下蓋初二臨不是以下臨上則三四五<lb/>
　上又安得為以上臨下哉本義所謂居卦之上者以<lb/>
　起下句處臨之終耳如蠱上之以剛居上在事之外<lb/>
　如家人上之以剛居上在卦之終一例也若以家人<lb/>
　字為主家者則初九之閑有家獨不為主家者乎○<lb/>
<pb n="74a"/>
　初二之咸臨以君子臨小人也六三之甘臨以小人<lb/>
　臨君子也六四之至臨朋友之交也六五之知臨君<lb/>
　臣之義也上六之敦臨則又概言之不可謂復指小<lb/>
　人臨君子也○或曰初二不見君子臨小人意曰初<lb/>
　二二爻乃卦之所以為臨者也而九二本義剛得中<lb/>
　而勢上進句又正與二陽浸長以逼於隂同故曰是<lb/>
　以君子臨小人也○或又曰六三固是小人未見是<lb/>
　臨君子曰三隂柔不中正既是小人了所臨二陽或<lb/>
<pb n="74b"/>
　剛正或剛中則非君子而何况語録自明白且若非<lb/>
　君子則安能不為之動而曰无攸利哉又欲其憂而<lb/>
　改之方得无咎何耶<lb/>
䷓<hi>坤下巽上</hi>
觀盥而不薦有孚顒若<lb/>
　觀者有以中正示人而為人所仰也有以二字意虚<lb/>
　此解字義法也○然不徒曰有以示人而為人所仰<lb/>
　必曰有以中正示人而為人所仰者蓋觀字義甚大<lb/>
<pb n="75a"/>
　推其義則朱子之所謂立極中庸所謂修身則道立<lb/>
　經綸天下之大經孟子所謂聖人人倫之至書之所<lb/>
　謂皇建其有極詩之所謂儀刑文王萬邦作孚其儀<lb/>
　不忒正是四國大學所謂為人君止於仁為人臣止<lb/>
　於敬張子所謂大中至正之矩也蓋道理必至於中<lb/>
　正然後為盡善盡美而無憾乃可以為法於天下也<lb/>
　○朱子曰以上示下曰觀自下觀上曰觀故卦名之<lb/>
　觀去聲而六爻之觀皆平聲○示者示其所仰者也<lb/>
<pb n="75b"/>
　自上而言仰者仰其所示者也自下而言無有有所<lb/>
　示而無所仰示者如出告示則便是要與人看故曰<lb/>
　有以中正示人而為人所仰也○盥而不薦自祭祀<lb/>
　假借來説本義釋云言致其潔清而不輕自用却是<lb/>
　影此意説向為觀上去故小註或問是聖人在上視<lb/>
　聽言動皆當為天下法而不敢輕亦猶祭祀之時致<lb/>
　其潔清而不輕用否曰然然此語錄致其潔清而不<lb/>
　輕自用則專就祭祀説與本義雖同而意之所指不<lb/>
<pb n="76a"/>
　同矣若卦辭既假借説本義又假借解則正義將誰<lb/>
　與發乎故愚斷本義是説向為觀者身上去故云戒<lb/>
　占者當如是也豈止於祭祀之占乎○或問盥而不<lb/>
　薦是取未薦之時誠意渾全而未散否朱子曰祭祀<lb/>
　無不薦者此説假借來説薦是用事了盥是未用事<lb/>
　之初云不薦者言常時得這誠敬如盥之意常在若<lb/>
　薦則是用出用出則纔畢便過了無復有初意矣詩<lb/>
　云心乎愛矣遐不謂矣中心藏之何日忘之楚詞曰<lb/>
<pb n="76b"/>
　思公子兮未敢言正是此意説出這愛了則都無事<lb/>
　可把持矣惟其不説則藏在中心所以常見其不忘<lb/>
　也○無有盥而不薦之事然致其潔清而不輕自用<lb/>
　則盥而不薦之理也故朱子曰祭祀無不薦者此是<lb/>
　假借來説也○或疑依朱子語録畢竟亦是未薦之<lb/>
　意然本義不輕自用字則又非未字意何也曰本義<lb/>
　此句是就本文移向為觀者言之固不得以未字意<lb/>
　相體貼矣必欲體貼未字意則為觀者亦將有輕自<lb/>
<pb n="77a"/>
　用之時乎故曰此是假借來説無緣一一相似如曰<lb/>
　但盥而不薦則豈是説話○夫祭必薦薦必先盥盥<lb/>
　正為祭設豈容只盥而不薦乎其為假借説益昭昭<lb/>
　矣○不薦只是慎重之意故朱子小註云是聖人在<lb/>
　上視聽言動當為天下法而不敢輕<hi>云云</hi>○平庵項<lb/>
　氏曰此但以盥而不薦象恭己無為耳愚謂恭己二<lb/>
　字則説得無為二字難通無為者聖人徳盛而民自<lb/>
　化不待有所為非不輕自用意也無為豈可用心乎<lb/>
<pb n="77b"/>
　雖堯舜亦不能自期於無為舜之無為而治者其徳<lb/>
　既盛且紹堯之後而又得人以任衆職故耳豈為觀<lb/>
　者一一皆欲無為歟只可言不輕自用耳至於神道<lb/>
　設教而天下服則是觀之極致聖人之能事是則所<lb/>
　謂無為者卦辭通為衆人説難便以聖人入説前語<lb/>
　錄所載或問云聖人在上視聽言動皆不敢輕者只<lb/>
　是泛論之詞非卦詞正意卦詞本義分明云戒占者<lb/>
　當如是也○或云盥而不薦即所謂不賞而民勸不<lb/>
<pb n="78a"/>
　怒而民威者非也夫不賞而勸不怒而威則是彖傳<lb/>
　下觀而化之意矣卦辭不薦還是主為觀身上事説<lb/>
　非功效也○盥而不薦有孚顒若此八字總在觀之<lb/>
　一字内所以<hi>云云</hi>者正教人以為觀之道如此也亦<lb/>
　猶艮其背不𫉬其身行其庭不見其人總只是一艮<lb/>
　字意○盥而不薦有孚顒若此正所謂以中正示人<lb/>
　而為人所仰者也○雲峯曰盥而不薦如神武而不<lb/>
　殺朱子皆以為聖人不犯手做底蓋盥則必薦不薦<lb/>
<pb n="78b"/>
　是喻聖人致其潔清而不輕自用武則必殺不殺是<lb/>
　喻聖人得其理而不假其物愚按以不薦為聖人事<lb/>
　亦只是泛論之辭雲峯恐不如此認故下文又云故<lb/>
　彼謂之神武而此下文别以神道言之○雖聖人之<lb/>
　神道設教亦只是盥而不薦道理但此不專指聖人<lb/>
　故下文神道設教處本義以為極言也○本義云此<lb/>
　卦四隂長而二陽消正為八月之卦而名卦繫辭更<lb/>
　取他義亦扶陽抑隂之意愚謂古人云天地無心而<lb/>
<pb n="79a"/>
　成化聖人有心而無為又云廓然而大公物來而順<lb/>
　應今也如此雖曰扶陽抑隂似亦非大公無為之道<lb/>
　曰聖人蓋於臨卦至于八月有凶之辭發之無遺矣<lb/>
　故此特取他義是亦所謂君子得輿小人剥廬之理<lb/>
　終不害於大公也<lb/>
大觀在上順而巽中正以觀天下<lb/>
　大觀指九五謂大觀之主也一説不用之主二字更<lb/>
　精今貼之主二字只是要人易曉耳○大觀在上要<lb/>
<pb n="79b"/>
　依本義貼四隂仰之一句若無四隂仰之亦不成大<lb/>
　觀矣且既云在上便有在下仰之者○本義卦體謂<lb/>
　大觀在上及中正以觀天下卦徳謂順而巽大觀在<lb/>
　上以位言順而巽以徳言中正以觀天下以所觀之<lb/>
　道言雖有其位苟無其徳亦不能以中正觀天下也<lb/>
　所以為觀處全在中正觀天下上故先之以大觀在<lb/>
　上次之以順而巽然後<hi>云云</hi>或云順巽中正皆是為<lb/>
　觀之道如此則前本義何以只云觀者有以中正示<lb/>
<pb n="80a"/>
　人而為人所仰而不及巽順耶且彖傳又何以不將<lb/>
　大觀在上與中正以觀天下二卦體相連説而必問<lb/>
　卦徳之巽順於其中却歸宿於中正以觀耶○内順<lb/>
　外巽謂順以宅心巽以制事也中正以觀天下惟其<lb/>
　有順巽之徳故所謂無不合於大中至正之道而可<lb/>
　以為天下法也○順而巽自以本身言至中正方是<lb/>
　所以為觀於人者故順巽不曰觀天下至中正乃曰<lb/>
　觀天下也夫所以為觀者一中正而已矣或謂九五<lb/>
<pb n="80b"/>
　獨言觀天下以九五是大君之位故獨以天下言耳<lb/>
　然則所謂順而巽者獨非指為觀之大君耶蓋大觀<lb/>
　在上一句已冠於其上矣當依上説○中正以觀天<lb/>
　下自九五而言則居上之中中也以陽居陽正也自<lb/>
　道理而言則中者其行無過不及正者其立不偏夫<lb/>
　如是則動而世為天下道行而世為天下法言而世<lb/>
　為天下則於以中天下之不中正天下之不正矣分<lb/>
　明是皇建其有極也○中正觀天下亦須兼本末意<lb/>
<pb n="81a"/>
　○問内順外巽於觀道不甚相闗曰不然凡為人所<lb/>
　瞻仰者最要有順徳如孝於親弟於長慈於衆體羣<lb/>
　臣子庶民之類此皆順徳也東坡所謂躬信順以先<lb/>
　天下者也巽者善通人情善酌物理隨物而賦形因<lb/>
　時而制宜所謂巽稱而𨼆巽以行權者也此於君道<lb/>
　亦非小節夫如是可以表正萬邦而萬邦作孚矣○<lb/>
　順而巽此於大觀似未切者殊不知為人上者最要<lb/>
　順順以動則得人心故曰得乎丘民而為天子順豈<lb/>
<pb n="81b"/>
　細行也哉至於巽亦為人上者之至切要者也蓋巽<lb/>
　徳之制也為人君事有萬幾臣民有萬邦若非巽則<lb/>
　何以能使萬事各得其宜萬民各得其所百官各得<lb/>
　其職哉<lb/>
觀盥而不薦有孚顒若下觀而化也<lb/>
　盥而不薦有孚顒若者以中正示人而為人所仰也<lb/>
　所謂建其有極也下觀而化者人仰之歸於中正也<lb/>
　所謂歸其有極也○不是以下觀而化釋有孚顒若<lb/>
<pb n="82a"/>
　也上二句一與卦辭同言能如此則下觀而化矣正<lb/>
　與隨卦釋卦辭言天下隨之同例<lb/>
觀天之神道而四時不忒聖人以神道設教而天下服<lb/>
矣<lb/>
　觀天之神道此數字虚説下言四時不忒正是天之<lb/>
　神道處故曰天之所以為觀也須看觀之一字天之<lb/>
　神安可得而觀於四時之不忒焉觀之可以見天之<lb/>
　神道矣○聖人以天之神道設教其不顯之徳篤恭<lb/>
<pb n="82b"/>
　之妙與夫上天之載無聲無臭者同一機但見天下<lb/>
　自皆不識不知順帝之則而無不服者矣此兩個神<lb/>
　道字當别其所異又當㑹其所同今人大抵皆知其<lb/>
　異而不知其為同也○四時不忒乃天之神道處故<lb/>
　曰觀天之神道不然無可觀處也言其無思無為但<lb/>
　一氣之行時温而春時燠而夏時凉而秋時寒而冬<lb/>
　氣序流行毫髮不爽天之神道何如哉○四時不忒<lb/>
　正是天之神道處聖人之所以為觀者亦如是焉則<lb/>
<pb n="83a"/>
　所謂神道設教只是盥而不薦有孚顒若之自然而<lb/>
　神妙者耳天下服矣此不可把與四時不忒對看四<lb/>
　時不忒正與聖人之神道設教相對○觀天之神道<lb/>
　是不犯手做的聖人以神道設教亦是不犯手做的<lb/>
　○天下服亦即是下觀而化之極致處神道之應也<lb/>
　此與為政以徳章指畧同○正蒙天道篇第三曰天<lb/>
　不言而四時行聖人神道設教而天下服誠於此動<lb/>
　於彼神之道歟<lb/>
<pb n="83b"/>
風行地上觀先王以省方觀民設教<lb/>
　風行地上由歴周覽遍及庶物無逺弗至觀之象也<lb/>
　昔者先王法此則巡省方國以觀夫民俗而因民俗<lb/>
　以設教使天下同歸於中正之道也如齊之末業教<lb/>
　以農桑衛之淫風教以禮别奢如曹則示之以儉儉<lb/>
　如魏則示之以禮此所以為觀也○風行地上觀此<lb/>
　觀字與卦名有辨此是巡行觀覽之意後世有觀風<lb/>
　之説○盥而不薦有孚顒若則觀之體立矣省方觀<lb/>
<pb n="84a"/>
　民設教則觀之用行矣○或曰觀民設教此設教獨<lb/>
　無躬行耶是不然此從省方説來也先王豈必到此<lb/>
　國則躬行此一道以教之到彼一國則躬行彼一道<lb/>
　以教之耶要之先王自有躬行以為之本而其躬行<lb/>
　固無時無處不在也<lb/>
初六童觀小人无咎君子吝<lb/>
　爻以觀瞻為義皆觀乎九五也據此則是初六在下<lb/>
　去五最逺况隂柔質下則不足以自振拔而觀大君<lb/>
<pb n="84b"/>
　道徳之光矣故為童觀之象○不能逺見此見字不<lb/>
　必指目只如云所見相似若以目之所視而言則童<lb/>
　子之見更逺而利矣○以識見而言則陽明隂暗况<lb/>
　於在下故曰童觀以力量而言則陽强隂弱以分量<lb/>
　而言則陽大隂小以制行而言則陽主義隂主利以<lb/>
　作為而言則陽奮發而隂逡巡推此類求之天下之<lb/>
　理得矣○小人无咎者不足咎也此君子小人皆以<lb/>
　位言或曰兼徳言非也使兼有徳則君子吝亦豈有<lb/>
<pb n="85a"/>
　童觀之君子乎其不兼徳言而只以位言斷斷然矣<lb/>
　○小人下民也如閭閻小民而如此安可咎之若有<lb/>
　位君子而如是可羞甚矣此君子小人純以位言若<lb/>
　以徳言豈有童觀之君子哉參義曰九五為在下四<lb/>
　隂所觀而四隂之觀於五者以相去之逺近為所見<lb/>
　之明暗<hi>云云</hi>
六二闚觀利女貞<lb/>
　隂柔居内而觀乎外如不出門庭獨居一室之中而<lb/>
<pb n="85b"/>
　欲闚上國之光知海内之事不可得已此如後世所<lb/>
　謂守株待兔者也如此説外字方見有所指本義居<lb/>
　内而觀乎外者此也○居内而觀乎外以人事言之<lb/>
　或懸度事宜於數千里之外而實無燭見之明者亦<lb/>
　闚觀之類也○闚觀人之所見貴乎逺大故曰逹人<lb/>
　大觀孔子登太山而小天下今居内而觀乎外所見<lb/>
　能有幾許哉亦不足敬也○大抵士君子在天地間<lb/>
　亦須是逺歴四方以廣其聞見乃可如禮記所謂東<lb/>
<pb n="86a"/>
　西南北之人者昔司馬子長甞南浮長淮沂大江望<lb/>
　雲夢洞庭之陂彭蠡之瀦見九嶷之邈綿巫山之嵳<lb/>
　峩泛沅渡湘北過大梁之墟觀楚漢之戰場西使巴<lb/>
　蜀略笮笻講業齊魯之都觀夫子遺風鄉射鄒澤有<lb/>
　此聞見方能就一部史記○又邵堯夫有曰昔人尚<lb/>
　友千古而吾未甞及四方可乎於是走呉楚過齊魯<lb/>
　客梁晉乆之而歸在洛幾三十年如此然後能收拾<lb/>
　宇宙間許大道理而歸之皇極經世一書○蘇子由<lb/>
<pb n="86b"/>
　上韓太尉書曰轍生十有九年矣其所居家與遊者<lb/>
　不過隣里鄉黨之人所見不過數百里之間無髙山<lb/>
　大野可登覽以自廣百氏之書雖無所不讀然皆古<lb/>
　人之陳迹不足激發其志氣恐遂汨没遂决然舎去<lb/>
　求天下之竒聞壯觀以知天地之廣大<hi>云云</hi>○又曰<lb/>
　人之學也不志其大雖多而何為轍之來也於山見<lb/>
　終南嵩華之髙於水見黄河之大且深於人見歐陽<lb/>
　公而猶以為未見太尉也○愚謂蘇子由正所謂求<lb/>
<pb n="87a"/>
　盡天下之大觀而不屑為闚觀之女貞者矣○初六<lb/>
　觀之至近者也閭閻細民之事也六二觀之未廣者<lb/>
　也中人以下者之事也此初二所觀之别也○參義<lb/>
　曰聖人在上萬物咸覩而六二不能出户但為闚觀<lb/>
　非丈夫之事也<lb/>
六三觀我生進退<lb/>
　本義云觀已所行之通塞以為進退須味通塞二字<lb/>
　語錄云如事君則觀其言聽計從治民則觀其政教<lb/>
<pb n="87b"/>
　可行膏澤可下可以見自家所施之當否而為進退<lb/>
　自家所施之當否數字要不可忽方見是觀我生處<lb/>
　所行之通塞必有所以通塞者故楊誠齋曰六三似<lb/>
　漆雕開○六三居下之上可進可退夫三在上固可<lb/>
　進猶在下之上亦可退然則當何所取衷哉惟觀吾<lb/>
　所行之通塞以為進退不必觀九五也如孔子見行<lb/>
　可於魯而仕及魯受女樂而去之意但孔子所行無<lb/>
　當否可論耳彷彿是如此○觀我生進退六三可進<lb/>
<pb n="88a"/>
　可退必有所以可進可退者惟决之於我生而已如<lb/>
　使吾之學已成矣徳已立矣言之於君者不我用行<lb/>
　之於民而莫我從是我之所行之塞也○參義亦曰<lb/>
　其曰生者吾身之動作施為也觀我之所生如行之<lb/>
　善而通也雖進可也其未善而塞也雖退可也○觀<lb/>
　我生進退主象説○一説觀我生進退只就六三本<lb/>
　身説不必依朱子小註謂與本義不觀九五一句相<lb/>
　悖故也然按九五觀我生亦兼觀民之義蓋但有意<lb/>
<pb n="88b"/>
　於檢㸃其身者若無位人必察其所交者之信從與<lb/>
　否若有位人亦必察乎在下人之歸向與否此必然<lb/>
　之理也故兼言之亦是故論語云夫達也者質直而<lb/>
　好義而必曰察言而觀色答仲弓問仁必曰在邦無<lb/>
　怨在家無怨使以自考也○觀我生進退本義所以<lb/>
　用故不觀九五一句者語録云我者彼我對待之言<lb/>
　是以彼觀此其義精矣又曰觀其生是以此自觀之<lb/>
未失道也<lb/>
<pb n="89a"/>
　未字當作不字解言如此乃為不失道道進退之道<lb/>
　也未字與未失常之未同<lb/>
六四觀國之光利用賔于王<lb/>
　六四觀國之光一句主六四言利用賔于王一句主<lb/>
　占得六四者而言○其占為利于朝覲仕進也已仕<lb/>
　者為朝覲未仕者為仕進本義意思如此周匝○雲<lb/>
　峯曰觀國之光即九五所謂觀我生者也特五之自<lb/>
　觀則曰生方出於我者也自四觀五則曰光已達於<lb/>
<pb n="89b"/>
　國者也不指君之生而曰國者觀其達於國者則其<lb/>
　出於君者可知矣○參義曰賔如賔興之賔言為王<lb/>
　者所賔禮也<lb/>
尚賔也<lb/>
　言四之觀國之光正為尚賔也志在得君以行道也<lb/>
九五觀我生君子无咎<lb/>
　觀我生君子无咎作一句讀純是占只一觀字便不<lb/>
　是説九五矣九五是陽剛而中正者也○或曰六三<lb/>
<pb n="90a"/>
　觀我生進退純是象而九五乃為占何歟曰六三居<lb/>
　下之上可進可退便須自審故以此句屬六三至九<lb/>
　五陽剛中正以居尊位其下四隂仰而觀之君子之<lb/>
　象也是在九五已不待觀我生其曰觀我生者戒占<lb/>
　者而已耳<lb/>
觀我生觀民也<lb/>
　觀民也亦只是觀我生句内意故曰此夫子以義言<lb/>
　之但爻辭下不必先説破此意思○觀我生必至於<lb/>
<pb n="90b"/>
　民然後觀我生之道始盡故曰此夫子以義言之以<lb/>
　其義言則猶在觀我生之句内意也○如九五陽剛<lb/>
　中正以居尊位則一身之事得矣其下四隂仰而觀<lb/>
　之則民徳善矣可見觀民也一句只在觀我生句内<lb/>
　其曰又當者爻辭觀我生其實是兼一身之得失及<lb/>
　民徳之善否而言小象獨偏以觀民言者自觀之義<lb/>
　顯人自知之觀民之義𨼆人多莫察也此固夫子命<lb/>
　辭之意○或疑以觀我生句内有觀民意而本義云<lb/>
<pb n="91a"/>
　必其陽剛中正亦如是焉只説陽剛中正安得為兼<lb/>
　觀民耶曰觀民徳而善則可以驗已之陽剛中正抑<lb/>
　未善則是於陽剛中正之道未盡也此正所謂觀民<lb/>
　徳之善否以自省察者○今以文字求道理亦未真<lb/>
　見得觀我生之必觀民但若身居九五之位而自觀<lb/>
　我生必然自尋到觀民處蓋有天下國家之責者欲<lb/>
　於已身上體察無不自尋到此何也表端影正理固<lb/>
　然也乃知夫子此言為以義言之也○參義曰觀之<lb/>
<pb n="91b"/>
　為卦四隂盛長二陽消落聖人之作易甞扶陽而抑<lb/>
　隂也故於卦取大觀之義而於四隂爻則不言隂之<lb/>
　害陽而但言隂之仰於陽然自五言之則隂之盛長<lb/>
　自不可不慎也<lb/>
上九觀其生君子无咎<lb/>
　上九之觀其生只就一身之得失言不兼觀民之義<lb/>
　何也不當事任也故曰志未平也雖未得位未可忘<lb/>
　戒懼也據此亦可見其不必兼觀民○但以我為其<lb/>
<pb n="92a"/>
　小有主賔之異耳蓋觀我生則占者自當之觀其生<lb/>
　則從傍人言然又當有小字不必太泥也○朱子曰<lb/>
　觀自我自觀如視履考祥語勢觀其亦是自觀却從<lb/>
　别人説<lb/>
䷔<hi>震下離上</hi>
噬嗑亨利用獄<lb/>
　物有間者齧而合之也推之於人事如寇賊姦宂間<lb/>
　吾治化者也則合之以刑如蠻夷猾夏間吾疆域者<lb/>
<pb n="92b"/>
　也則合之以兵以至凡一事之不如意皆必有一物<lb/>
　以間之者舉其大如舜以三苖間髙宗以鬼方間周<lb/>
　以殷之頑民間宣王以玁狁淮夷間若漢髙祖光武<lb/>
　及唐太宗之芟夷暴亂是皆以其梗吾治而噬以嗑<lb/>
　之也○語其次如舜之去四凶孔子之誅少正夘申<lb/>
　屠嘉之欲誅鄧通魏相之白去副卦王曽之去丁謂<lb/>
　是也○噬嗑噬而後嗑也嗑則亨矣利用獄不屬亨<lb/>
　字至於六爻亦往往就用獄説噬嗑者正以獄之未<lb/>
<pb n="93a"/>
　决猶物之間及其既决則是非兩判猶物之噬而嗑<lb/>
　矣○彖傳釋亨字只據噬嗑二字説更不牽連利用<lb/>
　獄意又可以見利用獄之不止屬亨義也○治獄之<lb/>
　道惟威與明而得其中之為貴○卦體之剛柔分卦<lb/>
　變之柔得中而上行屬得中卦徳之動而明二象之<lb/>
　雷電合而章屬威與明雖不當位專承柔得中而上<lb/>
　行言○動而明雷電合而章斷獄為動察獄為明斷<lb/>
　必有雷之威察必有電之明也柔得中而上行猶云<lb/>
<pb n="93b"/>
　上行而得中也上行只從卦變説來於治獄義無所<lb/>
　取○柔得中蓋不柔則失之暴柔而不中則又失之<lb/>
　弱也雖不當位利用獄也言就此一節言則五不當<lb/>
　位似不利用獄者然剛柔分動而明雷電合而章柔<lb/>
　得中而上行有此數端之善是威與明而得其中正<lb/>
　治獄之所宜也故雖不當位而利於用獄○本義於<lb/>
　雷電合而章解云二象不曰卦象欲其明威二意分<lb/>
　曉也○惟威與明而得其中之為貴問威與明得中<lb/>
<pb n="94a"/>
　如何分别曰獄非明無以照非威無以斷得中者威<lb/>
　不至於過暴明不至於過察是也○參義曰卦之名<lb/>
　噬嗑取口囓物之象而凡折獄用刑者其才有剛柔<lb/>
　之殊而所治亦有强弱之異政如人之囓物其齒有<lb/>
　利鈍之殊而為物亦有堅脆之異故噬嗑一卦專言<lb/>
　治獄之事也<lb/>
象曰雷電噬嗑先王以明罰勅法<lb/>
　噬嗑雷電合而章也噬字義難得分曉程傳亦曰雷<lb/>
<pb n="94b"/>
　電相須並見之物亦有嗑象不及噬字義或云噬頥<lb/>
　口之交也謂交而合也○明罰即所以勅法使人知<lb/>
　所畏避也法是通用字罰是專指刑法○明罰者使<lb/>
　罰必當其罪而後人不疑於所坐奸吏亦不得以舞<lb/>
　文而輕重出入之也○明罰是明其墨劓剕宫大辟<lb/>
　以至流宥鞭朴金贖之類如此者所以振勅法度以<lb/>
　警有衆故為勅法也○明罰勅法在舜典有曰象以<lb/>
　典刑流宥五刑鞭作官刑朴作教刑金作贖刑○又<lb/>
<pb n="95a"/>
　曰五刑有服五服三就五流有宅五宅三居○吕刑<lb/>
　曰墨罰之屬千劓罰之屬千剕罰之屬五百宫罰之<lb/>
　屬三百大辟之罰其屬二百五刑之屬三千上下比<lb/>
　罪無僭亂詞勿用不行惟察惟法其審克之愚謂此<lb/>
　於明罰之義最切○周禮司刑掌五刑之法以麗萬<lb/>
　民之罪墨罪五百劓罪五百宫罪五百剕罪五百殺<lb/>
　罪五百若司寇斷獄弊訟則以五刑之法往詔刑罰<lb/>
　而以辨罪之輕重○明罰勅法就此卦言之如罪薄<lb/>
<pb n="95b"/>
　過小者宜罰之以屨校惡極罪大者宜罰之以何校<lb/>
　則一一自今日明之以為來日不刋之典使來日之<lb/>
　用罰者或罪薄過小歟則據吾所明者而加之以屨<lb/>
　校之罰或惡極罪大歟則據吾所明者而加之以何<lb/>
　校之罰其罰皆凜凜然不可犯矣是明罰所以勅法<lb/>
　也○先王以明罰勅法此以立法言故曰先王若豐<lb/>
　折獄致刑以用法言則曰君子矣○明罰内兼威與<lb/>
　明意不可謂明罰只是明勅法乃是威也縁罰字自<lb/>
<pb n="96a"/>
　是有威底物事矣豐之折獄致刑亦不可分明威説<lb/>
　○徐進齋曰明罰者所以示民而使之知所避勅法<lb/>
　者所以防民而使之知所畏不知防民而使之知所<lb/>
　畏與示民而使之知所避果何異<lb/>
初六屨校滅趾无咎<lb/>
　程傳曰校木械也○初上無位為受刑之象而初在<lb/>
　卦始罪薄過小固未應得重刑又在卦之下人之足<lb/>
　趾亦處一身之最下故為屨校滅趾之象○屨校猶<lb/>
<pb n="96b"/>
　云屨之以校以校為之屨也○夫初惡方形而遽懲<lb/>
　之則其惡由是而止矣故占得无咎占者小傷而无<lb/>
　咎也小傷即為屨校滅趾也<lb/>
不行也<lb/>
　屨校滅趾周公蓋重罪薄過小説孔子象傳則只就<lb/>
　滅趾二字發不進於惡之意蓋趾人之所以行者故<lb/>
　曰不行也然周公无咎二字亦已該有此意在矣故<lb/>
　本義云止惡於初故得无咎<lb/>
<pb n="97a"/>
六二噬膚滅鼻无咎<lb/>
　滅鼻固是乘初九之剛不知噬膚亦是噬初九否似<lb/>
　不好説大抵二即乘初初受刑二用刑初非二所噬<lb/>
　者而何○六二以中正治獄譬如噬膚然但所治者<lb/>
　是初九之剛而二本柔弱故為因噬膚而滅其鼻之<lb/>
　象噬膚據二之中正言滅鼻以二之乘剛言如以剛<lb/>
　乘剛則無滅鼻之虞矣○噬膚所噬之易也滅鼻易<lb/>
　中有難也在我雖有易噬之理在彼則有難噬之勢<lb/>
<pb n="97b"/>
　○中四爻下半節總是説人服不服○六二中正中則<lb/>
　既不失之暴又不失之縱正則考問以公聽斷合理<lb/>
　以此治獄何難之有譬如噬膚然然以柔乘剛柔既<lb/>
　威斷不足而乘乎剛則所治者又是强梁難制之徒<lb/>
　不免因之有傷如噬膚而因之以滅鼻然在彼既所<lb/>
　當治而在我又能善治故其占雖傷而能無咎也○<lb/>
　一説中則聽不偏正則斷合理然此二句惟於訟元<lb/>
　吉解為切為欲見訟者之所以𫉬伸處若此卦則須<lb/>
<pb n="98a"/>
　兼治獄説故象傳從前便以剛柔分柔得中為言矣<lb/>
　○中正以治獄雖若噬膚然然以柔不足於剛而所<lb/>
　治者又剛故不免於滅鼻以此見治獄必兼威與明<lb/>
　而又得其中始為全道也滅鼻因於噬膚傷於易也<lb/>
　以二柔治初剛使果能其難其慎以處之庶幾無滅<lb/>
　鼻之虞乎○參義曰二以中正而用刑者故所治如<lb/>
　噬膚膚者肉之腴而易入者也○又曰二之治獄如<lb/>
　此豈非中順有餘而剛嚴不足歟<lb/>
<pb n="98b"/>
六三噬腊肉遇毒小吝无咎<lb/>
　隂柔則無剛斷之才不中正又不得用刑之道故治<lb/>
　人而人不服猶噬腊而遇毒也腊亦有毒<hi>毒謂筋骨之傷</hi>本<lb/>
　義腊肉謂獸腊<hi>句</hi>全體骨而為之者堅韌之物也<hi>另讀</hi>
　節初齊氏曰小物全乾為腊○正韻韌堅柔而難斷<lb/>
　愚謂故其字從韋從刃即今俗云韌皮條是也○參<lb/>
　義曰我方治於彼彼亦反傷於我噬腊而遇毒也固<lb/>
　可羞矣然彼受刑者既有其罪終必伏法○六二中<lb/>
<pb n="99a"/>
　正故其所治如噬膚之易六三隂柔不中正故治人<lb/>
　而人不服為噬腊遇毒之象<lb/>
九四噬乾胏得金矢利艱貞吉<lb/>
　胏肉之帶骨者與胾通比之腊肉尤為難噬者蓋腊<lb/>
　肉是小物全乾者乾胏雖非全體骨視之腊為大矣<lb/>
　故本義曰言所噬愈堅愈之一字承腊字來也○言<lb/>
　雖治所難治如噬乾胏然以剛居柔得用刑之道而<lb/>
　人服其聽焉為得聽訟之宜矣其引周禮獄訟入鈞<lb/>
<pb n="99b"/>
　金束矢而後聽之不過以証金矢之出處耳其實爻<lb/>
　意是以象夫聽訟之得宜不是只以令訟者出金矢<lb/>
　為我之得宜也○九四以剛居柔剛柔中也故為得<lb/>
　用刑之道○古人聽訟必使入鈞金束矢者正以費<lb/>
　之也費之者難之也難之者使不輕於訟也故入鈞<lb/>
　金欲其實也入束矢欲其直也直而實者訟之所伸<lb/>
　足以補其所費矣其不直不實者則沒其金矢於官<lb/>
　矣是教人不輕訟也先王之制法何往而非仁心仁<lb/>
<pb n="100a"/>
　意之流行也哉○入金矢者令其不輕訟也故朱子<lb/>
　曰想是詞訟時便令他納此教他無切要之事不敢<lb/>
　妄來問如此則不問曲直一例出此則實有寃枉者<lb/>
　亦懼而不敢訴矣曰這個須是大切要的事古人如<lb/>
　平常事又别有所在如劑石之類愚按朱子所謂這<lb/>
　個須是大要切底事者蓋如虞芮之君相與爭田而<lb/>
　質厥成於周者是已其他小訟則自有司者易取其<lb/>
　大者言耳况九四近君之大臣乎大臣不親細事○<lb/>
<pb n="100b"/>
　所謂劑石之類者愚初疑劑石皆為聽訟之官今考<lb/>
　周禮秋官大司寇之職云以兩造禁民入束矢於朝<lb/>
　然後聽之註兩造謂兩詞俱到也禁止也訟謂以貨<lb/>
　財相告者百矢為一束必入矢者取其直也不入矢<lb/>
　則自服不直矣與大全同○又以兩劑禁民獄入鈞<lb/>
　金三日乃致於朝然後聽之註劑券也蓋一札而為<lb/>
　兩書也獄謂以罪名相告者○劑子隳切三十斤為<lb/>
　鈞必入金者取其剛而不變也不入金亦是自服不<lb/>
<pb n="101a"/>
　直矣必待三日乃致於朝者重置民於獄也依此劑<lb/>
　字乃治獄之名目耳入鈞金正謂得金矢者非小訟<lb/>
　也劑義未詳○束矢註百矢也鈞金銅也出丘葵周<lb/>
　禮注○又以嘉石平罷民註嘉石文石也平成也謂<lb/>
　成之使為善也下云凡萬民之有罪過而未麗於法<lb/>
　而害於州里者桎梏而造諸嘉石役諸司空重罪旬<lb/>
　有三日坐朞役其次九日坐九月役其次七日坐七<lb/>
　月役其次五日坐五月役其下罪三日坐三月役州<lb/>
<pb n="101b"/>
　里任之則宥而舎之註木在足曰桎在手曰梏坐於<lb/>
　嘉石使省其過也<hi>桎音只梏音谷</hi>坐日既滿乃役使於司空<lb/>
　役日既滿乃召其州里保任之然後宥其罪而縱釋<lb/>
　之愚按此石字蓋是○又以肺石達窮民凡逺近惸<lb/>
　獨老幼之欲有復於上而其長弗達者立於肺石三<lb/>
　日士聽其詞以告於上而罪其長註肺石赤石也以<lb/>
　通夫民之窮而無告者無兄弟曰惸無子孫曰獨愚<lb/>
　按此所謂石者視之入金矢者為小訟矣石字似可<lb/>
<pb n="102a"/>
　依此但劑字未可曉恐傳録者誤以肺石為劑石耶<lb/>
　又朝法篇云左嘉石立罷民焉右肺石達窮民焉再<lb/>
　無劑石之説○金有五六五所得乃為黄金四之得<lb/>
　金矢非必皆黄金也丘葵周禮註以鈞金為銅○九<lb/>
　四噬乾胏九四元無乾胏之象周公只欲顯其得聽<lb/>
　訟之宜故云雖所噬愈堅亦能噬也所以甚言其能治<lb/>
　獄也○得金矢是訟者納此金矢以求聽於我誠服<lb/>
　我也所謂利見大人尚中正也故謂之得訟之宜○<lb/>
<pb n="102b"/>
　訟者願納金矢以求聽則其得聽訟之宜可知矣故<lb/>
　以聽訟得宜釋得金矢意○四得金矢五得黄金獄<lb/>
　之小者納束矢大者納鈞金九四臣也兼治大小故<lb/>
　曰得金與矢五君也罔攸兼於庶獄理其大者耳故<lb/>
　只得黄金○得束矢亦非小者視黄金為小耳○噬<lb/>
　乾胏所噬者堅也得金矢則堅者破矣二句相承只<lb/>
　就九四以剛居柔得用刑之道言○利艱貞吉見治<lb/>
　獄之難也此乃為占者設戒於九四無待戒也○得<lb/>
<pb n="103a"/>
　金矢言人往納之金矢以求聽以其得獄訟之宜故<lb/>
　也非謂指此所治者之金矢也六五之得黄金蓋亦<lb/>
　然○人所以願輸金矢以求聽者所謂尚中正也○<lb/>
　納金矢時訟猶未聽也今乃曰所噬愈堅而得聽訟<lb/>
　之宜何歟豈非以其以剛居柔得聽訟之宜故人往<lb/>
　往願輸之金矢以求直也歟○不可以噬乾胏得金<lb/>
　矢為一串事易中取象何所不有如盥而不薦盥特<lb/>
　為薦設豈有盥而不薦之事哉得意則忘言矣意自<lb/>
<pb n="103b"/>
　可串六五亦然○得此占者雖曰得聽訟之宜然訟<lb/>
　難事也少失其平君子有無告之寃小人有受服之<lb/>
　幸於已則徳音有損於衆則羣心不服故又必艱難<lb/>
　正固乃吉也艱難者凜凜其心惟恐一毫之不明正<lb/>
　固者兢兢其守惟恐一毫之不公不容少上下其手<lb/>
　而輕重其心也<lb/>
六五噬乾肉得黄金貞厲无咎<lb/>
　六二中且正則為噬膚六五柔中而不正則為乾肉<lb/>
<pb n="104a"/>
　然二乘初剛則雖噬膚而滅鼻五則柔中居尊位故<lb/>
　雖噬乾肉而得黄金所以本義謂噬乾肉難於膚而<lb/>
　易於胏腊者也但胏義終於爻無取○六五得黄金<lb/>
　本義曰黄中色金亦謂鈞金夫金既為鈞金而黄特<lb/>
　解為中色豈非以其得中道之應歟人無不服故願<lb/>
　納黄金以求决也○一説難於膚者二中且正五惟<lb/>
　中耳易於胏腊者三四俱不中正五猶中也依此説<lb/>
　則胏義亦有取恐未盡是且不用居尊位意未安也<lb/>
<pb n="104b"/>
　○得黄金黄字重金字難取堅義○黄中色得黄金<lb/>
　雖從所納之金説亦以明其用刑得中道故也本義<lb/>
　人無不服意正係於此○本義用刑於人人無不服<lb/>
　通釋噬乾肉者得黄金蓋噬乾肉則其所治不甚難<lb/>
　以六二例之固有人無不服意得黄金以九四例之<lb/>
　則人願納黄金以就之訟尤見人無不服矣○噬乾<lb/>
　肉言其所治不甚難也得黄金言其治之得中也所<lb/>
　治既不甚難而所以治之又得其中是以人無不服<lb/>
<pb n="105a"/>
　也此又一説與上説不甚同但所治不甚難不知何<lb/>
　所取而既與又二字未穏也愚意當依六二噬膚取<lb/>
　中正義見二句不可分貼也○一説得黄金既是鈞<lb/>
　金則本義解意正在人無不服句内恐不可拘得中<lb/>
　道義曰本義云金亦謂鈞金此固然矣獨不曰黄中<lb/>
　色乎坤六五黄裳元吉則曰黄中色以六五有中順<lb/>
　之徳也鼎六五鼎黄耳則曰五於象為耳而有中徳<lb/>
　故云黄耳也且坤卦在前已曰黄中色矣而此又曰<lb/>
<pb n="105b"/>
　黄中色焉夫豈無謂而故為是諄諄哉○貞厲无咎<lb/>
　四曰利艱貞吉五曰貞厲无咎无非謹重之意○貞<lb/>
　厲无咎貞厲與艱貞無大異貞字皆同厲亦艱意但<lb/>
　四為人臣則曰艱貞五為人君則曰貞厲人臣則有<lb/>
　將來之吉故曰吉人君只曰无咎而已非謂五不及<lb/>
　四也<lb/>
得當也<lb/>
　言其所治得當而无咎也得當而无咎則得人服矣<lb/>
<pb n="106a"/>
　○得當也不可作位得中説若果是説位得中則聖<lb/>
　人當以解得黄金不宜以解貞厲无咎矣蓋必貞厲<lb/>
　以處之然後所治得當而人服之也<lb/>
上九何校滅耳凶<lb/>
　過極之陽准初在卦始例則是積惡之義在卦之上<lb/>
　准又在卦下例則是何校之位而繼之曰惡極罪大<lb/>
　惡極自我作惡而言罪大自人加我以罪而言亦自<lb/>
　有分别○問若是過極之隂其能免於惡極罪大乎<lb/>
<pb n="106b"/>
　過極之隂只是柔暗之甚不足振發而已陽剛而過<lb/>
　極則是負固怙終聞言不信者故至於惡極罪大處<lb/>
　象傳曰聰不明也正謂此也○參義曰初卑而無位<lb/>
　上髙而無位故皆為受刑者陽過之極不能卑伏此<lb/>
　惡極罪大怙終不悛之人也○聰不明也聰是死字<lb/>
　耳也明是活字聰也聰不明只是説他不聽人説以<lb/>
　至此耳此與滅趾不行也概是周公爻辭外意故本<lb/>
　義另解<hi>云云</hi>噬嗑中四爻皆用刑者然用刑於人有<lb/>
<pb n="107a"/>
　難易由在已之徳有厚薄二以中正故所治如噬膚<lb/>
　而滅鼻者柔故也三以不中正故所治如噬腊遇毒<lb/>
　四以剛居柔故所噬愈堅而得聽訟之宜五以柔中<lb/>
　居尊故用刑於人而人無不服由此觀之則夫用刑<lb/>
　於人者其可不先慎其徳乎<lb/>
䷕<hi>離下艮上</hi>
賁亨小利有攸往<lb/>
　柔來而文剛分剛上而文柔傳曰物相雜故曰文又<lb/>
<pb n="107b"/>
　曰迭用柔剛故易六位而成章此卦自損來者柔自<lb/>
　三來而文二剛自二上而文三何謂也蓋柔謂六剛<lb/>
　謂九卦自損來損之二本九也今則三之六來居之<lb/>
　是以柔間剛矣損之三本六也今則二之九上居之<lb/>
　是以剛間柔矣即所謂剛柔交錯也自既濟來者倣<lb/>
　此○柔來而文剛是剛柔之交分剛上而文柔亦剛<lb/>
　柔之交也為兩句各有一文字不必合二者而後謂<lb/>
　之文蓋柔間夫剛固是天文剛間夫柔亦是天文○<lb/>
<pb n="108a"/>
　柔來文剛剛上文柔若以人事言之如臣之從君子<lb/>
　之從父婦之從夫此柔來文剛也所謂陽得隂助者<lb/>
　也故亨如君之從臣父之從子夫之從婦此剛上文<lb/>
　柔而為柔所用也故小利有攸往○文明而各得其<lb/>
　分若曰各得其分即所以為文明則艮止即是離明<lb/>
　矣不可也雖説是君臣之煥然有文處為文明而又<lb/>
　於中間君臣各止其所當止乃為各得其分也○又<lb/>
　卦内離外艮有文明而各得其分之象在人事如君<lb/>
<pb n="108b"/>
　與臣燦然有文以相接也而君得君之分臣得臣之<lb/>
　分如父與子燦然有文以相接也而父得父之分子<lb/>
　得子之分文明合説也各得其分分説也其實各得<lb/>
　其分正所以為文也此卦本只是文之義○潛齋胡<lb/>
　氏曰君臣父子兄弟夫婦朋友燦然有禮相接者文<lb/>
　之明也截然有分以相守者文之止也此説亦明白<lb/>
　但以文字通蓋明與止二字為非本㫖耳如文明以<lb/>
　健之類非一惟彖傳人文也此文字是兼文明以止<lb/>
<pb n="109a"/>
　言文明固文也而各得其分亦文也○參義曰有質<lb/>
　而加之文斯可以亨矣朝廷文之以儀制而亨焉賔<lb/>
　主文之以禮貌而亨焉家人文之以倫序而亨焉官<lb/>
　府文之以教令而亨焉推之事物凡有質者無不待<lb/>
　於文也文則無不亨矣○本義前云有文明而各得<lb/>
　其分之象下云離明於内艮止於外此分明不同不<lb/>
　可牽合○賁之卦名卦辭皆取卦變卦徳但所取卦<lb/>
　變之義同而所取卦徳之義不同所謂文明而各得<lb/>
<pb n="109b"/>
　其分者初不分内外至下文離明於内艮止於外則<lb/>
　分明不可比而同且艮止於外豈所謂各得其分者<lb/>
　乎外字專對内字各字便對文明字朱子惟各隨二<lb/>
　聖人之意而解之此所以為朱子○占者以其柔來<lb/>
　文剛陽得隂助而離明於内者蓋本身既是剛了又<lb/>
　得隂來為之助且内文明則能灼於物情而達於事<lb/>
　理皆亨道也故亨以其剛上文柔而艮止於外者蓋<lb/>
　父為子綱夫為妻綱君為臣綱當用夫柔也今剛上<lb/>
<pb n="110a"/>
　文柔則是剛反主於柔而為柔之助矣且艮止於外<lb/>
　雖不失於妄動而不足於變通是皆不能以大有為<lb/>
　也故小利往○但剛上文柔雖未足取亦未是惡况<lb/>
　艮止於外雖不能有為亦僅可有守故猶得小利往<lb/>
　若是惡徳則連小利亦不可得矣○賁亨小利有攸<lb/>
　往言吉凶利害適相半也○無凶害但不純吉利<lb/>
彖曰柔來而文剛故亨　<hi>至</hi>　天文也<lb/>
　兩句本是以卦變釋卦辭而因見其有天文之象故<lb/>
<pb n="110b"/>
　言天文也一句初非釋卦辭也下文文明以止人文<lb/>
　也尤難説是釋卦辭只是又以卦徳言之○剛柔之<lb/>
　交自然之象故曰天文○不是把自然二字當天字<lb/>
　以天文皆出於自然也其一隂一陽相錯而成文如<lb/>
　日往則月來月往則日來寒往則暑來暑往則寒來<lb/>
　亘古亘今端端的的自然是如此有莫知其所以然<lb/>
　者若文明以止又是人所成况亦有不然者惟天文<lb/>
　則無一息之或爽也故論自然之文莫之能尚焉○<lb/>
<pb n="111a"/>
　按賁之一字有柔來文剛剛上文柔之義在内又有<lb/>
　文明以止之義在内及彖傳孔子只以卦變釋卦辭<lb/>
　了而文明以止却又另言之今學者講文明以止處<lb/>
　見本義只云又以卦徳言之遂再不放一字粘著卦<lb/>
　名卦辭亦大泥矣其實文明以止四字於卦名自有<lb/>
　相闗彖下本義已盡之如漸卦止而巽動不窮也本<lb/>
　義云又以卦徳言漸進之義則屬諸卦名矣<lb/>
○剛柔交錯<lb/>
<pb n="111b"/>
　柔來文剛柔交於剛也剛上文柔剛交於柔也不必<lb/>
　合柔上剛下方為交也蓋卦名為賁之義則是逐段<lb/>
　皆有文柔來文剛固是文剛上文柔亦是文也不待<lb/>
　剛柔相為交錯乃為文○剛柔之交卦變也而天之<lb/>
　文亦剛柔之交也故曰天文也文明以止卦徳也而<lb/>
　人之文亦文明以止也故曰人文也○文明以止且<lb/>
　謾説出人道至涉人文也句方發揮出人道之文明<lb/>
　以止意為當<lb/>
<pb n="112a"/>
文明以止人文也<lb/>
　不可依前本義分解卦辭亨小利有攸往意故本義<lb/>
　云又以卦徳言之若夫又以卦體明之指九五也之<lb/>
　例則為申釋上意○此正是前本義所謂有文明而<lb/>
　各得其分之象故為賁者説歸卦名不歸卦辭此又<lb/>
　安得以為申釋卦辭耶○天文也人文也此兩句只<lb/>
　按著卦變卦徳説為是且方起得下文極言意不然<lb/>
　天文便是時變了人文則天下亦已化成了又何用<lb/>
<pb n="112b"/>
　觀天文以察時變觀人文以化成天下蓋觀乎天文<lb/>
　觀乎人文謂即就卦中之天文人文而觀之也大抵<lb/>
　天文人文孔子意在起下文居多故本義於卦名卦<lb/>
　辭皆無所屬觀乎天文以察時變蓋時變亦不過一<lb/>
　剛一柔之相錯而已觀乎人文以化成天下謂天下<lb/>
　之人皆文明以止也<lb/>
○極言賁道之大也<lb/>
　觀賁之天文則用之以察時變觀賁之人文則用之<lb/>
<pb n="113a"/>
　以化成天下故本義云極言賁道之大也然在賁之<lb/>
　剛柔交錯即在天之日月寒暑星辰之交錯也在賁<lb/>
　之文明以止即在人之君君臣臣父父子子之類也<lb/>
　故即目之曰天文人文<lb/>
山下有火賁君子以明庶政無敢折獄<lb/>
　山下有火火之光輝照耀乎山賁之象也夫山下有<lb/>
　火明不及逺故君子法之但以明庶政而無敢折獄<lb/>
　蓋庶政事之小者明雖不逺猶可能也况其得失所<lb/>
<pb n="113b"/>
　係尤重至於獄訟大事一指顧間便分人死生存亡<lb/>
　明苟不逺其為害可勝言哉故不敢○明庶政無敢<lb/>
　折獄其明可用於小而不可用於大也○明庶政無<lb/>
　敢折獄只就明不及逺之象説本義山下有火明不<lb/>
　及逺兩句俱為下二句設不為山下有火賁設也山<lb/>
　下有火賁只是取文明之象○問本義既曰明不及<lb/>
　逺又曰内離明而外艮止故取象如此何一象二義<lb/>
　也曰内離明而外艮止即是明不及逺之意無少差<lb/>
<pb n="114a"/>
　别蓋離明為艮止所限是明不及逺也艮止非指他<lb/>
　人如蒙之險而止之止但明不及逺承山下有火言<lb/>
　君子所以即此以取象也其又言内離明而外艮止<lb/>
　者本其所以取之之義也又是裏面一節言語正如<lb/>
　教思無窮容保民無疆二者皆臨下之事然教之無<lb/>
　窮者兊也容之無疆者坤也而又本其所以於臨象<lb/>
　中獨説此二事者此耳○内離明而外艮止故取象<lb/>
　如此是因此卦之徳内明外止故就山下有火上取<lb/>
<pb n="114b"/>
　明庶政無敢折獄之象也庶政謂錢榖出納之類○<lb/>
　故取象如此此取象不指山下有火正是説明庶政<lb/>
　無敢折獄如剥卦順而止之亦説是象○内離明而<lb/>
　外艮止内外二字且從卦説○語録謂明庶政是就<lb/>
　離上説無敢折獄是就艮上説此亦畧分言其大意<lb/>
　要之須渾淪説内有是明所以能明庶政惟其内明<lb/>
　而外止所以止能明庶政而無敢折獄○語録又謂<lb/>
　折獄是大事一折便了有止之義明在内不能及逺<lb/>
<pb n="115a"/>
　故止而不敢折也則又以止為自止更詳之○明庶<lb/>
　政無敢折獄即是小利有攸往之理○一説明庶政<lb/>
　無敢折獄正是明不及逺不可謂以其明不及逺故<lb/>
　止明庶政而不敢折獄也安知這君子只是明不及<lb/>
　逺之君子乎大象如此等類只是隨卦象之規模小<lb/>
　大而各為之肖象焉耳如君子以懿文徳豈可説是<lb/>
　小畜之君子○愚按此説却與語録所謂止而不敢<lb/>
　折者相符㑹以其止為自止也<lb/>
<pb n="115b"/>
初九賁其趾舎車而徒<lb/>
　初九自賁於下為賁其趾之象所謂賁其趾者如何<lb/>
　謂舎非道之車而安於徒步者也下句以申上句均<lb/>
　為象也○剛徳明體剛則不屈於欲明則審於義利<lb/>
　以此自賁於下是謂賁其趾之象舎車而徒申賁其<lb/>
　趾之意也自賁於下不願人之文繡也○剛徳則所<lb/>
　守者固内重而見外之輕矣明體則出處之分明有<lb/>
　見幾而作之義矣是有以自賁於下者也故象<hi>云云</hi>
<pb n="116a"/>
　如此解於明字意思更周蓋非惟義利之辨在所明<lb/>
　而出處之機亦在所明也况剛徳内益以見内重外<lb/>
　輕之義於舎車而徒之意尤為切耳○舎車而徒只<lb/>
　是申賁其趾之意二句俱為象不可以本義自賁於<lb/>
　下一句貼賁其趾而單指舎車而徒為象也蓋舎車<lb/>
　而徒此所以為賁其趾也○賁其趾依賁其須例皆<lb/>
　為象也○程傳曰守節義君子之賁也是故君子所<lb/>
　賁世俗所羞世俗所貴君子所賤○雲峯曰舎車之<lb/>
<pb n="116b"/>
　榮而徒行是不以徒行為辱而自以義為榮也是故<lb/>
　君子行義必於在下之時發足之初觀之○參義曰<lb/>
　古之恬退者自謂安步以當車晚食以當肉無罪以<lb/>
　當貴豈非賁趾舎車之義歟<lb/>
六二賁其須<lb/>
　二隂柔而三陽剛則隂不得不附陽二中正而三得<lb/>
　正則其相附也非為邪且又皆無應與則二之附三<lb/>
　三之為二所附亦勢所宜也故本義云占者宜從上<lb/>
<pb n="117a"/>
　之陽剛而動也二附三而動猶須附頥而動須二象<lb/>
　也非三之象<lb/>
九三賁如濡如永貞吉<lb/>
　一陽居二隂之間得其賁而潤澤者也蓋以二柔來<lb/>
　文一剛光采之盛則有潤澤也永貞者不溺於所安<lb/>
　也吉者隂終受之凌也惟女子與小人為難養近之<lb/>
　則不遜故須永貞○得其賁而潤澤然不可溺於所<lb/>
　安凡丈夫之於妻妾人君之於臣下官長之於左右<lb/>
<pb n="117b"/>
　皆不可䙝也<lb/>
六四賁如皤如白馬翰如匪寇婚媾<lb/>
　馬人所乘人白則馬亦白矣此只解所以為馬謂之<lb/>
　白馬者蓋因四與初不成賁而皤如故於其所乘馬<lb/>
　亦白或謂白馬不必為四之所乘者非也人白則馬<lb/>
　亦白馬是誰之馬耶况曰馬人所乘亦明甚矣言四<lb/>
　之求初其心之疾如白馬之翰如其飛也然九三剛<lb/>
　正非為寇者乃求婚媾耳夫求之在彼而應與不應<lb/>
<pb n="118a"/>
　則在我故只曰匪寇婚媾而不言其應與不應以見<lb/>
　在我之自守何如耳而象傳亦壯之曰終无尤也謂<lb/>
　若守正而不與亦無他患也○四與初本相賁者以<lb/>
　其為三所隔而不得遂所賁不成其賁而其賁也皤<lb/>
　如然其往求之心豈以三之隔而遽已乎故曰白馬<lb/>
　翰如所以象其心之切也然九三匪寇婚媾此又在<lb/>
　四之自守何如故小象足之曰終无尤也○既曰白<lb/>
　馬翰如嘉六四之篤於求初也又曰匪寇婚媾明三<lb/>
<pb n="118b"/>
　之求四雖出於善意其如四之不顧何匪寇婚媾正<lb/>
　與白馬翰如相喚應○賁如皤如言其賁之皤也明<lb/>
　不成其賁如振恒同人于郊之類也不是截做兩意<lb/>
　謂既賁如而又皤如也與屯如邅如例不盡同其白<lb/>
　馬翰如亦如屯之乘馬班如不同例看易正不必一<lb/>
　一拘例○匪寇婚媾本義云九三剛正非為寇者也<lb/>
　愚於剛正二字竊不能無疑蓋三之求婚媾於四實<lb/>
　非正也既為剛正之人安得為不正之事若以為無<lb/>
<pb n="119a"/>
　害於正歟則又何以曰謂若守正而不與亦無他患<lb/>
　也○問六四既不得遂所賁而九三又匪寇婚媾不<lb/>
　知六四果能守正不與否曰據六四白馬翰如其往<lb/>
　求於初之心既如此之專則能守正以拒三必矣况<lb/>
　本柔順得正而又艮體者乎○問四為三所隔又何<lb/>
　以知其求初之心如白馬之翰如愚意其自柔順得<lb/>
　正來也本義不得一一耳<lb/>
六四當位疑也<lb/>
<pb n="119b"/>
　當位疑謂與正應相逺而比於三是其所居之位疑<lb/>
　若有可求者故來三之求也然可求者其所當之位<lb/>
　其不可求者所守之志<lb/>
六五賁于丘園束帛戔戔吝終吉<lb/>
　六五賁于丘園全在柔中上取來大抵陽剛性開廓<lb/>
　則近于侈柔則規模收歛中則又不過其節故為敦<lb/>
　本尚實而有賁於丘園之象○六五柔中為賁之主<lb/>
　則知丘園特取本實之象如漢文景之恭儉是也一<lb/>
<pb n="120a"/>
　説只是賁諸爻中之尊者不必皆是人君也剥五可<lb/>
　見按復初九為復之主无妄初九為誠之主則不必<lb/>
　拘君位矣○賁于丘園指其柔而得中言束帛戔戔<lb/>
　概以隂柔之性言○儉於自用而豐於神人豐儉乃<lb/>
　為適宜此禹所以無間然也故賁于丘園儉於自奉<lb/>
　可矣束帛戔戔概以儉而施之於用吝也○賁於丘<lb/>
　園言不賁于市朝不賁于軒冕而賁于丘園也丘園<lb/>
　非所以為賁而曰賁于丘園者不賁之賁也故曰敦<lb/>
<pb n="120b"/>
　本尚實得賁之道得賁之道固可嘉矣但隂性吝嗇<lb/>
　互既尚實則施之用者未免失之儉而不得其文質<lb/>
　之中故束帛戔戔而可吝然禮奢寧儉有奢而窮者<lb/>
　未有儉而敗者必得終吉○丘園之為義非徒𨼆者<lb/>
　之所尚孟子答滕文公謂民事不可緩也豳風七月<lb/>
　之詩諄諄於農桑之事先儒以為此實王業之根本<lb/>
　也其見於無逸之書則欲君人者知稼穡之艱難知<lb/>
　小人之依而又謂帝王所傳心法之要端在乎此又<lb/>
<pb n="121a"/>
　如漢武下輪臺之詔專務休養天下之民而志大喜<lb/>
　功之事一切掃除也故封田千秋為富民侯以趙過<lb/>
　為治粟都尉此皆為賁之主而敦本尚實者○敦本<lb/>
　尚實如何以為得賁之道蓋天下之道雖有文有質<lb/>
　然質者本也無本不立文也者不過以文其質也故<lb/>
　曰得其本則禮之全體無不在其中矣此五之敦本<lb/>
　所以獨為得賁之道也○賁于丘園語意云以丘園<lb/>
　為賁是以本實為文也<lb/>
<pb n="121b"/>
六五之吉有喜也<lb/>
　衆方逐末之時而獨能反其本以為之倡是可喜也<lb/>
　易中凡言有喜皆是説可喜之理○一説謂無不節<lb/>
　之嗟㝠豫之凶也○六五之吉者公不至于犯禮而<lb/>
　得其分私不至於傷民而足其用誠為喜也<lb/>
上九白賁无咎<lb/>
　上九居賁之極凡物極則反夫賁文飾也賁極而反<lb/>
　則復於無色所以為白賁之象夫文勝而能反之以<lb/>
<pb n="122a"/>
　就於質善補過也故其占為无咎○白賁非全是無<lb/>
　色也本有色而復於無色耳故曰无咎以今之白賁<lb/>
　為无咎則始之賁極文勝者為有咎矣○問道以中<lb/>
　庸為至白賁質勝文矣安得為无咎曰此承文勝之<lb/>
　弊而矯枉之道也故林放問禮之本孔子大其問而<lb/>
　有寧儉寧戚之説亦取白賁之意○白賁視賁丘園<lb/>
　益為還淳而反本矣二爻還要説得不同<lb/>
白賁无咎上得志也<lb/>
<pb n="122b"/>
　蓋厭文之弊而反之質者亦上之素志也前於此者<lb/>
　惟皆以賁為得志耳今乃以白賁為得志氣味迥逺<lb/>
　矣○朱子曰不假文飾而有自然之文便自優游自<lb/>
　得也此蓋非定説也與本義全不合○白賁无咎乃<lb/>
　上之得志也在他人則皆以賁飾乃得志耳不必依<lb/>
　小註云不假文飾而有自然之文蓋本義已定為復<lb/>
　於無色矣如何又謂之不假文飾而有自然之文耶<lb/>
　○得志依五爻有喜例是貼无咎意依朱子小註亦<lb/>
<pb n="123a"/>
　不合一疑白賁賁字只是帶説如振恒同人于郊之<lb/>
　例似非有自然之文意○賁之一卦以卦變言則柔<lb/>
　來文剛剛上文柔而為賁以二體言則下離上艮文<lb/>
　明以止而為賁以六爻言則或就本爻自取賁義如<lb/>
　初五上是也或以相比而為賁如二之附三三之得<lb/>
　賁於二隂是也又或以相應而求賁如四之於初是<lb/>
　也○又初二三四所謂賁者皆賁之常五上所謂賁<lb/>
　者則賁之變<lb/>
<pb n="123b"/>
䷖<hi>坤下艮上</hi>
剝不利有攸往<lb/>
　不利有攸往謂君子也易為君子謀○卦體隂盛陽<lb/>
　衰時固當止也而卦徳坤順艮止又有能順時而止<lb/>
　之象故其占不利有攸往謂當止也<lb/>
剝剝也柔變剛也<lb/>
　剝落也剝陽剝也剝之者隂也故曰柔變剛也○柔<lb/>
　變剛也不知是以前項五隂之變五陽言耶抑以今<lb/>
<pb n="124a"/>
　日五隂之變一陽言耶大抵是以五隂變一陽而言<lb/>
　故本義曰柔進于陽變剛為柔而上文本義所謂一<lb/>
　陽將盡者亦有此意○柔進于陽變剛為柔者君子<lb/>
　在位小人干犯則逐去之而代其位矣豈不是柔變<lb/>
　剛耶一變剛則純坤矣全是小人之世矣本文剛字<lb/>
　只指上九是衆隂剝一陽也<lb/>
不利有攸往小人長也<lb/>
　不利有攸往以卦體言之五隂盛長於下小人長也<lb/>
<pb n="124b"/>
　以卦徳言之坤順而艮止為順而止之人當觀此象<lb/>
　也夫君子之一行一止皆必尚乎消息盈虚者誠以<lb/>
　天運然也苟不之尚則違時矣故時當止則順時而<lb/>
　止而不利有攸往○君子尚消息盈虚天行也此句<lb/>
　綴在順而止之之下不通承上句小人長也故程傳<lb/>
　分順而止之至天行也為一段而本義則總之曰以<lb/>
　卦體卦徳釋卦辭是卦徳二字總該順而止之至天<lb/>
　行也消息盈虚正所謂時尚之所以順之也○消息<lb/>
<pb n="125a"/>
　者盈虚之未定盈虚者消息之已成○天地變化草<lb/>
　木蕃息而盈也天地閉賢人𨼆虚而消也○君子尚<lb/>
　消息盈虚不是卦徳但其意附在順而止之句末所<lb/>
　以申順而止之之義○一説釋卦辭之義云不利有<lb/>
　攸往者以卦體小人長也况卦徳又有順而止之之<lb/>
　象其云不利有攸往者正觀乎是象也<lb/>
山附于地剝上以厚下安宅<lb/>
　山本髙起於地而反附著于地是摧落之義剥之象<lb/>
<pb n="125b"/>
　也○上以厚下安宅上下寛説隨所在而言厚下言<lb/>
　不可剥下也厚下者乃所以自安其宅也為天子者<lb/>
　不能厚天下之人不能安於天子之位為諸侯者不<lb/>
　能厚一國之人不能安於諸侯之位為大夫為士者<lb/>
　不能厚於其所屬之人不能安於大夫士之位○宅<lb/>
　以位言已之所居也非宅舎之宅○厚下安宅斯不<lb/>
　至於剝矣○魏文侯時租賦倍増於前或有賀者文<lb/>
　侯曰今户口不加而租賦嵗倍此由課多也夫貪其<lb/>
<pb n="126a"/>
　賦稅不愛人是虞人反裘而負薪也徒惜其毛而不<lb/>
　知皮盡而毛無所傅此言得厚下安宅之理也愚謂<lb/>
　得則為厚下以安宅失則為反裘而負薪○白樂天<lb/>
　詩曰割我心頭肉市汝眼前恩進入瓊林庫嵗乆化<lb/>
　為塵<lb/>
初六剝牀以足蔑貞凶<lb/>
　剝自下起剝床以足之象今雖未是蔑貞然其𫝑必<lb/>
　至於蔑貞也蔑貞者凶此即坤初六履霜堅冰至之<lb/>
<pb n="126b"/>
　意○此凶字可以六四凶字照看蔑字宜重看○剝<lb/>
　卦六爻以上一爻為主自初至五皆是陽被隂柔漸<lb/>
　次來剝落了至獨留上一陽則陽之勢益孤而衆隂<lb/>
　又將盡去之矣故曰五隂在下而方生一陽在上而<lb/>
　將盡○不可以六位通作一個人看前項為所剝者<lb/>
　是五個陽了○一説凶是小人蔑正而凶也此恐至<lb/>
　小人剝廬方發之六二朱子斷是君子之凶○朱子<lb/>
　曰自古小人蔑害君子終亦有凶但此爻象只説陽<lb/>
<pb n="127a"/>
　與君子之凶也○剝床以足按床有二陳元龍自臥<lb/>
　大床而坐客於下李林甫一夕屢徙其床及韋應物<lb/>
　詩風雨對床眠之類則似是臥床矣如謝萬據胡床<lb/>
　管寧坐藜床楊素撫床謂李靖曰卿將當床此床之<lb/>
　類則只是坐床也今人不知古往往只指臥床為床<lb/>
　而已不知剝床之床謂之坐床亦可也舜在床琴必<lb/>
　是坐床正韻註云安身之几而又解為臥床亦狃於<lb/>
　習俗之見聞矣○又巽在床下正謂坐床諸葛亮每<lb/>
<pb n="127b"/>
　見龎徳公輒拜床下多謂坐床也床便有足有辨亦<lb/>
　有貼其膚處<lb/>
六二剝牀以辨蔑貞凶<lb/>
　辨床幹也程傳曰辨分隔上下者床之幹也<lb/>
剝牀以辨未有與也<lb/>
　夫剝床而止於辨亦云危矣而夫子猶曰未有與也<lb/>
　於危之中而有幸之之意似教君子急避他意思可<lb/>
　見聖人為君子謀者無所不至<lb/>
<pb n="128a"/>
六三剝之无咎<lb/>
　剝之謂衆隂方剝陽也无咎謂己獨應之故无咎也<lb/>
　上方云剝之下即繼以无咎者乃知无咎之為指已<lb/>
　獨應之也曰就卦位觀之其義自可尋矣正如需九<lb/>
　二需于沙小有言之下曰終吉亦似無端然剛中能<lb/>
　需之意亦已寄在言表可得而尋之矣○六三剝之<lb/>
　无咎言衆隂方剝陽而已獨應之去其黨而從正是<lb/>
　為剝之无咎者也程傳一則曰在剝之時為无咎者<lb/>
<pb n="128b"/>
　也二則曰三居剝而无咎者其所處與上下諸隂不<lb/>
　同即此説也可從外此數説似不如此之穏○一説<lb/>
　以剝之二字分言之本義衆隂方剝陽一句貼剝字<lb/>
　而已獨應之一句貼之字謂來之坎坎之字亦不輕<lb/>
　也○一説剝之謂衆隂方剝陽三獨以應之而得无<lb/>
　咎愚意只用比之无首例意裁之且程傳可據朱子<lb/>
　未有别説也若來之坎坎朱子則有來往二字貼之<lb/>
　○一説剝之謂六三剝衆隂也故曰失上下也按剝<lb/>
<pb n="129a"/>
　以隂剝陽為義今六三去其黨而從正是故意皆去<lb/>
　之而從善耳非能剝落其衆也故剝字用不得本義<lb/>
　所謂去非能除去之也只是背而去之不從其所為<lb/>
　而已<lb/>
失上下也<lb/>
　若無象傳此一句則爻辭剝之无咎亦甚難解○參<lb/>
　義曰衆隂方剝陽三獨與上為應是小人中之君子<lb/>
　也如三者雖得罪於私黨而見取於公論其義无咎<lb/>
<pb n="129b"/>
　矣而利害之私何較哉<lb/>
六五貫魚以宫人寵无不利<lb/>
　五為衆隂之長總率羣隂如貫魚然而以之受制於<lb/>
　陽又為后妃夫人以宫人承寵於其君之象占者如<lb/>
　是能率其類以受制於其上則无不利矣不取剝陽<lb/>
　之義聖人之意微矣○觀卦正為八月之卦而名卦<lb/>
　繫辭更取他義此爻辭亦取他義均有抑揚之義○<lb/>
　貫魚以宫人寵言隂能從陽之利也○一説五隂為<lb/>
<pb n="130a"/>
　羣有貫魚之象而六五為之長又有以宫人寵之象<lb/>
　據本義云五為衆隂之長當率其類受制於陽故有<lb/>
　此象則是貫魚及以宫人寵方説出五為衆隂之長<lb/>
　<hi>云云</hi>耶○剝六五本是羣小之魁而周公乃就后妃<lb/>
　上説道理者别取一義以立教也然其意亦微矣蓋<lb/>
　謂能率衆隂以從陽固无不利若黨衆隂以害陽則<lb/>
　不利也必矣此在讀者反而觀之蓋玩辭又不如觀<lb/>
　象○就后妃言固是别取一義然亦緣此卦隂盛五<lb/>
<pb n="130b"/>
　為衆隂之長又有一陽在上故也○觀聖人作易於<lb/>
　隂陽消長之際往往有抑揚意如剝陽之權在隂則<lb/>
　教隂以從陽之道夬隂之權在陽則教陽以制隂之<lb/>
　道又如解六五本與三隂同類者却又教以解去其<lb/>
　類之道所以贊化育而參天地者實在於此<lb/>
終无尤也<lb/>
　五本是隂隂剝陽者也今乃能率其類以受制於陽<lb/>
　終无尤也○一説能率衆隂以從陽則終无尤不然<lb/>
<pb n="131a"/>
　為剝廬矣能无尤乎○參義曰爻言隂剝陽之凶至<lb/>
　四而極矣至五則為君位不忍復言矣故變義而言<lb/>
　隂之順陽者以隂而居尊位后妃之象也后妃之道<lb/>
　在於不妬忌而帥嬪御以奉其君故取貫魚之象魚<lb/>
　隂物而一連五隂其狀如貫魚然宫人者亦衆隂也<lb/>
　五以宫人受寵於君如貫魚之有次序何不利之有<lb/>
上九碩果不食君子得輿小人剝廬<lb/>
　剝之時衆君子俱已淪謝凋落有一陽在是尚有一<lb/>
<pb n="131b"/>
　君子存也此一君子乃善人之望而天下所賴以挽<lb/>
　回天下之春者如一樹果俱已零落惟有一碩果在<lb/>
　而不為人所食剝未盡而能復生之象也○夫一陽<lb/>
　在上衆隂當共承之於下故君子得之其占為得輿<lb/>
　也若小人得之則其勢不利君子必盡剝乃已而彼<lb/>
　亦不能免矣故為剝廬言自失其所庇也○碩果不<lb/>
　食爻之象也得輿剝廬占之象也○君子得輿小人<lb/>
　剝廬二義不並行二占不並用若君子得輿則小人<lb/>
<pb n="132a"/>
　亦得廬矣小人剝廬則君子亦失其輿矣○觀碩果<lb/>
　不食之象未便是君子之利其曰君子得輿者已為<lb/>
　扶陽抑隂矣而又曰小人剝廬則分明為君子謀也<lb/>
　○易固為君子謀然其為君子謀者亦所以為小人<lb/>
　謀也觀小人剝廬之辭可見蓋道理自是如此天地<lb/>
　間豈可一日無善類哉不然人之類滅矣可見聖人<lb/>
　非姑為是抑彼以伸此也○聖人之情益可見矣聖<lb/>
　人之情何情也扶陽抑隂以參天地而贊化育也○<lb/>
<pb n="132b"/>
　上九碩果不食君子得輿程傳曰亂極則自當思治<lb/>
　故衆心願戴於君子君子得輿也詩匪風下泉所以<lb/>
　居變風之終也○十五國風終於檜曹二風檜之終<lb/>
　篇曰匪風發兮匪車偈兮顧瞻周道中心怛兮傳曰<lb/>
　周室衰微賢人憂嘆而作此詩言常時風發而車偈<lb/>
　而中心怛然今非風發也非車偈也特顧瞻周道而<lb/>
　思王室之陵夷故中心為之怛然耳凡三章皆此意<lb/>
　○曹之終篇曰冽彼下泉浸彼苞稂愾我寤歎念彼<lb/>
<pb n="133a"/>
　周京傳曰王室陵夷而小國困弊故以寒泉下流而<lb/>
　苞稂見傷為比遂興其愾然以念周京也凡四章皆<lb/>
　此意○陳氏曰亂極而不治變極而不正則天理滅<lb/>
　矣人道絶矣聖人於變風之極則係以思治之詩以<lb/>
　示循環之理以言亂之可治變之可正也<lb/>
君子得輿民所載也<lb/>
　君子既得輿則衆人不以小人稱矣故曰民所載也<lb/>
　○民所載也只據得輿二字説道理○一説據一陽<lb/>
<pb n="133b"/>
　在衆隂之上言<lb/>
終不可用也<lb/>
　言終莫可為矣○小人剝廬終不可用也地若無天<lb/>
　且不能為地况天下可無君子乎故曰不有君子其<lb/>
　何能國故李林甫得志於天寳而四海鼎沸林甫已<lb/>
　剖棺斷尸矣蔡京得志於崇宣而二帝北狩京等亦<lb/>
　家無處所矣<lb/>
　易經蒙引卷三下<lb/>
</p>
<p>
</p>
  </div>
</body>
</text>
</TEI>
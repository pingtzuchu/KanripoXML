<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易經蒙引卷七上</head> <lb/>
    <p>
<pb n="1a"/>
欽定四庫全書<lb/>
　易經蒙引卷七上<lb/>
　　　　　　　　　　　　　明　蔡清　撰<lb/>
　下經<lb/>
䷯<hi>巽下坎上</hi>
井<lb/>
　本義云井者穴地岀水之處穴地穴其地也穴地出<lb/>
　水穴其地以出其水也不穴其地水不出也此與平<lb/>
<pb n="1b"/>
　地涌泉不同若平地涌泉不可謂之井井便有甃治<lb/>
　之功非就以出水之地為井也故曰鑿井曰穿井曰<lb/>
　掘井井非天造地設者○若謂只是見成出水之穴<lb/>
　地為井而非所甃成者則其深不能咫尺安用許長<lb/>
　綆子而又或至羸其瓶邪穴泉安至此深耶○一説<lb/>
　虚心易氣讀之穴地出水之處只是見成的非人為<lb/>
　所甃成者若以穴地為穴其地則與下面出水之處<lb/>
　等字俱不順出水當作取水矣之處二字亦無用了<lb/>
<pb n="2a"/>
　曰出水正所謂上出其水者也之處二字當用又説<lb/>
　古有鑿井孟子又掘井朱子胡不用鑿地掘地而獨<lb/>
　用穴地邪朱子又非好竒字者○或曰凡井皆人所<lb/>
　甃成者而以為見成穴地出水之處何也曰為高必<lb/>
　因丘陵為下必因川澤為井亦必因夫泉脉故井雖<lb/>
　人為所甃成若非穴地出水人為亦安所施邪其曰<lb/>
　鑿井而飲若非出水之地鑿亦何所得邪○又蘇子<lb/>
　瞻云鑿地得泉而曰水專在是豈理也哉如耿恭之<lb/>
<pb n="2b"/>
　始鑿井不得泉者以為石所隔也石一盡則泉日涌<lb/>
　矣泉脉之論亦有之大抵南方居多今北方有人烟<lb/>
　無川澤處便須鑿井初不曾相地脉然隨鑿皆有但<lb/>
　不如南方之淺而易得耳或曰伏羲時未有鑿井之<lb/>
　制古詩云鑿井而飲耕田而食帝力何有於我哉盖<lb/>
　是堯時事且其言亦後人所撰故古者五祀之祭只<lb/>
　是門户竈行中霤為未有井也至漢始以井易行<hi>右出</hi>
　<hi>陳北溪字義論五祀之禮章</hi>按上為説雖有曲折然畢竟出水之<lb/>
<pb n="3a"/>
　穴地其深不過咫尺焉用綆為何又至羸其瓶故從<lb/>
　前説為長○又世本云黄帝穿井伯益作井○隆山<lb/>
　李氏曰自古國邑之建必先視其泉之所在是以公<lb/>
　劉創京于豳之初相其隂陽觀其流泉盖先卜其井<lb/>
　泉之便而後居之也今按井泉之係於人甚大盖水<lb/>
　土之用在生人為至要抱朴子臨沅縣民多壽考井<lb/>
　水殊赤乃試掘井得丹砂數千斛神仙傳蘇耽種橘<lb/>
　鑿井以救時疫病者食橘葉飲泉水即愈號橘井此<lb/>
<pb n="3b"/>
　以其泉之尤異者言雖不必盡然然井泉美者終利<lb/>
　人不美者終害人非是細故不可不知○李氏又曰<lb/>
　觀天下之水其在冬而溫者獨井泉而已盖得之地<lb/>
　脉不失其本真及注之川澤風雨霜露之所剥失其<lb/>
　本性無復有向來一陽之溫矣○愚謂世之幽人處<lb/>
　士如井水然不失其真者也仕者為通多東西南北<lb/>
　之人則江淮河漢流行不息之水也○井者水在下<lb/>
　而出之於上者也故取此象㢲木之木是樹木之木<lb/>
<pb n="4a"/>
　非井桶之木也朱子曰説者以為是汲噐則前面有<lb/>
　瓶瓶自是瓦又曰草木之生津潤皆上行直至木末<lb/>
　如菖蒲雖蔵之密室亦然非露水也問如此則井之<lb/>
　義於木上有水何預曰木上有水便如井中之水水<lb/>
　本在井底却能汲上來以給人之食故取象如此盖<lb/>
　井水亦本在下而出之于上者也○大象云木上有<lb/>
　水津潤上行井之象也義正如此同是下巽上坎之<lb/>
　象若謂木上有水與巽乎水而上水不同則木是桶<lb/>
<pb n="4b"/>
　矣非得其意者也○愚意以㢲木入乎坎水之下而<lb/>
　上出其水盖木水上行井水亦上行不論及汲噐也<lb/>
　古者盖以瓶汲然瓶或有時而羸故後世易之以桶<lb/>
　邪文王係彖作瓶盖其時猶用瓶也不可以巽木為<lb/>
　汲桶若論井水之上行則或以瓶出或以桶出皆可<lb/>
　但木字不必兼汲噐説耳鼎卦大象傳下平庵項氏<lb/>
　曰鼎之木上有火猶井之木上有水非井鼎本形特<lb/>
　象之耳盖以木巽水為井以木㢲火為鼎皆以其用<lb/>
<pb n="5a"/>
　之象而得其體也○或曰彖傳言巽乎水而上水象<lb/>
　傳言木上有水安得為同義曰睽彖傳言火動而上<lb/>
　澤動而下象傳言上火下澤革彖傳水火相息象傳<lb/>
　澤中有火鼎彖傳以木巽火象傳木上有火皆文不<lb/>
　同而取象之義同則又何疑於此○或曰然則本義<lb/>
　何為於大象下乃解云木上有水津潤上行井之象<lb/>
　也而於巽乎水而上水之下不先解何歟曰巽乎水<lb/>
　而上水則于井之象為已明木上有水則於井之象<lb/>
<pb n="5b"/>
　為稍晦故本義助之詞曰木上有水津潤上行既是<lb/>
　上行非井之象而何○大象上句例俱四字故彖傳<lb/>
　巽乎水而上水節而為木上有水猶睽卦彖傳火動<lb/>
　而上澤動而下節而為上火下澤○或問木之津潤<lb/>
　上行與巽木入乎坎水之下而上出其水之同處果<lb/>
　何如且木之巽乎水而上出其水之狀又云何曰此<lb/>
　有至理惟朱子知之盖地中有水木之生枝生葉成<lb/>
　花成子都是這箇泉脉其每朝葉有垂珠者水氣乗<lb/>
<pb n="6a"/>
　陽氣而升自三更子後則陽升而木之水氣與俱以<lb/>
　其根著地中一脉之水為他接引上去耳不但木也<lb/>
　土雖乾燥然每視之土亦微潤非但露溼亦有自升<lb/>
　之溫氣盖皆乗陽之升而然夫先天之運一日自有<lb/>
　一日之元亨利貞自天地以至萬物無不然也使本<lb/>
　根不著土膏不接泉脉能有津潤上行乎故凡花木<lb/>
　出土便須以水養之巽乎水而上水或説依小註木<lb/>
　穿水中漲上那水之説則是如今北地開井者俱用<lb/>
<pb n="6b"/>
　木砌成南州鄉村間亦尚有此豈非木穿水井中漲<lb/>
　起那水而何曰此恐差認了朱子小註所謂木穿水<lb/>
　中漲上那水者只是巽乎水而上水之義木是樹木<lb/>
　之木非木板之木也津潤上行豈不是漲起那水邪<lb/>
　然據木穿水中之言益可以證愚之前説矣信乎地<lb/>
　中有水木之葉末每有垂珠者皆是水氣乗陽氣而<lb/>
　升而其抽枝抽葉成花成子無非得此一泉脉也故<lb/>
　嘗謂水火二字盡造化之功用○又曰津潤上行按<lb/>
<pb n="7a"/>
　本草衍義卷之二序例第二條凡采藥物多以二月<lb/>
　八月者謂春津潤始萌未衝枝葉勢力淳濃故也至<lb/>
　秋枝葉乾枯津潤歸流於下也今即事騐之春寜用<lb/>
　早秋寜用晚又其華實莖葉乃各隨其成熟時月之<lb/>
　早晏<lb/>
改邑不改井无䘮无得往來井井汔至亦未繘井羸其<lb/>
瓶㓙<lb/>
　此於卦體卦徳卦象卦變一無所取止據井之理言<lb/>
<pb n="7b"/>
　改邑不改井无䘮无得往來井井三句只是井之一<lb/>
　字猶艮其背不獲其身行其庭不見其人四句總是<lb/>
　艮之一字也○三句只是一意言井之為井如此是<lb/>
　指經常之不易者也○无䘮无得言在井初無得䘮<lb/>
　而人之往來者無不井之也皆説歸井上○程傳曰<lb/>
　无䘮无得其徳也常往來井井其用也周此説未是<lb/>
　往來井井只是无䘮无得總是井不可改則如此无<lb/>
　䘮不失其舊也无得亦非有增于其舊也○此卦彖<lb/>
<pb n="8a"/>
　辭以辭觀之上一截言井之為井也下一截言人之<lb/>
　井其井也以意㑹之上一截言其事之仍舊也下一<lb/>
　截言不能敬以守之則不能保其舊也辭若兩截意<lb/>
　則一貫○補註曰井无得䘮惟汲井者有得䘮此言<lb/>
　亦似是而非汔至汲井㡬至也一謂至水一謂至井<lb/>
　上至井上之説為長亦未繘井言未盡其綆於井也<lb/>
　綆汲井索也未盡其綆収綆未盡也故曰收謂轆轤<lb/>
　収繘者也○或説按本義謂汲井㡬至未盡綆而敗<lb/>
<pb n="8b"/>
　其瓶則似謂㡬至水也愚謂㡬至水而瓶敗者固有<lb/>
　之然此尤未足深悔若己汲得水將出乎井而始敗<lb/>
　其瓶此實可悔尤見得㡬成而敗之意恐文王之説<lb/>
　是出於此○朱子小註汔至作一句亦未繘井羸其<lb/>
　瓶是一句按此説與彖傳不同看來彖傳為長盖汔<lb/>
　至與亦未繘井辭正相應意亦相連小註出録者之<lb/>
　誤無疑○其占為事仍舊无得䘮而又當敬勉不可<lb/>
　㡬成而敗也盖至於敗則不能保其舊矣是一貫意<lb/>
<pb n="9a"/>
　卦辭就井上説出意思其詞乃若兩截○保舊守成<lb/>
　亦非易事○曾説改邑不改井三句是以井言汔至<lb/>
　以下是以汲井言然不可泥此而判為二意謂上説<lb/>
　箇井下説人之井其井也須要説得事仍舊无得䘮<lb/>
　而又當敬勉不可㡬成而敗意出只是一條事理也<lb/>
　盖作易者先有此意然後取此象以見其意今其意<lb/>
　既貫都就人事説不容於辭而截作兩項也若截作<lb/>
　兩項則上面是事下面是人之作事而仍舊无得䘮<lb/>
<pb n="9b"/>
　之義却全戾了何以能通<lb/>
彖曰巽乎水而上水<lb/>
　巽入也<lb/>
井養而不窮也<lb/>
　此句言井之為井如此養而不窮謂養物不窮也非<lb/>
　謂有是義也井義在巽乎水而上水上亦不可以井<lb/>
　養不窮含下句改邑不改井三句言不窮與不改異<lb/>
　義不改是仍舊意此則初未有此意也但既是井便<lb/>
<pb n="10a"/>
　自然養而不窮卦之名井特取諸養物之象且大象<lb/>
　君子勞民勸相何故從井上説正為井養而不窮也<lb/>
　井本所以養物故本義云皆取井養之義以彼照此<lb/>
　此句之義明矣<lb/>
改邑不改井乃以剛中也<lb/>
　二五剛中有常徳也非剛則不能堅久非中則又非<lb/>
　可久之道也大傳曰井徳之地也此之謂也<lb/>
羸其瓶是以㓙也<lb/>
<pb n="10b"/>
　本義云未有功而敗其瓶所以㓙也一則曰是以一<lb/>
　則曰所以皆謂其不敬勉以至㡬成而敗之故也不<lb/>
　得輕看過○或曰未有功即是㓙也曰非也未有功<lb/>
　是汔至亦未繘井意未有功未成功也羸其瓶則終<lb/>
　无功而所䘮多矣不但未有功也故㓙<lb/>
木上有水井君子以勞民勸相<lb/>
　井水上行木上有水其津潤上行所以象井也勞民<lb/>
　者制田里教樹畜使老者衣帛食肉黎民不饑不寒<lb/>
<pb n="11a"/>
　是也勸相者使之出入相友守望相助比閭族黨之<lb/>
　相親貧窮患難之相恤是也此取井養之義非取井<lb/>
　田之制也○以君養民者君對民而言照下句使民<lb/>
　相養則此是以君養民之事下是使民相養之事君<lb/>
　即君子也以别下句言故曰以君養民非君子之外<lb/>
　又别立君以養民也○勞是安存慰勞之意不必依<lb/>
　吳氏閔其勞而休息之之説○勞民勸相君子之所<lb/>
　以為井也<lb/>
<pb n="11b"/>
初六井泥不食舊井无禽<lb/>
　井以陽剛為泉而初六則隂柔也故為井泥為舊井<lb/>
　井以上出為功而初六則居下故為不食為无禽分<lb/>
　貼則然説須貫意言其井汚泥人不之食非惟人不<lb/>
　之食此舊廢之井雖禽鳥亦莫之顧也甚言其人品<lb/>
　汚下而為時所棄也○井泥而不食則成舊井矣或<lb/>
　曰改邑不改井井皆舊也曰此舊是謂廢而不用者<lb/>
　○井泥者不泉故泥井泉不出則淤為溼壤而已泥<lb/>
<pb n="12a"/>
　者泥之也○井以陽剛為泉上出為功泉以得於己<lb/>
　者言功以施于人者言<lb/>
井泥不食下也舊井无禽時舍也<lb/>
　本義説得精而完小象便有此等處下也則不及隂<lb/>
　柔時舎也何獨不可申不食○一説下也謂以隂居<lb/>
　下井泉不上出而泥也舊井无禽時舎也言非惟人<lb/>
　不食禽亦不之顧尤見其棄於人也○時舎也只就<lb/>
　井言人事意在言外○一説時舎正就人事説不指<lb/>
<pb n="12b"/>
　井似長○程子曰人不食則水不上無以及禽鳥謂<lb/>
　井上之水也即是如此非謂禽鳥亦入井取水也○<lb/>
　初六只是人品汚下而為時所棄置者<lb/>
九二井谷射鮒甕敝漏<lb/>
　九二剛中本有泉也然上无正應以為之汲引而與<lb/>
　之同升諸公下比初六又是卑賤之交無能維持調<lb/>
　䕶以相推轂者故其功不上行以井言則為井谷射<lb/>
　鮒以汲井言則為甕敝漏○井谷射鮒言井谷之泉<lb/>
<pb n="13a"/>
　僅下注於鮒無能及人也○甕汲噐也今福州人猶<lb/>
　謂小瓶為甕正韻瓮甕通用甕汲噐也此見説文明<lb/>
　據也姜詩提抱甕出汲○或以為是貯水之甕甕固<lb/>
　有貯水者然不思功不上行又安得有水可貯而後<lb/>
　漏耶○程傳説水在甕恐未及考説文之義雲峯説<lb/>
　是○九二剛中有泉之象泉在井底也今曰井谷射<lb/>
　鮒何也言其下注而不上行也既欲取其下注之象<lb/>
　則須以井谷之泉為言射鮒是象其功不上行不上<lb/>
<pb n="13b"/>
　行則下注而已兼上无正應下比初六而取○鮒朱<lb/>
　子小註曰程沙隨以為蝸牛程傳曰或以為蝦或以<lb/>
　為蟇徐氏曰蛙屬○又按正韻鮒魚名韻㑹曰似䱝<lb/>
　色黒韻府曰旅行吹沬以相即曰鯽相附曰鮒莊子<lb/>
　涸轍鮒魚<hi>云云</hi>鮒曰如君言不如早索我於枯魚之<lb/>
　肆孟子前以三鼎後以五鼎下小註所引有魚用鮒<lb/>
　之説則其為魚也甚明又玉篇鮒鯽魚也䱝重鯉也<lb/>
　據此數証則鮒明是魚而以為蝸牛為蝦為蟇與蛙<lb/>
<pb n="14a"/>
　屬者恐非也疑蝸牛等雖是水生然無水一時尚可<lb/>
　以未死况蝸蝦蟇蛙字皆從䖝而鮒字却從魚不知<lb/>
　先儒乃不依有所據証之韻書而獨用無所據證以<lb/>
　蝸蝦蟇蛙之屬為説而又無所定指者果何如也○<lb/>
　或曰以鮒為魚固有明據但井中安得有魚先儒是<lb/>
　以寧主蝸牛之屬曰今鄉間古井亦往往有魚難道<lb/>
　井非魚地也然嘗聞長老言井水不生魚盖其地位<lb/>
　小又不流動况雨露之力微而風日之功虧是以魚<lb/>
<pb n="14b"/>
　不生其有魚者皆客魚自外入者也<lb/>
井谷射鮒无與也<lb/>
　只言上無正應不兼下比初六<lb/>
九三井渫不食為我心惻可用汲王明並受其福<lb/>
　通以象言而占在其中為我心惻我指傍人所謂行<lb/>
　惻也非謂九三自惻也可用汲帶連王明並受其福<lb/>
　皆惻之之詞也非實詞也○本義所謂施者指王明<lb/>
　受者指民非謂九三是施者乃汲井者之施也盖賢<lb/>
<pb n="15a"/>
　者不用則已用則上有功于君下有功于民○井渫<lb/>
　愈于九二不但有泉泉且潔也以其以陽居陽重陽<lb/>
　也不如九五五則陽剛且中正偹道全美也○本義<lb/>
　云九三以陽居陽在下之上而未為時用以陽居陽<lb/>
　有其徳也徳且純也在下之上未即上也猶未離乎<lb/>
　下也○在下之上他處或上字重此處則下字重○<lb/>
　王明並受其福非實説也惻其不為時用而設為此<lb/>
　詞也○本義故其象占如此大抵不分都是象而占<lb/>
<pb n="15b"/>
　如之占者則有才徳而不遇也其可用汲以下只是<lb/>
　惜之之詞朱子小註曰可用汲以上三句是象下兩<lb/>
　句是占此説非也恐出記者之誤王明並受其福不<lb/>
　當寔説故本義云九三以陽居陽在下之上而未為<lb/>
　時用故其象占如此全不及王明並受其福之意最<lb/>
　有斟酌<lb/>
求王明<lb/>
　非謂三往求王明謂有求賢之王明也不必依程傳<lb/>
<pb n="16a"/>
　謂志切於行而求王明程傳有難盡依處又如行惻<lb/>
　也程傳也作自惻説如何可通○或曰行惻之説朱<lb/>
　子非之己改之於本義求王明之説朱子未嘗非之<lb/>
　似在所當從也曰賢者不為時用自惻尚有嫌况枉<lb/>
　道以求人乎○按叅義曰求王明者言必遇王明然<lb/>
　後能用之非九三自往求之也其曰求者猶言夫子<lb/>
　之求之其諸異乎人之求之歟愚謂子貢言夫子異<lb/>
　乎人之求是因子禽有求之之問孟子言伊尹以堯<lb/>
<pb n="16b"/>
　舜之道要湯是因萬章以要湯之説此却如何凴空<lb/>
　言求那王明恐只當作求之之王明言○一説求王<lb/>
　明語意盖云只為不遇王明耳怎生討得個王明來<lb/>
　上下並受其福矣非實謂九三求索箇王明也只是<lb/>
　旁人惻之之詞○小註楊氏曰微明哲之髙宗則傅<lb/>
　説岩野之胥靡賈誼賦傅説胥靡按韻府靡一作去<lb/>
　聲註聨繫相隨服役也一平聲荀子註刑徒之人以<lb/>
　鐵鏁相連繫也靡與縻同縻即繫也牛靷曰縻所以<lb/>
<pb n="17a"/>
　覊之也胥胥徒也故曰胥靡盖古者有罪人則發去<lb/>
　官工不容不縻之<lb/>
井渫不食行惻也求王明受福也<lb/>
　爻曰為我心惻而象則曰行惻也言無干預的人亦<lb/>
　為之惻甚言其可惜也求王明非謂賢者有求于上<lb/>
　也如有求于上便是枉尺直尋矣烏得謂之賢又烏<lb/>
　能使上下並受其福盖謂井渫不食是無有求之者<lb/>
　耳如有求之之王明則上下皆受福矣<lb/>
<pb n="17b"/>
六四井甃无咎<lb/>
　六四以柔居柔雖得其正然隂柔不泉則但能修治<lb/>
　而無及物之功在人則是能自修潔不汚于濁俗但<lb/>
　厚有餘而才不足者只可自守耳與无妄九四可貞<lb/>
　无咎者同○隂柔固不泉若非以柔得正則不能修<lb/>
　治○問四有泉乎既無泉甃之亦虚噐耳何益哉曰<lb/>
　取象正不拘取象之意只以明其有自修之行而無<lb/>
　及人之功姑以井言則寔是不泉之井若人間甃井<lb/>
<pb n="18a"/>
　豈有不泉者而虛甃之哉<lb/>
九五井冽寒泉食<lb/>
　井以冽為貴泉以寒為尚九五陽剛而且中正功及<lb/>
　于物故其象為井之潔清而其甘寒之泉為人所食<lb/>
　也本義陽剛以才徳言中正以時位言不取尊位是<lb/>
　賢人非君人也象傳中正也兼徳位○中正所以欲<lb/>
　就時位説者為欲見上出之意九二九三非不泉者<lb/>
　然不上出故功不及物正為欠中正二字耳細分之<lb/>
<pb n="18b"/>
　井冽寒泉就陽剛説食就中正説○或曰既是只以<lb/>
　陽剛為泉則三五一也何以三為渫五為冽曰三自<lb/>
　是三之陽五自是五之陽五之陽自是中正之陽也<lb/>
　但不要奪了下面中正二字意説亦豈可泥也但理<lb/>
　要通如彼説自不通耳<lb/>
寒泉之食中正也<lb/>
　可見中正主時位不然雖寒泉而不為人食矣○但<lb/>
　言寒泉食則井冽在其中矣但言中正則陽剛在其<lb/>
<pb n="19a"/>
　中矣<lb/>
上六井收勿幕有孚元吉<lb/>
　夫井以上出為功上六居卦之上井收之象也坎口<lb/>
　不揜上六適居坎口則又井收勿幕之象也有孚帶<lb/>
　連元吉為句言君子有實徳而其施不窮猶井之有<lb/>
　泉而其出不窮也非謂井有孚也盖上六之井收勿<lb/>
　幕自具有有孚之義矣此有孚則是聖人恐占者無<lb/>
　是徳而戒之云耳故連元吉讀為是○井收勿幕便<lb/>
<pb n="19b"/>
　是井之有孚處其實正文有孚謂人也○本義云謂<lb/>
　其出有源而不窮也依稀井象而説人事耳○井收<lb/>
　勿幕取之無蔽其出無窮也曰上六隂柔不泉如何<lb/>
　曰此不拘既云井收便是有泉可汲盖就上出為功<lb/>
　而取義也意以此卦是井但云井收固自有泉在也<lb/>
　○收轆轤收繘者也此與上文收汲取也不同○韻<lb/>
　府轆轤井上汲水員轉木通作鹿盧轆轤二字亦不<lb/>
　知如何分按韻府轆車軌道也亦有員轉之義轆轤<lb/>
<pb n="20a"/>
　皆從車今以井上汲水員木謂之轆轤者借名也○<lb/>
　愚謂轆轤與桔橰不同○上出為功以全體言坎口<lb/>
　不揜以上體言合之有井收勿幕之義此便是井之<lb/>
　有孚也人能如是其有孚則元吉矣○本義云有孚<lb/>
　謂其出有源而不窮也見得此有孚與他處不同○<lb/>
　有孚正義非説井或曰習坎水流而不盈行險而不<lb/>
　失其信是以卦象釋有孚之義按此以井言不亦可<lb/>
　乎曰非也以習坎之有孚為水則所謂維心亨行有<lb/>
<pb n="20b"/>
　尚亦水乎所謂内實而行有常亦水乎故愚于此亦<lb/>
　曰依稀井象而説人事耳○有孚謂其出有源而不<lb/>
　窮也如此解註正猶習坎以水流不盈行險不失其<lb/>
　信釋有孚之義一般人之有孚象上六之井收勿幕<lb/>
　故如此云<lb/>
元吉在上大成也<lb/>
　其出也有源而於人也無不濟井道之大成也○井<lb/>
　六爻皆以人才言陽剛為泉井之體也上出為功井<lb/>
<pb n="21a"/>
　之用也上六言井收勿幕不復拘於隂柔之不泉者<lb/>
　天下無無體之用也無不本于道徳之功業也九二<lb/>
　之射鮒九三之不食則以有是徳而不得施者固多<lb/>
　也孔孟且然○井六爻皆取井養之義盖井所以養<lb/>
　物惟上六為井道之大成<lb/>
䷰<hi>離下兑上</hi>
革<lb/>
　按彖傳曰革水火相息二女同居其志不相得曰革<lb/>
<pb n="21b"/>
　大略亦與睽相似但睽曰火動而上澤動而下只是<lb/>
　相違行而已若水火相息則相滅也睽曰二女同居<lb/>
　其志不同行亦只是相違行而不同聚耳革則少上<lb/>
　中下倫序有乖成仇隙矣故為革革深于睽也○火<lb/>
　然則水乾水决則火滅此正所謂水火相息者平舉<lb/>
　而言也若大象澤中有火則只是水决火滅之象故<lb/>
　其語録云澤中有火水能滅火下語自是精當而程<lb/>
　傳於大象乃亦曰水火相息為革則似為欠精矣曰<lb/>
<pb n="22a"/>
　水火相息者以二卦合體言曰澤中有火者以離在<lb/>
　兑下言○隆山李氏曰兑之隂畫下有二陽畫限之<lb/>
　而離火從下熯之此火能革澤水也故有溫泉而無<lb/>
　寒火此説似牽强○按邵康節漁樵問答漁者曰薪<lb/>
　火之體也火薪之用也火無體待薪然後為體薪無<lb/>
　用待火然後為用是故凡有體之物皆可焚之矣曰<lb/>
　水有體乎曰然曰火能焚水乎曰火之性能迎而不<lb/>
　能隨故滅水之性能隨而不能迎故熱是故有溫泉<lb/>
<pb n="22b"/>
　而無寒火也○有溫泉而無寒火愚謂只是陽能勝<lb/>
　隂隂不能勝陽陽能兼得隂隂不得兼陽故隂雖寒<lb/>
　不能寒陽火也○又按邵子曰水之性能隨而不能<lb/>
　迎故熱盖亦以其隨陽而動也便是陽得兼隨隂處<lb/>
　若火則不隨隂就濕矣故有溫泉而無冷火義亦相<lb/>
　通有溫泉而無冷火固然矣然水甕中著一塊火火<lb/>
　勢孤了終亦自熄至如冷灰中著一塊孤火亦自㑹<lb/>
　寒而熄矣但此是人為者非如溫泉之出於造化所<lb/>
<pb n="23a"/>
　有也畢竟是天地間有溫泉而無冷火<lb/>
已日乃孚<lb/>
　已日乃孚據理勢言夫民可與習常難與通變可與<lb/>
　樂成難與慮始也聖人彖革首及此者一以見革之<lb/>
　可己者且須已之以其徒起衆駭也二以見革之不<lb/>
　可己者終不容已雖駭衆不恤也○已日乃孚以革<lb/>
　得其正者言若所革不正雖已日亦不能孚矣故本<lb/>
　義云一有不正則所革不信不通而反有悔矣○已<lb/>
<pb n="23b"/>
　日乃已革之日也曰已日乃孚見革之未易孚也<lb/>
元亨利貞悔亡<lb/>
　内有文明之徳而外有和悦之氣盖内文明則能灼<lb/>
　義理而其革也不苟外和悦則能順時勢而其革也<lb/>
　不驟文明之徳見于當革之前和悦之氣形于方革<lb/>
　之際據卦徳言其所革元亨且利貞也○改革之道<lb/>
　内文明而外和悦只此二者盡之矣凡改革而未免<lb/>
　於悔者只坐不得此二者王安石是也○本義首曰<lb/>
<pb n="24a"/>
　其占為有所更革皆大亨而得其正所革皆當而所<lb/>
　革之悔亡者順卦辭而云也繼之曰一有不正則所<lb/>
　革不信不通而反有悔者摘卦辭示人之精意所在<lb/>
　而云也大抵萬事不出一正便自好守常猶不可離<lb/>
　正况於變革乎愚故嘗曰六十四卦三百八十四爻<lb/>
　一言以蔽之曰正而已○反有悔謂反不如不革之<lb/>
　為愈也○不信不通不信似便是不通今兼舉而言<lb/>
　則不信是人不我信也不通是於己為不通也○已<lb/>
<pb n="24b"/>
　日乃孚此只據理而言夫民可與樂成難與慮始革<lb/>
　弊於久安之後而欲隨革而隨孚也亦難矣故曰已<lb/>
　日乃孚然其事固在所當革則雖一時民志未孚有<lb/>
　不恤也但貴于革而當耳故又曰元亨利貞悔亡○<lb/>
　程子曰息訓為生者盖息則生矣一事息則一事生<lb/>
　中無間斷碩果不食則便為復也寒往則暑來暑往<lb/>
　則寒來○滅息而後生息愚謂亦有兩様就一物言<lb/>
　則前者滅後者生今年嵗運盡了明年又一運繼之<lb/>
<pb n="25a"/>
　今日一周而明日又一周草木今年生底已殘了明<lb/>
　年又再發生是也以兩物言則寒往而暑來日往而<lb/>
　月來且如火然而水乾乾是滅了則惟有火在水被<lb/>
　火克惟有火生而旺也水决而火滅是火已滅則惟<lb/>
　有水在火被水克惟有水生而旺也稂莠既去而嘉<lb/>
　禾自生病邪既去而正氣自充皆是鼻息亦前後相<lb/>
　生分而言則嘘吸兩相生也今以革言革舊而新亦<lb/>
　一滅一生也○雲峯曰滅息之中有生息者存猶人<lb/>
<pb n="25b"/>
　一吸一嘘而謂之一息亦有止而復生之義也<lb/>
已日乃孚革而信之<lb/>
　革而信之謂其革至是而後人信之也不可以革之<lb/>
　字為已革亦不可以為已日也盖以為已日則革字<lb/>
　如何當得已日字看以為已革則雖未至已日亦成<lb/>
　已革了又如何當得已日字故不如順其文勢之自<lb/>
　然而取其意○盖夫子之意恐人不知乃孚之為人<lb/>
　信之也故舉此句而釋之曰已日乃孚云者謂其革<lb/>
<pb n="26a"/>
　而人信之須已日也所重在孚字上如有孚窒惕中<lb/>
　吉剛來而得中也之例剛來得中本只釋箇中字然<lb/>
　舉卦辭則連有孚窒惕俱舉<lb/>
天地革而四時成<lb/>
　四時成不可作效只謂天地氣序相革而四時以成<lb/>
　也大意猶日月相推而明生寒暑相推而嵗成非一<lb/>
　功一效也<lb/>
湯武革命順乎天而應乎人<lb/>
<pb n="26b"/>
　革命與順天應人不是一時事○天地革而四時成<lb/>
　湯武革命順乎天而應乎人其義一也同一時而已<lb/>
　矣中溪張曰時未當革聖人不得先時時而當革聖<lb/>
　人不敢後時○天道變改世道遷移革之大者也○<lb/>
　革命之革是王者易姓受命之命也<lb/>
澤中有火革<lb/>
　澤中有火革只是水决則火滅意革字所該固廣君<lb/>
　子以治歴明時只從革之一端説故本義云四時之<lb/>
<pb n="27a"/>
　變革之大者謂之革之大者則其餘小者固多也○<lb/>
　朱子語録謂此只是隂盛陽衰火盛則克水水盛則<lb/>
　克火此是澤中有火之象便有那四時改革的意思<lb/>
　愚謂人若因此説就認澤中有火為隂盛陽衰水盛<lb/>
　克火亦未盡是須從澤中有火之象而推言以入于<lb/>
　革字之義而于革字看得寛廣方是也盖革字之義<lb/>
　澤中有火亦未盡將四時之變亦未盡得故謂四時<lb/>
　之變革之大者耳○澤中有火只是水决火滅之象<lb/>
<pb n="27b"/>
　若兼取相息之義則火雖盛終不能滅乎澤水語録<lb/>
　所謂只以水勝火彖傳所以不曰澤火相息而曰水<lb/>
　火相息若澤火則不成相息矣○按語録或問革象<lb/>
　不曰澤在火上而曰澤中有火盖水在火上則水滅<lb/>
　了火不見得水决則火滅火炎則水涸之義惟曰澤<lb/>
　中有火則二物並在有相息之象否朱子曰亦是如<lb/>
　此盖此問儘有一段理朱子答之不曰是如此而曰<lb/>
　亦是如此者盖澤中有火火終不足以敵澤水之盛<lb/>
<pb n="28a"/>
　也火縱然如何便能乾了澤水故朱子上語録云澤<lb/>
　中有火水能滅火又曰此是説隂盛陽衰其義明矣<lb/>
　若象傳果取兩物相息之意則其辭當如天與水違<lb/>
　行上火下澤之例而不曰澤中有火矣<lb/>
君子以治歴明時<lb/>
　五日為候三候為氣六氣為時四時為嵗三嵗一閏<lb/>
　五嵗再閏十九嵗七閏為一章所謂十九嵗而氣朔<lb/>
　齊者也○一日百刻計一萬三千五百息每一刻得<lb/>
<pb n="28b"/>
　一百三十五息推而至一元十二萬九千六百年亦<lb/>
　自此而積之也○一年十二月二十四氣一月二氣<lb/>
　也如十一月則大雪冬至十二月則小寒大寒正月<lb/>
　則立春雨水五日為候一年七十二候也歴法大要<lb/>
　是積分○觀物張氏曰四時八節各以三變以十日<lb/>
　為一旬三旬為一月九旬而一時三十六旬而四時<lb/>
　畢以五日為一候三候而一氣九候而一節七十二<lb/>
　候而八節周○二十四氣有節氣有中氣孔氏云<lb/>
<pb n="29a"/>
　　正月　立春節　雨水中　二月　驚蟄節　春分中<lb/>
　　三月　清明節　榖雨中　四月　立夏節　小滿中<lb/>
　　五月　芒種節　夏至中　六月　小暑節　大暑中<lb/>
　　七月　立秋節　處暑中　八月　白露節　秋分中<lb/>
　　九月　寒露節　霜降中　十月　立冬節　小雪中<lb/>
　　十一月　大雪節　冬至中　十二月　小寒節　大寒中<lb/>
　雨水者雪散而為雨水自上而下曰雨北風凍之則<lb/>
　為雪東風解之則為水○驚蟄者蟄䖝驚而走出○<lb/>
<pb n="29b"/>
　清明物生清浄明潔也○榖雨者雨以生百榖○小<lb/>
　滿物長於此小得盈滿○芒種有芒之榖可稼種○<lb/>
　小暑大暑就極熱之中分為大小月初為小月半為<lb/>
　大○處暑暑將退伏而潛處也○白露隂氣漸重露<lb/>
　凝色白○寒露露氣寒將欲凝結○小雪大雪十月<lb/>
　初小十一月轉大○小寒大寒十二月初寒為小月<lb/>
　半寒為大也○二十四氣氣有十五日有餘每氣中<lb/>
　半分之為四十八氣氣有七日半有餘周禮有四十<lb/>
<pb n="30a"/>
　八箭是一氣易一箭也凡二十四氣三分之氣間五<lb/>
　日有餘故年有七十二候也○治歴明時時四時也<lb/>
　朔晦弦望及二十四氣總歸在四時内故本義只云<lb/>
　四時之變<lb/>
　書經堯典曰<lb/>
　　日中星鳥以殷仲春　　日永星火以正仲夏<lb/>
　　宵中星虚以殷仲秋　　日短星昴以正仲冬<lb/>
　右四段時文多用以為治歴明時之正講據書傳此<lb/>
<pb n="30b"/>
　乃是治歴以後頒布考騐之事用以為講誤也然其<lb/>
　道理有相通處故録之書傳録如左○書傳日中星<lb/>
　鳥下云曰日中之刻者春分之刻于夏永冬短為適<lb/>
　中也晝夜皆五十刻舉晝以見夜故曰日星鳥南方<lb/>
　朱鳥七宿唐一行推以鶉衣為春分昏之中星也殷<lb/>
　中也春分陽之中也○唐一行唐僧名乃張公謹之<lb/>
　孫出家隠嵩山最精歴法不曰張一行者僧也已自<lb/>
　絶其祖矣至今世凡僧皆不姓○日永星火下云永<lb/>
<pb n="31a"/>
　長也日永晝六十刻也星火東方蒼龍七宿火謂大<lb/>
　火夏至昏之中星也正者夏至陽之極午為正陽位<lb/>
　也○宵中星虛註云宵中者秋分夜之刻于夏冬為<lb/>
　適中也晝夜亦各五十刻舉夜以見日故曰宵星虛<lb/>
　北方元武七宿之虛星秋分昏之中星也亦曰殷者<lb/>
　秋分隂之中也○日短星昴註云日短者晝四十刻<lb/>
　也星昴西方白虎七宿之昴星冬至昏之中星也亦<lb/>
　曰正者冬至隂之極子為正隂之位也○新安陳氏<lb/>
<pb n="31b"/>
　曰諸家解皆以分命申命四子為作四時歴姑以羲<lb/>
　仲言使待春分之寅賔出日而識其景然後作春歴<lb/>
　不亦晚乎其不通可知矣惟朱子訂傳以此四節為<lb/>
　歴既成而分職頒布且恐其推歩或差而審訂考驗<lb/>
　之方為可通盖方命之初既按歴之成法以作歴分<lb/>
　命申命又恐其或戾於法而審訂之以謹後來之歴<lb/>
　此敬重之至也古者常以季冬頒來嵗之朔雖今亦<lb/>
　然豈待分至而後觀日景乎○歴一字書經作歴易<lb/>
<pb n="32a"/>
　象作歴盖古通用○南方朱鳥東方蒼龍北方元武<lb/>
　西方白虎是就周天而言東西南北也其曰東嵎西<lb/>
　谷南交朔易則就平地而言東西南北也○每星七<lb/>
　宿四七二十八者也○尚書三解曰二十八宿環列<lb/>
　四方隨天而西轉自角至箕東方之宿是為星火<hi>舉中</hi>
　<hi>星以見其餘他皆類此</hi>○自斗至壁北方之宿也是為星虚○<lb/>
　自奎至参西方之宿也是為星昴○自井至軫南方<lb/>
　之宿也是為星鳥<hi>以象言自井至軫過鳥象也</hi>○四方雖有定星<lb/>
<pb n="32b"/>
　而星無定居各以其時見于南方<hi>天形北傾故北極天中居而斗常在</hi>
　<hi>北二十八宿常半見半隠</hi>○惟仲春之月四方之星各居其位故<lb/>
　星火在東星鳥在南以殷仲春而星昴在西星虚在<lb/>
　北至仲夏則鳥轉而西火轉而南以正仲夏則虚轉<lb/>
　而東昴轉而北至仲秋則火轉而西虚轉而南以殷<lb/>
　仲秋則昴轉而東鳥轉而北至仲冬則虚轉而西昴<lb/>
　轉而南以正仲冬則鳥轉而東火轉而北至仲春則<lb/>
　鳥反轉而南矣循環無窮大要如是堯典考中星以<lb/>
<pb n="33a"/>
　正四時甚簡而明也<lb/>
初九鞏用黄牛之革<lb/>
　按程傳曰變革事之大者也必有其時有其位有其<lb/>
　才審慮而慎動然後可以无悔愚按此卦六爻皆當<lb/>
　以此法繩之○初九當革之時若可有革也然而居<lb/>
　初无應居初則分猶卑也而不當事任無應則上無<lb/>
　援也而不得自伸是以未可輙有所革惟以中順之<lb/>
　道自固而不妄動其象為鞏用黄牛之革也其占為<lb/>
<pb n="33b"/>
　當堅確固守而不可以有為矣按此爻辭只當以為<lb/>
　占看而本義乃以為象亦未可曉雖謂黄牛之革是<lb/>
　象然亦占之象也如羝羊觸藩羸其角本義曰貞厲<lb/>
　之吉其象如此豈其意亦同而愚未深察乎○或曰<lb/>
　居初依程傳以時言謂事初也依子則以位言反之<lb/>
　矣愚謂此言時正闗著位也所謂新進者也凡謂新<lb/>
　進者專於位乎專於時乎抑兼時位在其中乎且若<lb/>
　以為事初未可以革然則必待事勢蠱壊之極然後<lb/>
<pb n="34a"/>
　乃許之革耶易大抵教人謹微其所由者漸矣由辨<lb/>
　之不早辨也此蠱所以先甲三日也謂前事過中而<lb/>
　將壊則可自新以為後事之端而不使至於大壊也<lb/>
　豈聖人教之處革之道而不然乎要之本義居革之<lb/>
　初乃謂吾出身任事之初非如所謂蠱之初也愚故<lb/>
　以為新進之意○或曰既不謂是壊極乃革然則所<lb/>
　謂已日乃革之非耶曰已日乃革亦非謂俟已壊之<lb/>
　日方革也只是令審處得停當果然是當革然後革<lb/>
<pb n="34b"/>
　不可輕驟也如或在所得己則猶且已之如閔子騫<lb/>
　論魯人為長府之意耳非謂事之必然將壊者亦必<lb/>
　俟其已壊然後下手也事果將壊當改無疑則正為<lb/>
　已日矣此最宜辨前軰謂註本草誤猶未至害如註<lb/>
　六經誤貽害之甚者謂此類也耶○此所謂居初正<lb/>
　如漸初六所謂始進於下者故曰居初不曰在初如<lb/>
　恒初六云居下而在初則初自是時下自是位不可<lb/>
　混而為一看矣愚故謂此兼時位言位意更重也然<lb/>
<pb n="35a"/>
　所謂時又自是一已之時與上云革之時又不同矣<lb/>
　○黄中色牛順物○自革言中順之道只是安常守<lb/>
　分凡事且仍舊貫之意誠以革而不當則有悔又不<lb/>
　如勿革之為愈故聖人慎之或曰既曰當革之時則<lb/>
　事已當革者矣而猶令固守之所守者非弊壊之物<lb/>
　乎曰所當革者衆人之通患所固守者一己之常分<lb/>
　孔子不能革春秋之弊而嘗為委史嘗為乗田自不<lb/>
　至於出位而曠職孟子不能革戰國之弊然我無官<lb/>
<pb n="35b"/>
　守我無言責自不妨於進退之有餘裕雖不革也何<lb/>
　害其為中順乎○中順亦甚分不得○革所以固物<lb/>
　亦取卦名而義不同也○雖取卦名而全不用卦名<lb/>
　之義卦名革也初九鞏用黄牛之革不革也○既是<lb/>
　義不同矣何必又云亦取卦名其意若曰此革乃黄<lb/>
　牛之革主於守而不主於變者也<lb/>
鞏用黄牛不可以有為也<lb/>
　在革言不可有為便是不可革也<lb/>
<pb n="36a"/>
六二已日乃革之征吉无咎<lb/>
　六二柔順中正而為文明之主徳可以有革也有應<lb/>
　於上勢足以有革也然革非得已者故必已日然後<lb/>
　革之則其革也得吉而无咎矣此皆戒占者之辭○<lb/>
　柔順中正而為文明之主既皆以徳言然則柔順中<lb/>
　正與文明何别曰柔順中正其徳之體也文明其用<lb/>
　也謂之文明之主見其正是文明者也彖傳所謂文<lb/>
　明者正此六二也隨初九以陽居下為震之主盖震<lb/>
<pb n="36b"/>
　之所以謂震者以初畫之陽離之所以為離者以中<lb/>
　畫之隂文明之主不可主位任説○中正含位言井<lb/>
　九五剛陽中正亦兼徳位此當詳○井九五之中正<lb/>
　主位而含徳革六二之中正主徳而含位○已日乃<lb/>
　革之革不遽革也盖革言三就之日也其立言之意<lb/>
　説見初爻○六二柔順中正而為文明之主有應於<lb/>
　上程傳之説最是程傳曰體順則無違悖中正則無<lb/>
　偏蔽文明則盡事理應上則得權勢時可矣位得矣<lb/>
<pb n="37a"/>
　才足矣處革之至善者也云云叅義曰二之可革者<lb/>
　有四焉其文明足以燭理也其中正足以有行也其<lb/>
　應上足以任事也其體順足以得衆也當其時得其<lb/>
　位而又有其才與徳宜革之易矣<lb/>
已日革之行有嘉也<lb/>
　行有嘉征吉无咎也<lb/>
九三征㓙貞厲革言三就有孚<lb/>
　革之道貴於審而病於躁九三過剛不中居離之極<lb/>
<pb n="37b"/>
　躁動於革而不審者也故其占為直往而革之則㓙<lb/>
　雖事在所當革為正也亦不免於厲然其時則當革<lb/>
　矣所欠者不審耳若革言至於三就則已審矣斯亦<lb/>
　有孚而可革也○征㓙貞厲正以其躁動而無以取<lb/>
　信於人也有孚二字正與上文㓙厲之意相應○過<lb/>
　剛以體言不中兼用言居離之極暴者也○居離之<lb/>
　極程傳云居離之上而不得中此義與本義不同盖<lb/>
　離以徳言則明也明者發越昭宣而不容自蔽何病<lb/>
<pb n="38a"/>
　之有以象言則火也火性猛烈而水性緩子産嘗言<lb/>
　之矣故居離之極為躁也離字要認得設居艮之極<lb/>
　必不為躁動○貞厲二字一説不為雖正亦厲是謂<lb/>
　當守之以貞厲而不革也如噬嗑六五貞厲无咎之<lb/>
　例愚謂如此則與下文革言三就不相承矣何也上<lb/>
　言不可革下却又反言當革恐未安故不如以貞厲<lb/>
　為雖正亦厲同是戒意也○征㓙貞厲躁於革則不<lb/>
　可也革言三就有孚審於革則可也九三本躁於革<lb/>
<pb n="38b"/>
　者爻辭云云盡是戒辭○必曰有孚者誠以改革之<lb/>
　事出於人情久安之餘最要得人之信不得人信即<lb/>
　便有悔觀卦辭曰已日乃孚則可見矣故革六爻多<lb/>
　言孚○三就叅義云至於三而始就非也謂三次成<lb/>
　就也○革言之言言語也與利執言徳言盛之言不<lb/>
　同若以為語辭則所謂三就者畢竟是何事三就若<lb/>
　以為革而三就則此時尚未革也下云有孚方是可<lb/>
　革亦未成革也盖只是議革之言也凡有所更革必<lb/>
<pb n="39a"/>
　先謀諸心次詢於人區畫詳盡務使當乎事體合乎<lb/>
　人情然後其事當而人安之故朱子曰革言三就言<lb/>
　三畨結裹成就如第一畨商量這箇是當革不當革<lb/>
　説成一畨又更如此商量一畨至于三畨然後説成<lb/>
　了却不是三人來説也大抵在已亦説得革言一説<lb/>
　言是對人言乃稽審輿論而不自用也故信從而有<lb/>
　孚<lb/>
九四悔亡有孚改命吉<lb/>
<pb n="39b"/>
　九四以陽居隂所居不當未免於悔然卦已過中乃<lb/>
　革之時又下離上兑水火之際水火有相息之勢亦<lb/>
　革之時也○剛柔不偏者剛而不柔則失之迫遽柔<lb/>
　而不剛則失之怠弛今以九居四剛柔不偏革之用<lb/>
　正合如此也然在我雖可以革而在人或不之信則<lb/>
　亦未可革也故必有孚然後革乃可獲吉云○以陽<lb/>
　居隂革之資未善也而剛柔不偏革之用則善也○<lb/>
　明占者有其徳而當其時又必有信乃悔亡而得吉<lb/>
<pb n="40a"/>
　也此註當分貼依上文有其徳而當其時乃悔亡又<lb/>
　必有信乃得吉悔亡但不乖於事體不拂於人情而<lb/>
　已得吉則一消去日之弊而永収來日之功矣此亦<lb/>
　在所當辨先徳而後時亦輕重之酌也○或以有孚<lb/>
　為自有孚非人孚之也故本義全不明言人信之曰<lb/>
　不然也果是自有信則信是徳也與上文有其徳不<lb/>
　既相碍乎或又曰徳其素具信其一時之事盖信者<lb/>
　必行之謂也愚亦未敢以為然盖在九四為戒以必<lb/>
<pb n="40b"/>
　行猶之可若九三之躁於革聖人又何用戒以必行<lb/>
　乎故須定作人信之也○但心一於誠而令出惟一<lb/>
　人自信之矣○有孚改命吉改命帶吉字讀有孚不<lb/>
　取爻義則戒占者悔亡則自爻義取來○此命字與<lb/>
　百里之命自邑告命之命同謂政事也不必言革命<lb/>
　盖革命是九五爻事<lb/>
改命之吉信志也<lb/>
　謂上下皆信其志也○信志兼上下此是程傳及中<lb/>
<pb n="41a"/>
　溪説可從盖據九四所處之位有在其上者有在其<lb/>
　下者○或曰改命之吉信志也當與兑九二孚兑之<lb/>
　吉信志也同例看皆自信也愚謂不必拘同春秋美<lb/>
　惡不嫌同辭况字同而義異乎易之有孚亦有數端<lb/>
　无咎亦然如節六三无咎與諸爻異爻辭且有然者<lb/>
　象傳亦安可以例泥也<lb/>
九五大人虎變未占有孚<lb/>
　虎大人之象虎者百獸之雄俗號山君大人之象也<lb/>
<pb n="41b"/>
　變謂希革而毛毨也鳥獸仲夏則希革仲秋則毛毨<lb/>
　希革者毛希而革易也毛毨者毛落更生潤澤鮮好<lb/>
　也○在大人則自新新民之極以處常之大人言堯<lb/>
　舜是也順天應人之時以處變之大人言湯武是也<lb/>
　○自新新民此自新所以新民也必曰極者盖大人<lb/>
　之變是所謂所過者化所存者神上下與天地同流<lb/>
　舉一世而甄陶之重新鑄過一畨非徒小補之而已<lb/>
　乃大人之變也○順天應人則把天下重新換過易<lb/>
<pb n="42a"/>
　服色改正朔新視聴亦是重新整過雖不言其極固<lb/>
　亦非尋常之舉矣○凡自新新民未必皆遇不得已<lb/>
　而有順天應人之舉但順天應人者亦自該得有自<lb/>
　新新民之功在本義兼舉要説得盡耳○本義先云<lb/>
　占而得此則有此應然後云然亦必自其未占之時<lb/>
　云云者盖占而得此則有此應本義主足以當之者<lb/>
　言也然後云然亦必自其未占之時者解爻辭未占<lb/>
　有孚之正意為恐其未足以當之者言也亦猶恒卦<lb/>
<pb n="42b"/>
　辭言恒亨无咎是主得正者言也而又曰利貞利有<lb/>
　攸往則是致丁寧而恐其有不正者也<lb/>
上六君子豹變小人革面<lb/>
　上六革道已成革者非上六革之自有革之者也上<lb/>
　六特取其時位耳猶小畜上六畜極而成也君子豹<lb/>
　變小人革面皆不過從革者也若以上六為君子則<lb/>
　小人為誰乎○當此之時舉天下君子小人皆在其<lb/>
　所革之内矣故曰革道已成也○君子小人之革非<lb/>
<pb n="43a"/>
　上六所致然實上六所受○如周之成康然若謂上<lb/>
　六全無干預則下云上六之才亦不可以有行者不<lb/>
　通矣○做一人言則是治定功成之日也○居貞吉<lb/>
　言不可復有革大意與解之來復吉相類○大人虎<lb/>
　變指王者言君子豹變泛指天下之君子言大人虎<lb/>
　變則天下為之一新孟子所謂過化存神天地同流<lb/>
　也君子豹變只就一身言如所謂和順積中英華發<lb/>
　外暢於四支發於事業者也象傳一則曰文炳一則<lb/>
<pb n="43b"/>
　曰文蔚五上之别也○文炳之文昭於天下禮樂風<lb/>
　化之類是也文蔚之文止於一身言動威儀之類是<lb/>
　也○君子小人以徳言或以位言或兼徳位言皆非<lb/>
　也當堯之時四㓙未嘗有過亦在位之革面者也堯<lb/>
　舜在位下有巢由此無位而有徳者其文固自蔚也<lb/>
　程傳正主徳言○君子豹變自有其文小人革面猶<lb/>
　未成文也○君子豹變有耻且格也小人革面民免<lb/>
　而無耻之類耳但論語民免而無耻以在上人只以<lb/>
<pb n="44a"/>
　刑政御之者耳盖此言革面則又徳禮之所不化者<lb/>
　也○恭義曰天下變革之時人無不變矣上六居革<lb/>
　之終此革道之成也然君子小人之革其外雖同而<lb/>
　其中未免於異故君子之革則如豹之變以其弸中<lb/>
　而彪外也小人之革則可變其外而難革其心故謂<lb/>
　之革面言面順於王化也小人者聖人非不欲革其<lb/>
　心也以其下愚而終不可移也如有虞之世苗之來<lb/>
　格象之烝又皆革面而已聖人固未如之何也盖中<lb/>
<pb n="44b"/>
　人之性非下愚未嘗不可革也而或止於革面焉則<lb/>
　吾革之之道未至也非其人之終不可革也征㓙居<lb/>
　貞吉言革道之成不當復有為若復有為則徒事煩<lb/>
　擾乃王莽之為也聖人之變革豈如是哉<lb/>
　<lb/>
　<lb/>
　<lb/>
　易經蒙引卷七上<lb/>
<pb n="45a"/>
欽定四庫全書<lb/>
　易經蒙引卷七下<lb/>
　　　　　　　　　　　　　明　蔡清　撰<lb/>
　下經<lb/>
䷱<hi>巽下離上</hi>
鼎<lb/>
　平庵項氏曰草木皆具水火之氣其生也水氣升於<lb/>
　上水至木杪則為潤液象井泉之上出也其成也火<lb/>
<pb n="45b"/>
　氣見於上火至木杪則為華實象鼎氣之上蒸也愚<lb/>
　謂此亦是一説在前人所未發葢生物者水也成物<lb/>
　者火也<lb/>
鼎元吉亨<lb/>
　鼎烹飪之器烹煮也飪兼調和論語失飪不食註飪<lb/>
　烹調生熟之節也○傳曰鼎之為用所以革物也變<lb/>
　腥而為熟易堅而為柔○按本義云為卦下隂為足<lb/>
　以其分植於下也二三四陽為腹以其中實如鼎腹<lb/>
<pb n="46a"/>
　之受物在中也五隂為耳以其對峙於上也上陽為<lb/>
　鉉以其横貫於上也鄱陽董氏曰子夏傳云初分趾<lb/>
　也次實腹也五中虛耳也上剛鉉也朱子曰分明是<lb/>
　鼎之象愚謂聖人當初只是畫卦不是畫鼎也故上<lb/>
　所謂<hi>云云</hi>大抵皆後天之易也六十四卦名大抵皆<lb/>
　然愚此臆説誰其信之自知徒取謬妄之譏而得罪<lb/>
　於先賢耳雖然先賢亦未以為罪也噫何以知伏羲<lb/>
　時便有鼎哉便有三足兩耳金鉉之制哉學易者試<lb/>
<pb n="46b"/>
　思之史記之言多出於億間有億而中者耳○一説<lb/>
　以鼎拆卦名非伏羲所定亦未為的也鼎伏羲所制<lb/>
　教民熟食者故稱包犧氏當時若無鼎則所謂以漁<lb/>
　者將何由熟而可食耶既有鼎則須有腹有足有耳<lb/>
　有鉉矣以天下之大聖而制一噐以利民用豈徒然<lb/>
　哉此説有理○本義云有鼎之象此卦體之象也如<lb/>
　剥有順而止之之象則卦徳亦為象也○此卦曰鼎<lb/>
　象也剥卦曰觀象也所以不就以為卦象者以卦象<lb/>
<pb n="47a"/>
　正例無此也若以易之大體論之則凡屬卦體卦徳<lb/>
　及卦變所有者併歸於象也大傳曰聖人有以見天<lb/>
　下之賾而擬諸其形容象其物宜是故謂之象則何<lb/>
　者不為象乎又如制噐尚象章所謂體天地之撰通<lb/>
　神明之徳若兩目相承上入下動變化無為之類又<lb/>
　何者不為象乎此正學易者所宜知也○本義以卦<lb/>
　體二象釋卦名義盖以所謂下隂為足<hi>云云</hi>者是卦<lb/>
　體以木巽火者是二象卦體者全體之體也二象者<lb/>
<pb n="47b"/>
　上離下巽二體之象也他處只云卦象此云二象對<lb/>
　全體取象而設也○一説卦體二象謂卦體之二象<lb/>
　也謂下隂為足二三四陽為腹五隂為耳上陽為鉉<lb/>
　是一象以木巽火又是一象固亦似通然需卦以卦<lb/>
　體及兩象釋卦辭噬嗑以卦名卦體卦徳二象卦變<lb/>
　釋卦辭則二象俱自為二象不連帶上文也此安得<lb/>
　獨為卦體之二象邪况頤中有物曰噬嗑本義分明<lb/>
　云以卦體釋卦名義頤中有物既只謂之卦體則下<lb/>
<pb n="48a"/>
　隂為足二三四陽為腹五隂為耳上陽為鉉其為卦<lb/>
　體又何疑哉又以巽木入離火而致烹飪鼎之用也<lb/>
　木在下火在上則木是既著火之木矣所以下致烹<lb/>
　飪字或曰設使木在上火在下火自下燃獨不可以<lb/>
　為鼎之用乎曰非也縱然火自在下然亦是木上之<lb/>
　火也故曰火無體待木而後為體木無用待火而後<lb/>
　為用火性炎上火既麗乎木則自出於木之上矣故<lb/>
　上火下木為鼎象若上木下火非鼎象也○鼎之用<lb/>
<pb n="48b"/>
　對鼎之體言有足有腹有耳有鉉者鼎之體烹飪者<lb/>
　鼎之用體用自分明○下巽巽也上離為目而五為<lb/>
　耳有内巽順而外聰明之象巽順本乎卦徳今對上<lb/>
　離為目五隂為耳耳聰目明則聰明在外為耳目巽<lb/>
　順在内為心皆卦象也故本義云有内巽順而外聰<lb/>
　明之象外指耳目内指心也上離為目通三畫言五<lb/>
　隂為耳獨以中畫言上離為目者目睛附外陽在外<lb/>
　而明葢隂麗乎陽而明也故離本義云體隂而用陽<lb/>
<pb n="49a"/>
　也○五隂為耳者此人之耳非鼎耳也然亦因元取<lb/>
　鼎耳而後轉取人耳之象理則一象亦一也不必更<lb/>
　以鼎卦取人象謂五正在耳位也葢既以五為人之<lb/>
　耳位則又須取首與手足及身之象矣如何取得易<lb/>
　須是變化活動者他所謂不可為典要處甚多且離<lb/>
　為目其中爻又為耳耳乃在目中耶以此觀之則易<lb/>
　象殆類空中之雲鏡中之燈不可泥定捉摸明矣○<lb/>
　卦自巽來隂進居五而下應九二之陽當别箇卦變<lb/>
<pb n="49b"/>
　與卦體自巽來隂進居五是卦變隂居五而下應九<lb/>
　二之陽是卦體○卦變柔進而上行是有其位也卦<lb/>
　體得中而應乎剛是有其徳而又有其輔也安得不<lb/>
　元亨○元亨大善而亨也與大有同故本義曰元亨<lb/>
　彖傳亦曰元亨大有彖傳亦曰是以元亨此又見彖<lb/>
　傳精密處○柔進而上行不必説是人君但進而得<lb/>
　位者皆是鼎之元亨人人皆可用也與大人又别○<lb/>
　鼎卦元亨不承鼎字而言為就鼎上道理説不去即<lb/>
<pb n="50a"/>
　便自為占辭也如井卦可就井上貼道理則從井上<lb/>
　説鼎卦説有不貼處則别自為一例矣此亦可見聖<lb/>
　人胸中自無拘滯文章亦無意必只看眼前理勢如<lb/>
　何耳大畜之不家食吉益之涉川利往皆不貼帶大<lb/>
　畜與益字其餘貼帶卦名説者固多也但聖人終不<lb/>
　綳定例子<lb/>
聖人亨以享上帝而大亨以養聖賢<lb/>
　本義以卦體二象釋卦名義因極其大而言之極其<lb/>
<pb n="50b"/>
　大不是極鼎之大又不是極道之大亦不是極其用<lb/>
　之大此亦須辨此三字只是一片詞𦂳讀著只是極<lb/>
　言之也語意正猶推其極舉其要要其終之類其字<lb/>
　不必有所指令人多説作極其用之大然上以烹飪<lb/>
　為鼎之用此以所烹飪者享上帝養聖賢為用之大<lb/>
　其用亦不同矣是有二節用也故不必用○按本義<lb/>
　云以卦體二象釋卦名義因極其大而言之則不見<lb/>
　是斷作鼎之用也○極其用之大此語出程傳○或<lb/>
<pb n="51a"/>
　曰極其大謂其字無所指可也然必竟是何物大而<lb/>
　推其極舉其大要其終之類畢竟皆有著落又如本<lb/>
　義極其盛之上便有饔飱牢禮字極其大之上便亦<lb/>
　自有鼎字鼎便是烹飪之噐烹飪便是鼎之用本文<lb/>
　一則曰亨以享上帝二則曰大亨以養聖賢非鼎之<lb/>
　用何耶且彖傳何不只曰聖人享上帝養聖賢而必<lb/>
　曰亨以享上帝大亨以養聖賢邪曰就鼎上説極言<lb/>
　之則可就用上説極大則不可盖烹飪鼎之用享上<lb/>
<pb n="51b"/>
　帝養聖賢當為烹飪之所致用矣用字難貫也<lb/>
聖人亨以享上帝而大亨以養聖賢<lb/>
　本義享帝貴誠用犢而已禮郊特牲陸氏曰用一牛<lb/>
　故曰特牲○郊特牲篇曰郊特牲而社稷太牢天子<lb/>
　適諸侯諸侯膳用犢諸侯適天子天子賜之禮太牢<lb/>
　貴誠之義也故天子牲孕弗食也祭帝弗用也註云<lb/>
　禮有以少為貴者故此二者皆貴特牲而賤太牢也<lb/>
　犢未有牝牡之情故云貴其誠慤也○依此則貴誠<lb/>
<pb n="52a"/>
　用犢只是一件用犢貴誠之義也或不知用犢而徒<lb/>
　以多儀偹物為享則非所以為誠矣○貴誠用犢而<lb/>
　已言不在偹物也與下句大亨字意相反對○或曰<lb/>
　享帝貴誠養聖賢獨不貴誠乎曰在禮記小註有云<lb/>
　天下之物皆天之所生無物以稱其徳故牲則以特<lb/>
　天下之物皆天子之所有故諸侯膳之以犢且誠以<lb/>
　心言本也得其本則禮之全體亦在其中矣此享上<lb/>
　帝之道也若養聖賢固亦以誠為貴然須以人道所<lb/>
<pb n="52b"/>
　以養生者共之亦所以表其誠之盡也本末兼舉者<lb/>
　視只用犢為偹故曰大亨○聖人之養聖賢誠不及<lb/>
　於享帝物則偹於享帝亦其理之當然也○養賢則<lb/>
　饔飱牢禮當極其盛○韻府牢豕室也大抵牛羊之<lb/>
　室通謂之牢牢者閉而養之也故犴狴謂之牢亦取<lb/>
　闗閉之義堅牢亦謂之牢取牢闗之義也○牛曰太<lb/>
　牢羊曰少牢○禮秋官掌客曰王合諸侯而饔禮則<lb/>
　十有二牢又上公飱五牢饔餼五牢牽四牢侯伯飱<lb/>
<pb n="53a"/>
　四牢饔餼七牢牽三牢子男飱三牢饔餼五牢牽二<lb/>
　牢據韻府録按周禮註飱五牢此即夕食謂諸侯入<lb/>
　朝天子如至則致夕食也饔餼九牢饔熟食餼則生<lb/>
　氣存焉此朝享之後所致之大禮也○牽謂牽牢而<lb/>
　致之也○按周禮秋官掌客萹饔飱牢禮實為充偹<lb/>
　如上公五積皆眡飱牽三問皆修羣介行人宰吏皆<lb/>
　有牢飱五牢食四十簠十豆四十鉶四十有二壺四<lb/>
　十鼎簋十有二牲三十有六皆陳饔餼九牢其死牢<lb/>
<pb n="53b"/>
　如飱之陳○如此之類可見其饔飱牢禮之極其盛<lb/>
　矣然周禮無牽四牢等之文又未詳韻府所載何出<lb/>
　也○饔飱牢禮○朝食曰饔夕食曰飱牢禮即饔飱<lb/>
　之牢禮也不止三牲如簠簋壺鉶豆之類皆是故以<lb/>
　牢禮該之牢其大者○上曰聖人是指為人君者下<lb/>
　曰聖賢是指為人臣者如舜禹臯陶伊傅周召之徒<lb/>
　皆賢而且聖者周公分明是大聖人成湯亦稱伊尹<lb/>
　為元聖○聖人所以享上帝者以天下無一物非上<lb/>
<pb n="54a"/>
　帝之所生亦無一物非聖人之所統其分相當其氣<lb/>
　相屬也○所以養聖賢者聖人以一身為天下民物<lb/>
　之主而不能以一身周天下民物之務所以共亮天<lb/>
　工者實有待於天下之聖賢也所謂聖人養賢以及<lb/>
　萬民也○夫子豈不知享上帝不小於養聖賢也而<lb/>
　乃獨於養聖賢言大亨者示人主不可以小視聖賢<lb/>
　也本義之説固不可易而此亦其遺意也<lb/>
木上有火鼎君子以正位凝命<lb/>
<pb n="54b"/>
　木上有火以巽木入離火之下而致其烹飪鼎之象<lb/>
　也夫鼎法象之噐也其體端重而中受物實故君子<lb/>
　體之正位而凝命亦如鼎之端重而有以受物實也<lb/>
　正位者凡居處恭執事敬與人忠齊明盛服非禮不<lb/>
　動皆是也是則有以凝乎天休而不至墜厥命矣朱<lb/>
　子小註以正位只是臨朝端重恐亦未定之見觀其<lb/>
　引傳言協于上下則豈只是臨朝俄頃之工夫耶須<lb/>
　要主敬徳言漢成帝有威儀臨朝莊重儼若神明史<lb/>
<pb n="55a"/>
　臣謂其有穆穆天子之容者矣然何以不能凝命可<lb/>
　見正位不可以淺淺意論也當兼表裏言○家人卦<lb/>
　男正位乎外女正位乎内亦重在男徳之剛健中正<lb/>
　女徳之柔順中正皆非止淺淺説箇男居外女居内<lb/>
　而已也○程傳曰君子所處必正其小至於席不正<lb/>
　不坐母跛母倚取其安重之義又曰凡動為皆當安<lb/>
　重也此説最精能盡正位之意但以凝命為安重其<lb/>
　命令為未當故朱子謂伊川説得未然盖嫌其凝命<lb/>
<pb n="55b"/>
　之説非并嫌其正位之説也故引傳之言以証之然<lb/>
　朱子又云此言人君臨朝也須端莊安重一似那鼎<lb/>
　相似然後可以凝天命其意則亦似欠周匝耳故愚<lb/>
　有疑説在上條未知是否○参義曰人君居尊位而<lb/>
　安正端重則所發必正言所行必正道而天命祐之<lb/>
　鞏固而不去矣是猶鼎之安重而有以貯其實也○<lb/>
　依此則主朱説而自兼程説亦妙也觀上文云鼎重<lb/>
　噐也故有正位凝命之意似與小註之言合未可輕<lb/>
<pb n="56a"/>
　議也○又下文云凝猶至道不凝之凝傳所謂協于<lb/>
　上下以承天休者也詳其文意可見只用以破程子<lb/>
　安重命令之説而所重不在協于上下數字也今若<lb/>
　以協于上下為正貼正位之意亦非矣○傳言協于<lb/>
　上下謂和於天人也是説有夏先王出左傳王孫滿<lb/>
　郤楚子問鼎云云○恭義之説有理程子曰未有外<lb/>
　箕踞而心敬者先儒多以敬為嚴肅莊齊之謂然則<lb/>
　此正位雖以外言固可以舉其内矣葢孔子所道是<lb/>
<pb n="56b"/>
　表裏一致之功非如漢成帝只是善修容儀者而已<lb/>
　此是體鼎之象故全是安重之意居多也故本義云<lb/>
　鼎重噐也故有正位凝命之意其説似不可易○今<lb/>
　合定作端莊安重之説盖主貌而心亦在其中盖如<lb/>
　是則所發必正言所行必正道矣其凝命又何疑○<lb/>
　正位凝命語其極則堯舜篤恭而天下平也○君子<lb/>
　通上下而言然此是皆指有位者上自天子下至大<lb/>
　夫士或曰天子諸侯之命固天命也若大夫士之凝<lb/>
<pb n="57a"/>
　命豈亦天命耶曰君命以禄位便是天命以禄位若<lb/>
　不能修徳以正位而失其位便是天命去之也故凡<lb/>
　職曰天職位曰天位禄曰天禄先儒以為皆非人君<lb/>
　所得私以其為天之所與也本義引傳雖舉成文亦<lb/>
　通理也故劉子曰民有動作禮義威儀之則以定命<lb/>
　也能者養之以福不能者敗之以禍亦此意也○傳<lb/>
　所謂協于上下以承天休○愚謂上下葢指天人若<lb/>
　皆以人言則為天子者孰為之上乎協于上下决非<lb/>
<pb n="57b"/>
　貼説正位本義引此實重承天休上○左傳此句是<lb/>
　説有鼎以後之事指夏之王者謂禹也承天休全在<lb/>
　協于上下上來若論正位之意亦在協于上下之前<lb/>
　愈以見不可用協于上下貼正位意也左傳註曰民<lb/>
　用此道故無災害而上下和協則上下皆指人言未<lb/>
　知孰是盖自天子而下又各有上下之分也○其上<lb/>
　文云在徳不在鼎昔夏之方有徳也逺方圖物貢金<lb/>
　九牧鑄鼎象物百物而為之偹使民知神姦故民入<lb/>
<pb n="58a"/>
　於川澤山林魑魅魍魎莫能逢之用能協于上下以<lb/>
　承天休○本義引左傳之文而不用左傳之意左傳<lb/>
　之意重在鑄鼎象物而其功有承天休本義引之重<lb/>
　在安重如鼎而其效亦有以承天休乃知全是用証<lb/>
　凝命之説正位凝命非鼎之功乃體鼎之功也以此<lb/>
　見本義與左傳不同處分明<lb/>
初六鼎顛趾利出否得妾以其子无咎<lb/>
　初六居鼎之下鼎趾之象也上應九四趾而向上則<lb/>
<pb n="58b"/>
　顛矣然當卦初鼎未有實固無所謂覆公餗之愆而<lb/>
　舊日未免有否惡之積猶未及去也今因其顛趾則<lb/>
　否由以出而得其利矣利出否出否則利也此象也<lb/>
　非占也此全以鼎言意則因敗以為功也其在人事<lb/>
　則正猶管仲之舉于檻車孟明之勝敵於囚虜之餘<lb/>
　者也○利出否一説謂可因之以出否也出字還是<lb/>
　人力但粘連顛趾言其勢如此故為象也○得妾以<lb/>
　其子以其子之以與以祉元吉之以皆為有義終以<lb/>
<pb n="59a"/>
　譽命之以亦同一説以因致也○此當以顛趾出否<lb/>
　來相配説盖妾女之賤者也以良人而下偶於妾於<lb/>
　禮之正亦為顛矣而乃因妾得子是猶鼎因顛趾而<lb/>
　有出否之利也○兩象一意周公盖以顛趾出否之<lb/>
　義於人事未顯故又用此句以申明之其義則為因<lb/>
　賤以致貴要之因賤致貴亦不止因妾得子一事就<lb/>
　人事中舉其類者彷彿如商鞍之因景監而見用於<lb/>
　秦孝公蕭曹絳灌之徒皆起自刀筆負販至於遭時<lb/>
<pb n="59b"/>
　致主而位將相之類皆是也韓信舉於行陣陳平㧞<lb/>
　於亡命皆是也○此爻之象如此兩象也其義一則<lb/>
　因敗以為功一則因賤以致貴實則一意也然得妾<lb/>
　以其子又是顛趾出否之義為得妾以其子於居下<lb/>
　而上應九四之義為不貼也故當㑹其意而無膠於<lb/>
　象○雲峯曰此爻象中取象○程傳曰鼎而顛趾非<lb/>
　順道也然有當顛之時為傾出否惡以致潔取新則<lb/>
　可也○无咎者雖顛而有利也即是因敗以為功因<lb/>
<pb n="60a"/>
　賤以致貴○雲峯曰顛趾非利出否則為利得妾未<lb/>
　為重有子則可重矣因敗為功因賤致貴天下事固<lb/>
　自有偶然如此者非可以有心而致之也<lb/>
鼎顛趾未悖也<lb/>
　所以未悖在下文<lb/>
利出否以從貴也<lb/>
　何以謂其有出否之利盖居下應四四在上貴者也<lb/>
　所從者貴故為出否以取新之義○此出否要附取<lb/>
<pb n="60b"/>
　新意爻辭不必用盖此以從貴而言出否就納新也<lb/>
　○從貴謂應四亦為取新之意謂從貴自應四而取<lb/>
　也亦為取新之意者在爻辭為從貴在鼎則為取新<lb/>
　也程傳曰去故而納新瀉惡而受美從貴之義也利<lb/>
　出否以從貴也重在出否之所取盖從貴者應四之<lb/>
　象取新者從貴之義○按顛趾本為應四從貴亦為<lb/>
　應四何邪盖初之應四自初本身言固為顛趾然因<lb/>
　是而得陽剛之應則又為從貴而取新矣意亦一貫<lb/>
<pb n="61a"/>
九二鼎有實我仇有疾不我能即吉<lb/>
　鼎有實人有徳也指剛中○我仇有疾謂彼來仇我<lb/>
　而我為所病也盖九二與初隂宻比是君子不幸而<lb/>
　地近小人未免為所迫求也亦如屯六二之於初九<lb/>
　匪㓂婚媾也我仇者彼雖善意然不以正適為我害<lb/>
　也故以為我仇謂仇我也仇是活字隂陽相求而非<lb/>
　正則相陷於惡而為仇矣相字輕看初自求二二未<lb/>
　嘗求初設求初則非以剛中自守矣此爻之義是有<lb/>
<pb n="61b"/>
　徳之君子密比小人能謹其所守而不為所凂則吉<lb/>
　矣○不我能即謂彼雖我仇而終不能我即也以見<lb/>
　九二之善守也○鼎有實我仇有疾不我能即皆象<lb/>
　也吉字是占<lb/>
鼎有實慎所之也<lb/>
　言當以剛中自守無為仇所即也由是言之可見君<lb/>
　子不可不慎所處不可不擇所從不可不嚴所與也<lb/>
九三鼎耳革其行塞雉膏不食方雨虧悔終吉<lb/>
<pb n="62a"/>
　九三以陽居鼎腹之中本有美實者也美食即膏雉<lb/>
　也然以過剛失中惟其過剛失中則五本可從也裁<lb/>
　處乖方乃不之從而越五以應上似遊於事外者矣<lb/>
　夫五鼎耳也今越五應上則鼎耳與吾不相屬且居<lb/>
　下之極為變革之時故其耳革不可舉移而其行塞<lb/>
　也行塞鼎行塞也象也夫如是則雖承上卦文明之<lb/>
　腴有雉膏之美而不得以其為人之食語意𦂳𦂳接<lb/>
　著上文鼎耳革其行塞謂其抱負不施於用膏澤不<lb/>
<pb n="62b"/>
　下於民也自為之也雉膏不食越五故也方雨虧悔<lb/>
　則與五合而雉膏為人所食矣○楊誠齋曰承鼎在<lb/>
　足實鼎在腹行鼎在耳舉鼎在鉉方雨虧悔終吉亦<lb/>
　𦂳接上文本義云然以陽居陽為得其正始雖越五<lb/>
　以應上終能反之於正也故苟能自守則五終必求<lb/>
　於三而三亦必應於五隂陽相合則膏澤下於民徳<lb/>
　業輔其君所謂為上為徳為下為民並受其福者也<lb/>
　而向者失君長往之咎可亡矣○本義必曰苟能自<lb/>
<pb n="63a"/>
　守者是因其越五應上而不擇所從故云也然有正<lb/>
　可守苟能自守則反之於五矣若不能自守將從避<lb/>
　世之士而亂大倫矣如之何矣○女子貞不字十年<lb/>
　乃字知彼之貞則知此之自守矣此爻是箇賢者在<lb/>
　下剛介壁立而不偶於其君者也然無初有終為其<lb/>
　以陽居鼎腹之中而有美實故當以此論之○始雖<lb/>
　有不遇之悔終當有相遇之吉<lb/>
失其義也<lb/>
<pb n="63b"/>
　越五應上自失其義無所取裁也不必以不仕無義<lb/>
　説<lb/>
九四鼎折足覆公餗其刑渥㓙<lb/>
　九四義備程傳當兼看刑渥諸本作刑剭謂重刑也<lb/>
　小註云剭屋誅也謂夷三族古者亦有三族之刑乎<lb/>
　鄭註難凴且不勝其任亦何至夷三族古罪不及孥<lb/>
　罸弗及嗣爻辭既謂作於周公而乃著三族之刑何<lb/>
　也當詳之然本義只謂之重刑也又不知如何其重<lb/>
<pb n="64a"/>
　耳三族之誅古未有也始於秦二世乃趙髙教之卒<lb/>
　受天誅而自滅無遺類○鼎折足足無力也九四以<lb/>
　初六為足故云九四居上任重者也而下應初六之<lb/>
　隂則不勝其任矣○程傳曰四大臣之位任天下之<lb/>
　重者也天下之事豈一人所能獨任必當求天下之<lb/>
　賢智與之協力<hi>云云</hi>四應於初初隂柔小人不可用<lb/>
　者也而四用之<hi>云云</hi>○周禮六官其屬各六十大臣<lb/>
　如何得不用人如何可不用得其人用人之得失實<lb/>
<pb n="64b"/>
　闗吾之利害非獨闗吾之利害實闗繫國家之休戚<lb/>
　也故其刑渥○此爻繫辭傳有説今本義獨不曰繋<lb/>
　辭傳偹矣者大傳只是知小謀大等語都未及用初<lb/>
　六不勝其任之意○此爻正所謂大臣誤陛下而大<lb/>
　臣所用者誤大臣也范氏曰唐肅宗任房琯而房琯<lb/>
　任劉秩安得不敗乎○覆公餗鼎實曰餗<lb/>
覆公餗信何如也<lb/>
　言失信也○信如何言向者相期許之意云何也葢<lb/>
<pb n="65a"/>
　君之用大臣與大臣之見用於君其始也未始不以<lb/>
　康庶事寧兆民相期許今為大臣者用人致誤至敗<lb/>
　乃翁事向者相期許之意如何矣<lb/>
六五鼎黄耳金鉉利貞<lb/>
　六五鼎黄耳金鉉者虚中以應九二之堅剛也猶鼎<lb/>
　黄耳而貫之以金鉉也鉉屬於耳九二五所應故取<lb/>
　為金鉉利貞者任賢勿貳也此以占言若六五以虛<lb/>
　中而應九二自是任賢不貳者也其占則利在正固<lb/>
<pb n="65b"/>
　而已吉利不必問也<lb/>
鼎黄耳中以為實也<lb/>
　言中乃其實徳也故云黄耳<lb/>
上九鼎玉鉉大吉无不利<lb/>
　上九以其剛而能溫如鼎之玉鉉然人有是徳則自<lb/>
　然大吉無不利矣○人惟剛而能溫自然動與吉㑹<lb/>
　以内則順乎親以外則信乎友以上則可以得君以<lb/>
　下則可以得民矣是謂大吉无不利<lb/>
<pb n="66a"/>
玉鉉在上剛柔節也<lb/>
　指以陽居隂言如以陽居陽則一於剛矣以隂居隂<lb/>
　則一於柔矣惟其以陽居隂則既不失其柔而亦不過<lb/>
　於剛剛柔有節所以謂玉鉉也<lb/>
䷲<hi>震下震上</hi>
震<lb/>
　一陽始生於二隂之下震而動也隂静陽動一陽始<lb/>
　生於二隂之下有突如其來之勢故震而動也震動<lb/>
<pb n="66b"/>
　是陽動不是説隂為之動也震又有奮起之義所謂<lb/>
　震動也盖正是此意雜卦傳曰震起也即謂一陽始<lb/>
　生於二隂之下動是警動之意非動為之動也○既<lb/>
　曰震動也又曰震而動也此猶云習熟也又曰習熟<lb/>
　之矣○其象為雷動萬物者莫疾乎雷且從地起也<lb/>
　○隆山李氏曰震本坤體乾以一陽交於下上二爻<lb/>
　隂氣凝聚陽氣在内鬱結而不得出於是乎奮擊而<lb/>
　為雷矣愚以李氏之説觀之益信雷果從地下起也<lb/>
<pb n="67a"/>
　盖若無地隂以閉遏之亦無由奮聲而為雷矣○舉<lb/>
　六合之内凡有聲者皆是從内奮出雖笙簫之屬亦<lb/>
　氣塞於内而後宣於外也至於琴瑟琵琶之屬則以<lb/>
　相戞而成聲又如水聲樹聲皆出於相戞此又自作<lb/>
　一項也天地間之為聲者只有此兩般<lb/>
震亨<lb/>
　卦辭自亨而下四句意若曰惟能懼所當懼則可以<lb/>
　致福雖甚可懼者亦不為吾害也貫意如此味之震<lb/>
<pb n="67b"/>
　亨以下數句一意總是謂能臨事而懼則無後悔矣<lb/>
　盖此亦天理之自然也震亨震有亨道震者警動之<lb/>
　義危者使平易之道也亦天之道也故震有亨道理<lb/>
　自然也諺云懼法朝朝樂亦有理哉<lb/>
震來<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
                    <graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
　震來當震之來時也以心言謂事之可懼而吾懼之<lb/>
　也其震懼之也<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
                    <graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>然非震來而後<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
                    <graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>也<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
                    <graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>所<lb/>
　以狀其震來也震來只在吾身自震也若全以外邊<lb/>
<pb n="68a"/>
　事言則此震字與上震字不同而須别解矣○震來<lb/>
　之説可疑以震不于其躬照之未穏震驚百里之震<lb/>
　以雷言明與震來不同○一説震亦有兩義有自内<lb/>
　而出者恐懼修省之云彖所謂震亨者也亦有自外<lb/>
　而至者憂患災害之類彖所謂震來者也○震來或<lb/>
　曰來者自外來也故爻云震來厲又云震不于其躬<lb/>
　於其隣此説非惟昧卦辭震來之義亦失卦名震字<lb/>
　之義矣盖震之來來猶至也固亦有其事然震之至<lb/>
<pb n="68b"/>
　則在我也吾故曰謂事之可懼而吾懼之非無事而<lb/>
　懸空懼之也但以懼至為自彼而至此則非也如囘<lb/>
　也其心三月不違仁其餘則日月至焉而已矣至豈<lb/>
　自外至哉且六三震來厲謂當震之來而危厲此震<lb/>
　來正與卦辭㫖同盖其危厲者事勢也非心也震來<lb/>
　猶是心也何以明之以下文億䘮貝本義下箇又字<lb/>
　則既已危厲而又䘮貝也則震當屬心是已至于震<lb/>
　不于其躬本義分明有恐懼修省字其與卦辭同益<lb/>
<pb n="69a"/>
　明矣凡有所事者皆當懼懼便是震來也君子之心<lb/>
　常存敬畏執事便敬所以致福而不失其所主之重<lb/>
震來<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
                    <graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>笑言啞啞<lb/>
　夫震來<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
                    <graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>則始於憂懼終於逸樂而福禄永綏矣<lb/>
　其不笑言啞啞乎○<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
                    <graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>盖謂如<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>然<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>者蠅虎之<lb/>
　名故字從虎程傳曰蠅虎謂之<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>者以其周環固慮<lb/>
　不自寧也○啞啞程傳曰言笑和適之貌愚疑貌字<lb/>
　或當作聲字盖笑言皆聲也啞字又從口也○笑言<lb/>
<pb n="69b"/>
　啞啞正與震來<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
                    <graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>相反對然自震來而致也故曰<lb/>
　危者使平也○震來<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
                    <graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>之懼以心言震驚百里之<lb/>
　懼以事言不䘮七鬯不懼也不懼由於能懼○震驚<lb/>
　百里是以雷言不是以震字當雷字也○雷之奮也<lb/>
　百里之内人莫不為之震驚故曰震驚百里○古云<lb/>
　千里風百里雷盖風來自天故能千里雷起自地故<lb/>
　只百里項平庵曰千里不同風百里不同雷震驚百<lb/>
　里極鳴所及之逺也盖雷之震迅者<lb/>
<pb n="70a"/>
不䘮匕鬯<lb/>
　匕鬯兩物之匙也故本義云匕所以舉鼎實程傳曰<lb/>
　匕以載鼎食而升之於爼則尤為明矣○鬯以秬黍<lb/>
　酒和鬱金所以灌地降神者也秬黒黍也秬黍只是<lb/>
　一物詩經圖序曰秬黒黍也鬱鬱金草也鬯暢也釀<lb/>
　秬黍為酒以鬱金草煮而和之使芬芳條暢酌而灌<lb/>
　神也○庭燎求神於陽灌地求神於隂此説未審然<lb/>
　否疑庭燎非為求神設也灌地本以降神也○匕鬯<lb/>
<pb n="70b"/>
　是兩物匕所以載鼎實而升之爼是主祭者事不似<lb/>
　今之司樽者舉幕酌酒也今亦不見主祭者灌神鬯<lb/>
　謂鬯酒也○匕鬯二物皆主祭者所執故云不䘮匕<lb/>
　鬯以長子言也震驚百里不䘮匕鬯猶帝舜之納于<lb/>
　大麓烈風雷雨弗迷也書傳載蘇氏曰洪水為害堯<lb/>
　使舜入山林相視原隰雷雨大至衆懼失常而舜不<lb/>
　迷其度量有絶人者而天地鬼神亦或有以相之歟<lb/>
　又曰愚謂遇烈風雷雨之變而不震懼失常非固聰<lb/>
<pb n="71a"/>
　明聖智確乎不亂者不能也易震驚百里不䘮匕鬯<lb/>
　意為近之○震驚百里不䘮匕鬯此二句學者要當<lb/>
　㑹其意而不可只泥此一事言也其意乃泛説此特<lb/>
　其象耳其意乃自上文貫下説畧見上條○震驚百<lb/>
　里意謂可懼之大者也不䘮匕鬯意謂能不失其常<lb/>
　度也凡當懼而不惶惑失錯遺其所事者是皆不失<lb/>
　所主也○懼終於不懼危終於不危若謂無傷其禍<lb/>
　將長矣若謂無害其禍將大矣此理也○震來<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
                    <graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
<pb n="71b"/>
　以下皆申言震亨之義○震驚百里不䘮匕鬯又在<lb/>
　震來<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
                    <graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>之後○雲峯曰彖有一句言一事者萃是<lb/>
　也有數句言一事者震艮是也○此卦之占為能恐<lb/>
　懼則致福<hi>云云</hi>朱子曰言人常似那震來時<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
                    <graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>地<lb/>
　便能笑言啞啞到那震驚百里也自不䘮匕鬯這箇<lb/>
　相作一串説下來愚謂當味語録此一箇常字盖不<lb/>
　是臨危方懼既是懼又何時不失所主語録之説明<lb/>
　矣但看者猶自不明此意只要臨事而懼○雲峯曰<lb/>
<pb n="72a"/>
　本義云惟恐懼則致福而不失其所主之重盡之矣<lb/>
　堯舜巍巍蕩蕩事業自兢兢業業致之人須臾不可<lb/>
　不知戒懼<lb/>
恐致福也<lb/>
　此猶未見福恐懼以致福也<lb/>
後有則也<lb/>
　有則不失其常度也安樂自如也<lb/>
震驚百里驚逺而懼邇也<lb/>
<pb n="72b"/>
　逺邇只在百里之内言百里之内逺邇皆為之驚懼<lb/>
　也盡雷聲之所及也○丘氏曰驚者卒然遇之而動<lb/>
　乎外懼者惕然畏之而變其中也此二句説得亦是<lb/>
　盖懼深於驚亦逺近之别也<lb/>
出可以守宗廟社稷以為祭主也<lb/>
　釋卦辭意全在可以二字若震驚百里而不䘮匕鬯<lb/>
　則可以守宗社為祭主矣○不䘮匕鬯特假言其不<lb/>
　失所主之重耳非實事也若作實事看則已為祭主<lb/>
<pb n="73a"/>
　矣而又何以言出可以<hi>云云</hi>此段之説甚可疑一説<lb/>
　云本義曰出謂繼世而主祭也非謂長子方出而繼<lb/>
　世以繼世而謂之出也正猶詩言明天子出矣若此<lb/>
　則不䘮匕鬯做已出之長子言謂此長子主祭而不<lb/>
　失匕鬯則可以守其宗廟社稷為祭主矣是賛許之<lb/>
　詞非期之於後也此説甚有理盖不䘮匕鬯若只取<lb/>
　其意則接出可以守宗社為祭主一句又不來耳且<lb/>
　朱子語録謂另做一項説者為有據語録云震亨至<lb/>
<pb n="73b"/>
　不䘮匕鬯作一項看傳云出可以守宗廟社稷又做<lb/>
　一項看盖卦辭作一項看者其意不在詞也彖傳又<lb/>
　做一項看者只承長子一事而言道理也○出便是<lb/>
　繼世主祭矣乃又言可以守宗廟社稷以為祭主何<lb/>
　歟味可以二字自見得○一説彖傳不䘮匕鬯出可<lb/>
　以守宗廟<hi>云云</hi>若不以為未出之長子則起下文出<lb/>
　字不來若以為未出之長子則未出時自有父在又<lb/>
　無匕鬯之可言故本義又存或云出即鬯字之誤盖<lb/>
<pb n="74a"/>
　不如以不䘮匕鬯為只取其意説為長也此説未盡<lb/>
　然愚謂既云若以為未出之長子則未出時自有父<lb/>
　在又無匕鬯之可言但執此一説而究竟論之方知<lb/>
　彖傳正是賛許之詞其意全在可以二字上矣若桀<lb/>
　紂幽厲亦非不出而為祭主只是不可謂以也而語<lb/>
　録另做一項之説益信矣○以出為鬯之誤覺於理<lb/>
　味為短盖不知重在不䘮字而顧重匕鬯字此已非<lb/>
　經文之意况匕鬯元是兩物只言鬯而遺匕是又何<lb/>
<pb n="74b"/>
　意耶又將復為之立一説耶○按朱子語録云震亨<lb/>
　至不䘮匕鬯作一項看彖傳云出可以守宗廟社稷<lb/>
　又做一項看所謂又做一項看者盖謂只就不䘮匕<lb/>
　鬯一端説道理也不如卦辭承上文震來<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
                    <graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>笑言<lb/>
　啞啞上泛説道理也○朱子又嘗曰主噐之事未必<lb/>
　彖傳便有此意看來只是傳中之説據此則彖傳此<lb/>
　句之義益明矣盖彖辭只取其意也信乎别作一項<lb/>
　看也<lb/>
<pb n="75a"/>
洊雷震<lb/>
　雷聲重仍則震厲矣<lb/>
君子以恐懼修省<lb/>
　註云恐懼作之於心修省見於行事<lb/>
初九震來<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
                    <graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>後笑言啞啞吉<lb/>
　成震之主以三畫之卦言處震之初以六畫之卦言<lb/>
　此雖單言後笑言啞啞亦自含有不失所主意但聖<lb/>
　人繋辭於卦辭為當詳卦辭既詳則此為可畧矣何<lb/>
<pb n="75b"/>
　則爻為成震之主理固無異也屯初九大畧亦與此<lb/>
　卦同後字與震來字相對見得必始於懼而後得以<lb/>
　無懼也卦辭無後字者以上文震亨其意已明下只<lb/>
　是申言之為易見也此則須用一後字為尤明顯耳<lb/>
　吉指笑言啞啞<lb/>
六二震來厲億䘮貝躋于九陵勿逐七日得<lb/>
　六二乗初九之剛則是以柔弱之資而遇强梁之人<lb/>
　或當艱險之事皆是也是則當震之來而危厲也抑<lb/>
<pb n="76a"/>
　不但危厲而已因怖懼而䘮其所持之貨貝且逺避<lb/>
　而升於高陵之上其不皇安如此然柔順中正足以<lb/>
　自守其所遭雖不幸其所存自不亂故雖一時不能<lb/>
　禦其來然時過事已則有以復其常而其所䘮者不<lb/>
　待追求而七日自獲矣○䘮其貨貝與不䘮匕鬯正<lb/>
　相反匕鬯所主之重者也貨貝亦所持之重物也○<lb/>
　貨貝重物人所必守今却䘮之惶懼之至也○升於<lb/>
　九陵之上一則據高以觀望二則逺引以幸安也億<lb/>
<pb n="76b"/>
　䘮貝躋于九陵作一串説方接得勿逐七日得億䘮<lb/>
　貝躋于九陵總是懼甚之象非謂被初九驅逐也○<lb/>
　勿逐七日得則終於無懼矣亦象也六二柔順中正<lb/>
　足以自守若六三以隂居陽當震時而居不正則震<lb/>
　蘇蘇而自失安得有勿逐七日得之喜○臨川吳氏<lb/>
　曰居中得正苟有墮甑弗顧之逹則當有去珠復還<lb/>
　之喜○又云勿逐七日得承上文意謂復安也○逐<lb/>
　追求也䘮馬勿逐自復逐字亦承䘮字言○柔順中<lb/>
<pb n="77a"/>
　正足以自守謂其中猶有主也若得是九二則又全<lb/>
　無來厲䘮貝之事矣故首嫌其以柔乗剛云○億字<lb/>
　未詳程傳云億度也度不能當而必䘮其所有於是<lb/>
　遂升高以避之似亦可通但至億無䘮有事則解不<lb/>
　通矣○九陵程曰九言其重岡陵之重髙之至也九<lb/>
　重之多也如九天九地也似亦通○七日得諸儒亦<lb/>
　無説雲峯一説盖六爻一周而復之數也意與復卦<lb/>
　七日之象同似亦通○易言七日者三○愚謂九陽<lb/>
<pb n="77b"/>
　數之極也七數之未極也此云七日言其未甚久也<lb/>
　云九陵言其極髙也如十年不克征之類則以十為<lb/>
　數之終甚之也若三年之類則言其頗久也意亦未<lb/>
　為甚穏○震六爻初二與五則始於懼終於無懼三<lb/>
　四與上則終於懼其終於無懼者非以中正則以陽<lb/>
　剛也其終於懼者非以不中正則以隂柔也不然則<lb/>
　以剛處柔也<lb/>
六三震蘇蘇震行无眚<lb/>
<pb n="78a"/>
　蘇蘇緩散自失之狀惶懼之甚也緩散謂神情渙散<lb/>
　不收拾也○以隂居陽當震時而居不中正所為不<lb/>
　正也當危懼之時而又有行險之行安得不至於震<lb/>
　蘇蘇如唐肅宗遭禄山之變而猶私與張良姊局戯<lb/>
　不已其變是以滋甚而狼狽也故聖人又教之改行<lb/>
　曰占者若因懼而能行以去其不正則無眚矣○行<lb/>
　謂去其不正改徙之義○六二所以有七日得之喜<lb/>
　亦以中正故也<lb/>
<pb n="78b"/>
九四震遂泥<lb/>
　以剛處柔剛失位也不中不正又是一義行不中正<lb/>
　也陷於二隂之間不能自震㧞也則其進也遂泥不<lb/>
　復起矣猶云入于幽谷三嵗不覿寘于叢棘三嵗不<lb/>
　得終焉而已無復生道也○程傳曰處柔失剛健之<lb/>
　道居四無中正之徳䧟於二隂之間不能自震奮者<lb/>
　也處震懼則莫能守也欲震動則莫能奮也此説較<lb/>
　明白條暢○震遂泥之震與本義不能自震之震不<lb/>
<pb n="79a"/>
　同遂泥之震震驚之震也自震之震震動有為之震<lb/>
　也○遂者無反之意言一向震驚也<lb/>
未光也<lb/>
　言終于局促曖昩而已不必謂失徳是未光也<lb/>
六五震往來厲億无䘮有事<lb/>
　以六居五而處震時亦猶六二以柔乗剛也○以六<lb/>
　居五而處震時無時而不危也盖以隂柔居上位已<lb/>
　非其所任况又當危急存亡之秋乎宜其無往不得<lb/>
<pb n="79b"/>
　危厲也求其人如唐之文懿宋之髙理諸君是也○<lb/>
　有事有為也則與震厲相逺矣○六五當震之時不<lb/>
　足以制變而徳足以自守也能自守則無所䘮而又<lb/>
　能有事矣是亦始於懼終於無懼○程傳曰天下之<lb/>
　理莫善於中於六二六五可見又曰苟不失中雖有<lb/>
　危不至㓙也<lb/>
其事在中大无䘮也<lb/>
　謂其所以能有事者以其在中也在中而有事而大<lb/>
<pb n="80a"/>
　无䘮矣謂之大无䘮又見得无䘮是无䘮有事是有<lb/>
　事讀者味之○此象傳上句與牽復在中同例○大<lb/>
　无䘮也明其有功而非止无䘮而已<lb/>
上六震索索視矍矍征㓙震不于其躬于其鄰无咎婚<lb/>
媾有言<lb/>
　程曰索索消索不有之狀震動之極其驚懼之甚志<lb/>
　氣殫索也矍矍不安定貌志氣索索則瞻視徊徨以<lb/>
　是而行則先自亂而無以御事變其㓙必矣所以然<lb/>
<pb n="80b"/>
　者處震之極不及圖之於早也使能及夫震未及身<lb/>
　之時恐懼修省則不至於索索矍矍之甚而致㓙矣<lb/>
　然隂柔處震雖戒懼之早終不免於懼也故又為婚<lb/>
　媾有言夫婚姻相親愛者宜不相害也而反有言焉<lb/>
　是亦出所不虞而然如无妄之災也<lb/>
中未得也<lb/>
　程傳謂未得中道於意似逺故本義云中謂中心盖<lb/>
　索索矍矍是見於外者其實則以中自危也豈有外<lb/>
<pb n="81a"/>
　而震懼失常而不本於中之不自固哉<lb/>
雖㓙无咎<lb/>
　雖㓙矣而能无咎者盖震方在隣時此隣所戒也誠<lb/>
　能於此時而戒懼之是以獲免也天下事其實是如<lb/>
　此在人自捄解者甚多○古人所以制治于未亂保<lb/>
　邦於未危上醫醫於未病之先<lb/>
䷳<hi>艮下艮上</hi>
艮其背不獲其身行其庭不見其人无咎<lb/>
<pb n="81b"/>
　艮其背不獲其身行其庭不見其人此四句約言之<lb/>
　只是艮其背不獲其身二句便了又約言之只艮之<lb/>
　一字便了○程子曰看一部華嚴經不如看一艮卦<lb/>
　見二程全書卷之六○本義云止於所當止則不隨<lb/>
　身而動矣猶下云如是則雖行於庭除有人之地而<lb/>
　亦不見其人矣非以行其庭對艮其背也盖未能艮<lb/>
　其背則已能艮其背則便不獲其身不能艮其背不<lb/>
　獲其身則已能艮其背而不獲其身則便行其庭不<lb/>
<pb n="82a"/>
　見其人矣而乃分動静云者盖能止所當止則雖行<lb/>
　亦止也能不顧身之利害則自能不顧他人矣其實<lb/>
　艮之一字單言則該動静觀彖傳所解可見彖傳又<lb/>
　以艮其背一句另提單解而以不獲其身帶連下文<lb/>
　是以不獲其身行其庭不見其人其理益可見矣盖<lb/>
　夫子亦恐人將行其庭對艮其背看也邪○朱子語<lb/>
　録亦云這四句須是説艮其背了方静時不獲其身<lb/>
　動時不見其人此説初看似亦可疑然艮之理實如<lb/>
<pb n="82b"/>
　此况彖傳之説甚詳明○朱子又曰四句只畧對艮<lb/>
　其背一句是脑故彖傳中言是以不獲其身行其庭<lb/>
　不見其人矣○所當止者理也唯有理而已何有於<lb/>
　我何有於人明道先生云與其非外而是内不若内<lb/>
　外之兩忘也盖内外兩忘則心將何依依理而已矣<lb/>
　此正内不見已外不見人之説不然則與釋氏之齊<lb/>
　物我無以異豈吾儒至正之道哉○本義云背者止<lb/>
　之所也夫天有四時冬不用地有四方北不用人有<lb/>
<pb n="83a"/>
　四體背不用一理也盖體立而後用有以行也此理<lb/>
　所闗甚大人於此理若充得盡即是定之以中正仁<lb/>
　義而主静立人極矣天下萬品無有無箇本體者雖<lb/>
　天地亦然且如天象亦惟北辰不動故能幹運周天<lb/>
　之星斗列宿盖北辰天之極而居上者又非南極之<lb/>
　比也天時則惟冬不用故能有春生夏長秋成之功<lb/>
　所謂不翕聚則不能發散也五方則惟北不用者北<lb/>
　方地寒不生五榖所謂青海城頭惟有月黄沙磧裏<lb/>
<pb n="83b"/>
　本無春者也人則一身手足耳目口鼻之類皆動而<lb/>
　惟背不及於用既不能如目視而耳聼又不能如手<lb/>
　持而足行惟其身之所在則帖然隨之而已無往非<lb/>
　止也故能出一身之萬用而不窮盖人是天地所生<lb/>
　者其種出於天地故自然如此耳背字從北從肉有<lb/>
　㫖哉又凡噐物亦須有箇欛柄欛柄皆止所以用之<lb/>
　者也舉天下之物莫不皆然愚於是而竊見夫三才<lb/>
　主静之意○不獲其身朱子曰欲出於身人纔要一<lb/>
<pb n="84a"/>
　件物事便須以已身去對副他若無所欲則只恁地<lb/>
　平平過便似無此身一般○艮其背而不獲其身所<lb/>
　以為止而止者以其只就自身上説不渉應接人物<lb/>
　處説故對下句為一止一行止於所當止則不隨身<lb/>
　而動矣夫如是則雖泛應人事亦不隨人而動矣所<lb/>
　謂行其庭不見其人也○此動字對止字看○朱子<lb/>
　曰艮其背不獲其身是只見道理不見自家行其庭<lb/>
　不見其人是只見道理不見箇人也○又曰此段工<lb/>
<pb n="84b"/>
　夫全在艮其背上人多將行其庭對此句説便不是<lb/>
　了行其庭只輕帶過縁艮其背既盡得了則自然不<lb/>
　獲其身<hi>云云</hi>矣也不見有已也不見有人故云此四<lb/>
　句只畧對○口講若曰人必能止於其所當止之地<lb/>
　既止於其所當止則於其身之利害得䘮皆不暇恤<lb/>
　矣是為艮其背不獲其身夫既止其所當止而不有<lb/>
　其身則於人之是非與奪又皆不暇顧矣是為雖行<lb/>
　於庭除有人之地而亦不見其人也盖庭者人往來<lb/>
<pb n="85a"/>
　必經之地正有人之處也○必曰行其庭者如處事<lb/>
　之際正衝礙著人處亦照管他不得如伊尹之放太<lb/>
　甲直做前古所不敢做的事冐然以身當天下萬世<lb/>
　不韙之名而不辭伯夷叔齊咈然非責武王之伐商<lb/>
　雖八百諸侯皆以為當伐吾亦全不管他直説周武<lb/>
　王之不是至不食其粟而死此皆是不見人處後世<lb/>
　如申屠嘉之困鄧通雖文帝之寵臣不顧也又如太<lb/>
　子親王一不下司馬門則六百石之公車得以劾奏<lb/>
<pb n="85b"/>
　而遮留郎中令小臣也得以妃妾之分而撤夫人之<lb/>
　坐席此等亦有不見其人意餘可以類推○止而止<lb/>
　行而止須用内不見已外不見人兩句助伊方見動<lb/>
　静分明○聖人定之以中正仁義而主静立人極焉<lb/>
　君子修之吉修之雖是敬敬亦主静也故聖人立人<lb/>
　極焉修道之教也君子修之則由教而入之事也然<lb/>
　必戒懼而後有慎獨抑慎獨雖動時工夫其工夫亦<lb/>
　主静也不然欲動情勝矣故喜怒哀樂發而皆中節<lb/>
<pb n="86a"/>
　謂之和此非主静而何哉所謂艮其背不獲其身行<lb/>
　其庭不見其人此之謂也○本義云艮止也陽自下<lb/>
　升極上而止也○卦只有三畫陽居三是起於震而<lb/>
　終於此為極上而止也<lb/>
　其象為山取坤地而隆其上之狀<lb/>
　艮為地今一陽跨其上上髙也山直峙地上即地勢<lb/>
　之髙起者也故曰取坤地而隆其上之狀亦止於極<lb/>
　而不進之意盖山矗地而髙起其髙起也亦自止而<lb/>
<pb n="86b"/>
　不復進亘千古而常如一日非如草木然日進于髙<lb/>
　大也艮取山象而有此義倘非朱子之説吾人或者<lb/>
　只就静上論山之止而已大抵兑澤取坎水塞其下<lb/>
　流艮山取坤地而隆其上乃為象也无咎者盖艮其<lb/>
　背不獲其身行其庭不見其人則一動一静各止其<lb/>
　所一事一物各當於理何咎之有不曰元吉不曰吉<lb/>
　無不利而只云无咎者何也止者止其所當止也仁<lb/>
　人者正其義不謀其利明其道不計其功也若夫上<lb/>
<pb n="87a"/>
　九敦艮吉則以其敦厚於止止之盛者也故吉如此<lb/>
　初六有孚比之只云无咎至於有孚盈缶則云終來<lb/>
　有他吉矣聖人繋辭之義豈偶然哉○或曰本義云<lb/>
　行其庭而不見其人者行而止也行謂行其庭止謂<lb/>
　不見其人上云艮其背而不獲其身者止而止也止<lb/>
　謂艮其背而止之止則謂不獲其身也按此説全不<lb/>
　是盖艮其背是止其所止其所是止於所當止止於<lb/>
　其所當止何如只以為静時邪其曰止而止行而止<lb/>
<pb n="87b"/>
　謂一則静而止一則動而止静動二字只貼本義上<lb/>
　面行止二字非貼卦辭艮其背行其庭二句也况行<lb/>
　其庭亦承艮其背而言盖是總㑹其辭而揭其意耳<lb/>
　且據所謂時止而止亦止也便見都不是程明道云<lb/>
　静亦定動亦定動静是行止之止定字是艮止之止<lb/>
　或者以止而止二止字為一義誤哉○恭義曰人能<lb/>
　養其至静而理存於心則事之當止皆有定見故其<lb/>
　止也自不有其身其行也自不見其人其所見者惟<lb/>
<pb n="88a"/>
　理而已矣苟為不然而理欲交戰於其中而以已之<lb/>
　利害為利害以人之是非為是非如是者静亦動矣<lb/>
　而動又安能静乎動静皆失則不能主夫静矣又安<lb/>
　能止其所當止乎彖辭四句以其對而言之則有止<lb/>
　而止有行而止所謂動静各止其所而皆主夫静也<lb/>
　以輕重言之人能止其所當止則不見有已不見有<lb/>
　人皆其自然矣故彖傳以艮其背一句為綱領而下<lb/>
　文三句又對言者乃其效騐也○本義既曰動静各<lb/>
<pb n="88b"/>
　止其所又曰皆主夫静者何也曰正為上句云動静<lb/>
　各止其所似更添入一箇動而非只就艮言理者故<lb/>
　下面須結斷其本㫖曰皆主夫静也皆主夫静者皆<lb/>
　得其理之所當止而不隨身而動亦不隨人而動也<lb/>
彖曰艮止也時止則止時行則行<lb/>
　艮止也兼下句行止二意下二句是艮止也之目時<lb/>
　止則止時行則行看兩則字便有止其所不容易之<lb/>
　意○時止之止與艮止也之止不同時止非止時止<lb/>
<pb n="89a"/>
　則止方是止也時行非是以行為止時行則行方是<lb/>
　止也此行止非專以出處言當動静二字用與論語<lb/>
　註作止語黙之作止及一動一静莫非妙道精義者<lb/>
　一般所該廣矣但專言止字便該有此兩義愚故曰<lb/>
　艮其背不獲其身行其庭不見其人只見一艮字便<lb/>
　都該了○恭義曰艮止之止與行止之止小不同艮<lb/>
　止之止乃止於義理也行止之止乃止而不行也時<lb/>
　止則止静而止於義理也時行則行動而止於義理<lb/>
<pb n="89b"/>
　也○此云時止則止時行則行下云止其所也或者<lb/>
　以為此所言止為當止之時下所言止為當止之所<lb/>
　此殊不識理者盖時與所只一般時乎當止則止也<lb/>
　者即其所當止之所也時乎當行則行也者即其所<lb/>
　當止之所也究其理之同如此但此段所釋在艮字<lb/>
　之義下段所釋在背字之義意雖同而非復出也○<lb/>
　或問動静不失其時其道光明艮之象何以為光明<lb/>
　朱子曰定則明凡人胸次煩擾則愈見昏昩中有定<lb/>
<pb n="90a"/>
　止則自然光明莊子所謂泰宇定而天光發是也○<lb/>
　艮體篤實故又有光明之義葢動静不失其時是能<lb/>
　篤篤實實於事事物物各止其所則自然有光明之<lb/>
　效光明者或驗於已或驗於人驗於已者暢於四肢<lb/>
　發於事業所謂充實而有光輝也驗於人者逺之有<lb/>
　望近之不厭所謂其道大光也然既驗於已則必驗<lb/>
　於人亦未有驗於人而不由驗於已者也故須兼言<lb/>
　○按本義云艮體篤實故又有光明之義謂之有光<lb/>
<pb n="90b"/>
　明之義則光明字固在艮字内意也○在身心有身<lb/>
　心之篤實光輝在處事應物又有處事應物上之篤<lb/>
　實輝光○按恭義云動静不失其時然後本心瑩然<lb/>
　隨事灼理而道可以光明此盖泥朱子語録之説而<lb/>
　失之也夫隨事灼理此豈應在動静不失其時之後<lb/>
　也耶為此説者可謂之昩矣○其道光明按動静不<lb/>
　失其時正是篤實其道光明者從篤實上生光明也<lb/>
　若講此題者於動静不失其時處只當云其篤實如<lb/>
<pb n="91a"/>
　此有不光明者乎不必就以動静不失其時為光明<lb/>
　也○補註曰其止其行物我兩忘動静適時吾道乃<lb/>
　光<lb/>
艮其止止其所也<lb/>
　程傳曰聖人所以能使天下順治非為物作則也惟<lb/>
　止之各於其所而已朱子曰此意最好盖物物元來<lb/>
　各有所當止之地是其背也○易背為止以明背即<lb/>
　止也聖人只易一字而力量亦萬鈞矣下句一所字<lb/>
<pb n="91b"/>
　亦甚的當聖人尋常一字皆是不易之定理<lb/>
上下敵應不相與也<lb/>
　凡應者隂與陽應陽與隂應也此謂敵應應字只帶<lb/>
　敵字説謂初與四二與五三與上隂則皆隂陽則皆<lb/>
　陽隂陽各以敵應不互相為應而各止其所也若一<lb/>
　隂一陽則此往彼來有不得止其所者矣此就艮卦<lb/>
　畫上説道理亦非文王正意孔子自看得有此象耳<lb/>
　故曰學者不可以孔子之説便為文王周公之説也<lb/>
<pb n="92a"/>
　○彖傳此條意若曰艮其止謂止其所當止之所也<lb/>
　此卦何以取此義盖以卦體隂陽敵應而不相與自<lb/>
　有止其所之義也夫惟能止其所是以不獲其身行<lb/>
　其庭不見其人也○不相與則内不見已外不見人<lb/>
　而无咎矣○不相與只好説外不見人如何為内不<lb/>
　見已盖不相與則無外求之情人纔有求於外便須<lb/>
　以已身去副他則内有已而外有人矣内不見已貼<lb/>
　不獲其身外不見人貼行其庭不見其人○程傳下<lb/>
<pb n="92b"/>
　語録云内不見已是内卦外不見人是外卦此恐記<lb/>
　録者之誤豈有内卦只是不見已者外卦都是不見<lb/>
　人者然則不見已者尚未免於見人而不見人者亦<lb/>
　尚見已耶○依本義此内外字與上句内外之卦之<lb/>
　内外字不同自明白矣<lb/>
兼山艮君子以思不出其位<lb/>
　兼山重山也前一座山後又一座山也非東西對峙<lb/>
　之山也兼山便是各止其所之象兼山兩山也此一<lb/>
<pb n="93a"/>
　山自為一山彼一山又自為一山○思不出其位思<lb/>
　如思誠之思思不出其位則自不至於出位矣舊説<lb/>
　以為心之所思不出乎其位者小異程傳曰思安所<lb/>
　止丘氏曰凡人所為所以易至於出位者以不能思<lb/>
　也思則心有所悔知其所當止而得所止矣○程曰<lb/>
　位者所處之分也萬事各有其所若當行而止當速<lb/>
　而久或過或不及皆出其位也况踰分非據乎此説<lb/>
　甚善○丘氏曰位者止之所也大學言君仁臣敬父<lb/>
<pb n="93b"/>
　慈子孝與中庸言素富貴行乎富貴素貧賤行乎貧<lb/>
　賤之類皆其義也○思不出其位總是艮其背○一<lb/>
　説要專就位分上説如不在其位不謀其政上不侵<lb/>
　下職下不奪上權左不得涉右右不得干左方是兼<lb/>
　山各止其所之義以為程丘之説皆是推論之詞愚<lb/>
　謂此説太拘<lb/>
初六艮其趾无咎利永貞<lb/>
　初六以隂柔居艮初艮初位之卑者趾之象也隂柔<lb/>
<pb n="94a"/>
　才弱性務退守艮趾之象也夫隂柔則才不利於進<lb/>
　居艮初則時又未可進能不進則无咎矣○利永貞<lb/>
　又以其隂柔故又戒以利永貞也盖隂柔不進固正<lb/>
　矣然隂性多<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>而不能守始雖不進懼其終之或求<lb/>
　進也是以戒之○始之不進貞也故曰艮其趾未失<lb/>
　正也惟終不進則是能永貞矣○利永貞既是戒辭<lb/>
　便屬占<lb/>
艮其趾未失正也<lb/>
<pb n="94b"/>
　時止而行非正也在下而艮趾不進未失正也不要<lb/>
　當利永貞看所謂永者永此而已<lb/>
六二艮其腓不拯其隨其心不快<lb/>
　六二當腓之處而居中得正為能自止其腓而不動<lb/>
　如此則於已得矣但三居上二居其下是三乃二所<lb/>
　隨者而三也過剛不中以止乎上而不能俯聼乎二<lb/>
　二雖中正而體柔弱又不能往而拯之夫三吾所隨<lb/>
　者也吾既隨之便當拯之今乃不能則自危而不持<lb/>
<pb n="95a"/>
　顛而不扶則將焉用彼相於心安乎故其心不快也<lb/>
　誠哉其心不能快也不拯其隨亦是二失職處○六<lb/>
　二之義大意是謂於已則得矣但如其所隨何不拯<lb/>
　其隨凡臣之於君弟之於兄僚屬之於官長皆有此<lb/>
　義○恭義曰以人臣言之雖吾之守身者不失乎中<lb/>
　正然立於人之朝而諫不行言不聼能無憂乎如三<lb/>
　之不快非其身之憂也○但爻辭不拯其隨只咎六<lb/>
　二今本義兼取小象之義謂三過剛不中以止乎上<lb/>
<pb n="95b"/>
　云者此正與困九四困于金車來徐徐者同義困初<lb/>
　六雖隔於九二而不能來然使九四處位之當則初<lb/>
　亦不至來徐徐矣艮九三雖止乎上而不肯退聼於<lb/>
　二然使六二才非柔弱則亦自能拯三之列夤矣<lb/>
未退聼也<lb/>
　不拯其隨本是二之才不足今象傳曰未退聴也却<lb/>
　獨罪三者以爻辭已咎二故獨咎三所以互相發也<lb/>
　又須看他本義亦字言是固六二柔弱而力不足之<lb/>
<pb n="96a"/>
　故然亦以三之過剛不中而不肯退聴乎二之過也<lb/>
　亦字甚𦂳闗<lb/>
九三艮其限列其夤<lb/>
　腓可止限不可止也腓隨限而動限則是一身闗要<lb/>
　處乃所以動乎物者也○自人而言趾可止也腓亦<lb/>
　可止也身亦可止也輔亦可止也但限一止則上下<lb/>
　判然皆非吾有矣故獨不可止也○限即腰胯也胯<lb/>
　在腰下胯口故反韻府胯兩股之間也夤膂也正韻<lb/>
<pb n="96b"/>
　膂脊骨也最有力之人氣力皆自此出故曰膂力過<lb/>
　人又曰脊梁鐵硬馬融以為脊夾肉者與此小異味<lb/>
　本義云不得屈伸而上下判隔句意則當是脊骨矣<lb/>
　○恭義曰腓脛也脛在足之上股之下股之上為根<lb/>
　本義云止于腓則不進而已言猶未至於塊然如槁<lb/>
　木不能屈伸而絶物比類也○艮其限非是三故意<lb/>
　自艮之乃病也勁風也雖是象也要説得通○列判<lb/>
　隔也謂上自上下自下身已不仁氣已不貫也列其<lb/>
<pb n="97a"/>
　夤只是夤列夤自有上下非夤與限判隔也○九三<lb/>
　爻義云何曰凡止道貴乎得宜不可膠固不通况九<lb/>
　三當限之處乃上下之要衝尤不可以固止者也而<lb/>
　九三過剛不中乃確於止而不知變則上下判隔其<lb/>
　危甚矣○以人事言是於其不可止者而止之則事<lb/>
　勢乖離而殆矣<lb/>
六四艮其身无咎<lb/>
　此爻與坤六四括囊无咎相類○六四時止而止與<lb/>
<pb n="97b"/>
　艮其背不同此只就行止上説然亦不但指出處之<lb/>
　際也凡事未可做便退縮不做此皆艮其身者也又<lb/>
　凡日用安静而韜晦處皆是艮其身又如鄉鄰而閉<lb/>
　户曾子不預沈猶行之難之類○六四以隂居隂純<lb/>
　乎隂者也一於止者也不能兼乎動也若艮其背則<lb/>
　兼時行而行説○六四大抵無足多咸之咸其晦无<lb/>
　悔亦其類也<lb/>
止諸躬也<lb/>
<pb n="98a"/>
　謂止其身而不動也<lb/>
六五艮其輔言有序悔亡<lb/>
　六五以隂居陽為不正是不能止其所當止而有悔<lb/>
　也然以柔得中而當輔之處為能艮其輔而言有序<lb/>
　之象是能止其所當止矣悔亡也○程曰輔言之所<lb/>
　由出也艮於輔則不妄出而有序也言輕發而無序<lb/>
　則有悔止之於輔則悔亡矣○傷易則誕傷煩則支<lb/>
　已肆物忤出悖來違言之失也可勝悔哉○艮其輔<lb/>
<pb n="98b"/>
　謹言也謹言者非不言也時然後言言有序也○艮<lb/>
　其輔即所謂言有序也此與咸其股執其隨同類○<lb/>
　本義云六五當輔之處故其象如此六五二字含中<lb/>
　義象傳曰以中也<lb/>
上九敦艮吉<lb/>
　上九以陽剛居止之極則實有終敦厚於止止之堅<lb/>
　篤者也○程曰人之止難於久終故節或移於晚守<lb/>
　或失於終事或廢於久人之所同患也上九能敦厚<lb/>
<pb n="99a"/>
　於終止道之至善所以吉也○敦艮只是愈久不變<lb/>
　物莫能奪之意先儒説此只有愈久不變意愚却添<lb/>
　箇物莫能奪者欲暗偹不獲其身不見其人之意也<lb/>
　此艮字兼動静與卦辭同與諸爻不同<lb/>
䷴<hi>艮下㢲上</hi>
漸女歸吉利貞<lb/>
　為卦止於下而巽於上為不遽進之義此上下不可<lb/>
　以分人已亦不可以分内外是方在其下則自止而<lb/>
<pb n="99b"/>
　不妄動及其上進又巽順而不迫切漸之義昭昭矣<lb/>
　○漸則自有女歸之象似不必泥止於下而巽於上<lb/>
　之義彖傳曰漸漸進也女歸吉也是何嘗拘於巽而<lb/>
　止女歸吉六禮偹而後行女歸之以漸為何如○六<lb/>
　禮者納采問名納吉納徵請期親迎也○禮記昏義<lb/>
　篇方氏註云納采者納鴈以為采擇之禮也問名者<lb/>
　問女生之母名氏也納吉者得吉卜而納之也納徵<lb/>
　者納幣以為婚姻之徵也請期者請婚姻之期日也<lb/>
<pb n="100a"/>
　親迎則成婚矣○又曰采擇自我而名氏在彼故首<lb/>
　之以納采次之以問名此資人謀以逹之也謀既逹<lb/>
　矣則宜資鬼謀以决之故又次之以納吉焉人謀鬼<lb/>
　謀皆協從矣然後納聘以徵之請日以期之其序如<lb/>
　此○朱文公家禮只有納采納幣二禮以從簡便而<lb/>
　楊氏復曰親迎以前請期一節似不可畧○恭義曰<lb/>
　非行媒不相知名非受幣不交不親男親迎而後行<lb/>
　愚謂止於下而巽於上之意若於此求之似亦分明<lb/>
<pb n="100b"/>
　○昏義註引疏曰娶妻之禮以昏為期因名焉必以<lb/>
　昏者取陽往隂來之義○程傳曰天下之事進必以<lb/>
　漸者<hi>云云</hi>為義○女歸以漸如何吉盖以漸則得男<lb/>
　女之正而無失己之嫌○雲峯曰咸取女吉取者之<lb/>
　占也漸女歸吉嫁者之占也○利貞不專謂女歸宜<lb/>
　正也凡進皆利於正也彖傳曰進得位往有功也進<lb/>
　以正可以正邦也何嘗説女歸之義然女歸亦須以<lb/>
　正也○或曰女歸既以漸又胡不正曰此不能無天<lb/>
<pb n="101a"/>
　下固有漸而不正者亦有正而不漸者盖雖是以漸<lb/>
　而歸然原頭或不正也如魯昭公之娶同姓孔文子<lb/>
　使疾弟遺室孔姞當時禮數未必有缺但有不正在<lb/>
　耳○咸之取女吉特感之一事耳此之女歸吉特進<lb/>
　之一事耳咸之利貞凡有感者皆然漸之利貞凡有<lb/>
　進者皆然○本義云又自二至五位皆得正其初上<lb/>
　雖不正終不害其二三四五之正也而可沒其正乎<lb/>
　此亦舉大槩而不計細瑕如人已有六七分正處便<lb/>
<pb n="101b"/>
　是正人了豈必都要正到十分盡頭處方喚做是正<lb/>
　邪孟子可欲之謂善論語苟志於仁無惡也權度審<lb/>
　矣胡致堂教人讀史先看統體如一代統體在寛雖<lb/>
　有一二君稍嚴不害其為寛一君統體在嚴雖有一<lb/>
　二事稍寛不害其為嚴然則此所謂自二至五位皆<lb/>
　得正而初上又自不正者當依此例論斷矣○利貞<lb/>
　云者一則以自二至五位皆得正之故程傳所謂其<lb/>
　所以利者以其有貞也二則三五爻又皆以柔乗剛<lb/>
<pb n="102a"/>
　之故程傳所謂有涉不正之疑而為之戒者也<lb/>
漸之進也女歸吉也<lb/>
　之字疑衍或是漸字漸字之説似更有理盖人寫重<lb/>
　叠字處多從簡法只用兩㸃承之而兩㸃之勢常有<lb/>
　類夫之字故謂傳録者或誤作之字耳若以為衍則<lb/>
　進字就當漸字不得亦須更加一漸字於進字之上<lb/>
　故本義明云漸漸進也此又可見其權度之精切矣<lb/>
　○漸之進也女歸如是斯吉也彖傳只如此故止於<lb/>
<pb n="102b"/>
　下巽於上之義不必泥為不消牽到此也<lb/>
進得位往有功也進以正可以正邦也<lb/>
　利貞之義卦辭下本義以卦體言則兼二三四五彖<lb/>
　傳以卦變言則只及三五至下文舉卦體又只及五<lb/>
　孔朱之説不同矣是何也盖朱子之意以為自渙而<lb/>
　來九進居三自旅而來九進居五固皆得其正矣若<lb/>
　二四之各以柔居柔獨不得其正乎似亦不可没也<lb/>
　故兼言之至於初上二爻之不正則正非所計其説<lb/>
<pb n="103a"/>
　已見上條矣惟彖傳所取獨不及二四者則孔子之<lb/>
　意或者以其俱隂柔為不足以預正邦之功而於利<lb/>
　字之義為力量少故歟然蹇之當位貞吉以正邦也<lb/>
　亦不在所嫌矣夫以大理統論之剛柔故皆貴於得<lb/>
　正也故賛朱子者曰義理𤣥微蠶絲牛毛意先朱子<lb/>
　而聖亦或未有如是之密也歟此難與泛泛者論之<lb/>
　也○不是進得位是一項事進以正又是一項事上<lb/>
　言進得位已是説得正了下句又特挑出正字而言<lb/>
<pb n="103b"/>
　其可以正邦以見其所以為有功也夫進得其位之<lb/>
　正則可以正邦而有功如此進其可以不正乎此所<lb/>
　以釋利貞之義也功字在正字上不可在位字上也<lb/>
　味本義得位之正句意實非謂得君臣正位得其位<lb/>
　便是正也○進得位内面意思是説進而居位三盖<lb/>
　臣象五盖君象但本文得位之位則只是指爻位也<lb/>
　盖所云進而居位者其位只蔵在進字内若遂以此<lb/>
　位字為君臣之位則下云其位剛得中也亦將以為<lb/>
<pb n="104a"/>
　君位剛中耶○進以正可以正邦也已正而物正者<lb/>
　也不必言君臣皆得正然後邦可正大抵三進以正<lb/>
　亦可正邦五進以正亦可正邦象傳盖明以三五象<lb/>
　君臣故畧了二四而獨以卦變論三五之進也○往<lb/>
　有功也功是何功盖三五是君臣功則正邦之功亦<lb/>
　何足疑况有進字在又非尋常凡庶等倫明矣○此<lb/>
　釋利貞之義故曰進以正又曰可以正邦進以正者<lb/>
　貞也可以正邦者貞之利也而上文進得位往有功<lb/>
<pb n="104b"/>
　者此也<lb/>
其位剛得中也<lb/>
　承上文以卦變言則三五皆得其位之正以卦體言<lb/>
　則九五又得其位之中中則無不正矣亦所以發明<lb/>
　利貞之義此與家人有嚴君及父父子子兩段都歸<lb/>
　在利女貞者一般又比卦元永貞无咎以剛中也中<lb/>
　亦可以釋貞字義不專拘於正字也又按既濟利貞<lb/>
　剛柔正而位當也本義亦只云以卦體言可謂非釋<lb/>
<pb n="105a"/>
　利貞乎又如歸妹天地之大義也下云釋卦名義其<lb/>
　下文説以動所歸妹也本義云又以卦徳言之然實<lb/>
　皆以發盡上段所釋卦名之義也此可以證矣○其<lb/>
　位剛得中也或曰若説歸利貞則卦體似未有漸進<lb/>
　意曰在漸卦則卦體卦變卦徳卦象之類皆以漸進<lb/>
　言也其謂剛中謂有剛中之徳也有剛中之徳者進<lb/>
　庸有不正乎此所以為利女貞之義<lb/>
止而巽動不窮也<lb/>
<pb n="105b"/>
　上曰漸漸進也只釋卦義而已遂承以女歸吉也未<lb/>
　暇及其所以為漸處故俟盡釋卦辭後方及之<lb/>
山上有木漸<lb/>
　山上有木只是其高以漸漸而高也不必依語録木<lb/>
　漸長則山漸髙之説盖木是生長之物故地中生木<lb/>
　有升之象山上有木有漸之象山本髙於地木生於<lb/>
　是而漸漸向髙也謂木漸髙也生於山上盖見其日<lb/>
　向髙也○山之髙或萬仭或千仭至小者亦數百仭<lb/>
<pb n="106a"/>
　木雖日長能增得㡬分髙耶故語録木漸長則山漸<lb/>
　髙之説似不必從或者是朱子初年循舊説也○一<lb/>
　説此卦名漸山上有木一時雖未見其高然實有漸<lb/>
　髙之義若依前説則於山上有木之意全晦了更詳<lb/>
　之<lb/>
君子以居賢徳善俗<lb/>
　本義賢字疑衍或善下有缺字○居徳畜徳也多識<lb/>
　前言往行以畜其徳豈一朝一夕之力哉故居賢徳<lb/>
<pb n="106b"/>
　必以漸善俗者變其舊日不美之習使之歸於皇極<lb/>
　須是薰蒸涵濡之久方可致是善俗必以漸也居賢<lb/>
　徳畜其徳使賢徳為已有也居徳積徳也亦該進義<lb/>
初六鴻漸于干小子厲有言无咎<lb/>
　鴻之行有序而進有漸○行謂飛也鳥以飛為行胡<lb/>
　氏曰鴻之飛長在前而㓜在後㓜者惟恐失羣故危<lb/>
　之而號呼長者必緩呼以俟之○鴻木落而南翔氷<lb/>
　泮而北徂○進有漸今觀鴻鴈在陂澤内進皆不驟<lb/>
<pb n="107a"/>
　而漸次其行也安徐與鵝類也○鴻之行有序而進<lb/>
　有漸此漸所以取鴻象也此初所以為于干二所以<lb/>
　為于磐以至五上所以為于陵于逵也有序亦漸意<lb/>
　也<lb/>
　干水涯也始進於下未得所安<lb/>
　始進於下未得所安下非安樂地也故需六五需于<lb/>
　酒食為安以待之此卦六二柔順中正為進而得所<lb/>
　安進將以上也始進於下豈便得其所安乎○始進<lb/>
<pb n="107b"/>
　於下既未得其所安而上復無應則又失其所凴藉<lb/>
　故為鴻漸于干之象○初六以隂居下才弱而位卑<lb/>
　者也○小子厲亦在下未得所安之象○隨卦小子<lb/>
　對丈夫丈夫成人也則此分明是童子厲亦危而已<lb/>
　非㓙也故又承之曰有言言語之傷災害之小者也<lb/>
　凡災害小者皆是有言之象不必泥有言一端其曰<lb/>
　小子厲則凡才弱而位卑者皆此義也在下而無應<lb/>
　多不免於厲<lb/>
<pb n="108a"/>
小子之厲義无咎也<lb/>
　雖有言語之傷然乃時也位也命之不偶而無應者<lb/>
　也非已有以致之也故於義為无咎○有言无咎只<lb/>
　是謂雖厲无咎也不必專指小子凡才弱而地卑者<lb/>
　皆其類也故今庶民見官長雖老耄亦自稱小的<lb/>
六二鴻漸于磐飲食衎衎吉<lb/>
　磐大石也程曰石之安平者江河之濵所有石大則<lb/>
　自有安平處○漸逺於水進於干而益安矣以人事<lb/>
<pb n="108b"/>
　言則位隔士庶有尊安之勢矣○飲食衎衎言其飲<lb/>
　食之自適也此句承上句鴻鴈言非謂六二飲食也<lb/>
　○補註曰食君之食而不事其事那得衎衎而終吉<lb/>
　也○或曰九三本義云鴻水鳥陸非所安也然則石<lb/>
　豈其所安乎曰磐石水邊之大石也鴻水鳥今往往<lb/>
　見其羣憇於此而安之何嘗見長在水涯哉水涯只<lb/>
　是自水中而經由水涯以進耳○進於干而益安只<lb/>
　以磐言中溪謂得以俛而啄仰而四顧者恐非正意<lb/>
<pb n="109a"/>
　此只是對干而言不用竒説○六二柔順中正進以<lb/>
　其漸而上有九五之應言二有是徳進居於位而遭<lb/>
　逄明主其象正如鴻之漸于磐而飲食衎衎矣○又<lb/>
　曰進以其漸不必本柔順中正言是趂卦言也此四<lb/>
　字只是本文漸字與初之漸干三之漸陸四之漸木<lb/>
　五之漸陵上之漸逵本都一類不是六二柔順中正<lb/>
　故獨進以漸也然本義他爻皆不曰進以其漸獨於<lb/>
　此言者盖著其美也言有柔順中正之徳而進又是<lb/>
<pb n="109b"/>
　漸進也○鴻漸于磐象進於位飲食衎衎象享其禄<lb/>
　于磐衎衎皆安意也○六二柔順中正進以其漸則<lb/>
　非竊據髙位者矣又上有九五之應則得君以展布<lb/>
　其事功矣故為鴻漸于磐而飲食衎衎之象<lb/>
飲食衎衎不素飽也<lb/>
　不素飽也非但解飲食之義乃是解出衎衎之意故<lb/>
　曰得之以道則不為徒飽而處之安矣○不為徒飽<lb/>
　然後處之安不然不能安也○必曰不素飽恐人不<lb/>
<pb n="110a"/>
　喻其不以道得之也二柔順中正進以其漸而上有<lb/>
　九五之應則是有才徳循資格而為君所任用非薄<lb/>
　功而厚享者也故曰得之以道則不為徒飽而處之<lb/>
　安矣○使非有柔順中正之徳則是竊據髙位非以<lb/>
　道也使非以漸而進則又躐居要地亦非以道也<lb/>
九三鴻漸于陸夫征不復婦孕不育㓙利禦㓂<lb/>
　陸非所安也陸是塗路鴻是水鳥鴻在陸何為哉若<lb/>
　磐則水濵安平巨石鴻或有時憇焉○九三過剛不<lb/>
<pb n="110b"/>
　中而無應有㝠行失勢之理故為鴻漸于陸夫征不<lb/>
　復婦孕不育都須就過剛不中而無應上説來盖在<lb/>
　丈夫過剛不中而無應為剛愎悍戾而不為人所與<lb/>
　則足以殺其軀而已矣故曰征不復無生道也在婦<lb/>
　人過剛不中而無應為隂道偏勝而陽力不及隂陽<lb/>
　有失其太和故雖孕而不成育也是皆㓙也○或曰<lb/>
　在婦人無應何以能孕曰只是陽力不及與隂不稱<lb/>
　便為非應矣若已既得中陽氣又相應孕何至不育<lb/>
<pb n="111a"/>
　○利禦㓂本義云然以其過剛也故利禦㓂不及不<lb/>
　中無應之義可見取象之法不拘<lb/>
夫征不復離羣醜也<lb/>
　羣類皆歸而已獨不歸永離羣類也明其無生理矣<lb/>
　一説是為永離其親族如父子兄弟之屬皆羣醜也<lb/>
　不必言羣類之歸者然於羣字終似未穏前説似長<lb/>
婦孕不育失其道也<lb/>
　過剛不中而無應就是失生育之道處<lb/>
<pb n="111b"/>
利用禦㓂順相保也<lb/>
　順謂與人同心協力本義曰以其過剛故利禦㓂則<lb/>
　此順字正指過剛也何則非極剛不能與衆同心戮<lb/>
　力以致死有望風畏怯而先自潰者矣故象傳曰利<lb/>
　用禦㓂順相保也本義云以其過剛也故利禦㓂○<lb/>
　自禦㓂言則三之剛乃所以為順也○或説順相保<lb/>
　只是泛説禦㓂道理不必粘爻説殊不然正使是泛<lb/>
　説禦㓂在順相保亦必九三有合於順相保者不容<lb/>
<pb n="112a"/>
　全無所由也○一説周公繋辭取其過剛孔子傳象<lb/>
　又懼其過剛故曰順相保也言須是與衆協力相保<lb/>
　始得此説非也如此乃是爻辭外意矣<lb/>
六四鴻漸于木或得其桷无咎<lb/>
　鴻不木棲傳曰鴻趾連不能握枝故不木棲桷平柯<lb/>
　也傳云横平之柯○六四乗九三之剛在人事為以<lb/>
　善弱之資而遇艱險之人或遇艱險之地或遇艱險<lb/>
　之事也如此則不得所安矣鴻漸于木之象也然柔<lb/>
<pb n="112b"/>
　順而巽體是雖所遇不善而能巽順以處之終無可<lb/>
　虞又為鴻之得木中之桷而僅安者也故无咎謂之<lb/>
　或得者頼有此而庶㡬可望之詞也<lb/>
或得其桷順以巽也<lb/>
　順與巽要有别<lb/>
九五鴻漸于陵婦三嵗不孕終莫之勝吉<lb/>
　婦五之婦也婦三嵗不孕只是設象言五不得二為<lb/>
　用以其隔於三四故也○陵髙阜也論語註大阜曰<lb/>
<pb n="113a"/>
　陵此云髙者從九五居尊象也阜房缶切大陸曰阜<lb/>
　廣韻山無石曰阜又厚也○九五居尊鴻漸于陵也<lb/>
　六二正應在下而為三四所隔婦三嵗不孕也然二<lb/>
　五正應三四終不能奪其正也故終莫之勝而其占<lb/>
　吉○天下之事凡正理所在雖一時有所阻隔終必<lb/>
　伸也盖天道好還不然便無天道了○本義曰其象<lb/>
　如此又曰占者如是如此與如是若必求其説則鑿<lb/>
　矣<lb/>
<pb n="113b"/>
上九鴻漸于陸其羽可用為儀吉<lb/>
　胡氏程氏皆云陸當作逵謂雲路也雲路非雲作路<lb/>
　也虚空之中乃雲氣之所往來故曰雲路雲之路也<lb/>
　故程云謂虛空之中耳爾雅九逹謂之逵逵通逹無<lb/>
　阻蔽之義也○上九至髙出乎人位之外是其迹超<lb/>
　乎物表賢逹之髙致也○鴻漸于逵猶云鳯凰翔于<lb/>
　千仭之上○其羽可用為儀儀羽旄旌纛之飾也羽<lb/>
　旄旌纛皆以羽飾故曰<hi>云云</hi>非正指羽旄旗纛為儀<lb/>
<pb n="114a"/>
　也羽旄只是一般旄頭挿羽故曰羽旄也○旌纛又<lb/>
　是二物○胡氏程氏皆云陸當作逵不曰程子者與<lb/>
　胡氏俱也儀是儀仗儀衞之儀此儀指羽以其羽為<lb/>
　羽旄旌纛之餙也○本義云其羽毛可用以為儀餙<lb/>
　自上九言無物可指實説出姑用爻辭羽毛字耳在<lb/>
　人則為雖其實徳不為世用人不得䝉其實徳之惠<lb/>
　然其清風髙節猶足以廉頑而起懦為世標表也○<lb/>
　此爻之辭大意謂上九雖不為世用而不為無用<lb/>
<pb n="114b"/>
其羽可用為儀吉不可亂也<lb/>
　本義云其志卓然豈可得而亂哉盖惟其不可亂故<lb/>
　可則也○其志若或可亂安能可用為儀哉如夷齊<lb/>
　如王蠋如龔勝都是甚等様剛腸甚等様根脚○不<lb/>
　可亂也數字何其的確哉孟子曰向為身死而不受<lb/>
　今為妻妾之奉為之者是可亂也<lb/>
　<lb/>
　易經蒙引卷七下<lb/>
</p>
<p>
</p>
  </div>
</body>
</text>
</TEI>
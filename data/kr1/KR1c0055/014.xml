<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩識名解卷十四</head> <lb/>
    <p>
<pb n="1a"/>
欽定四庫全書<lb/>
　詩識名解卷十四<lb/>
　　　　　　　　　　　　　錢塘　姚炳　撰<lb/>
　木部<lb/>
　　椅<lb/>
椅<hi>鄘風定之方中篇</hi>釋木訓椅為梓郭璞謂即楸陸璣以為楸<lb/>
之疏理白色而生子者為梓梓實桐皮曰椅羅瑞良引<lb/>
説文及郭璞椅梓楸榎諸註斷為一物而四名愚謂椅<lb/>
<pb n="1b"/>
乃梓之一種釋木直云梓者從其類耳故傳定為梓屬<lb/>
是也詩小雅其桐其椅孟子拱把之桐梓皆類舉言可<lb/>
證其餘説家通混為楸恐未可據按釋木楸别見又埤<lb/>
雅廣要謂楸莖榦喬聳至秋條垂如緜與椅梓異惟䑕<lb/>
梓樹葉木理如楸舊謂山楸之異者亦名苦楸豈以此<lb/>
而誤耶<lb/>
陶隱居謂白桐一名椅桐然此詩椅桐明是二木觀湛<lb/>
露分言可見李時珍謂桐亦名椅與此椅不同此椅即<lb/>
<pb n="2a"/>
尸子所謂荆有長松文梓者泡桐古謂之椅桐也先花<lb/>
後實故爾雅謂之榮桐其説似當又釋木梧為櫬桐為<lb/>
榮亦自分别今人混呼為梧桐已失其考陸璣乃謂俗<lb/>
稱椅為梧桐其類不愈紊耶<lb/>
<hi>小雅湛露篇</hi>鄭氏以桐椅同類而異名喻二王之後然謂其<lb/>
相類則是謂其同類則非二王之後亦異姓而同爵者<lb/>
以此取喻頗稱但必分諸侯等級求三章興義亦是穿<lb/>
鑿何元子云桐椅又髙於把棘以象其威儀可為人所<lb/>
<pb n="2b"/>
瞻仰其説近似然要從離離取喻不必牽把棘較髙卑<lb/>
也<lb/>
梓<hi>鄘風定之方中篇</hi>蘇頌謂梓木似桐而葉小華紫六書故云<lb/>
江南梓木似桐葉小於桐生子成佩然今桐葉有三稜<lb/>
與梓葉不似木皮亦青黑相殊非一類也舊謂其樹有<lb/>
三種白木理者為梓赤者為楸梓羙文為椅則梓之正<lb/>
者乃得專有梓名今依釋木文序椅條庶覽者知所類<lb/>
辨云<lb/>
<pb n="3a"/>
梓不可謂楸猶椅不可謂桐韻語陽秋云楸花有香色<lb/>
杜詩楸花媚逺天蓋别是一木或謂古凡以皮皵者為<lb/>
楸要不得與梓合為一物明矣<lb/>
<hi>小雅小弁篇</hi>桑梓必恭敬猶魯論犬馬有養之意古者民居<lb/>
之制一夫受五畝之宅墻下樹木如桑梓之類既在宅<lb/>
中則出入必所瞻芘故以興父母耳傳乃謂父之所樹<lb/>
是以當恭敬則田間桑麻甚夥豈必一一前人手植耶<lb/>
羅瑞良引伯禽見周公事亦荒渺未足據且與此詩無<lb/>
<pb n="3b"/>
渉詩但言梓之當敬而已未嘗言欲如梓之俯而敬也<lb/>
至五行書種梓令孝之説尤無稽不可入解<lb/>
楰<hi>小雅南山有臺篇</hi>楰為䑕梓亦稱虎梓乃梓屬非楸屬陸璣<lb/>
謂楰葉木理如楸山楸之異者要是形似而實非類也<lb/>
今附梓屬見梓後<lb/>
通志譌䑕梓作䑕李且有牛李山李名又合椑為一物<lb/>
愚按鼠李乃釋木之無實李椑乃烏椑絶非楰類蘇頌<lb/>
辨之云䑕李亦名䑕梓或云即楰然鼠梓花實都不相<lb/>
<pb n="4a"/>
類恐别一物而名同則漁仲之誤可知矣<lb/>
　　桐<lb/>
桐<hi>鄘風定之方中篇</hi>釋木桐梧分列梧桐乃桐之一種非即青<lb/>
桐郭璞謂桐木即梧桐邢昺以為與上櫬梧為一並誤<lb/>
其專有桐名者則青白岡三者也宋皇祐間陳翥作桐<lb/>
譜又分六種謂紫花者名紫桐花如百合白花者名白<lb/>
桐類榖花而不實一種油桐名膏桐實可厭油一種刺<lb/>
桐文理細宻性喜拆裂花側旉如掌體有巨刺如欓樹<lb/>
<pb n="4b"/>
實如楓一種赬桐身青葉圓大而長髙三四尺即有花<lb/>
花色紅如火無實一種人家庭院所植名梧桐皮白葉<lb/>
青子可噉其槩具見於此<lb/>
鄭漁仲説椅是岡桐桐是梧桐引陶隱居説云白桐岡<lb/>
桐俱堪作琴瑟因以為白桐者梧桐也材最大可為棺<lb/>
槨故爾雅謂之櫬其説通誤夫琴瑟之材惟取白桐白<lb/>
桐乃葉三权白花不結子者漁仲以梧桐當之而謂岡<lb/>
桐即椅亦不察甚矣<lb/>
<pb n="5a"/>
琴瑟必以桐為體惟脣則用他木梓材其選也椅又梓<lb/>
之羙文者亦取以飾脣非謂其表似桐直作桐為琴瑟<lb/>
用耳乃或以岡白二者為椅桐何居<lb/>
<hi>小雅湛露篇</hi>羅瑞良説此詩之桐為油桐其子可以取油蓋<lb/>
因下其實離離云然然紫桐刺桐梧桐三者亦皆有實<lb/>
不必定是取油者也陸農師又謂岡桐生於髙岡亦謂<lb/>
之岡梧然岡梧乃俗稱此明是桐不應謂之梧總之梧<lb/>
有桐名桐不可以梧名耳<lb/>
<pb n="5b"/>
詩意不在桐椅在桐椅之實舊謂以柔木况令儀非也<lb/>
蓋桐實參差懸綴離離可愛君子威儀蹌濟亦藹藹可<lb/>
親此取喻大指耳必謂下垂恭順亦是作時藝穿鑿法<lb/>
矣<lb/>
梧桐<hi>大雅卷阿篇</hi>釋木專有櫬梧之文郭璞以為今梧桐是<lb/>
也陸農師謂其别名青桐羅瑞良辨之以為桐有青赤<lb/>
白而青桐又有有實無實之辨今人以梧之青亦云青<lb/>
桐蓋假以為名耳然則梧别是一木故釋木專列而無<lb/>
<pb n="6a"/>
桐名以其皮青不皺直生無節葉光滑有尖絶似桐故<lb/>
詩稱梧桐而本草諸書因附桐類分釋今從詩名併列<lb/>
桐後覽者類族辨物亦勿使與諸桐混可耳<lb/>
梧固非琴瑟材即棺櫬亦從無用梧者桐棺自是桐木<lb/>
不可以梧通也釋木梧别名櫬亦其名偶合非以材為<lb/>
棺槨之義如必棺槨之用始名櫬則釋草櫬木槿豈亦<lb/>
用為棺槨而名耶<lb/>
荘子據梧或以為琴或以為几或寓言取早凋之義其<lb/>
<pb n="6b"/>
説不一然史記項籍傳莫敢枝梧注云小柱為枝邪柱<lb/>
為梧是柱有梧名也天運篇言倚梧齊物論言據梧倚<lb/>
據之義於柱較合訓琴非是然則以桐梧通稱者乃里<lb/>
俗譌語絶無考據耳<lb/>
詩明分梧鳳所在不當如傳以髙岡合朝陽為説且其<lb/>
云朝陽者祗取向明之義而已非必定是髙岡之東也<lb/>
今梧桐是處有之山椒亦頗林立安得以髙生為太平<lb/>
之化耶正義因傳説梧桐連髙岡遂謂不言鳳鳴處所<lb/>
<pb n="7a"/>
直将詩中鳳鳴一語抹煞矣<lb/>
釋訓所謂臣盡力者蓋取師濟盈廷之况一如梧桐之<lb/>
向明而蕃茂耳傳似認梧生為盡力之化則非比喻之<lb/>
㫖矣何元子云中庸言官盛任使所以勸大臣孟子言<lb/>
與共天位與治天職與食天禄即此詩託喻菶萋之意<lb/>
是也<lb/>
　　漆<lb/>
漆<hi>鄘風定之方中篇</hi>漆本作桼從水者乃雍州水名然詩書每<lb/>
<pb n="7b"/>
通用罕作桼者疑因取汁之義故亦從水為漆與其木<lb/>
身如柿葉如椿花如槐子如牛李出漢中山谷及峽嚴<lb/>
歙州皆有之今廣南又有漆樹似小榎而大六月取汁<lb/>
漆物黄澤如金又是一種<lb/>
漆自古用之禹貢豫州厥貢漆枲舊傳始造自舜故其<lb/>
貢亦始於此周制因之漢書陳夏千畝桼與千户侯等<lb/>
其為利廣矣文公樹此數木不專為琴瑟用而漆於琴<lb/>
瑟則亦以固而飾之今世好古者於其斷處騐新舊豈<lb/>
<pb n="8a"/>
舜時五絃之製便用此為塗飾與<lb/>
<hi>唐風山有樞篇</hi>或謂漆可成琴瑟故以興下鼓琴此説最鑿與<lb/>
栗興酒食論同若然則何不兼云鼓琴而只云鼔瑟耶<lb/>
<hi>秦風車鄰篇</hi>序禮樂不可泥陳暘謂阪漆君子所以為樂隰<lb/>
栗君子所以為禮又引禮記並坐不横肱以為並坐者<lb/>
禮也鼔瑟者樂也秦仲始大有禮樂之好是禮樂自諸<lb/>
侯出此大武斷<lb/>
　　桑<lb/>
<pb n="8b"/>
桑<hi>鄘風定之方中篇</hi>桑書謂桑種甚多世所名者荆與魯也葉<lb/>
薄而尖其邊有瓣者為荆桑葉圓厚而多津者為魯桑<lb/>
愚按今桑有白桑雞桑子桑山桑諸名白桑葉大如掌<lb/>
而厚雞桑葉細而薄子桑先葚而後葉山桑葉尖而長<lb/>
類别之則荆魯各有其屬耳因疑釋木所謂梔者當是<lb/>
子桑子桑葉葉皆有子所謂瓣有葚是也㸤即㸤字不<lb/>
應訓半今人乃謂一半有葚一半無葚為梔誤矣種植<lb/>
書云桑以構接則桑大然則梔其未接者與<lb/>
<pb n="9a"/>
此章通是相地形勢曰虚曰楚曰堂又皆地名不應夾<lb/>
入桑木且下云卜吉亦祗為形勢而卜與觀桑木辨土<lb/>
宜無涉愚疑桑亦地名即禹貢之桑土也樂記桑間濮<lb/>
上之音乃衛音鄘風桑中舊謂沬鄉中小地通典滑州<lb/>
衛南縣衛文公遷楚丘即此城郡縣志隋置楚丘縣屬<lb/>
滑州後改衛南本漢濮陽縣地又郡國志濮陽縣有顓<lb/>
帝塚皇覽云塚在城門外廣陽里而博物記云桑中亦<lb/>
在其中合諸説觀之則桑為衛地當在楚丘之傍與漕<lb/>
<pb n="9b"/>
墟相屬故從虚而降觀耳且詩云望楚亦苐望之而已<lb/>
猶未身歴楚丘何縁便降至其下察樹木而辨土宜哉<lb/>
劉公瑾云衛詩多言桑蓋衛地跨冀兖二州據楚丘在<lb/>
冀河之東兖州之境則文公所觀所説其桑土之野乎<lb/>
蓋亦見及此矣<lb/>
三章桑田亦祗作桑中之田言靈雨方零土膏萌動故<lb/>
亟往田中勞勸之此明是勸耕未嘗勸蠶故説家以為<lb/>
農桑並勸者非也何元子解觀桑句復補出田亦因其<lb/>
<pb n="10a"/>
義有礙不得不曲為通之耳<lb/>
<hi>衛風氓篇</hi>此桑自是寓言鄭氏實指為秋期非也以下文斷<lb/>
之沃若時為仲秋不應猶有桑葚且詩明以鳩桑興士<lb/>
女兩兩相形安得以為實事嚴華谷以沃若黄落為情<lb/>
眷歡弛之喻蓋從下躭字看出於傳顔色喻較合况詩<lb/>
三嵗食貧三嵗為婦則相隨至相棄曾未數年何至顔<lb/>
色盛衰之速若此耶<lb/>
鄭氏以秋桑無葚故謂鳩非時而食喻女子嫁不以禮<lb/>
<pb n="10b"/>
此總縁秋期之説而强合耳<lb/>
<hi>鄭風将仲子兮篇</hi>吕東萊謂孟子樹墻下以桑則桑在墻下引<lb/>
證適合愚又謂云里云牆云園皆取同居之義於叔段<lb/>
極有闗照所謂蕭牆之内是也<lb/>
<hi>魏風汾沮洳篇</hi>鄭氏前謂國君采菜已非兹更謂其采桑尤無<lb/>
理夫治圃猶男子之事親蠶則婦人之職魏君縱極鄙<lb/>
瑣未有身遵㣲行而躬代婦職者以致陸農師侵蠶侵<lb/>
繅之説浸淫益甚直堪一噱<lb/>
<pb n="11a"/>
<hi>魏風十畝之間篇</hi>閑字釋文及穆天子傳註皆作閒自是休暇<lb/>
之意魏國小政促民不安居故有避世之想欲得十畝<lb/>
而閒居耳傳真謂地隘無所相避以至男女雜沓無别<lb/>
不知於閑閑義何取司馬法六尺為步步百為畝禮記<lb/>
疏云徑一步長百步為畝折而方之則東西南北各十<lb/>
步種桑之地亦寛然有餘矣何至一家聚采十畝便男<lb/>
女不可復别且亦何至如華谷所説十畝之桑鮮所可<lb/>
来徒閒閒然無所得而空歸如是耶<lb/>
<pb n="11b"/>
何元子引晉語子犯謀桑下殺蠶妾之事以實此詩觀<lb/>
與子還逝二語恰似姜與犯謀醉載同行情况然蠶妾<lb/>
已除不應有閑閑之象未可據以强證也<lb/>
字書泄泄弛緩貌又散也十畝之外則地又寛廣采桑<lb/>
者散舒自得較閑閑更覺從容矣傳訓多人於字義絶<lb/>
不合正義乃謂地旁徑路行非一家則豈十畝之間定<lb/>
是一家所有耶以此益證十畝之非削小之説也<lb/>
<hi>唐風鴇羽篇</hi>傳依釋言文解苞栩之苞為稹鄭氏以為稹者<lb/>
<pb n="12a"/>
根相廹迮梱緻也於苞棘苞桑義同故不復釋愚謂據<lb/>
孫炎叢生之解亦當指枝條言桑枝繁茂叢起故鴇集<lb/>
於其上若根雖廹迮梱緻於集者何與且使以根本堅<lb/>
緻之木而鴇集之其安甚矣奚言危苦耶易否卦上六<lb/>
有苞桑之占蓋桑枝柔軟不能繫集故云其亾與詩意<lb/>
正合説家皆以安固之義為解恐非其㫖<lb/>
<hi>秦風車鄰篇</hi>或謂以桑興下文其亡者桑之為言䘮也此蓋<lb/>
本劉向祥桑傳㑹按䘮亡之䘮去聲乃䘮本音其陽韻<lb/>
<pb n="12b"/>
則變音也先有䘮亡之䘮傷其亡而後有䘮服之䘮今<lb/>
欲汎下亡義以桑通䘮亦誕甚矣且詩以桑楊興君子<lb/>
至鼓簧句為一截未嘗興及其亡也不然則漆栗二者<lb/>
又於耋義何居<lb/>
<hi>秦風交交黄鳥篇</hi>陸璣謂黄鳥當葚熟時來在桑間故里語云<lb/>
黄栗畱看我麥黄葚熟否則黄鳥固有時止桑特非其<lb/>
所恒止處耳舊以桑人所常採鳥性見人則駭為説大<lb/>
是穿鑿<lb/>
<pb n="13a"/>
<hi>曹風鳲鳩篇</hi>正義謂子自飛去母常不移此取首章儀一義<lb/>
合序刺不壹之㫖然詩以鳲鳩均養起興於在桑之文<lb/>
無涉况其子有七則所棲自非一木惟養之者均平故<lb/>
在梅在棘在榛各得其所以順其性不致羣集桑間以<lb/>
求食於母爾首句每章重言不必泥作專壹解也<lb/>
<hi>豳風七月篇</hi>蠶桑之候相待蠶穉時桑亦正柔非謂因始生<lb/>
之蠶而别求所為柔桑也懿無深義何元子云爾雅説<lb/>
文皆訓懿為羙以之言筐猶言精緻是也<lb/>
<pb n="13b"/>
條桑舊謂斬條於地就地采之則是下文斧斨之伐矣<lb/>
愚謂條長也解如厥木維條之條言蠶月之時桑枝正<lb/>
條達可以采而伐之正為下斧斨張本耳<lb/>
嚴華谷云桑樹之髙大者其枝條逺人而楊起人手所<lb/>
不能及故取斧斨以伐其條然後就地采其葉而棄其<lb/>
條即上文所謂條桑也此説最明要之斬條就采乃從<lb/>
斧斨之伐看出不可以徑解條桑耳<lb/>
女桑自是小桑之稱釋木訓為桋桑按桋與荑字不相<lb/>
<pb n="14a"/>
通傳易作荑恐誤正義又通枯楊生梯為生荑以為葉<lb/>
之新生者取合女桑則尤誤矣<lb/>
掎角之掎從手鹿善決驟故角而掎之若桑乃植物枝<lb/>
條柔軟隨人女桑更其卑小者何用此掎角束縛耶補<lb/>
傳通猗作倚取猗重較猗畝丘為證其説近似按倚有<lb/>
傾側之意猶甘棠之言拜也桑樹弱小者攀其條使傾<lb/>
側就採見其不用斧斨之伐耳<lb/>
<hi>豳風鴟鴞篇</hi>桑土之土韓詩爾雅註及石經皆作杜方言云<lb/>
<pb n="14b"/>
東齊謂根曰杜又字林作<graphic n="KR2690" url="https://raw.githubusercontent.com/kanripo/KR-Gaiji/master/images/KR2690.png" mimeType="image/png"/>云桑皮也則桑土之為桑<lb/>
根無疑者要非桑根在土之説耳或謂取桑根和土膠<lb/>
結成巢此不學人語<lb/>
<hi>豳風東山篇</hi>此桑野疑亦是桑中之野東征時所經歴者不<lb/>
當汎言桑麻之野也羅瑞良乃以為蠋雖蠶類而不食<lb/>
桑亦固於言詩矣<lb/>
烝之本義訓衆况蜎蜎之動其非一蠋可知此與烝在<lb/>
栗薪無二解嚴華谷以為喻獨宿不當取衆不知彼對<lb/>
<pb n="15a"/>
室家為獨宿耳否則東征軍士不知凡幾而云獨耶<lb/>
<hi>小雅南山有臺篇</hi>陸農師謂沃若之桑以賁乎山有光之象此<lb/>
較氓詩容色之喻更强合詩意不過以桑楊有用之木<lb/>
興君子有用之材光邦家正其材之有用處耳豈可泥<lb/>
光以求桑之解耶<lb/>
<hi>小雅黄鳥篇</hi>何元子又援劉向祥桑之説以為桑非惡木而<lb/>
字音不佳故以為醜太戊時桑榖俱生謂之不祥此詩<lb/>
首章言榖次章言桑其醜可知此大謬也漢時儒者好<lb/>
<pb n="15b"/>
言五行禍福之事毎多臆測如太戊時所見其災不在<lb/>
桑榖之生而在七日之拱今乃傅㑹以桑為䘮亡之兆<lb/>
誣矣夫黄鳥食葚自止桑間特以非時而處故託為禁<lb/>
語而去之耳<lb/>
<hi>小雅小弁篇</hi>舊謂桑梓為祖父手植已非羅瑞良更以梓屬<lb/>
父而桑屬母以為桑者母之所事以供蠶繅則尤傅㑹<lb/>
矣<lb/>
<hi>小雅隰柔篇</hi>桑木原隰皆有然亦隨所見言如秦風所見者<lb/>
<pb n="16a"/>
阪則言阪有此所見者隰則言隰有正不當泥為君子<lb/>
在野之喻且汾洳十畝皆是隰地桑木於隰為宜大抵<lb/>
在隰者多又不必如舊説以原為對耳<lb/>
次句明言其葉則有阿自以枝條總言然阿難二字合<lb/>
言之即萇楚之猗儺韻㑹小補作娿娜訓為弱態是也<lb/>
正不必分羙盛二義求解涵泳二語大有偏反自得意<lb/>
當取下樂字傳箋謂庇䕃利人此可以言凡樹不可以<lb/>
言桑夫植桑豈所以休䕃者耶<lb/>
<pb n="16b"/>
傳訓沃為柔義以阿難之状推之其説為近如六轡沃<lb/>
若亦取柔從之意是矣或云肥也故土不磽曰沃壤<lb/>
幽色固近黒然謂桑葉茂盛而柔軟其色純黒則不可<lb/>
通矣愚謂幽乃幽隂不可以葉之色言惟葉盛宻則隂<lb/>
濃而幽所謂桑隂是也<lb/>
<hi>小雅白華篇</hi>桑性斬伐始茂今田舍多取以為薪如七月斧<lb/>
斨之伐葉既飼蠶則榦自供㸑理所必然非獨以為善<lb/>
也何元子引程大昌剃桑之説以為為薪者桑之附枝<lb/>
<pb n="17a"/>
乃庶妾之比亦不必然蓋樵薪本為烘燎之用烘煁則<lb/>
桑薪得所宜今妻妾易位貴賤相陵曾桑薪之不若耳<lb/>
或牽合氓詩謂鳩食葚則淫以刺褒姒淫亂不能不先<lb/>
為嘉木負屈也<lb/>
<hi>大雅桑柔篇</hi>釋言謂旬為均均則徧故説文亦云徧也二義<lb/>
自通若劉訓爆爍雖見釋詁文而義難解惟蘇子由援<lb/>
商書無盡劉左傳䖍劉為證訓殘近是蓋捋采而至殘<lb/>
盡也周頌遏劉亦作勝殘解與此字義畧同何元子引<lb/>
<pb n="17b"/>
豳風七月詩為配以為采蘩祁祁所謂采也猗彼女桑<lb/>
所謂捋也取彼斧斨以伐逺揚所謂劉也取證亦確<lb/>
桑葉雖茂而或采之或捋之又或劉之則無遺棄喻王<lb/>
之於民所以殘削之者無所不至也詩意盡此故下徑<lb/>
接云瘼此下民<lb/>
<hi>魯頌泮水篇</hi>説文專以桑葚之黒者名為黮解之者云葚有<lb/>
黒白二種以黒者為羙故稱黮泥矣黮本黒之稱讀若<lb/>
醰上聲荘子人固受其黮闇束晢詩黮黮重雲是也詩<lb/>
<pb n="18a"/>
特借通作葚耳詎可專謂黒葚為黮耶<lb/>
泮林鴞黮通是寓言何元子以為泮林有此桑黮亦可<lb/>
貴之物何其固甚<lb/>
檿<hi>大雅皇矣篇</hi>檿為山桑顔師古以為桑之有㸃文者其用<lb/>
亦主飼蠶故禹貢青州以檿絲為貢蘇子由謂山桑之<lb/>
絲惟東萊有之以之為繒其堅韌異常萊人謂之山繭<lb/>
蓋即今所呼焦繭是也考工記工人取榦凡七檿居於<lb/>
三又其餘用耳<lb/>
<pb n="18b"/>
柘<hi>大雅皇矣篇</hi>柘亦桑之一種禮月令季春命野虞無伐桑<lb/>
柘柘與桑並言可見性喜叢生榦疎直葉圓有尖結實<lb/>
如椒名佳見古今注但其枝條柔弱婀娜葉大僅如掌<lb/>
㓂宗奭謂其木理有紋亦可旋為器是也古史考載烏<lb/>
號弓以柘枝為之故弓榦以柘為上然此但取韻不辨<lb/>
良否陸農師謂先檿後柘即駉篇馬序鑿論耳<lb/>
此但開闢荒徑非是布列室家與公劉卒章不同公劉<lb/>
明有止旅之文此則僅如頌所謂有夷之行云耳既是<lb/>
<pb n="19a"/>
刋除險阻則於衆木自當去其惡者存其羙者故嚴華<lb/>
谷分作屏修平啟闢為除去其木攘剔則成長其木義<lb/>
各有别是也且如衛文徙楚猶皇皇樹木為百年大計<lb/>
今岐西新定不為小民謀農桑之本而若檿若柘務所<lb/>
誅鋤雖險阻刋除将何所賴以安其室家也哉<lb/>
　　檜<lb/>
檜<hi>衛風竹竿篇</hi>檜乃栢葉松身其松葉栢身者為樅此釋木<lb/>
明文不可混也檜大段似栢其葉亦如細杉謂之柏葉<lb/>
<pb n="19b"/>
松身者對樅而言勿泥可耳羅瑞良謂有一種别名檜<lb/>
柏不甚長其枝葉乍檜乍柏一枝之間屢變此即柏之<lb/>
種非檜也其材亦鮮大者左傳翰檜乃棺傍飾非為棺<lb/>
之木詩亦但稱楫而已不徑言舟也<lb/>
正義謂檜書禹貢作栝又字書别作桰愚按釋木無桰<lb/>
名亦無栝名説文專訓桰為矢桰不訓木此必有據禹<lb/>
貢杶榦栝柏榦為弓榦則栝亦當為矢栝杶柏皆弓矢<lb/>
之材謂之栝柏者錯文耳然則謂檜别名栝又謂檜有<lb/>
<pb n="20a"/>
栝音俱未可信<lb/>
玩此詩上下詞㫖但摹寫故鄉風物無一託喻之意傳<lb/>
箋通作寓言以舟楫之配喻男女之合非也檜楫松舟<lb/>
乃是麗語猶云桂棹蘭漿而已觀下徑接駕言出遊明<lb/>
是乗此舟楫以遊故地則其非託喻顯然矣駕猶言乗<lb/>
舟車通用子瞻賦駕一葉之扁舟是也嚴華谷别謂乗<lb/>
車出遊則與檜楫松舟句不貫亦未是<lb/>
　　松<lb/>
<pb n="20b"/>
松<hi>衛風竹竿篇</hi>松别作枀不作㮤㮤乃榕樹南方巨木也説<lb/>
文以㮤同松誤其樹<graphic n="KR1761" url="https://raw.githubusercontent.com/kanripo/KR-Gaiji/master/images/KR1761.png" mimeType="image/png"/>砢修聳多節皮粗厚四時不改<lb/>
柯易葉二三月抽㽔生花長四五寸結實状如猪心叠<lb/>
成鱗砌秋老則子長鱗裂葉有二針三針五針之别出<lb/>
遼海者子大可食謂之海松子是也<lb/>
通雅云方書言松為五粒粒當是鬛誤李賀有五粒小<lb/>
松歌從鬛為正是也按太平廣記謂五鬛松皮不鱗俗<lb/>
謂孔雀三鬛松又李衛公言二鬛松與孔雀松别皆作<lb/>
<pb n="21a"/>
鬛可證此蓋以音似誤通者<lb/>
<hi>鄭風山有扶蘇篇</hi>松生於山有凌雲蔽日之勢且釋木謂木下<lb/>
勾為喬其枝柯屈伸偃仰矯若游龍而正義反以枯槁<lb/>
為説以妃放縱之龍草則非其㫖矣愚謂山有名材隰<lb/>
有文草猶人之有子都子充皆其可羙者故類舉以為<lb/>
喻耳<lb/>
山隰分言不相比例嚴華谷必以名材凡草對勘非也<lb/>
此當與同車之詩同㫖鄭忽不婚於齊而他娶故序謂<lb/>
<pb n="21b"/>
其所羙非所羙詩取橋松四者以喻子都子充蓋指齊<lb/>
女而言見山隰各有所應有正破他齊大非吾耦之説<lb/>
<hi>小雅斯千篇</hi>一説竹苞松茂皆表此地景物之羙乃枚舉之<lb/>
詞其言如者孰如之主下文兄及弟矣為言兄弟相好<lb/>
則其根本堅固而不可揺其枝葉茂盛而不可替所以<lb/>
擬之竹苞松茂也其説似合<lb/>
<hi>小雅頍弁篇</hi>三章變松柏言松上亦祗取叶句蓋古韻通也<lb/>
何元子有柏視公之語膠於其胸因别松上為專責王<lb/>
<pb n="22a"/>
之詞非是<lb/>
<hi>大雅皇矣篇</hi>兌傳訓易直集傳訓通逹嚴氏訓悦澤三説互<lb/>
異按松柏霜榦<graphic n="KR1761" url="https://raw.githubusercontent.com/kanripo/KR-Gaiji/master/images/KR1761.png" mimeType="image/png"/>砢鮮滑易調直者商頌丸丸訓易直<lb/>
彼自為宫室之木云然此不當以易直訓也兌有徑路<lb/>
門闕之象則通義亦自有説然謂行道通則可謂松柏<lb/>
通則不成語矣悦澤亦取卦義要不可以强合松柏愚<lb/>
謂兑與隊通用通史王毛仲牧馬毎色為一兑注兑隊<lb/>
同是也以言松柏則亦茂長成行之義緜之傳訓兑為<lb/>
<pb n="22b"/>
成蹊與此集傳義同<lb/>
<hi>魯頌閟宫篇</hi>按郡縣志徂來山亦曰龍來山一統志在濟南<lb/>
府泰安州東南四十里水經注鄒山記云在兖州梁父<lb/>
奉髙博城三縣界今猶有羙松<lb/>
傳訓舄為大貌王肅以為無雕餙文章徒見彊大至牢<lb/>
固義何元子謂通作冩禮記器之溉者不寫其餘皆寫<lb/>
注訓寫為倒傳之又或加水作瀉考工記以澮瀉水義<lb/>
與此同屋之有桷其形斜長首髙而末低所以瀉雨水<lb/>
<pb n="23a"/>
故云有舄此又一説<lb/>
<hi>商頌殷武篇</hi>傳訓梴為長按説文以梴為長木室之深廣者<lb/>
其椽必長是也<lb/>
　　木𤓰<lb/>
木𤓰<hi>衛風木𤓰篇</hi>木𤓰一名楙大者如甒其木可以為杖花<lb/>
作房生子形似栝樓蘇頌謂即榠樝之類蒂間别有重<lb/>
蒂如乳者為木𤓰無者為榠樝是也陸農師諸説家俱<lb/>
以榠樝為木桃木李蓋就其類言耳六書故引釋木文<lb/>
<pb n="23b"/>
楙木𤓰也或云冬桃然冬桃别名旄見釋木不與楙同<lb/>
未可混<lb/>
或駁初學記六帖於果食木𤓰門皆引衛風木𤓰之詩<lb/>
為誤謂詩以木為𤓰果如画餅土飯之説果爾則其欺<lb/>
我䙝我甚矣而反答以寳貴之物此情理所必無者且<lb/>
此詩為衛人欲厚報齊桓之作夫桓之於衛徳亦大矣<lb/>
救敗存亡又遺以車服此奚翅木𤓰桃李之投而乃比<lb/>
之画餅土飯反自多其報瓊之厚豈詩人忠厚之意與<lb/>
<pb n="24a"/>
傳謂木𤓰為可食之木然投贈正不取此意今惟用以<lb/>
製釀及療筋轉用之不可與桃李例言郭璞謂其酢可<lb/>
食疑亦榠樝非木𤓰也以此為投蓋猶茞蘭紉佩取芳<lb/>
臭以相遺耳或引古語云棃百損一益楙百益一損報<lb/>
人之道宜有以益之則并及療筋諸説益非其㫖矣<lb/>
木𤓰自為衛人思報齊桓之作故孔子謂於木𤓰見苞<lb/>
苴之禮行賈誼新書載繇余之説亦以施報言又左傳<lb/>
韓宣子聘於衛衛侯享之北宫文子賦淇澳宣子賦木<lb/>
<pb n="24b"/>
𤓰思報徳也皆其可驗者<lb/>
　　檀<lb/>
檀<hi>鄭風将仲子兮篇</hi>檀有黄白二種皮青而澤肌細而緻體重<lb/>
而堅木性彊韌葉類槐論衡云楓桐之樹生而速長故<lb/>
其皮肌不能堅剛樹檀以五月生葉後彼春榮之木其<lb/>
材彊勁車以為幅是也陸璣謂與檕迷相似檕迷一名<lb/>
挈醯按釋木有榽橀郭璞以為大木似檀鄭漁仲謂俗<lb/>
呼樸樹其木如檀子大如梧桐子而黄則挈醯固與檀<lb/>
<pb n="25a"/>
相似者<lb/>
或謂檀彊韌之木亦以比段然詩之取喻却不重檀乃<lb/>
重園内之檀以為兄弟之比耳<lb/>
<hi>魏風伐檀篇</hi>坎坎傳訓伐檀之聲為是非用力也木之堅者<lb/>
伐之聲洪而壮□宛丘云坎其擊鼓伐木云坎坎鼔我<lb/>
皆可證或以坎為險義曲解作經歴險陷以伐之則後<lb/>
章伐輻伐輪是已取材而製器矣而猶曰坎坎何耶<lb/>
何元子謂伐檀為衛國女闗傷怨曠而作以檀比其夫<lb/>
<pb n="25b"/>
以河自比此出陳暘樂書述古琴曲然通詩詞㫖絶不<lb/>
似婦人語且夫婦相處今雖暫離終必歸其居室豈如<lb/>
檀輻河干之適然萍值已哉琴操載古琴有詩歌五曲<lb/>
伐檀與鹿鳴騶虞鵲巢白駒並傳有大戴禮投壺篇謂<lb/>
凡雅八篇可歌亦列伐檀並難深考<lb/>
<hi>小雅杕杜篇</hi>此舉車之最堅者以為言堅車而亦敝則其時<lb/>
之久力之瘁可知徐鍇謂車敝則木連及韋革金鐏起<lb/>
皆起若敗巾故字從巾為幝也<lb/>
<pb n="26a"/>
<hi>小雅鶴鳴篇</hi>此主求賢言檀蘀並列羙惡判然以喻求之不<lb/>
可不慎蓋樂其園之檀即當别其下之蘀勿使雜進而<lb/>
後真賢得升於朝耳若説向求理便腐<lb/>
蘀為他木敗葉與下榖對舉明非檀葉可知且使檀而<lb/>
為蘀是賢者而淪於不肖之喻矣奚以反樂觀之何元<lb/>
子謂檀葉凋零為賢者衰謝之况則又不應聞埜聞天<lb/>
聲名之著若此自當以良楛分觀較合<lb/>
<hi>大雅大明篇</hi>傳訓煌煌為明於車無取即解為鮮明義亦但<lb/>
<pb n="26b"/>
可言旂幟之屬此則專云檀車而已愚按煌與皇通煌<lb/>
煌猶皇皇著盛之象言兵車張皇赫業也故韓詩外傳<lb/>
直作檀車皇皇<lb/>
　　扶蘇<lb/>
扶蘇<hi>鄭風山有枎蘇篇</hi>傳謂扶蘇為扶胥然其名無所考何元<lb/>
子謂即管子所説之枎通作榑為榑桑於蘇字又無著<lb/>
落均未可據要以下三者各專一物則此當有所指非<lb/>
僅如扶疎四布之空語耳<lb/>
<pb n="27a"/>
何元子駁傳謂下篇喬松是喬木則扶蘇非小木通論<lb/>
云蓋謂枝葉扶疎乃大木也扶蘇喬松比子都子充荷<lb/>
華游龍比狂狡義甚明然人不敢為此解者以荷華亦<lb/>
佳卉也<hi>宋儒尤重之以周茂叔愛蓮故</hi>不知詩意止以在山之髙大者<lb/>
喻羙在隰之卑弱者喻不羙初未嘗拘自解者拘之於<lb/>
是不得不以扶蘇為小木而以喻不羙以荷花喻羙下<lb/>
章則又以喬松喻羙而以游龍喻不羙使山隰倒置比<lb/>
物錯互非也<lb/>
<pb n="27b"/>
　　栁<lb/>
栁<hi>齊風東方未明篇</hi>栁陶隱居謂即今水楊栁唐本草駁之云<lb/>
栁與水楊全不相似水楊葉圓濶而尖枝條短硬栁葉<lb/>
狹長而青綠枝條長軟陶以栁為水楊非陳藏器又謂<lb/>
江東人通名楊栁北人都不言楊楊樹枝葉短栁樹枝<lb/>
葉長而李時珍則以為楊枝硬而揚起故謂之楊栁枝<lb/>
弱而垂流故謂之栁蓋一類二種也據説文爾雅則楊<lb/>
可稱栁栁亦可稱楊故今人猶并稱楊栁余宗種樹書<lb/>
<pb n="28a"/>
又謂順揷為栁倒揷為楊諸説紛紜皆未盡當愚謂釋<lb/>
木文栁類甚多有河栁澤栁蒲栁諸名而楊僅列栁之<lb/>
一則楊為栁屬栁不可言楊屬明矣説家多謂栁有小<lb/>
楊水楊垂楊之稱並未足據<lb/>
或謂古詩南楊北有栁分為二其合稱楊栁蓋兼楊與<lb/>
栁言之非楊即栁栁即楊一物異名也愚按此僅别栁<lb/>
與楊為二而不悟栁為總名楊乃栁之一種所謂知其<lb/>
一未知其二者今俗通稱楊栁不知此乃蒲栁專名耳<lb/>
<pb n="28b"/>
栁春初生柔荑即開黄蘂花至春晚葉長成後花中結<lb/>
細黒子及蘂落絮出如白絨因風飄揚如雪則栁絮非<lb/>
花也至萍薸自有種非栁絮所生今詞章家稱絮為楊<lb/>
花及以萍為一物變化者並非<lb/>
齊民要術云凡作園籬法髙七尺便足匪直姦人慙失<lb/>
而返狐狼亦息望而廻其種栁作之者一尺一樹初時<lb/>
斜揷揷時即徧數年長成共相蹙迫交柯錯葉折似房<lb/>
櫳則栁正為籓之木傳箋乃謂柔脆不足為樊比狂夫<lb/>
<pb n="29a"/>
之不能知時則非其㫖矣集傳以狂夫瞿瞿屬樊圃解<lb/>
直比不能晨夜二句義㨗而當<lb/>
折栁折字即齊民要術中編字乃所以作樊使之共相<lb/>
蹙廹要之仍是生栁耳蔡元度謂以栁為樊而生之不<lb/>
足以為固故折栁者柔之至也解誤<lb/>
<hi>小雅小弁篇</hi>栁盛蜩多嚴華谷以為物皆有依是也此緊對<lb/>
下不知所届言蓋蟬鳴于栁草生于淵各有依託今宐<lb/>
臼被放無歸如舟流之靡所屆極則安得菀栁以為蜩<lb/>
<pb n="29b"/>
鳴之所漼淵以為萑葦之地哉<lb/>
<hi>小雅菀栁篇</hi>郝仲輿謂楊之垂者曰栁柔脆之木也桑車亦<lb/>
曰栁日酉亦曰栁昧谷謂之栁谷蓋頽敗䘮亡之比愚<lb/>
按釋木文松柏醜茂桑栁醜菀所謂𤼵而成暢茂積而<lb/>
成菀結是也栁以菀言自取其垂䕃之繁反喻王之暴<lb/>
虐無親耳必謂比頽敗䘮亡則於菀義何居<lb/>
把<hi>鄭風将仲子兮篇</hi>此釋木所謂旄澤柳也陸璣云生水旁樹<lb/>
如栁葉麄而白色木理㣲赤故今人以為車轂孟子猶<lb/>
<pb n="30a"/>
以杞栁為桮棬即此嚴華谷辨之云詩有三杞将仲子<lb/>
無折我樹杞栁屬也有臺南山有杞湛露在彼杞棘山<lb/>
木也四牡集于苞杞雅枤杜北山言采其杞四月隰有<lb/>
杞桋枸杞也其辨甚晰<lb/>
楊<hi>秦風車鄰篇</hi>楊為栁屬之一釋木所謂楊蒲栁是也與澤<lb/>
栁河栁文並列可見舊説或以栁為水楊又以楊為栁<lb/>
之揚起者並誤鄭氏解揚之水束蒲謂即此楊則誤之<lb/>
又誤矣<lb/>
<pb n="30b"/>
陸璣云蒲栁有兩種皮正青者為小楊紅者為大楊陸<lb/>
農師以為有黄白青赤四種則又從楊之類屬分之耳<lb/>
何元子謂此詩之楊當指白楊白楊墓上所種以興其<lb/>
亡此較桑説更幻果爾則有臺之楊何以反興萬夀其<lb/>
於黄青赤三者又安所指耶<lb/>
<hi>陳風東門之楊篇</hi>傳訓牂牂為盛於字義無解何元子云楊木<lb/>
有四種以牂牂推之正謂赤楊牂乃赤色羊也前漢書<lb/>
天文志云牂雲如狗赤色又太嵗在午曰敦牂午亦火<lb/>
<pb n="31a"/>
徳其色赤則牂為赤色明矣引據皆確存其説<lb/>
何氏又援周禮肺石注云肺石赤石也疏云肺屬南方<lb/>
火之色赤肺亦赤葉之色似之比牂為深此於赤義亦<lb/>
有據或讀若弗與芾通叶下晳晳本音淅也芾有赤芾<lb/>
朱芾楊葉之色似之其説並存攷<lb/>
陸農師别牂牂為盛肺肺為衰以言嫁娶之暮此强解<lb/>
耳肺無衰義可通且兩章詞㫖無别何云一盛而一衰<lb/>
耶蔡元度又謂牂從羊言羙而未大肺為金臟言其已<lb/>
<pb n="31b"/>
成所以刺婚姻之失時尤穿鑿無理<lb/>
霜降逆女冰泮殺止古婚禮所傳可據至周禮仲春大<lb/>
㑹奔者不禁乃為過時者而設也此詩云失時蓋失昏<lb/>
旦之時所謂親迎而有不至者不然赤楊霜降則葉赤<lb/>
詩言牂牂肺肺正霜降後矣而顧失時耶若鄭氏以楊<lb/>
葉牂牂為三月中則溺於仲春婚姻之説因并誣物候<lb/>
耳<lb/>
<hi>小雅采薇篇</hi>傳專釋此為蒲栁甚當以其為栁屬故亦得稱<lb/>
<pb n="32a"/>
為楊栁非兼言楊與栁也今人不問蒲澤之類統呼楊<lb/>
栁可哂詩云依依則柔條初長婀娜可人正薇柔之候<lb/>
為往戍時矣<lb/>
<hi>小雅南山有臺篇</hi>陸農師謂鬱彼之楊以賁乎山有光之象此<lb/>
較桑更强合桑猶有沃若光澤之稱楊益難通矣<lb/>
<hi>小義菁莪篇</hi>楊木不堅實性輕善浮舟之用利之故云載沉<lb/>
載浮言其與波上下耳嚴華谷云舊説沉物亦載浮物<lb/>
亦載韓退之亦從之且詩中載馳載驅載笑載言載饑<lb/>
<pb n="32b"/>
載渴載清載濁載飛載止凡言載皆則也不當獨以此<lb/>
為載物於舟是也<lb/>
<hi>小雅采菽篇</hi>楊舟喻諸侯紼纚乃喻天子之寵賜正下所謂<lb/>
福禄膍之也鄭氏以為治民禮法之喻何哉<lb/>
檉<hi>大雅皇矣篇</hi>檉為河栁陸璣云生水旁皮正赤如絳一名<lb/>
雨師枝葉似松鄭漁仲謂又名春栁一説檉得水則垂<lb/>
如絲師當為絲譌非如羅瑞良應雨之説宼宗奭謂人<lb/>
呼為三春栁以一年三秀也花肉紅色成細穗河西者<lb/>
<pb n="33a"/>
戎人取滑枝為鞭亦謂之赤檉木以其材赤故也鄭氏<lb/>
因材可卷為盤合之説通檴落為一此因郭註而誤<hi>駁見釋榆</hi>至赤楊當即是檉故杜詩亦稱頳檉今漁仲分為二<lb/>
未可據<lb/>
檉栁性喜水故多生河傍然平原廣陸中亦時有之六<lb/>
書故謂詩言啟土不宜先河傍此泥也且太王率滸至<lb/>
岐凡所經過之地必須開闢以便行李往來又安知不<lb/>
河傍折栁俾勿礙行塵而猥云平原廣陸之是啟也亦<lb/>
<pb n="33b"/>
見之固矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩識名解卷十四<lb/>
</p>
<p>
</p>
  </div>
</body>
</text>
</TEI>
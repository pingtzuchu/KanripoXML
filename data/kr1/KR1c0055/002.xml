<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩識名解卷二</head> <lb/>
    <p>
<pb n="1a"/>
欽定四庫全書<lb/>
　詩識名解卷二<lb/>
　　　　　　　　　　　　錢塘　姚炳　撰<lb/>
　鳥部<lb/>
　　鶉<lb/>
鶉<hi>鄘風鶉之奔奔篇</hi>釋鳥云鷯鶉其雄鶛牡痺李巡以為鶉一<lb/>
名鷯非也鶉無鷯名釋鳥並言之自是二物鶛痺取義<lb/>
未詳張萱以為不亂其匹與其牝偕者曰鶛其匹不亂<lb/>
<pb n="1b"/>
故其牝曰痺若牝雞司晨非以不安於痺之義乎此皆<lb/>
因刺宣姜立論未足據也<lb/>
鶉䳺相似而非一族張揖云佳鶉也鴽䳺也月令仲春<lb/>
田䑕化為鴽淮南子蝦蟆為鶉又釋鳥鶉子鳼鴽子鸋<lb/>
各有類屬可見<lb/>
奔奔禮表記作賁賁註云爭鬭惡貌是也然鬭鶉自古<lb/>
有之盖其性然亦不必謂惡亂其匹以求合詩旨且賁<lb/>
同奔國語天子有虎賁諸侯有旅賁註云執戈盾夾車<lb/>
<pb n="2a"/>
而趨是趨即奔義也夏小正十二月𤣥駒賁註云賁者<lb/>
走於地中是走又即奔義也必易賁求他解鑿矣左氏<lb/>
鶉之賁賁亦用成語為文取奔義耳豈天文鶉火固有<lb/>
奔象耶<lb/>
<hi>魏風伐檀篇</hi>此因韻成文錯拈物類並無舉小之意舊謂在<lb/>
位貪鄙小禽尚公之如此或又謂特比貆為易得而鶉<lb/>
比特為尤小皆非且上言三百㕓囷何於禾並取其大<lb/>
而於物並取其細此說之不可通者也莊子云吾未嘗<lb/>
<pb n="2b"/>
好田而鶉生於宎若勿怪何耶語意正與此詩相似<lb/>
<hi>小雅四月篇</hi>傳以此鶉為雕正義取說文之□證之或云赤<lb/>
鳯亦名鶉六書故因傳訓鵰謂當作□則是泥傳而欲<lb/>
改詩也舊註又音團引詩釋為鵰沿詩傳兩誤愚按此<lb/>
辨頗確禽經赤鳯謂之鶉鶡冠子亦云鳯鶉火之禽陽<lb/>
之精也鳯凰翺翔千仞翽羽高鶱足證戾天之說但與<lb/>
鳶並言于義未恊舊說鵰屬似是然改字作解余素未<lb/>
敢信也兹於鶉部兩存之苟有相詰者亦但應之曰匪<lb/>
<pb n="3a"/>
鶉可耳<lb/>
　　雞<lb/>
雞<hi>王風君子于役篇</hi>釋鳥云雞大者蜀陸農師謂雞有蜀魯荆<lb/>
越諸種越雞小蜀雞大魯雞又其大者羅瑞良辨以為<lb/>
荆越相近若蜀者非巴蜀蓋魯成公㑹於蜀者亦魯地<lb/>
云爾愚按釋鳥有鶾天雞之文逸周書以為文鶾若彩<lb/>
雞成王時蜀人所獻又說文云魯郊以丹雞祝疑即蜀<lb/>
雞之類也蓋魯之蜀地人所獻而郊用之耳若蜀道至<lb/>
<pb n="3b"/>
秦始通成王時安得有來獻者耶邢昺解蜀為雞之名<lb/>
恐未然<lb/>
羅瑞良引風俗通云呼雞曰朱朱相傳雞本朱氏翁化<lb/>
為之而漢有祝雞翁呼雞名則種别而至疑朱為祝之<lb/>
轉又引古今註雞名燭夜因通爾雅之蜀謂燭音本於<lb/>
此愚按朱祝轉音不可考燭夜之燭猶燭奸之燭蓋以<lb/>
其知時而名莊子見卵而求時夜註謂度時而呼更意<lb/>
與此同非祝音之近也若蜀則雞所産之地尤不可混<lb/>
<pb n="4a"/>
燭明矣<lb/>
雞為知時之畜故晦明風雨皆能應候而鳴人以夜漏<lb/>
難憑獨重其晨啼為興居之節耳故棲塒棲桀亦以其<lb/>
止息驗日夕又匪特其鳴為知時也<lb/>
<hi>鄭風風雨篇</hi>喈喈聲衆且和與黃鳥同然此當主衆為說羣<lb/>
雞感時而鳴雖風雨慘凄皆不改其度有齊一之義和<lb/>
於雞聲無取<lb/>
陸農師解膠膠義為固於雞聲更不可通嚴華谷謂膠<lb/>
<pb n="4b"/>
膠擾擾是雜之意則羣雞聲是也然按說文膠訓昵昵<lb/>
與黏通有相接之義此云膠膠蓋雞鳴相應此倡彼和<lb/>
如接續而為聲者此所謂常度耳非擾雜之說也何元<lb/>
子又謂雞聲與風雨聲相為糾雜而不可分别尤未是<lb/>
古晨興以雞鳴為節禮内則雞初鳴而衣服齊風雞鳴<lb/>
朝盈孟子雞鳴而起列女傳雞鳴樂師擊鼓以告旦后<lb/>
夫人鳴佩而去凡自帝后至於士庶朝㑹以及闤闠莫<lb/>
不皆然此時羣動俱作尚欲為桑中之期必不然耳則<lb/>
<pb n="5a"/>
雞鳴之非淫奔時可知且舊以東門之楊為淫者負約<lb/>
不至矣其詩云昏以為期眀星煌煌夫奔者顧待雞鳴<lb/>
時耶<lb/>
<hi>齊風雞鳴篇</hi>雞鳴蠅聲古今聚訟余世父論之稔矣通論云<lb/>
嚴氏謂蠅以天將明乃飛而有聲雞未鳴之前無聲也<lb/>
非是蠅聲夜中間有然亦不必泥蒼蠅之聲猶云蟲鳴<lb/>
聲耳秋夜有蟲鳴此必夏夜故云蒼蠅或謂賢妃誤聽<lb/>
或謂君誤指皆無不可乃謂蠅以天將明乃飛而有聲<lb/>
<pb n="5b"/>
是誤以蚊聲為蠅聲矣蚊則天將明乃飛而有聲即下<lb/>
所謂蟲飛薨薨是也自嚴氏為此說後人均疑蠅聲在<lb/>
雞鳴後與下月光不一例是以紛紛鑿解朱鬱儀謂月<lb/>
字乃日字之誤季明德以一章為疑其已遲二章為幸<lb/>
其尚早何元子謂賢妃警君毋謂雞鳴為早過此以徃<lb/>
不但聞雞聲將有蒼蠅之聲矣因歎詩人本誤以蠅聲<lb/>
為雞聲解詩者又誤以蠅聲為蚊聲真堪捧腹<lb/>
　　鳧<lb/>
<pb n="6a"/>
鳧<hi>鄭風女曰雞鳴篇</hi>鳧即釋鳥沈鳧一名鸍一名水䲹方言謂<lb/>
南楚之外謂之鸊鵜大者謂之鶻鵜陸璣云大小如鴨<lb/>
青色卑脚短喙是也此是埜族其性畏人晝見人則没<lb/>
水中故飛而啄食常以晨夜陸龜蒙言冬視穫於甫田<lb/>
夜間往往聞有聲類暴雨而疾至者一夕數四以此驗<lb/>
之則知星爛翺翔非虚語耳其名因以晨稱故古賦云<lb/>
晨鳧旦至說苑魏文侯嗜晨鳧廣志晨鳧肥而耐寒皆<lb/>
可證<lb/>
<pb n="6b"/>
鳧與鶩自有家埜之分釋鳥云鸍沈鳧又云舒鳧鶩玩<lb/>
詞㫖分上下為釋其賓主可見故尸子云埜鴨為鳧家<lb/>
鴨為鶩是也余首源世父庸言錄中論之尤晰謹列於<lb/>
篇以資博覽者<lb/>
庸言錄云鴨之名最多孟子一匹雛曲禮庶人之摯匹<lb/>
廣雅作鴄是名匹左傳竊更之以鶩又名鶩爾雅舒鳧<lb/>
鶩又名鳧俗又名鴨一物四名或因以鴨為家鴨鳧為<lb/>
埜鴨又以鶩為家鴨鳧為埜鴨紛紛不一予以為匹乃<lb/>
<pb n="7a"/>
古字鴨乃近字家鴨為鶩埜鴨為鳧耳禮庶人執鶩楚<lb/>
詞將與雞鶩爭食乎將汎汎若水中之鳧乎左傳竊更<lb/>
之以鶩又詩弋鳧與雁則是鶩為家鴨鳧為埜鴨甚明<lb/>
若夫庾翼誚逸少有家雞埜鶩之說王勃滕王閣賦落<lb/>
霞與孤鶩齊飛此取音調用字不足為據<lb/>
周禮夏官司弓矢繒矢茀矢用諸弋註云結繳於矢謂<lb/>
之矰矰高也茀矢象焉茀之言刜也二者皆可以弋飛<lb/>
鳥刜羅之也陸龜蒙謂江之南不能弋常藥而得之羅<lb/>
<pb n="7b"/>
瑞良又謂江南大陂湖中其誘鳬者皆以網植兩表於<lb/>
水相去甚遠中網焉以舟自前驅而逐之率一獲千百<lb/>
輩則較弋為便矣<lb/>
弋本射飛鳥之制但人情多貪并其宿者取之宿對飛<lb/>
言蓋棲止者非夜宿也陸農師泥序刺不說德之說强<lb/>
解弋為不射宿鳥所以為好德大是穿鑿且往弋之時<lb/>
鳧雁羣集田間安知其盡為飛者無宿者耶蓋由誤訓<lb/>
翺翔為鳧雁之飛逐遂至曲說如此耳<lb/>
<pb n="8a"/>
　　鴇<lb/>
鴇<hi>唐風鴇羽篇</hi>郭璞謂鴇似雁無後趾毛有豹文一名獨豹<lb/>
此以文似豹而名羅瑞良謂鴇豹為聲之譌誤矣鴇不<lb/>
與雁族而實相類性近水如雁託宿洲渚間然亦非必<lb/>
竟為水鳥也<lb/>
鴇既連蹄當不棲木故以集栩集棘集桑喻征役之危<lb/>
苦文義本順陸農師以為鴇之勞苦如此尚得以其類<lb/>
集則多一折矣羅瑞良專謂水鳥不木棲亦泥夫所以<lb/>
<pb n="8b"/>
不木棲者以其連蹄耳若近水之鳥何嘗不翔止山林<lb/>
也且鴇亦鷙鳥詎水鳥耶<lb/>
六書本義單作□象立於樹槎上按鴇性本不樹止反<lb/>
以立於樹槎象形豈制字意耶今人以七十鳥為鴇尤<lb/>
鄙<lb/>
傳訓行為翮正義為鳥翮之毛有行列故稱行陸農師<lb/>
云鴇性羣居如雁自然而有行列詩稱鴇行以此愚按<lb/>
陸說得之今詞章家稱蜂行蝶隊亦以其羣飛成行言<lb/>
<pb n="9a"/>
也<lb/>
肅肅鴇羽聲其義或取勞苦或取急疾或取振肅不一<lb/>
其說愚謂此當與鴻雁肅肅其羽同義蓋羣鴇飛翔其<lb/>
行列亦自整肅不亂故曰肅肅耳<lb/>
　　鷺<lb/>
鷺<hi>陳風宛丘篇</hi>陸璣云鷺水鳥也汶陽謂之白鳥齊魯之間<lb/>
謂之舂鋤遼東樂浪吳揚人皆謂之白鷺大小如鴟青<lb/>
脚高尺七八寸尾如鷹尾喙長三寸頭上有毛十數枚<lb/>
<pb n="9b"/>
長尺餘毿毿然與衆毛異此可盡其狀矣其名亦不一<lb/>
杜牧賦稱風標公子李昉稱雪客蘇子瞻詩稱雪衣兒<lb/>
海錄一名帶絲禽格物論一名屬玉然屬玉紫绀色不<lb/>
白又可以厭火故漢武帝取以名觀非鷺别名也舊說<lb/>
楚威王時有朱鷺合沓飛翔而來舞故鼓吹有朱鷺曲<lb/>
要是僅見非白鳥族耳<lb/>
禽經露翥則露舊註以為鶴然鶴無露名物類相感志<lb/>
云鷺人養之於池塘馴若家禽每至白露日即飛騰而<lb/>
<pb n="10a"/>
去則仍謂鷺也故陸農師云亦或謂之白露<lb/>
傳謂鷺鳥之羽可以為翳鄭氏云翳舞者所持以指麾<lb/>
也愚按古無以鷺羽舞者周禮國子羽舞舞人所執皆<lb/>
翟羽籥師敎吹籥以節之弼風左手執籥右手秉翟是<lb/>
矣舊鼓吹朱鷺曲亦援楚威王故事取其合沓飛翔之<lb/>
勢所謂魚以烏耳非舞鷺羽也况詩中但有擊鼓無舞<lb/>
羽文羅瑞良引隋樂志云建鼓商世所作又棲翔鷺於<lb/>
其上考梓人之職臝者羽者鱗者以為筍簴陳風鷺羽<lb/>
<pb n="10b"/>
鷺翿皆筍簴之所懸說詩者乃以為舞翳而訓值為持<lb/>
不知值者乃植立之義耳此亦創論但筍簴惟懸鐘磬<lb/>
與鼔不合况三章易鼔為缶亦云值其鷺翿則又未敢<lb/>
執羅說以强斷也<lb/>
周禮羽舞皆國子舞之樂師則敎以采齊肆夏之儀不<lb/>
自舞也至若籥師但敎國子吹籥為舞節更與舞事無<lb/>
渉何元子因鷺羽之舞無據遂謂此與周禮之羽舞不<lb/>
同蓋翟羽舞人所執鷺羽舞師所執其說較誕然則宋<lb/>
<pb n="11a"/>
樂志文舞之不用翟羽而用鷺羽非誤於此詩乃誤於<lb/>
後之說詩者耳<lb/>
翳華蓋也蔽也障也凡艸木延蔓所蔽曰翳又鳥名又<lb/>
翳者所以隠射也射雉賦以講肄之餘暇習媒翳之事<lb/>
蓋其用不一傳所云不知何指而鄭氏鑿言舞者所持<lb/>
過矣<lb/>
釋言訓翿為纛則纛亦非舞器周禮干戈羽籥其用具<lb/>
備纛雖武舞不用之何况文舞鄭司農鄉師註云翿羽<lb/>
<pb n="11b"/>
葆幢也蔡邕獨斷云以旄牛尾為之大如斗在左騑馬<lb/>
頭上所謂黃屋左纛愚疑幽公游蕩宛丘常在其下擊<lb/>
鼓缶人見乘輿之纛日值其上不去故因以為刺併不<lb/>
必强作鼓上棲鷺解也<lb/>
白鳥<hi>大雅靈臺篇</hi>上實言麀鹿此白鳥當有所指或謂鳥羽<lb/>
色白者偶舉所見而言非也鷺好而潔白汶陽謂之白<lb/>
鳥則鷺本有白鳥名故陸農師解此詩直云鷺白鳥也<lb/>
<hi>周頌振鷺篇</hi>傳以振振為羣飛貌然此詩只言振而已未嘗<lb/>
<pb n="12a"/>
言振振也玩詞義則翔舉之鷺為振鷺錢氏所謂自振<lb/>
其羽近是後人加鳥作䳲為鷺别名誤左思蜀都賦鴻<lb/>
儔鶴侣䳲鷺鵜鶘本借詩振鷺文選譌作䳲非鷺一名<lb/>
䳲也此或當如羅說為鼓上所棲者詩言振鷺即樂志<lb/>
所謂翔鷺是矣<lb/>
羅瑞良云說者以西雝為澤案西雝當是置禮樂器之<lb/>
所蓋大雅於論鐘鼔必於辟雝之地以在西故曰西雝<lb/>
而春秋傳則云西辟樂備是辟雝西雝西辟皆樂器之<lb/>
<pb n="12b"/>
所在也大射儀建鼔在阼階西南書亦云大貝鼖鼔在<lb/>
西房則西雝振鷺之飛為鼓上之鷺明矣鼓常在西振<lb/>
鷺在鼔之上有飛之象耳存以俟考<lb/>
何元子云此與有瞽有客之詩為微子作也微子封宋<lb/>
修其禮物作賓王家故有客詩云亦白其馬商尚白也<lb/>
鷺乃白鳥而客容似之意其衣服車旂之類皆尚白與<lb/>
愚按此論頗似不則容字便難立言今解作我客之容<lb/>
貌修潔取潔合白終屬勉强故謂為二王後者恐非也<lb/>
<pb n="13a"/>
<hi>魯頌有駜篇</hi>此鷺確為鼔上之鷺以下皆有鼓咽咽文可據<lb/>
蓋振之為言奮也裂也動也言擊此棲鷺之鼓其鷺振<lb/>
然如飛動而欲下者是以鼓聲咽咽而醉且舞為可樂<lb/>
耳上振字解作擊字下振字解作翔字文義不連二鷺<lb/>
則皆指鼔上所棲也<lb/>
舊以鷺羽為舞者所持因下有醉舞之說似也然二章<lb/>
不云鼔咽咽醉言歸耶鼓則猶是而舞者變舞者變而<lb/>
鷺終不變吾故曰鷺為鼓上之鷺也<lb/>
<pb n="13b"/>
舊解謂舞鷺羽外又有訓鷺下象舞者尤謬若使鷺鳥<lb/>
之下而象舞則二章鷺鳥之飛亦云象歸耶舞說之不<lb/>
可通於此可見<lb/>
此詩之舞對歸言不過醉飽之餘起舞以曲暢其情耳<lb/>
說者乃欲詔樂師進國子而行羽舞考之典禮則不合<lb/>
揆之情事亦非宜雖使詩人復起當不易吾言矣<lb/>
　　鴞<lb/>
鴞<hi>陳風墓門篇</hi>鴞一名<graphic n="KR2848" url="https://raw.githubusercontent.com/kanripo/KR-Gaiji/master/images/KR2848.png" mimeType="image/png"/>鳥見廣雅或引天問繁鳥萃棘謂<lb/>
<pb n="14a"/>
繁即<graphic n="KR2848" url="https://raw.githubusercontent.com/kanripo/KR-Gaiji/master/images/KR2848.png" mimeType="image/png"/>之誤未可據也陸璣謂大如斑鳩綠色即賈誼<lb/>
所賦鵩鳥正義謂一名鵩梟一名鴟以瞻卭為梟為鴟<lb/>
當之俗說即上梟非陸農師謂梟非鵩嚴華谷則合鴞<lb/>
與怪鴟鵩鵂鶹四者為一而以為即瞻卭之鴟諸說互<lb/>
異愚按廣志謂鴞為楚鳩所生如驢巨虛不孳乳或别<lb/>
是一種若鵩乃是鴟非鴞也漢賈誼傳云鵩似鴞賈公<lb/>
彥云鴞之與鵩二鳥俱夜為惡鳴者明是兩物且以陸<lb/>
璣羹臛之說斷之莊子見彈而求鴞炙禮内則鵠鴞胖<lb/>
<pb n="14b"/>
未聞鵩可為羮炙也何氏辨之審矣<lb/>
何元子云如邢陸說則梟鴞鵩乃一物而羅瑞良别鵩<lb/>
與鴞為二以為鵩似鴞小如雉體有文采行不出域有<lb/>
疆服者故名鵩則鵩之非鴞明矣然鴞亦非梟廣雅謂<lb/>
之<graphic n="KR2848" url="https://raw.githubusercontent.com/kanripo/KR-Gaiji/master/images/KR2848.png" mimeType="image/png"/>鳥未詳其狀若何其名梟者乃爾雅之梟鴟耳亦<lb/>
謂之土梟故瞻卭篇云為梟為鴟舊說相傳皆謂梟者<lb/>
土梟鴟者怪鴟與鴞無涉不可不辨<lb/>
列女傳易鴞作鶚不足據然所載陳辨女事與詩頗相<lb/>
<pb n="15a"/>
似亦善於傅㑹者也<lb/>
<hi>魯頌泮水篇</hi>食黮懷音二語各自為義絶不相蒙一言其食<lb/>
一言其聲自鄭氏以為食黮音美而諸家祖之奉為典<lb/>
實雖賢者不免良可哂也且衞風戒鳩食黮傳因以為<lb/>
過醉能傷其性此篇美鴞食黮箋因以為味美能好其<lb/>
音明是緣詩傅㑹全無所本若使鳩鴞易地二者亦轉<lb/>
而為說耳至季明徳乃謂食黮變音可見講學之功格<lb/>
乎禽鳥則尤腐語矣<lb/>
<pb n="15b"/>
世說張天錫為孝武所器頗有嫉己者於坐問張北方<lb/>
何物可貴張云桑黮甘香鴟鴞革響醇酪養性人無嫉<lb/>
心此亦援詩為說要是詞章雋語耳如蘭成謝賚馬啓<lb/>
云柳谷未開翻逢紫燕陵源猶遠忽見桃花此不過借<lb/>
馬名渲染也監儒便欲向柳谷陵源求生活耶<lb/>
蔡元度云惟僖公有仁厚之德故雖所惡之鳥能集可<lb/>
欲之地今不庭之來猶之鴞去幽荒而集於泮林也此<lb/>
語夸誕<lb/>
<pb n="16a"/>
謂鳩食黮變音已非陸農師復廣為食梅不能變音之<lb/>
說强以陳風墓門傅㑹則穿鑿之尤也<lb/>
　　鷊<lb/>
鷊<hi>陳風防有鵲巢篇</hi>釋鳥無鷊釋草有虉故傳疏皆易字訓綬<lb/>
草意以對上苕言耳不知此大迂論觀篇中四有物皆<lb/>
不倫况上言鵲此何必不言鷊也今仍為如字列鳥部<lb/>
中陸農師云綬鳥大如鸜鵒頭頸似雉有時吐物長數<lb/>
寸食必蓄嗉臆前大如斗古今注謂一名功曹今謂之<lb/>
<pb n="16b"/>
錦囊此可得其名狀矣<lb/>
戴侗駁農師云鷊之大僅如鸜鵒而臆乃大如斗亦不<lb/>
察矣埜人有餽予錦囊者大如雞頷下有錦囊鳴則囊<lb/>
見又李時珍云吐綬雞項有嗉囊内藏肉綬常時不見<lb/>
春夏清明則向日擺之頂上先出兩翠角二寸許乃徐<lb/>
舒項下綬長闊近尺采色煥爛踰時悉斂或剖視之一<lb/>
無所睹其說較詳<lb/>
何元子引韻㑹小補謂鷊一名辟株以其行必遠艸木<lb/>
<pb n="17a"/>
亦名真珠雞體有真珠點文食之甚美是鷊可食故稱<lb/>
旨鷊綬艸具五色作綬文字亦從鷊然未聞言虉可食<lb/>
者則不得以旨名矣當作鳥名解為正愚按何氏以鷊<lb/>
屬鳥固當但解旨字亦泥旨以美言與下予美相應詩<lb/>
蓋以草與鳥之美者興予之所美意境自佳必欲於可<lb/>
食不可食論之近鑿此誤於陸璣苕可生食之說也<lb/>
陸農師謂鷊善相其天而吐綬樂則見其文采有戕賊<lb/>
之疑則不吐此縁序為說也然序讒賊作讒言之讒此<lb/>
<pb n="17b"/>
譌為戕害之戕音義迥别豈别有取爾耶<lb/>
憂讒之說蓋緣侜字而生其實宣公信讒之事一無所<lb/>
考玩予美二字當如唐風葛生為訓疑亦婦人懷夫之<lb/>
詞巢甓帶言其意謂高丘之上草之美者有苕鳥之美<lb/>
者有鷊而予之所美雖有如無不可得見故心焉憂思<lb/>
不能自安也舊謂綬草雜衆色以成文猶多言交織以<lb/>
成惑皆為序中讒字穿鑿耳<lb/>
說文鶂重文作鷊按鶂水鳥高飛似雁色蒼白雌雄相<lb/>
<pb n="18a"/>
視則孕莊子白鶂相視眸子不運而風化是也與綬鳥<lb/>
迥别許氏謬謂重文合一又譌虉為□引詩作旨<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>其<lb/>
改文舛錯如此不可不辨<lb/>
　　鵜<lb/>
鵜<hi>曹風候人篇</hi>鵜一名鴮鸅一名洿澤一名鵜鶘又俗呼淘<lb/>
河按鴮鸅即洿澤從鳥從水義各有取至淘即洿意河<lb/>
即澤意亦不必分二說羅瑞良謂洿抒水也又戽斗亦<lb/>
抒水器鴮洿戽三字同音其義一是也此鳥本單名鵜<lb/>
<pb n="18b"/>
釋鳥文甚明郭璞云今之鵜鶘或以其頷下胡得名抑<lb/>
讀爾雅者失其句讀以鴮屬上句轉音為鵜鶘耶然其<lb/>
名自昔已有之莊子云魚不畏網而畏鵜鶘<lb/>
或謂鴮鸅又名鸅鸆疑爾雅鶭即鵜别名婟澤即鴮鸅<lb/>
不得分為二非也郭璞謂婟澤鳥似水鴞蒼黑色常在<lb/>
澤中見人則鳴喚不去有象主守之官故名俗呼為護<lb/>
田鳥其形性與鵜迥别釋鳥兩列之郭璞亦兩註之正<lb/>
未可混魏黃初中有鵜集靈芝池文帝識之曰此詩人<lb/>
<pb n="19a"/>
所謂洿澤亦不作婟澤也<lb/>
鵜沈水捕魚雖深淵能沒有似淘河者故因以為名陸<lb/>
璣謂羣飛抒水竭澤食魚恐未然小如尺澤亦源源而<lb/>
來未有鵜鶘能盡之理本艸謂其頥下有皮袋容一二<lb/>
升物展縮由囊中盛水以養魚此或其胡之用也<lb/>
山海經鵜鶘作<graphic n="KR1916" url="https://raw.githubusercontent.com/kanripo/KR-Gaiji/master/images/KR1916.png" mimeType="image/png"/>鶘謂其狀如鴛鴦而人足其鳴自䚯<lb/>
陸農師本此為說吳志伊廣註云俗以夏至前來謂之<lb/>
犁湖主水夏至後來謂之犁塗主旱以其嘴之形狀似<lb/>
<pb n="19b"/>
犁故云犁湖轉聲為鵜鶘又譌為駝鶴愚謂不然犁如<lb/>
犁田之犁作活字看犁湖猶言淘河耳此隨俗而呼者<lb/>
非鵜鶘為犁湖之轉也<lb/>
不濡不稱語意𦂳對蓋鵜在梁則當濡其翼而乃不濡<lb/>
以興之子在位則當稱其服而乃不稱所謂服者上章<lb/>
赤芾是也<lb/>
　　鸞<lb/>
鸞<hi>秦風駟鐵篇</hi>三輔決疑注載光武時有大鳥高五尺雞頭<lb/>
<pb n="20a"/>
燕頷蛇頸魚尾五色備舉而多青詔問百僚咸以為鳳<lb/>
太史令蔡衡對云凡象鳳者有五多赤色者鳯多青色<lb/>
者鸞多黃色者鵷鶵多紫色者鸑鷟多白色者鵠今此<lb/>
鳥多青乃鸞也禽經則云青鳯謂之鶡黃鳯謂之鸞而<lb/>
說文以鸞為赤色五彩又禽蟲述云鸞赤為丹鳯青為<lb/>
羽翔白為化翼𤣥為隂翥黃為土符諸書所載羽色互<lb/>
異大抵以青鳥之說為正陸農師亦主之要是似鳯而<lb/>
不與鳯族者也狀如翟見山海經及孫氏瑞應圖<lb/>
<pb n="20b"/>
有虞氏之路謂之鸞車月令春則乘之蔡邕謂以金為<lb/>
鸞鳥懸鈴其中施於衡為遲速之節此乃天子乘車之<lb/>
制也若兵車用皮纒束取堅且捷利於馳驟安得為金<lb/>
鳥之飾故懸鈴於鑣以為聲觀小戎之車制可見箋謂<lb/>
置鸞於鑣異於乘車是矣<lb/>
羅瑞良引古今注以為五輅衡上金雀者朱鳥也又禮<lb/>
云衡前朱雀或謂朱雀即鸞鳥並誤朱鳥乃南方之宿<lb/>
取象鶉火與鸞無涉且禮朱鳥𤣥武青龍白虎皆建旟<lb/>
<pb n="21a"/>
旐旂旗於車上而畫其形耳豈所飾於衡上之金雀耶<lb/>
鸞本車上所飾之鳥其口銜鈴故綂謂之鸞今無鳥有<lb/>
鈴者亦以鸞名或别作鑾無二義羅瑞良必謂以車前<lb/>
有鸞鳥故謂之鸞鸞口有鈴故謂之鑾鳥之鸞主形鈴<lb/>
之鑾主聲亦過分其說矣<lb/>
<hi>小雅蓼蕭篇</hi>傳訓在軾曰和在鑣曰鸞正義以為無文此殆<lb/>
誤據駟鐵例言之也魯詩和以設軾鸞以設衡韓詩在<lb/>
軾曰和在軛曰鸞干寶周禮注和鸞皆以金為鈴鸞者<lb/>
<pb n="21b"/>
在衡和者在軾總無有云在鑣者則鄭氏謂乘車之制<lb/>
異於兵車於此詩益信<lb/>
陸農師謂雌名和雄名鸞當上古時鸞輿順動此鳥輒<lb/>
集車上雄鳴於前雌應於後後世不能致作和鸞以象<lb/>
之此誕語蓋本抱樸子及吕氏春秋諸書不足信也夫<lb/>
鸞鳴和應若倡和然有倡無和則不和故謂軾上之鈴<lb/>
為和亦飾鸞鳥銜之耳豈上古真有雌雄二鳥鳴應於<lb/>
車上耶<lb/>
<pb n="22a"/>
<hi>小雅采芑篇</hi>此詩在衡在鑣傳箋皆無明文以詩義與鄭氏<lb/>
兵車制考之則應是在鑣者或謂上言錯衡此疑即衡<lb/>
上之飾如漢輿服志安車立車亦一衡立八鸞存其說<lb/>
<hi>小雅庭燎篇</hi>傳亦以此為鸞鑣聲何元子引儀禮謂諸侯覲<lb/>
天子乘墨車載龍旂以朝疑墨車亦有設鸞之制愚謂<lb/>
鸞者鈴之總名惟車制有鸞鳥形餘不過設鈴取其聲<lb/>
耳杜預春秋注云錫鸞和鈴者錫在馬額鸞在鑣和在<lb/>
衡鈴在旂然綂言之則鸞和鈴一鸞而已是也此鸞當<lb/>
<pb n="22b"/>
為龍旂之鈴故首二章將至但聽其聲三章既至則觀<lb/>
其旂確然可據者<lb/>
<hi>小雅采菽篇</hi>此亦如庭燎詩為旂上鸞聲細玩語氣明是順<lb/>
遞惟旂淠淠而飛揚故旂上之鸞亦嘒嘒而聲動二語<lb/>
合觀正上所云言觀其旂也自正義以淠淠屬旌旂嘒<lb/>
嘒屬車馬兩義對舉語不貫穿失其解矣<lb/>
<hi>大雅烝民篇</hi>人臣出使四方則乘輶軒取其輕捷便馳驟故<lb/>
行人乘之仲山甫奉命城齊所乘當是輶車之制鸞不<lb/>
<pb n="23a"/>
在衡而在鑣理固有之故他詩多言八鸞而不及四牡<lb/>
惟此為可據耳<lb/>
<hi>大雅韓奕篇</hi>韓侯畢覲事而出國門遂於蹶父所居行娶妻<lb/>
親迎之禮斷無乘戎路輕車者或如漢安車立車之制<lb/>
施八鸞於衡上故易四牡而言百兩與<lb/>
<hi>魯頌泮水篇</hi>此與采菽語同亦當為旂上之鸞聲下章其音<lb/>
昭昭乃衡軾和鸞之音由其馬蹻蹻驗之也舊解誤鸞<lb/>
旂為鸞車而以二章車音為僖公之德音亦過矣<lb/>
<pb n="23b"/>
<hi>商頌烈祖篇</hi>鄭氏解此詩又云鸞在鑣此自相矛盾語耳上<lb/>
文明言錯衡此斷當為衡上之飾乃諸侯之金路所謂<lb/>
金飾錯衡之車也施鸞於衡以為觀美夫何疑耶然則<lb/>
周殆沿殷之舊者漢安車立車之制則又沿周之舊要<lb/>
不當以鸞鏕例耳<lb/>
<hi>小雅信南山篇</hi>刀無鸞形而環有鈴故亦謂之鸞刀則鈴之綂<lb/>
謂鸞明矣說詩者於鸞旂顧泥為鸞車耶或云環有和<lb/>
鋒有鸞此不足信<lb/>
<pb n="24a"/>
正義引禮祭義文謂此鸞刀乃卿大夫親執是也鍾伯<lb/>
敬云禮卿大夫袒而毛牛尚耳則人君祭禮執鸞刀者<lb/>
固謂卿大夫也若儀禮特牲則謂主人立於門戸視側<lb/>
殺少牢則謂主人即位於廟門之外司馬刲羊司士擊<lb/>
豕宗人告備乃退則士大夫猶視殺而不親刲矣王介<lb/>
甫劉執中乃謂王執鸞刀以親殺此何據耶愚按鸞刀<lb/>
之執有二祭義卿大夫袒而毛牛尚耳鸞刀以刲此卿<lb/>
大夫執之也祭綂夫人薦涗水君執鸞刀羞嚌又禮器<lb/>
<pb n="24b"/>
君親制祭夫人薦盎君親割牲夫人薦酒夫曰羞嚌曰<lb/>
制祭曰割牲三者皆君執之也特俟司馬司士刲擊後<lb/>
君大夫親行其禮<hi>亦如秉耒躬耕三推五推以身親其事為敬</hi>非必自為殺<lb/>
耳豈可謂王無親執鸞刀之文耶<lb/>
　　倉庚<lb/>
倉庚<hi>豳風七月篇</hi>釋鳥云倉庚商庚郭璞謂即鵹黃也釋鳥<lb/>
又云倉庚鵹黃也郭璞謂其黧黑而黃因以名此郭註<lb/>
之誤辨見黃鳥不贅但並列其文以俟覧者而誤自見<lb/>
<pb n="25a"/>
然其誤已自毛公始之傳云倉庚離黃也以黧同離有<lb/>
毫釐千里之别不知釋鳥黧黃之文紀其色非紀其名<lb/>
倉庚黧黒而黃豈名鵹黃之楚雀又安得謬為名離黃<lb/>
之黃鳥乎羅瑞良云倉庚黃鳥而黑章而爾雅有皇黃<lb/>
鳥倉庚商庚鵹黃楚雀之名觀其詞旨彼固己心疑之<lb/>
矣<lb/>
舊謂闗西呼倉庚為黃鳥按豳土屬雍州為關中之域<lb/>
與闗西接壌而此詩及東山出車何以皆不言黃鳥而<lb/>
<pb n="25b"/>
言倉庚則當為兩物明矣<lb/>
蔡元度謂倉庚所以鳴其時也故凡紀時者皆言倉庚<lb/>
黃鳥所以命其德也故哀三良刺宣王皆言黃鳥此亦<lb/>
陸農師强分興賦之說不知謂黃鳥為命德而葛覃偏<lb/>
取紀時謂倉庚為紀時而東山頗似命德可見本是兩<lb/>
物不容强合耳<lb/>
山海經說黃鳥狀如梟而白首食之不妬此黃鳥并非<lb/>
黃鸝後人亦即譌為倉庚尤可哂楊夔止妬論云梁武<lb/>
<pb n="26a"/>
帝郗氏性妬或言倉庚為膳療忌遂令治之妬果減半<lb/>
總是詞章傅㑹之說今安得如梟白首之黃鳥更安得<lb/>
如梟白首之倉庚耶<lb/>
月令仲春之月倉庚鳴說文鳴則蠶生其時蓋在春分<lb/>
之後則感春陽頗遲龜經訓倉為清訓庚為新謂感春<lb/>
陽清新之氣而出故名亦强解耳今以釋鳥商庚考之<lb/>
商為秋令庚更也謂其春鳴至秋而更變也倉商則一<lb/>
音之譌耳<lb/>
<pb n="26b"/>
<hi>豳風東山篇</hi>鄭氏主仲春嫁娶之說故謂歸士始行時新婚<lb/>
今還序其情以樂之此大非也正義云毛以秋冬為昏<lb/>
此義必異於鄭宜以倉庚為興得之然說家謂賦時物<lb/>
以起興則猶未離乎仲春之說何元子因以果臝熠燿<lb/>
苦瓜皆夏末秋初所有而倉庚之鳴在仲春時不相值<lb/>
則當為追述無疑輾轉擬議仍歸鄭說而詩之本旨全<lb/>
失矣王肅云倉庚羽翼鮮明以喻嫁者之盛飾此二語<lb/>
詩義已足蓋特以倉庚興之子以熠燿興皇駁偶舉相<lb/>
<pb n="27a"/>
况絶非因時而賦景物也故孔氏謂嫁之得禮明亦及<lb/>
時可謂善為序擺脫者<lb/>
陸農師為及時之說所誤又疑於歸時不合因謂倉庚<lb/>
鳴於仲春其羽之鮮明在夏則其鳴喈喈者昏姻之時<lb/>
熠燿其羽者非昏姻之時此以言得及男女之時而已<lb/>
其泥於舊說委曲作解如此<lb/>
說文云熠盛光也燿照也此詩以言羽色當是借用比<lb/>
擬蓋物之鮮明者莫如火今倉庚之羽灼然耀目無可<lb/>
<pb n="27b"/>
名象因舉火光似之猶上章熠燿亦舉以似螢火之光<lb/>
非熠燿為螢火之名也故以宵行為蟲名者固非以熠<lb/>
燿作螢火名者亦誤觀釋蟲於蛜蝛蠨蛸下不列熠燿<lb/>
而别以螢火為即照可見且以詩詞按之上蛜蝛蠨蛸<lb/>
蟲名對舉此町畽熠燿空文對舉詞旨昭然無可疑者<lb/>
并附考於此<lb/>
傳釋熠燿為燐又釋燐為螢火正義駁之云燐者鬼火<lb/>
之名非螢火而陳思王螢火論又謂詩熠耀章句以為<lb/>
<pb n="28a"/>
鬼火或謂之燐未為得也然按室廬荒廢夜色凄凉曠<lb/>
埜青憐理或有之杜詩隂房鬼火亦是此况當存其說<lb/>
要不可以憐為螢火耳<lb/>
陸農師云一說螢非熠燿熠燿乃行蟲今畀溼處有蟲<lb/>
如蠶蠋尾後載火行而有光俗謂之熠燿此尤非也所<lb/>
謂如蠶載火者即未變化之螢火耳豈可别加以熠燿<lb/>
之名乎<lb/>
集傳訓熠燿為明不定而以宵行為蟲名蓋恐礙於四<lb/>
<pb n="28b"/>
章倉庚之說楊升菴解之云古人用字有虛有實熠燿<lb/>
之為螢火實也熠燿為倉庚之羽虛也有一明證小雅<lb/>
有鶯其領言桑扈之領如鶯之文非謂鶯即桑扈也彼<lb/>
謂倉庚之羽如熠燿之明非謂熠燿即倉庚也然此亦<lb/>
是慧舌强解鶯但作文采貌豈直指黃鶯耶愚謂熠燿<lb/>
其羽猶言差池其羽泄泄其羽耳<lb/>
<hi>小雅出車篇</hi>此篇專為紀時之語黍稷方華夏正四五月也<lb/>
此為往城朔方之時雨雪載塗<hi>載塗猶云載路謂雨雪滿道也傳謂凍釋為塗<pb n="29a"/>泥非</hi>十二月也此為城朔方還歸之時方其還歸在塗而<lb/>
又奉簡書西伐迨艸蟲鳴阜螽躍已踰年九月矣此為<lb/>
伐西戎之時至倉庚喈喈則又踰年二月也此為伐西<lb/>
戎還歸之時舊解皆謂凍釋為正月鳥鳴為二月出師<lb/>
兩地未有如此神速者則倉庚喈喈當以三年仲春為<lb/>
斷<lb/>
　　鵙<lb/>
鵙<hi>豳風七月篇</hi>釋鳥云鵙伯勞也郭璞以為似鶷<graphic n="KR1534" url="https://raw.githubusercontent.com/kanripo/KR-Gaiji/master/images/KR1534.png" mimeType="image/png"/>而大左<lb/>
<pb n="29b"/>
傳謂之伯趙氏陳思王惡鳥論云伯趙以五月鳴應隂<lb/>
氣之動其聲鵙鵙故以其音名餘書論鵙狀不一禽經<lb/>
註謂形似鴝鵒鴝鵒喙黃伯勞喙黑顔師古漢書註謂<lb/>
為子規方言謂為鶡鴠遯齋閒覧謂為䲷國史補謂為<lb/>
布穀丹鉛錄謂為架犁通雅謂為苦鳥衆說紛紜皆未<lb/>
可據其云子規布穀惡梟者尤誤<lb/>
釋鳥文鳥飛有翪有翔有翬皆專狀其飛勢不應言足<lb/>
且翪字從羽當如邢昺竦翅之說陸農師本說文訓斂<lb/>
<pb n="30a"/>
足為翪謂鵙飛斂足腹下恐未然<lb/>
鵙與鴂同夏小正鵙作鴂孟子註以鴂為鵙是也禽經<lb/>
鶗鴂鳴而艸衰註本服䖍說以鵙當之又楚詞恐□鴂<lb/>
之先鳴使百艸為之不芳蓋五月一隂始生艸木凋零<lb/>
之根已基於此鵙又賊害之鳥感陰肅殺而鳴故為艸<lb/>
衰不芳之驗此詩麻熟載績是矣何元子乃謂鴂名鸋<lb/>
鴂與鵙無涉殆泥王逸楚詞註以鳭鷯名巧婦者為鵙<lb/>
别名故力辨其誣要之單言鴂者即鵙也<lb/>
<pb n="30b"/>
臨海異物志謂□鴂一名杜鵑至三月鳴晝夜不止按<lb/>
此名秭鴂不名□鴂史記厯書秭鴂先<graphic n="KR1485" url="https://raw.githubusercontent.com/kanripo/KR-Gaiji/master/images/KR1485.png" mimeType="image/png"/>索隠云子鴂<lb/>
鳥春氣發動先出埜澤而鳴是也未嘗以七月始鳴志<lb/>
說誤<lb/>
陸農師云或言□鴂春分鳴則衆芳生秋分鳴則衆芳<lb/>
歇此是謬語大戴禮五月鵙則鳴逸周書芒種之日螳<lb/>
螂生又五日鵙始鳴吕覽註謂仲夏隂作於下陽發於<lb/>
上伯勞夏至後應隂而殺蛇磔之於棘而鳴於上合諸<lb/>
<pb n="31a"/>
說觀可知五月以前鵙未嘗鳴也如或所言仍以鵙為<lb/>
杜鵑耳<lb/>
羅瑞良謂伯勞以仲夏時鳴不當復有芳艸引離騷鵜<lb/>
䳏先鳴以為鵜即秭之譌䳏即鴂字厯書所謂秭鴂先<lb/>
<graphic n="KR1485" url="https://raw.githubusercontent.com/kanripo/KR-Gaiji/master/images/KR1485.png" mimeType="image/png"/>者也或轉而為南蠻鴃舌之鴃則宜其以為伯勞耳<lb/>
此非也按厯書云昔自在古厯建正於孟春於時冰泮<lb/>
發蟄百艸奮興則秭鴂之鳴正百艸始生時不當一云<lb/>
艸衰一云不芳是離騷之鵜䳏斷當為鶗鴂非秭鴂也<lb/>
<pb n="31b"/>
且羅氏認芳艸亦太泥芳對衰言離騷謂之不芳者即<lb/>
禽經所云艸衰耳蓋一隂始生為彫零之基也否則仲<lb/>
夏艸正壯茂何云無芳耶若夫梨菊萎折之說恐亦有<lb/>
未盡然者<lb/>
天地之氣南燠北寒此一定者豳土在岐山北乃西北<lb/>
之域其寒應早鄭氏獨以為晚寒故五月之鳴鵙至此<lb/>
始應之祇為七月二字强解耳補傳謂鵙仲夏始鳴至<lb/>
七月則鳴之極而將去嚴華谷亦云七月猶鳴蓋三隂<lb/>
<pb n="32a"/>
之候而寒將至也兩說得之<lb/>
蔡元度謂夏至則生者勞物鵙鳴同萬物而勞者也故<lb/>
謂之百勞此亦鑿說伯勞名頗不一左傳作伯趙舊註<lb/>
趙者疾也夏小正作伯鷯通卦驗又作傳勞或云趙勞<lb/>
之轉鷯勞之譌博百之近<lb/>
　<lb/>
　<lb/>
　<lb/>
<pb n="32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩識名解卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩識名解卷一</head> <lb/>
    <p>
<pb n="1a"/>
欽定四庫全書<lb/>
　詩識名解卷一<lb/>
　　　　　　　　　　　　錢塘　姚炳　撰<lb/>
　鳥部<lb/>
　　鳩<lb/>
雎鳩<hi>周南闗雎篇</hi>釋鳥首列鳩族王雎其一鳩眼未化識者<lb/>
憎之其為猛摯明矣郭璞以為雕類江東呼為鶚陸璣<lb/>
謂大小如鴟幽州人謂之鷲蓋其屬也其他白鷢之說<lb/>
<pb n="1b"/>
見禽經蒼鷃之說見風土記鳧類之説見通志鶗鴂之<lb/>
說見詩詁更相擬議要鮮確據至謂鳴戞和順游於水<lb/>
而息於洲常隻不雙又謂至秋化鷹之時能搏擊他禽<lb/>
所謂鷙常居幽澗人亦罕見所謂在河洲皆縁詩釋物<lb/>
吾無取爾矣<lb/>
集傳狀類鳧鷖蓋云詢之淮人然祇狀類而已鄭漁仲<lb/>
直以為鳧屬且云多在水邊尾有一點白故揚雄謂之<lb/>
白鷢反以舊說雕類為誤則真誤也<lb/>
<pb n="2a"/>
摯與鷙通曲禮前有摯獸則載貔貅是也說文又至也<lb/>
商書大命不摯言受大命者何不來至亦無深至之義<lb/>
鄭氏乃謂王雎之鳥情意至然而有别遂使後儒附㑹<lb/>
謂猛摯之物不足比后妃之淑善於是杜鵑鳧屬紛紜<lb/>
擬議則鄭氏實開之端矣<lb/>
羅瑞良引思𤣥賦雎鳩相和歸田賦交頸頡頏之語以<lb/>
為明是乘居匹遊烏在論其有别且后妃之意方樂得<lb/>
淑女與其君子相與如雎之相為顧豈暇言其别此解<lb/>
<pb n="2b"/>
最得猶未暢厥㫖也余世父通論云雎鳩有此和聲在<lb/>
於河洲游泳並樂其匹偶不亂之意自可於言外想見<lb/>
傳謂摯而有别夫曰摯猶是食魚有搏擊之象此但釋<lb/>
鳩之性習不必於正意有闗㑹也若云有别則傅㑹矣<lb/>
孟子夫婦有别此二字所從出豈必以夫婦字加於雎<lb/>
鳩上哉詩人體物縱精安能擇一物之有别者以比夫<lb/>
婦烈女傳因云人未嘗見其乘居而匹處夫謂之有别<lb/>
乃不亂羣之謂耳非異處也今云未嘗見其乘居匹處<lb/>
<pb n="3a"/>
則非所以比夫婦亦大乖闗闗之㫖矣<lb/>
闗闗和聲本釋詁文何元子謂通作□引說文云織絹<lb/>
以絲貫杼也蓋象衆鳥飛翔徃來之狀如穿梭形則易<lb/>
字求解矣<lb/>
嚴華谷以郯子五鳩備見詩中分配鑿鑿然雲鳥紀官<lb/>
事屬荒渺難可據信且以類考之亦頗舛錯未足為典<lb/>
要也但釋鳥以鵻冠鳩餘四者又各有鳩名則亦從鳩<lb/>
類備列於後以俟考者<lb/>
<pb n="3b"/>
<hi>召南鵲巢篇</hi>傳以此鳩為鳲鳩歐陽正義辨以為拙鳩謂惟<lb/>
今人直呼鳩者不能為巢如舊所傳架枝墮鷇破卵逐<lb/>
雌之事王雪山駁之云詩人偶見鵲有空巢而鳩來居<lb/>
而後人必以為常是譚詩之病也此翻案語已為古今<lb/>
說詩者下一針砭余世父又不謂然通論云王說名為<lb/>
擺脫實成固滯按詩言鵲鳩者以鳥之異類况人之異<lb/>
族也其言巢言居者以鳩之居鵲巢况女之居男室也<lb/>
詩義止此不穿鑿不刻畫方可說詩一切紛紜盡可掃<lb/>
<pb n="4a"/>
却矣讀之不覺渙然<lb/>
<hi>衛風氓篇</hi>傳以此鳩為鶻鳩按釋鳥云鶌鳩鶻鵃郭璞以為<lb/>
似山鵲而小短尾青黑色多聲是也至孫炎謂一名鳴<lb/>
鳩舎人謂即今斑鳩陸璣亦謂鶻鳩一名斑鳩似鵓鳩<lb/>
而大項有繍文斑然三說皆非陸農師云鶻鳩似山鵲<lb/>
而小釋鳥鷽山鵲故此一名鶯鳩與郭說合<lb/>
正義云爾雅鳩類非一知此是鶻鳩者以鶻鳩冬始去<lb/>
今秋見之以為喻故知非餘鳩也愚謂沃若黄隕自是<lb/>
<pb n="4b"/>
顔色盛衰之况不必拘上章秋期為仲秋季秋也况貿<lb/>
絲是孟夏時事桑葚又是孟夏時物俱非秋時所見明<lb/>
矣故謂此鳩為鶻鳩則可謂因秋見而知為鶻鳩則不<lb/>
可鄭氏以為戒鳩非時而食葚者并滯語也<lb/>
葚味最甘鳩喜食則不厭猶私情易溺士女耽樂則不<lb/>
自禁惟其如是是以為戒耳傳謂鳩食葚過則醉而傷<lb/>
其性夫詩苐言無食而已未嘗言無過食也因過食以<lb/>
至醉因醉以至傷性皆是添足<lb/>
<pb n="5a"/>
鳲鳩<hi>曹風鳲鳩篇</hi>嚴華谷云舊說鳲鳩凡十一名惟李氏别<lb/>
以為今之鴝鵒愚按鴝鵒似鵙而有幘亦謂之哵哵其<lb/>
非鳲鳩明矣所謂十一名者鳲鳩也鴶鵴也秸鞠也布<lb/>
穀也穫榖也擊穀也戴勝也桑鳩也題肩也擊正也搏<lb/>
黍也若博考之方言梁楚之間謂之結誥羅瑞良謂又<lb/>
呼撥穀又呼郭公又呼□鷜則一物而十五名矣然鳲<lb/>
鳩自即布穀所謂鴶鵴秸鞠穫穀擊穀結誥撥穀郭公<lb/>
有音同而字異者亦有字異而義同者固是一物無疑<lb/>
<pb n="5b"/>
搏黍與黄鳥名同或亦布穀之義至以為題肩擊正謂<lb/>
即鷹化之布穀釋鳥謂之茅鴟者則大謬矣不知彼乃<lb/>
未化布穀之雀鷹所謂隼耳眼雖可憎尚故從其舊而<lb/>
名之耶<lb/>
斑鳩禽經作班鳩註云班次序也凡哺子朝從上下暮<lb/>
從下上故謂之班非項有斑文之謂此蓋因傳養子均<lb/>
平之說起義未可據<lb/>
鵻<hi>小雅四牡篇</hi>鵻名紛如釋鳥謂之夫不郭璞以為今䳕鳩<lb/>
<pb n="6a"/>
是也方言有<graphic n="KR1991" url="https://raw.githubusercontent.com/kanripo/KR-Gaiji/master/images/KR1991.png" mimeType="image/png"/>鷱鵴鳩鳻鳩<graphic n="KR1891" url="https://raw.githubusercontent.com/kanripo/KR-Gaiji/master/images/KR1891.png" mimeType="image/png"/>鳩䳫鳩䳕鳩鶻鳩鷦鳸<lb/>
諸稱凡八名廣雅則别<graphic n="KR1991" url="https://raw.githubusercontent.com/kanripo/KR-Gaiji/master/images/KR1991.png" mimeType="image/png"/>鷱專名鳩而以<graphic n="KR1891" url="https://raw.githubusercontent.com/kanripo/KR-Gaiji/master/images/KR1891.png" mimeType="image/png"/>鳩辟鷱□<lb/>
鳩鵴鳩為一物陸璣以為即今小鳩幽州人謂之<graphic n="KR1991" url="https://raw.githubusercontent.com/kanripo/KR-Gaiji/master/images/KR1991.png" mimeType="image/png"/>鷱<lb/>
梁宋之間謂之鵻陸農師以為一名荆鳩一名楚鳩一<lb/>
名乳鳩嚴華谷以為鵻一鳥十四名内有鵓鳩祝鳩鵾<lb/>
鳩之稱又在諸說外愚謂其中有以音贅者夫與䳕是<lb/>
也有以字贅者䳕與□與乳是也有以地贅者荆與楚<lb/>
是也<lb/>
<pb n="6b"/>
鄭漁仲以為其者指之之詞鳥之短尾者皆謂之佳惟<lb/>
夫不專名焉故指隹為夫不此亦曲解通爾雅中無此<lb/>
行文之法當為衍文闕之若嚴華谷竟以隹其二字為<lb/>
名更無義矣<lb/>
鵻改作□隼贅作鵻並屬杜譔字書已辨之其害使人<lb/>
以隼同□以鵻同隼張冠李戴名物混淆則皆子雲輩<lb/>
好作奇字之遺孽也<lb/>
廣雅釋隹為鶉按隹者短尾禽總名鶉頭細無尾亦是<lb/>
<pb n="7a"/>
隹類但謂鶉為隹則可以隹屬鶉則不可說文□註云<lb/>
鵻又從隹一或曰鶉字此誤隹為鶉之本矣<lb/>
<hi>小雅小宛篇</hi>傳以鳴鳩為鶻鵰非陸璣云鶻鳩一名斑鳩陸<lb/>
農師駁之謂鶻鳩短尾青黑色多聲故名鳴鳩斑鳩與<lb/>
此全異璣之言非愚謂璣以斑鳩釋鳴鳩本不誤但不<lb/>
當以鶻鳩為斑鳩耳鳴鳩自是鳲鳩即月令所稱拂羽<lb/>
者許叔重謂鳴鳩奮迅其羽直刺上飛數千丈入雲中<lb/>
此翰飛戾天之證蓋鳲鳩鷹所變化鼓翅摩天固其能<lb/>
<pb n="7b"/>
事若鶻鳩小物決起而飛搶榆枋時則不至控於地而<lb/>
已矣何以戾天為<lb/>
傳因鶻鳩起義故謂刺幽王行小人之道責髙明之功<lb/>
終不可得要是强解愚疑下有念先人懐二人教誨式<lb/>
穀無忝所生諸語當是亂離思親之詞與鳲鳩亦有闗<lb/>
合鳲鳩性壹而慈有哺子之恩故即以起興耳<lb/>
詩中宛字未嘗專作小訓若宛在水中央宛其死矣之<lb/>
宛不可以小通也如云戾天之鳩奮迅入雲遠不可即<lb/>
<pb n="8a"/>
望之宛然如可見者較當且詩篇舊名小宛若宛并以<lb/>
小訓之則是篇義作小小矣何元子引考工記惌訓孔<lb/>
小為解亦强證<lb/>
鷹<hi>大雅大明篇</hi>釋鳥以鷹為鶆鳩郭璞謂鶆為鷞字之誤杜<lb/>
預左傳註云鷞鳩鷹鷙鳥是也又禮月令鷹化為鳩王<lb/>
制鳩化為鷹蓋一物而相變化者故爾雅通以鳩名之<lb/>
今依其義類辨於此夏小正亦云鷹者其殺之時也鳩<lb/>
者非其殺之時也<lb/>
<pb n="8b"/>
隼<hi>小雅采芭篇</hi>鷹隼醜見釋鳥文隼當為鷂鷂即鷹之小者<lb/>
故兹從鷹并見鳩類陸璣云齊人謂之擊征或謂之題<lb/>
肩或謂之雀鷹春化為布穀者此屬數種皆為隼是矣<lb/>
韋昭以隼為鶚李善言鷙擊之鳥通呼為隼顔師古謂<lb/>
即今所呼鶻一曰鷸子許叔重解淮南子又以為鵧鷑<lb/>
即今鵶䳎皆未得其實也<lb/>
舊有合引月令列子淮南子艸木疏諸文謂鷹隼鶉鸇<lb/>
鳩鷂布穀晨風諸鳥總順節令以變形故爾雅曰屬曰<lb/>
<pb n="9a"/>
醜是也但淮南鶉字當是鷂字之訛世無鶉化鸇之理<lb/>
况末云復為鷂必本上鷂來可證<lb/>
戾天爰止專為下試字取興隼有戾天之勇而翔止合<lb/>
其宜軍有三千之衆而練習得其法二語自遞合鄭氏<lb/>
舊分雨義失其㫖矣<lb/>
<hi>小雅沔水篇</hi>此飛止對上朝宗當從未亂時說若謂喻諸侯<lb/>
驕恣欲朝不朝自由無所懼心便與二章飛揚意複且<lb/>
沔水上何以言歸海下何以言湯湯耶<lb/>
<pb n="9b"/>
何元子引說文訓率中陵之率為捕鳥畢對下懲字作<lb/>
解愚謂率字之義非必因鳥網而制且其用不過為掩<lb/>
取之具恐戾天之隼未必入其機中耳<lb/>
晨風<hi>秦風晨風篇</hi>晨風鸇釋鳥文郭璞以為鷂屬陸璣以為<lb/>
似鷂青黄色燕舍鈎喙禽經瞭曰鷂<graphic n="KR3166" url="https://raw.githubusercontent.com/kanripo/KR-Gaiji/master/images/KR3166.png" mimeType="image/png"/>曰鸇蓋一以目<lb/>
名一以翼名也列子鷂之為鸇鸇之為布穀布穀久復<lb/>
為鷂則其先後變化之序如此者大抵鷹類始生為鷂<lb/>
鷂羽翼長成能嚮風摇翅為鸇月令鷹化為鳩所謂鸇<lb/>
<pb n="10a"/>
之為布穀也鳩化為鷹所謂布穀久復為鷂也<lb/>
或謂願因晨風發送子以賤軀亦謂風也非晨風為鸇<lb/>
也按李陵詩屏營衢路側執手埜踟躇長當從此别且<lb/>
復立斯須俱是長途把别不能遠隨之語鸇飛急疾故<lb/>
云願因晨風之發<hi>發如宋玉言鯤魚朝發之發</hi>託賤軀以長隨耳且<lb/>
其屬多出遼海上李陵在匃奴送别之作固是即其所<lb/>
見云然不得謂晨風為朝風也舊引古詩證之云晨風<lb/>
懷苦心蟋蟀傷局促又亮無晨風翼焉能凌風飛又願<lb/>
<pb n="10b"/>
為晨風鳥雙飛翔北林若非指鸇何以言鳥言翼何以<lb/>
晨風與蟋蟀並稱若晨風為朝風合古詩二句觀之似<lb/>
言風凌風文義難通矣此最鬯論<lb/>
六書故訓鴥為風之迅謂通作<graphic n="KR2078" url="https://raw.githubusercontent.com/kanripo/KR-Gaiji/master/images/KR2078.png" mimeType="image/png"/>風迅林木披靡故言<lb/>
鬱彼北林若晨風為鸇當言集彼北林不得言鬱自爾<lb/>
雅誤認鴥為鳥飛因以晨風為鸇俗遂制鷐字此强駮<lb/>
也按鴥字詩中凡兩見一為晨風一為隼大抵鷹隼之<lb/>
飛急疾故謂之鴥耳若以鴥為風迅豈飛隼亦風名耶<lb/>
<pb n="11a"/>
且制字從鳥其為鳥飛明甚不可以風之<graphic n="KR2078" url="https://raw.githubusercontent.com/kanripo/KR-Gaiji/master/images/KR2078.png" mimeType="image/png"/>通也<lb/>
晨風北林各自為義以晨風迅飛喻賢臣之歸往以北<lb/>
林茂盛喻秦國之多才如下章苞櫟六駮亦自分山隰<lb/>
對言也傳疏皆以二義穿合故於鬱字難通適滋後人<lb/>
擬議耳<lb/>
晨風但取迅飛為歸往之意未嘗以其義為賢臣比也<lb/>
陸農師憑空譔出義字又從義生仁厚譽黄鳥為配更<lb/>
從三良之死造出賢臣之生轉輾支離不可紀極矣<lb/>
<pb n="11b"/>
　　黄鳥<lb/>
黄鳥<hi>周南葛覃篇</hi>黄鳥有搏黍離畱栗畱黄鸎黄鸝諸名愚<lb/>
謂栗離聲之轉也離鸝字之訛也黄鸎取其聲也黄鳥<lb/>
從其色也搏黍因其時也若倉庚商庚鵹黄楚雀恐别<lb/>
一族否則爾雅不應複列如馬陵車前車前芣苢諸條<lb/>
皆連類相釋此何不類舉而釋以黄鳥耶其謂黄鳥即<lb/>
倉庚者以釋鳥文又有倉庚黧黄之語訛黧作鵹遂以<lb/>
倉庚為鵹黄因以鵹黄為黄鳥一誤再誤不可復辨識<lb/>
<pb n="12a"/>
者審之<lb/>
喈喈說文訓聲衆且和其義止此通論云毛傳加遠聞<lb/>
意以后妃處深宫而聞之然安見深宫鄰於産葛之地<lb/>
耶拈出一笑<lb/>
<hi>弼風凱風篇</hi>傳釋睍睆為好貌舊皆主容貌言惟集傳以為<lb/>
鳥聲按六書故云睆目圜轉也此集傳圓轉二字所從<lb/>
出但易視為鳴加清和二字未知何據耳何元子謂睍<lb/>
以視言睆以目言乃注視凝眸之貌則從人之視鳥為<lb/>
<pb n="12b"/>
說猶云瞻彼相彼也杕杜有睆其實大東睆彼牽牛皆<lb/>
可作如此解<lb/>
<hi>秦風黄鳥篇</hi>按交義共也合也互也友也又交加參錯也今<lb/>
重文曰交交自是往來如織之狀傳訓小於義無取<lb/>
<hi>小雅伐木篇</hi>嚶嚶不當專指黄鳥之聲按釋訓文丁丁嚶嚶<lb/>
相切直也鄭氏以為兩鳥聲要是鳥鳴通稱羽獵賦亦<lb/>
稱鴻鴈嚶嚶是矣羅瑞良引禽經鸎鳴嚶嚶謂詩即指<lb/>
此又苦無出谷遷喬之騐泥甚<lb/>
<pb n="13a"/>
<hi>小雅黄鳥篇</hi>通論云此黄鳥黄雀也非黄鶯鶯不啄粟<lb/>
呼黄鳥與呼碩䑕同一寓言不必實指此物嚴華谷以<lb/>
為民適異國無可告語惟黄鳥飛鳴往來於此故於將<lb/>
去告别之引杜詩埜花送客檣燕畱人之句謂送畱惟<lb/>
花燕亦此詩告别黄鳥之意恐未然<lb/>
<hi>小雅緜蠻篇</hi>傳釋緜蠻為小鳥貌於義不可解集傳以為鳥<lb/>
聲何元子分釋之謂其聲之微細不絶如緜而鳥語不<lb/>
可與人解又似蠻也然鸎聲圓滑可人故有雙柑斗酒<lb/>
<pb n="13b"/>
之聽若南蠻鴃舌何足入高人之耳而以是為好音誣<lb/>
所謂愈解則愈鑿不可通矣<lb/>
韓詩章句云緜蠻文貌亦未似又許由箕山歌甘𤓰施<lb/>
兮葉緜蠻則為葉盛之詞合之黄鳥究未有當也<lb/>
　　鵲<lb/>
鵲<hi>召南鵲巢篇</hi>鵲大如雅而長尾尖觜黑爪綠背白腹尾翮<lb/>
黑白駮雜舊呼烏鵲實不與烏類羅瑞良以為烏之屬<lb/>
故周禮總謂之烏鳥非也其名亦不一以性惡濕曰乾<lb/>
<pb n="14a"/>
鵲以知人喜曰靈鵲以色駮雜曰飛駮或稱神女或稱<lb/>
芻尼雜見禽經釋藏諸書<lb/>
月令鵲始巢乃巢成而居之候鄭氏必謂冬至架之至<lb/>
春乃成正義因以始巢為季冬未成之驗恐未然也<lb/>
<hi>弼風鶉之奔奔篇</hi>韓詩以彊彊為乘匹之貌鄭氏謂居有常匹<lb/>
飛則相隨之貌大都對宣姜與頑言也然其義但可意<lb/>
㑹不可泥字求解陸農師直以剛釋彊補傳云鵲能不<lb/>
淫其匹故以剛言今試以彊彊易作剛剛便難通矣<lb/>
<pb n="14b"/>
禮表記引詩作姜姜舊註云爭鬭惡貌愚按彊有二音<lb/>
亦分二義釋詁云彊當也註謂好與物相當值也釋言<lb/>
云彊暴也註謂彊梁凌暴也則當義讀若姜暴義讀若<lb/>
彊此作姜姜則義取當不取暴明矣故有溺舊解以為<lb/>
刺暴非刺淫者非也且左氏有明徴矣襄二十七年伯<lb/>
有賦鶉之賁賁趙孟曰牀笫之言不踰閾况在埜乎<lb/>
<hi>陳風防有鵲巢篇</hi>防傳訓邑集傳以為人所築以捍水者按防<lb/>
與中唐對舉廟中路謂之中唐不必實有所指傳訓為<lb/>
<pb n="15a"/>
邑陳無邑名防者惟郡國志陳國陳縣註引博物記云<lb/>
卭地在縣北防亭在焉則或為亭上之巢未可知也若<lb/>
築隄捍水皆列柵如堵非槎枒可棲無結巢其上之理<lb/>
且鵲性惡濕必巢枝杪今郊外喬木巔多有之不聞有<lb/>
水小巢畀之事說文云鳥在木上為巢在穴為窠若以<lb/>
隄防穴居則是窠而非巢義更難通矣<lb/>
　　雀<lb/>
雀<hi>召南行露篇</hi>陸農師云雀固物之淫者也凡鳥皆雄乘雌<lb/>
<pb n="15b"/>
鳴此鳥雌乘雄鳴又四時有子故詩以譬强暴愚謂詩<lb/>
但以穿屋為雀憎耳何必言及其淫說詩者多因詩起<lb/>
義而并以誣物大率如此<lb/>
吕氏春秋云季秋候鴈來賓雀入大水為蛤許叔重謂<lb/>
賓雀者老雀也棲宿人家堂宇之間如賓客然古今注<lb/>
亦謂一名嘉賓按禮記通論云賓濱通王莽傳率土之<lb/>
賓可證以其時更寒鴻鴈悉來南而宅於水濵也則雀<lb/>
又恐無賓名附識於此<lb/>
<pb n="16a"/>
　　燕燕<lb/>
燕燕<hi>弼風燕燕篇</hi>鳦鳥本名燕燕不名燕以其雙飛往來遂<lb/>
以雙聲名之若周周蛩蛩猩猩狒狒之類最古之書凡<lb/>
三見而語適合此詩及釋鳥文燕燕鳦與漢書童謡燕<lb/>
燕尾涎涎是也餘書省其文多單言之其後詞章家習<lb/>
用乳燕海燕之類不知單言燕者乃烏名釋鳥云燕白<lb/>
脰烏小爾雅謂之燕烏鑿然可據則舊以燕燕為兩燕<lb/>
及曲為重言之說者皆非也<lb/>
<pb n="16b"/>
說文訓巂為周燕通雅駁之謂失爾雅句讀引吕氏春<lb/>
秋云肉之美者有巂燕之翠因以巂周為燕之一名或<lb/>
又引周周銜羽之說謂巂者周也燕燕者鳦也三說互<lb/>
異愚按郭璞註子巂鳥出蜀中禽經亦云鸐巂周子規<lb/>
也則巂之為周與為周燕恐皆臆揣不敢傅㑹惟是燕<lb/>
燕之名於斯益信耳<lb/>
差池鄭氏兼言尾翼於一燕義猶未悖陸農師引禽經<lb/>
向宿背飛為說謂兩相差為差池通作遲徐行也則竟<lb/>
<pb n="17a"/>
作兩燕矣愚謂此當專以尾言燕尾雙岐如剪故云差<lb/>
池耳左傳臭味差池臭與味不可分二物明甚<lb/>
頡說文云直項也頏同亢釋鳥云鳥嚨也又與吭通何<lb/>
元子謂鳥髙飛直上故見其項頸上向是也然則此亦<lb/>
當以孤燕言如戴媯涕泣而長往耳傳據三章下上以<lb/>
釋此章未確後人刻描雙燕之狀便謂一下一上為頡<lb/>
頏尤傅㑹<lb/>
下上作低昂訓以音之輕重疾徐言猶髙下其手之謂<lb/>
<pb n="17b"/>
不然雄雉一鳥不應亦言下上其音矣傳疏皆實看上<lb/>
下二字必從飛論音泥甚鄭氏獨以為興戴媯將歸言<lb/>
語感激聲有大小此正低昂之㫖也<lb/>
𤣥鳥<hi>商頌𤣥鳥篇</hi>𤣥鳥生商乃詩人雋語欲求甚解已非何<lb/>
况傅㑹其事諸書紛紛語怪遞相祖述雖識者不免惟<lb/>
傳獨以己意斷之又蔡邕月令章句云𤣥鳥感陽而至<lb/>
其來主為孳乳蕃滋故重至日因以用事與傳意合<lb/>
通論云今人居數千載下豈能逆測古事但依文說經<lb/>
<pb n="18a"/>
不必先立主見如生民詩文義實似謂履迹而生者不<lb/>
必為之闢異也此詩實無吞卵而生之文不必為之好<lb/>
異也此最為確論<lb/>
𤣥鳥降即𤣥鳥至也月令戴勝降于桑謂之天命可乎<lb/>
舊註云言降者重之若自天來亦飾說<lb/>
　　雉<lb/>
雉<hi>弼風雄雉篇</hi>說文謂雉有十四種皆本釋鳥文惟以鷂雉<lb/>
重出不列别分雗雉鵫雉為二以足十四之數又易顱<lb/>
<pb n="18b"/>
為盧鷮為喬鸐為翟雗為翰鵫為卓鷂為搖鶅為甾鵗<lb/>
為希鷷為蹲頗失其本愚疑顱者雉之總名即下鷂雉<lb/>
鷮雉之類故謂之諸雉其東西南北之名特方言不同<lb/>
非於上諸雉之外别有所指也<lb/>
傳箋援序刺淫之說直拈雄字穿鑿鄭說則更穢矣陸<lb/>
農師云雉死耿介妬壟護疆一界之内要以一雄為長<lb/>
餘者雖衆莫敢鳴雊潘岳所謂畫墳衍以分畿者也愚<lb/>
按此即詩稱雄雉之意雄雉為衆雉之長猶君子為一<lb/>
<pb n="19a"/>
家之長覩物懷人因以為詠無他義爾<lb/>
泄泄下明有羽字蓋以飛之羽言不專以其飛言猶二<lb/>
章下上乃音之下上非飛之下上也舊解多以泄泄屬<lb/>
飛故無確諦按字書泄泄弛緩貌又散也蓋雉之雄者<lb/>
有冠長尾身多文采刷羽而飛則文采舒散可觀所謂<lb/>
泄泄其羽耳<lb/>
嚴華谷云詩人之言不必盡同燕燕言下上其音謂雙<lb/>
燕相追逐而飛鳴也此言雄雉下上其音則止是一雉<lb/>
<pb n="19b"/>
之音或下或上也愚謂此正是證低昂之義彼以詩鑿<lb/>
言雄雉不能仍訓一下一上又慮燕燕無以為解乃曲<lb/>
為詩言不必盡同之說此所謂欲蓋彌彰直為前篇立<lb/>
一左劵耳<lb/>
<hi>弼風匏有苦葉篇</hi>傳以鷕為雌雉聲說文云字從鳥唯趙宧光<lb/>
謂唯者譍聲也雄倡雌龢故從唯存其說<lb/>
舊解皆以飛雌求走牡為喻惟嚴華谷主飛走通之說<lb/>
謂凡鳥鳴皆雄求雌雌不甚鳴今乃雌求其雄為不知<lb/>
<pb n="20a"/>
羞惡也愚謂嚴說固是而仍未得其解按此詩為刺淫<lb/>
之作首二章俱屬比以淺深之宜喻理濡軌求牡之况<lb/>
言情蓋男女大欲所存如濟盈未有不濡軌者雉鳴未<lb/>
有不求牡者但非理不可以相干故鳴鴈歸妻又由情<lb/>
而制為禮如此也似此文義明順舊解多為牡字拘牽<lb/>
所謂以文害辭耳<lb/>
翟<hi>弼風簡兮篇</hi>傳以翟為翟羽按釋鳥有鸐山雉之文郭璞<lb/>
以為長尾者此云秉翟蓋持其尾羽而舞也周禮羽舞<lb/>
<pb n="20b"/>
惟用翟羽取尾長而色備禹貢羽畎夏翟是矣公羊說<lb/>
萬舞以鴻羽韓詩說以夷狄大羽皆不經<lb/>
南齊鄭義奏更以翟為笛謂笛飾以髦籥飾以羽梁武<lb/>
帝云翟是五雉之一取其毳羽以秉之耳寧謂羌笛耶<lb/>
宋元豐三年詳定朝㑹儀注以為今文舞所秉翟羽以<lb/>
雉尾掉髹漆之柄求之古制蓋無所本景祐廣樂記載<lb/>
聶崇義圖羽舞所執類羽葆幢析羽四重以結綬系之<lb/>
於柄請依崇義圖以翟羽為之其說與古義合則知以<lb/>
<pb n="21a"/>
翟為笛者謬矣<lb/>
<hi>衞風碩人篇</hi>周禮王后五路翟車在重厭二者之外重厭但<lb/>
以翟羽飾車兩旁非車後戸也按釋器云輿革前謂之<lb/>
鞎後謂之茀竹前謂之禦後謂之蔽則茀是後戸之飾<lb/>
今正義槩言蔽車前後誤矣且茀蔽二者又有革竹之<lb/>
分不當混詩所謂翟茀者當是革車其後戸亦以革飾<lb/>
而畫翟羽之文於革上耳<lb/>
<hi>王風兔爰篇</hi>正義云兔言緩則雉為急此曲解傳緩急說耳<lb/>
<pb n="21b"/>
愚謂文鳥離羅不過無辜受禍之况何得泥爰爰之緩<lb/>
遂以雉為急乎<lb/>
<hi>附</hi>翬<hi>小雅斯干篇</hi>說文云翬大飛也此翬飛猶釋鳥其飛也<lb/>
翬之意非翬雉也詩取象在飛不在采色且雉飛不過<lb/>
尋丈不可以擬騫舉之勢鄭氏訛據素質五采文以為<lb/>
奇異之鳥陋矣陸農師又謂翬雉從翬而不悟此詩之<lb/>
翬非雉意以矢棘鳥革皆指物言之則首句如跂斯翼<lb/>
跂又當指為何物耶<lb/>
<pb n="22a"/>
<hi>小雅小弁篇</hi>鄭氏但訓雊為雉鳴正義誤引說文謂雊為雄<lb/>
雉鳴取配衞風之鷕截分雌雄恐未然按雊者勾頸而<lb/>
鳴之謂羅瑞良謂鴝鵒以足相勾雉以頸相勾故皆從<lb/>
勾商書雉勾鼎耳不特鳴而已是也勾非一雉則雊亦<lb/>
非一聲是說文雄雌鳴之義孔氏譌雌作雉誣矣詩中<lb/>
求雌之喻亦為幽王黜申后云然非真以雊為雄求雌<lb/>
聲也且鷕雊二者古亦並用之潘岳射雉賦云麥漸漸<lb/>
以擢芒雉鷕鷕而朝雊<lb/>
<pb n="22b"/>
夏小正雉震呴註云震晨之譌也蓋取雉求雌而雊以<lb/>
朝之義按說文雷始動雉鳴而勾其頸則震乃雷震耳<lb/>
必牽合朝雊易字求解誤矣又月令章句云雷在地中<lb/>
雉性精剛知之應而鳴是也<lb/>
鷮<hi>小雅間關篇</hi>郭璞以鷮雉為鷮雞鄭漁仲以鷂雉為鷮雉<lb/>
愚按上有秩秩海雉鸐山雉之文明以此名釋彼名璞<lb/>
分鷂鷮為二而漁仲合之當非無據但山海經謂女几<lb/>
之山多白鷮則又與青質五采之鷂異矣要以尾長走<lb/>
<pb n="23a"/>
鳴為驗可耳陸璣云鷮微小於翟走而且鳴曰鷮鷮其<lb/>
尾長是也<lb/>
說文謂鷮長尾雉走鳴乘輿尾為防釳著馬頭上按張<lb/>
衡東京賦方釳左纛李善註云五寸鐡中央低兩頭髙<lb/>
如山形翟尾結著轅兩邊防馬相突也則尾又是翟非<lb/>
鷮抑如陸璣所云微小於翟者故亦謂之翟與<lb/>
正義云此鷮是雉中之别名以雉有耿介之性與碩女<lb/>
有貞專之德詩義止此陸農師取翬衣揄翟鷩冕為說<lb/>
<pb n="23b"/>
謂鷮又下鷩一等故詩用以况衆妾亦鑿甚矣<lb/>
　　雁<lb/>
雁<hi>弼風匏有苦葉篇</hi>雁有翁雞□鶉䳸三名李巡謂埜曰雁家<lb/>
曰鵞而方言謂自闗而西謂之<graphic n="KR1391" url="https://raw.githubusercontent.com/kanripo/KR-Gaiji/master/images/KR1391.png" mimeType="image/png"/>鵞南楚之外謂之鵞<lb/>
或謂之鶬<graphic n="KR1391" url="https://raw.githubusercontent.com/kanripo/KR-Gaiji/master/images/KR1391.png" mimeType="image/png"/>羅瑞良以為鵞兼有雁名雁又假鵞以為<lb/>
名愚按二物形相似蓋相易為别名者釋鳥舒雁鵞是<lb/>
鵞有雁名也若方言廣雅諸書以鵞呼雁是雁又有鵞<lb/>
名矣但舊說埜鵞大於雁似人家蒼鵞謂之駕鵞亦曰<lb/>
<pb n="24a"/>
<graphic n="KR1391" url="https://raw.githubusercontent.com/kanripo/KR-Gaiji/master/images/KR1391.png" mimeType="image/png"/>鵞則駕鵞似又非雁族然今人直謂雁鵞耳<lb/>
法言云能來能往者朱鳥之謂張揖以為𤣥鳥朱鳥皆<lb/>
燕也陸農師則謂燕一名𤣥鳥雁一名朱鳥今按二鳥<lb/>
並有往來之義然𤣥乃燕色朱於二鳥皆無取或云雁<lb/>
以陽鳥名故曰朱朱者陽色也<lb/>
禹貢陽鳥自以隨陽之義而名但昏禮所取不當在此<lb/>
鄭氏以為似婦人從夫鑿矣本艸唐註云雁得中和之<lb/>
氣熱則即北寒則即南以就和氣所以為禮幣者一取<lb/>
<pb n="24b"/>
其信一取其和其說似當<lb/>
親迎非昕時不當言旭旦則此詩之雁自為親迎以前<lb/>
時用但昏禮云下達納采用雁執雁請問名納吉用雁<lb/>
請期用雁此章為淫者陳其正禮固當通指鄭氏專以<lb/>
為請期之用不免執一耳<lb/>
<hi>鄭風女曰雞鳴篇</hi>古無以雁為饌惟内則有雁宜麥及雁腎之<lb/>
文舊皆謂人君燕食之物要非常用者且古以雁為贄<lb/>
及六禮之備皆生致之此言弋言宜以供飲燕當是田<lb/>
<pb n="25a"/>
舍夫婦景况不宜如正義拘大夫食禮為說也<lb/>
<hi>小雅鴻雁篇</hi>傳解肅肅為羽聲嚴華谷引小星傳以為疾貌<lb/>
則此亦為羽聲之疾何元子云肅者矜持振肅之義鳥<lb/>
之振羽其形肅然故曰肅肅愚謂雁飛行列不亂有整<lb/>
肅之儀故謂之肅肅唐風肅肅鴇行鴇亦有行列如雁<lb/>
也<lb/>
首章以雁之行列整齊興民之劬勞離散次章以雁之<lb/>
棲止得所興民之還定安居二義各有所取故或以春<lb/>
<pb n="25b"/>
北秋南專喻民不安居又或專以為避危就安喻者皆<lb/>
執一之論也<lb/>
易以鴻漸于木為失所書以陽鳥攸居為得所要之得<lb/>
所亦非易事此詩于垣作堵全從勞處得安陸農師云<lb/>
雁夜泊洲渚令雁奴圍而警察有遠害之道此正其集<lb/>
中澤之劬勞也<lb/>
鴻<hi>弼風新臺篇</hi>陸璣云鴻鵠羽毛光澤純白似鶴而大長頸<lb/>
肉美如雁又有小鴻大小如鳬色亦白愚謂此亦雁之<lb/>
<pb n="26a"/>
一種詩註别大為鴻小為雁淮南鴻烈别仲秋來者為<lb/>
鴻雁季秋來者為候雁說文謂鴻雁從北漢中來過周<lb/>
雒南去至彭蠡候雁從北漢中來南之彭蠡八月來者<lb/>
其父母九月來者其子合諸說觀要是一族又杜詩云<lb/>
故國霜前白雁來白雁者鴻也<lb/>
舊以魚比伋鴻比宣公為所得非所求之喻愚謂上二<lb/>
章皆有燕婉籧除語則設網離鴻取譬當不在此蓋宣<lb/>
公作新臺而邀齊女猶漁人設魚網而羅鴻鵠反常背<lb/>
<pb n="26b"/>
理之喻也<lb/>
<hi>豳風九罭篇</hi>鴻乃水鳥洲渚固其樓所傳謂鴻不宜棲渚喻<lb/>
公宜在朝廷而乃留滯東上者非也易鴻漸于陸有夫<lb/>
征不復之象二章疑亦取不復之義非謂不得其安也<lb/>
何元子謂遵渚者自北而南之時况公之避京師而居<lb/>
東遵陸者自南歸北之時况公之自東而歸不復來東<lb/>
亦鑿玩一歸字可知專取北鄉耳<lb/>
　　烏<lb/>
<pb n="27a"/>
烏<hi>弼風北風篇</hi>烏似烏鴉而小多羣飛作啞啞聲淮南子云<lb/>
烏之啞啞是也有哺子之慈故廣雅謂之慈烏又有反<lb/>
哺之孝故說文謂之孝烏與凡烏迥别詩凡單言烏者<lb/>
皆屬此<lb/>
小爾雅云去隂就陽者謂之陽烏鳩雁是也純黑而反<lb/>
哺者謂之烏小而腹下白不反哺者謂之鴉烏白項而<lb/>
羣飛者謂之燕烏白脰烏也按此足盡烏類然惟純黑<lb/>
而反哺者專有烏名林罕謂烏字全象鳥形但不注其<lb/>
<pb n="27b"/>
目睛萬類目睛皆黑烏體全黑遠而不分别其睛是也<lb/>
今玩北風語意當指純黑者言若白腹白脰緇素斑然<lb/>
安得云莫黑匪烏耶<lb/>
慈烏反哺白脰不祥二者災祥異類必以此詩所言烏<lb/>
為不祥之物作危亂徴不能不為慈且孝者負屈也古<lb/>
語云愛人者兼愛其屋上之烏惟慈且孝故足愛耳若<lb/>
槩以為不祥之物思援弓繳之不暇而暇愛之乎<lb/>
<hi>小雅正月篇</hi>無祿猶云不幸與左傳無祿獻公即世義同疏<lb/>
<pb n="28a"/>
謂得祿者福慶之事故謂福佑為祿雖民無福亦謂無<lb/>
祿是矣傳因卒章傅會作富人之屋正義乃謂烏求食<lb/>
陸農師因以為趨利總為祿字寫照夫烏非惡鳥何經<lb/>
說詩者之口動極醜詆如是不知詩但謂刑法之嚴如<lb/>
此我民從何而得生猶彼網羅之密如此飛烏何處而<lb/>
安止耳豈有他義耶<lb/>
誰知雌雄亦必以純黑者言惟其全體皆黑雖目睛不<lb/>
辨何况首尾毛色之間釋鳥云鳥之雌雄不可别者以<lb/>
<pb n="28b"/>
翼右掩左雄左掩右雌殆亦為此類設者<lb/>
此詩前後二烏絶不相蒙前烏比無祿之民後烏喻予<lb/>
聖之君陸農師謂詩人每引烏以刺者為其初皆利合<lb/>
不以道匪特誣烏其誣詩甚矣夫詩人衝口吟咏不拘<lb/>
一轍如天保前頌岡陵後復以南山為祝各有取義不<lb/>
相關涉說詩者何自固乃爾耶<lb/>
鸒斯<hi>小雅小弁篇</hi>鸒斯即鴉烏有鵯鶋鵯烏壁屋賈烏諸名<lb/>
此烏自名鸒斯不名鸒以釋鳥已有明文也正義謂斯<lb/>
<pb n="29a"/>
為語詞取蕭斯栁斯為證似矣然他書未有稱蕭栁為<lb/>
蕭斯栁斯者惟鸒斯數見别本自釋鳥文外若禽經法<lb/>
言類苑小爾雅注皆有斯字則此斯當非語助之比故<lb/>
或加鳥作<graphic n="KR2111" url="https://raw.githubusercontent.com/kanripo/KR-Gaiji/master/images/KR2111.png" mimeType="image/png"/>六書綂收正韻傳多遵爾雅立說舊本疑<lb/>
皆有斯字非衍孔氏專以定本為據余未敢信<lb/>
鸒斯專有鴉名以其亦是烏類故謂之鴉烏非名為烏<lb/>
者即是鴉也如北風舊解直指烏為烏鴉誤矣烏鴉性<lb/>
貪鷙善避矰繳見異則噪古有鴉經以占吉凶即此然<lb/>
<pb n="29b"/>
昔人專以白脰者為不祥則鸒斯恐猶不受不祥之名<lb/>
耳<lb/>
樂府朱鷺魚以烏統言烏也昌黎元和聖德詩魚魚雅<lb/>
雅舉烏之一也以叶上妥下墮韻故易字成文耳弇州<lb/>
巵言乃謂烏轉為鴉鴉轉為雅恐未然<lb/>
傳訓弁為樂集傳以為飛拊翼貌或云通作般謂般旋<lb/>
也俱未確按禮玉藻弁行剡剡起屨孔氏以弁為急是<lb/>
也詩意當與此同蓋歸飛爭宿有急疾意杜詩昏鴉噪<lb/>
<pb n="30a"/>
晚林情景可見<lb/>
提提不徒取羣義蓋衆鴉歸棲先後翔集若同體而追<lb/>
隨者有提挈提擕之狀便覺隠隠闗情或訓提為舉謂<lb/>
羣飛髙舉之貌髙舉則不似歸飛光景矣<lb/>
即鸒斯之羣飛見追隨聚首為可幸嚴華谷謂烏鴉不<lb/>
能反哺猶已之不能致養是為不孝自罪之詞詩意似<lb/>
未及此<lb/>
　<lb/>
<pb n="30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩識名解卷一<lb/>
</p>
<p>
</p>
  </div>
</body>
</text>
</TEI>
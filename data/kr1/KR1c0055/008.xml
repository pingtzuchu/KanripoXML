<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩識名解卷八</head> <lb/>
    <p>
<pb n="1a"/>
欽定四庫全書<lb/>
　詩識名解卷八<lb/>
　　　　　　　　　　　　錢唐　姚炳　撰<lb/>
　草部<lb/>
　　蓬<lb/>
蓬<hi>召南騶虞篇</hi>蓬似蒿散生故今俗亦稱蓬蒿要非蒿屬説<lb/>
文直訓為蒿非是釋草彫蓬黍蓬二種鄭漁仲皆名為<lb/>
茭不名蓬然按西京雜記宫中正月上辰出池邊盥濯<lb/>
<pb n="1b"/>
食蓬餌以袚邪此即所謂彫胡者其為蓬無疑矣<lb/>
陸農師分蓬為陸草葭為澤草然蓬亦産隰間如彫胡<lb/>
野茭之類皆傍水而出不得專指為陸草也此為南國<lb/>
春田當在江沱汝濆之地故即其所生之草以為咏若<lb/>
因蕃殖義鑿分原隰以見其蕃則失之矣<lb/>
<hi>衛風伯兮篇</hi>蓬草散生少根舊謂末大於本故遇風則旋轉<lb/>
而亂髮之無膏沐者似之集傳獨謂其華如柳絮聚而<lb/>
飛若亂髮不以葉言不知何据<lb/>
<pb n="2a"/>
<hi>附</hi>諼草<hi>衛風伯兮篇</hi>諼不通藼藼草亦非忘憂者此説文誕<lb/>
詞耳諼但訓忘本釋訓不易之解正義辨之甚明是詩<lb/>
以思伯之故飛蓬首疾故以忘憂解之且其曰焉得者<lb/>
不可得之詞也草必不可得而憂終不可忘是以至於<lb/>
心痗則諼草之非草明矣况爾雅備列草名而惟有諼<lb/>
義别無諼草此其尤足据者也兹附辨飛蓬後如騶虞<lb/>
之繫麐趾亦勿使得竊其名耳矣<lb/>
羅瑞良云願得善忘之草而植之庶幾漠然無所思然<lb/>
<pb n="2b"/>
世豈有此物也哉葢亦極言其情耳説者因萱音與諼<lb/>
同也遂命萱以為忘憂之草葢以萱合其音以忘合其<lb/>
義耳而所謂忘憂憂之一字從何出哉説文養生論博<lb/>
物志古今注皆因解詩者之言而廣之爾愚按此最有<lb/>
識解語葢諼草為萱之謬剏自説文自後無宗之者唐<lb/>
世如陸璣孔頴達輩皆勿存其説至宋而其説盛行惟<lb/>
瑞良抉摘根柢獨伸舊説可謂雞羣之鶴矣<lb/>
集傳訓諼草為合歡而云食之令人忘憂者余前輩毛<lb/>
<pb n="3a"/>
西河先生辨之云養生論合歡蠲忿萱草忘憂幾見合<lb/>
歡而忘憂也乎夫合歡者青堂也董子所謂欲蠲人之<lb/>
忿則贈以青堂者也然則青堂非萱矣愚按此嵇論及<lb/>
董子可證也而梁何遜為衡山候與婦書有云始知萋<lb/>
萋萱草忘憂之言不實團團輕扇合歡之用為虚雖不<lb/>
言青堂亦分二義可見<lb/>
萱堂稱母乃世俗不根語覆瓿集引昏禮婦洗在北堂<lb/>
文正之且謂聶夷中詩慈親倚堂門不見萱艸花亦非<lb/>
<pb n="3b"/>
以萱比母是也愚謂就詩取義本當作婦事用若膏沐<lb/>
為容之詞豈母道所宜言乎何元子又据本草謂萱即<lb/>
今鹿葱葢鹿食九草之一食其花健忘一名宜男而風<lb/>
土記謂萱花宜懐姙婦人佩之必生男因以為即稱母<lb/>
萱堂之義皆傅㑹也且云萱花宜懐姙葢寓思夫尤鄙<lb/>
俚甚矣<lb/>
　　葑<lb/>
葑<hi>邶風谷風篇</hi>傳但訓葑為須無明文按釋草須凡兩見而<lb/>
<pb n="4a"/>
葑蓯獨有葑名故漢儒多据此為訓迨後説家始以薞<lb/>
蕪之須屬葑今合爾雅註參考之郭璞謂葑蓯未詳而<lb/>
鄭漁仲云積舊茭頭所成者其不堪采為茹明矣若薞<lb/>
蕪之須郭璞以為似羊蹄細葉味酢可食而漁仲謂即<lb/>
蔓青固當是此或云葑蓯即蔓菁一物異名非是韻書<lb/>
訓蔓菁者平聲訓菰葑者去聲分見東送二韻固自有<lb/>
别<lb/>
正義謂葑也須也蕪菁也蔓菁也葑蓯也蕘也芥也七<lb/>
<pb n="4b"/>
者一物愚按既以葑屬蔓菁不當復列葑蓯之名邢昺<lb/>
易為薞蕪是矣然芥名亦有大芥辛芥幽芥之分其紫<lb/>
花者謂之蘆菔東魯謂之菈<graphic n="KR2776" url="https://raw.githubusercontent.com/kanripo/KR-Gaiji/master/images/KR2776.png" mimeType="image/png"/>見方言又蘇頌云一名<lb/>
薹子河朔謂之蕪根塞北呼為九英蜀呼為諸葛菜則<lb/>
是隨俗異稱非止七名也但蘆菔當别是一種釋草云<lb/>
葖蘆萉非蔓菁屬此又子雲之誤<lb/>
蔡元度亦以蘆菔為葑且謂葑者封也封之於土而後<lb/>
盛此傅㑹語按陶隠居云蘆菔是今温菘根可食葉不<lb/>
<pb n="5a"/>
可食蕪菁根乃細於温菘而葉似菘可食則明是二種<lb/>
無疑矣<lb/>
陸農師謂蕪菁與菘同類似菘而小有薹羅瑞良辨以<lb/>
為梗長葉瘦髙為菘葉闊厚短為蕪菁固是兩者又南<lb/>
北變種亦猶枳橘之隨地而化故舊説菘菜北種初年<lb/>
半為蕪菁二年菘種都絶蕪菁南種亦然是也但今所<lb/>
呼諸葛菜開紫花莖葉可食而味不美今亦罕食之相<lb/>
傳為武侯所止令軍士獨種蔓菁即此豈昔人所稱與<lb/>
<pb n="5b"/>
今異物與<lb/>
蘇頌謂蔓菁四時俱有春食苖夏食心秋食莖冬食根<lb/>
是根莖秋冬可食詩葢取不棄其晚節之義若錢氏以<lb/>
為下體莖葉近地多黄腐則凡菜皆然何為獨咏葑菲<lb/>
耶箋謂不可以根惡并棄其葉葉字添出且根可食原<lb/>
未始惡也<lb/>
程大昌以古祭牲貴上體為説擬非其倫至云蕪菁之<lb/>
葉可食而不如其根美故采葑菲者不棄之尤未是蕪<lb/>
<pb n="6a"/>
菁根葉皆美非葉不如根之謂但根莖食於秋冬恐於<lb/>
衰晚相棄故戒以勿謂下體而遺之耳下體是詩人雋<lb/>
詞不必泥如韭曰豐本亦取其近根者他若萊菔薯蕷<lb/>
之類惟根可用草木之質固不可以上下拘也<lb/>
<hi>鄘風桑中篇</hi>郝仲輿謂亦取下體賤䙝之義為刺非是蕪根<lb/>
可食本不當以賤䙝目之况此乃欲適所私而託為采<lb/>
物以行者連言我字當為淫者自道之語韓詩云匹夫<lb/>
匹婦相㑹於墻隂而明日有傳之者詩人即其自道之<lb/>
<pb n="6b"/>
語以刺之爾自道安得自刺則其於義尤為蛇足矣<lb/>
<hi>唐風采苓篇</hi>詩每連類興懐但取叶韻初非有意此云采葑<lb/>
亦錯舉以諧下東從二音耳併不必云葑生於圃非山<lb/>
所有明其可以無信也陸農師乃謂葑有時而甘有時<lb/>
而苦采葑則因人所甘所苦而譖之之况羅瑞良又謂<lb/>
苓甘而苦苦䜛者之入人必先甘而後苦而葑則甘苦<lb/>
相半見䜛人所以嘗試其君者無所不用皆鑿説也且<lb/>
甘義更屬傅㑹説見釋苓<lb/>
<pb n="7a"/>
　　菲<lb/>
菲<hi>邶風谷風篇</hi>釋草菲凡兩見一為芴郭璞謂即土𤓰一為<lb/>
蒠菜郭璞謂生下濕地似蕪菁花紫赤色可食兩者異<lb/>
釋至陸璣合為一以為幽州人謂之芴爾雅又謂之蒠<lb/>
菜今河内人謂之宿菜正義從之今按舊註皆以芴為<lb/>
土𤓰謂即月令王𤓰王𤓰僅食實而莖葉不可茹菲乃<lb/>
菜類宜從蒠菜之釋不當混作一物<lb/>
鄭漁仲謂蒠菜即蓫菜愚按釋草文蓫别見舊以為即<lb/>
<pb n="7b"/>
牛藬俗呼羊蹄菜者則非菲種也菲似葍葍大葉白華<lb/>
根如指正白可啖固當以其類求之耳<lb/>
蔡元度解菲為薄義以為物之體薄而可食者此大穿<lb/>
鑿不知菲本未嘗專訓薄也上林賦吐芳揚烈郁郁菲<lb/>
菲有茂盛意若物之名菲者體即薄則名蘴者體當厚<lb/>
葑菲二菜果如是取義耶<lb/>
菲根無所考舊以為似葍疑亦如指正白可啖者而唐<lb/>
慎㣲云土𤓰根似葛細而多糝此又以菲屬芴之説并<lb/>
<pb n="8a"/>
存俟考<lb/>
禮坊記引此詩證君子不盡利於人謂無以其根美則<lb/>
并取之此是斷章於詩義迥别何元子謂與取節義同<lb/>
則強合也<lb/>
　　荼<lb/>
荼<hi>邶風谷風篇</hi>此荼為苦菜廣雅謂之游冬鄭漁仲云今人<lb/>
呼苦益是也又本草一名荼草一名選王逸楚詞疏以<lb/>
為紫葉者為香荼青葉者為青荼葢有二種其葉似苦<lb/>
<pb n="8b"/>
苣而細斷之有白汁六月花從葉出色黄似菊堪食按<lb/>
儀禮鉶芼羊苦則荼古食物固用之今俗呼苦蕒菜用<lb/>
以羮肉者未知其即此否也<lb/>
嚴華谷謂詩有三荼一曰苦菜二曰委葉三曰英荼此<lb/>
詩荼苦及唐風采苦緜堇荼之荼皆苦菜也良耜以薅<lb/>
荼蓼之荼委葉也鄭風有女如荼英荼也鴟鴞予所捋<lb/>
荼傳云<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>苕疏云薍之秀穗亦英荼之類愚按諸詩之<lb/>
荼名同物異嚴氏之辨甚晰而集傳解此詩獨以荼為<lb/>
<pb n="9a"/>
蓼屬則是毒艸非苦菜矣讀者斷之<lb/>
楊用修謂荼一名呉葵唐王氷註素問引古月令四月<lb/>
呉葵華而無苦菜秀一句唐本草註呉葵云即關河間<lb/>
謂之苦菜者俗作鵞兒菜又名野苦蕒可證然按呉羅<lb/>
瑞良作胡謂即釋草戎葵猶胡豆謂之戎菽郭璞以為<lb/>
今之蜀葵似葵其華如木槿戎蜀葢其所自也據此則<lb/>
呉葵與荼迥别又夏小正云四月小滿後五日呉葵華<lb/>
王氷之註本此與月令小異不應即以苦菜當之<lb/>
<pb n="9b"/>
或謂以荼之苦喻新人之醜惡非是夫以醜惡詆新人<lb/>
則非詩人温厚之㫖且亦安見新昏者之為醜惡耶此<lb/>
明根上薄送來見離别大苦何啻如荼而其夫有新昏<lb/>
之戀一送不顧若甚甘之猶云甘苦失宜焉爾<lb/>
<hi>唐風采苓篇</hi>正義釋此苦為荼所以别於大苦葢大苦僅入<lb/>
藥類而月令明有苦菜秀之文則不得以大苦名苦明<lb/>
矣今從之<lb/>
陸農師以為采苦則因人所苦而譖之之况此固曲説<lb/>
<pb n="10a"/>
或云苦生於田非山中之物今云得之首陽之下者謾<lb/>
詞也亦未是按陸璣謂苦菜生山田及澤中此云山下<lb/>
何知非田澤間應有之處而必以為謾詞不可信耶<lb/>
<hi>豳風七月篇</hi>此食農夫之具與𤓰壺苴三者並為常食則是<lb/>
苦菜無疑陸璣云苦菜得霜甜脆而美是也<lb/>
<hi>大雅緜篇</hi>集傳解此荼為苦菜又云蓼屬語録亦謂詩人與<lb/>
堇並稱堇乃烏頭非先苦而後甘也又云荼毒葢荼有<lb/>
毒今人用以藥溪魚荼是堇類則宜亦有毒而不得為<lb/>
<pb n="10b"/>
苦苣矣愚按飴謂之餳以言其甘甘與苦為對者今乃<lb/>
置苦而言毒恐失其㫖殆由誤認堇因以誤認荼耳<lb/>
此以地之美言雖苦亦甘甚其詞耳若嚴華谷謂得霜<lb/>
甜脆故言如飴則隨地皆然何獨為周原異乎劉勰有<lb/>
云鴞音之醜豈有泮林而變好荼味之苦寧以周原而<lb/>
成飴並意深褒讚故義成矯飾是矣<lb/>
<hi>大雅桑柔篇</hi>正義分釋荼為苦葉毒為螫蟲則荼有苦名而<lb/>
無毒性明矣集傳合之以為荼味苦氣辛能殺物故謂<lb/>
<pb n="11a"/>
之荼毒則宜其别以為蓼屬耳若苦菜不聞有殺物者<lb/>
焉可誣也<lb/>
<hi>周頌良耜篇</hi>舊説此釋草委葉之蒤也郭璞註引此詩直作<lb/>
以茠蒤蓼易荼為蒤豈舊本原如是與今附按苦菜後<lb/>
以便考者<lb/>
釋草以蒤與皇並列蒤為委葉皇為守田按名索義則<lb/>
詩所云薅者或當是此然亦未聞其有毒也而鄭漁仲<lb/>
又以蒤為茅針引良耜詩為證則與如荼之荼同亦是<lb/>
<pb n="11b"/>
田間所有者并存其説於此惟陸農師以如荼附入苦<lb/>
菜則誤矣今從舊别歸茅部云<lb/>
王肅分荼為陸穢蓼為水穢集傳合之以為一物而有<lb/>
水陸之異今南方人猶謂蓼為辣荼或用以毒溪取魚<lb/>
即所謂荼毒也何元子云爾雅於苦菜蔈荂字皆作荼<lb/>
而委葉字乃作蒤又於别條有蒤虎杖之目則虎杖名<lb/>
蒤疑此即委葉也疏於本條下引陶註本草謂此物田<lb/>
野甚多狀如大馬蓼莖斑而葉圓此詩以荼蓼並言當<lb/>
<pb n="12a"/>
是其形相近故集傳亦云一物而有水陸之異耳愚按<lb/>
虎杖一名斑杖秋有花直出作赤子與蒟蒻相似要是<lb/>
陸産不可與水蓼混也荼與蓼自是二物宜從王説為<lb/>
允<lb/>
　　薺<lb/>
薺<hi>邶風谷風篇</hi>釋草薺類不一有䓆蓂葶藶菧苨諸種惟其<lb/>
實名蒫者乃今所食菜陶隠居謂味甚甘人取其葉作<lb/>
菹及羮亦佳是也自冬至春開白花名蝸螺薺俗呼地<lb/>
<pb n="12b"/>
英菜一名甘草師曠占云歳欲甘甘艸先生即此<lb/>
冬令百草凋殘無生物之理薺乃得春氣之早而生者<lb/>
舊謂乘冬水氣而美非是且物壯則老早生則早萎理<lb/>
之常也淮南以五行生克之説論之余亦未敢信<lb/>
説文薺蒺藜也引詩作墻有薺愚按二物音既各殊種<lb/>
尤迥别師曠占甘草為薺旱草為蒺藜其不相假明甚<lb/>
今混而為一竄墻茨之文為墻薺亦誕甚矣<lb/>
　　苓<lb/>
<pb n="13a"/>
苓<hi>邶風簡兮篇</hi>苓釋艸作蘦大苦也説文於苓訓為卷耳於<lb/>
苦又謂即苓今考卷耳自名苓耳以其形如䑕耳故以<lb/>
耳名之若舍耳而專名苓是失其真面目矣此詩所詠<lb/>
必不指此愚按苓本通零管子宙合篇奮乃苓漢書失<lb/>
時者苓落可證而釋詁苓落又作蘦落則苓與蘦古亦<lb/>
通釋艸有蘦無苓故應以此當之<lb/>
郭璞謂蘦即今甘草蔓延生葉似荷青黄莖赤有節節<lb/>
有枝相當或謂似地黄沈存中辨之云此乃黄藥也其<lb/>
<pb n="13b"/>
味極苦故謂之大苦非甘草甘草枝葉悉如槐髙五六<lb/>
尺但葉端㣲尖而糙濇似有白毛結角如相思角作一<lb/>
本生至熟角折子扁如小豆極堅齒囓不破按今甘草<lb/>
狀皆如存中説璞所云自是大苦所謂黄藥是矣又按<lb/>
説文蘦大苦苷甘草分釋鑿確且以名義辨之甘甘也<lb/>
苦苦也若以甘為苦雖不知味者當不云然<lb/>
正義取榛苓得所興碩人處非其位意與下西方美人<lb/>
二語不貫嚴華谷以為山澤之有草木猶盛朝之出人<lb/>
<pb n="14a"/>
物近之詩特以山隰興西方榛苓興美人耳非有深意<lb/>
也<lb/>
<hi>唐風采苓篇</hi>正義解傳以為采苓取草故為細事首陽在河<lb/>
曲之内故為幽辟大是鑿説詩人託物起興如葛覃卷<lb/>
耳雖后妃猶繫思之何獨於采苓而以為細若首陽在<lb/>
今山西蒲州東南三十里亦名雷首山又名首山左傳<lb/>
趙宣子田乎首山是也雖在河曲固非僻處豈以夷齊<lb/>
所隠而遂謂之幽耶可見皆縁䜛言附㑹非作詩者本<lb/>
<pb n="14b"/>
意人之為言苟亦無信吾於此亦欲云然<lb/>
蘇頌謂首陽在河東蒲阪縣與今甘草所生處相近而<lb/>
先儒所説苖葉與今全别疑種類有不同者此謬也按<lb/>
甘草生河西川谷積沙山及上郡陶隠居謂今不復通<lb/>
市近出蜀漢中悉從汶山諸夷中來而苓隨處皆有如<lb/>
邶地與首陽相去絶逺而詩亦稱隰有苓是矣頌溺於<lb/>
舊説不辨黄藥之誤反疑其地近而狀殊亦徒為古人<lb/>
愚耳<lb/>
<pb n="15a"/>
　　茨<lb/>
茨<hi>鄘風墻有茨篇</hi>釋草謂茨為蒺藜按蒺藜有二種一種杜蒺<lb/>
藜即今之道傍布地而生者開小黄花結芒刺一種白<lb/>
蒺藜出同州沙苑牧馬處大如黍粒此詩所指當是道<lb/>
傍布地生者陶隠居謂多生道上及墻上葉布地子有<lb/>
刺狀如菱而小長安最饒行人多著木履今軍家乃鑄<lb/>
鐵作之以布敵路名蒺藜易據于蒺藜言其凶傷詩墻<lb/>
不可埽以刺梗穢是矣故别有旁通屈人止行休羽之<lb/>
<pb n="15b"/>
名皆因其刺故也<lb/>
舊主埽刺傷墻之説愚謂蒺藜刺人之草難以埽除者<lb/>
趙簡子云植桃李者夏得其休息秋得其實焉植蒺藜<lb/>
者夏不得休息秋得其刺焉葢喻陽虎所植非人而為<lb/>
人害也此詩亦當以傷人言不當以傷墻言墻上之茨<lb/>
不可埽埽則傷人中冓之言不可道道則汚口二義較<lb/>
明舊解殆因下中冓言醜為合好掩惡之説故云傷墻<lb/>
耳<lb/>
<pb n="16a"/>
通論云茨即書梓材既勤垣墉惟其塗蔇茨之茨茨所<lb/>
以覆墻也言墻上有茨本不可埽以比中冓之言本不<lb/>
可道不必多為鑿論也毛鄭以爾雅釋茨為蒺藜謂墻<lb/>
生蒺藜當埽去之不可從按此與詩義較合解同小雅<lb/>
如茨如梁福禄如茨二詩又周禮圉司職茨墻則翦闔<lb/>
説文茨茅葢屋皆可證<lb/>
<hi>小雅楚茨篇</hi>鄭氏分茨與棘為二物大誤嚴華谷辨之謂詩<lb/>
中棘有二其一為酸棗此篇與青蠅之棘舊不指為何<lb/>
<pb n="16b"/>
物因以釋草茦刺當之是也然但知此棘為草木之刺<lb/>
而不悟此刺即蒺藜亦知其一未知其二耳按方言草<lb/>
木刺自關而西謂之刺江湘之間謂之棘今蒺藜子有<lb/>
三角刺人兵家鑄鐵為之以梗敵路亦名此非棘而何<lb/>
况語氣順遞所謂其者正指茨而言定是茨棘無疑也<lb/>
何元子謂楚茨疑即九夏中之祴夏又名采薺愚按釋<lb/>
草茨薺分釋判然其誤以茨為薺者乃起於東漢説文<lb/>
與康成采薺之説何氏反謂後人誤薺作茨失其考矣<lb/>
<pb n="17a"/>
九夏出周禮他書惟左傳肆夏云是其一餘不槩見今<lb/>
合鄭許之訛以楚茨為楚薺因以楚薺為采薺并以采<lb/>
薺為祴夏但取卒章鐘鼓既戒戒字為祴證諺云不識<lb/>
字讀半邉良可哂哉<lb/>
抽本無除義乃因抽訓為拔㑹拔意為除耳嚴華谷主<lb/>
抽發其條之説謂詩人感田野荒蕪言昔日豐穰之樂<lb/>
如此而今為茨棘之場是可傷而思也於詞㫖較合<lb/>
<hi>小雅甫田篇</hi>舊解如茨但取積義則屋上茅葢是也與梁坻<lb/>
<pb n="17b"/>
京三者取喻正相倫嚴華谷謂從髙處視之則稼在下<lb/>
而見其密如屋茅其説更長<lb/>
<hi>小雅瞻彼洛矣篇</hi>正義解箋謂福禄非積聚之物故云如屋葢<lb/>
以喻多要之未有不積聚而能多者三章既同同非聚<lb/>
義乎或云此當為蒺藜之茨茨布地叢生有連延屬續<lb/>
之意故取以喻福禄與葛藟義同亦一説<lb/>
　　唐<lb/>
唐<hi>鄘風桑中篇</hi>孫炎以釋草唐蒙連讀故云三名郭璞分之<lb/>
<pb n="18a"/>
為四名愚按釋唐為蒙自傳始其讀爾雅必有所据惟<lb/>
以芣苢馬舄之文律之又似以女蘿釋唐蒙者不然則<lb/>
當多下一蒙字矣然詩亦單言唐不連䝉爾雅所釋固<lb/>
當指此但今兔絲子僅供合藥非食菜傳遵釋艸文為<lb/>
訓而於䝉下増一菜字豈唐别有蒙菜之名非釋草所<lb/>
謂唐䝉者耶<lb/>
蔡元度謂䝉取蔽義䝉蔽乎松者也淫者志在依蔽故<lb/>
以為采果爾則采麥采葑其志又何在耶何元子引淮<lb/>
<pb n="18b"/>
南菟絲無根之説謂其不擇物而附有苟合之象尤鑿<lb/>
絲蘿松柏今約婚姻者多引為佳話豈得以苟合汚之<lb/>
且此詩為淫奔自道語漫託采物以行者非有深義即<lb/>
有之亦應謂彼美孟姜願附絲蘿已耳豈曰吾固苟合<lb/>
乎哉<lb/>
女蘿<hi>小雅頍弁篇</hi>傳訓此不及唐䝉而合女蘿菟絲松蘿三<lb/>
者為一物廣雅分女蘿為松蘿菟丘為菟絲陸璣謂女<lb/>
蘿即菟絲而以松蘿為别種呉普本艸則謂菟絲一名<lb/>
<pb n="19a"/>
松蘿而無女蘿之名陸農師以為在草曰菟絲在木曰<lb/>
女蘿羅瑞良又謂兩者皆附木或當有時相蔓引古樂<lb/>
府花葉同根枝條兩處及唐樂府兔絲隨風女蘿縈抱<lb/>
之語以為古今多知其為二物者又據博物志魏文帝<lb/>
所記諸物相似亂者女蘿寄生菟絲釋草或亦此義諸<lb/>
説紛如愚謂當以陸璣之説為正且以釋草文斷之則<lb/>
仍是女蘿兔絲為一物而松蘿别種也葢松根結茯苓<lb/>
舊謂下有茯苓上有兔絲則兔絲明是松上所附者今<lb/>
<pb n="19b"/>
女蘿亦云施于松上豈得以在草在木分乎抱樸子謂<lb/>
兔絲初生之根其形似兔是兔絲之名因此非有異種<lb/>
耳至於蘿類不一凡蔓延松上者疑通謂松蘿而兔絲<lb/>
乃專有女蘿名也又凡物小者稱女如女桑女葛之類<lb/>
則兔絲或亦蘿之細者與<lb/>
　　麥<lb/>
麥<hi>鄘風桑中篇</hi>説文謂麥以金王而生月令註則云麥實有<lb/>
孚甲屬木二説互異羅瑞良以為鄭氏特据四時與中<lb/>
<pb n="20a"/>
央所食為説麥性㣲寒要是許説為優愚按月令以四<lb/>
時分配五行此秦漢讖緯習氣固不足據至艸木春生<lb/>
夏長秋實冬成莫不備四時之氣未有獨稟一氣而生<lb/>
者麥性宜寒故秋冬種而春夏收不過得氣之早者耳<lb/>
舊傳小麥生於桃二百四十日秀秀後六十日成大麥<lb/>
生於杏二百日而秀秀後五十日成亦有春種而夏收<lb/>
者蘇頌以為四氣不足有毒是也則其非稟一氣而生<lb/>
明矣<lb/>
<pb n="20b"/>
鄭漁仲以為麥從來象其實從夊象其根或駁之謂草<lb/>
木皆有根何以不從夊皆有實何以不從來且來為小<lb/>
麥來之下不從久是來無根也牟為大麥牟之上不從<lb/>
來是牟無實也愚按前説固泥駁義亦未為得從來自<lb/>
因來牟取義非取象芒刺之説從夕則戴侗以為夜吐<lb/>
花而晝合近之<lb/>
郝仲輿謂麥秋不收冬不藏三時在外有奔之象百物<lb/>
未長而獨先秋有淫之象此比唐䝉苟合之義較鑿若<lb/>
<pb n="21a"/>
就其言反之霜雪含生比節後彫有守之象衆方春華<lb/>
彼已秋實有貞之象設易此為漢廣行露之詩安知不<lb/>
反其言以相譽甚矣説詩者之附㑹也<lb/>
<hi>鄘風載馳篇</hi>麥乃託言不當拘時為説葢夫人在許思衛預<lb/>
為目擊心傷之詞曰我若行其野而故宫已不可復覩<lb/>
也荒烟蔓草惟麥芃芃己耳將求援救於他邦不知其<lb/>
何所因而何所至乎此即黍離麥秀之傷也正義謂以<lb/>
今歳而思得來歳之時何元子又易為次年入夏時並<lb/>
<pb n="21b"/>
泥<lb/>
<hi>王風丘中有麻篇</hi>此詩通體無淫䙝語或當依序為思賢之作<lb/>
然麻麥必非指賢者所治特借以發端耳葢丘之中有<lb/>
麥留之中有子國兩以所有為興也若謂子治麻而父<lb/>
治麥以世其農業為賢則三章之李又是父子二人同<lb/>
治者耶<lb/>
或謂麥可養人故以興來食果爾則麻何以興施施李<lb/>
何以興佩玖乎鄭氏謂子國復來我乃得食亦非嚴華<lb/>
<pb n="22a"/>
谷云猶唐風枤杜曷飲食之之意愛而欲飲食之也得<lb/>
之<lb/>
<hi>魏風碩䑕篇</hi>舊説麥者絶續所賴今皆為碩䑕所食則民之<lb/>
困甚矣愚謂黍以秋成麥以春實合春秋之收而皆為<lb/>
貪殘者所取是以不堪其困託碩䑕而傷悲耳下言苖<lb/>
則并其未成者亦取之甚言重斂之酷也<lb/>
<hi>大雅生民篇</hi>幪有覆葢意麻麥盛茂覆滿田畦如帡幪然法<lb/>
言云震風凌雨然後知夏屋之帡幪也詩義亦當取此<lb/>
<pb n="22b"/>
何元子謂詩以麻麥連言者以此菽麻之利人不及禾<lb/>
麥故言蓻菽即亟繼以禾言蓺麻即亟繼以麥愚謂此<lb/>
備舉后稷所蓺者如五榖之外尚言𤓰瓞總見其無一<lb/>
不善種植無輕重緩急之意按齊民要術註以為麥黄<lb/>
種麻麻黄種麥亦其候相因故連類及之不可以他求<lb/>
耳<lb/>
來牟<hi>周頌思文篇</hi>傳但訓牟為麥不及來説文云天所來也<lb/>
惟廣雅以大麥為麰小麥為麳愚按方言麥有□䴭䴳<lb/>
<pb n="23a"/>
麰□䵆䴹麴諸名别無稱來者則來牟自是一物乃大<lb/>
麥名也大麥宜為飯又可為酢其蘖可為餳皆所以繼<lb/>
禾之不逮者故古以為重今考麥字從來當亦由來牟<lb/>
取義耳或作麳□䅘為小麥名並傅㑹之説<lb/>
來牟劉向封事作釐麰古釐來音通<hi>别見釋萊</hi>無殊義也但<lb/>
以為自天而來亦美其詞如天命𤣥鳥之説非真有雨<lb/>
粟事則其字義固不必深考耳觀孟子言麰麥而不言<lb/>
來麥可見麥無單言來者是來之不得為小麥名益信<lb/>
<pb n="23b"/>
　　蝱<lb/>
蝱<hi>鄘風載馳篇</hi>蝱與莔音同字異自傳以詩之蝱屬雅之莔<lb/>
後儒皆宗之故陸璣直云蝱今藥草貝母其葉如栝樓<lb/>
而細小其子在根下如芋子正白四方連累相著有分<lb/>
解是也然蝱從虫即蚊虻之虻不當為草名此字義之<lb/>
不可解者今俗或作□又作□與□仍歸草部義亦難<lb/>
通或云根狀如蝱故名<lb/>
陸疏葉如栝樓今世所見郭註葉如韭今世不復見此<lb/>
<pb n="24a"/>
張萱之説也愚按郭璞謂莔形根如小貝圓而白其華<lb/>
葉並似韭非但謂葉其説不知何据然萱謂葉如蕎麥<lb/>
蕎麥赤莖緑葉如烏桕樹葉而陸璣謂似栝樓栝樓引<lb/>
藤蔓葉如甜𤓰葉而穿又有細毛此兩説亦正未可一<lb/>
視耳<lb/>
貝母廣雅作貝父愚疑其一根而生多貝如貝之父母<lb/>
然因通為名耳何元子泥此章詩義易貝作背為逺離<lb/>
父母之况穿鑿甚矣且詩並未明言及父母也因蝱而<lb/>
<pb n="24b"/>
推其别名以為説則蝱之名不一如空艸藥實苦花苦<lb/>
菜商艸勤母之類亦將各有取義乎<lb/>
此專取興亦各有行一句葢陟丘者意在采蝱馳驅者<lb/>
心存唁衛故直接云女子善懐亦各有行也傳療疾意<lb/>
本贅説家因其説而甚之乃謂夫人親往山中采療鬱<lb/>
結亦鑿甚矣至有云治目眩不得返顧尤陋夫夫人不<lb/>
過思衛憂心耳何嘗抱目眩項直之病必須此以療之<lb/>
耶<lb/>
<pb n="25a"/>
　　緑<lb/>
緑<hi>衛風淇澳篇</hi>緑齊魯韓三家及禮記詩疏皆作菉惟毛公<lb/>
作緑舊解因以緑為竹之色要之緑竹可通菉竹則不<lb/>
可通矣况小雅采緑亦作緑其為王芻何疑耶水經注<lb/>
云今淇川無復竹惟王芻萹艸與昔無異葢其所親見<lb/>
然也郭璞謂今呼鴟脚莎鄭漁仲以為即藎草按本草<lb/>
稱藎草葉似竹而細薄莖圓小産平澤溪澗之側亦呼<lb/>
淡竹葉即是其物陸璣别以菉竹為一草不知何据<lb/>
<pb n="25b"/>
羅瑞良引上林賦緑蕙為香草而離騷薋菉又為惡草<lb/>
謂其各有取義愚按緑本非芳艸此詩特取其鮮澤茂<lb/>
長有濯磨精進意故以為况豈以芳艸而比之耶若上<lb/>
林賦所謂緑蕙對江離留夷蘼蕪言乃一物即楚詞所<lb/>
云樹蕙百畮者冠以緑字非王芻之緑也<lb/>
<hi>小雅采緑篇</hi>何元子謂菉草澀礪可以為攪洗之用故采而<lb/>
動歸沐之思又感其染色鮮好因而修容也愚按唐本<lb/>
草註藎艸荆襄人煮以染黄色極鮮好采之者或當為<lb/>
<pb n="26a"/>
此且以二章藍證之其皆為染草無疑至澀礪説本陸<lb/>
璣彼以緑竹為一物謂即木賊草故云然今分言之則<lb/>
非矣乃謂因攪洗而思歸沐是誤解也萬時華云手方<lb/>
采緑忽念髮之曲局歸而膏沐其想頭轉動處大可味<lb/>
此是解人語㑹此則因染修容之説亦覺穿鑿耳<lb/>
　<lb/>
　<lb/>
　<lb/>
<pb n="26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩識名解卷八<lb/>
</p>
<p>
</p>
  </div>
</body>
</text>
</TEI>
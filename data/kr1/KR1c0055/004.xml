<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩識名解卷四</head> <lb/>
    <p>
<pb n="1a"/>
欽定四庫全書<lb/>
　詩識名解卷四<lb/>
　　　　　　　　　　　　錢塘　姚炳　撰<lb/>
　獸部<lb/>
　　馬<lb/>
馬<hi>周南卷耳篇</hi>馬生於午在易為乾象稟純陽之體而健行<lb/>
坤配乾取牝順牡故云利牝馬之貞以其行地因稱地<lb/>
類實與地無涉緯書謂地精為馬非也貨殖傳地用莫<lb/>
<pb n="1b"/>
如馬亦行健之謂健則貞貞則久故十有二月始生其<lb/>
齒遂以年加長考異紀又謂地生月精為馬因取應月<lb/>
之説並非應月者皆隂類如顧兔在腹魚腦盈虚是也<lb/>
緯書以為王者駕馬故字以王為馬此偽説不足論也<lb/>
陸農師駁之謂王無駕馬之制古者天子乘龍葢取周<lb/>
禮八尺以上為龍之説亦未是釋畜云馬八尺為駥易<lb/>
駥作龍此周禮羙其辭耳陳用之又謂月令天子所乘<lb/>
皆言龍衛諸侯所畜則言騋是天子乗龍諸侯乗騋也<lb/>
<pb n="2a"/>
其説並泥<lb/>
正義云虺隤者病之狀似通作隳頽是也隳頽則罷罷<lb/>
則不能升髙固是一意何元子穿鑿字義謂虺似蛇而<lb/>
小隤説文以為下墜也孫炎解虺隤為馬退不能升髙<lb/>
葢猶今人言蛇倒退耳易罷為退以就已説誕矣且虺<lb/>
九經考異作㾯豈可泥字文為小蛇耶<lb/>
傳云𤣥馬病則黃如此則專指色黑者言矣若騂騏黄<lb/>
白諸種又將以何為病名耶郭璞謂虺隤𤣥黃皆人病<lb/>
<pb n="2b"/>
之通名人病則靣目黧黑而黄此自然之理馬之毛色<lb/>
病則不能潤澤亦當似此故或𤣥或黄耳<lb/>
駒<hi>周南漢廣篇</hi>駒有拘繫義禮月令游牝别羣則縶騰駒註<lb/>
謂季春妊孕已遂故仲夏不使同羣防踶齧是也釋畜<lb/>
云𤣥駒褭驂郭璞亦謂小馬别名則是馬之小者總名<lb/>
駒耳傳謂五尺以上株林箋謂六尺以下皆從周禮庾<lb/>
人文差等之鑿甚<lb/>
舊説六書不專以馬齒立字説文馬一嵗為馬八嵗為<lb/>
<pb n="3a"/>
<graphic n="KR2473" url="https://raw.githubusercontent.com/kanripo/KR-Gaiji/master/images/KR2473.png" mimeType="image/png"/>果爾則駟當是四歳馵當是二十歳他七歳當作□<lb/>
九歳當作□豈古人制字本義况説文馬二歳曰駒何<lb/>
以不從□三歳曰駣何以不從□即如周禮教駣亦苐<lb/>
指馬之未閑習者駒䮘駣皆馬之通稱不必拘年數分<lb/>
詁耳此論最達然則以駒為二歳馬者亦拘也<lb/>
<hi>陳風株林篇</hi>傳云大夫乘駒其意葢謂天子乘八尺者為龍<lb/>
諸侯乘六尺者為馬則大夫乘五尺者宜為駒凖此則<lb/>
士初試為大夫者當乘三四尺為□矣此説之不可通<lb/>
<pb n="3b"/>
者也陸農師又謂駒血氣未定則有踶齧之虞故大夫<lb/>
乘之夫問大夫之富數馬以對亦既儼然卿貳矣而必<lb/>
乘踶齧之馬以危其身此何禮制耶<lb/>
<hi>小雅皇皇者華篇</hi>陸農師謂維騏維駱維駰蒙上之文宜皆為<lb/>
駒此亦泥大夫分宜乘駒之説陋矣夫駪駪征夫衆多<lb/>
疾行所遣不一人所駕不一馬安得盡為五尺以上者<lb/>
而乘之乎<lb/>
<hi>小雅白駒篇</hi>白駒取潔白意猶如玉之謂何元子謂此為餞<lb/>
<pb n="4a"/>
箕子之詩由其不受周爵故退而就卿大夫之服不乘<lb/>
馬而乗駒也白者殷所尚之色與振鷺有客義同此本<lb/>
詩傳闡亦武斷<lb/>
<hi>小雅角弓篇</hi>此與下章皆根受爵不讓來老馬為駒喻父兄<lb/>
之退處教猱升木喻子弟之凌尊所謂不顧其後謂今<lb/>
日子弟不讓如此全不顧後時為父兄亦有起而凌我<lb/>
者復將自蹈於老馬為駒之勢耳<lb/>
騋<hi>鄘風定之方中篇</hi>騋牝不當分訓釋畜云騋牝驪牡葢騋之<lb/>
<pb n="4b"/>
牝驪之牡皆馬之良者故指以為言正義謂諸侯齊道<lb/>
髙八尺田馬髙七尺駑馬髙六尺獨言騋者舉中言之<lb/>
非也若云兼言牝馬則周禮校人職云凡馬特居四之<lb/>
一謂一牡可配四牝此詩誇牝之多適形牡之少矣鄭<lb/>
氏檀弓註引釋畜文又以𤣥駒之𤣥上屬謂七尺曰騋<lb/>
牝者色驪牡者色𤣥其于此詩騋牝之義何居<lb/>
箋以邦國六閑之制例此詩謂文公徙而能富馬數過<lb/>
制國人羙之泥甚後儒紛紜擬議其説不一以為可用<lb/>
<pb n="5a"/>
者三百乘而其牝牡乃三千此蘇氏説也以為革車不<lb/>
用牝馬今併牝馬數之故為三千此嚴氏説也以為成<lb/>
周以民牧者如丘甸歳取馬四疋之類葢天子十二閑<lb/>
是養之于官者文公三千舉官民通數言之此林氏説<lb/>
也以為馬特居四之一騋牝三千則當有牡一千革車<lb/>
不用牝純用牡牡馬一千為車二百五十乗取成數曰<lb/>
三百此羅氏説也愚謂三千不過侈言其盛以見良馬<lb/>
衆多如此其下焉者更可知耳若必泥三千之字以求<lb/>
<pb n="5b"/>
合馬制迨於制不合則又曲為之解以通其説不識無<lb/>
羊章三百九十為數何隘而詩人誇之耶即左傳元年<lb/>
三十季年三百亦苐謂其生馬蕃息十倍昔時不必定<lb/>
限以三百之數取合于邦國六閑也<lb/>
<hi>衛風于旄篇</hi>傳以轡為多寡之數謂驂馬五轡其制不可考<lb/>
王肅因以為夏駕兩殷駕三言驂則三馬之名駕三馬<lb/>
則五轡王基駁之云商頌約軧錯衡八鸞鏘鏘是殷駕<lb/>
四不駕三明矣豈可據肅語以解傳併以解詩耶箋謂<lb/>
<pb n="6a"/>
五見之六見之於義為近嚴華谷云言來見者愈衆也<lb/>
只可作如是解<lb/>
五之五馬六之六馬此以馬為多寡之數然亦苐謂極<lb/>
言其盛不可以禮制拘也若拘禮制言則五馬屬後世<lb/>
事不可入經解六馬之說雖歴見古文尚書及易孟京<lb/>
春秋公羊禮王度白虎通諸書然皆謂天子之制耳此<lb/>
為衛大夫見賢之詩不當以是例也况大雅駟騵彭彭<lb/>
武王所乘未嘗過四尚書諸侯入應門皆布乘黄朱獻<lb/>
<pb n="6b"/>
天子者亦祇四耶<lb/>
<hi>衛風碩人篇</hi>傳訓驕為壯貌於義未確字書謂馬驃逸不受<lb/>
控制得之葢諸侯之女嫁于諸侯車馬之雄皆為上駟<lb/>
其辟易之狀若不受控制者故謂之有驕云爾說文乃<lb/>
云馬髙六尺為驕由其見周禮庾人三等之說六尺以<lb/>
上為馬更無他字相代遂以驕為六尺之名其傅㑹如<lb/>
此<lb/>
黄<hi>鄭風大叔于田篇</hi>傳以乘黄為四馬皆黄何元子辨之謂黄<lb/>
<pb n="7a"/>
下必四鴇叔不應乘馬之驟易若此當於乘字畧斷讀<lb/>
之葢四馬為乘於乘之中有黄者有鴇者或兩服為黄<lb/>
而兩驂為鴇也愚謂此不過舉馬之上色誇之固不必<lb/>
泥四馬為一色亦不必分驂服各一色如小雅四黄既<lb/>
駕魯頌駜彼乘黄則亦非必不可得者以叔之驕侈何<lb/>
知不比物齊色以快一時耳目耶<lb/>
襄訓駕本釋言文但此詩直指鉤衡之處馬之所以駕<lb/>
者而言所謂轅端横木是也下齊首亦是此義葢服在<lb/>
<pb n="7b"/>
驂前直近轅端而兩驂次之故謂服為上駕與驂之鴈<lb/>
行正相合鄭氏謂馬之最良者為上駕誤矣或通作驤<lb/>
引説文馬低昻之謂則又易字求解不必從<lb/>
<hi>小雅車攻篇</hi>陸農師以四黄兩驂為駕六之證誕甚兩驂即<lb/>
於四黄中指其易於出入者而能不倚以見御之良耳<lb/>
若泥兩驂在四黄之外以為田獵盛事制固如此則方<lb/>
其徂東伊始屬車載道何盛如之而龎龎者僅以四牡<lb/>
稱耶<lb/>
<pb n="8a"/>
<hi>魯頌駉篇</hi>黄純色無雜易辨故釋畜無文傳恐黄白之皇通<lb/>
混作黄故專言黄者加騂以别之然頗涉語贅不必也<lb/>
試合舉之黄辭曰黄又云赤黄曰騂兩馬不幾無辨乎<lb/>
鴇<hi>鄭風大叔于田篇</hi>釋畜驪白雜毛鴇郭璞以為今烏驄陸農<lb/>
師謂其名取諸鳥葢毛色似耳詩舊本字從鳥釋畜文<lb/>
從馬古通或云猶八尺以上曰龍二目白曰魚馬可以<lb/>
曰龍曰魚鴇亦可曰鴇古稱良馬如翔麟紫燕駁龍紫<lb/>
鹿黄鵠晨鳧鐵獺緑虵之屬不盡出馬類也其説達矣<lb/>
<pb n="8b"/>
驪<hi>齊風載驅篇</hi>釋畜於驪無正文駉傳謂純黑曰驪不知何<lb/>
據如黄白皆以色稱况鬛喙之黑者亦直言黑此何獨<lb/>
易為驪耶愚疑驪乃良馬之號故釋畜盜驪驪牡皆為<lb/>
上駟其毛色不同則分驪馬白跨驪馬黃脊青驪驪白<lb/>
諸種耳未必驪為純黑名也識者斷之<lb/>
<hi>小雅六月篇</hi>四驪但稱比物不言齊色則驪固是良馬非黑<lb/>
馬可知舊註以為既比其物而曰四驪則其色又齊似<lb/>
屬添足<lb/>
<pb n="9a"/>
白顚<hi>秦風車鄰篇</hi>釋畜訓馰顙為白顛舍人云的白也顙額<lb/>
也額有白毛今之戴星馬也愚按的顙亦名的盧盧與<lb/>
顱通猶顙也馬政論云顙有白毛謂之的盧是也世說<lb/>
載劉備乘的盧得出厄其為良馬無疑若相馬經云馬<lb/>
白額入口至齒者名的盧奴乘客死主乘棄市此誤也<lb/>
晉書庾亮所乘馬有的盧殷浩以為不祥勸賣之殆亦<lb/>
因相經而誤稱者按釋畜云白達素縣邢昺以為其白<lb/>
自額下達鼻莖者名縣俗謂漫髗徹齒此當即相經所<lb/>
<pb n="9b"/>
云白額入口至齒者深源名士必不妄語其謂不样者<lb/>
乃漫髗非的盧也的盧良馬而以為殺人何其寃乎且<lb/>
秦以牧馬開基馬政固其世業其于良駑自熟悉必不<lb/>
取殺人者而乘之而誇之明矣<lb/>
陸農師引覲禮云奉束帛匹馬卓上九馬隨之説者以<lb/>
為卓即的顙故以為上列而九馬隨其後此本鄭註素<lb/>
的之説而誤者覲禮卓者特立之義謂先以束帛匹馬<lb/>
特達而九馬隨以獻非卓為的顙名也<lb/>
<pb n="10a"/>
鐵<hi>秦風駟鐵篇</hi>傳解此直作鐵驪葢以驪為純黑故合稱之<lb/>
亦不察甚矣月令駕鐵驪乃謂鐵色之驪馬耳鐵為黑<lb/>
金說文以為馬之赤黑色者是也陸農師云先儒謂非<lb/>
特有取于色亦取其堅壯如鐵故曰鐵存其說<lb/>
騏<hi>秦風小戎篇</hi>騏釋畜無文楚詞騏驥抗軛則騏疑亦良馬<lb/>
名未必為色名不當以青黑定之說文謂馬青驪文如<lb/>
博綦未知何據但字與綦通尚書二人綦弁曹風其弁<lb/>
伊騏俱互用故正義謂弁色如騏馬之文此詩又謂馬<lb/>
<pb n="10b"/>
色作綦文耳<lb/>
<hi>小雅采芑篇</hi>陸農師謂騏中駟驪上駟北伐舉四驪南征舉<lb/>
四騏者方是時馬政愈修故雖騏亦閑習為用非也騏<lb/>
乃馬之良者舊謂即今驄馬非駑駘也故小戎皇華駉<lb/>
篇皆備舉之况周禮軍事物馬而頒此乃供元帥服御<lb/>
者其為上駟之選何疑<lb/>
翼翼驂服整齊之貌即上襄鴈行意傳訓壯健無謂何<lb/>
元子謂馬在車左右如鳥之有翼亦是但謂兩服為兩<lb/>
<pb n="11a"/>
翼兩驂又為兩翼故重言翼翼則曲解矣<lb/>
<hi>魯頌駉篇</hi>傳謂蒼祺曰騏正義以為祺者黑色之名今按祺<lb/>
從示者訓祥從衣者訓繫並無黒義傳作祺尤不可解<lb/>
豈亦通綦耶<lb/>
馵<hi>秦風小戎篇</hi>左白馵釋畜明文郭璞以為後左脚白是也<lb/>
說文謂䭴從馬一絆其足馵從馬二絆其足馽從馬口<lb/>
其足則穿鑿之甚矣釋畜又云膝上皆白惟馵亦謂馵<lb/>
之左足連膝皆白也郭璞謂馬膝上皆白為惟馵後脚<lb/>
<pb n="11b"/>
白者專名馵恐未然<lb/>
陸農師謂騏與馵祇兩馬正合王肅駕兩之說謬甚戎<lb/>
車未聞有兩馬者此省文耳必若所云則載驂載駟當<lb/>
駕七馬矣且亦可謂騏馵為騏馬而馵足是又駕一非<lb/>
駕二也說詩者之以辭害志如此<lb/>
駵<hi>秦風小戎篇</hi>釋畜駵無明文愚按駵同驑驊騮古良馬之<lb/>
稱其毛色不一則有駵馬白腹者有駵馬黄脊者有駵<lb/>
白者傳箋以為赤身黒鬛並臆説也正義云駵是色名<lb/>
<pb n="12a"/>
說者皆以駵為赤色若身鬛俱赤則為騂馬故為赤身<lb/>
黒鬛固是强解<lb/>
月令夏駕赤駵中央駕黄駵若駵定為赤身黑鬛之名<lb/>
則黄駵又作何解豈有赤身黑鬛而仍黄者耶<lb/>
何元子謂篇中騏駵騧驪四牡備矣益以上章之馵反<lb/>
成五馬則知駵即馵也乃爾雅所謂駵白駁者因其白<lb/>
之在足而題之以馵因其駵之在體而題之以駵愚謂<lb/>
不然馵駵駁三者毛色自别釋畜分釋鑿鑿無庸强混<lb/>
<pb n="12b"/>
况本章中驂四牡言之甚悉必欲連馵為五謂其不成<lb/>
駕數遂牽合馬色武斷成文是猶執騏馵為駕兩者也<lb/>
方其出師西征車馳馬驟不可勝紀詩特約畧言之若<lb/>
合二章始成一車之所駕則是一車之外更無他車四<lb/>
馬之外更無他馬矣固矣夫元子之為詩也<lb/>
騧<hi>秦風小戎篇</hi>按釋畜云白馬黒鬛駱白馬黑脣駩黑喙騧<lb/>
文義似蒙上白馬來而傳獨斷為色黄不知何據郭璞<lb/>
酌衷于黄白之間謂今之淺黄色者為騧亦騎牆見耳<lb/>
<pb n="13a"/>
皇<hi>豳風東山篇</hi>正義解黄白皇謂馬色有黄處有白處非也<lb/>
夫有黄有白是雜毛矣而釋畜此條未有雜毛之語且<lb/>
後文明釋黄白雜毛為駓可證愚意皇葢黄色之近白<lb/>
者疑今淺黄色是也<lb/>
駁<hi>豳風東山篇</hi>釋畜云駵白駁葢駵馬之白者名為駁也先<lb/>
儒誤以駵為色名謂馬色有駵處有白處夫駵誠為赤<lb/>
身黑鬛則直謂之駵矣又安得云有駵處耶此説之不<lb/>
可通者也今以釋畜文考之駵之白腹者名騵此則言<lb/>
<pb n="13b"/>
其通白者耳徐鉉謂疑象駮文亦臆揣<lb/>
此言皇駁特取馬色燦爛若雲錦然與熠燿相輝映耳<lb/>
陸農師引文王晉侯乘駁事謂皇駁國君所乘詩亦言<lb/>
此則士昏禮攝盛故何其鑿也<lb/>
駱<hi>小雅四牡篇</hi>白馬黑鬛為駱釋畜明文廣雅易作朱鬛陸<lb/>
農師解之云今呼黄馬尾鬛一道通黑如界者為駱葢<lb/>
馬無分于黄白若今衣脊絡縫故曰駱也禮明堂位夏<lb/>
后氏駱馬黑鬛此以别白馬朱鬛之駱也月令孟秋駕<lb/>
<pb n="14a"/>
白駱此以别黄馬黑鬛之駱也愚謂此正强解明堂位<lb/>
駱馬黑鬛即白馬黑鬛葢謂之駱者未有不白也月令<lb/>
駕白駱即駕黒鬛之白駱葢謂之白駱者未有不黑鬛<lb/>
也禮單言之省文耳黄朱之說並不必從絡縫為駱尤<lb/>
鑿<lb/>
傳訓騑騑為行不止貌此因使臣作解於義未確正義<lb/>
引少儀云車馬之容騑騑翼翼雖行不止不廢其容騑<lb/>
騑也愚謂此直當作車馬之容解不必為傳行不止之<lb/>
<pb n="14b"/>
語回䕶或本說文謂騑為驂旁馬今云騑騑特指兩驂<lb/>
而言亦鑿<lb/>
嘽嘽當為聲氣盛疾之狀與戎車嘽嘽徒御嘽嘽王旅<lb/>
嘽嘽無二義葢車馬行聲也又上聲音闡樂記其聲嘽<lb/>
以緩則緩弛之意傳因愍使臣勞苦即以為馬喘息貌<lb/>
與騑騑訓行不止皆相因起義耳陸農師謂駱善耐勞<lb/>
苦而喘息不平如此以甚勞故尤傅㑹<lb/>
駰<hi>小雅皇皇者華篇</hi>陸農師謂此詩馬序先後與駉合則駰不<lb/>
<pb n="15a"/>
如駱駱不如騏卒言駰者以明馬雖彌劣所以御之滋<lb/>
善此鑿說也皇華乃極道使臣每懷靡及之心不過借<lb/>
馬名同韻者押出諏詢謀度四字而其先後適與駉合<lb/>
耳何必拘牽文義以為説乎<lb/>
<hi>魯頌駉篇</hi>隂白雜毛為駰按舊解隂不一或云目下白或云<lb/>
白隂或云淺黑色見舍人樊光孫炎郭璞諸說愚謂隂<lb/>
乃幽隂之義如重雲宻布風雨欲來昧晦難辨之狀又<lb/>
如漆室深閉帷幙周遮于櫺隙間稍露微光若隱若見<lb/>
<pb n="15b"/>
合之于色當作淺黑無疑舍人謂今之泥驄是也<lb/>
<hi>小雅吉日篇</hi>傳以伯為馬祖正義云伯者長也馬祖始是長<lb/>
也何元子駁之謂未聞田獵有馬祖之祭亦未聞馬祖<lb/>
有伯之稱祖者始也伯者長也二義懸殊何得以伯當<lb/>
祖伯當通作貊亦作貉鄭司農讀為禡師田皆行軍之<lb/>
事宜同有禡祭觀説文既伯作既禡可證即田獵表貉<lb/>
之祭也愚按釋天明有馬祭之文亦作既伯說文易禡<lb/>
非也况爾雅既釋禷禡為師祭此何得以混之特竟以<lb/>
<pb n="16a"/>
伯為馬祖恐未然釋天云是禷是禡師祭也既伯既禱<lb/>
馬祭也通以祭名並舉則伯為祭馬祖之名非伯為馬<lb/>
祖名耳若云伯通作貊又讀貉為伯是易字求解矣<lb/>
<hi>小雅節南山篇</hi>項無大義説文但訓頭後領即項也駕四牡者<lb/>
必加衡軛於頸上故以項領言葢駕車主於行今有馬<lb/>
可駕而無地可行故但見俛首伏軛好其項領而已新<lb/>
序宋玉曰此皮筋非加急而體益短也處世不便故也<lb/>
詩不云乎駕彼四牡四牡項領<lb/>
<pb n="16b"/>
<hi>小雅鴛鴦篇</hi>何元子云此乘馬乃親迎時所用與碩人車舝<lb/>
之四牡同漢廣詩之子于歸言秣其駒事亦似此愚按<lb/>
如此説乗馬便覺親切有味存之<hi>詳見鳥部鴛鴦</hi>
騵<hi>大雅大明篇</hi>陸農師以為騵從縓省縓淺赤也此穿鑿説<lb/>
釋畜明言腹白何得反以淺赤之名加之總因認駵為<lb/>
赤馬故耳<lb/>
先儒惟以駵為赤色故謂腹白者為上周下殷語尤誕<lb/>
夫二代革易之際正當異其所尚何必以勝國之色雜<lb/>
<pb n="17a"/>
之且似兵家厭勝術非王師所為傳説葢本檀弓要不<lb/>
可據故或言方叔率止乗其四騏則於戎事乗騵之説<lb/>
害矣此確證也陸農師反曲為之解亦不察耳<lb/>
驈<hi>魯頌駉篇</hi>驈乃驪馬而白跨者郭璞以為白在髀間孫炎<lb/>
以為股脚皆白按跨者所跨據之處則其白當及股本<lb/>
而止未至於脚若股脚并白不得但謂之白跨矣<lb/>
騅<hi>魯頌駉篇</hi>釋畜以騅為蒼白雜毛説文易白作黑不知何<lb/>
據史記項羽駿馬名騅所當無敵一日千里世號烏騅<lb/>
<pb n="17b"/>
此别是一種豈可以烏泥耶<lb/>
陸農師謂騅亦鴇類取鵻之色鵻在青黑之間亦在青<lb/>
白之間此騎牆説也且騅馬未必因鵻鳥而名豈可以<lb/>
鴇例而併以為一類乎<lb/>
駓<hi>魯頌駉篇</hi>釋畜以駓為黄白雜毛說文以駓為黄馬白毛<lb/>
夫既云黄馬矣而又以為白毛豈黄為馬名白為馬色<lb/>
乎其為黄白毛相雜無疑也郭璞謂即今桃花馬按桃<lb/>
花良馬名梁簡文西齋行馬詩桃花紫玉珂又蘭成謝<lb/>
<pb n="18a"/>
賚馬啟陵源猶逺忽見桃花豈其黄白斑駁如桃片零<lb/>
落者與<lb/>
不言雜毛者乃純色之毛如黄白為淺黄是也雜色則<lb/>
是二色相間雜無疑邢昺於凡言雜毛者皆謂復有雜<lb/>
毛又云兼雜毛則是二色之外更有他色相雜矣爾雅<lb/>
立言之㫖似不如是<lb/>
騂<hi>魯頌駉篇</hi>騂釋畜亦無文正義解傳謂周人尚赤而牲用<lb/>
騂剛禮稱陽祀用騂牲是騂為赤色也從之傳兼言黄<lb/>
<pb n="18b"/>
者以馬色無正赤故謂赤黄為騂於義近似特上章黄<lb/>
騂曰黄則贅語耳<lb/>
驒<hi>魯頌駉篇</hi>釋畜云青驪驎驒葢謂青色之驪馬有淺深斑<lb/>
駁隱粼者謂之驒孫炎以為似魚鱗是也舊皆作青黒<lb/>
斑駁解為小異耳說文别有驒騱乃埜馬文亦如鼉魚<lb/>
然駉篇乃畜牧不當入野馬其中郭璞以為即今連錢<lb/>
驄未知是否韓詩外傳以白馬黒鬛為驒以色考之乃<lb/>
是駱馬焉可誣也<lb/>
<pb n="19a"/>
雒<hi>魯頌駉篇</hi>正義謂定本集註及徐音皆作駱而俗本多作<lb/>
駁按上句既明言駱其以雒為駱者固非俗本易作駁<lb/>
尤誕孔氏論之詳矣傳見釋畜無文莫可定解意以白<lb/>
馬黑鬛為駱此亦名雒字異音同便取其文倒置之為<lb/>
黑身白鬛其説究無所出耳<lb/>
何元子以雒乃鴝鵒鳥疑馬之色似之故名此倣駂馬<lb/>
為說但雒名釋鳥兩見皆作雒說文從佳者訓鵋䳢從<lb/>
鳥者訓烏<graphic n="KR1410" url="https://raw.githubusercontent.com/kanripo/KR-Gaiji/master/images/KR1410.png" mimeType="image/png"/>又分二種則馬色亦不知於二者何似要<lb/>
<pb n="19b"/>
是臆揣未可據也<lb/>
騢<hi>魯頌駉篇</hi>釋畜云彤白雜毛騢郭璞謂即今赭白馬是也<lb/>
說文以為色似鰕魚按鰕魚色青黒與赤白者全不類<lb/>
許氏因文同作段故謬為釋非是徐鍇謂騢色似霞近<lb/>
之顔延之賦云膺門沬赭汗溝流血有可想見又宋梅<lb/>
堯臣雜志號碧雲騢謂莊憲太后以馬賜荆王王惡其<lb/>
旋毛留以借上閑遂為御馬策一以其物肉色碧如霞<lb/>
片故號之此似霞之證也但堯臣特即其所見以刺朝<lb/>
<pb n="20a"/>
紳又非必騢馬盡旋毛耳<lb/>
驔<hi>魯頌駉篇</hi>驔釋畜無文今皆從傳鐘伯敬云毛傳本作豪<lb/>
骭白驔朱傳因此四種馬文連餘三俱有曰字故言豪<lb/>
骭曰驔若然則豪是長毛骭是脚脛註云豪在骭而白<lb/>
白字從何生出愚按鍾說是此章四馬皆應主雜白者<lb/>
言駰隂白也騢彤白也魚二目白也則驔當為豪骭白<lb/>
者但毛傳今本皆作曰不獨朱傳也孔氏去古未逺其<lb/>
舊本或原作白今譌為曰或曰上更有白字故釋毛意<lb/>
<pb n="20b"/>
以白言朱傳仍毛譌文而又本孔舊義故其說如此<lb/>
釋畜驪馬黄脊者名騽文甚明說文易訓驔而解騽為<lb/>
馬豪骭此謬也然驔釋畜無文而傳所說又與說文騽<lb/>
同究不知其何所出耳<lb/>
魚<hi>魯頌駉篇</hi>二目白魚郭璞以為似魚目也羅瑞良引相馬<lb/>
之說云馬目欲得黄又欲光而有紫焰若小而多白則<lb/>
驚畏驚畏馬之大病故其序尤在後此非也夫馬固以<lb/>
黄瞳紫焰為良然相馬黄白之辨但就病不病而言若<lb/>
<pb n="21a"/>
二目本白者自是一種不可以為病馬而棄之序後之<lb/>
說泥甚<lb/>
正義謂僖公使牧於炯埜馬皆肥健作者因馬有良戎<lb/>
田駑四種故每章各取其一此迂論也夫諸侯四馬禮<lb/>
無明文本不足據乃欲拘牽此詩分别良駑豈有一當<lb/>
乎即以駉篇之馬言之舊分首章為良乃朝祭所乘者<lb/>
其不䙝用可知乃六月篇比物四驪駕戎車矣車攻篇<lb/>
四黄既駕供田獵矣且二章備行陣而皇華維騏以遣<lb/>
<pb n="21b"/>
征夫三章主蒐苗而四牡駕駱以勞行役即此以推可<lb/>
知皆拘文牽墨執此例彼無論作詩者無是心即傳舉<lb/>
是四者以為言亦未嘗鑿鑿分配如此也後人於凡言<lb/>
馬者動謂其與駉序合此孔氏之作俑矣<lb/>
駉與炯音同義亦畧同炯火光也後人借為精神强旺<lb/>
意則駉駉猶炯炯所謂馬肥張也說文在坰之坰亦作<lb/>
駉故以駉為牧苑此不足據何元子本之以為重言駉<lb/>
駉者一苑又一苑也此大可哂按傳林外曰坰又郡縣<lb/>
<pb n="22a"/>
志坰澤俗名連泉澤在兗州曲阜縣東九里傳虚志實<lb/>
其字要皆從土無從馬者許氏訛其一何氏并訛其二<lb/>
試就其文言之一苑一苑之馬在一苑之埜叠牀駕屋<lb/>
有是理乎<lb/>
駽<hi>魯頌有駜篇</hi>釋畜云青驪駽葢青色之驪馬别名為駽也<lb/>
孫炎謂色青黑之間青毛黑毛相雜者名駽此總以驪<lb/>
為黒色馬名故耳郭璞謂即今之鐵驄未知是否<lb/>
在公專以臣言何元子引漢樂府君黄臣蒼之說謂此<lb/>
<pb n="22b"/>
詩特以黄駽相對當分屬君臣所乘非也樂府漢歌不<lb/>
必為古制且其曰黄曰蒼亦不過錯舉為言何甞定屬<lb/>
君臣之分耶<lb/>
駜傳訓馬肥彊貌說文訓馬飽也二義亦自蒙合<lb/>
　　兕<lb/>
兕<hi>周南卷耳篇</hi>釋獸謂兕似牛犀似豕兩形判然不容相混<lb/>
郭璞亦謂犀有三角一角之不同而於兕但云一角山<lb/>
海經嶓冢之山獸多犀兕葢並舉二物言之考工記犀<lb/>
<pb n="23a"/>
甲七屬壽百年兕甲六屬壽二百年則犀革又劣於兕<lb/>
其非一族可知羅瑞良謂兕即犀之㹀者但犀青而兕<lb/>
黑兕一角而犀二角以此為異又謂古人多言兕今人<lb/>
多言犀北人多言兕南人多言犀俱混為一種恐未然<lb/>
也李時珍乃云犀有山犀水犀兕犀三種直以兕為犀<lb/>
之一更誤<lb/>
觥惟用兕不用犀故舊引先師說云刻木為之形似兕<lb/>
角葢不以犀代也今之角觥皆稱犀杯不知犀文頗闇<lb/>
<pb n="23b"/>
僅入藥餌兕觥則文理瑩然故凢帯鉤之飾皆用之惟<lb/>
唐敬宗時南昌國進夜明犀上令解為腰帶其餘通天<lb/>
辟寒辟暑却塵諸類僅供几座未聞琢為服玩其不以<lb/>
為酒器更可知左成十四年衛侯饗苦成叔寗武子歌<lb/>
兕觥昭元年鄭人燕趙孟穆叔子皮及曹大夫興拜舉<lb/>
兕爵以知觥未有不用兕者陸農師云老子兕無所投<lb/>
其角兕善抵觸故先王之制罰爵以兕角為之酒陽物<lb/>
也而善發人之剛其過則在抵觸先王制此以為酒戒<lb/>
<pb n="24a"/>
其用兕之微意也與<lb/>
鄭氏泥觥為罰爵於詩中詞㫖全無繫著夫我者后妃<lb/>
自我也憂思之深託言惟酒可忘耳何故忽以罍自勸<lb/>
又何故忽以觥自罰耶通論云罰爵偶用兕觥非兕觥<lb/>
為罰爵也一語破的<lb/>
<hi>豳風七月篇</hi>傳解此詩亦謂觥所以示衆葢皆泥罰爵立論<lb/>
耳不知躋堂稱祝何等和樂氣象豈有舉罰誓衆之事<lb/>
不過酒行無算後稱觥以盡其歡耳<lb/>
<pb n="24b"/>
<hi>小雅桑扈篇</hi>吕東萊謂卷耳罍觥並陳則不必指為罰爵若<lb/>
此詩則罰爵也愚按下思柔匪傲詞㫖近似然其器凡<lb/>
燕饗皆設之亦不必以罰為說如左傳歌兕觥舉兕爵<lb/>
未嘗定為違禮罸飲要是醉飽後稱觥以極其情亦如<lb/>
七月公堂之祝耳<lb/>
<hi>周頌絲衣篇</hi>鄭氏謂繹之旅大用兕觥變於祭也此亦因罸<lb/>
爵曲解夫兕觥器之美者故以為宗廟之獻詩人顧物<lb/>
思義取其不話傲而寧胡考以是為祭之備物盡志云<lb/>
<pb n="25a"/>
耳而反云變於祭耶曹氏云旅酬之後恐有失禮者以<lb/>
此罸之要屬臆說<lb/>
<hi>小雅吉日篇</hi>兕重千斤獸之最大者故以一矢而殪為難羅<lb/>
瑞良謂射以得兕為雋非也國策楚王游於雲夢有狂<lb/>
兕忽至王彎弓射之應發而殪仰天而歎曰樂矣正此<lb/>
意<lb/>
<hi>小雅何草不黄篇</hi>野獸當在曠野人不當常行道途此興義也<lb/>
陸農師謂兕抵觸虎搏噬先王驅而逺之則率彼曠野<lb/>
<pb n="25b"/>
於義亦贅<lb/>
　　兔<lb/>
兔<hi>周南兔罝篇</hi>兔似羊而小長耳短足毛褐色隂類也舊說<lb/>
為明月之精月有時缺故兔口亦缺葢秉其精氣而降<lb/>
生者今詞章家據傅𤣥擬天問之說動摭擣藥事為典<lb/>
實則陋矣<lb/>
博物志云兔無雄望月而孕口中吐子故謂之兔此誑<lb/>
語也論衡兔䑛雄毫而孕則兔明有雄者又古樂府云<lb/>
<pb n="26a"/>
雄兔脚撲朔雌兔眼迷離亦並舉雄雌言大抵物類中<lb/>
相感或以聲或以視或以跡所由孕者不同要皆具雌<lb/>
雄而後變化者亦不必如陸農師說分其為九竅八竅<lb/>
也若望月不過同氣相求之故非待望而始得孕耳<lb/>
傳解肅肅為敬此本釋訓文按肅自有敬義但釋訓别<lb/>
有所指非以兔罝之肅肅為敬也集傳以為整飭貌得<lb/>
之玩語意文下連罝亦以其周張完宻嚴不可越儼然<lb/>
干城之扞衛為足美耳於敬義何涉哉<lb/>
<pb n="26b"/>
<hi>王風兔爰篇</hi>爰爰緩意何元子謂宜通作緩緩非也此雙聲<lb/>
字連讀之取其意為某字義猶藹藹為和悠悠為長也<lb/>
豈有易本字為雙聲之理乎<lb/>
<hi>小雅小弁篇</hi>猿兔之類窮則奔林未有反投人者鄭氏掩捕<lb/>
之說為長此當如投䑕忌器之投先之者哀其生而預<lb/>
釋之耳若奉時辰牡虞人固翼以待射則其不忍而先<lb/>
縱之理或然也<lb/>
<hi>小雅巧言篇</hi>傳以毚兔為狡兔正義引蒼頡解詁云毚兔大<lb/>
<pb n="27a"/>
兔也大兔必狡猾又謂之狡兔此為傳文回䕶耳毚自<lb/>
為大兔之專稱格物論云㕙其狡者毚又其大是也夫<lb/>
三窟之智雖小猶狡况其大者特不可作毚義訓耳<lb/>
<hi>小雅瓠葉篇</hi>鄭氏訓斯為白謂今俗語斯白之字作鮮齊魯<lb/>
之間聲近斯大是臆説兔多褐色少白者故瑞應圖以<lb/>
白兔為祥今瓠葉之詩思古人不以微薄廢禮安得擇<lb/>
白首者而燔炙之此當與秩秩斯干彼疏斯稗例觀皆<lb/>
助語并不必如傳訓為此也<lb/>
<pb n="27b"/>
王肅孫毓述傳皆云惟有一兔頭此滯語正義已駁之<lb/>
矣集傳謂斯首一兔也猶數魚以尾也得之今人凡於<lb/>
牛羊類皆云幾頭是矣何元子引内則於兔去尻謂既<lb/>
棄其後臀不用故但舉首以顯之亦不必<lb/>
炮燔炙三者綂言之皆為治庖之事詩中多換字法如<lb/>
鴛鴦篇乘馬始言摧秣繼言秣摧倒句成文更無深義<lb/>
此詩亦然舊分新殺及割截脯乾三種何元子疑兔不<lb/>
過二斤不當為用之宏如此因有先事後事之分亦不<lb/>
<pb n="28a"/>
必也<lb/>
　　　麐<lb/>
麐<hi>周南麐趾篇</hi>麕身牛尾一角見釋獸文此麐之實狀也其<lb/>
餘馬足黄色圖蹄五角有翼能飛含仁懷義音中律吕<lb/>
諸語要是褒羙亦如鳯凰之多為祥說耳羅瑞良云麐<lb/>
埜物也其為性又善鬬釋獸載之葢若麕䴥麋之屬初<lb/>
不之異其所見亦如此<lb/>
陸璣云今并州界有麟大小如鹿非瑞應麐也故司馬<lb/>
<pb n="28b"/>
相如賦射麋脚麟謂此麟也愚疑此乃從粦之麟非從<lb/>
吝之麐麐與麟當有别齊詩麟趾本作麐趾爾雅公羊<lb/>
傳皆然廣雅作麐義同其後麐麟多通用無所分辨說<lb/>
文云麒仁獸也麐牝麒也麟大牝鹿也與璣說正合存<lb/>
考<lb/>
舊謂不踐生草不履生物有愛吝之意故麐從吝牡麒<lb/>
牝麐隂主吝嗇故云麐也一說麐不世出世衰則麐死<lb/>
故從吝吝惜也字義雖是穿鑿要不與麟同訓可知<lb/>
<pb n="29a"/>
通論云振乃振起振興意傳訓仁厚欲附㑹麐趾言麐<lb/>
信而應禮以足至者也不知振豈有仁厚意乎按此則<lb/>
仁厚字全從麐之不踐不履生出於振義固無關也然<lb/>
即以不踐不履為仁厚則但謂之仁獸可矣何謂又以<lb/>
麐屬信且修禮又何為致屬信之麐吾不解也<lb/>
以足至三字尤費解正義謂麐是走獸以足而至若然<lb/>
則凡獸皆足至者何獨為麐譽耶且於定角二義又難<lb/>
通矣<lb/>
<pb n="29b"/>
定釋言作顁為題此明文可據者何元子謂說文無顁<lb/>
字當通作頂非也說文多譌舛不可以彼所遺遂疑其<lb/>
無且頂不可以言額釋名云額鄂也有垠鄂也絶非頂<lb/>
義葢頂乃頭之顛額乃靣之顛顛者對末而言本始之<lb/>
通稱也何氏專以額為顛因以頂為額并以顁為頂於<lb/>
義踈矣<lb/>
趾定角亦是即其所具錯咏之必謂從下而上取每况<lb/>
愈上意則鑿矣何元子乃謂趾贊太姒定贊太任角贊<lb/>
<pb n="30a"/>
太姜於公子公姓公族三者分别求解尤鑿<lb/>
<hi>附</hi>騶虞<hi>召南騶虞篇</hi>騶虞舊説不一以為白虎黑文者始自<lb/>
毛公而諸緯書附和若響其後司馬封禪之書中郎五<lb/>
靈之頌郭璞之賛薛綜之文陸璣之疏陸佃之雅其最<lb/>
著者也以為掌鳥獸之官者始自韓詩明於賈生踵於<lb/>
歐陽正義繼以嚴氏詩緝以為異獸者或執東方朔騶<lb/>
牙之説為劵以為神馬者或指淮南子文王之事為徵<lb/>
而愚獨取韓詩之說何也蓋爾雅一書於詩中鳥獸草<lb/>
<pb n="30b"/>
木無不備列雖小物弗遺何况赫赫仁獸與麐鳯同靈<lb/>
者而顧不列一名則匪特白虎黑文無據即以為神馬<lb/>
異獸者總强合耳<lb/>
傳見周南以鳥始以獸終因指為感應自然之理而召<lb/>
南恰首鵲巢不可無物為應又其文皆有于嗟歎美詞<lb/>
指相似則騶虞當是靈獸無疑因飾為白虎黑文仍以<lb/>
不踐不履實之陽與麐異名而隂與麐同德以愚後人<lb/>
而後人亦遂以騶虞為與麐鳯同靈之獸也悲夫<lb/>
<pb n="31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩識名解卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩識名解卷十</head> <lb/>
    <p>
<pb n="1a"/>
欽定四庫全書<lb/>
　詩識名解卷十<lb/>
　　　　　　　　　　　　　錢塘　姚炳　撰<lb/>
　草部<lb/>
　　麻<lb/>
麻<hi>王風丘中篇</hi>麻一名枲羅瑞良謂有實者名苴而無實者<lb/>
名枲非也枲盖有實無實者之通名其為物衣食兼資<lb/>
然衣之用多而食之用少盖古人藝麻本為績計至采<lb/>
<pb n="1b"/>
子其餘事耳素問以麻麥稷黍豆為五穀彼所指乃油<lb/>
麻非大麻也如月令食麻甞麻甞則有之若三秋專食<lb/>
恐無是事耳<lb/>
釋草但有麻枲無胡麻名可知胡麻從大宛得來漢武<lb/>
以前無此種至廣雅始謂胡麻别名藤𢎞其非詩中所<lb/>
有明矣陶隠居以詩黍稷稻粱禾麻菽麥為八穀而引<lb/>
董仲書云禾是粟苖麻是胡麻盖其誤也<lb/>
<hi>齊風南山篇</hi>齊民要術云種麻得良田耕不厭熟從横七通<lb/>
<pb n="2a"/>
以上則麻生無葉盖古法如此愚謂衡從乃反覆熟治<lb/>
之謂不必定是南北為衡東西為縱也盖麻生於畆必<lb/>
熟治其畆而後可蓻取妻之命由於父母必告父母而<lb/>
後可取猶四章斧媒之相喻無深意耳<lb/>
<hi>陳風東門之枌篇</hi>此不績麻而婆娑者即上子仲之子也嚴華<lb/>
谷謂如桑中溱洧諸詩亦是述淫者之言以為刺不績<lb/>
其麻正是誚責之詞非相樂之詞最為得解若婆娑者<lb/>
自知荒績麻之業而情見乎詞則子仲之子不淫矣<lb/>
<pb n="2b"/>
箋云鬷總也於是以總行欲男女合行是也若以鬷為<lb/>
麻縷之數則上云不績其麻已明棄其所有事矣乃復<lb/>
挾持其總而行何哉且婆娑者舞也將挾其麻總而舞<lb/>
乎抑至其市棄其麻總而舞乎此又不可通矣<lb/>
説文訓鬷為釜屬按舊説烈祖鬷假無言即雍人陳鼎<lb/>
事凡祭必先雍人陳鼎以為烹牲體之用自鼎初至時<lb/>
即能秉其肅敬靡有譁爭是亦以鬷為釜也愚疑此時<lb/>
男女棄其舊業作旬日之遊各持㸑具以往不顧家室<lb/>
<pb n="3a"/>
以是見其荒淫之甚亦通<lb/>
<hi>陳風東門之池篇</hi>池喻姬漚麻喻晤歌取兩可為興耳若謂柔<lb/>
麻績緝為衣喻柔順君子以成其德則鑿矣至何元子<lb/>
以為古人貴麻與絲並言詩以麻比靈公而紵與菅則<lb/>
孔儀二人之況尤鑿甚<lb/>
<hi>曹風蜉蝣篇</hi>古吉凶皆用麻惟以升數為别上言楚楚采采<lb/>
此自當為吉服鄭氏以為深衣諸侯之夕服是也麻本<lb/>
是白不必待鍛濯灰治傳云如雪言鮮潔不取白義甚<lb/>
<pb n="3b"/>
當<lb/>
蜉蝣㣲物而盛羽翼昭公小國而侈服飾此引喻本意<lb/>
非有取於朝生暮死也何元子以為服深衣則薄暮之<lb/>
時蜉蝣之生亦不乆其説甚稚<lb/>
<hi>豳風七月篇</hi>正義以績染對言最為得解盖絲畢而麻績畢<lb/>
而染遞言其勞如此也周官染人秋染夏舊謂於時天<lb/>
朗氣清五色皆可染詩繫之八月之下以此故與<lb/>
正義云禾是大名稻秫蓏粱之輩皆云為禾若麻與菽<lb/>
<pb n="4a"/>
麥則無禾稱故於麻麥之上更言禾字以總諸禾也此<lb/>
説是若左傳夏率師取温之麥秋又取成周之禾則麥<lb/>
已無禾名麻更不必言矣<lb/>
苴<hi>豳風七月篇</hi>麻子名苴亦名蕡一作□説文又謂之萉或<lb/>
以蕡為牡麻之華非也<lb/>
傳訓叔為拾寫官記云收也叔之為收雙聲之轉也<lb/>
紵<hi>陳風東門之池篇</hi>説文謂檾屬細者為絟粗者為紵陸璣云<lb/>
紵亦麻也科生數十莖宿根在地中至春自生不嵗種<lb/>
<pb n="4b"/>
今南越紵布皆用此麻愚按紵同苧説文苧草為繩即<lb/>
此今俗呼為苧麻盖亦麻屬之别種也<lb/>
<hi>附</hi>説文檾引詩衣錦檾衣或作䔛又作苘又云褧檾也<lb/>
古作顈字書苘或作莔凡六字為一物今按褧通□為<lb/>
禪此本鄭氏今皆從之又何元子引親迎之禮壻御婦<lb/>
車授綏姆為加景衣乃驅景衣即褧衣也而説文同作<lb/>
檾字似覺不倫且其詞云衣錦褧衣是謂著錦與麻之<lb/>
衣語尤有礙更不似中庸尚絅之説猶可通也因麻屬<lb/>
<pb n="5a"/>
并附論於此<lb/>
　　舜<lb/>
舜<hi>鄭風有女同車篇</hi>釋草無舜名陸璣以木槿當之故謂一名<lb/>
櫬一名椵今從其説别有王蒸朝菌日及諸名今南方<lb/>
用以植籬名籓籬草亦謂之洽容又謂之愛老而楊用<lb/>
修謂重臺者永昌號花上花未知即其物否樊光謂花<lb/>
朝生暮落與草同氣故在草中存之<lb/>
説文謂䑞草秦謂之葍楚謂之蔓此别是一草非詩之<lb/>
<pb n="5b"/>
舜華也而釋艸所謂葍蔓茅者又無䑞名字書或譌作<lb/>
蕣又誤同□並謬<lb/>
舜華但比顔色無朝生暮隕之刺陸農師謂舜取瞬義<lb/>
言其不可與久鑿矣羅瑞良謂舜華枝葉相當有同車<lb/>
之象且太子忽當有功於齊之時而不取則若日及之<lb/>
不可待又鑿之甚者也或謂舜並蒂之華彼以諸侯娶<lb/>
諸侯之女取華色相稱亦是强解且舜華豈必盡並蒂<lb/>
者耶<lb/>
<pb n="6a"/>
舊解有女彼美皆指齊女言嚴華谷分同車為忽所取<lb/>
者孟姜為忽所不取者於義亦似然愚謂上云有女者<lb/>
虚想其容貌也下云彼美者實稱其氏族也通首皆愛<lb/>
慕稱羡之詞更無刺意仍從舊説為允<lb/>
　　荷<lb/>
荷<hi>鄭風山有扶蘓篇</hi>按釋草文荷為莖葉華實根的之總名芙<lb/>
蕖其别名也更有水芝澤芝水花諸稱郭璞專謂江東<lb/>
呼荷北方人便以藕為荷蜀人以藕為茄或用其母<lb/>
<pb n="6b"/>
為華名或用根子為母葉號此皆名相錯習俗傳誤然<lb/>
耳但荷之為荷名義無考陸農師本字説取不知為問<lb/>
謂備加連遐宻之衆義則可以何物可以為夫可以為<lb/>
渠故曰荷芙蕖皆不成語<lb/>
傳主髙下大小得宜為説箋主美惡上下失所為説今<lb/>
以詞㫖按之荷固名華扶蘓亦非小木則以兩有為興<lb/>
者近是<lb/>
<hi>陳風澤陂篇</hi>鄭氏解此詩謂芙渠之莖曰荷彼意以二章蕳<lb/>
<pb n="7a"/>
為蓮言其實三章菡蓞言其華因以荷為莖分三義曲<lb/>
就其説耳樊光注爾雅引詩有蒲與茄亦本鄭氏改文<lb/>
舊本未聞有作茄者也<lb/>
此亦以所有興所有并不必云取華之美以喻女色也<lb/>
舊謂女之形體佼大如荷或又云荷善傾倚言其質之<lb/>
柔皆鑿説<lb/>
菡蓞<hi>陳風澤陂篇</hi>菡蓞乃荷花之蕋説文謂未發為菡蓞已<lb/>
發為芙蓉是也或云通謂草木華未發者陳風菡蓞非<lb/>
<pb n="7b"/>
荷乃蒲之初生此大謬語釋草文其華菡蓞明專謂荷<lb/>
其餘有隨文通用者如陸璣白雲賦紅蕋發而菡蓞杜<lb/>
甫享太廟賦雲菡蓞以張盖張説華山銘菡蓞森爽要<lb/>
是借義形容耳<lb/>
　　茹藘<lb/>
茹藘<hi>鄭風東門之墠篇</hi>茹藘葉似棘頭尖下濶莖葉俱澁四五<lb/>
葉對生節間蔓延草木上根紫赤色釋草謂之茅蒐陸<lb/>
璣云一名地血齊人謂之蒨徐州人謂之牛蔓是也以<lb/>
<pb n="8a"/>
其能染絳色類血如地之血故名説文乃謂人血所生<lb/>
舊因以為蒐從草從鬼以此亦誕甚矣漢書千石巵茜<lb/>
彼自有滋種故陸璣謂今圃人作畦種蒔之安得盡因<lb/>
人血耶陸農師又云茜草所産處東少西多故文西草<lb/>
為茜並鑿説也<lb/>
東門外有墠墠邊有坂茅蒐生焉而繼之云其室則邇<lb/>
明是所居在阪之上故以茹藘為表而心識之也鄭氏<lb/>
乃謂茹藘為難又易越而出則非解矣觀室邇人逺子<lb/>
<pb n="8b"/>
不我即二語有想慕不得近意與漢廣游女相似不當<lb/>
以奔為説劉公瑾云自昔説鄭詩者惟以東門之墠與<lb/>
溱洧為淫詩吾猶未敢信<lb/>
羅瑞良謂茹藘女所以染今方在門則衣服未備盖因<lb/>
後章縞衣茹藘之語設想耳要於此詩絶不相䝉也易<lb/>
林引詩作茹廬説家或解為菜廬不作草名并存考<lb/>
<hi>鄭風出其東門篇</hi>此與縞衣皆為女服傳分男女非是鄭氏謂<lb/>
即所以染巾者亦泥上既云綦此又為絳貧家婦未必<lb/>
<pb n="9a"/>
具備如此當時薄繒之衣染赤色耳<lb/>
陸農師因傳以如荼之白為喪服故謂縞衣言服而非<lb/>
麻茹藘言色而非素明得吉服以相保不知荼自取繁<lb/>
衆意與如雲例言非喪服之説也紅紫婦人女子之常<lb/>
服豈必專取吉哉<lb/>
此詩疑即東門之墠之男子思得其女而作者以其雖<lb/>
不我即而我必欲求故謂如雲如荼皆不足欲而惟思<lb/>
得此女以為娛樂耳又其詩曰東門曰茹藘詞㫖適合<lb/>
<pb n="9b"/>
并論於此<lb/>
　　蕳<lb/>
蕳<hi>鄭風溱洧篇</hi>蕳之為蘭俗名省頭草亦名木香羅瑞良謂<lb/>
即都梁香荆州記都梁縣山下所生蘭草因山為號是<lb/>
也夏小正五月畜蘭為沐浴禮内則婦或賜之茝蘭皆<lb/>
指此非澤蘭也澤蘭祗可入藥餘無所用陸璣以為似<lb/>
澤蘭廣而長節節中赤髙四五尺正是其物而吕東萊<lb/>
獨謂即今山蘭且云陸璣指為他物盖泥毛公香草之<lb/>
<pb n="10a"/>
言必欲求香於柯葉置其花而不論耳愚按今山蘭乃<lb/>
家語所稱芝蘭生林谷不産水澤詩以溱洧所有為言<lb/>
明是水香非林谷産觀陳風澤陂蒲蕳並詠可見楚詞<lb/>
惟蘭蕙之蘭以芝蘭言餘椒蘭亦是蘭草故與掲車江<lb/>
離並列要之惟蘭草有蕳名芝蘭無蕳名也<lb/>
韓詩外傳註以蕳為蓮謂即華苹俗呼並頭蓮者又或<lb/>
通作菅王氏詩考異字異義皆易為菅此康成一輩<lb/>
祓除事見漢書禮儀志盖古俗有之然周禮女巫亦未<lb/>
<pb n="10b"/>
甞明言以何物釁浴禮内則男女皆佩容臭亦不必定<lb/>
為釁浴用也鄭氏謂今三月上已水上之類以香藥薫<lb/>
草沐浴其用蕳可知所謂想當然耳非有實證愚意此<lb/>
苐為尋春行遊採花樂事所謂國香媚人托此結歡者<lb/>
不然則勺藥之贈亦將用以釁浴乎<lb/>
通論云秉者身秉之不必定是手執也且手中既秉蘭<lb/>
又秉勺以贈亦稠叠不合矣愚按左傳稱服媚楚詞言<lb/>
紉佩正此詩秉字之義其不以手而以身槩可知耳<lb/>
<pb n="11a"/>
<hi>陳風澤陂篇</hi>鄭氏謂此詩之蕳當作蓮以上下皆言蒲荷則<lb/>
此章不宜别據他草不知文以錯綜為妙變荷言蕳此<lb/>
正按目思生衝口句就必易三章為一草如泥木偶全<lb/>
無靈趣詩境索然矣正義不悟蕳為水香乃謂陸草非<lb/>
澤中物故宜鄭氏易之則亦誤也<lb/>
　　勺藥<lb/>
勺藥<hi>鄭風溱洧篇</hi>此即今藥草勺藥無二種陸璣孔頴逹皆<lb/>
泥傳香草之説以為藥草無香氣未審今何草則羅瑞<lb/>
<pb n="11b"/>
良所謂醫方但用其根而不識其華者也廣雅一名攣<lb/>
夷本草一名白木一名餘容一名犂食一名解倉一名<lb/>
鋋一名黒牽一名没骨花春生紅芽作叢莖上三枝五<lb/>
葉髙一二尺夏開花有紅白紫數種秋時採根根亦有<lb/>
赤白二色但其華不甚載文字故傳惟以香草釋之而<lb/>
先儒欲於柯葉間求香過矣<lb/>
通論云勺藥即今牡丹古惟名勺藥自唐𤣥宗始得木<lb/>
勺藥於宫中因呼牡丹又名以藥者其根古藥中用此<lb/>
<pb n="12a"/>
甚廣故獨擅藥名即所謂白勺也漢人醫方有白勺無<lb/>
牡丹皮其丹皮亦後醫方始見之又鄭即今河南地今<lb/>
河南牡丹甚多盖古時已然故詩人咏及焉愚按牡丹<lb/>
之名經傳不載永叔記謂自唐則天以後始盛於洛陽<lb/>
盖前此鮮有稱之者惟張揖釋攣夷為勺藥而以白<graphic n="KR1637" url="https://raw.githubusercontent.com/kanripo/KR-Gaiji/master/images/KR1637.png" mimeType="image/png"/>
為牡丹分為二則魏時又先有其名存俟考者<lb/>
鄭氏謂士送女以勺藥結恩情此因上維士與女文言<lb/>
但云相謔則明是相贈不必拘也宋熙寜時始尚經術<lb/>
<pb n="12b"/>
説詩者競為穿鑿謂此為淫佚之㑹必求其為士贈女<lb/>
乎女贈士乎劉貢父善滑稽甞云勺藥能行血破胎氣<lb/>
此盖士贈女也若視爾如荍貽我握椒則女之贈士也<lb/>
本草云椒性温明目暖水臟故耳聞者絶倒<lb/>
勺藥之名離草出韓詩外傳然董子所謂將離贈勺藥<lb/>
相招贈文無乃詞章雋語非可為據鄭士女相謔以此<lb/>
為贈猶木瓜桃李託物將忱耳羅瑞良泥可離之名解<lb/>
為使去之喻情景便覺索然且何知不贈於相謔之時<lb/>
<pb n="13a"/>
而必云贈於相謔之後耶<lb/>
　　莠<lb/>
莠<hi>齊風甫田篇</hi>説文云禾粟下生莠羅瑞良以為先儒不適<lb/>
言何物惟韋昭解魯論云莠草似稷無實又韋曜問答<lb/>
甫田維莠今何草答云今之狗尾也然後此物方顯然<lb/>
今字書又謂狗尾非莠莠似稷而無實狗尾似粟而小<lb/>
穗兩者互異識者辯之<lb/>
驕驕嚴華谷解謂人力不足芟夷不及見其蔓延長茂<lb/>
<pb n="13b"/>
如有驕縱之狀是也桀則桀然挺立之義何元子謂宜<lb/>
通作傑不必又作桀傲訓<lb/>
<hi>小雅正月篇</hi>傳訓莠言為醜言舊解云莠惡也穀謂之善則<lb/>
莠惡可知取義較確<lb/>
　　莫<lb/>
莫<hi>魏風汾沮洳篇</hi>陸璣云莫莖大如箸赤節三葉似栁葉厚而<lb/>
長有毛刺今人繅以取繭緒其味酢而滑始生可以為<lb/>
羮又可生食五方通謂之酸迷冀州人謂之乾絳河汾<lb/>
<pb n="14a"/>
之間謂之莫陸農師云其子如楮實而紅乾絳之名以<lb/>
此今吳越之俗呼為茂子是也愚按茂子一作苺子蘓<lb/>
子瞻甞謂劉貢父戲呼黎錞為黎<graphic n="KR3111" url="https://raw.githubusercontent.com/kanripo/KR-Gaiji/master/images/KR3111.png" mimeType="image/png"/>子一日聞市有唱<lb/>
是果粥之者吾謫海南居有此霜實纍纍髙數尺有刺<lb/>
開花落瓣則為子九月間紅熟可生采食之皆呼夢子<lb/>
其實即<graphic n="KR3111" url="https://raw.githubusercontent.com/kanripo/KR-Gaiji/master/images/KR3111.png" mimeType="image/png"/>子也盖其名以訛相傳不同如此<lb/>
陸農師因疏有繅以取繭之説又與采桑相配遂附㑹<lb/>
侵繅侵蠶以實序中儉勤之説穿鑿甚矣正義云采莫<lb/>
<pb n="14b"/>
之事賤官尚不為之君何故親采莫乎以采莫屬君此<lb/>
陸氏侵繅之説所自來也<lb/>
　　藚<lb/>
藚<hi>魏風汾沮洳篇</hi>藚釋草訓牛脣傳訓水蕮陸璣直以為今澤<lb/>
蕮其葉如車前草大其味亦相似郭璞謂形如續斷寸<lb/>
寸有節拔之可復續鄭漁仲又謂狀如麻黄亦謂之續<lb/>
斷其節拔可復續諸説舛錯不一愚按藚無水蕮名其<lb/>
名蕮者乃釋草所謂蕍即澤瀉也陸璣以水澤同義遂<lb/>
<pb n="15a"/>
因毛傳而誤為澤蕮鄭漁仲以拔續同形又因郭注而<lb/>
誤為續斷要之藚與澤瀉續斷三者各自為種不相混<lb/>
耳以類度之釋草謂牛脣今一種草生水中澤傍大葉<lb/>
長尺形似澤瀉又似車前謂之牛舌菜疑即是此<lb/>
舊謂采藚所以治疾愚按藚無論其是藥非藥即果為<lb/>
澤瀉之類國君何事而采之將自治其疾乎抑治人之<lb/>
疾乎且采莫云侵繅采桑云侵蠶則此采藚必為侵醫<lb/>
矣論至此直堪撫掌<lb/>
<pb n="15b"/>
　　稻<lb/>
稻<hi>唐風鴇羽篇</hi>釋草訓稌為稻字林云糯粘稻也秔稻不粘<lb/>
者然則稻者秔糯之總名稌則稻之别名也説文以稌<lb/>
稻為糯名鄭氏周禮註又以稻為秔名本草分秔米稻<lb/>
米為名皆誤羅瑞良以為詩書之文自依所用而解如<lb/>
論語食夫稻則稻是秔月令秫稻必齊則稻是糯歴歴<lb/>
援据其説逹矣<lb/>
秈亦秔稻之一廣雅釋秈為秔盖從其類今俗號秈為<lb/>
<pb n="16a"/>
早稻秔為晚稻是矣又浙東有一種稻自播種至收穫<lb/>
裁兩易月土人謂之六十日秈疑即羅瑞良所謂占城<lb/>
種也<lb/>
<hi>豳風七月篇</hi>穫與釀是兩事食以穀為主未有養老具果酒<lb/>
菜茹而不具粢食者穫稻所以為粢食也與上鬱薁五<lb/>
者例言酒又因稻而類及之者自鄭氏專以穫稻為釀<lb/>
酒之需故本草謂稬為稻而别出秔則説詩者之不善<lb/>
耳矣<lb/>
<pb n="16b"/>
月令章句云十月穫稻人君甞其先熟故在季秋九月<lb/>
熟者謂之半夏稻愚謂此得氣先後之故無二種今晚<lb/>
稻大率以季秋成熟詩言十月者約其收穫之期也或<lb/>
云豳土地寒十月乃穫<lb/>
<hi>魯頌閟宫篇</hi>此從上有國來堯封稷於邰使之專掌教稼之<lb/>
事故得因地土之所宜而降種於民所謂揚州荆州其<lb/>
穀宜稻則俾民以稻使稼穡於其土故云奄有下土也<lb/>
不然楚茨諸詩何以專言黍稷而稻不概見與<lb/>
<pb n="17a"/>
稌<hi>周頌豐年篇</hi>黍稌皆所以享神曲禮宗廟之祭稻曰嘉蔬<lb/>
是也蔡元度謂黍所以交神稌所以養人非是按此章<lb/>
詩義首三句祇誇豐年收穫之多下酒醴亦是從黍稌<lb/>
中帶出非必以黍稌之多專為酒醴用也<lb/>
　　粱<lb/>
粱<hi>唐風鴇羽篇</hi>粱有青黄白三種青粱穀穗有毛粒青米亦<lb/>
㣲青而細於黄白米黄粱穗大毛長殻米俱粗於白梁<lb/>
號竹根黄香味逾於他種白粱穗亦大毛多而長殻粗<lb/>
<pb n="17b"/>
扁長不似粟圓米亦白而大其香美亞於黄粱羅瑞良<lb/>
以為古無粟名盖以粱統粟今人以穀之最細而圓者<lb/>
為粟則粱是其類愚謂古以粟為黍稷粱秫之總稱今<lb/>
世惟以粱為粟北人謂之小米者是矣李時珍謂穗大<lb/>
毛長粒麤為粱穗小毛短粒細為粟要之皆是粱耳唐<lb/>
孟詵本草言人不識粟大抵黏者為秫不黏者為粟因<lb/>
呼粱為秈粟不知粱自有秔糯之别不得以秫名亦不<lb/>
得以秈名也<lb/>
<pb n="18a"/>
羅瑞良謂粱性㣲寒其聲為粱盖亦借凉音此謬語物<lb/>
性亦有大凉而不聞以凉稱者粱性甘平頗得中氣何<lb/>
獨以凉得名耶至引許叔重説黍大暑而種黍從暑粱<lb/>
從凉其義為一則傅㑹之尤者也<lb/>
蔡元度謂豐年言養人之物而不言粱者盖稌加膳於<lb/>
粱則為常膳愚謂古者食以粱為重曲禮粱曰薌萁宗<lb/>
廟之祭用之又大夫無故不食粱古天子之飯有白粱<lb/>
黄粱所謂膏粱之味食之最美者也豐年舉黍稌以例<lb/>
<pb n="18b"/>
其餘豈有加膳常膳之别存乎其間耶<lb/>
穈<hi>大雅生民篇</hi>釋草云虋赤苖按穈虋字同然但謂之赤苖<lb/>
不言何物舊註皆以為粱屬惟羅瑞良沈存中謂即丹<lb/>
黍存中又以為稷之赤者鄭剛中云岐山之陽種<graphic n="KR1291" url="https://raw.githubusercontent.com/kanripo/KR-Gaiji/master/images/KR1291.png" mimeType="image/png"/>
                    <hi>俗穈字</hi>尤盛米類稷可麵可餅西人飽麵非<graphic n="KR1291" url="https://raw.githubusercontent.com/kanripo/KR-Gaiji/master/images/KR1291.png" mimeType="image/png"/>猶饑據此則<lb/>
當是稷屬今從舊註附論粱後<lb/>
季明德謂黍為總名分言之則穈芑為粱粱似粟而大<lb/>
即今膏粱也愚按穈芑以釋草無明文故黍粱之屬任<lb/>
<pb n="19a"/>
人作解至粱與黍種異性殊判不容混而謂黍中之穈<lb/>
芑為粱則粱是黍之一種矣不亦誤乎<lb/>
芑<hi>大雅生民篇</hi>釋草但訓芑為白苖亦無明文從郭璞舊註<lb/>
則謂即今白粱粟所謂穗大毛多而長殻麤扁長不似<lb/>
粟圓者未知是否<lb/>
傳訓恒為徧舊本多作亘字嚴華谷云亘義通也徧也<lb/>
竟也今傳訓徧則本作亘者愚謂詩明作恒不當易亘<lb/>
為訓此疑與月恒之恒同恒月弦也凡引之弦直者皆<lb/>
<pb n="19b"/>
曰恒楚詞恒瑟是矣盖田畦一畆三<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>謂播種竟畆若<lb/>
一如弦之直皆是嘉種是也或謂字同縆大索也言以<lb/>
大索捆載而歸故繼之云是任是負以歸肇祀此又一<lb/>
説<lb/>
<hi>小雅采芑篇</hi>此芑傳但訓菜陸璣謂似苦菜莖青白色摘其<lb/>
葉白汁出肥可生食亦可蒸為茹青州人謂之芑西河<lb/>
鴈門芑尤美胡人戀之不出塞集傳則以為即今苦蕒<lb/>
菜宜馬食愚按芑菜於釋草無所見後之説者一云似<lb/>
<pb n="20a"/>
苦一云即苦兩説亦未合惟嚴華谷力主嘉穀之説於<lb/>
新田菑畆中鄉較當舊疑既謂之采則不宜謂之穀何<lb/>
元子引桑中詩辨之謂麥可言采何芑不可言采亦確<lb/>
今從之列論穈芑後<lb/>
或引顔氏家訓謂江南别有苦菜葉似酸漿即爾雅所<lb/>
謂蘵黄除也今河北謂之龍葵梁世講禮者以此當苦<lb/>
菜據云此菜可以釋勞宜乎人馬皆食或青州鴈門以<lb/>
為芑江南無其名耳然按釋草黄除别是一種鄭漁仲<lb/>
<pb n="20b"/>
謂俗呼竹茶葉似蒟醤無芑名并無苦菜名未敢援据<lb/>
臆斷也<lb/>
舊解皆以采芑作引喻取義太深於詞㫖未合愚謂新<lb/>
田菑畆中鄉瘠沃不一土而皆有嘉穀之采喻其車三<lb/>
千士卒不一人而皆有佐師扞敵之用大意止此無他<lb/>
義也<lb/>
中鄉不必定為美地盖三千之衆非一處之人猶之嘉<lb/>
穀之種非一處之地所以采之者於彼而又於此耳<lb/>
<pb n="21a"/>
<hi>大雅文王有聲篇</hi>傳於此芑又訓草未知何指正義仍作芑菜<lb/>
嚴華谷則主嘉穀之説似於詒孫燕子義較合今從之<lb/>
山海經東始之山有木狀如楊赤理汁如血不實名曰<lb/>
芑又本草地黄亦名芑然芑木於他書不槩見地黄釋<lb/>
草但有芐名無芑名詩所詠亦不應指此若芑為地黄<lb/>
傳何不直云地黄而但云草乎<lb/>
豐芑引喻通章盖謂豐水地靈至今猶有嘉穀之貽豈<lb/>
武王神聖反無所以貽子孫者思文之詩云詒我來牟<lb/>
<pb n="21b"/>
即豐水有芑之謂也有駜之詩云君子有穀貽孫子即<lb/>
武王以貽燕為事之謂也審此則芑之為嘉穀可斷矣<lb/>
　　蘞<lb/>
蘞<hi>唐風葛生篇</hi>蘞於釋草無所見惟有萰兔荄之文郭璞云<lb/>
未詳而本草蘞有兔核之名取象其形又萰蘞音近或<lb/>
即是此未敢妄據也説文謂即白蘞陸璣云蘞似栝樓<lb/>
葉盛而細其子正黒如燕薁不可食幽人謂之烏服又<lb/>
蘓頌謂其蔓生莖端五葉花青白色俗呼五葉苺葉五<lb/>
<pb n="22a"/>
稏子黑一名烏蘞草即烏蘞苺二月生苖多在林中作<lb/>
蔓蜀本註謂或生人家籬落俗呼籠草此可得其大概<lb/>
矣<lb/>
按詩詞蔓草凄凉枕衾虛設及百嵗歸居歸室諸語疑<lb/>
為悼夫之作何元子云以次章于域推之域為塋域乃<lb/>
此婦之夫所葬之地地在野中故先言于野此二句寫<lb/>
出塚上荒涼之景宛然在目次章變野言域知是賦其<lb/>
所見詩翼云讀此恍然荒塚纍纍祭掃悲哀之狀存其<lb/>
<pb n="22b"/>
説<lb/>
　　蒹<lb/>
蒹<hi>秦風蒹葭篇</hi>釋草訓蒹為薕郭璞謂似<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>而細高數尺江<lb/>
東呼為薕陸璣云蒹草堅實牛食之令牛肥强青徐州<lb/>
人謂之蒹兖州遼東通語也按此則蒹惟有薕名後人<lb/>
多誤菼薍為蒹故陸農師以為萑之未秀者今人用作<lb/>
簾箔因名薕嚴華谷以為蒹薕荻一物三名鄭漁仲以<lb/>
為荻即蘆屬之小者何元子以為蒹自小至大有七名<lb/>
<pb n="23a"/>
菼薍鵻蒹薕荻<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>也並謬觀郭璞但云似<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>則其非<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>
可斷矣<lb/>
傳謂淒淒猶蒼蒼義混陸農師易之以為其色淒而未<lb/>
蒼亦未是淒不可以色言也嚴華谷云本亦作萋尤非<lb/>
淒不與萋通説文淒雲雨起貌愚謂文從水有沾濡寒<lb/>
凉意鄭風風雨淒淒義同此與白露未晞文連盖露零<lb/>
未乾之貌耳作萋者乃石經及豐昉偽本不足據<lb/>
　　荍<lb/>
<pb n="23b"/>
荍<hi>陳風東門之枌篇</hi>釋草訓荍為蚍<graphic n="KR1526" url="https://raw.githubusercontent.com/kanripo/KR-Gaiji/master/images/KR1526.png" mimeType="image/png"/>無葵名郭璞謂即荆葵<lb/>
鄭漁仲謂即蜀葵陸璣亦謂荍一名荆葵崔豹又謂荆<lb/>
葵一名戎葵羅瑞良以為荆葵盖戎葵之類比戎葵葉<lb/>
小一名錦葵愚按釋草别有菺戎葵之名戎葵乃蜀葵<lb/>
也荆蜀之分盖各從其地以為名而華之小大亦異崔<lb/>
豹混荆葵為戎葵而漁仲遂以荍為蜀葵皆未是今别<lb/>
見於此<lb/>
或疑蚍<graphic n="KR1526" url="https://raw.githubusercontent.com/kanripo/KR-Gaiji/master/images/KR1526.png" mimeType="image/png"/>字何以從蟲一説紫荆花生榦上連接甚宻<lb/>
<pb n="24a"/>
如蟣窠故名俗一名火蟣猶茢薽之名豕首綬草之名<lb/>
㫖鷊也愚按以荍為紫荆此濮氏説以其亦有荆稱又<lb/>
不列葵名於釋草文頗似存俟考者<lb/>
舊説皆以芘芣之華比女色玩如荍貽椒二語屬對工<lb/>
妙盖一言其色美一言其臭芳總是愛慕形容之意或<lb/>
乃以如荍比觀者謂同時凑集而觀子仲婆娑其人亦<lb/>
如芘芣開華之盛於詞意反覺索然矣<lb/>
　　龍<lb/>
<pb n="24b"/>
龍<hi>鄭風山有扶蘓篇</hi>釋草訓紅為蘢傳亦以龍為紅草惟廣雅<lb/>
云葒蘢□馬蓼也陸璣亦謂游龍一名馬蓼葉麤大而<lb/>
赤白色生水澤中髙丈餘愚按本草謂龍一名鴻□如<lb/>
馬蓼而大陶隠居謂馬蓼生下濕地莖斑葉大有黒㸃<lb/>
最大者是葒草即水紅也下溼地皆有之則龍又非馬<lb/>
蓼大抵與蓼相似而葉較大故今水紅俗猶呼紅蓼可<lb/>
證兹别見於此<lb/>
或引管子五位云其山之淺有龍與卉則是龍生上土<lb/>
<pb n="25a"/>
不若諸蓼之下溼皆有此非也水紅生水涯乃最下溼<lb/>
處又詩明言隰有與荷花並舉可見若管子所云乃是<lb/>
山木如桑松把茸詎可牽合作水草耶<lb/>
游以水言紅草生水中隨風蕩漾若泳㳺然故謂之游<lb/>
龍緯書地有四游游訓動與此義正相似鄭氏放縱之<lb/>
說未合至淮南逆溯浮草所自必是從其始生微者言<lb/>
之豈有紅蘢之大而生萍蔈細物者耶羅瑞良以屈龍<lb/>
為游龍未可据也<lb/>
<pb n="25b"/>
水草皆柔弱附著水面不可以為陸草之比嚴華谷引<lb/>
李德裕正人如松栢邪人如藤蘿之説欲以水草之柔<lb/>
者並山木之挺者不知輿金片羽相懸萬萬胡可同日<lb/>
語耶要之山隰各有其美不當軒輊以為美惡之喻也<lb/>
　<lb/>
　<lb/>
　<lb/>
　詩識名解卷十　　　　　　　　　　　　　一<lb/>
</p>
<p>
</p>
  </div>
</body>
</text>
</TEI>
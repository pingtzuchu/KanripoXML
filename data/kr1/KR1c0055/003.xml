<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩識名解卷三</head> <lb/>
    <p>
<pb n="1a"/>
欽定四庫全書<lb/>
　詩識名解卷三<lb/>
　　　　　　　　　　　　　錢塘　姚炳　撰<lb/>
　鳥部<lb/>
　　鴟鴞<lb/>
鴟鴞<hi>豳風鴟鴞篇</hi>鴟鴞鸋鴂釋鳥文郭璞以爲鴟類邢昺疑<lb/>
之謂與先儒意異愚謂此誤鴟鴞爲惡鳥之始前此毛<lb/>
鄭皆依釋鳥文以鴟鴞爲小雀與詩義極合自璞目爲<lb/>
<pb n="1b"/>
鴟類而後儒宗之以小易大匪特名物失真而詩義亦<lb/>
晦始作俑者於郭氏乎奚辭<lb/>
陸璣云鴟鴞似黄雀而小其喙尖如錐取茅莠爲巢以<lb/>
麻紩之如刺襪然懸著樹枝或一房或二房幽州人謂<lb/>
之鸋鴂按此正詩所云鴟鴞釋鳥謂之鸋鴂者其茅莠<lb/>
麻紩即詩之桑土綢繆也其一房二房即詩之牖户室<lb/>
家也爲物小故有拮据卒瘏之况著枝危故有漂摇風<lb/>
雨之憂核之詩義情狀脗合確然無可疑者<lb/>
<pb n="2a"/>
陸農師謂爾雅言鴟鴞鸋鴂繼以狂茅鴟怪鴟梟鴟則<lb/>
鴟鴞宜亦鴟類賈誼所謂鸞鳯伏竄鴟鴞翺翔是也此<lb/>
見最泥如鳯爲羽族長而釋鳥列於桃蟲之下䳭鴒之<lb/>
上古人所作其不拘類此若賈誼所云乃以鴟鴞况鵩<lb/>
鳥耳且其曰鴟鴞者非鴟鴞也鴟與鴞也猶夫鸞鳯之<lb/>
爲鸞與鳯也<lb/>
鳥類無兩鸋鴂名呂東莱據方言云自關而東呼桑飛<lb/>
爲鸋鴂謂此乃陸璣所謂巧婦者其名偶與鴟鴞之别<lb/>
<pb n="2b"/>
名同與爾雅所載實兩物則更誤矣<lb/>
鵂□亦名鴟鵂頭目似猫即釋鳥所謂怪鴟者莊子鴟<lb/>
鵂夜撮蚤是也舊傳其入城城空入室室空以爲不祥<lb/>
之物不聞其善搏擊其於毁巢取子事更無驗則是禍<lb/>
鳥非惡鳥若謂鴟鴞爲鵂□而并以惡鳥目之匪特誣<lb/>
鴟鴞并誣鵂鶹矣何元子云爾雅明别鴟鴞與怪鴟爲<lb/>
二物無容混而爲一得之<lb/>
嚴華谷謂鴟乃惡聲之鳥今鴟鴞爲鴟類則亦惡聲之<lb/>
<pb n="3a"/>
鳥此所謂想當然耳今有延二客於一堂者其一人自<lb/>
北方來詰其姓名曰某某也其一人自南方來詰之其<lb/>
姓同其名亦近同則將以二人者之爲一人與抑美厲<lb/>
各殊而語言大異也鴟惡則鴟鴞亦惡之説何以異於<lb/>
是<lb/>
鴟鴞非鴟亦非鴞何元子謂單言之即鴞尤誤若單言<lb/>
即鴞又何不云單言即鴟耶且物名固有半同異者不<lb/>
可偏舉如蝸牛莎雞之類是也從何氏之説則蝸牛即<lb/>
<pb n="3b"/>
牛莎雞即雞矣然則鴞乃惡聲鴟鴞固未甞惡聲也<lb/>
以爲比流言者非穿鑿而何<lb/>
周公大義滅親事出於萬不得已方將隠痛不遑未有<lb/>
既誅而又出忍言謂寧亡管蔡無能畱管蔡以毁我周<lb/>
室者此傳疏誤解也蓋鴟鴞小鳥善爲巢而不得所託<lb/>
故周公借以自比首章乃設爲自呼其名者意以王室<lb/>
新造復遭流言既陷我管蔡於不義矣猶將不利於國<lb/>
家乎二章則轉信其綢繆之固見其不可動摇也三章<lb/>
<pb n="4a"/>
又極歎其經營之勞瘁四章乃言今日遭家多難已之<lb/>
東征不啻羽殺尾敝巢室漂摇是以嘵嘵哀鳴不能自<lb/>
已逐段按來眞如鷇音婉轉叙述嗚咽核之陸璣巧婦<lb/>
之釋情態如見諸家皆未見及故詆爲惡鳥且以破巢<lb/>
食子厚誣之耳<lb/>
鳥名多自呼者非自呼其名也因其呼而名之也如鷮<lb/>
鷮爲鷮鵙鵙爲鵙之類鴟鴞當亦似此故首句先述其<lb/>
本然之聲下乃寫其寄託之情陸農師以黄鳥例作戒<lb/>
<pb n="4b"/>
鴟鴞語謂非其自道則後三章何以無一語似相戒者<lb/>
耶<lb/>
鬻有養義傳訓稚誤釋言云鬻糜也淖糜本養人之物<lb/>
莊子天鬻也者天食也此詩之鬻亦取食意蓋所以鬻<lb/>
稚子非鬻爲稚故集傳通作育訓養是也<lb/>
傳解嘵嘵爲懼本釋訓文按釋訓自作憢不作嘵註即<lb/>
以此詩之嘵證之非是懼從心音從口今詩從口作嘵<lb/>
嘵自是哀鳴不輟之意錢氏以為呌呼近之况羽殺尾<lb/>
<pb n="5a"/>
敝巢室漂摇亦是悲境非懼境也且其曰嘵嘵者安知<lb/>
非即鷮之鷮鷮鵙之鵙鵙所謂鴟鴞鴟鴞其自呼蓋如<lb/>
此矣使先儒聞之亦必瞿然曰此非惡聲也<lb/>
　　鸛<lb/>
鸛<hi>豳風東山篇</hi>陸璣謂鸛似鴻而大長頸赤喙白身黑尾翅<lb/>
一名負釜一名黑凥一名背竈一名皂裙廣雅别作皁<lb/>
帔通雅又作皁君陳無功引作旱羣以其能致旱災之<lb/>
故謬也又負釜作負金謂喜負日而飛色如金或又謂<lb/>
<pb n="5b"/>
周思方養鸛縱之後鸛背負金串卸於地故名説尤誕<lb/>
愚謂竈釜皆取黑意鸛尾翅多黑有背竈負釜之狀因<lb/>
以爲名皁黑色也裙帔義通至以釜譌金以皁譌旱以<lb/>
裙譌羣皆因字誤致生妄語耳故舊謂殺其子六十里<lb/>
旱能羣飛薄霄激散雲雨亦出傅㑹之説<lb/>
陸農師謂鸛雀學術士禹步法能轉巨石解巢縛其説<lb/>
出北夢𤨏言要是誕語不足信者<lb/>
羅瑞良引講堂啣鱣事謂即鸛或辨之云後漢楊震傳<lb/>
<pb n="6a"/>
有冠雀啣三鱣飛集講堂以雀有朱頂故稱冠雀非謂<lb/>
冠即鸛也愚按鸛本有雀名又舊稱其泥巢作池養魚<lb/>
則啣魚固其能事况可啣三鱣定非小鳥别作朱頂之<lb/>
雀其大小正不知何似通冠作鸛理固有之耳<lb/>
釋鳥鸛鷒讀若歡團字同音别非此鸛雀也今鸛形尾<lb/>
短故亦從佳爲雚然狀頗類鶴作巢如車輪蓋羽族之<lb/>
大者而説文解雚作小雀故詩考異字直以爲爾雅之<lb/>
鸛鷒亦誤甚矣<lb/>
<pb n="6b"/>
傳以鶴鳴爲將雨之徴先儒皆本其説何元子辨之云<lb/>
鸛俯鳴則隂仰鳴則晴又善羣飛薄霄激雨雨爲之散<lb/>
上文明言零雨其濛則非將雨矣以灑掃穹窒推之此<lb/>
鶴之鳴所謂仰鳴則晴者也愚按俯仰隂晴之説出禽<lb/>
經本未可據但就詩義推之上既言零雨此不當復以<lb/>
鸛鳴爲將雨何駁是也要之下章倉庚祇興之子此鸛<lb/>
鳴亦祇興婦歎不過引喻陪襯而已與上零雨何涉故<lb/>
知於鸛鳴爭晴雨者猶後義耳<lb/>
<pb n="7a"/>
垤固爲蟻封然此詩垤字但作土丘言與蟻無涉况鸛<lb/>
啗蛇魚必無屑食螻蟻之事故毛鄭猶僅以鸛嗚爲将<lb/>
雨之徴若更舍却鸛鳴獨拈蟻垤以騐雨候特謂鸛爲<lb/>
得食而鳴者去詩義尤遠矣果爾則詩何不云蟻出于<lb/>
垤而云鶴鳴于垤又何不云鸛食于垤而云鸛鳴于垤<lb/>
也不知零雨四句乃四章總文其下觸緒成吟絶不相<lb/>
顧鶴何關雨事鶴鳴于垤何關蟻事詩義愈穿鑿則愈<lb/>
晦此類是也<lb/>
<pb n="7b"/>
　　脊令<lb/>
脊令<hi>小雅常棣篇</hi>釋鳥以䳭鴒爲雝渠而廣雅别作□<graphic n="KR1445" url="https://raw.githubusercontent.com/kanripo/KR-Gaiji/master/images/KR1445.png" mimeType="image/png"/>一<lb/>
名雃按雃從隹音牽説文石鳥一名雝渠一名精列又<lb/>
爲鵁鶄之别名上林賦云煩鶩庸渠<hi>雝亦作庸</hi>乃水鳥也廣<lb/>
雅所釋蓋指此與詩脊令名同物異先儒專謂雝渠爲<lb/>
脊令别名此誤脊令爲水鳥之由矣<lb/>
脊令大如鷃雀長脚長尾尖喙背上青灰色腹下白頸<lb/>
下黑其别名有四雝渠見爾雅錢母見義訓連錢見詩<lb/>
<pb n="8a"/>
疏雪姑見物類相感志然雪姑之名不過取其白似雪<lb/>
耳若云鳴則大雪豈無雪時長不鳴耶陸農師以爲極<lb/>
驗恐不可信<lb/>
詩意取興脊令以脊令本有兄弟之誼舊謂其共母者<lb/>
飛鳴不相離又唐明皇時有脊令數十集麟徳殿廷木<lb/>
翔棲浹日魏光乘作頌以爲天子友悌之祥蓋其天性<lb/>
然也若徒以飛鳴行摇取急難意恐今烏鵲頗亦然耳<lb/>
嚴華谷云鄭氏以爲水鳥宜在水中在原則失其常處<lb/>
<pb n="8b"/>
故飛鳴以求其類非也今雪姑非水中之鳥若失其常<lb/>
處而飛鳴以求其類凡鳥皆然何獨脊令哉按此最有<lb/>
識解惟其凡鳥皆知求類故飛鳴行搖不足爲脊令之<lb/>
取况也鄭氏因誤認雝渠便多如許穿鑿不知即是水<lb/>
鳥亦何妨在原幾見近洲渚者便不翔山林耶<lb/>
飛鳴行搖二語傳因急難態狀想出嚴華谷乃謂小宛<lb/>
取義在於飛則鳴常棣取義在於行則搖則益鑿矣即<lb/>
以常棣言之詩但謂在原而已不知其在原飛在原行<lb/>
<pb n="9a"/>
也且鳥性無常未有行而不飛飛而不行者若必鑿分<lb/>
二章亦失物情真趣矣遑言詩義乎<lb/>
<hi>小雅小宛篇</hi>題字義無所考按引此詩者中論作相潜夫論<lb/>
作顧皆取視義當依傳爲訓孔子丘陵歌題彼泰山正<lb/>
與此同讀若第亦不必泥睇爲邪視也<lb/>
載飛載鳴非一脊令正與下而字我字對勘親切見脊<lb/>
令共母者或則飛或則鳴而不相舍我與而同一所生<lb/>
者當日有就月有進而共相勉也舊謂口翼俱勞無有<lb/>
<pb n="9b"/>
止息以興進修不得暇逸覺於詞㫖涉泛非兄弟相朂<lb/>
語氣<lb/>
鳴鳩念其父母不可得見故有宛然戾天之思脊令朂<lb/>
其兄弟身得相親故有題彼飛鳴之况觀此其爲亂離<lb/>
思親作無疑矣<lb/>
　　鶴<lb/>
鶴<hi>小雅鶴鳴篇</hi>鶴從隹形如鵞短尾相鶴經所謂足髙而尾<lb/>
凋是也故陸璣但謂頂目赤脚青黑而不及尾若云頸<lb/>
<pb n="10a"/>
尾俱黑恐誤蓋其翅杪色黑斂翮而立則羽尾黝然集<lb/>
傳因以爲尾黑不知凌風鼓翅黑在翼不在尾也子瞻<lb/>
賦𤣥裳縞衣殆亦未悟短尾故耳故陳晦伯稽疑云遇<lb/>
九臯之介鳥偉胎化之仙禽其黑者尾耶<lb/>
鶴爲仙禽取其能夀未有老而聲下之理此禽經謬語<lb/>
而羅瑞良述之也易之在隂蓋處三四重隂之下王弼<lb/>
以爲立誠篤志雖在闇昩物亦應焉耳乃謂鳴臯之鶴<lb/>
爲俊鳴隂之鶴爲老不知二爻位處上卦之中與五相<lb/>
<pb n="10b"/>
應正士之及時而未仕者何以云老且物各從其類鶴<lb/>
鳴子和不過同類相應之意彼鳴九臯者雖聞野聞天<lb/>
豈更有非其類而應之耶焦弱矦引易作鸖謂鶴惡陽<lb/>
故從雨鷺惡露故去雨尤誕<lb/>
羅瑞良雜引諸書多言鵠者謂鵠即是鶴音之轉後人<lb/>
以鵠名頗著謂鶴之外别有所謂鵠非也或辨之謂諸<lb/>
書有專言鵠者未嘗謂鵠即鶴有鶴鵠並言者明分爲<lb/>
二惟别鶴操雄鵠雌鵠辨命論龜鵠壽千歳擣衣詩開<lb/>
<pb n="11a"/>
縕舒龜鵠古原作鶴俗譌爲鵠豈可據今所見鶴與鵠<lb/>
容貌差别信如諸家言鵠即鶴則今人通謂鸛爲鸛鶴<lb/>
是鶴即鶴稱綬草爲鷊是草即鳥也愚謂二家各得其<lb/>
一説不知鵠本有斛谷二音斛音與鶴通用前説是也<lb/>
谷音者乃小鳥射者設之以命中後説是也<lb/>
傳訓臯爲澤何元子謂其於義無取别作<graphic n="KR1485" url="https://raw.githubusercontent.com/kanripo/KR-Gaiji/master/images/KR1485.png" mimeType="image/png"/>引史記秭<lb/>
鴂先<graphic n="KR1485" url="https://raw.githubusercontent.com/kanripo/KR-Gaiji/master/images/KR1485.png" mimeType="image/png"/>索隱亦訓爲澤又謂<graphic n="KR1485" url="https://raw.githubusercontent.com/kanripo/KR-Gaiji/master/images/KR1485.png" mimeType="image/png"/>字説文不載疑即澤字<lb/>
之譌故史記天官書云其色大圜黄<graphic n="KR1485" url="https://raw.githubusercontent.com/kanripo/KR-Gaiji/master/images/KR1485.png" mimeType="image/png"/>
                    <graphic n="KR1485" url="https://raw.githubusercontent.com/kanripo/KR-Gaiji/master/images/KR1485.png" mimeType="image/png"/>亦音澤即潤<lb/>
<pb n="11b"/>
澤之義澤或省作睪荀子側載睪芷睪芷者澤芷也睪<lb/>
或混作臯故睪有臯音列子望其壙睪如荀子作望其<lb/>
壙臯如又後漢書郡國志以成臯爲成睪皆其明證然<lb/>
則九臯之臯本澤字傳寫訛耳愚謂不然臯併不當訓<lb/>
澤左傳御以如臯不可云如澤漢賈山傳江臯河濵臯<lb/>
對濵言非深澤可知又李竒云臯水淤地若澤中水豈<lb/>
能壅淤地上是臯乃澤之涯非竟爲澤不可以字譌强<lb/>
通也鄭氏云臯澤中水溢出所爲坎得之<lb/>
<pb n="12a"/>
韓詩解九臯爲九折之澤泥甚鄭氏謂從外數至九尤<lb/>
非鶴非水鳥要無深入澤中之理郝仲輿以爲九臯深<lb/>
澤猶云九泉九天極言其深亦非詩旨也詩當取空曠<lb/>
之意故謂其聲上極於天下周於埜與鳯鳴高岡情况<lb/>
相似然則所謂九臯者猶四埜六幕八閎九垓之説耳<lb/>
　　桑扈<lb/>
桑扈<hi>小雅小宛篇</hi>釋鳥兩列桑扈古今聚訟然物殊類而同<lb/>
名者頗多若山海經所稱崌有鳥焉如鶚赤身白首其<lb/>
<pb n="12b"/>
名竊脂又與釋鳥所列兩者絶異無容執此以泥彼耳<lb/>
但青雀青質非淺白嘴曲食肉好盜脂膏與扈不倫何<lb/>
以亦名桑扈若因其毛色而名又恐與竊藍之秋扈混<lb/>
此則難以臆斷者也<lb/>
謂釋鳥有兩桑扈則可謂詩有兩桑扈則不可蓋以竊<lb/>
脂對剖葦言之則爲青雀以竊脂對竊丹言之則爲淺<lb/>
白此有可據之文也若必以詩之詠鶯羽者屬淺白之<lb/>
竊脂而以詠啄粟者爲盜竊脂膏之雀則泥且鑿矣陸<lb/>
<pb n="13a"/>
農師云小雅桑扈所取者有兩竊脂故爾雅亦兩解此<lb/>
强説也<lb/>
無肉而循塲啄粟失其天性不能以自活理或有之故<lb/>
淮南子亦有桑扈不食粟之説然按交交詞義羣飛往<lb/>
來頗類自適情况且安知此詩所詠非淺白之竊脂而<lb/>
必以盗肉之青雀就啄粟解耶愚疑引喻顚寡岸獄或<lb/>
亦人不如鳥意不必定作困境也<lb/>
杜預註扈有九種以九扈爲九農之號各隨其宜以教<lb/>
<pb n="13b"/>
民事賈逵樊光分爲趣民耕耘收藏及驅鳥雀諸職此<lb/>
傅㑹不足據也必取釋鳥諸扈配合爲九鑿矣若桑扈<lb/>
分爲二種不且有十扈乎况爾雅鶨䳢老扈鴳之文李<lb/>
巡孫炎郭璞皆以老上屬扈下屬爲解惟樊光定鶨䳢<lb/>
爲句以老下屬今重文曰老扈鷃鷃是明以九扈無證<lb/>
强造釋鳥文作配耳吾誰欺耶<lb/>
<hi>小雅桑扈篇</hi>舊以此桑扈爲淺白之竊脂然竊脂既是淺白<lb/>
其色淡然不應有文章即謂其翅領與身異色亦未必<lb/>
<pb n="14a"/>
遂文采之絢爛也若盜脂之扈青質蒼翠又頗與鶯羽<lb/>
近似故吾謂兩詩不得各主一桑扈耳<lb/>
　　鴛鴦<lb/>
鴛鴦<hi>小雅鴛鴦篇</hi>鴛鴦指間有幕圓嘴似鶩故崔豹以爲鳧<lb/>
類歸藏云有鳧鴛鴦有鴈鷫鷞是也羅瑞良分質杏黄<lb/>
色頭戴白毛垂至尾尾翅皆黑者爲鴛鴦黄赤五彩首<lb/>
有纓者爲鸂鶒要之鸂鶒别是一族説文作谿<graphic n="KR2051" url="https://raw.githubusercontent.com/kanripo/KR-Gaiji/master/images/KR2051.png" mimeType="image/png"/>陳昭<lb/>
裕建州圖經云溪游雄左雌右皆有式度則其名各有<lb/>
<pb n="14b"/>
所取特以並遊似鴛鴦而色紫故太白詩稱七十紫鴛<lb/>
鴦實非其種耳<lb/>
匹鳥爲鴛鴦專稱羅瑞良引禮記庶人之摯匹謂鳬鷖<lb/>
水鳥之類多相匹耦非也禮匹舊作鶩鶩之名匹於義<lb/>
未詳一名末匹廣雅作<graphic n="KR3410" url="https://raw.githubusercontent.com/kanripo/KR-Gaiji/master/images/KR3410.png" mimeType="image/png"/>鴄餘冬序録云鴄爲匹蓋古<lb/>
省文要其類羣浮水上每一游輙數十未見其匹也鴛<lb/>
鴦匹處故傳以爲匹鳥正不當與水鳥類同論耳<lb/>
傳交物有道取之以時皆依序爲説核之詩語固不相<lb/>
<pb n="15a"/>
蒙然徒作頌君浮詞味亦如咀蠟且於興義無取按稽<lb/>
聖賦云雎鳩奚别鴛鴦奚雙亦謂雙飛相耦足稱好逑<lb/>
故後世閨闥投贈多引爲隹話此詩自爲伉儷之詠其<lb/>
云萬年福禄必非尋常夫婦説此詩者惟何氏深得其<lb/>
旨錄之以俟斷者<lb/>
何元子云此美大昏之詩故以鴛鴦起興若如序以爲<lb/>
刺幽王則咏娶申后事也以白華之詩證之七章亦有<lb/>
在梁二語詞旨昭然矣幽王之娶申后當在未即位時<lb/>
<pb n="15b"/>
詩人追美其初昏祝以萬年之福亦猶唐高宗欲廢王<lb/>
皇后長孫無忌述太宗言朕佳兒佳婦今以付卿言猶<lb/>
在耳之意鴛鴦不再匹故以興新昏且刺幽王黜申后<lb/>
立褒姒也愚按如此則詩中字字有情語無泛設何氏<lb/>
此解可謂隻眼矣<lb/>
白華詩爲既廢後作故詞激而怨深鴛鴦詩爲將廢時<lb/>
作故語恭而情切玩其立言之旨則又不當依序作刺<lb/>
詞觀也<lb/>
<pb n="16a"/>
陸農師嚴華谷皆衍毛鄭舊義而説益腐陸氏好引魯<lb/>
論不射宿文説詩最爲可哂此其一也若嚴氏長大能<lb/>
飛之説又本孔疏與鼈長後食謔語絶類夫弋射豈能<lb/>
悉獲非獨畢然也陷穽皆令自投非獨網然也乃以畢<lb/>
羅爲不盡物之意是傅㑹也且鴛鴦一小物耳品未聞<lb/>
供簿正味不足充飲御而猶既畢之又羅之多方以相<lb/>
戕若此是焚林竭澤之爲也有道明王顧如是乎<lb/>
何元子云凡詩言于飛者六黄鳥倉庚雄雉皆單舉一<lb/>
<pb n="16b"/>
鳥若燕燕雖重言之然以比莊姜戴嬀則猶之乎皆雌<lb/>
燕也<hi>此説誤駁見燕燕</hi>至鴻雁則有大小之異要非一族其以<lb/>
雌雄連言者惟鳯皇及此鴛鴦耳卷阿雖不從匹配取<lb/>
義而左傳齊懿氏卜妻敬仲亦有鳯皇于飛和鳴鏘鏘<lb/>
之占是以雄鳯雌皇之俱飛比夫婦也然則此詩雙舉<lb/>
鴛鴦以興夫婦何疑興義重于飛不重畢羅愚按此眞<lb/>
解人語其看飛字極雅切有致則前此不墜卵不射宿<lb/>
之説不待辨而知其腐矣且云不重畢羅則嚴華谷有<lb/>
<pb n="17a"/>
得有不得待其自入之語通是傅㑹可見<lb/>
首章明言畢羅亦既捕取之矣豈無驚擾之患則鄭氏<lb/>
休息無恐懼之説其不可通明甚嚴華谷謂在梁者乃<lb/>
畢羅之餘則是戢翼之鴛鴦爲幸而漏網者亦非盛世<lb/>
明王氣象序説之不可傅㑹如是<lb/>
正義謂戢左翼舉雄者言蓋誤泥釋鳥左掩右掩之文<lb/>
何元子駁之謂詩明合言鴛鴦何得謂單舉雄者是也<lb/>
陸農師以爲飛而起則仰左翼飛而下則仰右翼則是<lb/>
<pb n="17b"/>
飛翔時非止息時與在梁戢翼語不合此自取並棲爲<lb/>
義當以張子厚説爲正夫一正一倒是皆左翼也皆左<lb/>
翼則非獨一雄也故詩合舉之曰鴛鴦也<lb/>
何元子云于飛畢羅皆可得所謂飛則爲雙也在梁戢<lb/>
翼以相向所謂止則爲耦也詩興夫婦之和睦如此宜<lb/>
其享長逺之福祇此二語詩義便自了然不當復求他<lb/>
説耳<lb/>
<hi>小雅白華篇</hi>此與鴛鴦于飛篇無異旨亦不可以釋鳥左右<lb/>
<pb n="18a"/>
掩之文解也釋鳥左右之辨乃爲雌雄之不可别者而<lb/>
設鴛鴦雌雄判然安得引爲證鄭氏謂隂陽相下皆飾<lb/>
語也謝叠山云鴛鴦不失其匹耦幽王乃喪其良心嬖<lb/>
妾廢后有愧於鴛鴦矣其大意止此<lb/>
　　鶖<lb/>
鶖<hi>小雅白華篇</hi>秃鶖水鳥一名扶老一名舍利形似鵜鶘長<lb/>
頸赤目爪如雞頭項無毛形頗陋惡崔豹謂其似鶴而<lb/>
大蓋髣髴間耳若□光以爲似鳯皇景煥又謂爰居即<lb/>
<pb n="18b"/>
秃鶖皆擬非其倫北史魏明帝獲鶖於宮中養之崔光<lb/>
諫云貪惡之鳥埜澤所有黄初中鵜暫集而去猶以爲<lb/>
戒况饕餮之禽必費魚肉菽麥稻粱之食豈可畱意於<lb/>
醜形惡聲哉此可以知其狀矣<lb/>
鶖秃似老人頭童故名扶老非秃鶖别名䳓也䳓乃俗<lb/>
字李時珍因秃作鵚誤鵚爲䳓以䳓同老因謂秃鶖一<lb/>
名鴜䳓引元朝常賦有鴜䳓之供飲膳要是謬證未可<lb/>
據耳<lb/>
<pb n="19a"/>
鶴善而鶖惡分喻申褒此不易之説但在梁在林只作<lb/>
一得地不得地影子看如褒立而申黜云爾必泥魚梁<lb/>
爲言謂以得食不得食喻别飽與餒則鑿矣羅瑞良云<lb/>
鶖貪戀之鳥也故進造於梁鶴高潔之鳥也故退棲於<lb/>
林以喻褒姒申后之進退語最淺合<lb/>
　　鷖<lb/>
鷖<hi>大雅鳧鷖篇</hi>鷖傳以爲鳧屬蒼頡解詁謂即鷗也一名水<lb/>
鴞風土記謂之鷖鴨海物異名記謂之信鳧按六書故<lb/>
<pb n="19b"/>
云鷖鷗一聲之轉實一物説文有鷗無鷖則鷖當即鷗<lb/>
無疑列子作漚相如賦作翳皆即此與鳧不族而别名<lb/>
信鳧又謂之鷖鴨故傳云鳧屬耳南越記謂其色白陸<lb/>
農師以爲蒼黑色羅瑞良云鷗亦有白者不專於青黑<lb/>
是也<lb/>
水鳥皆能出没水中然其性各有所便陸農師謂鳧好<lb/>
没鷗好浮蓋鳧未甞不浮而性便於没鷗未甞不没而<lb/>
性便於浮耳或駁之謂凡駢跖之鳥皆能浮湛湛而求<lb/>
<pb n="20a"/>
魚必伏氣不息勢不能久此拘墟之見也<lb/>
水鳥而居水中猶人爲公尸之在宗廟此語意淺而合<lb/>
陸農師謂鳧鷖安樂於水者故詩以爲神祇祖考安樂<lb/>
之喻此從序説推出亦覺添足矣總之詩之取興若有<lb/>
意若無意不可執物以求解也<lb/>
羅瑞良謂水鳥滅没浩蕩似不可羈然誠得其道有可<lb/>
馴之理因引海鷗不至之説以爲誠僞之不可掩如此<lb/>
誕矣夫鷗鳥忘機此列子寓言耳豈可牽合作鬼神如<lb/>
<pb n="20b"/>
臨如在氣象耶郝仲輿云鳧没鷖浮有變化出沒之象<lb/>
以比鬼神其説亦倣此<lb/>
羅氏又謂古者祭義通於物理故自樂之一變而致羽<lb/>
物及川澤之示以至六變各有所致羽物既與川澤之<lb/>
示相應則所以美神祇祖考之安樂者比之鳧鷖亦其<lb/>
理宜也此説更誕詩人觸緒興懐斷無以物驗神之理<lb/>
且水鳥微族豈真有鬼神式憑之耶禮云索祭于祊不<lb/>
知神之所在于彼于此苟若所言但求之羽族之微足<lb/>
<pb n="21a"/>
矣其傅㑹益可知也<lb/>
何元子泥二鳥不當興一尸謂先言鳧後言鷖則鳧當<lb/>
興考鷖當興妣以鳧能遠飛鷖不能遠飛爲别又謂逸<lb/>
周書有鳧旌男子所執周禮有鷖總王后所用亦以定<lb/>
考妣之分此大穿鑿愚謂是詩爲繹祭享尸之詩一章<lb/>
内兩言公尸而不言祖考神祇蓋正祭所重在格神繹<lb/>
祭所重在事尸也且尸者神之所依考妣皆式憑之未<lb/>
聞有一廟二尸者乃牽合旌路别鳧鷖爲考妣之興亦<lb/>
<pb n="21b"/>
誕甚矣<lb/>
何元子謂涇爲水名其後沙渚潨亹乃蒙乎涇之詞非<lb/>
也涇水去豐鎬亦遠此詩所指不當爲水名乃水流之<lb/>
濁者莊子涇流不辨涯涘是矣與沙渚潨亹例言總言<lb/>
之則一水耳鄭氏泥五者分五等鬼神鑿甚元子又以<lb/>
爲高曽祖考之别更屬臆斷總非觸物連類之旨惟羅<lb/>
瑞良次序之説猶覺淺合<lb/>
　　鳯皇<lb/>
<pb n="22a"/>
鳯皇<hi>大雅卷阿篇</hi>郭璞謂鳯皇高六尺許而京房易傳以爲<lb/>
高丈二舊疑爲雌雄之異未可據也鳯鳥雖大亦無高<lb/>
至丈二之理此當以郭説爲正京房於麟亦云高丈二<lb/>
其誕可知且其形象亦紛傳不一如韓詩外傳載天老<lb/>
對黄帝語及緯書六像九苞飛行鳴聲要是諛詞羅瑞<lb/>
良云鳯生南方逹中國甚遠而又不妄飛鳴飲啄其至<lb/>
蓋罕故孔子稱之而世好事者喜爲之傳道務竒怪其<lb/>
章紬繹其聲列於神聖故千世而不合焉其識達矣<lb/>
<pb n="22b"/>
山海經鳯出丹穴爲南方之産不應以五色别五方所<lb/>
謂發明焦明之名槩不足信又何論其爲祥爲孽耶樂<lb/>
叶圖徴所謂䘮疫水旱之感必非真鳯鳥也楊升菴謂<lb/>
西有鳻雀東有諫珂北有定甲南有錦駝皆竊鳯形而似<lb/>
者漢宣成之世鳯皇數集安知非此則傅㑹者之妄不<lb/>
可不辨羅瑞良云漢儒夸大其詞推爲希世之瑞夸而<lb/>
無驗極而必反則又推之以爲孽揆厥所由實亦指埜<lb/>
鳥爲鸞耳<lb/>
<pb n="23a"/>
翽翽傳訓衆多因下多士爲説正義直以爲鳯皇衆多<lb/>
引白虎通云黄帝之時鳯皇蔽日而至此誕也鄭氏疑<lb/>
鳯乃希見之鳥不當云衆多因解爲羽聲以爲衆鳥之<lb/>
從亦未是不知翽翽對藹藹不對多士釋訓云藹藹濟<lb/>
濟止也郭璞以爲皆賢士盛多之容止則藹藹以士之<lb/>
容言翽翽以鳯之儀言總於飛時見之蓋集止者飛而<lb/>
集傅天者飛而傅鳯皇上擊九千不知所至而喜見其<lb/>
止又見其傅故曰亦也何元子乃謂羣鳥相從不一對<lb/>
<pb n="23b"/>
鳯皇言故云亦則誤矣<lb/>
梧桐何地蔑有竹之實非佳物乃鳯皇樂棲之食之而<lb/>
又不見其一至可知莊子非梧桐不棲非竹實不食二<lb/>
語亦因詩傅㑹成語耳<lb/>
何元子謂高岡者朝廷之比梧桐者大臣爵位之比此<lb/>
説甚當按釋訓云藹藹萋萋臣盡力也噰噰喈喈民協<lb/>
服也本以梧桐比臣固無比君之説蓋鳯皇祇賢士之<lb/>
喻尚未應聘爲臣棲梧則居位殫職師濟同心而民亦<lb/>
<pb n="24a"/>
協服焉然則説文所謂鳯飛羣鳥從之以萬數其非翽<lb/>
羽之時而雝喈之時乎鄭氏不㑹釋訓之旨易喻君徳<lb/>
誤通論詳矣<lb/>
通論云詩意本是高岡朝陽梧桐生其上而鳯皇棲於<lb/>
梧桐之上鳴焉今鳯皇言高岡梧桐言朝陽互見也解<lb/>
者不知見詩是鳯皇鳴高岡梧桐生朝陽則鳯皇梧桐<lb/>
兩不相屬雖漫引莊子非梧桐不棲之言而究不知所<lb/>
合也於是鄭氏以鳯皇鳴高岡喻賢者居高位則於梧<lb/>
<pb n="24b"/>
桐更無著落只得以之喻君且以朝陽爲溫仁之氣亦<lb/>
喻君徳解者至今從之豈不鑿而謬乎<lb/>
　　梟<lb/>
梟<hi>大雅瞻卭篇</hi>此鳥之最惡者與鴞絶異鴞但能爲聲禍民<lb/>
無食母之惡惟土梟傴伏其子百日而長羽翼既成食<lb/>
母而飛蓋稍長從母索食母無以應於是而死古者以<lb/>
春解祠用梟祠黄帝又漢使東郡送梟作羮賜百官皆<lb/>
惡其惡也<lb/>
<pb n="25a"/>
梟亦有鴟名釋鳥云梟鴟郭璞以爲土梟是也然在瞻<lb/>
卭詩明以二者對舉如爲鬼爲蜮各爲一物鄭氏似混<lb/>
而爲一不可不辨且梟乃惡鳥非惡聲之鳥鄭氏此言<lb/>
乃爲下長舌寫照使後人以鴞同梟禾必非其説誤之<lb/>
也<lb/>
此但以鳥之惡者詆人之惡者更無他義舊謂梟鴟皆<lb/>
能聚致衆鳥以比幽王鍾愛褒姒則羣小並集恐詩人<lb/>
念不及此矣<lb/>
<pb n="25b"/>
<hi>附</hi>流離<hi>邶風旄丘篇</hi>傳以流離爲鳥正義引釋鳥文謂流與<lb/>
鶹蓋古今之字離或作鷅以通其説此眞所謂讀爾雅<lb/>
不熟者也試以文義按之上云鳥之雌雄不可别者以<lb/>
翼右掩左雄左掩右雌下云二足而羽謂之禽四足而<lb/>
毛謂之獸皆統論鳥獸情狀故謂凡鳥之少美長醜者<lb/>
俱呼爲鶹鷅耳况上既釋梟鴟此不當復贅明甚後人<lb/>
因黄鳥有栗畱離畱之通强以詩流離比例且飾爲食<lb/>
母則醜之説何其寃也<lb/>
<pb n="26a"/>
若以流離爲梟則梟長大食母兇惡莫甚安得如傳以<lb/>
爲微弱之喻蘇子瞻謂以狄之微而不忌如流離之養<lb/>
其子不知將爲己害其説似矣然玩篇中語氣皆自傷<lb/>
其失國飄零而未嘗及狄之强暴不如依集傳漂散之<lb/>
説爲淺合耳<lb/>
瑣細也尾末也此不易之解今人稱微末事爲瑣屑是<lb/>
矣毛公誤讀釋鳥□鷅之文强解瑣尾爲少好全無取<lb/>
義而正義傅㑹其説以瑣屬少以尾屬好尤不可解夫<lb/>
<pb n="26b"/>
考之名物按其詞旨舉無足通其説者則流離之非鶹<lb/>
鷅與鶹鷅之併非土梟不辨自明矣<lb/>
　　鴟<lb/>
鴟<hi>大雅瞻卭篇</hi>此釋鳥所謂怪鴟郭璞以爲即鴟鵂是也然<lb/>
惟此專有鴟名舊説大如鴟鷹黄黑斑色頭目如猫有<lb/>
毛角兩耳晝伏夜出鳴則雌雄相喚聲如老人初若呼<lb/>
後若笑所至多不祥蜀人呼轂轆鳥亦呼春哥兒楚人<lb/>
名呼咵鷹亦名快扛鳥呉人謂夜食鷹江東又謂之車<lb/>
<pb n="27a"/>
載板里俗忌聞其聲蓋與鴞同惡而實不族者也今人<lb/>
譌鴟爲鴞又以鴞爲梟并以鴟鴞爲鴟梟紛紜舛錯如<lb/>
其説則鴟當即鴞鴞又卽梟瞻卭詩人何爲叠床架屋<lb/>
乃爾乎<lb/>
李時珍分鴟鵂鵂鶹爲二通雅合之按本草亦謂鵂鶹<lb/>
大如雊鵒毛色似鷂頭目似猫鳴則後竅應之其聲連<lb/>
轉如休畱休畱故名正字通云此鳥初聲若呼若笑轉<lb/>
而若休畱非呼笑爲鴟鵂之聲休畱爲鵂鶹之聲則仍<lb/>
<pb n="27b"/>
是一物也<lb/>
莊子鴟鵂夜撮蚤蚤乃蚤虱後人譌蚤為爪謂夜能入<lb/>
人家拾人指爪知人吉凶有人獲之嗉中猶有爪甲故<lb/>
除爪甲者埋之户内爲此此齊東埜語耳<lb/>
鳶<hi>小雅四月篇</hi>鄭氏謂鳶爲鴟類蒼頡解詁以爲即鴟陸璣<lb/>
陸農師皆從蒼説嚴華谷是之而别於瞻卭詩解云鴟<lb/>
有二鳶飛戾天者鷹類也亦單名鴟惡聲之鳥者怪鴟<lb/>
也此配梟言者愚以嚴氏後説爲當蓋惟惡聲之鳥專<lb/>
<pb n="28a"/>
有鴟名鳶特從其類耳今以釋鳥茅鴟推之廣雅别名<lb/>
爲老<graphic n="KR2301" url="https://raw.githubusercontent.com/kanripo/KR-Gaiji/master/images/KR2301.png" mimeType="image/png"/>者疑即指此陶隱居云俗人呼爲老鴉者與鵰<lb/>
鶚並相似而大極善飛騰江淮間捕魚食之今人呼爲<lb/>
餓鴟則鄭氏鴟類之説不誣矣<lb/>
鳶亦鷙鳥一種其異於衆鷙者在不擊惟乗風直上摩<lb/>
天回翔而已故以爲風之候越人呼爲風伯抱樸子云<lb/>
鳶之在下無力及至乎上聳身直翅而已此釋鳥鳶烏<lb/>
醜其飛翔之謂也<lb/>
<pb n="28b"/>
翰本爲鳥羽蘇子瞻以爲翼之鋭是也然此詩當訓高<lb/>
飛非鳥羽之謂如易翰音登天王弼亦訓高飛是矣且<lb/>
下云潛逃于淵潛取深意正與翰之高例言若云翰爲<lb/>
鳥羽則鱣鮪何以不云尾云鱗而云潛耶<lb/>
<hi>大雅旱麓篇</hi>傳襲中庸成語全無著落正義以爲化及飛潛<lb/>
乃腐語耳鄭氏易傳求解義並强合皆因泥作人爲教<lb/>
化鼓舞便於鳶魚喻義無解愚謂作動也言其豈弟之<lb/>
徳之盛有以感動乎人也有一明證棫樸以天人對言<lb/>
<pb n="29a"/>
此以天淵與人對言蓋天遠而難至淵深而難出人衆<lb/>
而難動惟鳶有乘風之力故能至于天魚有泳游之性<lb/>
故能出于淵君子有豈弟之徳故能動乎人二義融然<lb/>
絶無沾滯不必深於求解也<lb/>
宋明諸儒説是詩者不可勝紀大抵深言理者以爲道<lb/>
在飛躍侈言化者以爲格及禽魚要於本詩作人之旨<lb/>
去而萬里此皆溺於中庸斷章奥義耳通論云此言作<lb/>
人也上篇言倬彼雲漢爲章于天此言鳶飛戾天魚躍<lb/>
<pb n="29b"/>
于淵亦見淵魚文藻掞及天淵之意故亦曰豈弟君子<lb/>
遐不作人如此説詩便可掃除一切<lb/>
陸農師云鳶鈍者也而乘風以作之則高飛魚潛者也<lb/>
而乘氣以作之則深躍故詩以况君子作人之盛此解<lb/>
作字正合感動之義<lb/>
　　桃蟲<lb/>
桃蟲<hi>周頌小毖篇</hi>釋鳥以桃蟲爲鷦且云其雌鴱則但有鷦<lb/>
名而非鷦鷯明矣郭璞謂之鷦<graphic n="KR1775" url="https://raw.githubusercontent.com/kanripo/KR-Gaiji/master/images/KR1775.png" mimeType="image/png"/>陸璣直以爲今鷦鷯<lb/>
<pb n="30a"/>
誤也璣又引俗鷦鷯生雕之語尤不可信鄭氏亦謂鷦<lb/>
之所爲鳥題肩或云鴞大抵因傳始小終大之説傅㑹<lb/>
耳愚謂爾雅列桃蟲於鳥部則固是鳥無疑但以其亦<lb/>
有蟲稱故借以爲説猶云問其名若爲蟲覩其飛則維<lb/>
鳥不可因其名而忽之如武庚本爲孤雛乃能挾奄徐<lb/>
諸國以叛事理之難測如此也<lb/>
廣雅釋鷦<graphic n="KR1775" url="https://raw.githubusercontent.com/kanripo/KR-Gaiji/master/images/KR1775.png" mimeType="image/png"/>爲鸋鴂按鸋鴂自是鴟鴞别名無容混入<lb/>
若從其説則是桃蟲即鷦鷯鷦鷯又即巧婦輾轉相誣<lb/>
<pb n="30b"/>
不可復辨且使後人因此反易鴟鴞爲惡鳥則誤中又<lb/>
誤也<lb/>
或以釋鳥桃蟲鷦又鷯鶉又鳭鷯爲一物誤甚桃蟲但<lb/>
有鷦名鷯鶉但有鷯名<hi>李廵謂鶉一名鷯</hi>鳭鷯鷦鷯則音近而<lb/>
已不可易鳭爲鷦也且鳭鷯之鷯叶力周切義尤難合<lb/>
名物之失真皆自謬爲相通始之<lb/>
拚與翻同不必爲手拊之義蓋泥桃蟲之名以爲不在<lb/>
羽族未必能飛者孰知其竟飛而乃爲鳥也如此説則<lb/>
<pb n="31a"/>
鳥字上便可不添大字矣<lb/>
余首源世父善張氏向爲鼠後爲虎之喻斷桃蟲非鳥<lb/>
名故通論云鷦鷯雖小鳥亦鳥也安得以蟲名且莊子<lb/>
謂其所棲不過一枝不云桃枝也爾雅之説已自難信<lb/>
而郭璞復實之以鷦鷯生雕之説幾曽見鷦鷯生子爲<lb/>
鵰鴞來其傅㑹更何疑若鷦鷯生子爲雕鴞不知鷦鷯<lb/>
又何物所生乎且詩苐云鳥不云大鳥也今爲彼説以<lb/>
桃蟲爲小鳥勢必以鳥爲大鳥增添語字以就已說可<lb/>
<pb n="31b"/>
乎總之若使桃蟲爲鳥詩決不又云拚飛維鳥矣蓋謂<lb/>
蟲之小物忽變而爲飛鳥以喻武庚其始甚微而臣服<lb/>
後乃鴟張也此又一説<lb/>
　<lb/>
　<lb/>
　<lb/>
　<lb/>
　詩識名解卷三<lb/>
</p>
<p>
</p>
  </div>
</body>
</text>
</TEI>
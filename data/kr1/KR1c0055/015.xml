<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩識名解卷十五</head> <lb/>
    <p>
<pb n="1a"/>
欽定四庫全書<lb/>
　詩識名解卷十五<lb/>
　　　　　　　　　　　　錢塘　姚炳　撰<lb/>
　木部<lb/>
　　楡<lb/>
楡<hi>唐風山有樞篇</hi>陸璣謂楡之類有十種葉皆相似皮及木理<lb/>
為異愚按楡有大楡刺楡白楡姑楡柘楡朗楡梜楡椰<lb/>
楡郎楡諸名大楡出北方木性堅韌皮汁滑二月生莢<lb/>
<pb n="1b"/>
亦稱莢楡其莢飄零又稱零楡皆大楡别名也刺楡即<lb/>
此章樞白楡即陳風之枌<hi>俱詳見本條</hi>姑楡即廣雅山楡一<lb/>
作橭楡釋木謂之無姑説文謂之楩柘楡即刺楡别名<lb/>
朗楡郎楡並見廣志分有莢無莢二種或云有朗楡無<lb/>
郎楡郎即朗之譌耳梜楡莢葉味苦不如凡楡齊民要<lb/>
術稱梜楡刺楡凡楡三種色别種之勿雜是矣椰楡陸<lb/>
璣謂即大東之穫<hi>附駁見後</hi>兹從舊説以楡冠其類而列樞<lb/>
枌穫於後以俟覽者<lb/>
<pb n="2a"/>
何元子引雜五行書謂舍北種楡九株蠶大得又楡種<lb/>
至十五年後中為車轂詩人因下有車馬衣裳之咏故<lb/>
即楡以起興此尤傅㑹夫衣由蠶而致車由木而成推<lb/>
本言之已是贅語乃更推及蠶所由宜木所利用者以<lb/>
轉相牽合如此索解作詩者之心亦太苦矣<lb/>
樞<hi>唐風山有樞篇</hi>樞釋木作藲訓荎郭璞以為今之刺楡是也<lb/>
陸璣云其鍼刺如柘其葉如楡瀹為茹美滑於白楡齊<lb/>
民要術注云世有刺楡木甚牢韌可以為犢車材梜楡<lb/>
<pb n="2b"/>
可以為車轂及器物凡種者直種刺梜兩種利者為多<lb/>
其餘軟弱非佳好之木按二説則樞固楡類之佳者矣<lb/>
楡為西北之木仐隴西有楡林驛唐封域在禹貢冀州<lb/>
太行恒山之西樞楡皆其所産分山隰言互文耳篇中<lb/>
總以兩有為興如車馬衣裳昭公所皆得自有者亦在<lb/>
其能自用之而已羅瑞良言江南無楡但有樞晉風則<lb/>
兼有之其義可以説詩<lb/>
枌<hi>陳風東門之枌篇</hi>按釋木楡白枌嚴華谷云爾雅謂楡白為<lb/>
<pb n="3a"/>
枌陸璣誤謂楡為白枌枌乃楡之白者無縁楡又為枌<lb/>
之白者此可謂善讀爾雅者矣<lb/>
郭璞謂枌楡先生葉後著莢而李時珍謂白楡木正髙<lb/>
大未生葉時枝條間先生楡莢形狀似錢而小色白成<lb/>
串俗稱楡錢後方生葉似山茱萸葉而長其説互異<lb/>
陳風多言東門當是陳人所遊息處故榆楊並植於其<lb/>
際可以休䕃而舞者羣聚焉亦猶鄭之溱洧為士女相<lb/>
謔之所耳<lb/>
<pb n="3b"/>
此男悦女之辭鄭氏以男女别二章非是愚謂子仲之<lb/>
子即不績其麻之人東門宛丘即市三章所謂視爾如<lb/>
荍正指婆娑者而言陸農師分道舞市舞尤無謂<lb/>
<hi>附</hi>檴<hi>小雅大東篇</hi>鄭氏見釋木有檴落之文因易傳訓木名<lb/>
此大誤其後郭璞註爾雅因云可以為杯器素者陸璣<lb/>
以為今椰楡鄭漁仲謂當是檉杉以譌傳譌皆謂是一<lb/>
木之耑名矣不知爾雅之訓落猶傳之訓刈也釋木文<lb/>
若樸枹者灌木叢木自弊柛立死椔之類皆言木之情<lb/>
<pb n="4a"/>
狀非實指一木言檴落亦其例耳此詩謂已穫之薪生<lb/>
意既槁不可復浸猶已勞之人財力既竭不可復役喩<lb/>
意自明無所疑似因附駁楡後庻覽者知所類别云<lb/>
　　栲<lb/>
栲<hi>唐風山有樞篇</hi>栲説文作□釋木謂之山樗實非樗也樗無<lb/>
山田之分總謂之樗而已此云山樗乃栲别名不當以<lb/>
樗類求之猶方俗因其似櫟遂稱栲櫟亦非栲與櫟一<lb/>
類之説俗語舉相似者以櫄樗栲漆並言則栲之似樗<lb/>
<pb n="4b"/>
而非樗明矣陸璣泥山樗之名反以爾雅為誤不知與<lb/>
其所説葉如櫟木皮厚數寸者正一物耳<lb/>
張萱直稱栲為□樗謂其與椿相類而以莊子不才之<lb/>
木當之不知彼自為樗此自為栲兩不相涉也何元子<lb/>
借其説以為栲全天年有長守之義取喩下意則真誤<lb/>
矣<lb/>
<hi>小雅南山有臺篇</hi>陸農師説此詩以栲可為車幅有乆之道故<lb/>
曰遐不睂夀此與全天年之説相似<lb/>
<pb n="5a"/>
　　杻<lb/>
杻<hi>唐風山有樞篇</hi>杻一名檍郭璞謂關西呼杻子一名土橿陸<lb/>
璣云或謂之牛筋正名曰萬歲葉似杏而尖白色皮正<lb/>
赤為木多曲少直枝葉茂好二月中葉疏花如棟而細<lb/>
蘂正白蓋樹是也按考工記弓人為弓取榦之道柘為<lb/>
上檍次之又輪人斬材牙以橿是材中車輞及弓弩之<lb/>
證楊用修亦謂宮中多樹之取億萬之意謂之萬年樹<lb/>
注唐詩者以冬青為萬年枝皆誤是也至張萱别以杻<lb/>
<pb n="5b"/>
為梓屬則非其類矣<lb/>
他木取夀義者皆傅㑹惟杻舊有萬歲名差可通然通<lb/>
詩皆有宛死之句何獨於二章之木取長守義耶如使<lb/>
詩人果欲取木之夀者以為興則蔑以加於松柏矣而<lb/>
但云栲杻乎哉<lb/>
<hi>小雅南山有臺篇</hi>杻自有萬歲名陸農師於此耑以弓榦取乆<lb/>
義為睂夀興已覺贅設復因弓榦取象軍旅至别南北<lb/>
山為君明暗之分牽引魯論仲叔圉治賓客數語分配<lb/>
<pb n="6a"/>
萊楊李杻諸木何其輾轉傳㑹至此耶<lb/>
　　椒<lb/>
椒<hi>唐風椒聊篇</hi>大椒釋木謂之檓鄭漁仲以為俗呼樛子通<lb/>
志别有蓎藙陸撥南椒之名其樹大略相等陸璣以為<lb/>
似茱萸有斜刺莖葉堅而滑澤是也宼宗奭謂秦椒葉<lb/>
差大粒亦大而紋低不若蜀椒皺文為髙異是檓當為<lb/>
秦椒名又陶隱居云今從西來形似椒而大色黄黑味<lb/>
亦頗有椒氣或謂即今樛樹子樛乃豬椒恐謬則漁仲<lb/>
<pb n="6b"/>
以俗呼樛子者為秦椒亦誤矣<lb/>
説文有茮無椒舊謂椒叢生如薔薇之屬非木故但從<lb/>
草不知此乃譌文有似豆菽之菽不可從也<lb/>
傳以椒聊連言陸璣謂聊為語助詞一説聊薄畧也何<lb/>
元子引爾雅云朹檕梅朻者聊則檕梅名朹其朻者名<lb/>
聊也朻説文云髙木也聊即朹之髙者此可謂獨解但<lb/>
朹梅不見他書又與椒並言亦恐非倫愚疑釋木此條<lb/>
亦汎指木之叢生糾曲者言與樸枹者文相似不必專<lb/>
<pb n="7a"/>
屬朹梅也椒條叢生因謂之椒聊即下所云逺條耳<lb/>
椒性多實故以為蕃衍之喩其采之盈升盈匊正其常<lb/>
事鄭氏欲合沃盛反常之喩强以少實解之誣椒甚矣<lb/>
王肅謂種一實蕃衍滿一升尤非理<lb/>
傳訓兩手為匊陸農師謂匊二升也愚按篆文匊從手<lb/>
屈掌㑹意象兩手用力形是兩手為匊也然匊二升二<lb/>
匊為豆四升見禮書則匊大於升與農師説合又詩以<lb/>
為蕃衍固不當僅為兩手所奉者耳<lb/>
<pb n="7b"/>
嚴華谷云椒實蕃衍采之盈升然方興未艾將不止於<lb/>
今日之所觀故復歎是椒也其新長之條日益逺矣條<lb/>
益逺則實益蕃喩桓叔之子孫將日益衆多也舊説蕃<lb/>
衍碩大逺條之意重複今分别之以見詩人紆餘之㫖<lb/>
此最得解<lb/>
<hi>陳風東門之枌篇</hi>此乃男悦女之詞以視爾貽我詞㫖玩之語<lb/>
皆虚活非真贈投蓋覩其如荍之容而忻慕愛樂之恍<lb/>
若芬郁襲人異香盈握猶言風送蘭麝之意不必便與<lb/>
<pb n="8a"/>
贈芍齊觀也不然則真如劉貢父所云椒益陽煖腎當<lb/>
為女贈士之戲語矣<lb/>
<hi>周頌良耜篇</hi>椒實通謂之椒非專謂椒木正義以為椒木氣<lb/>
香作者以椒言香則泥矣古者以椒和酒取其芬烈今<lb/>
俗猶用之此詩所謂椒馨乃實語非借用為馨香之詞<lb/>
觀楚辭直稱為椒漿可見<lb/>
　　栩<lb/>
栩<hi>唐風鴇羽篇</hi>釋木有栩無柞又但言櫟實之狀而不復釋<lb/>
<pb n="8b"/>
為何木則栩與柞櫟三者自為一種或葉實小大之微<lb/>
差爾陸璣謂秦人呼柞為櫟徐州人呼櫟為杼風土記<lb/>
謂吳越之間名柞為櫪孫炎謂櫟之實為橡古今注亦<lb/>
謂杼實為橡均可互證或别櫟實之橡斗與栩橡異恐<lb/>
未是鄭漁仲又以栩杼為柞以櫟為槲不知槲乃槲<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>
即召南樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>耳顧乃混櫟於槲而别杼於櫟其説不愈<lb/>
誣耶<lb/>
爾雅苞義凡三見釋言云苞稹釋詁云苞蕪茂豐也又<lb/>
<pb n="9a"/>
釋木云如竹箭曰苞其義亦各有取然稹義之訓叢生<lb/>
自屬枝條言栩枝條迫迮梱緻故謂之苞栩耳鄭氏獨<lb/>
釋為根之狀則凡木根皆叢生者何獨於栩櫟是稱耶<lb/>
惟其如是是以於苞桑不得其解耳<lb/>
<hi>陳風東門之枌篇</hi>古者立樹以表道東門宛丘乃陳國之大都<lb/>
㑹故植枌栩以識其處當是表道之樹非特為遊息休<lb/>
䕃之用已也詩稱柞枝蓬蓬莊子櫟社樹其大蔽牛絜<lb/>
之百圍故遊者即於其下而婆娑以為樂爾<lb/>
<pb n="9b"/>
<hi>小雅黄鳥篇</hi>何元子以桑榖為惡木故引莊子櫟社之説以<lb/>
為櫟亦無所可用似也然今柞木人以為梳子殻又可<lb/>
以染亦非竟無用者不必過為詆毁以申巳説耳<lb/>
櫟<hi>秦風晨風篇</hi>陸璣云秦人謂柞櫟為櫟河内人謂木蓼為<lb/>
櫟椒榝之屬也其子房生為梂木蓼子亦房生故説者<lb/>
或曰柞櫟或曰木蓼此秦詩宜從其方土之言柞櫟是<lb/>
也鄭漁仲駁之以為釋木云櫟其實梂詩秦風山有苞<lb/>
櫟並此也其釋木云栩杼與唐風集于苞栩並是柞木<lb/>
<pb n="10a"/>
而陸璣誤謂是此耳愚按櫟有黑心櫟白櫟緜櫟諸類<lb/>
白者子尤細緜櫟以堅忍得名非木蓼也櫟即是栩蘇<lb/>
頌亦謂柞櫟也杼也栩也皆橡櫟之通名此當以陸説<lb/>
為正或又謂橡實大於櫟葉冬凋櫟不冬凋亦未然至<lb/>
木蓼出南鳯州揚髙如冬青不凋與櫟異種而上林賦<lb/>
注應劭云櫟辛木也顔師古以為木蓼葉辛初生可食<lb/>
亦似混為一木並誤<lb/>
此詩以所有為興詞㫖與弼山有榛鄭山有扶蘇唐山<lb/>
<pb n="10b"/>
有樞諸篇同<lb/>
柞<hi>小雅車舝篇</hi>風土記云歴山在始寧邳郯二縣界上舜所<lb/>
耕田在於山下多柞樹吳越之間名柞為櫟故曰歴山<lb/>
按此則陸璣所謂五方通語者有據矣故李時珍謂本<lb/>
草所説柞木乃鑿子木髙者丈餘葉小而有齒光滑而<lb/>
韌其木及葉丫皆有針刺經冬不凋五月開碎白花不<lb/>
結子而别以柞為橡櫟之名是也書傳或稱柞或稱櫟<lb/>
或合稱柞櫟或别稱栩杼要是一種今併入栩部俾覽<lb/>
<pb n="11a"/>
者得互證焉<lb/>
嚴華谷合引采菽緜及此詩之柞以為釋文分昨作二<lb/>
音止此一木不得自為參差愚按柞止有昨音其餘或<lb/>
隨文變叶不一如大雅載芟載柞叶下澤音側周禮柞<lb/>
氏之柞鄭司農讀如唶唶之唶屋笮之笮又漢有五柞<lb/>
宮俗或讀如乍或讀如柘則音之譌耳<lb/>
析薪即是執柯之説與南山綢繆諸詩義同取分合意<lb/>
為婚姻喩足矣不必有葉盛蔽岡女妬蔽明之説也故<lb/>
<pb n="11b"/>
下直接云鮮我覯爾<lb/>
<hi>小雅采菽篇</hi>此當從時解分興下四句蓋柞枝根本盤固殿<lb/>
邦之喩也其葉蓊翳四䕃攸同之喩也皆屬來朝之諸<lb/>
侯言舊或分祖孫賢才或别天子諸侯俱未當何元子<lb/>
按尚書康王即位時事以實此詩故鑿分畢召東西亦<lb/>
不可據<lb/>
<hi>大雅緜篇</hi>鄭氏謂以柞棫生柯葉之時使大夫將師旅出聘<lb/>
問此大武斷王肅援世紀以附入毛傳尤傅㑹正義駁<lb/>
<pb n="12a"/>
之是也且此原未嘗言文王時事自一章至八章由在<lb/>
豳而遷岐而定宅而授田居民而作宗廟宮室門社卒<lb/>
乃美其木拔道通儼然成都成邑而混夷因之逺遁耳<lb/>
下章文王蹶生始及文王此眀文可據者也<lb/>
舊訓拔為挺拔何元子引説文云擢也又增韻云攻而<lb/>
舉之也柞棫拔矣如左傳篳路籃縷以啟山林之意此<lb/>
説得之柞棫叢生又多棘刺本非嘉木故古以供薪燎<lb/>
之用觀旱麓棫樸二詩可見太王遷岐芟闢險阻如皇<lb/>
<pb n="12b"/>
矣作屏修平凡木皆然何况叢刺之柞棫又可以為薪<lb/>
燎者乎此斷當為拔去之解史記秦拔我襄城師古注<lb/>
謂若拔木并得其根本是也集傳亦釋為挺拔之義而<lb/>
後註則云太王之時林木深阻至於其後木拔道通則<lb/>
仍主芟拔之説耳<lb/>
<hi>大雅旱麓篇</hi>詩之詞㫖本明順可㑹鄭氏每曲説之而義反<lb/>
晦如此詩明謂柞棫宜供民燎又有棫樸薪槱可證而<lb/>
必云燎柞棫之旁之草而柞棫始荗則蛇足甚矣嚴華<lb/>
<pb n="13a"/>
谷以為不若謂民取供燎為不費詞則凡説詩而費詞<lb/>
者皆非詩之本㫖可知也<lb/>
<hi>大雅皇矣篇</hi>斯拔亦訓芟拔之義二句緊䝉上作屏八者而<lb/>
言見其叢棘芟除楨榦挺峙儼然都㑹氣象故下云帝<lb/>
作邦作對也若柞棫皆任其遂茂則岐西之地維草宅<lb/>
之矣何為於菑翳灌栵檉椐檿柘諸木急急務去之哉<lb/>
羅瑞良云詩人道柞尤多方周之興太姒夢商之庭産<lb/>
棘小子發取周庭之梓植之於闕間梓化為松柏柞棫<lb/>
<pb n="13b"/>
驚覺以告文王文王以為宗周興王之兆此詩斯㧞斯<lb/>
兑未必不謂此也又述文王之事亦言柞棫拔矣山木<lb/>
頗多而獨言柞棫蓋柞薪者民之所燎且至於聳拔則<lb/>
其餘從可知也愚按此皆因詩詞杜譔典實要是不經<lb/>
語耳果爾則柞棫乃周家發祥之徵當竭力愛䕶培植<lb/>
之而乃以為薪槱以供民燎人言其可信耶<lb/>
　　條<lb/>
條<hi>秦風終南篇</hi>釋木謂柚為條郭璞以為似橙實酢生江南<lb/>
<pb n="14a"/>
是也傳别訓為槄陸璣從之謂即今山楸並非按條惟<lb/>
為柚專名與槄無涉釋木云槄山榎又云柚條二者分<lb/>
釋判然不得以槄為條也又孫炎註爾雅槄山榎亦引<lb/>
終南詩今皆不從其説<lb/>
何元子引列子文橘柚凋於北徙謂終南不宜有柚當<lb/>
與汝墳條枚義同愚按此易字求解於義難通<hi>駁見梅部</hi>即<lb/>
據變枳變杏之説是條梅皆西北所罕見者正惟罕見<lb/>
而終南有之此其所以堪誇耳不然則枝曰條榦曰枚<lb/>
<pb n="14b"/>
何山蔑有而獨於終南驚相比論乎<lb/>
六駁<hi>秦風晨風篇</hi>陸璣云駁馬梓楡也其樹皮青白駁犖遥<lb/>
視似駮馬故謂之駁馬下章苞棣樹檖皆山隰之木相<lb/>
配不宜云獸按此足正毛傳之誤蓋駮名釋獸有文釋<lb/>
木無文故傳即以為如馬倨牙之獸然合之詞㫖匪但<lb/>
草木不倫即謂隰間有此猛獸亦覺誕妄山海經謂中<lb/>
曲山有獸如馬而身黑二尾一角虎牙𤓰音如鼓名曰<lb/>
駮食虎豹此豈常有之物耶况草木中如游龍伏牛以<lb/>
<pb n="15a"/>
鳥獸名者不可勝紀駮之為木無疑也古今注亦云山<lb/>
中有木葉似豫章皮多癬駁者名曰六駁<lb/>
王肅謂言六據所見而言意謂駁馬有六此謬語或云<lb/>
六犖音同通犖為六即所云犖駁也愚謂此直名六駮<lb/>
如三奈三七之類物之以數名者頗有正不必易字作<lb/>
犖以求其義耳<lb/>
　　檖<lb/>
檖<hi>秦風晨風篇</hi>檖一名蘿郭璞謂即今楊檖實似梨而小酢<lb/>
<pb n="15b"/>
可食陸璣云一名赤羅一名山梨一名鹿梨一名鼠梨<lb/>
齊郡廣饒縣堯山魯國河内其北山中有今人亦種之<lb/>
按此乃梨屬陸農師以為木文細密如羅故曰羅有赤<lb/>
白二種以赤者為上故傳專以赤羅釋檖也説文作□<lb/>
此省文<lb/>
陸農師謂秦詩初曰晨風卒曰樹檖者言人君所以用<lb/>
人之道始於能致之終於能立之樹檖以况可與立之<lb/>
臣此大强解夫樹檖縁何以立為義豈云樹者植立之<lb/>
<pb n="16a"/>
意耶<lb/>
或解樹檖為成樹之檖愚謂此但增字成文以樹字代<lb/>
上苞字順言之則檖樹是也正不必於此求解若鶴鳴<lb/>
詩爰有樹檀文亦同此<lb/>
　　棗<lb/>
棗<hi>豳風七月篇</hi>棗與棘異小爾雅云棘實謂之棗陸農師亦<lb/>
謂棘大者棗小者棘皆混為一種非也釋木棗有壺棗<lb/>
要棗白棗酸棗齊棗羊棗大棗填棗苦棗無實棗棯棗<lb/>
<pb n="16b"/>
諸名凡十有一舊註於齊棗填棗未詳羅瑞良所謂郭<lb/>
氏得其九者也又謂後世有紫棗𤣥棗西王母棗東海<lb/>
蒸棗洛陽夏白與夫雞心牛頭羊矢獼猴細腰諸名然<lb/>
釋木所謂羊棗即羊矢要棗即細腰白棗疑即夏白其<lb/>
餘土物又有夭棗産南徐州樂氏棗産青州南棗産浦<lb/>
江密雲棗産密雲波斯棗産廣州别有萬歲棗<hi>一名千歲棗</hi>
木名海椶其種類同異之不可勝紀如此<lb/>
剝傳但訓擊正義以為棗須就樹擊之所以剥為擊是<lb/>
<pb n="17a"/>
也陸農師云棗實未熟雖擊不落已熟則爛不擊自墮<lb/>
蓋收棗擊而落之故齊民要術所謂全赤即收收法撼<lb/>
而落之為上又羅瑞良引大戴禮云剥者取也其修治<lb/>
則曰新之疐之則剥之不得為修治明矣王介甫好為<lb/>
異義别以為剥其皮而進之宜其後悔奏除也<lb/>
　　樗<lb/>
樗<hi>豳風七月篇</hi>古語櫄樗栲漆相似如一故陸璣以為樗樹<lb/>
及皮皆似漆是也蘇頌云椿樗二木形榦相類椿木實<lb/>
<pb n="17b"/>
而葉香可噉樗木疎而氣臭北人呼樗為山椿江東呼<lb/>
為鬼目宼宗奭辨二木以無花不實木身大其榦端直<lb/>
者為椿其有花而莢木身小榦多迂曲者為樗莊子所<lb/>
謂大本擁腫不中繩墨小枝拳曲不中規矩者正此<lb/>
説文以㯉為薪樗之樗别樗讀若華重文作檴此謬也<lb/>
㯉乃古樗字其讀若華者則樺與檴耳字書或合樗樺<lb/>
為一或分㯉樗為二並非<lb/>
薪樗因采荼帶言取韻成句而已凡木之不中材用者<lb/>
<pb n="18a"/>
始為薪如楚棘之類皆是若謂惡木以供農夫之㸑豈<lb/>
養老酒食所燎盡是桂薪耶<lb/>
<hi>小雅我行其野篇</hi>古婚期在秋冬此確不可易者鄭氏乃以樗<lb/>
葉初生為仲春之時嫁娶之月誕矣且蔽芾隂翳非歴<lb/>
夏不能有此茂盛何云始生耶若泥樗為惡木喩遇惡<lb/>
人亦是穿鑿又或取依蔽休息義興下就居於詞㫖要<lb/>
未似愚謂此乃飢饉流離之詞當與苕華同時所作凶<lb/>
年百物凋耗故野行荒凉惟見惡木隂蔽所采者蓫葍<lb/>
<pb n="18b"/>
惡菜而已此是賦現前光景即苕華所謂鮮可以飽者<lb/>
别無取喩之意耳<lb/>
　　把<lb/>
把<hi>小雅四牡篇</hi>此把乃釋木文所謂枸檵者郭璞以為即今<lb/>
枸把陸璣云樹如樗一名苦把一名地骨春生作羮茹<lb/>
微苦其莖似莓子秋熟正赤是也别有枸忌地輔羊乳<lb/>
託廬三青蔓換骨菜天精子卻老根仙人杖西王母杖<lb/>
諸名見本草廣韻諸書<lb/>
<pb n="19a"/>
嚴華谷分杞為三種以此四牡及杕杜四月北山四杞<lb/>
為枸杞别南山湛露二杞為山木將仲子之杞為杞柳<lb/>
説本陸璣然惟枸檵耑有杞名若杞梓則梓類郭璞謂<lb/>
之楩杞非杞也今惟以杞柳别屬柳餘諸杞仍彚釋同<lb/>
異是否覽者類而辨之可耳<lb/>
廣雅以枸乳為苦杞地筋為枸杞分二物則陸璣謂枸<lb/>
杞作羮茹微苦一名苦杞似混而為一又蘇頌云枸杞<lb/>
春生苖葉如石榴葉而軟薄堪食俗呼為甜菜疑陸璣<lb/>
<pb n="19b"/>
微苦之説當是苦杞非枸杞也<lb/>
蘇頌謂枸杞莖榦髙三五尺作叢此即詩稱苞杞之義<lb/>
叢生以莖榦言則其謂之苞亦指莖榦叢生可知其義<lb/>
與苞栩苞桑同總無言及根枝者<lb/>
韻㑹小補載集韻杞或作梩增韻通作芑合芑杞梩李<lb/>
為一並誤<lb/>
栩父杞母第取叶韻不必有義觀鴇羽亦咏集于苞栩<lb/>
而統言父母可見此何元子云爾愚謂趁韻成文凡詩<lb/>
<pb n="20a"/>
皆然何獨鴇羽四牡二篇哉持此説詩方可免穿鑿一<lb/>
病<lb/>
<hi>小雅枤杜篇</hi>嚴華谷謂鄭孔説此杞皆不明言其何物以采<lb/>
言之當是枸杞是也然按正義直以為杞木之葉則似<lb/>
竟指杞梓之杞矣采之將安用耶<lb/>
集傳有春暮而杞可食之語説詩者遂謂采杞又過於<lb/>
木萋之時或辨之云采杞當即在卉木萋止之日特期<lb/>
而未至故借此以致其想望耳愚謂采杞託言原不當<lb/>
<pb n="20b"/>
泥時為説蘇頌謂枸杞春夏採葉秋採莖實冬採根彼<lb/>
雖為藥籠之須然亦足見其隨時可採不必拘為春初<lb/>
春暮作時物之變觀也<lb/>
此當為遥想征夫在役之事念其陟山采杞而以父母<lb/>
為憂耳與北山詞㫖正合故上云女心傷止我心傷悲<lb/>
而此獨云憂我父母也舊俱作婦人望夫之解故謂呼<lb/>
夫為父母尤非理<lb/>
<hi>小雅南山有臺篇</hi>嚴華谷斷此詩之杞為山木蓋據陸璣之説<lb/>
<pb n="21a"/>
云杞一名狗骨山材也其樹如樗理白而滑可以為函<lb/>
及檢版其子為木蝱可合藥故集傳説此詩亦從之按<lb/>
此數語乃釋枸並非釋杞者此殆誤據云爾愚謂仍當<lb/>
指枸杞言亦不必牽養人為義或謂杞與李同可食以<lb/>
興父母則又陋説也<lb/>
<hi>小雅湛露篇</hi>何元子仍以此杞為枸杞謂今枸杞一名狗骨<lb/>
其樹亦如樗陸所云即枸杞也詩以杞棘並言棘木低<lb/>
小則杞非大木可知且以後章桐椅例之桐椅相類杞<lb/>
<pb n="21b"/>
棘亦當相類愚按木之叢生者被露獨厚杞莖榦叢生<lb/>
與棘並有苞稱故以杞棘並言似不應為杞梓大木然<lb/>
杞與棘要是二種若何氏縁枸杞通枸棘為同類諸侯<lb/>
之喩則武斷矣<lb/>
<hi>小雅四月篇</hi>舊解有據禮表記註以詩豐水有芑之芑為枸<lb/>
檵因謂芑杞二字通用杞桋之杞亦當通作芑乃爾雅<lb/>
所云白苖者此蓋强牽生民以歸肇祀之文合孔叢子<lb/>
思祭之語亦武斷甚矣杞固無通芑者且蕨薇皆以草<lb/>
<pb n="22a"/>
言杞桋皆以木言此明文不可誣也<lb/>
<hi>小雅北山篇</hi>嚴華谷亦以此杞為枸杞當從其説杞葉初生<lb/>
可采以為茹而鄭氏以非可食之物為興郝仲輿又謂<lb/>
苦菜為食苦之比豈此詩之杞固即廣雅所釋苦杞者<lb/>
抑將同采芑之芑如陸璣所謂似苦菜集傳所謂野苦<lb/>
蕒者故以苦為喩耶要未可據矣<lb/>
　　常棣<lb/>
常棣<hi>小雅常棣篇</hi>按釋木常棣專有棣名與唐棣逈别郭璞<lb/>
<pb n="22b"/>
謂今關西有棣樹子如櫻桃可食者是也分赤白二種<lb/>
以其結子如李而小因别有郁李之名其實非李屬也<lb/>
蓋鬱之實大如李此如李而小其種各異故鬱并不得<lb/>
為棣屬觀釋木文及陸璣所説判然無可混者戴侗合<lb/>
唐棣為一物殊謬至其説棣以為小木叢生髙不過五<lb/>
六尺其華或紅或白或單出或重出紅而重出者園圃<lb/>
多種之白而單出者結實如小李頗得其實存之<lb/>
陸農師云唐棣之華反而後合常棣之華上承下覆甚<lb/>
<pb n="23a"/>
相親爾故常棣以燕兄弟又宋氏云世人多誤以常棣<lb/>
為唐棣於兄弟用之唐棣栘也栘開而反合者也此兩<lb/>
物不相親合觀二説則唐棣與常棣其華性逈殊明甚<lb/>
鄭氏謂承華者曰鄂按鄂同萼古通用曹憲訓為花苞<lb/>
是也説文引詩亦作萼唐明皇取此為兄弟之喩以華<lb/>
萼交輝名樓此皆可證傳云鄂鄂然外發於義未安前<lb/>
輩有説此詩者謂吾讀至鄂然字每不勝鄂然可為一<lb/>
噱<lb/>
<pb n="23b"/>
鄭氏謂不字當作柑字柎乃鄂足此語確不可易何元<lb/>
子引韻㑹小補云萼花蘂也不花蒂也又左傳華不注<lb/>
山伏琛齊記引虞摯畿服經作柎言此山孤秀如華柎<lb/>
之注於水其讀入聲者誤也又通作趺亦作跗楊用修<lb/>
云束晳詩白華朱萼白華絳趺唐人亦有紅萼青趺之<lb/>
句皆可證又來斯行云郤至衣韎韋之跗注雜問志作<lb/>
韎韋之不注可見柎跗不三字皆作通用按此引據皆<lb/>
確備録其説存攷<lb/>
<pb n="24a"/>
正義謂華下有鄂鄂下有柎以鄂足比於弟華比於兄<lb/>
鄂既承華文與柎連則鄂柎同比弟也愚謂不然合鄂<lb/>
與不始成一華然則華乃總言下鄂與不則言其華之<lb/>
實也自説詩者多宗傳以不作豈不解故唐世以華萼<lb/>
名樓而詞章家稱棣萼棠花無復有言不者惟蘭成作<lb/>
後魏賀㧞夫人墓誌乃云鄂跗雄圖其言蓋有本矣此<lb/>
當以鄂比兄以不比弟上承下覆所謂兄弟相親之象<lb/>
也何元子謂一柎輒生二萼為連枝同氣之喩恐未然<lb/>
<pb n="24b"/>
<hi>秦風晨風篇</hi>傳訓苞棣為唐棣正義疑之以為未詳聞不知<lb/>
此斷為毛公之誤耳釋木明以唐棣為栘常棣為棣則<lb/>
棣之名惟常棣得有之故常棣或稱常或稱棣皆可通<lb/>
而唐棣從未有舍唐而專言棣者戴侗謂常棣小木叢<lb/>
生故詩稱為苞棣若扶栘髙聳尋丈大廣數圍當在喬<lb/>
木之列又安得以苞稱耶<lb/>
<hi>小雅采薇篇</hi>傳以爾為華盛貌按爾有繁義以言常華則繁<lb/>
英歴録之狀似之三倉解詁謂爾為華緐是也故釋天<lb/>
<pb n="25a"/>
地人物山川草木之書名爾雅又漢書儒林傳文章爾<lb/>
雅言其質文相副也其義俱可互證陸農師顧泥常棣<lb/>
之詩通爾作邇謂其上承下覆有親近之象不亦逺乎<lb/>
　　枸<lb/>
枸<hi>小雅南山有臺篇</hi>傳訓枸為枳枸説文作□□崔豹云一名<lb/>
樹蜜一名木餳實形卷曲核在實外一名機枸子陸璣<lb/>
謂枸樹山木其狀如櫨一名枸骨髙大如白枸所在山<lb/>
中皆有理白可為函板<hi>按此正嚴華谷所引説南山有杞者其誤據無疑矣</hi>枝柯<lb/>
<pb n="25b"/>
不直子著枝端大如指長數寸噉之甘美如飴八九月<lb/>
熟江南特美今官園種之謂之木蜜是也<hi>木蜜前引作木蝱此誤中之誤</hi>陸農師謂今俗呼枅栱羅瑞良作枅枸謂即曲禮椇<lb/>
榛之椇一名蜜曲録詩詁謂一名木珊瑚語録云建陽<lb/>
謂之皆拱子吾鄉呼為兼勾又按曲禮疏謂椇即今白<lb/>
石李鄭康成謂今邳郯之間食其實亦名支枸又名厲<lb/>
漢脚指又一名雞距子一名木屈櫟梵書謂之木<graphic n="KR2597" url="https://raw.githubusercontent.com/kanripo/KR-Gaiji/master/images/KR2597.png" mimeType="image/png"/>凡<lb/>
二十餘名皆是物也<lb/>
<pb n="26a"/>
正義以釋木無文引宋玉賦枳枸來巢謂枸木多枝而<lb/>
曲所以來巢是也嚴華谷駁之謂風賦字作枳句李善<lb/>
注橘踰淮為枳句曲也句音溝似非毛義愚謂此乃李<lb/>
注之誤枳枸為一木之名非踰淮之枳明甚荀子枳木<lb/>
必待櫽括烝矯然後直又明堂位四代之俎商以椇舊<lb/>
謂俎足横木為曲撓之形如椇枳之枝則枳枸木本是<lb/>
曲者李善誤以木狀釋木名故句讀音義皆譌嚴氏又<lb/>
誤據李注云然耳<lb/>
<pb n="26b"/>
或謂詩所以取興枸者不徒取髙大堅乆之義枸可代<lb/>
飴所以為養末句云保艾爾後艾之為義則養也此大<lb/>
穿鑿枸實即可代飴作養然其為養有限果爾詩何不<lb/>
言其養之大者如豳風所云葵菽棗稻之類而區區一<lb/>
枸為耶<lb/>
　　榖<lb/>
穀<hi>小雅鶴鳴篇</hi>廣雅訓榖為楮陸璣云幽州人謂之榖桑或<lb/>
曰楮桑羅瑞良辨之謂太戊時桑榖共生劉向以為桑<lb/>
<pb n="27a"/>
猶喪也榖猶生也是以桑榖為二物也而陸璣謂穀有<lb/>
榖桑楮桑之稱則又一物也愚按榖自有桑名書傳所<lb/>
稱不一舊傳伊陟相太戊亳有祥桑共生於朝則專言<lb/>
桑不言榖矣而韓詩外傳稱榖生湯之廷七日而榖亡<lb/>
又專言榖不言桑則桑榖之為一木明甚今楮紙最下<lb/>
者俗呼桑皮紙亦是其證陸農師謂先賢以皮斑者為<lb/>
楮皮白者為榖有瓣者曰楮無瓣者曰稱分三種恐未<lb/>
然<lb/>
<pb n="27b"/>
穀雖非嘉木然江南人績其皮以為布亦以為紙葉初<lb/>
生又可茹又斑榖之皮可取為冠廣州記謂蠻夷取穀<lb/>
皮熟搥為揭裏布鋪以擬氊則其資於用者甚廣安得<lb/>
以惡稱之陸農師謂惡木而以善名猶甘草名大若之<lb/>
類羅瑞良則謂穀田乆廢所生又李時珍謂楚人呼乳<lb/>
為榖其木中白汴如乳故以名之三説並非榖從禾從<lb/>
木字義自别六書本分不可混也<lb/>
以榖較檀美惡自分然非真棄材也論衡楓桐之木生<lb/>
<pb n="28a"/>
而速長樹檀以五月生葉後彼春榮之木則穀之易生<lb/>
者視之為賤矣此與上籜對舉皆不賢之喩何元子謂<lb/>
首言籜苐歎賢人凋謝耳此言穀則喩所進用者無非<lb/>
小人是以籜作檀葉解故云然<hi>駁見前小雅黄鳥篇</hi>鳥性隨木所棲不必泥榖為惡木以喩所處之<lb/>
非地嚴華谷云説者以黄鳥集榖啄粟喩侵迫不知黄<lb/>
鳥人所愛玩集木啄粟未為侵害於人其説甚當愚按<lb/>
舊解以無集無啄為此邦之言不我肯榖為去者之言<lb/>
<pb n="28b"/>
故以侵迫為説非也穀粟乃即其異國所依之處而言<lb/>
耳<lb/>
　　桋<lb/>
桋<hi>小雅四月篇</hi>釋木以桋為赤梀白者直名梀是桋為赤梀<lb/>
耑有之名也郭璞分赤梀樹葉細而岐鋭皮理錯戾好<lb/>
叢生山中白梀葉圓而岐為大木按此則桋木叢生卑<lb/>
小以其與梀相似故亦名梀非若白梀之為大木也釋<lb/>
木女桑謂之桋桑豈亦以叢生不髙大與桋相似故名<lb/>
<pb n="29a"/>
與<lb/>
嚴華谷謂此詩之桋與蕨薇杞並言當作荑也即自牧<lb/>
歸荑之荑何元子從之以為茅春生布地如針謂之茅<lb/>
針亦可噉夏生白葉茸茸然至秋而枯則皆四月維夏<lb/>
時所有愚謂桋與杞並言自當同為木類嚴氏通杞作<lb/>
芑因改桋為荑以與蕨薇配吾不信也<lb/>
何元子又據郭璞説赤梀好叢生山中則非隰地所有<lb/>
疑爾雅以女桑為桋桑而詩亦云隰桑有阿則此隰之<lb/>
<pb n="29b"/>
桋或當為女桑此語尤誕詩多以山隰對言如樞楡栲<lb/>
杻漆栗之類不必定是言山者非隰有言隰者非山有<lb/>
也且唐風云隰有杻矣而小雅云北山有杻若以山隰<lb/>
之義泥之不兩相刺謬乎此所謂以文害辭説詩之大<lb/>
病也<lb/>
　　蔦<lb/>
蔦<hi>小雅有頍者弁篇</hi>釋木無蔦名但有寓木列木部中而説文<lb/>
從木作樢以其皆寄生木上者斷為木屬無疑東方朔<lb/>
<pb n="30a"/>
傳在樹為寄生是也陸璣以為葉似當盧子如覆盆子<lb/>
蓋與女蘿絶異女蘿延蔓乃草屬耳鄭漁仲謂女蘿即<lb/>
蔦之一種通志亦謂大曰蔦小曰女蘿並非<lb/>
蜀本草謂諸樹多有寄生葉葉並相似云是烏鳥食一<lb/>
物子糞落樹上感氣而生宼宗奭駁之謂若為烏鳥食<lb/>
物子落枝節間而生則麥當生麥穀當生穀不當生此<lb/>
一物其説亦自有理愚謂大抵别是木之一種不能自<lb/>
植必附木而榮者故桑柳楓槲皆有之通名為蔦而詩<lb/>
<pb n="30b"/>
云施于松上則是松上寄生者耳或以寓木宛童蔦諸<lb/>
名屬桑寄生而别女蘿為松上寄生胥失之矣<lb/>
正義謂蔦釋草無文寄生者毛以時事言之此不知通<lb/>
寓木之條遂曲解如此<lb/>
　　棫<lb/>
棫<hi>大雅緜篇</hi>棫一名白桵郭璞以為小木叢生有刺實如耳<lb/>
璫紫赤可啖者陸璣引三倉説謂即柞也其材理全白<lb/>
無赤心者為白桵今人謂之白梂或呼白柘愚謂棫與<lb/>
<pb n="31a"/>
柞自是二木棫而稱樸固是叢生者凡叢生之木未必<lb/>
能髙大若枳棘類可驗故此詩與皇矣皆云㧞而旱麓<lb/>
棫樸則以為薪燎其為小木可知三倉之説未可據也<lb/>
鄭漁仲於釋木棫注云即山柘而通志又以為柞别名<lb/>
説既矛盾而兩者又並謬亦不之察矣<lb/>
<hi>大雅棫樸篇</hi>傳於此詩分釋棫為白桵樸為枹木於文義未<lb/>
明鄭氏謂白桵相樸屬而生者是也何元子泥傳説以<lb/>
為樸當别是一木疑樸即<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>樸又謂槲<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>與櫟相類亦<lb/>
<pb n="31b"/>
有斗櫟即柞也詩言棫樸猶之乎言棫柞此大臆斷愚<lb/>
按釋木以樸為木之枹者總名則樸非一木可知且<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>
乃槲名非樸為槲名<hi>詳見樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>
                    </hi>
                    <graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>樸正與棫樸之文同詩作<lb/>
樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>亦即苞櫟之謂也互證昭然豈可强分為一木名<lb/>
乎<lb/>
月令註大者可析名薪小者合束名柴總言之則薪也<lb/>
或駁郭註謂棫以薪言棫既堪為薪不當云小木其見<lb/>
甚泥若漢廣詩蔞楚並可稱薪詎得執此以見棫之大<lb/>
<pb n="32a"/>
耶<lb/>
薪槱是喩言鄭氏因槱字便泥為積柴燔燎之用以合<lb/>
奉璋或又推廣其説以為類帝伐崇取合六師皆武斷<lb/>
不可據<lb/>
<hi>大雅旱麓篇</hi>瑟傳訓衆貌集傳訓茂密貌何元子謂鄭衆賈<lb/>
公彦於周禮註疏引此皆作䘏彼玊瓚䘏本義訓憂當<lb/>
是愛惜之意愚謂不然玊瓚之瑟潔也乃瑟字本義庖<lb/>
羲氏作瑟使人精潔於心是也以言玊瓚則純潔之意<lb/>
<pb n="32b"/>
柞棫之瑟蕭瑟也楚詞蕭瑟兮草木黄落琵琶行楓葉<lb/>
荻花秋瑟瑟以言柞棫則亦蕭瑟之狀故可取以為薪<lb/>
二義自明前説均未當<lb/>
<hi>大雅皇矣篇</hi>斯拔亦主芟拔之義拔柞棫與上作屏八者為<lb/>
一時事皆屬太王之世此句蓋承上八者而總言之也<lb/>
觀下自太伯王季句可見其義與緜同<lb/>
　　楛<lb/>
楛<hi>大雅旱麓篇</hi>楛木不槩見他書惟禹貢荆州之貢有箘簬<lb/>
<pb n="33a"/>
楛又家語肅慎氏貢其楛矢大抵西北之産詩言旱麓<lb/>
蓋亦岐西地也陸璣云楛形似荆而赤莖似蓍上黨人<lb/>
織以為斗筥箱器又揉以為釵則又不獨為箭笴用矣<lb/>
郝仲輿謂榛可以供籩楛可以為矢文武之材以比聖<lb/>
德此本羅瑞良之説亦穿鑿甚矣詩但舉草木之盛以<lb/>
喩福禄之多更無他義嚴華谷云培塿無松柏由其氣<lb/>
薄故也以斯語反觀之則詞㫖自得矣<lb/>
　　椐<lb/>
<pb n="33b"/>
椐<hi>大雅皇矣篇</hi>椐一名樻陸璣謂其節中腫可作杖以扶老<lb/>
今人以為馬鞭及杖𢎞農共北山甚有之孔光傳賜靈<lb/>
夀杖顔師古云木似竹有枝節長不過八九尺圍三四<lb/>
寸自然有合杖制不須削治是也今本草直稱為靈夀<lb/>
木山海經廣都之野靈夀實華又水經注來水合溱水<lb/>
湘水千秋水水出萬歲山山生靈夀木豈山水亦因此<lb/>
而得名與<lb/>
或謂今天台靈夀杖自然腫節乃籐也與椐别一種愚<lb/>
<pb n="34a"/>
疑此即萬歲籐之類當與椐異存俟考者<lb/>
<hi>附</hi>翳<hi>大雅皇矣篇</hi>傳謂自斃為翳此誤讀爾雅文也按釋木<lb/>
云木自斃柛立死椔蔽者翳郭璞謂樹翳覆地者文義<lb/>
甚明今舍却自斃為柛之條又譌蔽為斃而加一自字<lb/>
以翳為自斃之木亦不察矣不知惟亂柯䝉蔽故名為<lb/>
翳耳若自斃者則枯榦秃然而已其於隂翳之義何取<lb/>
乎兹于椐後附見俟覽者共證焉<lb/>
　　樅<lb/>
<pb n="34b"/>
樅<hi>大雅靈臺篇</hi>樅為木名釋木耑列一條所謂松葉柏身是<lb/>
也郭璞謂今太廟梁材用此木又尸子亦有美樅之説<lb/>
今以詩義按之樅自當以木言云虡業惟樅者蓋謂此<lb/>
植木與大版皆以美樅為之猶檜楫松舟之意炫美之<lb/>
詞耳陳祥道云詩虡業帷樅樅身葉皆直則虡業皆植<lb/>
木為之此可以斷已<lb/>
傳訓樅為崇牙不知何據正義以有瞽之詩證之謂文<lb/>
承虡業云然是膠柱刻舟之見也且傳但謂樅為崇牙<lb/>
<pb n="35a"/>
之名而已孔氏於義無解奮筆釋云其狀樅樅然則又<lb/>
易為雙聲形容之詞其不根可知<lb/>
樂書有樅圖其形圓首長柄所以撞鐘陳暘云撞鐘鼓<lb/>
謂之樅漢司馬相如傳樅金鼓又古樂府戞玉樅金是<lb/>
樅乃擊鐘鼓之木之名以虡業樅三者對下賁鼓鏞于<lb/>
義較合此又一説<lb/>
　<lb/>
　<lb/>
<pb n="35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩識名解卷十五<lb/>
</p>
<p>
</p>
  </div>
</body>
</text>
</TEI>
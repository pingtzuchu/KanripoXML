<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩識名解卷十一</head> <lb/>
    <p>
<pb n="1a"/>
欽定四庫全書<lb/>
　詩識名解卷十一<lb/>
　　　　　　　　　　　　　錢塘　姚炳　撰<lb/>
　草部<lb/>
　　苕<lb/>
苕<hi>陳風防有鵲巢篇</hi>釋草惟釋苕為陵苕黄華者名蔈白華者<lb/>
名苃餘無文則陳風小雅二詩祇是一苕也傳於此苕<lb/>
别訓草又不明言何物惟陸璣確指為苕饒以為幽州<lb/>
<pb n="1b"/>
謂之翹饒夏生莖如勞豆而細葉似蒺藜而青其莖葉<lb/>
緑色可生食如小豆藿說家多宗之大抵因㫖字解作<lb/>
味美故見有可生食之語遂据為説耳要未可信也<lb/>
正義謂陵苕生下濕苕草生髙丘强分二種無論下濕<lb/>
之説誤作䑕尾固非即苕饒豈必盡産髙阜者此不過<lb/>
因詩中卭字為説耳按博物記云卭地在陳縣北則卭<lb/>
又為地名本不當訓髙丘<lb/>
舊說讒言惑人必由積累而成如苕饒蔓引牽連以及<lb/>
<pb n="2a"/>
我此縁序曲解非詩意也苕華或黄或白為卭美觀以<lb/>
興下予之所美耳故何元子謂四有既皆比讒人則苕<lb/>
鷊二物似不應以㫖稱之此亦有見而云然者<lb/>
<hi>小雅苕之華篇</hi>傳於此詩依釋草文訓陵苕按陵苕舊説亦不<lb/>
一廣雅以為蘧麥然蘧麥花紅與芸黄不類郭璞謂一<lb/>
名陵時陸璣從之謂别名䑕尾似王芻生下溼水中七<lb/>
八月中花紫似今紫草考璣所説乃釋草所謂葝也苕<lb/>
為陵苕葝乃䑕尾分釋判然詎可相混則正義之以下<lb/>
<pb n="2b"/>
溼髙丘為説者不辯而知其誣矣惟鄭漁仲以為今之<lb/>
凌霄花本草謂之紫葳蔓生依縁樹木皆黄花少白花<lb/>
者此為近之<lb/>
釋草苕花黄白異名可知白花外惟有黄者與詩芸黄<lb/>
正合故説文解蔈字謂苕之黄花是也傳謂将落則黄<lb/>
正義因謂苕華色紫初不黄就中有黄紫白紫之分衰<lb/>
則全變為黄並誤羅瑞良云凌霄雖名紫葳而華不紫<lb/>
詩謂芸其黄者正自華開之色得之<lb/>
<pb n="3a"/>
後序謂幽王時戎夷交侵中國師起君子閔之此但溯<lb/>
其作詩所自耳詩人託物起興豈必泥此為説耶鄭氏<lb/>
以苕榦喻京師京師天下根本不應以苕榦之依附柔<lb/>
弱為比至若中夏曰華取其禮明樂備有華采之意乃<lb/>
通作草木之華為説尤非理也且詩但言華耳因華及<lb/>
榦復因榦及華輾轉穿鑿作詩者奚暇及此乎<lb/>
宋時説家俱以苕弱取喻為近情理但羅瑞良本序以<lb/>
周室言集傳則自作詩者一身言觀二章不如無生一<lb/>
<pb n="3b"/>
語宜若自謂者若以喻周室則仍是鄭氏之㫖不免多<lb/>
支蔓語矣<lb/>
詩以花葉並言則不得以青青之葉為花落後所見即<lb/>
此可以證芸黄非将落之色也鄭氏變落言衰總一意<lb/>
耳<lb/>
　　萇楚<lb/>
萇楚<hi>檜風隰有萇楚篇</hi>釋草長楚訓銚弋或作銚芅郭璞陸璣<lb/>
皆謂即今羊桃廣雅謂之鬼桃本草謂之羊腸又呼為<lb/>
<pb n="4a"/>
細子鄭漁仲謂之御弋又子赤狀如䑕糞亦名䑕矢皆<lb/>
是陶隠居云羊桃山野多有甚似家桃又非山桃子細<lb/>
小苦不堪噉花甚赤陸璣亦云葉長而狹華紫赤色二<lb/>
説正合而郭璞註獨以為華白豈其華固有赤白二種<lb/>
與<lb/>
字書謂羊桃藤長丈餘可以為綆詩萇楚以枝言不以<lb/>
蔓言故鄭氏謂銚弋初生正直長而猗難不妄尋蔓而<lb/>
羊桃乃蔓生之草則羊桃與萇楚為二物其説非也枝<lb/>
<pb n="4b"/>
即是蔓未可鑿分至鄭氏特為刺淫作解故飾為正直<lb/>
不妄尋蔓之語耳安得据以為辯哉<lb/>
陸農師又謂有兩羊桃一種華實皆連理故詩以刺淫<lb/>
恣此大鑿説羊桃祇有一種其連理者不概見先言枝<lb/>
次言華次言實亦如桃夭次第盖立言之序然爾豈可<lb/>
因此别生一解乎<lb/>
序說皆不足据然首序但言疾恣而已恣有驕恣貪恣<lb/>
之不同而後序定為淫恣尤不根語陸農師乃分猗為<lb/>
<pb n="5a"/>
有倚以立儺為有節以生以實不淫不恣之説何也猗<lb/>
儺楚詞及相如賦王褒賦俱作旖旎髙唐賦作猗旎南<lb/>
都賦作阿那洛神賦作婀娜義並同明是柔媚嬝娜態<lb/>
狀詎可以他義訓耶<lb/>
或謂詩有室家之語明是為男女之事而發故定從序<lb/>
愚謂政煩賦重正合序中恣義未可因室家二字定作<lb/>
淫恣解也盖苛政猛虎本欲避而去之但恨為室家所<lb/>
累不能逺去故歎其不如草木之無知耳一入淫慾語<lb/>
<pb n="5b"/>
便穢陋至謂男以女為室女以男為家華之敷在外故<lb/>
興家實之含在内故興室愈墮入惡道矣<lb/>
　　稂<lb/>
稂<hi>曹風下泉篇</hi>稂名童粱見釋草文郭璞以為莠類陸璣云<lb/>
禾秀為穗而不成崱嶷然謂之童粱今人謂之宿田翁<lb/>
或謂守田也鄭漁仲亦以為即守田俗呼鬼稻愚按守<lb/>
田釋草别列一條郭璞謂似燕麥子如雕胡恐又一類<lb/>
從璣之説則是禾秀而不實者説文作蓈亦謂禾粟秀<lb/>
<pb n="6a"/>
采生而不成謂之蕫蓈是也然則莠乃惡草稂非惡草<lb/>
耳<lb/>
稂當作涼此鄭氏妄語耳草類無名涼者故亦不明涼<lb/>
草是何物但以蕭蓍之屬混言其本無据可知愚謂稻<lb/>
田正浸潤之所及易禾言稂趂韻而已况此但從苞字<lb/>
取義稂蕭蓍不過草之叢生者因類舉以為言耳<lb/>
傳謂稂非穊草得水而病非也稂即稻禾之屬性亦資<lb/>
水但病在一浸字以叢生之苖無溝塗之界而苞本全<lb/>
<pb n="6b"/>
溺水中且寒泉浸灌方未有已所以為慮耳不然末章<lb/>
黍苖何以反需隂雨之膏乎<lb/>
<hi>小雅大田篇</hi>羅瑞良論大田詩謂其稱稼之茂美繼以稂莠<lb/>
螟螣蟊賊則皆是害稼者莠既别是一物則稂亦當是<lb/>
一物因以本草狼尾草當之愚按釋草狼尾别列不與<lb/>
童粱並舉何可以音字相近謬為擬議至於莠為狗尾<lb/>
尚在疑似羅氏乃取配狼尾尤穉説也舊又謂稂即莨<lb/>
䓪引倉公傳飲莨𦿆藥一撮作證遂至稂與狼尾莨𦿆<lb/>
<pb n="7a"/>
三者淆然莫辯亦不察甚矣<lb/>
　　蓍<lb/>
蓍<hi>曹風下泉篇</hi>陸璣謂蓍似藾蕭青色科生陸農師以為蒿<lb/>
屬按今蒿是處皆有而蓍草不概見且其莖花皆與蒿<lb/>
異不得以科生便謂為蒿屬本草蓍生少室山谷今蔡<lb/>
州上蔡縣白龜祠傍其生如蒿作叢髙五六尺一本一<lb/>
二十莖至多者三五十莖生便條直異於衆蒿秋後有<lb/>
花出於枝端紅紫色形如籬菊此蓍草之狀也<lb/>
<pb n="7b"/>
舊以蓍草為神靈之物上覆青雲下守神龜此亦如麐<lb/>
鳳粉飾之説耳蓍草特為不易生之物聖人取其科生<lb/>
條直足供分掛揲歸之用故用以筮且圓神之德存乎<lb/>
易乃易理之靈非蓍草之靈也史稱千嵗百莖而王充<lb/>
謂七百嵗十莖則百莖又當七千嵗矣若説文五行傳<lb/>
博物志諸説更互異均未可盡信耳<lb/>
陸農師云蓍從耆草之夀者也六十為耆卦之别六十<lb/>
有四蓍數窮於此羅瑞良云今取蓍不能得滿百莖長<lb/>
<pb n="8a"/>
丈者取八十莖以上長八尺即難得也人民好用卦者<lb/>
取滿六十莖以上長滿六尺者即可用矣然則廣為六<lb/>
十莖從為六十寸故應耆耳愚謂易太衍之數五十其<lb/>
用四十有九盖取象天地原不因卦數為多寡也至六<lb/>
十莖六尺之説特為滿百與八十者不可必得因通其<lb/>
窮以為六十亦可用耳若謂字從耆祇以六十為率何<lb/>
為又獨重一本百莖者耶<lb/>
何元子又謂苞蓍以比王城之中亦有老成人而從子<lb/>
<pb n="8b"/>
朝為逆者如尹文公召伯奐南宫極之類也此無論典<lb/>
實强證即立言亦大可哂盖蓍從老取義已是曲解若<lb/>
老復從蓍取義其説不愈曲乎<lb/>
　　葽<lb/>
葽<hi>豳風七月篇</hi>傳不言葽為何草釋草亦無單名葽者但有<lb/>
葽繞棘蒬之文郭璞以為即今逺志嚴華谷主其説謂<lb/>
逺志苦澁之甚醫家以甘草熟䰞乃可用要之與詩所<lb/>
説似不相屬也按月令孟夏苦菜秀逸周書時訓解云<lb/>
<pb n="9a"/>
小滿之日苦菜秀此疑即劉向所説苦葽者丘光庭引<lb/>
月令疏謂苦菜似馬薤而花白其味極苦以為今四月<lb/>
秀者野人呼為苦葽春初取煮去苦味和米粉作餅食<lb/>
之四月中根如蓬艾花如牛蒡花此為可驗云<lb/>
廣雅獨釋葽為萎草通雅亦謂狗尾之莠葽非逺志葽<lb/>
繞又按夏小正云四月有秀幽戰國策幽莠之㓜也似<lb/>
禾故或以幽為喓聲之轉亦是一説但害苖之草田家<lb/>
務鋤而去之不應以此紀時令識者斷焉<lb/>
<pb n="9b"/>
鄭氏疑夏小正之王萯為葽此謬證也本草萯生田中<lb/>
葉青刺人有實七月采之固非四月秀者況月令明有<lb/>
王瓜苦菜兩條鄭氏獨舍菜而言瓜殊不可解豈以夏<lb/>
小正一秀字而誤据耶若月令於王瓜言生於苦菜言<lb/>
秀此其猶足取徴者也<lb/>
詩立言之㫖在月不在物言物特錯舉以誌其月耳鄭<lb/>
氏謂成熟自秀葽始則四月以前果實菜茹之類其成<lb/>
熟者頗夥況麥報先秋為用甚大而區區以一葽草為<lb/>
<pb n="10a"/>
物候之先耶<lb/>
　　薁<lb/>
薁<hi>豳風七月篇</hi>傳以薁為蘡薁不誤正義誤引晉寶閣銘薁<lb/>
李以為即鬱類棣屬則誤之甚矣按蘡薁廣雅謂之蘡<lb/>
舌陸璣謂一名車鞅藤花木志以為其實如龍眼黑色<lb/>
本草謂之山葡萄苖葉蔓生與葡萄相似亦有莖大如<lb/>
椀者實小而圓味酸色不甚紫蘓恭誤以為千嵗藟者<lb/>
是也甌越諺云蘡薁熟食新粥正此詩六月所食無疑<lb/>
<pb n="10b"/>
兹因蔓屬定入草部明與鬱棣迥别用俟考者<lb/>
嚴華谷云疏謂鬱是車下李薁是薁李則薁李非車下<lb/>
李矣陸璣既以唐棣為薁李又云薁李一名車下李本<lb/>
草有郁李仁亦云一名車下李則薁李又有車下之名<lb/>
盖由二者相類故名稱相亂也愚謂不然薁無李名薁<lb/>
與郁音同字别今誤以郁李為薁李因即以薁為李又<lb/>
以薁李為車下李併混鬱薁常棣唐棣四者為一物則<lb/>
皆正義之遺誤也何元子辯之云舊説皆以為即唐棣<lb/>
<pb n="11a"/>
而沈存中又以為唐棣即鬱常棣即薁此皆非也鬱乃<lb/>
車下李薁乃蘡薁唐棣乃薁李本是三物何得相混此<lb/>
辯甚晰惟謂唐棣乃薁李則又誤當云常棣即郁李耳<lb/>
毛子晉云陸璣止釋鬱豈以薁即是唐棣故存而不論<lb/>
其實常棣與唐棣鬱與薁原是四種傳云鬱棣屬則非<lb/>
棣可知疏云薁鬱類則非鬱可知但燕薁蘡舌是草大<lb/>
概與下文葵相似不應與木類相混此説得之<lb/>
韓詩外傳薁作藿説文及邢昺疏引詩皆然今按藿亦<lb/>
<pb n="11b"/>
音育釋草謂之山韭羅瑞良謂山韭形性與韭相類但<lb/>
根白葉如燈心苖是也豈舊本固作藿毛傳易作薁者<lb/>
與存其説<lb/>
　　葵<lb/>
葵<hi>豳風七月篇</hi>葵種類不一有丘葵廣雅所謂蘬是也有胡<lb/>
葵廣志所謂其華紫赤是也有蜀葵<hi>一名衛足葵一名戎葵</hi>釋草<lb/>
所謂菺戎葵是也<hi>又有黄蜀葵錦葵與蜀葵相似而各别種花葉小大亦殊</hi>有終葵<lb/>
釋草所謂蔠葵繁露是也<hi>别有落葵天葵承露藤葵諸名</hi>有龍葵本草<lb/>
<pb n="12a"/>
謂即關河間呼苦菜者是也有菟葵釋草所謂莃菟葵<lb/>
是也有荆葵舊謂即荍釋草謂之蚍<graphic n="KR1526" url="https://raw.githubusercontent.com/kanripo/KR-Gaiji/master/images/KR1526.png" mimeType="image/png"/>者以無葵名今<lb/>
别見有蒲葵葉大可作扇者是也有楚葵釋草所謂芹<lb/>
楚葵是也有澤葵即莓苔鮑昭蕪城賦所謂澤葵依井<lb/>
是也有鳬葵一名茆毛傳所謂茆鳧葵是也又有吳葵<lb/>
鴨脚葵春葵秋葵冬葵紫莖葵白莖葵是不一名若蜀<lb/>
葵諸類或可食或不可食雖皆名葵非葵菜耳葵菜但<lb/>
有紫白之分大約四五月種者可留子六七月種者為<lb/>
<pb n="12b"/>
秋葵八九月種者為冬葵正月復種者為春葵王禎農<lb/>
書云葵為百菜之主備四時之饌可以防荒儉可以為<lb/>
菹腊是也<lb/>
葵稱露葵潘岳賦菜則緑葵含露王維詩松下清齋折<lb/>
露葵皆是舊謂摘葵必待露解語云觸露不掐葵日中<lb/>
不剪韭各有宜也然則謂露葵為葵之一種及以釋草<lb/>
蔠葵繁露為露葵者並謬又顔氏家訓載蔡郎以父諱<lb/>
純呼蓴菜為露葵此則廋詞耳<lb/>
<pb n="13a"/>
葵揆古字通采菽天子葵之蕩則莫我敢葵皆是陸農<lb/>
師謂因能揆日嚮訓葵則為衛足專名矣且葵癸諧聲<lb/>
耳羅瑞良以為天有十日葵與之終始故從癸尤鑿<lb/>
芹<hi>小雅采菽篇</hi>芹非葵族以釋草有楚葵名故併列葵中按<lb/>
本草芹有兩種荻芹取根白色赤芹取莖葉並堪作菹<lb/>
及生菜舊謂其葉似芎藭花白色而無實根赤白色是<lb/>
也<lb/>
采菽采芹祇取引喻不當以為燕享之物玩詩首章但<lb/>
<pb n="13b"/>
言錫予之盛次章但言車馬之儀無從加入燕享等事<lb/>
且芹産於水故因泉及芹亦非尚潔清之意也傳本取<lb/>
興而誤有菽芼太牢以待君子之語鄭氏故從而甚之<lb/>
愈滋其鑿耳<lb/>
羅瑞良又謂此與瓠葉同意芹盖㣲物古人不以微薄<lb/>
廢禮王能修之猶愈於無禮也此尤大謬彼詩惟瓠葉<lb/>
兔首故云薄物若燕享之禮有鼎烹即有菹醢上既作<lb/>
牛芼解矣則芹菹自是備物何云微薄耶且彼詩烹炮<lb/>
<pb n="14a"/>
甞獻明是燕饗之詞此苐云采而已又焉知定用以待<lb/>
諸侯乎何元子云詩意以檻泉自下上出興君子自下<lb/>
國而朝於王朝檻泉之旁有芹可采興君子之來朝亦<lb/>
有儀從可觀也此覺淺合<lb/>
<hi>魯頌思樂篇</hi>采芹苐為泮水發端無相況意陸農師謂芹取<lb/>
有香士之於學攬其芳臭而至則采芹之譬此後世之<lb/>
説也羅瑞良又泥古入學有釋菜禮以菜為贄即於水<lb/>
中採三品之草以薦之其説尤固或又云教不擇人猶<lb/>
<pb n="14b"/>
采不遺芹亦是强説耳<lb/>
茆<hi>魯頌思樂篇</hi>傳訓茆為鳧葵干寳謂今之□蹗草陸璣云<lb/>
茆與荇菜相似葉大如手赤圓有肥者著手中滑不能<lb/>
停莖大如七柄江東人謂之蓴菜是也羅瑞良以為今<lb/>
蓴小於荇璣所説大於荇則絲蓴塊蓴之異耳惟本草<lb/>
以荇菜為鳧葵而蓴别為一種今以釋草荇斷之但有<lb/>
接余之名更無鳧葵之名則傳疏為足据矣周禮茆菹<lb/>
後鄭讀茆為茅謂茅初生者非是<lb/>
<pb n="15a"/>
陸農師以采茆為學道知味之譬謂芹潔白而有節其<lb/>
氣芬芳而味不如蓴美其説陋矣或又謂蓴羮宜老魯<lb/>
侯在泮養老故興意取此此欲取興下難老尤鑿詩但<lb/>
云在泮飲酒而已未甞言何事而飲也其於養老之典<lb/>
奚關耶<lb/>
杜子春讀茆為卯説文用詩叶音讀若栁戴侗是許而<lb/>
非杜非也茆無栁音讀為卯古韻自叶不必轉音作栁<lb/>
耳即以今韻合之茆與老酒與醜間叶亦是一體唐李<lb/>
<pb n="15b"/>
建勲柏梁詩用此法如桑柔篇柔劉憂與旬民隔句相<lb/>
叶三百篇中往往有此孫月峯謂即後世之轆轤韻是<lb/>
矣<lb/>
　　菽<lb/>
菽<hi>豳風七月篇</hi>廣雅分大豆為菽小豆為荅羅瑞良以為菽<lb/>
者衆豆之總名按今小豆不聞有呼荅者則瑞良之言<lb/>
是也吕氏春秋云得時之菽長莖而短足大菽則圓小<lb/>
菽則搏以芳是大小皆以菽名明矣<lb/>
<pb n="16a"/>
羅瑞良舍烹菽而以叔苴之叔為菽謂穀之㣲者故以<lb/>
食農夫此大謬解按漢書元鳳二年令三輔太常郡<lb/>
得以叔粟當賦則菽與叔古固通然據詩正文瓜言食<lb/>
壺言斷荼言采樗言薪則叔自為取物之義豈可作豆<lb/>
菽解耶且豳民方烹菽以奉眉夀而曰吾将與瓜壺苴<lb/>
荼以並食農夫也必不然矣<lb/>
<hi>小雅小宛篇</hi>傳於此菽訓藿正義本廣雅説以為葉謂之藿<lb/>
明采取其葉或駁之謂詩言采芑采麥芑麥亦穀也安<lb/>
<pb n="16b"/>
在藿可言采菽不可言采其説正矣猶未得其實也按<lb/>
説文藿同藿尗之少也又釋草蔨鹿藿郭璞謂即今鹿<lb/>
豆是藿亦豆别名傳易豆訓藿變文耳而正義以為豆<lb/>
葉因附㑹所以言采之故尤無謂也觀此則知廣雅亦<lb/>
徒據鄭箋謂藿為葉耳其於大小之名又曷足信乎<lb/>
鄭氏謂藿生原中無主以喻王位無常此因螟蛉句云<lb/>
然愚謂菽乃穀類種溉方成豈有無主任人采取之理<lb/>
且下云爾子與所生對言盖身之親枝也説者以辭害<lb/>
<pb n="17a"/>
志便作繼子之喻可笑<lb/>
中原者庶民所共之中原也原不一菽菽非一人各有<lb/>
之而各采之猶各有子而各誨之此喻人道之當然螟<lb/>
蛉句則驗物理之自然也嚴華谷泥宜臼奔申事謂民<lb/>
采則菽非我有於教誨式穀語意殊不似<lb/>
藿<hi>小雅白駒篇</hi>按傳謂藿猶苖也愚謂此亦當指菽言説文<lb/>
以藿為尗之少盖豆之始生者故與苖對舉耳<lb/>
<hi>小雅小明篇</hi>舊謂穫菽所以為蓄時晚不得有備故憂之而<lb/>
<pb n="17b"/>
感非也此詩大㫖但以行役為勞未甞以無蓄為慼菽<lb/>
與蕭連類相及不過即道途所有所見者以為言玩其<lb/>
詞㫖祇在秋冬之交亦非定是嵗莫事耳<lb/>
<hi>小雅采菽篇</hi>傳箋實指采菽為享侯鉶羮論見釋芹不贅然<lb/>
傳云菽以芼太牢是芼牛以菽非以菽葉也鄭氏不解<lb/>
藿亦豆名故儀禮註謂豆葉為藿而曲解此傳以證其<lb/>
説亦不察甚矣羅瑞良云菽於用甚多羞籩之實<graphic n="KR2047" url="https://raw.githubusercontent.com/kanripo/KR-Gaiji/master/images/KR2047.png" mimeType="image/png"/>餌<lb/>
粉餈皆擣粉熬大豆以為表則菽之得為芼可知<lb/>
<pb n="18a"/>
何元子謂詩以菽興車馬衣服采菽而貯以筐筥将以<lb/>
待不時之需諸侯來朝有錫予之禮而不可亟儲其具<lb/>
乎詩意止此<lb/>
荏菽<hi>大雅生民篇</hi>按釋草云戎菽謂之荏菽此箋及孫炎鄭<lb/>
漁仲皆以為大豆樊光舍人李廵郭璞並云胡豆璞又<lb/>
引春秋穀梁傳解戎為菽及管子北伐山戎出戎菽布<lb/>
之天下為證正義辨之謂后稷不應舍中國之穀而求<lb/>
戎産即言齊桓伐山戎始布其種則后稷所種者何時<lb/>
<pb n="18b"/>
忽絶而齊桓復布之禮有戎車不可謂之胡車明戎菽<lb/>
為大豆其辯甚晰愚按戎本有大義見釋詁明文商書<lb/>
乃不畏戎毒於逺邇大雅肆戎疾不殄皆作大訓戎菽<lb/>
之為大菽無疑若管子所云或是伐戎時所得乃胡豆<lb/>
耳觀此則荏菽為大豆名非菽為大豆名益信<lb/>
或引齊民要術凡區種大豆令相去一尺二寸區種荏<lb/>
令相去三尺則荏與大豆異愚按荏乃蘇類今有一種<lb/>
白蘓名荏釋草蘓桂荏郭璞以為蘓荏類故名桂荏方<lb/>
<pb n="19a"/>
言關東西謂之蘇或謂之荏是也與菽無涉后稷所蓺<lb/>
皆菜穀種不應以蘓荏並言且釋草明有荏菽之條未<lb/>
可分二物訓也<lb/>
斾説文云繼旐之旗沛然而垂名斾盖旐以全帛為之<lb/>
續旐末為燕尾者名之為斾也以比荏菽則是豆莢懸<lb/>
綴莖間參差並出亦有燕尾形故曰斾斾不專取長義<lb/>
及揚起勢耳<lb/>
　　瓜<lb/>
<pb n="19b"/>
瓜<hi>豳風七月篇</hi>瓜蔓生種類不一有龍蹏虎掌羊骹兔頭桂<lb/>
枝蜜筩□瑥貍頭白㼐無餘縑諸名具見廣雅今本草<lb/>
所載惟六種而已羅瑞良謂周詩瓜無所出之地至秦<lb/>
漢間始有東陵瓜其後以遼東廬江燉煌之種為美而<lb/>
瓜州大瓜如斛按古瓜州正唐燉煌郡左傳廹逐乃祖<lb/>
吾離於瓜州此其處也<lb/>
羅瑞良謂古人以瓜紀時夏小正五月乃瓜始食瓜也<lb/>
八月剥瓜乃蓄瓜也周詩七月食𤓰盖夏五月其説非是<lb/>
<pb n="20a"/>
豳風舊謂以夏正紀時此自不誤今𤓰期惟王瓜四月<lb/>
即生其餘皆在夏秋始熟若七月為夏之五月此時瓜<lb/>
實未成安所得食且古人食瓜最重故為天子諸侯削<lb/>
者皆有異制今豳民儉於自奉而反以先時不多得之<lb/>
物食我農夫必不然矣<lb/>
<hi>豳風東山篇</hi>傳訓敦為專專義究不可解即通為匏繫亦曲<lb/>
説也嚴華谷讀音團取圓成之貎似矣愚謂不若與大<lb/>
雅敦彼行葦同解行葦傳云敦聚貎盖瓜實纍纍叢生<lb/>
<pb n="20b"/>
聚繫故亦曰敦耳首章敦彼獨宿敦亦當訓聚謂軍士<lb/>
聚處也云獨宿者對家室而言也<lb/>
烝衆本釋詁文瓜實纍纍叢綴薪上自是衆義且與敦<lb/>
聚之解適合鄭氏改訓塵不可解正義釋塵為乆亦强<lb/>
語而嚴華谷從之且斷以獨宿非衆過矣<lb/>
瓜苦瓜之苦者此即其所見言不必泥苦字求解而傳<lb/>
分心苦事苦二説鄭氏更取瓜瓣喻心别以乆見使析<lb/>
薪作事誕甚<lb/>
<pb n="21a"/>
嚴華谷謂征人想像婦見苦瓜乆在栗薪因思如我匏<lb/>
繫於東定作三年之歎為説太曲其故在看我征聿至<lb/>
四字不實耳觀末章躊躇婚娶明是既歸之語濶别許<lb/>
乆瞥見故園風物且喜且悲情所必至唐詩始憐幽竹<lb/>
山窓下不改清隂待我歸正其况也必從征夫意中想<lb/>
婦語又從征婦語中作思夫意祇屬笨伯<lb/>
<hi>小雅信南山篇</hi>鄭氏税瓜之説無所据以場人職及郊特牲文<lb/>
考之固有為天子樹瓜者非必盡出農力耳嚴華谷以<lb/>
<pb n="21b"/>
為野人獻芹之義亦曲解何元子云此疆場當主公田<lb/>
之場故於此種植以盡地利而獻皇祖也<lb/>
是剥是菹二是字䝉上瓜言文義甚明不必以醢人豆<lb/>
實無瓜菹為疑也何元子謂剥言剥棗菹凡七種無瓜<lb/>
菹詩但言剥菹而不言其物以惟棗用剥言剥則知其<lb/>
為棗菹惟七種言菹則知其為七菹也此大武斷禮稱<lb/>
削瓜削即剥義豈可易瓜言棗至瓜菹雖不見經傳然<lb/>
禮𤓰祭上環則生者漬者自皆供祭品況齊民要術亦<lb/>
<pb n="22a"/>
載瓜菹之法其由來舊矣烏得謂後世所用非古祭禮<lb/>
備物耶<lb/>
嚴華谷云方其削治未定為菹故言是剥及已淹漬知<lb/>
是為菹故言是菹於義較詳不然未有舍其生而專以<lb/>
菹獻者於瓜祭之禮未備矣<lb/>
瓞<hi>大雅綿篇</hi>瓞瓝其紹瓞釋草文舊解皆謂瓞有二其一為<lb/>
小瓜種專稱即瓝之别名其一則大瓜之近本初生者<lb/>
小如瓝亦名瓞故曰其紹瓞也愚按文義其字䝉上瓝<lb/>
<pb n="22b"/>
來盖瓝瓞皆小瓜通稱故謂瓞即是瓝瓝之相繼而起<lb/>
者較瓝更小則謂之瓞也如此則兩瓞祇是一小瓜耳<lb/>
詩言瓜瓞盖舉小大以盡其類也<lb/>
詩言自土沮漆則是已遷豳土在公劉之後矣義不及<lb/>
后稷何容溯稷所自出者況篇中皆言太王及文王之<lb/>
事與先世無涉正義解箋謂以瓜喻嚳瓞喻稷以下非<lb/>
是<lb/>
集傳與箋疏取喻正相反箋疏先瓜而後瓞喻祖紺以<lb/>
<pb n="23a"/>
上也集傳先瓞而後瓜喻太王以下也然以篇中詞㫖<lb/>
合之則後説允矣愚則謂瓜生皆由小而至大始雖為<lb/>
瓞繼漸成瓜瓜成又復生瓞此所謂緜緜不絶意耳必<lb/>
謂近本者為小至末者為大説亦泥<lb/>
<hi>大雅生民篇</hi>傳訓唪唪為多實不知何据按説文唪大笑也<lb/>
讀若詩瓜瓞菶菶則舊本疑原從草同菶萋之菶取茂<lb/>
盛意者或譌從口同唪耳字書又作□義同<lb/>
匏<hi>邶風匏有苦葉篇</hi>匏謂之瓠此傳文陸農師駁之以為長而<lb/>
<pb n="23b"/>
瘦上曰瓠短頸大腹曰匏盖匏苦瓠甘定非一物愚按<lb/>
謂匏即瓠者自毛傳後如説文廣雅古今注皆仍其説<lb/>
然匏但為器用此詩與公劉酌之用匏是也瓠甘可食<lb/>
詩幡幡瓠葉甘瓠纍之是也而匏又有大瓠之稱荘子<lb/>
魏王遺我大瓠之種故古今遂通稱之要之是兩物耳<lb/>
兹備列釋瓜中以俟覽者類辯云<lb/>
首章總言濟涉之宜則匏本為濟用者左傳苦葉不材<lb/>
於人供濟而已正此詩確解正義反以為斷章何也魯<lb/>
<pb n="24a"/>
論飽瓜繫而不食瓜尚苦不可食何況其葉陸璣亦據<lb/>
傳謂匏即瓠故引瓠葉為可食之證而不知其誤也以<lb/>
此斷之則匏之不得為瓠益明矣<lb/>
鄭氏謂匏葉苦而渡處深盖八月之時隂陽交㑹始可<lb/>
以為昏此以飽為紀時之詠固非然云八月始可為昏<lb/>
庶幾猶是霜降逆女古制則以仲春為婚姻之期者實<lb/>
自相矛盾矣<lb/>
<hi>大雅公劉篇</hi>匏取儉質故用以酌正義以為自然之物不假<lb/>
<pb n="24b"/>
雕飾是矣陸農師謂以匏盛酒冬即煖夏即冷物理有<lb/>
之然非用匏之㫖也<lb/>
瓠<hi>衛風碩人篇</hi>陸農師謂瓠状要類於首尾類於要微鋭縁<lb/>
蔓而生其状與匏異矣羅瑞良以瓠為匏之甘者猶荘<lb/>
子以匏為大瓠盖互易為名實非一種也<lb/>
釋草云瓠棲瓣郭璞直引此詩為解當是舊本原作棲<lb/>
取瓣在瓠内棲集義耳今詩作犀於瓠瓣難通矣按古<lb/>
以兕為甲因謂堅為犀漢書鼂錯傳器不犀利是也豈<lb/>
<pb n="25a"/>
以齒有堅義故亦通作犀與<lb/>
相法齒瓣白如瓠犀青如榴子者貴詩所云自取潔白<lb/>
義漢書張蒼肥白如瓠亦是其證集傳方正整齊之説<lb/>
又從白中推出耳<lb/>
<hi>小雅南有嘉魚篇</hi>吕東萊謂瓠有甘有苦甘瓠則可食者此亦<lb/>
誤通匏為瓠故云瓠有苦者耳古書傳但有甘瓠無甘<lb/>
匏亦但言匏苦無言瓠苦者此可以斷已<lb/>
嘉賓兼賢材言若有材無德則亦不足為君子重矣陸<lb/>
<pb n="25b"/>
農師就魯語苦匏不材之説因謂甘瓠為材且以賢材<lb/>
分上下之等鑿甚夫傳明言供濟此匏葉正㫖也陸氏<lb/>
顧不之取而專取一材字以穿鑿甘瓠之詩不亦誤乎<lb/>
<hi>小雅瓠葉篇</hi>陸璣謂匏葉少時可為羮又可醃鬻極美揚州<lb/>
人恒食之至八月葉即苦愚按此正所謂瓠葉也惟其<lb/>
可食故詩采烹以甞耳璣通作匏遂繫於有苦葉之下<lb/>
誤矣<lb/>
傳以瓠葉為庶人之菜恐未然庶人啜菽飲水而已豈<lb/>
<pb n="26a"/>
有瓠兔雜陳而反謂之㣲薄者按儀禮公食大夫上大<lb/>
夫庶羞二十加於下大夫以雉兔鶉鴽則兔惟上大夫<lb/>
有之瓠葉所以芼者其非庶人之饌明矣<lb/>
幡翻通孟子既而幡然義同翻是也詩巷伯㨗㨗幡幡<lb/>
賓筵威儀幡幡盖亦輕舉意大抵如唐棣偏反之説而<lb/>
或乃泥字求解以為瓠葉似拭布之形亦迂甚矣<lb/>
壺<hi>豳風七月篇</hi>傳謂壺即瓠按瓠讀若䕶與壺音不同以形<lb/>
求之亦非一種瓠長壺圓故崔豹以壺為無柄之瓠亦<lb/>
<pb n="26b"/>
猶匏之名大瓠耳然壺形但大腹而不細腰細腰者俗<lb/>
呼藥壺盧廣志謂之約腹壺是也舊説𤣥蜂若壺盖指<lb/>
此非單名壺者<lb/>
壺與匏皆中虛可渉水然匏形短頸大腹而稍扁壺則<lb/>
長腹而圓不可以利涉之故混為一物也詩匏有苦葉<lb/>
此匏可涉水之證鶡冠子中流失舩一壺千金此壺可<lb/>
涉水之證<lb/>
陸農師謂壺非食物豳民斷其蔓使堅成可用其説是<lb/>
<pb n="27a"/>
也但嫌與下食農文不合長樂劉氏云枯者為壺嫰者<lb/>
為茹八月宜斷其梢令勿復花實所以堅其壺而大其<lb/>
茹此亦一説<lb/>
　<lb/>
　<lb/>
　<lb/>
　<lb/>
　<lb/>
<pb n="27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩識名解卷十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>書義矜式</head>
    <p>
<pb n="1a"/>欽定四庫全書　　　　　經部二<lb/>
　書義矜式　　　　　　書類<hi>附録</hi>
　　提要<lb/>
　　　　<hi>臣</hi>等謹案書義矜式六卷元王充耘撰充耘<lb/>
　　　　字與耕吉水人元統甲戌進士授永州同知<lb/>
　　　　所著四書經疑貫通已别著録充耘精于科<lb/>
　　　　舉之業又以書經登第其用功甚深此乃所<lb/>
　　　　作經義程式也自宋王安石變法始以經義<pb n="1b"/>　　　　取士當時如張才叔自靖人自獻于先王義<lb/>
　　　　學者稱為不可磨滅之文吕祖謙至為録入<lb/>
　　　　文鑑中元仁宗皇慶初復行科舉仍用經義<lb/>
　　　　一篇而其體式視宋為小變綜其格律有破<lb/>
　　　　題接題小講謂之冒子冒子後入官題官題<lb/>
　　　　下有原題有大講有餘意亦曰從講又有原<lb/>
　　　　經亦曰考經有結尾承襲既久作者以冗長<lb/>
　　　　繁複為可厭或稍稍變通之而大要有冒題<pb n="2a"/>　　　　原題講題結題則一定不可易充耘即所業<lb/>
　　　　之經篇摘數題各為程文以示標準雖于經<lb/>
　　　　㫖無所發明而一時場屋之體稱為最工存<lb/>
　　　　之亦可以見風尚所在且元代功令于書已<lb/>
　　　　用蔡𫝊而慎徽五典一篇乃引孔𫝊大録之<lb/>
　　　　文以相㕘考足知當時學者猶知旁覽注疏<lb/>
　　　　固不至如明季舉業家墨守講章於古書全<lb/>
　　　　未寓目也乾隆四十四年七月恭校上<pb n="2b"/>　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>

  </div>
            <div>
<head>書義矜式卷一</head> <lb/>
    <p>
<pb n="1a"/>欽定四庫全書<lb/>
　書義矜式卷一<lb/>
　　　　　　　　　　　　元　王充耘　撰<lb/>
　　虞書<lb/>
　　　堯典<lb/>
曰若稽古帝堯曰放勲欽明文思安安允恭克讓光被<lb/>
四表格于上下<lb/>
　聖人之功無不至者聖人之徳無不至也夫聖人功<pb n="1b"/>　徳莫盛於堯故史臣叙於書首意曰粤若稽古昔有<lb/>
　放勲如堯者勲以功言放謂功無不至也欽明文思<lb/>
　安安允恭克讓皆以徳言光被四表格于上下雖謂<lb/>
　徳無不至然被也格也則放之所極也吁徳之所至<lb/>
　即功之所至史臣總言堯之徳業云耳豈功自功徳<lb/>
　自徳哉<hi>云云</hi>或謂書以道政事故堯典篇首先言功而<lb/>
　後言徳及觀吾夫子曰巍巍乎唯天為大惟堯則之<lb/>
　本言堯之徳巍巍乎其有成功則言堯之功其先徳<pb n="2a"/>　後功雖與先功後徳不同然於功徳二者皆以巍巍<lb/>
　乎三字稱之無異辭迺知夫子所言史臣所記辭異<lb/>
　㫖同初非有意以功徳為先後而表是書為政之編<lb/>
　也夫書以堯典為首百王之所取法史臣總其徳業<lb/>
　於是書之首豈苟也哉曰若者發語之辭稽古者考<lb/>
　古帝堯之言也放勲之放與放乎四海之放同盖言<lb/>
　至也如親九族之功至九族則既睦矣平章之功至<lb/>
　百姓則昭明協和之功至黎民則時雍皆放勲也其<pb n="2b"/>　何所不至哉但徳者功之本有是功必有是徳功之<lb/>
　至者徳之至也其徳以欽讓為之體以通明為之用<lb/>
　㪚之在外為形著之文欽明之發見也藴之在内為<lb/>
　深逺之思欽明之含蓄也安安堯之徳性之也非勉<lb/>
　之也固有強為恭而非實者惟堯則允允者信也亦<lb/>
　有欲為讓而不能者惟堯則克克者能也盖其本於<lb/>
　徳性見於行實徳盛光輝極于四方雖外表而亦被<lb/>
　極于天地通上下以感格抑是書放勲二字言功何<pb n="3a"/>　其畧欽明而下累數言以形容言徳何其詳豈非功<lb/>
　者衆所易見徳者民所難名故史臣因其功而詳其<lb/>
　徳勲雖言放而光則極放之所被所格而言之嘗<lb/>
　觀史臣叙濬哲文明温恭允塞亦猶叙堯之徳但堯<lb/>
　曰放曰被曰格則不可與重華同語者例論夫子於<lb/>
　堯曰大哉於舜曰君哉吾觀史臣二典尤信雖然欽<lb/>
　也者即脩已安百姓之敬篤恭天下平之恭雖以堯<lb/>
　舜之功徳猶必本諸此然則讀二典者尤當以欽之<pb n="3b"/>　一字為開卷第一義云<lb/>
克明俊德以親九族九族既睦平章百姓百姓昭明協<lb/>
和萬邦黎民於變時雍<lb/>
　惟聖徳之明極其盛故聖徳之推極於逺盖聖人躬<lb/>
　行於上則所以觀感於下者有不期然而然者矣昔<lb/>
　者帝堯能明其大徳光輝日盛無所不照全體之大<lb/>
　無所不包聖徳之著於已者如此則其推之於家而<lb/>
　九族皆有以篤其親親之㤙推之於國而百姓皆有<pb n="4a"/>　以明其在己之徳又推之於天下而黎民之衆皆有<lb/>
　以變惡為善而底夫雍熈之盛焉聖人一視而同仁<lb/>
　篤近而舉逺其推之之序皆出於自然夫豈有所勉<lb/>
　強而後能之者乎書曰<hi>云云</hi>即放勲之所極也惟天下<lb/>
　至誠為能盡其性其得於天而具於己者無一毫之<lb/>
　不實無一息之不明體之立者異於人也能盡其性<lb/>
　則能盡人物之性其充於此而著於彼者無一民之不<lb/>
　化無一物之不周用之行者又異於人也聖人篤恭<pb n="4b"/>　而天下平其所以賛化育而参天地於此可見矣夫<lb/>
　徳者人之所同得不以聖愚而有以加損也而謂聖<lb/>
　人之徳有異於人何哉盖生而知之則欽明文思<lb/>
　皆出於自然非常人之所及也安而行之則允恭<lb/>
　克譲不待勉强非常人所能也徳不止於徳而曰俊<lb/>
　徳則大而無外如天地之覆載大不止於大而曰明<lb/>
　則光被四表如日月之照臨明不止於明而曰克則<lb/>
　能超乎氣禀之偏絶乎物欲之蔽其卓冠羣倫也宜<pb n="5a"/>　哉其明徳之本無以加故明徳之效有其序以此徳<lb/>
　而齊家則父子兄弟夫婦長㓜之際以至五服異姓<lb/>
　之親懽然有恩以相愛秩然有叙以相接皆聖人明<lb/>
　徳為之本而使之有所取則也以此徳而治國平天<lb/>
　下則畿内之近萬邦之逺黎民之衆各有以去其舊<lb/>
　染之汚而全其明明之徳孝弟忠信怡然於安居樂<lb/>
　業之餘禮樂教化蔚然於雍熈㤗和之盛皆本於聖<lb/>
　人之明徳其下觀而化固有不令而從者焉盖同然<pb n="5b"/>　之理具於聖人之一心亦具於千萬人之心聖人推<lb/>
　之於家者此徳也推之於國與天下者亦此徳也舉<lb/>
　天下之大皆囿於聖人徳化之中吁盛矣抑嘗觀之<lb/>
　書序帝王之徳莫盛於堯其稱放勲之實莫偹於此<lb/>
　甚矣史臣之善言徳業也厥後子貢之稱孔子言聖<lb/>
　人之徳如天之不可階而綏來動和之妙盖無異於<lb/>
　堯也亦可謂善言徳行矣後之為治者有志於帝堯<lb/>
　之治常法乎帝堯之徳而修身者即所以明徳也故<pb n="6a"/>　孟子曰天下國家之本在身<lb/>
分命羲仲宅嵎夷曰𤾉谷寅賔出日平秩東作日中星<lb/>
鳥以殷仲春厥民析鳥獸孳尾<lb/>
　聖人命厯官分方以治其事欲其精扵測候而詳於<lb/>
　考騐者所以重民事之始也夫時以作事而嵗功之所<lb/>
　由起不可緩也知民事之不可緩則分方而治者有<lb/>
　不容不致其測候之精而盡其考騐之詳矣在昔帝<lb/>
　堯扵羲和之分命必使之率職於嵎夷𤾉谷之地賔<pb n="6b"/>　陽光之初升而識其景焉固所以謹夫平秩東作之<lb/>
　事也然猶恐其考騐之未精也觀晝刻之均扵夜星<lb/>
　鳥之見乎昏而春之中者始不忒又恐其考騐之未<lb/>
　詳也觀民之析處而有以騐其氣之温物之生育而<lb/>
　有以騐其氣之和則春之中者為益信尤所以謹夫<lb/>
　平秩東作之事也噫此其先天而天不違後天而奉<lb/>
　天時也歟時以作事而一嵗之計又當謹於春以其<lb/>
　為嵗功之首也厯以正時而三春之候尤當謹於春<pb n="7a"/>　分以其陽之中也謹嵗功之首定春陽之中聖人又<lb/>
　安得不命厯官分方以盡其測候考騐之法乎嵎夷<lb/>
　今登州之地也𤾉谷取出日之義乃羲和所居官次<lb/>
　之名盖官在國都而測候之所則在嵎夷𤾉谷之地<lb/>
　時維春分旭日始旦欲羲仲倣乎帝嚳厯日月而送<lb/>
　迎之意盡其寅敬賔接之禮以識其初出之景焉日<lb/>
　景不差天時斯正以是而平均早晚之節秩次先後<lb/>
　之宜凡嵗功之當興民事之當起斯可頒之有司行<pb n="7b"/>　之天下矣然猶慮其測候之未精也又使之叅攷夫<lb/>
　晝夜之晷刻焉盖夏之晷刻常太過於晝冬之晷刻<lb/>
　常不及於晝惟春分之刻視冬夏為適其中必晝夜<lb/>
　之刻各五十而後定也舉晝以見夜故曰日中又必<lb/>
　使之審訂於星宿之位焉二十八宿随天運轉四方<lb/>
　雖有定星而星無定居曰鳥曰火曰虛曰昴各以四<lb/>
　時之昏見於南方春分之夕必南方朱鳥七宿見於<lb/>
　其位而後定也以其形而言之故曰星鳥夫如是則<pb n="8a"/>　不惟以日初出之景而定夫春之中必參之晝夜晷<lb/>
　刻之適均而春之中始定焉不惟以晝夜之晷刻而<lb/>
　定乎春之中必求之於南方朱鳥之昏見而春之中<lb/>
　始定焉然猶慮其考驗之未詳也欲其觀厥民之析<lb/>
　焉先時冬寒民聚於隩至是而散處則可以驗其氣<lb/>
　之温矣又欲觀於鳥獸之孳尾焉乳化曰孳交接曰<lb/>
　尾鳥獸孳尾則可以驗其氣之和矣既有以驗其氣<lb/>
　之温又有以驗其氣之和則天時物理無不合而步<pb n="8b"/>　占之法庶乎無毫髪之或差聖人敬天勤民之意無<lb/>
　所不盡矣故曰聖人命厯官分方以治其事欲其精<lb/>
　於測候而詳於考驗者所以重民事之始也雖然豈<lb/>
　惟是而已哉敬致寅餞之禮訛成朔易之務宵中永<lb/>
　短之必考星火虚昴之必觀曰因曰夷曰隩之必審希<lb/>
　革毛毨氄毛之必察其繼乎春而為之者盖無時而<lb/>
　不謹矣<lb/>
帝曰咨汝羲暨和朞三百有六旬有六日以閏月定四<pb n="9a"/>時成嵗允釐百工庶績咸熈<lb/>
　聖人命作厯之官閏以四時而嵗功成故時以作事而<lb/>
　治功成矣盖天運齊於上而後治效見於下聖人之<lb/>
　命官立政未嘗不以治厯正時為先務也苟歲功之<lb/>
　不成則治功亦何由而廣哉昔者帝堯之命羲和謂<lb/>
　夫三百六旬有六日者此一朞之數也然以日月之<lb/>
　所㑹於天者考之其度數則有遲速之不同其氣朔<lb/>
　則有盈虛之或異合氣盈朔虛而閏生焉閏既立矣<pb n="9b"/>　則四時以之而定嵗功以之而成以此而信治百官<lb/>
　則天下之事功豈不由是而皆廣乎吁聖人盡其裁<lb/>
　成之道輔相之宜而拳拳於天道者其於治道知所<lb/>
　本歟<hi>云云</hi>其㫖如此嘗謂閏之有益於嵗時大矣日<lb/>
　月之運於天者以朞言之則有難齊之度以嵗言之<lb/>
　又有必齊之序焉二者不齊而欲齊之非有閏法何<lb/>
　以致其齊哉閏者合氣盈朔虚而為之者也日之<lb/>
　盈者損之月之虛者補之朞雖不齊而時與嵗則歸<pb n="10a"/>　于齊矣盖齊而不齊者在天之運也不齊而致其齊<lb/>
　者聖人之法也然天運齊於上而後治效見於下此聖<lb/>
　人之命官立政而未嘗不以治厯明時為先務也嵗<lb/>
　功成而治功成則聖人之能事畢矣今夫咨者嗟也<lb/>
　帝堯總命羲和而咨嘆以告之者何哉盖聖人之于<lb/>
　天道盡心焉耳矣朞猶周也周天三百六十五度四<lb/>
　分度之一天一日行一周而過一度日一日亦行一<lb/>
　周而視天為不及一度月行一日一周而視天又不<pb n="10b"/>　及十三度有竒此朞之數不可以强齊也至於嵗則<lb/>
　有一定之時時則有一定之月月則有一定之日合<lb/>
　一嵗之日則有三百六十此嵗之序不可以不齊也<lb/>
　然日一嵗與天一㑹校之嵗則過五日而有餘月一<lb/>
　嵗與日十二㑹校之嵗則不及六日而不足日之過<lb/>
　則為氣盈月之不足為朔虚合氣朔之盈虛而閏立<lb/>
　矣三年而一閏五年而再閏十有九年而七閏夫如<lb/>
　是而後氣朔始得而均齊時得以正其時歲得以成<pb n="11a"/>　其歳也春夏秋冬不失其宜隂陽寒暑不反其序天<lb/>
　時於是而可則地利於是而可因人事於是而可以<lb/>
　無失矣此閏之法所以能齊不齊以歸於齊也時既<lb/>
　定矣歳既成矣以此而信治乎百官之衆則天下之<lb/>
　庻事將見其無一之不康而天下之治功將見其無<lb/>
　一之不廣也茍名實之乖戾寒暑之反易則農桑庻<lb/>
　務咸失其時百工之惰萬事之墮或有不可勝言者<lb/>
　矣由是觀之聖人之命官正時而欲其歲功之成者<pb n="11b"/>　無非所以為天下治功之計也歟抑考之經堯之始<lb/>
　命羲和也則曰欽若昊天厯象日月星辰敬授人時<lb/>
　此盖命其主厯象以授時也至此則曰朞三百有六<lb/>
　旬有六日以閠月定四時成歲者盖言作厯之要法也<lb/>
　聖人於即政之初而拳拳以正天時為先務者何也<lb/>
　盖見乎治天即所以治人也天時既正百工可得而<lb/>
　治庻績可得而熈也雖然不獨堯也髙辛氏之厯日<lb/>
　月星辰而迎送之舜之在璿璣玊衡以齊七政皆此<pb n="12a"/>　意也嗚呼範圍天地之化而不過曲成萬物而不遺<lb/>
　其斯以為聖人乎<lb/>
　　　舜典<lb/>
愼徽五典五典克從納于百揆百揆時叙賔于四門四<lb/>
門穆穆納于大麓烈風雷雨弗迷<lb/>
　克盡乎人事之常而不亂乎天道之變此聖人之能<lb/>
　事也盖聖人必有過人之才亦必有絶人之量以過<lb/>
　人之才而治天下之事事未見其有不治者也有絶<pb n="12b"/>　人之量而遇非常之變亦未見其有震懼失常者矣<lb/>
　古之人有能之者其惟舜乎是以帝堯使之愼徽五<lb/>
　典而五典以之而克從使之揆度庶政而庶政以之<lb/>
　而時叙賔于四方之門而四方由是而穆穆納于大<lb/>
　麓之間遇烈風雷雨之變而行亦不迷焉吁主天下<lb/>
　之事而各得其治遇天道之變而不失其常非固聰<lb/>
　明誠智確乎其不亂者其孰能與於斯舜典<hi>云云</hi>其<lb/>
　意以此嘗謂天下之事至難治也非聖人則不足以<pb n="13a"/>　臨其治上天之變亦非常也非聖人則必至於失其<lb/>
　常盖聖人之才固衆人之所難能也聖人之量尤衆<lb/>
　人之所不可及也何以言之常人之於五典也或欲<lb/>
　其從而不獲其從宅於百揆也或欲其叙而不得其<lb/>
　叙賔於四門而或不能致其穆穆之和遇烈風雷雨<lb/>
　之變而或不能不失其常惟聖人則異於人也事之<lb/>
　所肇者屢試而屢得其效理之所在者隨感而隨致<lb/>
　其休此天之所以與聖人者豈偶然哉今夫父子之<pb n="13b"/>　有親君臣之有義夫婦之有别長㓜之有序朋友之<lb/>
　有信此五典也即所謂五常也人之所以為人聖人<lb/>
　之所以為教皆不出乎此五者之常道也夫惟慎之<lb/>
　而不敢忽美之而盡其道則敬敷在寛之意得矣而<lb/>
　掌教之實亦無怍於人矣克從而不能違之盖有不<lb/>
　期然而然者也此言聖人能盡其司徒之教者如此<lb/>
　夫所謂揆者度也百揆者度庻政之官其制始於唐<lb/>
　虞而亦猶周之冡宰也事之至繁任之至重亦孰有<pb n="14a"/>　加於此哉納于百揆之職而百揆以時而叙此言聖<lb/>
　人之能盡其庻政之道者如此古者以賔禮親邦國<lb/>
　諸侯各以方至而使主焉故謂之曰賔四門者四方<lb/>
　之門也賔四方之門而諸侯之至者莫不穆穆其容<lb/>
　而和之至焉此盖又言其兼四岳之官而能盡其職如<lb/>
　此昔者洪水之害而堯獨憂之使舜入於山林相視<lb/>
　原隰烈風雷雨衆懼失常而舜行獨不迷焉吾於此<lb/>
　見聖人不特有過人之材能尤有絶人之度量也賔<pb n="14b"/>　於四門四門穆穆者即左氏所謂無㐫人也納於大<lb/>
　麓烈風雷雨弗迷者亦猶易之所謂震驚百里不喪<lb/>
　七鬯之類是也噫聖人吾不得而見之矣觀於史臣<lb/>
　紀載之書而聖人之材之美猶可追想於數千載之<lb/>
　上也孟子言必稱堯舜良有以哉抑此章之㫖蔡氏<lb/>
　傳之明矣間嘗參諸注䟽之説而訓大麓之義則異<lb/>
　焉孔氏曰麓録也納舜使大録萬幾之政隂陽和風<lb/>
　雨時各以其節不有迷錯愆伏而舜之德合於天也<pb n="15a"/>　觀其所言與蔡𫝊之㫖有不侔者且堯時之官莫尊<lb/>
　於百揆大麓萬幾之政非百揆而何麓以山足訓之<lb/>
　明矣孔氏之説於經意有未合者故不可强而從也<lb/>
在璿璣玉衡以齊七政肆類于上帝禋于六宗望于山<lb/>
川徧于羣神<lb/>
　聖人審觀天之器以齊其運又必舉秩祀之典而周<lb/>
　其禮此聖人受命之始而嚴其奉天之道也夫聖人<lb/>
　之有天下也天與之也天運之不可以不審祀禮之<pb n="15b"/>　之不可以不舉皆政之大者也故璿璣玉衡觀天之器<lb/>
　也而七政在天日月五星是也察璣衡以齊七政其觀<lb/>
　天之術審矣於是類祀于上帝禋祀于六宗山川則望<lb/>
　而祀之羣神則徧而祀之凡其祭祀各有秩序則事神<lb/>
　之禮皆舉矣然則天運無不齊而祀禮無不周聖人奉<lb/>
　天之道不可詳乎<hi>云云</hi>嘗謂聖人之有天下未有不受<lb/>
　命於天者也命既出於天則吾所以奉乎天者可不盡<lb/>
　其道哉故不惟審夫觀天之器以齊其運又且舉秩祀<pb n="16a"/>　之典而周其禮焉誠以日月五星之運行於天者乃<lb/>
　敬授人時之本而百神之來享者然後可以章天與<lb/>
　之符則政孰有大於此者乎此舜攝位之初而有致<lb/>
　意於二者之務良有以哉察夫璿璣而所以象天體<lb/>
　之運轉也王衡者以玉為管横而設之又所以窺璣<lb/>
　而齊七政之運行也七政運行於天非日月五星之<lb/>
　謂乎不曰日月五星而曰七政者以其運行之有遲<lb/>
　速順逆猶人君之有政事也七政以璣衡而齊齊七<pb n="16b"/>　政者必先於察璣衡也璣衡所以為觀天之器則察<lb/>
　璣衡者即所以齊七政也七政既齊則厯象以成天<lb/>
　時以定而觀天之術於是乎審矣觀天之術既審而<lb/>
　事神之禮尤不可後上帝則類而祭之其禮依郊祀<lb/>
　為之也六宗則禋而祭之精意以享之也名山大川<lb/>
　五嶽四瀆非山川之當祭者乎望而祭之故曰望丘<lb/>
　陵墳衍古昔聖賢非羣神之當祭者乎徧而祭之故<lb/>
　曰徧不惟類于上帝而且禋六宗焉不惟望于山川<pb n="17a"/>　而且徧羣神焉則上下神祗罔有不祭而祭祀薦享<lb/>
　禮序秩然殆見郊焉而格廟焉而享而事神之禮於<lb/>
　是乎至矣審觀天之術於先而舉祀神之禮於後聖<lb/>
　人所以奉天者盖如此而政事之大宜莫先於斯焉<lb/>
　嘗考厯象授時堯之所先也昭告上天神后而類于<lb/>
　上帝宜於冡土湯武之所不廢也大舜攝位之初首<lb/>
　必於二者之務人君奉天之道不過在是矣嗟夫聖<lb/>
　人之所奉者天故天之眷佑者亦在聖人然則舜之<pb n="17b"/>　有天下也孰與之曰天與之天與之者諄諄然命之<lb/>
　乎曰天不言以行與事示之而已<lb/>
敷奏以言明試以功車服以庸<lb/>
　聖人因諸侯之朝而察之者其法詳因諸侯之功而<lb/>
　報之者其禮厚即其奏言試功而旌以車服可見矣<lb/>
　在昔帝舜於諸侯之來朝使各陳其為治之説而聽<lb/>
　其言復從而明考其功以觀其行所以察之者如是<lb/>
　其詳諸侯而有功於民則賜之以車又旌之以服所<pb n="18a"/>　以報之者如是其厚然則决擇之必審待遇之必隆<lb/>
　盛時述職之法盖如此也<hi>云云</hi>夫上之待下决擇之<lb/>
　法固不可以不嚴而待遇之禮亦不可以不厚苟無<lb/>
　其法則賢否無由而可知有其法而無其禮則有功<lb/>
　者亦何由而加勉然則禮也法也二者可相有而不<lb/>
　可相無者也誠哉是言也今夫有徳者必有言言者<lb/>
　行之表也故其人之能否不可知即其所言之得失而<lb/>
　可見於是而敷奏以言然言之非艱行之惟艱君子<pb n="18b"/>　不以言取人必也聽其言而觀其行於是而明試以<lb/>
　功奏言而有以得其施設之方試功而有以騐其操<lb/>
　履之實苟言之如其所行行之如其所言所謂成允<lb/>
　成功所謂乃言底可績則其人之賢否昭然不可掩<lb/>
　矣斯其察之之詳也如此然察之固不可不詳也待<lb/>
　之亦不可不厚也且夫列爵分土樹屏建侯豈為安<lb/>
　逸之計而已哉惟以治民而已故民功謂之庸有能<lb/>
　禦大菑捍大患興利除害使匹夫匹婦咸樂其生則<pb n="19a"/>　有功於民者也何以與之路車乘馬又何與之𤣥衮<lb/>
　及黼車以安其體而無負乘之譏服以華其躬而無<lb/>
　不稱之誚斯其報功之厚也如此雖然帝舜不特以<lb/>
　此待諸侯其待黎獻之士亦曰敷納以言明庻以功<lb/>
　車服以庸其所以選賢才勵臣下同此一道也此其<lb/>
　所以考績於三載之後黜陟於三考之餘而庻績為<lb/>
　之咸熈厥後成周之制六年五服一朝大明黜陟盖<lb/>
　亦損益有虞之制而為之者也此成周太和之治所<pb n="19b"/>　以亦無媿於有虞也歟<lb/>
象以典刑流宥五刑鞭作官刑扑作教刑金作贖刑𤯝<lb/>
災肆赦怙終賊刑欽哉欽哉惟刑之恤哉<lb/>
　聖人之制刑雖有輕重之殊聖人之用刑常存敬慎<lb/>
　之意盖刑者民命所關聖人不得已而用之使無敬<lb/>
　恤之意則刑罸不中而民無所措手足矣是故舜攝<lb/>
　位之初即示人五常之刑以待夫罪之重者稍輕則<lb/>
　流以宥之鞭扑以待夫罪之輕者又輕則金以贖之<pb n="20a"/>　五者法之正也無意而誤犯者赦所以宥其過有意<lb/>
　而故犯者刑所以誅其心二者法之權也聖人立法<lb/>
　制刑其詳如此然豈恃以求逞哉敬之而又敬之其<lb/>
　心未嘗或輕盖其中有所不忍故也故輕重各有攸<lb/>
　當者乃天討不易之定理而欽恤常行乎其間者可以<lb/>
　見聖人之本心<hi>云云</hi>聖人有不忍人之心斯有不忍<lb/>
　人之政為政且爾而况於用刑乎輕則鞭扑傷人之<lb/>
　肌膚重則鈇鉞戕人之性命死者不可復生㫁者不<pb n="20b"/>　可復續一失其當而民有不得其死者矣故刑以輔<lb/>
　治雖聖人有所不可廢然刑期無刑乃聖人之用心<lb/>
　固非衆人之所可同盡此道者吾於大舜見之矣是<lb/>
　故象以典刑象者垂象以示人而典者其常也示民<lb/>
　以常刑使民知所畏所謂墨劓剕宫大辟是也此五<lb/>
　者刑之正也所以待夫元惡大憝殺人傷人穿窬滛<lb/>
　放罪之不可宥者也流宥五刑者所犯雖入於五刑<lb/>
　而情可矜法可疑與夫親貴勲勞之不可加刑者則<pb n="21a"/>　放之逺以寛之如五刑有宅五宅三居是也鞭作官<lb/>
　刑者木末垂革施之官府以懲其怠惰扑作教刑者<lb/>
　夏楚二物用諸學校以警其怠荒斯二者所以待夫<lb/>
　罪之輕者也罪入於鞭扑其刑可謂輕矣而其刑又<lb/>
　有可矜可疑者焉則使人入金以贖其罪盖不忍輕<lb/>
　刑而亦不欲以直赦之也五者從重以入輕法之正<lb/>
　也𤯝災肆赦者𤯝謂過誤災謂不幸如是而犯法者<lb/>
　不待流宥金贖而直赦之也所謂赦過無大怙終賊<pb n="21b"/>　刑怙謂有所恃終謂再犯如是而麗刑者則雖當宥<lb/>
　當贖亦不許其宥亦不聽其贖而必刑之刑故無小<lb/>
　之謂也此二者或從重以即輕或由輕而即重盖用<lb/>
　法之權衡所謂法外意也聖人立法制刑之本末此<lb/>
　六者大略盡之雖其輕重取舍陽舒隂慘之不同然<lb/>
　欽哉欽哉惟刑之恤之意未始不行乎其間也欽則<lb/>
　有敬謹之意恤則有哀矜之心聖人於事固無不敬<lb/>
　而用刑者尤聖人之所慎聖人於民固無所不恤而<pb n="22a"/>　有罪者尤聖人之所矜聖人豈樂於刑哉盖有所不<lb/>
　得已也使有一毫怠忽之心存於中則輕重失其宜<lb/>
　操舍失其當舍彼有罪刑及無辜矣聖人以不得已<lb/>
　而用刑夫豈有殘民以逞之意哉故輕重有倫有以<lb/>
　見聖人之法而欽恤無間者足以見聖人之心譬之<lb/>
　天地四時之運雖有寒凉肅殺之不同然其涵養以<lb/>
　𤼵生之意未嘗不流行乎其間也此其好生之徳洽<lb/>
　于民心而民自不犯於有司至於刑措不用以成垂<pb n="22b"/>　拱無為之治也雖然舜制五刑有流宥而無金贖所<lb/>
　謂贖者止鞭扑之刑耳至吕刑始有五等之罰疑穆<lb/>
　王始制之非法之正也盖當刑而贖則失之輕疑赦<lb/>
　而罰則失之重且使富者獲免貧者受刑又非所以<lb/>
　為平也然而穆王所謂哀矜折獄所謂敬五刑則其<lb/>
　欽恤之意猶知古人之用心夫子所以取之也嗚呼<lb/>
　天下之廣掌刑者民之司命任用可不重乎<lb/>
詢于四岳闢四門明四目達四聰咨十有二牧曰食哉<pb n="23a"/>惟時柔逺能邇惇徳允元而難任人蠻夷率服<lb/>
　聖人咨内臣盡輔君之職以圖治尤必咨外臣盡養<lb/>
　民之政以來逺盖圖治莫先於近臣養民莫切於羣<lb/>
　牧聖人急於政治安得不咨之耶是以帝舜即位之<lb/>
　初謀治於四岳之官使其闢四方之門以來天下之<lb/>
　賢俊明四目達四聰以廣天下之視聽此豈非欲其<lb/>
　盡輔君之職以圖治乎然養民之政不修則不足以<lb/>
　成天下之治必咨於州牧使其重民食而一逺邇親<pb n="23b"/>　君子而逺小人則民遂安養之願雖蠻夷之國亦相<lb/>
　率而服從矣此又豈非欲其盡養民之政以來逺乎<lb/>
　然則四岳總於内州牧總於外内外相須而治道備<lb/>
　矣書曰<hi>云云</hi>其㫖如此嘗謂人君以一身之㣲涖萬<lb/>
　民之上天下人才之賢否四海生民之休戚雖有知<lb/>
　人之智安民之惠豈能盡徧耶是以内立四岳則賢<lb/>
　才舉而視聽廣外立州牧則百姓安而四夷賔服内<lb/>
　外之職舉得其人聖人復何為哉不過垂衣拱手<pb n="24a"/>　恭己正南靣而已爾然使為四岳者或不能盡其<lb/>
　職則賢才必隠遁於下聰明必日蔽於上又豈能成<lb/>
　其在内之治乎為州牧者或不能修其政則民既無<lb/>
　以安其生外夷且乘間而侵亂又豈能致其在外之<lb/>
　治乎是則岳牧之官任大而責重關政治之得失此<lb/>
　舜即位所以必先命之也歟且夫人君之臨涖天下<lb/>
　也資治莫急於賢才然君門萬里出類拔萃之才安<lb/>
　得以自達乎為四岳者當闢四方之門以廣求賢哲<pb n="24b"/>　布於朝廷旁招俊乂列於庻位使野無遺賢可也耳<lb/>
　目固所以廣視聽也然人君一身聰明有限雖有視<lb/>
　逺惟明聼徳惟聰之心安能以達逺乎為四岳者當<lb/>
　明四方之目為己逺視而無所蔽達四方之聰為已<lb/>
　逺聽而無所壅使嘉言罔攸伏可也然則内焉之圖<lb/>
　治不咨於四岳養民之政不咨於州牧可乎夫以天<lb/>
　下之大分為十有二州土地之廣人民之多人君雖<lb/>
　有子民之心豈能家給而人賜之哉為州牧者當知<pb n="25a"/>　以養民為務不違農時則烝民粒食矣寛以撫之則<lb/>
　逺者來矣擾而習之則近者悦矣然非進賢退不肖<lb/>
　則君子在野小人在位又何由成養民之政乎必惇<lb/>
　信仁徳之士屏棄㐫惡之徒則政無不舉豈特中國<lb/>
　之民得其所養雖要荒之逺亦為之來廷戎狄之人<lb/>
　亦為之賔服噫逺人之格孰非外臣養民之政所致<lb/>
　哉惟然唐虞之際四門穆穆則四岳之治非不舉也<lb/>
　各迪有功則州牧非不修也而舜之即位乃汲汲焉<pb n="25b"/>　首詢於岳牧何哉盖舜紹堯之後惟恐治道盛而或<lb/>
　衰人心久而或怠所以奮庸熈帝之載不得不然也<lb/>
　故當攝位之初即日覲四岳羣牧者特不過輯瑞班<lb/>
　瑞以與之正始云爾至此則建官分職欲其有以成<lb/>
　天下之治也厥後成周稱唐虞内有百揆四岳外有<lb/>
　州牧侯伯庻政惟和萬國咸寧則知岳牧於内外之<lb/>
　治者大矣此其所以致雍熈太和之治也歟<lb/>
惇徳允元而難任人蠻夷率服<pb n="26a"/>　為民上者能親君子而逺小人則無逺而不服矣夫<lb/>
　逺人之服豈有他哉亦在舉措得宜有以當其心故<lb/>
　耳宜夫帝舜以為長民者告也夫其有徳者知所親<lb/>
　仁人者知所信而包蔵㐫惡者知所以拒絶也則君<lb/>
　子進而小人退矣誠如是雖以蠻夷之逺亦相率而<lb/>
　服從中國其有不治者乎帝舜以此而告十二牧焉<lb/>
　可謂得為治之本矣<hi>云云</hi>昔者魯哀公嘗問孔子以<lb/>
　何為則民服孔子告以舉直錯諸枉則民服舉枉錯<pb n="26b"/>　諸直則民不服至哉斯言也可謂得天理人情之至<lb/>
　者矣盖人情莫不好直而惡枉故舉錯得宜則犂然<lb/>
　足以當人心天下孰不為之悦服一失其當則好人<lb/>
　所惡惡人所好是謂拂人之性矣雖一夫猶不可强<lb/>
　服尚安能得天下之心哉况夫親賢臣逺小人國之<lb/>
　所以興隆親小人逺賢智國之所以傾覆其所係者<lb/>
　尤重也為十二牧者各私一州之士各子一州之民於<lb/>
　此宜何如其盡心哉仁義禮智根於心而令聞廣譽施<pb n="27a"/>　於身此其為有徳者也吾則尊其位重其祿所以厚<lb/>
　之者無不至也慈祥惻怛能存不忍人之心寛裕温<lb/>
　柔能行不忍人之政此其為仁人也吾則任之而勿<lb/>
　貳委之而勿疑所以信之者極其專也雖然有徳者<lb/>
　在所親矣天下豈皆有徳者乎固有貌似莊重而心<lb/>
　實險狡者矣謂之任人可也仁厚者在所信矣天下<lb/>
　豈皆仁厚者乎固有外為温柔而内實殘酷者矣謂<lb/>
　之任人可也彼固善於逢迎而吾則聽察必審而不<pb n="27b"/>　敢輕彼固易於投合而吾則遴選必嚴而不敢忽所<lb/>
　謂難之者此也誠如是而所用者必君子而天下得<lb/>
　以被其休所去者必小人而四方不至被其毒朝廷<lb/>
　清明紀綱振舉治化洋溢乎中國而施及於蠻貊彼<lb/>
　三百里蠻居乎荒服之地非可以政令整齊者也今焉<lb/>
　亦安於邦域而不敢懐反側之心三百里夷居於要服<lb/>
　之間非可以威刑禁制者也今焉亦嚮風慕義而不<lb/>
　敢萌背叛之志何者内外之勢雖殊而好惡之情則<pb n="28a"/>　一為民上者舉錯不謬而有以服其心此其所以率<lb/>
　服也其功足以柔逺人而恩不足以及百姓者未之<lb/>
　有也為州牧者若之何而不盡心哉且舜舉元愷而<lb/>
　天下稱其能誅四㐫而天下服其當則舜於親賢逺<lb/>
　佞之道盖已行之矣而又拳拳於十二牧告者豈非<lb/>
　治有小大而其道無異同也歟雖然牧以養民而告<lb/>
　之以此者何也盖足食所以使之有所養進賢退不<lb/>
　肖所以使之得以安於所養不然則君子在野小人<pb n="28b"/>　在位惡政日加於民雖有粟烏得而食諸故舜既告<lb/>
　以食哉惟時而必繼之以親賢逺佞之道矣夫然後<lb/>
　足以成養民之功也孟子曰堯舜之仁不徧愛人急<lb/>
　親賢之為務其此之謂歟<lb/>
命汝典樂教胄子直而温寛而栗剛而無虐簡而無傲<lb/>
詩言志歌永言聲依永律和聲八音克諧無相奪倫神<lb/>
人以和<lb/>
　命官以聲樂之教而欲養其中和之徳必原夫聲樂<pb n="29a"/>　之本而復賛其幽明之感夫命官以聲樂為教則其<lb/>
　職教之專者固有以育人才而養性情耳而論樂以<lb/>
　人聲為本則其聲樂之和者又豈非所以格神人和<lb/>
　上下哉昔舜之命䕫典樂以教胄子也既欲慮其偏<lb/>
　而輔翼之又欲防其過而禁戒之此其職教之専所<lb/>
　以養其中和之徳矣然教之之道在於徳教之之具<lb/>
　在於樂則夫樂之作本乎人聲之和以極夫聲樂之<lb/>
　妙殆見其神無不格而人無不和盖又極夫幽明之感<pb n="29b"/>　矣此胄子之教典樂之官所由設歟聖人作樂其體<lb/>
　用功效之廣大深切如此夫嘗觀周禮大司徒掌成<lb/>
　均之法以教國子弟也以六徳為之本以六律為之<lb/>
　音則聖人之教莫善於樂又觀商之庸鼓有斁以衎<lb/>
　我烈祖也先祖為之是聽嘉客為之夷懌則神人之<lb/>
　和亦在乎樂矣何者樂由人心生也自其典樂之教<lb/>
　而論固以人心和而感乎人心之和耳自其作樂之<lb/>
　效而言之又豈非人心之和而通幽明之感乎今也<pb n="30a"/>　舜之命䕫不惟以教胄子者言之又必以格神人者<lb/>
　言之此其職教之專而聲樂之極功也又豈殷周之<lb/>
　盛而已哉帝舜之意若曰今予命汝典樂之官者豈<lb/>
　徒侈乎金石之音干羽之舞耶盖自天子之元子以<lb/>
　至公卿大夫之適子莫不有天下國家之寄而不可<lb/>
　以無教也聲音以養其耳采色以養其目歌詠以養<lb/>
　其情性舞蹈以養其血脉茲非典樂之教也直者必<lb/>
　不足於温故欲其温寛者必不足於栗故欲其栗則<pb n="30b"/>　直不至於訐寛不至於縱剛者必至於虐故戒其無虐<lb/>
　簡者必至於傲故戒其無傲則剛不至於曓簡不至<lb/>
　於慢矣救其氣質之偏養其中和之徳則汝之典樂<lb/>
　教胄子者盖在乎此矣雖然樂豈無自而作哉亦以<lb/>
　人聲為之本耳人心之動因言以宣而在心為志𤼵<lb/>
　言為詩則志以言而見也既形于言必有其節而言<lb/>
　之不足又永歌之則言以歌而永也既有永言之歌<lb/>
　矣則歌聲之濁者為宫以漸而短者為商為角為徴<pb n="31a"/>　為羽焉不曰聲依永乎既有依永之聲矣則必以五聲<lb/>
　六律十二管還相為宫焉不曰律和聲乎人聲既和<lb/>
　而被之八音以為樂則金石絲竹之異宜者翕如純<lb/>
　如而不拂其情匏土革木之異用者皦如繹如而不<lb/>
　紊其倫矣薦之郊廟則足以動天地而感鬼神奏之<lb/>
　朝廷則足以厚人倫而美教化尚何幽明之間而上<lb/>
　下之殊哉然則聖人作樂之效一至於此則其典樂<lb/>
　之教所以育人材而養情性者亦可見矣且唐虞之<pb n="31b"/>　為教也有若司徒之敬敷五教矣而其所以事神者<lb/>
　有若秩宗之典朕三禮矣今而胄子之教神人以和<lb/>
　一委於后䕫之典樂何也盖聖人之教莫善於樂而<lb/>
　樂之所以格神人者同一至和之流通也豈曰此為<lb/>
　胄子之教而彼為神人之感哉厥後后䕫言作樂之<lb/>
　效始曰祖考來格而虞賔在位終曰鳥獸率舞而鳯<lb/>
　凰來儀則又不惟無負於帝舜之命而亦無愧於聲<lb/>
　樂之妙矣此韶樂之所以盡善盡美歟<pb n="32a"/>咨汝二十有二人欽哉惟時亮天工<lb/>
　聖人致歎以命臣職之衆者欲其主敬以相天事之<lb/>
　重也天事之重非敬無以相之然非嗟嘆以致其命<lb/>
　則聽之者將以為汎然之常言耳夫聖人之命庻官<lb/>
　其事至不一也天有不能自為而寄之君君有不能<lb/>
　自為而寄之臣君之事何莫非天之事也其可不敬<lb/>
　以相之乎無一事之非天則必無一事之不敬虞廷<lb/>
　總命羣臣之際必嗟嘆而𤼵其辭以此哉<hi>云云</hi>夫位<pb n="32b"/>　之尊卑不一也而言位者必曰共天位職之大小不<lb/>
　一也而言職者必曰治天職五典曰天叙五禮曰天<lb/>
　秩五服曰天命五刑曰天討所任之事不一而相乎<lb/>
　天者則同耳又安得不嗟嘆而以敬之一辭為羣臣<lb/>
　告乎夫舜之分命於二十二人者為何如哉備咨詢<lb/>
　之任者四岳是已圖宅揆之績者伯禹是已黎民阻<lb/>
　飢而稷播百糓也百姓不親而契敷五教也刑則臯<lb/>
　陶明之工則垂掌之上下草木鳥獸之未若則吾之<pb n="33a"/>　所賴者益焉天地神祗人鬼之未叙則吾之所資者<lb/>
　伯夷焉有䕫以典樂則吾胄子之教不患其不施有<lb/>
　龍以納言則吾出納之命不患其不允有十二牧以<lb/>
　分職治於外則吾食哉惟時柔逺能邇之政不患其<lb/>
　不立其為事固不一也然内而四岳九官何徃非天<lb/>
　工之代外而十二牧何往非天牧之司苟居其職而<lb/>
　怠其事在其位而慢其政無以相乎君即無以相乎<lb/>
　天矣故天工之亮非欽哉以為之主不可也欽者何<pb n="33b"/>　敬而已不貳以二必專其念不參以三必一其守夫<lb/>
　如是非惟有以相夫君實有以相乎天矣由是觀之<lb/>
　人臣之事不一而一於代天一於代天則必一於主<lb/>
　敬帝舜深知乎此而猶恐羣臣之以常言視之也咨<lb/>
　汝一辭𤼵聲嗟氣嘆於羣言之首其所以感動夫二<lb/>
　十二人之欽者為何如哉抑嘗考之舜之命禹命伯<lb/>
　夷咨四岳而命者也命垂命益泛咨而命者也命䕫<lb/>
　命龍因人之譲而命者也若稷契臯陶之不咨者申<pb n="34a"/>　命其舊職而已夫知道而後可宅百揆知禮而後可<lb/>
　典三禮知道知禮非人人之所能也故必咨四岳而<lb/>
　命之若予工若予上下草木鳥獸則又非此之比故<lb/>
　泛咨而命之禮樂命令事理精㣲非百工庻物之比<lb/>
　故必俟伯夷之譲而後命之也惟其分命之時有咨<lb/>
　焉故其總命之際必咨以戒其敬歟愚觀堯典之書<lb/>
　於治厯之命則曰欽若於治水之命則曰欽哉欽者<lb/>
　堯舜相傳之心法也二十二人之咨舜之致意於欽<pb n="34b"/>　者有自來矣<lb/>
三載考績三考黜陟幽明庻績咸熈<lb/>
　聖人課功以示勸懲者有定法故羣臣盡職而立功<lb/>
　者有成效夫課功覈實之嚴乃衆功之所由以廣也<lb/>
　在昔有虞之朝考績行於三載之時黜陟幽明於三<lb/>
　載之後以時課功截有定法者如此夫是以賞罰明<lb/>
　信人人自立於事功百庶之績雖若不齊而咸熈之<lb/>
　效若出一致其各有成效復如此定法行於君而成<pb n="35a"/>　功著於臣有虞之治所以為不可及夫君使臣以禮<lb/>
　臣事君以忠君之於臣惟知盡待下之禮爾初無待<lb/>
　於誘之以賞而怵之以罰也臣之於君惟知盡事上<lb/>
　之忠耳亦無待賞罰而後知所勸懲也然而日月易<lb/>
　流人心易弛三載而不考其績則無以提撕警覺<lb/>
　而作其懈惰怠弛之心人不能以皆賢則職或不能<lb/>
　以徧舉三考而不繼之以賞罸焉則亦無以知其賢<lb/>
　不肖而為之進退則玩愒偷安茍且自便敷同日奏<pb n="35b"/>　罔功者有矣庶績何自而咸熈歟古之聖人知乎此<lb/>
　也故於三載之後考其功課其殿最盖以三年有成<lb/>
　則有能者可以自見矣雖未必遽能得其底藴也有<lb/>
　過固不可掩矣而猶兾其能自新也是以雖第其上<lb/>
　下而猶未遽施以黜陟焉及其三考之後則九載之<lb/>
　間人以久而可見功以久而可成凡有能者得以究<lb/>
　其能而有過者亦無復能改其過也已明者才美外<lb/>
　見而有功者也於是或益其土地或進其爵位所以<pb n="36a"/>　陟之而示勸幽者職業不修而墮其功者也於是或<lb/>
　黜其爵位或徙之逺方所以黜之而示懲聖人執此<lb/>
　之政堅於金石行此之令信如四時據此之至公無<lb/>
　私如天地宣力者知賞之必及而偷安者亦知罰之<lb/>
　不可以茍免也是以敬爾有官勉爾為政孶孶汲汲<lb/>
　不敢自暇凡而宅百揆則勉於亮采而百揆之職成<lb/>
　矣敷五教之績就典禮樂則禮節而樂和掌刑罰則<lb/>
　刑清而民服内而朝廷外而羣國未有任其職而無<pb n="36b"/>　其功者也有虞激勸人心之道誠萬世之良法歟豈<lb/>
　獨有虞為然哉其所由來者尚矣堯之試舜也詢事<lb/>
　考言乃言底可績三載所謂考績於三載者也其黜<lb/>
　鯀也以九載而績用弗成其陟禹也以九年而水土<lb/>
　平治此即三考黜陟幽明也泰和之在唐虞良有以<lb/>
　歟雖然明良喜起之朝其稽功覈實雖不能不假諸<lb/>
　法而其禮遇臣<hi>闕</hi>　　　　　之<hi>闕</hi>者此又不可以<lb/>
　不知也後世有<hi>闕</hi>
<pb n="37a"/>　　　　　　　　　　　　　　　　　　　將以<lb/>
　致治或以滋亂者有矣<lb/>
　　　大禹謨<lb/>
若稽古大禹曰文命敷于四海祗承于帝曰后克艱厥<lb/>
后臣克艱厥臣政乃乂黎民敏徳<lb/>
　大禹徳化大洽而尤盡告戒之誠正欲君臣責難以<lb/>
　為圖治化之本此史臣所以既賛其教化之盛於先<lb/>
　而尤備述其責難之辭於後也以為考古之大禹其<pb n="37b"/>　文命之敷既可以遍及於四海若可以自足而其心<lb/>
　以為未嘗足也方且陳其謨訓以敬承于帝焉而其<lb/>
　告君之辭有曰君必難其為君臣必難其為臣君臣<lb/>
　克艱各務盡其所當為者則其政事乃能修治下民<lb/>
　自共觀感而速化於善矣處已治而猶若未治者如<lb/>
　此非徳量之大者能之乎史臣以大禹稱之良有以<lb/>
　也自常情觀之孰不曰治功之未感教化之未行聖<lb/>
　人之所憂也四方風動萬邦作乂則可以相安於無<pb n="38a"/>　事矣禹之心何為而自視欿然耶嗚呼是未知禹之<lb/>
　心者也彼誠見乎朝廷之上君臣之間萬事之根本<lb/>
　在焉萬化之權輿係焉苟頃刻謹畏之不存則怠荒<lb/>
　之所自起毫髪幾㣲之不謹則禍患之所由生為君<lb/>
　者兢業以圖治尤恐君道之或弛况可為之以易乎<lb/>
　為臣者同寅協恭以輔君尤恐臣職之或廢况可承<lb/>
　之以怠乎此所以不以徳化大洽於一時者為已足<lb/>
　而必以政治民化於無己者望其君也禹之心其若<pb n="38b"/>　是乎且文命之敷果何自而見也觀其東漸於海<hi>闕</hi>
　　　　間無非此徳之充周也西被於流沙則弱水<lb/>
　之<hi>闕</hi>　　　　之洋溢也朔南暨聲教訖則衡山之<lb/>
　南幽都之<hi>闕</hi>　　　此徳之敷暢也地勢有逺近而<lb/>
　禹之徳教無逺近之<hi>闕</hi>　　有彼此而禹之徳教無<lb/>
　彼此之異他人不啻足矣而禹之心尤歉然方自獻<lb/>
　可替否而盡其責難之恭也翼翼小心而竭其陳善<lb/>
　之敬也於是忠言嘉謨日陳於前而其告戒之辭乃<pb n="39a"/>　曰后克艱厥后臣克艱厥臣政乃乂黎民敏徳焉禹<lb/>
　之意豈不曰貴為天子固可安也而一日萬幾誰之<lb/>
　責乎尊居百揆固可安也而敬亮天工誰之任乎必<lb/>
　也君不易其為君而常懐宵衣旰食之憂臣不易其<lb/>
　為臣而常懐瘝官矌職之念如是則紀綱法度必粲<lb/>
　然可觀禮樂刑政必四達而不悖而政事無一之不<lb/>
　修舉矣夫君臣之身乃萬民之所觀仰也君臣之政<lb/>
　化既行則天下之習俗其有不美者乎吾觀夫林林<pb n="39b"/>　而生者其質雖不齊今皆為於變時雍之歸揔揔而<lb/>
　羣者其情雖不一而皆有徧為爾徳之洽雖風之偃<lb/>
　草地之敏樹有不足以喻其速者矣抑又論之克艱<lb/>
　之道禹為舜陳而舜以天下譲實基於此也何也盖<lb/>
　克艱之辭方𤼵於禹而允若茲之語即契於舜是既<lb/>
　有味於其言矣異時禪禹之辭有曰汝惟不怠揔朕<lb/>
　師又曰克勤克儉不矜不伐終陟元后焉則舜以天<lb/>
　下授禹非獨以其治水之功實以其克艱之故也然<pb n="40a"/>　則是道也實萬世君臣為治之本原也孔子曰為君<lb/>
　難為臣不易豈不信哉<lb/>
文命敷於四海祗承於帝曰后克艱厥后臣克艱厥臣<lb/>
　當徳化已敷之後正君臣責難之時是何古大臣也<lb/>
　告君若是其至歟盖徳化未敷常情皆知其難徳化<lb/>
　已敷雖一時君臣不能視之以易此<hi>闕</hi>治之原徃<hi>闕</hi>
　起於大治既成之後者此之故耳故文徳之敷禹雖<lb/>
　可以祗承於帝而無愧克難之戒禹方以為君臣之<pb n="40b"/>　責而不辭有虞之朝必非以文命既敷而有以易心<lb/>
　者禹之相與警戒則實恐其有是<hi>闕</hi>也夫豈以一時<lb/>
　之治效已成而可以自己乎<hi>云云</hi>其<hi>闕</hi>　　天下之<lb/>
　事以難為之則得其所以難以易視之則<hi>闕</hi>之所以<lb/>
　<hi>闕</hi>　之難雖四海之大兆民之衆皆可以漸摩於<hi>闕</hi>
　治政治之餘視之以易則泰和至治薰蒸洋溢而玩<lb/>
　心<hi>闕</hi>生吾固未知其所終也嗟夫天下無常治之時<lb/>
　而愛君之深者每致憂於盛治之際世之為人臣者<pb n="41a"/>　任君之事惟<hi>闕</hi>　未寧一民未化有以上厪宵旰之<lb/>
　憂而無以為敬事之實一日治定功成民淳俗化<lb/>
　瞻宇宙無復可為君臣之間動止相慶孰能以憂治<lb/>
　危民之意致之言動之間哉禹之事舜則有異是焉<lb/>
　者盖自洪水方殷受任平治吾觀舜之所以命之者<lb/>
　曰汝宅百揆曰亮采惠疇其委任付托之重有非一<lb/>
　時羣臣所可並者禹以一身膺委任之重其所以<hi>闕</hi>
　　而祗順者宜何如其盡吾力也今也地平而天成<pb n="41b"/>　<hi>闕</hi>　　而三事和當是之時徳洽民心光至海隅恭<lb/>
　已無為于<hi>闕</hi>東漸西被之聲教有不知其所以然者<lb/>
　皆禹之力也回思下民昬墊之初底於今見四方風<lb/>
　動之效其艱難如此繼自今告厥成功之後亦可以<lb/>
　少致吾敬君之初意而廟堂之上都俞相與自此亦<lb/>
　可以少寛其憂矣而禹之意則曰君臣教理之道不<lb/>
　難於未治之日而難於既治之時逸居無教之初不<lb/>
　可以易心為之而萬邦作乂之後正當以為難而不<pb n="42a"/>　可以為易也矧宇宙生民之責萃於君相之身一理<lb/>
　有虧即君道之所欠匹夫不被其澤則受<hi>闕</hi>職任夫<lb/>
　事者其責有不得辭天下至大玩心易生罔遊于逸<lb/>
　罔滛于樂伯夷之言所當戒也兢兢業業一日二日<lb/>
　萬幾臯陶之謨不可忽也謹御轡於康莊之途慎舟<lb/>
　楫於恬静之頃則徳化之已敷者益深治功之已盛<lb/>
　者益著盖至<hi>闕</hi>　而禹承敬之意而後為盡耳雖然<lb/>
　君道如舜臣道如禹臯稷契亦云至矣而禹猶拳拳<pb n="42b"/>　焉何哉吁此其為聖人之治也盖聖人之心徳愈盛<lb/>
　而愈下治愈隆而愈不足其<hi>闕</hi>　警戒之意凛然若<lb/>
　遭至危而臨大患者盖其心真見治之不足恃非心<lb/>
　實自足而姑為是責難之辭也吁太和文徳之治非<lb/>
　後世之所可及歟<lb/>
嘉言罔攸伏野無遺賢萬邦咸寧稽于衆舍己從人不<lb/>
虐無告不廢困窮惟帝時克<lb/>
　求言而任賢盛治所由基虗己以好賢聖人之所獨<pb n="43a"/>　夫惟善道登用而後天下無不安之民亦惟聖人在<lb/>
　上而後天下無不用之賢茍非聖人莫能及也是故<lb/>
　言之上者無所伏人之賢者無所遺其有以使天下<lb/>
　之民咸被其澤而得其所者宜矣然非聖人之忘私<lb/>
　順理豈能稽衆人而使善言之不棄非聖人愛民好<lb/>
　士豈能不虐不廢而使賢才之無遺此所以惟帝能<lb/>
　之而非常人所及也禹以克艱之道望之舜舜以克<lb/>
　難之效歸之堯聖人之於治不敢自謂其已<hi>闕</hi>　如<pb n="43b"/>　此<hi>云云</hi>天下之安危係乎善言之進退而善類之<hi>闕</hi>
　　又係乎君心之公私言治者所以深探其本而極<lb/>
　陳之也盖言者所以通上下之情賢者所以立邦家<lb/>
　之基茍善論有一之未達賢才有一之或遺則民之<lb/>
　不得其所者多矣然則謂天下之安危不係乎善言<lb/>
　之進退不可也諫在臣聽在君徳在人用之在君茍<lb/>
　非人君有大公無我之心有視人猶己之量則䜛諂<lb/>
　至而公議㣲禮貌衰而賢者去欲賢無遺而言罔攸<pb n="44a"/>　伏得乎然則謂善言之進退不係乎君心之公私不<lb/>
　可也古人之能盡此道而致此效者其惟帝堯乎賤<lb/>
　而芻蕘皆得以盡其情㣲而草茅皆得以伸其論則<lb/>
　善言固無所伏矣居寛閒之野皆將有職於朝處寂<lb/>
　寞之濵皆將有位於列則賢者固無所遺矣夫是以<lb/>
　政<hi>闕</hi>而民安風移而俗易四方有磐石之固天下猶<lb/>
　泰山之安萬邦咸寧亦其效之所必至也雖然訑訑<lb/>
　顔色拒人於千里之外一夫不獲<hi>闕</hi>主罔與成厥功<pb n="44b"/>　茍知有已而不知有人欲言之畢達者猶之覆巢取<lb/>
　邜而鳯鳥不至刳胎焚林而麒麟不遊茍虐無告而<lb/>
　廢困窮欲賢者之畢集也難矣聖人惟知乎此也博<lb/>
　詢衆庻而不惮咨訪之勤聞善則從而無係吝之意<lb/>
　衆人之言且樂聞之則言之善者可知矣善論豈有抑<lb/>
　而未達者乎民之顛連而無告人所易虐者也而不之<lb/>
　虐士之困而處窮人所易廢者而不之廢於無告困<lb/>
　窮且加意焉則人之賢者可知矣賢才豈有不録者<pb n="45a"/>　乎夫惟大公無我故能舍己以從人惟其徳盛禮恭<lb/>
　故能不虐而不廢㫁以惟帝時克者非常人之所能<lb/>
　為也惟之為言獨也堯之外無餘人克之為言能也<lb/>
　堯之水莫能及自非聖人深見其道之未易盡安能<lb/>
　究極至此也哉程子曰舍己從人最為難事已者我<lb/>
　之所有雖痛舎之猶懼守己者固而從人者輕此所以<lb/>
　非帝堯莫能及也雖然舜紹堯致治者也重華恊帝<lb/>
　固有自來觀其好察邇言取人為善則言之嘉者必<pb n="45b"/>　無所伏矣元愷登庸九徳咸事則人之賢者必無所<lb/>
　遺矣當是時也庶政惟和萬國咸寧則天下之民固<lb/>
　無不安者矣君臣告戒方且指此為克艱之目而不<lb/>
　敢自謂其必能其戰兢惕勵不自滿足之心為何如<lb/>
　哉孔子曰博施濟衆修己安人堯舜其猶病諸亦可<lb/>
　謂知聖人之心矣<lb/>
嘉言罔攸伏野無遺賢萬邦咸寧<lb/>
　善言無不達賢才無不用則天下之民亦無不安矣<pb n="46a"/>　夫天下安危係於賢才之用舍而尤係於言論之通<lb/>
　塞也故當㤗和之世言之嘉者既無所伏於下人之<lb/>
　賢者又無或遺於野廣延衆論悉至羣臣如此則萬<lb/>
　邦雖廣又焉有不得其所者乎善類聚於朝而善治<lb/>
　形於下固有不期然而然者矣<hi>云云</hi>嘗謂人君之治<lb/>
　天下孰無任賢使能之心賢者之生斯世亦孰無致<lb/>
　君澤民之念哉而匹夫匹婦有不被其澤者何也謂<lb/>
　言已聞而不必咨不知伏於下者之難逹也賢已用<pb n="46b"/>　而不必求不知困於側陋者之難進也夫忠言讜論<lb/>
　有不盡聞則何以周知生民之利病端人正士有不<lb/>
　盡用則孰與任天下之事功以是而求治安不猶郤<lb/>
　步而求前倒植而求茂不可得也聖人知其然故賞<lb/>
　諫諍以来讜言集衆思以廣忠益使凡古今理亂之故<lb/>
　政治得失之由孰為利而在所當興孰為害而在所<lb/>
　當去茍可以安國家利社稷者知無不言言無不聽<lb/>
　則天下之嘉言舉無所隠伏矣旁招俊乂而有徳者<pb n="47a"/>　無不舉矣翕受敷施而有善者無不容使凡懐材抱<lb/>
　藝者皆將有職於朝而無考槃在澗之譏佩仁服義<lb/>
　者皆將陳力就列而無白駒空谷之歎則在野之賢<lb/>
　舉無或遺者矣夫善言必達則治不昧於所施賢俊<lb/>
　登庸則政不失於所付將見道徳之所薰陶教化之<lb/>
　所浹洽躋斯民於仁夀措斯世於平康而凡胙土分<lb/>
　茅星羅棊布者又安有一邦之不蒙其休而一夫之<lb/>
　不獲其所者哉謂之咸寧信乎天下之民舉安矣嗟<pb n="47b"/>　夫為治固有其本而致治必有其要人君惟能受言<lb/>
　如流求賢如渇而萬邦為之安此固為治之本也欲<lb/>
　言之罔伏在於舍己而從人欲賢之無遺在於不廢<lb/>
　困窮之士是又至治之要也然非忘私順理愛民好<lb/>
　士之至何以及於此哉帝舜不敢自謂其必能而歸<lb/>
　之惟帝時克其一念克難為何如也有虞之治豈偶<lb/>
　然哉<lb/>
帝徳廣運乃聖乃神乃武乃文皇天眷命奄有四海為<pb n="48a"/>天下君<lb/>
　聖人萃盛徳於一身故有為於三才之主宰盖大徳<lb/>
　者必受命聖人所以富有四海而貴為天子也吾於<lb/>
　古之帝堯見之帝堯之徳廣大而無外運行而不息<lb/>
　大而能運則變化不測故其妙於無迹則為聖為神<lb/>
　顯於可見則為武為文皆此徳之充周殆非言語形<lb/>
　容所能盡也夫以是天鑒厥徳用集大命俾之悉有<lb/>
　四海而君臨天下焉其付畀之重為何如哉<hi>云云</hi>皇<pb n="48b"/>　天無親惟徳是輔天難忱斯命不易哉未有盛徳不足<lb/>
　以格天亦未有天命不佑於有徳者也故用集大命<lb/>
　而撫綏萬方必齊聖廣淵之成湯也誕膺天命以撫<lb/>
　方夏必徽柔懿㳟之文王也湯也文王也初無心於<lb/>
　得天下而天自不能不命之天豈私厚於聖人哉盖<lb/>
　天之於物栽者培之傾者覆之因其材而篤焉則眷<lb/>
　命之隆付托之重自不容舍盛徳之聖人而他適矣<lb/>
　天於成湯文王如此則其於帝堯可知矣且堯之徳<pb n="49a"/>　何如哉自其大而無外者言之則如天之無不覆幬<lb/>
　也如地之無不持載也自其運行不息者言之則如<lb/>
　四時之錯行如日月之代明也以言其聖則大而能<lb/>
　化非方體之可拘以言其神則聖不可知非推測之<lb/>
　所能及𤼵强剛毅足以勘定其禍亂此固赫然可畏<lb/>
　之武賁飾禮樂足以經緯天地又所以為焕然成章<lb/>
　之文盖聖神武文以粲然有倫者言之其小徳之川<lb/>
　流廣運以渾然本體者言之其大徳之敦化聖人之<pb n="49b"/>　徳如此天於聖人當何如哉眷而顧之所以使之有<lb/>
　四海也顧而命之所以使之君天下也四海至廣而<lb/>
　聖人有之則尺地莫非其有矣天下至大而聖人君<lb/>
　之則一民莫非其臣矣至富之無敵至貴之無倫如此<lb/>
　聖人果何以得此於天哉無他有大力量則有大負<lb/>
　荷夫以四海之廣羣生之衆皆受制於一人非聦明<lb/>
　睿智足以有臨其孰能與於此帝堯自唐侯特起為<lb/>
　帝凡其綏來動和而措天下如太山之安除殘去暴<pb n="50a"/>　而躋羣生於仁夀之域使雍熈之治獨高於五帝而<lb/>
　冠絶乎百王皆神聖武文之功用也而豈徒然哉或<lb/>
　者以為益之此言非以美堯且以規舜是未知頌美<lb/>
　之辭異乎規戒之體者也又烏足以知聖人也哉雖<lb/>
　然舜紹堯以致治者也濬哲文明温恭允塞舜之大<lb/>
　徳亦堯之大徳也厯數在躬故自耕稼陶漁以至於<lb/>
　帝舜之得位亦堯之得位也先聖後聖其揆一也而<lb/>
　何以優劣疑之哉抑又論之大徳為必受命者其常也<pb n="50b"/>　若吾夫子温良恭儉讓之徳止聞侯國之政終不能朝<lb/>
　諸侯有天下者是又其變然而堯舜能以其道治天<lb/>
　下孔子又推其道以教萬世其功又有大於堯舜者<lb/>
　焉善乎宰我之言曰以予觀於夫子賢於堯舜逺矣<lb/>
益曰吁戒哉儆戒無虞罔失法度罔遊于逸罔滛于樂<lb/>
任賢勿貳去邪勿疑疑謀勿成百志惟熈罔違道以干<lb/>
百姓之譽罔咈百姓以從己之欲無怠無荒四夷來王<lb/>
　大臣嗟嘆以進戒於其君盖欲其君道之無不盡而<pb n="51a"/>　致其逺人之無不服也夫逺人豈易格哉顧君道之<lb/>
　盡何如耳為大臣者豈容已於言乎昔者益之戒舜<lb/>
　其知此矣先吁後戒而欲使其聽言之審首曰戒哉<lb/>
　而能致其陳善之誠盖君道至難盡也盡之之要未<lb/>
　有不自此戒而始也况當天下無虞之時法度未至<lb/>
　於廢弛故戒失墜逸樂易至於縱恣故戒其逰滛言<lb/>
　此三者人君之所當謹畏也然未可以為至也任賢<lb/>
　以小人間之謂之貳則欲其勿貳去邪不能果斷謂<pb n="51b"/>　之疑則欲其勿疑謀為揆於理而未安者則勿成焉<lb/>
　志慮謀於心而未發者則惟熈焉罔違乎道義之正<lb/>
　罔咈乎人心之公於是八者皆人君之所當戒懼者<lb/>
　也果能以此道而無怠於心無荒於事則治道益隆<lb/>
　四海之逺莫不歸往盖有不期然而然者矣為人上<lb/>
　者可不以君道而以為来逺人之計哉<hi>云云</hi>伯益<hi>闕</hi>
　　禹克艱<hi>闕</hi>　之謹其㫖如此<hi>闕</hi>
　　之言而人主不可<hi>闕</hi>　　之助<hi>闕</hi>
<pb n="52a"/>　　　　　　　　　　　　　　以為<hi>闕</hi>　則不<hi>闕</hi>
　　　　　　　　　　　　　　　論以<hi>闕</hi>
　　　　　　　　　　　　　　　戒之一辭<hi>闕</hi>
　立<hi>闕</hi>之<hi>闕</hi>　　　　　　　　　　　　果何所見<lb/>
　於此哉盖治不忘<hi>闕</hi>　不忘<hi>闕</hi>此大臣之<hi>闕</hi>　而欲<lb/>
　其君道之無不盡也夫<hi>闕</hi>所<hi>闕</hi>　為所當為<hi>闕</hi>
　之民未有不心悦而<hi>闕</hi>　者矣治道<hi>闕</hi>　四方<hi>闕</hi>
　　　之心雖不期於逺人之至而逺人之<hi>闕</hi>義嚮化<pb n="52b"/>　自<hi>闕</hi>　　於聖人之世矣伯益之道戒其知所當務<lb/>
　哉夫戒之為美大矣大臣所以<hi>闕</hi>戒哉<hi>闕</hi>　辭而寓<lb/>
　其深長之意者<hi>闕</hi>　不切事情之談以<hi>闕</hi>而<hi>闕</hi>動其<lb/>
　君之聽哉盖戒者一<hi>闕</hi>之凖百為之原為君而茍不<lb/>
　知戒則理欲之分不明而修己治人之道廢矣故當<lb/>
　朝廷清明海宇寧謐此天下無虞之時也人君於法<lb/>
　度則易失於逸樂則易縱惟儆戒之心先入以為之<lb/>
　主則法度之扄牖吾見其能守矣逸樂之萌芽吾見<pb n="53a"/>　其能杜矣夫如是則心正身修義理昭著而於人之<lb/>
　賢否孰為可任孰為可去事之是非孰為可疑孰為<lb/>
　不可疑皆有以寓其㡬微而絶其蔽惑之患故其天<lb/>
　君泰然百體從令清明在躬志氣如神而於天下之<lb/>
　事孰為道義之正而不可違孰為人心之公而不可<lb/>
　咈皆有以處之而不失其理焉益之此言甚有次第<lb/>
　詳其懲戒之本㫖無非欲人君以是八者内無怠於<lb/>
　其心外無荒於其事盡君道之所當盡而致其治道<pb n="53b"/>　之隆則逺人之歸可計日而待矣雖然聖人之治不<lb/>
　過九州東夷西戎言語不通未易格也南蠻北狄道<lb/>
　路寥逺未易至也今也合四夷之衆而無間於来王<lb/>
　之心是豈無其故哉亦惟聖人君道之能盡耳伯益<lb/>
　之為帝舜規其㫖微矣嘗因伯益之言而思之舜帝<lb/>
　徳罔愆由仁義行而於逸樂無有也元愷登庸四凶<lb/>
　擯斥而於邪正之辨至明也兢兢業業善與人同其<lb/>
　於君道無不盡也夫聖莫聖於舜而益豈不知之其<pb n="54a"/>　進職之<hi>闕</hi>　　　　而不足者何哉盖大臣憂國愛<lb/>
　君之心<hi>闕</hi>　　　　　　欲勉其所未至况處乎崇<lb/>
　髙之位所以儆戒者當如是也厥後周公之告成王<lb/>
　抑亦得伯益之遺意者歟觀其無逸之書以嗚呼而<lb/>
　發其端以無皇耽樂而為之戒其意古之大臣務引<lb/>
　其君以當道而盡責難之恭吾於伯益周公見之矣<lb/>
　有志於唐虞成周之盛者不可不考於斯<lb/>
帝徳罔愆臨下以簡御衆以寛罰弗及嗣賞延于世宥<pb n="54b"/>過無大刑故無小罪疑惟輕功疑惟重與其殺不辜寧<lb/>
失不矜好生之徳洽于民心茲用不犯于有司<lb/>
　君徳寓於立法行仁者其感深民心叶于遷善逺罪<lb/>
　者其化盛此聖人之所以感乎下與斯民之所以化乎<lb/>
　上者一人心之相為流通也昔帝徳之罔愆而臨御<lb/>
　以寛簡為本凢其用刑行賞或有所疑則常屈法以<lb/>
　申恩不使執法之意勝其好生之徳此其仁愛之心<lb/>
　得以行乎常法之外而入于民心之深也上焉而好<pb n="55a"/>　民之心如此下焉而自好其生者莫不觀感向化之<lb/>
　同遷善逺罪之至而不犯于有司之法矣吁此臯陶<lb/>
　以帝舜美其功而歸功于帝也歟<hi>云云</hi>大哉仁心之<lb/>
　相周流乎其所以為聖徳君臨之至而民心向化之<lb/>
　機乎何則天地之大徳曰生則天地生物之心而已<lb/>
　聖人以天地之心為心所以好民之生者此也斯民<lb/>
　以聖人之心為心則所以自好其生者同此心也聖<lb/>
　人而好民之生則君臨于上而不忍于法者非此心<pb n="55b"/>　之所由推乎斯民而自好其生則向慕于下者非此<lb/>
　心之所感乎一心流通貫徹乎君民上下之交而斯<lb/>
　民之不犯盖在於君徳之好生矣且臯陶為士師之<lb/>
　官則上不用刑而下不犯法者臯陶之法守也何拳<lb/>
　拳于帝之徳歟盖謂帝徳之盛非一善之可名而無<lb/>
　一毫之或過也上煩密則下無所容而帝之臨下以<lb/>
　簡則無煩<hi>闕</hi>之法矣御衆者急促則擾<hi>闕</hi>而帝之<hi>闕</hi>
　衆以寛則無<hi>闕</hi>　之政矣刑<hi>闕</hi>　　　惡而<hi>闕</hi>
<pb n="56a"/>　　　　　　　　　　　　而令則逺延于世矣<hi>闕</hi>
　　所犯雖大必宥不忌故<hi>闕</hi>　　必刑則凢刑罰之<lb/>
　用不亦原情而定罪乎罪有可疑用輕以罰之功有<lb/>
　可疑則重以賞之以其刑罰之施不亦刑而厚賞乎<lb/>
　一或殺之則恐陷于非辜不殺之則或失之輕縱是<lb/>
　又非聖人至公至正之心矣而聖人則曰與其殺之<lb/>
　而害彼之生寧姑全之而自受失刑之責此其仁愛<lb/>
　忠厚之志何莫非帝徳罔愆而好生之本心哉是心<pb n="56b"/>　也黙寓于用刑行賞之中洋溢乎屈法申恩之日則<lb/>
　其深入人心者不啻淪于肌膚浃于骨髓由是而斯<lb/>
　民漸染於徳化之中者曰吾君而不忍傷民之生而<lb/>
　吾民者可不自愛其生乎茲其所以遷善逺罪而不<lb/>
　犯于有司也由是而沐浴膏澤之下者曰吾君而不<lb/>
　忍殘民之生為吾民而可不自好其生乎茲其所以<lb/>
　趨善避惡而不犯于有司也夫刑期無刑者有司之<lb/>
　責而斯民之不犯則吾君好生之至焉辟以止辟者<pb n="57a"/>　固有司之職耳而斯民之不犯則吾君好生之至焉<lb/>
　上有好生之徳則下有不犯之休此臯陶以斯民之<lb/>
　不犯者歸美于舜歟前乎此而舜之訓曰惟刑之恤<lb/>
　哉既而命臯陶者曰惟明克允者矣至此而歸美于<lb/>
　臯陶也則以惟茲臣庶罔或干于正者言之臯陶豈<lb/>
　媿於帝舜之命哉今也不居其功而歸功于舜抑又<lb/>
　知所本矣而舜之意則未然也故曰俾予從欲以治<lb/>
　四方風動時乃之休則舜之拳拳於臯陶者何如哉嗚<pb n="57b"/>　呼臯陶作士而不有帝舜之徳固無以使民不犯而<lb/>
　刑措不用也帝舜好生而不有臯陶之功亦何以奉<lb/>
　宣良法而廣上之徳意耶傳曰舜以不得禹臯陶為<lb/>
　已憂信矣<lb/>
人心惟危道心惟微惟精惟一允執厥中無稽之言勿<lb/>
聽弗詢之謀勿庸<lb/>
　存於内者守乎理之正接乎外者絶乎人之私此聖<lb/>
　人傳心之要也盖聖人之所以為聖者以其内外之<pb n="58a"/>　交相養乎昔者舜之命禹謂夫人心本一囿乎形氣<lb/>
　則為人心本乎性命則為道心心非道則無所主而<lb/>
　愈危道非人則無所寓而愈㣲誠能精以察之一以<lb/>
　守之則此心所存純乎天理之正而此心所守莫非<lb/>
　至中之體允而執中又安有過不及之失哉然心學<lb/>
　有全體所當信者天理之公所不當信者人情之私<lb/>
　彼無稽之言者不師古之言也弗詢之謀無叅考之<lb/>
　私謀也其與中相反甚矣必也拒之而勿聽絶之而<pb n="58b"/>　勿庸庶乎私情不為天理之累而執之有得於中者<lb/>
　亦固焉吁内外之交相為養斯所以全其大中之道<lb/>
　歟<hi>云云</hi>嘗謂人皆知聖人之謹諸内所以全吾心之<lb/>
　天而不知聖人之謹諸外亦所以全吾心之天盖謹<lb/>
　諸内者存誠之本而謹諸外者閑邪之機始焉養乎<lb/>
　内以察其外終焉制乎外以安其内内外之間夫亦<lb/>
　兼致其謹而已且人皆有是形也故雖上智不能無<lb/>
　人心心皆有是性故雖下愚不能無道心是心也一<pb n="59a"/>　而二二而一者也是故舎道而狥乎人則蕩於情欲<lb/>
　將危殆而不安矣離人而求道則流於虛無益微妙<lb/>
　而難明矣精以察之而常使人心不汨乎道心一以<lb/>
　守之而常使道心不陷乎人心夫如是而後有依據<lb/>
　無所偏倚而此理體以具所謂中者信乎其可執而<lb/>
　不失其理之正矣雖然中有所執是果無所用其心<lb/>
　哉天下之理㑹於一致㪚於萬殊運<hi>闕</hi>　　無乎不<lb/>
　在交際之頃尤聖人之所深慮也盖人惟一心<hi>闕</hi>之<pb n="59b"/>　者衆一聽之不審則彼之投此之<hi>闕</hi>也一謀之<hi>闕</hi>
　則彼之謀此之蠧也是故<hi>闕</hi>辭之蔽<hi>闕</hi>　之<hi>闕</hi>
　　之言也乃人情之私也要當絶之而不<hi>闕</hi>
　　　　　　　　曰中道之已執可保其不作<hi>闕</hi>
　<lb/>
　<lb/>
　<lb/>
　　其中此聖人養心之極功傳心之<hi>闕</hi>㫖舜禹授受<pb n="60a"/>　之際是將何求哉自是以来成湯文武之為君伊傅<lb/>
　周召之為臣既皆以此而接乎道統之傳吾夫子雖不<lb/>
　得其位而所以繼往聖開来學其功盖與堯舜並魯<lb/>
　論一書皆聖人言行之所萃觀其曾子一貫歎中庸<lb/>
　之鮮能無非以精一之理示當時學者至於口給之<lb/>
　屢憎佞人之必逺尤汲汲為申言之盖與大舜無稽<lb/>
　勿聽弗詢勿庸論越宇宙而同一關鍵也噫微聖人<lb/>
　吾誰與歸<pb n="60b"/>　　　臯陶謨<lb/>
臯陶曰都在知人在安民禹曰吁咸若時惟帝其難之<lb/>
知人則哲能官人安民則惠黎民懐之<lb/>
　大臣美其言而欲盡知仁之事同列嘆其難而推論<lb/>
　知仁之效盖知仁二者誠治道之所係而欲行以致<lb/>
　其效則未易能也觀禹臯陶答問之辭乃見矣方臯<lb/>
　陶嘆美而言也以為知以知人仁以愛人二者乃為<lb/>
　治之要道固不可偏廢也而禹吁而不盡然之以為<pb n="61a"/>　既在知人又在安民二者兼舉雖帝堯亦難能之何<lb/>
　也盖知人則見之明而能盡官人之道安民則恵之<lb/>
　博而能致黎民之懐知人之效其大如此是果可以<lb/>
　易能哉大臣知知人之效為甚難則必行以求之矣<lb/>
　嘗謂用人之當否乃治亂之所係而民心之叛服又<lb/>
　興亡之攸基二者之間不可不加之意也然官人非<lb/>
　難而盡知人之道為難使吾心之明無幽不燭則不<lb/>
　患用人之不當矣得民非難而盡安民之道為難使<pb n="61b"/>　吾心之仁無逺而不届則不患民心之不歸矣何也<lb/>
　盖天下之人善惡之相雜知愚之相混茍吾之明不<lb/>
　足以察之則君子在野小人在位者有之矣此知人<lb/>
　所以為難也天下之民好尚之不齊從違之靡定撫<lb/>
　之則后虐之則讎茍吾之恵不足以周之則暑雨祈<lb/>
　寒民情怨咨者有之矣此安民所以為難也大禹臯<lb/>
　陶之相答問必聲嗟氣嘆而不自己者其亦有見於<lb/>
　此歟甚矣人心之不可不察而民情不可以不安也<pb n="62a"/>　玉表者石中鳯鳴者鷙翰優於趙魏老者不可以為<lb/>
　滕薛大夫此為治所以必在於知人也寒者欲衣饑者欲<lb/>
　食鰥寡獨孤者之欲得其所此為治之必在於安民<lb/>
　也二者有一之或缺焉則非所以為治矣然臯陶既<lb/>
　嘆美而言之矣禹之大聖宜亦心領而神㑹矣乃吁<lb/>
　而不盡然之復以為二者兼舉雖帝堯之聖亦難能<lb/>
　之何哉禹之意豈不曰知人知之事安民仁之事也<lb/>
　其知如神莫帝堯若矣然驩兠之咨共工之舉猶不<pb n="62b"/>　能無惑焉則知人非帝堯之所難乎其仁如天亦莫<lb/>
　帝堯若矣然博施濟衆修已安人猶且以為病焉則<lb/>
　安民非帝堯之所難乎仁知兼盡其難如此然非可<lb/>
　以畏其難而自阻也惟思其艱則可以圖其易耳誠<lb/>
　使察人之際果能有克知之明灼見之真則此心湛<lb/>
　然如鑑之空而妍<graphic n="KR1126" url="https://raw.githubusercontent.com/kanripo/KR-Gaiji/master/images/KR1126.png" mimeType="image/png"/>醜惡自莫能逃於前矣如是而<lb/>
　官人吾見在官皆賢能之選列職皆俊乂之才寧復<lb/>
　有不勝任者乎治民之際果能視之如傷愛之如子<pb n="63a"/>　則徳洽民心如春之融而元元總總無一夫不被其<lb/>
　澤者如是則黎民之衆皆懽欣鼓舞而無異情懐服<lb/>
　愛戴而無違心寧復有梗化者乎嗚呼知人安民之<lb/>
　效其大盖如此哉然嘗論之臯陶之謨實推廣上文<lb/>
　未盡之㫖也臯陶既言修齊治平為治道之大綱矣<lb/>
　復因禹之俞而言節目之要惟在於知人安民而已<lb/>
　盖人者已之輔民者國之本人君所當用力莫切於<lb/>
　此能知人則為庶民勵翼之權輿矣能安民則為近<pb n="63b"/>　悦逺来之樞紐矣治平之要不外乎此此禹所以為<lb/>
　甚難而臯陶復以知人安民之謨陳也帝舜在上而<lb/>
　臯陶之所答問者猶如此所以唐虞之時野無遺賢<lb/>
　而萬邦咸寧也歟雖然知人安民固為治之大端而<lb/>
　知人又安民之本也盖君之仁不能自達於民推其<lb/>
　愛以及於民者尤有賴於臣焉故賢否不擇而庶職<lb/>
　隳廢則人君雖有仁心仁政而民不被其澤矣果何<lb/>
　所恃以為安耶此孟子所以曰堯舜之仁不偏愛人<pb n="64a"/>　急親賢也觀書者必有考於斯<lb/>
日宣三徳夙夜浚明有家日嚴祗敬六徳亮采有邦翕<lb/>
受敷施九徳咸事俊乂在官百僚師師百工惟時撫于<lb/>
五辰庶績其凝<lb/>
　賢材之成徳各有所宜故人君之用賢各稱其徳而<lb/>
　治效為無間也夫官人之要量材録用而已盖世無<lb/>
　全人惟賢材有偏長之徳茍非人君合衆徳而並<lb/>
　用之則何以成天下之治哉昔者臯陶之告帝舜也<pb n="64b"/>　謂賢材非一端有三徳者能日宣而夙夜浚明則使<lb/>
　之有家有六徳者能日嚴祗敬則使之有國是賢材<lb/>
　之成徳固難然人君之用賢尤難必也合受而敷布<lb/>
　之則九徳之人咸事其事而俊乂皆在官矣上焉百<lb/>
　僚相師以及時而趨事下焉順四時而衆功皆成焉<lb/>
　然則賢材自然之徳各著其邦家之際人君當然之<lb/>
　任每極乎庶績之成非善於官人者孰能與於斯<hi>云</hi>
　<hi>云</hi>其㫖如此嘗謂九徳為賢材自修之本而用賢又<pb n="65a"/>　人君致治之原是何也自賢材而言之則九徳之備<lb/>
　於身者有多寡之殊而職任之宜於外者有大小之<lb/>
　别三徳而為大夫六徳而為諸侯焉自人君而觀之<lb/>
　則九徳不必兼全於一人而任賢必各隨其差等量<lb/>
　材審官度徳授位大以成其大小以成其小則朝無<lb/>
　曠職野無遺賢而天下之治有不期然而然者矣茍<lb/>
　為不然凢九徳之宜於家邦者雖皆可官可使之仁<lb/>
　賢而人君每責備九徳於一人之身借曰國有仁賢<pb n="65b"/>　有而不用有若無耳天下奚其治是以臯陶概言賢<lb/>
　材成徳之目於其前而詳伸人君用賢之道於其後<lb/>
　反覆丁寧其告君之意至矣且夫三徳六徳者九徳<lb/>
　之中有其三有其六也九徳有其三而能日日宣明<lb/>
　以充廣之早夜浚明可以為卿大夫則使之有家焉<lb/>
　九徳有其六而能日日嚴祗敬之以治政事則使之<lb/>
　有國焉此豈非賢材之成徳各有所宜者乎然有九<lb/>
　徳者賢材也能用九徳者吾君耳徳之多寡雖不同<pb n="66a"/>　而人君之舉用則無遺翕受則合衆徳而並舉之敷施<lb/>
　則合衆徳而徧布之俾其大而千人之俊小而百人<lb/>
　之乂皆在官使則夫朝廷百僚率相<hi>闕</hi>法無一官之<lb/>
　非賢也内外百工及時趨事無一職之或廢也言其人<lb/>
　之相師則曰百官言其人之趨事則曰百工其實一<lb/>
　而已官得其人則事無不舉五辰者四時也木火金<lb/>
　水王於四時而土則寄王於四季也百工趨事則能<lb/>
　順五辰而不失其序矣庶績者衆功也如春之修舉<pb n="66b"/>　政事夏之勞民勸農秋之禁暴誅慢冬之謹盖蔵歛<lb/>
　積畜即所謂衆功也撫于五辰則能成庶績而不失<lb/>
　其凝矣此又豈非人君之用賢各稱其徳而治效為<lb/>
　無間乎論至於此則知日宣日嚴之有家邦者即九<lb/>
　徳咸事之人俊乂在官而庶績其凝者即三徳六徳<lb/>
　之士原賢材之成徳不必分序九徳之目而著其實<lb/>
　推人君之用賢則能惟以翕受敷施之言而揭其要<lb/>
　所以深明官人者在於量材録用而已一節深於一<pb n="67a"/>　節臯陶可謂善告君者矣抑論之臯陶之告舜一則<lb/>
　曰在知人在安民一則曰知人則哲安民則恵此盖<lb/>
　因言知人之事而及官人之道也其曰亦有九徳之<lb/>
　行所以述其知人之目也其曰彰厥有常吉哉所以<lb/>
　言其有常之實也所謂日宣日嚴非有常之謂乎所<lb/>
　謂三徳六徳者非九徳之行乎天下無棄材而天下<lb/>
　無廢事此唐虞之盛為不可及也嗚呼後世殷周克<lb/>
　即宅克即俊與夫克知三有宅心灼見三有俊<hi>闕</hi>
<pb n="67b"/>　知<hi>闕</hi>　　　　　　　　官人之道猶髣髴唐虞之<lb/>
　際三代之治所以並隆者良有以也柰何秦漢而降<lb/>
　官失其人才勝乎徳其視翕受敷施之語豈不甚可<lb/>
　慨也夫吁<lb/>
日宣三徳夙夜浚明有家日嚴祗敬六徳亮采有邦<lb/>
　徳有多寡而日新之徳同故職有大小而明治之效<lb/>
　同此聖人録徳定位量能授官之政也昔者臯陶陳<lb/>
　謨於舜謂人於九徳之中有其三日宣而充廣之則<pb n="68a"/>　使為大夫而復明其有家之政九徳之中有其六又<lb/>
　必日嚴而祗敬之則使之為諸侯而亮采其有邦之<lb/>
　政矣日宣日嚴皆所以致其日新之功故浚明亮采<lb/>
　皆有以致其明治之效人君明治之要惟在於設官<lb/>
　分職而已然設官分職豈拘拘於九徳之備哉夫徳<lb/>
　固不可求全而位不可不稱其徳必求其備則下無<lb/>
　全人而廢事多不量其材則徳薄位尊而幸位者衆<lb/>
　小之不足以治一邑况欲大而可治一邦也亦難矣<pb n="68b"/>　惟其徳足以勝任而猶不敢有自足之心進修之實<lb/>
　在我者有加而無己則治效之見於家國者可以有<lb/>
　隆而無替矣且夫人才品秩固為不齊總之為剛柔<lb/>
　正直之三分而不出乎寛栗强義之九九者在人豈<lb/>
　悉備而無缺哉亦隨其所有而取之耳九者之中有<lb/>
　其三若寛而栗以至愿而恭之類是也豈徒貴其有<lb/>
　是三者而已哉以其能日宣而充廣之使其徳之益<lb/>
　以著也如是使之為大夫吾知其夙興夜寐不敢怠<pb n="69a"/>　遑而一家之事皆將粲然而有倫秩然而不紊矣九<lb/>
　徳之中有其六若亂而敬以至强而義是也然亦豈<lb/>
　徒有是六者而已哉以其能日嚴而祗敬之使其徳<lb/>
　之益以謹也如是而使之分茅胙土而為諸侯吾知<lb/>
　其必能戒懼以自持戰兢以自保而一國之政皆將<lb/>
　昭著而可觀振舉而不墜矣然則為政以徳果何事<lb/>
　而不治亦何為而不成也哉雖然三徳而有家六徳<lb/>
　而有邦亦特以徳之多寡職之大小概而言之初非<pb n="69b"/>　拘拘於三與六而已也所貴乎人君者翕而受之敷<lb/>
　而施之使九徳之人咸事其事大而千人之俊小而<lb/>
　百人之乂皆在官使以天下之材任天下之治唐虞<lb/>
　之時下無違才上無廢事良有以矣<lb/>
無教逸欲有邦兢兢業業一日二日萬㡬無曠庶官天<lb/>
工人其代之<lb/>
　人臣之戒君既欲其慎於修己以圖治又欲其謹於<lb/>
　用人以共治盖修已而不可縱者以事㡬之可畏而<pb n="70a"/>　用人之不可輕者以所治皆天事也在昔臯陶於帝<lb/>
　舜之前言人君無以逸欲而導諸侯而當兢業以圖<lb/>
　治盖一日二日之間事㡬之来且至萬焉一日或縱<lb/>
　則萬㡬荒矣此所以慎於修已而不可縱也既有以<lb/>
　修於已又必謹於用人故又言人君無用人非其才<lb/>
　而使庶官廢厥職盖人君代天理物庶官所治無非<lb/>
　天事一職或曠則天工廢矣此所以必謹於用人而<lb/>
　不可輕也嗚呼臯陶兩陳致戒之詞於其前而復兩<pb n="70b"/>　陳為治之要於其後愛君之心為何如也<hi>云云</hi>嘗謂<lb/>
　人主一心關係於天下為甚重下而諸侯之所取法<lb/>
　者君也上而天命之所付托者君也人君任天下之<lb/>
　重如此又安可怠於修已而慢於用人也哉盖致治之<lb/>
　本固在於已而分治之則實在於人茍逸欲而怠荒<lb/>
　則上行而下效一日縱欲則㡬㣲之禍著用人而非<lb/>
　其才則上天之工廢此臯陶所以陳謨於帝舜之前<lb/>
　也盖聲色之謂欲宴安之謂逸人君曷嘗以是教諸<pb n="71a"/>　侯哉然處崇高之位而為天下之儀則上有好者下<lb/>
　必有甚焉者矣故人君當以勤率諸侯而不可導之<lb/>
　以逸當以儉率諸侯而不可導之以欲此所以修己<lb/>
　而不可縱也為其修已而不可縱者以萬㡬之可畏<lb/>
　也盖一日二日為至淺而萬㡬之来為至多故必戒<lb/>
　慎恐懼以圖之不然則禍患之㡬蔵於細微一日縱<lb/>
　欲則禍㡬著矣可不慎於修已以圖治耶雖然己既修<lb/>
　矣而天下之大四海之廣豈一人之所能獨理故内<pb n="71b"/>　而百揆四岳外而州牧侯伯設官分職與之共治而<lb/>
　人君曷嘗使之曠職哉然庶官非無其人之謂曠用<lb/>
　非其人則雖有其職如無其職矣此所以必謹於用<lb/>
　人而不可輕也惟其謹於用人而不可輕者以天工<lb/>
　之可畏也盖天下之事無一不本於天天不能以自<lb/>
　治而命之於君君不能以獨治而任之於臣君也者<lb/>
　代天而理物者也臣也者與之共食天禄而共治天<lb/>
　職者也故在選賢任能不可用非才而曠庶官之職<pb n="72a"/>　何則庶官所治皆天事也茍非其人則天工廢矣可<lb/>
　不謹於用人以共治耶抑嘗考之帝曰咨汝二十有<lb/>
　二人欽哉惟時亮天工則舜之不以逸欲導諸侯而<lb/>
　兢業以圖之為可見矣不輕用人才而克相天事亦<lb/>
　可知矣然臯陶之陳謨而戒之之切如此者盖惟聖<lb/>
　罔念作狂惟狂克念作聖故聖君不以徳業已盛而<lb/>
　忘儆懼之心大臣不以吾君無是事而忘規戒之益<lb/>
　故能保治於無窮也歟且不特臯陶為然也吾觀禹<pb n="72b"/>　之告舜曰無若丹朱傲惟慢逰是好豈非臯陶無教<lb/>
　逸欲之謂乎又曰萬邦黎獻共惟帝臣惟帝時舉豈<lb/>
　非臯陶無曠庶官之㫖乎他日帝庸作歌有曰勑天<lb/>
　之命惟時惟㡬則深有感於君臣責難之意矣吁盛<lb/>
　哉<lb/>
天聰明自我民聰明天明畏自我民明威達于上下敬<lb/>
哉有土<lb/>
　天人之理為無二人君之心當無忽盖天人一理通<pb n="73a"/>　達無間而敬而無忽是又合天人而一之者也是以<lb/>
　在昔臯陶陳謨於舜謂天之聰明因民之視聽以為<lb/>
　聰明天之明威因民之好惡以為明威民心所存即<lb/>
　天理之所在人君敬而無忽是又合天人而一之者<lb/>
　也盖敬則不忽乎民是即不忽乎天也有天下者而<lb/>
　不知敬謹奚可哉人君居天民之兩間上則受乎天<lb/>
　眷下則主乎萬民此可以理論而不可以勢觀也茍<lb/>
　以勢而觀之則受天之眷惟知天之尊而當敬主乎<pb n="73b"/>　萬民惟知民之卑而可忽於此知敬天而不知恤民<lb/>
　者多矣以理而論則祐下民而作君師正欲其代天<lb/>
　以治民也况民之所欲天必從之則天固不可不敬<lb/>
　而民尤不可不恤豈可以差殊觀哉今夫高高而在<lb/>
　上者天也林林而居下者民也天民之相去盖邈乎<lb/>
　其不接也則天之聰明明畏謂之不自於民可也而<lb/>
　曰自者何也盖天之聰明未嘗傾耳以聽下目以視<lb/>
　但因民之視聽以為聰明天之明畏未嘗見其何為<pb n="74a"/>　而彰善何為而威惡但因民之好惡以為明威耳民<lb/>
　心所存即天理之所在則為人上者柰何不敬必也<lb/>
　嚴恭寅畏以天命而自度治民祗懼不敢怠荒而安<lb/>
　寧民雖至愚吾不以愚而忽之民雖至弱吾不以弱<lb/>
　而易之則下可以得乎民之心而上可以合乎天之<lb/>
　心是天人之理合于一者定于一理嗟夫世之人君<lb/>
　固有岐天人為二致於是知敬天而不知恤民者多<lb/>
　矣卒使民心怨於下而天變形於上由此推之則天<pb n="74b"/>　人之理實相貫通而有國者誠不可斯湏而不敬也<lb/>
　臯陶陳謨所以拳拳於此歟後伊尹之吿大甲曰皇<lb/>
　天無親克敬惟親民罔常懐懐於有仁其即臯陶之<lb/>
　之意盖無以異然則臯之謨尹之訓真有土者之龜<lb/>
　鑒歟<lb/>
　　　益禝<lb/>
懋遷有無化居烝民乃粒萬邦作乂<lb/>
　聖人有以均天下之利然後民食足而治功成也夫<pb n="75a"/>　利或偏聚而不均則民有不得其飬者矣治功何由<lb/>
　而可興乎昔在大禹深慮乎此故於水患既平之後<lb/>
　山澤之利己興懋勉其民徙有於無交易變化其居<lb/>
　積之貨盖欲使之有無相通而利均於天下然後烝<lb/>
　民乃得以粒食而萬邦得以興起其治功焉噫使聖<lb/>
　人懋遷之政不篤則利不足以周天下而治效亦無<lb/>
　由而著於天下矣<hi>云云</hi>嘗謂民之所資者粒也民之<lb/>
　所急者食也天下之民所以享其利而遂其生者皆<pb n="75b"/>　由於此而治化興行之機四海乂安之效莫不胥此<lb/>
　焉出何也民者邦之本而食者民之天也夫民衣食<lb/>
　不足則救死而恐不贍何睱治禮義及其家給人足<lb/>
　之後求得欲遂之餘率之以善而知所勸威之以刑<lb/>
　而知所懼然後以令則行以禁則止治功之興其孰<lb/>
　能禦之哉民生於焉而可遂矣然而居山林者多材<lb/>
　木居川澤者多魚鹽茍上之人不有以通之則農有<lb/>
　餘粟而病於寒女有餘布而阻於饑民生之不遂者<pb n="76a"/>　自若也故為之君者必有以懋勉其民使之徙其所<lb/>
　有易其所無教者孜孜而不敢怠以其有餘補其不<lb/>
　足者勉勉而不敢自己夫然後有無得以相通匱乏<lb/>
　得以相濟天下之利無不均之患矣於是民生之衆<lb/>
　糓不可勝食而無復阻饑之憂含哺鼓腹而非復前<lb/>
　日艱食之比矣民而謂之烝民可以見其無一夫之<lb/>
　不獲而林林總總之衆舉皆得其養矣夫聖人在上<lb/>
　惟憂民失其養耳民得其養果何患乎治功之不成<pb n="76b"/>　乎禮樂刑政由是而修明紀綱法度於是而振舉四<lb/>
　方有風動之休而比屋有可封之俗矣邦而謂之萬<lb/>
　邦可以見其無一所之不盡而東漸西被迄于四海<lb/>
　舉皆興其治矣豈非民食足而治功成乎嗟夫聖人<lb/>
　愛民之心無所不用其極也天錫禹以洪範九疇其<lb/>
　三曰農用八政必以食貨為先盖食貨者所以養生<lb/>
　也是時黎民方免阻饑之厄宜乎懋勉之意如此也<lb/>
　雖然舜以臯陶既陳知人安民之謨因呼禹使亦進<pb n="77a"/>　其言而禹乃厯述其治水之功以迄於萬邦作乂禹豈<lb/>
　好為是夸尚哉不述其治水之本末則無以知萬邦<lb/>
　作乂之由不知成功之艱則未有能保其功於無窮<lb/>
　者禹吾無間然矣<lb/>
安汝止惟㡬惟康其弼直惟動丕應徯志以昭受上帝<lb/>
天其申命用休<lb/>
　人君宅心以圖治尤必資其助於臣天下同心以順<lb/>
　治斯能必其應於天盖君臣之交修如此所以能得<pb n="77b"/>　天人之交應也昔者禹之告舜謂夫聖人一心萬化<lb/>
　之原止於至善而不可遷察於物欲而不能蔽此所<lb/>
　謂順適天道心之正者然也夫既得其所止則能以<lb/>
　之審其事之發而省其事之安矣至於左右輔弼之<lb/>
　臣又皆盡其繩愆紏謬之職則其内外之交修而無<lb/>
　有不至而圖治之要何以加於此哉夫如是則是惟<lb/>
　無作作則天下之人罔不丕應固有先志而徯我者<lb/>
　矣以是而昭受上帝而上天豈不重命而用休美之<pb n="78a"/>　乎吁人君以一心之微而求感通乎天人之理可不<lb/>
　盡其交修之功哉<lb/>
帝光天之下至於海隅蒼生萬邦黎獻共惟帝臣惟帝<lb/>
時舉<lb/>
　聖人囿天下而有不可掩之徳故能化天下而無不<lb/>
　可用之賢盖君徳著於上賢才興於下感應之機為<lb/>
　甚速也古之大臣所以啟其君之聽而告之以為使<lb/>
　帝徳光輝逹於天下至於海隅蒼生之地莫不昭灼<pb n="78b"/>　徳之逺著如此則萬邦之廣黎民之賢孰不感慕興<lb/>
　起而皆有帝臣之願惟帝時舉而用之耳盖當君徳<lb/>
　大明之時正羣賢嚮用之日彼庶頑䜛説之未化豈<lb/>
　足慮哉聖人化天下之徳者其機為至神天下化於<lb/>
　聖人之徳者其效為甚速也盖陽和市氣則枯株朽<lb/>
　甲無不為之敷榮皎日麗空則層氷積雪無不為之<lb/>
　消蝕夫物則亦有然者矣而况於人乎故成湯有日<lb/>
　新之徳則耕莘之伊尹歸之而不仁者逺矣文王有<pb n="79a"/>　光于四方之徳則釣渭之太公歸之而天下皆義民<lb/>
　矣夫以湯文之徳尚能作興天下之賢俊况大舜膺<lb/>
　大徳而出日月照而四時行固舉一世而薰陶之其<lb/>
　所以鼓舞多士而風動特其餘事耳而何憂於庶頑<lb/>
　䜛説哉禹所以不敢輕易其言必呼舜而後告之欲<lb/>
　使審於聽信者為何如也且夫天地為至大故有生<lb/>
　之類無不覆載也而聖人之徳殆與天地同其大日<lb/>
　月為至明故容光之地靡不照臨也而聖人之徳殆<pb n="79b"/>　與日月並其明彼薄海之隅地之至逺者也而帝徳<lb/>
　無逺而弗届蒼蒼而生物之至微者也而帝徳無微<lb/>
　而弗燭舉天下之大民物之多無一而不囿於其間<lb/>
　天涵地育之中日輝月霍之下均此生而均此性而均<lb/>
　此徳者也懽感動盪之餘鼓舞作興之際將見懐材<lb/>
　抱藝者孰忍自棄於明時耕莘釣渭者孰不欲致身<lb/>
　於廊廟由是翕而受之敷而施之或以事舉或以言<lb/>
　揚而無非可舉之賢矣徳之所以感人者如此推是<pb n="80a"/>　以往雖金石可化豚魚可孚於庶頑䜛説也何有昔<lb/>
　者有虞之時以重華叶帝之君而致比屋可封之俗<lb/>
　顧乃猶有頑不即工䜛説殄行者焉明之以射侯而<lb/>
　不能掩書之以簡册而不知愧刑以威之屏而不齒<lb/>
　固未為過而大禹之心乃有不盡然者與其加之以<lb/>
　威不若明之以徳惟知求諸己不必求諸人徐以待<lb/>
　其自化惟徳動天無逺弗届至諴感神矧茲有苖之<lb/>
　意禹之告舜與益之賛禹者同一揆也聖人之心天<pb n="80b"/>　地生物之心歟厥後有苖逆命不格於大禹徂征之<lb/>
　時而格於文徳誕敷之後於此見徳之足以感人而<lb/>
　威刑之果不足恃如此唐虞聖人純任徳教其有以<lb/>
　致雍熈之治也宜哉<lb/>
臯陶拜手稽首颺言曰念哉率作興事慎乃憲欽哉屢<lb/>
省乃成欽哉乃賡載歌曰元首明哉股肱良哉庶事康<lb/>
哉<lb/>
　大臣之形於言者固欲君心致敬以圖事功大臣之<pb n="81a"/>　形諸聲者尤欲君臣相湏以圖治效盖君臣各盡其<lb/>
　道治功固無難者然究其本則在乎君心一念之敬<lb/>
　焉此臯陶所以先述其賡歌之意而後形為賡歌之<lb/>
　辭觀其既拜稽以盡其禮復颺言以致其辭而所言<lb/>
　者又以念哉為先焉誠以人君當總率羣臣以興事<lb/>
　功而必謹守其法不可以不敬也庶事既興又必數<lb/>
　考其功又不可以不敬此將賡歌而先述其賡歌之<lb/>
　意也而其賡歌之辭乃曰君猶元首惟在於明也臣<pb n="81b"/>　猶股肱惟在於良也君明則臣良而天下之事無不<lb/>
　安其所曰明曰良非一念之敬者能之乎噫盡敬以<lb/>
　致其辭則有以動乎君之聽聲歌以致其戒則有以<lb/>
　感夫君之心臯陶其善於進戒者哉嘗謂天下之治<lb/>
　由警戒而成至歌頌而極於歌頌之中而不忘儆戒<lb/>
　之意固於有虞之君臣見之矣然臯陶作歌之意則<lb/>
　謂事之始終惟在於敬其歌之辭則又謂必君明臣<lb/>
　良而後可以成治功若不相合焉者何也嗚呼此臯<pb n="82a"/>　陶所以為善於進戒者也彼誠見夫天下之事一日<lb/>
　二日萬㡬非有明哲之君忠良之臣其能成始而後<lb/>
　成終者鮮矣然而明良之道非存心以敬者不能也<lb/>
　故君而能敬則天理存而私欲不足以汩其中此心<lb/>
　之天虚靈洞澈而不患其不明也臣焉見君之明如<lb/>
　此則必常懐忠誠之念而怠慢之氣不設於身體不<lb/>
　患其不良矣君臣之際明良相逢天下之事其有可<lb/>
　慮者乎此臯陶所以先以敬而啟其明良之端後作<pb n="82b"/>　歌而期以明良之效也今觀臯陶之吿舜也其拜手稽<lb/>
　首非諛以取容也不如是不足以盡吾誠敬之意也<lb/>
　大聲疾言非矯激以為直也不如是不足以達吾忠<lb/>
　鯁之藴也臯陶之忠誠既已見於辭色之間矣而復<lb/>
　以念哉之説進焉盖謂夫事之未作當總率羣臣以興<lb/>
　之而必慎守乎成憲茍成憲不謹則有紛更變易之<lb/>
　患舊章或由是而亂矣而始之一念不可以不敬也<lb/>
　事之既作尤必君心自察之而屢省其成功茍成功<pb n="83a"/>　之不省則有誕慢欺蔽之失而庶績訖不能有成矣<lb/>
　是終之一念不可以不敬也臯陶作歌之意既以達<lb/>
　於君矣然後賡歌之辭乃繼續而進焉其賡歌之辭<lb/>
　若曰君位乎上譬則元首也臣位乎下譬則股肱也<lb/>
　元首者所以運乎衆體不可以不明非苛察之謂也<lb/>
　股肱者所以衛乎心目不可以不良非詭隨之謂也<lb/>
　知人則哲則盡君之道矣咸懐忠良則盡臣之職矣<lb/>
　君臣上下尤有一體之相湏自朝廷而達之邦國由<pb n="83b"/>　邦國而達之天下其綱紀法度備舉而不遺禮樂刑<lb/>
　政四逹而不悖庶事雖多無一不各止其所者矣君<lb/>
　臣相湏以為治其效固如此乎嗟乎萬世而下孰不<lb/>
　知明哲之君足以立事功也而不知有其本焉盖敬<lb/>
　體而明用也亦孰不知忠良之臣可以修職業也而<lb/>
　不知實由於君焉盖君明而後臣良也君而有怠荒<lb/>
　之心則物欲膠之而本體之明有時而昧矣况可以<lb/>
　立事功乎君無知人之明則邪正不分賢否莫辨雖<pb n="84a"/>　有忠良之臣亦無由而進矣又何以成治效乎臯陶<lb/>
　將進明良之説而必克陳乎欽哉之論其善於進戒<lb/>
　者歟然舜聖人也咨百官有欽哉之戒詢四岳有明<lb/>
　目達聰之論固無待於臯陶之言矣然猶言之懇切<lb/>
　而不能自己者盖帝作歌而責難於臣故臯陶賡歌<lb/>
　必責難於君也君責難於臣則先股肱而後元首臣<lb/>
　責難於君也則先元首而後股肱君臣之間賡唱迭<lb/>
　和而相責者如此後世君臣相悦之歌果足以語此<pb n="84b"/>　哉迨夫成周鹿鳴之歌有天保之答行葦之賦有既<lb/>
　醉之報君臣之間一唱一和亦皆有更相儆戒之意<lb/>
　此太和之治所以在虞周也舜與臯陶之賡歌為三<lb/>
　百篇之權輿豈不信歟<lb/>
　<lb/>
　<lb/>
　<lb/>
　書義矜式卷一<lb/>
</p>

  </div>
            <div>
<head>書義矜式卷二</head> <lb/>
    <p>
<pb n="1a"/>欽定四庫全書<lb/>
　書義矜式卷二<lb/>
　　　　　　　　　　　　　元　王充耘　撰<lb/>
　　夏書<lb/>
　　　禹貢<lb/>
冀州既載壺口治梁及岐既修太原至于岳陽覃懐底<lb/>
績至于衡漳<lb/>
　表紀州而不言域以示京畿之尊論治水而先𨗳河又<pb n="1b"/>　詳其施功之序此禹之受命治水必始於帝都也而<lb/>
　况河水之患在所當先治者乎則因其勢而順治之者<lb/>
　亦各有其序矣冀州三面距河而此不言疆界者所以<lb/>
　尊京師也所以示王者之無外也禹之受命治水固必始<lb/>
　於此矣既載壺口以䟽河勢治梁及岐以開河道則𨗳<lb/>
　河之功是所當先也太原則既修矣而至于岳陽焉<lb/>
　覃懐則底績矣而至於衡漳焉則汾漳皆入于河也<lb/>
　是非因其勢而順治之乎然則表京畿之域不得不<pb n="2a"/>　異於餘州紀治水所當先因有以明施功之序觀史<lb/>
　臣序述之法而可見禹之功矣<hi>云云</hi>嘗謂禹之别州<lb/>
　若兖之濟河則以二水别之也青之海岱則以山水<lb/>
　别之也若荆及衡陽為荆州則又專以山别之矣<lb/>
　餘州所至或以山或以水太抵皆有所限也至於冀<lb/>
　州獨不以限言者豈京畿之地非他州所可例乎禹<lb/>
　之治水也當其懐山襄陵浩浩滔天下民其咨非止<lb/>
　冀州而已也而受命治水之始於此豈不以三面距<pb n="2b"/>　河而當在所先乎然人徒知其不以限言者帝都之<lb/>
　無外而不知自餘州所至而觀之則帝都之疆境以<lb/>
　明人徒知先於帝都者受命之始而不知九州之水<lb/>
　莫甚於河患則其施功固有序讀禹貢之書求禹貢<lb/>
　之序冝亦詳於冀州之域矣而禹别冀州乃獨不以<lb/>
　疆域言也若周禮職方河内曰冀州亦可矣禹别九<lb/>
　州乃以疆域論也亦豈無其故哉盖曰八州之域皆<lb/>
　以疆界言矣則冀州之不言者豈不可以餘州所至<pb n="3a"/>　而見乎况京師為四海之朝宗則又豈可以疆域言<lb/>
　而同於他州也哉王者以天下為一家則又豈可必<lb/>
　以疆域限而外於他州哉禹之受命治水必於是焉<lb/>
　始而河之為患盖在於是焉壺口為冀州之山而當<lb/>
　河水之下流也梁岐亦冀州之山而亦河水之所經<lb/>
　也謂之既載則經始治之而有以疏殺河勢也曰治<lb/>
　曰及又以見其既事壺口乃即治梁及岐也昔也河<lb/>
　流激盪震動天地今則治之及之而有以開其河道<pb n="3b"/>　矣河勢既殺河道既開則𨗳河之功非所當先者乎太<lb/>
　原乃廣平之地而岳陽又冀州之山鎮一則曰既修非<lb/>
　因鯀之功而修之乎汾水出於太原者必經於太岳<lb/>
　乃東入於海則必至於岳陽而後汾水得以入河也<lb/>
　覃乃河内之平地衡漳又清濁之異流一則曰底績<lb/>
　非以平地致功為尤難乎然漳水東北至於阜城乃<lb/>
　入於北河則必至於衡漳而後漳水入於河也然則<lb/>
　𨗳汾漳以入河者又何莫非因其勢而順治之哉於<pb n="4a"/>　是而冀州之域始定冀州之水皆治施之天下皆以<lb/>
　為凖矣故自冀而東兖則䟽河之下流也青則䟽濟<lb/>
　之下流也徐則淮之下流也揚又江漢之下流也由<lb/>
　冀而西則雍為河之上流梁為江漢之上流下流則<lb/>
　殺其汗漫之勢上流鑿其齟齬之衝豈非皆視冀州<lb/>
　以為之凖而天下之水無不可治者矣嗟夫帝王之<lb/>
　京畿雖不皆在冀州之境而後之建都無不頼禹之<lb/>
　功故洪水茫茫而敷下土方者商人之頌其先王也<pb n="4b"/>　灃水東注維禹之績周人之詠其先王也夫追稱其<lb/>
　先王而必述夫禹則天下之可為京畿者孰不頼禹<lb/>
　之功哉則當時東漸西被固可以見王者無外之意<lb/>
　而四海㑹同之後則小水之入河河流之入海而天<lb/>
　下寧有不治之水哉嗚呼盛矣<lb/>
厥土惟塗泥厥田惟下下厥賦下上上錯厥貢惟金三<lb/>
品<lb/>
　地勢極於卑故上之取於民者輕地利極於美故下<pb n="5a"/>　之奉其君者重盖地之所出有定等不可強取其所<lb/>
　無地之所産有定名不可不供其所有九州之域<lb/>
　揚州最為多水其土之性則塗泥也其田之等則下<lb/>
　下也是論乎地勢則極於卑故其賦之所出止於下<lb/>
　上上錯則其所取者輕矣論夫地利則極於美故其<lb/>
　貢之所入金而三品則其所供之重可知矣則壤成<lb/>
　賦因其輕而輕任土作貢因其重而重此聖人之意<lb/>
　也亦自然之理也禹貢揚州<hi>云云</hi>嘗謂賦出於田<pb n="5b"/>　貢出於土出於田者因人力之所為出於土者皆天<lb/>
　地自然之氣凝㑹藴結之所鍾非人力之所及也作<lb/>
　於人力者不可常生於天地者不可變惟其作於人<lb/>
　力而不可常故上之所取者度其所有䘏其所無而<lb/>
　不可過惟其生於天地而不可變故下之所供者雖<lb/>
　至美而不敢不因所有也何也揚州之盛極於東南<lb/>
　語其境則淮海也語其浸則江漢也語其水之所瀦<lb/>
　則震澤彭蠡也懐㐮甫定其土則沮洳而塗泥耕作<pb n="6a"/>　方興其田則渗漏而下下特以人力之勝致地力之<lb/>
　優故其嵗入之賦稍升於田然人力有不齊地力有<lb/>
　不一或而下上或而中下又不可較數嵗以為常聖<lb/>
　人定賦之等寧以其輕者為正而以浮出者為襍不<lb/>
　忍盡民之力故也以三第之亦終於下而已是則上<lb/>
　之所取又曷嘗強其所無而必取盈哉上之所取者<lb/>
　信不可以強其所無下之所供又豈可專其所有而<lb/>
　不以奉於上哉溥天之下莫非王土雖以天下奉一<pb n="6b"/>　人不為過也而况土地所生天下之所極貴者豈得<lb/>
　不先於君乎此揚州三品之金不得不為首貢也夫<lb/>
　青州之鉛亦金也然非若揚州金之美者也梁之鐡<lb/>
　銀亦金也然非有揚州金銀銅三者之偹也荆之三<lb/>
　品雖曰不殊然九州之貢美者為先揚州之貢莫先<lb/>
　金則又金之至美者也悉供於上不敢自有固臣子<lb/>
　之至情於以見水土既平聲教四逹揚州去冀都為<lb/>
　冣逺而其貢獻不敢後於他州聖化之所以無外也<pb n="7a"/>　歟嗟夫田之有賦出於人力之所成土之有貢出於<lb/>
　天地之所生人力之所成者不可常而上之所取者<lb/>
　亦不常愛民之深也天地之所生者不可變而下所<lb/>
　供者亦不可變敬君之至也雖然輕於取民固所以<lb/>
　愛民若地之所有聖人未嘗私其有重於奉君者固<lb/>
　所以敬君若地之所無聖人未嘗責其無揚豫之賦<lb/>
　以其等之輕於錯者為正冀梁之賦則以其等之輕<lb/>
　於正者為錯雍州之田以人力之廢而其賦之等極<pb n="7b"/>　降荆州之田以人功之修其賦之等極升信矣其作<lb/>
　於人力者不可常也西北之地常高然兖雍梁豫之<lb/>
　貢每不及於東南東南之地常下然青徐揚荆之貢<lb/>
　每過於西北信矣其出於天地者不可變也以是知<lb/>
　聖人之所以愛民者不惟揚州為然而民之敬君者<lb/>
　又豈惟揚州為然哉此聖人之疆理天下所以大一<lb/>
　統而無私也吾讀禹貢之書於其田之所賦知聖人<lb/>
　之所以因乎人於其土之所貢知聖人之所以因乎天<pb n="8a"/>𨗳岍及岐至于荆山逾于河壺口雷首至于太岳底柱<lb/>
析城至于王屋太行恒山至于碣石入于海<lb/>
　謹按此為禹貢𨗳山之北條大河北境之山也盖諸<lb/>
　山之勢原於西北而𨗳山之叙亦先於西北也𨗳岍<lb/>
　及岐至於荆山逾于河此記其自西北而東也壺口<lb/>
　雷首至於太岳此記其自東折而南也底柱析城至<lb/>
　於王屋此記其自南轉而東也太行恒山至於碣石<lb/>
　入於海此記其自北而歸於東也岍也岐也荆也此<pb n="8b"/>　雍州山也壺口以下皆冀州山也昔者河水未平懐<lb/>
　山襄陵大河北境諸山其費䟽鑿之功不少矣今而<lb/>
　水患既平崇山巨川皆可表識則聖人安得不詳記<lb/>
　之夫以山之經理已各附於各州之下於此又條列<lb/>
　之則山之經緯可見矣是故荊岐既旅二者雍州已<lb/>
　言之矣而岍山則未之及也于此則表而言之既載<lb/>
　壺口則所以殺河勢至於岳陽所以𨗳汾水矣而碣<lb/>
　石所以記島夷入貢之道三者冀州已言之矣而雷<pb n="9a"/>　首底柱析城王屋太行恒山則皆未之及也於此則<lb/>
　列而言之盖禹之治水隨山刋木各有條理其見於<lb/>
　各州者乃表其疆域之限其見於九州之後者乃陳<lb/>
　其經理之叙也且治水之初而必先於𨗳山何也九<lb/>
　州茫茫而區域不辨平地皆水而可見惟山禹於此<lb/>
　時未可遽施夫濬治之功故必隨山刋木以通蔽障<lb/>
　以觀形勢然後大者可以加濬鑿之功小者可以致<lb/>
　疏決之力使平地之水得以下流而懐襄之勢得以<pb n="9b"/>　少殺於是禹也乃假四載之乗不畏胼胝之苦遂始<lb/>
　於雍州首從岍山次導岐山又從而至荆山其數山<lb/>
　之相距甚遠也豈無山川限隔而可以表之者哉特<lb/>
　取其山之髙大可名者記之也謂之逾于河者逾于<lb/>
　河而知諸山之勢皆可以導之於河矣乃至冀州自<lb/>
　壺口雷首而至于太岳自底柱析城而至于王屋自<lb/>
　太行恒山而至于碣石其諸山之相去非近也豈無<lb/>
　衆山連亘而可以並録者哉特取其髙大可以辨疆<pb n="10a"/>　域廣愽可以奠民居者謹而書之也謂之入于海者<lb/>
　禹至碣石而知諸山之水勢又可以悉入於海矣夫<lb/>
　至于者禹迹之所至也逾于河者禹迹之所逾也入<lb/>
　于海者小水合大水而入也禹迹之所至者其間濬<lb/>
　鑿䟽决之功雖不言而因其表記所至諸山之名又<lb/>
　不可以想見其施功之次第也非其施功之有次第<lb/>
　安能致水之入于海乎大抵天下之勢山水皆原于<lb/>
　西北故禹叙山叙水皆自西北而東南盖欲因山勢<pb n="10b"/>　之崇卑而欲决乎水勢之就下也方其隨山刋木神<lb/>
　禹導山之初也奠髙山大川神禹導山之時也愚想<lb/>
　夫曁益奏庶鮮食者必此時使掌火烈山澤而焚之<lb/>
　者必此時掘地而注之海驅蛇龍而放之菹者又此<lb/>
　時也然後蔽障以通道路以開治水之功由是而施<lb/>
　其胼手胝足八年于外禹之成功甚勞矣是以於此<lb/>
　而表記其所至詳記其所經而山之經緯瞭然在目<lb/>
　或者不察乃謂導山之條為推尋其山脉何其謬也<pb n="11a"/>　神禹治水之後不過録其所至之諸山耳豈暇推其<lb/>
　脉賂之所自来如今之塟法所言也哉吁<lb/>
九州攸同四隩既宅九山刋旅九川滌源九澤既陂四<lb/>
海㑹同<lb/>
　觀天下之水土無不平則知聖人之成功為甚大盖<lb/>
　當水土平治之初正聖人治定功成之日也茍一土<lb/>
　之未平一水之未治又何足以為聖人之功哉昔者<lb/>
　禹之治水也行其所無事也普天之下莫非王土豈<pb n="11b"/>　私意小智之可為哉其施功於九州雖有次第而及其<lb/>
　成功則一其所謂攸同者盖言其所同如此也四海<lb/>
　之隩水涯之地已可奠居而既無彼此之間矣九州<lb/>
　之山拔木通道已可祭告而亦無逺近之殊焉九州<lb/>
　之川濬滌泉源而俱無壅遏之害九州之澤已有陂<lb/>
　障而悉無决潢之患四海之水無不㑹同而各有所<lb/>
　歸此所以為聖人之極功也歟禹貢之書曰<hi>云云</hi>其<lb/>
　意以為當堯之時水逆行汎濫於中國浩浩滔天下<pb n="12a"/>　民昏墊無所安息鯀湮洪水而五行因之以汨亂及<lb/>
　禹嗣興惟能順水之性而盡力乎溝洫水由地中行<lb/>
　然後人得平土而居是以帝舜惟美其功曰洚水儆<lb/>
　予成允成功惟汝賢又曰地平天成六府三事允治<lb/>
　萬世永賴時乃功由是觀之禹平水土之功盖與天<lb/>
　地相為無窮者也豈特九州之攸同而見於一時之<lb/>
　盛哉禹無吾間然矣夫以冀兖青徐荆揚豫梁雍九<lb/>
　州之所謂攸同者禹之功盖可見也天下之山水載<pb n="12b"/>　於禹貢者多矣而九水為大九山為高大者既道則<lb/>
　小者無不順矣高者既治則卑者無不平矣傳曰芒<lb/>
　芒禹跡奄為九州經啓九道民有寢廟此之謂也是<lb/>
　故以言其四海之隩則水涯之地悉為耕食之塲矣<lb/>
　塗泥之鄉已為奠居之所矣以言夫九州之山随山<lb/>
　刋木而險阻既可踰矣禱爾神祗而道路既可通矣<lb/>
　以言其九州之川則决九川而距海濬畎澮以距川<lb/>
　導滌之功既至而壅遏之患悉平矣以言九州之澤<pb n="13a"/>　則既瀦而有陂障以為之防底定而無决潰以為之<lb/>
　害矣夫水於天地間為物最大而况於海之尤大者<lb/>
　乎四海之水至於無不㑹同而各得其所歸之順則<lb/>
　際天所覆極地所載水土之無不平治盖可知矣始<lb/>
　言九州之攸同終言四海之㑹同者豈有他哉盖言<lb/>
　此以總結上文之意耳攷之上文各州惟舉一隅至<lb/>
　此總結之以見九州之所同也如宅土既宅惟見於<lb/>
　兖雍故此以隩既宅總之既旅旅平惟見於梁雍故<pb n="13b"/>　此以九山刋旅總之各州所載川澤雖多然九州川<lb/>
　澤不止是也故以九川九澤之滌陂總之上文雖各<lb/>
　載達河之道而四方水之所趨不止是也故以四海<lb/>
　㑹同總之然下文之言六府孔修則非特水土之治<lb/>
　而已聖人成功之大又孰有加於此哉然此亦其迹<lb/>
　之粗者耳至其祇台徳先不距朕行之語史臣方謹<lb/>
　以繼之則禹之精神心術終始以保其成功儼然常<lb/>
　在人耳目之間者初不可以今昔異觀也噫禹貢一<pb n="14a"/>　書地理貨殖之書耳而其紀載之法乃如此後世之<lb/>
　山經水志貨殖之書有矣而於致治之紀要曾謂有<lb/>
　是哉是雖史臣一時之言實萬世不刋之聖經也<lb/>
五百里綏服三百里揆文教二百里奮武衛<lb/>
　地介乎内外之間故治亦有内外之異夫聖人豈不<lb/>
　欲内外之治如一弛其武衛而專尚乎文教哉顧其<lb/>
　勢有所不可也勢之所為雖聖人亦無如之何也昔<lb/>
　在大禹謂綏服五百里之廣内而侯伯中國之地外<pb n="14b"/>　而要服漸非中國之地矣於是乎揆度文教於内三<lb/>
　百焉奮張武衛於外二百焉文以治内武以治外豈<lb/>
　非地介乎内外之間而治亦有内外之異乎<hi>云云</hi>嘗<lb/>
　謂一視同仁舉天下之大而納之吾教化之中此固<lb/>
　聖人之心也而有曰文以治内武以治外其所以不<lb/>
　同者何哉嗚呼聖人之心未嘗有内外之異也其勢<lb/>
　則然耳譬猶天無不覆幬也地無不持載也然而温<lb/>
　厚之氣常盛於東南嚴凝之氣常盛於西北豈天地<pb n="15a"/>　覆載生成之有偏哉亦天下之地勢然也聖人之治<lb/>
　亦由是己夫綏服者漸遠王畿之地侯服外四面又<lb/>
　各五百里也謂之綏者不過撫安之而已内取王城<lb/>
　千里外取方服千里非其地之介於内外之間者乎<lb/>
　純以甸侯之法治之固不可也純以要荒之法治之<lb/>
　又不可也純以甸侯之法治之則一乎文教而無事<lb/>
　乎武衛矣得無意外之患乎純以要荒之法治之則<lb/>
　不惟畧乎文教而併亦不復致詳於武衛矣彼獨非<pb n="15b"/>　吾民乎聖人嚴華夏之辨於是定為治内治外之制<lb/>
　焉内三百里則為之揆文教詩書禮樂冠帶俎豆之<lb/>
　風未嘗一日而不舉也外二百里則為之奮武衛旌<lb/>
　旗車馬弓矢戈兵之備未嘗一日而不張也文教以<lb/>
　善其生武衛以䕶其生民斯安也雖然聖人豈不欲<lb/>
　三百里之外亦揆之以文教而無事乎武衞哉地近<lb/>
　要荒其勢不容於不然也吾故曰勢之所為雖聖人<lb/>
　亦無如之何者此也然嘗論之二百里之武衞雖不<pb n="16a"/>　能如三百里之文教然武衛而曰奮亦不過激振厲<lb/>
　使之無致於廢弛矣聖人不忘武焉未嘗黷武也東<lb/>
　漸西被朔南暨聲教訖于四海豈以綏服三百里之<lb/>
　外而文教遽不及乎特地勢之所為有不容不以武<lb/>
　衛為之主耳然乎否乎<lb/>
　　　甘誓<lb/>
　　　𦙍征<lb/>
先王克謹天戒臣人克有常憲百官修輔厥后惟明明<pb n="16b"/>　君能修省而臣又皆効其職焉則君徳益以昭著矣<lb/>
　夫君徳之昭明貴乎有内外交修之道苟有是君而<lb/>
　無是臣又安能使其徳之昭著乎昔者夏之先王既<lb/>
　能謹天戒而盡修省之實矣為人臣者又能守常憲<lb/>
　而能盡諌諍之益焉下至百官亦莫不修其職以輔<lb/>
　其君此所以内無失徳而外無失政君徳明而又明<lb/>
　為不可及也然則人臣者所以輔君者也為羲和而<lb/>
　昏迷於天道是失為臣之職矣征討之加果可以免<pb n="17a"/>　乎嘗謂有天下者孰不欲為明明之君然而天變之<lb/>
　来乃或玩之以為常災異之見乃或忽之而不戒則<lb/>
　為之君者怠荒安肆將無所不至矣法令非不嚴也<lb/>
　乃廢格而不由憲章非不具也力怠棄而不欽則為<lb/>
　臣者踰禮越法亦將相帥以成風逢迎容悦以為常<lb/>
　尸位素餐以自便如是而欲政治修明紀綱振舉君<lb/>
　之徳有以顯聞於天下不可得矣先王惟知乎此也<lb/>
　故君則畏天臣則畏法其警戒之意無徃而不存故<pb n="17b"/>　其治教之休明為不可及也仲康征羲和而拳拳及<lb/>
　此亦可謂知戒者矣且夫天心仁愛人君非大無道<lb/>
　未嘗不欲全安而扶持之故夫日月之薄蝕風雨之<lb/>
　不時皆天所以警戒夫人君者也然庸君世主徃徃<lb/>
　忽之而不顧克謹之者其惟有夏之先王乎先王之<lb/>
　心寜不思謫見於天由於徳政之不修而轉禍為祥<lb/>
　在於側身以修行是以戒慎恐懼圖以消其變戰兢<lb/>
　惕厲思以弭其災先王之克謹天戒如此為之臣者<pb n="18a"/>　竭忠宣力無敢怠惰以速官刑奉法守職無敢昏迷<lb/>
　以千國紀亦可謂克有常憲矣彼百官之衆其位雖<lb/>
　有尊卑至於夙夜匪懈以事一人則不以尊卑而有<lb/>
　殊其職雖有大小至於進思盡忠退思補過則不以<lb/>
　大小而有間百官之修輔若此則為之君者當如何<lb/>
　哉吾見其出入起居之無有不欽也發號施令之罔<lb/>
　有不臧也顯顯令徳灼于四方主宰乎萬民之上而<lb/>
　仰之如神明君臨乎天下之廣而愛之如父母者非<pb n="18b"/>　幸也宜也噫先王因天戒而益明其徳固有賴於人<lb/>
　臣之効職後王亦以天戒而修省獨不賴於人臣之<lb/>
　効職乎今也有辰弗集于房之戒嗇夫庶人且奔走<lb/>
　之不暇羲和世守厯數之官當日蝕之變顧乃昏迷<lb/>
　天象若罔聞知是廢國家之常憲甚矣寧不干先王<lb/>
　後時之誅乎𦙍侯之征固有所不容貸也嘗因是論<lb/>
　之洚水警予此舜所以謹天戒當是時也有禹以盡<lb/>
　力溝洫有稷契以佐其成功其所以克謹常憲其所<pb n="19a"/>　以修職輔君盖無所不至也此所以地平天成而當<lb/>
　世賴其賜後世仰其明而帝舜之功卓乎其不可及<lb/>
　也証以有虞之事豈不信而有徴哉<lb/>
　<lb/>
　<lb/>
　<lb/>
　<lb/>
　<pb n="19b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書義矜式卷二<lb/>
</p>

  </div>
            <div>
<head>書義矜式卷三</head> <lb/>
    <p>
<pb n="1a"/>欽定四庫全書<lb/>
　書義矜式卷三<lb/>
　　商書　　　　　　　　元　王充耘　撰<lb/>
　　　湯誓<lb/>
　　　仲虺之誥<lb/>
惟王不邇聲色不殖貸利徳懋懋官功懋懋賞用人惟<lb/>
己改過不吝<lb/>
　聖人惟能絶夫私欲之累故能公於人已之間盖人<pb n="1b"/>　主一心不能两用欲於善則不欲於利故不為聲色<lb/>
　貨利之所趍則其用人處己必無徃而不當矣夫聲<lb/>
　色人之所易狎者也而湯則不之邇焉貨利人之所<lb/>
　同欲者也而湯則不之殖焉其能絶夫私欲之累也<lb/>
　審矣是以人之懋於徳者則懋之以官人之懋於功<lb/>
　者則懋之以賞用人惟己而人之有善無不容而已<lb/>
　之不善無不改其能盡夫用人處己之道者皆由其絶<lb/>
　夫聲色貨利之私者為之也宜乎仲虺以是賛之<hi>云</hi>
<pb n="2a"/>　<hi>云</hi>嘗謂人君尊為天子撫御萬邦徳之當命功之當<lb/>
　報善之當容不善之當改萃四事於一身必無一不<lb/>
　盡其道而後可也然而宮庭之私眤易以惑其心内<lb/>
　帑之玉帛易以移其志於是知有聚歛之事而不知<lb/>
　功徳之當報知縱耳目之欲而不知大徳之為累者<lb/>
　多矣有能以理而勝私以道而制欲使其本源澄徹<lb/>
　君徳昭然則其不求偹於人不吝過於己而用人處<lb/>
　己各盡其道也宜矣是故掌於樂師者皆聲也而戀<pb n="2b"/>　情於此則不敢列於嬪御者皆色也而溺色於此則<lb/>
　不暇天下之貨思與天下共之初不豐殖以為一己<lb/>
　之資天下之利當與天下共之初不聚歛以為一己<lb/>
　之致湯之抑私心也如此夫私心既去則公心日明<lb/>
　是以賢者修徳而我官之能者修業而我賞之三徳<lb/>
　而為大夫六徳而為諸侯非私爵之也因其懋於徳<lb/>
　而懋之以官而車服以旌其功土田以錫其國亦非<lb/>
　私與之也因其懋於功而懋之以賞所謂公於用人<pb n="3a"/>　者如此然則好人之善如自己出而無一之不容己<lb/>
　之不善無所係吝而無一之不改不忌人之能不吝<lb/>
　己之過謂之公以處己者如此嗟夫成湯商之令主<lb/>
　也其徳大矣不邇不殖豈足以盡湯之徳哉然此本<lb/>
　源之地非能純乎天徳而無一毫人欲之私者不能<lb/>
　也<hi>云云</hi>
佑賢輔徳顯忠遂良兼弱攻昧取亂侮亡推亡固存邦<lb/>
乃其昌<pb n="3b"/>　人君惟能遏惡而揚善斯有以致國家之盛强夫善<lb/>
　善惡惡乃致治之先務也茍善善而不能用惡惡而<lb/>
　不能去而欲致國家之盛治也難矣是以仲虺之勉<lb/>
　成湯以為諸侯之賢徳者則佑之輔之忠良者則顯<lb/>
　之遂之所以善其善而揚之也諸侯之弱昧者兼之<lb/>
　攻之亂亡者取之侮之所以惡其惡而遏之也惡者<lb/>
　必亡從而推之善而能存従而固之如此萬邦之廣<lb/>
　亦日進於盛强自有不期而然者矣天降甘露地出<pb n="4a"/>　醴泉此國家極盛之符也然果何道以致之庶政修<lb/>
　明百效振舉此國家隆平之徴也然果何修而臻此<lb/>
　吾求諸古而一言以蔽之曰遏惡揚善而已盖善者<lb/>
　治之資其不善者治之蠧也進一善類已足以易否<lb/>
　而為㤗况忠良賢徳凡有善者無不容一小人去已<lb/>
　足以轉危而為安况弱昧亂亡凡不善者無不去如<lb/>
　是必君子道長小人道消而治隆於上俗美於下國<lb/>
　之興也勃然莫之能禦矣茍惟不善君子在野小人<pb n="4b"/>　在位以是求治是猶却歩而求前吾未見其可也宜<lb/>
　仲虺之所以拳拳欲令列爵分土樹屏建侯固求以<lb/>
　共成治功而已然人之賢否有不能齊而治之隆替<lb/>
　每由於此有所謂賢徳者矣又有所謂弱昧者焉有<lb/>
　所謂忠良者矣又有所謂亂亡者焉賢徳者踐履之<lb/>
　精純忠良者職業之修舉四者善而能存者也佑輔<lb/>
　顯遂所以固其存弱而不能自立昧而不能自眀亂<lb/>
　而不能治亡而不能存四者惡而必亡者也兼攻取<pb n="5a"/>　侮所以推其亡因其存而固之則尊賢尚功之政行<lb/>
　而為善者知所勸因其亡而推之則誅亂禁暴之政<lb/>
　舉而為惡者知所懲衆賢和朝萬邦作乂政治以之<lb/>
　而修明紀綱由之而振舉國家之運可以有盛而無<lb/>
　衰有隆而無替雖磐石不足以踰其固而㤗山不足<lb/>
　以踰其安謂之邦乃其昌信矣雖然善惡不難於懲<lb/>
　勸而君心每累於私情茍能公以察之則是非不謬<lb/>
　而足以當人心茍出於私則賢否易位而其害有不<pb n="5b"/>　可勝言者矣其何以保其國乎仲虺作誥以釋湯之<lb/>
　慚而必拳拳於此者政以保邦之道不出乎此而已<lb/>
　也不然殖有禮覆昏暴欽崇乎天道而永保乎天命<lb/>
　何以於萹終復致意焉後之人君亦鑑於此而已矣<lb/>
王懋昭大徳建中于民以義制事以禮制心垂裕後昆<lb/>
　人君必勉於修已以率人其律己也嚴故垂法也逺<lb/>
　矣夫人君所以為法於天下而可傳於後世者豈有<lb/>
　他哉亦嚴於自治而已矣仲虺之告成湯所以特稱<pb n="6a"/>　王而告之以起其聽也以為人君一身天下之所取<lb/>
　則也故當勉明大徳以立中道於天下然其要果何<lb/>
　在哉以義制事使事得其宜以禮制心使心得其正<lb/>
　内外合徳而中道立矣中道既立則豈特為法於天<lb/>
　下而已哉傳諸後世亦綽乎其有餘裕矣然則禮也<lb/>
　義也即所謂徳也而昭徳乃所以建中也天下後世<lb/>
　之所取法其不在於此歟<hi>云云</hi>嘗謂徳者人之所同<lb/>
　得也自其不偏不倚無過不及者而言則謂之中自<pb n="6b"/>　其存心處事而各得其當者而言則謂之禮義他人<lb/>
　之同有此徳而拘於氣禀蔽於物欲始有冥然不知<lb/>
　中道之所在者所貴乎人君者以一身為天下之凖使<lb/>
　天下後世皆得以取法焉然亦無俟乎他求也易曰<lb/>
　敬以直内義以方外敬義立而徳不孤敬義夾持徳<lb/>
　不孤立而中道立於此矣舍此不務則己身不正固<lb/>
　無以為正人之本者世之人且貿貿焉莫知所之又<lb/>
　何以為後世子孫之法哉觀仲虺之意豈不曰人君<pb n="7a"/>　一身中天下而立定四海之民民心罔中惟爾之中<lb/>
　中道不可一日而不建也日新厥徳斯可表正萬邦<lb/>
　也懋敬厥徳斯可以式於九圍也欲建中于民而不<lb/>
　懋昭大徳不可也然徳之所以昭中之所以建又豈<lb/>
　無其要哉見於事而為無過不及中之用也事以義<lb/>
　制而動必適其宜焉則無一事之不中矣根於心而<lb/>
　為不偏不倚中之體也心以禮制而非禮勿動焉則<lb/>
　無一念之不中矣夫如是則豈特當世之民視效而<pb n="7b"/>　無違在我後嗣子孫固可以遵守而勿失也豈特為<lb/>
　生民立極而已哉固可以為萬世開太平也傳之無<lb/>
　窮施之罔極豈不綽然有餘裕哉是知建中于民則<lb/>
　聖人能以其行諸一身者逹諸天下垂裕後昆則聖<lb/>
　人又以其行乎當世者垂法萬世中道不可一日而<lb/>
　不建則君徳其可一日而不明哉明明我祖萬邦之<lb/>
　君有典有則貽厥子孫禹之所以為天下後世慮也至<lb/>
　矣柰之何子孫弗率而陷民於塗炭焉則表正萬邦而<pb n="8a"/>　纉禹舊服湯固不得以辭其責矣况湯為剏業之主<lb/>
　自治不力後嗣何觀是尤不可不加之意也湯能昭<lb/>
　徳以建中于民則可以無愧於禹無愧於禹則可以<lb/>
　無愧於堯舜無愧於堯舜則可以無愧於天下後世<lb/>
　矣何慚徳之有哉此仲虺作誥所以不徒慰釋其慚<lb/>
　而重有以為之勸也厥後武王下車訪道箕子而箕<lb/>
　子拳拳於皇建其有極之言者其亦仲虺之心歟湯<lb/>
　之建中武之建極先聖後聖其揆一也<pb n="8b"/>　　　湯誥<lb/>
　　　伊訓<lb/>
居上克明為下克忠<lb/>
　臨下固貴於不惑事上尤貴於不欺惟聖人能盡其<lb/>
　道也在昔伊尹稱湯以訓太甲言湯之為君而在上<lb/>
　則能明以照下而無所惑為臣而在下則能忠以事<lb/>
　上而無所欺居上克明而為下又克忠非聖人莫之<lb/>
　能也<hi>云云</hi>居上為下各有其道而惟聖人為能盡之<pb n="9a"/>　者豈有他哉亦循乎理之自然而各盡其職分之<lb/>
　所當然耳故居上而臨下所貴者明也不明則有障<lb/>
　蔽之患而失其君人之道矣為下以事上所貴者忠<lb/>
　也不忠則必有欺謾之失而失其為臣之職矣然常<lb/>
　人之情居尊位則必以逸欲蔽其明能聽覧不惑者<lb/>
　鮮矣處下位則必以患得患失隳其忠其能純篤不<lb/>
　二者寡矣此其所以為常人也惟聖人則不然深居<lb/>
　九重而邪佞不能欺高拱南面而奸偽不能惑辨是<pb n="9b"/>　非於萬里之外察事機於秋毫之末其居上如此不<lb/>
　謂之克明可乎衣其衣則必憂其憂食其食則必事<lb/>
　其事守職位則不二其心臨事變則不易所守其為<lb/>
　下如此不謂之克忠可乎嗟乎聖人道全而徳偹果<lb/>
　安徃而不盡善也哉自其臨下而謂之明明固此德<lb/>
　也自其事上則謂之忠忠亦此徳也居上為下本無<lb/>
　二道克明克忠亦豈有二致哉伊尹於此特析而稱<lb/>
　之所以見其道之全而徳之傋也吾求之古而有得<pb n="10a"/>　於舜之稱禹焉既曰克勤于邦矣又曰克儉于家夫<lb/>
　在邦而能勤必居家能儉者也而稱之者必對舉而<lb/>
　並言之所以見其賢之不可及也知舜之稱禹則知<lb/>
　伊尹之稱湯矣且湯之徳豈特見之居上為下而已<lb/>
　哉與人不求備檢身若不及其處人己之間又如此<lb/>
　是以其徳盛業廣而天命歸之人心戴之自七十里<lb/>
　而至於萬邦焉湯之所以得天命者如此太甲而嗣<lb/>
　湯之天下可不思所以繼湯之徳也歟伊尹所以拳<pb n="10b"/>　拳以是告之也厥後太甲修厥身允徳協于下惟明<lb/>
　明后殆無忝於乃祖矣太甲其賢矣哉<lb/>
　　　太甲上<lb/>
先王顧諟天之明命以承上下神祗社稷宗廟罔不祗<lb/>
肅<lb/>
　理之存於心目者無或忘故誠之交於神明者無或<lb/>
　間盖誠心之所存即天理之所發見也使吾心之理<lb/>
　有一息之昏蔽而欲吾心之敬随所寓而形著難矣<pb n="11a"/>　哉若昔成湯於理之命於天者常目在之而唯恐失墜<lb/>
　其存是理而不忘者如此故以之承上下神祗者此祇<lb/>
　肅之心以之任社禝宗廟者亦此祗肅之心其達是敬<lb/>
　而無間又如此然則祗肅之至乃所以見其顧諟之<lb/>
　深惟知顧諟而不忘所以能祇肅而無怠也斯其内<lb/>
　外之相符也歟天之明命乃有生之同徳而惟聖人<lb/>
　能明而不昧故以之交於神明亦惟聖人為能敬而<lb/>
　無失聖人豈有異於人哉心之所存皆純亦不已之<pb n="11b"/>　天故身之所處皆緝熈敬止之地不見其有間也茍<lb/>
　此心之天一為人欲所蔽而不能加提撕警省之功<lb/>
　則出而主祭雖欲勉强修飾以造於整齊嚴肅之地<lb/>
　其能常乆而不變者鮮也聖人豈其然乎天之生物<lb/>
　也賦之氣以成形必命之理以為性凡其日用動静<lb/>
　之間顯然而不可欺昭然而不可掩者孰非天之所<lb/>
　命也常人莫不有是理而鮮能全之惟聖人也知付<lb/>
　畀之為重則存飬之功不可以不加知利欲之易昏<pb n="12a"/>　則省察之功不可以或替造次必於是顛沛必於是<lb/>
　而天之所以與我者無頃刻之或忘故能見其叅於<lb/>
　前倚於衡而我之所以得於天者無須臾之或離此<lb/>
　作聖之本原而主敬之極功也推此心以交於神明<lb/>
　其有厭怠而不敬者乎吾見其潔齊豐盛而凜乎其<lb/>
　臨之在上質之在旁也其在神祗者如此吾見其苾<lb/>
　芬孝祀而竦然於神之格思不可度思也其在社禝<lb/>
　宗廟又如此聖人於此豈勉强而為之哉盖知天命<pb n="12b"/>　無往而不存故罔不祗肅以祗肅之誠而為顧諟之<lb/>
　實聖人之所以異於人者如此豈外為莊栗而實則<lb/>
　怠慢暫焉收歛而乆則怠荒者之比哉詩人之稱成湯<lb/>
　曰聖敬日躋曰上帝是袛則其顧諟之誠祗肅之實<lb/>
　可想而見矣此所以天監厥徳使之集大命而撫安<lb/>
　萬方也歟太甲既立而不明于徳其視湯之顧諟明<lb/>
　命為何如以欲敗度縱敗禮其視湯之罔不祇肅為何<lb/>
　如伊尹以是吿之固欲其率乃祖攸行亦所以藥其病<pb n="13a"/>　而救其失也此太甲所以克終允徳也歟<lb/>
慎乃儉徳惟懐永圖若虞機張往省括于度則釋欽厥<lb/>
止率乃祖攸行<lb/>
　大臣告君以自治之方既以物理之不可妄發者為<lb/>
　喻復以君身之不可妄動者為戒盖射之與治事雖<lb/>
　殊而理則一所以善於吿君者既曲喻之於先復正<lb/>
　戒之於後也昔者伊尹之告太甲以為必當謹其儉<lb/>
　約之徳惟懐永乆之謀人君自治孰有先於此者乎<pb n="13b"/>　其所以戒之者至矣然恐其泛然視之而君莫我聽<lb/>
　也故又即物理以喻之以為譬若虞人之弩機既張<lb/>
　而必往察其括之合夫法度然後發其不敢妄發也<lb/>
　如此則人君之為治其可有一毫之妄動乎敬一心<lb/>
　之所止率乃祖之所行如是而後可也誠知君身之<lb/>
　不可妄動則所以謹其身而逺其謀者不難矣孔子<lb/>
　曰以約失之者鮮矣是持身不可以不謹也又曰人<lb/>
　無逺慮必有近憂是為謀不可以不長也况乎人君<pb n="14a"/>　一身關四海之盛衰係生民之休戚於是而不加謹<lb/>
　焉則輕舉妄動所以觖天下之望者多矣大臣告君<lb/>
　宜無出此然君非生知之知茍不旁引曲喻使理之<lb/>
　可明白昭晰於其前豈能必其坦然由之而無疑哉<lb/>
　故即射以觀之而為治之理可見矣夫虞人之射其<lb/>
　藝甚㣲其得失甚薄然猶臨事知戒未嘗廢法而妄<lb/>
　動則人主之持身豈射者之不若乎其不可妄動也<lb/>
　明矣夫事事物物莫不各有當止之地設施措注前<pb n="14b"/>　王又有一定之法不此之守而欲慎其徳而逺其謀<lb/>
　吾未見其可也伊尹之告太甲其不曰驕奢縱侈非<lb/>
　所以為徳也必敬以持已而無一事之敢輕茍且自<lb/>
　便又非所以為謀也必言而思其所終行而思其所<lb/>
　弊而無一事之敢忽如是而後可也以是告君可謂<lb/>
　切而要矣然猶以為晰理之不明則聽信之不篤故<lb/>
　復即虞人之射以為喻焉夫虞者山澤之官以射獵<lb/>
　為職者也射之為技有機有括機所以發其往括所<pb n="15a"/>　以求其度機不戒而妄發則其發也必非所遇矢不<lb/>
　省而遽釋則其遇也必非所中故必目存乎括心省<lb/>
　乎度使心手相應而有以合乎度之中如是而後釋<lb/>
　焉其不中者鮮矣射之微技志於得獸而所以慎者<lb/>
　尚如此况握四海九州之權者哉是故動静云為而<lb/>
　吾心有本然之度也必肅恭收歛而求止其所當止紀<lb/>
　綱法度先王有已然之法也必持循据守而行其所<lb/>
　當行止所當止所以立本也行所當行所以致用也<pb n="15b"/>　體用兼全本末具舉吾見其是為無動動而不合於<lb/>
　法度者寡矣是則射之與治又豈有二理哉伊尹以<lb/>
　為太甲告者誠以太甲所以欲敗度縱敗禮此盖以<lb/>
　奢侈失之而無長逺之慮者也故首以慎乃儉徳惟<lb/>
　懐永圖者言之喻言以曉之者欲其聽之審也正言<lb/>
　以戒之者欲其行之篤也伊尹之心豈不以成湯所<lb/>
　行無非大中至正之理可以為萬世凖的正猶機括<lb/>
　之有法度也使太甲能以一心為機括以乃祖所行<pb n="16a"/>　者為法度則其所以謹儉徳而懐永圖者至矣吁<lb/>
　　　太甲中<lb/>
先王子恵困窮民服厥命罔有不悦<lb/>
　聖人有子民之實徳故足以得天下之懽心盖愛人<lb/>
　者人恒愛之理之必然者也而况愛之有誠者乎宜<lb/>
　其心悦而誠服也昔者成湯愛民如子而無間於困<lb/>
　窮故民服其命而至於罔有不悦一感一應猶影響<lb/>
　然是豈有他哉亦以其愛之心出於誠而已矣世率<pb n="16b"/>　謂君尊也而民卑君貴也而民賤以尊臨卑以貴蒞<lb/>
　賤於是視之猶草芥而惟恐芟夷之不加疾之如㓂<lb/>
　讎而惟恐斬刈之不力上之待下者如此則下之報<lb/>
　上者從可知矣夫豈知天子惟君萬邦元后者又所以<lb/>
　父母斯民也夫父母之於子賢者愛之不肖者怜之<lb/>
　惟恐有一之不得其所也而况天下之罷癃殘疾惸<lb/>
　獨鰥寡皆吾赤子之顛連無告者也而柰何其鄙夷<lb/>
　之且賤惡之惡在其為民父母也故夫見孺子入井<pb n="17a"/>　而有怵惕惻隠之心㓜吾㓜而知所以<hi>闕</hi>人之㓜是<lb/>
　心也人皆有之惟聖人為能<hi>闕</hi>　　　　　　聖人<lb/>
　能以不忍人之心行不忍人之政<hi>闕</hi>
　　　　之地所欲與聚所惡勿<hi>闕</hi>
　　　　　夫匹婦無一不被其澤其<hi>闕</hi>
　　　　　之政猶之罔極之恩者豈有<hi>闕</hi>
　　　　　　　而已矣夫至誠而不動者未之有<hi>闕</hi>
　　　　　　　　也上以誠而愛其下<hi>闕</hi>
<pb n="17b"/>　　　　　　　　　愛之如父母敬之<hi>闕</hi>
　<lb/>
　<lb/>
　　　　　　　　　廹之致哉亦<hi>闕</hi>於誠而已矣故<lb/>
　曰愛人者人恒愛之必然之理也且湯之子恵困窮<lb/>
　也初非有心於服人也亦非每人而悦之也要亦盡<lb/>
　吾君道之所當然者耳而民之歸之也猶水之就下<lb/>
　沛然莫之能禦也前王之得民心如此則繼世以有<pb n="18a"/>　天下者可不深思而敬守之哉宜夫伊尹重以為太<lb/>
　甲告也吾今而後知撫我則后虐我則讎之説為不<lb/>
　可渝也以民之無常惟恵之懐之言為不可易也彼<lb/>
　有狗彘食人之食而不知檢塗有餓莩而不知發乃<lb/>
　是望民之加多倉廪實府庫充使壯者㪚而之四方<lb/>
　老者轉乎溝壑乃惡疾視長上之死而不救之二君<lb/>
　者亦有子恵之實於其民者乎而欲民之悦服多見<lb/>
　其不知量也反覆其君世主之行事觀之未嘗不三嘆<pb n="18b"/>　古人之不可及也<lb/>
王懋乃徳視乃烈祖無時豫怠奉先思孝接下思恭視<lb/>
遠惟明聽徳惟聰朕承王之休無斁<lb/>
　人君當勉於修己以法先王之勤惟事必究其心而<lb/>
　無所忽則臣奉君之美於無窮夫修徳而足以無耻<lb/>
　於前王則其福固足以及其臣下矣是以伊尹之告<lb/>
　太甲欲其勉於修徳以法先王之勤不可頃刻安於<lb/>
　豫怠也然修徳之要豈有他哉奉先也當思所以盡<pb n="19a"/>　其孝接下也當思所以致其恭視則欲逺而思明聽<lb/>
　則在徳而思聰凢此皆懋徳之所従事也太甲果能<lb/>
　究心於此而無所忽焉則修徳於一已而福及於羣<lb/>
　臣為之臣者固將承王之美而無有厭斁者矣於此<lb/>
　見人君修徳之道匪輕大臣輔弼之責至重君徳既<lb/>
　修而後臣責始盡其所係盖如此夫人君一身係國<lb/>
　家之安危闗生民之休戚固當以修徳為先而大臣<lb/>
　者盖與之共安危而均休戚尤以弼成君徳為任后<pb n="19b"/>　徳為臣不徳為臣其任不亦重乎况乎主聖則臣下<lb/>
　得以蒙其休主為則臣下不得以辭其責茍君有善<lb/>
　而不知所以順其美有過而不知所以救其惡耽樂<lb/>
　怠荒輕舉妄動覆先王之令緒而有愧於烈祖則召<lb/>
　危亡之辱而禍及於其臣固其勢之所必至也大臣<lb/>
　盖知此是以於上下視聽之間既備述其當然之道<lb/>
　且以己之所仰賴者期之可謂善戒其君者矣夫人<lb/>
　君為天下之表儀必疆於自治而後可以治人固當<pb n="20a"/>　孜孜焉為善是求汲汲焉為徳是務使己之徳無愧<lb/>
　於先王可也懋敬厥徳先王所以修於己者如此則<lb/>
　日新厥徳後王可不思所以視效於此哉夫其宵衣<lb/>
　旰食而無頃刻之安焦心勞思而無毫忽之怠先王<lb/>
　所以勤於己者又如此而後王豈可安於豫怠以違<lb/>
　其祖哉盖繼志述事在孝子之心所當思祭之如存<lb/>
　在孝子之心所當勉使孝敬之心無時而忽之則不敢<lb/>
　有違其祖矣上而祖考固不敢以背違下而羣臣亦<pb n="20b"/>　惡可得而易忽之哉此伊尹所以為善告君者歟<lb/>
　　　太甲下<lb/>
惟天無親克敬惟親<lb/>
　不可恃者上天眷顧之情所可恃者君心感格之道<lb/>
　夫人君之格天舍敬其何以哉是以伊尹之告太甲<lb/>
　謂天於君豈有常親之理其眷顧之情盖不得而恃<lb/>
　也然人君能盡一己之敬則天心雖無常親而亦未<lb/>
　嘗不親之是其感格之道盖有所在也謂之無親則<pb n="21a"/>　有不可必者謂之惟親則固有甚可必者存焉亦顧<lb/>
　君心之敬否何如耳可不知所以敬之哉嘗讀書至<lb/>
　天難忱斯惟命靡常而後知天眷之無常及至皇天<lb/>
　無親惟徳是輔而後知格天之有道盡其道則可格<lb/>
　乎天矣且吾有以知之天監厥徳用集大命人知天<lb/>
　之所以厚於成湯而不知湯所以得天者以其顧諟<lb/>
　明命而罔不祗肅也皇天用訓厥道付畀四方人知<lb/>
　天之所以眷文王也而不知文王之所以得乎天者<pb n="21b"/>　亦以其能昭事上帝而小心翼翼也論至於此然後<lb/>
　知人君未有敬謹而不足以得天心亦未有怠荒而<lb/>
　能隆天眷者宜乎伊尹拳拳於太甲也今夫天高在<lb/>
　上無形迹之可見無聲臭之可聞而其聰明不可欺<lb/>
　明威不可測予之而或奪之福之而或禍之是天固<lb/>
　無常親也人君在上能使天之心與我為一者無他亦<lb/>
　惟敬而已矣方其敬也出門如見大賔使民如承大<lb/>
　祭視如對日星聽如驚雷霆坐如近記過之史行如<pb n="22a"/>　随糾非之吏兢兢焉無湏臾之或慢業業焉無一事<lb/>
　之敢忽君之盡其敬者如此則申命用休固非吾之<lb/>
　有求乎天而其来也自不可辭純佑秉徳亦非天之<lb/>
　有私于我也而其至也自不容禦謂之克敬惟親非<lb/>
　歟然則無親者天也惟親者吾使之也為君者茍以<lb/>
　天無常親而不盡己之敬則非天之無親也實君不<lb/>
　能致其親之之道也茍能盡其道則天與君渾然為<lb/>
　一而無天人之間矣太甲既立不明于徳至于以欲<pb n="22b"/>　敗度縦敗禮盖亦恃天命之可常矣而豈知天無常<lb/>
　也哉故幸其一旦改悟而遽以是告之庶其能欽崇<lb/>
　乎天道而永保乎天命也伊尹之忠愛何如哉<lb/>
　　　咸有一徳<lb/>
徳無常師主善為師<lb/>
　徳之在人者無定名而取之于己者有定論夫人之<lb/>
　徳至不少也取諸人以為善惡可執一以為師哉亦<lb/>
　惟主於善而已矣伊尹之告太甲謂徳之在人非止<pb n="23a"/>　於一端師之有要必為善是主茍非有以集天下之<lb/>
　善則豈足以成一人之善也哉<hi>云云</hi>人君居天下之<lb/>
　上必有首天下之徳然不在於恃一己之長貴其能<lb/>
　兼天下之善而已盖天以一理賦之於人㪚為萬善<lb/>
　人君合天下之萬善而後已之徳可全故舜之徳非<lb/>
　不大也然善與人同樂取諸人以為善夫子之徳非<lb/>
　不高也然猶多聞多見擇其善者而従之凢其有諸<lb/>
　己者盖無非取諸人也是惡可執一以為師也茍自<pb n="23b"/>　廣而狭人使匹夫匹婦不獲自盡則一善不備而人<lb/>
　主無與成厥功矣此大臣之所深戒也且夫天下之<lb/>
　理㪚殊多端博取諸人何者非益仁善為元固所當<lb/>
　師也而有所謂行而宜之之義焉非禮勿履亦所當<lb/>
　師也而又有所謂應變曲折之智焉大而三綱五常<lb/>
　之道小而動靜云為之理其為徳也不止於一二不<lb/>
　止於十百不止於千萬也是亦何常師之有哉必也<lb/>
　博取諸天下叅酌乎吾心善者主之不善者舍之可<pb n="24a"/>　者法之不可者去之使其徳之未善也雖生乎吾前<lb/>
　亦舍之而勿師使其徳之誠善也雖生乎吾後亦師<lb/>
　之而勿棄誠如是則人之有善無不容而已之徳無<lb/>
　不修矣大抵徳者善之總稱善者徳之實行故徳兼<lb/>
　衆善不主於善則無以得一本萬殊之理善原於一<lb/>
　不協于一則無以達一本萬殊之妙故始焉主善固<lb/>
　欲其博而求之不一之善終也協一則欲其約而㑹<lb/>
　之至一之理此聖學始終條理之緒而人君取人為<pb n="24b"/>　善之要也太甲改過之初伊尹以是告之其才固有<lb/>
　大過人者歟雖然豈特伊尹之言為然前乎舜禹精<lb/>
　一之傳後夫孔顔博約之㫖同一揆也<lb/>
　　　盤庚上<lb/>
汝克黜乃心施實徳于民至于婚友丕乃敢大言汝有<lb/>
積徳<lb/>
　大臣無私而廣實徳于今斯敢有言而揚積徳于昔<lb/>
　盖今日之實徳非一己之私心然後前日之積徳非<pb n="25a"/>　一己之私論况積徳者世臣大族之所欲言者也惟<lb/>
　私心未去而不能以施徳於人為功則言辭之間不<lb/>
　敢以積徳而大其説爾必也私心不累其實徳而施<lb/>
　於今日者無不周然後可証其積徳而敢於言者無<lb/>
　所愧不然實徳有虧而所謂積徳者乃妄矣雖欲言<lb/>
　之其敢大言乎<hi>云云</hi>故盤庚誥我世家大族以遷殷<lb/>
　而两致意於徳之一辭誠以世家大族雖不欲以實<lb/>
　徳為功而好以積徳為論者也殊不知所行者皆私<pb n="25b"/>　心則所言者皆妄論而非積徳矣實徳者所難行者<lb/>
　也私心未去則不能徧行積徳者所易忘者也而實<lb/>
　徳未行則不敢大言之言之非艱行之惟艱所行者<lb/>
　皆私心所為而非實徳之徧及則所言者尚敢以積<lb/>
　徳為誇大談也哉古人告戒之辭勸其施徳於人則<lb/>
　既勉其所不欲行者又以其所欲言者誘之則世家<lb/>
　大族好以積徳為説者自不能不以實徳施于民矣<lb/>
　且夫祖乙圯于耿而水患害于民則勢不得不遷也<pb n="26a"/>　而世家大族安土重遷胥動浮言以害遷者則巨室<lb/>
　之所以有言者必自恃以為民之所慕然不知以私<lb/>
　心茍悦小民而害其遷則非實徳也實徳未施則不<lb/>
　可謂其積徳矣故必告之以實徳而啟之以積徳之<lb/>
　論焉實徳者學而有功者也積徳者祖宗前日之所<lb/>
　積者也欲以積徳為言夫豈難於立論者而實徳皆<lb/>
　私心所為則其所言者皆私論爾惟夫勸民以遷都之<lb/>
　利使實徳施于一國之民至於婚姻僚友無不被其<pb n="26b"/>　功澤然後乃敢大言而曰汝有積徳其来非一日也<lb/>
　汝今不能公心以施實徳於人而乃欲大言其積徳<lb/>
　於己是何大言不慙而敢立論如此哉殷人巨室致<lb/>
　使天子之尊而以大言誘之亦可謂頑矣而盤庚則<lb/>
　誠賢君也以忠厚代斧鉞之誅以言論開人心之善亦<lb/>
　先王之遺意也故卒使殷民之遷而厥徳允修焉厥<lb/>
　後周公遷殷民至于世三紀俗變風移而殷之庶士<lb/>
　怙侈滅義驕滛矜誇不改乎前日之舊則世禄之家<pb n="27a"/>　鮮克由禮亦已乆矣然盤庚化之於前成王穆王化<lb/>
　之於後則頑者又在於化之如何也然至煩於告戒<lb/>
　之末而不能以心相孚則又世變之不得已也吁<lb/>
　　　説命上<lb/>
若金用汝作礪若濟巨川用汝作舟楫若嵗大旱用汝<lb/>
作霖雨<lb/>
　取諸物以喻其臣者其望切取諸天以喻其臣者其<lb/>
　望深事之係於物者不若係於天者之為大也故人<pb n="27b"/>　君擬臣於物必至於擬諸天而後止耳夫礪物也舟<lb/>
　楫亦物也然金以之而利川以之而濟物之相資者<lb/>
　然也况君之於臣乎此君之喻臣其望之切者如此<lb/>
　然利取諸物曷若取諸天大旱天之所以困民也霖<lb/>
　雨天之所以利民也以天之所利濟民之所困則其<lb/>
　為用亦大矣君之喻臣有似於此則其望之深者何<lb/>
　如既擬諸物又擬諸天於以見其言之愈切而意愈<lb/>
　深也説命上篇曰<hi>云云</hi>此高宗所以望傅説者如此<pb n="28a"/>　嘗謂有一物之利有一人之利有天下之利一物之<lb/>
　利固不如一人之利一人之利又不如天下之利也<lb/>
　以其利而言則雖有大小之殊其用之不可無則一<lb/>
　而已然用之為利不以其順而以其<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>以其異而不<lb/>
　以其同逆者可以有成而異者可以相濟也故君望<lb/>
　臣不以其依阿容恱之為忠而以其犯顔強諌之為<lb/>
　直不以其諂諛将順之為美而以其繩愆糾繆之為<lb/>
　賢是故金利器也然非有以淬之則無以成其利礪<pb n="28b"/>　粗於金故可以為金之用也巨川險地也然非有以<lb/>
　濟之則無以通其險舟乘於川故可以為川之用也<lb/>
　君之喻臣而取諸此可謂切矣然未至於大也若嵗<lb/>
　大旱陽氣之烈也茍無以遏之則生物為之枯槁生<lb/>
　民為之憔悴霖雨陰氣之和也改而為雨積而為霖<lb/>
　起枯槁而生榮化憔悴而愉悦其為用也不亦大乎<lb/>
　君之喻臣而取諸此其所望者亦至矣盖礪而為金<lb/>
　之用一物之利也舟楫為巨川之用一人之利也霖<pb n="29a"/>　雨為大旱之用天下之利也一人之利固大於一物<lb/>
　之利而天下之利則又不止於一人之利而已爾是<lb/>
　以君之於臣利於君之一事者未足善利於君之一<lb/>
　身者為可嘉利於君之一身又不若澤及四海而天<lb/>
　下利之者為可貴也故高宗之望傅説取喻於物其<lb/>
　意固切取喻於天者其意尤深也然書之取物為喻<lb/>
　多矣有曰若稽田而疆畎若作室而塗茨有曰若苗<lb/>
　之有莠若粟之有秕未嘗直指人於其間而高宗之<pb n="29b"/>　喻則不徒曰若金用利而必曰用汝作礪不徒曰巨<lb/>
　川用舟楫大旱用霖雨而必曰用汝作舟楫霖雨異<lb/>
　時酒醴之喻曰爾惟麴蘖和羮之喻曰爾惟鹽梅曰<lb/>
　汝曰爾置諸两物相資之間懇懇焉不釋諸口其所<lb/>
　望之者不啻如饑之食渴之飲也及即傅説而觀之<lb/>
　従䋲之喻監憲之言作礪之用可見矣高宗以遯野<lb/>
　罔顯之餘而一旦即聞勤學之訓作舟楫之用又可<lb/>
　見矣至於四海之内咸仰朕徳之譽則作霖雨之用<pb n="30a"/>　又何如哉君臣之際其盡美矣<lb/>
　　　説命中<lb/>
慮善以動動惟厥時有其善喪厥善矜其能喪厥功惟<lb/>
事事乃有備有備無患<lb/>
　動必循理而欲合於時措之宜志不可滿而貴乎得<lb/>
　思患預防之道此大臣之善戒其君者也大臣之有<lb/>
　言於其君茍徒及於高逺之務而不責之以躬行之<lb/>
　實則空言無施雖切何補昔傅説之告高宗盖審乎<pb n="30b"/>　此矣謂夫動者吉凶悔吝之所由生也慮善而動固<lb/>
　云可也然而動非其時則是動為無益矣志者人之<lb/>
　所易滿也不自滿假人之賢也蔽於矜伐則徳喪而<lb/>
　功隳矣事者人之所易忽也事其事者備而無患茍<lb/>
　無其備則事至而患生矣吁於斯三者皆人君之所<lb/>
　當戒者也亦不出乎躬行之實者也為高宗者可不<lb/>
　念哉<hi>云云</hi>見於説命中篇其義如此嘗謂大臣愛君<lb/>
　之心未有不極其至者也凢其所戒未有不出於正<pb n="31a"/>　者也然将使其君樂於位而我不告之以事理之所<lb/>
　宜當務之為急言雖多奚益哉夫君之動而或為無<lb/>
　益者何也盖理之甚當而未合於時者然也有己之<lb/>
　善矜己之能此則志為自滿而道不加修者然也不<lb/>
　事其事事至無備此則蓄疑敗謀怠忽荒政者然也<lb/>
　凢世之人主而知有是戒者亦盍反其本矣今夫所<lb/>
　謂善者當乎理也時者時措之宜也慮固欲其當乎<lb/>
　理而動尤貴於得其宜動而非時猶無益也聖人酬<pb n="31b"/>　酢斯世亦惟其時而已盖嘗思之事固有善而非時<lb/>
　之所宜者善如裘葛之良時如寒暑之時時非裘葛<lb/>
　雖善何施惟未動審於慮善将動審於時宜然後事<lb/>
　順於理而當其可矣不顧可否非時而動則吾未見<lb/>
　其能有益於動者也凢人之有一善者皆曰能有是<lb/>
　是亦足矣有一能者皆曰能善是是亦足矣此所謂<lb/>
　矜伐自滿者也殊不知自有其善則己不加勉而徳<lb/>
　日虧矣自矜其能則人不効力而功日隳矣常人之<pb n="32a"/>　不知戒於是者猶曰不可而况於人君者乎凢天下<lb/>
　之事惟事其事者乃其有所備也既有其備則又何<lb/>
　患之有哉若夫修車馬備器械事乎兵事則兵有其<lb/>
　偹故外侮不能為之憂簡稼器修稼政事乎農事則<lb/>
　農有其備故水旱不能為之害所謂事事有備無患<lb/>
　者如此説之告君可謂知所當務者矣抑嘗論之高<lb/>
　宗聰明之主也非不能待時而動者也非蔽於矜伐<lb/>
　者也亦非不能思患而預防者也而説之拳拳以是<pb n="32b"/>　為言者盖以惟聖憲天欲其事事物物而皆出於天<lb/>
　理之所當然也茍有一毫之未盡則即私意而非天<lb/>
　之聰明矣此所以不得不為之過慮而戒之也嗚呼<lb/>
　説其忠臣也哉<lb/>
　　　説命下<lb/>
若作酒醴爾惟麴蘖若作和羮爾惟鹽梅爾交修予罔<lb/>
予棄予惟克邁乃訓<lb/>
　賢君資臣以格其心不惟取喻之甚明而且自任之<pb n="33a"/>　甚重也輔導者臣之功而力行者君之責也茍言焉<lb/>
　而不見用則喻之雖切人亦孰肯盡言哉昔者高宗<lb/>
　之命傅説謂爾之輔朕當訓于立志之初而不在於行<lb/>
　事之際也何也譬之作酒醴則先資汝以為麴蘖作<lb/>
　和羮則資汝以為鹽梅左右規正而無或偏交修不<lb/>
　逮而毋或棄予於爾言皆能力行而無怠爾果何憚<lb/>
　而不言哉喻之以物理而誘之以盡言高宗其善於<lb/>
　資臣者矣夫人臣之輔君惟力行之難人君之聴言<pb n="33b"/>　惟力行之未易盖救之於事為之著不若調濟於心<lb/>
　術之微而言聽諌行則人孰不樂告以善道古之賢<lb/>
　君所以不徒托物以明其理又必盡言以誘其誠盖<lb/>
　以取喻之不精則辭不足以達意而賢者不見其求<lb/>
　助之切自任之不篤則求道之不勇而賢者亦豈信<lb/>
　其足以有為古之人兼盡是道者高宗是也夫人君<lb/>
　以一身而總天下之大以一心而應萬事之機茍或<lb/>
　毫釐有差則将謬於千里故志也者心之所之将欲<pb n="34a"/>　有為而未見於事者也人君納誨以輔台徳者當於<lb/>
　此而致力焉盖天下之事理禁於未發者易為功而<lb/>
　救於己然者難為力茍於君心趨向之或偏而不知<lb/>
　所以訓迪焉則他日發於其政害於其事而其害将<lb/>
　有不可勝言者矣泛觀物理何獨不然作酒醴者麯<lb/>
　多太苦蘖多太甘麯糵得中而後成酒作和羮者鹽<lb/>
　多則醎梅過則酸必鹽梅得中而後成羮二者皆調<lb/>
　均節適於作之之初然後能適衆口於既成之後人<pb n="34b"/>　臣之輔導其君亦何以異於此哉剛柔之相濟猶麴<lb/>
　蘖之交致其功也可否之相濟猶鹽梅之交致其味<lb/>
　也夫然後謂之交修否則容悦逢迎和者如一猶之<lb/>
　以水濟水耳謂之交修可乎夫誨之諄諄而聽我藐<lb/>
　藐是故無足與言仁義雖棄之可也有聞未之能行<lb/>
　惟恐有聞予之克邁乃訓若此而棄我不言可乎説<lb/>
　而不繹從而不改是盖畫而不進雖絶之可也今也<lb/>
　得一善則拳拳服膺而勿失予之克邁乃訓若此而<pb n="35a"/>　棄我而不諌可乎夫言不遜則不足以感人之心行<lb/>
　不篤則不足以造道之極以君命臣而切切焉惟恐<lb/>
　其予棄其尊徳樂道之誠固於斯而可知尊所聞行<lb/>
　所知而自謂之予克其勇往力行之心盖於斯而可<lb/>
　見吁人君之切於求助如此雖欲不言安得而不言<lb/>
　哉嗚呼人主一心萬化之原危微操舎之㡬乃得失<lb/>
　存亡之所係乎人能先立乎此則天下事可從而理矣<lb/>
　於此見能盡其心而欲明諍顯諌於行事之間者斯<pb n="35b"/>　末矣故祖乙之告高宗曰惟先格王正厥事而穆王<lb/>
　之命伯冏亦曰䋲愆紏謬格其非心豈不與高宗訓<lb/>
　志同一軌轍乎高宗首以舟楫霖雨為喻繼以麴蘖<lb/>
　鹽梅為喻所造者深而望益切矣宜説有以復于王<lb/>
　也説為商賢佐而果無負於訓于朕志之命高宗為<lb/>
　商令主而真能踐其克邁乃訓之言其有以成中興<lb/>
　之功宜矣<lb/>
王人求多聞時惟建事學于古訓乃有獲<pb n="36a"/>　資諸人者固欲措諸事於天下法諸古者猶欲得其<lb/>
　理於吾心盖理之所存即事之所由建天下豈有理<lb/>
　外之事哉夫茍知資之人以利於行而不知反諸己<lb/>
　而致其知則非王者之學矣傅説知其然故其告高<lb/>
　宗也謂人之求聞於人而以多為貴者非徒有資聞<lb/>
　見而欲見之於行事也然惟行是務而不反之於己<lb/>
　則亦㝠行而已故必學於古人之訓然後乃有所得<lb/>
　於心而後之所建者亦有所資而不匱矣豈有不能<pb n="36b"/>　學以致其知而徒聞以力行者哉故説命之下篇有<lb/>
　曰<hi>云云</hi>大抵知行無二致也古今無二理也彼有富<lb/>
　於見聞而不能施於實用者必其知之未至也豈可<lb/>
　徒行之為務哉又有勤於問學而不能深造其理者<lb/>
　必其行之勿篤也豈可徒知之為務哉茍有聞矣而<lb/>
　又質之於古則其事之所建者必非賢者之過於行<lb/>
　矣學古矣而又求於人則其所獲於心者必非知者<lb/>
　之過於知矣若高宗者非不能建事也非不知學古<pb n="37a"/>　也盖恐其所行非所知而所知非所行爾説也交陳其<lb/>
　説而互陳其義其意盖謂人非生而知之者莫不求聞<lb/>
　於人也人非聞一而知十者莫不欲所聞之多也使<lb/>
　其聞於人者既多而行於己者不悖則唯恐其不多<lb/>
　耳茍得於聞如彼而達諸事者如此是則道聽塗説<lb/>
　而已雖多亦奚以為如之何而不以古訓為務哉何<lb/>
　則典謨之篇非陳言也禮樂之制非虛文也精微之<lb/>
　藴非學莫之領㑹帝王之傳非學莫之融貫使有志<pb n="37b"/>　於古者不以所聞之多而廢其學不以所行之篤而<lb/>
　畧於獲則理之在古訓者即吾心之所得而理之在<lb/>
　吾心者即古訓之所載矣豈有知之至不由於學之<lb/>
　博哉豈有得於心而不能建於事者哉吾觀説之於<lb/>
　高宗方其交修罔棄也而説則曰非知之艱者欲其<lb/>
　勉夫行也及其克邁乃訓則又曰學于古訓乃有獲<lb/>
　者欲其致於知也由此而觀高宗之聞於説者不為<lb/>
　少矣説之告於王者必可建事矣但恐前日之學於<pb n="38a"/>　甘盤者未嘗有同於心也則夫説之於王安恃今日<lb/>
　之所寄而廢前日之所學若説者可謂能愛君矣後<lb/>
　之論學者必曰自傅説告高宗始然則高宗之中興<lb/>
　者有自来矣非君臣各盡其道何以與於此哉<lb/>
惟學遜志務時敏厥修乃来允懐于茲道積于厥躬惟<lb/>
斆學半念終始典于學厥徳修罔覺<lb/>
　知學以至夫道惟信之篤而道益充即知教以全其<lb/>
　功惟守之一而徳自化夫使人之學也徒知謙勤篤<pb n="38b"/>　信以開夫凝道之端而不知體立用行以極夫成徳<lb/>
　之妙豈聖學之全功哉且學問之道無他謙以受人<lb/>
　勤以勵已而已謙勤兩盡而不至於道者未之有也<lb/>
　况於此而篤不忘則道之積於己者益以充矣然猶<lb/>
　未也道積厥躬者體之立斆學于人者用之行兼體<lb/>
　用合内外而後可以㑹其全也一念終始常在於學<lb/>
　則其徳之修者有日進而不自知之妙矣吁聖賢之<lb/>
　學所以造道成徳如此宜𫝊説之重為高宗告也使<pb n="39a"/>　因是而求夫聖賢之學矣盖所以貫終始於一心合<lb/>
　内外於一理也然其造道而成徳者固亦有序焉則<lb/>
　道也徳也果二理哉是不然也道者理之共由而徳<lb/>
　者理之自得也學與理一固凝道之端而理與心一<lb/>
　乃成徳之妙也是故遜敏以立其本學之始也而即<lb/>
　其道之凝也斆學以致其用學之終也而即其徳之<lb/>
　化也始焉而道之凝者有可見之功終焉而徳之化<lb/>
　者無可名之迹始終一心内外一理斯為聖學之全<pb n="39b"/>　功矣今夫遜其志而如有所不能則卑以自牧虚以<lb/>
　受人也敏於時而如有所不及則惟日不足日新不<lb/>
　已也不徒曰惟學遜志而且曰務時敏焉則修己以<lb/>
　敬而敬自生修道以仁而仁自至斯謂學以至夫道<lb/>
　矣然信道不篤則中道而止也必也篤信乎此而不<lb/>
　惑允念乎此而不忘則敬之修者敬積於厥躬而非<lb/>
　聲音笑貌矣仁之修者仁積於厥躬而皆睟面盎背<lb/>
　矣向也修之来者為不有今也来之積者為益充不<pb n="40a"/>　曰信之篤者而道益充耶然學無止法道無終窮則<lb/>
　人之學也又豈如斯而已乎是故道至於積厥躬則<lb/>
　其本立矣而徳未至於罔覺非所以㑹其全也學所<lb/>
　以成已而教之以成物則成物之功居乎其半矣學<lb/>
　所以明徳而教所以教民則新民之功居乎其半矣<lb/>
　不以此為可先而學焉不以彼為可後而倦教斯謂<lb/>
　之教以全其功也然守之不一則半塗而廢矣必曰<lb/>
　始之自學學也終之教人亦學也念茲在茲終始惟<pb n="40b"/>　一則向也敬之修者吾見其為敬而今則徳修罔覺<lb/>
　向也仁之修者吾知其為仁而今則徳修罔覺矣不<lb/>
　識不知順帝之則盖有不可名言之妙也不曰守之<lb/>
　一而徳自化耶始也謙勤篤信以開夫凝道之端終<lb/>
　也體立用行以極夫成徳之妙此其所以貫始終而<lb/>
　合内外之道矣且高宗舊學于甘盤者也而𫝊説之<lb/>
　言若此其亦達夫聖學之全功矣然又慮其徳修罔<lb/>
　覺則或失於虚無荒忽而徳非其徳矣故又欲其監<pb n="41a"/>　于先王成憲其永無愆何其愛君之至哉抑論之聖<lb/>
　人心法之傳尚矣而學之一字實始於此厥後吾夫<lb/>
　子以生知之聖固無所事乎學矣然既憂乎學不講<lb/>
　而徳不修也亦又學不厭而教不倦焉又極而從心<lb/>
　所欲不踰矩則其造道之深而成徳之妙亦豈無所<lb/>
　自哉吁學者之極功聖人之能事也後之學者尚考<lb/>
　於斯<lb/>
惟斆學半念終始典于學厥徳修罔覺<pb n="41b"/>　知教之及於人者有相長之功則學不厭於己者有<lb/>
　自然之益盖教有相長學無止法教人與自學莫非<lb/>
　所以為進徳地也夫教學于人所以教人也而所得<lb/>
　乃居乎自學之半是推己教人亦為學之事也然則<lb/>
　為學者可不終始有常乎一念終始有常無間其徳<lb/>
　之所修有不期然而然者矣大臣告君以為學之要<lb/>
　孰有加於此哉<hi>云云</hi>夫為學之道有二亦曰教不倦<lb/>
　學不厭而已人皆曰教不倦者所以成物也非以成<pb n="42a"/>　己是學之終事然豈知温故有知新之理因人有反<lb/>
　己之機然終也猶始也且傳曰學然後知不足教然<lb/>
　後知困是教人之功皆所以為己也茍知教人亦所<lb/>
　以成已則典學之念豈復有終始之異歟念無終始<lb/>
　之殊則勉强學問之餘體用無間之後而涵泳從容<lb/>
　忽不自知其入於聖賢之域矣此教不倦學不厭二<lb/>
　者所以不容舉一而廢一歟自今觀之傳道觧惑推<lb/>
　吾之所知者以語人也吾心之見由是而愈明則昔<pb n="42b"/>　之所未知者於是可無不知矣長善救失推吾之能<lb/>
　者以語人也然吾身之行由是而愈力則昔所未能<lb/>
　者於是可無不能矣然則講貫之精者實吾辨之眀<lb/>
　也研窮之熟者乃吾行之篤也為人固所以為己而<lb/>
　成物即所以成己也豈非惟教學半之說歟夫茍知此<lb/>
　則典學之念其可有終始之間哉故始之自學學也<lb/>
　而未嘗有一毫自棄之心終之教人亦學也而未嘗<lb/>
　萌一毫自滿之意念之所向終始不渝則徳之所修<pb n="43a"/>　亦日不已始也由善信而美大今則不知其大而化<lb/>
　之矣始也由擇善而固執今則不知其從容中道矣<lb/>
　謂之念終始典於學而徳修罔覺非歟嗟夫學之為<lb/>
　道大矣哉人非生而知之未有不湏學而成者矧斯<lb/>
　道也測之而益深窮之而益逺愈至而愈未至愈求<lb/>
　而愈不足是以古之聖賢未嘗不以懈怠荒寧為懼<lb/>
　勤勵不息自强然嘗論之世之為學者明師在前講<lb/>
　誦在後遜志時敏厥修乃来已之自學若此若無待<pb n="43b"/>　於教人而後喻也允懐于茲道積厥躬學之得於己<lb/>
　者如此若無待於終始典學而後得脩也然教而後<lb/>
　知困知困而後能自強是以起予之商助我之囘雖<lb/>
　聖人有不容廢也道無終窮學無止法終始惟一時<lb/>
　乃日新一隙之間萬善俱廢是以孳孳為善拳拳服<lb/>
　膺雖聖賢有所不容己也高宗君臣講求為治之要<lb/>
　而終歸諸此開萬世言學之端實自兹始其致中興<lb/>
　之盛也宜哉<pb n="44a"/>股肱惟人良臣惟聖<lb/>
　人必具四體而後成其形君必資賢輔以成其徳盖<lb/>
　君之有賢臣猶人之有股肱也故高宗命説近取諸<lb/>
　身以為喻焉以為人所以為人以其有股肱也手足<lb/>
　備而後其形全君之所以聖者以其有賢輔也良臣<lb/>
　輔而後其徳聖即彼證此參視對觀則君之不可無<lb/>
　臣也審矣<hi>云云</hi>四體具而成形良臣輔而君聖此理<lb/>
　之必然也故君之視臣如手足臣之視君如腹心手<pb n="44b"/>　足腹心相持一體可相有而不可相無者也茍四體<lb/>
　而缺一則何以成人之形無良臣以為之輔則何以<lb/>
　成君之徳古之人深燭是理者其惟高宗乎觀其命<lb/>
　臣之際可見矣且夫得天地之氣以成形耳目百骸<lb/>
　皆天所賦全而具之則為人人者所以靈於物也得<lb/>
　天地之理以為性故四端萬善悉具於心全而體之<lb/>
　則為聖聖者又超乎人者也茍一指不信且有不若<lb/>
　人之恥一徳不備又何以為首出庶物之尊然則全<pb n="45a"/>　四體以為人所藉以運動者股肱也奄有四海以為<lb/>
　君所頼以左右者賢臣也使股肱失職則將為支離<lb/>
　為廢痼而塊然之腹心吾知其一羽有所不能舉跬<lb/>
　步有所不能前矣是果足以為人哉輔弼而非人則<lb/>
　將為逢迎為容悦孰與䋲愆而糾謬孰與扶顛而持<lb/>
　危而徳輶如毛吾知其舉且有所不勝行且有所不<lb/>
　能至矣尚何望其能優入聖域也哉人臣而茍知乎<lb/>
　此則䇿名委質之餘必將展布四體宣力効忠不使<pb n="45b"/>　是君為堯舜之君不止矣高宗其善為咨説者歟始<lb/>
　告以舟楫霖雨繼之以麯蘖塩梅非不深切而著明<lb/>
　也至此又告之以股肱惟人何哉盖舟楫霖雨異類<lb/>
　之相資麯蘖塩梅異味之相濟至股肱惟人之喻則<lb/>
　一體之相湏一有不具不復得為人矣此高宗之見<lb/>
　道益深而望説益切然木從䋲則正后從諫則聖𫝊<lb/>
　説固嘗以聖期其君矣良臣惟聖髙宗終以聖責諸<lb/>
　臣焉君臣之責望如此其足以成中興之治也宜哉<lb/>
</p>

  </div>
            <div>
<head>書義矜式卷四</head> <lb/>
    <p>
<pb n="1a"/>欽定四庫全書<lb/>
　書義矜式卷四<lb/>
　　　　　　　　　　　　元　王充耘　撰<lb/>
　　周書<lb/>
　　　泰誓<lb/>
惟我文考若日月之照臨光于四方顯于西土惟我有<lb/>
周誕受多方<lb/>
　聖徳之著既無間於逺邇故王業之開亦無間於逺<pb n="1b"/>　邇盖有聖人之徳者然後可以開興王之業徳無不<lb/>
　著則業亦無不廣焉昔在文王其聖徳之光輝如日<lb/>
　月之照臨也以言其逺則光于四方矣以言其邇則<lb/>
　顯于西土焉文王之地雖止于百里而多方之受則<lb/>
　皆在於有周夫文王非有期於徳之著而其盛自有<lb/>
　所不容揜文王雖無心於多方之受而其歸自有所<lb/>
　不容辭文王之天命人心既如此而文王則未嘗一<lb/>
　日有之焉宜武王所以拳拳述之於誓師之際也嘗<pb n="2a"/>　謂文王由方百里起何以其徳之著於天下哉文王<lb/>
　為諸侯於西土而又何有於多方之受哉盖文王之<lb/>
　心知所以修徳而不期於聖徳之著也知所以治其<lb/>
　國而不期於王業之興也然其昭升敷聞自有所不<lb/>
　能掩而天命民歸自有所不容辭者矣人徒知伐殷<lb/>
　之舉在我武王而不知多方之衆文王已有以受之<lb/>
　也人徒知多方之受在於文王而不知耿光之著者<lb/>
　皆文王之徳也武王誓師而及乎此良有以歟今夫<pb n="2b"/>　天之懸象莫大於日月也惟我文考之徳則與日月<lb/>
　合其明也照臨下土莫大於日月之明也惟我文考<lb/>
　之徳則如日月之無不照臨也逺而四方此徳之光<lb/>
　無不被近而西土此徳之光為甚顯廸見冐聞于上<lb/>
　文王之徳光于四方也惟時怙冐文王之徳尤顯于<lb/>
　西土也是則文王之居岐雖不過於百里之地而文<lb/>
　徳之光顯則無間於逺邇之殊地有逺邇也而徳無<lb/>
　逺邇也文王之徳如斯其盛則有周之興其不基於<pb n="3a"/>　此於是多方之受非我有周而誰哉是以大邦畏其<lb/>
　力小邦懷其徳近而虞芮之質成逺而化行於江漢<lb/>
　則所謂修和有夏不止於岐豐之百里矣受有殷命<lb/>
　不惟三分天下有二矣則是殷之功雖成於武王而<lb/>
　多方之歸實受於文王矣聖徳之著既有以為王業<lb/>
　之本而王業之興則莫非聖徳之效也故武王誓師<lb/>
　不曰受命文考則曰其承厥志則多方之師信在於<lb/>
　文王而武王特卒其伐功而已抑又論之建邦啓土<pb n="3b"/>　則后稷之封殖也克篤前烈肇基王迹則有公劉太<lb/>
　王焉其勤王家則又有王季焉我周之興明徳逺矣<lb/>
　多方之受盖有自來矣夫以積累之勤非一朝根本<lb/>
　之深厚非一世又有文王之聖以繼之而文王則守<lb/>
　其事君之小心未嘗一日有之焉此文王所以為至<lb/>
　徳也至於武王則天命之歸人心之懷雖欲却之而<lb/>
　有不可得者矣此武王所以善繼志述事也此武王<lb/>
　所以為逹孝矣嗚呼盛哉<pb n="4a"/>　　　牧誓<lb/>
　　　武成<lb/>
惟先王建邦啓土公劉克篤前烈至于太王肇基王迹<lb/>
王季其勤王家我文考文王克成厥勲誕膺天命以撫<lb/>
方夏大邦畏其力小邦懷其徳<lb/>
　王業基於前而有積累之盛聖徳興於後而兼威徳<lb/>
　之著夫論國家興王之業而必述其祖宗之勤則天<lb/>
　命人心之歸固有自來矣昔武王之告羣后盖謂我<pb n="4b"/>　周之建邦啓土則后稷之封殖也克篤前烈則公劉<lb/>
　其人也至于肇基王迹而其勤王家則又有太王王<lb/>
　季也是王業之開固非一人而積累之功固非一世<lb/>
　矣我文考文王則又克成厥勲焉大受天命以撫方<lb/>
　夏大邦小邦莫不畏其力而懷其徳焉則聖人之繼<lb/>
　於後者又得其盛也不有前王之迭興無以開興王<lb/>
　之業不有聖人之嗣興無以成興王之業則我周之<lb/>
　有天下夫豈偶然哉嘗觀三代王業之興而有知天<pb n="5a"/>　命之不易矣則稷契皆興於唐虞之佐而契之後十<lb/>
　四傳而有湯稷之後十四傳而有文王後世推論王<lb/>
　業之所由而配之廟有𤣥王先王之追稱以明積累<lb/>
　之基於前又必盛陳威徳之著以見聖人之嗣興於<lb/>
　後其意深逺矣當武功告成而有周廟之祀侯甸男<lb/>
　邦采衛暨百工受命之初而武王之言至此又首以<lb/>
　嗚呼之辭則我周之興明徳逺矣豈無故而然耶且<lb/>
　唐虞之時棄為后稷則周之建邦啓土記后稷之始<pb n="5b"/>　則於邰也公劉乃后稷之曽孫故謂之克篤前烈其<lb/>
　所謂能修后稷之業者乎至于太王實始翦商則太<lb/>
　王雖未始有翦商之志而王迹之基實肇於此矣王<lb/>
　季繼乎太王而又能其勤王家焉則王迹之肇基日<lb/>
　益盛矣自后稷而公劉自太王而王季非一世也既<lb/>
　建之而後篤之既基之而復勤之則積累之功有自<lb/>
　來而王業之開亦可見矣至我文考文王則積累之<lb/>
　功乃克成之焉其命維新即文王之誕膺天命修和<pb n="6a"/>　有夏即文王之以撫方夏也既伐于崇作邑于豐則<lb/>
　大邦有不畏其力者乎虞芮質成化行江漢則小邦<lb/>
　有不懷其徳者乎畏其力則不敢放肆矣懷其徳則<lb/>
　得自立矣然文王由方百里起以至三分天下有其<lb/>
　二曷嘗一日而有得天下之心哉故不期於受天命<lb/>
　而撫方夏也天命之歸方夏之撫自有不期而然者<lb/>
　矣文王之克成厥勲有如此哉然則人徒知伐殷之<lb/>
　功在於武王而不知王業之成乃文王之威徳也人<pb n="6b"/>　徒知王業之成在於文王而不知王業之開乃積累<lb/>
　之功非一世也武王拳拳以是告于羣后良有以歟<lb/>
　抑又論之中庸言武王纉太王王季文王之緒則不<lb/>
　及乎后稷公劉也武王之誓師而言惟我文考則又<lb/>
　不及乎太王王季也盖即其近而言之則王迹之基<lb/>
　實始於太王王季至於武王之有天下則實文王已<lb/>
　成之功故一則曰其承厥志一則曰受命文考則文<lb/>
　王又非特如太王王季而已也至此而歴叙之則又<pb n="7a"/>　以明其封殖之始在於唐虞歴夏商而王業之基已<lb/>
　乆至商之季則天命人心之歸周者益盛武王之有<lb/>
　天下豈有一毫之私哉亦以天命人心之不可辭而<lb/>
　累世之功不可不卒之而已也合而觀之益以見三<lb/>
　代有道之長而非後世所可及也<lb/>
　　　洪範<lb/>
天乃錫禹洪範九疇彝倫攸敘<lb/>
　道之出於天者若有異數道之由於人者則無異理<pb n="7b"/>　道一而已善言天者必有徴於人非彛倫之外復有<lb/>
　所謂洪範洪範之數雖有九而其理則不異於常道<lb/>
　也且禹所敘而言則謂之彛倫彛倫之實雖不出於<lb/>
　常道而其理則一本於洪範也然則錫之者雖於天<lb/>
　而敘之者則在禹禹之有功於人道乃所以有功於<lb/>
　天道也<hi>云云</hi>夫聖人者繼天而立極者也繼天者何<lb/>
　天以是理示於人非聖人為𤼵揮則大法無自而明<lb/>
　也立極者何人得是理以生非聖人立之標凖則常<pb n="8a"/>　道無由而行也是聖人一身上以承天之托付下以<lb/>
　為人之則效凡其所以明乎人道乃所以闡乎天道<lb/>
　也人徒見錫於天者為洪範故謂洪範為大法敘於<lb/>
　禹者為彛倫又謂彛倫為常理殊不知分而言之曰<lb/>
　數曰理若見其異融而通之曰天曰人初無二致凡<lb/>
　其出於天而秩然者即其付於人之本然者也凡其<lb/>
　錫於範而隱然者即其敘於倫之顯然者也曽謂聖人<lb/>
　之立極也而非所以繼天者乎何以明之道之大原<pb n="8b"/>　出於天天雖無聲無臭㝠㝠之表必有黙為之主宰<lb/>
　者也夫主宰是道不錫之他人而以錫之禹者是非<lb/>
　禹不足以當天之付托也禹既足以當天之托付則<lb/>
　神龜之負文而出於洛者乃所以黙啓其心也豈必<lb/>
　諄諄命之而後謂錫哉然而龜背之文前一後三左<lb/>
　七右四前七後六右八後左二前九者人見其為數<lb/>
　也而禹則見其為理人見其為異也而禹則見其為<lb/>
　常於是因其自然之數而明夫當然之理自初一以<pb n="9a"/>　至次九或自天而之人或以人而参天因其一二三<lb/>
　四之數而敘之則五行五事八政五紀之制明矣因<lb/>
　其六七八九之數而敘之則三徳稽疑庶徵福極之<lb/>
　理著矣由五行以至五紀各得其用而皇極之用以<lb/>
　行是則所謂彛倫攸敘也然不曰敘夫彛倫者禹不<lb/>
　過因其自然而不泊其理由其當然而不乖其宜使<lb/>
　不至於拂乎人之天而已非有所勉强矯飾而為之<lb/>
　也是則所謂彛倫之敘也是即所謂洪範之疇也自<pb n="9b"/>　天而言則謂之理自禹而言則謂之敘曽謂人道之<lb/>
　外復有所謂天道者乎方禹之時堯舜在上彛倫未<lb/>
　嘗不敘而敘之者又何待於禹耶殊不知當時洪水<lb/>
　為患昏墊蕩析使斯人不得以遂其生萬物不得以<lb/>
　遂其性者是彛倫之攸斁也五行居九疇之首禹之<lb/>
　所治者雖不過五行之一事然地以之平天以之成<lb/>
　而六府三事以之而治是又彛倫之再造也然則彛<lb/>
　倫之敘在於治水之時者禹之所以替夫天也洪範<pb n="10a"/>　之錫在於治水之後者此天之所以眷<hi>闕</hi>
　　　　　　禹禹<hi>闕</hi>是道以示諸人者豈徒<hi>闕</hi>
　　　　　　　　　　　於萬世也奈何由夏而<hi>闕</hi>
　<lb/>
　<lb/>
　　　　　　　　　　　　　　　平者箕子也其<lb/>
　功不在禹下<lb/>
一五行一曰水二曰火三曰木四曰金五曰土水曰潤<pb n="10b"/>下火曰炎上木曰曲直金曰從革土爰稼穡潤下作鹹<lb/>
炎上作苦曲直作酸從革作辛稼穡作甘<lb/>
　舉造化之綱而列其目者有其序推造化之藴而著<lb/>
　其用者非一端夫天生五行民並用之明疇君子茍<lb/>
　惟順其序而數之不推其藴而申言之何以致造化<lb/>
　之妙用哉箕子為武王陳洪範因九疇之次第首之<lb/>
　以五行焉其以水火木金土屬乎一二三四五者盖<lb/>
　順造化自然之序也然特即其綱以列其目耳若夫<pb n="11a"/>　水火也而潤下炎上木金也而曲直從革此以其性<lb/>
　言也土之於稼穯又以生之徳言矣其曰鹹苦酸辛<lb/>
　甘者五行之味也所以作之則自潤而下豈一端而<lb/>
　止乎箕子所以反覆屢言之而不厭也大哉五行之<lb/>
　造化乎其隂陽之殊體人物之統宗乎何其妙運不<lb/>
　已而致用無方也即其垂象於天則麗乎七政即其<lb/>
　具貢於地則修乎六府而氣運之推遷則成功於四<lb/>
　時開闢以來未之能改也龜書出洛神禹第之以五<pb n="11b"/>　行當初一之疇標九數之首豈偶然之故哉然而不<lb/>
　言用者以其無適而非用也箕子而推衍為範提綱<lb/>
　挈目其足以析其藴奥必也探徳性之淵微舉民用<lb/>
　之<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>近互文申義次第以陳之然後聖人所以著造<lb/>
　化之至妙者可知矣今夫箕子所謂一五行者因乎<lb/>
　禹疇之先後而異乎洛書之本文也總而揚扵上以<lb/>
　見造化之綱分而列於下以備五行之目一至五皆<lb/>
　係之以曰者猶云其名若此也五行之數求之天地<pb n="12a"/>　生數既無不合参之物體微著之漸又無不然何則<lb/>
　天一所生者水也地二所生者火也而物生之體水<lb/>
　最微而居一火漸著而居二固其序也天三生木而<lb/>
　木之形實而以三居之地四生金而金之體固乃以<lb/>
　四居之及其天五生土而土之質極其大扵是乎次<lb/>
　以五終焉是盖造化一定不易之序非可以安排布<lb/>
　置於其間也安得不順而别之乎然而造化之藴極<lb/>
　乎自然之神妙者即此而𤼵則有以見五材之實為<pb n="12b"/>　民用矣此所以不容列其目而遂已也由是以五行<lb/>
　之性而言則其潤澤滋溢而就下莫禦者非水性乎<lb/>
　炎燥灼爍而氣燄騰上者非火之性乎其或曲而盤<lb/>
　錯也或直而森竦也與夫鍜礪之而皆從器使之而<lb/>
　可草又非木金之性乎謂之曰者猶言其性然爾也<lb/>
　至於土何獨不然盖其性不一非可專名而其生物<lb/>
　之徳則莫盛於稼穡也播種之謂稼斂穫之謂穯不<lb/>
　系以曰而以爰者言土之徳於是乎稼而穯也然則<pb n="13a"/>　造化之妙將止於此乎曰未也五行有聲色氣味甚<lb/>
　不一也箕子又申言其味者特以其切於民用而有<lb/>
　取焉耳夫潤下之水非固鹹也凝結之乆遂作鹹矣<lb/>
　炎上之火非本苦也焦灼之乆遂作苦矣曲直之酸<lb/>
　亦非木之初生者然也從草之辛又非金之初鑛者<lb/>
　然也至於稼穯之自苗而秀既秀而實然後甘之味<lb/>
　以成故皆謂之作者即其變化而言也五行有定體<lb/>
　而變化則無方茍指一物而求一味則不足以達其<pb n="13b"/>　造化之妙用矣嗟夫箕子敘列五行之後一言其徳<lb/>
　性以𤼵其微再言其致味以著其實一五行之造化<lb/>
　武王尚有未䆒者乎雖然合九疇而觀之以人而参<lb/>
　乎天則貎言視聽思之分配已不越於五行稽疑卜<lb/>
　兆之分屬無非徵休咎之類應又不越於五行宜乎<lb/>
　世之説洪範者有曰五行㪚見於九疇而皇極則以<lb/>
　五行之理而統㑹之也大哉造化之功用乎<lb/>
三八政一曰食二曰貨三曰祀四曰司空五曰司徒六<pb n="14a"/>曰司冦七曰賓八曰師<lb/>
　君子陳八政之疇而有緩急之序此可見為政有先<lb/>
　後之宜矣此君子之論政所以深得其要也洪範九<lb/>
　疇皆天人之大法而八政之疇實居其三君子以為<lb/>
　政非徒政也而又有其序也夫食貨以養生祭祀以<lb/>
　報本此政之所當先也故一曰食二曰貨三曰祀焉<lb/>
　司空以安居司徒以成其性司冦以治其姦此亦政<lb/>
　之不可後者也故四曰司空五曰司徒六曰司宼焉<pb n="14b"/>　至若往來交際而賓之禮不可缺除殘禁暴而師之<lb/>
　威不可無此亦政之不可已者也故七曰賓八曰師<lb/>
　焉洪範九疇皆天人之大法而備治天下之本末八<lb/>
　政一疇又皆為治之具則莫詳於八政之一疇矣何<lb/>
　者皇極聖人有為於斯世其所以為政者緩急先後<lb/>
　必有其序矣推其序之不紊然後政可得而行焉昔<lb/>
　在有虞則九官之所總者皆在八政之所事也其目<lb/>
　有不同而其所以為政之事則不異焉箕子之論亦<pb n="15a"/>　必有以兼帝王之制矣是故洪範之疇而八政實居<lb/>
　其三次乎五行五事之後而居於五紀皇極之先誠<lb/>
　以養民之務莫大於政也君子豈徒陳乎政而已哉<lb/>
　其所以為政之目則有其序焉食者民之所急貨者<lb/>
　民之所資而祭祀者又所以教其報本也分田制産<lb/>
　教之樹畜而食之政修懋遷有無通功易事則貨之<lb/>
　政修郊祀之禮禘嘗之義而祀之政無不舉矣為政<lb/>
　莫先於養生尤莫大於報本也此一曰食二曰貨而<pb n="15b"/>　即以三曰祀繼之也司空掌土所以安其居司徒掌<lb/>
　教所以成其性司㓂掌禁所以治其姦自民居之既<lb/>
　安五品之教行五刑之禁明而三卿之政又無不修<lb/>
　矣有養必有教教之不行然後從而刑焉此四曰司<lb/>
　空五曰司徒而後六曰司㓂以繼之也往來交際不<lb/>
　可無其禮朝聘以時厚往薄來而賓之禮修矣除殘<lb/>
　禁暴不可無其制九伐之法掌於司馬而師之政修<lb/>
　矣盖交際之禮不可以不厚而師旅之用甚非聖人<pb n="16a"/>　之得已此七曰賓而終之以八曰師也八政之目緩<lb/>
　急有其序先後有其宜審於此者天下國家可得而<lb/>
　理矣嘗考此章之㫖食貨祀賓師皆以事言司空司<lb/>
　徒司㓂則以官言盖官之所掌者無非事而事之所<lb/>
　屬必有其官互文以見其意而非有異義也箕子不<lb/>
　徒陳其目而又次其先後緩急之序厥有㫖哉古今<lb/>
　論治其有易此者乎此箕子所以不得不詳之也然<lb/>
　則如之何亦曰農用八政而已<pb n="16b"/>五皇極皇建其有極斂時五福用敷錫厥庶民惟時厥<lb/>
庶民于汝極錫汝保極<lb/>
　君子即中數以明皇極惟君道立於上既有以福斯<lb/>
　民而無間斯民興於下自有以守斯道於無窮夫建<lb/>
　極在聖人保極在天下箕子所以於五皇極之疇而<lb/>
　極論之夫列於次五者皇極之疇建其有極者人君<lb/>
　之責明疇之君子掲其名於先而詳其實於下夫豈<lb/>
　無意哉人君以身立極斂五福以錫庶民使天下之<pb n="17a"/>　人無不被其賜則斯民由嚮化以獲福咸相與保君<lb/>
　之極而一人之徳教雖歴乆而長存民之極非君無<lb/>
　以建君之極非民無以保君民相與之盛惟於大明<lb/>
　皇極之世見之洛書九數而五居中洪範九疇而皇<lb/>
　極居五五為天地之中數而極者人君之要道也人<lb/>
　君中天下而立定四海之民其道豈有他哉亦建其<lb/>
　有極而已且建極非求以集福也而福自歸於聖人<lb/>
　斂福非期以錫民也而福自溥於民庶及庶人之蒙<pb n="17b"/>　其福也初非有心於保極而民舍是道而不由則道<lb/>
　自不容冺於天下然則錫民以五福固本於建極之<lb/>
　君頼君以保極終見於歸極之民君有以建之民有<lb/>
　以保之福有相感之機而君民有相須之勢論皇極<lb/>
　者要不可不審乎此且洛書之數自一至九而五居<lb/>
　中洪範之疇自五行至福極而皇極居乎中前乎此<lb/>
　者皆其體之所以立後乎此者皆其體之所以行所<lb/>
　以主衆數而莫不為之賔君八疇而莫不為之臣此<pb n="18a"/>　皇極所以配乎五而中處也極者何至極之義標準<lb/>
　之名中立而四方之所取正者也而所以建之實在<lb/>
　於君焉為人君者養於中者純而行於外者至自五<lb/>
　常百行之大以至應事接物之微無不極其義理之<lb/>
　當然而無一毫過不及之差則道備於吾身而極建<lb/>
　於天下矣極者福之本福者極之效極之所建福之<lb/>
　所集也以聖人而建極於上則足以致一身之休祥<lb/>
　以庶民而從化於下則足以納羣生於仁壽福而謂<pb n="18b"/>　之斂非有所作為於性分之外也大徳而得禄得位<lb/>
　得壽得名凡天下之所福者皆萃於一人之身也庶<lb/>
　民而謂之錫者非有所畀付而増益之也羣黎百姓<lb/>
　而徧為爾徳而富壽安逸而四方所同盖能以一己<lb/>
　之福㪚而為千萬人之福也向也斯民惟知教之當<lb/>
　從今焉又舉之有福之可慕則偏陂不萌而惟王道<lb/>
　之是遵好惡不作而惟王路之是由于汝之極盖冇<lb/>
　不期然而然者矣且非徒循之而不敢違背亦且保<pb n="19a"/>　之而不敢失墜盖化成俗美雖沒世而猶存流風善<lb/>
　政尚乆逺而不泯當時之民保君之極守而不失世<lb/>
　世子孫永保之則聖道之在天下雖千載猶一日也<lb/>
　此非所謂錫汝保極者歟夫謂之敷錫庶民則舉天<lb/>
　下之大皆囿於聖化之内而見皇極無棄人也謂之<lb/>
　錫汝保極則雖百世之逺尚存忠厚之風而見彛倫<lb/>
　無時而斁也非箕子其孰能明之抑皇極固為九疇<lb/>
　之綱矣然敬用五事者建極之要道嚮用五福者建<pb n="19b"/>　極之效騐此二疇者於皇極為尤<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>也箕子此言固<lb/>
　見皇極君民相與之盛矣而實則言君民之係於天<lb/>
　下者如此其重也武王聞之為民作極迄於成康之<lb/>
　世家禮樂而人詩書忠厚渾慤之風傳八百年則民<lb/>
　之保極也亦至矣嗚呼懿哉<lb/>
凡厥庶民有猷有為有守汝則念之不協于極不罹于<lb/>
咎皇則受之而康而色曰予攸好徳汝則錫之福時人<lb/>
斯其惟皇之極<pb n="20a"/>　隨其才而取之固所以成其材進於善而養之尤所<lb/>
　以勸其善夫聖人之於民皆欲納之於皇極之中也<lb/>
　故因其才之可取則取之因其善之可進則勸之而<lb/>
　斯民皆有以成善行矣夫有猷有為有守人之有才<lb/>
　者也則念之而弗忘未合於善不陷於惡所謂中人<lb/>
　也則受之而勿拒所謂因其才之可取而取之也斯<lb/>
　人也及其見於外而有安和之色𤼵於中而有好徳<lb/>
　之言則其所修己進乎前矣於是而錫之以福而養<pb n="20b"/>　其善心焉斯民其有不歸於皇極者乎此皇極所以<lb/>
　無棄人也天下之人品有不齊而聖人之於人則無<lb/>
　不欲其入於善故凡可以用其力者盖無所不用其<lb/>
　極也信則人才之在天下此知而彼愚彼賢而此不<lb/>
　肖不有聖人者出因其材而篤焉則夫有才者未必<lb/>
　能進於善未善者亦終陷於惡而已矣倉廪實而知<lb/>
　禮節恒産定而有恒心茍救死而恐不贍則奚睱治<lb/>
　禮義人情皆然而况於官乎其進於善者已色徵於<pb n="21a"/>　辭色之間矣而廩禄之賜所以厚其養者或不給求<lb/>
　其惟皇作極也不亦難乎聖人始也必因其才之可<lb/>
　取而教之以善終也必因其善之有進而養之以福<lb/>
　而後大以成大小以成小而昏明强弱之不齊者悉<lb/>
　歸於大公至正之域今夫智慮可以方人出謀有猷<lb/>
　者也設施可以建政立事有為者也踐履之純一而<lb/>
　操守之不貳有守者也几民之中有若人焉則必念<lb/>
　兹在兹而不可以或忘也不協于極未能入於善也<pb n="21b"/>　不罹于咎未至犯於惡也此中人之才進之則可以<lb/>
　為善退之則流於為惡者也庶民之中有若人焉則<lb/>
　必歸斯受之不可以或拒也念之受之既隨其才而<lb/>
　輕重以成就之及其見於外而有安和之色𤼵於中<lb/>
　而有好徳之言則吾知其進有加于前矣何也容貎<lb/>
　辭氣乃徳之符其外如此則其中所存可知矣於是<lb/>
　而錫之以福焉福者爵禄之位也盖聖人設教必富<lb/>
　之以禄而後可以責之以善也斯世斯民蒙聖人教<pb n="22a"/>　養之恩頼聖人造就之則夫有為有守者其進善之<lb/>
　效豈特徵於色𤼵於聲而已哉必將于汝極而錫汝<lb/>
　保極也不協于極不罹于咎者其好善之誠豈特見<lb/>
　於面形於言而已哉必將㑹其有極而歸其有極也<lb/>
　所入之塗雖異所至之域則同昔也猶未免扵凡民<lb/>
　終也遂同歸於皇極聖人之建極其有功於天下者<lb/>
　如此夫當商之季皇極之道不明而民皆自暴自棄<lb/>
　矣武王下車之初卽訪道於箕子而箕子所以吿之<pb n="22b"/>　者獨拳拳於皇極之一疇而尤致意於納民皇極之<lb/>
　説盖欲舉斯世之大無一民不歸於皇極之域而後<lb/>
　人君之責始盡也嗚呼箕子其賢矣哉<lb/>
無偏無陂遵王之義無有作好遵王之道無有作惡遵<lb/>
王之路無偏無黨王道蕩蕩無黨無偏王道平平無反<lb/>
無側王道正直㑹其有極歸其有極<lb/>
　私慾有累於王化故禁戒之於先天理不外扵人心<lb/>
　故開導之於後夫聖人設教無非所以遏人欲而存<pb n="23a"/>　天理而已然直言以致其意故偏陂好惡之私勿使<lb/>
　之生於心孰若歌詠之入心者深乎此皇極之敷言<lb/>
　所以反覆言之而不置也故偏陂好惡之私勿使之<lb/>
　生於心而所遵者王之義王之路而已矣偏陂反側<lb/>
　之私勿使之見於事而所知者王之道蕩蕩平平正<lb/>
　直而已矣其所以禁止而開導之者至矣然猶以為<lb/>
　未也又申之以㑹極歸極之説盖禁之為彼者固將<lb/>
　導其為此也道曰王道見教出於君在人不可以不<pb n="23b"/>　從極曰有極見理根於心乃衆人之所固有聖人所<lb/>
　以納天下民俗於皇極者盖如此昔者大禹有九歌<lb/>
　之勸后夔有典樂之教聲詩之訓其來乆矣然示以<lb/>
　君道之當然誠未若要人心之自然者為親且<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>也<lb/>
　盖凡人君躬行心得之教夫豈出於民生日用彛倫<lb/>
　之外哉彼其氣禀習俗之不齊而人之陷其良心者<lb/>
　皆是也於是聖人之教有不容廢矣教之誠是也然<lb/>
　始焉不戒之以私則人不知欲之不可縱而無以懲<pb n="24a"/>　創其邪思終焉不訓之以極則人不知理本固有而<lb/>
　無以感𤼵其善性理慾之辨不明聲詩之教不作而<lb/>
　欲化行而俗美不亦難乎此皇極之敷言所以不容<lb/>
　已也夫其不中之謂偏不平之謂陂好惡而加之意<lb/>
　謂之作其事雖殊其所以為私則一而已義者理之<lb/>
　宜道者理之正而路則出入往來所必由者其名雖<lb/>
　殊其所以為理則一而已於私則戒之以無無者禁<lb/>
　止之辭於理則教之以遵遵者由行之意此無他天<pb n="24b"/>　理人慾不容兩立出乎此則入乎彼禁其為彼所以<lb/>
　導其為此也道本大公也而狥於偏黨則失之道本<lb/>
　至正也而流於反側則違之夫豈知洞然八荒皆在<lb/>
　我闥王之道盖蕩蕩乎其廣逺而平平乎其平易也<lb/>
　而何以偏黨為哉周道如砥其直如矢王之道盖正<lb/>
　而無邪直而無曲也又何以反側為哉夫欲其無偏<lb/>
　陂矣而又曰無偏黨焉既曰無作好惡矣而又曰無<lb/>
　反側焉其為訓非不詳且明矣然猶以為未也所謂<pb n="25a"/>　王道則所從者上之教而未知極固人心之所自有<lb/>
　也故要其終而告之以會其有極歸其有極焉盖皇<lb/>
　極之理原於降衷秉彛之初人同此心心同此理也<lb/>
　遵義遵道遵路非他會其固有之極而已蕩蕩平平<lb/>
　正直者非他亦歸其固有之極而已會者合而來始<lb/>
　焉雖殊途而同歸歸者來而至終焉知深造而自得<lb/>
　聖人所以納天下民俗於皇極者夫豈有所付畀而<lb/>
　增益之哉亦因其所固有而去其所本無背其所至<pb n="25b"/>　難而從其所甚易如斯而已耳抑嘗論之此章盖詩<lb/>
　之體所以使人吟詠而得其性情之正者也夫歌詠<lb/>
　以叶其音反覆以致其意使人恍然而悟悠然而得<lb/>
　忘其傾邪狹小之念達乎公平正大之理人慾消息<lb/>
　天理流行會極歸極有不知其所以然者其功用深<lb/>
　切盖與周禮大司樂教以六詩同一機而尤要者也<lb/>
　後世君師之道不立皇極之訓不明而興於詩者盖<lb/>
　寡矣建其有極能不有望於聖人也哉<pb n="26a"/>無有作好遵王之道無有作惡遵王之路<lb/>
　能窒其欲則所循者皆正理能懲其忿則所措者亦<lb/>
　此理盖喜怒人情之所不能無者也特患出於作為<lb/>
　之私耳茍去其所本無而存其所固有則何往而非<lb/>
　王者之公哉何則好者人情之所固有也然有時而<lb/>
　流於私欲知其為欲而有以窒之則能好所當好而<lb/>
　所循者皆王者之道矣惡亦人情之所不能無者也<lb/>
　然有時而出於私忿知其為忿而有以懲之則惡所<pb n="26b"/>　當惡而所循者亦王者之路矣是知不可有者一己<lb/>
　之好惡不可無者王者之好惡箕子之於武王安得<lb/>
　不勉其戒一己之作為而遵王者之道路也歟故皇<lb/>
　極<hi>云云</hi>盖嘗論人惟一心耳惻隱此心忮害亦此心<lb/>
　也羞惡此心賤惡亦此心也天理人欲同行異情私<lb/>
　好不可有也而此心之好可無乎私惡不可遂也而<lb/>
　義理之惡可去乎而况王者之好惡所闗甚大若𤼵<lb/>
　而不中節則賞必僣而刑必濫𤼵而中節則善有勸<pb n="27a"/>　而惡有懲不徒一身而已也或者徒見人君以一己<lb/>
　之偏私而廢天下之中正遂以為好惡之真不可有<lb/>
　者彼特見乎人欲之不可有而不知天理之不可無<lb/>
　也嗟夫使人君而果無所好則為善者無所勸矣使<lb/>
　人君而果無惡則為惡者無所懲矣此箕子安得不<lb/>
　戒之如此而勉其如彼哉自今而觀善言之好王者<lb/>
　之道也而不能不甘於諂諛緇衣之好王者之道也<lb/>
　而不能不溺於便佞使夫君人者知𤼵於形氣為人<pb n="27b"/>　欲而不可有根於性命者為天理而不可無則凡所<lb/>
　以窒其欲而循夫理者無往而非大公至正之道矣<lb/>
　安得不戒其所作為而遂其所固有者乎雖然好所當<lb/>
　好可也惡所不當惡不可也何哉惡而知其美者公<lb/>
　也而惡之欲其死則私矣惡惡如惡臭者公也而<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>
　疾以惡人之技則非矣使夫人君者知出於一己之<lb/>
　使然者不當有合乎人之同然者不可無則凡所以<lb/>
　懲其忿而循夫理者亦無往而非大公至正之道矣<pb n="28a"/>　安得不戒其作為而遂去其所當為乎大抵人情不<lb/>
　能無喜怒不能無邪正出於正則為王者之道路失<lb/>
　其正則為一己之作為惟不汨於情而亦不滅其性<lb/>
　情不流於喜怒哀樂則粹然一出於正而作威作福<lb/>
　之權不假他取矣吾觀武王之初是時克商而大賚<lb/>
　四海一怒而安天下之民其好惡不可謂不公於天<lb/>
　下矣而箕子之陳洪範不徒以作好作惡為戒而復<lb/>
　以王道王路為勉者則好惡之𤼵雖微而忿慾之害<pb n="28b"/>　實大前乎禹之所傳者此也後乎禹之所當道者亦<lb/>
　此也豈可以武王之所已能而廢天下萬世所當戒<lb/>
　者乎宜其反覆言之而不以為凟也或者謂好之與<lb/>
　惡既不同情則道之與路亦宜異㫖而並言之豈箕<lb/>
　子之意歟吁是特未喻反覆吟咏之㫖爾夫道若大<lb/>
　路道無異於路也道者適治之路路之無異於道也<lb/>
　特以好之於道惡之於路取其音韻之叶而無害於<lb/>
　義理之同也讀書者兼詩之體而吟咏之則思過半<pb n="29a"/>　矣<lb/>
皇極之敷言是彛是訓于帝其訓凡厥庶民極之敷言<lb/>
是訓是行以近天子之光曰天子作民父母以為天下<lb/>
王<lb/>
　人君敷言而純乎理者固必本諸天下民因言而行<lb/>
　其教者尤必頌乎君盖極之敷言人君所以代天而<lb/>
　教民者也民能行君之教則自能形諸言而極其尊<lb/>
　親之意者矣昔者箕子之陳洪範謂夫人君以極之<pb n="29b"/>　理而反覆推衍以為言者是天下之常理也是天下<lb/>
　之大訓也然豈君之訓哉無非本諸天也盖理出乎<lb/>
　天言純乎理則亦純乎天矣且天子之於庶民其性<lb/>
　未始有異也庶民於極之敷言是訓而是行焉則可<lb/>
　以近乎天子道徳之光華矣其曰作民父母者指其<lb/>
　恩育而言此盖極其親之之意也謂之為天下王者<lb/>
　指其君長而言此盖極其尊之之意也吁箕子賛敷<lb/>
　言之妙而述其所以感民之深非皇極之盛世其孰<pb n="30a"/>　能與於此嘗謂夫道之大原出於天而天不能自以<lb/>
　教諸民也必頼夫人君推是理以為言而後能施其<lb/>
　教於天下且天下之民其分雖殊而其性之善則一<lb/>
　而已由乎至極之理而近乎道徳之光則其尊君親<lb/>
　上之意盖有不期而然者矣茍人君於極之敷言而<lb/>
　不純乎理則非本諸天矣又豈能為法於天下哉庶<lb/>
　民於極之敷言而不能行其道則自絶於君矣又豈<lb/>
　能歸功於其上者哉是故非敷言之妙固不足以感<pb n="30b"/>　民之深非感民之深亦不足以見敷言之妙矣箕子<lb/>
　為武王而詳言之者其知道乎今夫所謂皇極之敷<lb/>
　者何也即上文敷衍之言也始焉戒之以私而懲創<lb/>
　其邪思終焉訓之以極而感𤼵其善性人君以至極<lb/>
　之理反覆推衍以為言而盡其教民之道者是豈一<lb/>
　己之私見焉所謂天下之常理者也是豈一人之私<lb/>
　言哉盖所謂天下之大訓者也本天下之常理施天<lb/>
　下之大訓非建極之君則不足以語此矣然則訓也<pb n="31a"/>　非君之訓也天之訓也盖理出乎天而人君修道以<lb/>
　為教者無非欲盡其代天之責而已矣言純乎天則<lb/>
　為天之言故曰于帝其訓也然所謂帝者亦不過以<lb/>
　其主宰而言之耳帝之與天又豈有二哉箕子賛敷<lb/>
　言之妙至此始無餘藴矣且天子之於庶民性一而<lb/>
　已庶民於皇極之道而吾君敷衍以為言者立則見<lb/>
　其參於前是訓而不敢違焉在輿則見其倚於衡是<lb/>
　行而不敢倍焉此所謂無所不用其極者也夫如是<pb n="31b"/>　則能不自絶逺於君而有以親被其道徳之光華者<lb/>
　矣人徒見夫君焉在上而民焉在下其分若懸絶而<lb/>
　不能以相通也又豈知乎其分雖有尊卑之殊而其<lb/>
　理則未始有二也其等雖有貴賤之别而其性未始<lb/>
　不一也遵乎皇極之理而近乎天子之光則其稱頌<lb/>
　之詞未有不極其至者矣其曰天子作民父母者盖<lb/>
　指其恩育於我者而言之也其親之之意為何如哉<lb/>
　其曰為天下王者盖指其君長於我者而言之也其<pb n="32a"/>　尊之之意為何如哉斯民之意盖以為人君能立至<lb/>
　極之標準所以能作億兆之父母而為天下之王也<lb/>
　不然則有其位無其徳不足以首出庶物卓冠羣倫<lb/>
　而居天下之極尊矣由是論之君能以理為教故其<lb/>
　代天之責無不盡民能從君之教故其頌君之詞無<lb/>
　不至雖然微箕子之深明乎皇極之理者孰能為武<lb/>
　王陳之抑考之經洛書九數而五居中洪範九疇而<lb/>
　皇極居五盖皇極一疇為衆疇之綱領也箕子於五<pb n="32b"/>　皇極之下又焉得不詳言之哉曰皇建其有極又曰<lb/>
　惟皇作極者盖深言乎極者人君之所當建者也至<lb/>
　此而復賛敷言之妙以為人君之言純乎理則君即<lb/>
　天天即君矣會極歸極之民忘乎人欲之私而達乎<lb/>
　天理之正又焉得不歸功於其上哉論至於此則知<lb/>
　君之所以建其極與夫民之所以用其極者又豈有<lb/>
　他道哉亦曰本諸天而已矣<lb/>
皇極之敷言是彝是訓于帝其訓<pb n="33a"/>　知聖人之教本乎理則知聖人之教純於天盖天者<lb/>
　理之所從以出者也人君代天以敷教必即夫天之<lb/>
　理以為教是君之訓即天之訓豈有二乎哉人徒見<lb/>
　極之言敷於君孰不以為教之出於君也豈知是教<lb/>
　也乃天下之常理而無一之不本於天乃天下之大<lb/>
　訓而無一之少戾乎天審如是則訓非君之訓也乃<lb/>
　天之訓也教之理出於天而君之教純乎理純乎理<lb/>
　即統乎天矣此聖人所以與天為一歟<hi>云云</hi>夫聖人<pb n="33b"/>　有所繼天立極叙典秩禮必歸之天命徳討罪必歸<lb/>
　之天聖人豈神道設教者哉無他天者理而已矣聖<lb/>
　人之舉動教詔無往而不純乎天矣然則皇極之敷<lb/>
　言謂其出於聖人可也謂其出於天亦可也且自是<lb/>
　理之主宰而言謂之帝且自是理之賦予於人則謂<lb/>
　之彛自其品節防範於聖人則謂之訓自其可為標<lb/>
　準於天下則謂之極初非有二道也然天能賦人以<lb/>
　極至之理而不能使之不失其彛常之性君能教人<pb n="34a"/>　以極致之訓而不能外夫彛常之理天有此理而君<lb/>
　有是訓訓之出於君即理之出於天者為之也又烏<lb/>
　可岐而二之哉今夫皇者君之稱極者標準之義極<lb/>
　而謂之皇極者明人君當以身立極而使四方有取<lb/>
　正也故以是極至之理敷之為訓焉非有甚髙難行<lb/>
　之事驚世絶俗之言也偏陂好惡不使存諸心偏黨<lb/>
　反側不使見於事遵義遵道遵路以由乎人倫日用<lb/>
　之常蕩蕩平平正直以不失大公至正之理所以開<pb n="34b"/>　其精微𤼵其藴奥者非聖王别立一道以為訓也語<lb/>
　父子而訓之以極其仁仁即天所賦之理也語君臣<lb/>
　而訓之以極其義義亦天所賦之理也是理也乃天<lb/>
　下之常理而無一之少戾乎天則是訓也乃天下之<lb/>
　大訓而無一之少拂乎天聖人盖與天渾然而無間<lb/>
　矣君之訓獨非帝之訓乎吾今而後知天命之性人<lb/>
　不能不禀之於天而修道之教天亦不能不有待於<lb/>
　聖人也人徒見正五典而使之益厚用五禮而使之<pb n="35a"/>　有常君之責也而不知五典出於天敘五禮出於天<lb/>
　秩人君特因而惇庸之耳是豈有待於人為而亦豈<lb/>
　人所得為哉昔者成湯以克綏厥猷為君后之責矣<lb/>
　而原其所自亦不外乎上帝所降之𠂻豈不以天能<lb/>
　賦是理以為人之性君能明是理以復人之性君之<lb/>
　所為無異乎天之所為也箕子所明天人一貫之道<lb/>
　哉<lb/>
曰雨曰𤾉曰燠曰寒曰風曰時五者來備各以其敘庶<pb n="35b"/>草蕃廡<lb/>
　惟庶徵既無不順則微物亦無不盛夫徵出於天而<lb/>
　驗於物者即其在物者觀之而在天者可得而見要<lb/>
　皆原於天之順也昔箕子推衍庶徵之疇謂夫雨𤾉<lb/>
　燠寒風之在天者不一今皆以時而至無一之或缺<lb/>
　無一之或紊故宜物類之微如庶草者皆極其生意<lb/>
　之盛庶草且然則物之大者從可知矣然則在天雖<lb/>
　有五者之徴而主於順時則一也易有之曰風以散<pb n="36a"/>　之雨以潤之日以暄之故萬物不可以無風之散雨<lb/>
　之潤亦何可無日之暄哉又曰寒往則暑來暑往則<lb/>
　寒來寒暑相推而嵗成焉是萬物固不可暑之不來<lb/>
　亦何可寒之常往哉故天之生物必備夫五者而後<lb/>
　足以成生物之功然五者有一之不得其時則在天<lb/>
　為不順而在物亦不遂矣今宜雨而雨宜𤾉而𤾉是<lb/>
　雨𤾉之應夫時也當燠而燠當寒而寒當風而風是<lb/>
　燠寒風之應乎時也時者不先不後適當其可乃庶<pb n="36b"/>　徴之俱不可失者庶徴之時大矣哉然或有𤾉而無<lb/>
　雨有寒而無燠有寒燠而無風是不可謂之備常雨<lb/>
　而不暘常𤾉而不雨常寒常燠而常風是不可謂之<lb/>
　敘今也合五者而論未嘗有一之偏勝皆來備而俱<lb/>
　有其應分五者而論未嘗有一之愆期皆以敘而各<lb/>
　得其宜也天之運行既見於庶徴者如此孰謂生物<lb/>
　之機有或息者乎萬物之生意也有不盛者乎夫物<lb/>
　之在天地間惟草為至微之物而間不期根本之衆<pb n="37a"/>　無不至於勃然而長蔚然而盛天道庶徴之順其時<lb/>
　於此可見矣盖舉草而言則凡天下之物生機暢茂<lb/>
　自勾萌甲折而至於枝葉華實無一不盛者皆不待<lb/>
　言而知也向使當𤾉而雨則雨非其時而大水無麥<lb/>
　矣當燠而寒則寒非其時而雹凍穀矣推類而論茍<lb/>
　一或極備一或極其無應亦猶是也故箕子於此五<lb/>
　者之下總以時之一字者足以見其為休徴也甚矣<lb/>
　天道之庶徴不休則咎二者必有於此而已矣故箕<pb n="37b"/>　子於下文五者之目皆係之以恒之一字者又可見<lb/>
　其為咎徴也咎徴既見則庶草之不蕃蕪不待言矣<lb/>
　然在天為五行雨𤾉燠寒風於五行各有所屬在人<lb/>
　則為五事五事之或得或失而休咎各以類應是人<lb/>
　事有闗於天道且休咎不同又有以係於一嵗之利<lb/>
　害一月之利害一日之利害者亦驗於王與卿士之<lb/>
　職也使嵗月日時無易則百榖用成百穀用成則庶<lb/>
　草蕃蕪矣非徒是也乂用明俊民用章家用平康是<pb n="38a"/>　天道驗於人事矣豈徒見之物哉<lb/>
王省惟嵗卿士惟月師尹惟日嵗月日時無易百穀用<lb/>
成乂用明俊民用章家用平康<lb/>
　君臣之職驗於天時者有不同天道之順驗於人事<lb/>
　者皆有序此君臣之皆盡其道而休徵之所感也且<lb/>
　王者之得失其徵以嵗卿士之得失其徵以月師尹<lb/>
　之得失其徵以日是君臣職任有大小而驗於天時<lb/>
　者有不同矣今嵗月日之間而雨𤾉燠寒風各以時<pb n="38b"/>　而至於是百穀用是而成政治用是而明俊民用是<lb/>
　而章顯而家用是而平康則天道之順有以驗於人<lb/>
　事矣故即人事之順而念其感於天道之本則君臣<lb/>
　之得失可見矣洪範九疇皆天人之大法而箕子尤<lb/>
　詳於庶徵者何哉盖五行五事八政五紀皆所以立<lb/>
　皇極之體而未言其效三徳推皇極之用而稽疑則<lb/>
　决之於天庶徵則以其感應之自然者驗之於人也<lb/>
　人事有得失之殊則天道有休咎之徵若形影之不<pb n="39a"/>　違若桴鼓之相應於此有以見天心之甚可畏而皇<lb/>
　極之建不建皆在是而决矣然則為君臣者可不恐<lb/>
　懼修省乎然彼時之適然而不加意又豈足以言天<lb/>
　人之際哉今夫王統卿士卿士統師尹猶嵗之統乎<lb/>
　月月之統乎日也尊有以統乎卑大有以統乎小故<lb/>
　王取象於嵗其得失徵於一嵗之休咎焉卿士取象<lb/>
　於月其得失徵於一月之休咎焉師尹取象於日其<lb/>
　得失徵於一日之休咎焉今也雨𤾉燠寒風之應見<pb n="39b"/>　於嵗月日之間皆以時而至則必無所謂愆陽伏隂<lb/>
　也則必無所謂凄風苦雨也太和流行𤼵育萬物黍<lb/>
　稷穜穋之得宜如京如坻之富積而百穀有以用成<lb/>
　矣禮樂政刑之明備紀綱法度之振舉而乂有以用<lb/>
　明矣君子之彚進也黎獻之願臣也而俊民皆用章<lb/>
　室家之相慶也天下之和平也而家之平康又何如<lb/>
　哉然則人事之序又皆本於天道之順而天道之順<lb/>
　非君臣之盡其職乎職尊者所理者大而要職卑者<pb n="40a"/>　所理者小而詳𤼵於心術者雖精微而不可知著於<lb/>
　天道人事者則昭章而不掩天人感應之際真可畏<lb/>
　矣昔夏之方懋厥徳則罔有天災其子孫弗率則皇<lb/>
　天降災矣天豈有意於降災降祥哉所以致是災祥<lb/>
　者在於吾君臣而不在於天也箕子陳洪範之疇以<lb/>
　王與卿士師尹分象乎嵗月日而其下以休徵咎徵<lb/>
　對言之且又先以省之一字焉其垂訓之義逺矣故<lb/>
　自稽疑庶徵福極皆以皇極之效言之所以推其用<pb n="40b"/>　稽疑之有吉有㐫庶徵之有咎有休而九疇之終則<lb/>
　以福極對言之皆所以極天人交際之理而示天下<lb/>
　後世者無餘藴矣嗟夫君相造命者也妖孽災異未<lb/>
　嘗不因乎人而休嘉百祥未必皆本於天也詩云永<lb/>
　言配命自求多福其此之謂矣<lb/>
　　　旅<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>
王乃昭徳之致于異姓之邦無替厥服分寶玉于伯叔<lb/>
之國時庸展親人不易物惟徳其物<pb n="41a"/>　明王頒分器以勸下者有其序諸侯寶分器以尊上<lb/>
　者無異心盖王者之施仁雖有親踈之殊而諸侯之<lb/>
　尊君則豈有親踈之間哉召公之告武王其亦審於<lb/>
　此矣謂夫王者昭徳所致之方物于異姓之邦固以<lb/>
　勸之無廢其職而分寶玉之器于同姓之國又以勸<lb/>
　之益厚其親是王者之頒分器無親踈之别矣然王<lb/>
　者所頒之分器非徒物也實徳之致也諸侯又豈敢<lb/>
　輕易其物哉故皆以徳視其物焉則所以寶是器而<pb n="41b"/>　尊上者曷嘗有親踈之間乎此古昔盛時所以懷諸<lb/>
　侯之道也昔者明王有天下列為五等之爵親親之<lb/>
　恩尊賢之義棊布星列環衛京師所以公天下之意<lb/>
　厚矣而又有分器之頒以益盡其懷之之恩於是伯<lb/>
　叔甥舅無間於親踈之殊水木本原咸盡其翼戴之<lb/>
　心徳被於逺而方物之舉至徳洽於邇而分器之是<lb/>
　寶明王之天下其盛固如此哉且方物之來君徳之<lb/>
　所致也而王者不敢私其物焉乃昭示其徳之所致<pb n="42a"/>　以及于異姓之邦如分陳以肅慎氏之矢是也寶玉<lb/>
　之器又方物之貴者矣王者亦不敢自私焉必頒賜<lb/>
　于伯叔之國如分魯以夏后氏之璜是也昭徳之致<lb/>
　固所以示其錫予之恩而所以勸之者使之無廢其<lb/>
　職而謹其服命寶玉之分雖所以寓親親之意而所<lb/>
　以勸之者夫必使之時庸展親以厚同姓異姓之邦<lb/>
　伯叔之國其分固有親踈也而方物之昭寶玉之分<lb/>
　亦各有其禮也王者施恩之序固如此當時諸侯被<pb n="42b"/>　王靈之寵光承分器之錫予皆曰是器也吾王盛徳<lb/>
　之所致也則即物以戴其君者又當何如哉盖以物<lb/>
　視其物則易其物必思所以敬其徳矣仰休明之盛<lb/>
　徳以鎮撫其國家莫不秉流水朝宗之心而盡其維<lb/>
　藩維翰之職者又曷嘗有同姓異姓之分哉則諸侯<lb/>
　尊君者固無間矣觀夫王者施恩之有序諸侯之尊<lb/>
　君無異心則其上下相與之盛為何如哉昔者西旅<lb/>
　貢<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>而召公用訓於武王既以明王慎徳而逺邇畢<pb n="43a"/>　獻方物言之復以王者之錫物以勸于侯邦而侯邦<lb/>
　即物以戴聖君者言之且反覆於昭徳之致惟徳其<lb/>
　物之辭良有以歟嗟夫封建之制莫備於有周懐諸<lb/>
　侯之道亦莫盛於有周列爵分土即見於武王下車<lb/>
　之初而分器之頒又陳於太保之訓其立法之詳仁<lb/>
　之至義之盡焉奈何周轍既東王綱觧紐齊以甥舅<lb/>
　之國而首開専霸之圖晉以伯叔之親而繼以世霸<lb/>
　之業於是王靈不足以寵諸侯雖魯以周公之後秉<pb n="43b"/>　禮之國寶玉大弓不能寶之其視先公之惟徳其物<lb/>
　者為何如仲尼傷之故書於䇿其意深逺矣反覆觀<lb/>
　之益有感於明王之盛<lb/>
不寶逺物則逺人格所寶惟賢則邇人安<lb/>
　人君惟能賤貨而貴徳則近者悦而逺者來矣夫茍<lb/>
　玩物而棄賢則近者且有所不安而况於逺人之懐<lb/>
　服者乎召公知其然故能告武王也謂夫人君之道<lb/>
　不患人之逺者不服而患以物之難得者為貴不患<pb n="44a"/>　人之邇者不安而患不以人之有徳者為貴誠能賤<lb/>
　彼而貴此則逺人不期而自至邇人不期而自安矣<lb/>
　夫惟君心之好尚雖微而民心之趨向何頼其可忽<lb/>
　而不知省乎其曰人君以心而率天下之心亦惟謹<lb/>
　其所好而已矣如好以其道則人同此心不以四方<lb/>
　萬里而有間也而况於邇者乎如所樂不出於正則<lb/>
　人各有心雖近之人猶胡越也而况於逺者乎由此<lb/>
　而觀逺人之不服非難格也由徳柔之無其道也邇<pb n="44b"/>　人之不服非難安也猶撫循之無其人也反而求之<lb/>
　近悦逺來特在人君之趨向何如耳嗟夫犬馬之畜<lb/>
　若未害也而逺人得以窺吾之藴珍竒之玩若無妨<lb/>
　也而逺人得以測吾之中如使吾之所寶者不在於<lb/>
　此則雖未嘗語人以賤貨之事而民必知吾之所好<lb/>
　者在於斯民矣人雖逺也如之何而不格哉然逺人<lb/>
　之所愛慕也雖賢者有愛之之心非人君用之則無<lb/>
　以遂其心賢者雖有善俗之道非人君尊之則無以<pb n="45a"/>　行其道如使吾之所寶者不在於賢則吾欲安乎民<lb/>
　而亦無頼以安民矣人雖邇如之何而能安之哉大<lb/>
　抵地雖有逺近而人心無彼此人雖有貴賤而天理<lb/>
　無間隔觀君之所寶不在於物則尊賢之意可見矣<lb/>
　觀人之格者不格於逺則安民之效可知矣曽謂以<lb/>
　武王之聖而有待於召公之警戒哉然而一念之不<lb/>
　謹聖狂之判也細行不矜大徳之累也夫以舜之大<lb/>
　聖而禹猶以怠慢傲虐告戒之而况不及於大舜者<pb n="45b"/>　乎此召公老成之政所以不能已於言也雖然能遵<lb/>
　召公之戒者武王也而不能守武王之戒者穆王也<lb/>
　白狼之既得而荒服因以不至盖至於此而召公之<lb/>
　言信矣然則寶賢不寶物吾因為武王喜寶物不保<lb/>
　賢吾因為穆王惜<lb/>
　　　康誥<lb/>
汝亦罔不克敬典乃由裕民惟文王之敬忌乃裕民曰<lb/>
我惟有及則予一人以懌<pb n="46a"/>　人君命諸侯守法以安民使其戒懼之心無愧於前<lb/>
　王則能盡人臣之職而無負於其君矣夫謹罰以安<lb/>
　民此固人臣之職分而亦人君之所屬望者也故武<lb/>
　王之扵康叔欲其謹守常法而求以裕民而裕民之<lb/>
　道無出於文王之敬忌康叔果能於存心之敬忌而<lb/>
　思有以企及於文王則可以無負於其君之所以屬<lb/>
　望者矣豈不足以深慰其心乎傳曰明徳慎罰文王<lb/>
　所以造周也文王治岐以徳為化民之本而不能不<pb n="46b"/>　假刑以輔之而非恃之以求逞也是以慎室家者必<lb/>
　勤於垣墉卑曰垣髙曰墉以此防外患也然垣墉勤<lb/>
　矣無以塗墍茨焉則葺理之不周覆䕶之不宻風雨<lb/>
　為之飄摇而棟折榱崩者有之矣是塗墍之功不可<lb/>
　廢也作梓材者必勤於樸斵其粗曰樸致巧曰斵所<lb/>
　以成其質也然樸斵勤矣無以塗丹雘焉則質雖成<lb/>
　而文未足稱器雖成而飾未之全亦非所以成材矣<lb/>
　是塗丹雘之功又不可缺也為諸侯而知乎此則君<pb n="47a"/>　能除惡於其前不猶稽田而勤敷菑者乎吾能為之<lb/>
　隄防於其後亦猶陳修而為疆畎可也君能除惡於<lb/>
　其前不猶作室家而勤垣墉者乎吾能維持之使勿<lb/>
　壞亦猶塗墍茨可也君能立制度於其前不猶作梓<lb/>
　材而勤樸斵者乎吾能潤色之使勿疵亦猶塗丹雘<lb/>
　可也武王以是而吿康叔其意豈不在兹乎康叔以<lb/>
　武王之弟而撫新造之衛凡其開剏積累之勤者武<lb/>
　王固已任之於先至於維持修飾於不壞不廢之地<pb n="47b"/>　康叔之責也故其吿戒之際反覆譬喻至於再至於<lb/>
　三焉為康叔者宜服膺勿失而孜孜不怠可也不然<lb/>
　則父作室而子不肯堂父作菑而子不肯播其不隳<lb/>
　先人之績而棄垂成之功者幾希先儒以此篇為脫<lb/>
　簡自此以上為武王告康叔之書愚故明其説而申<lb/>
　之焉<lb/>
　<lb/>
　書義矜式卷四<lb/>
</p>

  </div>
            <div>
<head>書義矜式卷五</head> <lb/>
    <p>
<pb n="1a"/>欽定四庫全書<lb/>
　書義矜式卷五<lb/>
　　　　　　　　　　　　元　王充耘　撰<lb/>
　　周書<lb/>
　　　召誥<lb/>
王來紹上帝自服于土中旦曰其作大邑其自時配皇<lb/>
天毖祀于上下其自時中又王厥有成命治民今休<lb/>
　大臣勉言以宅中圗治無非所以為天人計也盖王<pb n="1b"/>　者天人之主所以繼天而出治者也故召公吿成王<lb/>
　以紹上帝服土中為居洛之先務也而中舉周公之<lb/>
　言以實之末以其效期之其丁寧反覆之意至深切<lb/>
　矣夫紹上帝所以承乎天服土中所以治乎人洛邑<lb/>
　初政二者而已周公營洛之初嘗謂作此大邑自是<lb/>
　可以配天毖祀自是可以宅中治民其素定之謀固<lb/>
　已如此王能如是則豈惟無負周公之所屬望亦且<lb/>
　上可以保天命而下可以福斯民其效有不期然而<pb n="2a"/>　然者矣召告之書<hi>云云</hi>天生民而不能自治立之君<lb/>
　以治之君也者所以繼天立極而代天理物者也故<lb/>
　建邦設都以亂民者所以奉天道克相上帝者在於<lb/>
　綏四方不如是則俯有愧於民而仰有負於天矣其<lb/>
　何以居天人之間哉洛邑告成成王始武於天下元<lb/>
　子於四方為新辟天秩天敘自我而惇庸天命天討<lb/>
　自我而刑賞任大責重有不可諉之於他人者是意<lb/>
　也豈惟召公言之於宅洛之日在周公已言之於作<pb n="2b"/>　洛之先矣盖作洛者武王之志周公成王成之召公<lb/>
　實先經理之君臣之間其所以深謀逺慮者果何如<lb/>
　也盖洛者天地之中風雨所㑹隂陽所和四方朝聘<lb/>
　貢賦之道均而逺近勞逸之費等今王逺在鎬京而<lb/>
　即宗周去西土而即宅東土南望三途北望嶽鄙顧<lb/>
　瞻兩河粤瞻洛伊豈徒曰據要會以觀方來都形勢<lb/>
　以制六合所以定鼎郟鄏而卜世卜年者正惟畏天<lb/>
　命而悲人窮殆將以是惟稱秩元祀𤼵政施仁之本<pb n="3a"/>　也故自是而對越上帝享答神祗則齊明盛服以承<lb/>
　祭祀可以達此精誠之徳而無愧自是而宅中圖治<lb/>
　則惇典庸禮命徳討罪而惟新之政可以放諸四海<lb/>
　而無不準盖其配天毖祀即所謂紹上帝自時中乂<lb/>
　即所謂服土中召公今日之所言即周公前日之所<lb/>
　告者也雖然此特言其事之當然者耳未及其效也<lb/>
　夫能紹上帝則天命之在我者一成而不變而上可<lb/>
　以得乎天是即配天毖祀之效也能自服土中則能<pb n="3b"/>　咸和小民以為今日之休而下可以安乎民是即自<lb/>
　時中乂之效也克綏先王之禄而永底烝民之生其<lb/>
　皆在於此乎周公之誥曰王肇稱殷禮祀於新邑咸<lb/>
　秩無文又曰其自時中乂萬邦咸休惟王有成績其<lb/>
　言非不深<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>著明而召公之誥又且反覆而懇至懼<lb/>
　其信之不篤又且申以同列之言慮其行之不力而<lb/>
　期以必然之效一篇之中於天命民心屢致意焉而<lb/>
　䆒其終以諴小民為祈天命之本以疾敬徳為諴小<pb n="4a"/>　民之本大臣之於國家長謀逺慮盖如此以成王之<lb/>
　賢而又有周召為之左右此其所以能為成周建無<lb/>
　窮之基也歟<lb/>
王先服殷御事比介于我有周御事節性惟日其邁王<lb/>
敬作所不可不敬徳<lb/>
　相觀而善者君之所以善其臣修已以敬者君之所<lb/>
　以敬其身盖君者臣之主始而以臣率臣者君也終<lb/>
　而敬身以率臣者亦君也豈有敬身之不至而足以<pb n="4b"/>　善其臣者哉是故召公告成王以服御士不徒曰周<lb/>
　御士節性而已而首曰王者盖欲成王以善臣為己<lb/>
　責也不徒曰敬作所以敬徳而已而復曰王敬作所<lb/>
　盖欲成王以為己任也無他其身正不令而行其身<lb/>
　不正雖令不從其是之謂乎<lb/>
　　　洛誥<lb/>
伻來毖殷乃命寧予以秬鬯二卣曰明禋拜手稽首休<lb/>
享予不敢宿則禋于文王武王<pb n="5a"/>　賢君因頑民之戒而盡其敬於大臣大臣舉明禋之<lb/>
　賜而伸其敬於前聖不以常人之禮而待夫聖臣賢<lb/>
　王之敬其臣者然也不敢受非常之禮而必以致之<lb/>
　前聖聖臣之敬其君者然也使聖人而遽以神明之<lb/>
　禮自居則非所以為聖人矣周公治洛功成成王<lb/>
　使人至洛教戒庶殷就致綏寧之命而其為禮也有<lb/>
　秬鬯二卣焉曰明禋曰拜手稽首休享則其所以待<lb/>
　周公者不以君臣之分而以神明之禮矣而周公不<pb n="5b"/>　敢偃然受其禮也則禋于文王則禋于武王舉成王<lb/>
　之賜而伸其敬於前聖則君臣兩盡其道矣吁此其<lb/>
　所以為周公也歟<hi>云云</hi>嘗謂君之所以待臣臣之所<lb/>
　以事君各盡其敬而已不以非常之禮待非常之功<lb/>
　非所以敬大臣也自居以非常之功而安受非常之<lb/>
　禮非所以敬其君也成王之於周公不敢輕其禮而<lb/>
　待之以神明周公之於成王不敢受其禮而致之於<lb/>
　文武其此之謂乎周公之意若曰甚哉王之待我其<pb n="6a"/>　敬也惟彼殷民宻邇王室而恐其猶未式厥訓者焉<lb/>
　席寵惟舊而慮其無不驕滛矜誇者焉因使者之來<lb/>
　致戒飭之命因以綏寧于我而有秬鬯二卣之賜秬<lb/>
　者何一稃二米和氣之所生也鬯者何鬱金香草合<lb/>
　秬黍以為酒也盛之以二中尊焉豈非宗廟之祭而<lb/>
　用之以祼者乎禮莫重於祼而其致之之辭則曰此<lb/>
　明潔而禋祭之酒今王拜手稽首致其休美以享公<lb/>
　則其待我也盖待以神明之禮而不復拘拘以君臣<pb n="6b"/>　之分矣雖然待我以非常之禮者人君之道也而非<lb/>
　我之所敢當也雖曰朝廷之制有大賓客以享之之<lb/>
　禮而莫異於祭然我之自視猶常人也秬鬯二卣以<lb/>
　致其明禋拜手稽首以言其休享果何為而施於我<lb/>
　耶祭有三宿之禮謂進爵於神也而在我則有所不<lb/>
　敢當者矣却人君之賜則為不恭受神明之禮則為<lb/>
　有歉於此無以處之思昔穆考文王於昭于天固洋<lb/>
　洋乎其如在也越乃昭考武王以孝以享在我後人<pb n="7a"/>　之所不敢忘也以王之禋我者而禋于文王武王則<lb/>
　於義安而於理當矣非惟無愧於今王亦庶幾其無<lb/>
　愧於前聖矣非周公其能處之得宜如是耶嘗觀周<lb/>
　公之宅洛也以天事言則洛者天地之中隂陽之所<lb/>
　會風雨之所交以人事言則四方朝聘貢賦道理均<lb/>
　焉欲其君紹上帝而服土中也又不但如是而已以<lb/>
　距妹邦為近懲三監之難遷殷頑民於是作王都以<lb/>
　鎮服姦雄之心則周公之功宗廟萬世之功也有非<pb n="7b"/>　常之功則宜有非常之禮今而因有毖殷之使則其<lb/>
　受明禋休享非過也有大美而不居周公之聖何可<lb/>
　及耶抑周公之禋于文王武王非有他也期成王以<lb/>
　恵篤敘萬年厭于乃徳而已公之心果有頃刻而忘<lb/>
　其忠愛者乎<lb/>
其大惇典殷獻民亂為四方新辟作周恭先曰其自時<lb/>
中乂萬邦咸休惟王有成績<lb/>
　厚文獻以為化今傳後之本則可宅中土而致治定<pb n="8a"/>　功成之效矣此周公之告成王不惟勉之以為治之<lb/>
　要而且期之以致治之效也昔者成王遷洛邑周公<lb/>
　欲其大厚於典章及殷之賢者使治為新辟足以觀<lb/>
　視於四方作周恭先足以垂憲於後世則欲為化今<lb/>
　傳後之計者將不在於大厚其文獻乎且凡若此者<lb/>
　非有他也亦曰其自是宅中以圗治使萬邦咸底於<lb/>
　休美而王遂有其成功則功成治定之效豈不在於<lb/>
　宅中圖治之初乎勉之期之周公之忠愛至矣夫人<pb n="8b"/>　君之為治要不可以自用也所以出治必有其徳所<lb/>
　以輔治必有其人廢而自用則其治為無足勸棄賢<lb/>
　人而不親則其恭為無足法夫如是則一鄉且不治<lb/>
　况能有以及天下乎率由舊章固致治之所先而以<lb/>
　貴下賤亦為治之所急且成王之治洛非獨以化殷<lb/>
　民也將以化天下也然殷民叛服乃天下治亂之所<lb/>
　關而治定功成之所由係使治不有其道則萬邦安<lb/>
　得以蒙其休而王亦安能以有其績宅中圖治之功<pb n="9a"/>　不謹之於初不可也且聖謨洋洋嘉言孔彰凡典籍<lb/>
　所紀何莫非王道也殷士膚敏侯服于周凡獻臣百<lb/>
　宗工何莫非賢况三代以來禮樂文物至周大備不<lb/>
　愆不忘率由舊章成王其可不大厚其典章乎殷之<lb/>
　賢者殷民素所取信而視為趨向者也廸簡在庭有<lb/>
　服在大僚則殷治而天下亦治矣成王其可不大厚<lb/>
　殷之賢人乎誠如是也則𤼵號施令罔有不臧有以<lb/>
　聳動四方之觀聼而為新辟尊賢使能用上敬下有<pb n="9b"/>　以為後世之所取法而作恭先焉夫治為新辟而必<lb/>
　使天下無可議作周恭先而必使後世莫能加周公<lb/>
　豈過望於成王哉盖知其任大責重而將以無窮期<lb/>
　之也夫豈定鼎于洛豈獨以承天地冲和之氣盖將<lb/>
　中天下而立定四海之民茍知文獻二者為致治之<lb/>
　大要有以為新辟而作恭先則自是以宅中圖萬民<lb/>
　雖廣必使化行俗美無一夫不被其澤而後已焉成<lb/>
　功雖難必思長治乆安無一事不底其成效而後止<pb n="10a"/>　焉然而博施濟衆聖人所病靡不有初鮮克有終巍<lb/>
　巍其有成功非一朝一夕之故也自非漸仁摩義使<lb/>
　徳教淪肌而浹髓夙興夜寐使政治綱舉而目張又<lb/>
　奚足以及此哉老臣之輔幼主所以不徒勉其作興<lb/>
　於一時必要其成功於悠乆也抑周公固能輔其君<lb/>
　矣而成王實能懋昭周公之訓也周官一篇一則曰<lb/>
　學古入官二則曰其爾典常作之師則厚於典章可<lb/>
　以知微子象賢而封之於宋則厚於賢者可見矣卒<pb n="10b"/>　至六服羣辟罔不承徳則萬邦之咸休可知鳬鷖既<lb/>
　醉之盛刑措不用之風見頌於當時垂輝於後世其<lb/>
　有成績也又可見成王可謂能無負周公之訓矣周<lb/>
　公賢臣成王賢君盖兩得之<lb/>
　　　多士<lb/>
自成湯至于帝乙罔不明徳恤祀亦惟天丕建保乂有<lb/>
殷殷王亦罔敢失帝㒺不配天其澤<lb/>
　前代聖賢之相繼也既脩己以敬乎神尤體天而恤<pb n="11a"/>　乎民盖君臣者天之所命以為神民之主者也在昔<lb/>
　有殷自成湯以至于帝乙莫不明其徳而無所昧敬<lb/>
　乎神而不敢慢脩己事神亦既至矣故天大建殷國<lb/>
　而保乂之殷之先王亦體上天建立之心罔敢失帝<lb/>
　之則無不配天以澤民焉然則有商之盛非聖賢之<lb/>
　相繼者能之乎<hi>云云</hi>嘗讀伊尹書而至於天位艱哉<lb/>
　之語而後知君之所以為君也幽則有神也明則有<lb/>
　人也上則有天也自非至誠之感神代天而理物者<pb n="11b"/>　其何能膺天眷之隆而安天位之尊哉是故使之主<lb/>
　祭而百神享之使之主事而百姓安之此天之所以<lb/>
　與舜也弗克奮徳慢神虐民皇天弗保此天之所以<lb/>
　棄桀也夫天命之無常如此則人君受天之命而為<lb/>
　神民之主宜若之何哉亦曰明吾之徳焉而已耳商<lb/>
　之興也豈偶然之故哉其自成湯至于太戊世雖不<lb/>
　同也而所以明其徳者則不以先後而有殊由祖乙<lb/>
　至于帝乙時雖有異也而所以恤祀者則不以聖賢<pb n="12a"/>　而有間徳而謂之明則必能去其人欲之私而全其<lb/>
　天理之正也祀而謂之恤則必能有孚顒若而必不<lb/>
　敢度思而矧敢射思也殷王之明徳恤士也如此亦<lb/>
　惟上天仁愛有殷之君扶持而全安之不容釋於殷<lb/>
　焉殷之先王所以受天命也如此其何不以上天之<lb/>
　心為心而負其所托哉是故惇五典庸五禮則一本<lb/>
　於天理之公章五服用五刑則一循乎天理之正惟<lb/>
　知順天之心而已寧復有倒行逆施之事乎惟知順<pb n="12b"/>　帝之則而已寧復有反道背徳之事乎是宜膏澤之<lb/>
　下於民庶者不啻若雨露之沾濡而疲癃殘疾者皆<lb/>
　得以安其生也恩愛之加乎四海者不啻若日月之<lb/>
　照臨而鰥寡孤獨者各得以遂其養也然則有殷之<lb/>
　所以長治乆安者非賢聖之君六七作其能如是乎<lb/>
　嘗因是而論之武王之吿康叔也既曰自成湯咸至<lb/>
　于帝乙成王畏相矣周公之告多士也亦曰自成湯<lb/>
　至于帝乙㒺不明徳慎罰矣公之告多士也又曰自<pb n="13a"/>　成湯至于帝乙罔不明徳恤祀焉則夫有商盛時其<lb/>
　徳業之盛而明君之多也固可知其固天命而結民<lb/>
　心也又可見奈何後王不明于徳弗敬上天以至遺<lb/>
　厥先宗廟弗祀而商業遂以不繼嗚呼以六七聖賢<lb/>
　之君維持之而不足以一獨夫之嗣覆亡之而有餘<lb/>
　人有常言創業難守成亦不易誠哉是言也<lb/>
　　　君奭<lb/>
我聞在昔成湯旣受命時則有若伊尹格于皇天在太<pb n="13b"/>甲時則有若保衡在太戊時則有若伊陟臣扈格于上<lb/>
帝<lb/>
　聖賢之輔君各因其徳而極其功也盖治功之成不<lb/>
　惟人臣之徳有淺深之不同亦不惟人君之徳有聖<lb/>
　賢之或異也昔者伊尹之輔成湯以聖輔聖也其輔<lb/>
　太甲以聖輔賢也伊陟臣扈之佐太戊以賢輔賢以<lb/>
　聖臣而輔聖君則其治化與天無間故曰格于皇天<lb/>
　以賢臣而輔賢君則其治化克厭天心故曰格于上<pb n="14a"/>　帝於湯言受命者剏業之主也於太甲言保衡者所<lb/>
　以慰安天下於治平也<hi>云云</hi>見於君奭之書自其徧<lb/>
　覆者而言謂之天自其主宰而言者謂之帝然天不<lb/>
　可以形體求也君徳而能徧覆四海則可以格于天<lb/>
　矣帝不可以影響求也君心而能主宰萬物則可以<lb/>
　格于帝矣天之所以為天帝之所以為帝其參賛之<lb/>
　者在乎君廣大足以配天威福足以叶帝其輔相之<lb/>
　者在乎臣以聖君而遇聖臣其治化固不可及矣以<pb n="14b"/>　賢君而遇聖賢之臣則亦可以無愧也此申命用休<lb/>
　所以必本於輔弼之直而勑天時幾者必需於股肱<lb/>
　之善以是知天也帝也舉不外乎君聖也賢也舉不<lb/>
　外乎臣人君之任固重而人臣之職亦不可以易視<lb/>
　也夫受天命命成湯所以聖也而當是時則有伊尹<lb/>
　以相之允徳叶于下太甲所以賢也而當是時則有<lb/>
　阿衡以佐之循政明理太戊所以為賢君也而當是<lb/>
　時則有伊陟臣扈以輔之君之與臣咸有一徳則包<pb n="15a"/>　含編覆無不周遍所以能格于皇天也臣之與君或<lb/>
　桐宫而終徳或桑穀而弭祥則陽舒隂惨無不適定<lb/>
　所以能格于上帝也格于皇天所以配天徳而無間<lb/>
　格于上帝所以合天心而弗違謂之無間則以己之<lb/>
　徳契天之徳而體用一原顯微一致凡日月星辰風<lb/>
　霆霜露皆至教之攸寓謂之弗違則以己之心奉天<lb/>
　之心而動靜無違表裏交正凡寒暑晦明生殺榮悴<lb/>
　皆至化之所行此君之格于天帝之道不能無淺深<pb n="15b"/>　之異而臣之輔其賢聖之君不能無輕重之分也是<lb/>
　故天之感通而有淺深之異者非天有私於湯也伊<lb/>
　陟臣扈固不若伊尹也伊尹輔君而有輕重之分者<lb/>
　非伊尹之治化不若前也太甲固不若湯之聖故也<lb/>
　論至於此則天之所以昭格臣之所以輔相一視其<lb/>
　君之聖賢而已抑嘗論之伊尹保衡一人而異稱者<lb/>
　稱名於成湯之時者理之本然也舉官於太甲之時<lb/>
　固以先代之遺臣亦以互文而並見且深欲見保天<pb n="16a"/>　下於長治乆安也伊陟之賢雖無可考然既為伊尹<lb/>
　之子則其徳之出於家學者可知矣臣扈之賢雖<lb/>
　不可聞然觀其與伊陟而並稱則其徳之同於伊陟<lb/>
　者可知矣古之人臣其輔君之績如此周公之吿召<lb/>
　公而以我聞在昔𤼵之其所以責任之者豈不明以<lb/>
　徵乎昔武王之命康叔亦曰汝丕逺惟商耉成人而<lb/>
　文王之詩亦曰儀監于殷皆此意也<lb/>
百姓王人罔不秉徳明恤小臣屏侯甸矧咸奔走惟兹<pb n="16b"/>惟徳稱用乂厥辟故一人有事于四方若卜筮罔不是<lb/>
孚<lb/>
　職列於内外而徳之同者無所間誠叶于上下而事<lb/>
　之舉者無所疑夫内外大小之臣交相用徳以維持<lb/>
　天下則貫通浹洽之既乆而民罔不信宜也是以内<lb/>
　之百姓與夫王臣之微者莫不秉持而用乂其君焉<lb/>
　曰罔不曰咸則人臣莫不用徳固己洋溢浹洽於天<lb/>
　下矣一人有事于四方又豈不如龜蓍之卜筮而相<pb n="17a"/>　與敬信之乎無他有翕然用徳之效則有隱然孚契<lb/>
　之心殷之盛時然也<hi>云云</hi>嘗謂天下之所以敬信其<lb/>
　上者固在於有事之時而實在於無事之日於有事<lb/>
　之時惟有以驗其誠敬之心於無事之時必有以盡<lb/>
　其維持固然之道惟夫内外無間大小如一渾渾乎<lb/>
　相與於道徳之中而後維持固然有可言者然分職<lb/>
　受任不為不多建侯樹屏亦為不少茍有一人之非<lb/>
　徳焉則其所施於天下者必不能純全而無間矣一<pb n="17b"/>　旦有事之際天安有潜孚黙契之妙哉夫百官之著<lb/>
　姓王臣之卑微此皆在内之官而職有大小之異者<lb/>
　也秉持其徳而操守不失慮恤以徳而謀慮之不遺<lb/>
　合大小罔不然也小臣之布列侯甸之分職任此皆<lb/>
　在外之官而職有大小之要者也奔走服役莫敢不<lb/>
　遑惟徳是稱治其君事謂咸莫不然也内之用徳者<lb/>
　既如此外之用徳者又如彼自大及小罔不如此而<lb/>
　相承以此而相應道徳之澤薰蒸融溢其漸涵浸漬<pb n="18a"/>　之久非一日矣惟動丕應徯志理勢之必然<lb/>
　也故若征伐若㑹同凡有事於四方而四方<lb/>
　之民如龜之卜如蓍之筮敬之而無忽信之<lb/>
　而不疑矣孚者誠之在中者也天下之敬信<lb/>
　非其事信其徳耳抑嘗考之周公此言盖承<lb/>
　上章言殷之大臣能輔道其君有格天致治<lb/>
　之效遂言内外賢人之多皆伊尹以下諸大<lb/>
　臣號召而倡率之也有周之興既有虢叔閎<pb n="18b"/>　夭之徒而文王之徳降于國人四方尚迪有徳而<lb/>
　武王之徳冐天下凡内虎賁綴衣趣馬小尹左<lb/>
　右攜僕外内大都小伯以至百司太史尹伯凡官<lb/>
　使于文武之世者無非常徳之吉士亦豈非倡於<lb/>
　上者有其人乎今日之明我俊民周公召公之責<lb/>
　也懇切而累言之矣為召公者亦宜有動于斯言<lb/>
　矣<lb/>
予惟曰襄我二人汝有合哉言曰在時二人天休滋至<pb n="19a"/>惟時二人弗戡其汝克敬徳明我俊民在讓後人于丕<lb/>
時<lb/>
　大臣之勉同列不以一身之謀而易其天下國家之<lb/>
　計此所以深有期於同列也盖滿盈之戒雖大臣之<lb/>
　所當知而王業之重尤大臣之所當慮也昔者周公<lb/>
　之留召公謂予惟曰襄我二人汝有合哉亦曰在是<lb/>
　二人是王業之重在予二人也雖天休之滋至為可<lb/>
　畏而二人豈可以弗戡而求去哉惟當敬徳而益加<pb n="19b"/>　謹也明揚俊民而使之在位也夫如是則可以盡大<lb/>
　臣之美可以答上天之休而在讓後人於丕大之時<lb/>
　則始可超然而退矣大臣知其所當戒而尤慮其所<lb/>
　當重終<hi>闕</hi>　　　　　而易其天下國家無窮之計<lb/>
　也嗚呼仁哉周公<hi>闕</hi>　　　公能從之昔者洛邑之<lb/>
　成周公嘗<hi>闕</hi>去矣公以<hi>闕</hi>　　　而不終去今日召<lb/>
　公之去亦周公前日之心<hi>闕</hi>　　　　之留而亦不<lb/>
　至於决然焉盖權勢之隆雖中人猶知為退避之計<pb n="20a"/>　况於聖賢能識進退存亡而不失其正者乎然而召<lb/>
　公今日求去之决而他日至輔成王之初政其故何<lb/>
　哉大抵天下惟不溺於權勢者然後可以任重而致<lb/>
　逺是以功加四海而天下不以為多威震九重而人<lb/>
　主不以為疑弼亮四世而天下不以為固權一朝釋<lb/>
　位而去而恵澤流於子孫而無窮此非深明大臣出<lb/>
　處之道而無一毫係累之私者能之乎盖於是可以<lb/>
　明召公之本心也且文武受命而周公嘗與其剏業<pb n="20b"/>　之政成王繼統而周召又與其守成之托是王業之<lb/>
　成在我二人也非予惟之言也汝聞而有合哉亦曰<lb/>
　在時二人也然上天之休命益滋至而無窮威福之<lb/>
　浸明浸昌也權勢之愈隆愈盛也天其以是而佑我<lb/>
　乎亦將有以儆我乎此吾二人之所以弗戡也而召<lb/>
　公不得不决於去之時也然聖賢以至公無我之心<lb/>
　而從容乎出處之際夫豈無其道乎是不可專為一<lb/>
　身之謀矣聖賢之心固無不敬也然又當敬徳焉益<pb n="21a"/>　加寅敬而不敢怠也聖人之心固未嘗蔽賢也然又<lb/>
　當明揚俊民焉布列庶位而無曠職也如是而後俯<lb/>
　盡大臣之職業而無愧焉仰答滋至之天休而無懼<lb/>
　焉賢才足以寄付託之重而治道日臻夫盛大之時<lb/>
　而後可以言讓矣讓固大臣之美徳然在今日則未<lb/>
　可讓在他日則不敢不讓也超然逺引於當讓之時<lb/>
　而不使吾進退有毫髪之遺憾則所以為天下國家<lb/>
　之計豈不甚逺乎盖惟聖賢然後能權去就之義而<pb n="21b"/>　不失其輕重之宜故不以一身之利害而易其天下<lb/>
　國家之計也此所謂盡大臣之道而天下後世無得<lb/>
　而議焉者乎嘗反覆君奭一書逺述有殷之六臣近<lb/>
　詳文王之五臣曰若游大川而曁汝奭其濟曰汝明<lb/>
　朂偶王在亶乗兹大命至襄我二人篤棐二人拳拳<lb/>
　言之而不自知其辭之復也周公廣大公平之心而<lb/>
　為宗社無窮之計者其慮深逺矣夫豈世之專權固<lb/>
　位而惟恐同列有簡之者乎嗟夫惟大臣有至公之<pb n="22a"/>　心而後能盡待同列之道然後能不止為一身之謀<lb/>
　彼世之所謂權勢者視之若浮雲之無有豈足一動<lb/>
　其心哉今之所以决於去他日之所以果於留曽有<lb/>
　一毫係累之私乎嗚呼此周召所以為一代之宗臣<lb/>
　歟後之為大臣者可以為鑒矣<lb/>
篤棐時二人我式克至于今日休我咸成文王功于不<lb/>
怠丕冒海隅出日罔不率俾<lb/>
　大臣協力以事人君而致其已然之效尤當勉力以<pb n="22b"/>　紹前王而成其未至之功盖輔君以廣前人之業者<lb/>
　非大臣一人之所能致也茍不與同列而叶力則不<lb/>
　足以成其功是以一人去之而一人留之其拳拳之<lb/>
　情自有不能己者昔召公之吿老而去也而周公留<lb/>
　之謂能篤於輔君者惟我與召公二人而已今日之<lb/>
　治至於休盛亦惟我二人用能有以致之也然已然<lb/>
　之效旣出於二人之協力則其未至之功又豈可不<lb/>
　相與勉力以共成之哉周公之業始於文王我與召<pb n="23a"/>　公共成文王之功業當相與勉力而不怠必使天下<lb/>
　之民莫不歸於覆冐海隅日出之地無不為之臣服<lb/>
　庶乎其可也吁敘其所以然而勉其所未至召公其<lb/>
　不悦而從之乎<hi>云云</hi>盖嘗求周公召公之所以為人<lb/>
　臣者矣成王以幼冲之資嗣天子之位而周公召公<lb/>
　同受武王顧命以佐右之故周公為師而召公為保<lb/>
　其任大責重非若平時之為大臣者也當成王未親<lb/>
　政之時固不敢以乞身一旦政柄有歸浩然去志亦<pb n="23b"/>　人情之常耳然思前王功業之未成念今嗣述之無<lb/>
　助則召公義未可去况周公與召公乃同功一體之<lb/>
　人於其去也得不反覆告諭以留之邪且周公未嘗<lb/>
　有其功今乃以篤棐而自任以今日休而自譽誠以<lb/>
　其留召公而言不得不敘其已然之效盖篤棐云者<lb/>
　同心協力以佐天子之謂自今日而觀之流言之禍<lb/>
　已息而無復震撼之勢成王之年已長而足任守成<lb/>
　之責燦然而紀綱布煥然而禮樂興其治功之休盛<pb n="24a"/>　如此孰非我二人篤棐之力用能有以致之哉召公<lb/>
　之去也豈不曰盛滿之勢不可以乆居權要之位不<lb/>
　可以不避而周公之意則不然普天之下有一民之<lb/>
　不安不足以成文王之功率土之濵有一國之不服<lb/>
　亦不足以成文王之功今日之休盛旣以我二人篤<lb/>
　棐則其未至之功亦當並力一心相與盡贊輔之道<lb/>
　竭忠効職不可有自怠之意觀其一則曰我二則曰<lb/>
　我則其以天下為已任者為何如誠以文王之時大<pb n="24b"/>　勲未集今欲成其功必也大覆冐斯民使海隅出日<lb/>
　之地無不臣服而後可以無愧於文王日出云者周<lb/>
　都西土去東為逺故以日出言以日出之地而臣服<lb/>
　則治功之成也可知己始之以篤棐旣有以致其已<lb/>
　然之效終之以不怠又豈不足以成其未至之功周<lb/>
　公之言懇<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>委曲如此召公其可以去哉厥後召公<lb/>
　旣相成王又相康王再世猶未釋其政此盖有味於<lb/>
　周公之言也夫雖然洛邑告成周公亦嘗有歸老之<pb n="25a"/>　志矣而成王留之有曰四方廸亂此卽敘其已然者<lb/>
　也又曰廸將其後此即勉其所未至者也然則周公<lb/>
　之所以留召公者其亦述成王之所以留己者而留<lb/>
　之與嗚呼君臣同列更相舉留互相推美周家太平<lb/>
　氣象猶可慨想於千百載之下<lb/>
　　　多方<lb/>
慎厥麗乃勸厥民刑用勸以至于帝乙罔不明徳慎罰<lb/>
亦克用勸要囚殄戮多罪亦克用勸開釋無辜亦克用<pb n="25b"/>勸<lb/>
　先王本於仁而謹諸身旣深足以勉其民後王推是<lb/>
　心而施於政亦皆能以勉其民盖仁者人心之同好<lb/>
　而王者之所依也為人君者誠能即己之所依以勉<lb/>
　人之同好而人焉有不從者哉昔者成湯之化天下<lb/>
　也惟深謹於仁以勸勉之而已於是天下之人亦儀<lb/>
　於湯而用以勸勉是其仁民之心能謹諸身而深足<lb/>
　以勉其民也自湯而下至于帝乙雖世不同然或明<pb n="26a"/>　其徳或慎其罰尚亦能用以勸勉也於慎罰之際或<lb/>
　辟之以當其罪或宥之以赦其過尚亦能用以勸勉<lb/>
　也盖明徳者仁之本慎罰者仁之政辟而當罪仁者<lb/>
　之能惡人也宥而赦過仁者之能好人也其為事雖<lb/>
　殊而其為仁則一故亦皆能用以勸勉也然則人君<lb/>
　所以勉天下者何必同亦惟曰仁而已矣嘗謂仁者<lb/>
　天地生物之心而人所得以生之理也君之與民同<lb/>
　有是心同具是理則亦同有是仁但衆人不無物欲<pb n="26b"/>　之蔽故雖有是仁而不能勉之於己聖賢則無物欲<lb/>
　之累故能推是仁以勉之於人彼惟同有是仁而吾<lb/>
　所以勸勉之者又無一事之非仁則其翕然而從同<lb/>
　體而化固有不期然而然者當商之時成湯所以勸<lb/>
　勉其民者豈有他哉亦惟深謹於仁而已湯之心豈<lb/>
　不曰君之依於仁猶木之依於土魚之依於水不可<lb/>
　須臾離也而豈容其不慎哉是故昧爽丕顯戒謹於<lb/>
　不睹不聞之時無一念而違於仁日新又新持守於<pb n="27a"/>　終食造次之頃無一事而違於仁湯之謹於仁者如<lb/>
　此豈所以獨善其身哉政欲率天下以歸於仁而勉<lb/>
　天下以復其性也於是在商邑而用協于厥邑是商<lb/>
　邑之民皆儀刑於湯而自勸也在四方而用丕式見<lb/>
　徳是四方之民皆效法乎湯而自勸也湯之仁深足<lb/>
　勉其民者旣如此然而不止乎湯自湯而至于帝乙<lb/>
　凡能勸勉其民者非止乎一君凡其勸勉非一事而<lb/>
　斯民亦皆從之者以其同出於仁故也是故或恐懼<pb n="27b"/>　修省以明其徳而仁之本以立或哀矜惻怛以慎其<lb/>
　罰而仁之用以行於是徳無不明而民愛慕之罰無<lb/>
　不慎而民畏服之愛慕則有畏起之心畏服則有懲<lb/>
　創之志是我之明徳慎罰亦能用以勸勉之也然徳<lb/>
　則明之而已罰則有辟焉有宥焉焉往而不出於仁<lb/>
　哉何以言之彼要囚者罪之明惡之著情之所不矜<lb/>
　法之所不疑茍惟宥之是長惡而害於仁矣於是殄<lb/>
　之戮之而天下之人皆知惡之不可為而勉於不為<pb n="28a"/>　是辟之當罪者尤足以勸勉之也彼無辜者或出於<lb/>
　過誤或出於不幸情之所可矜法之所可疑茍為戮<lb/>
　之是苛虐而傷於仁矣於是開之釋之而天下之人<lb/>
　皆知善之可為而勉於自為是宥而赦過者又足以<lb/>
　勸勉之也有商後王之仁皆能以勉其民者又如此<lb/>
　盖嘗論之慎厥麗乃勸者心與仁為一而厥民刑用<lb/>
　勸者其功深明徳慎罰而或辟或宥者事與仁為一<lb/>
　而亦克用勸者其化淺雖其功化有淺深之殊然自<pb n="28b"/>　勉而言則未有勸之以仁而民不從之者也當成周<lb/>
　之時商奄之民屢臣屢叛而反側不安原其所以盖<lb/>
　不知天命之歸於有仁而欲以不仁妄干天命也周<lb/>
　公於是以成王之命作多方之書推言成湯至于帝<lb/>
　乙能受天命而有天下者以其勉天下以仁而民從<lb/>
　之也至于商紂弗克用爾多方享天之命者以其率<lb/>
　天下以不仁而民亦從之也雖然斯言也豈但足以<lb/>
　釋商民之心哉凡惟斯民之君師而欲勉斯民之為<pb n="29a"/>　仁者皆當以是為龜鑑<lb/>
惟我周王靈承于旅克堪用徳惟典神天天惟式教我<lb/>
用休簡畀殷命尹爾多方<lb/>
　聖徳足以任兩間之重天命所以受一統之尊夫聖<lb/>
　人位於天人之間下有以得民心則上可以事天上<lb/>
　有以得天命則下可以治民然非聖人足以勝其任<lb/>
　則天亦未必輕授之也昔周文武下則善承于衆而<lb/>
　得民心其能勝用徳之任可知矣故可以典神天而<pb n="29b"/>　無媿上則式教用休而得天命其能膺簡畀之責可<lb/>
　知矣故可以尹多方而不慚聖人之徳著於天民之<lb/>
　兩間宜其奄有天下而為一統之君也多方曰<hi>云云</hi>
　以此夫天生聖人而使之君天下者上則以之事天<lb/>
　下則以之治民聖人中立於兩間而能仰不愧俯不<lb/>
　怍者以其有徳也下足以順民上足以配天則天命<lb/>
　歸之矣故傳有之曰有大徳者必受命夫徳固得於<lb/>
　天也克堪其徳然後謂之有徳命固本於天也能大<pb n="30a"/>　其徳然後可以受命是故謂之靈承謂之克堪此言<lb/>
　人之徳也謂之式教謂之簡畀此言在天之命也有<lb/>
　是徳則有是命矣祀天而曰典治民而曰尹非天有<lb/>
　私於聖人也惟聖人之徳足以當其任也且夫天之<lb/>
　生民必立之君君之治民必有其徳然天下如彼其<lb/>
　廣也生民如彼其衆也欲人人而被其徳非聖人則<lb/>
　有不堪其任者矣惟我文考小民則有懐保之恩惟<lb/>
　我寧王萬姓則有悦服之意故曰靈承于旅謂之靈<pb n="30b"/>　者無一毫之不善也謂之承者無一事之不順也謂<lb/>
　之旅則溥天率土無一夫之不獲矣昔也眷求民徳<lb/>
　鮮克舉也故無有能順民心者今也勤用明徳文顯<lb/>
　于前王惟徳用武承于后文武用徳克堪弗任民之<lb/>
　徳君固在此矣神天之主其不在兹乎聖人之徳在<lb/>
　兹民矣神天之心其不在兹民乎聖人之徳能順乎<lb/>
　民信可主乎神天矣是故聰明齊聖天縱之也耿光<lb/>
　大業天誘之也然天之所以教聖人者非諄諄然命<pb n="31a"/>　之也其思也靜與天俱若或起之於其前其行也動<lb/>
　與天合若或翼之於其後聖徳日新左右逢原故藴<lb/>
　於内也有以極其美暢於外也有以極其盛嚮為殷<lb/>
　命欲墜簡閲而無以堪其任天命有在篤生聖人付<lb/>
　畀之責有不得辭故以之尹爾多方之衆非我有周<lb/>
　之私也天也曰我曰爾分殊而情親周公奉若王命<lb/>
　藹然見於言意矣嗟夫承天之典天非有意於聖人<lb/>
　也善承于兹而民心歸之多方之尹聖人非有心於<pb n="31b"/>　天也簡畀殷命而天命歸之天之於聖人豈有一毫<lb/>
　私意哉因其克堪用徳故式教用休不得不在聖人<lb/>
　也天命未歸聖人得以盡其靈承之心殷命旣革聖<lb/>
　人不得不任其尹爾之責兩間之重聖徳旣有以任<lb/>
　之一統之尊天命其得不授之乎上而天命下而人<lb/>
　心不惟有周而然慢神虐民有夏不能保天命也眷<lb/>
　求一徳俾作神主不得不歸之湯多方之民雖或不<lb/>
　知文武之心其不知成湯之心乎殷鑒不逺在夏后<pb n="32a"/>　之世周公之言懇切如此四海之心必有以讋服之<lb/>
　矣<lb/>
爾乃自時洛邑尚永力畋爾田夫惟畀矜爾我有周惟<lb/>
其大介賚爾廸簡在王庭尚爾事有服在大僚<lb/>
　王者之喻其民旣歴舉其獲利之端而後勉其得禄<lb/>
　之本盖禄者人之所欲也以其所欲者而開導之其<lb/>
　不歸于美者鮮矣在昔周之明王因民之不服而訓<lb/>
　喻之爾民之茍向於善也則自時洛邑可以保其業<pb n="32b"/>　而力畋爾田矣不惟是也天亦將矜憐於我矣我有<lb/>
　周亦將介賚於汝啓廸簡拔而置之王朝矣所以利<lb/>
　益於汝者旣如此其至在汝庶幾勉爾之事惟有服<lb/>
　在大僚盖益不難而至也噫誘掖於其前而勉勵於<lb/>
　其後化民之道其至矣哉嘗謂化民之道以逆心之<lb/>
　言而訓之則民不服以遜志之言而喻之則民易從<lb/>
　在凡民且然况於梗化者乎觀諸有殷可見矣祖乙<lb/>
　圮於耿盤庚遷於殷民之不服者盖不勝其衆也盤<pb n="33a"/>　庚喻以遷之為利不遷之為害慈祥惻怛以口舌而<lb/>
　代斧鉞然後當時之民翕然而順從是遜志之言固<lb/>
　足以得民心之服也繼盤庚而後吾於成王見之夫<lb/>
　成王當重熙累洽之運而為持盈守成之君蕞爾殷<lb/>
　民梗化不服成王思其廹之以勢力則有所未宜加<lb/>
　之以刑罰則有所不忍則有丁寧反覆而告諭之可<lb/>
　謂善於訓民者矣觀其告諭之辭若曰咨爾多士如<lb/>
　其釋然而悟焉則庶其子子孫孫安居樂業於此洛<pb n="33b"/>　者固必然之理也如其幡然而悟焉則庶幾繼繼承<lb/>
　承而服田力穡於此洛者必然之勢也所以利益扵<lb/>
　汝者旣如是矣將見彼蒼者天亦將仁愛於汝而坐<lb/>
　享其安寧之福皇皇上帝亦將矜憐於汝而無復有<lb/>
　短折之患天之所以與汝者又如此其至惟有我周<lb/>
　又可以背逆於天而降割於汝哉必也助汝以衣食<lb/>
　而使汝得以安其生錫汝以土田而使汝得以享其<lb/>
　利旁求俊彦以布於朝廷敷求哲人而列於左右利<pb n="34a"/>　益之端如是其衆則爾之殷民可不勉爾之事而為<lb/>
　受爵之地乎必也克勤乃事而無進銳退速之心恪<lb/>
　恭乃職而無始勤終怠之志其如是則夏廸簡在王<lb/>
　庭有服在百僚爾民嘗以是而責周今也非獨有夏<lb/>
　為然我有周亦復然矣非特百僚雖大僚亦不難至<lb/>
　矣由是以窮之所養為逹之所施無所往而不可也<lb/>
　茍為不然廸屢不靜予亦致天之罰于爾躬矣尚何<lb/>
　利禄之有哉或者則曰殷之頑民漸摩於文王武王<pb n="34b"/>　之澤者不為不深涵育於周公成王之化者不為不<lb/>
　乆而回心向慕之意曽不少見必待多士之書誥於<lb/>
　前多方之書繼於後然後服焉其故何哉盖不服周<lb/>
　者非有所恃而然也以殷先王徳澤之深也其卒然<lb/>
　服於周者非有所畏而然也慕周家忠厚之至也論<lb/>
　者曰三代有道之長吾於此而尤信<lb/>
　　　立政<lb/>
文王惟克厥宅心乃克立兹常事司牧人以克俊有徳<pb n="35a"/>文王罔攸兼于庶言庶獄庶慎惟有司之牧夫是訓用<lb/>
違<lb/>
　聖人有知人之明乃能得賢才之實故聖人盡信任<lb/>
　之道惟謹其勸戒之心盖惟其知之也深故其信之<lb/>
　也篤矣昔者文王惟能其三宅之心乃能立此常事<lb/>
　司牧人而所用皆能俊有徳之士矣是以其於庶言<lb/>
　庶獄庶慎惟賢才之是任而文王無所兼焉惟於有<lb/>
　司牧夫訓勑用命及違命者而已豈非聖人之心能<pb n="35b"/>　明於求賢之先此其信任之心自能逸於得賢之後<lb/>
　其知人而能官人也歟嘗謂知人難事也而能官人<lb/>
　者尤難也人君知之不明則無以見賢才之心而所<lb/>
　舉或非其人者有矣信任之道不專則下侵衆職而<lb/>
　賢才不得以施其志者有矣是以知人則哲禹之所<lb/>
　以為難也任賢勿貳益之所以為戒也茍非盡知人<lb/>
　之明而欲求信任之逸吾未之聞也繼禹益而後能<lb/>
　兩盡其道者其惟文王乎且文王於賢才之心知之<pb n="36a"/>　何其明信之何其篤也耶所謂克厥宅心者不啻肝<lb/>
　膽之相照也不啻心腹之相孚也盖文王之心卽厥<lb/>
　宅之心而賢才之心亦何異於文王之心哉然文王<lb/>
　旣能知之得不用之乎於是在内則立之以常事之<lb/>
　職所以宅其事在外則設為司牧之官所以長其民<lb/>
　自上而達乎下以卑而承乎尊無非尊賢使能俊傑<lb/>
　在位凡有德之人皆在官使而文王於此自可以無<lb/>
　所事事矣盖文王既能得賢才之實則位必得其人<pb n="36b"/>　人必稱其職而文王得不盡其信任之道乎是以號<lb/>
　令雖出於君而奉行者有司牧夫之任文王無所兼<lb/>
　焉典法雖受乎上而斷獄者有司牧夫之職文王何<lb/>
　所與焉夫禁戒之令儲備之需又承流宣化者之所<lb/>
　當先而文王又何所容心於其間哉然而設官分職<lb/>
　者雖貴於得賢才之實而或作或輟者尤不可無勸<lb/>
　戒之心此文王於黜陟之間考核之際惟知訓之以<lb/>
　休使用命者有所勸董之以威使違命者有所懲而<pb n="37a"/>　後文王之心得以自盡而賢才之心亦得以自盡焉<lb/>
　耳吁君臣同心而異體上下同心而異用文王能以<lb/>
　賢才之心為心則賢才得不以文王之心為心乎由<lb/>
　此觀之則知人者得賢之本而勸戒者又豈非用賢<lb/>
　之本乎嘗考立政一書周公告戒成王用人之道也<lb/>
　然原其意則莫重於三宅之選又皆以心言者何也<lb/>
　盖人君之所以能求賢者以心而賢者之所以能効<lb/>
　職者又未必不在於心也雖然上言三宅而此不及<pb n="37b"/>　準人者豈非因上文方論文王用人之道而此特申<lb/>
　克知三有宅心之説故畧之歟嗚呼微矣<lb/>
　<lb/>
　<lb/>
　<lb/>
　<lb/>
　<lb/>
　書義矜式卷五<lb/>
</p>

  </div>
            <div>
<head>書義矜式巻六</head> <lb/>
    <p>
<pb n="1a"/>欽定四庫全書<lb/>
　書義矜式巻六<lb/>
　　　　　　　　　　　　元　王充耘　撰<lb/>
　　周書<lb/>
　　　周官<lb/>
唐虞稽古建官惟百内有百揆四岳外有州牧侯伯庶<lb/>
政惟和萬國咸寧<lb/>
　莫善於堯舜官人之法莫大於堯舜安民之功夫官<pb n="1b"/>人之法非堯舜所自為也上考於古人而官得其要安<lb/>
　民之功非堯舜所自能也下總於大臣而民得其安<lb/>
　盖能官人能安民者堯舜之仁合之與仁而後可論<lb/>
　唐虞之治夫堯舜之知以其不自用而取法諸人也<lb/>
　堯舜之仁不徧愛人急親賢也不自用而取法諸人<lb/>
　是以官百之建必稽於古不徧愛人而急親賢是以<lb/>
　内外之治必總於大臣盖不稽於古則不能以簡而<lb/>
　御煩不總於人則不能自近而及逺一則知人之哲<pb n="2a"/>　也一則安民之恵也非堯舜其孰能之或者謂古之<lb/>
　時官以雲紀而未嘗有百揆四岳也官以鳥紀而未<lb/>
　嘗有州牧侯伯也則是曰揆曰岳曰牧曰侯此唐虞<lb/>
　之制而非古之制也則未可以為稽古也抑孰知稽<lb/>
　古稽其實不狥其名求其心不泥其迹吾想古之時<lb/>
　太樸未㪚風氣未漓其建官有甚簡而政治有甚隆<lb/>
　者此後世所不能知堯舜所獨知是以天下雖廣而<lb/>
　建之官惟止於百是唐虞之稽古非若後世之泥於<pb n="2b"/>　古也堯舜以一心之微而蒞乎百官之衆安得人人<lb/>
　而總之内焉而總治有百揆四岳也而堯舜無與焉<lb/>
　外焉而總治有州牧侯伯也而堯舜無與焉所謂有<lb/>
　者非徒有也是人有才足以勝位也而非虛位也非<lb/>
　徒有是名也其徳足以稱職而無曠官也堯舜所建<lb/>
　之官雖極於百而内外總治之職咸有其人此非所<lb/>
　謂能官人者歟於是曰百揆者亮采恵疇而天下無<lb/>
　廢事曰四岳者賔于四門而天下無凶人州牧則曰<pb n="3a"/>　食哉惟時而十二州之民各得其養侯伯則曰各廸<lb/>
　有功而五服之諸侯各敬其事内外相承而體統不<lb/>
紊如身之使臂臂之使指以言庶政則九功惟敘九叙<lb/>
　惟歌而庶政和矣以言萬國則五服四朝黎民於變<lb/>
　而萬國寧矣此非所謂能安民者歟世未有能官人<lb/>
　而無安民之恵者亦未有能安民而非知人之哲者<lb/>
　歟能哲而恵吾於堯舜見之堯舜之能哲而恵是必<lb/>
　於古人得之故方其建官也都俞吁咈不使一職曠<pb n="3b"/>　堯舜之心惟恐其不如古及其至也垂衣拱手無為<lb/>
　而天下化唐虞之治復何愧於古哉降自夏殷而官<lb/>
　數加倍是未能如唐虞之簡矣論其治功則曰亦克<lb/>
　用乂是未能如唐虞之盛矣成周之制建官三百六<lb/>
　十而其職愈多世變事繁而其職愈重然則三代之<lb/>
　制非不欲稽古也不幸而居唐虞之後三代之治非<lb/>
　不欲如唐虞也不幸而去古之逺世道之降帝王之<lb/>
　分嗚呼甚哉<pb n="4a"/>立太師太傅太保兹惟三公論道經邦燮理隂陽官不<lb/>
必備惟其人少師少傅少保曰三孤貳公𢎞化寅亮天<lb/>
地弼予一人<lb/>
　建大臣以任其參贊之職者其選嚴命大臣以佐其<lb/>
　參贊之職者其責備盖明王之設官分職無非欲其<lb/>
　參贊天地之化育大臣之參贊又烏可無其貳哉故<lb/>
　其弼成於後者正將以助大臣之有所不及耳昔者<lb/>
　周家建立三公之官以講明隂陽之道經理邦國之<pb n="4b"/>　大而盡其燮理之職其任至不輕也茍非其材則豈<lb/>
　足以任此職乎故不必其官之備而惟其人之賢則<lb/>
　夫貳三公以範圍天地之化而張大之者以其有三<lb/>
　孤在焉耳自三孤之特建也以之寅亮乎天而仰不<lb/>
　愧焉以之寅亮乎地而俯不怍焉則其弼一人之道<lb/>
　亦無間於三公矣吁三公論道而既重其職於前三<lb/>
　孤𢎞化而復備其責於後古之人所以能與天地參<lb/>
　者其以此歟<hi>云云</hi>見於周官之書其意以此嘗謂隂<pb n="5a"/>　陽之道非人則不能以任其經綸之責天地之化非<lb/>
人則不能以致其張大之功上而一人次而三公其事<lb/>
　皆所當任者也然一人不可以無弼三公不可以無<lb/>
　貳特建夫三孤之職實所以上弼一人而下貳乎三<lb/>
　公者也茍惟三孤之名不定而使之屬於三公則其<lb/>
　將助三公所為之不暇又何以事其已職之所為乎<lb/>
　吾由是而知建官之制至於成周而無弊也今夫三<lb/>
　公之位而謂之立者何也盖始辭也三公雖非始於<pb n="5b"/>　此時而立為周家之定制則始於此時也師道之教<lb/>
　訓傅之徳義保之於身體名雖不同而其人皆未易<lb/>
　得也是故三公之於斯道既講明之復經綸之而必<lb/>
　盡其燮理之妙焉盖隂陽以氣言而道者隂陽之理<lb/>
　恒而不變者也易曰一隂一陽之謂道者是也然經<lb/>
　綸之用藏於無迹和調之妙間不容髮又何待於論<lb/>
　耶盖論之云者擬議以成其變化講明啓沃而精一<lb/>
　之也茍非經綸天下之大經參天地之化育者其孰<pb n="6a"/>　能與於此故曰官不必備惟其人盖古者建官惟賢<lb/>
　况以三公之尊位而不在於得其人乎位事惟能况<lb/>
　以三公之重任而不求其人以稱其職乎與其茍且<lb/>
　是官以充員孰若闕其職以待其人之為愈也茍惟<lb/>
　其人則官固無害於備亦無害其為不備也三公之<lb/>
　官夫既不求其備矣則夫貳三公而謂之少師少傅<lb/>
　少保者容可不特建其職而定其名乎夫謂之三少<lb/>
　者特其名數少貶而非遼絶於三公者也謂之曰三<pb n="6b"/>　孤者以其名位特立而非統攝於三公者也一則經<lb/>
　綸於前而一則弼成於後此公孤之職所由分也夫<lb/>
　天地以形言而化者天地之用運而無迹者也易曰<lb/>
　範圍天地之化者是也𢎞者張而大之之謂寅亮者<lb/>
　敬而眀之之謂三孤之於天地之用既張而大之於<lb/>
　天地之形復敬而眀之則其弼一人而能盡其道矣<lb/>
　茍職之不專名之不立責之不重則何以成其𢎞大<lb/>
　之功而致其寅亮之實也哉抑嘗考之三公之設其<pb n="7a"/>　法已乆至成王而始參定以為一代之定制耳夫茍<lb/>
　立之為定制宜其有定人矣而周公為師召公為保<lb/>
　僅見於載籍之𫝊而傅無聞焉其後周公既沒則以<lb/>
　召公為保而已而師亦無聞焉何哉盖非常之任所<lb/>
　以待非常之人惟其非常之人而後可以當非常之<lb/>
　任三公之不必備者所以難其人也於是而三孤立<lb/>
　焉所以貳三公而必重其責也故太儀所掌有孤伎<lb/>
　焉朝士所掌有孤位焉正之必有其貳三公既難其<pb n="7b"/>　任而三孤則能分其任矣成王訓廸之際既尊三公<lb/>
　之至而欲不敢以身煩之者弼予一人之語成王不<lb/>
　與三孤言之而誰言之耶雖然周官一書與周禮正<lb/>
　相為表裏周官所載自公而孤自孤而卿而於公特<lb/>
　言其不必備矣未始無常職也而周禮所載惟止於<lb/>
　師孤亦不言是必有其説也盖公孤無職卿則分職<lb/>
　公孤命道而卿則行其道也公孤是未定之佐卿乃<lb/>
　不易之官或以卿而兼公孤之任亦不害其為官之<pb n="8a"/>　不備矣噫論至於此則周人立官之深意豈不復明<lb/>
　於千載之上也哉<lb/>
内有百揆四岳外有州牧侯伯庶政惟和萬國咸寧<lb/>
　内外之體統不紊則逺近之治效無間此唐虞之盛<lb/>
　所以為不可及也夫朝廷之上莫先於百揆百揆既<lb/>
　宅而又承之以四岳則内足以統夫外矣九州之内<lb/>
　莫重於州牧州牧既置而又叅之以侯伯則外有以<lb/>
　承乎内矣内外之體統既立由是而施之政事則政<pb n="8b"/>　雖不一而無不和由是而推之天下則邦雖有萬而<lb/>
　無不安凡其庶績咸熙而黎民於變者皆由其内外<lb/>
　之相承體統之不紊也成王訓廸厥官而有及於此<lb/>
　其亦知所慕者歟故曰<hi>云云</hi>嗟乎天下之大人君以<lb/>
　一身而加於億兆之上天地頼其位萬物頼其育三<lb/>
　綱五常五禮六樂無一事之非吾責也唐虞之時徒<lb/>
　見庶績凝而萬邦寧遂以為聖人垂拱無為之所致<lb/>
　嗚呼是豈知聖人維持當世而措天下於平治之故<pb n="9a"/>　哉天下之理變而後通作而後應未有不勇於有為<lb/>
　而後能安於無為者也不然堯以不得舜為己憂舜<lb/>
　以不得禹臯陶為己憂凡其孜孜焉命九官者果何<lb/>
　為耶自今而觀越在内服百揆既叙則自天子而下<lb/>
　凡天下之事無不在所揆度矣四岳既布則自百揆<lb/>
　而下凡州牧之官無不在所統率矣先之以百揆次<lb/>
　之以四岳其内外體統為何如越在外服既領之以<lb/>
　州牧又分之以侯伯者盖天下之州有九州立之牧<pb n="9b"/>　則侯伯有所屬矣天下之爵有五命侯及伯則州牧<lb/>
　有所托矣夫既先之以州牧而又次之以侯伯其内<lb/>
　外體統為何如夫惟内有以統乎外則上之臨下猶<lb/>
　身之使臂外有以承乎内則下之事上猶網之在綱<lb/>
　夫如是政事雖多其有不和者乎萬邦雖廣其有不<lb/>
　寧者乎且見於設施者謂之政布於天下者謂之邦<lb/>
　一事之乖其禮非和也一物之失其性非寧也今也<lb/>
　不惟一政之和而無一事之不和不惟一邦之寧而<pb n="10a"/>　無邦之不寧其治效之無間者如此推原其故盖有<lb/>
　在矣曽謂不能正内外之體統而能致其治效之如<lb/>
　此乎其唐虞之際於此為盛而成王言之以訓廸厥<lb/>
　官盖知所慕矣且成王以幼冲之資持盈寧之運以<lb/>
　言其内則冢宰之統百官者既無異於百揆以言其<lb/>
　次則六卿之分職以率其屬者又無異於牧伯彼其<lb/>
　時異事殊雖其官三百六十者若繁於建官之惟百<lb/>
　然其制禮作樂而天下太平者乃與庶政之惟和者<pb n="10b"/>　無間也既奏太平而皆有士君子之行者與萬邦之<lb/>
　咸寧者無愧也後之論者謂太和在虞周豈無謂也<lb/>
　哉<lb/>
明王立政不惟其官惟其人<lb/>
　人君致治之要不以備官為貴惟以得賢為先盖設<lb/>
　官所以任庶政茍非其人則不足以勝其任也是以<lb/>
　成王訓廸百官謂夫古之明王有以立天下之事也<lb/>
　非以其官之多以其得人而已耳夫茍得其人以任<pb n="11a"/>　衆職則天下豈有不立之事者哉然則人君之建官<lb/>
　亦惟取法於眀王立政斯可矣聖人知天下之事非<lb/>
　一心兩目之聰明能辨故設官分職以共治之然事<lb/>
　幾之來無窮任使之設有限茍一官之不備則一事<lb/>
　為之不脩未有厭其繁而求簡者也豈知億兆夷人<lb/>
　不足以救商之亡而亂臣十人反足以致周之盛審<lb/>
　如是則建官者將以多為貴乎抑亦得人為重乎盖<lb/>
　世有非常之事必有待於非常之人得其人則一人<pb n="11b"/>　任之而有餘非其人則雖衆人任之亦不足古之明<lb/>
　王能使上無廢事者本於下無遺材初非有他道也<lb/>
　是故綱紀法度之昭明禮樂刑政之脩舉朝無廢墜<lb/>
　之典外無失職之民人孰不曰此明王之能立政也<lb/>
　殊不知人君髙拱南靣而深居九重所賴以燮理隂<lb/>
　陽而整齊庶務者在朝之三公九卿也所藉以宣明<lb/>
　教化而恵安黎元者在外之州牧侯伯也聖人惟責<lb/>
　成於庶官未嘗以君行臣職也然而三公九卿非取<pb n="12a"/>　其充位而已必其徳之足以勝此職而無慊也州牧<lb/>
　侯伯非徒取其備員而已必其才之足以稱此任而<lb/>
　無愧也夫然後内焉得人而在内之職無不脩外焉<lb/>
　得人而在外之職無不舉唐虞官百而庶政惟和夏<lb/>
　商官倍而亦克乂用皆以得人之故也豈徒備官而<lb/>
　已哉盖嘗因是而論之懦夫不足以舉千鈞必烏獲<lb/>
　而後可駑馬不足以致千里必騏驥而後可常人不<lb/>
　能以立政必賢能而後可是以伊尹之訓太甲必曰<pb n="12b"/>　任官惟賢材左右惟其人傅説之告髙宗亦曰官不<lb/>
　及私昵惟其能爵罔及惡徳惟其賢武王勝商而致<lb/>
　垂拱無為之治亦本於建官惟賢位事惟能而已然<lb/>
　則惟官擇人誠立政之要務古之明王率用此道也<lb/>
　宜成王訓廸百官而首明乎此且於三公之下復拳<lb/>
　拳於官不必備惟其人之語焉其丁寧之意至深切<lb/>
　矣後之人君可不深思而敬守之哉<lb/>
司徒掌邦教敷五典擾兆民<pb n="13a"/>　人君命臣以敷教其要在於明人心固有之天以化<lb/>
　天下不順之民而已夫教化大行而風俗丕變此人<lb/>
　君之所欲也然非有臣以掌之其可哉是以訓廸百<lb/>
　官於冡宰之後即繼之以司徒之官司徒之官以司<lb/>
　教為職者也其要豈有他哉五典者人心之所固有<lb/>
　敷而明之則教化為之大行兆民之有不順者則擾<lb/>
　而馴之則風俗為之丕變如是而後能稱厥職也此<lb/>
　一人設官之意故於此别白言之而古人委任責成<pb n="13b"/>　之道於此亦可見矣<hi>云云</hi>古之聖人能使化行俗美<lb/>
　舉一世之大皆納之太和雍熙之治而羣黎百姓皆<lb/>
　同為和順輯睦之歸者豈有他哉其要在於施教之<lb/>
　有其人而已盖人之氣習固有不同而其天性本無<lb/>
　不善順其性而導之則易為力逆其天而强之則難<lb/>
　為功吾惟廸其固有之天以變其不化之習則人無<lb/>
　不順者矣此司徒之職所以為教也夫六卿分職各<lb/>
　有攸司司徒掌邦之教令治化盛衰之所闗民俗淳<pb n="14a"/>　漓之所繫也其所任不亦專乎所職不亦重乎然而<lb/>
　孩提之童孰不知愛其親及其長也孰不知敬其兄<lb/>
　人均此生則均此禀受性之善猶水必下果安有不<lb/>
　順者哉然而有不順者何也氣禀之偏拘之於其前<lb/>
　物欲之蔽汨之於其後始有昧扵其理而不相遜順<lb/>
　者故立之司徒使敷教焉父子欲其有親君臣欲其<lb/>
　有義夫婦欲其有别朋友長幼欲其有序有信漸仁<lb/>
　摩義使凡不相親者於是而相親道徳齊禮使凡不<pb n="14b"/>　相睦者於是而相睦如是則悍可使柔戾可使和而<lb/>
　放僻邪侈者可使之循䂓蹈矩夫豈待刑驅而勢廹<lb/>
　也哉盖薰陶漸染之既深則其天性之真自然呈露<lb/>
　有不能己者矣昔者唐虞之時黎民於變比屋可封<lb/>
　人皆知其治化之不可及也而豈知夫勞來匡直使<lb/>
　自得之汝作司徒敬敷五教在寛堯舜之所以拳拳<lb/>
　於司徒者為何也成王訓廸百官而亦致謹於司徒<lb/>
　之職宜其太和之治無愧於唐虞也歟彼謂威刑足<pb n="15a"/>　以操致一世視教化為末務者惡足以語此<lb/>
戒爾卿士功崇惟志業廣惟勤惟克果斷乃罔後艱<lb/>
　賢君勉衆臣必以功業貴乎篤志力行以圖其效尤<lb/>
　貴乎當幾善斷以慮其終盖功業之成甚難有能篤<lb/>
　志力行固可望其效而當幾不斷則其終正可慮也<lb/>
　是故成王之申戒卿士以為成其功者存乎志廣其<lb/>
　業者存乎勤爾卿士惟志惟勤二者兼盡方有以廣<lb/>
　其業而崇其功焉然猶未也日用事為各有其幾惟<pb n="15b"/>　能如此而果斷然後志與勤不為虛用而無後艱之<lb/>
　可慮矣此無他人臣之功業無志而不勤不足以為<lb/>
　其事無斷而失幾又不足以底其成也<hi>云云</hi>嘗謂有<lb/>
　天下者之建官分職固望其共圖功業也君于立乎<lb/>
　本朝亦豈不以功業自任哉然天下之事起於志遂<lb/>
　於勤而成敗之分又在於審其幾也志之所向非苟<lb/>
　且而淺近固可以建功而立業勤之所務非勉强於<lb/>
　一時固能以建功而立業而事幾之來者不决則雖<pb n="16a"/>　有志勤終不能免後艱之患矣果能篤志力行而又<lb/>
　當幾善斷抑何功之不崇何業之不廣歟又何後艱<lb/>
　之足慮歟一有不至則君之望於臣者孤而臣之所<lb/>
　以自任者亦荒矣此成王之訓廸百官分命於前總<lb/>
　戒於後而又申戒於此其致望於卿士者何如也今<lb/>
　夫周有六官周之卿也六官之屬周之士也凡其治<lb/>
教之所專禮樂之兼務兵制之並列邦土之獨任皆卿<lb/>
　士之職也何莫非業何莫非功也今王之申戒卿士<pb n="16b"/>　豈不謂忠國匡君之功業爾卿士之所當為伊欲功<lb/>
　崇業廣惡在他求惟志惟勤而已功者業之成業者<lb/>
　功之積本非二道勤由志而生志待勤而遂亦非二<lb/>
　致卿士職任雖有大小之殊而朝廷功業舉無可廢<lb/>
　之典其或未能奮庸熙帝之載未能欽亮天工志不<lb/>
　立而勤不施必也立志超卓堅如金石夙夜孜孜克<lb/>
　勤無怠則為篤志力行而積業成功之效可圖矣然<lb/>
　嘗求之志定於中勤施於外固若業之成者易以崇<pb n="17a"/>　功之積者易以廣而要其終猶有後艱何哉盖幾者<lb/>
　吉之先見而斷者人之明决茍於事為之幾含疑猶<lb/>
　豫優柔而不斷則志雖髙逺虛用其志勤雖勉勵虛<lb/>
　用其勤功之積者難廣而業之成者難崇非後艱之<lb/>
　可慮乎必也震厲决斷之以心使志與勤不為虛用<lb/>
　則為當幾善斷而積功成業終無後艱之可慮嗚呼<lb/>
　成王之於卿士憂之深故言之切慮之逺故説之詳<lb/>
　蓄疑敗謀怠忽荒政上章既戒之矣扵此又反其辭<pb n="17b"/>　而言之惟志惟勤所以救怠荒之失而免荒政之罪<lb/>
　惟克果斷所以破蓄疑之害而救敗謀之愆傳者謂<lb/>
　之申戒卿士其意深矣雖然為卿士者固當立志於<lb/>
　勤為君者尤不可無志而不勤為卿士者固當見幾<lb/>
　明斷為君者尤不可以不斷若徒諉其臣以忠國正<lb/>
　君之功業而昧乎反身脩省之誠則怠忽而蓄疑上<lb/>
　行而下傚将有不勝其害矣傳曰功以志崇業以仁<lb/>
　廣斷以勇克知仁勇三者天下之達徳也豈特卿士<pb n="18a"/>　為然<lb/>
　　　君陳<lb/>
昔周公師保萬民民懷其徳往慎乃司兹率厥常懋昭<lb/>
周公之訓惟民其乂<lb/>
　惟前人極教養之徳故沒世而民不忘後人盡繼述<lb/>
　之道惟率乂而民亦治盖前人之徳民之所仰慕者<lb/>
　也後人能因其所思以治之宜其翕然聽順矣成王<lb/>
　之命君陳以為昔者周公之治此東郊也為之師以<pb n="18b"/>　教之為之保以安之故周公雖没而民方思慕其徳<lb/>
　而未已也今君陳之往但當慎其所司之職循其典<lb/>
　常之道勉明周公之舊訓則民亦將自然而治矣吁<lb/>
　周公之徳民之不能忘也若此為君陳者寧不思所<lb/>
　以慰斯民之望乎<hi>云云</hi>嘗謂時有先後而所以致其<lb/>
　治者無先後之分民有近逺而所以得其心者無近<lb/>
　逺之異則治不可以先後論也民不可以近逺觀也<lb/>
　惟在於繼前人之志述前人之事者如何耳盖紀綱<pb n="19a"/>　法度之施禮樂教化之用前人以之而服斯民之心<lb/>
　者也繼前人而往者寧不思所以推其徳而不易其<lb/>
　心勉其訓而不移其用則前日之治即吾今日之所<lb/>
　以治者矣而况東郊之地頑民之所居也周公懼其<lb/>
　弗順而盡其教養之恩斯民思周公之沒而懐其教<lb/>
　養之徳此成王所以重其任而有君陳之命焉使君<lb/>
　陳而能取法乎周公則民之從君陳者將不異於從<lb/>
　周公矣且成王之心何心哉方殷頑民背叛之時周<pb n="19b"/>　公遷于洛邑使宻邇王室當是之時周公有師之尊<lb/>
　有保之親式化厥訓所以教之也綏定厥家所以安<lb/>
　之也周公之徳其及於民者若此今周公沒矣則東<lb/>
　郊之民寧不慼然於心乎動靜食息未嘗不懷周公<lb/>
　之徳出入起居未嘗不思周公之訓如饑者之欲食<lb/>
　渴者之欲飲不啻大旱之望雲霓不啻赤子之慕父<lb/>
　母今君陳之往治此東郊也將何以慰斯民之望乎<lb/>
　謹毖殷民周公之心也汝則慎之以為職厥若彛及<pb n="20a"/>　撫事周公之志也汝則率之以為常殷民之所不能<lb/>
　忘者正在於周公之訓君陳茍能即其訓而勉明光<lb/>
　大之則君陳之心即周公之心而今日之治又豈異<lb/>
　於前日之治乎殆見東郊之民如行者之赴家食者<lb/>
　之獲飽鼓舞羣動和柔委順自有不期然而然者矣<lb/>
　曰懐曰徳者所以明周公之得民心者在於徳曰慎<lb/>
　曰率者所以明繼周公之治者在於君陳由此觀之<lb/>
　則知周公以斯民為心故其沒也民以周公為心君<pb n="20b"/>　陳能推周公之心以為心則民將移其所以懷周公<lb/>
　者懷君陳矣嘗考之經成王之望於君陳者不特此<lb/>
　也下文既舉周公精微之訓以吿之矣尤必繼之以<lb/>
　爾尚式時周公之猷訓於其後也又重之以爾惟𢎞<lb/>
　周公丕訓反覆丁寧其望於君陳者無非在於周公<lb/>
　之訓為君陳者得不思所以繼周公以復成王之命<lb/>
　乎厥後康王稱周公克慎厥始君陳克和厥中則君<lb/>
　陳之在東郊果無愧於周公之治其亦有味於成王<pb n="21a"/>　之言也歟抑又論之成王之命君陳也固在於周公<lb/>
　之訓而康王之命畢公也亦未嘗不在於周公之訓<lb/>
　也其曰不由古訓于何其訓則知君陳能𢎞周公之<lb/>
　訓而畢公又當𢎞君陳之訓矣以故三后協心而洛<lb/>
　邑之治為不可及也欲觀成周之家法舍是何以哉<lb/>
凡人未見聖若不克見既見聖亦不克由聖爾其戒哉<lb/>
爾惟風下民惟草<lb/>
　賢君勉大臣以由聖既以常人之情為戒復以徳化<pb n="21b"/>　之機為喻也徒知慕聖人於未見之先而不能由聖<lb/>
　人於既見之後者常人之情也為大臣者以之為戒<lb/>
　焉則下民皆將興起於徳化之不暇矣成王命君陳<lb/>
　分正東郊謂凡人之未見聖也其心慊然若不能以<lb/>
　見之及其既見聖人也則又往往不能由其道焉君<lb/>
　陳親見周公當深以為戒也以不克由聖為戒而動<lb/>
　必由夫聖焉則感應之機如風行草偃之易有不期<lb/>
　然而然者矣爾君陳能由周公之訓則彼下民者其<pb n="22a"/>　有不從君陳之訓乎深致其戒於前曲致其喻於後<lb/>
　䇿命之詞可謂深切著明矣甚矣由聖之難而從化<lb/>
　之易也均是人也難於由聖而易於從化者何哉聖<lb/>
　而後能希天賢而後能希聖聖非凡人之所能也而<lb/>
　下之從上則有不疾而速之機矣導之斯從倡之斯<lb/>
　應此必然之理也成王其知此矣謂夫降𠂻秉彛人<lb/>
　皆有之故當其未見聖人之先誰獨無願見之心也<lb/>
　有願見之心而其自視則欿然若不能以見夫聖人<pb n="22b"/>　焉豈不曰聖人首出庶物者也以吾之愚其能以見<lb/>
　之乎又豈不曰聖人卓冠羣倫者也以吾之不肖其<lb/>
　能以見之乎此凡人未見聖人之情則然也幸而仁<lb/>
　義之睟盎者既得而瞻望之矣威儀之盛著者既得<lb/>
　而親炙之矣以其平日未見聖人之先其慕之者若<lb/>
　彼則夫今日既見聖人之後其由之者宜何如哉然<lb/>
　降𠂻雖若有恒性而不能無氣質之拘秉彛雖同好<lb/>
　懿徳而不能無物欲之累雖既見之而不克由之則<pb n="23a"/>　亦為徒見而已此君陳之所當深戒也盖君陳非常<lb/>
　人比也嘗親見周公者也親見周公其可以常人自<lb/>
　待其身乎周公之道爾君陳分政東郊者之所當由<lb/>
　也狃於姦宄敗常亂俗欲其有以化誨之怙侈滅義<lb/>
　驕滛矜夸欲其有以感悟之非可以刑驅非可以勢<lb/>
　迫惟我君陳由周公之道以興起其善端耳由是言<lb/>
　之君子之徳風也爾君陳則惟風焉小人之徳草也<lb/>
　東郊之民則惟草焉草上之風必偃是在君陳而已<pb n="23b"/>　愚故曰賢君勉大臣以由聖既以常人之情為戒復<lb/>
　以徳化之機為喻此之謂也考之上文其曰兹率厥<lb/>
　常懋昭周公之訓欲其由聖也其曰式時周公之訓<lb/>
　欲其由聖也一則欲其由聖二則欲其由聖非成王<lb/>
　不能為斯言非君陳不足以聞斯言也異時道洽政<lb/>
　治澤潤生民東郊之任視周公無愧焉謂非由聖之<lb/>
　效可乎<lb/>
　　　畢命<pb n="24a"/>資富能訓惟以永年惟徳惟義時乃大訓不由古訓于<lb/>
何其訓<lb/>
　立教以保民生於既富之餘亦惟即理以稽諸古而<lb/>
　已盖斯民既富之日正聖人立教之時也昔者成王<lb/>
　與康王之命畢公以為殷民非難化也惟能因其資<lb/>
　富而後教之則必不遷於外物而可全其性命之正<lb/>
　然後不可以外求而天理即所以為教惟徳惟義民<lb/>
　性之所固有而乃大訓古人之所共由不由古以為<pb n="24b"/>　訓將何以為訓乎畢公持是説以教殷其必知所本<lb/>
　矣嘗謂民生既富之後果可以無教乎曰逸居而無<lb/>
　教則近於禽獸是不可以無教也謂即理以為教果<lb/>
　可以不稽諸古乎曰善無徵則民不從是不可以不<lb/>
　稽古也吁是固然矣亦豈知壽固不可以貪而得夭<lb/>
　者不可以慎而免哉今論永年之道而本之徳義之<lb/>
　教毋乃拘乎盖聖人之所承命非曰人人而至期頥<lb/>
　也亦曰得其正命而已矣昔者康王閔富民之不知<pb n="25a"/>　命也故謂殷民舊喪之乆夭閼其生其與巖墻之不<lb/>
　免而桎梏不能以自脱者皆非正命也為爾畢公合<lb/>
　思所以永其年矣然天下憔悴無聊因無以為養生<lb/>
　之具而匪彛滔滛尤有甚於饑寒之憂既富而不盡<lb/>
　其教之之方於情欲日肆而無以全其生今而當富<lb/>
　足之日而為之訓廸則衣食足而知榮辱矣倉廪實<lb/>
　而知禮節矣永天年者有之凶短折者無之矣雖然<lb/>
　吾心之理無餘理是理之不無徳義徳之與義人心<pb n="25b"/>　所同自是理之外皆不足以為訓之大者也天之與<lb/>
　我先立乎其大畢公欲知訓之所以大舍徳義安之<lb/>
　乎殷俗靡靡利口惟賢以薄陵徳者有之怙侈滅義<lb/>
　者有之徳義不明非一日也爾畢公其將因其本然<lb/>
　以訓之乎抑將外立條教以訓之乎訓民之道有所<lb/>
　謂大焉者公知之矣况今人更三后世歴三紀殷民<lb/>
　雖頑良心猶故未有觸之而不動者爾畢公其慎徳<lb/>
　義之訓耳然徳義之訓古人所同今爾公居元老之<pb n="26a"/>　尊雖以大訓為念而不以古訓為法則處畢公之前<lb/>
　者其遺䂓餘畫無非徳義之所寓一不加察則於己<lb/>
　然之迹為有所戾而使斯民之無驗要不得為美化<lb/>
　也兹所以復嚴於不由古訓于何其訓之語以堅畢<lb/>
　公之心歟嗟夫君陳之分政東郊仝此殷民也而成<lb/>
　王命君陳之意與康后同一道歟觀惟民生厚因物<lb/>
　有遷之語則知欲君陳之敷教以復民心之天也觀<lb/>
　爾克敬典之語則知欲君陳有徳義之訓若夫懋昭<pb n="26b"/>　周公之訓又豈非欲其由古訓者乎吁君陳畢公之<lb/>
　所化無異民而成王康后之所命無異意觀周家累<lb/>
　世之化則知周公矣<lb/>
　　　君牙<lb/>
丕顯哉文王謨丕承哉武王烈啓佑我後人咸以正罔<lb/>
缺爾惟敬明乃訓用奉若于先王對揚文武之光命追<lb/>
配于前人<lb/>
　前王重剏業之勤既有以垂法於其後人臣任敷教<pb n="27a"/>　之責當有以無愧於其先盖立法垂訓固莫盛於前<lb/>
　王而敬明乃訓在人臣不可不盡其美也不如是則<lb/>
　何以對揚文武之光命而追配于前人哉昔者穆王<lb/>
　命君牙以為大司徒謂夫文顯於前而有莫大之謨<lb/>
　武承於後而有莫大之烈所以啓佑我後人者不惟<lb/>
　皆出於正而已亦且致其周宻而無或缺焉其所以<lb/>
　垂憲乃後者至矣今爾君牙嗣守司徒之職豈有他<lb/>
　哉亦惟取文武之訓敬而明之以盡施教之責焉則<pb n="27b"/>　上有以不失成康對揚之意下有以追配前人事君<lb/>
　之心而可以無愧於其先矣君牙之書<hi>云云</hi>古今天<lb/>
　下之道有二焉曰剏業守成而已矣周自文武剏業<lb/>
　於其前成康守法於其後治定功成禮備樂和則後<lb/>
　乎此者將若何而繼之耶吁世有前後理無二致文<lb/>
　武剏業之盛固無以加矣而成康所以守成者别非<lb/>
　一道也不過敬明文武之遺訓而已矣然成康所以<lb/>
　能對揚文武之光命者豈成康自為之哉有臣焉以<pb n="28a"/>　任其責而已耳君牙祖父篤忠貞以服勞王家豈其<lb/>
　有成績以紀於太常其輔君之功施教之績昭乎其<lb/>
　不可掩也為君牙者果能遵其道而不變守其法而<lb/>
　不渝以無愧於乃祖乃父則為君者又果何愧於文<lb/>
　武成康哉自今觀之光于四方者文謨之丕顯也率<lb/>
　惟敉功者武王之丕承也文之顯者以謨即所以開<lb/>
　武王之功武之承者以烈而皆本於文王之謀父作<lb/>
　子述未有盛於此者本大末茂源深流長垂於無窮<pb n="28b"/>　施之罔極固其宜也有典有則遺厥子後所以啓我<lb/>
　者無一事之不出於正也樞機周宻品式備具所以<lb/>
　啓我後人者果何事之或缺也哉為司徒者固無俟<lb/>
　乎更張改作以為功變亂刑政以為事肇修人紀經<lb/>
　綸大經文武固有功綱常聖謨洋洋嘉言孔彰何莫<lb/>
　非文武之大訓敬而明之存乎其人而已誠使惇典<lb/>
　敷教任於己者恭謹而不敢渝則舊章成憲本乎先<lb/>
　王者自昭著而不可掩前王之所以對揚文武之命<pb n="29a"/>　者如此前人之所以左右乃辟者如此君牙而能如<lb/>
　是則綱常之理為之大明而文武之道頼以不墜所<lb/>
　以對揚光命者質之前王而未始有違所以左右乃<lb/>
　辟者方之前人而未始有愧矣然則任司徒之責者<lb/>
　將不在於敬明乃訓與舜命契以敬敷五教臯陶論<lb/>
　典而歸之寅恭同一揆也嗚呼觀穆王之命君牙追<lb/>
　述文武剏造之難而拳拳求助於臣下以庶㡬成康<lb/>
　守成之丕績其亦有志於天下者矣何至末年肆其<pb n="29b"/>　侈心廵逰無度幾失天下文武成康之遺緒至此而<lb/>
　不念厥紹何哉人心操舍之無常觀此則可鑑矣<lb/>
　　　吕刑<lb/>
惟敬五刑以成三徳一人有慶兆民頼之其寧惟永<lb/>
　法必謹所施有以全治道之不及則君民受其福可<lb/>
　必其效於無窮夫王者之治以徳為化民之本而必<lb/>
　假刑以輔之其有闗於君民者為甚重也故為臣者<lb/>
　能敬謹以為五刑之施以成剛明正直之三徳則法<pb n="30a"/>　之所加盖無不當者矣如是則君慶於上民頼於下<lb/>
　而安寧之休可以永乆而不替其為國家之福又豈<lb/>
　有終窮也哉世無刑罰雖唐虞不能以化天下以其<lb/>
　為治道之所闗也然刑一也唐虞用之則足以致隆<lb/>
　平後世因之或足以基亂無他敬與不敬而已矣盖<lb/>
　敬者用刑成徳之本也徳者出治之基刑者輔世之<lb/>
　具道之以道而不足然後用以防之而非恃之以求<lb/>
　逞也是以古人慎之重之盖知夫死者不可復生斷<pb n="30b"/>　者不可復續一失其當則民無所措手足矣為民上<lb/>
　者使民無所措其手足則必並告無辜於上下神祗<lb/>
　災異之來雖有善者亦將無如之何矣嗚呼刑者民<lb/>
　命之所關亦國命之所係用之可不慎乎夫刑有五<lb/>
　墨劓剕宫辟是也徳有三剛柔正直是也非三徳不<lb/>
　足以制天下非五刑不足以成三徳用刑者如之何<lb/>
　而不敬也刑亂國用重典所以成三徳之剛也然一<lb/>
　有不敬則或傷於苛暴而不足以為剛刑新國用輕<pb n="31a"/>　典所以成三徳之柔也一有不敬則或失於姑息而<lb/>
　不足以為柔刑平國用中典所以成三徳之正直也<lb/>
　一有不敬則或失於枉濫而不足以為正直惟能審<lb/>
　操縱之宜權輕重之等使辟以止辟刑期無刑則刑<lb/>
　之所加皆徳之所寓矣夫如是吾見其好生之徳洽<lb/>
　於民心至和之氣充塞天地上則隂陽調而風雨時<lb/>
　下則羣生和而萬物理一人垂拱於九重而天下同<lb/>
　躋於壽域矣建丕基於不敝有不啻㤗山之安保休<pb n="31b"/>　命於無疆有不啻四維之固安寧之福夫豈一朝一<lb/>
　夕而已哉吾今而後知明刑弼教非聖人之所可廢<lb/>
　亦非聖人之所可恃所可恃者恃其有徳而已矣盖<lb/>
　道之徳教徳教洽而民氣樂驅以法令法令極而民<lb/>
　風哀哀樂之感禍福之應也昔周之初純任徳教而<lb/>
　司冦之設必惟其人有蘇忿生以居之於前有康叔<lb/>
　封以承之於後式敬由獄長我王國夫豈偶然故成<lb/>
　康之世刑措四十餘年而不用而忠厚之澤迄於季<pb n="32a"/>　世而不衰穆王繼當耄荒之年而有吕刑之訓猶拳<lb/>
　拳乎有徳惟刑朕敬惟刑與夫哲人惟刑無疆之休<lb/>
　之語其先徳後刑之語盖猶前日兹三代所以為有<lb/>
　道之長歟傳曰㤗和在唐虞成周又曰周過其歴有<lb/>
　由然者矣<lb/>
　　　秦誓<lb/>
人之有技若已有之人之彦聖其心好之不啻如自其<lb/>
口出是能容之以保我子孫黎民亦職有利哉<pb n="32b"/>　大臣好善之心誠而無偽則國家之福逺而無窮盖<lb/>
　得賢固所以為邦家之基况乎有誠於好善之人其<lb/>
　能基國家之福也必矣宜古之賢侯所深思是人而<lb/>
　用之以為人有才技乃能好之而若出諸己人之彦<lb/>
　聖復心好之甚於所言斯可謂能好人之善而非出<lb/>
　於勉强容受者矣誠如是則吾之子孫吾之黎民莫<lb/>
　不有以蒙其休而被其澤其為利也豈淺淺哉好善<lb/>
　之效如此<hi>云云</hi>大臣之一身國家之安危所係萬民<pb n="33a"/>　之休戚所寄其所付託固重也所貴乎為大臣者不<lb/>
　在於用一己之長而貴乎有以來天下之善好善優<lb/>
　於天下而况於一國乎固可以建無窮之基可以受<lb/>
　無窮之慶矣然則子孫基業不患其不固民生不患<lb/>
　其不安所患者不得其好善之大臣耳於此有人焉<lb/>
　人之有技技者人之能也在他人則媢疾之不暇而<lb/>
　其好之乃若已有而無人己之分彦聖者人之徳也<lb/>
　在他人則違之俾不通矣而其心好之乃有甚於口<pb n="33b"/>　之所稱初無彼此之間是人也真可謂休休樂善之<lb/>
　人而非淺中狹量者比今謂之能容信乎其能容也<lb/>
　夫如是吾見名一藝者無不容而智者皆得以效其<lb/>
　謀占小善者率以錄而勇者皆得以效其力上而朝<lb/>
　廷無一事之不止其所下而黎庶無一人之不遂其<lb/>
　生亦職有利信乎其有利而無害也穆公思賢若此<lb/>
　其諸異乎人之求賢也歟抑是言也吾聞之矣又嘗<lb/>
　見其人焉旁招俊乂列于庶位此傅説無欲而進賢<pb n="34a"/>　也故殷之流風善政至於易世而不衰握髪吐哺以<lb/>
　見賢士此周公無欲而進賢也故周之㤗和盛治迨<lb/>
　於東遷而不冺穆公悔用新進而思老成故拳拳及<lb/>
　此思得是人而用之惜乎其志之不遂也不然擅秦<lb/>
　之强得一士焉可以為政於天下矣豈區區西戎之<lb/>
　霸而已哉君子曰知之非艱行之惟艱信乎<lb/>
　<lb/>
　<pb n="34b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書義矜式卷六<lb/>
</p>

  </div>
        </body>
    </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>讀易日鈔總目</head>
    <p>
<pb n="1a"/>欽定四庫全書　　　　經部一<lb/>
　讀易日鈔總目　　　　　易類<lb/>
　　卷一<lb/>
　　　上經<lb/>
　　卷二<lb/>
　　　上經二<lb/>
　　卷三<lb/>
　　　上經三<lb/>
<pb n="1b"/>　　卷四<lb/>
　　　下經一<lb/>
　　卷五<lb/>
　　　下經二<lb/>
　　卷六<lb/>
　　　下經三<lb/>
　　卷七<lb/>
　　　繫辭上<lb/>
<pb n="2a"/>　　卷八<lb/>
　　　繫辭下<lb/>
　　　説卦傳<lb/>
　　　序卦傳<lb/>
　　　雜卦傳<lb/>
　　　　<hi>臣</hi>等謹案讀易日鈔八卷<lb/>
　　　國朝張烈撰烈字武承大興人康熙庚戌進士<lb/>
　　　　已未舉博學宏詞厯官左春坊左贊善是書<lb/>
<pb n="2b"/>　　　　一以朱子本義為宗謂易者象也言有盡象<lb/>
　　　　無窮伏羲畫為竒偶再倍而三因重而六文<lb/>
　　　　周逐卦繫彖逐畫繫爻全是假物取象不言<lb/>
　　　　理不指事而萬事萬理畢具大指在因象設<lb/>
　　　　事就事陳理猶説易家之切實者舊有其子<lb/>
　　　　益孫升孫紀實云此稿已刪潤四十餘過至<lb/>
　　　　易簀前數日尚合蒙引通典存疑諸書考訂<lb/>
　　　　知來藏往二義旋加改補云云則其用力亦<lb/>
<pb n="3a"/>　　　　可謂勤矣烈之沒也門人私謚曰志道先生<lb/>
　　　　楊允長作私謚議一篇冠于此書之首昔宋<lb/>
　　　　儒張載之沒門人欲為作私謚司馬光力言<lb/>
　　　　其非當時手帖猶載張子全書之首古人以<lb/>
　　　　禮處人不欲妄相尊重干國家易名之典其<lb/>
　　　　謹嚴如是允長等豈未之聞乎今録是書而<lb/>
　　　　削除此議用杜虚聲標榜之漸焉乾隆四十<lb/>
　　　　四年二月恭校上<lb/>
<pb n="3b"/>　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
</p>

  </div>
            <div>
<head>讀易日鈔卷一</head> <lb/>
    <p>
<pb n="1a"/>欽定四庫全書<lb/>
　讀易日鈔卷一<lb/>
　　　　　　　　　　　　　贊善張烈撰<lb/>
上經<lb/>
䷀<hi>乾下乾上</hi>
乾<lb/>
　一者奇也陽之數也乾者健也陽之性也<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>者耦也<lb/>
　隂之數也坤者順也隂之性也天下止有一理謂之<lb/>
<pb n="1b"/>　太極自理之動則為陽靜即為隂盈天地間非隂即<lb/>
　陽凡為陽者其數必竒其性必健凡為隂者其數必<lb/>
　耦其性必順此正其理之不可易太極所以恒管乎<lb/>
　二氣也伏羲仰觀俯察至透極熟欲舉以教人無可<lb/>
　形似故借其數以明之畫一竒以象陽畫一耦以象<lb/>
　隂也然一隂一陽又有各生一隂一陽之象故再倍<lb/>
　而三以成八卦則隂陽交錯而或為動或為入或為<lb/>
　陷或為麗或為止或為說性乃不同或為雷或為風<lb/>
<pb n="2a"/>　或為木或為火或為山或為澤象亦各類惟三奇之<lb/>
　卦三畫皆陽則性猶夫健也故名之曰乾而象獨為<lb/>
　天三耦之卦三畫皆隂則性猶夫順也故名之曰坤<lb/>
　而象獨為地至於八卦之上又加八卦以成六十四<lb/>
　卦則六畫之内隂陽交錯愈極其變殊名異象而氣<lb/>
　化消長人事得失情偽善惡亘古今人所未經之事<lb/>
　變未聞之義理無不備具于中矣而惟此卦六畫皆<lb/>
　奇上下皆乾是陽之純而健之至也故乾之名天之<lb/>
<pb n="2b"/>　象皆不易焉次卦六畫皆耦上下皆坤是隂之純而<lb/>
　順之至也故坤之名地之象皆不易焉<lb/>
元亨利貞<lb/>
　天下柔者不足有為惟健則有能為之資而物莫之<lb/>
　阻柔者易流于邪惟健則秉天理之正而確乎不易<lb/>
　夫乾道本如是之大通而至正矣故人之筮得此卦<lb/>
　而六爻皆不變者其占當得大亨而必利在正固凡<lb/>
　其剛健有為處必擇至正無私之理而堅以守之乃<lb/>
<pb n="3a"/>　可以保其終葢筮得此卦則其人之心與事必皆合<lb/>
　乎乾道而後利否則人與卦相違必不利矣<lb/>
　　雲峰胡氏曰伏羲時有乾卦畫未有元亨利貞卦<lb/>
　　辭想占得乾卦者即六畫之象已自知有元亨利<lb/>
　　貞之理矣○朱子曰元亨利貞四字文王本意在<lb/>
　　乾卦者只與諸卦一般至孔子作彖傳文言始以<lb/>
　　乾坤為四徳二聖人各是發明一理耳<lb/>
初九潛龍勿用<lb/>
<pb n="3b"/>　龍純陽之物靈變不測故以象乾初陽在下未可施<lb/>
　用故其象為潛龍其占曰勿用葢居下而欲為上時<lb/>
　方潛藏而欲發泄背時先動未有不速禍者<lb/>
　　朱子曰潛龍勿用只是戒占者之辭遇此爻者觀<lb/>
　　此象而玩其占隠晦而勿用可也又曰如所謂潛<lb/>
　　龍只是有個象自天子至於庶人看甚麽人來都<lb/>
　　使得○蒙引曰潛龍勿用四字字字從初九二字<lb/>
　　看出<lb/>
<pb n="4a"/>九二見龍在田利見大人<lb/>
　剛健中正大人之徳也居二則出潛而見於世故澤<lb/>
　可以及物而為物所利見也其象曰見龍在田其占<lb/>
　曰利見大人<lb/>
　　臨川吴氏曰凡卦畫陽為大隂為小以三畫卦言<lb/>
　　二居人位九居二故為大人<lb/>
九三君子終日乾乾夕惕若厲无咎<lb/>
　以重剛不中而居下之上性剛者好上人又居上位<lb/>
<pb n="4b"/>　真危地也然性體剛健有乾乾強勉警惕不寧之象<lb/>
　故本其象以戒占者曰君子處此能如是乾而又乾<lb/>
　雖至夕而猶惕若則雖處厲地亦无咎<lb/>
　　蒙引曰乾乾自強不息之意不然則頽惰放弛矣<lb/>
　　○括蒼龔氏曰君子九象終日三象三下卦之終<lb/>
　　故諸卦多于三言終夕亦三象日之終也○王氏<lb/>
　　曰凡言无咎者本皆有咎處得其道故得无咎也<lb/>
九四或躍在淵无咎<lb/>
<pb n="5a"/>　以陽居隂處上之下以能疑之人當可疑之地故身<lb/>
　處于淵欲躍上天而猶疑而未定也其象如此是能<lb/>
　隨時審處故无咎<lb/>
　　山齋易氏曰九四已離下體故謂之躍猶在上體<lb/>
　　之下故謂之在淵淵卑於田二已在田今反謂之<lb/>
　　在淵者淵乃龍之所宅非在田之可比在田不能<lb/>
　　變而在淵有可變之道也○不必指定革命之事<lb/>
　　凡事當遷革之際皆宜如是<lb/>
<pb n="5b"/>九五飛龍在天利見大人<lb/>
　剛健中正大人之徳五大人之位如以聖人之徳居<lb/>
　聖人之位而人利見之故象占如此葢此卦二五占<lb/>
　法又一例筮得二爻者宜見在下之大人若有見龍<lb/>
　之徳則為宜見九五之大人也筮得五爻者宜見在<lb/>
　上之大人若有飛龍之位又為宜見九二之大人也<lb/>
上九亢龍有悔<lb/>
　陽極于上而不能下動必有悔故象為亢龍占為有<lb/>
<pb n="6a"/>　悔葢當極盛之時必預慮其亢使有變通可繼之勢<lb/>
　而不至於極則无悔矣<lb/>
用九見羣龍无首吉<lb/>
　用九言凡筮得陽爻者皆用九而不用七此諸卦陽<lb/>
　爻之通例也以此卦純陽而居首故于此發之而聖<lb/>
　人因繫之辭使遇此卦而六爻皆變者即此占之葢<lb/>
　六陽皆變則乾變為坤是本至健之性而行之以順<lb/>
　具至剛之徳而養之以柔如龍之剛猛在首而今皆<lb/>
<pb n="6b"/>　不見其首乃善道也故吉<lb/>
　　朱子曰卦之本體原是六龍今變為隂頭而雖變<lb/>
　　渾身却只是龍只一似無頭的龍相似○蒙引曰<lb/>
　　不言无首不見其為變若只言无首又不見其本<lb/>
　　為龍如此立象見其本剛而能用柔也<lb/>
彖曰大哉乾元萬物資始乃統天<lb/>
　乾道无所不該而成形之大者惟天體乾者莫若聖<lb/>
　人試以天道明乾而以聖人合觀之莫不有元亨利<lb/>
<pb n="7a"/>　貞之四徳焉元者生意萌動之初氣之渾全盈溢而<lb/>
　灝然欲舒也繼此而亨則生意通繼此而利則生意<lb/>
　遂繼此而貞則生意成乾道本大而乾徳之中元又<lb/>
　最大凡元皆大而乾之元又最大大哉乾元乎何也<lb/>
　人物動植之類本無忽有皆從何來推其得氣之始<lb/>
　皆乾之元也使無乾則亦無元使乾無元則亦無始<lb/>
　無始則亦無物舉萬物皆取資于乾元以為始元何<lb/>
　大也乃元又不特始萬物而已凡自始而後天之全<lb/>
<pb n="7b"/>　化全功皆在資始時已具其後特本資始之氣而漸<lb/>
　完足之耳是一元即可以統天又何大也<lb/>
雲行雨施品物流形<lb/>
　夫資始方有其氣而未有其形也至於雲行雨施植<lb/>
　物得其滋潤莫不暢然各流其形而生生不已矣不<lb/>
　可以見乾之亨乎<lb/>
　　上文說萬物此忽就品物説兩句指㸃唱嘆方形<lb/>
　　出亨字神情不知其然而雲已行矣不知其然而<lb/>
<pb n="8a"/>　　雨自施矣品物自然各流出形來枝枝葉葉自然<lb/>
　　迤邐接去最可玩味<lb/>
大明終始六位時成時乘六龍以御天<lb/>
　夫乾道之元亨如此而聖人何如葢元者始也始之<lb/>
　前有終終之下又有始誰為為之葢時之相逼而至<lb/>
　自然如是耳聖人大明乎終始之故乃知卦爻六位<lb/>
　之間亦各因時而成如時當初自不容不潛遂成其<lb/>
　為潛時當二自不容不見遂成其為見聖人明之如<lb/>
<pb n="8b"/>　此則見之行事亦不越一時時潛時見時惕時躍時<lb/>
　飛時亢六龍惟意所用而天道自我御之矣御如御<lb/>
　車遲疾進退總在我意中也夫聖人在上能乘龍御<lb/>
　天則天下之人咸有生意而欣欣向治是亦聖人之<lb/>
　元亨也<lb/>
　　曰始終則盡矣曰終始則无盡知始而不知終知<lb/>
　　終而不知始非大明也知始之有終而不知終復<lb/>
　　有始知終之有始而不知始必有終非大明也聖<lb/>
<pb n="9a"/>　　人仰觀俯察内考之身心外騐之事物打破機關<lb/>
　　不過是個終始于循環一貫處看得消融于節次<lb/>
　　逐段處看得分曉惟循環一貫處看得消融則與<lb/>
　　時推移有水窮雲起之妙自潛而亢自亢而潛終<lb/>
　　身再无絶地惟節次逐段處看得分曉則時至事<lb/>
　　起有物各付物之理合潛而潛合見而見時時各<lb/>
　　有修為全妙在就終始内悟出一時字悟得時字<lb/>
　　方信得六龍皆是時由是動靜㣲彰莫不從時上<lb/>
<pb n="9b"/>　　化出真覺六龍在我日用間隨處備用天道之妙<lb/>
　　我御之而行矣葢六龍如馬天如車聖人如人人<lb/>
　　乘馬以御車聖乘龍以御天其機要止在一時<lb/>
乾道變化各正性命保合太和乃利貞<lb/>
　若夫乾之利貞何以見之夫乾道運行無一息之停<lb/>
　故無一息而不變變之乆而有者忽化而無無者忽<lb/>
　化而有此變化二者造化之大機也惟一變一化氣<lb/>
　候相催故物之資始者既不得不流形而流形者又<lb/>
<pb n="10a"/>　不得不日趨于實葢當流形之時氣方發舒理猶未<lb/>
　實至此則華者將實凡物所秉于天天所賦于物之<lb/>
　生理隨其貴賤大小莫不各得其分之所應有而内<lb/>
　無缺少外無侵易各正性命非利乎然各正之時規<lb/>
　模雖備而中未充滿乆之則形質完固生意渾全凡<lb/>
　物身中隂陽㑹合冲和之氣無不保全和合而無復<lb/>
　歉然未滿之處保合太和非貞乎夫惟乾道有自然<lb/>
　之變化而流形者不得不各正各正者不得不保合<lb/>
<pb n="10b"/>　是乃所為利貞也<lb/>
首出庶物萬國咸寧<lb/>
　以觀聖人亦有然者聖人而居髙位首出乎臣民之<lb/>
　上以主宰萬民運行萬化猶乾道之變化也由是萬<lb/>
　國各得其所而咸寧亦猶萬物之各正而保合也此<lb/>
　亦聖人之利貞也可見總一乾徳有是乾則有是元<lb/>
　有是元則有是亨而利貞自相因而見四徳不備不<lb/>
　足為乾即其中而考其終始循其端倪元則必至於<lb/>
<pb n="11a"/>　亨利貞而貞下又生元終始无端亦時之不容不然<lb/>
　而已天之所以生成萬物聖之所以致太平胥是物<lb/>
　耳<lb/>
象曰天行健君子以自強不息<lb/>
　天乾象也凡重卦皆取重義此獨不然者天一而已<lb/>
　但言天行則見其今日一周而明日又一周若重復<lb/>
　之象非至健不能也君子法之全乎天理之本然而<lb/>
　不為人欲所屈自強不息則一身之間亦有天行之<lb/>
<pb n="11b"/>　健而天人相當矣<lb/>
　　蒙引曰凡君子以等皆以現成者言時文云君子<lb/>
　　法之當何如哉失其㫖矣又曰不可分以自強體<lb/>
　　下乾以不息體上乾葢天行健三字已自不分上<lb/>
　　下體了故自強則不息一息則非強<lb/>
潛龍勿用陽在下也<lb/>
　陽釋龍下釋潛在下故潛潛故勿用<lb/>
　　雙湖胡氏曰小象于乾初曰陽在下也于坤初曰<lb/>
<pb n="12a"/>　　隂始凝也隂陽之稱始此葢六十四卦隂陽之初<lb/>
　　爻即太極所生兩儀之一以為諸卦之通例<lb/>
見龍在田徳施普也<lb/>
　龍已見則其徳之所施已溥如日方升雖未中天而<lb/>
　光已無不被<lb/>
　　雲峰胡氏曰提出一徳自見九二之所謂大人者<lb/>
　　以徳言非以位言也○按徳字施字普字逐字皆<lb/>
　　宜重看<lb/>
<pb n="12b"/>終日乾乾反復道也<lb/>
　曰終日曰乾乾葢重復踐行而一息不敢休也反復<lb/>
　字重<lb/>
或躍在淵進无咎也<lb/>
　曰或則可以進而不必于進其進必以時矣故无咎<lb/>
　也<lb/>
飛龍在天大人造也<lb/>
　造者起而在位有重新民物之義大人釋龍造釋飛<lb/>
<pb n="13a"/>亢龍有悔盈不可乆也<lb/>
　亢之為害以其盈也盈豈能乆<lb/>
用九天徳不可為首也<lb/>
　六爻皆用九則乾變為坤正以九者剛健之極天徳<lb/>
　也陽剛不可為物先故必變而用柔乃吉也<lb/>
　　蒙引曰自強不息正欲全其天徳之剛如何又不<lb/>
　　可為物先葢天徳之剛専言之天徳也舉其全體<lb/>
　　自無所不該天徳不可為首則偏言之天徳也對<lb/>
<pb n="13b"/>　　柔順而言只是一邉道理耳故不可為物先○東<lb/>
　　萊呂氏曰乾者萬物之首非有心于首萬物也雖<lb/>
　　為首而實未嘗為首也老子曰後其身而身先居<lb/>
　　其後乃所以致其先跡雖不為首心實為首也觀<lb/>
　　此可見老易公私之辨<lb/>
文言<lb/>
　文釋也言指文周之辭乾坤道大故又作文言以盡<lb/>
　其藴<lb/>
<pb n="14a"/>元者善之長也亨者嘉之㑹也利者義之和也貞者事<lb/>
　之幹也<lb/>
　元亨利貞四者不獨天道然也人心亦有之今觀人<lb/>
　心之元天地生生之理而人得之以為心夫萬惡皆<lb/>
　生于私忍則萬善皆生于惻怛人心中隠然有此生<lb/>
　意繼此方有善之可言使此生意一無則衆善之路<lb/>
　塞矣故後此所以為善之實作用尚多而不得不推<lb/>
　此一念以為長是元者善之長也有此元又何善不<lb/>
<pb n="14b"/>　統于吾心乎觀人心之亨則凡事理之嘉美無不㑹<lb/>
　集于心葢理之嘉美猶各為一理惟此心則衆理㑹<lb/>
　聚之所非有其一端而遺其一端亨者嘉之㑹也有<lb/>
　此亨又何理不燦列吾心乎觀人心之利本心之中<lb/>
　自有裁制其用嚴斷不苟而能使物各得宜不相妨<lb/>
　害利者義之和也有此利而何物不裁于吾心乎觀<lb/>
　人心之貞本心之明識得正理自能守其正理為主<lb/>
　于中而萬事依此以立貞者事之幹也有此貞而何<lb/>
<pb n="15a"/>　事非心主之乎甚矣人心之四徳如此其大也<lb/>
　　四句純以天徳之在人者言元亨利貞就當仁義<lb/>
　　禮智看但不必露出仁義禮智○元在天為統天<lb/>
　　在人為善長<lb/>
君子體仁足以長人嘉㑹足以合禮利物足以和義貞<lb/>
　固足以幹事<lb/>
　夫四徳具于人心如此而全之者惟君子君子全其<lb/>
　本心之元不使刻忍之私或傷其生生之性一身百<lb/>
<pb n="15b"/>　體莫非生意流行是我為仁之體也體仁則舉念行<lb/>
　事無往非仁覺天下無一人不在所愛之中此其心<lb/>
　量真足以為天下君矣惟體仁足以長人而所謂善<lb/>
　之長者果在我矣君子全其本心之亨以為嘉美之<lb/>
　理无窮本㑹于吾心必嘉其所㑹不使嘉者有不㑹<lb/>
　而㑹者有不嘉葢吾心中本含載許多天理惟私意<lb/>
　間之則其㑹于吾心者皆物欲之私偏邪之累盡不<lb/>
　嘉之物也而其嘉美之理反缺而不備矣嘉其所㑹<lb/>
<pb n="16a"/>　使㑹于吾心者無非天理至粹之則而行事安有不<lb/>
　合其節文者惟嘉㑹足以合禮而所謂嘉之㑹者果<lb/>
　在我矣君子全其本心之利因物裁物各得其所必<lb/>
　不使任私行意拂亂物宜則其義之分别嚴斷者適<lb/>
　見為和順利物足以和義而所謂義之和者果在我<lb/>
　矣君子全其本心之貞識其正理固以守之不使私<lb/>
　意邪見摇奪其中然後有以主持事變而天下事依<lb/>
　之以立貞固足以幹事而所謂事之幹者果在我矣<lb/>
<pb n="16b"/>君子行此四徳者故曰乾元亨利貞<lb/>
　然則四徳雖人所共具然必君子之健乃能行此四<lb/>
　徳者故經文必曰乾元亨利貞惟乾乃有此四徳惟<lb/>
　君子乃能行此四徳也合而言之天之所以成化者<lb/>
　四徳也聖之所以致治者四徳也君子之行于身者<lb/>
　亦四徳也而皆一乾所自有大哉四徳乎大哉乾乎<lb/>
初九曰潛龍勿用何謂也子曰龍徳而隠者也不易乎<lb/>
　世不成乎名遯世無悶不見是而無悶樂則行之憂<lb/>
<pb n="17a"/>　則違之確乎其不可拔潛龍也<lb/>
　潛有隠義潛而曰龍則其隠不同乃以聖人神明不<lb/>
　測之龍徳而隠者也惟龍徳則外无慕于物不希世<lb/>
　以變易所守不自表以急成其名惟龍徳則内無歉<lb/>
　于已雖遯世雖人不以我為是而皆无悶非特不易<lb/>
　不成矣惟龍徳則心无意必有樂乎時則行之无疑<lb/>
　有憂乎時則違之亦不疑行藏操縱確然自有至理<lb/>
　非隨世浮沉者所能染亦非憤世孤介者所能議又<lb/>
<pb n="17b"/>　非特遯世不見是之无悶矣以此遞而觀之誠神明<lb/>
　于隠者故為潛龍也<lb/>
九二曰見龍在田利見大人何謂也子曰龍徳而正中<lb/>
　者也庸言之信庸行之謹閑邪存其誠善世而不伐<lb/>
　徳博而化易曰見龍在田利見大人君徳也<lb/>
　二亦龍徳而正當潛躍之中此其為徳何如葢盛徳<lb/>
　之至雖庸言亦必信庸行亦必謹天徳之无間亦可<lb/>
　見矣然猶恐有不信不謹之邪念乘之必防閑其邪<lb/>
<pb n="18a"/>　使信謹之誠存而不失是其天徳之純而言皆可法<lb/>
　行皆可則善葢乎一世矣而不自以為善世猶是閑<lb/>
　存之加嚴也夫徳愈盛而功愈宻善愈大而心愈小<lb/>
　此聖人之純亦不已而人莫之測所謂龍徳者此也<lb/>
　由是信謹所孚誠意所格徳无不被亦既博矣而凡<lb/>
　被其徳者從而自化莫知誰之為此又其時位之正<lb/>
　中使然也故易曰見龍在田而即稱以大人葢二雖<lb/>
　非君位而其徳如是徳之及人如是是已全乎君徳<lb/>
<pb n="18b"/>　也非大人而何<lb/>
九三曰君子終日乾乾夕惕若厲无咎何謂也子曰君<lb/>
　子進徳修業忠信所以進徳也修辭立其誠所以居<lb/>
　業也知至至之可與幾也知終終之可與存義也是<lb/>
　故居上位而不驕在下位而不憂故乾乾因其時而<lb/>
　惕雖危无咎矣<lb/>
　君子之所為乾乾者何事乎為人必有當然之理因<lb/>
　有當盡之事理得而具于心曰徳事成而積于身曰<lb/>
<pb n="19a"/>　業苟徳可任其不進業可任其不修則怠止廢缺已<lb/>
　耳何乾惕之有夫君子之乾惕葢其造理之功日親<lb/>
　日切汲汲焉日進其徳而不已也分所當為之事益<lb/>
　精益備勉勉焉日修其業而不已也顧徳何以進則<lb/>
　惟忠信凡信理未篤見理未真悠游浮泛則今日此<lb/>
　人明日仍此人云何進惟盡已務實其認理懇切有<lb/>
　不出于此而不可者具此實力乃能日異月新忠信<lb/>
　所以進徳也日日修業則日日守定此事不分心于<lb/>
<pb n="19b"/>　他是修業即居業也業何以居則惟修辭立其誠葢<lb/>
　以忠信進徳則已有是造理之誠矣特臨事之時不<lb/>
　以所得之理實盡其事而徒逞快于言辭辭不能自<lb/>
　撿則向之忠信漸衰漸薄豈能乆居此業而不懈故<lb/>
　必修治言辭著意撿㸃所言必所行所行必所言使<lb/>
　忠信之心不至汨沒動摇而不得立乃能一心守定<lb/>
　此業日日修之而不輟矣修辭立其誠所以居業也<lb/>
　夫所謂忠信者果何如而忠信之可以進徳者又何<lb/>
<pb n="20a"/>　如葢理有極至而不可易者曰至惟真知至之所在<lb/>
　而心必趨于是焉真知實詣求造乎理之極而後已<lb/>
　是為忠信如是則理之幾㣲無不辨矣夫進徳之士<lb/>
　必于理道幾㣲之境有日解所未解日獲所未獲者<lb/>
　而後其徳為能進今唯知至至之則可與為此矣可<lb/>
　與幾而徳不已進乎所謂立誠者果何如而立誠之<lb/>
　可以居業者又何如葢事之究竟成結而不可易者<lb/>
　曰終真知終之所在而身必詣焉務求極于所終之<lb/>
<pb n="20b"/>　地而不苟止是謂立誠如是則終一事即獲一義而<lb/>
　此義遂確乎存于我矣夫居業之士必于日用當行<lb/>
　之宜有此日存而不失日日存而不失者而后其業<lb/>
　為能居今惟知終終之則可與為此矣可與存義而<lb/>
　業不已修乎夫人之居危而有咎者以其驕與憂也<lb/>
　人之有驕與憂者以其不係心于進修而惟存乎上<lb/>
　下之見也君子乾乾進修何暇驕與憂乎故乾乾因<lb/>
　其時之當惕而惕則驕憂不生雖危无咎矣甚矣君<lb/>
<pb n="21a"/>　子之當乾乾于進修也<hi>時字即照夕字意</hi>
九四曰或躍在淵无咎何謂也子曰上下无常非為邪<lb/>
　也進退无恒非離羣也君子進徳修業欲及時也故<lb/>
　无咎<lb/>
　上下者進退之已成進退者上下之未定君子既已<lb/>
　進徳修業亦思有為于天下欲及時而進也況及時<lb/>
　變動正君子進修之實又何咎及者稍急則先時稍<lb/>
　緩則後時惟適及其時正或之神<lb/>
<pb n="21b"/>九五曰飛龍在天利見大人何謂也子曰同聲相應同<lb/>
　氣相求水流濕火就燥雲從龍風從虎聖人作而萬<lb/>
　物覩本乎天者親上本乎地者親下則各從其類也<lb/>
　同聲相應至聖人作而萬物覩一氣相形説正意已<lb/>
　盡本乎天者三句又推所以聖作物覩之理此節只<lb/>
　發利見之故未講大人<lb/>
上九曰亢龍有悔何謂也子曰貴而无位髙而无民賢<lb/>
　人在下位而无輔是以動而有悔也<lb/>
<pb n="22a"/>　凡所謂貴者以其正當要路也上則亢矣故雖貴而<lb/>
　无位凡所謂髙者以民皆擁附之也上則亢矣故雖<lb/>
　髙而无民五陽皆在下是賢人在下位也凡樂有賢<lb/>
　人在下者以其為我輔也今以上九之亢而莫有輔<lb/>
　之者無位則權去無民則勢孤無輔則身危安得无<lb/>
　咎<lb/>
潛龍勿用下也<lb/>
　文言前節龍徳而隠以下既詳六爻之義以申象傳<lb/>
<pb n="22b"/>　之意至此又約其㫖而申之曰初九所謂潛龍勿用<lb/>
　者以其位之下也位當在下雖龍徳其敢用乎<lb/>
見龍在田時舍也<lb/>
　二之徳施普徳博而化葢其徳自能致之若以位則<lb/>
　猶未為時用也<lb/>
終日乾乾行事也<lb/>
　乾乾非徒憂乃行所當行而不自怠也<lb/>
或躍在淵自試也<lb/>
<pb n="23a"/>　云或者自試其時之可而後進也進退之機間不容<lb/>
　髪淺深斟酌自知之而已<lb/>
飛龍在天上治也<lb/>
　大人不必皆有位惟飛龍乃為得上位以治下也<lb/>
亢龍有悔窮之災也<lb/>
　凡事不可窮極窮則災生亢之有悔正窮之災也<lb/>
乾元用九天下治也<lb/>
　他卦之用九者何限不得為剛而能柔之義惟乾之<lb/>
<pb n="23b"/>　用九有元徳焉乾元貫四時包四徳剛柔温肅無所<lb/>
　不有以此用九則張弛協中寛猛互用天下可治矣<lb/>
潛龍勿用陽氣潛藏<lb/>
　又申前意以性情言謂之乾以氣言謂之陽陽氣雖<lb/>
　主于發施而亦以能藏為本曰潛曰勿用正陽氣之<lb/>
　潛藏以為用基也<lb/>
見龍在田天下文明<lb/>
　愚民混處本皆鄙野无知自大人現于世雖未為時<lb/>
<pb n="24a"/>　用而徳博而化天下被之鄙野者始秩然而有文無<lb/>
　知者始煥然而有明矣<lb/>
終日乾乾與時偕行<lb/>
　乾惕用力勤苦似非聖人之事然以時之危厲當惕<lb/>
　則惕是即時乘變化之理與時偕行非聖人不能也<lb/>
或躍在淵乾道乃革<lb/>
　革者去舊之義上下皆乾至四乃革下而登上變革<lb/>
　宜審故或<lb/>
<pb n="24b"/>飛龍在天乃位乎天徳<lb/>
　九五之位非無徳而徒居其位也乃位乎天徳者也<lb/>
　其徳宜居此位故稱天位為天徳<lb/>
亢龍有悔與時偕極<lb/>
　時既極不知自退乃與之偕極宜其悔也易道莫大<lb/>
　乎時時有宜隨而順之者與時偕行則无咎時有宜<lb/>
　隨而制之者與時偕極則有悔<lb/>
乾元用九乃見天則<lb/>
<pb n="25a"/>　剛柔適中天之法則也則者理之有限節而无過无<lb/>
　不及者也惟乾元統天則天道運行之内自有節量<lb/>
　分劑存乎其間人君以此用九然後天則于此而見<lb/>
　也<lb/>
乾元者始而亨者也<lb/>
　乾之有元人亦知所以為乾元者乎元為物所資始<lb/>
　而不徒始物有資始即有流形始而亨即隨之者也<lb/>
利貞者性情也<lb/>
<pb n="25b"/>　然豈徒亨而已哉所謂利貞者亦不過乾元之氣日<lb/>
　趨于實而各足其秉賦之性各含其生生之情者也<lb/>
　然則元亨利貞析之則四合之則二其實貫而一之<lb/>
　則渾然一元之氣也<lb/>
乾始能以美利利天下不言所利大矣哉<lb/>
　乃知乾元之始既已始而亨矣乃不惟物之亨者恒<lb/>
　于斯且能使物各得所宜以美利利天下而物之利<lb/>
　也恒于斯又能收藏生意不自顯言其所利而物之<lb/>
<pb n="26a"/>　貞而成也亦恒于斯信乎乾元之統天也大矣哉<lb/>
大哉乾乎剛健中正純粹精也<lb/>
　夫乾之元能終始萬物如此則甚矣乾之大也大哉<lb/>
　乾乎豈一徳之可名乎元而亨亨而利利而貞其體<lb/>
　有以主萬物而無少屈撓何其剛其用有以運萬化<lb/>
　而無少間息何其健且當元而元元之後繼以亨當<lb/>
　亨而亨亨之後繼以利當利而利利之後繼以貞貞<lb/>
　下又生元其行適勻無過不及中也元自為元亨自<lb/>
<pb n="26b"/>　為亨利自為利貞自為貞其立各足無偏正也剛健<lb/>
　中正足以盡乾乎乃剛健則極其剛健而不雜于隂<lb/>
　柔純矣中正則極其中正而不雜于邪惡粹矣且純<lb/>
　粹則極其純粹而至于不可致思不可名言之地又<lb/>
　何其精也夫乾之徳至于屢詞不足以盡之甚矣乾<lb/>
　之大矣<lb/>
六爻發揮旁通情也<lb/>
　夫乾道如此其大則即元亨利貞之四言已正舉其<lb/>
<pb n="27a"/>　義而直通之矣而由是有六爻又各為發揮則凡乾<lb/>
　之藴无不旁通曲盡而凡遇一時一事皆各有一剛<lb/>
　健中正純粹精之理矣是合六龍而觀之無非天道<lb/>
　變化之妙也<lb/>
時乘六龍以御天也雲行雨施天下平也<lb/>
　是以聖人在上時乘六龍以御天也張弛動靜無一<lb/>
　非天但見其政教流布雲行焉雨施焉有由始而亨<lb/>
　之機而究其後則萬民各得其所而不知誰之力但<lb/>
<pb n="27b"/>　見其天下之平而已聖人之元亨利貞與天又何異<lb/>
　哉<lb/>
君子以成徳為行日可見之行也潛之為言也隠而未<lb/>
　見行而未成是以君子弗用也<lb/>
　理之得于心為徳或得而未堅堅而未大皆非成徳<lb/>
　也中無定體外何以應用而為行若君子以其已成<lb/>
　之徳而發之為行則理熟養定自能經濟世務是以<lb/>
　成徳為行也夫初九之徳已成則宜日可以見之于<lb/>
<pb n="28a"/>　行也乃猶曰勿用何邪葢初九時當乎潛潛之為言<lb/>
　也其徳雖成猶隠而未見于世不為人所知則其事<lb/>
　業猶未能成是以君子弗用耳<lb/>
君子學以聚之問以辨之寛以居之仁以行之易曰見<lb/>
　龍在田利見大人君徳也<lb/>
　大人之徳前言信謹閑邪不伐舉其徳之已盛者言<lb/>
　之也若其所以成此徳之功何由乎天下之理貴有<lb/>
　以聚之又貴有以辨之所聚所辨貴有以居之又貴<lb/>
<pb n="28b"/>　有以行之君子必也多聞見勤體求舉凡理之在事<lb/>
　物在方冊者皆欲聚為我有也然所聚之理有是非<lb/>
　有精粗必考問師友以辨析之于至明也至于所聚<lb/>
　所辨之理既浩博無盡又須我心寛濶不執一見之<lb/>
　私不取迫求之效公虚悠裕以居貯之使其細大皆<lb/>
　容而條理自見也及其事至物來之時則又審其外<lb/>
　當于理而内無私心如是以行之也君子由此四者<lb/>
　以成大人之徳故易直謂之大人以其君徳已備也<lb/>
<pb n="29a"/>九三重剛而不中上不在天下不在田故乾乾因其時<lb/>
　而惕雖危无咎矣<lb/>
　以重剛不中而位非上下之安危地也惟乾惕可以<lb/>
　无咎前數條止言乾惕之實未詳九三之象故于此<lb/>
　發之四爻同此<lb/>
九四剛而不中上不在天下不在田中不在人故或之<lb/>
　或之者疑之也故无咎<lb/>
　九三猶可安居人位以盡人事為責四則變革之際<lb/>
<pb n="29b"/>　進退未定非可安坐修職者比矣故或<lb/>
夫大人者與天地合其徳與日月合其明與四時合其<lb/>
　序與鬼神合其吉凶先天而天弗違後天而奉天時<lb/>
　天且弗違而況於人乎況於鬼神乎<lb/>
　前之釋五皆言其飛之義利見之義未言其所以為<lb/>
　大人也夫大人者何如哉夫天下莫大于天地天地<lb/>
　之垂象而照臨者莫大乎日月天地之循序而運行<lb/>
　者莫大乎四時天地之屈伸往來而福禍萬物者莫<lb/>
<pb n="30a"/>　大乎鬼神人與是數者本無二理特以蔽于有我之<lb/>
　私是以梏于形體而不能相通大人无私與道為體<lb/>
　又焉往而不合哉存之為剛健中正運之為元亨利<lb/>
　貞無私覆無私載與天地合其徳也推之智周萬物<lb/>
　與日月合其明也張弛互用與四時合其序也威福<lb/>
　无私與鬼神合其吉凶也其與天地无不符合如此<lb/>
　故有時天所未有之事聖人以已意創為之是先乎<lb/>
　天也而行之而順設之而安天亦不違之矣是大人<lb/>
<pb n="30b"/>　所為即天所欲為也有時天所已有之事聖人體天<lb/>
　意而繼行之是後乎天也而適所以奉乎天時之自<lb/>
　然而不容已是天所為即大人所欲為也夫合先後<lb/>
　天而天皆不違乎大人如此天且弗違況于人者天<lb/>
　之心鬼神者天之用又安有或違乎夫大人與天地<lb/>
　无往而不合則幽明上下亦无往而有違信乎人之<lb/>
　利見矣<lb/>
亢之為言也知進而不知退知存而不知亡知得而不<lb/>
<pb n="31a"/>　知喪其唯聖人乎知進退存亡而不失其正者其唯<lb/>
　聖人乎<lb/>
　亢則必有悔然則必何以處此而後免于悔乎葢亢<lb/>
　之為言也以其見幾之不明貪于前而不顧其後知身<lb/>
　之欲進而不知有退知位之欲存而不知有亡知物<lb/>
　之有得而不知有喪是以至于亢是以不免于悔也<lb/>
　甚矣人之昧此者多也其唯聖人乎知進之必有退<lb/>
　存之必有亡而處之以道固非溺于趨利而有貪得<lb/>
<pb n="31b"/>　忘患之私亦非巧于避害而有以退為進之術確然<lb/>
　循理之至當而不失其正者信非聖人不能也其唯<lb/>
　聖人乎固知時有亢聖人无亢也<lb/>
䷁<hi>坤下坤上</hi>
坤<lb/>
元亨利牝馬之貞君子有攸往先迷後得主利西南得<lb/>
　朋東北喪朋安貞吉<lb/>
　坤至順也至順則虛心順應不違物之理不拂人之<lb/>
<pb n="32a"/>　性自然在彼無惡在此無斁矣何行而不可其占亦<lb/>
　當獲元亨也但隂柔之性不能堅乆故必常守此順<lb/>
　順之中有健以持之如牝馬之順而健乃其貞也葢<lb/>
　隂不可以敵陽故常減于陽之半陽以先統後而隂<lb/>
　則僅得其後陽主于裁物之義而隂僅可以順其自<lb/>
　然陽于四方無不統而隂則僅處其西南是凡事皆<lb/>
　讓陽而甘守其力之所可及是乃坤順之正也故君<lb/>
　子之有所往也苟先物則致迷惟處後乃為得主于<lb/>
<pb n="32b"/>　順利而不敢造作往西南隂方則得朋若往東北陽<lb/>
　方則喪朋可見後也利也西南也皆順則皆貞也若<lb/>
　先也義也東北也皆陽健之為非坤貞也夫人苟能<lb/>
　為陽之所為豈不更善而无如隂柔之分實止于此<lb/>
　苟越分而求全乎陽之所為則妄動必凶矣惟審分<lb/>
　既明心安于隂順之貞而无所冀焉是即順中之健<lb/>
　是即牝馬之貞庶能為所可為而吉也<lb/>
　　蒙引曰乾辭皆從乾道大通至正上看來坤辭皆<lb/>
<pb n="33a"/>　　從陽全隂半上看來利牝馬之貞總含下文安貞<lb/>
　　吉總結上文<lb/>
彖曰至哉坤元萬物資生乃順承天<lb/>
　坤道无不該而成形之大者惟地試以地觀坤之四<lb/>
　徳至矣哉坤之元乎舉萬物之廣莫不資坤元以為<lb/>
　形生之始此坤元之徳所以為至極而无少歉也然<lb/>
　其所以資生者實非自為乃順承乎天之氣而生之<lb/>
　耳舉天施之功而地能承順之自天以下孰有加乎<lb/>
<pb n="33b"/>　地徳者甚矣其為至極也<lb/>
坤厚載物徳合无疆含𢎞光大品物咸亨<lb/>
　若坤之亨何以見之夫坤本造化隂順之氣亘古來<lb/>
　資之不窮用之无量葢至厚也以其至厚者持載萬<lb/>
　物此其徳固配合乎天之无疆矣試由其厚徳觀之<lb/>
　一氣之内含蓄萬氣極其𢎞廣而由是發之于外者<lb/>
　遂光顯而盛大焉品物之廣莫不潔齊而咸亨此坤<lb/>
　之亨也<lb/>
<pb n="34a"/>牝馬地類行地无疆柔順利貞君子攸行<lb/>
　若坤之利貞而取象牝馬何歟葢馬本乾象而牝馬<lb/>
　性順則地類也且行地无疆則順未嘗不健矣由牝<lb/>
　象可識坤之柔順由无疆之象可識坤之利貞葢承<lb/>
　天即其柔順而柔順之徳未嘗止息使生物皆克有<lb/>
　終即其順之健即其利貞也此坤之利貞而君子所<lb/>
　法以行也<lb/>
先迷失道後順得常西南得朋乃與類行東北喪朋乃<lb/>
<pb n="34b"/>　終有慶<lb/>
　惟君子攸行法乎坤之柔順故其占宜安乎隂之分<lb/>
　而不敢全乎陽所為先迷則失其柔順之道後順則<lb/>
　得其柔順之常西南得朋乃與其柔順之類同行東<lb/>
　北喪朋則必復就于西南而終有慶信乎君子攸行<lb/>
　惟利于柔順也<lb/>
安貞之吉應地无疆<lb/>
　惟攸行皆利于順故必安貞而後許之以吉者正以<lb/>
<pb n="35a"/>　安貞者地徳所以无疆君子心安于貞則與地之无<lb/>
　疆相應合而無間又何不吉乎君子攸行以上分釋<lb/>
　四徳先迷失道以下方釋占辭<lb/>
象曰地勢坤君子以厚徳載物<lb/>
　坤象地重坤之象如地勢髙下相因之无窮此可見<lb/>
　其至順矣夫地勢所以髙下相因无窮者以其厚也<lb/>
　君子亦有厚徳焉寛仁之篤于念者无少薄義理之<lb/>
　得于心者無少缺乃能承載天下使人民各得其願<lb/>
<pb n="35b"/>　而事物吝得其理所載之物亦有髙下相因之无窮<lb/>
　者矣<lb/>
初六履霜堅冰至<lb/>
　霜隂氣所結盛則水凍而為冰此爻隂始生于下其<lb/>
　端甚㣲而其勢必盛故其象如履霜則知堅冰之將<lb/>
　至也占者可不謹于㣲哉夫隂陽不能相无而其消<lb/>
　長亦非人所與然陽主生隂主殺則其類有淑慝之<lb/>
　分焉故聖人作易于其不能相無者既以健順仁義<lb/>
<pb n="36a"/>　之屬明之至其消長之際淑慝之分則又深致其扶<lb/>
　陽抑隂之意葢所以贊化育參天地其㫖深矣<lb/>
　　朱子曰盈天地間所以為造化者隂陽之終始盛<lb/>
　　衰而已陽生于北長于東而盛于南隂始于南中<lb/>
　　于西而終于北故陽嘗居左而以生育長養為功<lb/>
　　其類則為剛為明為公為義而凡君子之道屬焉<lb/>
　　隂常居右而以夷傷慘殺為事其類則為柔為暗<lb/>
　　為私為利而凡小人之道屬焉聖人作易于進退<lb/>
<pb n="36b"/>　　消長之際示人深矣<lb/>
象曰履霜堅冰隂始凝也馴致其道至堅冰也<lb/>
　初六所以有履霜堅冰之象者以其隂氣始凝也由<lb/>
　其道而馴至之故必至于堅冰馴者狎而習之之謂<lb/>
　隂孽之端莫不由狎而玩之而終至于不可制<lb/>
六二直方大不習无不利<lb/>
　坤徳柔順正固直也賦形有定方也徳合无疆大也<lb/>
　此三者坤之全徳也六爻皆坤惟六二柔順中正為<lb/>
<pb n="37a"/>　得坤道之純故坤之全徳獨歸焉内則居心得其正<lb/>
　外則處事合其宜而直方之徳又極于光輝盛大且<lb/>
　不思不勉從容中道不待學習而自无不利矣<lb/>
象曰六二之動直以方也不習无不利地道光也<lb/>
　惟六二則有柔順中正之徳故其見于動者既徵其<lb/>
　内之直又見其外之方也夫直方大皆地道也人苟<lb/>
　勉而效之或合或否終未光顯惟不習无不利乃坤<lb/>
　徳純足于内而沛然發揮有餘然後于地道為瑩淨<lb/>
<pb n="37b"/>　而光明也<lb/>
　　凡象傳提出爻名則義在爻名也從來重動字愚<lb/>
　　意重六二更切○乾莫盛于九五坤莫盛于六二<lb/>
六三含章可貞或從王事无成有終<lb/>
　三陽章美之徳也以六隂居之為内含章美而不露<lb/>
　自能貞固以守然居下之上則章美亦無終藏之理<lb/>
　或出而從王事焉始雖无敢専成而其後亦能建竪<lb/>
　以有終也无成者含有終者章也<lb/>
<pb n="38a"/>象曰含章可貞以時發也或從王事知光大也<lb/>
　含章可貞豈終于含哉特俟時而發也遇時而不能<lb/>
　發是本无章矣從王事而能无成有終由其智之光<lb/>
　明𢎞大所見者逺自不急于炫耀淺暗之人有善惟<lb/>
　恐人不知豈能含章也<lb/>
六四括囊无咎无譽<lb/>
　重隂則无才而甘退不中則過于謹守故深藏固閉<lb/>
　如結囊口而不出也人不能害己己亦不能利人占<lb/>
<pb n="38b"/>　為无咎无譽也隂虚能受有囊象六三六四皆取含<lb/>
　蓄不露之象三以隂居陽猶或可出而從王事四以<lb/>
　隂居隂唯括囊不出而已<lb/>
象曰括囊无咎慎不害也<lb/>
　慎釋括囊不害釋无咎單舉无咎者四之意求无咎<lb/>
　而已无譽非所計也<lb/>
六五黄裳元吉<lb/>
　五尊位也而以隂居之隂為順五為中徳中順之徳<lb/>
<pb n="39a"/>　充諸内而見于外者一言一行无往而非中順温恭<lb/>
　之美人人可見如黄裳然以之處已則盡已之道以<lb/>
　之處人則得人之心大善而吉之道也<lb/>
　　蒙引曰凡言吉者只是事吉而已元吉則于道理<lb/>
　　盡善而吉也<lb/>
象曰黄裳元吉文在中也<lb/>
　黄裳之文非飾諸外者可能由其根于中乃見于外<lb/>
　也<lb/>
<pb n="39b"/>　　息齋余氏曰文在中止發黄裳義葢通坤卦皆可<lb/>
　　言裳惟五則為黄裳二雖中而不文三雖文而不<lb/>
　　中故直方但言其質之中含章但戒其華之露<lb/>
上六龍戰于野其血𤣥黄<lb/>
　隂本不敢敵陽惟隂盛之極遂敢與陽爭為龍戰于<lb/>
　野之象夫陽方衰固无盛隂之勢隂雖盛亦无獨克<lb/>
　之理兩敗俱傷而其血兼𤣥黄二者凶不言可知也<lb/>
　隂盛于陽故與陽俱稱龍陽衰于隂故與隂俱稱血<lb/>
<pb n="40a"/>　初曰堅冰至防龍戰之禍于其始上曰龍戰于野著<lb/>
　堅冰之至于其終<lb/>
象曰龍戰于野其道窮也<lb/>
　隂盛至于窮極則必爭而傷也葢由初六馴習其道<lb/>
　以至此故兩示其道字具載始末<lb/>
用六利永貞<lb/>
　凡筮得隂爻者皆用六不用八亦通例也以此卦純<lb/>
　隂居首故發之遇此卦而六畫皆變者其占如此辭<lb/>
<pb n="40b"/>　葢隂柔不能固守六隂皆變而為陽則順而能健能<lb/>
　永其貞矣故戒占者宜于永貞即乾之利貞也自坤<lb/>
　而變故不足于元亨云<lb/>
　　雲峰胡氏曰坤安貞變而為乾則永貞安者順而<lb/>
　　不動永者健而不息<lb/>
象曰用六永貞以大終也<lb/>
　陽大隂小先隂而後變為陽是始雖小而以大終也<lb/>
　　雲峰胡氏曰既提出隂陽二字于乾坤初爻至此<lb/>
<pb n="41a"/>　　曰以大終以見隂為小陽為大隂陽之大分明矣<lb/>
文言曰坤至柔而動也剛至靜而徳方後得主而有常<lb/>
　含萬物而化光坤道其順乎承天而時行<lb/>
　坤之為坤其道誠何如乎以地觀之頺然處卑不敢<lb/>
　専成至柔矣而及其氣機之發動也勃然莫禦其力<lb/>
　之剛決未嘗遜乾也寂然安處無所造作至靜矣而<lb/>
　其作成之徳則賦形有定不可移易未嘗因靜而渾<lb/>
　淆也此文王所謂利牝馬之貞而吾所謂柔順利貞<lb/>
<pb n="41b"/>　者此也以人事之占言之以處後為得主于順利而<lb/>
　无時无事非後利也所行如是洵有常矣此文王所<lb/>
　謂後得主利與吾所謂後順得常者此也再以地觀<lb/>
　之舉萬物之生氣俱含蓄于地中而發達于外功化<lb/>
　遂光顯而不可掩此文王所謂亨而吾所謂含𢎞光<lb/>
　大者此也然則合所謂利牝馬之貞與所謂亨者而<lb/>
　總斷之坤道固可知矣坤道其順乎天以資始之氣<lb/>
　施于下而地即以資生者承之不敢先乾而起亦不<lb/>
<pb n="42a"/>　敢後乾而不應承天而時行如此其順也此文王所<lb/>
　謂元而吾所謂乃順承天者此也識坤元之義乃知<lb/>
　坤止一順而凡柔剛靜方後利有常含物化光之屬<lb/>
　總皆順徳也坤之為坤如此<lb/>
　　蒙引曰彖傳有以地道言者有以人之占言者此<lb/>
　　則復錯舉以申之不可附㑹以貞利亨元之說也<lb/>
積善之家必有餘慶積不善之家必有餘殃臣弑其君<lb/>
　子弑其父非一朝一夕之故其所由來者漸矣由辨<lb/>
<pb n="42b"/>　之不早辨也易曰履霜堅冰至葢言順也<lb/>
　家之慶殃由于積弑逆之禍由于漸甚矣㣲之不可<lb/>
　不慎也<lb/>
直其正也方其義也君子敬以直内義以方外敬義立<lb/>
　而徳不孤直方大不習无不利則不疑其所行也<lb/>
　六二直方大之徳以何學而成乎夫直者其本心无<lb/>
　私之體也正也方者其應物裁制之用也義也君子<lb/>
　何以直人心怠玩故惟見私意膠擾君子則主敬收<lb/>
<pb n="43a"/>　歛嚴肅心常惺惺使其胸次洞然無纎毫委曲纔敬<lb/>
　則内已直是敬以直内也何以方人處事不奉義理<lb/>
　為權衡故是非長短偏私互見君子則辨義本天理<lb/>
　之公以為裁制區畫使其是者決是非者決非截然<lb/>
　方正而不可移易纔義則外自方是義以方外也夫<lb/>
　人之修徳義而无敬則中心无主而義亦莫能自辨<lb/>
　敬而无義則公私不明而敬亦不克獨存是皆孤也<lb/>
　若一敬主乎内一義防乎外二者並立夾持吾心使<lb/>
<pb n="43b"/>　神明之内非敬即義更无閒餘且敬足以生義義又<lb/>
　足以生敬始覺吾徳有所持循依助而不孤所以日<lb/>
　造于盛大也故曰直方大不習无不利者正以敬義<lb/>
　功純直方徳備則本心洞達天理流行日用之間沛<lb/>
　然行之而无疑又何待于習也乾二言誠坤二言敬<lb/>
　乾二言仁坤二言義<lb/>
隂雖有美含之以從王事弗敢成也地道也妻道也臣<lb/>
　道也地道无成而代有終也<lb/>
<pb n="44a"/>　弗敢云者非才不足乃分不敢也<lb/>
天地變化草木蕃天地閉賢人隠易曰括囊无咎无譽<lb/>
　葢言謹也<lb/>
　人與天地萬物同是一氣泰則見否則隠猶草木之<lb/>
　春生秋落氣至即應間不容髪衆人與天地之氣不<lb/>
　相通氣至而覺者獨賢人而已所以有括囊之謹也<lb/>
　爻義所指寛或事宜慎宻或時當隠遯文言則單指<lb/>
　隠遁之時<lb/>
<pb n="44b"/>君子黄中通理<lb/>
　六五何以為黄裳也葢君子之心虚中无物是黄中<lb/>
　也而无物之中自覺萬理融通无少滯礙條理各得<lb/>
　无少混淆黄中通理此五之中徳而辭所以取象于<lb/>
　黄也<lb/>
正位居體<lb/>
　正乎君位而能謙抑待人自居乎下體此五之順徳<lb/>
　而辭所以取象于裳也<lb/>
<pb n="45a"/>美在其中而暢于四支發于事業美之至也<lb/>
　夫中順析言之則二也合言則惟中故順益黄裳本<lb/>
　一物耳君子有黄中通理之美充積于中而由是暢<lb/>
　達于四支冲和洋溢莫非順焉發施于事業優優敷<lb/>
　布莫非順焉虚中之體存乎中而暢發于外无非謙<lb/>
　抑此乃美之至也已<lb/>
　　蒙引曰暢四支發事業要切居體意不可泛泛説<lb/>
隂疑于陽必戰為其嫌于无陽也故稱龍焉猶未離其<lb/>
<pb n="45b"/>　類也故稱血焉夫𤣥黄者天地之雜也天𤣥而地黄<lb/>
　上何以言戰葢隂下于陽則分得其平爭于何起今<lb/>
　隂盛之極勢與陽相似盛者不復安于卑衰者終不<lb/>
　降其尊固必戰也何以言龍為此時純隂疑若无陽<lb/>
　故稱龍以見陽之未嘗一日絶也何以言血葢隂雖<lb/>
　盛終不離乎隂類故稱血以見隂之亦傷不能獨害<lb/>
　于陽也何以言𤣥黄𤣥黄並舉是天地之雜色然究<lb/>
　實而言天則𤣥地則黄又以見隂陽之有定不可得<lb/>
<pb n="46a"/>　而相易也<lb/>
䷂<hi>震下坎上</hi>
屯元亨利貞勿用有攸往利建侯<lb/>
　屯難也與否之塞蹇之滯困之窮不同物之始生而<lb/>
　未伸事之方營而未通時之方創而未平皆屯也皆<lb/>
　鬱而未暢之意也此卦以震遇坎震當乾坤之始交<lb/>
　而即遇坎險正創始未通之象故名屯屯難之時需<lb/>
　才以濟而卦有震動之徳在險中而能經營布置不<lb/>
<pb n="46b"/>　坐以待困焉不患不大通也故當得元亨但所云動<lb/>
　者惟利在固守正理不可遽有所往濟大事者要在<lb/>
　識大義而徐聴其時勢邀險功趨小利不可為也然<lb/>
　濟屯又有要務焉在立君以統治而初九陽居隂下<lb/>
　為成卦之主是以賢下人得民而可君之象故又利<lb/>
　于建侯也<lb/>
彖曰屯剛柔始交而難生<lb/>
　屯者震為剛柔之始交震而遇坎是始交而難生此<lb/>
<pb n="47a"/>　開始未通之象故名屯也<lb/>
動乎險中大亨貞<lb/>
　所謂元亨利貞者卦徳動乎險中動有幹濟之用故<lb/>
　許其大亨險非輕舉躁進之地故戒以貞勿用攸往<lb/>
　之義統此矣<lb/>
雷雨之動滿盈天造草昧宜建侯而不寧<lb/>
　所謂利建侯者由卦象觀之雷雨交作雜亂晦冥塞<lb/>
　乎兩間屯象也正如天運未通之日天下未定則雜<lb/>
<pb n="47b"/>　亂之甚謂之草名分未明則晦冥之甚謂之昧此時<lb/>
　正宜立君以統之然後草者可治昧者可明也然而<lb/>
　建侯之後豈敢遽謂安寧而致流于荒怠以復生草<lb/>
　昧之禍哉甚矣屯之未易處也<lb/>
　　蒙引曰人情易溺于晏安一立個君便以為安寧<lb/>
　　了則終无以撥亂反正所謂電起漚滅乍聚乍散<lb/>
　　者耳如更始諸將一立更始便只日夜縱情聲色<lb/>
　　識者知其不終矣<lb/>
<pb n="48a"/>象曰雲雷屯君子以經綸<lb/>
　雷雨作則解矣雲雷方興屯鬱之象也君子當屯時<lb/>
　治其草昧必先經以引之而正其大綱又綸以理之<lb/>
　而條其節目然後草者就緒昧者向明而屯可通也<lb/>
　屯難之世人皆惶懼沮喪不敢有為殊不知正君子<lb/>
　有為之時也<lb/>
初九盤桓利居貞利建侯<lb/>
　初陽剛震動正濟屯之才也然以其居動體則志固<lb/>
<pb n="48b"/>　欲進矣以其居難初則時未可進也在下則勢不足<lb/>
　進也所應者隂柔險陷之爻則依倚之人不足與共<lb/>
　進也得无盤桓而難進乎夫難進則不可徼幸以求<lb/>
　進也而初九以剛居剛亦有得正之象故其占利于<lb/>
　居貞難進而終必有可進之㑹也而初九以陽下隂<lb/>
　亦有得民而為君之象故象為利自建為侯也<lb/>
象曰雖盤桓志行正也以貴下賤大得民也<lb/>
　盤桓者以甚欲進之心而厄于不得進之勢恐不暇<lb/>
<pb n="49a"/>　復顧其正矣然初九剛正其志自在行正不以盤桓<lb/>
　而變也其曰利建侯者初有剛動之徳可貴者在我<lb/>
　而居隂下是能以安人利物為懐舍已便民為訃不<lb/>
　自尊亢而下乎賤所以大得乎民而侯位不得不屬<lb/>
　之也<lb/>
六二屯如邅如乘馬斑如匪冦婚媾女子貞不字十年<lb/>
　乃字<lb/>
　六二隂柔中正其徳為人所欲求然既正應于五矣<lb/>
<pb n="49b"/>　而近乘初剛又為初所求故為初所屯難欲與五合<lb/>
　而邅回不進若乘馬而且前且却班布不進也夫初<lb/>
　之屯我非為冦也乃求與我為婚媾耳此其厚我之<lb/>
　意何其殷勤在人情以利較之何忍拒近我者之殷<lb/>
　求而懸待于地逺勢衰之正應乎且士為知已者用<lb/>
　二亦不為无辭以謝五然而六二中正之守則確不<lb/>
　可拔也斷不從初如女子守正而不許嫁直至十年<lb/>
　數窮理極之日妄求者知我必不可求而去而後得<lb/>
<pb n="50a"/>　合乎正應焉如十年乃字也六二之象如此是為不<lb/>
　以利害傷義不以盛衰易心占者可以戒矣<lb/>
象曰六二之難乘剛也十年乃字反常也<lb/>
　二之屯難以乘初剛則必為所求也應五者其常乃<lb/>
　字則復常矣明君子之處變而不敢棄常也好言權<lb/>
　變者妄人耳<lb/>
六三即鹿无虞惟入于林中君子幾不如舍往吝<lb/>
　隂柔才弱也居下位卑也不中正立心制行不善也<lb/>
<pb n="50b"/>　上无正應无援也但隂柔不中正之人雖不可進而<lb/>
　躁于進則非但不遂其進而反以取困如即鹿而无<lb/>
　虞人導之惟陷入于林中而已君子知幾不如舍之<lb/>
　若貪而往焉徒取吝耳<lb/>
象曰即鹿无虞以從禽也君子舍之往吝窮也<lb/>
　即鹿无虞非有濟世之志特貪乎功利遂不覺躁動<lb/>
　耳君子舍之誠知往之必吝窮也<lb/>
六四乘馬班如求婚媾往吉无不利<lb/>
<pb n="51a"/>　才弱不能自進然得正則不似三之妄進故且前且<lb/>
　却有乘馬班如之象所幸初九守正居下以應于已<lb/>
　應已是我之婚媾也居下則猶未就我也守正則雖<lb/>
　情不他適而必不肯枉已先來也故四宜求之以自<lb/>
　輔夫今日之勢天下成敗固在于初四乃求得此人<lb/>
　以往濟屯何吉如之又焉不利之有<lb/>
象曰求而往明也<lb/>
　知已之不足而甘心求初非明者能之乎知濟屯之<lb/>
<pb n="51b"/>　必待于初知初之為已正應又知正應之必待求而<lb/>
　後至皆必審于理勢之正者乃能之<lb/>
　　此是贊詞不作推本説<lb/>
九五屯其膏小貞吉大貞凶<lb/>
　九五雖以陽剛之才中正之徳居乎尊位但陷于險<lb/>
　中是失勢也六二正應才弱不足以濟是无援也當<lb/>
　此時而又有初九得衆于下民皆歸之則五雖坎體<lb/>
　有膏澤將安施乎為屯塞其膏之象是葢徳不能抗<lb/>
<pb n="52a"/>　時理不足勝數無可為也處此者于小事而行之以<lb/>
　正猶可吉若大事則雖正亦凶矣<lb/>
象曰屯其膏施未光也<lb/>
　屯其膏非不施也縱施之未能光大也<lb/>
上六乘馬斑如泣血漣如<lb/>
　屯極則當通上居屯極正一機㑹也然才弱无應進<lb/>
　無所之憂懼而已故象如此<lb/>
象曰泣血漣如何可長也<lb/>
<pb n="52b"/>　屯極之時若不變而為治即入于亂亡止此二者更<lb/>
　不容待如第泣血漣如而已則亂亡及之何可長<lb/>
　也<lb/>
䷃<hi>坎下艮上</hi>
蒙亨匪我求童蒙童蒙求我初筮告再三瀆瀆則不告<lb/>
　利貞<lb/>
　蒙昧也物生之初蒙昧未明也此卦以坎遇艮山下<lb/>
　有險山下已險矣又遇險陷手足靡措蒙地也内險<lb/>
<pb n="53a"/>　外止如人心中既危<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>不安矣外又阻礙而不如意<lb/>
　蒙意也故名蒙人心蒙昧惟剛者有以發人之蒙惟<lb/>
　剛而中者又善于發蒙九二剛中以之治蒙亨可必<lb/>
　也然善發蒙者豈往求童蒙而教之哉二剛中而六<lb/>
　五下應之則匪我求童蒙也乃童蒙求我故可施吾<lb/>
　教也且其求我者必至誠専一如筮者之初筮則可<lb/>
　告矣若心不専一若筮者之一事而筮至再三則其<lb/>
　心瀆亂瀆亂則不告矣待求而受之待求之誠而教<lb/>
<pb n="53b"/>　之皆剛中之用也至所以發蒙之具則惟利于以正<lb/>
　理啟之治蒙具此三義故蒙可亨也<lb/>
　　雙湖胡氏曰乾坤之後屯主在震初爻蒙主在坎<lb/>
　　二爻此長子代父弟次兄之象屯君道蒙師道天<lb/>
　　地既位君師立矣<lb/>
彖曰蒙山下有險險而止蒙<lb/>
　蒙者卦象山下有險蒙之地卦徳險而止蒙之意合<lb/>
　兩義而名蒙<lb/>
<pb n="54a"/>蒙亨以亨行時中也匪我求童蒙童蒙求我志應也初<lb/>
　筮告以剛中也再三瀆瀆則不告瀆蒙也蒙以養正<lb/>
　聖功也<lb/>
　蒙而能亨非蒙自亨也治蒙在九二而二能以可亨<lb/>
　之道而行之且又得乎時中葢既有教人之道而施教<lb/>
　之術又因時而當其可是以亨也苟无可亨之道則<lb/>
　童蒙不我求而非時中則又不待求而應之矣故所<lb/>
　謂匪我求童蒙童蒙求我者正以五之志應于二二<lb/>
<pb n="54b"/>　非有求于五也抑无可亨之道則无以告蒙而非時<lb/>
　中則告之不以其節矣故所謂初筮告者以二剛則<lb/>
　能告中則必待其誠而後告也再三瀆瀆則不告者<lb/>
　再三而亦告之則彼固瀆我而我亦為瀆蒙故不告<lb/>
　也凡此皆以亨行時中之事也至所謂利貞者葢蒙<lb/>
　而養之以正則其去聖域雖逺而此日所為即求為<lb/>
　聖人之功也教蒙何可不貞乎<lb/>
象曰山下出泉蒙君子以果行育徳<lb/>
<pb n="55a"/>　山下出泉勢雖必行而流則有漸未能遽達蒙象也<lb/>
　泉非蒙出之山下則蒙也夫人當蒙未知所適也必<lb/>
　果決其行而達之蒙未有害也必育養其徳而成之<lb/>
　治人之蒙與自治其蒙皆然<lb/>
初六發蒙利用刑人用説桎梏以往吝<lb/>
　隂柔之性而僻處下陋蒙甚矣不可不求所以發之<lb/>
　夫昏蒙甚者告之而弗喻引之而屢違非痛懲不能<lb/>
　知警而有奮故利用刑人也然痛懲之後又宜暫寛<lb/>
<pb n="55b"/>　舍之以徐觀其後用説去其桎梏之刑焉苟純用刑<lb/>
　人以往而不舍焉則終不足以發彼而我可吝矣<lb/>
象曰利用刑人以正法也<lb/>
　用刑人非酷暴也發蒙之初矩閑不可不正刑其不<lb/>
　法而後法可正以為愛蒙之必由乎此也<lb/>
九二包蒙吉納婦吉子克家<lb/>
　九二以陽剛為内卦之主統治羣隂當發蒙之任者<lb/>
　以理言之所治既廣物性不齊不可一槩取必也而<lb/>
<pb n="56a"/>　爻徳剛中實能包容而并育之吉道也且以陽受隂<lb/>
　而隂得所歸有納婦之象亦吉占也又二居下位而<lb/>
　善于治蒙能任上事有子克家之象占者有其徳則<lb/>
　當之矣<lb/>
象曰子克家剛柔接也<lb/>
　子克家雖二之能然非五任之二亦不能成功二剛<lb/>
　而五之柔與之接意相入情相契二始得有其教不<lb/>
　然我以我之剛而彼以彼之柔味殊臭别呼之而不<lb/>
<pb n="56b"/>　靈施之而不受二何為耶<lb/>
六三勿用取女見金夫不有躬无攸利<lb/>
　隂柔不中正昏愚而志邪蒙不足以盡之以女取象<lb/>
　則此女也人勿用取之也彼其貪欲忘恥見有金之<lb/>
　夫輙不自有其躬焉取之何所利乎<lb/>
象曰勿用取女行不順也<lb/>
　人未論才之髙下但其操行知慎則君子猶欲與之<lb/>
　如女雖无他長但知自慎者皆可取也若見金棄躬<lb/>
<pb n="57a"/>　不慎之大者斷不可取矣<lb/>
六四困蒙吝<lb/>
　既逺于陽又无正應獨守固陋誰與發之困於蒙焉<lb/>
　甚可吝也<lb/>
象曰困蒙之吝獨逺實也<lb/>
　羣隂皆近陽四獨逺之人皆欲上達而我獨甘汚陋<lb/>
　此其可恥也獨字重<lb/>
六五童蒙吉<lb/>
<pb n="57b"/>　雖居尊位而賦性柔中下應九二純一未發以聴治<lb/>
　于剛明是為童蒙之象聖功可修吉道也<lb/>
象曰童蒙之吉順以巽也<lb/>
　人不患蒙患有發蒙之人而我心不卑順不能與之<lb/>
　巽從而相入五有順徳以巽乎二此童蒙之所以吉<lb/>
　也<lb/>
上九擊蒙不利為冦利禦冦<lb/>
　以剛居上治蒙過剛有擊蒙之象夫取必太過攻治<lb/>
<pb n="58a"/>　太深則反阻其知能而无以自進于善是我反為彼<lb/>
　冦甚不利于如此也若捍其外誘以全其真純為之<lb/>
　禦冦焉則雖過于嚴宻亦其宜矣<lb/>
象曰利用禦冦上下順也<lb/>
　聖人行事惟欲人我各得其道則利矣禦冦以剛則<lb/>
　我之用剛得其宜而人借我之剛以去其冦彼亦樂<lb/>
　吾之用剛也上下皆順不亦利乎<lb/>
　　順字貼利字然上下二字亦不可畧葢治蒙者不<lb/>
<pb n="58b"/>　　可以已居上遂惟意所行也必上之道順而後下<lb/>
　　因以順必下之道順而後上益見其順惟禦冦能<lb/>
　　然故利<lb/>
䷄<hi>乾下坎上</hi>
需有孚光亨貞吉利涉大川<lb/>
　需待也天下事當時之未至機之未通雖聖人不敢<lb/>
　強進以速敗也此卦以乾遇坎剛健務進然遇險而<lb/>
　不遽進待之義也故名需夫人之需待有限于勢而<lb/>
<pb n="59a"/>　非出于心之實然者非能需者也或心實需而事有<lb/>
　不正非能需者也此卦九五坎體中實有中孚之象<lb/>
　陽剛中正以居尊位有得貞之象坎水在前乾健臨<lb/>
　之有將涉水而不輕進之象夫需待而有孚實心以<lb/>
　待真覺義命之可安則時之至否一毫不以累其心<lb/>
　吾見其絶計較之私而心光明矣絶憂患之擾而心<lb/>
　亨通矣又能守其正理應事之際惟行其天理所當<lb/>
　行而无所僥倖則其事可濟而吉矣凡事皆吉而大<lb/>
<pb n="59b"/>　川險難之際尤宜需之以正貞則又利涉矣信乎需<lb/>
　道内欲孚而外欲貞不可易也<lb/>
　　孚者若將終身焉心中實放得下也以此皎潔心<lb/>
　　胸而行事一循乎本分聖賢所以成大事而氣不<lb/>
　　亂智不鑿者此道而已<lb/>
彖曰需須也險在前也剛健而不陷其義不困窮矣<lb/>
　需之義須待也而此卦所以名需者坎在上乾在下<lb/>
　以卦徳推之是有險難在前也夫隂柔性躁不能久<lb/>
<pb n="60a"/>　待若剛健則沉毅不苟而不肯冒陷于險此其義固<lb/>
　可以不困窮矣<lb/>
需有孚光亨貞吉位乎天位以正中也利涉大川往有<lb/>
　功也<lb/>
　需而謂之有孚光亨貞吉者葢卦體九五位乎天位<lb/>
　則事之需與不需權固在五矣而五實有正中之徳<lb/>
　正則規模正大外无苟且之圖中則處心虛靜内无<lb/>
　躁動之念所以能孚能貞而光亨且吉也利涉大川<lb/>
<pb n="60b"/>　者卦象坎陷有大川之象乾健有利涉之象以乾而<lb/>
　涉大川則沉毅堅定有忍而克濟矣往則有功又非<lb/>
　特不困窮而已故云利也<lb/>
象曰雲上於天需君子以飲食宴樂<lb/>
　雲上于天无所復為待其隂陽之自和而雨耳事之<lb/>
　當需者亦不容更有所為但飲食晏樂俟其自至而<lb/>
　已一有所為則反敗矣<lb/>
初九需于郊利用恒无咎<lb/>
<pb n="61a"/>　國外曰郊未近于險之地也初去坎險尚逺其需也<lb/>
　需于郊之象也夫事未及我而我強與焉或先已靜<lb/>
　待而躁𠂻忽動又變常而姑試焉皆取咎之道也初<lb/>
　九乾剛有能恒于其所之象故需郊者惟宜恒其心<lb/>
　志以安處于郊焉則免咎矣<lb/>
象曰需于郊不犯難行也利用恒无咎未失常也<lb/>
　郊本無難若不知需是難非有意來困我而我固犯<lb/>
　之以行也難不可避亦不可犯初所以需于郊也需<lb/>
<pb n="61b"/>　者初本然之能固其常也无故而失其常度有舉皆<lb/>
　謬矣故利用恒乃无咎者此時无他善可冀惟未失<lb/>
　常則庶幾无咎也<lb/>
九二需于沙小有言終吉<lb/>
　二比初則漸近于險矣需于沙之象近險不能无小<lb/>
　傷或小有人言之災然剛中之人沉毅而善隨時必<lb/>
　不激于人言而失其需故終能濟險而吉<lb/>
象曰需于沙衍在中也雖小有言以吉終也<lb/>
<pb n="62a"/>　二雖近險然本性剛健能寛衍自得以居乎中道未<lb/>
　嘗急進也故雖有小言之傷而處之有道自能以吉<lb/>
　終也<lb/>
九三需于泥致冦至<lb/>
　三比二則又近于險矣為需于泥之象夫難已迫身<lb/>
　而九三又以過剛不中處之適足以致冦害之至耳<lb/>
象曰需于泥災在外也自我致冦敬慎不敗也<lb/>
　需于泥則災已在外一舉足即入災矣故冦至而曰<lb/>
<pb n="62b"/>　致者三自過剛自我致之也誠使敬以居心而慮患<lb/>
　又加慎焉固不至于敗也葢過剛則傲忽取敗故以<lb/>
　敬慎教之自能審宜量勢可救其不中之病矣<lb/>
六四需于血出自穴<lb/>
　血者殺傷之地穴者險陷之所四交坎體已入乎險<lb/>
　在殺傷之地而需焉為需于血之象然柔順得正能<lb/>
　靜以待之而不妄動又可以自險而出葢正與九三<lb/>
　之象相反<lb/>
<pb n="63a"/>象曰需于血順以聴也<lb/>
　血而需焉葢本其柔順之心以聴乎時也使非順聴<lb/>
　則殺傷之地不可一息處安能需乎三在險外而過<lb/>
　剛以致冦四已入險而順聴以出穴天下事成敗何<lb/>
　常顧人自處如何耳<lb/>
九五需于酒食貞吉<lb/>
　需將極矣而九五以陽剛中正需于尊位時无他為<lb/>
　酒食晏樂以需之而已得正而吉<lb/>
<pb n="63b"/>象曰酒食貞吉以中正也<lb/>
　需于酒食非晏安荒逸之比也以其有中正之徳内<lb/>
　不躁而外不苟故能安以待之酒食即其正理也<lb/>
上六入于穴有不速之客三人來敬之終吉<lb/>
　隂居險極才不足自拯時已需極无復容待遂陷而<lb/>
　入于險中矣有入于穴之象幸下應九三三與下二<lb/>
　陽正需極而並進為不速之客三人來之象三陽既<lb/>
　進隂不能禦而順之有敬之之象夫我方溺于極險而<lb/>
<pb n="64a"/>　忽有強力之人連類而至是我意外之幸也彼之志<lb/>
　雖不在我我敬待之固可資其力以出險也終吉<lb/>
　　蒙引曰此爻彷彿如漢髙為項羽所怒忽得項伯<lb/>
　　救之之類世事如此類甚多惟有智量之人步步<lb/>
　　得活法要在寧耐委曲上<lb/>
象曰不速之客來敬之終吉雖不當位未大失也<lb/>
　才足以濟其位之事則為當位隂居險極是不當位<lb/>
　而將有大失也惟不速之客來而能敬之則雖不當<lb/>
<pb n="64b"/>　位而未至于大失不大失即吉也<lb/>
䷅<hi>坎下乾上</hi>
訟有孚窒惕中吉終凶利見大人不利涉大川<lb/>
　訟爭辯也攻責也此卦上乾下坎以上下言上剛以<lb/>
　制其下下必有所不堪下險以伺其上上又為其所<lb/>
　脅以一人言内險則心忍于害物外健則力足以遂<lb/>
　奸以兩人言則此既險能脅彼短以為辭彼又健能<lb/>
　為我敵而不屈凡此皆訟道也故名訟及觀卦内九<lb/>
<pb n="65a"/>　二中實上无應與有有孚而見窒之象坎為加憂有<lb/>
　惕象卦變自遯來剛來居二而得中有中象上九過<lb/>
　剛居訟之極有終極其訟之象九五剛健中正以居<lb/>
　尊位有大人之象以剛乘險為以實履陷有不利涉<lb/>
　大川之象文王本其象以著戒曰凡訟者必情真理正<lb/>
　而見枉于人有孚而見窒則不免于訟矣然必心懐<lb/>
　惕厲可已即已惕而中焉則吉苟務終極其事以為<lb/>
　快則凶道也大人中正能公能明斯利見之若涉虛<lb/>
<pb n="65b"/>　冒險涉大川焉則不利也訟雖衰世之事而聖賢處<lb/>
　之依然仁厚正大之心天下皆我同體訟之事何忍<lb/>
　見訟之辭何忍聞訟之意何忍萌也然必言不可訟<lb/>
　又非所以御末世之變不得已而訟焉必自審果有<lb/>
　孚乎果見窒乎是自反至矣恕物至矣然猶自慚自<lb/>
　懼苟可已而已焉甚不樂其事之終葢以不欲訟之<lb/>
　心而行乎訟依然仁厚正大之意也<lb/>
彖曰訟上剛下險險而健訟<lb/>
<pb n="66a"/>　訟者以卦徳推為上剛下險又為險而健皆致訟之<lb/>
　由故名訟<lb/>
訟有孚窒惕中吉剛來而得中也終凶訟不可成也利<lb/>
　見大人尚中正也不利涉大川入于淵也<lb/>
　其為有孚窒惕中吉者以卦變推之訟有自遯變來<lb/>
　之義遯九三之剛來居于二而得中焉惟二居中則<lb/>
　中實无應之象加憂得中之象皆出矣其曰終凶者<lb/>
　以理言之訟非善事不可成也若終之則樂成其事<lb/>
<pb n="66b"/>　是凶人之道也曰利見大人者以卦體推之繫辭聖<lb/>
　人葢取九五之中正也不利涉大川者以卦象推之<lb/>
　乾剛而實坎險而陷以實物而履陷物之上則墜沒<lb/>
　于深淵耳故不利<lb/>
象曰天與水違行訟君子以作事謀始<lb/>
　天上水下相違而行訟象也凡訟生于爭爭皆生于<lb/>
　始之不慎君子凡所作事必謀其始使其後无可爭<lb/>
　之端則訟永絶矣<lb/>
<pb n="67a"/>初六不永所事小有言終吉<lb/>
　人之終訟必剛健有勢力者能之初六隂柔才弱居<lb/>
　下勢卑故其訟也能量力知止而不長永其事雖小<lb/>
　有言語之傷而終于獲吉<lb/>
象曰不永所事訟不可長也雖小有言其辨明也<lb/>
　不永所事葢訟原不可長也雖小有言然其辨之未<lb/>
　嘗不明又何不吉乎<lb/>
九二不克訟歸而逋其邑人三百戸无𤯝<lb/>
<pb n="67b"/>　陽剛為險之主本欲訟者也然以剛居柔得中于下<lb/>
　則其心猶知自屈于理况上應陽剛居尊之九五勢<lb/>
　不相敵故始雖欲訟而其後竟不能乃歸而逋逃焉<lb/>
　其所逃之地又邑人三百戸之小邑自處卑約如此<lb/>
　庶可免于災患矣无𤯝<lb/>
　　雙湖胡氏曰初三四吉二僅无𤯝者以犯分于先<lb/>
　　不克而後逋竄非本无訟上之心也雲峰胡氏曰<lb/>
　　九二九四皆以剛居柔故皆不克訟但九四居健<lb/>
<pb n="68a"/>　　體之初非能用其健者九二為險體之主則本欲<lb/>
　　用其險者以勢不敵而避故僅可无𤯝<lb/>
象曰不克訟歸逋竄也自下訟上患至掇也<lb/>
　二非不能訟者今乃不克訟而歸逋竄也何哉葢二<lb/>
　之訟五乃下訟上也自下訟上勢分不敵則其患之<lb/>
　至皆自取也二明乎此能无逋竄耶<lb/>
六三食舊徳貞厲終吉或從王事无成<lb/>
　隂柔才弱非能訟者此其素分所謂舊徳也夫能訟<lb/>
<pb n="68b"/>　之人好訟尚凶况才弱之人不安其分意欲免危而<lb/>
　適以召禍故其象為守素分而居正焉則雖有被侵<lb/>
　之厲而我不好訟患无由生終必吉矣然處訟以无<lb/>
　爭為貴而任事以有為為功如三之才或以從王事<lb/>
　則不能成功也葢爭訟貴其怯而有為存乎才此句<lb/>
　泛説與上文不相繫<lb/>
象曰食舊徳從上吉也<lb/>
　食舊徳者才不足有為惟從上所為則吉也故有无<lb/>
<pb n="69a"/>　成之戒<lb/>
九四不克訟復即命渝安貞吉<lb/>
　剛而不中有訟之象以其居柔故又為不克訟而復<lb/>
　反就于正理且渝變其素而心安于貞焉吉道也夫<lb/>
　人受天命以生天命以善不命以惡命以正不命以<lb/>
　邪故命者正理也好訟之人是非忿怨之氣勃于中<lb/>
　術數攻取之私熾于外安肯降心以就正理四剛中<lb/>
　有柔故能復還就正理而以言其心則已脫然大變<lb/>
<pb n="69b"/>　其矜強角勝之習不待矯強而安處于貞也聖人不<lb/>
　貴无過而貴改過故許其吉<lb/>
象曰復即命渝安貞不失也<lb/>
　向也騁私智背正理其失甚矣今復歸而即命渝變<lb/>
　而安貞是乃得其立身制事之本則而不失也人亦<lb/>
　何為不復不渝以甘失乎<lb/>
九五訟元吉<lb/>
　陽剛中正以居尊位聴訟而得其平者也訟之直者<lb/>
<pb n="70a"/>　見之必獲伸矣大善而吉<lb/>
象曰訟元吉以中正也<lb/>
　中則聴不偏正則斷合理故訟之直者利見之<lb/>
上九或錫之鞶帶終朝三褫之<lb/>
　剛居訟極好強務勝此終訟之凶人也當其幸而勝<lb/>
　也或受賞于上而錫之鞶帶之服然終朝之間已三<lb/>
　次褫奪之矣況所謂勝而受賞者又未必然乎<lb/>
象曰以訟受服亦不足敬也<lb/>
<pb n="70b"/>　凡好訟者彼葢以訟為能以勝為榮耳夫訟勝之榮<lb/>
　至于受服而極矣然以訟受服亦不足敬狡横取榮<lb/>
　見者唾棄況因訟受服者又萬无一二乎甚矣其所<lb/>
　為能者乃天下之大愚其所為榮者乃天下之大辱<lb/>
　也亦可哀也<lb/>
䷆<hi>坎下坤上</hi>
師貞丈人吉无咎<lb/>
　師兵衆也此卦下坎上坤伏至險于大順藏不測于<lb/>
<pb n="71a"/>　至靜有寓兵于民之象又惟九二一陽居下卦之中<lb/>
　有將帥之象上下五隂順而從之有兵衆之象九二<lb/>
　以剛居下任事六五以柔居上而任之為人君命將<lb/>
　出師之象故名師夫行師非聖人得已惟一以禁暴<lb/>
　安民為主不忿不貪師得其正此第一本務要務也<lb/>
　然行兵制勝變化不可概舉要在任老成明達之人<lb/>
　熟厯事變而持重逺慮者乃可為將也行師以貞又<lb/>
　任丈人為將則師出有功吉矣又何咎丈人不必素<lb/>
<pb n="71b"/>　居崇貴但才謀徳業衆所畏服者是也<lb/>
彖曰師衆也貞正也能以衆正可以王矣<lb/>
　師之為言衆也貞之為言正也卦體一陽在下之中<lb/>
　而五隂皆為所以此將帥之事兵衆皆聴其所以也<lb/>
　以者欲左之則左之欲右之則右之之謂然以之于<lb/>
　不正則為爭奪之禍以之于正則為王者之師夫行<lb/>
　一不義殺一不辜而得天下不為則人孰不懐徳服<lb/>
　義願以為主可以王矣此行師所以首貴貞也<lb/>
<pb n="72a"/>剛中而應行險而順以此毒天下而民從之吉又何咎<lb/>
　矣<lb/>
　其曰丈人吉无咎者卦體九二剛中而六五應之剛<lb/>
　則有勇有威中則虛𠂻善應此丈人之才也卦徳則<lb/>
　行險而順行兵凶戰危之事而一皆順乎人心之所<lb/>
　願此丈人之徳也丈人才徳若此則雖以兵事毒害<lb/>
　乎天下而民且悦從之事必克動合義吉又何咎矣<lb/>
　毒如殺戮之慘供億之煩征戍之苦皆是<lb/>
<pb n="72b"/>　　雲峰胡氏曰毒之一字見王者之師不得已而用<lb/>
　　之如毒藥之攻病非沉疴堅癥不輕用也其指深<lb/>
　　矣<lb/>
象曰地中有水師君子以容民畜衆<lb/>
　水之險汜于地外則為害矣惟藏于地中天下不見<lb/>
　水惟見地而地之内實莫非水君子知國家不可无<lb/>
　兵特兵形見則為亂惟藏兵于民凡平時厚其生聚<lb/>
　善其政教皆以容保吾民耳而一旦有事即用之為<lb/>
<pb n="73a"/>　兵葢容民之中即以畜備其衆所以天下不見衆惟<lb/>
　見民而民无非衆也<lb/>
初六師出以律否臧凶<lb/>
　在卦之初出師之始也出師之道當謹始守律坐作<lb/>
　進退之有節牛馬臣妾之无逸六步七步之不敢越<lb/>
　四伐五伐之不敢亂皆有法焉當出師之始即宜申<lb/>
　嚴其法所以一耳目齊心志為不可敗之基也苟其<lb/>
　始不善則伍亂陣囂必為敵乘矣凶<lb/>
<pb n="73b"/>象曰師出以律失律凶也<lb/>
　師出以律是必律之斷不可失故如此戒之也觀于<lb/>
　失律必凶而安得不斷斷以律乎<lb/>
九二在師中吉无咎王三錫命<lb/>
　在下而統羣隂是將帥之職也而有剛中之徳以是<lb/>
　徳而在師中威徳兼濟所謂丈人而吉无咎者也且<lb/>
　上應于五受其寵任王三錫以命眷遇之殷不一而<lb/>
　足將之得主以行志未有如二者也<lb/>
<pb n="74a"/>象曰在師中吉承天寵也王三錫命懐萬邦也<lb/>
　人君寵任不専則威不伸權不重或中制或旁參計<lb/>
　畫不行讒間滋起何由成功乎故二之在師中吉非<lb/>
　獨二之能葢由于承天王之寵遇也而王之所以寵<lb/>
　二而三錫命者又豈私于二哉懐念萬邦愛萬邦之<lb/>
　心切則其待安萬邦之人自不得不殷耳<lb/>
六三師或輿尸凶<lb/>
　以隂居陽則才弱志剛不正不中則犯非其分以是<lb/>
<pb n="74b"/>　人為將則師或至于撓敗覆沒而輿尸以歸者有之<lb/>
　矣何凶如之<lb/>
象曰師或輿尸大无功也<lb/>
　三固自必有功者孰意至于輿尸是大无功也<lb/>
六四師左次无咎<lb/>
　隂柔不中雖不足于才而居隂得正量已之力全師<lb/>
　而退无咎<lb/>
象曰左次无咎未失常也<lb/>
<pb n="75a"/>　見可而進知難而退兵之常也左次雖无功亦未失<lb/>
　常故无咎也<lb/>
六五田有禽利執言无咎長子帥師弟子輿尸貞凶<lb/>
　柔順而中非好為兵端者特冦敵之起實為民患如<lb/>
　田有禽以害稼則勢不獲已利于摶執之而已何咎<lb/>
　此所謂師貞也但師行雖正而成敗係于用將苟九<lb/>
　二長子帥師是將已得人矣又使三四弟子參之則<lb/>
　是使之輿師而歸師雖正而實凶矣<lb/>
<pb n="75b"/>象曰長子帥師以中行也弟子輿尸使不當也<lb/>
　所以必用長子帥師者謂其有剛中之道而行師也<lb/>
　使之帥師當矣若弟子輿尸則使之不當也又誰咎<lb/>
　乎<lb/>
上六大君有命開國承家小人勿用<lb/>
　師之終順之極論功行賞之時也坤為土有國家之<lb/>
　象故大君當功成之日有封賞之命焉功大者使之<lb/>
　開國而為諸侯功小者使之承家而為大夫无差无<lb/>
<pb n="76a"/>　吝此王者所以公天下也然興師之日用人之才不<lb/>
　責其行雖小人亦可有功封賞固无不及也若任以<lb/>
　官政與謀國事則不可故又戒以小人勿用<lb/>
象曰大君有命以正功也小人勿用必亂邦也<lb/>
　功有大小必大君親命之而後大小之實可見以正<lb/>
　功也若小人則斷乎勿用致戒如此之嚴者葢用之<lb/>
　必至于亂邦也以其挾私任術之心而立之政權之<lb/>
　際彼肯晏然盡心于我而无他乎惟其亂邦之禍有<lb/>
<pb n="76b"/>　必然者故斷以勿用<lb/>
　　隆山李氏曰六爻出師駐師將兵將將與夫奉辭<lb/>
　　伐罪旋師班賞无所不載雖後代兵書之煩殆不<lb/>
　　如師卦六爻之畧況于論王者之師比之後世權<lb/>
　　謀之書竒正逺甚人君不得已而用兵何必捨此<lb/>
　　而他求哉<lb/>
　　建安丘氏曰出師之道不可不正故曰師貞帥師<lb/>
　　之任不可非人故曰丈人吉无咎葢只七字而用<lb/>
<pb n="77a"/>　　師之道盡矣四之无咎不如二之吉而三之凶又<lb/>
　　不如四之无咎聖人以萬世用兵利害而權輕重<lb/>
　　于吉凶无咎四字之間後之出師命將者盍亦鑒<lb/>
　　于斯乎<lb/>
　<lb/>
　<lb/>
　<lb/>
　<lb/>
<pb n="77b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀易日鈔卷一<lb/>
</p>

  </div>
            <div>
<head>讀易日鈔卷二</head> <lb/>
    <p>
<pb n="1a"/>欽定四庫全書<lb/>
　讀易日鈔卷二<lb/>
　　　　　　　　　　　　　贊善張烈撰<lb/>
上經<lb/>
䷇<hi>坤下坎上</hi>
比吉原筮元永貞无咎不寧方來後夫凶<lb/>
　比者兩相親輔之意九五以剛中正居上上下五隂<lb/>
　比而從之以一人而撫衆人以衆人而仰一人之象<lb/>
<pb n="1b"/>　故名比夫人而為人所親輔吉矣然人比于我而我<lb/>
　无元善之徳則惻怛同體之心不篤无長永之徳則<lb/>
　始勵善而終敗徳者有之無貞正之徳則又未免涉<lb/>
　于驩虞干譽之術此三者徳不足當人之比皆吾咎<lb/>
　也故為人比者必再考以自審果其有元永貞之徳<lb/>
　乃為无咎也我既可以當人比而无咎則凡未比于<lb/>
　我而不得所安者皆將來歸以求安彼後至之人則<lb/>
　自取凶耳非我咎也<lb/>
<pb n="2a"/>彖曰比輔也下順從也<lb/>
　比之為言輔也此卦所以為輔者以卦體九五一陽<lb/>
　居尊位而下之羣隂皆順從之有親輔一人之象故<lb/>
　名比也<lb/>
原筮元永貞无咎以剛中也不寧方來上下應也後夫<lb/>
　凶其道窮也<lb/>
　其曰元永貞者卦體九五剛中陽剛之道長育萬物<lb/>
　冐覆羣生所謂元也中則又純粹以居心無一物以<lb/>
<pb n="2b"/>　間之故能永無一私以雜之故能貞也曰不寧方來<lb/>
　者隂性從陽而卦體惟五一陽舉上下羣隂皆應之<lb/>
　此方來之象也後夫凶者此交已固彼來已晚雖欲<lb/>
　來且不見受其道窮而无所之故凶也<lb/>
象曰地上有水比先王以建萬國親諸侯<lb/>
　物相親比而无間者莫如水在地上所以為比也先<lb/>
　王欲與天下相比而勢不能徧情不及周于是分建<lb/>
　萬邦而又制朝聘往來之禮以親之則諸侯莫不承<lb/>
<pb n="3a"/>　宣徳意以親比天下此先王所以比天下而无間者<lb/>
　也<lb/>
　　蒙引曰六字是一串意非兩平隆山李氏曰于師<lb/>
　　得古井田之法于比得古封建之法　按大象凡<lb/>
　　論理之事則槩曰君子凡創制之事則槩曰先王<lb/>
初六有孚比之无咎有孚盈缶終來有他吉<lb/>
　居初是與上人初相比也初與人比而輒懐二心視<lb/>
　所比之人汎汎相值非實有不可解于心者而與之<lb/>
<pb n="3b"/>　親輔也比人者固如是乎故必有孚比之乃于此道<lb/>
　為无咎若積之以至充實無一念一事之不孚如盈<lb/>
　缶焉則今雖止于无咎而終來又有意外之吉也<lb/>
象曰比之初六有他吉也<lb/>
　比之道在乎初初能有孚則終致有他之吉其始不<lb/>
　誠終焉得吉<lb/>
六二比之自内貞吉<lb/>
　汲汲求比于人不擇所應比而妄比焉皆不正以取<lb/>
<pb n="4a"/>　凶者也六二柔順則安于分中正則審于理上比九<lb/>
　五之正應其比之也乃素處于内初无求人之心及<lb/>
　見其分之當從理之當合乃從容自内而出以比于<lb/>
　外焉得比之貞无過此者必見重于所比矣吉<lb/>
象曰比之自内不自失也<lb/>
　比不可後亦不可不正如二比之自内則守正而不<lb/>
　自失者矣葢人可比而我不比謂之失人人不可比<lb/>
　而我比謂之自失<lb/>
<pb n="4b"/>六三比之匪人<lb/>
　隂柔不中正承乘應皆隂夫比皆以比五為義而三<lb/>
　獨比隂此其比之也皆非其所當比之人矣<lb/>
象曰比之匪人不亦傷乎<lb/>
　人之成敗皆視所比而三獨比之匪人不亦大可傷<lb/>
　憐乎爻不言凶而夫子惻然痛憫之人可以惕然省<lb/>
　矣<lb/>
六四外比之貞吉<lb/>
<pb n="5a"/>　柔順得正外比九五五陽剛中正賢也居尊位上也<lb/>
　親賢從上比之正也故吉<lb/>
象曰外比于賢以從上也<lb/>
　五剛明之賢而四比之是外比于賢然四之比五豈<lb/>
　特以其賢而後比之哉正以五居我上分所當比則<lb/>
　盡吾忠順焉有擇則二心矣<lb/>
九五顯比王用三驅失前禽邑人不誡吉<lb/>
　一陽居尊剛健中正卦之羣隂皆來比已五能以一<lb/>
<pb n="5b"/>　心普現于衆人之前顯明其比無少私暗為顯比焉<lb/>
　來固不拒去亦不追如天子田獵止用三面之網開<lb/>
　其前面禽之從前而去者任其去耳不求必得也而<lb/>
　其私屬之邑人亦皆化于无私不相警備以求必得<lb/>
　縱禽之去一如上之意焉凡此皆吉之道也<lb/>
　　邑人不誡如中牟童子狎雉不捕或問之曰使君<lb/>
　　好仁方春物生故不忍捕也即此意<lb/>
象曰顯比之吉位正中也舍逆取順失前禽也邑人不<lb/>
<pb n="6a"/>　誡上使中也<lb/>
　所以為顯比之吉者由其居乎正中正則行不私中<lb/>
　則心無黨故能顯比也失前禽者葢禽之逆我而去<lb/>
　者舍之順我而來者取之取舍聴其順逆而无必得<lb/>
　之心焉故失前禽也邑人不誡是邑人亦浩浩蕩蕩<lb/>
　有無偏無黨之心矣則皆上使之然也<lb/>
上六比之无首凶<lb/>
　居上有比下之責然隂柔无徳无以比下不足為人<lb/>
<pb n="6b"/>　首凶道也<lb/>
　　按上爻諸家皆以後夫當之惟本義更取一義葢<lb/>
　　居上位者如人之首衆所仰庇居上而无徳不足<lb/>
　　為首人思去之矣比之辭曰吉則无首之凶可知<lb/>
象曰比之无首无所終也<lb/>
　以上下之象言之則上為无首矣以終始之象言則<lb/>
　上又為无終葢徳不足以首物則人有始比之而終<lb/>
　棄之者矣安所得終也<lb/>
<pb n="7a"/>䷈<hi>乾下巽上</hi>
小畜亨宻雲不雨自我西郊<lb/>
　小隂也畜收而止之也上巽下乾以隂畜陽又卦惟<lb/>
　六四一隂上下五陽皆為所畜是皆以小畜大之象<lb/>
　隂柔力弱能繫而不能固又為所畜者小之象故名<lb/>
　小畜夫曰小畜似陽已受制而隂志得行矣然隂之<lb/>
　畜陽惟以巽入柔其剛健非力能制之故陽之亨自<lb/>
　若况卦有内健外巽之徳二五居中用事陽剛之志<lb/>
<pb n="7b"/>　得行故其占當得亨通然據所畜者小之義是畜未<lb/>
　極而施未行如宻雲而不成雨因雲自西郊隂方而<lb/>
　起隂先倡而陽不與和故也筮者得之則占亦如其<lb/>
　象云宻雲不雨自我西郊此二句只是所畜者小之<lb/>
　義不必就以隂畜陽説葢與上亨字不相蒙乃各自<lb/>
　為説也<lb/>
彖曰小畜柔得位而上下應之曰小畜<lb/>
　陽必求隂卦體惟六四一柔得上位則上下五陽皆<lb/>
<pb n="8a"/>　欲與之應矣志繫乎柔能无為所畜乎故曰小畜<lb/>
健而巽剛中而志行乃亨<lb/>
　陽為隂畜又何以得亨葢陽剛之人苟内失剛正之<lb/>
　性則流為隂類矣苟外無順宻之用則害于隂類矣<lb/>
　惟卦徳内健則不撓外巽則不激是陽剛善于自全<lb/>
　之道也况天下事在外者無權居中者有勢而卦體<lb/>
　二五之剛皆居中位執權用事其志得行合此二者<lb/>
　乃所以亨也<lb/>
<pb n="8b"/>宻雲不雨尚往也自我西郊施未行也<lb/>
　宻雲不雨者凡陽氣上進若隂力濃厚能禁而遏之<lb/>
　則相蒸而成雨矣今陽尚盛隂方㣲不能遏陽陽直<lb/>
　遂其上往之勢故不成雨也自我西郊者隂倡于先<lb/>
　欲施其隂氣而未能大行也要之此卦五陽志應于<lb/>
　隂遂為所畜此以小畜大之義也然五陽一隂勢自<lb/>
　不敵陽雖隠然有被畜之憂而此時固猶尚往也隂<lb/>
　雖隠然有畜陽之機而此時固猶未行也此所畜者<lb/>
<pb n="9a"/>　小之義也但大勢雖猶屬陽而隠機蚤已屬隂狃目<lb/>
　前之盛而不知氣機已非乆之而尚往者不往未行<lb/>
　者可行矣此必至之勢識㣲者所甚懼也聖人繫辭<lb/>
　非徒幸之欲陽之及時蚤見而豫防耳<lb/>
象曰風行天上小畜君子以懿文徳<lb/>
　風有氣无質能畜而不能乆小畜象也君子之徳亦<lb/>
　有畜之小者如威儀文辭之文徳必懿美之此其一<lb/>
　身之小節未足為厚積而逺施也然不可以其小而<lb/>
<pb n="9b"/>　不畜也<lb/>
初九復自道何其咎吉<lb/>
　當畜時而欲進似于倚隂之力况與四正應尤似求<lb/>
　援于隂是進不能无咎也然初豈必不可進哉陽本<lb/>
　在上之物而初又得正而逺于隂則其進而向上也<lb/>
　乃自其應行之故道而復還其舊云耳非有私于隂<lb/>
　何其咎且不受隂制而志可行矣吉卦本小畜爻皆<lb/>
　以不受畜為義<lb/>
<pb n="10a"/>象曰復自道其義吉也<lb/>
　小畜之時似不宜進惟自道之復正以義酌之而不<lb/>
　失其正故吉<lb/>
九二牽復吉<lb/>
　三陽志同而九二漸與隂近惟其剛中則心无邪趨<lb/>
　又審于善進之道于是知初九之復自道為可依倚<lb/>
　而相牽連以復吉同初矣<lb/>
象曰牽復在中亦不自失也<lb/>
<pb n="10b"/>　二之牽復由其居中則善别勢理而所連得人故初<lb/>
　不自失二亦不自失也在中是指出能牽復之由<lb/>
九三輿說輻夫妻反目<lb/>
　九三亦欲上進然剛而不中則不能靜察理勢而用<lb/>
　情失當又迫近于隂本非正應而隂陽相悦遂為所<lb/>
　係畜欲如初二之脫然自進其可得乎是輿説輻之<lb/>
　象也夫先以其媚順我也而遂䁥之彼既得暱而有<lb/>
　勢則不復媚我反能制我至見其制我乃忿忿與之<lb/>
<pb n="11a"/>　爭也又如夫妻反目此皆理勢之必至者<lb/>
象曰夫妻反目不能正室也<lb/>
　夫妻反目妻固不足責也室者夫之室情好之地裁<lb/>
　之以正則愛可乆溺于情而不正其室能无反目乎<lb/>
六四有孚血去惕出无咎<lb/>
　以一隂畜衆陽本有傷害憂懼血與惕不免也夫獨<lb/>
　力不克必得陽剛助之乃能无患四則柔正虛巽内<lb/>
　具實心二陽樂得而助之以此制剛血可去惕可出<lb/>
<pb n="11b"/>　无咎<lb/>
　　蒙引曰爻辭以四為小人耶君子耶曰不目為小<lb/>
　　人也只是位卑力小不任大事底人也<lb/>
象曰有孚惕出上合志也<lb/>
　有孚所以惕出者有孚則上合二陽之志故得陽力<lb/>
　以免于懼也<lb/>
九五有孚攣如富以其鄰<lb/>
　卦本以巽畜乾故巽體三爻為同心畜乾鄰之象也<lb/>
<pb n="12a"/>　而九五居中處尊其勢尤足以役人故其孚誠與上<lb/>
　下相攣固而不可解是其心同也而又能用富厚之<lb/>
　力以指麾其同事之鄰其畜之必矣初二三言不可<lb/>
　受畜之義四五又言畜剛之義葢在四言四著以弱<lb/>
　制強之法在五言五著以上制下之道<lb/>
象曰有孚攣如不獨富也<lb/>
　世固有有富力而不能以其鄰者五曰有孚攣如則<lb/>
　不獨用其富厚之力也<lb/>
<pb n="12b"/>上九既雨既處尚徳載婦貞厲月幾望君子征凶<lb/>
　卦名小畜隂固不能甚畜夫陽也然陽剛志疎隂柔<lb/>
　術宻平日不覺其畜勢愈欵緩而濡蒸已透陽且漸<lb/>
　與之和諧不以志行為務于是向之不雨者今既雨<lb/>
　矣陽之可亨者今既處而不行矣是皆誰使之然耶<lb/>
　葢由陽悦于隂不知自正尊尚隂徳以積至滿載故<lb/>
　也夫以隂加陽理不順則勢不安雖自託于正亦危<lb/>
　厲之道也則隂宜戒也然隂既已盛如月之幾望矣<lb/>
<pb n="13a"/>　君子苟猶欲征進不徒取其凶乎則陽亦宜戒也<lb/>
象曰既雨既處徳積載也君子征凶有所疑也<lb/>
　既雨既處由隂徳積于至載也非載則畜不成非積<lb/>
　則亦不載人亦慎于始之積者而已聖人无時不樂<lb/>
　君子之進而此獨戒以征凶者君子本志于征進而<lb/>
　當隂盛抗陽之日則有所遲疑審顧而不敢進也<lb/>
䷉<hi>兌下乾上</hi>
履虎尾不咥人亨<lb/>
<pb n="13b"/>　履躡人後而進也此卦以兌遇乾乾剛在前兌以和<lb/>
　説躡其後故名履夫剛強之人性不可犯履其後者<lb/>
　如隨虎後而行未有不被噬者然而剛戾之生本無<lb/>
　實性激發則剛如兌者履剛強而以和説行之恭敬<lb/>
　和順不激不忤則彼無所生其怒而我行得通象為<lb/>
　履虎尾不咥人可致亨通天下至危之地亦在乎人<lb/>
　之善處耳<lb/>
　　雲峰胡氏曰人之涉世多是危機不為所傷乃見<lb/>
<pb n="14a"/>　　所履大傳曰易之興也其當文王與紂之事耶是<lb/>
　　故其辭危危莫危于履虎尾之辭矣故九卦處憂<lb/>
　　患以履為首<lb/>
彖曰履柔履剛也<lb/>
　履者卦莫柔于兌莫剛于乾卦體以兌柔履乾剛之<lb/>
　後故名履<lb/>
説而應乎乾是以履虎尾不咥人亨<lb/>
　夫以至柔履至剛甚危矣然正惟卦徳以和説而應<lb/>
<pb n="14b"/>　乎乾是以不致傷而得亨通也身相隨則曰履心相<lb/>
　契則曰應不特身相隨且心相契得其歡情故不傷<lb/>
　而亨和説非阿媚也正而不激耳<lb/>
剛中正履帝位而不疚光明也<lb/>
　然履之所以可亨又有義焉卦體九五帝位也夫君<lb/>
　道主持萬幾貴以剛心無偏繫貴以中事必當理貴<lb/>
　以正惟九五則剛中正可以履帝位而無媿于心由<lb/>
　是發于事業天下共仰其剛健有為之功共被其中<lb/>
<pb n="15a"/>　正無私之徳光輝四被而不可掩也斯亦亨道也<lb/>
象曰上天下澤履君子以辯上下定民志<lb/>
　天在上澤在下尊卑較然此禮所由起人之所履也<lb/>
　君子觀人心之欲无窮得此望彼志向囂然人人欲<lb/>
　以尊富自處此大亂之道也君子為之辨别上下使<lb/>
　貴賤等差各安其分以定人之志使不妄冀其取于<lb/>
　天澤之義而示人以所履也如此<lb/>
初九素履往无咎<lb/>
<pb n="15b"/>　人固有素守剛正一涉世故而頓改前行者初九居<lb/>
　下位當履初而陽剛得正不為物誘是能率其素履<lb/>
　者也以此往宜无咎矣<lb/>
象曰素履之往獨行願也<lb/>
　君子自有志願恥與世浮沉故素履若非所以宜世<lb/>
　而竟以是往葢獨行其心之所願而已毁譽利害非<lb/>
　所計也<lb/>
九二履道坦坦幽人貞吉<lb/>
<pb n="16a"/>　世路險阻人營營其中擇利而趨不暇正理九二居<lb/>
　下无應不為世知而剛中之徳足以自樂為率履其<lb/>
　道坦坦平易此幽靜之人所以自守其貞而措躬于<lb/>
　吉也<lb/>
象曰幽人貞吉中不自亂也<lb/>
　貞吉而必屬之幽人者幽靜乃不亂之義内無可悦<lb/>
　故有慕于外世物變現自起自消非有意亂我而我<lb/>
　自亂若中徳自娱豈自亂也<lb/>
<pb n="16b"/>六三眇能視跛能履履虎尾咥人凶武人為于大君<lb/>
　不中不正才弱志剛無能而好自用如目眇而自以<lb/>
　為能視足跛而自以為能履志剛如此以此履乾必<lb/>
　見傷害履虎尾咥人凶且據其才弱志剛之象又如<lb/>
　武人無為君之才而今為大君必恣暴以速亡矣信<lb/>
　乎其被咥而凶也<lb/>
象曰眇能視不足以有明也跛能履不足以與行也咥<lb/>
　人之凶位不當也武人為于大君志剛也<lb/>
<pb n="17a"/>　眇之能視其視幾何不足以有明也跛之能履其履<lb/>
　幾何不足以與行也履本不咥人而三獨有咥人之<lb/>
　凶者以居位不當无中正之徳也武人為于大君以<lb/>
　其志剛必至肆暴也<lb/>
九四履虎尾愬愬終吉<lb/>
　迫近九五之剛危如履虎尾矣然四雖不中正而以<lb/>
　剛居柔不敢用剛而愬愬然戒懼以敬畏事剛終可<lb/>
　以得上心矣吉<lb/>
<pb n="17b"/>象曰愬愬終吉志行也<lb/>
　履虎而行志欲上進也敬順之則上進之志可行所<lb/>
　以吉也<lb/>
九五夬履貞厲<lb/>
　剛中正有能為之資履帝位挾得為之勢下又以兌<lb/>
　説應之惟所欲為無少拂逆由是視天下人無出我<lb/>
　右天下事無足我難者凡有行履決斷无疑如此將<lb/>
　自恃過甚有隠患而不悟雖曰剛斷人君之正然危<lb/>
<pb n="18a"/>　道也在下者患不能樂故喜其履坦在上者患不能<lb/>
　憂故戒其夬履<lb/>
象曰夬履貞厲位正當也<lb/>
　正則有能為之資當則挾得為之勢傷于所恃故厲<lb/>
上九視履考祥其旋元吉<lb/>
　當履之終祥不必問之天也唯宜自視所履以考其<lb/>
　所應得之祥苟視之而所履周旋无虧无一事一念<lb/>
　之非善則无往而不與吉相迎大善而吉可自考而<lb/>
<pb n="18b"/>　知也如未旋則吉凶之多少亦可自決矣<lb/>
象曰无吉在上大有慶也<lb/>
　以元吉而在上則積非一日善非一端可以大有福<lb/>
　慶也<lb/>
䷊<hi>乾下坤上</hi>
泰小往大來吉亨<lb/>
　泰通也此卦天地交而二氣通故名泰正月之卦也<lb/>
　當泰之時坤隂往居于外乾陽來居于内又卦變自<lb/>
<pb n="19a"/>　歸妹來六往居四九來居三是皆陽剛為主隂柔順<lb/>
　從則善氣日盛而隂慝不得為之阻吉亨之道也<lb/>
彖曰泰小往大來吉亨則是天地交而萬物通也上下<lb/>
　交而其志同也内陽而外隂内健而外順内君子而<lb/>
　外小人君子道長小人道消也<lb/>
　六十四卦言隂陽消長者不一然未有正當消長之<lb/>
　中如泰否者也一泰一否氣化之升降判焉人事之<lb/>
　治亂定焉卦曰泰辭曰小往大來吉亨則是天地相<lb/>
<pb n="19b"/>　交而萬物之氣得通也此以氣化求之然也是上下<lb/>
　相交君降已以求臣臣仰贊以答君而同心圖治也<lb/>
　此以人事求之然也且氣有隂陽隂陽之徳有健順<lb/>
　而泰則内陽外隂内健外順陽健為主隂順退聴此<lb/>
　以氣化求之又然也人有君子小人而泰則内君子<lb/>
　外小人君子為主小人退聴君子之道由此日長小<lb/>
　人之道由此日消此以人事求之又然也此所以為<lb/>
　泰所以為小往大來所以為吉亨也<lb/>
<pb n="20a"/>象曰天地交泰后以財成天地之道輔相天地之宜以<lb/>
　左右民<lb/>
　天地相交是為泰然天地日交物類日盛而參贊其<lb/>
　間者后也氣化流行渾然無辨其氣常有餘而至于<lb/>
　過原無截然方整之理后則明天時畫地域于本齊<lb/>
　者區分之于不齊者補配之將天地氣化之道裁割<lb/>
　以成就之所以制其過然道中隂陽異候剛柔異質<lb/>
　消息異時髙卑異性天地各有所宜不能一槩皆宜<lb/>
<pb n="20b"/>　所謂不及也后則因天時隨地産可用者用之可避<lb/>
　者避之可救轉者救轉之將天地之宜輔佐相助以<lb/>
　濟其不及此二者非他凡以為民也民生于天地而<lb/>
　不知以天地自養故裁成輔相皆以左右夾持吾民<lb/>
　耳可見有天地之盛化必有聖后之經綸致泰之功<lb/>
　繼天而起也<lb/>
初九㧞茅茹以其彚征吉<lb/>
　泰固大來之時也三陽方來初為之首進則俱進若<lb/>
<pb n="21a"/>　㧞一茅而衆茅之根連其類以起者征行無礙吉道<lb/>
　也<lb/>
象曰㧞茅征吉志在外也<lb/>
　㧞彚征吉其吉獨在身哉三陽之志固將有為于天<lb/>
　下惟志皆在外故其㧞茅之征足以為吉否則一身<lb/>
　之利耳非吉也<lb/>
九二包荒用馮河不遐遺朋亡得尚于中行<lb/>
　程傳曰二以剛中之才上應于五為上所専任主治<lb/>
<pb n="21b"/>　泰者也治泰之道有四必有包含荒穢之量則其施<lb/>
　為寛裕詳宻事理而人安之若無含𢎞之度有忿疾<lb/>
　之心則无深逺之慮有暴擾之患深弊未去而近患<lb/>
　已生矣故在包荒凡泰時漸至衰替皆由狙習安逸<lb/>
　因循已然自非剛果決斷不能挺奮有為也故在用<lb/>
　馮河人心狙于泰則苟安逸而已惡能復深思逺慮<lb/>
　及于遐逺哉治泰者逺人逺事周之勿遺在不遐遺<lb/>
　時之既泰人習于安情肆而失節將約而正之非絶<lb/>
<pb n="22a"/>　去朋比之私則不能也自古立法制事牽于人情卒<lb/>
　不能行者多矣故又在朋亡治泰有此四者乃合九<lb/>
　二之中行也<lb/>
　　蒙引曰中者天理之當然恰好者耳不能含容非<lb/>
　　中也當斷不斷非中也忘逺非中也私邇亦非中<lb/>
　　也析言之一事一中合言之統體一中<lb/>
象曰包荒得尚于中行以光大也<lb/>
　舉包荒一句通解四者之義言中行者其行也而必<lb/>
<pb n="22b"/>　原于心之光大光則心胸皎潔无所偏繫大則規模<lb/>
　宏逺不狃近小所以无往而不合于中行也<lb/>
九三无平不陂无往不復艱貞无咎勿恤其孚于食有<lb/>
　福<lb/>
　三陽盛進之時不知時將過中泰將極而否欲來故<lb/>
　聖人為之戒約世運无有平而不險陂者隂類无有<lb/>
　往而不復來者天道循環如此甚可危也若怠忽恣<lb/>
　意則非天不祐而自取其咎耳惟艱難其心固守正<lb/>
<pb n="23a"/>　理庶无玩時棄天之咎夫平必陂往必復勢之必至<lb/>
　而必信者也能艱貞則勿憂恤其必信而平不陂往<lb/>
　不復可以長享泰寧之福矣<lb/>
象曰无往不復天地際也<lb/>
　无往不復此天地氣運之交際也否泰于此分焉聖<lb/>
　人所以戒也<lb/>
六四翩翩不富以其鄰不戒以孚<lb/>
　已過乎中泰已極矣三隂翩然而來不待富厚之力<lb/>
<pb n="23b"/>　而自能用其鄰不待戒約而自相孚信隂類合交以<lb/>
　害正君子所宜戒也<lb/>
　　三陽欲進而以之者初三隂欲來而以之者四<lb/>
象曰翩翩不富皆失實也不戒以孚中心願也<lb/>
　翩翩來復不待富厚之力者隂本居下今居上為失<lb/>
　實故不安其上復就于下也不戒以孚由其中心願<lb/>
　來故无待于戒也<lb/>
　　皆失實只言隂本不宜居上故復反下與爻義異<lb/>
<pb n="24a"/>　　皆以抑隂耳<lb/>
六五帝乙歸妹以祉元吉<lb/>
　以隂居尊為泰之主柔中虛已下應九二降至尊以<lb/>
　順從賢臣受福而保泰于无疆大善而吉之道也昔<lb/>
　帝乙歸妹之時曽占得此爻信乎其為降尊從卑之<lb/>
　象以此受祉元吉必矣<lb/>
象曰以祉元吉中以行願也<lb/>
　下從九二固其願也然所以行此願者由其中徳故<lb/>
<pb n="24b"/>　心无欲而信賢篤也<lb/>
上六城復于隍勿用師自邑告命貞吝<lb/>
　掘隍土積累以成城如治道積累以成泰及泰之終<lb/>
　復反于否創治之日備極苦勞方成基業而今忽已<lb/>
　頽墮是城復于隍之象也若此者大業已虧天運已<lb/>
　去不可以力強爭也惟自守私邑而申告政命以自<lb/>
　保耳葢雖正而不免于羞也<lb/>
象曰城復于隍其命亂也<lb/>
<pb n="25a"/>　城復于隍原由其政令之亂故必告命以治之<lb/>
䷋<hi>坤下乾上</hi>
否之匪人不利君子貞大往小來<lb/>
　否閉塞也天地之位雖自有上下而天地之氣則貴<lb/>
　于相通此卦坤下乾上地自地天自天二氣不通故<lb/>
　名否夫隂陽交而萬物生生氣流行此人道之常也<lb/>
　否則氣機閉塞物生將絶非人道之常矣當此之時<lb/>
　人欲横行嫉善奬惡甚不利于君子之正道葢以陽<lb/>
<pb n="25b"/>　往居外隂來居内固小人得志之㑹而非君子所利<lb/>
　也<lb/>
彖曰否之匪人不利君子貞大往小來則是天地不交<lb/>
　而萬物不通也上下不交而天下无邦也内隂而外<lb/>
　陽内柔而外剛内小人而外君子小人道長君子道<lb/>
　消也<lb/>
　否泰反類故辭皆與泰反<lb/>
象曰天地不交否君子以儉徳辟難不可榮以禄<lb/>
<pb n="26a"/>　君子處否必將有難然難生于禄禄生于徳使不自<lb/>
　匿其徳則人皆物色之必欲榮之以禄矣君子既食<lb/>
　人之禄則斷无苟容之理以正而行羣邪側目安得<lb/>
　不及于難是以君子務歛藏已徳以避禍難使人不<lb/>
　得而榮之以禄則可免患矣夫善人无禍雖云常理<lb/>
　而惡風方熾自宜避之徳不可改而可斂吾徳天地<lb/>
　之心生人之命奈何不自重自保而輕嘗機穽之餌<lb/>
　以觸凶人之鋒乎<lb/>
<pb n="26b"/>初六㧞茅茹以其彚貞吉亨<lb/>
　當否之時三隂連類而進㧞茅茹以其彚之象也然<lb/>
　隂之進不可遏而初之惡猶未深君子小人本無定<lb/>
　名正即君子不正即小人况人性皆善溺于惡則竟<lb/>
　惡矣反于善則竟善矣為初者當惡習未深苟反而<lb/>
　從正則身可吉而世運復泰可亨矣不然則凶咎可<lb/>
　知<lb/>
象曰㧞茅貞吉志在君也<lb/>
<pb n="27a"/>　初之貞何如凡隂類害陽由子計身之私利而不顧<lb/>
　其君耳苟以愛君為念自當保君子以貽君福有此<lb/>
　心天亦祐之矣故貞則必吉<lb/>
六二包承小人吉大人否亨<lb/>
　隂柔中正知有君子能包容承順乎君子之象也此<lb/>
　在小人則吉矣然彼雖包承而其小人之心自若也<lb/>
　不能害君子實能染君子故陽剛大人不可以彼包<lb/>
　承而自失其守惟歛徳以自安于否則身雖止而道<lb/>
<pb n="27b"/>　未傷天下不至以陽道為必不可行是道之亨也<lb/>
象曰大人否亨不亂羣也<lb/>
　二雖外相包承然豈能翻然自變遂脱小人之羣乎<lb/>
　彼既猶然小人之羣則大人亦當自安于否不可雜<lb/>
　入于彼羣也使彼不在小人之羣大人固樂得而合<lb/>
　之矣<lb/>
六三包羞<lb/>
　聖人作易窮盡人情如此卦隂類雖同為小人而實<lb/>
<pb n="28a"/>　有各異有習惡未深猶可乘機而化之者初是也雖<lb/>
　无包承之術亦无斷然為惡之心故不目之為小人<lb/>
　而勉以貞知其可與為君子而進之也有已成為小<lb/>
　人而猶顧惜名義不欲顯然致害于君子者二是也<lb/>
　既有包承之術即無實欲遷善之心故直目之以小<lb/>
　人而戒大人以安否知其終不可為君子而避之也<lb/>
　若六三以隂居陽不中不正則不顧面目直欲傷善<lb/>
　在本心亦知彼為善類我今害之實有慚沮之念而<lb/>
<pb n="28b"/>　外不勝其忿忮之私則内包含羞赧而外忍于為惡<lb/>
　矣然才弱而未能發故不言凶<lb/>
象曰包羞位不當也<lb/>
　人至于包羞以為惡惟心不中正使然耳<lb/>
九四有命无咎疇離祉<lb/>
　否過中矣將復為泰是當重隂閉塞之日忽有反泰<lb/>
　之機有天命矣而九四以陽居隂不極其剛氣機方<lb/>
　轉之際不委不激以善移之否遂反泰故四无誤機<lb/>
<pb n="29a"/>　之咎而疇類三陽並受福祉<lb/>
象曰有命无咎志行也<lb/>
　君子復泰之志苟機㑹不遇亦无如之何有命而不<lb/>
　善處亦无濟若有命无咎天人兩善何幸如之宜其<lb/>
　志之得行也<lb/>
九五休否大人吉其亡其亡繫于苞桑<lb/>
　五否將盡之時也而以陽剛中正居尊位是能休息<lb/>
　天下之否者也天下亂易治難泰時少忽便至于否<lb/>
<pb n="29b"/>　否而欲泰非有徳有位之大人不能息之故休否為<lb/>
　大人之吉也然治亂無恒必常自戒懼曰其亡矣其<lb/>
　亡矣則恒存恒安如繫于苞桑之固也桑根深固苞<lb/>
　則叢生于下者其固尤甚<lb/>
象曰大人之吉位正當也<lb/>
　正者其徳當者其位徳位兼隆乃克休否故吉曰大<lb/>
　人之吉<lb/>
上九傾否先否後喜<lb/>
<pb n="30a"/>　以陽剛居否極盡舉向日之否而傾之先雖否後則<lb/>
　喜傾者竭盡无餘積年鬱塞一舉而頓除之何其暢<lb/>
　快真可喜也<lb/>
象曰否終則傾何可長也<lb/>
　曰傾否是用人力之辭然以天道推之否終則必傾<lb/>
　原不能更乆待也君子亦乘時而已<lb/>
䷌<hi>離下乾上</hi>
同人于野亨利涉大川利君子貞<lb/>
<pb n="30b"/>　同人與人同也離為火乾為天火性炎上同于天也<lb/>
　二五皆人位而以中正相應又卦惟一隂上下五陽<lb/>
　皆欲同之故為同人夫同人者以天下大同之道則<lb/>
　聖賢之公心也一言同則易近于私昵故必于野外<lb/>
　曠逺之地無城府相隔無疆畛可分廓然無人不同<lb/>
　焉則志行通逹无礙矣况乾健之才無險不涉而又<lb/>
　濟以同人之助何險危之不可涉乎亨利涉大川此<lb/>
　于野之效也然而于野云者就所同之境極其廣而<lb/>
<pb n="31a"/>　言之也而我之所以同人者豈必人人而同之哉惟<lb/>
　明理克私處已交物實合乎君子之貞吾心正而天<lb/>
　下同于一正之中同以理不同以勢同以義不同以<lb/>
　欲此所以于野所以亨利涉不然交徧天下而愈成<lb/>
　其為私惟其非君子也此萬世同人之大凖不可假<lb/>
　借者也<lb/>
彖曰同人柔得位得中而應乎乾曰同人<lb/>
　卦所以為同人卦體六二之柔得正得中而應乎九<lb/>
<pb n="31b"/>　五同徳相應故曰同人葢五陽一隂則以一隂為主<lb/>
　故同人之義取諸二<lb/>
同人于野亨利涉大川乾行也文明以健中正而應君<lb/>
　子正也唯君子為能通天下之志<lb/>
　于野亨利涉大川者卦徳乾健无私故有于野亨之<lb/>
　義又有利涉之義也所以利君子貞者卦徳文明則<lb/>
　能燭理故能明大同之義剛健則能克己故能盡大<lb/>
　公之道且卦體六二中正而上應九五亦中正是能<lb/>
<pb n="32a"/>　明理能制私而處已交物無不出于正焉此所以謂<lb/>
　君子之正也君子之正如此内絶一己之私則外可<lb/>
　以合天下之公天下人同此心心同此理凡天下之<lb/>
　志無不有以感通之而無礙矣夫同至通天下之志<lb/>
　乃為大同而唯君子為能之信乎利君子貞也<lb/>
象曰天與火同人君子以類族辨物<lb/>
　天與火其性同也君子欲同天下以為槩而同之則<lb/>
　反相妨害而乖爭起惟因人族之不同者各區别以<lb/>
<pb n="32b"/>　類之則族各以類相從而各得所同矣且統羣族而<lb/>
　並存之賢愚貴賤各得其所而勢足相資正所以為<lb/>
　大同也因物之不同者各審明以辨之則物各得其<lb/>
　辨而各相同矣且統羣物而並用之大小美惡各有<lb/>
　其宜而事足相濟正所以為大同也審異以致同善<lb/>
　于為同人物所以賴君子也<lb/>
初九同人于門无咎<lb/>
　居初未有私主剛正非為私之人而上无繋應又无<lb/>
<pb n="33a"/>　所與私故其同人不于家内而于門外心无私昵之<lb/>
　咎矣<lb/>
象曰出門同人又誰咎也<lb/>
　曰于門非門内也出門同人矣同而出門我心原无<lb/>
　親疎厚薄之異又誰得而咎之也<lb/>
六二同人于宗吝<lb/>
　二雖中正然専應于五不能大同而繫于私惟同人<lb/>
　于宗黨而已本以善相取而専繫同好視大道為公<lb/>
<pb n="33b"/>　之志不有愧乎吝<lb/>
象曰同人于宗吝道也<lb/>
　同人之道曰于野而二乃于宗其道固可吝之道也<lb/>
九三伏戎于莽升其髙陵三嵗不興<lb/>
　剛而不中上无應與欲下同于二而二専同于五使<lb/>
　三以柔處此則亦已矣過剛不中必欲間二五而奪<lb/>
　之潛毒宻計如伏兵戎于林莽之中覘探顧望欲乘<lb/>
　其隙如升其髙陵然九五陽剛非三所能攻故至于<lb/>
<pb n="34a"/>　三嵗之乆而終不能興也讀此象者可以知隂陽攻<lb/>
　取之由窮小人忮害之狀又見圖非己有者徒勞而<lb/>
　无功如此雖然致此爭者誰乎二不得辭其過<lb/>
象曰伏戎于莽敵剛也三嵗不興安行也<lb/>
　伏戎于莽非敵二敵九五之剛也三嵗不興又安能<lb/>
　行乎<lb/>
九四乘其墉弗克攻吉<lb/>
　剛不中正又无應與亦欲同于六二而隔三一爻隔<lb/>
<pb n="34b"/>　三攻二為乘墉以攻之象然以剛居柔尚能自反知<lb/>
　二為五正應非己正應也退而弗攻是能改過而得<lb/>
　吉也<lb/>
象曰乘其墉義弗克也其吉則困而反則也<lb/>
　既曰乘其墉則力非不能攻徒以義之不能故不攻<lb/>
　與九三之屈于勢者異矣故聖人竞與之以吉者葢<lb/>
　心欲同二而理有難通求所以同二之義而不可得<lb/>
　然後知妄求之无益而退安于道義之正則焉困而<lb/>
<pb n="35a"/>　反則所以吉也不自反于則則二未必得禍已及之<lb/>
　矣<lb/>
九五同人先號咷而後笑大師克相遇<lb/>
　五與二以中正相應而為三四所隔五不勝憤抑而<lb/>
　至于號咷然五與二以同徳相應義理之同也勢利<lb/>
　之同可間義理之同不可間故其後又遂其同而笑<lb/>
　焉然六二柔弱而三四剛強必用大師以勝之然後<lb/>
　能與二相遇此其後笑之由甚不易也<lb/>
<pb n="35b"/>象曰同人之先以中直也大師相遇言相克也<lb/>
　先所以號咷者以五二相同以中其理本直故不勝<lb/>
　憤切而號咷也大師相遇者言五之與三四勢不可<lb/>
　並而三四甚強今欲相克故非大師不可也凡言克<lb/>
　者見敵之強春秋傳曰如二君故曰克<lb/>
　　隆山李氏曰卦以相同為義而三伏戎四乘墉五<lb/>
　　大師克嗚呼出而與人同至易至簡之事而乃如<lb/>
　　此故易中必知險簡中必知阻不學易者殆不可<lb/>
<pb n="36a"/>　　以涉世也<lb/>
上九同人于郊无悔<lb/>
　居外无應物莫與同如處于荒僻无人之地有同人<lb/>
　于郊之象然潔身獨處諸爻之爭超然無與可以无<lb/>
　悔矣<lb/>
象曰同人于郊志未得也<lb/>
　于野則曠逺无私人人可同故遂其求同之志今上<lb/>
　九非无求同之志也然不于野而于郊則僻寂之地<lb/>
<pb n="36b"/>　無人可同是于求同之志尚未能得也<lb/>
䷍<hi>乾下離上</hi>
大有元亨<lb/>
　大有所有之大也乾下離上火在天上无所不照照<lb/>
　臨衆有是所有之大也又六五一隂居尊得中而五<lb/>
　陽皆應之有位有徳羣陽樂歸亦所有之大也故名<lb/>
　大有夫所有既大苟徳有未善何以能保所有惟此<lb/>
　卦有剛明應天之徳焉則可使所有者各得其理而<lb/>
<pb n="37a"/>　日新日盛大善而亨之道也凡言元亨元者其處事<lb/>
　之理盡善盡美亨者即此事亨通也然不可分二字<lb/>
　另講葢就其亨處思之又見其理之盡善而事無不<lb/>
　通故曰大善而亨元吉亦然<lb/>
　　程傳曰凡卦有卦名自有其義者比吉謙亨是也<lb/>
　　有因其卦義為訓戒者師貞同人于野是也有以<lb/>
　　其卦才而言者大有元亨是也<lb/>
彖曰大有柔得尊位大中而上下應之曰大有<lb/>
<pb n="37b"/>　卦所以為大有者以卦體惟六五一柔居乎尊位且<lb/>
　以五之中而居乎尊位則其中為大中非止一身之<lb/>
　中而已有此位徳而上下皆應之所有者大矣故曰<lb/>
　大有<lb/>
　　誠齋楊氏曰同人曰應乎乾我同乎彼之辭也大<lb/>
　　有曰上下應我有其大之辭也<lb/>
其徳剛健而文明應乎天而時行是以元亨<lb/>
　夫大有之時固盛矣當此時而益致其元亨則存乎<lb/>
<pb n="38a"/>　其徳也觀卦徳乾為剛健離為文明卦體六五居尊<lb/>
　而應乾合卦徳卦體觀之是其為徳也剛健以勝私<lb/>
　是无欲之體也文明以燭理則聰睿之體也體既立<lb/>
　矣而用之所施則又張弛威福動與時宜凡理勢自<lb/>
　然之極天意所至聖人即有道以應之而不失其時<lb/>
　焉撫大有之勢而乘以聖人之徳豈非大善而亨者<lb/>
　乎<lb/>
象曰火在天上大有君子以遏惡揚善順天休命<lb/>
<pb n="38b"/>　所有既大物類不齊苟无以治之則釁孽萌而盛業<lb/>
　將敗矣君子以為天之命人原有善而无惡此休美<lb/>
　之命也于是有刑禁以遏人之惡有勸賞以揚人之<lb/>
　善以此順乎天之休命所以治大有也<lb/>
初九无交害匪咎艱則无咎<lb/>
　人處大有則欲易盈志易驕未有不因得意而致害<lb/>
　者害徳害身均之皆自誤之咎也初九陽剛則其心<lb/>
　本正居下則位未能肆上无應與則誘之者少居事<lb/>
<pb n="39a"/>　之初則世味未深合此四者未渉于害無可指為初<lb/>
　之咎者故匪咎雖然以居初之故而免于咎閱厯未<lb/>
　深其堅否未可知故必艱難其心以處之時存戒懼<lb/>
　則驕盈无自而乘如此乃確然為无咎耳<lb/>
象曰大有初九无交害也<lb/>
　大有本易涉于害惟初九則陽剛居下無應居初所<lb/>
　以未害<lb/>
九二大車以載有攸往无咎<lb/>
<pb n="39b"/>　剛中之人才徳並茂大車之象也得應于五為上所<lb/>
　任葢有是車而用之以載矣夫人志有所欲行而才<lb/>
　具如是見用于上可勝任而免咎矣<lb/>
　　雲峯胡氏曰九二乾體而曰大車者引之以馬之<lb/>
　　健行之以輪之圜皆乾象也况以剛居柔柔則其<lb/>
　　虛能受剛則其健足行不曰吉者任大責重僅得<lb/>
　　无咎處大有之難如此<lb/>
象曰大車以載積中不敗也<lb/>
<pb n="40a"/>　謂之大車則能勝重所載雖多積于中而車行不至<lb/>
　于敗由九二材力之強能勝大有之任也<lb/>
九三公用亨于天子小人弗克<lb/>
　居下之上公侯之象其徳陽剛得正而上值六五柔<lb/>
　中下賢之君以賢侯而遇聖主其被親遇可知故為<lb/>
　公侯朝獻于天子之象若小人本無剛正之徳安能<lb/>
　得親遇于柔中之主故小人雖占得此爻弗克當也<lb/>
象曰公用亨于天子小人害也<lb/>
<pb n="40b"/>　公用亨于天子為剛正者言之小人占此固不利也<lb/>
九四匪其彭无咎<lb/>
　六五柔中于上而四以剛近之有僭逼之嫌故其時<lb/>
　位之盛非福機也使更極其盛則大誤矣四則居柔<lb/>
　能自貶抑不極其彰盛免于咎矣<lb/>
象曰匪其彭无咎明辨晳也<lb/>
　匪其彭无咎葢四居離體其明辨物理晳然不蔽當<lb/>
　其方盛則知咎之將至故能抑損不至滿極也昏昧<lb/>
<pb n="41a"/>　之人為欲所蔽貪得務前徒自取敗而已<lb/>
六五厥孚交如威如吉<lb/>
　大有之世柔順而中以處尊位虛中以應九二之賢<lb/>
　是上以信予下也上下應之是下以信事上也上下<lb/>
　交以信相感厥孚交如矣然君道貴剛太柔則廢徒<lb/>
　恃其心之无他而等降不嚴權威不肅亦非善道故<lb/>
　必威如乃吉<lb/>
　　曰交如非實指其相交孚誠之心此往彼來兩心<lb/>
<pb n="41b"/>　　无異有似于交互也曰威如非實欲作威君令臣<lb/>
　　恭肅然靜治有似于威嚴也凡言如者皆形容之<lb/>
　　辭非直指之説<lb/>
象曰厥孚交如信以發志也威如之吉易而无備也<lb/>
　交如雖兼上下然下實由于上惟上以信予人故能<lb/>
　感發人之志皆歸于信也又曰威如者恐太柔則人<lb/>
　玩易之而无畏備之心也備者凡人心有所畏必常<lb/>
　自防備恐致誤觸若无威則初時猶倚心相託不拘<lb/>
<pb n="42a"/>　小節乆則輕狎藐玩全無畏備矣此人心所必至故<lb/>
　聖人慮之<lb/>
上九自天祐之吉无不利<lb/>
　居大有之極本有滿盈之慮然此卦六五一隂而上<lb/>
　下應之故上九雖以剛居上亦下從六五者也夫六<lb/>
　五孚交而上履其上是能履信實之道矣謙退不居<lb/>
　是能思乎卑順之道矣志從于五是能尊尚賢人矣<lb/>
　如此則天人无不樂從故為自天祐助之吉无不利<lb/>
<pb n="42b"/>　之象葢持滿有道能衍其福于无窮者也<lb/>
象曰大有上吉自天祐也<lb/>
　大有至上已懼太盈今以大有之上而吉非天實助<lb/>
　之不能也則其所以致天之助者可思矣<lb/>
䷎<hi>艮下坤上</hi>
謙亨君子有終<lb/>
　謙者有而不居之義太虚中本無一物徳業勲名于<lb/>
　我何有天地生萬物而不言所利聖人徳極今古而<lb/>
<pb n="43a"/>　望道未見葢有則實有居則无可居也程傳曰達理<lb/>
　故樂天而不競内充故退讓而不矜此足知謙道之<lb/>
　深矣此卦内止則其心收歛外順則其行卑恭謙之<lb/>
　意也以山之髙而屈于地之至卑之下謙之象也故<lb/>
　名謙人能謙則徳日盛業日廣无行而不通有亨道<lb/>
　也且其先雖自屈于人而其終則光輝盛大人自不<lb/>
　得而掩之此君子所以獨能有終也小人始雖虛矜<lb/>
　傲物終豈免于敗辱以貽笑哉<lb/>
<pb n="43b"/>彖曰謙亨天道下濟而光明地道卑而上行<lb/>
　謙之所以亨者葢謙則必亨也試觀之天地天雖居<lb/>
　上而其氣常下降以濟萬物此天之謙也惟其下濟<lb/>
　故生成萬物化育如此之光明此非亨乎地之位則<lb/>
　屈于下徳則順乎天如是之卑此地之謙也惟卑故<lb/>
　能承天時行以其氣上交于天此又非亨乎葢非下<lb/>
　濟則不能光明非卑則不能上行抑下濟即能光明<lb/>
　卑即能上行皆其道之自然不可強也天地如是則<lb/>
<pb n="44a"/>　人之謙而必亨可知矣<lb/>
天道虧盈而益謙地道變盈而流謙鬼神害盈而福謙<lb/>
　人道惡盈而好謙謙尊而光卑而不可踰君子之終<lb/>
　也<lb/>
　然則所謂君子有終者不又可推廣其理乎今合觀<lb/>
　天地神人之道各取一盈者一謙者而並較之盈者<lb/>
　之後究竟何如謙者之後究竟何如則謙之有終可<lb/>
　知矣天道則虧盈而益謙也如日没則升中則昃月<lb/>
<pb n="44b"/>　晦則生望則縮也地道則變盈而流謙也盈滿者傾<lb/>
　變而反陷卑下者流注而益増也鬼神則害盈而福<lb/>
　謙也盛必衰歛必發侈必災謹必泰也人道則惡盈<lb/>
　而好謙也傲物取怨虚已人悦也凡此皆其道之自<lb/>
　然非有心使之也甚矣謙之善也以是居尊則其徳<lb/>
　愈光顯以是居卑則位雖下而徳莫可踰何則以人<lb/>
　好之也可見始雖自屈而終至于光不可踰信乎君<lb/>
　子之有終也<lb/>
<pb n="45a"/>象曰地中有山謙君子以裒多益寡稱物平施<lb/>
　主山而言則山屈而止于地之下也主地而言則見<lb/>
　以地之卑而藴山之髙内充而外歉謙象也君子觀<lb/>
　天下之物有過多有過寡何其不平故裒去其多者<lb/>
　增益其寡者所以稱物之宜而平其施使天下之物<lb/>
　各得均平而無偏多偏寡之患此則非獨君子一身<lb/>
　之謙所以治一世而使之謙也<lb/>
初六謙謙君子用涉大川吉<lb/>
<pb n="45b"/>　柔能謙矣又處至下謙而又謙是君子之行也自處<lb/>
　至謙衆所共與居後不爭不犯于難用之涉大川且<lb/>
　吉况平常乎<lb/>
象曰謙謙君子卑以自牧也<lb/>
　人之氣易于自髙雖降之猶不自勝所貴日以卑下<lb/>
　之道馴養其心乃能漸至調順卑以自牧故一謙不<lb/>
　足必取乎謙謙<lb/>
六二鳴謙貞吉<lb/>
<pb n="46a"/>　柔順能謙中正則善用其謙謙徳之盛積于中而發<lb/>
　于外人皆稱之鳴謙之象積乆自聞未嘗干譽貞也<lb/>
　名實既符志行可達吉也<lb/>
象曰鳴謙貞吉中心得也<lb/>
　二之鳴謙葢其心有不如是而不可者乃中心所自<lb/>
　得初非求聞于外也此其謂之貞吉<lb/>
九三勞謙君子有終吉<lb/>
　剛正之才能建功業居下之上其位髙卦惟一陽上<lb/>
<pb n="46b"/>　下所歸其任重合此三者有功勞矣勞而能謙君子<lb/>
　所以有終何吉如之<lb/>
象曰勞謙君子萬民服也<lb/>
　不曰功而曰勞葢有功之人拮据焦苦獨為勞瘁惟<lb/>
　其勞最易怨望今勞而能謙萬民所以不惟感其功<lb/>
　且實心服其徳也夫謙而使萬民服正所謂尊而光<lb/>
　者故曰有終<lb/>
六四无不利撝謙<lb/>
<pb n="47a"/>　柔而得正上而能下有謙徳矣何所不利然九三有<lb/>
　大勞而已居其上彼雖不爭已則何安更當發揮其<lb/>
　謙以示不敢自安之意葢四本有謙心特隂柔收歛<lb/>
　故欲其揮布于外所處應然耳<lb/>
象曰无不利撝謙不違則也<lb/>
　謙有所宜施故撝謙雖似過然處九三之上理合如<lb/>
　此不為違則也則者天理當行之節限四之謙正以<lb/>
　過為則者也<lb/>
<pb n="47b"/>六五不富以其鄰利用侵伐无不利<lb/>
　以柔居尊在上能謙從之者衆不富以其鄰之象猶<lb/>
　有不服者則不可専執柔徳况人之從我者衆率以<lb/>
　侵伐宜矣然居尊能謙而從之者衆則他事亦无不<lb/>
　利豈獨侵伐也<lb/>
象曰利用侵伐征不服也<lb/>
　聖人慮後世有觀此象而妄動干戈者故易侵伐而<lb/>
　言征征者上伐下禁暴亂整名分以正行之也<lb/>
<pb n="48a"/>上六鳴謙利用行師征邑國<lb/>
　謙極有聞亦為鳴謙衆之所與故利行師然柔而無<lb/>
　位僅可以征已之邑國而已坤為地為衆故凡坤象<lb/>
　多言邑國言師<lb/>
象曰鳴謙志未得也可用行師征邑國也<lb/>
　上雖鳴謙然柔則才不足无位則力不足故人或未<lb/>
　從志有未得而至于行師也然其可用行師則亦征<lb/>
　邑國耳能如五之逺哉<lb/>
<pb n="48b"/>䷏<hi>坤下震上</hi>
豫利建侯行師<lb/>
　豫和樂也人心和樂以應其上也九四一陽上下應<lb/>
　之其志得行又以坤遇震為順以動故名豫夫震為<lb/>
　長子有君象坤為衆有師象此兩者皆必賴人心和<lb/>
　樂而後可舉今以順動致人心之和故于建侯行師<lb/>
　為利<lb/>
　　建安邱氏曰屯有震无坤則言建侯而不言行師<lb/>
<pb n="49a"/>　　謙有坤无震則言行師而不言建侯豫合坤震成<lb/>
　　體故兼言之中溪張氏曰地以靜鎮建侯也雷以<lb/>
　　威動行師也<lb/>
彖曰豫剛應而志行順以動豫<lb/>
　卦名豫者卦體九四一剛為上下所應而其志得行<lb/>
　此人心之和樂也卦徳坤順震動順理以動動而人<lb/>
　莫不悦此人心之所以和樂也故名豫<lb/>
豫順以動故天地如之而况建侯行師乎<lb/>
<pb n="49b"/>　夫豫雖兼剛應與順動而所以致豫則耑在順動豫<lb/>
　之徳既為順以動矣順理之舉循乎當然之則中乎<lb/>
　自然之機故天地之大亦皆如我意所為葢天地者<lb/>
　理之至我順乎理則天地順乎我而况建侯行師又<lb/>
　何不得人心之悦乎二者所以利也<lb/>
天地以順動故日月不過而四時不忒聖人以順動則<lb/>
　刑罰清而民服豫之時義大矣哉<lb/>
　夫當豫之時其義存乎順動矣而順動之義豈徒建<lb/>
<pb n="50a"/>　侯行師為利哉天地至大也然天地之運惟順其氣<lb/>
　之自然以動故日月之晷刻遲速有常不過也而四<lb/>
　時之氣候寒暄有定不忒也過忒不和也不過不忒<lb/>
　則和豫矣而由順動故然是天地惟順動故豫也聖<lb/>
　人至大也然聖人之行惟順其理之自然以動則事<lb/>
　事皆足以感民之性正民之情不待煩刑而民自心<lb/>
　服夫刑罰煩而民不服不和也刑罰清而民服則和<lb/>
　豫矣而亦由順動則然是聖人惟順動故豫也以天<lb/>
<pb n="50b"/>　地聖人之大而皆不外順動以致豫則此豫時順動<lb/>
　之義何其大哉而豈止于建侯行師也<lb/>
象曰雷出地奮豫先王以作樂崇徳殷薦之上帝以配<lb/>
　祖考<lb/>
　雷始伏于地及出地而奮則鼓天地之和氣發萬物<lb/>
　之生機和之至也故為豫象先王取豫之義又取雷<lb/>
　之聲于是作樂詩歌聲律舞蹈綴兆無所不備則其<lb/>
　盛徳之美無不相形而出可以崇顯其徳矣而又何<lb/>
<pb n="51a"/>　以用之耶雖朝覲㑹享無往不用而惟享帝配親為<lb/>
　最大于是取所作之樂盛薦之上帝薦之南郊而以<lb/>
　祖配薦之明堂而以考配夫薦之上帝而上帝歆吾<lb/>
　徳配以祖考而祖考悦吾徳和豫無大于此矣葢徳<lb/>
　積而作樂以崇之是和之積于中者不得不發為聲<lb/>
　音也而聲音既奏又足以召和極之上帝祖考以此<lb/>
　格焉餘可知矣<lb/>
初六鳴豫凶<lb/>
<pb n="51b"/>　豫之時以不溺于豫為善初六隂柔上得強援正志<lb/>
　行有勢之人故不勝其豫而以自鳴凶之道也<lb/>
象曰初六鳴豫志窮凶也<lb/>
　初六則隂柔卑下之人而忽得強援是必志滿意極<lb/>
　而禍敗无日矣所以凶也<lb/>
六二介于石不終日貞吉<lb/>
　豫樂易以溺人心逐紛華福禍之幾渾不自覺故初<lb/>
　凶三悔五疾上咎惟六二中正自守處逸樂之中而<lb/>
<pb n="52a"/>　泊然安靜不亂斷然堅確不移其介如石焉則心無<lb/>
　蔽惑而思慮明審凡事之幾㣲遇之即知不俟終日<lb/>
　而見之是得處豫之正而逺于害矣貞吉<lb/>
象曰不終日貞吉以中正也<lb/>
　中則内存虚靜之體正則外秉禮義之則故不溺于<lb/>
　豫而見幾蚤<lb/>
六三旴豫悔遲有悔<lb/>
　隂不中正又近于四仰瞻人之得志而藉以自豫能<lb/>
<pb n="52b"/>　无溺乎處此惟宜速改可也苟又遲焉則凶咎將至<lb/>
　真有悔之不及者矣<lb/>
象曰盱豫有悔位不當也<lb/>
　不中正正與二反<lb/>
九四由豫大有得勿疑朋盍簪<lb/>
　卦之為豫由四而成是衆所賴以致豫者也大有所<lb/>
　得矣夫以一人而為天下致豫任大望重獨剛未可<lb/>
　濟也需同類之朋焉惟至誠勿疑則朋類合而速聚<lb/>
<pb n="53a"/>　乃可保豫也<lb/>
象曰由豫大有得志大行也<lb/>
　剛之志在為天下致豫由豫則志大行故曰大有得<lb/>
六五貞疾恒不死<lb/>
　隂柔无堅介之守居尊有逸豫之資沉溺于豫固有<lb/>
　疾矣况九四之剛衆皆附之我乘其上衆不附而處<lb/>
　勢危其疾益深有貞固其疾之象然以其得中猶有<lb/>
　善行存焉未嘗肆无道以速亡則又為恒不死之象<lb/>
<pb n="53b"/>象曰六五貞疾乘剛也恒不死中未亡也<lb/>
　六五則是柔而居尊有疾矣曰貞疾則以其乘四之<lb/>
　剛故勢愈危也如此而恒不死葢其雖溺于豫而中<lb/>
　徳猶未亡也<lb/>
上六冥豫成有渝无咎<lb/>
　隂柔居豫極有昏冥于豫之象然以其居動極雖已<lb/>
　成之愆而能變而自新善補其過无咎<lb/>
象曰冥豫在上何可長也<lb/>
<pb n="54a"/>　昏冥于豫已非善道況在上又窮極之地何可長也<lb/>
䷐<hi>震下兌上</hi>
隨元亨利貞无咎<lb/>
　隨從也欲人來隨已者必我先降心以隨物而後人<lb/>
　悦從之此卦卦變自困䷮來者九來居初自噬嗑<lb/>
　䷔來者九來居五自未濟䷿來者兼此二變皆<lb/>
　為剛來下柔之義所謂降心以隨物也以二體言之<lb/>
　為此動而彼説所謂人説從之也故名隨夫人情乖<lb/>
<pb n="54b"/>　背則事皆有阻苟我能隨物物來隨已彼此相從無<lb/>
　少礙塞大通必矣但言隨則或勢相驅或情相昵不<lb/>
　顧義理之正以此致人或為人致雖得大亨不免于<lb/>
　咎況動悦之情易失其正故必利于固守其正不苟<lb/>
　相隨乃无咎也<lb/>
彖曰隨剛來而下柔動而説隨<lb/>
　卦名隨者卦變則剛來而下柔卦徳則此動而彼説<lb/>
　故名隨<lb/>
<pb n="55a"/>大亨貞无咎而天下隨時隨時之義大矣哉<lb/>
　隨固大亨矣然必得其正而无咎則義理之正合乎<lb/>
　人心之公而天下皆願隨之此貞之所以利也夫人<lb/>
　之相隨以為適然相從特小事耳不知處隨之時有<lb/>
　不出于正而不可者惟正而後天下隨之勢驅情昵<lb/>
　可以私而不可以公可以暫而不可以乆此其義之<lb/>
　所係何如重大而謂可苟歟<lb/>
象曰澤中有雷隨君子以嚮晦入宴息<lb/>
<pb n="55b"/>　雷本動物今藏澤中隨時休息之象君子亦有然者<lb/>
　晝則自強不息及嚮昏晦則宴息以安其身亦隨時<lb/>
　適宜之一事也南軒張氏曰隨非隨時俯仰之謂有<lb/>
　是時則有是理君子順理而行嚮晦宴息亦其一事<lb/>
　耳建安邱氏曰豫之作樂法雷之動隨之宴息法雷<lb/>
　之靜<lb/>
初九官有渝貞吉出門交有功<lb/>
　官主也初九以陽居下為震之主正所謂剛來而下<lb/>
<pb n="56a"/>　柔者隨之主也是官也然一有所隨則有所偏繫較<lb/>
　平時無所専隨之虛𠂻不能不變其常矣此正初出<lb/>
　隨人之始不可不慎也必也隨乎正類而所與不泛<lb/>
　則措身善地吉矣又出門以交不私所隨則所交不<lb/>
　狹而人之資我无窮何事不可就有功矣隨人之道<lb/>
　泛與狹皆不可而戒泛尤在所先一曰貞再曰出門<lb/>
　貞則許其立身之吉出門乃許其身外之功此子夏<lb/>
　子張之論交所以胥失之也<lb/>
<pb n="56b"/>象曰官有渝從正吉也出門交有功不失也<lb/>
　人不患有渝而患渝之不正故官雖有渝隨從乎正<lb/>
　則吉也隨最易有遺失出門交有功則能集衆善而<lb/>
　无遺不至有失矣<lb/>
六二係小子失丈夫<lb/>
　隂必隨陽處二而擇所隨初與五皆陽也但初非正<lb/>
　而近五正應而逺人情易暱于近而二隂柔又不能<lb/>
　自守故其象為情係于初之小子則反失五之丈夫<lb/>
<pb n="57a"/>　矣程傳曰二中正非必至是也在隨之時當為之戒<lb/>
　也<lb/>
象曰係小子弗兼與也<lb/>
　係小子者豈果忘丈夫以為可兼與耳不知從非則<lb/>
　失是斷无兼與之理也夫志安于此而欲兼乎彼此<lb/>
　其所以有係而不能割自謂不見絶于正類而究止<lb/>
　為下流之歸苟決知其弗兼與此𠂻判然復何所係<lb/>
　哉<lb/>
<pb n="57b"/>六三係丈夫失小子隨有求得利居貞<lb/>
　陽剛在上者丈夫也居下者小子也三雖與初同體<lb/>
　而切近于四故係于四之丈夫遂失初之小子以四<lb/>
　陽當任而已隨之固有求必得矣雖然不可以必得<lb/>
　之故而遂至于苟求惟利居處其正則所得者亦君<lb/>
　子之應得矣葢三四非正應而隨之且有得疑若出<lb/>
　于邪媚且人情无厭有求必得遂以為非理亦可求<lb/>
　也故戒之<lb/>
<pb n="58a"/>象曰係丈夫志舍下也<lb/>
　人貴知所舍志舍乎下乃能係上此知弗兼與之義<lb/>
　者<lb/>
九四隨有獲貞凶有孚在道以明何咎<lb/>
　位近于五剛徳同五故其隨五也所欲可獲矣但勢<lb/>
　陵于五嫌隙易生在我雖无邪心而勢必凶也貞凶<lb/>
　然則何以處此惟本之心者實皆愛敬其上之誠見<lb/>
　之行者皆合進止當然之理有孚在道如是其明哲<lb/>
<pb n="58b"/>　焉則咎于何生乎葢咎生于不明不明之人隨上而<lb/>
　无専于隨上之實心不循隨上之定理趨避彌巧取<lb/>
　禍彌速<lb/>
象曰隨有獲其義凶也有孚在道明功也<lb/>
　勢過則禍生隨有獲以理斷之固宜凶也有孚在道<lb/>
　惟明理者能之是明哲之功也<lb/>
九五孚于嘉吉<lb/>
　二之中正嘉美之徳也五以陽剛中正應之天下惟<lb/>
<pb n="59a"/>　同徳之相隨真摯而不可惑故為孚于嘉之象上之<lb/>
　隨下與其嘉者相信吉莫大焉<lb/>
象曰孚于嘉吉位正中也<lb/>
　下非一類而獨孚于其嘉惟已有正中之徳故能孚<lb/>
　乎二之中正也<lb/>
上六拘係之乃從維之王用享于西山<lb/>
　卦已終矣始終不失其隨已極推其心誠有専固于<lb/>
　是而不可移者如拘禁之係縳之又從而維結之也<lb/>
<pb n="59b"/>　夫二三其徳汎汎而來汎汎而去人之大患也如上<lb/>
　之誠雖王用以享西山可矣況隨人乎<lb/>
象曰拘係之上窮也<lb/>
　拘係之者隨至于上則始終不變其心之誠窮極而<lb/>
　不可易也<lb/>
䷑<hi>巽下艮上</hi>
蠱元亨利涉大川先甲三日後甲三日<lb/>
　蠱壊極而有事也此卦艮剛居上巽柔居下卦變自<lb/>
<pb n="60a"/>　賁䷕來者初上二下自井䷯來者五上上下自<lb/>
　既濟䷾來者兼之總皆剛上柔下之象也夫剛上<lb/>
　而情不下接柔下而情不上通上下乖隔蒙蔽日滋<lb/>
　蠱之由也又下卑巽而无任事之心上苟止而无振<lb/>
　作之志因循積弊百病交生亦蠱之由也故名蠱天<lb/>
　下事不極亂則不極治蠱壊之極必將更新大亨可<lb/>
　必也但所以元亨者豈任之天運哉貴乎盡人力以<lb/>
　濟險難利涉大川而所以治蠱之道則有二焉蠱有<lb/>
<pb n="60b"/>　事之始猶甲日之始也一則治之于先當將壊而未<lb/>
　甚壊之時蚤求自新以開後事之始而不使至于大<lb/>
　壊若甲為始而甲之先三日則為辛也一則保之于<lb/>
　後當壊事方新之始當更丁寧詳審于後而不使至<lb/>
　于速壊若甲為始而甲之後三日則為丁也蠱將成<lb/>
　而預治之蠱既治而維持之此其涉川之事元亨之<lb/>
　由也<lb/>
　　程傳曰先甲先于此究其所以然也後甲後于此<lb/>
<pb n="61a"/>　　慮其將然也一日二日至于三日慮之深推之逺<lb/>
　　也究其所以然則知救之之道慮其將然則知備<lb/>
　　之之方善救則前弊可革善備則後利可乆古之<lb/>
　　聖人所以新天下而垂後世也後之治蠱者不明<lb/>
　　斯戒慮淺而事近故勞于救亂而亂不革功未及<lb/>
　　成而弊已生矣<lb/>
彖曰蠱剛上而柔下巽而止蠱<lb/>
　卦名蠱者卦體卦變為剛上而柔下卦徳為巽而止<lb/>
<pb n="61b"/>　皆蠱之由也<lb/>
蠱元亨而天下治也利涉大川往有事也先甲三日後<lb/>
　甲三日終則有始天行也<lb/>
　治蠱者承因循怠廢之後亦難為力矣而能至于大<lb/>
　善而亨此非區區補救而天下大治之象也利涉大<lb/>
　川者向以偷安无事成蠱則今之治蠱必往而有事<lb/>
　乃可元亨也先甲三日後甲三日如是以治蠱則亂<lb/>
　終而治始矣夫終之必有始天運固然也人可不思<lb/>
<pb n="62a"/>　所以應天行耶<lb/>
象曰山下有風蠱君子以振民育徳<lb/>
　山下有風物壊而有事矣君子治蠱之事則无過治<lb/>
　人治已二者葢蠱之時教化凌夷風俗頽敗必振作<lb/>
　其民使一變其舊習也而自新又新民之本故必培<lb/>
　養己徳以為之基焉二者並舉蠱无不治矣<lb/>
初六幹父之蠱有子考无咎厲終吉<lb/>
　幹如木之幹挺持振立之義蠱者前人已壊之緒故<lb/>
<pb n="62b"/>　後人繼而治如子幹父之蠱也初六蠱未深事易濟<lb/>
　誠能幹父之蠱則可謂有子而考得以无咎葢父之<lb/>
　蠱父之咎也子不能救有子如無能幹方見有子而<lb/>
　考之過咎亦葢也但既至于蠱事亦危矣不可以蠱<lb/>
　未深而易心處之也知其危而戒之則始危而終吉<lb/>
象曰幹父之蠱意承考也<lb/>
　幹前人之蠱則必衒已之長彰前人之短専務更張<lb/>
　不顧當否葢前後相形人已相較其私已甚耳若以<lb/>
<pb n="63a"/>　子幹父是一人之事相形相較之私安所用之雖使<lb/>
　盡革父之壊事而其意原以承考我今所為皆歸之<lb/>
　考所欲為故聖人于凡幹前人之蠱者而取象于幹<lb/>
　父使其心為厚愛前人歸美前人之心乃可以言幹<lb/>
　不然皆私也此幹蠱要義故首于初發之<lb/>
九二幹母之蠱不可貞<lb/>
　六五柔而在上母象也二以剛中應之為幹母之蠱<lb/>
　夫幹母與幹父則又異矣以我之剛承母之柔恐傷<lb/>
<pb n="63b"/>　于剛直而于子道不盡故不可堅執其貞惟巽以挽<lb/>
　之而已堅貞則恩義傷而蠱終不可救<lb/>
象曰幹母之蠱得中道也<lb/>
　母之蠱難于父而二能幹之者以其得中道也中則<lb/>
　善用其正<lb/>
九三幹父之蠱小有悔无大咎<lb/>
　幹蠱而過剛不中未免有矯拂之嫌于心固小有悔<lb/>
　矣然巽體可以救其剛得正可以補其不中亦无大<lb/>
<pb n="64a"/>　失于理也<lb/>
象曰幹父之蠱終无咎也<lb/>
　人患不幹蠱耳既曰幹蠱迹雖拂而心則順終无咎<lb/>
　也<lb/>
六四裕父之蠱往見吝<lb/>
　以隂居隂不能有為蠱已深而寛裕以處之無奮迅<lb/>
　急援之氣以此而往弊日加甚立見其吝耳葢蠱宜<lb/>
　去而不宜因故其道用剛而不用柔于初見用心之<lb/>
<pb n="64b"/>　公于二三見用剛之中于四深著用柔之失蠱道于<lb/>
　是大備<lb/>
象曰裕父之蠱往未得也<lb/>
　蠱而以裕處之其如蠱何是徒處其任而究無所濟<lb/>
　也<lb/>
六五幹父之蠱用譽<lb/>
　五亦才柔不能治蠱者然虚中應二任九二之剛以<lb/>
　幹蠱則蠱可治而用以致譽矣幹蠱之實歸二而幹<lb/>
<pb n="65a"/>　蠱之譽歸五柔尊者亦何憚而不任下之剛乎溢善<lb/>
　曰譽五本不能幹蠱而人竟以幹蠱稱之是溢美之<lb/>
　名也甚矣虚心任剛之善也<lb/>
象曰幹父用譽承以徳也<lb/>
　五之幹蠱非五自能由二承以剛中之徳也<lb/>
上九不事王侯髙尚其事<lb/>
　陽剛之人抱賢徳而操守堅且居上蠱事已終無所<lb/>
　有事在卦之外身無職任故象為不臣事王侯而獨<lb/>
<pb n="65b"/>　髙尚其一身之事也<lb/>
象曰不事王侯志可則也<lb/>
　榮利之地誰能忘之果能不事王侯此其潔清之志<lb/>
　甚可為法則也朱子曰當此時若能斷然不事王侯<lb/>
　髙尚其事不半上落下則其志真可則矣只為人不<lb/>
　能如此也<lb/>
䷒<hi>兌下坤上</hi>
臨元亨利貞至于八月有凶<lb/>
<pb n="66a"/>　臨進而凌逼于物也彼雖衆此雖寡然此勢方進彼<lb/>
　勢方退此氣方盛彼氣方衰寡者纔進而衆皆引退<lb/>
　其氣足以逼之也此卦二陽浸長以逼于隂雖心不<lb/>
　逼而勢已逼之故名臨十二月之卦也陽道方通陽<lb/>
　道本正況卦有説而順剛中而應之善皆亨道皆貞<lb/>
　道也故其占當得大亨而宜固守其悦順剛中之正<lb/>
　也雖然隂陽消長循環甚速方今二陽浸長固為盛<lb/>
　矣至于八閲月之後則亦二隂浸長而為遯是為有<lb/>
<pb n="66b"/>　凶人第知今日有浸長之樂而不知後隂亦有浸長<lb/>
　之日也可无慮乎<lb/>
彖曰臨剛浸而長<lb/>
　卦名為臨者以卦體剛浸漸而長也<lb/>
説而順剛中而應<lb/>
　況卦徳説而順雖處剛長之時而无急于逼物之心<lb/>
　内和悦而不激外順理而不乖卦體九二剛中而應<lb/>
　乎六五雖當剛長之時而不過用其剛且有助于上<lb/>
<pb n="67a"/>　凡此又皆卦之善也<lb/>
大亨以正天之道也<lb/>
　當剛長之時而又有此善是原有亨道正道也故既<lb/>
　許以大亨而尤必以正者處臨之不可不正此天理<lb/>
　之當然也天之大惟一正人而不正是棄天之道自<lb/>
　絶于天者也又何元亨之有<lb/>
至于八月有凶消不乆也<lb/>
　據今則為方長然距二隂之遯僅八月耳消亦不乆<lb/>
<pb n="67b"/>　也可不備歟<lb/>
象曰澤上有地臨君子以教思无窮容保民无疆<lb/>
　地臨于澤上臨下之象也君子臨民之道有貴乎教<lb/>
　之者非第訓約之而已其董戒成就之思無所不至<lb/>
　如澤之浸潤而深洽也有貴乎保之者其所愛䕶不<lb/>
　可以有限必容受包含普皆保之无復疆域之隔如<lb/>
　地之廣承而生聚也二者臨道備矣<lb/>
初九咸臨貞吉<lb/>
<pb n="68a"/>　咸徧也皆也二陽浸長舉羣隂而徧皆臨逼之葢方<lb/>
　長之勢寡足以逼衆也然初九又得正不亂于小人<lb/>
　之羣亦不至為已甚之行適合處臨之正而陽道自<lb/>
　此獲伸矣貞吉<lb/>
象曰咸臨貞吉志行正也<lb/>
　咸臨則其勢盛勢盛將不顧理初之貞吉則志在行<lb/>
　正非倚勢者<lb/>
九二咸臨吉无不利<lb/>
<pb n="68b"/>　亦如初之咸臨初得正而二得中其勢且又進矣故<lb/>
　吉无不利初二之咸臨皆以其勢言也貞吉吉无不<lb/>
　利又自初二之徳斷之<lb/>
象曰咸臨吉无不利未順命也<lb/>
　咸臨而能吉无不利者羣隂恃其衆未即肯順天命<lb/>
　以遜君子也此不可過剛故必如二之剛中乃能吉<lb/>
　无不利<lb/>
六三甘臨无攸利既憂之无咎<lb/>
<pb n="69a"/>　居下之上下臨乎陽懼其見逼而甘媚以臨之彼之<lb/>
　所疾者隂邪所好者剛正而已豈甘能動之故无攸<lb/>
　利然能憂而改之自變為陽類則為泰之九三方同<lb/>
　升之可慶寧有咎乎葢君子處已也嚴故不受不正<lb/>
　之媚樂善也寛故不治既憂之人為三者徒以隂術<lb/>
　悦之无益不若實改從善也<lb/>
象曰甘臨位不當也既憂之咎不長也<lb/>
　甘臨之術不中正者所為也既憂而改之則先暫有<lb/>
<pb n="69b"/>　咎後歸无咎咎不長也<lb/>
六四至臨无咎<lb/>
　以順正之人得初九正應而與之宜其親宻懇至而<lb/>
　无間也夫與人相臨而貌合情疎咎莫大矣四則臨<lb/>
　之至<lb/>
　　雲峰胡氏曰六四坤兌之間地附澤澤依地相臨<lb/>
　　之至也<lb/>
象曰至臨无咎位當也<lb/>
<pb n="70a"/>　不正之人情无定實四柔而得正故與初相臨之至<lb/>
六五知臨大君之宜吉<lb/>
　五居尊位所臨甚廣而柔中虚已以應九二不自任<lb/>
　而用人智之事也以知為臨是大君之所宜者吉可<lb/>
　知矣葢曰大君則所臨不一而區區自用其耳目甚<lb/>
　非所宜故任賢為宜<lb/>
象曰大君之宜行中之謂也<lb/>
　謂之宜者葢天理適中之處行乎中道是謂之宜五<lb/>
<pb n="70b"/>　有中徳故能任賢以合宜<lb/>
上六敦臨吉无咎<lb/>
　處臨之終積乆無間敦厚于臨者也相臨患于情薄<lb/>
　則意乖勢離不免于凶皆已之咎敦厚則吉无咎也<lb/>
象曰敦臨之吉志在内也<lb/>
　上之所欲臨者内之二陽其志専在于是不可他移<lb/>
　是以為敦臨聖人于隨上臨上皆示誠確之義人之<lb/>
　相與貴信厚而惡浮薄如此<lb/>
<pb n="71a"/>　　按初二之臨陽臨隂同卦名臨逼之義餘四爻皆<lb/>
　　上臨下之義與卦不同<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="71b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀易日鈔卷二<lb/>
</p>

  </div>
            <div>
<head>讀易日鈔卷三</head> <lb/>
    <p>
<pb n="1a"/>欽定四庫全書<lb/>
　讀易日鈔卷三<lb/>
　　　　　　　　　　　　　贊善張烈撰<lb/>
上經<lb/>
䷓<hi>坤下巽上</hi>
觀盥而不薦有孚顒若<hi>卦名之觀去聲六爻之觀平聲</hi>
　觀有以示人而為人所仰也九五在上四隂在下而<lb/>
　仰之又卦有内順外巽之徳而九五中正有以示人<lb/>
<pb n="1b"/>　皆觀道也故名觀觀示之道必於視聽言動之間常<lb/>
　存誠敬而不忘如將祭盥手而不用以薦者然葢盥<lb/>
　以將薦盥未有不薦者但既薦則其誠已用無復存<lb/>
　者今如不薦則誠敬恒存於中而不忘矣故其孚信<lb/>
　積中而人顒然可仰盥而不薦所謂有以示人有孚<lb/>
　顒若所謂為人所仰如是乃為觀道<lb/>
彖曰大觀在上順而巽中正以觀天下<hi>觀去聲</hi>
　卦名觀者卦體九五居尊位四隂皆仰之是以一人<lb/>
<pb n="2a"/>　而普示四海大觀在上觀之位也卦徳内順外巽是<lb/>
　内而和順以宅心外而巽理以制事觀之徳也再觀<lb/>
　卦體九五中正以示人是乘大觀之位秉順巽之徳<lb/>
　而由是以見諸外者无過不及无偏无邪足以示法<lb/>
　于天下葢以吾中示天下之不中以吾正示天下之<lb/>
　不正觀天下之實在中正也而所以能觀于天下者<lb/>
　以大觀之位所以能有中正之道以其順巽之徳也<lb/>
　有位有徳而中正出焉于以觀示天下卦之名觀者<lb/>
<pb n="2b"/>　如此<lb/>
觀盥而不薦有孚顒若下觀而化也<hi>下觀平聲</hi>
　所謂盥而不薦有孚顒若者是上之以中正示人也<lb/>
　由是下之觀視其誠者已不覺自化為中正是豈彊<lb/>
　而致之哉<lb/>
觀天之神道而四時不忒聖人以神道設教而天下服<lb/>
　矣<hi>觀平聲</hi>
　夫以不薦示人而人自化由是知觀之為道不疾而<lb/>
<pb n="3a"/>　速不言而喻葢神道也試觀天之神道乎四時順布<lb/>
　不知誰為之序而自然不忒何其神也聖人之設<lb/>
　教亦然欲以中正之道設為教令而不事乎政刑聲<lb/>
　色之末也即以天之神道設教篤恭不薦之誠一如<lb/>
　天之无聲无臭焉天下日覩其誠敬固已心折神融<lb/>
　而樂趨于中正之教矣觀之道極言之至於神而後<lb/>
　盡不神不足為觀也<lb/>
象曰風行地上觀先王以省方觀民設教<hi>觀平聲</hi>
<pb n="3b"/>　風行地上由厯觀覽无物不至先王亦有觀焉巡狩<lb/>
　之典是也先王非不能靜處以化民以為風俗時有<lb/>
　變遷則教法當因之而設于是巡省方國以觀其民<lb/>
　俗使其俗之美惡厯覽无遺而因設之教焉此在不<lb/>
　薦有孚之外又有振動移易之道亦所以為觀<hi>去聲</hi>也<lb/>
初六童觀小人无咎君子吝<lb/>
　爻皆以觀瞻九五為義近五則見其道徳之盛所觀<lb/>
　深逺今初六隂柔則識闇居賤則逺于五所觀淺近<lb/>
<pb n="4a"/>　如童稚然此在小人居下无識不足咎也若君子如<lb/>
　是則可吝矣<lb/>
象曰初六童觀小人道也<lb/>
　初則賤六則闇是為小人童觀固其道也豈所以語<lb/>
　君子<lb/>
六二闚觀利女貞<lb/>
　隂柔質闇居乎内而窺乎外未能出門曠觀此特利<lb/>
　于女子之正也丈夫豈其然<lb/>
<pb n="4b"/>象曰闚觀女貞亦可醜也<lb/>
　闚觀謂之女貞亦誠可醜矣<lb/>
六三觀我生進退<lb/>
　居下之上可進而近五亦可退而伏下進退固未決<lb/>
　也然則何以決之亦惟自觀我之所行以為進退而<lb/>
　已我之所行善而通也是有可以近五之具進可也<lb/>
　不善而塞也是无可近五之具退可也<lb/>
象曰觀我生進退未失道也<lb/>
<pb n="5a"/>　進退有道六四可進初二可退惟三未決故必觀我<lb/>
　生以為進退庶審于其宜未至失道也<lb/>
六四觀國之光利用賔于王<lb/>
　五陽剛中正以居尊凡其政化之施于國皆其道徳<lb/>
　之光輝也四切近于五故為觀國之光之象夫觀光<lb/>
　之大者有二諸侯朝覲于王王以賓禮待之士而仕<lb/>
　進于王王亦以賔禮待之故占得此爻者得以上接<lb/>
　于上而受其賔禮豈童觀闚觀之比哉<lb/>
<pb n="5b"/>象曰觀國之光尚賔也<lb/>
　觀國之光豈徒瞻風于下而已哉王有賔臣之禮四<lb/>
　葢慕尚其賔禮而願近于王是以有觀光之事也<lb/>
九五觀我生君子无咎<lb/>
　九五陽剛中正以居尊其下四隂仰而觀之所謂大<lb/>
　觀在上中正以觀天下者君子之象也故居此位得<lb/>
　此占者當觀己之所行果有陽剛中正君子之徳乃<lb/>
　可以觀示于人而无咎也<lb/>
<pb n="6a"/>象曰觀我生觀民也<lb/>
　爻皆占辭夫子以其義言之謂人君之觀我生不但<lb/>
　觀其一身而已又當觀民徳之善否以自騐所行也<lb/>
上九觀其生君子无咎<lb/>
　陽剛居上雖不當事任而亦為下所觀故處此者亦<lb/>
　必自視其所行果為君子焉乃无咎也<lb/>
象曰觀其生志未平也<lb/>
　上雖不當尊位而亦為下所觀其志未敢安肆故必<lb/>
<pb n="6b"/>　惕然觀生也<lb/>
䷔<hi>震下離上</hi>
噬嗑亨利用獄<lb/>
　噬齧也嗑合也物梗口中齧之而後合也為卦上下<lb/>
　兩陽而中虚頤口之象九四一陽梗于其中必齧之<lb/>
　而後合也故名噬嗑物之為梗者既去則亨通无礙<lb/>
　矣故噬嗑有亨道夫去梗之道莫大治獄獄者刑之<lb/>
　未定國有惡人為梗欲審其獄情而刑之非威明兼<lb/>
<pb n="7a"/>　濟剛柔得中不能也卦有是徳故宜于用獄<lb/>
彖曰頤中有物曰噬嗑<lb/>
　卦名噬嗑者卦體為頤中有物之象故曰噬嗑<lb/>
噬嗑而亨剛柔分動而明雷電合而章柔得中而上行<lb/>
　雖不當位利用獄也<lb/>
　其曰亨者正以噬之而嗑即其亨也曰利用獄者治<lb/>
　獄之道太剛則過暴太柔則无㫁不威則來巨姦之<lb/>
　侮不明則受狡偽之欺卦體則剛柔分三剛三柔均<lb/>
<pb n="7b"/>　勻不偏是嚴㫁與温仁兼備也卦徳則動而明威足<lb/>
　以懾明足以察也卦象又雷電相合而益章顯是威<lb/>
　如雷愈覺其不可欺明如電愈覺其不可侮也卦變<lb/>
　又自益䷩來柔上行居五而得中是柔而不偏以<lb/>
　居君位也故五雖不當位而由剛柔分柔得中言之<lb/>
　見寛猛之不偏由動明雷電言之見威明之兼濟是<lb/>
　治獄之道備矣是以利用獄也<lb/>
象曰雷電噬嗑先王以明罰敇法<lb/>
<pb n="8a"/>　先王之立法也將使人人知畏苟非一一明别其刑<lb/>
　罰輕重之科則出入無凖大小無則惡可倖善不免<lb/>
　法且廢弛矣故必先明其用法之例使人人不疑則<lb/>
　法有定條而不可犯是明罰所以整敕法度以警有<lb/>
　衆也明罰義兼威明敇法乃能去梗<lb/>
初九屨校滅趾无咎<lb/>
　初上无位受刑之象中四爻用刑之象初在卦始罪<lb/>
　薄過小輕刑加之又在下為趾象故為屨校滅趾謂<lb/>
<pb n="8b"/>　著械手足如納屨然滅没其趾也初方為惡而受刑<lb/>
　則懲戒而不敢恣反得无咎矣<lb/>
象曰屨校滅趾不行也<lb/>
　趾者人之所以行今曰滅趾是使其不敢行以不進<lb/>
　于惡故无咎周公之无咎以禁之于初而言夫子又<lb/>
　自滅趾發義<lb/>
六二噬膚滅鼻无咎<lb/>
　膚者豕腹下柔軟无骨之肉至易噬者也去梗如食<lb/>
<pb n="9a"/>　物二中則不暴不縱正則公平當理以此治獄如噬<lb/>
　膚之易矣但二本隂柔慈和多而威厲少而下乗初<lb/>
　剛則彊梁難制不免反受其傷如食物而滅没其鼻<lb/>
　也然在彼既所當治而我又善治雖傷而終能治之<lb/>
　无咎<lb/>
象曰噬膚滅鼻乘剛也<lb/>
　既噬膚而曰滅鼻惟其乘初剛也<lb/>
六三噬腊肉遇毒小吝无咎<lb/>
<pb n="9b"/>　腊肉小物全體骨而乾之者堅韌難噬之物也六三<lb/>
　隂柔無剛㫁之才不中正又不得用刑之道以此治<lb/>
　獄如噬腊肉之難且反為人所傷如遇毒焉才不足<lb/>
　治人小吝矣然彼罪當治終必伏刑非我妄治之也<lb/>
　无咎<lb/>
象曰遇毒位不當也<lb/>
　以已無中正之徳故人得以傷之<lb/>
九四噬乾胏得金矢利艱貞吉<lb/>
<pb n="10a"/>　胏肉之帶骨者比腊又難噬矣九四居尊所治皆難<lb/>
　治之獄如噬乾胏也然以剛居柔得用刑之道人皆<lb/>
　願輸金矢以求聽為得金矢之象然不可恃已之能<lb/>
　而逞快于一時恣情于武㫁誠知獄為大事而存艱<lb/>
　難之心守正固之理則獄得其平而吉矣<lb/>
　　周禮民有大獄令入鈞金而後聽之有小訟令入<lb/>
　　束矢而後聽之鈞金三十斤也束矢百矢也爻言<lb/>
　　得金矢者人願納金矢以求聽以四之聽訟得宜<lb/>
<pb n="10b"/>　　也四臣位兼治大小故得金矢五君位専治大故<lb/>
　　得黄金<lb/>
象曰利艱貞吉未光也<lb/>
　必戒以利艱貞乃吉者恐聽訟之人恃已能㫁則流<lb/>
　于慢易偏私心未光明者有之故戒之也<lb/>
六五噬乾肉得黄金貞厲无咎<lb/>
　訟獄將決乃至于五故所治雖難于膚而易于腊胏<lb/>
　為噬乾肉之象况柔順得中治人人服人皆願納黄<lb/>
<pb n="11a"/>　金以求聽為得黄金然獄者大事必守正固存危厲<lb/>
　乃无咎也<lb/>
象曰貞厲无咎得當也<lb/>
　貞且厲焉所治乃得其當不然未易无咎也<lb/>
上九何校滅耳凶<lb/>
　過極之陽在卦之上惡極罪大如加以何校之刑而<lb/>
　滅没其耳凶之道也<lb/>
象曰何校滅耳聰不明也<lb/>
<pb n="11b"/>　必言滅耳者耳能聽為聰惟其聰性昏蔽聞善以為<lb/>
　不必為聞惡以為不必去聞義以為不足信聞法以<lb/>
　為不足畏故至如此之凶也使其聰性稍通豈至此<lb/>
　乎<lb/>
䷕<hi>離下艮上</hi>
賁亨小利有攸往<lb/>
　賁飾也卦變自損來者柔自三來而文二剛自二上<lb/>
　而文三自既濟來者柔自上來而文五剛自五上而<lb/>
<pb n="12a"/>　文上夫獨剛獨柔不能成文往來交錯間迭可觀文<lb/>
　飾之象也内離外艮為文明而各得其分之象亦文<lb/>
　飾也故名賁惟柔來文剛是陽得隂助可以遂其所<lb/>
　為且内體離明能明于物情達于事理二象有亨道<lb/>
　焉但其剛上文柔是柔為主而剛特為之助豈足大<lb/>
　有為也且卦體艮止雖不失于妄動亦不足于變通<lb/>
　據此二象則小利有攸往而已<lb/>
彖曰賁亨柔來而文剛故亨分剛上而文柔故小利有<lb/>
<pb n="12b"/>　攸往天文也文明以止人文也觀乎天文以察時變<lb/>
　觀乎人文以化成天下<lb/>
　賁之所以亨而又小利有攸往者以卦變柔來而文<lb/>
　剛剛為主而柔助之相與有行故亨及其分剛上而<lb/>
　文柔則柔為主而剛助之柔固不足有為剛亦未究<lb/>
　其力故小利有攸往文王之許其亨而不甚許其攸<lb/>
　往者誠以此也雖然賁道固甚大矣就卦變剛柔往<lb/>
　來之象自然交錯如日月寒暑之往來交錯自然成<lb/>
<pb n="13a"/>　文焉是天文也就卦徳之文明以止如人道中儀文<lb/>
　度數極其燦美而上下親踈各安其分焉是人文也<lb/>
　夫天下之道莫大于天人天人之道莫大于文今天<lb/>
　人之所以文者皆于賁卦具之是故觀乎賁卦之天<lb/>
　文而爽然悟寒暑代謝其至變不一者不過如此卦<lb/>
　之剛柔往來而已也即執此以考星定厯察時變可<lb/>
　焉觀乎賁卦之人文而爽然悟教治天下所以使之<lb/>
　化而成俗者不過如此卦之文明以止而已也即執<lb/>
<pb n="13b"/>　此以備儀章辨名分化成天下可焉察時變化成天<lb/>
　下皆不外此卦而得之賁道之大如是<lb/>
象曰山下有火賁君子以明庶政無敢折獄<lb/>
　山下有火火之光輝照耀于山賁象也夫山下之火<lb/>
　明不及逺君子之用明亦有明于小而慎其大者庶<lb/>
　政之輕可以辨之刑獄之重生殺攸闗不敢自謂有<lb/>
　明而遽從而折之是明不敢及逺而自止之者也<lb/>
初九賁其趾舍車而徒<lb/>
<pb n="14a"/>　居下趾象人不剛則屈于欲而所守不固不明則昏<lb/>
　于利而出處失宜初九剛明故能自賁于下徳義足<lb/>
　以自榮無事外勢之樂為不受非道之車而安于徒<lb/>
　步之象<lb/>
象曰舍車而徒義弗乘也<lb/>
　君子之取舍決于義而已義不可乘即弗乘以義為<lb/>
　榮不以徒行為辱<lb/>
六二賁其須<lb/>
<pb n="14b"/>　二隂而三陽則隂不得不附陽矣二中正而三得正<lb/>
　則同徳樂相附矣又皆无應與則二无他適而惟附<lb/>
　于三矣二之附三而動如須之附頤而動也二為須<lb/>
　象而藉三以自文為賁其須<lb/>
象曰賁其須與上興也<lb/>
　隂不能自動附于上之陽而與之俱興故取象于須<lb/>
九三賁如濡如永貞吉<lb/>
　一陽居二隂之間得其賁而潤澤生焉賁如濡如之<lb/>
<pb n="15a"/>　象也然陽得隂以自潤可也溺于隂而狎之䙝之自<lb/>
　失其正所害多矣故三本貞而能永其貞使二隂為<lb/>
　潤澤之濡不為陷溺之濡則吉也<lb/>
　　受其助益而不溺于所安以陽御隂之理盡此矣<lb/>
　　主之于僕婢夫之于妻妾君之于臣下官長之于<lb/>
　　左右皆然<lb/>
象曰永貞之吉終莫之陵也<lb/>
　始以昵而相狎終不遜而相陵隂柔之情也而皆由<lb/>
<pb n="15b"/>　于陽之失正永貞則終無有陵之者矣莫陵即吉也<lb/>
六四賁如皤如白馬翰如匪寇婚媾<lb/>
　二與五三與上不相應則亦不相賁惟四以初之應<lb/>
　相賁乃隔于九三而不成其賁所謂賁如者乃皤如<lb/>
　白而无色矣然四往求初九之心則如飛翰之疾不<lb/>
　可緩也况九三剛正其求四非為寇也特求婚媾而<lb/>
　已此固在四之自守何如三不足為難也白馬者人<lb/>
　既皤如則馬亦白矣<lb/>
<pb n="16a"/>象曰六四當位疑也匪冦婚媾終无尤也<lb/>
　惟其為四則既應初又乘三惟其為六四則初陽既<lb/>
　與相應而三陽又若可求是其所當之位可疑也然<lb/>
　可求者其位不可求者其志故三雖匪冦婚媾而四<lb/>
　自守其志則雖處疑地而終免尤責也<lb/>
六五賁于丘園束帛戔戔吝終吉<lb/>
　丘園儉樸之地五為賁主時之賁將極矣夫文極而<lb/>
　救之以質中之道也六五柔中能返文就質敦本務<lb/>
<pb n="16b"/>　實以儉樸為質賁于丘園焉就其隂性儉嗇凡事從<lb/>
　儉所用之物不過束帛之戔戔然淺小若小吝矣然<lb/>
　文返于質其流可久終吉道也<lb/>
象曰六五之吉有喜也<lb/>
　文過之日其勢可憂惟六五以柔中居尊而返于質<lb/>
　焉使風教不壊人心不至于不可問有可喜之理矣<lb/>
　故吉<lb/>
上九白賁无咎<lb/>
<pb n="17a"/>　賁已極矣復益之以文使天下無復實意以相接誰<lb/>
　之咎乎上以剛處賁極悉反而復于純素无文之地<lb/>
　不為天下滋華勝之弊可无咎矣<lb/>
象曰白賁无咎上得志也<lb/>
　他人之志在于極飾上則以返俗救弊為志者今果<lb/>
　白賁焉則上為得志愜所本願矣又何咎<lb/>
䷖<hi>坤下艮上</hi>
剝不利有攸往<lb/>
<pb n="17b"/>　剝落也五隂在下而方盛一陽在上而將盡陽道消<lb/>
　落故名剝九月之卦也隂盛陽衰時固當止而内坤<lb/>
　外艮亦為順時而止之象故君子處此不可有所往<lb/>
　也<lb/>
彖曰剝剝也柔變剛也<lb/>
　剝之為言剝落也前此剛嘗盛矣今皆安往耶以卦<lb/>
　體羣柔之力害剛而去之于是變剛為柔是以消剝<lb/>
　至此也<lb/>
<pb n="18a"/>不利有攸往小人長也順而止之觀象也君子尚消息<lb/>
　盈虚天行也<lb/>
　不利有攸往者易為君子謀見卦體為小人盛長之<lb/>
　象鋒不可犯故戒之也且卦徳為順時而止人宜觀<lb/>
　此象也夫理數自然或退而消或生而息或息極而<lb/>
　盈或消極而虚君子之行止必尊尚乎此而不敢違<lb/>
　誠以天運如是天不可逆也故時當止則順時而止<lb/>
　而不利攸往<lb/>
<pb n="18b"/>　　隆山李氏曰夬五陽一隂曰剛決柔剝五隂一陽<lb/>
　　曰柔變剛何也曰此君子小人之辨也君子剛明<lb/>
　　果㫁小人隂賊險狠君子之去小人聲其罪與天<lb/>
　　下共棄之名正言順故曰決小人之欲去君子辭<lb/>
　　不順理不直必萋裴浸潤以侵蝕之使之日消月<lb/>
　　鑠而不自知故曰變一字之間君子小人之情狀<lb/>
　　皦然矣<lb/>
象曰山附于地剝上以厚下安宅<lb/>
<pb n="19a"/>　山本髙于地而今附著于地摧落之象也夫山必託<lb/>
　于地猶上必託于下上厚其下使下樂于奉我而我<lb/>
　之宅居于上者安矣故必厚下乃所以安宅也<lb/>
初六剝牀以足蔑貞凶<lb/>
　隂之剥陽居初最下為剝牀以足之象夫陽剛正道<lb/>
　天下所不敢誣而初首開剝陽之端是與正為仇而<lb/>
　欲撲滅之者凶莫大焉<lb/>
象曰剝牀以足以滅下也<lb/>
<pb n="19b"/>　取象于足者隂之滅陽自下而起先其㣲者後及其<lb/>
　大志欲盡滅天下之陽而先試之于下也<lb/>
六二剝牀以辨蔑貞凶<lb/>
　辨謂牀身之下足之上分辨處也剝及于辨進而上<lb/>
　矣蔑貞必凶按初六蔑貞凶本義云蔑正則凶是指<lb/>
　滅正者凶也非正者凶也天下豈可无正必欲滅正<lb/>
　未有不受其凶者而大全朱子曰只説陽與君子之<lb/>
　凶䝉引從之恐未是朱子定説<lb/>
<pb n="20a"/>象曰剝牀以辨未有與也<lb/>
　剝至于辨亦已危矣然此時二隂方起未有黨與之<lb/>
　盛使君子于此而防之固猶可及止也<lb/>
六三剝之无咎<lb/>
　衆隂之于陽也方欲剝之而三獨與相應去邪從正<lb/>
　善補過矣雖得罪于私黨而見取于公論其義无咎<lb/>
　矣利害之私何較哉<lb/>
象曰剝之无咎失上下也<lb/>
<pb n="20b"/>　剝之而獨能无咎者獨應一陽遂盡失上下羣隂而<lb/>
　不顧其失也乃所以為得也故无咎<lb/>
六四剝牀以膚凶<lb/>
　剝牀不已遂及于膚蔑貞不待言也凶已甚矣<lb/>
象曰剝牀以膚切近災也<lb/>
　曰以膚是已切近于災旦夕禍至君子可不知避哉<lb/>
六五貫魚以宫人寵无不利<lb/>
　五羣隂之長羣隂皆其所以也隂之害陽與否權在<lb/>
<pb n="21a"/>　于五五誠能率其隂類隨序順行如貫魚然以羣隂<lb/>
　聽命于陽如后妃以宫人進御于君則无不利矣夫<lb/>
　隂之不肯從陽恐其不利于己耳不知奉陽為主則<lb/>
　共受其福㫁无不利者亦何憚而不從陽<lb/>
象曰以宫人寵終无尤也<lb/>
　以隂害陽天下之大惡加焉苟以宫人寵則終无尤<lb/>
　之者矣<lb/>
上九碩果不食君子得輿小人剝廬<lb/>
<pb n="21b"/>　衆陽消盡惟上九一陽尚存如樹果凋落而惟一碩<lb/>
　大之果尚留而不食剝未盡而能復生之象也雖然<lb/>
　斯時斯地使以君子當之則一陽得以庇羣隂而羣<lb/>
　隂承之是為得輿若復以小人處此則是陽剛剥盡<lb/>
　而小人亦無以自安其剥陽乃所以自剥其廬耳<lb/>
象曰君子得輿民所載也小人剝廬終不可用也<lb/>
　君子得輿者君子徳足庇民民自共承載之以君子<lb/>
　為民所載宜其得輿也小人剝廬則其所以剥陽者<lb/>
<pb n="22a"/>　乃自傷耳終何益哉<lb/>
䷗<hi>震下坤上</hi>
復亨出入无疾朋來无咎反復其道七日來復利有攸<lb/>
　往<lb/>
　復陽復生于下也剝盡則為純坤而坤未嘗无陽也<lb/>
　陽方盡于上已生于下但未成一畫積成一畫則純<lb/>
　隂之内忽見陽之復來如已失而今復也在月則十<lb/>
　月純隂陽已生于下積至踰月而一陽之體成乃為<lb/>
<pb n="22b"/>　十一月之冬至也故名復陽道既復萬類得通其亨<lb/>
　必矣又内震外坤陽動于下而以順上行其占為已<lb/>
　之出入可以无疾而朋類之來亦得无咎又以隂陽<lb/>
　往還之理觀之隂陽之道固反復其道者也是以自<lb/>
　姤䷫卦一隂始生凡厯七爻而一陽來復占為七<lb/>
　日來復又其陽徳方長前途无礙故占為利有攸往<lb/>
　　朱子曰七日來復不是前已往之陽重將來復生<lb/>
　　舊底己自過了這裏自然生出來見其絶于彼而<lb/>
<pb n="23a"/>　　生于此而因著其往來之象故曰來復耳<lb/>
象曰復亨剛反<lb/>
　復之所以亨者陽剛之道天下所恃以生向也剛去<lb/>
　困閉已甚今剛既反雖未言及後此之盛長而亨通<lb/>
　已在是矣<lb/>
動而以順行是以出入无疾朋來无咎<lb/>
　復既有亨道矣然處積鬰之後恨不即伸其志而挾<lb/>
　可亨之勢又若可以徑前如是則發之過暴一身之<lb/>
<pb n="23b"/>　動静有礙而朋類皆不能來咎且歸于我矣今卦徳<lb/>
　下動上順是處陽剛振起之初而能循義理安時勢<lb/>
　無躁無激以靜順之道進而上行是以動靜行止未<lb/>
　嘗有過當可訾之病而事機不自我誤朋類可來而<lb/>
　无我之咎也<lb/>
　　動初振而起也行者動之後遂進而上行也<lb/>
反復其道七日來復天行也<lb/>
　反復而來復者消長自然之運天實使之故其來復<lb/>
<pb n="24a"/>　可必<lb/>
利有攸往剛長也<lb/>
　利有攸往者卦體剛反之後勢且益長前途正順故<lb/>
　利往也<lb/>
復其見天地之心乎<lb/>
　夫此復也于剛反見其亨于動順見其出入无疾朋<lb/>
　來无咎于天行見其來復于剛長見其利往復之為<lb/>
　復如此甚矣其理之㣲而係者大也吾觀天地無心<lb/>
<pb n="24b"/>　而其生生之理有必主于是而不容息者是天地之<lb/>
　心也然天地生物之心雖无時不在而重隂固閉之<lb/>
　時既歛而不可見即萬物盛蕃之際亦雜而不可見<lb/>
　惟此積隂之下一物未有而陽氣方呈較之歛閉之<lb/>
　日既有端倪可求較之雜茂之時亦單有一陽可見<lb/>
　乃知天地之心其主于生物而不欲殺物如是其不<lb/>
　容改也不然重隂肅閉天地即絶意于物可矣而其<lb/>
　生育之機已蚤動于此天地之心不其曉然可見耶<lb/>
<pb n="25a"/>　人于此識天地之心則内返之一身外推之一世无<lb/>
　不宜以此心為心而體天地之化以配天地矣<lb/>
象曰雷在地中復先王以至日閉關商旅不行后不省<lb/>
　方<lb/>
　雷氣已動而尚藏地中陽始復之象也先王于陽復<lb/>
　之始以陽之㣲而宜靜以養之也則于冬至之日而<lb/>
　閉關焉閉關則雖行之勤如商旅是日亦不行矣雖<lb/>
　行之至大如后省方是日亦不省方矣先王制為此<lb/>
<pb n="25b"/>　法欲上下安靜以養㣲陽也<lb/>
　　問陽始生甚㣲安靜而後能長故至日閉關人于<lb/>
　　迷途之復其善端之萌亦甚㣲故須莊敬持養然<lb/>
　　後能大不然復亡之矣朱子曰然又曰古人所以<lb/>
　　四十強而仕者前面許多年亦且養其善端若一<lb/>
　　下便出來與事物滚了豈不壊事<lb/>
初九不遠復无祗悔元吉<lb/>
　復陽來復也陽者善道故爻以復善為義初九為復<lb/>
<pb n="26a"/>　之主又在卦初為失之不逺而已能自復過未形而<lb/>
　改可以不至于悔大善而吉<lb/>
象曰不逺之復以修身也<lb/>
　程傳曰不逺而復者君子所以修其身之道也學問<lb/>
　之道无他惟知不善則速改以從善而已雙峰饒氏<lb/>
　曰人心善端緜緜本自相續念慮雖或小差而歉然<lb/>
　不自安之心已萌于中是即天地生物之心之呈露<lb/>
　也人惟省察克治之功不加雖有為善之㡬而无反<lb/>
<pb n="26b"/>　善之實是以縱欲妄行而悔至于不可追善用力者<lb/>
　因是心而速反之使不底于悔則人欲去天理還所<lb/>
　以修身也<lb/>
六二休復吉<lb/>
　柔順中正質能為善又近得初九而下之以取資復<lb/>
　之休善吉道也<lb/>
象曰休復之吉以下仁也<lb/>
　程傳曰仁者天下之公善之本也初復于仁二能親<lb/>
<pb n="27a"/>　而下之是以吉也按下者降心屈體之謂<lb/>
六三頻復厲无咎<lb/>
　以隂居陽不中不正又居動極是質雜而心行不善<lb/>
　又有輕躁之病者也故復而不能固頻見其復焉其<lb/>
　去不復亦近矣厲然猶知復也无咎<lb/>
象曰頻復之厲義无咎也<lb/>
　三之厲為頻復之厲是猶志在補過故于義可以无<lb/>
　咎也<lb/>
<pb n="27b"/>六四中行獨復<lb/>
　與羣隂為類而獨應初九是在衆中同行而獨復乎<lb/>
　善也此時陽氣甚㣲未足有為故不言吉然理所當<lb/>
　然吉凶非所論也<lb/>
象曰中行獨復以從道也<lb/>
　行羣隂之中何所見而獨復見初九之為道羣隂之<lb/>
　非道所以㫁然而從之也<lb/>
六五敦復无悔<lb/>
<pb n="28a"/>　人有復而不堅者惟氣質之雜故心雖欲善而无如<lb/>
　力之不厚也六五中順内無偏頗之失外惟理是循<lb/>
　敦篤于復而不可摇不逺復者不至于悔則敦復者<lb/>
　竟无悔矣<lb/>
象曰敦復无悔中以自考也<lb/>
　復而不能成其復則悔无已時三之頻失非成也二<lb/>
　四因人以復非自成也惟五中德虚明恒照自省自<lb/>
　勵以自底于成中所以能敦自考是以无悔<lb/>
<pb n="28b"/>上六述復凶有災眚用行師終有大敗以其國君凶至<lb/>
　于十年不克征<lb/>
　隂柔無剛明自拔之才居卦之終遂終迷而不反迷<lb/>
　于復焉凶之道也䘮心背理災禍過眚皆所不免矣<lb/>
　以此制事无適而可如用以行師則逞私謬動終有<lb/>
　大敗且敗不獨將士之辱而累及其國君亦凶不獨<lb/>
　一時之害而遲至十年尚不克征也凶亦甚矣<lb/>
　　用行師四句舉行師一事以窮其凶象迷至于甚<lb/>
<pb n="29a"/>　　迷則凶亦至于甚凶即此一事而他事之各極其<lb/>
　　凶可推矣而行師之象實取諸坤南軒張氏曰爻<lb/>
　　辭鮮有如是之詳其凶鮮有如是之極者而獨于<lb/>
　　復之上六言之葢自古亡國覆家反道敗徳无所<lb/>
　　不至其源起于一念之㣲不能制遏之夫以隂柔<lb/>
　　之才去本之逺所謂人欲肆而天理滅者故有大<lb/>
　　敗終凶之戒也<lb/>
象曰迷復之凶反君道也<lb/>
<pb n="29b"/>　迷復之象不獨指君而君為尤大苟君而反乎君之<lb/>
　道恣欲妄行是為迷復必凶之道也<lb/>
䷘<hi>震下乾上</hi>
无妄元亨利貞其匪正有眚不利有攸往<lb/>
　无妄實理自然之謂人心中本具有此實理理所本<lb/>
　无而忽有焉謂之妄本无而无之止此實理自動自<lb/>
　靜行滿天下而我无容心焉則无妄矣卦變自訟<lb/>
　䷅來九自二來而居于初以為震之主是剛健无私<lb/>
<pb n="30a"/>　之體主乎内動而不妄者也故名无妄夫邪妄之行<lb/>
　動成阻礙順實理之自然以應物而无所容私何行<lb/>
　而不通乎故元亨然所以為无妄者正也故惟利于<lb/>
　固守其貞若其匪正則妄矣必有過誤之眚以至凡<lb/>
　有攸往皆不利也<lb/>
彖曰无妄剛自外來而為主于内動而健剛中而應大<lb/>
　亨以正天之命也其匪正有眚不利有攸往无妄之<lb/>
　往何之矣天命不祐行矣哉<lb/>
<pb n="30b"/>　凡意之出于人者妄理之出于天者无妄天理无妄<lb/>
　而我如其理以行之事事皆人所宜有故天亦助之<lb/>
　此卦之為无妄者以卦變則剛自外來而為主于内<lb/>
　是心之无妄也正也以卦徳則動而健震厲有為而<lb/>
　又不牽于私是行之无妄也正也以卦體則九五剛<lb/>
　中而應乎六二相輔以徳是應之无妄也正也合而<lb/>
　觀之卦之善如此故許其大亨而又戒之以正者葢<lb/>
　天下止恃此正理天之所以為天而流行萬古主宰<lb/>
<pb n="31a"/>　萬物者只恃此正理正者天之命也故人欲有行未<lb/>
　有單恃人力之私而能成者必由天助之而天命在<lb/>
　正助正不助不正也所以曰其匪正有眚不利有攸<lb/>
　往葢往必由无妄之往而今以匪正則欲何所往乎<lb/>
　縱極其人力之私自以為可往而不正之舉天所不<lb/>
　助果能行矣哉是以惟正而後為无妄惟无妄而後<lb/>
　无不可往誠以其得天命也<lb/>
象曰天下雷行物與无妄先王以茂對時育萬物<lb/>
<pb n="31b"/>　天下雷行動物為之震動植物為之發生各得實理<lb/>
　以成性是一物與以一无妄也先王知物之有實理<lb/>
　則必使各全其實理以為天之生物以時故因其時<lb/>
　而設之政以養育萬物舉萬物之廣無不對時而育<lb/>
　之則茂甚也然各因其時各全其性而已先王何心<lb/>
　是茂對育之典亦无妄之用也<lb/>
初九无妄往吉<lb/>
　初正所謂剛自外來而為主于内者有无妄之心者<lb/>
<pb n="32a"/>　也以是而往動與理合天實祐之吉道也<lb/>
象曰无妄之往得志也<lb/>
　多妄之人自增滯阻若誠之于物無不能動治事事<lb/>
　得其理治人人感而化无往而不得其志也<lb/>
六二不耕穫不菑畬則利有攸往<lb/>
　柔順中正能因時順理以盡其所宜盡初未嘗有所<lb/>
　望而為之于前亦未嘗有所計而期之于後辟如農<lb/>
　夫之先而耕後而穫先而菑後而畬其計望不勝勞<lb/>
<pb n="32b"/>　也二則不耕亦不穫不菑亦不畬澹然无所期望焉<lb/>
　得失利害之心浄則坦然循理无所牽繫行止自如<lb/>
　矣人必如是則利有攸往也<lb/>
象曰不耕穫未富也<lb/>
　不耕穫豈遂无為哉特不以計利之心為之耳惟心<lb/>
　非計富之心則耕如不耕穫如不穫<lb/>
六三无妄之災或繫之牛行人之得邑人之災<lb/>
　六爻皆无妄者也在六三本无妄但所處不得正則<lb/>
<pb n="33a"/>　身之所遇有不如意災自外至莫之致而至如或繫<lb/>
　之牛行人得之而邑人受其災也<lb/>
象曰行人得牛邑人災也<lb/>
　天下固有无因之禍而令人无可推解者人以其无<lb/>
　因而怨之不知君子正以其无因而安之也如行人<lb/>
　得牛則詰捕之擾非邑人孰當之自然為邑人之災<lb/>
　无足怪也知其固然而安之乃見无妄之心也于二<lb/>
　見處福之心无妄于三見處禍之心无妄聖賢涉世<lb/>
<pb n="33b"/>　之要盡此矣<lb/>
九四可貞无咎<lb/>
　陽剛乾體能自守者也下无應與又止宜自守故可<lb/>
　以固守而无咎然未可有為也<lb/>
象曰可貞无咎固有之也<lb/>
　可貞无咎者不貞固則不能有其陽剛之道貞則陽<lb/>
　剛之道我可固而有之是以无咎<lb/>
九五无妄之疾勿藥有喜<lb/>
<pb n="34a"/>　乾剛中正以居尊位而下應亦中正无妄之至也縱<lb/>
　或有无故非意之事亦不必為之勞擾徐當自定耳<lb/>
　如无妄之疾不藥而自愈葢疾之自外感者不足為<lb/>
　患苟内无受疾之源偶疾自愈不然内體有病外无<lb/>
　往而不為患故勿藥有喜所以深形无妄之至也<lb/>
象曰无妄之藥不可試也<lb/>
　无妄而復藥之則藥反為妄而生疾人本當理无虞<lb/>
　乃為人所摇沮自惑而遷之失是取非反招咎失矣<lb/>
<pb n="34b"/>　故不可少嘗而試之<lb/>
上九无妄行有眚无攸利<lb/>
　上九非有妄也但處乎窮極徒執誠信而不觀理之<lb/>
　大通故行有眚而无所利<lb/>
象曰无妄之行窮之災也<lb/>
　上之行本无妄其災特生于窮極耳<lb/>
䷙<hi>乾下艮上</hi>
大畜利貞不家食吉利涉大川<lb/>
<pb n="35a"/>　乾剛上進為艮所止有畜義焉大小畜所畜皆乾所<lb/>
　别者艮巽也艮則以大畜大謂之大畜且以陽畜陽<lb/>
　其畜有力畜之大者也又内剛健外篤實輝光内外<lb/>
　交養其徳日新所畜之大也故名大畜此卦自需<lb/>
　䷄而來九自五而上有剛居上位之象焉六五尊而<lb/>
　尚之有尚賢之象焉以艮畜乾有遏止健者而不使<lb/>
　進之象焉此三者皆非大正不能故占者利于貞也<lb/>
　既有尚賢之象則凡畜藴大而為賢者皆宜食禄于<lb/>
<pb n="35b"/>　朝占為不家食吉又六五應乾為應天時行之義應<lb/>
　天合時可以濟難故又占為利涉大川<lb/>
　　雲峰胡氏曰兩利字一吉字占辭自分而為三不<lb/>
　　必泥而一之<lb/>
彖曰大畜剛健篤實輝光日新其徳<lb/>
　卦之名大畜者卦徳内乾是天理精明不屈于欲徳<lb/>
　性常用不息于私内有剛健之體也外艮是踐履敦<lb/>
　篤因而光輝生焉外有篤實輝光之行也内外相資<lb/>
<pb n="36a"/>　而无私之體日益粹敦固之行日益茂由以日新其<lb/>
　徳焉畜養己徳無大于此此所以為大畜也<lb/>
剛上而尚賢能止健大正也<lb/>
　若其曰利貞者以卦變則剛進而居上也而卦體六<lb/>
　五即尊尚其賢以卦徳乾欲進而艮止之能止遏強<lb/>
　健夫剛上而非正則徳不稱位下誰戴之尚賢而非<lb/>
　正則色貨分心賢豈就之止健而非正則自反不直<lb/>
　安能屈彼三者皆必出于天正非小小依名附義者<lb/>
<pb n="36b"/>　之可為是以必利于貞也<lb/>
不家食吉養賢也<lb/>
　其曰不家食吉即以六五尚賢則必養賢人患非賢<lb/>
　者耳果其畜徳之大自宜受養賢之典豈有尚安家<lb/>
　食者乎<lb/>
利涉大川應乎天也<lb/>
　其曰利涉天川者亦以卦體六五應乾乾天也天下<lb/>
　事理勢之自然莫非天也藴畜偉大之人不能先天<lb/>
<pb n="37a"/>　不敢後天惟理勢所至即起而應之故履涉大險若<lb/>
　行无事惟應天可以濟險而卦體有應天之象所以<lb/>
　利涉大川也<lb/>
象曰天在山中大畜君子以多識前言往行以畜其徳<lb/>
　<hi>識如字</hi>
　程傳曰天為至大而在山之中所畜至大之象君子<lb/>
　觀象以大其藴畜人之藴畜由學而大在多聞前古<lb/>
　聖賢之言與行考跡以觀其用察言以考其心識而<lb/>
<pb n="37b"/>　得之以畜成其徳乃大畜之義也<lb/>
初九有厲利己<lb/>
　程傳曰艮止畜乾故乾三爻皆取被止為義艮三爻<lb/>
　皆取止之為義初以陽剛又健體而居下必上進者<lb/>
　也六四在上畜止于已安能敵在上得位之勢若犯<lb/>
　之而進則有危厲故利在已而不進也在他卦則四<lb/>
　與初為正應相援在大畜則相應乃為相止<lb/>
象曰有厲利己不犯災也<lb/>
<pb n="38a"/>　知此之有災而急進者毎犯之不顧惟已則不至犯<lb/>
　災也<lb/>
九二輿説輹<lb/>
　為六五所畜以其得中故能自止而不進為輿説輹<lb/>
　之象<lb/>
象曰輿説輹中无尤也<lb/>
　輿説輹者二得中道可止則止故无尤也程傳曰善<lb/>
　莫善于剛中柔中者不至于過柔耳剛中中而才也<lb/>
<pb n="38b"/>　初九不中故戒以有危宜已二得中自无過差也初<lb/>
　二乾健而不足以進四五隂柔而能止時之盛衰勢<lb/>
　之強弱學易者所宜深識也<lb/>
九三良馬逐利艱貞曰閑輿衛利有攸往<lb/>
　三以陽居健極健極則難畜上以陽居畜極畜極則<lb/>
　不畜又三與上省陽爻故不相畜而俱進夫乾象為<lb/>
　良馬今畜極乾進三逐上而進若良馬相逐而馳不<lb/>
　可禦矣然正不可恃其健與應而過鋭于進也故利<lb/>
<pb n="39a"/>　于艱難其心正固其道取已所以致行之輿防身之<lb/>
　衛而日閑習焉則利有攸往矣<lb/>
象曰利有攸往上合志也<lb/>
　初利己二説輹三獨利有攸往者初二所遇隂也故<lb/>
　被止三所遇陽也上而與上合志皆以陽剛畜極有<lb/>
　欲進之心故不止而利往<lb/>
六四童牛之牿元吉<lb/>
　四畜初者也初居最下陽之㣲者㣲而畜之則易制<lb/>
<pb n="39b"/>　如童牛未角而預加横木以防之止惡于㣲用力易<lb/>
　而受止者不覺大善而吉之道也剛健不可力止有<lb/>
　道焉莫深于豫<lb/>
象曰六四元吉有喜也<lb/>
　止健之道有二而六四得其元吉葢上不勞而下不<lb/>
　傷在四有可喜之道也<lb/>
六五豶豕之牙吉<lb/>
　陽已進而止之不若初之易矣然以柔居中則能善<lb/>
<pb n="40a"/>　處當尊位則力可為是以得其機㑹而制之如豕之<lb/>
　猛利在牙徒制其牙則用力勞而不能止雖縶之維<lb/>
　之不克使之變也惟豶去其勢則牙雖存而不為害<lb/>
　止強而得其要吉道也止健之道未發則禁于豫既<lb/>
　發則扼其機惟此二者而已舍此而欲以力伏未有<lb/>
　能勝者也扼其機者病在此而治于彼治于彼而愈<lb/>
　于此其用神妙談笑而消大變非聖人不能也<lb/>
象曰六五之吉有慶也<lb/>
<pb n="40b"/>　六五一身關乎天下今而得吉則天下之惡止功之<lb/>
　所及廣矣有可慶之道焉乃為六五之吉<lb/>
上九何天之衢亨<lb/>
　畜極而通豁達无礙何其如天之衢路通達之甚也<lb/>
　亨矣小畜畜之小故極而成大畜畜之大故極而散<lb/>
　此象空説若指實則如畜徳之豁然貫通畜賢之仕<lb/>
　進无礙畜健之梗去治通凡畜極而通者皆是也然<lb/>
　畜不大則通不甚故此象不于小畜見之<lb/>
<pb n="41a"/>　　按乾為天艮為徑路有衢象艮在乾上是天上之<lb/>
　　衢太空无礙之所也<lb/>
象曰何天之衢道大行也<lb/>
　天衢云者所畜之道大行无礙也此單以畜徳成而<lb/>
　入仕者言也<lb/>
䷚<hi>震下艮上</hi>
頤貞吉觀頤自求口實<lb/>
　頤口旁也口食物以自養故為養義此卦上下二陽<lb/>
<pb n="41b"/>　而中四隂外實内虚又上止下動皆為頤象故名頤<lb/>
　夫人有生以後无一刻不資于養故人之善否全在<lb/>
　所養苟以不正投之則養之適以害之也必養之以<lb/>
　正固乃吉以言乎養徳當觀所養之道養之以聖賢<lb/>
　大學之道則正矣異端小道則不正矣以言乎養身<lb/>
　當自考求其口中所食之物秉道義而略口體則正<lb/>
　矣貧賤害心則不正矣二者皆正則吉不正則凶也<lb/>
彖曰頤貞吉養正則吉也觀頤觀其所養也自求口實<lb/>
<pb n="42a"/>　觀其自養也<lb/>
　頤无他辭専戒以貞吉者葢必養得其正則吉否則<lb/>
　凶矣由是而觀頤則觀其所以養徳之道也自求口<lb/>
　實則觀其自養其身之術也皆以正而後吉也<lb/>
　　程傳以所養為養人自求口食為自養似于所自<lb/>
　　二字更明貼雲峰胡氏曰槃澗董氏曾以此問朱<lb/>
　　子朱子沈吟良久曰程傳似勝葢下體三爻皆是<lb/>
　　自義上體三爻皆是養人先人而後己者君子觀<lb/>
<pb n="42b"/>　　頤之象自上而下于上體則觀其所以養人者于<lb/>
　　下體則觀其所以自養者要在皆得正則吉耳按<lb/>
　　程傳似勝之説信乎宜從程傳特朱子于本義未<lb/>
　　及更定耳<lb/>
天地養萬物聖人養賢以及萬民頤之時大矣哉<lb/>
　頤養之道又不特所養自養而已極之天地由是也<lb/>
　長育萬物无非養也極之聖人由是也欲養萬民而<lb/>
　不能徧乃擇其賢養之與共天位食天禄俾為我布<lb/>
<pb n="43a"/>　惠天下以及萬民亦无非養也天地之于物聖人之<lb/>
　于民无不有事于養凡其不得不出于養者皆其時<lb/>
　之不容已也時至而養道開焉天地聖人之功以出<lb/>
　頤之時豈不大矣哉<lb/>
象曰山下有雷頤君子以慎言語節飲食<lb/>
　雷震于山下山之生物皆動其根荄發其萌芽養之<lb/>
　象也君子之養徳養身雖不一端而由口出者言語<lb/>
　由口入者飲食慎之節之尤養徳養身之切務也<lb/>
<pb n="43b"/>初九舍爾靈龜觀我朶頤凶<lb/>
　陽剛在下其徳足以自養如靈龜能咽息不食可以<lb/>
　不求養于外者也乃上應六四而動于欲見人之上<lb/>
　位而心慕之舍爾之靈龜乃觀于我而朶垂其頤欣<lb/>
　欣欲食焉動于欲則敗徳損名无不至矣凶道也<lb/>
　　進齋徐氏曰爾初也我四也舍爾觀我若四語初<lb/>
　　之辭也以卦二體合觀之似離離為龜故以為象<lb/>
　　朱子曰凡卦中言龜不是正得離卦必是伏個離<lb/>
<pb n="44a"/>　　卦此却伏得離卦<lb/>
象曰觀我朶頤亦不足貴也<lb/>
　所貴乎初者為其徳足自養无羡于人也若觀我朶<lb/>
　頤亦何足貴哉是人本貴初而初失于自賤也<lb/>
六二顛頤拂經于丘頤征凶<lb/>
　隂柔未能自養必求資于陽而卦惟初上二陽皆于<lb/>
　二无與二將求養于初乎上不能養下而反求養于<lb/>
　下顛倒求頤是違拂其常理也將求養于上乎上之<lb/>
<pb n="44b"/>　高如丘我于丘而求頤彼在上之勢雖足以養人而<lb/>
　本非我應無交而妄求往必取辱非特拂經乃凶道<lb/>
　也二固无適而可也<lb/>
象曰六二征凶行失類也<lb/>
　六二多吉而此獨征凶葢求養于人必求我同類非<lb/>
　類而求徒取凶辱雖六二豈能免乎<lb/>
六三拂頤貞凶十年勿用无攸利<lb/>
　頤之道以自養也六三隂柔不中正以處動極心不<lb/>
<pb n="45a"/>　善而性浮動以害己者養己拂乎頤道雖如飲食男<lb/>
　女之類本養之正而不可少者然以拂頤之道行之<lb/>
　并其正者亦凶也况不正乎其凶不特一時雖十年<lb/>
　之久尚勿可用也凶不特一事葢一无所利也凶甚<lb/>
　矣<lb/>
象曰十年勿用道大悖也<lb/>
　凶而至于十年勿用葢于頤道不止于悖而大悖之<lb/>
　故也<lb/>
<pb n="45b"/>六四顛頤吉虎視躭躭其欲逐逐无咎<lb/>
　在上位有養人之責而隂柔不足以養人然正應初<lb/>
　九四資其養以施于下雖顛而實吉也然以上求下<lb/>
　恐暫屈則易而堅久則難彼賢者自貴其道而吾亦<lb/>
　自挾其尊嫌隙稍生頤道敗矣必也下求甚専如虎<lb/>
　視之躭躭然下而専也求初不替如虎食之欲逐逐<lb/>
　然求食而繼也乃勝養人之任而无咎葢上之切于<lb/>
　求賢非為賢也以為不如是不足以免咎也<lb/>
<pb n="46a"/>象曰顛頤之吉上施光也<lb/>
　既顛矣而又吉者所養之實雖資于下而養人之功<lb/>
　原施于上四以所求于初者而自上施之天下仰四<lb/>
　之施非仰初之施也是吉也<lb/>
六五拂經居貞吉不可涉大川<lb/>
　五有養人之責然隂柔不正不能養人而資上九之<lb/>
　剛以養之是拂乎上養下之經矣夫已無才徳而専<lb/>
　資于人五之貞也安居于此則吉不可自用以濟險<lb/>
<pb n="46b"/>　葢任人則宜全乎任人也<lb/>
象曰居貞之吉順以從上也<lb/>
　居貞之所以吉者五之養人全賴于上苟心有一毫<lb/>
　不順于上則上无以究其功矣惟柔順其心以一概<lb/>
　聽從于上乃吉也<lb/>
上九由頤厲吉利涉大川<lb/>
　六五賴上九之賢以養人是物皆由上九以養也位<lb/>
　高任重不可以由頤自快常懐危厲之心乃吉且陽<lb/>
<pb n="47a"/>　剛有濟險之力在上有濟險之權故利涉大川<lb/>
象曰由頤厲吉大有慶也<lb/>
　由頤矣而必厲乃吉者必存危厲之心天下乃永受<lb/>
　其養而大有福慶也不然我心驕易則由頤之功不<lb/>
　終豈能大有慶乎<lb/>
䷛<hi>巽下兑上</hi>
大過棟撓利有攸往亨<lb/>
　大陽也四陽居中過盛故為大過謂大者之才徳既<lb/>
<pb n="47b"/>　已過盛而所為非常亦皆大過人之事所謂有非常<lb/>
　之人必有非常之舉也夫舉非常之事者在吾之才<lb/>
　而所與共非常之功者上必有所附下必有為承也<lb/>
　四陽之才如棟之隆而上下二隂柔弱不任則四陽<lb/>
　上无附下无寄棟且撓墜矣然四陽雖過而二五得<lb/>
　中卦又有内巽外説之徳有過之才而行之不過即<lb/>
　以此往而行大過之事可得亨矣<lb/>
彖曰大過大者過也<lb/>
<pb n="48a"/>　卦名大過者卦體四陽過盛也<lb/>
棟撓本末弱也<lb/>
　陽剛之才既已過人而又有棟撓之戒者初上皆隂<lb/>
　弱不足共大事也<lb/>
剛過而中巽而説行利有攸往乃亨<lb/>
　夫隂既不足共大事而陽復過用其剛出于矯激之<lb/>
　舉徒自取撓敗耳何濟于事今卦體剛雖過而二五<lb/>
　得中非過用其剛者矣卦徳内巽沈潛以入理外説<lb/>
<pb n="48b"/>　和樂以近物如是以行非好為矯激者矣才過乎人<lb/>
　而以不過用之則二隂雖不足共濟而吾之可往者<lb/>
　自若也惟利有攸往是乃所以亨也<lb/>
大過之時大矣哉<lb/>
　雖然攸往固宜于不過而天下事有宜于大過者或<lb/>
　過于任而為舉天下所不敢為或過于㫁而棄舉天<lb/>
　下所不能棄凡人之所見為大過乎平常者乃正其<lb/>
　適得乎時者也正其不可不過而不大過不足為時<lb/>
<pb n="49a"/>　者也此豈常人可嘗試依似而為之者則大過之為<lb/>
　時大矣哉<lb/>
象曰澤滅木大過君子以獨立不懼遯世无悶<lb/>
　澤水髙漲滅没于木大過也君子有大過乎人者見<lb/>
　理之至是不隨人為俯仰雖无一人相助君子不之<lb/>
　懼也此固兼顯晦而言之也至于遯世隱居舉葢世<lb/>
　奇姿竟廢之不用之地君子未嘗有悶也此皆恒情<lb/>
　之必不能者惟君子能之所以大過乎人也<lb/>
<pb n="49b"/>初六藉用白茅无咎<lb/>
　隂柔能愼巽體尤能愼况居巽體之下愼而又愼過<lb/>
　于畏備者也如措物于地可謂安矣尤必藉以白茅<lb/>
　至愼如是庶乎无咎<lb/>
　　中溪張氏曰茅柔物也巽為白雲峰胡氏曰卦以<lb/>
　　棟撓為象三四亦取棟象使六爻不出乎棟撓之<lb/>
　　一説則付天下之事于不可為然後已故又因爻<lb/>
　　象而别發其義<lb/>
<pb n="50a"/>象曰藉用白茅柔在下也<lb/>
　柔能慎在下又慎故有象于藉茅<lb/>
九二枯楊生稊老夫得其女妻无不利<lb/>
　卦以陽過得名陽過以不過為善中四爻正所謂陽<lb/>
　過者也各視其過與不過而吉凶分焉九二當陽過<lb/>
　之始未至甚過而下比初隂得其柔以濟之則不至<lb/>
　于過故无所有事之中忽轉而大可有為如枯楊已<lb/>
　過而自下生稊可以復榮老夫已過而得其女妻可<lb/>
<pb n="50b"/>　成生育之功无有不利者<lb/>
象曰老夫女妻過以相與也<lb/>
　老夫已過而得女妻以相與陽過而得隂以相與其<lb/>
　輔之者善則不至于窮<lb/>
九三棟撓凶<lb/>
　三四居中有棟象三過剛不中自致摧折棟撓之象<lb/>
　凶<lb/>
象曰棟撓之凶不可以有輔也<lb/>
<pb n="51a"/>　剛過貴于有輔二所以利也三之過剛自是雖使有<lb/>
　輔之之人而三自不可以有輔也<lb/>
九四棟隆吉有它吝<lb/>
　以剛居柔過而不過正可以當事任而不敗若棟之<lb/>
　隆然居上吉道也然人有宜求輔又有不宜求輔者<lb/>
　四之才本足自用而又下應初隂使更他求于初則<lb/>
　又過柔不勝任矣不其吝乎<lb/>
象曰棟隆之吉不撓乎下也<lb/>
<pb n="51b"/>　棟隆之吉正以四之不就初下以取撓也若其就下<lb/>
　尚安得隆<lb/>
九五枯楊生華老婦得其士夫无咎无譽<lb/>
　九五過極之陽又上比過極之隂雖隂陽若有所資<lb/>
　以有為而以過濟過究亦何補如枯楊已過而徒生<lb/>
　華于上老婦己過而得未娶之士為夫豈有生育之<lb/>
　望乎故雖无咎而亦无可稱譽也<lb/>
象曰枯楊生華何可久也老婦士夫亦可醜也<lb/>
<pb n="52a"/>　枯楊不生根而生華旋復枯矣安能乆乎老婦士夫<lb/>
　无論不能生育而止即老婦士夫之象婦與夫亦已<lb/>
　皆可醜也<lb/>
上六過涉滅頂凶无咎<lb/>
　上六才弱而處過極之地力不能濟亦不敢避過以<lb/>
　涉之滅没其頂可謂凶矣然殺身以成仁之事盡其<lb/>
　理所當為非有咎也<lb/>
象曰過涉之凶不可咎也<lb/>
<pb n="52b"/>　凶有可咎者惟過涉之凶不可咎也凶自凶咎自咎<lb/>
　苟以凶為咎則僥倖苟免者自以為得而鞠躬盡瘁<lb/>
　者徒受俗人之嗤傷天下忠義之氣豈小哉<lb/>
䷜<hi>坎下坎上</hi>
習坎有孚維心亨行有尚<lb/>
　習重也坎險陷也陽陷隂中外虚而中實如地虚窪<lb/>
　而水實其中故象水上下皆坎故為習坎雲峰胡氏<lb/>
　曰六子卦皆重此獨言習者以序卦適居六子之先<lb/>
<pb n="53a"/>　坎言重他可知矣夫處險必以出險為功然中懐虚<lb/>
　妄有僥倖苟免之心則心多憂困適増其險耳卦體<lb/>
　中實為有孚心亨之象葢實安義命始終无涉虚妄<lb/>
　冀之心是處險而心不為險所怵身雖困而心之亨<lb/>
　通泰然自若也心既亨矣何往不濟以清定之衷揆<lb/>
　理勢之便可以出險而有可嘉尚之功矣不然則雖<lb/>
　有可出之機而亦自不知所為也<lb/>
彖曰習坎重險也<lb/>
<pb n="53b"/>　卦名習坎者重險之義也<lb/>
水流而不盈行險而不失其信<lb/>
　其曰有孚者卦象為水而水有有孚之義焉觀其常<lb/>
　流不息足乎此又達乎彼惟見其流而不見其溢滿<lb/>
　横濫流而不盈也夫曰流是行乎坎窪之中也曰不<lb/>
　盈是其趨下有常性流行有常勢不失其信也水之<lb/>
　有孚如此人能中有定主而不妄出斯如之矣<lb/>
維心亨乃以剛中也行有尚往有功也<lb/>
<pb n="54a"/>　夫人惟中有定主是為中實乃可以出險故辭曰維<lb/>
　心亨者非他乃以卦體二五以剛在中即所謂中實<lb/>
　即所謂不失其信者是以心亨也由是而往斯有出<lb/>
　險之功故曰行有尚<lb/>
天險不可升也地險山川丘陵也王公設險以守其國<lb/>
　險之時用大矣哉<lb/>
　夫文王所言處險之道也險在彼者也君子又有用<lb/>
　險之道焉險在我者也極之天而有險焉其髙不可<lb/>
<pb n="54b"/>　升者是也極之地而有險焉山川丘陵是也此自然<lb/>
　之險也極之王公亦有險焉城池甲兵之備紀綱法<lb/>
　度之嚴無險而設為險焉以固守其國可見險雖非<lb/>
　常道而天地王公實有不出于險而不可者其需此<lb/>
　險甚重其具此險甚富險之為時用豈不大矣哉<lb/>
象曰水洊至習坎君子以常徳行習教事<lb/>
　水之流也往者過來者續洊仍而至習坎象也君子<lb/>
　治己治人皆取乎重習然後可熟而安之如理之得<lb/>
<pb n="55a"/>　乎心而見諸行者守于靜毋違于動守于大毋違于<lb/>
　小必期于常如理之推以教人而著為事者革其非<lb/>
　非一日所能革進以善非一日所能進習而熟之乃<lb/>
　知所以造就人才之術也<lb/>
初六習坎入于坎窞凶<lb/>
　隂柔非濟險之才况居重險之下愈難自免象為已<lb/>
　在重坎之中而輾轉陷溺入于坎窞水旁小穴之内<lb/>
　終无出期矣凶<lb/>
<pb n="55b"/>象曰習坎入坎失道凶也<lb/>
　習坎入坎豈但其勢難哉處之有道必能出險即不<lb/>
　然亦不至増患今初柔失處險之道故害中生害轉<lb/>
　至于不可支也<lb/>
九二坎有險求小得<lb/>
　陷于二隂之内時勢多艱是當坎之時正有險而未<lb/>
　能出也然剛則有才中則合道雖未即出乎險而在<lb/>
　險之中所求亦可小得未至于甚病也<lb/>
<pb n="56a"/>象曰求有得未出中也<lb/>
　以剛中而僅能小得葢時勢尚未出乎險中非才徳<lb/>
　不足也<lb/>
六三來之坎坎險且枕入于坎窞勿用<lb/>
　履重險之間而隂柔不中正其處不善來也坎之也<lb/>
　亦坎前既險而後且枕乎險无往而非險也見其陷<lb/>
　溺日深輾轉入于坎窞而不可出矣事至此自宜退<lb/>
　止勿可有為也<lb/>
<pb n="56b"/>象曰來之坎坎終无功也<lb/>
　坎以出險為功若來之皆坎又何功之望乎<lb/>
六四樽酒簋貳用缶納約自牖終无咎<lb/>
　九五尊位六四近之時當艱險上下易于離阻者此<lb/>
　時然時當艱險剛柔相資則上下之急于相求者亦<lb/>
　惟此時故四于此時不必拘禮際文貌之煩止用一<lb/>
　尊之酒一簋之殽以將意而已及其貳而益之止用<lb/>
　缶器之質實而已以此進而約結于君不必所由之<lb/>
<pb n="57a"/>　正自君心之所明者通之引之而已故始雖艱阻終<lb/>
　得无咎<lb/>
象曰樽酒簋貳剛柔際也<lb/>
　樽酒簋如此用薄以剛柔相接際意殷則不責物也<lb/>
九五坎不盈祗既平无咎<lb/>
　坎陷之地變而盈滿則與地平而无險今五尚在陷<lb/>
　中坎未能盈也然以剛中正居尊位時亦將出則亦<lb/>
　將底于既平矣无咎<lb/>
<pb n="57b"/>象曰坎不盈中未大也<lb/>
　以五之中何尚不盈葢五雖中而為時所困其中未<lb/>
　能大展也<lb/>
上六係用徽纆寘于叢棘三嵗不得凶<lb/>
　隂柔居險極重困而不能出如係縳以徽纆而寘之<lb/>
　叢棘之中三嵗之久不得免焉凶<lb/>
象曰上六失道凶三嵗也<lb/>
　凶何至三歳葢處險貴陽剛之才上六則以隂柔居<lb/>
<pb n="58a"/>　險極失其處險之道故凶三歳也<lb/>
䷝<hi>離下離上</hi>
離利貞亨畜牝牛吉<lb/>
　離附麗也以一物而麗于二物之間以受其益也萬<lb/>
　物皆有所麗如人所親附之人所由之道所主之事<lb/>
　皆是此卦一隂麗于二陽之間故名離隂本暗而麗<lb/>
　二陽以生其明故其徳為明體隂而用陽故其象為<lb/>
　火夫麗之所係大矣所麗不正措身失所終无進達<lb/>
<pb n="58b"/>　之期所麗既正而不委心順之身相麗而心不相隨<lb/>
　猶之无益也故利于麗正乃亨而麗正者又必畜養<lb/>
　其至順之徳乃吉也<lb/>
　　程傳曰牛性順而又牝焉順之至也畜牝牛謂養<lb/>
　　其順徳人之順徳由養而成也<lb/>
彖曰離麗也日月麗乎天百榖草木麗乎土重明以麗<lb/>
　乎正乃化成天下<lb/>
　卦名離者附麗之義也麗道甚大天地人皆不能外<lb/>
<pb n="59a"/>　如日月則麗乎天非天日月无以行也百榖草木麗<lb/>
　乎土非土百榖草木无以生也在人則君臣皆有明<lb/>
　徳以麗乎君臣之正位有君以作于上有臣以弼于<lb/>
　下以明化天下之不明乃能化成天下甚矣麗道之<lb/>
　大也<lb/>
柔麗乎中正故亨是以畜牝牛吉也<lb/>
　卦辭貴乎正順者葢卦體二五之柔卦之主也而麗<lb/>
　乎中正五麗乎中而正亦具其内皆能柔而又能貞<lb/>
<pb n="59b"/>　者也柔而麗于貞則行无不通故亨且麗乎中正者<lb/>
　實本于柔是心原至順是以畜牝牛吉也<lb/>
象曰明兩作離大人以繼明照于四方<lb/>
　止一明也今日作而明日復作重離之象也大人位<lb/>
　四方之上欲于四方之事與物各悉其理各洞其情<lb/>
　而无遺不可以或明或不明也必此心之明緝熙不<lb/>
　已聰明睿知恒照臨天下而不息焉亦如日之兩作<lb/>
　而不已也<lb/>
<pb n="60a"/>初九履錯然敬之无咎<lb/>
　以剛明之才而居下志固不安于下于是急遽以進<lb/>
　而所履乖錯咎之道也惟敬之則心有主宰應事安<lb/>
　詳可免于咎<lb/>
象曰履錯之敬以辟咎也<lb/>
　履錯而戒之以敬者非止其進也進之急而咎生焉<lb/>
　故敬者所以辟咎也<lb/>
六二黄離元吉<lb/>
<pb n="60b"/>　二即所謂柔麗乎中正者故其麗于物也心无私昵<lb/>
　必于天理之至當麗者而麗之麗得乎中是為黄離<lb/>
　之象麗之大善而吉者也<lb/>
　　䝉引曰凡麗得其中正即為黄離不必指人臣如<lb/>
　　立天下之正位行天下之大道事賢友仁之類皆<lb/>
　　是<lb/>
象曰黄離元吉得中道也<lb/>
　離雖利貞而中可以該正故二本中正而黄離之象<lb/>
<pb n="61a"/>　則以其得中道而正自在其中也<lb/>
九三日昃之離不鼓缶而歌則大耋之嗟凶<lb/>
　重離之間前明將盡如日昃之明前路已短非似日<lb/>
　中之盛也夫葢衰循環理之必至達此而安常自樂<lb/>
　聽其自至可也若不能鼓缶自歌則无以自處而惟<lb/>
　以年之大耋是嗟何益乎祗自速斃而己凶缶者常<lb/>
　用之器達理者无不可樂即缶亦可鼔而歌是為安<lb/>
　常自樂善處衰之要道也<lb/>
<pb n="61b"/>象曰日昃之離何可久也<lb/>
　日昃之離尚安能乆蚤知其然則求人以繼其事退<lb/>
　處以休其身何事于嗟<lb/>
九四突如其來如焚如死如棄如<lb/>
　四處後明將繼之際繼他人而有事須和緩詳宻以<lb/>
　善承之乃能有濟四乃以剛廹之事初而發之太驟<lb/>
　突如其來如焚死棄宜矣<lb/>
象曰突如其來如无所容也<lb/>
<pb n="62a"/>　突如之人躁急无禮无所容于天下不焚死棄何待<lb/>
六五出涕沱若戚嗟若吉<lb/>
　五居尊位人之所麗且柔麗乎中徳非不善但不得<lb/>
　其正而廹于上下之陽豈能安乎必畏懼之深至于<lb/>
　出涕沱若戚嗟若慮危備患不自安委弱以強于善<lb/>
　乃吉道也<lb/>
象曰六五之吉離王公也<lb/>
　吉各有類在六五之吉則以六五本為王公惟憂懼<lb/>
<pb n="62b"/>　則可以麗乎王公之位而不失是即其吉也<lb/>
上九王用出征有嘉折首獲匪其醜无咎<lb/>
　以九居上剛之逺也處離之極明之逺也剛及逺則<lb/>
　威震明及逺則刑不濫王用此以出征由其剛逺而<lb/>
　威震則可有嘉美之功而折其首惡焉由其明逺而<lb/>
　刑不濫則誅首惡即已所獲非其脅從之醜類可免<lb/>
　妄戮之咎焉離有甲胄戈兵之象而上九又有剛明<lb/>
　及逺之義分剛與明而各究其用王者行師之道備<lb/>
<pb n="63a"/>　矣<lb/>
象曰王用出征以正邦也<lb/>
　離徳以文明化成天下何以言出征征者正也邦有<lb/>
　不軌于法者以兵正之使歸于正豈好窮兵哉夫子<lb/>
　言此以防好兵之禍也<lb/>
　　按上經始乾坤而終坎離隆山李氏曰乾坤三畫<lb/>
　　以初相易成震巽以中相易成坎離以三相易成<lb/>
　　艮兑故乾坤者隂陽之祖而坎離則天地之中也<lb/>
<pb n="63b"/>　　坎居正北于時為子為夜之中離居正南于時為<lb/>
　　午為日之中夜之中而一陽生焉故坎一陽居中<lb/>
　　日之中而一隂生焉故離一隂居中天地隂陽之<lb/>
　　中此乃造化張本故易上經始乾坤終坎離貴其<lb/>
　　得天地隂陽之中而為易之用也且坎在物為水<lb/>
　　而在人為精以畫觀之陽居中而中實即精藏于<lb/>
　　中水積于淵之象也離在物為火而在人為神以<lb/>
　　畫觀之一隂在中而中虚即神寓于心火明于空<lb/>
<pb n="64a"/>　　之象也坎之中實是為誠離之中虚是為明作易<lb/>
　　者因坎離之中而寓誠明之用又古聖之心學也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="64b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀易日鈔卷三<lb/>
</p>

  </div>
            <div>
<head>讀易日鈔卷四</head> <lb/>
    <p>
<pb n="1a"/>欽定四庫全書<lb/>
　讀易日鈔卷四<lb/>
　　　　　　　　　　　　　贊善張烈撰<lb/>
下經<lb/>
䷞<hi>艮下兌上</hi>
咸亨利貞取女吉<lb/>
　咸交感也天下之物有相感之情而後彼此可通此<lb/>
　卦兌柔在上艮剛在下柔本下而在上剛本上而在<lb/>
<pb n="1b"/>　下交相感應之象也又艮止則感之専兌說則應之<lb/>
　至又艮以少男下于兌之少女男先求女得男女之<lb/>
　正二少相求得婚姻之時皆感通之義皆感以正之<lb/>
　義也而于婚姻之正尤有明象焉故其卦名咸其辭<lb/>
　為咸則必亨但感必以正乃所以亨不然私情之合<lb/>
　易至睽離也惟以正則凡感皆吉即取女一事有如<lb/>
　是之貞宜獲吉矣<lb/>
　　感者情也然情不可恃由乎性止乎禮義情乃可<lb/>
<pb n="2a"/>　　久不然狎暱則嫌隙易生責望則乖爭易起<lb/>
彖曰咸感也<lb/>
　卦名咸者交感之義也有感必有應所應復為感人<lb/>
　之道也<lb/>
柔上而剛下二氣感應以相與止而說男下女是以亨<lb/>
　利貞取女吉也<lb/>
　其曰亨利貞取女吉者卦體兌柔上而艮剛下則剛<lb/>
　柔二氣交相感應以相與也卦徳止而說則感之専<lb/>
<pb n="2b"/>　説之至也卦象艮男下于兌女則男女之正婚姻之<lb/>
　時也此三者皆正也皆咸之所以亨而取女之所以<lb/>
　吉者亦在是焉是以亨利貞取女吉也<lb/>
天地感而萬物化生聖人感人心而天下和平觀其所<lb/>
　感而天地萬物之情可見矣<lb/>
　雖然感道大矣文王重言貞以治人之感者理也天<lb/>
　下之不能不感者情也感則通不感則不通天地人<lb/>
　物皆樂于通不樂于不通故有不得不出于相感者<lb/>
<pb n="3a"/>　情之自然情之必然不可已也試觀天氣下降地氣<lb/>
　上升感也而萬物氣化者化形化者生通矣聖人知<lb/>
　天下不可強邀務有以感人之心感也而天下已自<lb/>
　動其豫順之性自消其乖僻之私通矣此二者感通<lb/>
　之大者也由是思之天下有感而不通者乎有不<lb/>
　感而通者乎有不樂于相感以致通者乎故舉天地<lb/>
　萬物無一不有所感無一不樂于感者其情然也即<lb/>
　其所感之處觀之而天地萬物之情可見矣甚矣感<lb/>
<pb n="3b"/>　之不可已也<lb/>
象曰山上有澤咸君子以虚受人<lb/>
　山上有澤以澤之潤感乎山以山之虚受其感咸之<lb/>
　象也君子體之則虚其中以受人之感胸中廓然无<lb/>
　一物先實其中則隨所至而酌其是非无不可通矣<lb/>
　不然先入為主後有至者皆捍而不受豈感之正乎<lb/>
初六咸其拇<lb/>
　相感有淺深惟感之深者乃遂其進進而後吉凶生<lb/>
<pb n="4a"/>　焉初居最下拇象居拇之地以感人其感尚淺欲進<lb/>
　未能心雖動而身未動吉凶未分也<lb/>
象曰咸其拇志在外也<lb/>
　咸其拇其志欲外而感四也身未動而心已感之故<lb/>
　亦曰咸<lb/>
六二咸其腓凶居吉<lb/>
　二居初上且隂柔不能固守其象為腓欲行而先自<lb/>
　動必由躁妄以取凶矣然有中正之徳能靜居其所<lb/>
<pb n="4b"/>　以待事理之自然則吉<lb/>
象曰雖凶居吉順不害也<lb/>
　凶而又能居吉者有中正之徳則其心靜順不至于<lb/>
　取害也順故能居不害即吉順之故則中正也<lb/>
九三咸其股執其隨往吝<lb/>
　股隨足而動者下二爻皆欲動三居其上不能自主<lb/>
　若股之不能不與足俱動也専以隨下為主无復卓<lb/>
　立之志以此而往吝矣<lb/>
<pb n="5a"/>　　進齊徐氏曰世之君子位居人上所守不正而反<lb/>
　　狥<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御臣僕在下者之私至于多行可媿者皆執<lb/>
　　其隨者也蒙引曰此爻辭只就位上取不可説出<lb/>
　　過剛不中如初之拇二之腓五之脢一槩皆以位<lb/>
　　取<lb/>
象曰咸其股亦不處也志在隨人所執下也<lb/>
　初二隂躁其不處宜耳三曰咸其股是其剛止之體<lb/>
　宜若能靜而乃亦不處焉可吝之甚矣君子雖與人<lb/>
<pb n="5b"/>　同處而志不可奪以所執之髙卓也若志在隨人而<lb/>
　已所執不已汚下乎<lb/>
九四貞吉悔亡憧憧往來朋從爾思<lb/>
　如拇如腓如股如脢如輔頰舌皆心之所役以感物<lb/>
　者惟四居股之上脢之下又居三陽之中是為心象<lb/>
　則咸之主也心之感物惟正固乃得其理今九四以<lb/>
　陽居隂失正與固能无咎乎故戒之曰惟心存正固<lb/>
　感物之際一視理之當然愛憎取舍我无私焉確乎<lb/>
<pb n="6a"/>　如是而不移則雖不期于人之應而自无不應矣吉<lb/>
　且悔亡若不能正固而憧憧然往來夫物我之間一<lb/>
　往一來本自然之感應也吾盡吾理而物之應否聴<lb/>
　之則大公之往來而无人不在所感中矣今憧憧焉<lb/>
　屑屑計較于我感彼應之跡是有意求人之應而人<lb/>
　應之者反少不過同類之朋應從爾思而已豈能逺<lb/>
　及乎<lb/>
　　朱子曰憧憧是一心方欲感他一心又欲他來應<lb/>
<pb n="6b"/>　　如正其誼便欲謀其利明其道便欲計其功又如<lb/>
　　赤子入井之時此心方怵惕要去救他又欲他父<lb/>
　　母道我好這便是憧憧底意<lb/>
象曰貞吉悔亡未感害也憧憧往來未光大也<lb/>
　感則害生將必廢感而後可乎夫害惟生于不正正<lb/>
　則未始有感之害故曰吉悔亡也憧憧往來則私私<lb/>
　則暗小未能光大也<lb/>
九五咸其脢无悔<lb/>
<pb n="7a"/>　脢背肉在心上而與心反背不感于物者也五當其<lb/>
　地絶物孤處雖非咸之善道然亦无悔矣<lb/>
象曰咸其脢志末也<lb/>
　不能感人心而和平之而徒志于絶感志亦小末矣<lb/>
上六咸其輔頰舌<lb/>
　舌動則輔應而頰隨之三者相須皆所以言者而在<lb/>
　身之上上六以隂居説之終咸之極而兌為口舌故<lb/>
　其咸也惟感人以言而无其實喋喋利口感道至此<lb/>
<pb n="7b"/>　衰薄極矣列此于卦終亦以示感道之窮也<lb/>
象曰咸其輔頰舌滕口説也<lb/>
　言出于誠未嘗非感之正若咸其輔頰舌則惟騰躍<lb/>
　其口説徒變幻于輔頰舌之間而无與于中心者也<lb/>
　豈所以為感乎<lb/>
䷟<hi>巽下震上</hi>
恒亨无咎利貞利有攸往<lb/>
　恒常乆也徹始終而不易也震剛在上巽柔在下剛<lb/>
<pb n="8a"/>　柔各安其位分之常也雷震風發其勢相須常象也<lb/>
　下巽上動為巽理以動行之常也二體一剛卦一柔<lb/>
　卦相應六爻一剛爻一柔爻相應皆理之常也合觀<lb/>
　此卦无往而不得常道焉故名恒人能以不易之心<lb/>
　守不易之理循常道而日達焉自无為之阻者亨且<lb/>
　无妄改之咎矣但所謂恒者恒于不易之正理非堅<lb/>
　執謬邪亦可為恒也故利于恒于不易之正理守之<lb/>
　固則行之力習之熟則設施不艱利有攸往是即所<lb/>
<pb n="8b"/>　謂亨无咎也<lb/>
彖曰恒乆也剛上而柔下雷風相與巽而動剛柔皆應<lb/>
　恒<lb/>
　卦名恒者常久之義也卦體則剛上而柔下卦象則<lb/>
　雷風相與卦徳則巽而動卦體又為剛柔皆應皆常<lb/>
　理也故名恒<lb/>
恒亨无咎利貞久于其道也天地之道恒久而不已也<lb/>
　恒固可以亨无咎矣然必利貞者不正則徒久而所<lb/>
<pb n="9a"/>　久非其道矣惟利貞之久則是于其理之當然而本<lb/>
　不可易者勿之有易焉非強欲久之也其當然之正<lb/>
　不得不久也此天地之道所以恒久而不已也葢天<lb/>
　地之道時行物生萬古不易者亦惟其當然之正而<lb/>
　已況人欲恒而可外貞以言恒乎朱子曰正便能久<lb/>
利有攸往終則有始也<lb/>
　其曰利有攸往者靜守之終即有動用之始惟久于<lb/>
　其道者乃能利攸往也亦以其貞故利也<lb/>
<pb n="9b"/>日月得天而能久照四時變化而能久成聖人久於其<lb/>
　道而天下化成觀其所恒而天地萬物之情可見矣<lb/>
　雖然恒之必出于貞者理也而是理之不得不恒者<lb/>
　情也日月得天為附麗而千古常照臨萬物矣四時<lb/>
　漸變漸化而千古常生成萬物矣聖人于己身當然<lb/>
　之道久而行之天下自觀感效法相化而成俗矣此<lb/>
　三者恒之大者也由是推之天地萬物動者常動靜<lb/>
　者當靜飛者常飛潛者常潛皆有不恒而不能者其<lb/>
<pb n="10a"/>　情然也于其所恒觀之而天地萬物之情可見矣甚<lb/>
　矣恒道之大也<lb/>
象曰雷風恒君子以立不易方<lb/>
　雷風相與恒象也君子求正道之所在而立乎其中<lb/>
　更不復易焉即久于其道也<lb/>
初六浚恒貞凶无攸利<lb/>
　初與四為正應理之常也然在此爻則有不可以常<lb/>
　理望者自初而言位居下時當初未可以深有所求<lb/>
<pb n="10b"/>　也自四而言震體則動而无常陽性則上而不下為<lb/>
　二三所隔則勢有所阻是四應初之意已異乎常尤<lb/>
　不可深以常理求之也夫初既不可深求于四矣然<lb/>
　惟明者能見幾而作今初六柔暗不能度勢又為巽<lb/>
　主其性務入故猶深以常理求之望之太隆期之太<lb/>
　厚雖本乎正而隙怨由生凶不免矣無所利也<lb/>
象曰浚恒之凶始求深也<lb/>
　交有淺深相應之始而求之以深非惟不塞所望凶<lb/>
<pb n="11a"/>　且至矣爻意合初四取夫子専責初葢彼之變常无<lb/>
　足責而我之過求實非此重自反之道也<lb/>
九二悔亡<lb/>
　以陽居隂必有不正而失其恒者宜有悔也然有中<lb/>
　徳因中得正善自補救悔可亡矣<lb/>
象曰九二悔亡能久中也<lb/>
　九二則宜有悔而悔可以亡者其素有中徳久于中<lb/>
　則正在其内故悔亡也<lb/>
<pb n="11b"/>九三不恒其徳或承之羞貞吝<lb/>
　陽剛得正本有徳也以過剛不中不自知其可恒又<lb/>
　志從上六動于外誘不恒其徳則人皆奉之以羞辱<lb/>
　莫知其為誰人也貞而不恒可吝孰甚葢本无徳者<lb/>
　雖行不肖人亦不甚辱之惟初志可觀而半塗失足<lb/>
　則人爭欲辱之持身可不慎哉可不畏哉<lb/>
象曰不恒其徳无所容也<lb/>
　失其素行則進退无所罔以措躬无所容也喪家之<lb/>
<pb n="12a"/>　況誰不辱之<lb/>
九四田无禽<lb/>
　恒雖美徳然必乆于所當乆乃能有功四以陽居隂<lb/>
　乆而非正雖乆无益如田而无所獲也<lb/>
象曰乆非其位安得禽也<lb/>
　所乆非其位之正如求禽于无禽之地安從得禽乎<lb/>
　天下事為之不得其方交之不得其人皆乆而无功<lb/>
　者也<lb/>
<pb n="12b"/>六五恒其徳貞婦人吉夫子凶<lb/>
　以柔中而順應下之剛中恒于是而不易正而固矣<lb/>
　然此在婦人則吉耳在夫子則凶也柔中下應在他<lb/>
　卦未嘗不善但在此卦則一以順從為恒矣豈丈夫<lb/>
　所宜乎<lb/>
象曰婦人貞吉從一而終也夫子制義從婦凶也<lb/>
　于婦人則貞而吉者婦人之道從一夫而終身原以<lb/>
　順從為恒者也若夫子則宜裁制事宜以剛斷為正<lb/>
<pb n="13a"/>　而從婦人之道能无凶乎<lb/>
上六振恒凶<lb/>
　恒極則不恒震極則過躁又隂柔不能固守以隂在<lb/>
　上非其所安故為振恒之象振者動之速如振衣振<lb/>
　書抖擻頻動之意動而无節以此為恒躁妄多失凶<lb/>
　可知矣<lb/>
象曰振恒在上大无功也<lb/>
　恒至于上是考終之日而反以振處之則盡棄已前<lb/>
<pb n="13b"/>　之功為大无功也故謂之凶<lb/>
䷠<hi>艮下乾上</hi>
遯亨小利貞<lb/>
　遯退避也二隂浸長勢不可遏陽當自退以避之恐<lb/>
　過此則不及避也故名遯六月之卦也此時隂未甚<lb/>
　盛而九五剛正有可為之徳六二應之有包承之心<lb/>
　疑若不必遯也然大勢已在隂矣不可恃己之徳與<lb/>
　隂之應而莫之避蚤避則身雖退而猶得伸其志于<lb/>
<pb n="14a"/>　隠約之中吾道可亨也然在隂小亦利于守正不可<lb/>
　恃浸長之勢以侵迫于陽世无君子則載胥及溺而<lb/>
　已小人亦何利乎<lb/>
　　小人難退而易進雖逼逐之猶不去也君子見幾<lb/>
　　而自重知勢不利則蚤自引故臨為逼隂而遯以<lb/>
　　陽自避為義<lb/>
彖曰遯亨遯而亨也剛當位而應與時行也<lb/>
　遯何以亨葢惟遯而後可亨也安可不遯惟時必宜<lb/>
<pb n="14b"/>　遯故卦中九五之剛雖當位有中正之徳六二應之<lb/>
　雖有包承之心而必因時之宜遯而遯之與時行故<lb/>
　能亨也<lb/>
小利貞浸而長也<lb/>
　曰小利貞因二隂浸而長故教之正以止之也<lb/>
遯之時義大矣哉<lb/>
　夫隂方浸長類寡而勢盛勢盛則已不可復遏止有<lb/>
　避之而已然因其類寡或又忽之為不必避及其後<lb/>
<pb n="15a"/>　也乃欲避而不得此非知幾者不能處此而蚤斷也<lb/>
　遯之為時義葢亦大矣哉<lb/>
象曰天下有山遯君子以逺小人不惡而嚴<lb/>
　天非有心與山較髙下也而天體无窮山髙有限山<lb/>
　自不得近焉君子之于小人亦然決不可不逺之而<lb/>
　使之得近然其逺小人也不必疾憎太甚惡厲以逺<lb/>
　之惟自守甚嚴繩心以義制躬以禮毫无寛假于己<lb/>
　彼小人習于放逸狃于利欲安能舍己而就我故无<lb/>
<pb n="15b"/>　由而與我暱也我不必逺彼而彼自逺矣<lb/>
初六遯尾厲勿用有攸往<lb/>
　遯道貴先而初六觀望以尾其後危道也占者于此<lb/>
　不可以有所往惟晦處靜俟可免災耳<lb/>
象曰遯尾之厲不往何災也<lb/>
　遯而尾其志猶欲往耳不知適以取厲若不往則何<lb/>
　災<lb/>
六二執之用黄牛之革莫之勝説<lb/>
<pb n="16a"/>　遯道貴堅堅非中順自守者不能和易不激謂之中<lb/>
　收歛不發謂之順六二有是徳故其隠遯之志堅不<lb/>
　可解如固執以黄牛之革而莫之勝説也黄中象牛<lb/>
　順象<lb/>
象曰執用黄牛固志也<lb/>
　執用黄牛葢以中順自執是固其必遯之志也<lb/>
九三係遯有疾厲畜臣妾吉<lb/>
　遯道貴斷九三下比二隂當遯而有所係焉陽剛而<lb/>
<pb n="16b"/>　為隂柔所染剛大有虧其心有疾矣其身已危矣是<lb/>
　道也惟用之于臣妾則不必其賢亦皆可畜葢臣妾<lb/>
　賤而庸劣惟我是依棄之不義故君子實係之而不<lb/>
　忍棄絶亦畜之之善道也然豈所以語出處之大乎<lb/>
象曰係遯之厲有疾憊也畜臣妾吉不可大事也<lb/>
　剛大无累行止自如惟係則有疾有疾則瞻顧支吾<lb/>
　困憊已甚能勿厲乎畜臣妾吉則其不可用之于大<lb/>
　事亦明矣<lb/>
<pb n="17a"/>九四好遯君子吉小人否<lb/>
　與初正應是所愛好者也而乾體剛健有好而能絶<lb/>
　之以遯此惟克己復禮以義制欲之君子能如是以<lb/>
　致吉而小人則否矣<lb/>
象曰君子好遯小人否也<lb/>
　謂之君子自能絶所好以遯小人則不自勝其私意<lb/>
　豈能遯乎<lb/>
九五嘉遯貞吉<lb/>
<pb n="17b"/>　五剛中正徳為人望且與六二應六二柔順中正初<lb/>
　无害五之意五自以時之當遯而決然去之不辱不<lb/>
　殆遯之最嘉美者也占者如是之貞則吉矣程傳曰<lb/>
　遯非人君之事故不主君位言然人君之所逺避乃<lb/>
　遯也<lb/>
象曰嘉遯貞吉以正志也<lb/>
　嘉遯謂之貞吉以其貞謂之嘉也无係无好能正其<lb/>
　志而不苟容是為嘉美蒙引曰他人之遯或跡涉不<lb/>
<pb n="18a"/>　安然後遯去九五在我既无疵在人又不我嫌全不<lb/>
　見可去之隙然以自正其志即早引去故曰嘉遯如<lb/>
　俗云去得妙也若待小人有言然後去不為嘉矣<lb/>
上九肥遯无不利<lb/>
　肥者寛裕自得之意陽剛有果斷之明居卦外則隂<lb/>
　禍未及且下无係應故其遯之逺而處之裕无有不<lb/>
　利者<lb/>
象曰肥遯无不利无所疑也<lb/>
<pb n="18b"/>　人心一有所疑即不能自得上剛體居外下无係應<lb/>
　舉无足為之疑滯者宜其悠然而肥遯也<lb/>
　　按遯宜先宜堅宜斷總以不犯手為貴爻之美惡<lb/>
　　以是為判初二不以小人言者正欲備著君子處<lb/>
　　遯之得失也卦中四陽惟九五剛健中正最為羣<lb/>
　　剛所倚重二隂惟六二是新長所以成此卦者故<lb/>
　　彖傳釋亨獨言五二<lb/>
䷡<hi>乾下震上</hi>
<pb n="19a"/>大壯利貞<lb/>
　大陽也四陽盛長其勢壯強而无所畏故名大壯二<lb/>
　月之卦也夫陽剛之所以異于隂柔者以其无私心<lb/>
　守正理也若恃勢之壯而不顧理之安與小人之恃<lb/>
　勢妄行者何異故處壯而固守正理非真克己君子<lb/>
　不能其槩附于君子之徒者未有不妄行恃壯者也<lb/>
　故亨吉不假復言而惟戒以正固<lb/>
彖曰大壯大者壯也剛以動故壯<lb/>
<pb n="19b"/>　卦名大壯者卦體大者壯也卦徳乾剛震動内有无<lb/>
　私之體而外又有震動之用剛而能動何往不濟所<lb/>
　以壯也合二象而大壯之義著矣<lb/>
大壯利貞大者正也正大而天地之情可見矣<lb/>
　大壯之所以利貞者葢陽剛既為大者則宜于正也<lb/>
　天下之理惟正則大私則小正大之道天地不外乎<lb/>
　是覆載生成止此定理止此公理无可私无可曲天<lb/>
　地之心有不出于正大而不可得者舉一正大而天<lb/>
<pb n="20a"/>　地之情可見矣大壯其可不貞乎葢所貴乎陽剛君<lb/>
　子者以天地之情為情而不以私邪自小乃所以異<lb/>
　于隂柔也<lb/>
　　雲峯胡氏曰心未易見故疑其辭曰復其見天地<lb/>
　　之心乎情則可見故直書之人能情天地之情動<lb/>
　　孰非禮人能心天地之心動之端孰非仁<lb/>
象曰雷在天上大壯君子以非禮弗履<lb/>
　雷之威本震而在天上壯盛之甚也君子之大壯則<lb/>
<pb n="20b"/>　在自勝其私一毫非禮之事不踐諸身人无事不可<lb/>
　折服而不能自勝其私而君子能之何壯甚也<lb/>
　　朱子曰雷在天上是甚生威嚴人之克己如雷在<lb/>
　　天上則威嚴果決以去其惡而必為善若半上落<lb/>
　　下便不濟事何以為君子<lb/>
初九壯于趾征凶有孚<lb/>
　人行則趾先動故在下而好動趾之象也初以剛資<lb/>
　處下位則不安于下且當壯時有恃是鋭于進者也<lb/>
<pb n="21a"/>　為壯于趾夫壯時所最忌者恃剛輕動也以此而征<lb/>
　其凶必矣<lb/>
象曰壯于趾其孚窮也<lb/>
　人之始事必躊躇進退遜以出之期于不窮壯于始<lb/>
　進則必窮矣<lb/>
九二貞吉<lb/>
　以陽居隂已不得其正所為未免恃壯矣然有中徳<lb/>
　則其宅心忠恕不肯為過當之舉因中得正可以遂<lb/>
<pb n="21b"/>　其進而无困吉<lb/>
象曰九二貞吉以中也<lb/>
　既曰九二何以貞吉以其中故正也中者心无倚正<lb/>
　者事无邪未有以无倚之心而事流于邪者<lb/>
九三小人用壯君子用罔貞厲羝羊觸藩羸其角<lb/>
　過剛不中恃壯而進是道也在小人則為自恃強勇<lb/>
　不顧義理之是非在君子則為藐忽蔑視不顧事勢<lb/>
　之利害者也小人用壯君子用罔則其事雖正而不<lb/>
<pb n="22a"/>　免于厲矣厲之象如羝羊觸藩而自羸敗其角也<lb/>
象曰小人用壯君子罔也<lb/>
　小人之用壯人知惡之矣不知小人之用壯在君子<lb/>
　即罔也君子而甘同于小人之為乎<lb/>
九四貞吉悔亡藩決不羸壯于大輿之腹<lb/>
　大壯之道所利在貞九四乃以陽居隂不得其正必<lb/>
　有不宜進而進以致追悔其失䇿者矣然正惟以陽<lb/>
　居隂則不極其剛尚能降其剛性以自治于理不貞<lb/>
<pb n="22b"/>　而可轉為貞者也轉為貞則吉而悔亡矣其吉悔亡<lb/>
　之象如藩已決開而不至于羸角是无礙于前也由<lb/>
　是長驅以進其壯如大輿之腹堅固而利于行矣此<lb/>
　皆不極剛而得其貞之效也<lb/>
象曰藩決不羸尚往也<lb/>
　藩決不羸則前无困阻矣故可以上往<lb/>
六五喪羊于易无悔<lb/>
　兌下二陽上一隂此卦下四陽上二隂其體似兑有<lb/>
<pb n="23a"/>　羊象故諸爻多取羊象謂其能抵觸以進也今六五<lb/>
　外柔内剛是亦羊也然以柔居中柔則巽懦而不能<lb/>
　進中則安分而不果進故忽焉失其壯強之性如喪<lb/>
　羊于至易而无事于矯抑之難者也彼恃壯務進者<lb/>
　多凶厲五獨不事于抵觸亦可以无悔矣<lb/>
象曰喪羊于易位不當也<lb/>
　失其壯而不能進由于居位不當也以陽居陽則進<lb/>
　為夬矣<lb/>
<pb n="23b"/>上六羝羊觸藩不能退不能遂无攸利艱則吉<lb/>
　壯終動極志之壯也然其質本柔才則弱矣象如羝<lb/>
　羊觸藩既不能退又不能遂徒自困于所觸无所利<lb/>
　也然猶幸其不剛故能艱難以慎處之則猶可得吉<lb/>
　　按五上皆言壯進之道不指小人言猶遯初二爻<lb/>
　　之例<lb/>
象曰不能退不能遂不詳也艱則吉咎不長也<lb/>
　不能退不能遂咎生于處之不詳耳故艱則咎不至<lb/>
<pb n="24a"/>　于長<lb/>
䷢<hi>坤下離上</hi>
晉康侯用錫馬蕃庻晝日三接<lb/>
　晉進也卦象為日出地上是上進也卦徳順而麗乎<lb/>
　大明為順臣附明君亦上進也卦變自觀來六四之<lb/>
　柔進而上行以居于五亦上進也故名晉夫日出地<lb/>
　上則明盛之時也順而麗乎大明則以忠貞之心親<lb/>
　輔明君在己有格主之徳也柔進上行則柔恭之君<lb/>
<pb n="24b"/>　在上也當明時有順徳而際遇虚已納賢之君何幸<lb/>
　如之故其占為安國之侯得大君之錫馬衆多而顯<lb/>
　被親禮接見无時晝日之間三次接見于君焉占者<lb/>
　有是三者斯足以當之矣<lb/>
彖曰晉進也<lb/>
　卦名晉上進之義也<lb/>
明出地上順而麗乎大明柔進而上行是以康侯用錫<lb/>
　馬蕃庶晝日三接也<lb/>
<pb n="25a"/>　辭曰康侯用錫馬蕃庶晝日三接何其占之盛乎葢<lb/>
　不遇明時則賞罰无章雖有大功未必獲賞遇于上<lb/>
　也君大明矣我无公爾忘私致身奉主之順徳彼明<lb/>
　君又何取于我而厚之我順矣上无徽謙好賢之君<lb/>
　則其于有功之臣未必如是其親之重之賞遇之无<lb/>
　已也今卦象有其時矣卦徳有其臣矣卦變有其君<lb/>
　矣三者適皆㑹焉他象不足以當之斷乎其為安國<lb/>
　之侯多受大賜顯被親禮之象矣<lb/>
<pb n="25b"/>象曰明出地上晉君子以自昭明徳<lb/>
　人之有心猶天有日自具之明不可掩也必致知格<lb/>
　物以啟其明之端誠意正心修身以極其明之實使<lb/>
　吾心之明朗然超出于物欲之表自昭其明徳亦如<lb/>
　日之自出于地上而物不足蔽之也<lb/>
初六晉如摧如貞吉罔孚裕无咎<lb/>
　以隂居下應不中正不惟不援我而且傾我有欲進<lb/>
　見摧之象此不可妄求僥倖也惟固守吾正則吉何<lb/>
<pb n="26a"/>　則在下始進豈遽能見信于上設未為人信亦當安<lb/>
　靜自守處以寛裕无急求人之信也欲信之心切非<lb/>
　汲汲以失其守則悻悻以傷于義皆咎也裕則无咎<lb/>
　即貞吉也朱子曰裕无咎又是解上句恐貞吉説不<lb/>
　明故又曉之<lb/>
象曰晉如摧如獨行正也裕无咎未受命也<lb/>
　所以摧如者正因其獨行正而不苟進故不肯因摧<lb/>
　而失守也裕无咎者初居下未得位未有官守之命<lb/>
<pb n="26b"/>　故可以裕若有官守而不信于上則不可一日居又<lb/>
　何可裕乎<lb/>
六二晉如愁如貞吉受兹介福于其王母<lb/>
　有中正可進之徳而上无應援雖不摧我亦不見助<lb/>
　故愁如然不可妄求我有正中之徳惟貞以自守則<lb/>
　吉乆之自見寵信于上而受大福于王母矣王母大<lb/>
　母即祖母也柔而居尊之象六五柔君是也<lb/>
象曰受兹介福以中正也<lb/>
<pb n="27a"/>　二終可以受介福者以其有中正之徳久而必彰也<lb/>
　人惟患无徳又患有徳而不自重二既有中正之徳<lb/>
　但靜以俟之自有介福之期何事妄求乎<lb/>
六三衆允悔亡<lb/>
　三不中正行不足取信于人宜有悔者以與下二隂<lb/>
　皆欲上進是以為衆所信而得衆之助以遂其進能<lb/>
　亡其悔<lb/>
象曰衆允之志上行也<lb/>
<pb n="27b"/>　衆何取于三而允之葢三之志在上行與衆同志故<lb/>
　允之也<lb/>
九四晉如鼫鼠貞厲<lb/>
　不中不正无徳也无徳而在上位若竊據之常畏人<lb/>
　奪故其進也如鼫鼠之貪而畏人雖得位于上之所<lb/>
　與為貞而徳不稱終必失之<lb/>
象曰鼫鼠貞厲位不當也<lb/>
　不中正則无徳故不安其位<lb/>
<pb n="28a"/>六五悔亡失得勿恤往吉无不利<lb/>
　以隂居陽必有進而失當者宜有悔矣然五以大明<lb/>
　處上而下皆順從則徳足以得人而助之者衆何謀<lb/>
　不遂悔可亡矣然當進之時勢順可為處此者未免<lb/>
　功利之心過勝不知有明徳而下順從豈復有虞其<lb/>
　不利者但盡所當為而失得皆勿恤焉自往吉无不<lb/>
　利矣<lb/>
象曰失得勿恤往有慶也<lb/>
<pb n="28b"/>　失得之心擾于中必有宜為而不肯為與不可為而<lb/>
　貪于為者貽害天下豈小乎勿恤則為所應為而亦<lb/>
　無貪功妄作之失使天下食美利而享靜福其慶大<lb/>
　矣<lb/>
上九晉其角維用伐邑厲吉无咎貞吝<lb/>
　角剛而在上之物上九以剛居進極強猛躁急其晉<lb/>
　也有角象焉此道无所用之而可若以伐大國則恃<lb/>
　剛致敗矣維獨用以伐己之私邑彼邑人力弱而勢<lb/>
<pb n="29a"/>　制于我任剛加之彼不能抗則雖危而尚有濟厲吉<lb/>
　无咎雖然以極剛而僅足勝小邑雖貞亦可吝也<lb/>
象曰維用伐邑道未光也<lb/>
　晉道當以大明臨物而无思不服焉乃為光顯今區<lb/>
　區用以伐邑道亦鄙矣未足為光也<lb/>
䷣<hi>離下坤上</hi>
明夷利艱貞<lb/>
　夷傷也離日為坤地所揜明而見傷之象故名明夷<lb/>
<pb n="29b"/>　暗者在上明者在下不敢顯其明徳亦不可隨世傾<lb/>
　邪宜艱難以固守其正也葢守正于暗時非如平世<lb/>
　可以直遂其正艱苦百折而后正僅存豈易言乎<lb/>
彖曰明入地中明夷<lb/>
　卦名明夷者卦象日明入于地中故名明夷<lb/>
内文明而外柔順以蒙大難文王以之<lb/>
　乃卦徳亦有明夷之義焉内離外坤是内具文明之<lb/>
　徳而外操恭順之行以當大難葢内明則不失己外<lb/>
<pb n="30a"/>　順則不取禍明夷之道也昔文王蒙紂之難正用此<lb/>
　道矣<lb/>
利艱貞晦其明也内難而能正其志箕子以之<lb/>
　辭曰利艱貞者明不可滅而又不可露晦其明以存<lb/>
　于内是為艱以存貞也卦體六五切近上六至暗之<lb/>
　君是其難在内不可逃避而尚能委曲以自正其志<lb/>
　不敢自變其明焉此艱貞晦明之道也昔箕子為紂<lb/>
　近親而𦍕狂受辱不失己心之明正用此道矣蒙引<lb/>
<pb n="30b"/>　曰此條不與上條相屬上釋卦義此釋卦辭雲峯胡<lb/>
　氏曰以二體則離明也傷之者坤以六爻則初至五<lb/>
　皆明也傷之者上上為暗之主而五近之故彖傳以<lb/>
　利艱貞為五<lb/>
象曰明入地中明夷君子以莅衆用晦而明<lb/>
　君子莅衆固宜明照但炫露其明則苛細太甚人情<lb/>
　暌疑失莅衆之道矣君子之明則必養以渾厚濟以<lb/>
　寛和視之若無分别而實不可淆用晦而明乃可以<lb/>
<pb n="31a"/>　為人上<lb/>
初九明夷于飛垂其翼君子于行三日不食有攸往主<lb/>
　人有言<lb/>
　明體而居明夷之初見傷之始也故為欲飛被夷而<lb/>
　垂其翼之象在占者之君子當有不容己于行者其<lb/>
　行也倉猝決去不遑顧慮至于三日不食且其行而<lb/>
　有攸往也主人有譏議之言其見傷如此然時義所<lb/>
　在不遑恤也○程傳曰三日不食困窮之極也事未<lb/>
<pb n="31b"/>　顯而處甚艱非見幾之明不能知幾者君子之獨見<lb/>
　非衆人所能識也故明夷之始見傷未顯而去之則<lb/>
　世俗孰不疑怪故有所往適則主人有言也然君子<lb/>
　不以世俗之疑怪而遲疑其行若俟衆人盡識則傷<lb/>
　己及而不能去矣此薛方所以為明而楊雄所以不<lb/>
　獲其去也<lb/>
象曰君子于行義不食也<lb/>
　君子于行義所當然豈暇顧食世之瞻顧貧富之間<lb/>
<pb n="32a"/>　遲回衣食之計遂降壯心銷毅氣甘失義而不恥者<lb/>
　豈足為君子<lb/>
六二明夷夷于左股用拯馬壯吉<lb/>
　以至明之才中正柔順善于自處雖傷于行而所傷<lb/>
　未切其明夷也為夷于左股之象股所以行而左股<lb/>
　尚不甚切也然既已被傷不可任之以至于甚必拯<lb/>
　救之且救之速如乘壯馬以往則速免獲吉矣<lb/>
象曰六二之吉順以則也<lb/>
<pb n="32b"/>　六二之吉者以其為六二則有柔順之徳故能處之<lb/>
　有法以免禍也不然明夷未有吉者而惟六二言吉<lb/>
　豈无故乎<lb/>
九三明夷于南狩得其大首不可疾貞<lb/>
　有剛明之徳居下之上而屈于至暗之下志有不展<lb/>
　正與上六闇主相應則又受傷之切者夫徳位俱盛<lb/>
　而迫于不得已故其明之被夷也有向明除害而得<lb/>
　其首惡之象南者向明狩以除害大首首惡也然非<lb/>
<pb n="33a"/>　常之舉惟甚不得已而為之不可急疾乃其貞也<lb/>
象曰南狩之志乃大得也<lb/>
　南狩之事當論其志其志在去害非以利天下乃可<lb/>
　以一舉成功而大有所得也志苟不然則悖亂已耳<lb/>
六四入于左腹獲明夷之心于出門庭<lb/>
　左腹幽隠之處腹坤象左腹坤下畫之象六四離下<lb/>
　明而入于幽暗之處是已被傷也然未切于上所居<lb/>
　尚淺而又以柔正處之可以得意于逺去故可以獲<lb/>
<pb n="33b"/>　明夷之心于出門庭<lb/>
象曰入于左腹獲心意也<lb/>
　惟其左腹則雖處暗地而未居要處故可獲意而去<lb/>
　若切近如五又安能去<lb/>
六五箕子之明夷利貞<lb/>
　以柔中居至暗之地近至暗之君能自晦而不改其<lb/>
　正是箕子之明夷貞之至也占者利于守是正而已<lb/>
象曰箕子之貞明不可息也<lb/>
<pb n="34a"/>　箕子之晦其明而謂之貞者外雖晦而明自存葢吾<lb/>
　心之明乃天明天旦常亦如是變亦如是非可得而<lb/>
　滅息者也不然何以為貞<lb/>
上六不明晦初登于天後入于地<lb/>
　以隂居坤極上之極亦闇之極也夫明徳人所固有<lb/>
　上惟不明其徳以至昏晦故初則處髙位以傷人之<lb/>
　明後則至于自傷而墜厥命人奈何可以不明乎<lb/>
象曰初登于天照四國也後入于地失則也<lb/>
<pb n="34b"/>　初登于天位之髙足以照臨四國也後至于被傷而<lb/>
　入地焉惟其不明而失道之則也<lb/>
䷤<hi>離下巽上</hi>
家人利女貞<lb/>
　家人一家之人也立家之道須内外各正今六二正<lb/>
　乎内九五正乎外可以成家道矣故名家人家道雖<lb/>
　兼内外而内為難治恩之不篤由婦之間義之不嚴<lb/>
　由婦之愚故必先以女之正為急人而能使女正則<lb/>
<pb n="35a"/>　其外之无不正不待言矣蒙引曰卦名取之二五者<lb/>
　内外各正方成個家凡内外有不正即不成家故人<lb/>
　而不仁則非人國而不治則非國家而不正則非家<lb/>
　又曰卦辭本只用利貞而乃曰利女貞者示人以先<lb/>
　務所在也女貞如何閨儀必肅饋事必謹必孝舅姑<lb/>
　必順夫子必和家衆必睦宗姻不生讒妬不預外事<lb/>
　是也<lb/>
彖曰家人女正位乎内男正位乎外男女正天地之大<lb/>
<pb n="35b"/>　義也<lb/>
　卦名家人一家之人不止于女而文王獨曰女貞非<lb/>
　獨責女也責女則並男責之也一家之中非男即女<lb/>
　女職内男職外今卦體六二以正居内是女盡内職<lb/>
　正位乎内也九五以正居外是男盡外職正位乎外<lb/>
　也夫男女正即天地隂陽之大義也其義同乎天地<lb/>
　而男女可以不正乎此文王所以責女實並責男之<lb/>
　意也<lb/>
<pb n="36a"/>家人有嚴君焉父母之謂也<lb/>
　再觀卦體九五陽剛中正為主于外六二柔順中正<lb/>
　為主于内是不特為男女之象又有父母之象也夫<lb/>
　惟國有君為人所嚴奉而受治者而家人内亦有尊<lb/>
　嚴之君長焉則父母之謂也一父一母嚴君正而家<lb/>
　人莫敢不正此又正之所由來也<lb/>
父父子子兄兄弟弟夫夫婦婦而家道正正家而天下<lb/>
　定矣<lb/>
<pb n="36b"/>　再詳卦畫上與初父子也而一上一下父父子子矣<lb/>
　五與三兄弟也而一上一下兄兄弟弟矣五三與四<lb/>
　二夫婦也而各一上一下夫夫婦婦矣如此則不特<lb/>
　女正而家人无一不正矣正家則措之天下者亦不<lb/>
　過此恩義之咸盡上下之各得而已天下又何難定<lb/>
　乎夫家正而天下定家安可以不正正家必先于女<lb/>
　安可以不先女貞也<lb/>
象曰風自火出家人君子以言有物而行有恒<lb/>
<pb n="37a"/>　火熾則風生猶家齊則化溥君子可不思所以正家<lb/>
　乎家之所以正在身而身之所重在言行發一言也<lb/>
　必有事實而非虚制一行也必有恒度而不改則身<lb/>
　修而家可齊風化自此出矣<lb/>
初九閑有家悔亡<lb/>
　初九有家之始也有家之始苟不防閑之以法度則<lb/>
　人情流放必至有悔失長幼之序亂男女之别傷恩<lb/>
　義害倫理无所不至初九陽剛能防閑之則此悔可<lb/>
<pb n="37b"/>　亡矣<lb/>
象曰閑有家志未變也<lb/>
　閑之于始葢初有家人之日嫌隙未生瀆亂未啟家<lb/>
　人之志向尚未變也人之相聚莫不始親而變疎始<lb/>
　正而變瀆既變而矯之則難未變而防之則易<lb/>
六二无攸遂在中饋貞吉<lb/>
　柔順中正克盡婦道凡事无所専遂惟在中治饋事<lb/>
　而已所謂女正位乎内者也貞吉<lb/>
<pb n="38a"/>象曰六二之吉順以巽也<lb/>
　六二之吉豈在他長惟其為六二則有順徳以巽從<lb/>
　于夫也故婦人之善止一順徳而已他非所論也<lb/>
九三家人嗃嗃悔厲吉婦子嘻嘻終吝<lb/>
　過剛不中治家太嚴有家人嗃嗃然嚴厲束迫之象<lb/>
　一時雖或悔于少恩近于危厲然而規矩齊肅人心<lb/>
　祗畏家道可昌猶為吉也若暱情喪禮婦子嘻嘻然<lb/>
　笑樂无節則一時雖若可歡而傷倫滋釁無不由兹<lb/>
<pb n="38b"/>　終致羞吝矣<lb/>
象曰家人嗃嗃未失也婦子嘻嘻失家節也<lb/>
　嗃嗃雖過尚未有失也嘻嘻則失家之節矣家人本<lb/>
　以情勝情易至于過貴有禮以節之嘻嘻尚何節之<lb/>
　有<lb/>
六四富家大吉<lb/>
　陽主義隂主利四隂柔有致富之才在上又有致富<lb/>
　之勢故有能富其家之象而占為大吉<lb/>
<pb n="39a"/>　　何謂陽主義隂主利陽徳剛斷能裁制事物故主<lb/>
　　義隂徳柔順能乘時因物以取厚資世之為陶朱<lb/>
　　猗頓者固不出順之一道也且陽主斷隂主生滋<lb/>
　　息莫如隂也陽主散隂主嗇厚藏莫如隂也陽亢<lb/>
　　爽而不瑣隂沈入而善算心計莫如隂也信乎有<lb/>
　　主義主利之分矣在此爻又為巽主近利市三倍<lb/>
象曰富家大吉順在位也<lb/>
　有順徳又在位所以富也<lb/>
<pb n="39b"/>九五王假有家勿恤吉<lb/>
　剛健中正下應六二之柔順中正是在我既有刑家<lb/>
　之徳而又得内助之賢王者以此而至于其家則兩<lb/>
　徳相與歡洽无間不用憂恤而吉可必矣<lb/>
象曰王假有家交相愛也<lb/>
　五與二相應以徳夫實見其内助之可愛婦實見其<lb/>
　刑家之可愛王者一至于家惟見其交相愛耳何不<lb/>
　吉之有<lb/>
<pb n="40a"/>上九有孚威如終吉<lb/>
　陽剛則能正家居上則為家主在卦終則又有家之<lb/>
　乆者也故言正家久逺之道在乎孚誠中有孚信則<lb/>
　能常久而人自化于為善不由至誠則已不能常況<lb/>
　欲使人乎然家人情愛之間常患在禮法不足而瀆<lb/>
　慢生長失尊嚴少忘恭順而家不亂者未之有也故<lb/>
　必有威嚴以正之有孚威如則家道乆而彌盛終吉<lb/>
　矣<lb/>
<pb n="40b"/>象曰威如之吉反身之謂也<lb/>
　威如之吉豈曰作威加人之謂哉反身自治非禮不<lb/>
　動則人自畏服孰敢侮之固不在求威于人也<lb/>
䷥<hi>兌下離上</hi>
暌小事吉<lb/>
　暌情乖而迹異也上火下澤一炎上一潤下性相違<lb/>
　異中女少女雖同居而將來各嫁志不同歸故名暌<lb/>
　夫成大事者在于得人心豫之建侯行師是也今人<lb/>
<pb n="41a"/>　心乖異大事不可舉矣然卦有内説外明之徳人心<lb/>
　雖乖而我心和悦不與人之乖者相激且人心既乖<lb/>
　而我明于事理能達其情而用之悦徳與明徳相麗<lb/>
　是有善處之徳也又卦變自離䷝來者柔進居三<lb/>
　自中孚䷼來者柔進居五自家人䷤來者兼之<lb/>
　柔而得進有可行之機也六五得中而下應九二之<lb/>
　剛已有中徳而所應得人亦可行之資也故大事雖<lb/>
　不可舉然小事之无甚賴于衆力恊同者猶可為也<lb/>
<pb n="41b"/>　小事吉<lb/>
彖曰暌火動而上澤動而下二女同居其志不同行<lb/>
　卦名暌者以卦象火澤異性中女少女又志不同行<lb/>
　故為暌<lb/>
説而麗乎明柔進而上行得中而應乎剛是以小事吉<lb/>
　暌又何以小事吉以卦徳卦變卦體之善是以小事<lb/>
　吉<lb/>
天地暌而其事同也男女暌而其志通也萬物暌而其<lb/>
<pb n="42a"/>　事類也暌之時用大矣哉<lb/>
　然暌雖止于小事吉而天地人物皆有不得不暌不<lb/>
　可不暌者則暌之用甚大也天髙地下暌矣而施生<lb/>
　化育之事則同男女異質暌矣而倡隨相求之志則<lb/>
　通萬物散殊暌矣而此感彼應交資互用之事則不<lb/>
　類者合而為類天地人物暌未有不合不暌亦未有<lb/>
　能合者也暌之為時用豈不大矣哉<lb/>
象曰上火下澤暌君子以同而異<lb/>
<pb n="42b"/>　二隂同體而炎上趨下之性不同是同中有異也君<lb/>
　子處世亦有同中之異焉程傳曰君子于大同之中<lb/>
　而知所當異葢于彝秉則同矣于世俗之失則異也<lb/>
　不能大同者亂常拂理之人不能獨異者隨俗習非<lb/>
　之人也要在同而能異耳中庸曰和而不流是也蒙<lb/>
　引曰大體皆同而中間却自有異處重在異字葢此<lb/>
　就暌卦言也<lb/>
初九悔亡喪馬勿逐自復見惡人无咎<lb/>
<pb n="43a"/>　乖異之時至為難處初上无正應孤立无與有悔矣<lb/>
　然九四本不相應因當暌之時同徳相求我需彼彼<lb/>
　亦需我自然相合悔可亡也悔亡之象如先喪其馬<lb/>
　无可恃以行乃不待求逐而馬自復可資以行矣但<lb/>
　暌乖之時人心叵測同徳者固宜相資匪類者亦不<lb/>
　宜拒必見惡人則我无致患之咎程傳曰當暌之時<lb/>
　雖同徳相與然小人乖異者至衆若棄絶之不幾盡<lb/>
　天下以仇君子乎又安能化不善而使之合古聖人<lb/>
<pb n="43b"/>　所以化姦凶為良善革讐敵為臣民者由弗絶也<lb/>
　　中溪張氏曰見者遇而弗絶之辭非必欲見之也<lb/>
象曰見惡人以辟咎也<lb/>
　見惡人非怵于惡人之勢亦非希合惡人之心葢拒<lb/>
　惡太嚴激而成亂皆我咎也君子知辟免于咎而已<lb/>
　無邪心也<lb/>
九二遇主于巷无咎<lb/>
　二五隂陽相應宜相遇者也然當暌時隂陽相應之<lb/>
<pb n="44a"/>　道衰而剛柔相戾之意勝則未免于乖異矣夫二五<lb/>
　臣主之象也君臣之義不可解主雖失于下交臣不<lb/>
　可甘于自外苟不曲求所以遇主則咎不在上而在<lb/>
　我故必委曲相求而得㑹遇如遇主于巷焉乃无咎<lb/>
象曰遇主于巷未失道也<lb/>
　求之太勤似于為邪然本其正應處不可解之分自<lb/>
　宜如是未為失道也故二之于巷至性之不可已天<lb/>
　理人倫之至也<lb/>
<pb n="44b"/>六三見輿曵其牛掣其人天且劓无初有終<lb/>
　本與上九相應乃居二四二陽之間二從後而曵之<lb/>
　求與之合也四復從前而掣之亦欲與之合也見其<lb/>
　輿之曵牛之掣而前却未定也夫三既與上應而曳<lb/>
　掣二四之間上能不疑乎況上以極剛處暌極之地<lb/>
　猜狠方深遂將輿中之人而重傷之天且劓焉此三<lb/>
　象是其初之不合无初也然邪不勝正全无是事者<lb/>
　其事必白空有是疑者其疑必消故終必至于合而<lb/>
<pb n="45a"/>　有終葢始以形迹之疑被傷而心本无他卒以得白<lb/>
　也<lb/>
象曰見輿曳位不當也无初有終遇剛也<lb/>
　輿曳牛掣以其位不當居二陽之間也无初而有終<lb/>
　則終與上九之心相遇合也程傳曰不正而合未有<lb/>
　乆而不離者也合以正道自无終暌之理故賢者順<lb/>
　理而安行智者知幾而固守<lb/>
九四暌孤遇元夫交孚厲无咎<lb/>
<pb n="45b"/>　九四陽剛无隂柔以為應是无所合而孤立也然初<lb/>
　九陽剛元善之士也四遇之而與之交孚焉則同徳<lb/>
　相與暌者合矣然當暌之時易離難合必以危厲處<lb/>
　之乃可終合而无咎<lb/>
象曰交孚无咎志行也<lb/>
　以陽剛之才而至誠相輔何所不濟二陽救暌之志<lb/>
　得行是為无咎不然濟暌之責咎歸已矣<lb/>
六五悔亡厥宗噬膚往何咎<lb/>
<pb n="46a"/>　當暌之時居體不正或所據非其地或所為乖其方<lb/>
　有悔矣然以柔中應九二則悔可亡何也時之方暌<lb/>
　既有彼此相求之勢而五之柔中又有虚已下賢之<lb/>
　誠吾見其與二之合也若噬膚之易以此而往尚何<lb/>
　暌異之咎此所以為悔亡也<lb/>
象曰厥宗噬膚往有慶也<lb/>
　厥宗噬膚是正所謂得中而應乎剛者以此而往真<lb/>
　可救人心之暌而貽福慶于天下也<lb/>
<pb n="46b"/>上九暌孤見豕負塗載鬼一車先張之弧後説之弧匪<lb/>
　冦婚媾往遇雨則吉<lb/>
　本與三應不孤也然六三為二陽所制而上以剛處<lb/>
　明極暌極之地明極則過察而多疑暌極則拂戾而<lb/>
　難合故猜狠乖暌而孤立无與也六三本非汚也而<lb/>
　上見以為汚如豕之負塗六三之合于二陽本无是<lb/>
　事也而上見以為有如見載鬼一車于是先張弧而<lb/>
　射之欲害之矣後漸覺其无是也乃説之弧而不射<lb/>
<pb n="47a"/>　後乃益知六三非宼而實婚媾之親也由是而往遂<lb/>
　隂陽遇合而吉矣<lb/>
象曰遇雨之吉羣疑亡也<lb/>
　暌孤之先所疑不一皆若實有至其後而羣疑乃盡<lb/>
　消亡焉所以為遇雨之吉也<lb/>
䷦<hi>艮下坎上</hi>
蹇利西南不利東北利見大人貞吉<lb/>
　蹇難也足不能進行之難也艮下坎上見險而止故<lb/>
<pb n="47b"/>　名蹇處蹇之道趨向平易則日就无事更趨險阻則<lb/>
　困遽轉増理固然也況艮居東北險阻之方而卦變<lb/>
　自小過䷽來陽進則往居五而得中退則入于艮<lb/>
　而得阻故其占利西南不利東北當蹇之時失依者<lb/>
　不利必倚附大徳之人乃可以濟理固然也而卦體<lb/>
　九五又有大人之象故占為利見大人當蹇之時妄<lb/>
　行者取困必依順正理而行乃可出險理固然也而<lb/>
　卦體六二以上五位皆得正又有貞之義故占為貞<lb/>
<pb n="48a"/>　吉蒙引曰卦辭三段皆據理本宜如此而卦中又自<lb/>
　具有此義此法可通用以看六十四卦<lb/>
彖曰蹇難也險在前也見險而能止知矣哉<lb/>
　蹇之為義難也此卦上坎是險在前也下艮是見險<lb/>
　而能自止行之難是以為蹇也夫卦徳之見險能止<lb/>
　如此是審理達勢而不犯于患者也知矣哉<lb/>
蹇利西南往得中也不利東北其道窮也利見大人往<lb/>
　有功也當位貞吉以正邦也蹇之時用大矣哉<lb/>
<pb n="48b"/>　利西南者卦變陽進而得中位是進而得其所安平<lb/>
　易自便故曰西南也苟退而入乎艮則東北險阻之<lb/>
　方无可展施之地矣故不利東北也利見大人者卦<lb/>
　體九五剛健中正大人也往而見之則可依以有功<lb/>
　也貞吉者卦體自二以上皆當位所以為貞吉貞吉<lb/>
　之道无往不貴即以施之邦可以正之矣然則處蹇<lb/>
　者必往西南不往東北又必見大人又必得正然後<lb/>
　得處蹇之道此蹇之時用豈不大矣哉<lb/>
<pb n="49a"/>象曰山上有水蹇君子以反身修徳<lb/>
　處蹇之道必反而自省于己有失而致之乎有則改<lb/>
　之无則加勉自修其徳庶可以濟蹇<lb/>
初六往蹇來譽<lb/>
　蹇者見險而能止必度時之可進而進如五與上是<lb/>
　也不然必其義之不容止而後不止如二是也餘爻<lb/>
　則皆以止為利故初六往進則蹇來而不進則有見<lb/>
　幾知時之美可以得譽來者對往之詞上進則為往<lb/>
<pb n="49b"/>　不進則為來蒙引曰初六爻辭只是以蹇之時論不<lb/>
　必拘于爻體或謂初爻隂柔无援故辭云然者不然<lb/>
　也此爻縱是初九而上有應援亦不宜往九三以陽<lb/>
　居艮極且曰往蹇信乎以蹇之時言矣故此爻本義<lb/>
　无一字及爻體<lb/>
象曰往蹇來譽宜待也<lb/>
　非終不往特宜待也<lb/>
　　隆山李氏曰古人生亂世无官守言責者類髙蹈<lb/>
<pb n="50a"/>　　隠淪以待天下之清卒之身名俱髙所謂來譽也<lb/>
　　視夫履富貴而蹈危機以致名位俱仆為後世笑<lb/>
　　者何如哉<lb/>
六二王臣蹇蹇匪躬之故<lb/>
　柔順中正有精忠盡節之心也正應在上方陷險中<lb/>
　君臣之義休戚與共故涉危冒險蹇而又蹇以求濟<lb/>
　之而非以其身之故也不言吉凶者占者但當鞠躬<lb/>
　盡力而已成敗利鈍非所論也<lb/>
<pb n="50b"/>　　誠齊楊氏曰諸爻皆不許其往惟二五不然二為<lb/>
　　大臣五履君位復不往以濟誰當任乎雲峰胡氏<lb/>
　　曰坎互坎蹇蹇象艮其背不獲身匪躬象凡二皆<lb/>
　　王臣而蹇獨稱之者平時未足見臣節蹇之時方<lb/>
　　見之<lb/>
象曰王臣蹇蹇終无尤也<lb/>
　王臣之蹇蹇濟不濟未可知縱不濟亦終無可尤也<lb/>
九三往蹇來反<lb/>
<pb n="51a"/>　當蹇與初无異而又不在王臣之位進退在己故往<lb/>
　則蹇來反以就二隂則得所安也<lb/>
象曰往蹇來反内喜之也<lb/>
　三之反就二隂而得所安者葢下二隂樂得九三之<lb/>
　陽而與之相依故三可就之為安也<lb/>
六四往蹇來連<lb/>
　往則蹇矣來而連九三之剛以合力共濟可也蒙引<lb/>
　曰來連與來反不同來連將以進也來反只是退此<lb/>
<pb n="51b"/>　上下體之别<lb/>
象曰往蹇來連當位實也<lb/>
　所貴乎來連者九三當位乃剛實之才正可相資以<lb/>
　濟也惟當位故為實若不當位則六三矣何以為實<lb/>
　而可連<lb/>
九五大蹇朋來<lb/>
　他爻之蹇未為獨任五居尊位其蹇非常是大蹇也<lb/>
　非得同心同徳之朋不足以濟而五有位有徳實賢<lb/>
<pb n="52a"/>　豪所樂從必有朋來而為之助濟可知矣不言吉者<lb/>
　尚未離蹇也<lb/>
象曰大蹇朋來以中節也<lb/>
　爻言朋來之故兼位徳象傳專本其徳言之人遇險<lb/>
　難則苟顧利害不識義理五有中徳雖處大蹇而守<lb/>
　中自若節概不渝此天下賢豪所以欽其徳而願為<lb/>
　之助也苟利棄徳之人豪杰且吐棄之矣徒與不肖<lb/>
　之人居何以克濟<lb/>
<pb n="52b"/>　　蒙引曰中節只是中徳但以在蹇而易其名耳如<lb/>
　　同人則曰中直如臨則曰行中聖筆如化工之因<lb/>
　　物賦形<lb/>
上六往蹇來碩吉利見大人<lb/>
　已在卦極往无所之益以蹇耳來就九五與之濟險<lb/>
　則可成碩大之功而吉矣葢九五剛健中正大徳之<lb/>
　人也濟蹇者非得是人為主不可以成功故占者利<lb/>
　見之<lb/>
<pb n="53a"/>象曰往蹇來碩志在内也利見大人以從貴也<lb/>
　來碩云者志在内從九五也利見大人所以從在上<lb/>
　之貴不從貴何由有功<lb/>
䷧<hi>坎下震上</hi>
解利西南无所往其來復吉有攸往夙吉<lb/>
　解難之散也下坎上震居險而能動則出于險之外<lb/>
　矣故名解難之方解生理方回正宜培養故利于平<lb/>
　易與安靜而不可乆為煩擾且卦變自升䷭來三<lb/>
<pb n="53b"/>　往居四入于坤體坤固西南平易之方也惟三往居<lb/>
　四則二居其所而得中居所得中固安靜不擾之道<lb/>
　也故處解者利于西南平易之地若難已盡解而无<lb/>
　所往即宜來復其所與為安靜矣設或解有未盡而<lb/>
　尚有攸往則宜速往速復不可乆煩擾也總之大難<lb/>
　之後休養為急无往有往皆不欲生事而已<lb/>
彖曰解險以動動而免乎險解<lb/>
　卦名解者卦徳處險能動動而免乎險之外其難散<lb/>
<pb n="54a"/>　矣故名解<lb/>
解利西南往得衆也其來復吉乃得中也有攸往夙吉<lb/>
　往有功也<lb/>
　利西南者西南取平易之義坤方也坤為衆今卦變<lb/>
　三往居四入乎坤衆之體是得平易之道也其來復<lb/>
　吉者卦變九二居其所而得中是即其所安能與時<lb/>
　休息故為來復也有攸往夙吉亦以卦變九二得中<lb/>
　自能審乎時宜夙往夙回以散未盡之難而不乆擾<lb/>
<pb n="54b"/>　于民為有功也有功宜貼不擾意夙往夙復不乆煩<lb/>
　擾貽福大矣正所謂有功<lb/>
天地解而雷雨作雷雨作而百果草木皆甲坼解之時<lb/>
　大矣哉<lb/>
　夫有難必有解推移之數總歸之時不特人事然也<lb/>
　造化亦此機耳夫窮冬之時天地閉塞化育幾乎息<lb/>
　矣及二氣解散則奮而為雷蒸而為雨雷雨乃作雷<lb/>
　雨作而百果草木乃甲而坼矣天地一解而雷雨以<lb/>
<pb n="55a"/>　作百果草木乘以發生其功用之大如此總一時乘<lb/>
　之不得不解也使天地不解則化功不成解之時大<lb/>
　矣哉<lb/>
象曰雷雨作解君子以赦過宥罪<lb/>
　雷雨交作天地所以解物之屯君子亦有以解民之<lb/>
　難有過者赦而不問有罪者有而從輕皆所以推廣<lb/>
　天地之仁心也<lb/>
　　中溪張氏曰雷者天之威雨者天之澤威中有澤<lb/>
<pb n="55b"/>　　刑獄之有赦宥也○按赦宥仁也罪則宥而不赦<lb/>
　　有義存焉<lb/>
初六无咎<lb/>
　難既散矣初以柔在下能安靜而不生事且九四震<lb/>
　主能動以免乎險而初正應之資以為援其時其徳<lb/>
　其應皆可以濟何咎<lb/>
象曰剛柔之際義无咎也<lb/>
　四剛初柔正相為應交際為用以義斷之自宜无咎<lb/>
<pb n="56a"/>　矣<lb/>
九二田獲三狐得黄矢貞吉<lb/>
　卦凡四隂除六五君位餘三隂即三狐之象狐性柔<lb/>
　而情姦晝伏而夜動小人之道也邪媚之羣不去則<lb/>
　中直之類不伸九二剛中秉道疾邪除隂媚而來正<lb/>
　人為田獲三狐得黄矢之象解除隂邪正也隂患不<lb/>
　作吉也<lb/>
象曰九二貞吉得中道也<lb/>
<pb n="56b"/>　九二非正而能貞吉者二得中道居心粹美自能知<lb/>
　邪媚必宜去中直必宜得以合乎貞也<lb/>
六三負且乘致宼至貞吝<lb/>
　隂柔无才不中正无徳而居下之上宜為下而今居<lb/>
　上宜為負而今乘車宼思奪之矣雖其位以正得之<lb/>
　亦可吝也惟避去可矣<lb/>
象曰負且乘亦可醜也自我致戎又誰咎也<lb/>
　負而乘徳不稱位小人以為榮不知其可醜也既不<lb/>
<pb n="57a"/>　知避而去之則宼戎自我致之又歸咎于誰乎<lb/>
九四解而拇朋至斯孚<lb/>
　拇初象四與初皆不得其正而相應應不以正深為<lb/>
　四累善類且逺而去之矣然四本陽剛隂非其類是<lb/>
　初固所當解而四亦庶幾能解之者若能解去而之<lb/>
　拇邪類去正類自來朋至而相孚矣不然即深交君<lb/>
　子之朋而佞邪未舍吾心未純君子豈信之<lb/>
象曰解而拇未當位也<lb/>
<pb n="57b"/>　解而拇者初與四皆未當位應不以正故宜解<lb/>
六五君子維有解吉有孚于小人<lb/>
　卦凡四隂五當君位乃與三隂同類必有氣味相投<lb/>
　而不能舍者其害可勝言哉故君子必解去小人乃<lb/>
　吉也夫五實隂類而望其有解其果能去與否未可<lb/>
　必也此惟騐之于小人小人退可見君子之有解小<lb/>
　人未退則君子未嘗有解矣當以此自騐而勉于解<lb/>
　也<lb/>
<pb n="58a"/>　　建安邱氏曰小人情狀最為不一狐以言其蠱惑<lb/>
　　隼以言其鷙害拇以言其附麗負且乘以言其僭<lb/>
　　竊是已極其形容矣至此復明以小人斥之所以<lb/>
　　顯其罪而去之也<lb/>
象曰君子有解小人退也<lb/>
　正邪不並立君子果有解謂之曰有實有解之之心<lb/>
　實有解之之事矣小人自不容不退也故用以為騐<lb/>
上六公用射隼于髙墉之上獲之无不利<lb/>
<pb n="58b"/>　上居髙位公之象六爻惟上六得正故為君子除害<lb/>
　之象上與六三對三剛而不正鷙害如隼且竊據髙<lb/>
　位如在髙墉之上公于是射而獲之器成動順无不<lb/>
　利矣<lb/>
　　雲峰胡氏曰易于震動多有戒詞今于動之極而<lb/>
　　曰无不利自坎而進于震經厯險阻而後動動必<lb/>
　　不妄也○按墉陽畫之象墉二也三在二上故云<lb/>
　　髙墉之上同人九四乘墉亦指九三之陽也據此<lb/>
<pb n="59a"/>　　則隼為六三程傳及諸儒之説似可從蒙引則以<lb/>
　　隼為上六<lb/>
象曰公用射隼以解悖也<lb/>
　隼象乃隂狠亂政悖拂正道之人豈容存之故射以<lb/>
　解之也<lb/>
　　建安邱氏曰解散也散天下之難也然小人者難<lb/>
　　之根小人不去難根不除此作易聖人所深懼也<lb/>
　　按六爻自九二起皆解小人之義其為解難之本<lb/>
<pb n="59b"/>　　歟<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀易日鈔卷四<lb/>
</p>

  </div>
            <div>
<head>讀易日鈔卷五</head> <lb/>
    <p>
<pb n="1a"/>欽定四庫全書<lb/>
　讀易日鈔卷五<lb/>
　　　　　　　　　　　　　贊善張烈撰<lb/>
下經<lb/>
䷨<hi>兌下艮上</hi>
損有孚元吉无咎可貞利有攸往曷之用二簋可用享<lb/>
　損減省也下卦本乾上卦本坤損下卦上畫之陽益<lb/>
　上卦上畫之隂又上山下澤為損澤之深益山之髙<lb/>
<pb n="1b"/>　皆損下益上則剥民奉君之象也然民貧則君不得<lb/>
　獨富下固損而上亦歸于損故名損夫損本拂人情<lb/>
　之事本非大善而吉本不能无咎本非正道本不可<lb/>
　行然有不得不出于損者勢不得已取之有道而所<lb/>
　損不妄是為有孚則元吉无咎變不失正可貞也近<lb/>
　情而可行利有攸往也夫損既非得已而所用亦必<lb/>
　出于不得已斯其為用也宜何以用之乎惟一概從<lb/>
　儉雖祭享大事亦只以二簋可矣况其他乎至用之<lb/>
<pb n="2a"/>　如此其儉而後知其損下之果不得已也<lb/>
　　有孚者實出於情之不欲其然實出於理之不得<lb/>
　　不然使心利其益已而姑托于不得已之言非孚<lb/>
　　也使勢未至于无可奈何而姑託于不得已之理<lb/>
　　非孚也<lb/>
彖曰損損下益上其道上行<lb/>
　卦名損者卦體損下卦益上卦益歸于上其道乃自<lb/>
　下而上行者也則下損而上亦損矣故為損<lb/>
<pb n="2b"/>損而有孚元吉无咎可貞利有攸往曷之用二簋可用<lb/>
　享二簋應有時損剛益柔有時損益盈虚與時偕行<lb/>
　夫損非善道也惟損而有孚故元吉无咎可貞利有<lb/>
　攸往曷之用二簋可用享夫二簋豈所以致享而于<lb/>
　此用之遂若適當如是人不怍而神不怨者蓋其用<lb/>
　之應有時也惟損時應如是非可執為常法人可不<lb/>
　識時乎即如以卦畫觀之非必剛宜損柔宜益也然<lb/>
　剛滿極則損至柔歉極則益至有相乗于不得不損<lb/>
<pb n="3a"/>　不得不益者皆有時也以凡天下之物觀之或損或<lb/>
　益或益極而盈或損極而虚時至則行無物能違也<lb/>
　甚矣時之不可不審也<lb/>
　　夫子于損益二卦津津時之一言此天地人物一<lb/>
　　大闗鍵于此覷破可以得寰中之㫖身世了無事<lb/>
　　矣<lb/>
象曰山下有澤損君子以懲忿窒欲<lb/>
　山下有澤氣通上潤損下益上之象君子修身所當<lb/>
<pb n="3b"/>　損者莫過忿慾忿則懲于今以戒其後慾則塞其源<lb/>
　以絶其流<lb/>
　　忿之突兀不化如山慾之濁穢浸溺如澤朱子曰<lb/>
　　懲忿如摧山窒慾如填壑<lb/>
初九已事遄往无咎酌損之<lb/>
　損以損下益上為義初以剛居最下上應六四之隂<lb/>
　自應損已益四義无所辭故自輟所為之事而速往<lb/>
　以益之忘己之私以盡心于上无咎之道也然益人<lb/>
<pb n="4a"/>　之術隨分量施雖父兄于子弟不能概施而直致况<lb/>
　下于上乎行己之意不顧上之所安忠而被惡愛而<lb/>
　見踈以是也故當斟酌其淺深以損之遄往者心酌<lb/>
　損者用也<lb/>
象曰已事遄往尚合志也<lb/>
　已事遄往益上如此其速者以四賴于初初應于四<lb/>
　志相合故不辭捐私以赴之<lb/>
九二利貞征凶弗損益之<lb/>
<pb n="4b"/>　為下固當益上然枉己從人適失其益上之具九二<lb/>
　剛中有志在守正不肯妄進之象惟志在守正故占<lb/>
　者利于貞惟不肯妄進故占者征則凶也夫守正不<lb/>
　進是无損于己何以益上不知正惟弗損已道乃所<lb/>
　以深益于上也人固有損而後能益人者亦有不損<lb/>
　而後能益人者不可不精察也<lb/>
象曰九二利貞中以為志也<lb/>
　九二非正而曰利貞志在守中自能正也中者无絶<lb/>
<pb n="5a"/>　上之志亦无狥上之志宜守則守宜弗行則弗行不<lb/>
　别求益上而上已益貞莫大于是<lb/>
六三三人行則損一人一人行則得其友<lb/>
　下體三陽上體三隂今三陽之中損去一陽而上之<lb/>
　是三人行則損一人之象此一陽既上則上隂來下<lb/>
　于是初與四相偶二與五相偶三與上亦相偶蓋物<lb/>
　必有兩兩則親又參一焉則三三則亂故必一人行<lb/>
　則各得其友相與之道損三以就兩而已<lb/>
<pb n="5b"/>象曰一人行三則疑也<lb/>
　所以必一人行者三則各一其心疑攜而不相親也<lb/>
　安得不損一<lb/>
六四損其疾使遄有喜无咎<lb/>
　隂柔不立是其疾也以初九之剛損已之疾惟利于<lb/>
　速必汲汲下求能使初遄來則疾去而有喜在我求<lb/>
　益之道庶得无咎在初之益四宜遄往而在四之求<lb/>
　益宜使遄各盡其心乃能見益不然彼方汲汲此乃<lb/>
<pb n="6a"/>　悠悠誰之咎乎<lb/>
象曰損其疾亦可喜也<lb/>
　在上以受益為喜四不言益而損其疾損疾所以受<lb/>
　益故亦可喜<lb/>
六五或益之十朋之龜弗克違元吉<lb/>
　位居至尊天下之物皆其所有受益本多然使以驕<lb/>
　僻處之則人心離怨誰其奉我五居尊而有柔順虚<lb/>
　中之徳故天下莫不樂以重寳相奉五雖无意求之<lb/>
<pb n="6b"/>　而彼自來或益之以值十朋之寳龜雖欲却之而不<lb/>
　可得大善而吉之道也<lb/>
象曰六五元吉自上祐也<lb/>
　六五元吉惟其為六五中順之徳上順天理故天祐<lb/>
　助之而人心莫不樂奉也蓋受天下之大益者非人<lb/>
　力智巧所能得乃自上天祐之也上祐无他在己中<lb/>
　順之徳而已故曰六五元吉自上祐也明大益不可<lb/>
　倖邀在天尤在徳也<lb/>
<pb n="7a"/>上九弗損益之无咎貞吉利有攸往得臣无家<lb/>
　損下益上至上九則受益已極反欲益下然所以益<lb/>
　下者必有惠而不費之道不待損己自可以益人乃<lb/>
　為无咎之道然亦必出于至正不苟以悦人為心則<lb/>
　吉而利有攸往人之受其惠而歸之者不復見其有<lb/>
　家而徳施无外矣<lb/>
象曰弗損益之大得志也<lb/>
　君子以益下為志然損己益人所被有限惟弗損益<lb/>
<pb n="7b"/>　之施及無窮乃為大惬本懷耳<lb/>
䷩<hi>震下巽上</hi>
益利有攸往利涉大川<lb/>
　益增益也損上卦下畫之陽益下卦下畫之隂損上<lb/>
　以益下下固益而上亦歸于益故名益夫損下非善<lb/>
　道作易者憂之故累詞以示訓若夫為上而以益下<lb/>
　為心道己善矣无所用戒也處常則事可行處變則<lb/>
　險可濟无所用而不利也况二五具中正之徳處益<lb/>
<pb n="8a"/>　下之時而行以中正其利可知故利有攸往震巽皆<lb/>
　木象有益下之心而濟以才具其利又可知故利涉<lb/>
　大川<lb/>
彖曰益損上益下民説无疆自上下下其道大光<lb/>
　卦名益者卦體損上卦之陽益下卦之隂夫為上而<lb/>
　損己以益下受其益者感説豈有窮極自應民説无<lb/>
　疆也何也莫尊于上莫卑于下故下情疾苦常艱于<lb/>
　上聞上心侈大常踈于下逮上與下若是其難通也<lb/>
<pb n="8b"/>　今觀卦體乃自上卦而下于下卦之下是上之德意<lb/>
　實自上而非虚文實自上以究及于下而無中滯其<lb/>
　道大光顯矣夫道不光者雖施惠于人而人不感惟<lb/>
　大光則美意良法實使民説服之无盡所以民説无<lb/>
　彊也以益下而道光而民説上又何嘗不益乎<lb/>
　　蒙引曰下二句申上二句按損上益下自上下下<lb/>
　　皆就卦體説説過卦體然後轉入君民意隂民象<lb/>
利有攸往中正有慶利涉大川木道乃行<lb/>
<pb n="9a"/>　夫益道之善己如此而卦體九五六二同有中正之<lb/>
　徳凡所以益下者皆出于大中至正之心故所行之<lb/>
　事皆貽福慶于天下所以云利有攸往也卦象震巽<lb/>
　皆木人之所憑以涉川者木也而凡人之所慿以濟<lb/>
　險難者其經綸才具皆木道也利涉大川者木道施<lb/>
　行可恃以濟天下也惟利往可以處益之常利涉可<lb/>
　以處益之變益之无所不利見之卦體卦象又如此<lb/>
益動而㢲日進无疆天施地生其益无方凡益之道與<lb/>
<pb n="9b"/>　時偕行<lb/>
　然益之道又不止此也推廣之則學問造化不能違<lb/>
　要歸之則一時足以盡其義夫益之為卦也卦德動<lb/>
　而㢲内有震厲奮作之心而外又沉潛以入義理斯<lb/>
　其日進也不可限圉矣卦體乾陽自上而下坤隂自<lb/>
　下而上是天施其氣地生其形舉萬物而並育之其<lb/>
　益无方矣夫動㢲而益自无彊施生而益自无方皆<lb/>
　有候焉候至而益不得不見所謂時也可見凡天下<lb/>
<pb n="10a"/>　之為益者其益之道皆因時自行者也益之道大而<lb/>
　精矣<lb/>
象曰風雷益君子以見善則遷有過則改<lb/>
　風雷之勢交相助益者也君子修徳之益莫大于遷<lb/>
　善改過凡一見焉即遷如風之速凡一有焉必改如<lb/>
　雷之猛且遷善則過愈寡改過則善愈純二者相為<lb/>
　益亦猶雷風之相益也<lb/>
初九利用為大作元吉无咎<lb/>
<pb n="10b"/>　損之受益者上三爻而上九為極益之受益者下三<lb/>
　爻而初九最深夫在最下而受上最大之益何以報<lb/>
　之而无媿宜大有所作為而其大作又極于大善而<lb/>
　吉乃為无咎也<lb/>
象曰元吉无咎下不厚事也<lb/>
　必元吉乃无咎者大作乃厚重之事在下之分本不<lb/>
　宜任厚事而今欲大作以厚事自任焉苟不措至元<lb/>
　吉則越分違量為咎滋大故必元吉乃无咎也爻无<lb/>
<pb n="11a"/>　咎根受益説象无咎根大作説<lb/>
六二或益之十朋之龜弗克違永貞吉王用享于帝吉<lb/>
　滿招損謙受益六二當益下之時而虚中處下人樂<lb/>
　與之故為或益之十朋之龜弗克違之象夫虚中處<lb/>
　下固二之貞也但隂柔恐不能固守則无以終受大<lb/>
　益故必永守其貞乃吉斯道也不特臣下為然即王<lb/>
　者至尊猶在上帝之下惟用此虚中處下之道亦可<lb/>
　享祀上帝而受其益矣吉<lb/>
<pb n="11b"/>象曰或益之自外來也<lb/>
　或者衆无定主之詞不知其何人也不知其何人而<lb/>
　皆來益之我豈嘗邀于彼乎彼自自外來也非虚中<lb/>
　處下何以致此<lb/>
六三益之用凶事无咎有孚中行告公用圭<lb/>
　隂柔不中正不當得益者然當益之時槩當得益而<lb/>
　居下之上又危地也故上之益之也以困心衡慮之<lb/>
　事而增益其所不能是益之用凶事也占者如此可<lb/>
<pb n="12a"/>　警懼震動而去其隂柔不中正之病矣无咎然上既<lb/>
　益我以凶事而我之承此凶事也則何以處之苟處<lb/>
　之无道而傾敗披靡无以副上責望之意亦未見其<lb/>
　果益也必也處此凶事皆竭誠心而得中道于以通<lb/>
　信于上而无負其望焉可也公即益以凶事者圭所<lb/>
　以通心之信通我心之誠以告于公使知我實體其<lb/>
　責望之意也<lb/>
象曰益用凶事固有之也<lb/>
<pb n="12b"/>　才德人所本有但不困苦則不能堅固益以凶事正<lb/>
　欲其固有之<lb/>
六四中行告公從利用為依遷國<lb/>
　四當益下之任而居位不中故戒之能以益下為心<lb/>
　而合於中行則以告于公无不從矣雖事之至大如<lb/>
　遷國亦利也蓋遷國本以益民而遷國之時必有所<lb/>
　依倚乃能有立如四以益下為心而合乎中道雖使<lb/>
　主張遷國之議亦无非益无非中人用四為依倚以<lb/>
<pb n="13a"/>　遷國无不利矣况事之小于此者初本坤而上遷于<lb/>
　四有遷國象<lb/>
象曰告公從以益志也<lb/>
　告公者不患上弗從而患己弗誠誠有益下之志公<lb/>
　安不從乎<lb/>
九五有孚惠心勿問元吉有孚惠我徳<lb/>
　陽剛中正以居尊其惠下之心非有所為實出於至<lb/>
　性真惻視下如傷蓋有孚惠心也惠下如此不問可<lb/>
<pb n="13b"/>　知其元吉矣何也我以至性惠下則下之感我德者<lb/>
　亦皆實出于至性之真惻上施下應總一真意流行<lb/>
　豈非大善而吉之道乎<lb/>
象曰有孚惠心勿問之矣惠我徳大得志也<lb/>
　益下惟問其心既已有孚自應元吉勿復問矣惠下<lb/>
　之志至使人以真意應我方見感洽透徹无復遺憾<lb/>
　大惬本志也<lb/>
上九莫益之或擊之立心勿恒凶<lb/>
<pb n="14a"/>　陽剛務進况居益極求益不已則人莫肯益之而爭<lb/>
　欲擊之矣由其立心失益下之恒理是以凶<lb/>
象曰莫益之偏辭也或擊之自外來也<lb/>
　莫益之特就其不得益而言之猶偏端之辭也若究<lb/>
　言則或擊之矣夫曰或擊之則亦不知其何人不期<lb/>
　其至而自外來者也<lb/>
䷪<hi>乾下兌上</hi>
夬揚于王庭孚號有厲告自邑不利即戎利有攸往<lb/>
<pb n="14b"/>　夬決也以五陽除一隂決而去之而已不勞力也故<lb/>
　名夬三月之卦也五陽決一隂勢雖至易然正不可<lb/>
　易視而苟率處之也必明揚其當決之罪于王庭使<lb/>
　上下咸知其必宜決而非有私也然一君子欲決之<lb/>
　一君子又庇之或忽為不必決而欲留之或姑以為<lb/>
　可決而實存之君子與君子方猜嫌不一彼死灰不<lb/>
　更然乎故宜盡孚誠以呼號同朋也然猶未也君子<lb/>
　常踈小人常宻故彼罪雖著我力雖齊尚有危厲不<lb/>
<pb n="15a"/>　可安肆也但君子之心又非與彼角智鬭力也惟先<lb/>
　自治已躬實可以服彼之心而不宜專恃勢力之威<lb/>
　武以求勝則隂可決而所往无不利矣決隂之難如此<lb/>
　可曰易乎勢盛如此而終不用勢此其為陽剛君子<lb/>
彖曰夬決也剛決柔也健而説決而和<lb/>
　夬決也在此卦卦體五剛決一柔也夫其決本易而<lb/>
　卦徳健説内健則无私所以能決外説則不激所以<lb/>
　能和蓋決去小人本天理所當然而洶洶焉行以激<lb/>
<pb n="15b"/>　躁徒開争奪反覆之端古之善去小人不受其反噬<lb/>
　者未有不由于從容鎮定者也此卦徳之善也<lb/>
揚于王庭柔乗五剛也孚號有厲其危乃光也告自邑<lb/>
　不利即戎所尚乃窮也利有攸往剛長乃終也<lb/>
　何以揚其罪卦體一柔乗五剛之上隂小而居君子<lb/>
　之上即其罪也孚號而猶有厲蓋知有危厲則君子<lb/>
　之道乃无虞而光顯也告自邑不利即戎者專尚威<lb/>
　武則所尚乃取窮之道也利有攸往者卦已五剛再<lb/>
<pb n="16a"/>　長則純乾隂類乃終而无復遺類矣故吾道可以利<lb/>
　往也不然小人有一人之未去猶足為君子之憂猶<lb/>
　人欲有一分之未去猶足為天理之累也<lb/>
象曰澤上于天夬君子以施禄及下居德則忌<lb/>
　澤上于天勢必潰決而注于下君子之澤亦有潰決<lb/>
　于下者施其惠禄以究及于下不停蓄于上也使居<lb/>
　蓄其徳而不施則所忌而不敢也<lb/>
初九壯于前趾往不勝為咎<lb/>
<pb n="16b"/>　陽剛在下不度勢位而恃壯進決為壯于前趾前猶<lb/>
　進也以此往決小人必不勝矣是本欲決人而反自<lb/>
　貽咎也<lb/>
象曰不勝而往咎也<lb/>
　往決人者必先慮其勝乃可以往以不勝之勢而冐<lb/>
　昧一往非咎而何聖人大用皆在未舉之先勝算全<lb/>
　定然後一舉而人莫之禦<lb/>
九二惕號莫夜有戎勿恤<lb/>
<pb n="17a"/>　當決之時人皆用剛太過九二以剛居柔又得中道<lb/>
　故不自恃剛壯而能憂惕呼號以自戒備則雖有乗<lb/>
　闇而為患者亦无懼矣暮夜之中而猝有兵戎亦可<lb/>
　无恤惟有備也<lb/>
象曰有戎勿恤得中道也<lb/>
　夬時最患不中則過恃其剛畧無防戒二得中故有<lb/>
　戎亦勿恤<lb/>
九三壯于頄有凶君子夬夬獨行遇雨若濡有愠无咎<lb/>
<pb n="17b"/>　過剛不中是欲決小人而剛壯見于面目有凶道矣<lb/>
　在衆陽之中九三獨與上為正應在三必有跼蹐形<lb/>
　迹之疑恐為上所累而見憾于衆君子故急于自異<lb/>
　不覺悻悻于面目也不知君子之決小人第問本心<lb/>
　何如耳果其決于其決必欲去之則雖不同于衆陽<lb/>
　獨與上合獨行遇雨焉以至若為上所濡染而為君<lb/>
　子所愠然心既在決必終能決之而无咎也又何必<lb/>
　壯頄以致凶乎夬雖五陽決一隂而恃壯志踈未有<lb/>
<pb n="18a"/>　不凶者甚矣敵隂之難聖人之大用見矣<lb/>
象曰君子夬夬終无咎也<lb/>
　君子既有夬夬之心始雖獨行終歸于夬何咎之有<lb/>
九四臀无膚其行次且牽羊悔亡聞言不信<lb/>
　以陽居隂剛決不足也不中正智徳俱劣也故欲居<lb/>
　則不安欲與衆陽競進如臀无膚不能安居也夫不<lb/>
　居則行可矣乃剛斷不足欲進而不前其行次且也<lb/>
　此皆由以不決之才而與衆陽競進也若不與競前<lb/>
<pb n="18b"/>　而安隨其後如牽羊者之不當其前而隨其後則可<lb/>
　進而悔亡也然當決之時志在上進雖聞此言豈能<lb/>
　信之<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>急在中必不能用處後之䇿也使信之則何<lb/>
　患矣<lb/>
象曰其行次且位不當也聞言不信聰不明也<lb/>
　其行次且由无中正也聞言不信由聰德之不通明<lb/>
　也<lb/>
九五莧陸夬夬中行无咎<lb/>
<pb n="19a"/>　莧陸感隂氣之多者九五為決之主而切近上六之<lb/>
　隂感受隂氣如莧陸然必也決而決之斷于驅除而<lb/>
　又合于中行不為過暴則決而和矣无咎恐其暱于<lb/>
　隂又恐其一反而入于激也<lb/>
象曰中行无咎中未光也<lb/>
　合乎中行固无咎矣然心有所比不得已而決之事<lb/>
　雖无咎而意潛有係于中道未得為光大也<lb/>
上六无號終有凶<lb/>
<pb n="19b"/>　隂居窮地黨盡勢危无所號呼終必有凶<lb/>
象曰无號之凶終不可長也<lb/>
　隂將盡終不能復長無復可望故凶<lb/>
䷫<hi>巽下乾上</hi>
姤女壯勿用取女<lb/>
　姤遇也望其至而至者曰復喜之也不願其至而至<lb/>
　者曰遇駭之也決盡則為純乾四月之卦至姤然後<lb/>
　一隂可見而為五月之卦以其本非所望而猝然遇<lb/>
<pb n="20a"/>　之故名姤夫隂遇陽女遇男之象女子不待六禮之<lb/>
　聘而偶與男遇已非貞女矣况所遇又五陽則不貞<lb/>
　之甚女之壯者也壯者乖柔靜之徳無復忌憚羞耻<lb/>
　者也如此而取以自配其害陽豈小故勿用取女明<lb/>
　此一隂之不可暱也其失全在遇更在以一隂而遇<lb/>
　五陽<lb/>
彖曰姤遇也柔遇剛也<lb/>
　姤遇也在此卦卦體一柔與五剛相遇也<lb/>
<pb n="20b"/>勿用取女不可與長也<lb/>
　凡取女自配非一朝一夕之故欲久長而成家今女<lb/>
　之壯者必不能改其不貞之性難與長處故勿用取<lb/>
　之也<lb/>
天地相遇品物咸章也剛遇中正天下大行也<lb/>
　夫一隂遇五陽之象固不善矣而遇之為道極言之<lb/>
　未嘗不善以卦體求之五陽在上而一隂生于下天<lb/>
　地之氣相遇時當五月品物皆茂育而章燦也非遇<lb/>
<pb n="21a"/>　何以咸章再以卦體九五求之天下惟人君之尊為<lb/>
　中萬物而獨立以正位乎上所謂中正也九五則以<lb/>
　剛健之德而遇此中正之位德與位適相遇故乗權<lb/>
　布化其道大行于天下也非遇何由大行此兩義者<lb/>
　皆遇之善不可不遇者也<lb/>
姤之時義大矣哉<lb/>
　然此卦之為姤則其遇之不善者也一隂之生雖微<lb/>
　而可慮者甚大人皆忽其微而不知其萌之當謹則<lb/>
<pb n="21b"/>　處此之時義豈不大矣哉<lb/>
象曰天下有風姤后以施命誥四方<lb/>
　風行天下物无不遇后之與民本難相遇惟以命令<lb/>
　誥四方而君民之心相遇矣<lb/>
初六繫于金柅貞吉有攸往見凶羸豕孚蹢躅<lb/>
　柅所以止車以金為之則堅甚初隂雖長然勢微而<lb/>
　躁進未有不取害者戒而阻之愛君子亦所以愛小<lb/>
　人也故必堅止不進如繫于金柅如是守正則吉矣<lb/>
<pb n="22a"/>　若有所往則凶二者可不擇處乎然初隂之勢固不<lb/>
　可遏也如豕雖羸而勢必至跳梁蹢躅之壯君子奈<lb/>
　何不蚤為之備也<lb/>
象曰繫于金柅柔道牽也<lb/>
　柔之為道好相牽引而進故聖人止之蓋獨行无私<lb/>
　者陽剛之性攀縁連引者隂柔之能一隂之所以可<lb/>
　畏也<lb/>
九二包有魚无咎不利賔<lb/>
<pb n="22b"/>　魚隂物二與初宻比而相遇包有魚之象也斯時也<lb/>
　初隂尚在我管轄之中制之在已故猶可无咎若我<lb/>
　不制而使遇于衆賔誰能制之將不利于衆其害廣<lb/>
　矣機㑹豈可失乎<lb/>
象曰包有魚義不及賔也<lb/>
　二果能包之使不得逸于外何由而害于賓故二之<lb/>
　責重矣<lb/>
九三臀无膚其行次且厲无大咎<lb/>
<pb n="23a"/>　性不<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>者居行有常勢有與者進止自定九三過剛<lb/>
　不中下不遇于初上無應于上以暴性而處孤勢居<lb/>
　則不安行又不利臀无膚其行次且之象也然既无<lb/>
　所遇則无隂邪之累雖危而无大咎也<lb/>
象曰其行次且行未牽也<lb/>
　雖其行次且然未牽于隂何咎乎<lb/>
九四包无魚起凶<lb/>
　初隂在下民象本應于四今乃遇九二而不及已包<lb/>
<pb n="23b"/>　无魚也自失其民難必及之凶必自此起矣<lb/>
象曰无魚之凶逺民也<lb/>
　易象或以隂為小人或以隂為民以為小人逺之可<lb/>
　也以為民民不可逺也四失其民若自推而逺之所<lb/>
　以為无魚之凶也夫子恐人以此象與包有魚同作<lb/>
　小人㸔故特明其為民見取義之殊也<lb/>
九五以杞包瓜含章有隕自天<lb/>
　𤓰物之隂而在下之象且甘美如小人之柔媚善潰<lb/>
<pb n="24a"/>　如小人必至于極盛也九五位為卦主如把之髙大<lb/>
　陽剛中正如把之堅實以在上之剛而下防始生必<lb/>
　極之隂有以把包𤓰之象焉然未必其果能制之也<lb/>
　隂陽迭勝天運固然必也含晦章美斂其聲色宻其<lb/>
　心思靜以制之則陽明復盛隂患潛消本失忽得有<lb/>
　如自天而隕矣<lb/>
象曰九五含章中正也有隕自天志不舎命也<lb/>
　九五含章惟其為九五有中正之德故能自含其章<lb/>
<pb n="24b"/>　美也有隕自天豈倖致哉惟知其為時運之常而含<lb/>
　章以靜俟之乃志不違乎命也不違命命斯祐之矣<lb/>
上九姤其角吝无咎<lb/>
　角剛而在上上九以剛居上而无位不得其遇為姤<lb/>
　其角之象吝道也然无遇則亦无隂邪之累故无咎<lb/>
象曰姤其角上窮吝也<lb/>
　居上而不得其遇上斯窮窮斯吝矣<lb/>
䷬<hi>坤下兌上</hi>
<pb n="25a"/>萃亨王假有廟利見大人亨利貞用大牲吉利有攸往<lb/>
　萃聚也坤順兌説彼此之情聚矣九五剛中而二應<lb/>
　之上下之情聚矣澤上于地浸潤上行發榮滋長萬<lb/>
　物皆聚矣故名萃夫聚之為道其吉占有四而皆不<lb/>
　可以无戒夫廟所以聚祖考之精神今卦為聚是王<lb/>
　者能聚已之精神可以至廟而事祖考矣然亦必能<lb/>
　聚已之精神而後可以假廟也吉而有戒者此其一<lb/>
　物之既聚必統于大人乃安泰而亨不見大人不亨<lb/>
<pb n="25b"/>　也欲見大人又必自相聚以正乃可以見大人而致<lb/>
　亨不正无以見大人而致亨也吉而有戒者此又其<lb/>
　一萃者豐茂之時凡祭者皆得從厚用大牲吉然必<lb/>
　當萃之時而用大牲乃吉不聚不可用也吉而有戒<lb/>
　者此又其一凡事惟聚則素備已定舉而措之无不<lb/>
　克濟利有攸往然亦必聚而後利往不聚无以往也<lb/>
　吉而有戒者此又其一要之皆貴于聚也<lb/>
彖曰萃聚也順以説剛中而應故聚也<lb/>
<pb n="26a"/>　萃聚也在此卦卦德此順理而彼悦服彼此之情可<lb/>
　聚矣卦體九五剛中而六二應之剛柔相資又同德<lb/>
　相助上下之情可聚矣合此二者故能聚也<lb/>
王假有廟致孝享也利見大人亨聚以正也用大牲吉<lb/>
　利有攸往順天命也<lb/>
　至于廟中是致其孝享之誠也欲致孝享非聚已之<lb/>
　精神何以致乎聚而宜見大人見大人而遂可以亨<lb/>
　者惟其相聚原以正也不正之聚何以見大人而致<lb/>
<pb n="26b"/>　亨乎聚乃可以用大牲聚乃可以利攸往皆順乎天<lb/>
　理之當然也使匱乏而求豐祀無素備而欲有為則<lb/>
　非順理之行矣<lb/>
觀其所聚而天地萬物之情可見矣<lb/>
　故天下无往不有聚无往不貴有聚以天地言之聚<lb/>
　則二氣通不聚則化育閉天地未有不樂于聚者也<lb/>
　以萬物言之聚則豐美不聚則衰落聚則親宻不聚<lb/>
　則暌疎萬物未有不樂于聚者也故即其所聚觀之<lb/>
<pb n="27a"/>　而天地萬物之情可見矣舉天地之大萬物之廣其<lb/>
　所為必不容已之情惟聚而已矣<lb/>
象曰澤上于地萃君子以除戎器戒不虞<lb/>
　潤澤之氣盡出于地上則萬物齊育矣君子當民物<lb/>
　萃聚之時恐人之狃治而忘亂習安而忘危故必修<lb/>
　戎器而聚之以戒不虞之亂書之克詰戎兵詩之用<lb/>
　戒戎作皆處萃聚極盛之時而儆備不虞不敢荒弛<lb/>
　武備啟天下窺伺之心也<lb/>
<pb n="27b"/>初六有孚不終乃亂乃萃若號一握為笑勿恤往无咎<lb/>
　上應九四是所當與萃者也然隔于二隂溺于同習<lb/>
　而近易相比且當萃之時急于求萃隂柔之性不能<lb/>
　自守以有待則雖所應在四而不能萃于四是有孚<lb/>
　而不終志亂而妄聚也為初之計若呼號正應歟則<lb/>
　衆且一握為笑矣夫背邪向正在我有遷善上達之<lb/>
　美而反沮于聚笑不敢變移此隂柔之所以无能為<lb/>
　也故初當勿恤人笑而直往從正應乃可以无咎<lb/>
<pb n="28a"/>象曰乃亂乃萃其志亂也<lb/>
　乃亂乃萃非獨其迹之亂蓋其志亂也既知有正應<lb/>
　而又溺于近習怵于羣譏心無主而妄聚人情大抵<lb/>
　然矣<lb/>
六二引吉无咎孚乃利用禴<lb/>
　二本應五而雜于二隂之間若係二隂而失九五是<lb/>
　顧私背公也萃九五而舎二隂是利己棄羣也皆未<lb/>
　吉而有咎莫如牽引二隂以萃于五則吉且无咎也<lb/>
<pb n="28b"/>　且二柔順中正虚中以上應九五剛健中正誠實而<lb/>
　下交是吾之孚有以感上之孚誠意既至文飾可儉<lb/>
　若禴祭之薄可也孚乃利用禴専以二應五説與引<lb/>
　吉不相蒙<lb/>
象曰引吉无咎中未變也<lb/>
　五不可背二隂又不可係權于二者之間而引下隂<lb/>
　以同萃在上之剛兩得之矣非中不能若是之適當<lb/>
　也夫人孰无中而涉身萃地營私執見變其中者多<lb/>
<pb n="29a"/>　矣故引吉无咎由二之中未變也<lb/>
六三萃如嗟如无攸利往无咎小吝<lb/>
　隂柔不中正上无應與欲近而求萃于四然无德无<lb/>
　援彼何取于我而與我萃故求萃于近而不得嗟如<lb/>
　而无所利也為三計者惟往從于上以分當萃而萃<lb/>
　之于理无咎耳但不得其萃困然後往復得隂極无<lb/>
　位之爻亦小吝矣然失在見之不早實則理之正也<lb/>
　小吝何足恤乎<lb/>
<pb n="29b"/>象曰往无咎上巽也<lb/>
　往无咎上本正應我上而㢲從之于理為順故无咎<lb/>
九四大吉无咎<lb/>
　上比九五得上之萃也下比衆隂得下之萃也四可<lb/>
　謂得志矣然以陽居隂不正夫自古以不正而得君<lb/>
　者多矣以不正得民者亦有焉若齊之田氏魯之季<lb/>
　氏是也得為无咎乎故必使其萃于上下者无往不<lb/>
　出于正至于大吉然後无咎也<lb/>
<pb n="30a"/>象曰大吉无咎位不當也<lb/>
　必大吉乃无咎者以四居位不正疑其所為未必盡<lb/>
　善故戒之<lb/>
九五萃有位无咎匪孚元永貞悔亡<lb/>
　卦之為萃柔當萃于剛也然卦惟二剛而九四非尊<lb/>
　位不足當天下之萃惟九五則居于至尊其萃乃為<lb/>
　有位也然五非徒恃其位也陽剛中正德與位稱以<lb/>
　此受人之萃无咎矣即或人有未孚亦惟自修其元<lb/>
<pb n="30b"/>　永貞之德則人自信之而悔亡蓋居大位以受人之<lb/>
　萃如此其不易也卦體近比故元永貞之理亦同于<lb/>
　比<lb/>
象曰萃有位志未光也<lb/>
　萃有位矣然萃徒以位而人或未孚則于五之志未<lb/>
　為光大也<lb/>
上六齎咨涕洟无咎<lb/>
　萃終則散况隂柔質弱无位望輕處无萃之時而已<lb/>
<pb n="31a"/>　无可以致人之萃求人莫應勢孤矣勢孤而不知懼<lb/>
　其害豈止于無萃乎故必憂危之甚至于齎咨涕洟<lb/>
　雖不得萃尚可自保而无咎也<lb/>
象曰齎咨涕洟未安上也<lb/>
　上而无位衆莫與之故不敢自安而至于齎咨涕洟<lb/>
　也<lb/>
䷭<hi>巽下坤上</hi>
升元亨用見大人勿恤南征吉<lb/>
<pb n="31b"/>　升進而上也卦自解䷧來柔上居四是柔以時而<lb/>
　上進也故名升夫柔以時升循序而不妄進已善于<lb/>
　進矣且卦德内㢲則善酌乎事理外順則不失乎時<lb/>
　宜皆利進之德也卦體九二剛中而五應之在我有<lb/>
　其具而在上有其應又利進之機也以此而升大善<lb/>
　而亨矣元亨若何用以見有德有位之大人未有不<lb/>
　見欣納者可勿憂恤也凡自下而上自暗而明有志<lb/>
　于前進者皆可以遂其所適而无碍吉矣用見大人<lb/>
<pb n="32a"/>　南征皆升也勿恤吉即元亨<lb/>
　　離居南方自巽而坤其行自南故有南征之象<lb/>
彖曰柔以時升<lb/>
　卦名升者卦變柔以時升向時柔居乎三今以時而<lb/>
　升乎四也蓋升之道在時稍急則被摧稍緩則失勢<lb/>
　惟時至自不能不升此升之善道也<lb/>
巽而順剛中而應是以大亨<lb/>
　卦變已善矣乃卦德又巽而順卦體又剛中而應内<lb/>
<pb n="32b"/>　則沉潛斟酌無急遽之心而外又因勢順宜无妄動<lb/>
　之戾在我强毅不激有可進之才而在上虚懷下應<lb/>
　適見我才之美凡此皆上進之无礙者也是以大亨<lb/>
用見大人勿恤有慶也南征吉志行也<lb/>
　升之元亨如此故以言乎見大人則我樂得大人大<lb/>
　人亦樂得我歡慶甚矣何恤乎以言乎南征則欲前<lb/>
　進即前進无所牽于旁无所曳于後志克行矣何勿<lb/>
　吉乎凡此皆以時升致之以巽順之徳剛應之勢致<lb/>
<pb n="33a"/>　之也凡欲升者未有不由斯道者也<lb/>
象曰地中生木升君子以順徳積小以髙大<hi>順作慎</hi>
　木伏生意于地中而漸發達于地上自下而髙升之<lb/>
　象也夫木之生也一日不長則枯德之進也一息不<lb/>
　慎則退必念念謹審事事謹審積之惟見其小而忽<lb/>
　已成其髙大此君子之升也<lb/>
初六允升大吉<lb/>
　升道在乎巽順初以柔順為巽主當升之時而巽從<lb/>
<pb n="33b"/>　于二陽信能升之象也占者如之則大吉矣<lb/>
象曰允升大吉上合志也<lb/>
　初六之才本不能升而能允升大吉者上合乎二陽<lb/>
　之志也<lb/>
九二孚乃利用禴无咎<lb/>
　六五柔中虚中以下應無雜志于内而耑應于我者<lb/>
　也九二剛中誠實以上交秉无私之性而盡心于上<lb/>
　者也我之孚有以感乎上之孚則真意相注不煩文<lb/>
<pb n="34a"/>　飾孚乃利用禴其誠上升不負上矣无咎<lb/>
象曰九二之孚有喜也<lb/>
　有九二之中實則孚誠足以上感上下之間有感必<lb/>
　應有動必成喜莫大焉惟其為九二之孚也凡言孚<lb/>
　或取中虚或取中實中虚則心无雜中實則志不苟<lb/>
　真實樸誠謂之九二之孚至誠未有不動自有喜矣<lb/>
　多飾何為<lb/>
九三升虚邑<lb/>
<pb n="34b"/>　陽剛之才既可以進當升之時又利于進而臨于坤<lb/>
　隂隂體為虚坤象為邑進臨虚邑如入无人之地矣<lb/>
象曰升虚邑无所疑也<lb/>
　虚邑之象以其无所疑滯于前也<lb/>
六四王用享于岐山吉无咎<lb/>
　以柔居柔柔順之至誠意之極也積其卑順之恭以<lb/>
　无忤于上而誠意上升焉王用以事岐山之神亦應<lb/>
　獲福而无戾矣吉无咎<lb/>
<pb n="35a"/>　　雲峰胡氏曰隨上體兌兌正西羑里視岐山為西<lb/>
　　故曰西山此卦上體坤坤位西南岐山在雍州南<lb/>
　　故直曰岐山<lb/>
象曰王用享于岐山順事也<lb/>
　下之事上惟有一順以順事之積乆不渝鬼神可享<lb/>
　况于人乎若卑順之中微有傲逆神吐之人害之矣<lb/>
六五貞吉升階<lb/>
　當可升之時居尊位又有可升之勢但以隂居陽性<lb/>
<pb n="35b"/>　之襍者未能純心守正則其升猶未可必其无礙耳<lb/>
　必其循理守徳正而固則吉以五之時位而一循正<lb/>
　理其升如升階之易何勿吉乎<lb/>
象曰貞吉升階大得志也<lb/>
　升進固得志之事也使升不以貞已内媿于心矣不<lb/>
　貞而致艱阻益自負其志矣貞以致升階之易内光<lb/>
　明而外通坦其得志何如乎故曰大得志<lb/>
上六㝠升利于不息之貞<lb/>
<pb n="36a"/>　隂柔居升極昏㝠于升而不已斯道也无適而利惟<lb/>
　用于不息之貞則利耳蓋㝠升者貪于利不息之貞<lb/>
　則人所本不當息之正理反其不已于外之心而汲<lb/>
　汲于内則惟患其有息矣何不利<lb/>
象曰㝠升在上消不富也<lb/>
　冥升亦其心之不知止耳實則以㝠升而在上豈復<lb/>
　有能升之理惟有消亡不能加益徒勞心奚益<lb/>
䷮<hi>坎下兌上</hi>
<pb n="36b"/>困亨貞大人吉无咎有言不信<lb/>
　困者窮而不能自振之義陽剛之德何往不可有為<lb/>
　今坎剛為兌柔所揜九二為初三所揜四五為上六<lb/>
　所揜陽剛被制而無以施其才故名困夫身有困時<lb/>
　心无困時盡其義之得為以聴其命之不得為固无<lb/>
　時而不亨也而卦德處險而悦亦有亨義焉故人必<lb/>
　處困而心能亨則得其貞也然處困而貞非大人不<lb/>
　能卦之二五亦有大人之象故惟大人處此乃能吉<lb/>
<pb n="37a"/>　而无咎也苟不安守晦黙而尚口多言人誰信之非<lb/>
　大人亨貞吉无咎之道矣<lb/>
　　進齋徐氏曰兌口不掩言象坎剛中有孚信象坎<lb/>
　　兌相失故有言不信<lb/>
彖曰困剛揜也<lb/>
　卦名困者以卦體剛皆為柔揜也下卦陽寡而䧟于<lb/>
　二隂之中上卦陽衆而在一隂之下隂為之主此陽<lb/>
　剛之困也<lb/>
<pb n="37b"/>險以説困而不失其所亨其惟君子乎貞大人吉以剛<lb/>
　中也有言不信尚口乃窮也<lb/>
　剛既困矣乃卦德險以説身雖困而心自有可説不<lb/>
　失其所亨非君子能之乎故亨乃為貞而必屬之大<lb/>
　人吉者正以二五剛中有大人之徳也又戒以有言<lb/>
　不信者處困之時而欲以口勝則多言適以取困乃<lb/>
　窮道也<lb/>
象曰澤无水困君子以致命遂志<lb/>
<pb n="38a"/>　君子處困惟委致其命以遂我之志而已致命亦未<lb/>
　必必死但自分一死致命于彼而不復惜何事不可<lb/>
　行是亦困而亨也不然瞻前顧後身名敗没此恨何<lb/>
　窮是乃真困矣<lb/>
初六臀困于株木入于幽谷三嵗不覿<lb/>
　以隂柔處困之底居暗之甚其才其地皆不足以自<lb/>
　拔者也處困底故所居不安為臀困于株木之象居<lb/>
　暗甚則終无出期為入于幽谷三嵗不覿之象<lb/>
<pb n="38b"/>　　蒙引曰底字貼臀字人行則趾為下坐則臀為下<lb/>
　　故以象初甚字貼三嵗<lb/>
象曰入于幽谷幽不明也<lb/>
　入于幽谷則惟見幽暗終不能明也<lb/>
九二困于酒食朱紱方來利用亨祀征凶无咎<lb/>
　他爻之困多致凶悔惟二以剛中之德才猷既美可<lb/>
　以遂其所欲不至凶悔然正以得所欲之多而重為<lb/>
　身累如酒食本人之所欲而醉飽之過反以致困也<lb/>
<pb n="39a"/>　且二有剛中之德而九五以同德應之象為朱紱之<lb/>
　王者方來求于我也下誠實以上交上專一以下應<lb/>
　感孚如此享祀之道也故占為利用亨祀然二之剛<lb/>
　中得應雖如此而身當困險征則必凶但義不苟免<lb/>
　尚為无咎<lb/>
象曰困于酒食中有慶也<lb/>
　以有中德能貽福慶于天下是得所欲之多也然慶<lb/>
　在天下困在二矣<lb/>
<pb n="39b"/>六三困于石據于蒺藜入于其宫不見其妻凶<lb/>
　隂柔不中正以處困時无適而可故居四之下而欲<lb/>
　推乎四則四堅不可動是困于石也居二之上而欲<lb/>
　藉二以為安則二不甘承伏于下是據于蒺藜也進<lb/>
　退不利則身危且死家不可保上六雖吾正應是吾<lb/>
　之妻而不相應入于其宫不見其妻則家不保矣凶<lb/>
象曰據于蒺藜乗剛也入于其宫不見其妻不祥也<lb/>
　據于蒺藜以二剛本非所乗而三乗之以求安故不<lb/>
<pb n="40a"/>　安彌甚也入于宫不見其妻不祥莫大焉<lb/>
九四來徐徐困于金車吝有終<lb/>
　初六正應也奈四不當位无濟人之才故初方困于<lb/>
　下而我不能救初之來也徐徐然未得遽與我合也<lb/>
　初又為九二所隔困于金車而不能自抜以就我也<lb/>
　不能拯吾正應吝矣然邪不勝正久之而妄求者去<lb/>
　正應者合終必得合矣二坎體有車象剛金象<lb/>
象曰來徐徐志在下也雖不當位有與也<lb/>
<pb n="40b"/>　初之來徐徐四之才雖不足以㧞之然其志則欲拯<lb/>
　之也故四雖不當位為无才而終與初遇也<lb/>
九五劓刖困于赤紱乃徐有説利用祭祀<lb/>
　上為隂所揜則傷于上而劓矣下又乗剛則傷于下<lb/>
　而刖矣上下既傷則凡所以奉身者皆適為身累赤<lb/>
　紱之服无用而反為所困矣乃五有剛中之德因時<lb/>
　幹理久後尚有可濟且兌為説體故不終困而徐有<lb/>
　說且其剛中為誠實之心以祭祀鬼神亦可久而獲<lb/>
<pb n="41a"/>　福蓋不特其幹理之才可以免患而樸誠之心自足<lb/>
　以基福所由困而不困也<lb/>
　　蒙引曰九五不主人君言故曰困于赤紱<lb/>
象曰劓刖志未得也乃徐有説以中直也利用祭祀受<lb/>
　福也<lb/>
　劓刖則上下皆困志未能自得也然又徐有説者以<lb/>
　其有中直之徳中則不滯直則不屈故可濟也利用<lb/>
　祭祀蓋神之福人須人有以受之五之中實乃所以<lb/>
<pb n="41b"/>　受福也<lb/>
上六困于葛藟于臲卼曰動悔有悔征吉<lb/>
　隂柔居困極故纒束拘縶而不可動困于葛藟之象<lb/>
　也震撼危動而不可靜困于臲卼之象也如此則何<lb/>
　往而可哉亦曰動輒得悔而已耳然物窮則變困極<lb/>
　可亨若能有悔咎從前之心而改其所為則處世有<lb/>
　道本无纒束本无危撼以征獲吉矣<lb/>
象曰困于葛藟未當也動悔有悔吉行也<lb/>
<pb n="42a"/>　困于葛藟非彼能困我乃我隂柔无才處之未當也<lb/>
　本動悔而能有悔則凡所動作無非遷善改過之心<lb/>
　其行為吉行矣安有終困者乎<lb/>
䷯<hi>㢲下坎上</hi>
井改邑不改井无喪无得往來井井汔至亦未繘井羸<lb/>
　其瓶凶<lb/>
　井者穴地出水之處巽木入乎坎水之下而上出其<lb/>
　水井象也故名井井之為道體有常故用不竭邑雖<lb/>
<pb n="42b"/>　可改井不可移此其體之常也故在井初无得喪而<lb/>
　人之用之往者來者皆井其井也此其用之不竭也<lb/>
　夫因常而用之若無所容致戒矣不知其敬勉之心<lb/>
　无時可廢也苟汲井而幾至亦未盡收其繘于井而<lb/>
　羸敗其瓶則井雖无得喪而我不獲其用矣凶是知<lb/>
　事有仍舊守常而又當敬勉以用之无使幾成而敗<lb/>
　也<lb/>
彖曰巽乎水而上水井井養而不窮也<lb/>
<pb n="43a"/>　卦名井者巽下坎上卦象為巽木入乎水下而上出<lb/>
　其水故名井井之為井本諸内者有源出諸外者有<lb/>
　道可以養物而不窮故坎巽合而井道成也從井㸔<lb/>
　出養來是夫子所取非文王本㫖<lb/>
改邑不改井乃以剛中也汔至亦未繘井未有功也羸<lb/>
　其瓶是以凶也<lb/>
　改邑不改井以卦體二五剛中剛則能堅久中則又<lb/>
　可久之道故能有常徳而不失其舊也井以上出為<lb/>
<pb n="43b"/>　功今汔至亦未繘井是尚未有功也功未成而羸其<lb/>
　瓶則養物之用廢矣是以凶也可不敬于幾成哉<lb/>
象曰木上有水井君子以勞民勸相<lb/>
　木上有水津潤上行猶井之水在下而汲之以上也<lb/>
　井能養物君子亦有養人之道焉恐民不得所必為<lb/>
　之制田里計俯仰以撫勞之使有以安其身慰其心<lb/>
　又必鼓其仁譲之性作其親睦之情使之勇于任恤<lb/>
　急于賙助勞民者君之養民勸相者使民相養君子<lb/>
<pb n="44a"/>　養民之心于是曲盡而天下無一人不得其養矣此<lb/>
　君子之井也<lb/>
初六井泥不食舊井无禽<lb/>
　井以陽剛為泉上出為功初六隂柔則无泉在下則<lb/>
　不為人用故其井為泥而人不食之泥不可汲而廢<lb/>
　為舊井非特人不食而禽鳥亦莫之顧也進齋徐氏<lb/>
　曰人品汚下不能强于為善无用于世為人所棄觀<lb/>
　此爻可以知勉矣<lb/>
<pb n="44b"/>象曰井泥不食下也舊井无禽時舍也<lb/>
　井泥不食以其居下故不上出而淤也舊井无禽則<lb/>
　為時所棄也<lb/>
九二井谷射鮒甕敝漏<lb/>
　剛中有泉矣然上无正應下比初六功不上行而僅<lb/>
　可下潤微物以井言如井旁穴出之水僅可以射注<lb/>
　于鮒不能及人也以汲井言如甕敝而漏其水于下<lb/>
　不足以上出也鮒魚名謂初<lb/>
<pb n="45a"/>象曰井谷射鮒无與也<lb/>
　二有泉而僅為井谷射鮒者以其无應與于上也<lb/>
九三井渫不食為我心惻可用汲王明並受其福<lb/>
　以陽居陽純乎剛德井泉之潔者也乃居下體未為<lb/>
　時用是不為人所食而人人為之心惻也夫井泉之<lb/>
　渫本可以汲而濟物今特无人汲之耳設使王者明<lb/>
　則必識其德之可用而汲之以及物將汲者受者並<lb/>
　受其福惠矣此所以惻之也<lb/>
<pb n="45b"/>象曰井渫不食行惻也求王明受福也<lb/>
　井渫而不食則行道之人皆為心惻天下所公惜也<lb/>
　惻之不已而思求一王明焉非私九三一人也王明<lb/>
　則上下均受其福矣能勿重為之望<lb/>
六四井甃无咎<lb/>
　隂柔得正而隂不能有泉其為井也但能修治不汚<lb/>
　而不能有及人之功然以自守固无咎矣<lb/>
象曰井甃无咎修井也<lb/>
<pb n="46a"/>　井甃无咎蓋其整敗去汚修治之功亦勤矣<lb/>
九五井冽寒泉食<lb/>
　井以冽為貴泉以寒為貴九五陽剛之徳且居中正<lb/>
　之位功及于物矣故其井則洌清其井中甘寒之泉<lb/>
　則已為人食也<lb/>
象曰寒泉之食中正也<lb/>
　諸爻非無美泉而獨五為寒泉食者蓋位中且正居<lb/>
　及物之地也<lb/>
<pb n="46b"/>上六井收勿幕有孚元吉<lb/>
　收汲取也井以上出為功而上六居卦之上則井為<lb/>
　人所汲取井收之象也坎口不揜而上六適居坎口<lb/>
　則又勿幕之象也夫井收勿幕是其實有不竭之原<lb/>
　泉有孚之義也人能實有及物之徳而有孚則施濟<lb/>
　无窮大善而吉矣<lb/>
象曰元吉在上大成也<lb/>
　以元吉而在上乃井道之大成也初泥二谷未可用<lb/>
<pb n="47a"/>　三渫四甃井道方修五既可食而上又收而勿罨則<lb/>
　功用及物而井道大成矣<lb/>
䷰<hi>離下兌上</hi>
革已日乃孚元亨利貞悔亡<lb/>
　革變革也不安其故而改除之也上澤下火火然則<lb/>
　水乾水決則火滅少女在上中女在下女本不可同<lb/>
　居而又倫敘有乖仇怨滋起皆變尅相革之義也故<lb/>
　名革夫人情可與習常難與通變可與樂成難與慮<lb/>
<pb n="47b"/>　始故方革之始人心疑阻不一必待已革之後利害<lb/>
　昭然人乃孚信之然則事之可不革者甚不必輕改<lb/>
　以惑衆心而事之必當革者尤不可懼謗而喪善事<lb/>
　也夫革之難如此而所革可以不當乎卦德内文明<lb/>
　以灼理于未革之先外和説以順情于方革之際則<lb/>
　所革大通而得其正妄革之悔可亡也蓋内明外説<lb/>
　所以元亨此革之正也故利于如是之貞不貞則不<lb/>
　孚不亨而反有悔矣<lb/>
<pb n="48a"/>彖曰革水火相息二女同居其志不相得曰革<lb/>
　卦名革者以卦象水火相滅息二女同居其志不能<lb/>
　相得故曰革<lb/>
已日乃孚革而信之文明以説大亨以正革而當其悔<lb/>
　乃亡<lb/>
　已日乃孚者未革之日人尚未信惟既革則其當革<lb/>
　之故人人曉然而人乃信之也元亨利貞悔亡者卦<lb/>
　德文明以説明則真見義理而其革也不苟説則和<lb/>
<pb n="48b"/>　協人心而其革也不驟故其革大亨而正也得正則<lb/>
　所革者皆不可不革之事革而得當其悔乃亡否則<lb/>
　安能无悔乎<lb/>
天地革而四時成湯武革命順乎天而應乎人革之時<lb/>
　大矣哉<lb/>
　夫革道推而言之若天地之氣序相革而四時以成<lb/>
　是有不得不革者在也若湯武之革命上順天理下<lb/>
　應人心亦有不得不革者在也皆時使之也革之時<lb/>
<pb n="49a"/>　大矣哉<lb/>
象曰澤中有火革君子以治厯明時<lb/>
　澤中有火水決則火滅革象也君子觀天地之間革<lb/>
　之大者无過四時但氣候推遷之節人不能詳君子<lb/>
　則治厯以明之所以示天下以天之革也<lb/>
初九鞏用黄牛之革<lb/>
　雖當革時而居初則分猶卑不當事任无應則上无<lb/>
　援不得自伸未可輙有所革惟安靜平易以中順之<lb/>
<pb n="49b"/>　道自固可也象為鞏用黄牛之革<lb/>
象曰鞏用黄牛不可以有為也<lb/>
　位應未集不可强而有為<lb/>
六二已日乃革之征吉无咎<lb/>
　柔順則不違衆中正則无偏邪文明能燭理應上又<lb/>
　得權于是可以革矣然革非得已必審處萬當然後<lb/>
　革之已日乃革之則其征進有吉无咎才德權位無<lb/>
　不如意而革終未可易聖人之慎改作而不敢有恃<lb/>
<pb n="50a"/>　也<lb/>
象曰已日革之行有嘉也<lb/>
　革之太易則革弊生弊益為不美必已日乃革之則<lb/>
　其行也謀出萬全有嘉美之功矣<lb/>
九三征凶貞厲革言三就有孚<lb/>
　革道貴審而戒躁九三過剛不中居離之極躁于革<lb/>
　者也以征則凶雖貞亦厲然非終不革也時已當革<lb/>
　但失之不審耳若其議革之言至于三次成就初焉<lb/>
<pb n="50b"/>　衆以為當革再焉衆以為當革三焉衆以為當革是<lb/>
　斷然當革事當而人孚之矣革之可也否則為凶厲<lb/>
象曰革言三就又何之矣<lb/>
　革言已至三就又何往乎此固時之不能不革者矣<lb/>
九四悔亡有孚改命吉<lb/>
　以陽居隂所革有不當之悔然卦已過中不復有待<lb/>
　又當水火之際勢相滅息皆革之時而剛柔不偏不<lb/>
　失之迫亦不失之弛正革之用也故悔可亡然在我<lb/>
<pb n="51a"/>　雖有時有用可以變更而人或未信亦未可革也必<lb/>
　人皆孚之然後改革政命可獲吉也悔亡特不乖事<lb/>
　體不拂人情而已吉則一除積患大啟新功矣<lb/>
象曰改命之吉信志也<lb/>
　改命而吉以上下皆信其志也使我欲革而上下不<lb/>
　喻我心其能行乎<lb/>
九五大人虎變未占有孚<lb/>
　陽剛中正為革之主是大人在上處常則為自新新<lb/>
<pb n="51b"/>　民之極處變則為順天應人之時此皆合天下而更<lb/>
　新之若虎之毛落更生而光潤鮮好也此象也在占<lb/>
　者必其未占之時人已信其如此乃足以當之耳<lb/>
象曰大人虎變其文炳也<lb/>
　虎變之象其文炳然明盛也<lb/>
上六君子豹變小人革面征凶居貞吉<lb/>
　革道至上天下无一人不變在有德之君子則美積<lb/>
　于中文現于外如豹之變在无徳之小人雖不能大<lb/>
<pb n="52a"/>　變其心亦能外革其面以順王化革道至此已成矣<lb/>
　若更進而有所變則煩擾滋凶惟安靜固守居貞則<lb/>
　吉蓋革非得已革之已成不可復革且上六之才不<lb/>
　可有為也<lb/>
象曰君子豹變其文蔚也小人革面順以從君也<lb/>
　文炳者文之昭布于天下禮樂風化之類炳著一世<lb/>
　者也豹變則為文蔚文之發見于一身言動威儀之<lb/>
　類蔚美可觀者也小人革面雖不能化其心然已順<lb/>
<pb n="52b"/>　以從君命不敢自異于維新之化矣<lb/>
䷱<hi>巽下離上</hi>
鼎元亨<lb/>
　鼎烹飪之器也為卦初隂分植于下為鼎足二三四<lb/>
　陽實于中為鼎腹五隂對峙于上為鼎耳上陽横貫<lb/>
　于上為鼎鉉鼎之體也且巽木入于離火之下鼎之<lb/>
　用也故名鼎卦象有巽順聰明之德卦變有上行之<lb/>
　位卦體有剛中之輔有此三者大善而亨之道也<lb/>
<pb n="53a"/>　　蒙引曰元亨不承鼎字自為占辭如大畜益之例<lb/>
彖曰鼎象也以木巽火亨飪也聖人亨以享上帝而大<lb/>
　亨以養聖賢<lb/>
　卦之名鼎以卦體有其象也且二象以木㢲乎火之<lb/>
　下又所以致亨飪之用也夫鼎之用豈小哉聖人思<lb/>
　已之臨天下實出上帝之命不可无以享之則亨以<lb/>
　享上帝焉享上帝固資之鼎也思已之臨天下實賴<lb/>
　聖賢之力不可无以養之則又極饔飱牢禮之盛而<lb/>
<pb n="53b"/>　大亨以養聖賢焉養聖賢亦資之鼎也鼎之用何其<lb/>
　大歟<lb/>
巽而耳目聰明柔進而上行得中而應乎剛是以元亨<lb/>
　辭曰元亨者卦象下㢲是内能㢲順以入理矣而上<lb/>
　離為目五為耳又有聴无不聰視无不明之象㢲順<lb/>
　聰明是有其德也卦變自㢲來柔進居五是有其位<lb/>
　也卦體五得中而下應九二之剛是有其輔也有德<lb/>
　有位有輔可以盡善道而无不通利矣元亨不亦宜<lb/>
<pb n="54a"/>　乎<lb/>
象曰木上有火鼎君子以正位凝命<lb/>
　木入于火之下以致烹飪鼎之象也夫鼎之為器也<lb/>
　立體端重而中受物實君子體之正位而凝命亦如<lb/>
　鼎之端重而能受也正位者内而齋莊外而安重表<lb/>
　裏大小莫不一于正焉如鼎之端重也如此則動符<lb/>
　天理靜見天心遂有以凝聚天命于己而不失如鼎<lb/>
　之克受物實也<lb/>
<pb n="54b"/>初六鼎顚趾利出否得妾以其子无咎<lb/>
　居鼎之下鼎趾之象也上應九四趾而向上則顛矣<lb/>
　然當卦初鼎未有實而舊有否惡之積焉今因其顛<lb/>
　而出之則又為利矣其在人事則如妾本賤也得妾<lb/>
　而因以得子蓋顛趾出否者因敗以為功猶因妾得<lb/>
　子者因賤以致貴則雖顛趾而未嘗有咎也<lb/>
象曰鼎顛趾未悖也利出否以從貴也<lb/>
　趾而顛悖矣然未悖也蓋出否之利由其上應九四<lb/>
<pb n="55a"/>　之貴所從者貴有去故取新之義焉故為出否故為<lb/>
　未悖<lb/>
九二鼎有實我仇有疾不我能即吉<lb/>
　二有剛中之德是鼎之有實也我有德而不幸宻比<lb/>
　于初隂初以不正求我適為我害是我仇也我于是<lb/>
　有疾矣有德之人而比于匪類如病患在身受其傷<lb/>
　累不可以一朝安也然二能以剛中自守使初雖近<lb/>
　而不能就我則不為所凂克保其德矣吉<lb/>
<pb n="55b"/>象曰鼎有實慎所之也我仇有疾終无尤也<lb/>
　鼎既有實愈不可不慎所往慎則我仇雖有疾而不<lb/>
　能為我累終无尤過也人奈何以有德可貴之身而<lb/>
　輕于從人自取咎乎<lb/>
九三鼎耳革其行塞雉膏不食方雨虧悔終吉<lb/>
　以陽居鼎腹之中本有美實上承離卦離為雉是其<lb/>
　美實乃雉膏之美宜為人食也但行鼎在耳六五耳<lb/>
　也乃九三過剛失中裁度乖方不從五而應上又居<lb/>
<pb n="56a"/>　下之極為變革之時是耳與我不屬鼎之耳既革則<lb/>
　鼎不可舉移而其行塞矣雖有雉膏之美不為人食<lb/>
　矣然陽剛得正苟能自守則五終必求三三終必應<lb/>
　五隂陽和而方雨去其不遇之悔而終有得遇之吉<lb/>
象曰鼎耳革失其義也<lb/>
　三上相應雖其本然然在鼎時非耳不行則從五又<lb/>
　其因時之義也三剛而不中執應上之志而不知從<lb/>
　五裁處失義鼎耳所以革也有鉉无耳其能行乎甚<lb/>
<pb n="56b"/>　矣君子貴精義<lb/>
九四鼎折足覆公餗其形渥凶<lb/>
　九四任重者也而下應初隂不勝其任以致敗事鼎<lb/>
　折足覆公之餗矣四安得辭其罪故受剭刑之重而<lb/>
　凶也<lb/>
象曰覆公餗信如何也<lb/>
　四為上所倚其相期信不小今以誤用人而致敗則<lb/>
　素所期信者如何矣<lb/>
<pb n="57a"/>六五鼎黄耳金鉉利貞<lb/>
　以卦體五象為耳而有中德是黄耳也在五既有中<lb/>
　德而又應九二之堅剛是黄耳而貫以金鉉也夫虚<lb/>
　中以應下之剛本五之正理但以隂居陽恐心有不<lb/>
　一利于固守其正任賢不疑也<lb/>
象曰鼎黄耳中以為實也<lb/>
　五之中乃其實德存之心者實无私尚見之行者實<lb/>
　无偏舉乃克當黄耳之象<lb/>
<pb n="57b"/>上九鼎玉鉉大吉无不利<lb/>
　上鉉象也而以剛居柔剛而能温玉鉉之象處鼎鉉<lb/>
　之位而有是剛温之德剛足以有立而温又不失之<lb/>
　躁于以接人制事極得善道大吉矣且无往而不可<lb/>
　行无不利矣<lb/>
象曰玉鉉在上剛柔節也<lb/>
　鉉本在上鼎由以舉養人之功由以成而今以玉鉉<lb/>
　在上蓋由其以陽居隂則剛柔各有其節不至流而<lb/>
<pb n="58a"/>　太過所以為玉鉉蓋剛者强作執持本善德也一于<lb/>
　剛則過柔者卑順和惠本善德也一于柔則又過惟<lb/>
　以剛居柔則其剛為柔之剛非暴也其柔為剛中之<lb/>
　柔非懦也用剛用柔適及乎其限而止有木然之善<lb/>
　无末流之失此為節矣<lb/>
䷲<hi>震下震上</hi>
震亨震來虩虩笑言啞啞震驚百里不喪匕鬯<lb/>
　震動也一陽始生于二隂之下有突如其來之勢故<lb/>
<pb n="58b"/>　震而動也其象為雷其屬為長子人心怠玩則滋害<lb/>
　能警懼則有亨道矣何以見之人之存心常似震懼<lb/>
　之來而虩虩然則心有主而事不迷反可以安逸无<lb/>
　患而笑言啞啞矣縱有大變之來亦可從容鎮定不<lb/>
　失所主之重如雷聲迅厲震驚百里而主祭者安其<lb/>
　常度不失其匕與鬯此皆震之所以亨也使非常自<lb/>
　儆懼則无事而懈怠有事而張皇卒有大變惶惑失<lb/>
　措而莫知所為其阻礙可勝言哉匕棘木為之曲柄<lb/>
<pb n="59a"/>　鋭末所以出鼎肉而升之于爼也鬯醸秬黍為酒以<lb/>
　鬰金草煑而和之使芬芳條鬯所以灌地而求神也<lb/>
　二者皆主祭者所執猝聞迅雷而不墜失手中之匕<lb/>
　鬯言當懼而常度自若也凡當懼而不失常度者皆<lb/>
　此象也<lb/>
彖曰震亨<lb/>
　震則必亨人第知震懼之不得自寜而不知其可以<lb/>
　致亨第知求亨于亨而不知震懼乃所以亨也<lb/>
<pb n="59b"/>震來虩虩恐致福也笑言啞啞後有則也<lb/>
　虩虩之時未見是福然此恐懼之心乃所以致福也<lb/>
　笑言啞啞由其先能恐懼則其後處已與物我自有<lb/>
　天理之法則以應之任彼之何以來而吾則不可易<lb/>
　不亦坦坦自適也乎<lb/>
震驚百里驚逺而懼邇也出可以守宗廟社稷以為祭<lb/>
　主也<lb/>
　震驚百里則百里之内逺邇皆驚懼此天下之大變<lb/>
<pb n="60a"/>　也處此而不喪匕鬯是主祭之長子有素定之養過<lb/>
　人之度此其出而繼世主祭真可以守宗廟社稷以<lb/>
　為祭主也<lb/>
　　文王不喪匕鬯承恐懼來夫子云出可以守宗廟<lb/>
　　社稷主又承不喪匕鬯而贊許長子<lb/>
象曰洊雷震君子以恐懼修省<lb/>
　雷聲重洊震驚甚矣君子處震驚之來則恐懼于心<lb/>
　而因修省其行事以為消變之實使遇變而頑然不<lb/>
<pb n="60b"/>　知戒于心或徒懼而不知所以修其身皆昏愚自棄<lb/>
　之夫非君子也<lb/>
初九震來虩虩後笑言啞啞吉<lb/>
　以三畫卦言為震之主以六畫卦言居震之初故必<lb/>
　當震來之初而其震虩虩然則其後笑言啞啞而吉<lb/>
象曰震來虩虩恐致福也笑言啞啞後有則也<lb/>
　以初為震主而居震初故爻象與彖辭彖傳同<lb/>
六二震來厲億喪貝躋于九陵勿逐七日得<lb/>
<pb n="61a"/>　初九為震之主威動而上奮孰能禦之者而六二乃<lb/>
　以至柔當其鋒岌岌危殆震之來也厲矣又不但厲<lb/>
　而已因怖懼而喪所持之貨貝且逺避于髙陵之上<lb/>
　驚懼亦甚矣然柔順中正足以自守所遭雖不安而<lb/>
　所存自不亂故雖一時不能禦其來然時過事已則<lb/>
　有以復其常所喪者不待追逐而七日自獲矣<lb/>
　　程傳曰九言其重岡陵之重髙之至也九重之多<lb/>
　　也雲峰胡氏曰七日得者自二至上又自上而二<lb/>
<pb n="61b"/>　　七數<lb/>
象曰震來厲乗剛也<lb/>
　柔不敵剛而迫乗剛上故震厲<lb/>
六三震蘇蘇震行无𤯝<lb/>
　六二遭震而中正自守故猶可七日得三不中不正<lb/>
　處平時且不安况處震乎當危懼之時而復有苟且<lb/>
　之心行險之事故震懼之甚至于不支神情緩散而<lb/>
　自失蘇蘇然也若能因震懼而有行去不善以就善<lb/>
<pb n="62a"/>　不復安于緩散而有所行為則无𤯝矣禍福无定惟<lb/>
　在人所自處也<lb/>
象曰震蘇蘇位不當也<lb/>
　震而至蘇蘇惟居位不中正也故天下惟中正為貴<lb/>
九四震遂泥<lb/>
　處柔失剛健之德居四无中正之行䧟溺于二隂之<lb/>
　間而不能自奮是其處震懼之時遂泥滯沉汨無復<lb/>
　動㧞之望矣<lb/>
<pb n="62b"/>象曰震遂泥未光也<lb/>
　處震懼雖為不幸然因此而震動有為以自奮抜則<lb/>
　多難之地適足為砥礪資何其光顯若遂沒泥而已<lb/>
　徒見昏溺之苦豈能光也<lb/>
六五震往來厲億无喪有事<lb/>
　柔居尊位已不勝任况處震懼之時何以御變是其<lb/>
　往來皆危厲無一時之或安也然有中徳則虚衷處<lb/>
　善雖處危變可以无所喪而且因以有事无喪者中<lb/>
<pb n="63a"/>　之自守有事者中之應用也<lb/>
象曰震往來厲危行也其事在中大无喪也<lb/>
　震往來厲則動作皆履危機其行乃危行也今曰有<lb/>
　事蓋其有事之故以其在中惟在中可以有事故大<lb/>
　无喪也<lb/>
上六震索索視矍矍征凶震不于其躬于其鄰无咎婚<lb/>
　媾有言<lb/>
　以隂柔處震極驚懼之甚索索然神消氣盡矣志氣<lb/>
<pb n="63b"/>　索則曕顧徊徨其視矍矍然不能安定以是而行先<lb/>
　自亂而无以御變能免凶乎所以然者處震已極不<lb/>
　及圗之于蚤也使其震懼之心不在事變及身之日<lb/>
　而在憂患及鄰之時則不至猝然驚惶如此之甚矣<lb/>
　然隂柔處震極終不免于憂懼婚媾之親反有言焉<lb/>
　此亦不虞之小傷而較之索索矍矍之凶已大逺矣<lb/>
象曰震索索中未得也雖凶无咎畏鄰戒也<lb/>
　天下事變不足患但人中心有主隨遇而有以自得<lb/>
<pb n="64a"/>　无歉无怍何至于驚懼已甚乎故索索之象由其中<lb/>
　心无自得之體也然雖凶而又可以无咎者蓋當鄰<lb/>
　家戒備之時而已知畏焉是以獲免蓋畏鄰戒則中<lb/>
　心得矣<lb/>
䷳<hi>艮下艮上</hi>
艮其背不獲其身行其庭不見其人无咎<lb/>
　艮止也一陽止于二隂之上陽自下升極上而止也<lb/>
　故名艮其象為山者二隂本坤今一陽跨其上若山<lb/>
<pb n="64b"/>　之隆起于地上也且山之隆起亦自止而不復進亘<lb/>
　古如一非如草木之日升于髙大也夫艮者止也止<lb/>
　之道宜何如譬之身焉百體皆動惟背為止夫人亦<lb/>
　有所當止如背者理是也世間利害得喪是非予奪<lb/>
　倐忽萬端何所憑何所極要歸于理焉止矣无可復<lb/>
　易矣人能心一于理止于所當止死心守定天理是<lb/>
　為艮其背如是則其靜也惟見一理而其身之利害<lb/>
　得喪不暇恤矣不見有身是不獲其身也夫既艮其<lb/>
<pb n="65a"/>　背而不獲其身則其動而接事也亦惟見一理而于<lb/>
　人之是非予奪亦不暇恤矣是為行其庭除有人之<lb/>
　地而亦不見其人也夫人内亂于有身之私外怵于<lb/>
　有人之雜皆由其信理不定而摇蕩无主故靜時已<lb/>
　不能止而動時愈不能止以致顛拂差譌不勝其咎<lb/>
　也今曰不獲其身則靜而止行其庭不見其人則動<lb/>
　亦止无時而不止所當止焉乃可以无咎也<lb/>
　　朱子曰工夫全在艮其背人多將行其庭對此句<lb/>
<pb n="65b"/>　　説便不是又曰此四句是説艮其背了方能于靜<lb/>
　　時不獲其身動時不見其人○按不獲與不見字<lb/>
　　義不同不獲者只知有理更不曉何物喚作身也<lb/>
　　朱子曰不獲其身不得其身也猶言討自己身不<lb/>
　　得又曰欲出于身人纔要一件物事便須以身去<lb/>
　　對副他若无所欲則只恁地平平過似无此身一<lb/>
　　般又曰不獲其身者但見得事之當止不見此身<lb/>
　　之為利為害纔將此身預其間道理便壞了古人<lb/>
<pb n="66a"/>　　所以殺身成仁舍生取義者只為不見此身方能<lb/>
　　如此蒙引曰必曰行其庭者如處事之際正衝礙<lb/>
　　著人處亦照管他不得如伊尹放太甲直做前古<lb/>
　　所不敢做底事夷齊非武王之伐商雖八百諸侯<lb/>
　　皆以為當伐吾亦全不管他直説武王不是此皆<lb/>
　　不見人處後世如申屠嘉之困鄧通雖天子之寵<lb/>
　　臣不顧也太子親王一不下司馬門則公車劾奏<lb/>
　　而遮留郎中令小臣也得以妃妾之分而撤夫人<lb/>
<pb n="66b"/>　　之席此等亦有不見其人意<lb/>
彖曰艮止也時止則止時行則行動靜不失其時其道<lb/>
　光明<lb/>
　艮者止也曷言乎止止之義兼止與行惟其時之當<lb/>
　然即所當止之理也時當止則止是靜時之艮止也<lb/>
　時當行則行是動時之艮止也動靜不失其時是無<lb/>
　動與靜而皆止于義理如此則一心既定而存于靜<lb/>
　者見義理之皎潔現于動者見義理之輝光其道不<lb/>
<pb n="67a"/>　大光明乎此艮止之義也艮止之止止于理也時止<lb/>
　之止止而不進也兩止字不同<lb/>
艮其止止其所也上下敵應不相與也是以不獲其身<lb/>
　行其庭不見其人无咎也<lb/>
　辭曰艮其背背即止之義曰艮其止者止于當止之<lb/>
　所也以卦體言則上下二卦隂與隂對陽與陽對各<lb/>
　有鈞敵之體相應不互相交偶而各止其所也若一<lb/>
　隂一陽則往來相與有不得止其所者矣夫惟各止<lb/>
<pb n="67b"/>　其所是以内不見已外不見人不獲其身行其庭不<lb/>
　見其人无咎也<lb/>
象曰兼山艮君子以思不出其位<lb/>
　兩風兩雷兩火兩水兩澤皆有相往來之理惟前後<lb/>
　兩山則此為一山彼又為一山各止之象也君子觀<lb/>
　吾身各有所處之位苟位在此而事在彼或過或不<lb/>
　及皆出位也君子必思位之所在而盡其理以不出<lb/>
　位為思無往而不究心所當止焉君子所以能止也<lb/>
<pb n="68a"/>　思不出位即止其所也工夫全在思<lb/>
初六艮其趾无咎利永貞<lb/>
　居下體之下趾象也隂柔才弱性務退守為艮其趾<lb/>
　量才度位而不妄動可以无咎夫不妄動乃初之貞<lb/>
　也但隂躁不能固守始雖不進懼其終之或進也故<lb/>
　利于永守其貞<lb/>
象曰艮其趾未失正也<lb/>
　在下而止若疑于无能為者然乃其正也利永者永<lb/>
<pb n="68b"/>　此而已<lb/>
六二艮其腓不拯其隨我心不快<lb/>
　二當腓之處本好動者而居中得正能自止其腓而<lb/>
　不動如此則于已得矣但三居二上二所隨也而三<lb/>
　過剛不中以止乎上而不能俯聴乎二二雖中正而<lb/>
　體柔弱又不能往而拯之吾之所隨而吾不能拯于<lb/>
　心安乎故其心不快<lb/>
象曰不拯其隨未退聴也<lb/>
<pb n="69a"/>　不拯其随非獨二之過亦由三止乎上不肯退以聴<lb/>
　二也<lb/>
九三艮其限列其夤厲薰心<lb/>
　三居上下之間限之象也限乃腰胯之際是一身運<lb/>
　動之要不可止者也三以過剛不中處此于不可止<lb/>
　者而强止焉以運動流通之物而强閉固執以求止<lb/>
　不顧其不安則身不得屈伸而上下判隔其夤膂如<lb/>
　分列為二矣危厲之甚至于薰躁其心而不可忍也<lb/>
<pb n="69b"/>象曰艮其限危薫心也<lb/>
　限非可止而止之是以危厲之意常薰爍其心也求<lb/>
　止而反至于薰心止之時義可不精辨哉<lb/>
六四艮其身无咎<lb/>
　以隂居隂純乎靜者也能止其身而不動知其才之<lb/>
　不可為而不為可以无咎<lb/>
象曰艮其身止諸躬也<lb/>
　論止之全理兼行止動靜至于事物各得其理乃止<lb/>
<pb n="70a"/>　也今曰艮其身蓋不能有治物之道而其為止特止<lb/>
　諸自身而已<lb/>
六五艮其輔言有序悔亡<lb/>
　五當輔之處輔言所由出也以隂居陽發言不當宜<lb/>
　有悔矣然得中道能慎止其輔而不妄動則出言有<lb/>
　序淺深疾徐各得其條理而妄發之悔亡矣<lb/>
象曰艮其輔以中正也<hi>正字羡文</hi>
　五之所以能艮輔以其中道也時語則語時黙則黙<lb/>
<pb n="70b"/>　是為艮輔<lb/>
上九敦艮吉<lb/>
　止道至難心本動物而外感多端欲止而不寜暫止<lb/>
　而終失無如此心何上九以陽剛居止極陽剛則力<lb/>
　堅定止極則不動摇能敦厚于止積久力深物莫能<lb/>
　撼者也止道至此成矣吉<lb/>
象曰敦艮之吉以厚終也<lb/>
　敦艮者人之止難于久終故節或移于晚守或失于<lb/>
<pb n="71a"/>　終事或廢于久人之同患也君子之徳則至終而力<lb/>
　愈厚能厚于終所以為敦艮而能吉也不終其德則<lb/>
　自貽凶悔耳雲峰胡氏曰震以下一爻為主故九四<lb/>
　在上卦之下而未光不如在下卦之下者之致福艮<lb/>
　以上一爻為主故九三在下卦之上而薰心不如在<lb/>
　上卦之上者之厚終艮之在上體者凡八卦而皆吉<lb/>
　人可不厚于終哉<lb/>
　<lb/>
<pb n="71b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀易日鈔卷五<lb/>
</p>

  </div>
            <div>
<head>讀易日鈔卷六</head> <lb/>
    <p>
<pb n="1a"/>欽定四庫全書<lb/>
　讀易日鈔卷六<lb/>
　　　　　　　　　　　　　贊善張烈撰<lb/>
下經<lb/>
䷴<hi>艮下巽上</hi>
漸女歸吉利貞<lb/>
　漸漸進也止于下而巽于上方其在下則自止而不<lb/>
　妄動及其上進又巽順而不迫切是不遽進之義故<lb/>
<pb n="1b"/>　名漸夫天下之凡為進者莫不貴于漸而女之進歸<lb/>
　于夫家必六禮備而後行尤漸之昭著者也故漸有<lb/>
　女歸之象女歸以漸此其得男女之義无失已之嫌<lb/>
　而吉也推之凡有進者皆如是則皆吉矣然進之序<lb/>
　固以漸矣而其所以得進之由又必出于正而後可<lb/>
　卦自二至五皆得其正故漸進者又利于固守正理<lb/>
　也<lb/>
　　雲峰胡民曰咸取女吉娶者之占也漸女歸吉嫁<lb/>
<pb n="2a"/>　　者之占也<lb/>
彖曰漸之進也女歸吉也<hi>之作漸</hi>
　漸者漸進也女歸如是則吉也<lb/>
進得位往有功也進以正可以正邦也<lb/>
　然漸進而又利于貞者何歟凡爻當位者謂之得位<lb/>
　卦變自渙䷺來者九進居三自旅䷷來者九進<lb/>
　居五皆陽上進而得陽位也夫陽進而得其位則往<lb/>
　可以有功也所以然者何也陽得陽位者正也天下<lb/>
<pb n="2b"/>　惟此正理上以是表下以是應陽剛上進豈尋常之<lb/>
　進而已將有天下之責也而進以正則一人以正進<lb/>
　而邦之正者皆興邦之不正者皆化莫不相率而為<lb/>
　正矣可以正邦此所為有功也得位之正則可以正<lb/>
　邦而有功漸其可不利于貞乎<lb/>
其位剛得中也<lb/>
　以卦變言固有得正之義矣以卦體言則九五之爻<lb/>
　位又為剛得中有陽剛之徳而能權動靜之宜絶躁<lb/>
<pb n="3a"/>　急之失剛得中其進焉有不正者乎此所以斷斷利<lb/>
　于貞也<lb/>
止而巽動不窮也<lb/>
　至于此卦所以名漸者又何取乎夫人之動也不安<lb/>
　于下分與急遽以上行進而不顧其安貪于前而不<lb/>
　慮其後未有不窮者也卦徳止于下而巽于上以此<lb/>
　而動又安窮乎<lb/>
象曰山上有木漸君子以居賢徳善俗<lb/>
<pb n="3b"/>　山上有木其木漸長漸髙君子有當漸者于已而欲<lb/>
　居積其賢善之徳非一日之畜也于人而欲善其風<lb/>
　俗非可一朝而化也皆以漸致焉<lb/>
初六鴻漸于干小子厲有言无咎<lb/>
　鴻之為鳥木落南翔冰泮北徂往來有時而其行也<lb/>
　長幼有序其進也安徐不驟皆漸象也故六爻以鴻<lb/>
　取象初六始進于下尚未得所安而上復无應如鴻<lb/>
　之進于水涯未為得所也夫初才弱而位卑小子之<lb/>
<pb n="4a"/>　象而處始進无援之時固宜有危厲而言語小傷不<lb/>
　能免矣然于理非有失也故无咎<lb/>
象曰小子之厲義无咎也<lb/>
　小子之厲時位使然非已自取于義為无咎也又何<lb/>
　傷<lb/>
六二鴻漸于磐飲食衎衎吉<lb/>
　柔順中正有可進之徳又能以漸而進而上且有九<lb/>
　五援之是已无媿于所進而又有得遂其志之勢如<lb/>
<pb n="4b"/>　鴻由干而進于磐石之上安便得所而飲食自適衎<lb/>
　衎然和樂也進之吉者莫大于此<lb/>
象曰飲食衎衎不素飽也<lb/>
　飲食何以衎衎使我无徳可進而竊居其位則處之<lb/>
　不安進不以漸而躐居其位則處之又不安處之不<lb/>
　安而徒貪一飽食其能下咽乎二以有徳漸進而應<lb/>
　于上得之有道處之心安不為徒飽是以能和樂而<lb/>
　自適也<lb/>
<pb n="5a"/>九三鴻漸于陸夫征不復婦孕不育凶利禦㓂<lb/>
　鴻水鳥故由水而涉干是方進而未為得所也由干<lb/>
　而磐則水濵安平之大石鴻于此憇焉得所矣再進<lb/>
　而平陸豈水鳥所宜乎九三過剛不中而无應有恣<lb/>
　已過暴冥行失勢之義故為鴻漸于陸其占在丈夫<lb/>
　則為剛愎无助足以殺軀征不復也在婦人則為隂<lb/>
　陽失和雖孕不育也凶莫甚焉然此過剛之道惟用<lb/>
　以禦㓂則利也<lb/>
<pb n="5b"/>象曰夫征不復離羣醜也婦孕不育失其道也利用禦<lb/>
　㓂順相保也<lb/>
　夫征不復是羣醜皆歸而已獨不歸永離羣類无復<lb/>
　生望矣婦孕不育由其過剛而无應隂陽乖戾失其<lb/>
　生育之道也利用禦㓂葢禦㓂之道非極剛之人不<lb/>
　能率衆同力致死以拒敵故三之過剛在禦㓂用之<lb/>
　正所以同心恊力順以相保聚也<lb/>
六四鴻漸于木或得其桷无咎<lb/>
<pb n="6a"/>　鴻趾連不能握枝故不木棲漸于木則不安甚矣以<lb/>
　六四乘九三過剛之上是以善弱之資而遇艱險之<lb/>
　人或艱險之事不得所安若鴻漸于木也然所遇雖<lb/>
　不善而四能以順巽處之則于不安之中猶稍得所<lb/>
　安焉若鴻在木而或得一横平可棲之桷也故无咎<lb/>
象曰或得其桷順以巽也<lb/>
　事之難易在人自處處不安而可以得桷者惟其義<lb/>
　理之順正而自處于卑巽也使理不順而心不巽安<lb/>
<pb n="6b"/>　望得安<lb/>
九五鴻漸于陵婦三嵗不孕終莫之勝吉<lb/>
　九五居尊漸于陵之髙矣六二正應乃隔于三四而<lb/>
　未得其用如婦之三嵗不孕然二五正應三四豈能<lb/>
　奪之天下事凡正理所在雖一時有隔終必獲伸居<lb/>
　正相應之位而抱兩相符之徳原非泛泛浮合者比<lb/>
　人自不得而勝之故終合而吉<lb/>
象曰終莫之勝吉得所願也<lb/>
<pb n="7a"/>　二五之相合本其所願終莫之勝則得所願安得不<lb/>
　吉<lb/>
上九鴻漸于陸其羽可用為儀吉<hi>陸作逵</hi>
　上九至髙其漸也乃超然遊于物表人不得而近若<lb/>
　鴻之飛于雲路也然其清髙獨出之概足為世表若<lb/>
　鴻羽可用為儀衛之飾葢雖不與世近而有用于世<lb/>
　吉道也<lb/>
象曰其羽可用為儀吉不可亂也<lb/>
<pb n="7b"/>　獨遊世表其志卓然而不可亂故足表于世<lb/>
　　雲峯胡氏曰二居有用之位有益于人之國家而<lb/>
　　非素飽上在无位之地亦足為人之儀表而非无<lb/>
　　用二志不在温飽上志卓然不可亂士大夫之出<lb/>
　　處于此當有取焉<lb/>
䷵<hi>兌下震上</hi>
歸妹征凶无攸利<lb/>
　歸嫁也妹少女也以兌之少女而從震之長男不擇<lb/>
<pb n="8a"/>　所偶非正也其情又為以説而動亦非正也故不曰<lb/>
　妹歸而曰歸妹歸者在妹女之自歸不待求聘者也<lb/>
　歸妹固已凶而不利矣而卦爻自二至五皆不正三<lb/>
　五又皆以柔乘剛故其占征凶无攸利<lb/>
彖曰歸妹天地之大義也天地不交而萬物不興歸妹<lb/>
　人之終始也<lb/>
　歸妹男室女家固天地之大義也何以見之使天地<lb/>
　之氣不相交而萬物何由興起使男女不相配而人<lb/>
<pb n="8b"/>　類何以繁生此歸妹為天地之大義也夫婦者女之<lb/>
　終而生育又為子之始故歸妹為人之終始其義豈<lb/>
　不大乎<lb/>
説以動所歸妹也<lb/>
　夫歸妹之義本非不正而此卦之徳為説以動是不<lb/>
　顧其理之正而惟情是從則其歸為女之自歸所以<lb/>
　為歸妹也<lb/>
征凶位不當也无攸利柔乘剛也<lb/>
<pb n="9a"/>　歸妹本正而此卦所以為歸妹者則為説動是已不<lb/>
　正矣況卦體尤有不得其正者焉辭曰征凶以卦體<lb/>
　二三四五位皆不當行不以正敗禮滅度凶所由也<lb/>
　曰无攸利者卦體三五皆以柔乘剛是婦制其夫夫<lb/>
　屈于婦所謂牝鷄之晨惟家之索何所利也<lb/>
象曰澤上有雷歸妹君子以永終知敝<lb/>
　雷動則澤水為之摇漾女從男之象也君子于此觀<lb/>
　其始合之不正即預有以知其終之有敝葢女子從<lb/>
<pb n="9b"/>　人以説而動至于失身敗徳而不保其後者多矣凡<lb/>
　事皆然始不正者終必敝也<lb/>
　　蒙引曰永終只是乆後之意非永其終也此句承<lb/>
　　歸妹字來<lb/>
初九歸妹以娣跛能履征吉<lb/>
　居下而无正應其象則娣妾之卑也陽剛有賢正之<lb/>
　徳惜為娣不能大彰其徳僅能承助其君若跛之能<lb/>
　履不能以逺到也然亦娣中之賢者矣故征吉<lb/>
<pb n="10a"/>象曰歸妹以娣以恒也跛能履吉相承也<lb/>
　婦人從一而終故恒為貴而娣妾之心尤不能恒初<lb/>
　之為娣則剛正而能恒者也跛能履而吉者雖不能<lb/>
　自主事亦可以承助君之不逮有益于家者多矣故<lb/>
　吉也<lb/>
九二眇能視利幽人之貞<lb/>
　剛中賢女也上有正應非如初之為娣也然正應隂<lb/>
　柔不正是女賢而配不良不能大成内治之功如眇<lb/>
<pb n="10b"/>　之能視而已較初之跛能履其薄命不偶相去无幾<lb/>
　矣人之處此且奈之何哉女賢而无良夫猶賢人而<lb/>
　无明主夫不遇主之幽人主雖不賢不可以自改其<lb/>
　徳亦不可以怨望其君惟幽靜自守則利耳利幽人<lb/>
　之貞聖賢之處不幸止此道也<lb/>
象曰利幽人之貞未變常也<lb/>
　順從婦之常也以夫不賢而失其常罪乃大矣故幽<lb/>
　人之貞者欲其靜守已正而不變其常也<lb/>
<pb n="11a"/>六三歸妹以須反歸以娣<lb/>
　隂柔不中正又為説主不正之女人莫之取者也故<lb/>
　須待而未得所適反歸為人之娣焉賤亦甚矣<lb/>
象曰歸妹以須未當也<lb/>
　歸妹以須者未當其位不正而人莫之取也<lb/>
九四歸妹愆期遲歸有時<lb/>
　陽剛為賢居上體為貴賢貴之女而无正應无所與<lb/>
　歸故其歸妹也愆過其可嫁之期矣然其遲歸也欲<lb/>
<pb n="11b"/>　擇佳偶以四之賢貴豈終无歸故終必佳配來求有<lb/>
　可歸之時自重如是與六三正反<lb/>
象曰愆期之志有待而行也<lb/>
　愆期非人莫之取也四自有志也其志欲有所待而<lb/>
　後行待其佳偶故寧愆期豈可以終身之重不擇人<lb/>
　而妄配哉<lb/>
六五帝乙歸妹其君之袂不如其娣之袂良月幾望吉<lb/>
　五居尊位女之最貴者下應九二猶帝女之下嫁乃<lb/>
<pb n="12a"/>　其徳柔中能尚徳而不尚飾葢惟有徳之人則専以<lb/>
　徳為事不及于飾也象如帝乙歸妹而其女君之袂<lb/>
　反不如其娣之袂之良美若是者其于婦人隂柔之<lb/>
　徳可謂盛矣若月之幾至于望也宜家之吉可知<lb/>
象曰帝乙歸妹不如其娣之袂良也其位在中以貴行<lb/>
　也<lb/>
　其君之袂不如其娣之袂良也五何以幾此葢五位<lb/>
　在中是有中徳徳之可貴者也以其可貴之徳而行<lb/>
<pb n="12b"/>　則惟見徳之為貴不見袂之為貴外飾之美與不美<lb/>
　自不入其心袂之不良豈強而能之哉<lb/>
上六女承筐无實士刲羊无血无攸利<lb/>
　以隂柔居歸妹之終隂柔非賢居終過時而又无應<lb/>
　是約婚而不終卒于无諧者也夫婚禮之成則女必<lb/>
　承筐是將士必刲羊以宴今女則承筐无其實士則<lb/>
　刲羊无其血是未嘗承筐未嘗刲羊昏禮不成也何<lb/>
　利之有<lb/>
<pb n="13a"/>象曰上六无實承虚筐也<lb/>
　陽實隂虚婚道以誠相求乃克有成曰上六則隂柔<lb/>
　无實是以約婚不終而徒承虚筐也<lb/>
䷶<hi>離下震上</hi>
豐亨王假之勿憂宜日中<lb/>
　豐大也以明而動見之明行之決功无不成有盛大<lb/>
　之勢故名豐豐則固已亨矣但盛極則衰王者至此<lb/>
　有憂道焉然勿為徒憂也宜守其常而不使至于過<lb/>
<pb n="13b"/>　盛常如日之中焉可也<lb/>
彖曰豐大也明以動故豐<lb/>
　豐之義大也卦徳明以動明動相資可以不安于小<lb/>
　圖而成其大有為之志故豐<lb/>
王假之尚大也勿憂宜日中宜照天下也<lb/>
　夫王者居得為之位操得為之勢而又當此豐盛可<lb/>
　為之時則其志氣恢張不復甘于狹小意向䧺闊又<lb/>
　復恥于謹戒惟大是尚此其所以可憂也故戒以宜<lb/>
<pb n="14a"/>　日中者日中之明方能遍照天下過此則照有所不<lb/>
　及矣王者宜常自戒惕使此心時時周入乎天下而<lb/>
　不敢懈乃有以保其業不然一念懈弛即有照不及<lb/>
　之處釁蘖即由此生矣可不戒乎<lb/>
日中則昃月盈則食天地盈虚與時消息而況于人乎<lb/>
　況于鬼神乎<lb/>
　且卦辭之所謂宜日中者尤有深意焉謂時之可盛<lb/>
　而不可過也日中盛矣既中未有不昃月盈盛矣既<lb/>
<pb n="14b"/>　盈无不虧食盛極必衰理數不得而逃也非惟日月<lb/>
　推之天地之盈虚亦隨時而消息方時之息也變化<lb/>
　蕃生天地盈矣及時之消也羣動收寂天地虚焉天<lb/>
　地不能違時以常盈而不虛況于人乎況二氣之屈<lb/>
　伸于天地間而謂之鬼神者乎夫惟盛極必衰所以<lb/>
　戒之恒如日中也<lb/>
象曰雷電皆至豐君子以折獄致刑<lb/>
　雷電兼至威照並行其勢盛大君子于獄之未決也<lb/>
<pb n="15a"/>　則明以折之既折則致以刑而不少貸又可威也此<lb/>
　威照並行之道也<lb/>
初九遇其配主雖旬无咎往有尚<lb/>
　凡相應者常非均敵隂應陽柔應剛是也初九九四<lb/>
　均是陽剛才力相敵宜其不相得矣然當豐時明動<lb/>
　相資初明四動正可相合而有助是四乃初之配主<lb/>
　謂之主者羣爻之中耑惟四相配也惟與配主相遇<lb/>
　則雖相均敵而无相爭之咎且行有嘉尚之功矣<lb/>
<pb n="15b"/>象曰雖旬无咎過旬災也<lb/>
　雖旬而可以无咎葢才力之相敵者若萌一求勝之<lb/>
　心則兩賢相厄患災乃生惟相下相資不求過乎旬<lb/>
　則災不生而无咎<lb/>
六二豐其蔀日中見斗往得疑疾有孚發若吉<lb/>
　為離之主至明者也而上應六五之柔暗則五之昏<lb/>
　暗足以大蔽我之明徳象為豐大其蔀障而日中見<lb/>
　斗昏蔽甚矣處此而尚欲往而回其惑開其蔽以強<lb/>
<pb n="16a"/>　爭之則反見疑而又不可任之莫救也惟積吾誠意<lb/>
　以感動之使上心久而自悟忽若開發其蒙則吉矣<lb/>
象曰有孚發若信以發志也<lb/>
　有孚發若意誠之極人未有不動貴以己之信發上<lb/>
　之志也<lb/>
九三豐其沛日中見沬折其右肱无咎<lb/>
　三明極而應上之暗極其受蔽又甚于二若豐大其<lb/>
　斾幔日中見沬沬星之小者于日中之時見焉昏愈<lb/>
<pb n="16b"/>　甚矣如此則雖有明而不可用若折其右肱然非已<lb/>
　之罪也无咎<lb/>
象曰豐其沛不可大事也折其右肱終不可用也<lb/>
　未有事昏極之主而能成大事者豐其斾則不可大<lb/>
　事也故曰折其右肱正見其終无可用之理耳<lb/>
九四豐其蔀日中見斗遇其夷主吉<lb/>
　以剛明之徳上比六五之柔暗豐蔀見斗象同于二<lb/>
　夫以剛明受蔽于上勢難獨挽必有同徳之士恊心<lb/>
<pb n="17a"/>　共濟猶可救也初九明體彼雖居下然徳則等夷與<lb/>
　夷主相遇則吉矣<lb/>
象曰豐其蔀位不當也日中見斗幽不明也遇其夷主<lb/>
　吉行也<lb/>
　豐其蔀以位近六五處非其位也日中見斗是幽暗<lb/>
　已甚不能明也然遇其夷主則兩徳相資動中機要<lb/>
　所行乃吉行也<lb/>
六五來章有慶譽吉<lb/>
<pb n="17b"/>　質雖柔暗然在下賢明之才固不乏也若能虚已下<lb/>
　求以來致天下之章明者用人之明以為明則福慶<lb/>
　集于天下而有美譽矣何吉如之此聖人因五柔暗<lb/>
　而設此以教之也<lb/>
象曰六五之吉有慶也<lb/>
　六五居尊故其吉為慶及于天下也<lb/>
上六豐其屋蔀其家闚其戸闃其无人三嵗不覿凶<lb/>
　以隂柔之質而居豐之極滿假甚矣處震之終<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>動<lb/>
<pb n="18a"/>　極矣是明極而反暗者也象為豐大其屋反以自蔽<lb/>
　其家且昏蔽之極闚其戸闃然无人至于三嵗之乆<lb/>
　亦不覿凶道也<lb/>
象曰豐其屋天際翔也闚其戸闃其无人自藏也<lb/>
　豐其屋在上自髙若飛翔于天際也闚戸无人非果<lb/>
　无人也暗不見人自生障蔽耳<lb/>
䷷<hi>艮下離上</hi>
旅小亨旅貞吉<lb/>
<pb n="18b"/>　旅覊旅也吳氏應回曰旅非商賈之謂凡客于外者<lb/>
　皆是也天子有天子之旅天王出居于鄭是也諸侯<lb/>
　有諸侯之旅公在楚是也大夫有大夫之旅陳子之<lb/>
　去他邦是也聖賢有聖賢之旅孔子之轍環孟子之<lb/>
　厯聘是也此卦山止于下火炎于上為去其所止而<lb/>
　不處之象故名旅處旅本无大通之理如六五得中<lb/>
　于外而順乎上下之二陽艮止而離麗乎明則處旅<lb/>
　可以不困是亨也因其為旅之亨故為小亨且旅雖<lb/>
<pb n="19a"/>　非常居而亦自有處之之正道如言忠信行篤敬仁<lb/>
　于童僕義于同侣禮以律身智以照物道亦大矣必<lb/>
　守其貞乃吉也<lb/>
彖曰旅小亨柔得中乎外而順乎剛止而麗乎明是以<lb/>
　小亨旅貞吉也<lb/>
　旅之所以小亨者旅本離居在外之事今卦體六五<lb/>
　之柔得中乎外卦而順乎上下二剛柔中則温惠之<lb/>
　徳所如皆合而又順附陽剛以資其力彼之力又足<lb/>
<pb n="19b"/>　以庇我矣卦徳艮止而離麗乎明止則靜専无<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>妄<lb/>
　之舉明則辨物有察情之用是以能小亨能守貞而<lb/>
　得其吉也不然寄身于外无所與親而性非柔中動<lb/>
　與人忤又无強有力者為之夾持躁妄多失而昏于<lb/>
　擇人其能一步行乎況能不失旅之貞以保其吉乎<lb/>
旅之時義大矣哉<lb/>
　是以旅雖暫事人易忽之然處之為最難于此而欲<lb/>
　不失其時義豈易言者豈不大哉<lb/>
<pb n="20a"/>象曰山上有火旅君子以明慎用刑而不留獄<lb/>
　用刑不可失當而又最難于得情故必明以察之有<lb/>
　慎重而不敢輕者焉曰明慎其必求為明必不敢不<lb/>
　出于明者正慎之至也而凡有獄情又必速為決之<lb/>
　不乆留滯明慎如山不留如火治獄之道有合于旅<lb/>
　象如此<lb/>
初六旅瑣瑣斯其所取災<lb/>
　隂柔非明爽之資居下无逺大之志當旅時而鄙猥<lb/>
<pb n="20b"/>　瑣細難與人諧斯其所以自取殃咎歟<lb/>
象曰旅瑣瑣志窮災也<lb/>
　隂柔在下其志意无過人者局促窮陋行事能勿瑣<lb/>
　瑣以取災乎<lb/>
六二旅即次懐其資得童僕貞<lb/>
　旅中之善不過三事即于次舎則身安懐其資財則<lb/>
　用裕得童僕之貞信則无欺而有賴處旅而有此三<lb/>
　者可謂得志矣六二柔順中正以温惠之性而動合<lb/>
<pb n="21a"/>　中正之理故三者皆備于諸爻最吉<lb/>
象曰得童僕貞終无尤也<lb/>
　處旅之時即次懐資固為要矣而童僕尤急得童僕<lb/>
　之忠貞則行有所賴終无尤矣<lb/>
九三旅焚其次喪其童僕貞厲<lb/>
　旅道以柔謙得人為本葢寄身于外非若在家之有<lb/>
　親倚而九三過剛則性褊急不中則處失當居下之<lb/>
　上則自髙不下人正與二反故為旅焚其次喪其童<lb/>
<pb n="21b"/>　僕雖其心非邪然已危矣<lb/>
象曰旅焚其次亦以傷矣以旅與下其義喪也<lb/>
　旅焚其次亦已困傷矣況又喪其童僕乎以旅之時<lb/>
　而過剛不中好髙陵下其與下之道如此以理斷之<lb/>
　固宜其喪矣<lb/>
九四旅于處得其資斧我心不快<lb/>
　四雖不及二柔順中正然以陽居隂處上之下用柔<lb/>
　而能下人故處旅亦不及二而優于三雖不如即次<lb/>
<pb n="22a"/>　之安而旅于可旅之處不至投非其所優于三之焚<lb/>
　次也雖不如懐資之裕而得其資身之斧以自防優<lb/>
　于三之喪僕然居非正位又上无陽剛之與下惟隂<lb/>
　柔之應處非其所无髙明之援而徒齬齬與卑瑣者<lb/>
　處我心又安得快乎<lb/>
象曰旅于處未得位也得其資斧心未快也<lb/>
　四雖旅于處然居不得正无陽應隂是尚未得位故<lb/>
　雖得其資斧而心不快也<lb/>
<pb n="22b"/>六五射雉一矢亡終以譽命<lb/>
　離有雉象五柔順文明又得中道為離之主故得此<lb/>
　爻者有射雉之象雖費一矢而所費不多終得譽名<lb/>
　所失少所得多也<lb/>
象曰終以譽命上逮也<lb/>
　終以譽命葢其才徳之美上達于君非徒草野有聞<lb/>
　而已君子積行終身或不能邀上人一日之知今曰<lb/>
　上逮又何惜一矢乎<lb/>
<pb n="23a"/>上九鳥焚其巢旅人先笑後號咷喪牛于易凶<lb/>
　以過剛處旅之上離之極剛傲取災不特焚次而且<lb/>
　如鳥之焚巢將安歸乎始雖驕樂終乃悲號葢其驕<lb/>
　上之甚忽焉失其順徳而不自知是以凶也<lb/>
象曰以旅在上其義焚也喪牛于易終莫之聞也<lb/>
　旅道貴順以旅之時而自髙在上其義宜焚勿足怪<lb/>
　也喪牛于易者驕氣方盛喪不自知雖至于焚巢號<lb/>
　咷而終不自聞知其過也<lb/>
<pb n="23b"/>䷸<hi>巽下巽上</hi>
巽小亨利有攸往利見大人<lb/>
　巽入也一隂伏于二陽之下能卑順以入故名巽巽<lb/>
　以隂為主隂之力弱不能大致亨通但能卑順循物<lb/>
　小无所礙而已小亨然隂不能有為而能卑順乎陽<lb/>
　惟陽是從則資陽之力可以有攸往也但所從不可<lb/>
　不擇吾全倚于陽而陽不盡可倚惟中正有位之大<lb/>
　人利往見之乃可資以往耳<lb/>
<pb n="24a"/>彖曰重巽以申命<lb/>
　卦上下皆巽是重巽也重巽之義為申命之象葢人<lb/>
　君欲有所為必順人情所向而反復丁寧以深入其<lb/>
　心正重巽之義也以為也<lb/>
剛巽乎中正而志行柔皆順乎剛是以小亨利有攸往<lb/>
　利見大人<lb/>
　以卦體言九五剛健足以振天下柔懦之習然又不<lb/>
　恃其剛而順依于中正之理居心不流于偏制事必<lb/>
<pb n="24b"/>　當其則而乘權居尊其志得行初四之柔皆順從乎<lb/>
　二三五上之剛夫九五剛巽乎中正而志行此所以<lb/>
　為大人也柔皆順乎剛此所以能順大人以利有攸<lb/>
　往也是以小亨利有攸往利見大人<lb/>
象曰隨風巽君子以申命行事<lb/>
　風勢相繼以至巽象也君子凡有行事必先反復丁<lb/>
　寧以申明其命令而後行焉亦隨風之義也舉大事<lb/>
　者必順人心順其心而深入之然後鼓舞從命而事<lb/>
<pb n="25a"/>　可行<lb/>
初六進退利武人之貞<lb/>
　巽以下伏為義故初四皆隂而初最下則初之巽更<lb/>
　過兌以上現為義故三上皆隂而上最上則上之説<lb/>
　更深初下六柔為巽之主過于卑巽凡事遲疑或進<lb/>
　或退而不果過懦何利惟利于武人之剛猛以為貞<lb/>
　武人剛太過者也以矯初之過柔則正而宜<lb/>
象曰進退志疑也利武人之貞志治也<lb/>
<pb n="25b"/>　進退之病由于志趨不一也矯以武人之貞則斷然<lb/>
　強立向之襍亂无定者今皆清治而有據矣<lb/>
九二巽在牀下用史巫紛若吉无咎<lb/>
　尊者坐牀上卑者拜牀下在牀下卑屈之象也史巫<lb/>
　為人達誠意于鬼神者也九二以陽處隂不過其剛<lb/>
　又居下位多畏于上有不安之意焉然當巽之時不<lb/>
　厭其卑而二居中亦不至已甚故其占為能卑巽以<lb/>
　處牀下且用言辭以自達其誠丁寧煩悉若用史巫<lb/>
<pb n="26a"/>　之紛若其辭則得巽之宜而吉不見責于人无咎<lb/>
象曰紛若之吉得中也<lb/>
　紛若疑過矣而吉以二得中也中道最難識非必不<lb/>
　過巽之為中宜過而過過乃中也<lb/>
九三頻巽吝<lb/>
　過剛不中非下人之資居下之上又挾上人之勢此<lb/>
　豈能為巽者強而為之非出于誠不誠不可乆屢勉<lb/>
　屢失但見其頻巽而已志不自勝深可吝也三居兩<lb/>
<pb n="26b"/>　巽之間一巽既盡一巽復來故有頻象<hi>此别意耳</hi>
象曰頻巽之吝志窮也<lb/>
　出于誠者其心用之不窮勉強為之少間則故態復<lb/>
　露其志向非不欲巽而動輙見窮非有繼而可乆是<lb/>
　以吝也<lb/>
六四悔亡田獲三品<lb/>
　隂柔无才无應又不得人之助而承乘皆剛非隂柔<lb/>
　所能安處宜有悔矣然以隂居隂處上之下用柔能<lb/>
<pb n="27a"/>　下陽剛反為之助故既免陽剛之侵可以悔亡而且<lb/>
　資陽之力有求必獲以田則所獲之多足備乾豆賔<lb/>
　客君庖三品之用他事可知矣<lb/>
象曰田獲三品有功也<lb/>
　田獲三品則資陽以有功豈止悔亡而已<lb/>
九五貞吉悔亡无不利无初有終先庚三日後庚三日<lb/>
　吉<lb/>
　居巽體則苟且偷安之弊有不免宜有悔矣然以其<lb/>
<pb n="27b"/>　性體剛健中正能奮厲而改圖可以得正而吉且悔<lb/>
　亡无不利矣是其始之悔為无初而後之悔亡則有<lb/>
　終也然其改圖之貞道宜何如夫改先之巽懦者更<lb/>
　也若幹之庚也必也丁寧于更變之前使人皆樂于<lb/>
　易轍如庚前三日之丁又揆度于更變之後使事必<lb/>
　謀于萬全如庚後三日之癸善于更變如此此所謂<lb/>
　貞也故吉<lb/>
象曰九五之吉位正中也<lb/>
<pb n="28a"/>　九五之吉他爻皆以巽為義惟五以更巽為義然必<lb/>
　惟其為九五則有中正之徳正以謹度中以䂓時故<lb/>
　獨能更巽而吉<lb/>
上九巽在牀下喪其資斧貞凶<lb/>
　居巽之極凡事委阿過于巽而失其剛斷之徳象為<lb/>
　巽在牀下喪其資斧如此則自輕取侮失機召禍雖<lb/>
　无邪心凶不免矣<lb/>
象曰巽在牀下上窮也喪其資斧正乎凶也<lb/>
<pb n="28b"/>　巽在牀下以在卦上窮極之道也喪其資斧則必凶<lb/>
　矣正乎凶也<lb/>
䷹<hi>兌下兌上</hi>
兌亨利貞<lb/>
　兌說也一隂進于二陽之上喜現于外故為兌其象<lb/>
　澤者潤澤之氣萬物之所説也又坎水而塞其下流<lb/>
　則壅為澤也夫人情相説則彼此通而无礙有亨道<lb/>
　矣而卦體剛在中是誠確堅毅之體立于内不至妄<lb/>
<pb n="29a"/>　説故亨也然説易流于邪妄而卦體柔在外以柔説<lb/>
　物懼其失正故利于貞<lb/>
彖曰兌說也<lb/>
　卦名兌説之義也<lb/>
剛中而柔外説以利貞是以順乎天而應乎人説以先<lb/>
　民民忘其勞説以犯難民忘其死説之大民勸矣哉<lb/>
　卦名取其説矣又戒其利貞者何卦體剛中則能貞<lb/>
　柔外則不可不貞故雖説而必利于貞也夫言説則<lb/>
<pb n="29b"/>　近于私私則小小則可以説一二人不可以說千萬<lb/>
　人要人以説而不能使人自説説而貞則大大則不<lb/>
　求人説而人自説且不止一二人説而人人説是以<lb/>
　正理所在凡天理當為人心欲為者我一舉事而人<lb/>
　皆有以順之應之天人皆與我无逆何説之甚也而<lb/>
　以此鼓民民有不説從者乎以順應之正説而倡事<lb/>
　以先民民且忘其勞況不勞民之事也以順應之正<lb/>
　說而使民犯難民且忘其死況非死民之事也夫忘<lb/>
<pb n="30a"/>　勞忘死是民之自相勸勉鼓舞而不能已也可謂利<lb/>
　矣然皆由于順天應人之正説今而知説惟正則大<lb/>
　惟大則人自説勸而不可已人苐知有説而不知說<lb/>
　之大也説之大葢遂至民勸矣哉又何可不利貞<lb/>
象曰麗澤兌君子以朋友講習<lb/>
　兩澤相麗互相滋潤互相説也朋友同講講之又講<lb/>
　為習亦互相資益互相説也天下之可説者无如此<lb/>
　事矣<lb/>
<pb n="30b"/>初九和兌吉<lb/>
　陽爻不失于柔媚處下不失于上求无應不失于私<lb/>
　係故能以和氣御世周徧其説而无偏黨之私吉道<lb/>
　也説若易于和而實難説有私則乖爭起和兑惟初<lb/>
　能之<lb/>
象曰和兌之吉行未疑也<lb/>
　凡情有不正則理必不順心必不安皆疑也皆不吉<lb/>
　初自行其正无疑于理无疑于心又何不吉<lb/>
<pb n="31a"/>九二孚兌吉悔亡<lb/>
　以陽居隂處非其位必有難感之人未易説者悔不<lb/>
　免也然剛中有中實之心積已之誠以感説于物則<lb/>
　吉而悔亡<lb/>
象曰孚兌之吉信志也<lb/>
　和兌以周于物故觀其行孚兌以積于中故推其志<lb/>
　志者心所存心存主于誠信而不失人必格矣是以<lb/>
　吉也<lb/>
<pb n="31b"/>六三來兌凶<lb/>
　為下卦兌主又隂柔不中正是好説而不度其正者<lb/>
　也然上无與應反來就二陽以求説彼初之正二之<lb/>
　中豈屑與之卑賤取辱凶道也<lb/>
象曰來兌之凶位不當也<lb/>
　位不當即不中正苟中正則初二且樂求之何至來<lb/>
　以取凶<lb/>
九四商兌未寧介疾有喜<lb/>
<pb n="32a"/>　上承九五之中正理所宜説又下比六三之柔邪情<lb/>
　所欲説二者未決方商度所説而未能寧定然質性<lb/>
　陽剛終知決所去取故介然守正而疾惡柔邪深可<lb/>
　喜矣交岐邪正事介是非意分善惡皆此象也<lb/>
象曰九四之喜有慶也<lb/>
　九四商兌之時邪正固不可知矣稍一不悟即流為<lb/>
　小人之歸而今能介疾焉此其喜固非小喜由此日<lb/>
　進于髙明葢已甚可慶慰矣<lb/>
<pb n="32b"/>九五孚于剥有厲<lb/>
　隂能剥陽況上六以隂柔為兑主處説極尤能妄説<lb/>
　以惑陽内則蠱人之心外則虧人之行何剥如之而<lb/>
　九五剛健中正以居尊又在説時徳位可恃未必不<lb/>
　好人説已而宻邇上六豈其幸乎故其占為孚于隂<lb/>
　之剥已者則必有危厲矣<lb/>
象曰孚于剥位正當也<lb/>
　正謂剛中正當謂居尊位惟位正當則自恃正當以<lb/>
<pb n="33a"/>　小人為不足畏而不知已入其術中遂不覺與之孚<lb/>
　也<lb/>
上六引兌<lb/>
　以隂居説極又為成兌之主深于術者也故引下二<lb/>
　陽以相説陽之從否未可必而但見其日事于引而<lb/>
　已矣<lb/>
　　來者已來就人引者誘人就已深于來矣故引之<lb/>
　　者剥之也三言凶上反不言者不言其應但著其<lb/>
<pb n="33b"/>　　狀所以深惡之也<lb/>
象曰上六引兌未光也<lb/>
　惟上六故為引兑説道利貞本自光大故曰説之大<lb/>
　至于引而私暗甚矣説道不可問矣<lb/>
䷺<hi>坎下巽上</hi>
渙亨王假有廟利涉大川利貞<lb/>
　渙散也下坎上巽有風行水上離披解散之象故名<lb/>
　渙處渙散之勢若无人為之拯救則天下終于不合<lb/>
<pb n="34a"/>　矣卦變自漸䷴來九來居二得其所安六往居三<lb/>
　得位而上得六四之助剛柔各得其用有亨道矣夫<lb/>
　天下之渙皆所當聚而最大者无過于假廟人徒知<lb/>
　憂天下之渙求經濟于外而反忘己身所由來有祖<lb/>
　考而後有身有身而後有民物祖考方去遂任其精<lb/>
　神之散而莫之求生身之本尚可不聚也身外之民<lb/>
　物反亟乎故言萃言渙之道莫先于王假有廟也至<lb/>
　于渙散之時險難方殷非才不足以濟而卦象木在<lb/>
<pb n="34b"/>　水上有克濟之象故為利涉大川雖然亨而非正則<lb/>
　剛柔无撥亂之功假廟非正則豐祀有媚神之意涉<lb/>
　川非正則遇事有行險之心是三者皆宜于貞焉<lb/>
彖曰渙亨剛來而不窮柔得位乎外而上同<lb/>
　渙之所以亨者濟渙之用惟剛與柔此卦之剛卦變<lb/>
　自漸剛自三來居于二處乎中地進退裕如而不窮<lb/>
　剛者得以盡其用矣此卦之柔自二而外居于三居<lb/>
　下之上是得位矣而上而與六四同類相助柔者亦<lb/>
<pb n="35a"/>　得盡其用矣剛足以有為而復得乘便之地柔不足<lb/>
　自立而乘權有與剛柔各盡其用又何渙之不亨乎<lb/>
王假有廟王乃在中也<lb/>
　王假有廟非徒隆其文而已王乃親在廟中也廟者<lb/>
　向徒見祖考聚于斯而今王乃亦在于斯儼然王者<lb/>
　一至其地而祖考皆如在焉使王不在廟中則王之<lb/>
　精神不聚而祖考之精神亦渙散而無屬矣<lb/>
利涉大川乘木有功也<lb/>
<pb n="35b"/>　治渙所以濟險而卦象木在水上有乘木之象乘木<lb/>
　則川可涉以乘木之道濟險可以有功也夫大川在<lb/>
　前入者皆沒宜若无術以越之矣乃有道焉天下之<lb/>
　物水皆不受而惟木則浮于是假用于木而人乘其<lb/>
　上大川之險无如我何人之智能善用未有若乘木<lb/>
　之妙者也以乘木之道涉險天下无難濟之事矣<lb/>
象曰風行水上渙先王以享于帝立廟<lb/>
　天下之情本樂聚而惡散若可以任其渙散而不之<lb/>
<pb n="36a"/>　恤者必其與我邈不相屬者也天下何物與我不相<lb/>
　屬而大本大根則帝與祖又我身所從出人而忘天<lb/>
　忘祖精神兩不相聚是自戕其本也使人人不知有<lb/>
　天祖又何知有君親天下之冰消雲散而不相維忘<lb/>
　本故也昔先王是以享于帝以聚天之神立廟以聚<lb/>
　祖考之神使天下仁孝報本之心油然而生則不忍<lb/>
　復散矣<lb/>
初六用拯馬壯吉<lb/>
<pb n="36b"/>　當渙之始救之易為力宜用拯也又以柔居九二之<lb/>
　下能順乎九二以資其力是又得馬之壯也渙可拯<lb/>
　矣吉<lb/>
象曰初六之吉順也<lb/>
　初六之才不能濟渙而可以吉者惟初六性柔則能<lb/>
　順乎二以成功也<lb/>
九二渙奔其机悔亡<lb/>
　二非陽地而九居之若失其所處不足濟渙而有悔<lb/>
<pb n="37a"/>　矣然卦變舍三居二得中不窮是當渙之時舍其故<lb/>
　地之不安而急奔以就所安机者人所凴以安也得<lb/>
　凴藉以為安悔可亡矣<lb/>
象曰渙奔其机得願也<lb/>
　當渙之時人皆願求所安夫所願在是而坐失機宜<lb/>
　終身不獲可勝悔乎二奔机則得願所以悔亡曰得<lb/>
　幸之亦危之<lb/>
六三渙其躬无悔<lb/>
<pb n="37b"/>　隂柔不中正有私于己身之象悔不免矣然居得陽<lb/>
　位則才雖未優而志在濟時能為人忘己渙散己躬<lb/>
　而不之恤夫百私皆出于躬能散其躬則濟否未可<lb/>
　知而其心无悔矣此上四爻皆用渙以濟渙者也渙<lb/>
　之象不可在世不可不在身一人各私一身所以渙<lb/>
　而不相屬散其身則渙者化而聚矣<lb/>
象曰渙其躬志在外也<lb/>
　人莫不各私其躬而三能渙之者志有在也身為内<lb/>
<pb n="38a"/>　世為外二者不容並係志在于外自不暇顧身矣<lb/>
六四渙其羣元吉渙有丘匪夷所思<lb/>
　居隂得正上承九五當濟渙之任者也而下无應與<lb/>
　有能散其羣黨之象夫人心渙散之時各為羣黨不<lb/>
　能統一而四能散之解私交以急公事未有如此之<lb/>
　盡善者也占者如是則元吉且既能散其小羣則統<lb/>
　為大羣是其渙之所聚者且如丘之積洵非平常之<lb/>
　人所思及者矣常人止知各結其私豈能公懐若是<lb/>
<pb n="38b"/>象曰渙其羣元吉光大也<lb/>
　渙羣之心可謂光明无私昧廣大不狹小也此其為<lb/>
　元吉而匪夷所思<lb/>
九五渙汗其大號渙王居无咎<lb/>
　當渙之時所宜渙以合人心者莫如號令與居積九<lb/>
　五陽剛中正以居尊位能得濟渙之要故能渙散其<lb/>
　大號大號大政令也布此大號出乎上之中心由中<lb/>
　及外由近及逺雖至幽至逺之處无不被而洽之猶<lb/>
<pb n="39a"/>　人之汗出乎中而洽于四體也又能渙散王之居積<lb/>
　以公諸人夫散其號則天下共見一人之心矣散其<lb/>
　居積則財散而民聚矣天下大勢不其合于一乎庶<lb/>
　于主渙之責无咎矣<lb/>
象曰王居无咎正位也<lb/>
　渙汗渙居其功大矣而止言无咎者以五正居尊位<lb/>
　天下之渙皆其責故必如是而乃可以无咎也王居<lb/>
　无咎是將爻辭節作四字意則全包<lb/>
<pb n="39b"/>上九渙其血去逖出无咎<hi>逖惕同</hi>
　渙極將聚隂柔處之則无以收其勢矣上九以陽剛<lb/>
　之才濟之能出乎渙故渙其傷血則血已去渙其憂<lb/>
　惕則惕已出无咎<lb/>
象曰渙其血逺害也<lb/>
　渙其血血者患害之象害非自去上有以逺之也<lb/>
䷻<hi>兌下坎上</hi>
節亨苦節不可貞<lb/>
<pb n="40a"/>　節有限而止也下兌上坎澤上有水其容有限故為<lb/>
　節凡事有節則裁制有道可以通行无弊而卦體剛<lb/>
　柔均半二五得中其節又不至于過故可亨若節之<lb/>
　過而至于苦則人病其難行是亦不可固守以為正<lb/>
　矣<lb/>
彖曰節亨剛柔分而剛得中<lb/>
　節固有亨道矣而卦體又剛柔分而剛得中葢人情<lb/>
　易流其斷然能自節止者惟剛能之特患剛過則節<lb/>
<pb n="40b"/>　之不近人者多耳今剛柔各半是嚴勁之體與温潤<lb/>
　之意並存也二五之剛得中是斷制之理皆制于所<lb/>
　當制也此二者節而不過故亨也<lb/>
苦節不可貞其道窮也<lb/>
　至于苦節則其道窮而不可行是以不可貞也<lb/>
説以行險當位以節中正以通<lb/>
　夫苦節之道窮而不可貞則節之貴于通可知通者<lb/>
　所以亨也卦徳兌説人于所説必務進而不知止乃<lb/>
<pb n="41a"/>　前遇艱險阻其所為則思自止矣方説而止是節道<lb/>
　也然節之善否全視主節之人而卦體九五實得位<lb/>
　以主節于上夫五之主節為何如哉五葢中正者也<lb/>
　内无輕重偏畸之情外有義理適當之則則其所為<lb/>
　節者皆天理民彝所不容已而通行于天下而无弊<lb/>
　者也夫節出于中正而可通此節之所以為亨而非<lb/>
　苦節比也<lb/>
天地節而四時成節以制度不傷財不害民<lb/>
<pb n="41b"/>　推而言之何往非節也天地無節則寒暑陵奪失序<lb/>
　不成為四時矣國家无節則多取濫用傷財以害民<lb/>
　矣惟天地之氣有節而四時乃成惟立制度以為節<lb/>
　取之有則用之有經則不傷財不害民凡此皆有賴<lb/>
　于節甚矣節道之大也<lb/>
象曰澤上有水節君子以制數度議徳行<lb/>
　君子之節莫大于節民節身二者而已節民之道于<lb/>
　凡儀文器物必為制多寡之數隆殺之度焉天下所<lb/>
<pb n="42a"/>　以无踰節之俗節已之道于存心制行必商議其宜<lb/>
　操何術宜執何行焉一身所以无失節之舉<lb/>
初九不出戸庭无咎<lb/>
　當節之初未可以行而陽剛得正亦能節而自止象<lb/>
　為靜止自歛不出戸外之庭慎宻如是又安得咎<lb/>
象曰不出戸庭知通塞也<lb/>
　初非耑于止也時尚塞耳兼知通塞之宜而後能時<lb/>
　止則止不出戸庭豈姑以退閉掩拙哉<lb/>
<pb n="42b"/>九二不出門庭凶<lb/>
　二當可行之時矣而失剛不能有為不正乖于事理<lb/>
　又上无應與故知節而不知通象為不出門内之庭<lb/>
　凶道也妄動固足召災固執亦能取禍也初本在戸<lb/>
　内而不出戸是守其固然二應在門外而不出門則<lb/>
　喪其當然也初前遇竒戸象二前遇偶門象<lb/>
象曰不出門庭凶失時極也<lb/>
　君子貴乎乘時時不可失不出門庭失時甚矣<lb/>
<pb n="43a"/>六三不節若則嗟若无咎<lb/>
　隂柔不中正非能節者侈于前必困于後既不節則<lb/>
　必嗟安所歸咎<lb/>
象曰不節之嗟又誰咎也<lb/>
　三之嗟以不節而自致者也又誰咎乎<lb/>
六四安節亨<lb/>
　九五主節于上六四承之然使承善節之道而已不<lb/>
　能順中正之理日在吾前而内不勝其邪倚之私上<lb/>
<pb n="43b"/>　亦无以益我也四柔順則能受節得正則又近于節<lb/>
　故承五之道而安然自有其節亨道也<lb/>
象曰安節之亨承上道也<lb/>
　安由于能承承由于順正<lb/>
九五甘節吉<lb/>
　五為節主而能以中正節天下其節道皆恊人之性<lb/>
　宜人之情樂易而无所艱苦是為甘節吉道也以此<lb/>
　而往人説從之有嘉尚之功矣<lb/>
<pb n="44a"/>象曰甘節之吉居位中也<lb/>
　既曰節則不患不正而患不中故五之甘得之正者<lb/>
　固不少而得之中者尤多也<lb/>
上六苦節貞凶悔亡<lb/>
　易以道義配禍福而道義尤重于禍福上六居節之<lb/>
　極節之苦者也雖貞實凶然此終知有節其視不節<lb/>
　之嗟逺矣悔亡<lb/>
象曰苦節之凶其道窮也<lb/>
<pb n="44b"/>　苦節之所以貞而凶者以其道之窮也總之節道中<lb/>
　正則通而亨吉過則窮而凶<lb/>
䷼<hi>兌下巽上</hi>
中孚豚魚吉利涉大川利貞<lb/>
　孚信也二隂在内四陽在外是中虚也二五剛中是<lb/>
　中實也中虚者心體淨明中无私偽孚之本也中實<lb/>
　者意念誠懇中无浮妄孚之質也又下説以應上上<lb/>
　巽以順下上下交孚故名中孚夫孚信之道以何為<lb/>
<pb n="45a"/>　極必其誠意所積雖无知如豚魚亦可感動則其无<lb/>
　所不格可知是乃吉道也至信之道以涉險難則不<lb/>
　僥倖不欲速人樂助之大險可濟而卦象木在澤上<lb/>
　外實内虚亦有乘木舟虚之象故利涉大川雖然至<lb/>
　信可以感豚魚涉險難但感物不以正則違道干譽<lb/>
　者有之涉川不以正則行險苟免者有之故信必以<lb/>
　正乃利<lb/>
彖曰中孚柔在内而剛得中説而巽孚乃化邦也<lb/>
<pb n="45b"/>　卦名中孚者卦體以全體言為二柔在内分二體言<lb/>
　二五之剛得上下之中中虚中實皆孚象也卦徳下<lb/>
　説從而上順理是上下相孚也夫上下相孚則非獨<lb/>
　吾臣吾民而已乃由近及逺化及萬邦皆與我孚也<lb/>
豚魚吉信及豚魚也<lb/>
　言信而必曰豚魚吉者豚魚至无知而信足以及之<lb/>
　則信无不及矣故吉也<lb/>
利涉大川乘木舟虚也<lb/>
<pb n="46a"/>　信之可以涉川者卦象木在澤上既有乘木之象外<lb/>
　實内虚又有舟虚之象乘木者實理之用舟虚者虚<lb/>
　中之能皆信之所以利也<lb/>
中孚以利貞乃應乎天也<lb/>
　信道至矣而必利乎貞者葢正者天理天理本實而<lb/>
　吾不敢虚天理本真而吾不敢妄凡吾之所為誠篤<lb/>
　不欺者一皆天理之本然理本不可偽而吾即如其<lb/>
　无偽者以應之故孚雖可以感无知濟險難未敢必<lb/>
<pb n="46b"/>　其盡合乎天惟利貞乃應乎天也此中孚之極致也<lb/>
象曰澤上有風中孚君子以議獄緩死<lb/>
　風感水受自然相應孚象也君子之孚莫大于議獄<lb/>
　獄之未決是以貴議君子恐其察之不審而誤陷无<lb/>
　辜也寧姑緩其死以待議之徐定是其至誠惻怛之<lb/>
　心何如也君子于天下之事无所不盡其誠而此則<lb/>
　人之生死攸係尤其大者<lb/>
初九虞吉有他不燕<lb/>
<pb n="47a"/>　當孚之初與六四為正應四可信者也夫相信之道<lb/>
　貴審之于初當初而虞度其可信者信之則吉若復<lb/>
　有他志焉我心既貳于彼彼心亦必不一于我或又<lb/>
　信非所信此皆不能得所燕安也惟在初而審其可<lb/>
　信者信之則交正而有倚心安身亦安也<lb/>
象曰初九虞吉志未變也<lb/>
　初九則志尚未變故于此時即虞之乃吉也<lb/>
九二鳴鶴在隂其子和之我有好爵吾與爾靡之<lb/>
<pb n="47b"/>　九二中實九五亦以中實應之象如鳴鶴在隂鳴者<lb/>
　自鳴而其子自和之天然之孚應也所以然者葢我<lb/>
　之中實我之美徳也美徳人所同好故美徳雖在我<lb/>
　而爾亦係戀之也抑美徳人所同好而必有是徳者<lb/>
　乃知好之故美徳在我惟吾與爾係戀之也鶴陽鳥<lb/>
　九象在隂二象其子五也我吾指二爾指五好爵以<lb/>
　喻美徳<lb/>
象曰其子和之中心願也<lb/>
<pb n="48a"/>　凡人心同愛此一物則兩意自不期而應其子和之<lb/>
　以二五中心同願愛此美徳故不覺其和之也豈強<lb/>
　致哉<lb/>
六三得敵或鼔或罷或泣或歌<lb/>
　隂柔不中正則躁而无常居説之極則流而无節然<lb/>
　使得善應之助猶可資以為主乃六三所得之敵應<lb/>
　則窮信不通之上九不足倚賴者也我既无主于心<lb/>
　而所應又不能主張于我故作止无常哀樂无節或<lb/>
<pb n="48b"/>　鼔或罷或泣或歌心无所定也<lb/>
象曰或鼔或罷位不當也<lb/>
　爻歸咎于敵象歸咎于三<lb/>
六四月幾望馬匹亡无咎<lb/>
　居隂得正位近于君其純柔之徳足以取信于君而<lb/>
　又居近君之地權勢方盛月幾望之象也且初與已<lb/>
　為匹而四能絶之以上信于五心純于主无咎兩馬<lb/>
　為匹<lb/>
<pb n="49a"/>象曰馬匹亡絶類上也<lb/>
　人心患有所係而不能絶四能絶已之類以上信于<lb/>
　五豈有咎乎<lb/>
九五有孚攣如无咎<lb/>
　剛健中正有孚之徳又居尊位而為孚之主下應九<lb/>
　二與之同徳宜其相孚之攣固也夫為孚之主者天<lb/>
　下之誠偽皆係于我遇有徳而不能誠交无以作天<lb/>
　下交孚之志皆我咎也故五无咎<lb/>
<pb n="49b"/>象曰有孚攣如位正當也<lb/>
　正謂剛健中正有孚之徳也當謂居尊位為孚之主<lb/>
　也<lb/>
上九翰音登于天貞凶<lb/>
　翰音鷄也巽象居巽極有登天象上九處信之極固<lb/>
　執失理信非所信而不知變若翰音非登天之物而<lb/>
　強欲登天不誠難乎雖所信者正理而適取凶矣<lb/>
象曰翰音登于天何可長也<lb/>
<pb n="50a"/>　理之通者可長若翰音登天果可乆乎<lb/>
䷽<hi>艮下震上</hi>
小過亨利貞可小事不可大事飛鳥遺之音不宜上宜<lb/>
　下大吉<lb/>
　小隂也四隂在外二陽在内隂多于陽小者過也故<lb/>
　名小過隂既過于陽以勢而言隂可亨矣以理而言<lb/>
　則小者之當過時自有所可行所不可行之正則恃<lb/>
　勢而妄作違理而乖分何利乎故必利于貞也何以<lb/>
<pb n="50b"/>　為貞卦之過者柔也二五之柔得中以處小事可矣<lb/>
　卦之少者剛也三四之剛又皆失位而不中以舉大<lb/>
　事不可也可小不可大此小過之貞也卦畫内實外<lb/>
　虚又有飛鳥之象飛鳥雖在上而飛鳥所遺之音則<lb/>
　聞于下不聞于上處小過者體此象凡事不宜髙已<lb/>
　自上惟宜收歛退約自處于下則萬全无害而大吉<lb/>
　矣此又小過之貞也小過之所利者此也可恃其亨<lb/>
　乎葢小過于大分不正而事不順如臣子而過于君<lb/>
<pb n="51a"/>　父僚屬而過于官長天下亦時有此事但其過者勢<lb/>
　也終不可過者理也小過于大而極恣其勢能保厥<lb/>
　終者有之乎故教以任小辭大而卑下自處乃理之<lb/>
　正也天地之大經也其教天下之為小者至矣若文<lb/>
　王三分有二小過也以服事殷則貞而不過也<lb/>
彖曰小過小者過而亨也<lb/>
　卦名小過者卦體小者過惟過所以亨也<lb/>
過以利貞與時行也<lb/>
<pb n="51b"/>　過而戒以利貞者小過之時即有小者處過之理使<lb/>
　過者非小小不必戒也使小者不過小亦不必戒也<lb/>
　惟小者本不可過而適處過時則隨時自盡必有過<lb/>
　而不過之理所謂貞也<lb/>
柔得中是以小事吉也剛失位而不中是以不可大事<lb/>
　也<lb/>
　卦體之柔二五得中柔本不可有事以得中則可小<lb/>
　事得中本可有事以柔得中僅可小事也卦體之剛<lb/>
<pb n="52a"/>　不居二五而居三四是失位也而三四皆不中成大<lb/>
　事在剛而此卦之剛位與徳胥失之是以不可大事<lb/>
　也<lb/>
有飛鳥之象焉飛鳥遺之音不宜上宜下大吉上逆而<lb/>
　下順也<lb/>
　再觀卦體二陽鳥身四隂鳥翼有飛鳥之象焉故取<lb/>
　義飛鳥遺之音而戒以不宜上宜下大吉者隂小本<lb/>
　下苟乘勢之過而妄欲自上乃逆分之為惟不恃勢<lb/>
<pb n="52b"/>　而守卑下則順也故宜下也<lb/>
象曰山上有雷小過君子以行過乎恭喪過乎哀用過<lb/>
　乎儉<lb/>
　山上有雷其聲小過君子亦宜有小過者若行喪用<lb/>
　日用常近之事于此而過小者之過所謂可小事也<lb/>
　且恭哀儉此皆自處退小之道不厭其過若行而傲<lb/>
　喪而易用而奢此乃斷不可過者是可過于小而終<lb/>
　不可過于大也又恭哀儉大過則為足恭為滅性為<lb/>
<pb n="53a"/>　鄙嗇是可小過而不可甚過也此二義又所謂宜下<lb/>
　也<lb/>
初六飛鳥以凶<lb/>
　飛鳥遺之音則下而不上單言飛鳥則上而不下矣<lb/>
　初六當過之時而隂性多躁又上應九四志急上行<lb/>
　一于過上而不可止若飛鳥之一于飛而逝也以此<lb/>
　致凶何疑<lb/>
象曰飛鳥以凶不可如何也<lb/>
<pb n="53b"/>　過上取凶自取之无可如何也<lb/>
六二過其祖遇其妣不及其君遇其臣无咎<lb/>
　柔順之質守正得中過而不過故由其進言之則過<lb/>
　三四之陽而反遇乎六五之隂為過其祖遇其妣之<lb/>
　象夫過于陽已為過矣過陽而反遇隂則无強盛之<lb/>
　患是未嘗過也由其不進言之則不敢上及乎六五<lb/>
　而自安其分不及其君適遇其臣无陵上之嫌亦未<lb/>
　嘗過也處過而不過无咎矣<lb/>
<pb n="54a"/>象曰不及其君臣不可過也<lb/>
　二之不及其君以理斷之臣本不可過盛也臣而過<lb/>
　則及君矣<lb/>
九三弗過防之從或戕之凶<lb/>
　小過之時事每過當然後得中況九三以剛正處羣<lb/>
　隂之中衆所忌害而三自恃其剛不肯過為之防備<lb/>
　則或出其不意而戕之矣凶<lb/>
象曰從或戕之凶如何也<lb/>
<pb n="54b"/>　凶如何言凶之甚<lb/>
九四无咎弗過遇之往厲必戒勿用永貞<lb/>
　當過之時以剛居柔行過乎恭无咎之道也何也四<lb/>
　葢弗過于剛而適遇其宜也設若更往而有為則過<lb/>
　剛矣厲道也不可不戒也然而時各有宜非徒守一<lb/>
　過恭之道遂可以處此无患也剛柔互施不可過剛<lb/>
　而亦非不可用剛此陽剛處小過之大權大用也<lb/>
　　方憂九三之凶而忽見四之不過故首係之无咎<lb/>
<pb n="55a"/>象曰弗過遇之位不當也往厲必戒終不可長也<lb/>
　弗過遇之正因位不當則不過于剛也往厲必戒然<lb/>
　終不長守之為貞也長即永意<lb/>
六五宻雲不雨自我西郊公弋取彼在穴<lb/>
　隂柔非有為之才居尊又過上而不下且當隂過之<lb/>
　時故不能有為為宻雲不雨自我西郊之象夫在我<lb/>
　不足有為而六二正應可取以為助二去我逺故宜<lb/>
　弋而取之二在下體幽隠之處故有在穴之象然兩<lb/>
<pb n="55b"/>　隂相助究亦不能濟大事也<lb/>
象曰宻雲不雨已上也<lb/>
　卦本小過小而至于居五髙上已甚不能下人故不<lb/>
　足有為也<lb/>
上六弗遇過之飛鳥離之凶是謂災眚<lb/>
　隂性本躁又居動極過極過之太髙而甚逺大悖可<lb/>
　小宜下之義者也故弗遇其宜而一于過之若飛鳥<lb/>
　之逺去穿雲沒影而離之矣凶道也天災人眚並至<lb/>
<pb n="56a"/>　然則隂之過甚豈隂之福乎<lb/>
象曰弗遇過之已亢也<lb/>
　弗遇過之葢太亢而不降也<lb/>
䷾<hi>離下坎上</hi>
既濟亨小利貞初吉終亂<hi>亨小作小亨</hi>
　既濟事之既成也水火相交互成其用事之所以濟<lb/>
　也六爻皆正剛柔得當亦事之所以濟也故名既濟<lb/>
　濟固亨矣惜其為既濟則盛運已過所餘无幾惟小<lb/>
<pb n="56b"/>　亨而已處此者惟利于固守正理不可以履盛運而<lb/>
　肆然滿志自敗其義理之度也當濟之初固可云吉<lb/>
　而其終未有不亂葢初畏理而終玩法貞不貞之别<lb/>
　也可不戒乎<lb/>
彖曰既濟亨小者亨也<lb/>
　既濟之亨葢大事之亨已過矣今則惟餘小節細目<lb/>
　之間日向于亨而已小者亨也<lb/>
利貞剛柔正而位當也<lb/>
<pb n="57a"/>　戒以利貞者卦體剛柔皆正而位皆當也處濟者无<lb/>
　論其才之剛與柔而一稟于正焉如此卦之六爻可<lb/>
　也<lb/>
初吉柔得中也<lb/>
　初吉六二居下卦方濟之初而以柔得中柔能慎畏<lb/>
　而得中則善處事機不失于退懦是以吉也<lb/>
終止則亂其道窮也<lb/>
　終亂非終之自能亂也人處終而有止心以為已安<lb/>
<pb n="57b"/>　矣已成矣无事于憂勤矣則亂由之而起葢其道已<lb/>
　趨于窮極而无復向治不已之心非天使然實人之<lb/>
　不善也<lb/>
象曰水在火上既濟君子以思患而豫防之<lb/>
　既濟非有患而患即生于既濟夫既濟之日患固未<lb/>
　形也患不可見而吾能以思見患循勢按理以思其<lb/>
　患之所必至而豫為防之則長濟而永无患矣<lb/>
初九曳其輪濡其尾无咎<lb/>
<pb n="58a"/>　輪在下尾在後初象也既濟初吉終亂故初九當既<lb/>
　濟之初尚能心存謹戒可前也而尚曳其輪可濟也<lb/>
　而尚濡其尾慎畏如是不致以侈肆釀敗故无咎<lb/>
象曰曳其輪義无咎也<lb/>
　咎生于不慎初有曵輪之慎自无致咎之理<lb/>
六二婦喪其茀勿逐七日得<lb/>
　二以文明中正上應九五剛健中正之君宜得行其<lb/>
　志也而九五居既濟之時无復有為之志不能下求<lb/>
<pb n="58b"/>　于二二雖有徳而不得行若婦喪其蔽車之茀而无<lb/>
　以行也然中正之道不可終廢既濟之盛有時而過<lb/>
　則天下資我中正之道甚急矣我可以行矣若茀喪<lb/>
　不待追逐而七日可復得也<lb/>
象曰七日得以中道也<lb/>
　中道在我則濟世者非我而誰故可必其七日得<lb/>
九三髙宗伐鬼方三年克之小人勿用<lb/>
　九三重剛當既濟之時而用剛若髙宗當殷道既興<lb/>
<pb n="59a"/>　之後而興兵以伐鬼方之象也然以髙宗之盛伐鬼<lb/>
　方小國必三年乃克之則不及髙宗者可知矣甚矣<lb/>
　用剛之難也其可以小人任之乎行兵而用小人是<lb/>
　平一亂生一亂也處濟時者可不鑒乎<lb/>
象曰三年克之憊也<lb/>
　三年然後克之是勞費財力困憊已甚也處既濟之<lb/>
　後斷不可輕動矣葢人主之勤兵逺方者必其以極<lb/>
　剛之資而當極盛之時故不勝其貪與忿而必逞志<lb/>
<pb n="59b"/>　于一擊于是好事小人爭起而迎合其意開釁滋亂<lb/>
　財力殫窮功未奏而盛業已壊矣此爻以九三過剛<lb/>
　而當既濟又離為戈兵正合此象故聖人甚言其克<lb/>
　之之難又申戒以小人勿用至矣哉<lb/>
六四繻有衣袽終日戒<hi>繻當作濡</hi>
　濡謂舟漏而水浸入也六四處既濟而重柔能慎故<lb/>
　防患有具終日存畏戒之心若濡有衣袽而其心且<lb/>
　終日戒也<lb/>
<pb n="60a"/>　　雲峯胡氏曰乘舟者不可以无濡而忘衣袽亦不<lb/>
　　可謂衣袽已備而忘戒懼水浸至而不知則雖有<lb/>
　　衣袽不及施矣備患之具不失于尋常而慮患之<lb/>
　　心又不忘于頃刻此處既濟之道也<lb/>
象曰終日戒有所疑也<lb/>
　人必有疑于心而後防之四之終日戒其心實見其<lb/>
　生患之處而疑之也其心又不知患之于何生而若<lb/>
　有所疑之也<lb/>
<pb n="60b"/>九五東鄰殺牛不如西鄰之禴祭實受其福<lb/>
　東陽五也西隂二也九五雖居尊而時已過不如六<lb/>
　二在下而始得時象為東鄰殺牛之盛祭反不如西<lb/>
　鄰之薄祭可以受福也<lb/>
象曰東鄰殺牛不如西鄰之時也實受其福吉大來也<lb/>
　東鄰雖殺牛不如西鄰之時也實受其福二當初吉<lb/>
　之時吉正大來而未已此其時之盛豈五所及乎<lb/>
上六濡其首厲<lb/>
<pb n="61a"/>　在上首象既濟極而將亂險極又為難濟而上以隂<lb/>
　柔處之力不能支漸見沈沒象如濡其首厲矣<lb/>
象曰濡其首厲何可乆也<lb/>
　涉險而至于濡首尚安能久支乎<lb/>
䷿<hi>坎下離上</hi>
未濟亨小狐汔濟濡其尾无攸利<lb/>
　未濟事未成之時也水火不相為用事之所以未濟<lb/>
　也六爻皆不當位亦事之所以未濟也故名未濟夫<lb/>
<pb n="61b"/>　未濟非不濟也尚未濟耳有終濟之望焉且六五柔<lb/>
　中能知畏慎亨可必也但所以致亨者必敬慎乃克<lb/>
　有濟若懈于將成則終不濟如小狐之幾于濟而濡<lb/>
　其尾焉是終未濟也何利之有狐性善疑畏然惟老<lb/>
　狐知畏故履冰而聴懼其陷也若小狐則不知畏慎<lb/>
　而輕濟濡尾者多矣人之老成者多周慎而新鋭者<lb/>
　必鮮終亦猶是焉<lb/>
彖曰未濟亨柔得中也<lb/>
<pb n="62a"/>　未濟而可以亨者六五柔得中則能小心慎宻而未<lb/>
　濟者濟矣故亨<lb/>
小狐汔濟未出中也濡其尾无攸利不續終也雖不當<lb/>
　位剛柔應也<lb/>
　曰汔濟是幾至于濟而己未出乎險中也宜何如敬<lb/>
　宻而乃濡其尾无攸利是始勇于濟而不能敬慎以<lb/>
　繼續其終也然此卦卦體亦猶有可濟之理雖六爻<lb/>
　不當位事失其正未可有濟而剛柔皆相應則又有<lb/>
<pb n="62b"/>　互相為用之義可以交助成功豈終于弗濟哉<lb/>
象曰火在水上未濟君子以慎辨物居方<lb/>
　水火異物各居其所君子由是知物類不同則所居<lb/>
　宜異辨之稍未精則居之有未當故必慎辨物宜而<lb/>
　使各居其方也<lb/>
初六濡其尾吝<lb/>
　以隂居下无才无位當未濟之初又非其時故未能<lb/>
　自進若狐之濡其尾自取吝耳既濟初九濡其尾才<lb/>
<pb n="63a"/>　可濟而自止也故无咎此爻濡其尾才不能濟而將<lb/>
　溺也故吝<lb/>
象曰濡其尾亦不知極也<lb/>
　　雷氏曰初六知始之欲濟而不知終之不能續故<lb/>
　　曰亦不知極也極者終窮之謂<lb/>
九二曳其輪貞吉<lb/>
　以二應五以下濟上事也然下剛上柔是恃其濟時<lb/>
　之才而陵忽于上失正取凶矣九二居柔得中卑恭<lb/>
<pb n="63b"/>　守分能自止于下而不進若曳退其輪貞吉之道也<lb/>
　　程傳曰剛過則好犯上而順不足唐之郭子儀李<lb/>
　　晟當艱危未濟之時能極其恭順所以為得正而<lb/>
　　能保其終吉也<lb/>
象曰九二貞吉中以行正也<lb/>
　九二非正而能貞吉者本其心之中以行正也宅心<lb/>
　中順故能以義理自約而得為下之正<lb/>
六三未濟征凶利涉大川<lb/>
<pb n="64a"/>　隂柔不中正无才徳也當未濟之時時難為也故事<lb/>
　未有濟而以征則凶然以柔乘剛與以剛乘險者不<lb/>
　同將出乎坎與未出險中者不同又可以涉大川矣<lb/>
象曰未濟征凶位不當也<lb/>
　爻兼才徳與時言之象耑責其无徳<lb/>
九四貞吉悔亡震用伐鬼方三年有賞于大國<lb/>
　以九居四不正有悔必也勉而為貞因時順理不汲<lb/>
　汲以求進不違道以妄進則吉而悔亡矣然以不貞<lb/>
<pb n="64b"/>　之資欲勉而貞非極其震動以大為克治至于用力<lb/>
　之乆不能也若震奮以伐鬼方必三年之乆乃克成<lb/>
　功而受賞于大國也<lb/>
象曰貞吉悔亡志行也<lb/>
　貞則吉悔亡者勉而為貞則濟時之未濟其志得行<lb/>
　是為吉悔亡葢得行其志即吉无不得行志之悔即<lb/>
　悔亡而皆原于貞四其可不貞乎<lb/>
六五貞吉无悔君子之光有孚吉<lb/>
<pb n="65a"/>　以六居五本非正也然有文明之徳又有虚已應剛<lb/>
　之善皆正道故得貞而吉雖有悔不為悔矣然五之<lb/>
　貞又非特无悔而已其文明虚中之徳發越于事為<lb/>
　之間使人可望而知者葢有光焉凡君子之光著于<lb/>
　外者莫非實徳誠意之流行而非飾致也自其貞言<lb/>
　之固見為吉而自其光言之又見為吉也<lb/>
象曰君子之光其暉吉也<lb/>
　君子之光于何見其吉葢光之散見于事物者處處<lb/>
<pb n="65b"/>　照映而不可掩積徳之效見于此矣是即其吉也<lb/>
上九有孚于飲酒无咎濡其首有孚失是<lb/>
　剛明有能濟之才又居未濟之極乃將濟之時于此<lb/>
　復何為哉惟自信自養有孚于飲酒以聴天命之自<lb/>
　至耳以是才當是時故宜安樂以靜待而非失于荒<lb/>
　逸也何咎若遂縱而不反以至于沈溺若狐涉水而<lb/>
　濡其首則又過于自信而失其義之當矣葢有孚于<lb/>
　飲酒者安養以待有為則義之是也若處于患難知<lb/>
<pb n="66a"/>　其无可奈何而放意不反與恃其將濟遂以為不足<lb/>
　介意而懈荒自敗皆誤用飲酒之説而失其是者也<lb/>
象曰飲酒濡首亦不知節也<lb/>
　飲酒豈徒自荒逸已哉而至于濡首亦甚不知節矣<lb/>
　知節則安樂之中自有敬畏之意矣<lb/>
　<lb/>
　<lb/>
　<lb/>
<pb n="66b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀易日鈔卷六<lb/>
</p>

  </div>
            <div>
<head>讀易日鈔卷七</head> <lb/>
    <p>
<pb n="1a"/>欽定四庫全書<lb/>
　讀易日鈔卷七<lb/>
　　　　　　　　　　　　　賛善張烈撰<lb/>
繋辭上傳<lb/>
　繋辭即文王周公所作之辭繋于卦爻之下者上下<lb/>
　經是也此則孔子所述之傳以通論一經之大體凡<lb/>
　例<lb/>
　　第一章<lb/>
<pb n="1b"/>天尊地卑乾坤定矣卑髙以陳貴賤位矣動静有常剛<lb/>
　柔斷矣方以類聚物以羣分吉凶生矣在天成象在<lb/>
　地成形變化見矣是故剛柔相摩八卦相盪鼔之以<lb/>
　雷霆潤之以風雨日月運行一寒一暑乾道成男坤<lb/>
　道成女乾知大始坤作成物乾以易知坤以簡能易<lb/>
　則易知簡則易從易知則有親易從則有功有親則<lb/>
　可久有功則可大可久則賢人之徳可大則賢人之<lb/>
　業易簡而天下之理得矣天下之理得而成位乎其<lb/>
<pb n="2a"/>　中矣<lb/>
　易之為書也人徒知其為聖人所作然聖人豈自以<lb/>
　其意為之凡易所具皆天地間自然之理聖人特一<lb/>
　一形出以示人耳夫易中有純陽純隂之卦焉謂之<lb/>
　乾坤卦之内外爻之承乘有上下之位焉謂之貴賤<lb/>
　卦爻之體有隂陽之别焉謂之剛柔有占决之辭焉<lb/>
　謂之吉凶蓍䇿中之卦爻有隂變陽陽化隂之象焉<lb/>
　謂之變化凡此皆易所具也然何一非天地所已具<lb/>
<pb n="2b"/>　者試觀天居上而臨下如此其尊是健也地居下而<lb/>
　承上如此其卑是順也何必作易始有乾坤一觀于<lb/>
　天之尊地之卑而易之所謂乾坤者蚤已確然定矣<lb/>
　天地萬物之散殊互有卑互有髙如是其陳列于目<lb/>
　前也何必作易始有貴賤觀于卑髙以陳而易之所<lb/>
　謂貴賤者已班班位列于此矣天地萬物之性有常<lb/>
　動者强之使静不可即偶静亦非其常也惟其為陽<lb/>
　也有常静者强之使動不可即偶動亦非其常也惟<lb/>
<pb n="3a"/>　其為隂也何必作易始有剛柔觀于動静之有常而<lb/>
　易之所謂剛柔者已判然分斷于此矣事情所向善<lb/>
　有善之類惡有惡之類方各以類而聚也人與物善<lb/>
　有善之羣惡有惡之羣物各以羣而分也善類善羣<lb/>
　必吉惡類惡羣必凶何必作易始有吉凶觀于類聚<lb/>
　羣分而易之所謂吉凶者已自然生于此矣隂陽一<lb/>
　氣也在天則成象而可仰在地則成形而有實而成<lb/>
　象成形各有變化也何必作易始有變化觀于成象<lb/>
<pb n="3b"/>　成形而易之所謂變化者已隠然露現于此矣若是<lb/>
　乎易之所有無非天地所先有夫未作易之先而凡<lb/>
　易所有無不悉具于天地是故聖人之作易也凡易<lb/>
　之理亦無不悉見于天地聖人見天地間觸目皆隂<lb/>
　陽于是畫一連亘而實者曰剛畫一中斷而虚者曰<lb/>
　柔一剛一柔互相加上而成四象曰太剛少柔少剛<lb/>
　太柔四象之上又以一剛一柔互加之而成八卦曰<lb/>
　乾兌離震巽坎艮坤蓋兩畫互加有似乎相摩戛者<lb/>
<pb n="4a"/>　于是始有八卦矣八卦既成于是每一卦各以八卦<lb/>
　迭加其上有似乎相推盪者而六十四卦始備則易<lb/>
　卦之變化極矣易卦之變化已極而凡成象成形之<lb/>
　變化孰非具于易乎以成象言之姑槩舉其類不有<lb/>
　鼓之以雷霆潤之以風雨者乎不有日月運行一寒<lb/>
　一暑者乎若是者皆易理也如震為雷巽為風坎為<lb/>
　雨離為日坎為月自復至乾而暑自姤至坤而寒仰<lb/>
　觀于天之成象而無在非易理矣以成形言之姑舉<lb/>
<pb n="4b"/>　夫動物不有得陽氣之純為男得隂氣之純為女者<lb/>
　乎若是者亦易理也易有乾有坤凡卦之以陽為主<lb/>
　者皆男也皆得乾之道而成者也凡卦之以隂為主<lb/>
　者皆女也皆得坤之道而成者也俯察于地之成形<lb/>
　而無在非易理矣信乎聖人作易之後天地間所有<lb/>
　无往而非易也要之易理无外于乾坤極之天地之<lb/>
　功化賢聖之徳業莫不盡于乾坤者是乾坤也以對<lb/>
　立之義言之則分屬男女矣以相須之義言之則一<lb/>
<pb n="5a"/>　司始一司成共成其化焉乾者至陽之氣有乾以施<lb/>
　于先而物之生氣起焉故凡物生之始而生理即无<lb/>
　所不全者皆乾管之也此天道也坤者至隂之氣有<lb/>
　坤以受于後故乾方資始而坤即起而成之此地道<lb/>
　也惟乾知大始則其始物非必逐物以始之也乾自<lb/>
　行其動健之性无意始物而物自資以為始在乾本<lb/>
　无難也是以易而知大始矣惟坤作成物則其成物<lb/>
　非有勞于乾施之外也坤自守其順静之性有一始<lb/>
<pb n="5b"/>　自有一成在坤本不煩也是以簡而能成物矣以天<lb/>
　地功化之大而其事无非易簡可見天下之理不出<lb/>
　乾坤外也人誠能健以去私而存心如乾之易則其<lb/>
　心明白無私而人易知之矣能順以循理而處事如<lb/>
　坤之簡則其事要約不擾而人易從之矣易知則我<lb/>
　之心即人之心人孰不與之同心故有親易從則我<lb/>
　所為皆人所欲為人孰不與之協力故有功有親則<lb/>
　因信從之衆而驗吾理之不可易雖進于久可也有<lb/>
<pb n="6a"/>　功則兼天下之力而所圖无不成所為无不備雖進<lb/>
　于大可也夫人心孰無所得而人不信之後且自疑<lb/>
　惟可幾于久則所得有大過人者是賢人之徳也人<lb/>
　之于事孰无所成而人不助之所就甚小惟可幾于<lb/>
　大則所成有大過人者是賢人之業也然猶未已也<lb/>
　由可久可大而進之立心一純乎易止此明白共見<lb/>
　之心即天下所共然之理易者是理不易者非理吾<lb/>
　易之外无餘理則天下之理無一不具于吾心之中<lb/>
<pb n="6b"/>　矣制事一純于簡止此要約不煩之事即天下所共<lb/>
　由之理簡者是理不簡者非理吾簡之外無餘理則<lb/>
　天下之理無一不見于事為之際矣易簡而天下之<lb/>
　理得矣至于舉天下之理而悉歸于易簡之中則徳<lb/>
　為盛徳業為大業天以易在上地以簡在下而吾心<lb/>
　兼之可與天地並立而成位乎中矣信乎易理之包<lb/>
　括天地者惟在一乾坤人學易而能體備乾坤之徳<lb/>
　亦即可與天地並大也學者觀易于未畫之先驗易<lb/>
<pb n="7a"/>　于既畫之後極其合撰天地之妙而要歸之乾坤易<lb/>
　簡可知所以學易矣<lb/>
　　第二章<lb/>
聖人設卦觀象繋辭焉而明吉凶剛柔相推而生變化<lb/>
　是故吉凶者失得之象也悔吝者憂虞之象也變化<lb/>
　者進退之象也剛柔者晝夜之象也六爻之動三極<lb/>
　之道也是故君子所居而安者易之序也所樂而玩<lb/>
　者爻之辭也是故君子居則觀其象而玩其辭動則<lb/>
<pb n="7b"/>　觀其變而玩其占是以自天祐之吉无不利<lb/>
　伏羲既已作易矣文周聖人于是設列伏羲所畫之<lb/>
　卦而一一詳考其象繋辭焉以明著其吉凶此易所<lb/>
　以有辭也所以然者卦爻不過剛柔而剛柔初無一<lb/>
　定之象總此六位忽而剛居之忽而柔居之互相推<lb/>
　盪是以剛化柔柔變剛變化不一則各卦有各卦之<lb/>
　象各爻有各爻之象苟不各觀其象各繋之辭則吉<lb/>
　凶何由以明乎夫惟觀象以繋辭而象有剛柔相推<lb/>
<pb n="8a"/>　之變是故辭與變之内人事造化之理無不備焉辭<lb/>
　之所謂吉凶者非他即人事失得之象也失則凶得<lb/>
　則吉也辭之所謂悔吝者非他即人事憂虞之象也<lb/>
　處事不當至于可憂可虞是以致悔而取吝也卦爻<lb/>
　之剛柔未定而變化方生者非他即造化進退之象<lb/>
　也造化氣機退極而進若柔之變剛進極而退若剛<lb/>
　之化柔也卦爻之變化已成而剛柔已定者非他即<lb/>
　造化晝夜之象也晝則陽用事若柔之已變成剛夜<lb/>
<pb n="8b"/>　則隂用事若剛之已化成柔也夫卦之六爻初二為<lb/>
　地三四為人五上為天本有三才之象今也剛柔變<lb/>
　化流行於六爻之間如此其動而不滯此即地之所<lb/>
　以忽柔忽剛人之所以忽仁忽義天之所以忽隂忽<lb/>
　陽三才極至之道也語及此則卦爻所具之理聖人<lb/>
　所繋之辭真足以包人事括造化而宇内之理一無<lb/>
　所遺矣君子其可不學耶是故易中所著之事理皆<lb/>
　有因時制宜不可亂之序而君子處世其身之所居<lb/>
<pb n="9a"/>　而出入必由須臾不舎者无非易之序也易有爻辭<lb/>
　吉凶悔吝曲盡其㫖而君子之所深樂而玩味者即<lb/>
　此爻之辭也君子于易其躬行心得者如此是故君<lb/>
　子無論平居與有事而皆不離乎易平居無事則觀<lb/>
　卦爻之象而玩其所繋之辭及有事而動則觀卦爻<lb/>
　之變而玩其所值之占動静皆依乎易則居安樂玩<lb/>
　之功至矣随其所為安有不當理而即于凶者是以<lb/>
　自天祐之吉无不利也夫聖人觀象繋辭本以明吉<lb/>
<pb n="9b"/>　凶而必學易如君子乃能有吉而無凶知聖人所以<lb/>
　作又知君子所以學乃可以用易矣<lb/>
　　第三章<lb/>
彖者言乎象者也爻者言乎變者也吉凶者言乎其失<lb/>
　得也悔吝者言乎其小疵也无咎者善補過也是故<lb/>
　列貴賤者存乎位齊小大者存乎卦辨吉凶者存乎<lb/>
　辭憂悔吝者存乎介震无咎者存乎悔是故卦有小<lb/>
　大辭有險易辭也者各指其所之<lb/>
<pb n="10a"/>　文周繋詞其大意可統而論乎曰可文王之辭謂之<lb/>
　彖彖者非他一卦之全體其理必有所似如乾之大<lb/>
　通至正屯之動乎險中皆卦中本具之象彖者所以<lb/>
　言乎象者也此六十四卦之通例也周公之辭謂之<lb/>
　爻爻者非他卦雖一義而爻各有一節之變如初之<lb/>
　為潜二之為見不可執一爻者所以言乎變者也此<lb/>
　三百八十四爻之通例也彖爻之辭中則有吉凶有<lb/>
　悔吝有无咎吉凶者非他言乎卦爻之失得也得則<lb/>
<pb n="10b"/>　吉失則凶也悔吝者非他言乎卦爻之小疵也悔未<lb/>
　至于吉猶有小疵吝未至于凶已有小疵也无咎者<lb/>
　非他卦爻中有已致過矣而善能補其過故以无咎<lb/>
　言之也然則辭之所言无非卦爻所本有而卦爻所<lb/>
　有非聖人之辭亦不能言之如此明切而周至是故<lb/>
　易有貴賤而所以列之使不混者則存乎爻位之上<lb/>
　下矣易有大小而所以齊之使不雜者則存乎卦體<lb/>
　之隂陽矣至于小大貴賤錯綜更迭之間失得互見<lb/>
<pb n="11a"/>　于此而欲辨别其吉凶以開天下之愚則必存乎卦<lb/>
　爻之辭甚矣辭之為功大也辭之為悔吝者聖人實<lb/>
　有憂焉憂之者以其在善惡將分之介故聖人蚤為<lb/>
　憂之欲人决于善而絶于惡庶可以免悔吝也辭之<lb/>
　為无咎者聖人盖震奮其志氣也震之者以其有自<lb/>
　悔之機故聖人急為震之使人歸于无咎也凡此皆<lb/>
　吉凶悔吝无咎之通例也吉凶悔吝无咎之辭皆就<lb/>
　象變所有而言之者也是故就卦言之則有小大就<lb/>
<pb n="11b"/>　辭觀之則有險易要之辭之險者必其卦爻之小者<lb/>
　也隂盛則凶悔吝随之矣辭之易者必其卦爻之大<lb/>
　者也陽盛則吉无咎随之矣聖人之辭豈以意為之<lb/>
　哉不過就卦爻情之所向而聖人指之以示人耳辭<lb/>
　不外乎卦爻此聖人繋辭之總例也<lb/>
　　第四章<lb/>
易與天地凖故能彌綸天地之道仰以觀于天文俯以<lb/>
　察于地理是故知幽明之故原始反終故知死生之<lb/>
<pb n="12a"/>　說精氣為物遊魂為變是故知鬼神之情狀與天地<lb/>
　相似故不違知周乎萬物而道濟天下故不過旁行<lb/>
　而不流樂天知命故不憂安土敦乎仁故能愛範圍<lb/>
　天地之化而不過曲成萬物而不遺通乎晝夜之道<lb/>
　而知故神无方而易无體<lb/>
　言道者至天地而止天地一大隂陽而隂陽之變不<lb/>
　可勝窮故其道无所不備凡聖人著書縱極力發揮<lb/>
　不過著天地之一節安能盡天地之所有而括之使<lb/>
<pb n="12b"/>　不遺析之使不紊哉惟易之為書直從隂陽根原衍<lb/>
　出无窮變化是易書亦自具一世界居然與天地齊<lb/>
　凖盖非法天地而為之而其理之所立與天地同源<lb/>
　共流適相符凖而无二也夫易即天地故天地所有<lb/>
　易无不有之其于天地之道遂能彌之極其周匝而<lb/>
　綸之極其分明也易能彌綸天地之道則極聖人之<lb/>
　能事所謂窮理盡性以至于命者何莫非資之于易<lb/>
　乎何則理之最難窮者莫如幽明死生鬼神使非易<lb/>
<pb n="13a"/>　幾不知幽明為何故死生為何說鬼神為何情狀惟<lb/>
　易從隂陽根原直截剖破故聖人融貫易理于一心<lb/>
　易理洞徹之後仰以此觀于天文之晝夜上下俯以<lb/>
　此察乎地理之南北髙深即知其幽者陽變為隂而<lb/>
　然明者隂化為陽而然无他故也以此而推原人物<lb/>
　所以始又反而求人物所以終即知始之所以生者<lb/>
　氣之凝而隂變為陽終之所以死者氣之盡而陽變<lb/>
　為隂無他說也以此而推氣化之屈伸天下本无是<lb/>
<pb n="13b"/>　物也乃隂精陽氣聚而成物及其乆也其魂氣遊散<lb/>
　而向之為物者遂變壊而烏有于是知精氣之聚者<lb/>
　隂變為陽所以不得不伸而為神也遊魂之散者陽<lb/>
　變為隂所以不得不屈而為鬼也其情狀居然可見<lb/>
　也聖人有得于易而于理無不窮是凡理之在天地<lb/>
　者易無不彌綸之有如此再觀聖人盡性之事人性<lb/>
　之中无所不備猶天地之道无所不有人惟蔽于一<lb/>
　曲不能盡其性之所具則覺天地大而我小天地全<lb/>
<pb n="14a"/>　而我偏與天地不相似而其行之背乎天地者遂多<lb/>
　聖人之心全體皆易性量渾然儼如天地之至大而<lb/>
　无遺又如天地之相資而无缺聖人盡性與天地相<lb/>
　似故天地所有聖人亦必有而不相違也何以見之<lb/>
　性雖无所不有而要而言之有知焉有仁焉知如天<lb/>
　之髙明其清虚變化之體即易之陽也仁如地之博<lb/>
　厚其敦厚確正之體即易之隂也聖人之心全體皆<lb/>
　易則清虚變化之體與敦厚確正之體兩者既相資<lb/>
<pb n="14b"/>　為用而又有以各極其至觀其知既足以周悉人物<lb/>
　之理而仁之所施果能使人得其所物遂其生而道<lb/>
　濟天下焉則知有實用不徒為空疎浮蕩之見不過<lb/>
　矣事有不可直行者聖人從權而旁行此知也然從<lb/>
　權而不失其正不至流于非禮是又其仁也知周道<lb/>
　濟旁行不流其知仁之相資為用者如此且其知有<lb/>
　更深者惟樂天理之當然而不見外物之可好實知<lb/>
　天命之有定而但盡在已所應為故其心不憂而為<lb/>
<pb n="15a"/>　知之極抑其仁有更深者随遇皆安無自擇便利之<lb/>
　意其萬物一體之懐日加肫切安土敦乎仁故自不<lb/>
　能不愛人而為仁之極樂天知命故不憂安土敦乎<lb/>
　仁故能愛其仁知之各極其至者又如此仁知相資<lb/>
　者似天地之相資仁知各至者似天地之各至盖全<lb/>
　易隂陽之用融備于一心故能曲盡性分之理而與<lb/>
　天地相似不違如此是凡性之分見于天地者易亦<lb/>
　无不有以彌綸之也再觀聖人至命之事天命之流<lb/>
<pb n="15b"/>　衍者為化天命所生者為萬物天命之對待而循環<lb/>
　者為晝夜之道此皆隂陽之運也而隂陽之變莫備<lb/>
　于易聖人全體易理則存諸心者隂陽不執之體見<lb/>
　諸事者隂陽時措之用故天地之化有流而為過者<lb/>
　聖人則範圍之使有節制而无或過萬物不能自成<lb/>
　聖人則愛養匡正使人物各遂其性大以成大小以<lb/>
　成小而无或遺幽明死生鬼神凡氣化之相對而又<lb/>
　相生者統謂之晝夜之道聖人知晝之所以為晝又<lb/>
<pb n="16a"/>　知夜之所以為夜且知晝之所以必夜夜之所以必<lb/>
　晝覷破縁由打透消息兼通而黙契焉合此三者是<lb/>
　聖人窮理盡性之功真造至天命之域故聖心之神<lb/>
　妙初无方所之可測聖心之變易初无定體之可指<lb/>
　也盖易理本无方體而聖人渾備易理于心故測聖<lb/>
　心于天地而聖心在焉測聖心于萬物而聖心亦在<lb/>
　焉測聖心于晝夜而亦無不在焉其无方如此也以<lb/>
　之範圍而範圍非一端以之曲成而曲成非一端以<lb/>
<pb n="16b"/>　之通知而通知非一端其无體如此也聖人至命之<lb/>
　事至于无方无體而莫非本于易是命之在天地者<lb/>
　易亦无不有以彌綸之也合聖人用易以窮理盡性<lb/>
　至命者觀之信乎易與天地凖故能彌綸天地之道<lb/>
　矣<lb/>
　　第五章<lb/>
一隂一陽之謂道繼之者善也成之者性也仁者見之<lb/>
　謂之仁知者見之謂之知百姓日用而不知故君子<lb/>
<pb n="17a"/>　之道鮮矣顯諸仁藏諸用鼓萬物而不與聖人同憂<lb/>
　盛德大業至矣哉富有之謂大業日新之謂盛徳生<lb/>
　生之謂易成象之謂乾效法之謂坤極數知來之謂<lb/>
　占通變之謂事隂陽不測之謂神<lb/>
　易之書備天地之道非无由也試思道果何謂天地<lb/>
　間動者為陽静者為隂然一隂矣而又一陽循環不<lb/>
　窮此其間實有所以相乗而不容息者故天地間更<lb/>
　無别物止此二者相為循環是天地人物之定理所<lb/>
<pb n="17b"/>　謂道也誠知一隂一陽之謂道而極天地人物之理<lb/>
　孰不有所謂一隂一陽相因而不容廢者自夫天地<lb/>
　之氣繼静而動氣之方行而此理未蔽于人物之形<lb/>
　是造化本然无雜之善也陽之事也及此氣結成人<lb/>
　物而理随以賦則人物各具之性也隂之事也是天<lb/>
　命之流行賦予亦一隂而一陽不能相無也盖不如<lb/>
　是不謂之道也無奈人性出于善本自无偏而禀氣<lb/>
　不齊各有所蔽有偏于陽動而為仁者據其所見則<lb/>
<pb n="18a"/>　惟以生動發越之意為道在此矣不知其尚有知也<lb/>
　有偏于隂静而為知者則以貞静宻察之意為道止<lb/>
　此矣不知其更有仁也若百姓又日用此道而不知<lb/>
　夫仁知各有所偏而百姓一无所見此君子體用全<lb/>
　備之道所以鮮其人也若夫道體之全何嘗因仁知<lb/>
　而有偏因百姓而遂无乎試觀造化氣機之出入其<lb/>
　氣之静極而動也春生夏長凡發生萬物之仁現之<lb/>
　于外是顯諸仁也陽之事也及氣之動極而静也秋<lb/>
<pb n="18b"/>　斂冬成凡發舒萬物之用收之于内是藏諸用也隂<lb/>
　之事也顯仁則鼔物而出矣藏用則鼓物而入矣然<lb/>
　其鼓之也止此一隂一陽之機氣至而自應非如聖<lb/>
　人之憂民出于有心夫陽至而能顯其仁徳何其盛<lb/>
　而无窮隂至而能藏其用業何其大而無外且顯藏<lb/>
　又出于不憂則其徳業之盛大天下更無加上之者<lb/>
　至矣哉何則藏用而謂之大業者惟藏諸用則萬物<lb/>
　之生理悉收于静翕之中是其所藏者亦何所不有<lb/>
<pb n="19a"/>　一朝發出尚安有限量是之謂大業也顯仁而謂之<lb/>
　盛徳者惟顯諸仁則萬物之生理愈出而愈茂其所<lb/>
　顯者日新不窮此非徳之存于内者甚盛安能如是<lb/>
　出之不竭是之謂盛徳也然則顯仁之盛徳陽也藏<lb/>
　用之大業隂也大業而即繼以盛徳盛徳而即繼以<lb/>
　大業循環不已者一隂一陽之道而非同于見仁見<lb/>
　知之偏也道之見于化機出入者如此然則天地人<lb/>
　物亦安有獨隂獨陽而漫无變易者乎夫道之所謂<lb/>
<pb n="19b"/>　易者以其隂生陽陽又生隂生生不已而變化遂不<lb/>
　可窮詰是之謂易也即一隂而一陽之謂也推之物<lb/>
　理所謂乾坤人事所謂占事又何非一隂一陽之道<lb/>
　乎物生之初其氣方結有可為此物之象而未實則<lb/>
　輕清屬陽之動是之謂乾成象之後其形日堅凡其<lb/>
　所應具之體一一呈效而出則重濁屬隂之静是之<lb/>
　謂坤一乾一坤是亦一隂而一陽也自人事言之以<lb/>
　蓍問易極其七八九六之數因得所值之卦爻而知<lb/>
<pb n="20a"/>　方來之吉凶是事尚未定陽之動也是之謂占及其<lb/>
　以占之所决者而通其所處之變或趨或避是占之<lb/>
　已成隂之静也是之謂事一占一事亦一隂而一陽<lb/>
　也然則道之所在其可以一偏求之者哉夫道之所<lb/>
　以為神者正以此道忽然而在隂又忽然而在陽流<lb/>
　行不測莫究其所從來莫詰其所從往是以見其无<lb/>
　方而謂之神也斯道也推之天之流行賦予而為善<lb/>
　為性分之人之秉受而為仁為知騐之氣機之出入<lb/>
<pb n="20b"/>　而為顯仁為藏用為盛徳為大業考之物理人事之<lb/>
　始終而為乾為坤為占為事而以其生生則為无體<lb/>
　之易以其不測則為无方之神總之皆此道皆此一<lb/>
　隂一陽之道也易書以著此而已<lb/>
　　第六章<lb/>
夫易廣矣大矣以言乎逺則不禦以言乎邇則静而正<lb/>
　以言乎天地之間則備矣夫乾其静也專其動也直<lb/>
　是以大生焉夫坤其静也翕其動也闢是以廣生焉<lb/>
<pb n="21a"/>　廣大配天地變通配四時隂陽之義配日月易簡之<lb/>
　善配至徳<lb/>
　夫易之為理其中所含載者可謂廣矣其外所統括<lb/>
　者可謂大矣使易理及乎邇而遺逺及乎逺而遺邇<lb/>
　天地之間稍有未備皆不足為廣大今易之為理以<lb/>
　言乎逺則此理无逺不到莫之能禦也以言乎邇則<lb/>
　目前几席即物理存不待安排布置而理自各足无<lb/>
　偏缺也以言乎天地之間凡世間所應有之理則无<lb/>
<pb n="21b"/>　不備矣甚矣其廣大也然易之廣大則何從生生于<lb/>
　乾坤耳夫乾天之性情當其静而利貞雖未嘗生物<lb/>
　而生物之心則常存不他何其專壹及其動而元亨<lb/>
　則生意由中達外沛乎莫禦何其直遂静專動直而<lb/>
　物无不資始此乾之大也而易理即以形模此乾是<lb/>
　以理无不備而大從此生焉夫坤地之性情當其静<lb/>
　而利貞舉萬物之生理悉收斂翕聚而无餘如户之<lb/>
　翕及其動而元亨承乾之氣即鼔之而出如户之闢<lb/>
<pb n="22a"/>　静翕動闢而物莫不資生此坤之廣也而易即以模<lb/>
　寫此坤是以理无不載而廣從此生焉是易所以廣<lb/>
　大之由也故概舉其廣大之實而言之則天道人事<lb/>
　之理易無不有以配之也世之廣大者莫如天地而<lb/>
　易之廣大則適足配天地也世之變通者莫如四時<lb/>
　而易之隂陽互變變而不窮適足配四時也世之分<lb/>
　隂分陽者莫如日月而易中卦爻隂陽之義適足配<lb/>
　日月也易之于天道无不配者如此若人心所得于<lb/>
<pb n="22b"/>　天之理謂之至徳而易有健之易順之簡宜健而健<lb/>
　宜順而順至易至簡無少差謬則適足配人心之至<lb/>
　徳也盖人心中仁禮屬健而至易義智屬順而至簡<lb/>
　其所以當然而不可易粹然而无所雜者無非易簡<lb/>
　之善而易之易簡配之是其于人事无不配者又如<lb/>
　此夫以易之配乎天道人事如是信乎逺不禦近不<lb/>
　遺天地之間无不備其廣大何如耶<lb/>
　　第七章<lb/>
<pb n="23a"/>子曰易其至矣乎夫易聖人所以崇徳而廣業也知崇<lb/>
　禮卑崇效天卑法地天地設位而易行乎其中矣成<lb/>
　性存存道義之門<lb/>
　易其至矣乎夫易乃聖人所以崇徳而廣業者也徳<lb/>
　業至聖人而止而聖人所以崇徳廣業者乃得之于<lb/>
　易則天下之理孰加于易故曰至也何以見聖人之<lb/>
　崇徳廣業得之易也盖六十四卦三百八十四爻亦<lb/>
　既備悉天下之理矣聖人于是理也窮之于心則識<lb/>
<pb n="23b"/>　見超邁而其知崇循是理而行則踐履篤實而其禮<lb/>
　卑知之崇非苟崇之而已髙明洞照必效乎天如天<lb/>
　之崇乃崇之極也禮之卑非苟卑之而已篤實造履<lb/>
　必法乎地如地之卑乃卑之極也崇卑之功既同天<lb/>
　地則崇卑之效亦同乎天地試觀天設位于上如此<lb/>
　其崇地設位于下如此其卑一崇一卑而其間隂陽<lb/>
　升降變易不窮之妙自行乎其中矣聖人亦然夫人<lb/>
　人有本然已成之性道義渾備于心惟識見蔽于卑<lb/>
<pb n="24a"/>　陋踐履缺于虚浮則本性不存即存亦不固故道義<lb/>
　不自我出今聖人知崇使本性之虚明髙朗者日无<lb/>
　所蔽禮卑使本性之條理中正者日无所虧則其性<lb/>
　存而又存而凡率性而行莫非道義矣成性存存即<lb/>
　為道義之門猶天地位而易行乎其中也是以道義<lb/>
　之得于心者日新月盛而徳于是崇道義之見于事<lb/>
　者日積月累而業于是廣易為聖人之所以崇徳而<lb/>
　廣業也如此易所以為至也<lb/>
<pb n="24b"/>　　第八章<lb/>
聖人有以見天下之賾而擬諸其形容象其物宜是故<lb/>
　謂之象聖人有以見天下之動而觀其㑹通以行其<lb/>
　典禮繋辭焉以斷其吉凶是故謂之爻言天下之至<lb/>
　賾而不可惡也言天下之至動而不可亂也擬之而<lb/>
　後言議之而後動擬議以成其變化鳴鶴在隂其子<lb/>
　和之我有好爵吾與爾靡之子曰君子居其室出其<lb/>
　言善則千里之外應之況其邇者乎居其室出其言<lb/>
<pb n="25a"/>　不善則千里之外違之況其邇者乎言出乎身加乎<lb/>
　民行發乎邇見乎逺言行君子之樞機樞機之發榮<lb/>
　辱之主也言行君子之所以動天地也可不慎乎同<lb/>
　人先號咷而後笑子曰君子之道或出或處或黙或<lb/>
　語二人同心其利斷金同心之言其臭如蘭初六藉<lb/>
　用白茅无咎子曰苟錯諸地而可矣藉之用茅何咎<lb/>
　之有慎之至也夫茅之為物薄而用可重也慎斯術<lb/>
　也以徃其无所失矣勞謙君子有終吉子曰勞而不<lb/>
<pb n="25b"/>　伐有功而不徳厚之至也語以其功下人者也徳言<lb/>
　盛禮言恭謙也者致恭以存其位者也亢龍有悔子<lb/>
　曰貴而无位髙而无民賢人在下位而无輔是以動<lb/>
　而有悔也不出户庭无咎子曰亂之所生也則言語<lb/>
　以為階君不密則失臣臣不密則失身幾事不密則<lb/>
　害成是以君子慎密而不出也子曰作易者其知盜<lb/>
　乎易曰負且乗致冦至負也者小人之事也乗也者<lb/>
　君子之器也小人而乗君子之器盜思奪之矣上慢<lb/>
<pb n="26a"/>　下暴盜思伐之矣慢藏誨盜冶容誨淫易曰負且乗<lb/>
　致冦至盜之招也<lb/>
　聖人作易本諸天下之理故易之既作有以盡天下之<lb/>
　用在人善推詳其意也夫易何以有象有爻哉聖人未<lb/>
　畫卦之先有以見天下之物如此其賾亂也就至賾之<lb/>
　形容而擬度之見其或為陽或為隂或為純或為雜于<lb/>
　是畫卦以象其各物之類是卦之為卦所以象天下之<lb/>
　賾也是故謂之象聖人未繫辭之先有以見天下之事<lb/>
<pb n="26b"/>　如此其變動也人之處動在衆理㑹輳之中必有一理<lb/>
　之可通行者聖人于動處觀其㑹中之通而即以其可<lb/>
　通行者行之為不易之常法是聖人見天下之動而處<lb/>
　之如此也于是觀爻之合乎典禮者繫以吉爻之不合<lb/>
　典禮者繫以凶是爻辭所以效天下之動也是故謂之<lb/>
　爻夫聖人因天下之賾以立象是象所以言天下之至<lb/>
　賾象繁雜宜若可厭然物宜之象皆天下所宜有而不<lb/>
　可厭惡也因天下之至動以立爻是爻所以言天下<lb/>
<pb n="27a"/>　之至動辭多端宜若可亂然吉凶之斷各有定理而<lb/>
　不可亂也象爻之不可厭亂如此則理无不備而凡<lb/>
　一言一動之理莫不具于此矣學易者于己之言必<lb/>
　觀象玩辭觀變玩占擬度于易理而後言之于己之<lb/>
　動亦必觀象玩辭觀變玩占商議于易理而後動之<lb/>
　盖言有淺深詳畧之宜動有行止久速之異變化不<lb/>
　可執一學者所當擬議于易以成其言動之變化也<lb/>
　然欲擬議于易宜何如耶試舉其例如中孚九二爻<lb/>
<pb n="27b"/>　曰鳴鶴在隂其子和之我有好爵吾與爾靡之擬議<lb/>
　此爻當知不鳴則已鳴則必和天下感應之速本如<lb/>
　是鶴之在隂猶君子之居室鶴雖在隂而聲已聞于<lb/>
　外君子雖居室而言已聞于逺故居室而出言善千<lb/>
　里之外即應之況邇者有不應乎居室而出言不善<lb/>
　千里之外即違之況邇者有不違乎則言之重可知<lb/>
　矣行之重亦可知矣言出乎身即已加乎民不能秘<lb/>
　之使民不聞行發乎邇即已見于逺不能揜之使人<lb/>
<pb n="28a"/>　不見動于此而感于彼如樞轉而户自闢機動而矢<lb/>
　自發言行誠君子之樞機也謂之樞機則言行一發<lb/>
　而應之之榮違之之辱皆此樞機主之也且不特人<lb/>
　之從違言行善而天地祐之言行不善而天地殃之<lb/>
　所以感動天地者亦在是可不慎乎然則即此爻而<lb/>
　擬議之當謹其言行之發矣如同人九五爻曰同人<lb/>
　先號咷而後笑擬議此爻當知同本于道道本于心<lb/>
　心之同者始雖暫異而終當大同君子之道或出或<lb/>
<pb n="28b"/>　處或黙或語自其始而觀之若不同也然要其終而<lb/>
　論之則此二人者其心實同心同則雖至堅能間之<lb/>
　物我能斷之而不為所間也心同則我之言即彼所<lb/>
　欲言彼之言亦我所欲言惟見其美而可說也其利<lb/>
　斷金其臭如蘭又何不終同是即此爻而擬議之相<lb/>
　同貴以心矣如大過初六爻曰藉用白茅无咎擬議<lb/>
　此爻凡錯物者但錯之于地已安矣今又藉之以茅<lb/>
　安有傾壊之患何咎之有若此者惟慎而又慎之心<lb/>
<pb n="29a"/>　也夫茅之為物雖不貴而用之所資如此其重為其<lb/>
　可託以用吾慎也由此推之天下意廣慮踈者雖甚<lb/>
　可重賴之物每忽之而不用慎之至者雖至微薄之<lb/>
　物亦諄諄資之為重物而不敢忽人能慎守此術也<lb/>
　以往自然無所失矣是即此爻而擬議之凡事宜過<lb/>
　慎矣如謙九三爻曰勞謙君子有終吉擬議此爻凡<lb/>
　方勞于事謂之勞事成有利于人謂之功人能勞而<lb/>
　不伐有功而不自以為徳則其心謹厚之至也爻所<lb/>
<pb n="29b"/>　謂勞謙者正謂以其功而下乎人也盖君子之心以<lb/>
　為徳所宜自勉故言念不忘惟欲其盛而勞不辭禮<lb/>
　所以自制故言念不忘惟欲其恭而謙不己夫惟謙<lb/>
　乃能保其位謙也者正極致其禮之恭以存其位者<lb/>
　故曰有終也即此爻而擬議之凡居功者宜下人矣<lb/>
　如乾上九爻曰亢龍有悔擬議此爻貴无位髙无民<lb/>
　賢人不為之輔是以有悔也即此爻而擬議之居位<lb/>
　不可使亢矣如節初九爻曰不出户庭无咎擬議此<lb/>
<pb n="30a"/>　爻則知言之貴于慎宻凡禍亂之生皆起于言語為<lb/>
　君者言不宻則禍及臣為臣者言不宻則禍及身不<lb/>
　特君臣凡㡬宻之事言不密則害其成君子是以慎<lb/>
　宻而不出諸口也盖不出户庭户之在人最闗利害<lb/>
　者莫如口也即此爻而擬議之宜慎宻其言矣不但<lb/>
　此也作易聖人于人情无不透徹即盜情亦深知之<lb/>
　如解六三爻曰負且乗致冦至擬議此爻盖負本无<lb/>
　才徳小人之事而乗乃有才徳君子之所居也以小<lb/>
<pb n="30b"/>　人而乗君子之器則竊據髙位才徳不勝適起謀利<lb/>
　者攘奪之心盜思奪之矣且小人而居上位則必上<lb/>
　而慢其上下而暴其民盜且有借以為辭而思伐之<lb/>
　矣譬之慢藏者如誨人使盜已冶容者如誨人使淫<lb/>
　已皆自取耳故曰負且乗致寇至言其為盜之招也<lb/>
　即此爻而擬議之則知髙位不可以无徳居而有國<lb/>
　者亦知所以杜盜源矣由此七爻例推之庶㡬為擬<lb/>
　議以成變化之學云<lb/>
<pb n="31a"/>　　第九章<lb/>
天一地二天三地四天五地六天七地八天九地十天<lb/>
　數五地數五五位相得而各有合天數二十有五地<lb/>
　數三十凡天地之數五十有五此所以成變化而行<lb/>
　鬼神也大衍之數五十其用四十有九分而為二以<lb/>
　象兩掛一以象三揲之以四以象四時歸竒于扐以<lb/>
　象閏五歳再閏故再扐而後掛乾之䇿二百一十有<lb/>
　六坤之䇿百四十有四凡三百有六十當期之日二<lb/>
<pb n="31b"/>　篇之䇿萬有一千五百二十當萬物之數也是故四營<lb/>
　而成易十有八變而成卦八卦而小成引而伸之觸類<lb/>
　而長之天下之能事畢矣顯道神徳行是故可與酬酢<lb/>
　可與祐神矣子曰知變化之道者其知神之所為乎<lb/>
<pb n="32a"/>　易之始作其源起于河圖易之既作其用存乎蓍䇿<lb/>
　而蓍䇿之法實本河圖今考圖之所以為圖與蓍之<lb/>
　所以為蓍然後知圖之數蓍之法皆出于自然之變<lb/>
　化有人力不得而强者夫天下止此一理而一氣流<lb/>
　行之中遂有自然之節次而數生焉此數之生百千<lb/>
　萬億不可窮詰而要而言之則凡竒為陽數凡耦為<lb/>
　隂數止此二端而已然天地間本有此數而不能告<lb/>
　人自伏羲時河中有龍馬出背上旋毛有自一至十<lb/>
<pb n="32b"/>　之數伏羲一見遂悟得陽數竒隂數耦而取之以畫<lb/>
　卦但至今圖雖尚存人第知其為自一至十之數而<lb/>
　不知其分配乎天地今試區而别之凡竒皆陽盖天<lb/>
　數本如是其竒凡耦皆隂盖地數本如是其耦是乃<lb/>
　天一地二天三地四天五地六天七地八天九地十<lb/>
　也總而計之則一三五七九其為天數者五矣二四<lb/>
　六八十其為地數者五矣然數則十數而分列于上<lb/>
　下中左右者則為五位此五位者自其生出之次第<lb/>
<pb n="33a"/>　觀之有一必有二有三必有四有五必有六有七必<lb/>
　有八有九必有十皆一竒一耦以類相得無越次也<lb/>
　自其各方之配合觀之一配以六二配以七三配以<lb/>
　八四配以九五配以十皆一竒一耦各相配合无偏<lb/>
　枯也夫其相得如此各有合又如此故積天之數為<lb/>
　二十有五積地之數為三十總積天地之數凡五十<lb/>
　有五而此五十五數者舉造化所以成變化而行鬼<lb/>
　神者初不外此盖天地間陽主變隂主化而變化之<lb/>
<pb n="33b"/>　往來屈伸而不可測者謂之鬼神天地之變化止有<lb/>
　五行而河圖之變化亦止有五位五位中一變六化<lb/>
　二化七變三變八化四化九變五變十化即天地之<lb/>
　陽變生水而隂化成之隂化生火而陽變成之陽變<lb/>
　生木而隂化成之隂化生金而陽變成之陽變生土<lb/>
　而隂化成之也而五位生成之屈伸徃來即所謂鬼<lb/>
　神也觀五位則知五行考河圖則識造化此圖之數<lb/>
　即天地之所以成變化而行鬼神也河圖之數其足<lb/>
<pb n="34a"/>　以盡天地之秘如此而聖人揲蓍之法遂因此起矣<lb/>
　夫蓍䇿之必于五十者盖河圖中宫為五為十聖人<lb/>
　以為五者生數之極十者成數之極故取極數以相<lb/>
　乗而大衍之每一皆衍為十則五當衍為五十惟大<lb/>
　衍之數五十故蓍䇿必五十也然生數極于五成數<lb/>
　極于十而又衍為五十則其數已滿不能變動故臨<lb/>
　用蓍䇿之時必去其一以啟變端是其用則四十有<lb/>
　九也于是信手中分為二焉盖以象天地之兩也繼<lb/>
<pb n="34b"/>　則取右䇿之一懸于左手小指間掛一焉盖以象人<lb/>
　並天地而三也繼則數其䇿以四數之揲之以四焉<lb/>
　盖以象四時也繼則將所零之䇿勒于左手中二指<lb/>
　之間歸竒于扐焉盖以象厯法之積餘日而為閏也<lb/>
　然閏法必五年而一齊五歳中凡兩閏然後先所餘<lb/>
　之日已盡而又起積分故揲蓍者一掛之後亦必扐<lb/>
　其左扐其右凡再扐焉而後又起一掛也是揲蓍之<lb/>
　法與天地適合矣再以過揲之䇿計之凡筮得一老<lb/>
<pb n="35a"/>　陽其餘䇿必三十六若六爻皆老陽而為乾則其䇿<lb/>
　二百一十有六矣凡筮得一老隂其餘䇿必二十四<lb/>
　若六爻皆老隂而為坤則其䇿百四十有四矣合而<lb/>
　計之為三百六十適當一年之日數也且二篇之中<lb/>
　百九十二陽爻若皆作老陽皆以三十六䇿計之百<lb/>
　九十二隂爻若皆作老隂皆以二十四䇿計之則其<lb/>
　䇿為一萬一千五百二十其數之至多而不齊適如<lb/>
　天下萬物之數也是揲䇿之法无往而不與天地適<lb/>
<pb n="35b"/>　合也夫其法足以合天地故其用遂足以盡天下之<lb/>
　理周天下之事是故分二掛一揲四歸竒凡四營而<lb/>
　成一變焉積至十八變而成一卦焉當其九變得三<lb/>
　畫方得八卦之一卦而為小成焉至于六爻已成而<lb/>
　視其爻之變不變以為動静則即一卦而引而伸之<lb/>
　一卦可變為六十四卦也觸引伸之類而長之則卦<lb/>
　卦皆可變為六十四卦也夫卦止六十四若未盡天<lb/>
　下之事乃引伸觸類而變无不通則天下无一事一<lb/>
<pb n="36a"/>　物不在卦爻中者天下之能事畢矣由是吉凶之理<lb/>
　本隠而易以辭著之是顯道也趨避之迹本出人為<lb/>
　而易以數推衍而出有非人所能為是神徳行也易<lb/>
　能顯道神徳行是故人方問而易答之可與人相酬<lb/>
　酢鬼神所不能告人者而易告之可與祐助神之不<lb/>
　及矣蓍法之妙若此而實皆本于河圖之數然則數<lb/>
　之變化不窮也法之變化亦不窮也而其變化皆出<lb/>
　于不得不然天地无所與知聖人无所容力總一神<lb/>
<pb n="36b"/>　之所為而已知數法變化之道者其知神之所為乎<lb/>
　不然數雖巧而或出于牽强法雖精而未免于補凑<lb/>
　則必非天地自然之數聖人自然之法矣豈所語于<lb/>
　河圖蓍䇿哉<lb/>
　　第十章<lb/>
易有聖人之道四焉以言者尚其辭以動者尚其變以<lb/>
　制器者尚其象以卜筮者尚其占是以君子將有為<lb/>
　也將有行也問焉而以言其受命也如嚮无有逺近<lb/>
<pb n="37a"/>　幽深遂知來物非天下之至精其孰能與於此參伍<lb/>
　以變錯綜其數通其變遂成天地之文極其數遂定<lb/>
　天下之象非天下之至變其孰能與於此易无思也<lb/>
　无為也寂然不動感而遂通天下之故非天下之至<lb/>
　神其孰能與於此夫易聖人之所以極深而研㡬也<lb/>
　唯深也故能通天下之志唯㡬也故能成天下之務<lb/>
　唯神也故不疾而速不行而至子曰易有聖人之道<lb/>
　四焉者此之謂也<lb/>
<pb n="37b"/>　夫易有蓍䇿而辭可以顯道數可以神徳行且變化<lb/>
　皆出于神所為矣可見易非聖人不能作也盖以聖<lb/>
　心之淵微體天地自然之理數是為聖人之道此非<lb/>
　聖人不能作而易則有聖人之道四焉曰辭曰占曰<lb/>
　象曰變而天下用之不能外矣人有言焉謂臨事必<lb/>
　先議論其義理也而用易以言者皆尚乎易之辭人<lb/>
　有動焉謂是非未可執一也而用易以動者皆尚其<lb/>
　竒耦未定之變人有制器焉謂據現成之法則而裁<lb/>
<pb n="38a"/>　制之也而用易以制器者皆尚其剛柔已成之象人<lb/>
　有卜筮焉謂事之吉凶成敗有疑于心而欲審決之<lb/>
　也而用易以卜筮者皆尚乎易中吉凶之占尚者尊<lb/>
　而用之不敢違也聖人制為辭占象變而人尚之如<lb/>
　此是以君子凡將有為于一身將有行于天下也必<lb/>
　以蓍問于易焉而以之發言處事乃君子方命于易<lb/>
　而易之受命以答之也如嚮應聲之速无論事之逺<lb/>
　近幽深而遂有以知未來之事理人之所為尚其辭<lb/>
<pb n="38b"/>　尚其占者此也苟非其道立于至精則或涉于粗淺<lb/>
　或滯于成迹問而不應應而不詳者有之矣烏能一<lb/>
　問而无不知如此乎故由辭占觀之見易道之至精<lb/>
　矣再言象變揲蓍者方其四營而成一變也必先騐<lb/>
　其左手歸竒之䇿為㡬又騐其右手歸竒之䇿為㡬<lb/>
　兩相對騐以定其為五四為八九猶之數物必三數<lb/>
　之于先又五數之于後以參騐之也如是為一變及<lb/>
　其三變而考其數之總也必將三變所竒之䇿錯落<lb/>
<pb n="39a"/>　置之而總綜較之以審其為老為少是錯綜其數也<lb/>
　如是為三變夫參伍特一變耳通之至于三變皆用<lb/>
　此參伍之法則竒耦互陳儼如天地之隂陽迭現燦<lb/>
　然成文也錯綜特三變耳極其數以至于十八變皆<lb/>
　用此錯綜之法則動静互呈儼如天下之進退出入<lb/>
　紛然有象也人之所為尚變尚象者此也苟非其道<lb/>
　立于至變則滯于一定限于有窮烏能成文定象如<lb/>
　此乎故由象變觀之見易道之至變矣且其至精至<lb/>
<pb n="39b"/>　變豈有意為之哉易者蓍與卦而已何嘗有思也有<lb/>
　為也方其蓍在櫝卦在書寂然不動初无與于物及<lb/>
　其感于人之問求則蓍動于四營卦成于十八變來<lb/>
　物可知文象可見遂通天下之故是其寂無思為感<lb/>
　亦无思為有莫知其所以然者非其道之至神而能<lb/>
　然乎是合辭占之至精象變之至變觀之見易道之<lb/>
　至神矣然易之至精至變至神豈易自能如是哉易<lb/>
　之至精至變至神皆聖人為之也夫易聖人之所以<lb/>
<pb n="40a"/>　極深而研㡬也吉凶之理隠深而難見而聖人繫之<lb/>
　辭占以窮極其深吉凶之象㣲茫而未形而聖人裁<lb/>
　為象變以研究其㡬是占辭者聖人所以極理之深<lb/>
　而辭占即深矣象變者聖人所以研理之㡬而象變<lb/>
　即㡬矣惟辭占之深也故吉則示其所以吉凶則示<lb/>
　其所以凶使人曉然不疑能通天下之志焉此所以<lb/>
　受命如嚮遂知來物為天下之至精也惟象變之㡬<lb/>
　也故吉使人决于趨凶使人决于避能成天下之務<lb/>
<pb n="40b"/>　焉此所以成文定象為天下之至變也惟是深也㡬<lb/>
　也皆出于理之自然而无所强深㡬所在皆神所在<lb/>
　也故无意于通志而志无不通无意于成務而務无<lb/>
　不成不疾而已速不行而已至此所以寂然不動感<lb/>
　而遂通為天下之至神也然則惟聖人以辭占極深<lb/>
　以象變研㡬而後易有至精至變至神之妙信乎辭<lb/>
　占象變非聖人不能作也子曰易有聖人之道四焉<lb/>
　者正謂非聖人之極深研㡬則不能為此辭占象變<lb/>
<pb n="41a"/>　以待天下之用易之精變何非聖人之精變易之精<lb/>
　變之神何非聖人精變之神乎<lb/>
　　第十一章<lb/>
子曰夫易何為者也夫易開物成務冒天下之道如斯<lb/>
　而已者也是故聖人以通天下之志以定天下之業<lb/>
　以斷天下之疑是故蓍之徳圓而神卦之徳方以智<lb/>
　六爻之義易以貢聖人以此洗心退藏于密吉凶與<lb/>
　民同患神以知來知以藏往其孰能與於此哉古之<lb/>
<pb n="41b"/>　聰明睿知神武而不殺者夫是以明于天之道而察<lb/>
　於民之故是興神物以前民用聖人以此齋戒以神<lb/>
　明其徳夫是故闔户謂之坤闢户謂之乾一闔一闢<lb/>
　謂之變往來不窮謂之通見乃謂之象形乃謂之器<lb/>
　制而用之謂之法利用出入民咸用之謂之神是故<lb/>
　易有太極是生兩儀兩儀生四象四象生八卦八卦<lb/>
　定吉凶吉凶生大業是故法象莫大乎天地變通莫<lb/>
　大乎四時縣象著明莫大乎日月崇髙莫大乎富貴<lb/>
<pb n="42a"/>　備物致用立成器以為天下利莫大乎聖人探賾索<lb/>
　隠鈎深致逺以定天下之吉凶成天下之亹亹者莫<lb/>
　大乎蓍龜是故天生神物聖人則之天地變化聖人<lb/>
　效之天垂象見吉凶聖人象之河出圖洛出書聖人<lb/>
　則之易有四象所以示也繋辭焉所以告也定之以<lb/>
　吉凶所以斷也<lb/>
　易如此至精至變至神矣抑思易之為用果何為者<lb/>
　乎人終日讀易而不知易之用何為則聖人作易之<lb/>
<pb n="42b"/>　心不見夫易者使人卜筮以知吉凶所以開人物之<lb/>
　昬䝉卜筮以决趨避所以成天下之事務且卜筮以<lb/>
　考卦爻則逐卦逐爻開示吉凶將天下之道若小若<lb/>
　大无不統冒其中使物无不可開務无不可成如此<lb/>
　而已夫惟易可以開物成務冒道此所以聖人不容<lb/>
　已于作易也是故聖人知卜筮能開物也以之通天<lb/>
　下之志知卜筮能成務也以之定天下之業知筮䇿<lb/>
　之卦爻能冒道也以之斷天下之疑是聖人之為天<lb/>
<pb n="43a"/>　下如此其殷而所以為天下通志定業斷疑者道如<lb/>
　此其妙也盖蓍卦爻之理先具于聖人之心而後能<lb/>
　作為蓍卦爻以教天下是故以言乎蓍之徳分掛揲<lb/>
　扐竒耦無常圓不定而神不測也蓍占所得則有卦<lb/>
　爻以言乎卦之徳事有定理方不移而知不惑也以<lb/>
　言六爻隨時之義則變易其理以獻諸人也凡此皆<lb/>
　易之所有也而未有易之先聖人已自以此圓神方<lb/>
　知易貢之理洗濯其心不使有一毫私意小知之累<lb/>
<pb n="43b"/>　以致有不圓不方不易之失故方其无事則此心寂<lb/>
　然退藏于至宻之地其所為圓神方智易貢者不可<lb/>
　得而見也及其有事吉凶當前不但凡民患之聖人<lb/>
　亦患之乃吉凶之未來者則聖人之神有以知之盖<lb/>
　吉凶在後者為來聖心虚静之極見于未萌不待卜<lb/>
　筮而自知之也吉凶之已然者則聖人之知有以藏<lb/>
　之盖吉凶在前者為往聖心明徹之極見天下各有<lb/>
　定理故由其騐于後者而知其已往之吉凶若何是<lb/>
<pb n="44a"/>　不待卜筮而方知之中已包羅已往吉凶之故而不<lb/>
　能遺也夫聖心自有蓍卦爻故不待蓍卦爻而自知<lb/>
　吉凶如此其孰能與於此哉得卜筮之理而不假卜<lb/>
　筮之具猶夫得神武之理而不假殺伐之威其殆如<lb/>
　古之聰明睿知神武而不殺者夫聖人惟神知如是<lb/>
　是以能明于天時消長之道而察于民情得失之故<lb/>
　明天道故知蓍䇿神物具有隂陽消息之理可借以<lb/>
　告人察民故故知事故多端而民不能見不可不有<lb/>
<pb n="44b"/>　以開其先于是興此神物作為卜筮以前乎民用而<lb/>
　又不止凡民用之也雖聖人臨事亦必齋戒求占以<lb/>
　知未來之事使其心神明而不測也盖至此而後開<lb/>
　物成務冒道之易成矣信乎民用之攸賴者非聖人<lb/>
　不能開也是故造物之化育不已萬物之生成有序<lb/>
　至于取天地所生之物而裁為民用則在乎聖人自<lb/>
　夫氣機收藏如闔户也則謂之坤氣機開發如闢户<lb/>
　也則謂之乾一闔一闢不專于一也則謂之變闔闢<lb/>
<pb n="45a"/>　往來循環不窮也則謂之通凡此皆化育之功也而<lb/>
　物由以生焉在資始之初方發現而未成形則謂之<lb/>
　象及資生而實有是形則謂之器凡此皆生物之序<lb/>
　也然天地雖能生物而不能以其用告人萬物之生<lb/>
　于闔闢往來中者雖各有用而不能自顯惟聖人知<lb/>
　其物之所可用又知是物之所以用于是裁制而用<lb/>
　之凡其所以制之者皆有自然之條理而不可紊一<lb/>
　定之矩則而不可越是則聖人所立萬世不易之程<lb/>
<pb n="45b"/>　度謂之法也有是法而人遵而行之出入動静无所<lb/>
　不利于是舉凡民而咸用之不能離盖周徧日用而<lb/>
　人莫知其所以然之故矣是則謂之神也彼蓍龜者<lb/>
　非同生于闔闢之中同在象器之内而聖人制之以<lb/>
　法使人人用之以盡神者乎甚矣神物非聖人不能<lb/>
　興也神物興而易之有濟于民者大矣是故以作易<lb/>
　之事言之易有无形之理而為萬變之主宰者曰太<lb/>
　極太極有動有静于是竒耦分而為兩儀兩儀又各<lb/>
<pb n="46a"/>　加竒耦而為四象四象又各加竒耦而為八卦八卦<lb/>
　既立而六十四卦以成則時位交錯之間吉凶之理<lb/>
　已定于卦爻之内吉凶定則天下之所以趨避成務<lb/>
　者其大業已生于是甚矣易之足以前民用也是故<lb/>
　天下有數大焉而前民用之功未有大于蓍龜者以<lb/>
　法象則莫大乎天地矣以變通則莫大乎四時矣以<lb/>
　懸象于上著明于下則莫大乎日月矣以崇髙則莫<lb/>
　大乎天子之富貴矣天下本有是物也取而備之以<lb/>
<pb n="46b"/>　致人之用天下本无是器也立為成器以為天下利則<lb/>
　莫大乎聖人矣而至于天下之賾悉具于卦爻之中<lb/>
　占者所值尚隠而未見也今探于賾中而索出其隠<lb/>
　者以示人隂陽未分吉凶未形本至深也今而鈎取<lb/>
　之使人因所值以决趨避成事功致之于逺焉探索<lb/>
　以定天下之吉凶鈎致以使人亹亹趨避而不倦是<lb/>
　則所謂開物成務冒道以前民用生大業者天下術<lb/>
　數之學雖不一而孰有大于蓍龜者乎可見欲前民<lb/>
<pb n="47a"/>　用則有卦爻不可无蓍龜有蓍龜不可无卦爻有卦<lb/>
　有蓍而易乃有以前民用此二者皆出于天而惟聖<lb/>
　人能因之耳是故天生蓍龜神物聖人于是則蓍以<lb/>
　制筮則龜以制卜焉天地設位而變化行其中聖人<lb/>
　于是效其屈伸徃來以為卦爻之變化焉日月星辰<lb/>
　垂象于天其行之順也為吉徵行之逆也為凶徵聖<lb/>
　人于是象其吉凶之理以繋辭焉河出圖洛出書于<lb/>
　是伏羲則圖以作易大禹則書以敘疇焉是凡所以<lb/>
<pb n="47b"/>　前民用未有不出于天地而成于聖人者也惟出于<lb/>
　天地而聖人則之效之象之于是有象焉有辭焉有<lb/>
　占焉其所以開導天下者至為明切矣易之卦爻渾<lb/>
　然无别而揲蓍之後有老陽老隂少陽少隂之四象<lb/>
　焉所以示人以所值之卦爻也无老少則人不知當<lb/>
　變何卦當觀何爻矣既得卦爻則有所繋之辭焉所<lb/>
　以告人以卦爻之藴也无辭則人不知此卦此爻為<lb/>
　何義矣有辭則有占定之以吉凶焉所以斷其失得<lb/>
<pb n="48a"/>　使人不疑也无占則人尚岐于所向矣聖人之則效<lb/>
　象以示人告人斷人如此宜乎易之為用可以開物<lb/>
　成務冒道以前民用也末節易字與章首易字第五<lb/>
　節易字俱相應<lb/>
　<lb/>
　<lb/>
　<lb/>
　<lb/>
<pb n="48b"/>　　易曰自天祐之　　節<lb/>
易曰自天祐之吉无不利子曰祐者助也天之所助者<lb/>
　順也人之所助者信也履信思乎順又以尚賢也是<lb/>
　以自天祐之吉无不利也<lb/>
　此釋大有上九爻當在擬議七爻之末擬議此爻則<lb/>
　知祐之為義助也自天祐之者合天助人助以見其<lb/>
　為天祐也然天人之助不可倖邀天止此理人順理<lb/>
　而行處處自合天意天之所助者惟在順而不在他<lb/>
<pb n="49a"/>　也人止此心我居心篤實人人以我為可倚人之所<lb/>
　助者惟在信而不在他也今大有上九處極盛居上<lb/>
　位苟驕恣自滿則天人皆棄之矣乃上九能下從六<lb/>
　五夫六五孚交而上從其後有踐履必信之義焉謙<lb/>
　退自居有處心必順之義焉降從六五之賢又有尊<lb/>
　尚賢人之心焉盖即下從六五之一象而取義有三<lb/>
　是其履信思乎順而即此信順之心又以之而尚賢<lb/>
　也然則處盈有道而天之所助人之所助舉在是矣<lb/>
<pb n="49b"/>　是以自天祐之吉无不利也擬議于此則人宜思所<lb/>
　以處盛滿迎天心者矣<lb/>
　　第十二章<lb/>
子曰書不盡言言不盡意然則聖人之意其不可見乎<lb/>
　子曰聖人立象以盡意設卦以盡情偽繋辭焉以盡<lb/>
　其言變而通之以盡利鼓之舞之以盡神乾坤其易<lb/>
　之緼耶乾坤成列而易立乎其中矣乾坤毁則无以<lb/>
　見易易不可見則乾坤或幾乎息矣是故形而上者<lb/>
<pb n="50a"/>　謂之道形而下者謂之器化而裁之謂之變推而行<lb/>
　之謂之通舉而措之天下之民謂之事業是故夫象<lb/>
　聖人有以見天下之賾而擬諸其形容象其物宜是<lb/>
　故謂之象聖人有以見天下之動而觀其㑹通以行<lb/>
　其典禮繋辭焉以斷其吉凶是故謂之爻極天下之<lb/>
　賾者存乎卦鼔天下之動者存乎辭化而裁之存乎<lb/>
　變推而行之存乎通神而明之存乎其人黙而存之<lb/>
　不言而信存乎徳行<lb/>
<pb n="50b"/>　聖人意中有无窮義理欲舉以告人勢不得不假之<lb/>
　于言以言教人勢不得不假之于書然而書終不能<lb/>
　盡言言終不能盡意也然則聖人之意其不可見乎<lb/>
　聖人以為一言止該一事言有限事無窮然天下事<lb/>
　何者不由于隂陽本隂陽以立為竒耦之象則萬事<lb/>
　起根之地握定于此且不直指其事而假立為象則<lb/>
　事无不可通理无不可兼凡意之不可以言盡者立<lb/>
　象焉盡之矣象既立矣由是即此兩畫相摩相盪遂<lb/>
<pb n="51a"/>　設為六十四卦凡事物之善而為情不善而為偽者<lb/>
　无不曲盡其中盖卦者象之所衍情偽者亦正聖人<lb/>
　意中所欲示也由象卦而繋辭焉即至虚之象以發<lb/>
　至實之理象无倚辭亦无倚凡言之不盡于書者惟<lb/>
　此象中之辭有以盡之也由象卦而制為蓍䇿焉以<lb/>
　七八九六之變而通之于占者之事為則趨避明出<lb/>
　入順聖意之所以利民者于此盡之也由變通以鼓<lb/>
　舞天下焉趨避未明人心瞢然悶塞不知所適一自<lb/>
<pb n="51b"/>　得卦之後一一剖决了然使人踴躍鼓舞日趨善而<lb/>
　不自知則聖人之意所為周徧无方而思為不設者<lb/>
　亦于此盡之也情偽也言也利也神也皆意中所具<lb/>
　也一立象而皆有以盡之然則卦爻之變易雖无窮<lb/>
　而總之止竒耦二象竒畫為乾耦畫為坤止此兩畫<lb/>
　而蓍卦之變易隠然包寓其中乾坤其殆易之緼耶<lb/>
　何也聖人畫成六十四卦時如横圖所列節節皆隂<lb/>
　陽相對三百八十四爻非竒則耦兩兩燦列葢對待<lb/>
<pb n="52a"/>　不虧所謂成列也斯時也雖未論及蓍卦之隂變陽<lb/>
　陽化隂而蓍卦之所以隂變陽陽化隂者已先立于<lb/>
　其中矣使卦畫不立乾坤之列缺毁而未成則蓍䇿<lb/>
　之變憑何而見使蓍之變不可見則隂陽卦畫亦徒<lb/>
　設而已乾坤或㡬于滅息矣是有蓍䇿而後乾坤之<lb/>
　用行又必先有乾坤而後蓍䇿之體立豈非乾坤為<lb/>
　易之緼而聖人之意非立象不足以盡之耶惟象立<lb/>
　卦設而乾坤成列是故易之為功遂大周于天下卦<lb/>
<pb n="52b"/>　爻竒耦所謂形也有是形則有所以為形之理此形<lb/>
　而上者則謂之道有是形則竒耦有定已成不移此<lb/>
　形而下者則謂之器象立卦設而道以彰器以著于<lb/>
　是蓍䇿之變通出而天下之事業成焉四營之後其<lb/>
　蓍䇿之為一為二為三為四皆有莫知其然而自然<lb/>
　化成者所謂化也因其化而裁定之為七八九六之<lb/>
　數則謂之變裁之為變則因所值之卦爻而推其理<lb/>
　以行之是卦爻之理无不可逹于人事也則謂之通<lb/>
<pb n="53a"/>　舉此卦爻之理而措之天下之民使人人變之通之<lb/>
　以避凶趨吉則事務可成大業可定謂之事業向非<lb/>
　聖人立乾坤之象則道于何彰器于何定變通何自<lb/>
　以起而事業何自以生耶甚矣立象盡意非聖人不<lb/>
　能而學易者欲即象以悟意得意以忘象亦甚不易<lb/>
　也是故以盡意之象言之盖聖人有以見天下之賾<lb/>
　而擬諸其形容象其物宜是故謂之象聖人之象非<lb/>
　偶而設後之觀象者其見不及聖人未足與言象也<lb/>
<pb n="53b"/>　以盡言之爻言之盖聖人有以見天下之動而觀其<lb/>
　㑹通以行其典禮繋辭焉以斷其吉凶是故謂之爻<lb/>
　聖人之爻非偶而繋後之觀爻者其見不及聖人未<lb/>
　足與言爻也故窮極天下之賾者固存乎聖人之卦<lb/>
　矣鼓舞天下之動者固存乎聖人之辭矣化而裁之<lb/>
　固存乎易之變矣推而行之固存乎易之通矣凡此<lb/>
　皆象辭之已著者也作易者之能无與學者事也至<lb/>
　于化裁推行之際將所值之象所占之辭能不執其<lb/>
<pb n="54a"/>　㫖而又不悖其㫖神之極其无方而明之極其不謬<lb/>
　此則存乎其人无與于作易者矣何則所謂神明者<lb/>
　臨變通之時心自虚明不闗言說黙焉之間神明之<lb/>
　體已具足而完成絶无事于言說也而實實具是神<lb/>
　明若此者豈可襲取必其平素理得于心而為徳理<lb/>
　積于身而為行乃能如此黙成也有徳行而後能黙<lb/>
　成能黙成而後能神明豈非存乎其人耶是以作易<lb/>
　者非立象不可以明意而學易者非得意不可以觀<lb/>
<pb n="54b"/>　象<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀易日鈔卷七<lb/>
</p>

  </div>
            <div>
<head>讀易日鈔卷八</head> <lb/>
    <p>
<pb n="1a"/>欽定四庫全書<lb/>
　讀易日鈔卷八<lb/>
　　　　　　　　　　　　　贊善張烈撰<lb/>
繋辭下傳<lb/>
　　第一章<lb/>
八卦成列象在其中矣因而重之爻在其中矣剛柔相<lb/>
　推變在其中矣繋辭焉而命之動在其中矣吉凶悔<lb/>
　吝者生乎動者也剛柔者立本者也變通者趨時者<lb/>
<pb n="1b"/>　也吉凶者貞勝者也天地之道貞觀者也日月之道<lb/>
　貞明者也天下之動貞夫一者也夫乾確然示人易<lb/>
　矣夫坤隤然示人簡矣爻也者效此者也象也者像<lb/>
　此者也爻象動乎内吉凶見乎外功業見乎變聖人<lb/>
　之情見乎辭天地之大徳曰生聖人之大寳曰位何<lb/>
　以守位曰仁何以聚人曰財理財正辭禁民為非曰義<lb/>
　易有象有爻有變有動此四者何自出乎夫兩儀四<lb/>
　象雖有畫而未成卦之形體惟四象之上各加一竒<lb/>
<pb n="2a"/>　一耦而乾兌離震巽坎艮坤以次成列焉然後卦之<lb/>
　形體可見葢統八卦而觀之但見其成列耳即八卦<lb/>
　而逐一觀之則見其三竒者乾象三耦者坤象一陽<lb/>
　在二隂下者震象一隂在二陽下者巽象陽在隂中<lb/>
　者坎象隂在陽中者離象一陽在二隂上者艮象一<lb/>
　隂在二陽上者兑象是八卦方成列而各卦之體象<lb/>
　已在其中矣因此成列之卦各以一卦為主而八卦<lb/>
　次第重加其上是但見其重為六十四卦也而六爻<lb/>
<pb n="2b"/>　之錯陳遂已在其中矣此二者卦爻所由備也卦爻<lb/>
　已備故合卦圖以觀但見其一剛一柔互相推盪止<lb/>
　此兩畫之交互而卦爻之錯綜變換不可執一者已<lb/>
　在其中矣卦爻既變得失生焉聖人因其所變之得<lb/>
　失而繋辭以命其吉凶是方有其辭未及于占也而<lb/>
　占者所值當動之卦爻又已在其中矣此二者變動<lb/>
　所由具也夫象也爻也變也皆具于易者也至于動<lb/>
　則占者之所值而吉凶悔吝之占别矣故吉凶悔吝<lb/>
<pb n="3a"/>　雖具于辭然必由卦爻之動而後見是生乎動者也<lb/>
　以卦爻之動言之當其始也則一剛一柔卦爻各有<lb/>
　定體是所以立本者也及其剛變而通于柔柔變而<lb/>
　通于剛消息進退有時迫之是乃動而趨乎時者也<lb/>
　夫畫有定體而變旡定用則吉凶悔吝之生乎動者<lb/>
　信乎不可以一端裁矣然吉凶旡定形而未嘗旡定<lb/>
　理天下事非吉即凶吉者斷旡凶理凶者斷旡吉理<lb/>
　二者相勝不容並立惟視兩途分數之多寡強弱以<lb/>
<pb n="3b"/>　為定而未嘗差混焉是乃天下之正理常理貞勝者<lb/>
　也何也凡物皆有其正者以為常如天地之道其所<lb/>
　為正而常者惟示人而已矣日月之道其所為正而<lb/>
　常者惟明照而已矣天下之動雖旡窮其所為正而<lb/>
　常者則惟一理焉動雖旡定必有一至是之理不可<lb/>
　以他岐者順此則吉逆此則凶此吉凶之所以貞勝<lb/>
　而吉凶悔吝之生乎動者雖變通而未嘗旡定理也<lb/>
　然是卦爻吉凶也夫孰非本于天地者哉夫天之所<lb/>
<pb n="4a"/>　以為天者曰乾一理所在靜則專動則直止此一理<lb/>
　有何艱難是確然至健明示人以理之本如是其易<lb/>
　矣夫地之所以為地者曰坤一理所在靜則翕動則<lb/>
　闢止此一理有何繁擾是隤然至順明示人以理之<lb/>
　本如是其簡矣惟理本易簡而天地之示人者人尚<lb/>
　不悟故聖人作爻象以顯之前所謂爻也者竒以效<lb/>
　乾耦以效坤乃傚此易簡之理以告人者也前所謂<lb/>
　象也者卦之陽息隂消以象乾隂息陽消以象坤乃<lb/>
<pb n="4b"/>　像此易簡之理以告人者也既有爻象斯有變占試<lb/>
　觀人之揲蓍求卦其始也分掛揲扐未成爻象而爻<lb/>
　象將出是爻象動乎蓍卦之内也其終也爻象既成<lb/>
　而吉凶之占已決是吉凶見乎蓍卦之外也方其爻<lb/>
　象動乎内也卦雖未成然有變則自有卦有占人之<lb/>
　所以通志成務者已在于此是天下之功業即現于<lb/>
　蓍卦方變之時矣及其吉凶見乎外也辭已明示其<lb/>
　言吉者惟恐人不入于吉言凶者惟恐人或入于凶<lb/>
<pb n="5a"/>　是聖人憂民旡已之情遂現乎辭矣卦爻吉凶之本<lb/>
　于易簡如此是易簡也天地之造化聖人之功業皆<lb/>
　不能外焉以天地造化言之天地之事不勝舉然舉<lb/>
　其大徳則惟以生物為心此外不存餘事旡難也旡<lb/>
　繁也天地之造化一易簡盡之矣以聖人功業言之<lb/>
　聖人之大寳曰位守位在人聚人在財而聖人欲為<lb/>
　聚人守位計則必理其財焉理財之後又必正其訓<lb/>
　教之辭焉又必設刑罰以禁民為非焉是三者皆秉<lb/>
<pb n="5b"/>　于義而已義者理之宜以義理財以義正辭以義禁<lb/>
　非裁斷不屈至易也順理不違至簡也以是聚人而<lb/>
　守位聖人之功業一易簡盡之矣信乎天下之動貞<lb/>
　夫一易之所示者此易簡也學易之所當先識者此<lb/>
　易簡也<lb/>
　　第二章<lb/>
古者包犧氏之王天下也仰則觀象於天俯則觀法於<lb/>
　地觀鳥獸之文與地之宜近取諸身逺取諸物於是<lb/>
<pb n="6a"/>　始作八卦以通神明之徳以類萬物之情作結繩而<lb/>
　為網罟以佃以漁葢取諸離包犧氏沒神農氏作斵<lb/>
　木為耜揉木為耒耒耨之利以教天下葢取諸益日<lb/>
　中為市致天下之民聚天下之貨交易而退各得其<lb/>
　所葢取諸噬嗑神農氏沒黄帝堯舜氏作通其變使<lb/>
　民不倦神而化之使民宜之易窮則變變則通通則<lb/>
　久是以自天祐之吉旡不利黄帝堯舜垂衣裳而天<lb/>
　下治葢取諸乾坤刳木為舟剡木為楫舟楫之利以<lb/>
<pb n="6b"/>　濟不通致逺以利天下葢取諸渙服牛乘馬引重致<lb/>
　逺以利天下葢取諸隨重門擊柝以待暴客葢取諸<lb/>
　豫斷木為杵掘地為臼臼杵之利萬民以濟葢取諸<lb/>
　小過弦木為弧剡木為矢弧矢之利以威天下葢取<lb/>
　諸睽上古穴居而野處後世聖人易之以宫室上棟<lb/>
　下宇以待風雨葢取諸大壯古之葬者厚衣之以薪<lb/>
　葬之中野不封不樹喪期旡數後世聖人易之以棺<lb/>
　椁葢取諸大過上古結繩而治後世聖人易之以書<lb/>
<pb n="7a"/>　契百官以治萬民以察葢取諸夬<lb/>
　聖人融㑹天下之理以作易故易有以該天下之事<lb/>
　凡聖人制器皆不出乎易象焉夫天下之物其理之<lb/>
　隠而不可見者為神明之徳其材之殊而不一者為<lb/>
　萬物之情此二者天地人物在在有之人不能遍識<lb/>
　也惟古者包犧氏之王天下也仰則觀象于天俯則<lb/>
　觀法于地而得其所以象所以法觀鳥獸羽毛之文<lb/>
　與天地之所宜而得其所以文所以宜近取諸身逺<lb/>
<pb n="7b"/>　取諸物而得身與物之所為體葢旡往非隂陽旡往<lb/>
　非消息也聖人有悟于此象隂陽而畫為竒耦因竒<lb/>
　耦而重為八卦因八卦而重為六十四卦則舉天地<lb/>
　間隂陽之徳性皆備其中隂陽之情形皆備其中如<lb/>
　健順動止之屬其徳之神不測而明不昧者易皆有<lb/>
　以通而合之如天地雷風之屬其情之散為萬物者<lb/>
　易皆有以類而象之矣惟易有以通神明類萬物是<lb/>
　故聖人制器之事皆不出乎易象如作結繩而為網<lb/>
<pb n="8a"/>　罟以佃以漁是包犧作之使人可以制物耳今考其<lb/>
　兩目相承離象也物麗焉離徳也則謂網罟之設取<lb/>
　諸離可也如包犧氏沒神農氏作斵木為耜以入土<lb/>
　揉木為耒以為耜柄耒耨之利以教天下今考其二<lb/>
　體皆木上入下動皆益象也且農事既興天下之益<lb/>
　莫大于此則謂耒耜之設取諸益可也如日中為市<lb/>
　致天下之民聚天下之貨交易而退有無相資各得<lb/>
　其所今考其上明下動噬嗑象也則謂日中之市取<lb/>
<pb n="8b"/>　諸噬嗑可也如神農氏沒黄帝堯舜氏相繼而作是<lb/>
　時太古樸陋之俗已幾變矣聖人因其勢之將變而<lb/>
　更新以通之使民樂趨而不倦焉然其所以通變者<lb/>
　非聖人強用其智慮以作為于其間也因其自然之<lb/>
　變而以自然之理處之有莫知所以然而適中欵㑹<lb/>
　者是為神而化之故能使民鼔舞神化之内而安以<lb/>
　為宜此所以樂趨而不倦也何則天下變化之理謂<lb/>
　之易易理之在天下凡勢數至窮極之時則必思變<lb/>
<pb n="9a"/>　欲變則人必因而通之以更新其制通之則協人情<lb/>
　當天理而可乆惟通之至于可乆是以自天祐之吉<lb/>
　旡不利也黄帝堯舜知天下草木皮羽之風已將變<lb/>
　也故一垂衣裳之制而天下翕然趨之禮儀興等威<lb/>
　辨已變為大治而莫知所為是其變化而旡為即天<lb/>
　地之旡心而成化乾坤象也則謂衣裳之制取諸乾<lb/>
　坤可也如刳木而虚之為舟剡木而鋭之為楫舟楫<lb/>
　之利以濟不通致逺以利天下是木在水上渙象也<lb/>
<pb n="9b"/>　則謂舟楫之制取諸渙可也如服牛乘馬而牛以引<lb/>
　重馬以致逺以利天下是下動上説隨象也則謂牛<lb/>
　馬之用取諸隨可也如立為重門擊柝相警以防待<lb/>
　暴客是豫備之義也則謂禦暴之用取諸豫可也如<lb/>
　斷木為杵掘地為臼臼杵之利使民始知精食而咸<lb/>
　獲濟焉其制之下止上動小過象也則謂臼杵之制<lb/>
　取諸小過可也如加弦于木而為弧剡木使鋭而為<lb/>
　矢弧矢之利以威天下葢睽乖而後用威以服之之<lb/>
<pb n="10a"/>　義也則謂弧矢之制取諸睽可也如上古冬穴居夏<lb/>
　野處風雨莫蔽後世聖人易之以宫室上有棟下有<lb/>
　宇以防待風雨葢壯固之義也則謂棟宇之制取諸<lb/>
　大壯可也如古之葬者厚衣之以薪置之野中而已<lb/>
　不封以土不樹以木其喪期旡數焉後世聖人易之<lb/>
　以棺槨葢送死大事宜過于厚大過義也則謂棺槨<lb/>
　之制取諸大過可也如上古民淳事簡惟結繩足以<lb/>
　記之後世易于淆亂聖人易之以文字之書合約之<lb/>
<pb n="10b"/>　契庶乎上而百官之事有所稽下而庶民之事有所<lb/>
　考以治以察是明決之義也則謂書契之興取諸夬<lb/>
　可也凡此十二事者于易皆有合聖人所以開世牖<lb/>
　民相繼而為功于天下者悉備于是信乎易之為理<lb/>
　天下萬事之形似也<lb/>
　　第三章<lb/>
是故易者象也象也者像也彖者材也爻也者效天下<lb/>
　之動者也是故吉凶生而悔吝著也<lb/>
<pb n="11a"/>　是故易者非他合之為六十四卦分之為三百八十<lb/>
　四爻皆竒耦之形體而已而此象也者正所以像夫<lb/>
　造化事物之理葢造化事物之内莫不有神明之徳<lb/>
　焉萬物之情焉易之象所以擬其形似也有伏羲之<lb/>
　象因有文周之彖與爻而彖之所言者非他葢一卦<lb/>
　之内自有卦體卦徳卦象卦變或善或惡之材質彖<lb/>
　之所言者此也爻之所言非他天下之動旡窮六爻<lb/>
　之動亦无窮故聖人擊爻正以摸倣事變于卦爻之<lb/>
<pb n="11b"/>　下以告人也夫既有象以像天下之理又有彖辭以<lb/>
　言其材又有爻辭以效其動則何理不備何幾不研<lb/>
　是故本旡形者吉凶而因象辭以生至㣲茫者悔吝<lb/>
　而因象辭以著至于吉凶生悔吝著而易之為功遂<lb/>
　旡窮矣<lb/>
　　第四章<lb/>
陽卦多隂隂卦多陽其故何也陽卦竒隂卦耦其徳行<lb/>
　何也陽一君而二民君子之道也隂二君而一民小<lb/>
<pb n="12a"/>　人之道也<lb/>
　易之純陽者為乾純隂者為坤其分隂陽旡可疑矣<lb/>
　至于震坎艮陽卦也宜乎陽畫多而反多隂巽離兌<lb/>
　隂卦也宜乎隂畫多而反多陽此其故何也葢陽卦<lb/>
　應得竒數隂卦應得耦數今陽卦一陽為一畫二隂<lb/>
　為四畫合之為五是竒數也所以宜多隂隂卦一隂<lb/>
　為二畫二陽為二畫合之為四是耦數也所以宜多<lb/>
　陽夫其所以分隂陽者固如此矣然則其徳行為何<lb/>
<pb n="12b"/>　如夫陽統隂有君象隂從陽有民象今陽卦多隂是<lb/>
　為一君而二民統賤于貴其徳為明分其行為循禮<lb/>
　是君子之道也隂卦多陽則為二君而一民民旡定<lb/>
　主兩尊並爭其徳為昏昧其行為拂亂是小人之道<lb/>
　也葢分隂分陽之中其公私邪正之不同又如此<lb/>
　　第五章<lb/>
易曰憧憧往來朋從爾思子曰天下何思何慮天下同<lb/>
　歸而殊塗一致而百慮天下何思何慮日往則月來<lb/>
<pb n="13a"/>　月往則日來日月相推而明生焉寒往則暑來暑往<lb/>
　則寒來寒暑相推而嵗成焉往者屈也來者信也屈<lb/>
　信相感而利生焉尺蠖之屈以求信也龍蛇之蟄以<lb/>
　存身也精義入神以致用也利用安身以崇徳也過<lb/>
　此以往未之或知也窮神知化徳之盛也易曰困于<lb/>
　石據于蒺藜入于其宫不見其妻凶子曰非所困而<lb/>
　困焉名必辱非所據而據焉身必危既辱且危死期<lb/>
　將至妻其可得見耶易曰公用射隼于髙墉之上獲<lb/>
<pb n="13b"/>　之旡不利子曰隼者禽也弓矢者器也射之者人也<lb/>
　君子藏器于身待時而動何不利之有動而不括是<lb/>
　以出而有獲語成器而動者也子曰小人不恥不仁<lb/>
　不畏不義不見利不勸不威不懲小懲而大誡此小<lb/>
　人之福也易曰屨校滅趾旡咎此之謂也善不積不<lb/>
　足以成名惡不積不足以滅身小人以小善為旡益<lb/>
　而弗為也以小惡為旡傷而弗去也故惡積而不可<lb/>
　掩罪大而不可解易曰何校滅耳凶子曰危者安其<lb/>
<pb n="14a"/>　位者也亡者保其存者也亂者有其治者也是故君<lb/>
　子安而不忘危存而不忘亡治而不忘亂是以身安<lb/>
　而國家可保也易曰其亡其亡繫于包桑子曰徳薄<lb/>
　而位尊知小而謀大力小而任重鮮不及矣易曰鼎<lb/>
　折足覆公餗其形渥凶言不勝其任也子曰知幾其<lb/>
　神乎君子上交不諂下交不瀆其知幾乎幾者動之<lb/>
　㣲吉之先見者也君子見幾而作不俟終日易曰介<lb/>
　于石不終日貞吉介如石焉寧用終日斷可識矣君<lb/>
<pb n="14b"/>　子知㣲知彰知柔知剛萬夫之望子曰顔氏之子其<lb/>
　殆庶幾乎有不善未嘗不知知之未嘗復行也易曰<lb/>
　不逺復旡祗悔元吉天地絪緼萬物化醇男女構精<lb/>
　萬物化生易曰三人行則損一人一人行則得其友<lb/>
　言致一也子曰君子安其身而後動易其心而後語<lb/>
　定其交而後求君子修此三者故全也危以動則民<lb/>
　不與也懼以語則民不應也旡交而求則民不與也<lb/>
　莫之與則傷之者至矣易曰莫益之或擊之立心勿<lb/>
<pb n="15a"/>　恒凶<lb/>
　卦爻之辭其理有引伸莫盡者畧舉數爻如咸九四<lb/>
　爻曰憧憧往來朋從爾思夫從止于朋是憧憧之過<lb/>
　也而憧憧之病正由于思人好自用心計所以多思<lb/>
　思不已而多慮實則旡所用吾思慮也試就天下曠<lb/>
　觀一畨何用思何用慮哉極天下之境而合計之感<lb/>
　應之理究歸本同而特其塗不得不殊感應之理極<lb/>
　致惟一而特其慮不得不百其殊也自然而殊其百<lb/>
<pb n="15b"/>　也自然而百彼既本有自然之理我何用思慮為乎<lb/>
　彼四之所以憧憧其思者特于往來感應之際不能<lb/>
　旡心耳孰知往來皆自然之理乎如日往則月自來<lb/>
　月往則日自來日月相推而明生焉不待思也寒往<lb/>
　則暑自來暑往則寒自來寒暑相推而嵗成焉不待<lb/>
　思也推其故則凡往者皆屈也來者皆伸也有屈則<lb/>
　必伸既伸則復屈屈伸相感而明生嵗成之利生焉<lb/>
　總不待思也不特此也縱觀天下之物亦何在非屈<lb/>
<pb n="16a"/>　伸相感自然之機乎如尺蠖之屈其屈本以求伸也<lb/>
　伸之理自在屈不待思而尺蠖有然龍蛇之蟄其蟄<lb/>
　本以存身也存之理自在蟄不待思而龍蛇有然又<lb/>
　不特此即推之聖學亦然凡事理之宜謂之義而裁<lb/>
　制曲當之妙有言不能擬思不能及者又至神也必<lb/>
　也精研其義至于入神是乃收約心思以入義理屈<lb/>
　之至耳然惟義精則應事裕如正所以推致其用也<lb/>
　伸也既致用矣則用旡不如意而身之所適皆安伸<lb/>
<pb n="16b"/>　之至耳然惟用利則理之得于心者日積日髙以崇<lb/>
　徳也屈也夫精義不覺其已致用利用不覺其已崇<lb/>
　徳皆屈伸相感自然之機不待思者也夫既内焉精<lb/>
　義而外有以致乎用外焉利用而内有以崇乎徳内<lb/>
　外只管如此交相養互相發則過此以往欲已而不<lb/>
　能已幾非在我亦不自知其所至也至于交養互發<lb/>
　之功熟而又熟則徳盛矣徳盛則此心之全體妙用<lb/>
　與天地脗合旡間自有以窮其合一不測之神知其<lb/>
<pb n="17a"/>　推行有漸之化是窮神知化惟俟其徳之盛也然不<lb/>
　知者往而屈自致者來而伸是亦自然之理耳然則<lb/>
　曠觀天下自造化物理以至聖學屈伸往來旡非自<lb/>
　然有欲強之而不可者果何用思慮為哉如困六三<lb/>
　爻曰困于石據于蒺藜入于其宫不見其妻凶葢天<lb/>
　下事惟中正之人能量力以處苟此人非我所能困<lb/>
　而我欲困之徒勞旡功適以形拙名必辱矣此人非<lb/>
　我所可據而我欲據之託身非所身必危矣既辱且<lb/>
<pb n="17b"/>　危死期將至妻其可得見耶甚矣不中正者之不可<lb/>
　與涉世也如解上六爻曰公用射隼于髙墉之上獲<lb/>
　之旡不利夫隼者鷙害之禽也弓矢者射隼之器也<lb/>
　用此器以射之者人也人以用器而器以射禽君子<lb/>
　之為天下解悖亦貴有其器而已君子有解悖之志<lb/>
　必將解悖之具平素蓄備于身然後待可乘之時而<lb/>
　動何不利之有何也器不素備則臨動必多結礙今<lb/>
　也器既素具動之所施旡不如意動而不括此所以<lb/>
<pb n="18a"/>　隨出而隨獲也上之所謂獲之旡不利者正謂其以<lb/>
　已成之器而動者也欲解悖者可不先備器乎為國<lb/>
　者宜知小人之情小人不恥于不仁不畏于不義故<lb/>
　其所勸惟利不見利不勸所懲惟威不威不懲是以<lb/>
　待小人必宜有以懲之當其初為惡即懲之則其後<lb/>
　終不敢為惡小懲而大誡此小人之福也故易噬嗑<lb/>
　初九曰屨校滅趾旡咎正此謂也善惡皆在于積善<lb/>
　不積不足以成名惡不積不足以滅身小人以小善<lb/>
<pb n="18b"/>　為旡益而弗為以小惡為旡傷而弗去不知日積日<lb/>
　累此身遂全旡善而全是惡矣故惡積而不可掩使<lb/>
　至于罪大而不可解若此求旡滅身得乎故噬嗑上<lb/>
　九爻曰何校滅耳凶人主莫不欲安欲存欲治然以<lb/>
　理求之則自見其危者乃所以安其位者也自見為<lb/>
　亡者乃所以保其存者也自見為亂者乃所以有其<lb/>
　治者也理本如此是故君子安而不忘危存而不忘<lb/>
　亡治而不忘亂是以身安而國家可保以常存常治<lb/>
<pb n="19a"/>　也故否九五爻曰其亡其亡繫于苞桑人之徳與才<lb/>
　欲與事任相稱苟徳薄位尊智小謀大力小任重鮮<lb/>
　不及于禍鼎九四爻曰鼎折足覆公餗其形渥凶言<lb/>
　不勝任也事有幾㣲能知幾者其為神人乎凡人上<lb/>
　交欲恭恭即易流于謟謟不謟之間所爭旡多謂之<lb/>
　幾下交欲和和即易流于瀆瀆不瀆之間所爭旡多<lb/>
　謂之幾觀君子上交自不至于謟下交自不至于瀆<lb/>
　此非獨照于幾㣲之際不能也其知幾乎夫幾者何<lb/>
<pb n="19b"/>　也幾者人心一念初動之㣲一念動于善即吉之兆<lb/>
　一念動于惡即凶之兆是吉凶之先現者也幾之所<lb/>
　繫若此其重彼謟不謟瀆不瀆之所從分者正在此<lb/>
　固甚難知也惟君子見幾之吉則作而趨之見幾之<lb/>
　凶則作而避之蚤見蚤決不俟終日非止不謟不瀆<lb/>
　而已君子之知幾如此果何由哉豫六二爻曰介于<lb/>
　石不終日貞吉葢人之神智清明由于旡欲而靜君<lb/>
　子不溺于豫嗜好不足摇之介如石焉寧用終日斷<lb/>
<pb n="20a"/>　可以識凡事之幾㣲矣試舉其知幾之實凡天下事<lb/>
　或當藏而㣲或當顯而彰或當委順而柔或當勁直<lb/>
　而剛其間是非彼此間不容髪君子以介石之衷能<lb/>
　隨其時之所宜而悉知之則其髙識有以見衆人所<lb/>
　不能見深心有以成衆人所不能成豈非萬夫之望<lb/>
　乎信乎其如神矣惟聖人與道為一其次則近之若<lb/>
　顔氏之子其殆幾于道乎葢道旡不善而近道者去<lb/>
　不善以復于善顔子有不善未嘗不知知之未嘗復<lb/>
<pb n="20b"/>　行夫知過易也知之未嘗復行則幾純于道矣故曰<lb/>
　庶幾復初九爻曰不逺復旡祗悔元吉若顔子是已<lb/>
　天下之理相與之意專而後能成功天地惟氣之相<lb/>
　交絪緼莫解故萬物之氣化者其秉質皆醇厚而凝<lb/>
　結也男女惟以其氣之精者相構故萬物之形化者<lb/>
　化生不窮也是二者皆由于兩相與之專一故損六<lb/>
　三爻曰三人行則損一人一人行則得其友言相與<lb/>
　之貴于致專也君子有立心之恒焉必使身與理適<lb/>
<pb n="21a"/>　安其身而後形于動作必使心與理和易其心而後<lb/>
　出為語言必使上下相孚定其交而後求以賦歛君<lb/>
　子修此三者故動而順語而從求而至能處于安全<lb/>
　也若身不順理危以動則人孰從之理不足而怵于<lb/>
　氣懼以語則人孰應之旡交于下而欲求其財則人<lb/>
　孰與之至於莫與則傷之者且至矣故益上九爻曰<lb/>
　莫益之或擊之立心勿恒凶凡此十一爻者皆有不<lb/>
　盡之精義焉由此觸類通之他可知矣<lb/>
<pb n="21b"/>　　第六章<lb/>
子曰乾坤其易之門邪乾陽物也坤隂物也隂陽合徳<lb/>
　而剛柔有體以體天地之撰以通神明之徳其稱名<lb/>
　也雜而不越于稽其類其衰世之意邪夫易彰往而<lb/>
　察來而㣲顯闡幽當名辨物正言斷辭則備矣其稱<lb/>
　名也小其取類也大其㫖逺其辭文其言曲而中其<lb/>
　事肆而隠因貳以濟民行以明失得之報<lb/>
　易理變化至旡窮也然推所由來皆出于乾坤二畫<lb/>
<pb n="22a"/>　乾坤其殆易所從出之門耶何也乾坤既有竒耦之<lb/>
　形則皆物也然乾畫一而實是陽物也坤畫二而虚<lb/>
　是隂物也一以象陽一以象隂二者判然不相與也<lb/>
　使二者終于判然則易亦不作矣然此二者亦自不<lb/>
　能終于判然于是隂陽相交互相摩盪而由二生四<lb/>
　由四生八由八生六十四始有諸卦剛柔之體凡雷<lb/>
　風山澤之屬天地所撰而出者卦皆有以體貼其象<lb/>
　而著之凡健順動止之理徳之神而明者卦皆有以<lb/>
<pb n="22b"/>　通㑹其義而發之葢一有乾坤二畫則其徳不得不<lb/>
　合合徳則自有許多諸卦剛柔之體而體撰通徳遂<lb/>
　旡不備焉豈非乾坤為易之門耶此伏羲先天之易<lb/>
　也及文周繫辭其所稱之名義一卦有一卦之義一<lb/>
　爻有一爻之義可謂雜矣然名義雖雜而實本隂陽<lb/>
　之理故各有定體不至于差越于稽其事類則慮周<lb/>
　于常變之殊計深于情偽之感此非太古淳質之時<lb/>
　思慮所及也其衰世之意耶繫辭聖人身經衰世故<lb/>
<pb n="23a"/>　不覺其慮之詳言之危也此文周後天之易也夫易<lb/>
　有卦爻有繫辭于是易書之中旡所不備隂陽消息<lb/>
　天地之已然者為往易有以彰之吉凶悔吝人事之<lb/>
　未至者為來易有以察之而又不特此也人事之顯<lb/>
　人不知其根于理數也易則推原于理數以㣲之義<lb/>
　理之幽人皆日用而不知也易則就事為以闡發之<lb/>
　人有稱名也易有貴賤賢否之别焉各當其名物有<lb/>
　物類也易有剛柔善惡之象焉各辨其物卦爻有各<lb/>
<pb n="23b"/>　具之義也易則正其言吉凶有一定之應也易則斷<lb/>
　其辭夫如是則旡一之不備矣若此者其理之周宻<lb/>
　旡遺非一端可盡其妙而要歸于開物成務而已易<lb/>
　中所稱卦爻名義如牝馬牝牛棟橈遺音之類卦之<lb/>
　稱名者小也如乘馬需泥負乘喪茀之類爻之稱名<lb/>
　者小也或事名之小者或物名之小者稱名固小矣<lb/>
　然其取類皆由隂陽之變是取類則大也易之㫖趣<lb/>
　皆以言天地性命之奥是㫖之所含者逺矣意思深<lb/>
<pb n="24a"/>　逺則詞或滯晦而不足以發明乃易辭則又條理疎<lb/>
　暢有自然之文也易言委婉或各因一事而發有不<lb/>
　皆直指全體者可謂曲矣然皆以適中乎理不以曲<lb/>
　而有遺也其所以敷陳其事者推類備舉可謂肆矣<lb/>
　然其所以然之理則皆本乎隂陽之故實極隠奥不<lb/>
　以肆而涉粗也易辭之開示于人者其周至如此夫<lb/>
　何為哉葢因民心疑貳欲有以濟乎民行故為此周<lb/>
　至之詞以明失得之報如何為失失則其報凶如何<lb/>
<pb n="24b"/>　為得得則其報吉顯然明之而民行可濟庶不患于<lb/>
　疑貳而旡適從矣聖人之為人何如哉乾坤立而開<lb/>
　濟物之始辭占繫而終濟物之功先後聖人相為表<lb/>
　裏如此<lb/>
　　第七章<lb/>
易之興也其於中古乎作易者其有憂患乎是故履徳<lb/>
　之基也謙徳之柄也復徳之本也恒徳之固也損徳<lb/>
　之修也益徳之裕也困徳之辨也井徳之地也巽徳<lb/>
<pb n="25a"/>　之制也履和而至謙尊而光復小而辨于物恒雜而<lb/>
　不厭損先難而後易益長裕而不設困窮而通井居<lb/>
　其所而遷巽稱而隠履以和行謙以制禮復以自知<lb/>
　恒以一徳損以逺害益以興利困以寡怨井以辨義<lb/>
　巽以行權<lb/>
　易雖作于上古至夏商之末而中㣲其道之復興也<lb/>
　葢于中古乎作易繫辭者其有憂患乎惟時至中古<lb/>
　為世態日新之日而作易者又身經憂患操心危慮<lb/>
<pb n="25b"/>　患深則其所以反身修徳者自旡不至是故易卦之<lb/>
　中多教人以反身修徳之事約畧言之有九卦焉其<lb/>
　序不可紊而功不可缺皆作易者示人之精意也夫<lb/>
　人之修徳以力行實踐為先而所行之際先須習禮<lb/>
　文循規矩以為實可憑據之地然後由此積累而上<lb/>
　易有履焉上天下澤是為禮教乃徳之所以為基也<lb/>
　習禮者又非徒習其文必一以卑遜為主持而不失<lb/>
　乃可以得禮意易有謙焉是徳之所執以為柄者也<lb/>
<pb n="26a"/>　有禮與謙以修飾執持于外矣制于外然後有以養<lb/>
　其中由是心不外馳而善端可復有以為萬善之本<lb/>
　易有復焉是徳之所以為本也既復矣必須存其善<lb/>
　而不失易有恒焉是徳之所以能固也徳雖可久然<lb/>
　人欲之私或未盡去本然之善或未盡充易有損焉<lb/>
　徳之所以修去其累也易有益焉徳之所以充裕其<lb/>
　美也人欲去天理純矣何以自騐其得力惟處患難<lb/>
　而不以動心乃騐其學之有得易有困焉所以為徳<lb/>
<pb n="26b"/>　之辨騐也至子處困不動則磪然有定而安于所止<lb/>
　易有井焉旡喪旡得是乃徳之地也徳既堅定則由<lb/>
　此可以制事易有巽焉巽順入理是乃徳之所以為<lb/>
　裁制也至此則徳成矣葢聖賢之處憂患惟有修徳<lb/>
　一事而聖賢之修徳亦因處憂患而愈勤其甘苦次<lb/>
　第之詳誠有不外此九卦者此作易者所以有憂患<lb/>
　而易因以興也今再觀九卦之所以為徳其盡善之<lb/>
　美不可一端盡也因情制禮本非強世履固和矣然<lb/>
<pb n="27a"/>　一皆天理之極至人不得而加損和而至非苟狥乎<lb/>
　情而已卑以自牧謙若不尊光矣然美徳在中終不<lb/>
　容冺人敬而仰之尊而光非終于晦沒而已善端甚<lb/>
　㣲復若小矣然一念之善烱然非羣邪所能掩非羣<lb/>
　私所能汚已辨于物矣惟恒也則雖處紛雜之地而<lb/>
　吾徳有常始終如一不厭矣懲忿窒慾強勉自制損<lb/>
　未嘗不先難然克治既久人欲漸輕用力漸省又後<lb/>
　易矣遷善改過長其善心以至于充裕益固貴于長<lb/>
<pb n="27b"/>　裕然涵泳從容養所固有非有事于造作又不設矣<lb/>
　困身困而道亨則窮而未始不通也井徳有定體而<lb/>
　自能有及物之澤則居其所而未嘗不遷也巽能稱<lb/>
　物之宜而所以酌量事理者則沉潛善入而不涉于<lb/>
　浮露是稱而未始不隠也九徳之善如此則用以處<lb/>
　憂患焉往不宜動作之形于身者行也蕩越閑矩則<lb/>
　戾而多爭故履之為道有儀則有度數順理而不乖<lb/>
　所可用以和行也和行以禮而禮意在于自卑故謙<lb/>
<pb n="28a"/>　之道卑讓撙節不欲上人而禮自我制可用以制禮<lb/>
　也復則本心之明有不求助于外而自照者可用以<lb/>
　自知恒則純其所復之善可用以一徳損則去其為<lb/>
　身病者可用以逺害益則致其為身資者可用以興<lb/>
　利困則處困而亨鮮有怨尤可用以寡怨井則心定<lb/>
　識明事至自晰其定可用以辨義巽則沉入優游精<lb/>
　于義理不必拘拘然循途守轍而自能適其輕重之<lb/>
　宜可用以行權九卦之用如此合而觀之九卦之理<lb/>
<pb n="28b"/>　原有合于修徳之目如基柄之類是矣再即九卦而<lb/>
　究其藴則和至尊光之類各極其善是以用以處憂<lb/>
　患而和行制禮之類旡一非修徳之實即旡一非處<lb/>
　患之功中古聖人示人者何其至也<lb/>
　　第八章<lb/>
易之為書也不可逺為道也屢遷變動不居周流六虚<lb/>
　上下旡常剛柔相易不可為典要唯變所適其出入<lb/>
　以度外内使知懼又明于憂患與故旡有師保如臨<lb/>
<pb n="29a"/>　父母初率其辭而揆其方既有典常苟非其人道不<lb/>
　虚行<lb/>
　易之為書也其卦爻象辭人當時時觀玩之不可須<lb/>
　臾忘焉葢凡書之理苟其拘于一隅則事理未該雖<lb/>
　逺之可也今易書之為道也則屢遷而不定矣何以<lb/>
　見之易之所有九六兩畫而已是九六也至變至動<lb/>
　不居于一所總此六爻之虚位九六周轉流行于其<lb/>
　間故自其上下之位觀之或九上而六下或六上而<lb/>
<pb n="29b"/>　九下上下旡常也自其剛柔之體觀之在此卦此爻<lb/>
　為剛者在被卦此爻又為柔在此卦此爻為柔者在<lb/>
　彼卦此爻又為剛剛柔相易也總之不可為一定之<lb/>
　典要唯其變之所趨而已其道之屢遷如此但見變<lb/>
　不同則吉凶亦不同變旡定則吉凶亦旡定信乎旡<lb/>
　事不周旡理不載矣是宜隨其卦爻而觀象玩辭觀<lb/>
　變玩占之不暇又可逺乎夫易旡非變變旡非道道<lb/>
　之所在皆不易之理也故其示人以出入之事皆必<lb/>
<pb n="30a"/>　以其事理當然之法度使人出而外入而内凜然知<lb/>
　有度而不敢妄為皆知懼焉然所示之度兼吉與凶<lb/>
　而言之耳聖人之情則又有不盡于此者凶咎悔吝<lb/>
　危厲之途每多于吉利故易于憂患之處又諄諄明<lb/>
　切示人且必言其所以致憂患之故葢即出入之度<lb/>
　中而又明于憂患與故焉故人之用易者見其指示<lb/>
　真切自然凜凜兢惕不待師保而常如父母臨之是<lb/>
　易道之示人其于變適之理可謂詳切矣故人人考<lb/>
<pb n="30b"/>　易之辭亦即可以識其道但能用其道者終不易耳<lb/>
　如第以辭而已初焉率其辭以揆其理則其剛柔上<lb/>
　下之變雖不可為典要而辭中所示出入之度憂患<lb/>
　之故亦既有典常矣然是理之有定者必待人之觀<lb/>
　玩神明方能得其理之所在以見于行事苟非其人<lb/>
　則易道之有常者固亦不能自逹于事為之間也是<lb/>
　易本至變而其因變以示人者又皆有典常之確理<lb/>
　非深于觀玩者不能盡其用也而謂可逺乎<lb/>
<pb n="31a"/>　　第九章<lb/>
易之為書也要始原終以為質也六爻相雜唯其時物<lb/>
　也其初難知其上易知本末也初辭擬之卒成之終<lb/>
　若夫雜物撰徳辨是與非則非其中爻不備噫亦要<lb/>
　存亡吉凶則居可知矣知者觀其彖辭則思過半矣<lb/>
　二與四同功而異位其善不同二多譽四多懼近也<lb/>
　柔之為道不利逺者其要旡咎其用柔中也三與五<lb/>
　同功而異位三多凶五多功貴賤之等也其柔危其<lb/>
<pb n="31b"/>　剛勝邪<lb/>
　易之為書也有卦有爻卦何以成下而推原卦之所<lb/>
　為始上而要歸卦之所為終自始至終有初有二有<lb/>
　三有四有五有上而一卦之體于是乎成是乃卦之<lb/>
　所以為體質也卦質具而爻在其中矣六爻之間初<lb/>
　三五陽位也陽居之隂亦居之二四上隂位也隂居<lb/>
　之陽亦居之其相雜如此者葢隂陽二物時往時來<lb/>
　初旡定在唯其時物之所趨而已是以若此其雜也<lb/>
<pb n="32a"/>　始終具而一卦之體成時物雜而六爻之義變易之<lb/>
　為書盡此矣今以爻之時物觀之其初爻之義難知<lb/>
　上爻之義易知何也初為卦之始本也卦質方起義<lb/>
　類未明故難知上為卦之終末也卦質已全義類已<lb/>
　備故易知惟難知故聖人于繫初爻之時必加擬議<lb/>
　焉惟易知故聖人于繫上爻之時不過就其義之將<lb/>
　備而成之終耳此初上之時物然也若夫雜舉事物<lb/>
　之繁詳撰事物之理辨别爻之是與非則非中四爻<lb/>
<pb n="32b"/>　不能備此中爻之時物然也噫辭之備如此此特為<lb/>
　常人設耳實則天地間自有箇吉凶存亡之理苟能<lb/>
　一其心思以要求其天道存亡人事吉凶之理則居<lb/>
　然可知不待求之于易矣如必求于易在智者但觀<lb/>
　其彖辭則一卦之指歸已明而時物之所以當否以<lb/>
　為存亡吉凶者已十得六七思過半矣葢六爻時物<lb/>
　即具卦質之中學者固當究爻辭以析其詳尤先當<lb/>
　玩彖辭以悟其要也雖然前言中爻之時物固以雜<lb/>
<pb n="33a"/>　物撰徳辨是與非矣而其中尤有材同而用異者不<lb/>
　可不辨二與四皆隂是其功能固同也而位則異故<lb/>
　其爻之善不同二則多譽四則多懼者以四近君而<lb/>
　多危也四以近而懼則二以逺而譽可知然柔之為<lb/>
　道貴于資剛之力是本不利于逺剛也而二之逺剛<lb/>
　要歸可以旡咎葢二雖柔而得中有是中徳雖不必<lb/>
　借力于剛而自能无咎矣二以中无咎則四以不中<lb/>
　多咎可知葢四以近君而得君之力但未免于懼善<lb/>
<pb n="33b"/>　之中有未善也二逺君則无懼而又有柔中之徳不<lb/>
　患于逺善之中又有善也是二四之位皆善而善不<lb/>
　同也三與五皆陽是其功能固同也而位則異三多<lb/>
　凶五多功葢五君也貴也三臣也賤也貴則可以為<lb/>
　所欲為故多功賤則欲有所為而上嫌于逼下又嫌<lb/>
　于陵故多凶也要之三五皆髙位重任之地以柔處<lb/>
　之則身危不惟三多凶而五亦不盡多功矣以剛處<lb/>
　之則任勝不惟五多功而三亦不盡多凶矣是三五<lb/>
<pb n="34a"/>　之異中有同者又如此凡此皆中爻同異之義也合<lb/>
　之而卦有統體析之則爻各有殊易之為書可不詳<lb/>
　為觀玩耶<lb/>
　　第十章<lb/>
易之為書也廣大悉備有天道焉有人道焉有地道焉<lb/>
　兼三才而兩之故六六者非他也三才之道也道有<lb/>
　變動故曰爻爻有等故曰物物相雜故曰文文不當<lb/>
　故吉凶生焉<lb/>
<pb n="34b"/>　易之為書也統言之可謂廣大析言之可謂悉備矣<lb/>
　何以見之據三畫卦而言上一畫象天中一畫象人<lb/>
　下一畫象地有天道焉有人道焉有地道焉是已具<lb/>
　三才之義矣乃聖人又因八卦而重為六十四卦則<lb/>
　兼此三才而各加一倍焉是兩之也兩之故有六畫<lb/>
　六畫者非他亦仍此三才之道耳葢上二爻為天則<lb/>
　隂陽成象而天道全中二爻為人則仁義成徳而人<lb/>
　道全下二爻為地則剛柔成質而地道全是道之在<lb/>
<pb n="35a"/>　宇内者舉不出此矣不亦廣大而悉備乎夫六爻具<lb/>
　三才是皆道所在也然統謂之道而道非一義其中<lb/>
　有至變動而不可執一者一畫有一畫之義是乃交<lb/>
　變以示人者故畫而謂之曰爻爻則有逺近貴賤之<lb/>
　差等是乃物類不齊之象故又謂之曰物其物之剛<lb/>
　柔相間而成章不純乎一色故又謂之曰文葢同此<lb/>
　爻也自其等而見為物自其雜而見為文則剛柔交<lb/>
　錯不必皆當有剛爻居柔位柔爻居剛位為不當者<lb/>
<pb n="35b"/>　亦有剛爻居剛位柔爻居柔位為不當者或不當而<lb/>
　得或不當而失是以吉凶生焉總之六畫以象三才<lb/>
　有三才自然有物有文有吉凶有六畫亦自然有物<lb/>
　有文有吉凶三才之道悉具于易信乎其為廣大悉<lb/>
　備矣<lb/>
　　第十一章<lb/>
易之興也其當殷之末世周之盛徳邪當文王與紂之<lb/>
　事邪是故其辭危危者使平易者使傾其道甚大百<lb/>
<pb n="36a"/>　物不廢懼以終始其要无咎此之謂易之道也<lb/>
　易之興也其當殷衰周盛之際耶其當文王與紂之<lb/>
　事耶葢聖人而不生末世與處末世而非聖人俱未<lb/>
　能盡事之變而為天下法惟以文王遇紂是為以周<lb/>
　之盛徳而處殷之末世此其閲厯深憂慮逺矣是故<lb/>
　其所繫之辭皆憂危警戒之意焉辭危何如人之臨<lb/>
　事而懼者謂之危危則能審處事理不敢妄為宜其<lb/>
　有平福也易則于卦之危若而繫以亨吉之辭使之<lb/>
<pb n="36b"/>　平焉人之率意妄行者謂之易易者宜有顛覆之患<lb/>
　也易則于卦之易者而繫以凶悔之辭使之傾焉是<lb/>
　易辭之傾者其意固危即詞之平者其意亦危也此<lb/>
　其危平易傾之道所該甚大百事皆不能廢此理故<lb/>
　文王以此諄諄示人惟使之儆懼于心无分終始而<lb/>
　要歸于无咎所謂易之道者惟此而已夫惟易之詞<lb/>
　主于危故能該舉百物而引人于寡過之地亦惟文<lb/>
　王處末世遭憂患而後其詞皆主于危此易之復興<lb/>
<pb n="37a"/>　所以必于文王之世也<lb/>
　　第十二章<lb/>
夫乾天下之至健也徳行恒易以知險夫坤天下之至<lb/>
　順也徳行恒簡以知阻能説諸心能研諸慮定天下<lb/>
　之吉凶成天下之亹亹者是故變化云為吉事有祥<lb/>
　象事知器占事知來天地設位聖人成能人謀鬼謀<lb/>
　百姓與能八卦以象告爻彖以情言剛柔雜居而吉<lb/>
　凶可見矣變動以利言吉凶以情遷是故愛惡相攻<lb/>
<pb n="37b"/>　而吉凶生逺近相取而悔吝生情偽相感而利害生<lb/>
　凡易之情近而不相得則凶或害之悔且吝將叛者<lb/>
　其辭慙中心疑者其辭枝吉人之辭寡躁人之辭多<lb/>
　誣善之人其辭游失其守者其辭屈<lb/>
　易作于聖人而聖人之心何如聖心莫非易理而自<lb/>
　其有得于陽道之純者為乾有得于隂道之純者為<lb/>
　坤夫乾无欲之剛不息之毅天下之健莫加焉惟其<lb/>
　性情至健則以此存之為徳見之為行者舉之有必<lb/>
<pb n="38a"/>　勝行之有必至天下更无難為之事是恒易也夫恒<lb/>
　易則疑其以易心待天下事恃健而冒入于患者有<lb/>
　之然聖人雖易而不自恃其易遇憂患之來則其剛<lb/>
　明之衷臨于事上自有以洞知其險而不輕入是能<lb/>
　明天下之險者无如聖人矣夫坤循理守常无所強<lb/>
　作天下之順莫加焉惟性情至順則其徳行皆行所<lb/>
　无事而不用煩擾是恒簡也夫恒簡則安詳平等雖<lb/>
　值憂患只如常處之可矣然聖人既簡而且益致其<lb/>
<pb n="38b"/>　慎謹約之心退于事下自有以知其阻而不妄動是<lb/>
　能明天下之阻者又无如聖人矣夫乾坤聖人其所<lb/>
　以知險知阻者何也葢乾坤聖人當无事時于事物<lb/>
　之理融徹于心極其歡洽能説諸心矣及臨事時又<lb/>
　即所知之理而研審之不使有差能研諸慮矣説諸<lb/>
　心則見理明決凡險阻與否舉天下吉凶之故皆先<lb/>
　定于胸中而无少疑研諸慮則趨避審定凡險阻之<lb/>
　當止不險阻之當行皆有以成其亹亹之情而无少<lb/>
<pb n="39a"/>　怠然則乾坤聖人乃能説諸心能研諸慮以定天下<lb/>
　之吉凶成天下之亹亹者宜其知險知阻也是故險<lb/>
　阻之故總皆天下自然之理而必聖人乃有以知之<lb/>
　在造化有隂陽之變化焉在人事有言動之云為焉<lb/>
　此皆理之所在也且變化云為之中有吉事將至而<lb/>
　休祥先呈者此又理之可先見者也聖人則皆有以<lb/>
　知其理焉彼變化云為有一定之理者器也聖人就<lb/>
　其變化云為之事而擬象之即有以知其器之所在<lb/>
<pb n="39b"/>　彼吉事有祥凡吉凶之兆于未至者來也聖人就其<lb/>
　吉事有祥之事而占度之即有以知其來之所成所<lb/>
　謂悦心而定吉凶研慮而成亹亹者此也聖人固不<lb/>
　卜筮而知吉凶矣然此聖人之所能百姓不得而能<lb/>
　也聖人其能忍乎故天地設位以來凡乾坤險阻變<lb/>
　化云為吉事有祥之理燦然悉具于髙卑之間但天<lb/>
　地雖有是能而不能告人其能有未全者聖人則作<lb/>
　為易書代天地以告人遂成全天地之能焉由是人<lb/>
<pb n="40a"/>　有所事謀之人而未決者復抱蓍問易以謀之鬼神<lb/>
　則百姓之愚亦能以易知器知來定吉凶成亹亹而<lb/>
　不陷于險阻皆可與乎聖人之能矣試舉聖人作易<lb/>
　成能之事則先天之畫後天之辭蓍䇿之變是也因<lb/>
　重摩盪而有六十四卦則雖无言而已有隂陽純雜<lb/>
　之象以告人是先天之畫也文周繫詞而有爻彖則<lb/>
　皆以卦爻之情言之是後天之辭也是其所告所言<lb/>
　者何也葢卦畫之間剛柔雜居由是時有消息位有<lb/>
<pb n="40b"/>　當否而吉凶可見矣先天所告後天所言胥此而已<lb/>
　有象辭因有蓍䇿以蓍䇿求卦方其隂陽老少變動<lb/>
　未定之時雖未成卦爻而所以成文定象示人趨避<lb/>
　之利者已在于此是即以利言也及變動已定而吉<lb/>
　凶占決之詞出其詞之吉凶則隨卦爻所向而發其<lb/>
　情无定吉凶亦无定是以情遷也惟吉凶以情遷是<lb/>
　故約言之有數等焉爻有以愛心相求者而吉生有<lb/>
　以惡心相求者而凶生吉凶以愛惡遷也爻有位逺<lb/>
<pb n="41a"/>　而相取者病于太疎而悔吝生有位近而相取者嫌<lb/>
　于妄合而悔吝生悔吝以逺近遷也爻有以情相感<lb/>
　者徳義交孚兩受其利有以偽相感者私邪相從兩<lb/>
　歸于害利害以情偽遷也大抵凡易之情近相得者<lb/>
　為貴逺不相得亦无妨惟此爻之近而相惡不相得<lb/>
　者則或凶或害或悔吝有不能免矣由此推之則比<lb/>
　爻之相得者其為吉利无悔吝可知也再以逺之應<lb/>
　爻生爻推之其相得不相得之應亦如此而已豈非<lb/>
<pb n="41b"/>　凡易之情盡于此乎吉凶之以情遷者如此葢詞隨<lb/>
　情異有莫知其然而然者不特易辭為然而凡人之<lb/>
　辭皆然也如人將欲背畔正理者其詞必慙中心疑<lb/>
　者所見不磪其辭必多枝葉而不爽切吉人心存自<lb/>
　无多言其辭寡躁人心放任口所出其辭多善人本<lb/>
　不可毁而強誣之无可憑據其辭則浮遊而不實本<lb/>
　有所守而忽失之无以自伸其辭則退屈而不達凡<lb/>
　此皆辭之以情異者也卦爻辭以情遷何以異是然<lb/>
<pb n="42a"/>　則聖人體乾坤之徳既自能知險知阻矣而又作易<lb/>
　告人極情之不同為辭之至變使人亦有以知險知<lb/>
　阻焉其為百姓之功何如哉<lb/>
說卦傳<lb/>
　　第一章<lb/>
昔者聖人之作易也幽贊於神明而生蓍參天兩地而<lb/>
　倚數觀變于隂陽而立卦發揮於剛柔而生爻和順<lb/>
　於道徳而理於義窮理盡性以至於命<lb/>
<pb n="42b"/>　昔者伏羲聖人之作易也其用在蓍有蓍則有數有<lb/>
　數則有卦有爻而蓍由何生惟聖道大行天下和平<lb/>
　黙有以贊乎天地之化由是和氣充塞蒸為神物而<lb/>
　生蓍焉是蓍也可為求卦之用而揲蓍求卦七八九<lb/>
　六之數又何倚而起葢天體圓地體方圓者一而圍<lb/>
　三三各一竒聖人知天之本三也因參乎天而為三<lb/>
　方者一而圍四四合二耦聖人知地之本二也因兩<lb/>
　乎地而為二三二之數既立于是蓍䇿七八九六之<lb/>
<pb n="43a"/>　數倚此而起矣三三為九三二為六是二老之數乃<lb/>
　參兩之積也兩二一三為七兩三一二為八是二少<lb/>
　之數乃參兩之交也是數皆倚參兩以起而已矣有<lb/>
　是數則用以求卦爻于十八變之後統而觀之觀其<lb/>
　幾畫隂幾畫陽是為何卦而卦于是立矣又就其中<lb/>
　逐一而發揮之推詳其某爻剛某爻柔某爻太剛少<lb/>
　剛某爻太柔少柔而爻于是生矣夫生蓍起數卦立<lb/>
　爻生則聖人作易之事備矣是易也凡進退存亡之<lb/>
<pb n="43b"/>　道健順中正之徳盈天地間所有之理一一皆依其<lb/>
　形容摸寫而出无一少乖无一少逆是易和順乎道<lb/>
　徳也而其中條理曲折因時合宜之義又皆有以區<lb/>
　分縷晰之而不使至于淆亂是又理于義也但見萬<lb/>
　事之變萬物之宜凡理所在易皆窮極其所以然而<lb/>
　无少遺大而人倫小而一物凡人物之性所宜然者<lb/>
　易皆見之无不明處之无不當而極其盡理也性也<lb/>
　皆天道之精㣲人意不得而加者也易則窮之盡之<lb/>
<pb n="44a"/>　以合于天命之自然而无少歉焉是又至于命也易<lb/>
　之包括如此聖人作易豈偶然哉<lb/>
　　第二章<lb/>
昔者聖人之作易也將以順性命之理是以立天之道<lb/>
　曰隂與陽立地之道曰柔與剛立人之道曰仁與義<lb/>
　兼三才而兩之故易六畫而成卦分隂分陽迭用柔<lb/>
　剛故易六位而成章<lb/>
　昔者伏羲聖人之作易也非徒備卦爻而已實有見<lb/>
<pb n="44b"/>　于性命之理將依其理之形似而順以發揮之也何<lb/>
　也凡物所依以立者性命也天下之物不過三才性<lb/>
　命之理即此立三才之道試觀立天之道曰隂與陽<lb/>
　氣不容偏一也立地之道曰柔與剛質不容偏一也<lb/>
　立人之道曰仁與義徳不容偏一也是隂陽柔剛仁<lb/>
　義之並列相濟者乃天地人性命之理固然也作易<lb/>
　聖人見性命之理必有兩也故始為三畫已象三才<lb/>
　然必兼舉三才之畫而兩之以示三才所立未有不<lb/>
<pb n="45a"/>　由兩而成者故易有六畫而後成卦也然此總言之<lb/>
　耳細分之則六畫之中分初三五為陽二四上為陰<lb/>
　陰陽均分无少偏倚則初剛二柔三剛四柔五剛上<lb/>
　柔而迭用柔剛矣故易之六位自以剛柔相間而成<lb/>
　文章焉夫統觀六畫則三才皆兩析觀六位則剛柔<lb/>
　互用五為天之陽上即天之陰初為地之剛二即地<lb/>
　之柔三為人之仁四即人之義无非性命並列相濟<lb/>
　之理也故易以順性命之理而已<lb/>
<pb n="45b"/>　　第三章<lb/>
天地定位山澤通氣雷風相薄水火不相射八卦相錯<lb/>
　數往者順知來者逆是故易逆數也<lb/>
　<lb/>
　<lb/>
　<lb/>
　<lb/>
　伏羲始作八卦其生出之次第乾一兌二離三震四<lb/>
<pb n="46a"/>　巽五坎六艮七坤八既為之横圖矣又規而員之何<lb/>
　也嘗以員圖之位考之乾象天坤象地也今乾南坤<lb/>
　北是天與地相對而兩儀之位定也艮象山兑象澤<lb/>
　也今艮西北兑東南是山與澤相對而其氣通以相<lb/>
　資也震象雷巽象風也今震東北巽西南是雷與風<lb/>
　相對其勢相迫以為用也坎象水離象火也今離東<lb/>
　坎西是水與火相對而各居其所不相射犯也八卦<lb/>
　既立于是交錯而為六十四則天地山澤雷風水火<lb/>
<pb n="46b"/>　交互變化之用有不可勝窮葢有天必有地有山必<lb/>
　有澤有雷必有風有水必有火此乃造化不言之秘<lb/>
　不可以一端缺一時缺者皆具于八卦而其對待之<lb/>
　體相資之用尤必于員圖乃足以見之甚矣員圖之<lb/>
　精也若其數之又何如乎圖雖渾員不斷然數之必<lb/>
　起于中央之左由一陽之震厯二陽之離兌以至于<lb/>
　三陽之乾繼以一隂之巽厯二隂之坎艮以至三隂<lb/>
　之坤夫其由震而厯離兌以至乾也此其數之皆計<lb/>
<pb n="47a"/>　其已生之卦猶自今而追昨是數往也循其已然順<lb/>
　也其由巽而厯坎艮以至于坤也此其數之皆推其<lb/>
　未生之卦猶自今而推明是知來也探其未然逆也<lb/>
　然以横圖本生之序考之則必有乾而後由兌離以<lb/>
　至震有巽而後由坎艮以至坤總皆逆推其未生同<lb/>
　為逆數耳是故易之本來固逆數也彼員圖之一順<lb/>
　一逆者即此横圖之中分而規之者耳人不可不究<lb/>
　員圖之藴亦不可不究横圖之本也<lb/>
<pb n="47b"/>　　第四章<lb/>
雷以動之風以散之雨以潤之日以晅之艮以止之兌<lb/>
　以説之乾以君之坤以藏之<lb/>
　圖皆從中起天地定位以下員圖從中起也今以方<lb/>
　圖考之震巽居中者也震為雷巽為風其一以鼓動<lb/>
　萬物之生機一以散舒萬物之鬱滯乎巽之次為坎<lb/>
　震之次為離坎為雨離為日其一以潤萬物使之滋<lb/>
　長一以晅萬物使之發榮乎坎之次為艮離之次為<lb/>
<pb n="48a"/>　兌艮徳止兌徳説其一以止萬物使之生意歛足一<lb/>
　以説萬物使之生意欣暢乎若次于兌而位極乎西<lb/>
　北者乾也次于艮而位極乎東南者坤也乾道无所<lb/>
　不統雷風雨日止説皆統于乾坤道无所不蓄雷風<lb/>
　雨日止説皆蓄于坤其一以君萬物一以藏萬物乎<lb/>
　葢始而動散者生物之功繼而潤晅者長物之功又<lb/>
　繼而止説者成物之功統之以君藏而造化之用盡<lb/>
　此矣而方圖之次序合焉且動散相對潤晅相對止<lb/>
<pb n="48b"/>　説相對君藏相對皆造化必不可缺之用而方圖之<lb/>
　對待亦合焉甚矣方圖之精也<lb/>
　　第五章<lb/>
帝出乎震齊乎巽相見乎離致役乎坤説言乎兌戰乎<lb/>
　乾勞乎坎成言乎艮萬物出乎震震東方也齊乎巽<lb/>
　巽東南也齊也者言萬物之潔齊也離也者明也萬<lb/>
　物皆相見南方之卦也聖人南面而聴天下嚮明而<lb/>
　治葢取諸此也坤也者地也萬物皆致養焉故曰致<lb/>
<pb n="49a"/>　役乎坤兌正秋也萬物之所説也故曰説言乎兑戰<lb/>
　乎乾乾西北之卦也言陰陽相薄也坎者水也正北<lb/>
　方之卦也勞卦也萬物之所歸也故曰勞乎坎艮東<lb/>
　北之卦也萬物之所成終而所成始也故曰成言乎艮<lb/>
　<lb/>
　<lb/>
　<lb/>
　<lb/>
<pb n="49b"/>　伏羲既有八卦員圖矣文王復更置其位是為後天<lb/>
　之圖今取其圖而考之則造化流行之序實備于此<lb/>
　夫天之氣機欲出則出欲入則入主宰萬化者是帝<lb/>
　也一嵗之中帝始而出繼而齊而相見而致役而説<lb/>
　而戰而勞而成則嵗功終而來嵗復始今按其流行<lb/>
　方位則皆在此圖之内葢帝出乎震齊乎巽相見乎<lb/>
　離致役乎坤説言乎兌戰乎乾勞乎坎成言乎艮何<lb/>
　以見之帝之出入不可見于萬物出入見之萬物出<lb/>
<pb n="50a"/>　乎震葢震位東方也于時則為春正萬物發生之候<lb/>
　也齊乎巽葢巽位東南也于時為春夏之交齊也者<lb/>
　言此時萬物之出者皆鮮潔而整齊也次巽者離離<lb/>
　也者明盛之象也正夏之時萬物形色煥然无不相<lb/>
　見葢離位南方時當正夏是以萬物相見如此之明<lb/>
　也惟南方至明是以聖人必南面而聴天下嚮乎明<lb/>
　以為治葢亦取乎南方之離而已次離者坤坤位西<lb/>
　南于時為夏秋之交土氣正旺萬物之生長者皆賴<lb/>
<pb n="50b"/>　此時之土氣為之充養舉萬物之多皆坤為之致効<lb/>
　其養是坤為物役也故曰致役乎坤次坤者兌兌位<lb/>
　西方時為正秋物至此時生意暢足萬物之所由說<lb/>
　也故曰説言乎兌戰乎乾者乾乃西北之卦也時為<lb/>
　秋冬之交謂之戰者隂盛而與陽爭二氣若相迫相<lb/>
　鬭然故曰戰也次乾者坎坎者水也水居北坎即正<lb/>
　北方之卦也時為正冬是慰勞萬物之卦也葢萬物<lb/>
　至此而休息歸藏是其所歸宿之地此慰勞其生意<lb/>
<pb n="51a"/>　者故曰勞乎坎次坎者艮艮位東北之卦也時為冬<lb/>
　春之交今嵗之生意于此終來嵗之生意又于此始<lb/>
　乃萬物之所以成終而成始也故曰成言乎艮觀萬<lb/>
　物之出入可以騐帝之出入而其出入之序悉于圖<lb/>
　中見之此後天員圖之精也<lb/>
　　第六章<lb/>
神也者妙萬物而為言者也動萬物者莫疾乎雷撓萬<lb/>
　物者莫疾乎風燥萬物者莫熯乎火説萬物者莫說<lb/>
<pb n="51b"/>　乎澤潤萬物者莫潤乎水終萬物始萬物者莫盛乎<lb/>
　艮故水火相逮雷風不相悖山澤通氣然後能變化<lb/>
　既成萬物也<lb/>
　天地之功用謂之神者物有形神无迹盈天地皆物<lb/>
　而其中有運量是物者使之隨其鼓舞而不解所以<lb/>
　然妙乎萬物所以謂之神也葢運物而滯于物者不<lb/>
　足為妙不滯于物而遂遺乎物者亦不足為妙惟不<lb/>
　滯物亦不遺物是為妙乎物所以為造化之神也試<lb/>
<pb n="52a"/>　看後天員圖東方之震雷也東南之巽風也南方之<lb/>
　離日火也西方之兌土中之潤澤也北方之坎雨露<lb/>
　之水也東北之艮冬春終始之際也此六者動則物<lb/>
　无不動撓則物无不撓燥則物无不燥說則物无不<lb/>
　説潤則物无不潤終始則物无不終始舉萬物而惟<lb/>
　所變化莫得而測其端倪者豈非神乎然此後天之<lb/>
　用固神矣向非有先天對待之體則流行之用何自<lb/>
　而生故必有先天圖位坎離則水火相濟震巽則雷<lb/>
<pb n="52b"/>　風不相悖艮兌則山澤通氣然後有動撓燥説潤終<lb/>
　始之變化以盡成萬物是後天功用之神原不出先<lb/>
　天對待之體也雖取兩圖而一之可也<lb/>
　　第七章<lb/>
乾健也坤順也震動也巽入也坎陷也離麗也艮止也<lb/>
　兌説也<lb/>
　總此隂陽純之而為健順間錯相乘而有動有入有<lb/>
　陷有麗有止有説此八卦之性情也<lb/>
<pb n="53a"/>　　第八章<lb/>
乾為馬坤為牛震為龍巽為雞坎為豕離為雉艮為狗<lb/>
　兌為羊<lb/>
　有八卦之性情則外觀物類无不有合者葢世間實<lb/>
　有此幾種性情亦自然有此幾種物類乾健能行象<lb/>
　馬坤順任重象牛震陽動象龍巽隂伏象雞坎外隂<lb/>
　内躁象豕離外文内弱象雉艮外剛止物而内柔媚<lb/>
　象狗兌外柔悦而内剛狠象羊以八卦逺取諸物如<lb/>
<pb n="53b"/>　此<lb/>
　　第九章<lb/>
乾為首坤為腹震為足巽為股坎為耳離為目艮為手<lb/>
　兌為口<lb/>
　有八卦之性情則内觀一身亦无不有合者葢世間<lb/>
　不過此幾種性情則人身亦不過此幾種形體乾陽<lb/>
　而尊象首坤隂能容象腹震動于下象足巽隂耦居<lb/>
　下象股坎陽在内象耳離隂麗陽中象目艮剛在前<lb/>
<pb n="54a"/>　止物象手兌隂開于上象口以八卦近取諸身如此<lb/>
　　第十章<lb/>
乾天也故稱乎父坤地也故稱乎母震一索而得男故<lb/>
　謂之長男巽一索而得女故謂之長女坎再索而得<lb/>
　男故謂之中男離再索而得女故謂之中女艮三索<lb/>
　而得男故謂之少男兌三索而得女故謂之少女<lb/>
　以八卦而擬諸人倫有父母長男長女中男中女少<lb/>
　男少女之稱焉果何謂乎葢乾象天也物所資始有<lb/>
<pb n="54b"/>　父道焉故稱乎父坤象地也物所資生有母道焉故<lb/>
　稱乎母乾為父而凡得乾之道者震坎艮皆男也坤<lb/>
　為母而凡得坤之道者巽離兌皆女也但所得有先<lb/>
　後焉震坎艮本坤體而求乎乾巽離兌本乾體而求<lb/>
　乎坤自卦畫推詳之震自坤初求乾而得乾之初畫<lb/>
　故謂之長男巽自乾初求坤而得坤之初畫故謂之<lb/>
　長女坎再求乾而得乾之中畫故謂之中男離再求<lb/>
　坤而得坤之中畫故謂之中女艮三求乾而得乾之<lb/>
<pb n="55a"/>　三畫故謂之少男兌三求坤而得坤之三畫故謂之<lb/>
　少女乾坤以統六子而六子自分男女男女各分為<lb/>
　次第有天然之倫理焉八卦之取諸人倫又如此<lb/>
　　第十一章<lb/>
乾為天為圜為君為父為玉為金為寒為冰為大赤為<lb/>
　良馬為老馬為瘠馬為駁馬為木果坤為地為母為<lb/>
　布為釡為吝嗇為均為子母牛為大輿為文為衆為<lb/>
　柄其於地也為黒震為雷為龍為𤣥黄為旉為大塗<lb/>
<pb n="55b"/>　為長子為決躁為蒼筤竹為萑葦其于馬也為善鳴<lb/>
　為馵足為作足為的顙其於稼也為反生其究為健<lb/>
　為蕃鮮巽為木為風為長女為繩直為工為白為長<lb/>
　為髙為進退為不果為臭其於人也為寡髪為廣顙<lb/>
　為多白眼為近利市三倍其究為躁卦坎為水為溝<lb/>
　瀆為隠伏為矯輮為弓輪其於人也為加憂為心病<lb/>
　為耳痛為血卦為赤其於馬也為美眷為亟心為下<lb/>
　首為薄蹄為曵其於輿也為多眚為通為月為盗其<lb/>
<pb n="56a"/>　於木也為堅多心離為火為日為電為中女為甲胄<lb/>
　為戈兵其於人也為大腹為乾卦為鱉為蟹為蠃為<lb/>
　蚌為龜其於木也為科上稿艮為山為徑路為小石<lb/>
　為門闕為果蓏為閽寺為指為狗為䑕為黔喙之屬<lb/>
　其於木也為堅多節兌為澤為少女為巫為口舌為<lb/>
　毁折為附決其於地也為剛鹵為妾為羊<lb/>
　舉天地内无非隂陽无非八卦之理故即八卦之象<lb/>
　而廣之有可類舉乾之純陽至健則天也性動體圓<lb/>
<pb n="56b"/>　則圜也尊而統物則君也萬物資始則父也純粹則<lb/>
　玉堅剛則金也位西北秋冬之交則寒也氷也位南<lb/>
　盛陽則大赤也健行象馬以其純陽至粹則良馬也<lb/>
　老陽最久則老馬也无柔至堅則筯骨強峻之瘠馬<lb/>
　純剛至猛則鋸牙食虎之駁馬也圓而在上則木果<lb/>
　也而乾象亦不盡此也坤之純隂至順則地也萬物<lb/>
　資生則母也質柔廣平則布體虚容物則釡也靜翕<lb/>
　不施則吝嗇動闢而廣則均也性至順則子母牛也<lb/>
<pb n="57a"/>　廣厚載物則大輿也畫耦則文畫多則衆也持載萬<lb/>
　物則柄也純隂色黒于為地之中則又土色之黒也<lb/>
　而坤象亦不盡此也震之陽奮隂下則雷也以動身<lb/>
　藏重隂之下則龍也天地始交則𤣥黄也陽氣敷施<lb/>
　則旉也陽動而耦開前无碍塞則大塗也一索得男<lb/>
　則長子也陽進決隂其動也躁則決躁也東方青色<lb/>
　則蒼青其筤之竹也下實上虛則萑葦也其于馬也<lb/>
　以其陽聲在内耦開外達則善鳴以其動于下則懸<lb/>
<pb n="57b"/>　一足之馵足以其陽在下則超騰之作足以其隂在<lb/>
　上則的白其顙也其于稼也剛動于下而向上則稼<lb/>
　之根下著地而芽反上向也其究歸則二耦俱變而<lb/>
　為乾健也究至陽盛則草木之始生者今遂蕃鮮也<lb/>
　而震象亦不盡此也巽之陽升隂伏則木也柔而善<lb/>
　入則風也一索得女則長女也巽徳之制則繩直也<lb/>
　工也少隂西方之色則白也風行横逺則長也木性<lb/>
　竪升則髙也巽懦多疑則進退也不果也隂伏氣鬱<lb/>
<pb n="58a"/>　則臭也其于人也以其陽盛于上則隂血不升而寡<lb/>
　髪以其陽體上盛則廣顙目中白者陽黒者隂以其<lb/>
　上中白而黒在下白多于黒不若離目上下白而黒<lb/>
　居中白黒勻停則多白眼也又巽性近利得利之多<lb/>
　至于市三倍也其究也三畫皆變而為決躁之卦也<lb/>
　而巽象亦不盡此也坎之内明能陷則水也流而不<lb/>
　盈則溝瀆也陽匿隂中則隠伏也陽在隂中抑而能<lb/>
　制則矯輮也弓輪也其于人也陽困隂中為加憂虚<lb/>
<pb n="58b"/>　體被塞為心病耳痛也火為氣水為血則為血卦也<lb/>
　得乾中畫則赤也其于馬也陽在中為美眷為亟心<lb/>
　上畫柔為下首下畫柔為薄蹄為曵也其于輿也隂<lb/>
　陷為多𤯝也水流不盈為通也水之精為月也陽匿<lb/>
　為盗也其于木也陽在中為堅多心也而坎象亦不<lb/>
　盡此也離之至明則火也日也電也再索得女為中<lb/>
　女也二剛外堅則甲胄火性上鋭則戈兵也其于人<lb/>
　也中虛為大腹也火熯燥為乾卦也内靜為鱉外燥<lb/>
<pb n="59a"/>　為蟹善麗為蠃中虚為蚌文明為龜又皆取其内柔<lb/>
　外剛也其于木也中虚則上枯為科上槁也而離象<lb/>
　亦不盡此也艮之隆起地上而止而不進則山也一<lb/>
　陽艮于二隂之上則徑路也小而剛則小石也上連<lb/>
　亘下雙峙則門闕也剛在上小而實則木之果草之<lb/>
　蓏也能止物則閽寺也指也狗也前剛則䑕也黔喙<lb/>
　之屬也葢黔黒也鳥喙多黒而能啄剛在前也其于<lb/>
　木也陽在外為堅多節也而艮象亦不盡是也兌之<lb/>
<pb n="59b"/>　塞坎下流而能説物則澤也三索得女則少女也以<lb/>
　口説人為巫也口舌也正秋肅殺為毁折也柔附二<lb/>
　剛終為剛決為附決也其于地也上柔下剛為下堅<lb/>
　剛而上鹵濕也隂而少賤為妾也内狠外説為羊也<lb/>
　而兌象亦不盡此也凡此者觸類而通之則舉天下<lb/>
　之性情舉天下之事物皆不出八卦中矣<lb/>
序卦傳<lb/>
　　上篇<lb/>
<pb n="60a"/>有天地然後萬物生焉盈天地之間者唯萬物故受之<lb/>
　以屯屯者盈也屯者物之始生也物生必蒙故受之<lb/>
　以蒙蒙者蒙也物之穉也物穉不可不養也故受之<lb/>
　以需需者飲食之道也飲食必有訟故受之以訟訟<lb/>
　必有衆起故受之以師師者衆也衆必有所比故受<lb/>
　之以比比者比也比必有所畜故受之以小畜物畜<lb/>
　然後有禮故受之以履履而泰然後安故受之以泰<lb/>
　泰者通也物不可以終通故受之以否物不可以終<lb/>
<pb n="60b"/>　否故受之以同人與人同者物必歸焉故受之以大<lb/>
　有有大者不可以盈故受之以謙有大而能謙必豫<lb/>
　故受之以豫豫必有隨故受之以隨以喜隨人者必<lb/>
　有事故受之以蠱蠱者事也有事而後可大故受之<lb/>
　以臨臨者大也物大然後可觀故受之以觀可觀而<lb/>
　後有所合故受之以噬嗑嗑者合也物不可以苟合<lb/>
　而已故受之以賁賁者飾也致飾然後亨則盡矣故<lb/>
　受之以剥剥者剥也物不可以終盡剥窮上反下故<lb/>
<pb n="61a"/>　受之以復復則不妄矣故受之以无妄有无妄然後<lb/>
　可畜故受之以大畜物畜然後可養故受之以頤頤<lb/>
　者養也不養則不可動故受之以大過物不可以終<lb/>
　過故受之以坎坎者陷也陷必有所麗故受之以離<lb/>
　離者麗也<lb/>
　伏羲畫卦始乾終坤本有自然之序及連山首艮歸<lb/>
　藏首坤易序各殊矣文王始為之次其先後始于乾<lb/>
　坤終于既濟未濟次序相承未嘗无義焉上經何以<lb/>
<pb n="61b"/>　首乾坤也有天地然後萬物生焉故必自乾坤始也<lb/>
　萬物既生則動者植者盈天地之間皆萬物故受之<lb/>
　以屯葢屯乃盈塞之義也然屯者物之始生物始生<lb/>
　必蒙昧无知故受之以蒙蒙者蒙昧也物之穉幼也<lb/>
　穉則需養故受之以需需者物所必資物生而資飲<lb/>
　食是需乃飲食之道也一言飲食則人人所需勢必<lb/>
　爭取故受之以訟訟猶其爭之小者訟之不已遂有<lb/>
　合衆戰鬬之事有衆起故受之以師師者衆也人既<lb/>
<pb n="62a"/>　衆豈能无所統勢必親比一人以為主故受之以比<lb/>
　比者親比也人既親比于我則必相畜聚故受之以<lb/>
　小畜人既相畜聚然後上下别焉等殺生焉自然有<lb/>
　禮故受之以履至于以禮相處然後彼此各得其分<lb/>
　而安則王道成治平奏矣故受之以泰泰者通也治<lb/>
　亂循環物不能終于通故受之以否物亦不能終于<lb/>
　否故受之以同人與人同好惡則人之求所欲避所<lb/>
　患者孰不歸之在上在下其理皆然故受之以大有<lb/>
<pb n="62b"/>　所有者大不可以自滿滿則招損故受之以謙有大<lb/>
　而能謙則可保所有以樂故受之以豫人心和豫未<lb/>
　有不樂相隨者故受之以隨夫以喜説而隨人者非<lb/>
　无故而徒然隨之也必有所當為之事故受之以蠱<lb/>
　蠱者物壊而有事也勵精圖新有事而後可有盛大<lb/>
　之業故受之以臨臨者以上臨下大者之道也物大<lb/>
　然後可為羣小之所觀仰故受之以觀在我有可觀<lb/>
　仰而後人之合從者衆故受之以噬嗑嗑者合也物<lb/>
<pb n="63a"/>　而苟合則苟且徑行狎不可乆是貴有以文之故受<lb/>
　之以賁賁者飾也然物可飾不可致致飾然後亨盡<lb/>
　而反不亨故受之以剥剥者剥落也物不可以終盡<lb/>
　故剥窮極于上則復于下故受之以復復于道則合<lb/>
　正理而不妄矣故受之以无妄有无妄之實然後可<lb/>
　畜聚以充其物故受之以大畜物畜聚然後可優游<lb/>
　涵養以成其物故受之以頤頤者養也物必養而後<lb/>
　能盛盛而後能動故受之以大過物无終過之理過<lb/>
<pb n="63b"/>　而不已必陷故受之以坎坎者陷也陷于此中即附<lb/>
　麗于此中矣故受之以離離者附麗也上經三十卦<lb/>
　之序一皆物理相因自然之次第也<lb/>
　　下篇<lb/>
有天地然後有萬物有萬物然後有男女有男女然後<lb/>
　有夫婦有夫婦然後有父子有父子然後有君臣有<lb/>
　君臣然後有上下有上下然後禮義有所錯夫婦之<lb/>
　道不可以不乆也故受之以恒恒者乆也物不可以<lb/>
<pb n="64a"/>　久居其所故受之以遯遯者退也物不可以終遯故<lb/>
　受之以大壯物不可以終壯故受之以晉晉者進也<lb/>
　進必有所傷故受之以明夷夷者傷也傷於外者必<lb/>
　反其家故受之以家人家道窮必乖故受之以睽暌<lb/>
　者乖也乖必有難故受之以蹇蹇者難也物不可以<lb/>
　終難故受之以解解者緩也緩必有所失故受之以<lb/>
　損損而不已必益故受之以益益而不已必決故受<lb/>
　之以夬夬者決也決必有所遇故受之以姤姤者遇<lb/>
<pb n="64b"/>　也物相遇而後聚故受之以萃萃者聚也聚而上者<lb/>
　謂之升故受之以升升而不已必困故受之以困困<lb/>
　乎上者必反下故受之以井井道不可不革故受之<lb/>
　以革革物者莫若鼎故受之以鼎主器者莫若長子<lb/>
　故受之以震震者動也物不可以終動止之故受之<lb/>
　以艮艮者止也物不可以終止故受之以漸漸者進<lb/>
　也進必有所歸故受之以歸妹得其所歸者必大故<lb/>
　受之以豐豐者大也窮大者必失其居故受之以旅<lb/>
<pb n="65a"/>　旅而无所容故受之以巽巽者入也入而後説之故<lb/>
　受之以兌兌者説也説而後散之故受之以渙渙者<lb/>
　離也物不可以終離故受之以節節而信之故受之<lb/>
　以中孚有其信者必行之故受之以小過有過物者<lb/>
　必濟故受之以既濟物不可窮也故受之以未濟終<lb/>
　焉<lb/>
　下經何以首咸也咸者夫婦之道夫婦之道甚大葢<lb/>
　自有天地然後有萬物有萬物然後有男女人有男<lb/>
<pb n="65b"/>　女然後有夫婦有夫婦然後有父子有父子則人類<lb/>
　廣而尊卑分焉然後有君臣有君臣則自天子至庶<lb/>
　人在在有上下之别然後有上下有上下則儀節必<lb/>
　謹車服必别行之有禮處之有義然後禮義有所施<lb/>
　措焉是天地萬物男女者夫婦之所由父子君臣上<lb/>
　下禮義者夫婦之所致夫婦所關如此之大此下經<lb/>
　所以首咸也夫婦之道終身不變不可不乆者也故<lb/>
　受之以恒恒乆也然物理久居是位者則宜退不可<lb/>
<pb n="66a"/>　乆居其所故受之以遯遯退也物又不可以終退故<lb/>
　受之以大壯物既壯不可以終于壯而已壯則務進<lb/>
　故受之以晉晉進也進不已必受傷故受之以明夷<lb/>
　夷傷也傷于外者必反于家以就安故受之以家人<lb/>
　家人本親然盛極而衰家道窮必至于乖隔故受之<lb/>
　以暌睽乖也乖則必至相戕而難起故受之以蹇蹇<lb/>
　難也物不可以終難故受之以解然解者緩縱怠弛<lb/>
　之義也緩怠則必有所失故受之以損物理循環損<lb/>
<pb n="66b"/>　而不已必益故受之以益益而不已必有滿溢潰決<lb/>
　之患故受之以夬夬決也勇決而前必有所遇故受<lb/>
　之以姤姤遇也物相㑹遇則聚而成羣故受之以萃<lb/>
　萃聚也天下之物聚于下必進于上是謂之升故受<lb/>
　之以升升而不已必困故受之以困困乎上者前既<lb/>
　不遂必反而退却于下故受之以井井道常道也常<lb/>
　道久不能无弊不可不變革故受之以革革物者莫<lb/>
　若鼎變腥為熟易堅為柔皆鼎用也故受之以鼎鼎<lb/>
<pb n="67a"/>　者宗廟之重器主器者不可以庻次僭淆莫若長子<lb/>
　故受之以震震動也物不可以終動動極則必止之<lb/>
　故受之以艮艮止也物又不可以終止故受之以漸<lb/>
　漸進也以漸而進將求其所欲至也進則必有所歸<lb/>
　宿之地故受之以歸妹凡物而得其所歸則造乎究<lb/>
　極之地不以中道自廢勢將可大故受之以豐豐大<lb/>
　也窮極其大者必失其居故受之以旅覊旅寡親无<lb/>
　所取容非巽順以求諧于人不可故受之以巽巽入<lb/>
<pb n="67b"/>　也情相入而後説故受之以兌兌説也凡物之情憂<lb/>
　則結鬱説則舒散故受之以渙渙離散也物不可以<lb/>
　聴其終于離散當節止之故受之以節立為節制則<lb/>
　上宜信而守之下宜信而遵之故受之以中孚然人<lb/>
　而以信自負有其信者必果于行而无所慮能无稍<lb/>
　過乎故受之以小過有過物之才者必能濟天下之<lb/>
　事故受之以既濟物既濟矣使終于濟而已是窮極<lb/>
　不變无循環不已之理也物不可窮也故受之以未<lb/>
<pb n="68a"/>　濟終焉則卦雖終而循環之理尚未終也下經三十<lb/>
　四卦之序一皆物理相因自然之次第也合六十四<lb/>
　卦之序觀之是流行之易也<lb/>
雜卦傳<lb/>
乾剛坤柔比樂師憂臨觀之義或與或求屯見而不失<lb/>
　其居蒙雜而著震起也艮止也損益盛衰之始也大<lb/>
　畜時也无妄災也萃聚而升不來也謙輕而豫怠也<lb/>
　噬嗑食也賁无色也兌見而巽伏也隨无故也蠱則<lb/>
<pb n="68b"/>　飭也剥爛也復反也晉晝也明夷誅也井通而困相<lb/>
　遇也咸速也恒乆也渙離也節止也解緩也蹇難也<lb/>
　暌外也家人内也否泰反其類也大壯則止遯則退<lb/>
　也大有衆也同人親也革去故也鼎取新也小過過<lb/>
　也中孚信也豐多故親寡旅也離上而坎下也小畜<lb/>
　寡也履不處也需不進也訟不親也大過顛也姤遇<lb/>
　也柔遇剛也漸女歸待男行也頤養正也既濟定也<lb/>
　歸妹女之終也未濟男之窮也夬決也剛決柔也君<lb/>
<pb n="69a"/>　子道長小人道憂也<lb/>
　六十四卦每兩卦自相反對卦畫相反則義亦相反<lb/>
　錯舉而對觀之可以見變易之理如乾坤二卦一體<lb/>
　剛一體柔卦相反對義相反對也比順從而樂師行<lb/>
　險而憂也臨觀之義則或以我臨物而為與或以物<lb/>
　觀我而為求也屯之震動能現而遇坎而止不冒進<lb/>
　以失其故居蒙之坎險雜昧而艮體光明終有顯著<lb/>
　之望是一則進而不遂其進一則昧而不終于昧也<lb/>
<pb n="69b"/>　震起也艮止也損益一則損下益上雖未衰而已為<lb/>
　衰之始一則損上益下雖未盛而已為盛之始也大<lb/>
　畜无妄一則止健者時有適然一則守正者災有偶<lb/>
　至也萃升一則聚而不散一則往而不來也謙豫一<lb/>
　則自視輕一則自處怠也噬嗑賁一則飲食之道一<lb/>
　則无色而生色一食一色也兌巽一則隂外現而為<lb/>
　悦一則隂内伏而為入也隨蠱一則以順從无故而<lb/>
　偷安一則以壊後整飭而自勵也剥復一則壊爛一<lb/>
<pb n="70a"/>　則復反也晉明夷一則當明晝之時一則值傷夷之<lb/>
　際也井困一則往來井井而通行一則以剛遇柔而<lb/>
　掩抑也咸恒一則感通甚速之機一則恒乆不已之<lb/>
　道也渙節一則散離而不居一則限止而不溢也解<lb/>
　緩也蹇難也睽家人一則疎而外一則親而内也否<lb/>
　泰則其類正相反也大壯遯一則慮陽恃壯而欲陽<lb/>
　之知止一則慮隂浸長而欲隂之自退也大有同人<lb/>
　一則以上統下之詞六五柔中居尊而得乎衆謂之<lb/>
<pb n="70b"/>　大見人无不歸勢至衆一則平交相得之辭六二柔<lb/>
　中得正以同乎人謂之同見心无不合情至親也革<lb/>
　鼎一則去故一則取新也小過中孚一則有過一則<lb/>
　信實而无過也豐旅一則明動而事故多一則覊旅<lb/>
　而親厚寡也離坎一則炎上一則潤下也小畜履一<lb/>
　則以孤隂當衆陽欲止之而不能止勢尚寡一則以<lb/>
　説隂躡強陽欲身進而遂其進勢不處也需訟一則<lb/>
　待而不進一則進而不親也凡此對舉之卦也再錯<lb/>
<pb n="71a"/>　綜舉之大過則本末弱而顛危也姤則遇也柔遇剛<lb/>
　也漸則女之歸人必待男求之而後行也頤則養之<lb/>
　以正也既濟則事成而已定也歸妹則女適人為女<lb/>
　道之終未濟則陽失位為男勢之窮也夬則決也剛<lb/>
　決柔也君子道長小人道憂也文王序卦反對之際<lb/>
　皆隂陽相變易之理是所謂對待之易也噫夫子作<lb/>
　十翼既為上下彖傳上下象傳乾坤文言逐卦爻而<lb/>
　縷析之矣又為繋辭上下傳以統論其藴例未已也<lb/>
<pb n="71b"/>　又取各卦之圖象而説之又取全卦之次第而序之<lb/>
　又取各卦之反對而論之未已也雜卦之末自大過<lb/>
　以下又不拘反對而任意舉之歸于君子道長小人<lb/>
　道憂以終一篇之大指焉葢至于忽序忽雜忽對忽<lb/>
　不對而易理之變化極矣聖人之觸悟神矣此韋編<lb/>
　三絶之後妙理洽衷正側竪横无非至義學易之極<lb/>
　則也<lb/>
　讀易日鈔卷八<lb/>
</p>

  </div>
        </body>
    </text>
</TEI>
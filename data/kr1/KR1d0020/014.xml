<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮纂訓卷十四</head> <lb/>
    <p>
<pb n="1a"/>
欽定四庫全書<lb/>
　周禮纂訓卷十四<lb/>
　　　　　　　　　　　　　安溪李鍾倫撰<lb/>
大史掌建邦之六典以逆邦國之治掌法以逆官府之<lb/>
治掌則以逆都鄙之治<lb/>
　注大史日官也春秋𫝊曰天子有日官諸侯有日御<lb/>
　日官居卿以底日居猶處也言建六典以處六卿之<lb/>
　職訓大史直掌典籍無與勾攷之政然云逆其治者<lb/>
<pb n="1b"/>
　葢典法則之籍既在大史則邦國都鄙之治狀文書<lb/>
　亦兼藏之以待辨法而考焉耳所謂居卿者以此<lb/>
凡辨法者攷焉不信者刑之<lb/>
　注謂邦國官府都鄙以法争訟來正之者訓愚謂法<lb/>
　典法則之屬大史所蔵者也辨法若子産争賦貢宋<lb/>
　仲㡬辨役事之類故士伯數仲㡬以故府之法而執<lb/>
　之所謂不信者刑之葢亦如此<lb/>
凡邦國都鄙及萬民之有約劑者蔵焉以貳六官六官<lb/>
<pb n="2a"/>
之所登<lb/>
　注約劑要<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>之載辭及劵書也貳副也蔵法與約劑<lb/>
　之書以為六官之副其有後事六官又登焉訓愚謂<lb/>
　六官之所登謂六官登此副本於大史也眀非邦國<lb/>
　萬民自登之也<lb/>
若約劑亂則辟法不信者刑之<hi>辟婢亦反劉芳益反</hi>
　注謂抵冒<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>誓者辟法者考按其然不<lb/>
正嵗年以序事頒之于官府及都鄙<lb/>
<pb n="2b"/>
　注中數曰嵗朔數曰年中朔大小不齊正之以閏以<lb/>
　次序授民時之事<lb/>
　　疏云中數曰嵗朔數曰年者一年二十四氣正月<lb/>
　　立春節雨水中二月啓蟄節春分中三月清眀節<lb/>
　　榖雨中皆節氣在前中氣在後節氣一名朔氣朔<lb/>
　　氣在晦則後月閏中氣在朔則前月閏節氣有入<lb/>
　　前月法中氣無入前月法中氣帀則為嵗朔氣帀<lb/>
　　則為年假令十二月中氣在晦則閏十二月十六<lb/>
<pb n="3a"/>
　　日得後正月立春節此即朔數曰年至後年正月<lb/>
　　一日得啟蟄中<hi>疑當作雨水</hi>此中氣帀即是中數曰嵗<lb/>
　　云中朔大小不齊正之以閏者周天三百六十五<lb/>
　　度四分度之一日一日行一度二十四氣通閏分<lb/>
　　之一氣得十五日二十四氣分得三百六十度仍<lb/>
　　有五度四分度之一一度更分為三十二五度為<lb/>
　　百六十四分度之一者又分為八分通前為百六<lb/>
　　十八分二十四氣分之氣得七分若然二十四氣<lb/>
<pb n="3b"/>
　　氣有十五日七分五氣得三十五分取三十二分<lb/>
　　為一日餘三分推入後氣即有十六日氣者十五<lb/>
　　日七分者是中朔大小不齊正之以閏者月有大<lb/>
　　小一年三百五十四而已日餘仍有十一日是以<lb/>
　　三十三月以後中氣在晦不置閏則中氣入後月<lb/>
　　故置閏以補之也<lb/>
頒告朔于邦國<lb/>
　注天子頒朔于諸侯諸侯蔵之祖廟至朔朝于廟告<lb/>
<pb n="4a"/>
　而受行之<lb/>
　　疏天子頒朔于諸侯諸侯縣之于中門而日斂之<lb/>
　　蔵之於大祖廟每月朔則皮弁入廟視之也<lb/>
閏月詔王居門終月<lb/>
　注門謂路寢門月令十二月分在青陽明堂總章𤣥<lb/>
　堂左右之位閏月無所居居於門故於文王在門謂<lb/>
　之閏<lb/>
　　疏眀堂路寢及宗廟皆有五室十二堂四門十二<lb/>
<pb n="4b"/>
　　月聴朔于十二堂閏月各於時之門云路寢門者<lb/>
　　若在眀堂告事之時立行祭禮無居坐之處若在<lb/>
　　路寢堂與門聴事之時各居一月故云居門終月<lb/>
大祭祀與執事卜日<lb/>
　注執事大卜之屬與之者當視墨<lb/>
　　疏大卜之屬者大卜掌卜事其屬則兼有卜師卜<lb/>
　　人云當視墨者按占人云史占墨<lb/>
戒及宿之日與羣執事讀禮書而協事<lb/>
<pb n="5a"/>
　注協合也合謂習録所當共之事<lb/>
　　疏戒謂散齋七日宿謂致齋三日<lb/>
祭之日執書以次位常<lb/>
　注謂挍呼之教其所當居之處<lb/>
辨事者攷焉不信者誅之<lb/>
　注謂抵冒其職事訓此即上文讀禮書所協之事<lb/>
大㑹同朝覲以書協禮事<lb/>
　注亦先習録之也<lb/>
<pb n="5b"/>
及將幣之日執書以詔王<lb/>
　注將送也詔王告王以禮事<lb/>
大師抱天時與大師同車<hi>大音泰</hi>
　注史官主知天道春秋𫝊楚有雲如衆赤鳥夾日以<lb/>
　飛楚子使問諸周太史太史主天道故國語曰吾非<lb/>
　瞽史焉知天道瞽即大師大師瞽官之長<lb/>
大遷國抱法以前<lb/>
　注法司空營國之法也抱之以前當先王至知諸位<lb/>
<pb n="6a"/>
　處訓愚謂營國之法不應太史所掌此法葢國家舊<lb/>
　章蔵於太史若典法則之屬抱之前王重故典也<lb/>
大喪執法以涖勸防遣之日讀誄<hi>遣弃戰反</hi>
　注遣謂祖廟之庭大奠將行時也人之道終於此累<lb/>
　其行而讀之大師又帥瞽廞之而作諡瞽史知天道<lb/>
　使共其事言王之誄諡成于天道<lb/>
　　疏案曾子問惟天子稱天以誄之注引公羊𫝊制<lb/>
　　諡於南郊若然是先於南郊制諡乃於遣之日讀<lb/>
<pb n="6b"/>
　　之<lb/>
凡喪事攷焉小喪賜諡<lb/>
　注小喪卿大夫也<lb/>
　　疏卿大夫將作諡之時其子請於君大史賜之諡<lb/>
　　不讀小史為讀之其諸侯之法亦諡於尊案曲禮<lb/>
　　言諡曰類以其象聘問之禮見天子乃使大史賜<lb/>
　　之諡小史不讀之以諸侯自有史若然此小喪賜<lb/>
　　諡三公諸侯亦在焉<lb/>
<pb n="7a"/>
凡射事飾中舍算執其禮事<hi>舍音釋</hi>
　注舍讀曰釋設算於中以待射時而取之中則釋之<lb/>
　鄉射禮曰君國中射則皮豎中於郊則閭中於竟則<lb/>
　虎中大夫兕中士鹿中天子之中未聞<lb/>
　　疏言凡射事則大射賓射燕射皆然飾中者治使<lb/>
　　潔静舍算者射有三畨第一畨三耦射不釋算第<lb/>
　　二第三畨乃釋算執其禮事者天子諸侯射先行<lb/>
　　燕禮太史主禮其中禮事皆掌之注云設算於中<lb/>
<pb n="7b"/>
　　以待射時取之中則釋之者按鄉射大射算皆於<lb/>
　　中西設八算於中内偶升將射大史取中之八算<lb/>
　　執之待射中則更設於中第二耦第三耦已下皆<lb/>
　　然君國中射者謂燕禮在寢於郊謂大學之射於<lb/>
　　境謂與隣國君射<lb/>
小史掌邦國之志奠繫世辨昭穆若有事則詔王之忌<lb/>
諱<lb/>
　注志記也春秋𫝊所謂周志國語所謂鄭書之屬史<lb/>
<pb n="8a"/>
　官主書故韓宣子聘於魯觀書于大史氏繫世謂帝<lb/>
　繫世本之屬是也小史主定之瞽矇諷誦之有事謂<lb/>
　祈祭於其廟先王死日為忌名為諱<lb/>
大祭祀讀禮法史以書敘昭穆之爼簋<lb/>
　注讀禮法者太史與羣執事史此小史也言讀禮法者<lb/>
　小史敘爼簋以為節小史主敘昭穆以其主定繫世<lb/>
　　疏此言敘昭穆則非外神惟據三年一祫時有尸<lb/>
　　主兼敘昭穆爼簋也訓疏云讀禮法與小史敘爼<lb/>
<pb n="8b"/>
　　簋以為節者謂小史敘昭穆及爼簋之時當依太<lb/>
　　史所讀禮法之節<lb/>
大喪大賓客大㑹同大軍旅佐大史凡國事之用禮法<lb/>
者掌其小事卿大夫之喪賜諡讀誄<lb/>
馮相氏掌十有二嵗十有二月十有二辰十日二十有<lb/>
八星之位辨其序事以㑹天位<hi>馮音慿相息亮反</hi>
　注嵗謂太嵗嵗星與日同次之月斗所建之辰樂説<lb/>
　説嵗星與日常應太嵗以見然則今厯太嵗非此也<lb/>
<pb n="9a"/>
　嵗日月辰星宿之位謂方面所在辨其序事謂若仲<lb/>
　春辨秩東作仲夏辨秩南訛仲秋辨秩西成仲冬辨<lb/>
　在朔易㑹天位者合此嵗日月辰星宿五者以為時<lb/>
　事之候孝經説曰勅以天期四時節有早晚趣勉趣<lb/>
　時無失天位訓此注所云太嵗其説非經又云與日<lb/>
　同次之月斗所建之辰更非其理嵗星之不能與日<lb/>
　纒月建相應也眀矣或曰十二嵗謂嵗星一年而移<lb/>
　一次者也十二月謂斗建一月而移一次者也十二<lb/>
<pb n="9b"/>
　辰謂一日合晝夜而歴十二次者也此五者皆可以<lb/>
　為嵗月日辰之紀故辨之以為時事之候而㕘合于<lb/>
　在天之位焉<lb/>
冬夏致日春秋致月以辨四時之敘<lb/>
　注冬至日在牽牛景丈三尺夏至日在東井景尺五<lb/>
　寸此長短之極極則氣至春分日在婁秋分日在角<lb/>
　而月弦于牽牛東井亦以其景知氣至不春秋冬夏<lb/>
　氣皆至則四時之敘正矣<lb/>
<pb n="10a"/>
　　疏春分月上弦在東井圓於角下弦於牽牛秋分<lb/>
　　月上弦於牽牛圓於婁下弦於東井鄭不言圓望<lb/>
　　但言日在婁日在角義可知也訓案月無測景之<lb/>
　　法其云春秋致月者葢以仲春中秋之月月食之<lb/>
　　時撿取日躔所在因以知其交赤道之度其或未<lb/>
　　及交而食則春秋分在望後其或過交而食則春<lb/>
　　秋分在望前其或月食正當交處則春秋分即在<lb/>
　　望以此進退求之而二分可得若夫二至則求日<lb/>
<pb n="10b"/>
　　景之法不可易矣馮相氏所掌主於辨寒暑定節<lb/>
　　氣所謂敬授人時者也保章氏所掌主於占騐烖<lb/>
　　祥所謂休徴咎徴者也<lb/>
保章氏掌天星以志星辰日月之變動以觀天下之遷<lb/>
辨其吉凶<lb/>
　注星謂五星辰日月所㑹五星有贏縮圓角日有薄<lb/>
　食暈珥月有盈虧朓側匿之變七者右行列舍天下<lb/>
　禍福變移所在皆見焉訓愚謂此節統天之全體言<lb/>
<pb n="11a"/>
　此星不止五星葢彗孛及流星之屬在是<lb/>
以星土辨九州之地所封封域皆有分星以觀妖祥<lb/>
　注星土星所主土也大界則曰九州州中諸國中之<lb/>
　封域於星亦有分焉其書亡矣堪輿雖有郡國所入<lb/>
　度非古數也今其存可言者十二次之分也星紀吳<lb/>
　越也𤣥枵齊也娵訾衛也降婁魯也大梁趙也實沈<lb/>
　晉也鶉首秦也鶉火周也鶉尾楚也夀星鄭也大火<lb/>
　宋也析木燕也此分野之妖祥主用客星彗孛之氣<lb/>
<pb n="11b"/>
　為象訓愚謂此節主二十八宿言<lb/>
以十有二嵗之相觀天下之妖祥<hi>相息亮反</hi>
　注嵗謂太嵗嵗星與日同次之月斗所建之辰也嵗<lb/>
　星為陽右行於天太嵗為隂左行於地十二嵗而小<lb/>
　周其妖祥之占甘氏嵗星經其遺象也春秋𫝊曰越<lb/>
　得嵗而吳伐之必受其凶訓愚謂此以五星言古者<lb/>
　占吉凶惟主木火二星木星所在其國有福火星所<lb/>
　在其國有禍十二嵗之相謂木與火葢木旺火相也<lb/>
<pb n="12a"/>
　以分星為經以五星為緯分星各主其野之妖祥五<lb/>
　星則通主天下之妖祥也然則馮相氏亦主十二嵗<lb/>
　者彼蓋主辨正四時嵗星行度嵗厯一辰有竒是亦<lb/>
　一嵗寒暑有相考證之候保章氏則專察其妖祥之<lb/>
　應義各不同也<lb/>
以五雲之物辨吉凶水旱降豐荒之祲象<lb/>
　注物色也視日旁雲氣之色降下也知水旱所下之<lb/>
　國鄭司農云以二至二分觀雲色青為蟲白為喪赤<lb/>
<pb n="12b"/>
　為兵荒黒為水黄為豐故春秋𫝊曰分至啟閉必書<lb/>
　雲物為備故也故曰凡此五物以詔救政訓五雲葢<lb/>
　泛浮雲物若視祲所謂十煇則日旁氣是也<lb/>
以十有二風察天地之和命乖别之妖祥<lb/>
　注十有二辰皆有風吹其律以知和不其道亡矣春<lb/>
　秋𫝊楚師伐鄭師曠曰吾驟歌北風又歌南風南風<lb/>
　不競多死聲楚必無功訓愚謂吹律而知者樂官之<lb/>
　事此葢十二月之風而已温涼寒燠以時之謂和和<lb/>
<pb n="13a"/>
　則祥乖别則妖<lb/>
凡此五物者以詔救政訪序事<lb/>
　注訪謀也見其象則當預為之備訓訪序事訪其得<lb/>
　失也<lb/>
内史掌王之八枋之法以詔王治一曰爵二曰禄三曰<lb/>
廢四曰置五曰殺六曰生七曰予八曰奪<hi>枋本又作柄兵病反治直吏反下同</hi>
　　訓八者以相對為文廢置以爵言予奪以禄言執國<lb/>
　　法及國令之貳以攷政事以逆㑹計<lb/>
<pb n="13b"/>
　注國法六典八法八則訓此内史之官葢出納王命<lb/>
　者凡爵禄廢置殺生予奪皆有一定之制所謂國法<lb/>
　書曰官不及私昵惟其賢爵罔及惡徳惟其能是也<lb/>
　以其先王所立謂之法以其今王所出謂之令貳太<lb/>
　史也太史貳六官内史貳太史此國法國令其書太<lb/>
　史葢亦藏之凡八枋之出内皆於㑹計之時攷治狀<lb/>
　而行之故曰以攷政事以逆㑹計<lb/>
掌敘事之法受納訪以詔王聴治<lb/>
<pb n="14a"/>
　注敘六敘也納訪納謀於王也六敘六曰以敘聴其<lb/>
　情訓此葢謂王視朝時百官各執其事次序而行之<lb/>
　各有其法如宰夫所謂敘羣吏之治亦其類也内外<lb/>
　朝各有官掌其敘事其法則在内史敘之者宰夫司<lb/>
　士朝士是也内史葢惟出納王命而兼掌敘事之法<lb/>
　者以其職受納訪也故宰夫職亦曰以待諸臣之復<lb/>
　萬民之逆納者臣民所進而君納之訪者朝廷所訪<lb/>
　而臣民對之也<lb/>
<pb n="14b"/>
凡命諸侯及孤卿大夫則䇿命之<lb/>
　注䇿謂以簡䇿書王命<lb/>
　　疏周法士亦有命不言者畧之也<lb/>
凡四方之事書内史讀之<lb/>
　　疏四方諸侯凡事有書奏白於王<lb/>
王制禄則贊為之以方出之賞賜亦如之<lb/>
　注贊為之為之辭也以方出之以方版書而出之上<lb/>
　農夫食九人其次食八人其次食七人其次食六人<lb/>
<pb n="15a"/>
　下農夫食五人庶人在官者其禄以是為差諸侯之<lb/>
　下士視上農夫中士倍下士上士倍中士下大夫倍<lb/>
　上士卿四大夫禄君十卿禄王之三公視公侯卿視<lb/>
　伯大夫視子男元士視附庸<lb/>
　　疏下士視上農夫若然則府食八人史食七人胥<lb/>
　　食六人徒食五人故云庶人在官者其禄以是為<lb/>
　　差訓爵禄二者特詳言之葢其重也制禄直至府<lb/>
　　史胥徒故文又次于四方書事之後與<lb/>
<pb n="15b"/>
内史掌書王命遂貳之<lb/>
　注副寫藏之<lb/>
外史掌書外令<lb/>
　注王令下畿外<lb/>
掌四方之志<lb/>
　注志記也謂若魯之春秋晉之乗楚之檮杌訓四方<lb/>
　之志所謂九丘者也<lb/>
掌三皇五帝之書<lb/>
<pb n="16a"/>
　注所謂三墳五典<lb/>
掌達書名于四方<lb/>
　注古曰名今曰字使四方知書之文字得能讀之訓<lb/>
　達之者使書同文也<lb/>
若以書使于四方則書其令<lb/>
　注書王令以授使者<lb/>
御史掌邦國都鄙及萬民之治令以贊冢宰<lb/>
　注王所以治之令冢宰掌王治訓治令謂尋常出治<lb/>
<pb n="16b"/>
　之令治自冢宰出御史掌為其令以佐之内史所掌<lb/>
　王令謂八柄中之令外史所掌王命謂聘問列邦之<lb/>
　令與此異也<lb/>
凡治者受法令焉<lb/>
　注為書寫其治之法令來受則授之<lb/>
　　疏凡治者謂外内官所有治職者<lb/>
掌贊書<lb/>
　注王有命當以書致之則贊為辭<lb/>
<pb n="17a"/>
凡數從政者<lb/>
　注自公卿以下至胥徒凡數及其見在空缺者訓贊<lb/>
　書謂贊内史外史凡數從政謂為從政凡數以備校<lb/>
　次也<lb/>
巾車掌公車之政令辨其用與其旗物而等敘之以治<lb/>
其出入<lb/>
　注公猶官也用謂祀賓之屬旗物太常以下等敘之<lb/>
　以封同姓異姓之次序<lb/>
<pb n="17b"/>
　　疏出入謂若下文凡車之出入則㑹之訓愚謂辨<lb/>
　　其用則封同姓異姓亦辨之矣等敘者葢分何者<lb/>
　　為王乗車何者為五等諸侯之車何者為賞賜之<lb/>
　　車尊卑有等也<lb/>
王之五路一曰玉路錫樊纓十有再就建大常十有二<lb/>
斿以祀<hi>錫音陽樊步于反下同斿音留</hi>
　注王在焉曰路玉路以玉飾諸末錫馬面當盧刻金<lb/>
　為之所謂鏤錫樊讀如鞶帯之鞶謂今馬大帶也纓<lb/>
<pb n="18a"/>
　謂今馬鞅玉路之樊及纓皆以五采罽飾之十二就<lb/>
　就成也大常九旗之畫日月者正幅為縿斿則屬焉<lb/>
　　疏但言以祀則外内大小祀皆用玉路矣云王在<lb/>
　　焉曰路者路大也謂若路寢路馬皆稱路云以玉<lb/>
　　飾諸末者凡車上之材於末頭皆飾之云錫馬面<lb/>
　　當盧者眉上曰錫故知當額盧刻金為之者以金<lb/>
　　為飾云纓是馬鞅者以鞶為馬大帶明纓是夾馬<lb/>
　　頸故以鞅解之也云五采罽飾之者爾雅注郭氏<lb/>
<pb n="18b"/>
　　云毛氂所以為罽是罽染毛為之王者就飾皆用<lb/>
　　五采惟有外𫝊小采以朝月者用三采耳訓按旗<lb/>
　　有縿斿縿者以正幅直屬於竿又以十二幅横屬<lb/>
　　於縿是為斿大常十二斿大旗九斿熊旗六斿鳥<lb/>
　　旟七斿龜蛇四斿餘四旗則無斿也<lb/>
金路鉤樊纓九就建大旂以賓同姓以封<lb/>
　注金路以金飾諸末鉤婁頷之鉤也金路無錫有鉤<lb/>
　亦以金為之大旂九旂之畫交龍者以賓以㑹賓客<lb/>
<pb n="19a"/>
　同姓以封謂王子母弟率以功徳出封雖為侯伯其<lb/>
　畫服如上公若魯衛之屬其無功徳各以親疏食采<lb/>
　畿内而已<lb/>
　　疏云金路無錫有鉤則玉路錫鉤兼有可知云以<lb/>
　　賓以㑹賓客至於載主亦同焉故曾子問天子巡<lb/>
　　守以遷廟主行載于齊車注云齊車金路若王弔<lb/>
　　亦乗金路是以士喪禮注云君弔葢乗象謂得金<lb/>
　　路之賜者弔時降一等乗象則玉有玉路弔時當<lb/>
<pb n="19b"/>
　　降乗金路也云王子母弟雖為侯伯畫服如上公<lb/>
　　者周法二王後稱公同姓例稱侯伯若魯衛鄭也<lb/>
　　知畫服如上公者按明堂位魯侯服兖冕是也云<lb/>
　　無功徳者食采畿内者按禮運云天子有田以處<lb/>
　　其子孫是也訓按詩云鉤膺鏤錫葢當馬膺前以<lb/>
　　金鉤為飾又加錫焉者是玉路之飾此王所賜韓<lb/>
　　侯也<lb/>
象路朱樊纓七就建大赤以朝異姓以封<lb/>
<pb n="20a"/>
　注象路無鉤以朱飾勒而已大赤九旂之通帛<lb/>
　　疏鄭知以朱飾勒者見下云龍勒知此朱同是飾<lb/>
　　勒也按司常云道車載旞注云道車象路也王以<lb/>
　　朝夕燕出入則建旞若視朝則大赤也訓案所云<lb/>
　　同姓以封異姓以封者専指車言不謂旗物也若<lb/>
　　旗物則五等諸侯竝建旗但其斿則隨尊卑為多<lb/>
　　少耳故大行人云上公九斿侯伯七斿子男五斿<lb/>
　　司常云諸侯建旗是也言諸侯則五等皆兼之矣<lb/>
<pb n="20b"/>
　　葢謂之斿者以交龍為旗非以斿數而得名也<lb/>
革路龍勒條纓五就建大白以即戎以封四衛<hi>條註作絛他刀反</hi>
　注革路鞔之以革而漆之無他飾龍駹也以白黒飾<lb/>
　韋雜色為勒條讀為絛其樊及纓以絛絲飾之不言<lb/>
　樊字蓋脱耳大白殷之旗四衛四方諸侯守衛服者<lb/>
　蠻服以内<lb/>
　　疏云革路鞔之以革而漆者玉金象路皆有革鞔<lb/>
<pb n="21a"/>
　　但更有玉金等為飾此革路則無之也趙商問巾<lb/>
　　車職云建大白以即戎大司馬職秋辨旗物以治<lb/>
　　兵王載大常下注云凡班旗物以出軍則如秋不<lb/>
　　知大白用在何時答云大白或㑹事或勞師不親<lb/>
　　將故建先王之正色異於親自將也<lb/>
木路前樊鵠纓建大麾以田以封蕃國<hi>前註作翦子踐反鵠户篤反</hi>
　注木路不輓以革漆之而已前讀為緇翦之翦淺黒<lb/>
　也木路無龍勒以淺黒飾韋為樊鵠色飾韋為纓不<lb/>
<pb n="21b"/>
　言就數飾與革路同大麾不在九旗中以正色言之<lb/>
　則黒夏后氏所建蕃國九州之外夷服鎮服蕃服杜<lb/>
　子春云鵠或為結<lb/>
　　疏云大麾不在九旗中者九旗中雖無大白仍有<lb/>
　　雜帛為物故此特言之趙商問巾車建大麾以田<lb/>
　　司馬職四時皆建大常何答云春夏尚生夏后不<lb/>
　　以兵得天下故建其正色以春田秋冬乃建大常<lb/>
　　也凡五等諸侯所得路朝天子時乗至天子館則<lb/>
<pb n="22a"/>
　　舍之于館故覲禮記云偏駕不入王門乗墨車龍<lb/>
　　旂以朝也同姓侯伯如上公得乗金路若子男當<lb/>
　　與異姓同象路異姓上公金路其侯伯子男同象<lb/>
　　路四衛革路者亦謂異姓侯伯子男蕃國木路者<lb/>
　　夷狄惟有子男同木路也<lb/>
王后之五路重翟錫面朱總厭翟勒面繢總安車彫面<lb/>
鷖總皆有容葢<hi>重直龍反總作動反厭於涉反繢户對反鷖鳥兮反劉烏計反</hi>
　注重翟重翟雉之羽也錫馬面錫總以繒為之著馬<lb/>
<pb n="22b"/>
　勒直兩耳與兩鑣車衡輨亦宜有焉厭翟次其羽使<lb/>
　相迫也勒面謂以如王龍勒之韋為當面飾也安車<lb/>
　坐乗車凡婦人車皆坐乗彫者畫之不龍其韋鷖讀<lb/>
　為鳬鷖之鷖鷖總青黒色容為幨車山東謂之裳幃<lb/>
　葢如今小車葢也皆有容有葢則重翟厭翟謂蔽也<lb/>
　重翟后從王祭祀所乗厭翟后從王賓饗諸侯所乗<lb/>
　安車無蔽后朝見於王所乗謂去飾也詩曰翟茀以<lb/>
　朝謂諸侯夫人始來乗翟茀之車以朝見於君盛之<lb/>
<pb n="23a"/>
　也此翟茀葢厭翟也然則王后始來乗重翟乎<lb/>
　　疏凡言翟者皆謂以翟鳥羽為兩旁之蔽言重翟<lb/>
　　者皆二重厭翟謂相次以厭其本下文翟車又不<lb/>
　　厭其本也凡言總者謂以總為車馬之飾若婦人<lb/>
　　之總亦既繫其本又垂為飾也按下翟車尊於安<lb/>
　　車而進之在上者以其翟車有幄無葢安車同有<lb/>
　　容葢故進之同在上也若然王后五路皆是坐乗<lb/>
　　獨此得安車之名者以餘有重翟厭翟翟車輦車<lb/>
<pb n="23b"/>
　　之名可稱此無異稱故獨得安車之名也云重翟<lb/>
　　乗以祭祀者后無外事惟祭先王先公羣小祀皆<lb/>
　　乗此重翟也訓案注疏以總為車馬之飾在馬則<lb/>
　　施於勒直兩耳與兩鑣鑣馬銜鐵也在車則施於<lb/>
　　衡輨衡即軛車前横木以駕馬領者輨轂端鐵轂<lb/>
　　居輪中其端謂之輨然以人總角之總義推之總<lb/>
　　惟當施馬葢與馬鬛髦為飾也於車義葢無取耳<lb/>
　　所謂容者葢以繒結車四旁之上際其四旁下際<lb/>
<pb n="24a"/>
　　則以翟為蔽又施葢以禦雨𤾉此惟婦車有之若<lb/>
　　男子尊者之車有葢無容喪車則有容也<lb/>
翟車貝面組總有握<lb/>
　注翟車不重不厭以翟飾車之側耳貝面貝飾勒之<lb/>
　當面也有握則此無葢矣后所乗以出桑<lb/>
　　疏上言總是以繒為之此言組總則以組絛為之<lb/>
輦車組輓有翣羽葢<hi>組音祖輓音晚翣所甲反</hi>
　注輦車不言飾后居宫中從容所乗但漆之而已為<lb/>
<pb n="24b"/>
　輇輪人輓之以行有翣所以禦風塵以羽作小葢為<lb/>
　翳日也<lb/>
　　疏知為輇輪者按禮記云載以輲車輲車載柩之<lb/>
　　車則地官蜃車人輓之以行此組輓亦是人輓行<lb/>
　　者按許氏說文有輻曰輪無輻曰輇則輇輪是無<lb/>
　　輻者也又按雜記注輇崇葢半乗車之輪乗車髙<lb/>
　　六尺六寸則此當三尺三寸矣<lb/>
王之喪車五乗木車蒲蔽犬<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>尾櫜疏飾小服皆疏<hi>乗繩<pb n="25a"/>證反下五乗同<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>莫厯反櫜音羔劉姑道反</hi>
　注木車不漆者蔽車旁禦風塵者大<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>以白犬皮為<lb/>
　覆笭又以其尾為戈㦸之弢疏布飾二物之側為之<lb/>
　縁服讀為箙小箙刀劍短兵之衣此始遭喪所乘為<lb/>
　君之道尚微備姦臣也書曰以虎賁百人逆子釗亦<lb/>
　為備焉<lb/>
　　疏喪車無飾至<graphic n="KR0941" url="https://raw.githubusercontent.com/kanripo/KR-Gaiji/master/images/KR0941.png" mimeType="image/png"/>乃漆之木車及下素車等皆然<lb/>
　　覆笭者古者男子立乗須馮軾軾上須皮覆之故<lb/>
<pb n="25b"/>
　　云犬<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>云以其尾為戈㦸之弢者此釋尾櫜以經<lb/>
　　連犬<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>眀同用犬此喪車五乗貴賤皆同乗之是<lb/>
　　以雜記曰端衰喪車皆無等云為君尚微備奸臣<lb/>
　　者為尾櫜戈㦸而言按既夕是士喪禮有犬服則<lb/>
　　此小服亦其常惟戈㦸人君乃有之引書者王崩<lb/>
　　世子當在尸所欲别於庻子故使出卿門外後以<lb/>
　　太子禮迎之<hi>笭力丁反弢吐刀反釗音昭</hi>
素車棼蔽犬<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>素飾小服皆素<hi>棼扶云反</hi>
<pb n="26a"/>
　注素車以白土堊車也棼讀為薠薠麻以為蔽其<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>
　服以素繒為縁此卒哭所乗為君之道益著在車可<lb/>
　以去戈㦸<hi>堊烏路反薠扶文反</hi>
薻車薻蔽鹿淺<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>革飾<hi>薻藻本字仝音早</hi>
　注薻水草蒼色以蒼土堊車以蒼繒為蔽也鹿淺<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>
　以鹿夏皮為覆笭又以所治去毛者縁之此既練所<lb/>
　乗<lb/>
　　疏云鹿夏皮者夏時鹿毛新生為淺毛云所治去<lb/>
<pb n="26b"/>
　　毛者皮去毛曰革也<lb/>
駹車雚蔽然<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>髤飾<hi>駹音龎雚音丸髤音休許尤切亦作髹</hi>
　注駹車邊側有漆飾也雚細葦席漆則成藩即吉也<lb/>
　然果然猿属髤赤多黒少之色韋也此大祥所乗<lb/>
　　疏云漆則成藩即吉者下文藩蔽因此而漆之則<lb/>
　　藩者以此為本<lb/>
漆車藩蔽豻<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>雀飾<hi>豻五旦反</hi>
　注漆車黒車也藩漆席以為之豻胡犬雀黒多赤少<lb/>
<pb n="27a"/>
　之色韋也此禫所乗<lb/>
服車五乗孤乗夏篆卿乗夏縵大夫乗墨車士乗棧車<lb/>
庻人乗役車<hi>篆音直轉反縵莫干反棧音孱士限切</hi>
　注服車服事者之車篆讀為圭瑑之瑑轂有約也夏<lb/>
　篆五采畫轂約也夏縵亦五采畫無瑑爾墨車不畫<lb/>
　也棧車不革輓而漆之役車方箱可載任器以共役<lb/>
　　疏不見婦人車者婦人與夫同但士親迎則有攝<lb/>
　　盛故士昏禮主人乗墨車婦車亦如之大夫以上<lb/>
<pb n="27b"/>
　　則不假攝盛也言縵者亦如縵帛無文章故云無<lb/>
　　瑑以其篆為轂約則言縵者無約也云役車方箱<lb/>
　　者按冬官乗車田車横廣前後短大車柏車羊車<lb/>
　　皆方故知役車亦方役車亦名棧車故詩云有棧<lb/>
　　之車注云役車是也訓此注篆為轂約按采芑詩<lb/>
　　約軧錯衡疏云軧轂也約者以皮纒之而於其上<lb/>
　　施畫采也<lb/>
凡良車散車不在等者其用無常<lb/>
<pb n="28a"/>
　注給遊燕及恩惠之賜不在等者作之有功有沽<lb/>
　　疏云有功有沽釋良車散車<lb/>
凡車之出入嵗終則㑹之<lb/>
　注計其完敗多少<lb/>
　　疏車之出謂出給官用入謂用罷歸官<lb/>
凡賜闕之<lb/>
　注完敗不計<lb/>
　　疏以其賜人以後完敗隨彼也<lb/>
<pb n="28b"/>
毁折入齎于職幣<hi>齎音咨</hi>
　注計所傷敗入其直謂乗官車毁折者入財以償繕<lb/>
　治之直<lb/>
　　疏此之財物入于職幣職幣既得此物還與冬官<lb/>
　　繕治之<lb/>
大喪飾遣車遂廞之行之<lb/>
　注廞謂陳駕之行謂使人以次舉之以如墓也遣車<lb/>
　一曰鸞車<lb/>
<pb n="29a"/>
　　疏云廞謂陳駕者按廞是作之此文飾遣車已是<lb/>
　　作故以陳駕解廞也又名鸞車者以遣車亦有鸞<lb/>
　　鈴也按檀弓曰諸侯太牢苞七个遣車七乗大夫<lb/>
　　亦太牢苞五个遣車五乗則天子當太牢苞九个<lb/>
　　遣車九乗也<lb/>
及葬執蓋從車持旌<lb/>
　注從車隨柩路持葢與旌者王生時車建旌雨則有<lb/>
　葢今蜃車無葢執而隨之象生時有也所執者銘旌<lb/>
<pb n="29b"/>
　　疏執葢在柩車後持銘旌在柩車前以同是巾車<lb/>
　　故因言之云蜃車無葢者以設帷荒故也云所執<lb/>
　　者銘旌者將葬之旌有銘旌又有廞車之旌也<lb/>
及墓嘑啓闗陳車<lb/>
　注闗墓門也車貳車也士喪禮曰車至道左北面立<lb/>
　東上<lb/>
　　疏知車是貳車者此不言眀器而别陳車是貳車<lb/>
　　可知天子貳車當十二乗引士喪禮者彼士無貳<lb/>
<pb n="30a"/>
　　車惟據乗車道車槀車三乗若然此王禮亦有此<lb/>
　　三乗但者貳車者舉士喪禮不見者而言<lb/>
小喪共匶路與其飾<lb/>
　　疏上大長據王此小喪兼有后世子柩路即蜃車<lb/>
　　飾即帷荒栁翣之屬<lb/>
嵗時更續共其弊車<lb/>
　注更易其舊續續其不任用共其弊車巾車既更續<lb/>
　之取其弊車共於車人材或有中用之<lb/>
<pb n="30b"/>
大祭祀鳴鈴以應雞人<lb/>
　注必使鳴鈴者車有和鸞相應和之象<lb/>
典路掌王及后之五路辨其名物與其用説<hi>説書鋭反</hi>
　注用謂將有朝祀之事而駕之説謂舍車訓五路巾<lb/>
　車既掌之典路葢掌其駕説之事畢則復藏於巾車<lb/>
　也<lb/>
若有大祭祀則出路贊駕説<lb/>
　注出路王當乗之贊駕説贊僕與趣馬也<lb/>
<pb n="31a"/>
　　疏案玉路以祀則此惟出玉路也<lb/>
大喪大賓客亦如之<lb/>
　注亦出路當陳之顧命曰大路在賓階面贅路在阼<lb/>
　階面先路在左塾之前次路在右塾之前<lb/>
　　疏云亦出路當陳之者謂以華國亦有當乗者但<lb/>
　　賓客王乗金路其大喪則無乗吉時路惟陳之大<lb/>
　　路玉路也贅路玉路之貳先路象路也次路象路<lb/>
　　之貳<lb/>
<pb n="31b"/>
凡㑹同軍旅弔于四方以路從<lb/>
　注王出於事無常王乗一路典路以其餘路從行亦<lb/>
　以華國<lb/>
　　疏餘路皆從惟玉路祭祀之車不出<lb/>
車僕掌戎路之萃廣車之萃闕車之萃苹車之萃輕車<lb/>
之萃<hi>萃七内反下及注同苹薄輕反又薄田反</hi>
　注萃猶副也此五者皆兵車戎路王在軍所乗也廣<lb/>
　車横陳之車也闕車所用補闕之車也苹猶屏也所<lb/>
<pb n="32a"/>
　用對敵自蔽隠之車也輕車所用馳敵致師之車也<lb/>
　春秋𫝊曰公喪戎路又曰其君之戎分為二廣又曰<lb/>
　帥斿闕四十乗孫子八陳有苹車之陳又曰馳車千<lb/>
　乗五者之制及萃數未盡聞也書曰武王戎車三百<lb/>
　兩<lb/>
　　疏此戎路則巾車革路巾車雖掌正戎之一其下<lb/>
　　四戎之正亦巾車掌之矣言五者之制及萃數未<lb/>
　　盡聞則亦有聞者謂四十乗及千乗三百兩等是<lb/>
<pb n="32b"/>
　　也訓案射人職云大師令有爵者乗王之萃車疏<lb/>
　　云王出征伐副車十二乗皆從王行是此所云萃<lb/>
　　謂十二乗者也注引春秋𫝊及孫子之屬謂五戎<lb/>
　　所属總有此數耳非以萃有四十乗三百兩也然<lb/>
　　則云萃數未盡聞者以十二乗之文不著於經疏<lb/>
　　葢以士喪禮有三乗因差次而言耳此五戎之僕<lb/>
　　右當亦戎僕戎右兼攝之與又按顧命有大路綴路先<lb/>
　　路次路注云大路玉路也先路象路也綴路大路<lb/>
<pb n="33a"/>
　　之貳次路先路之貳馭夫職又有貳車從車則巾<lb/>
　　車五路亦皆有副但其數皆不可攷或俱十二乗<lb/>
　　與<lb/>
凡師共革車各以其萃<lb/>
　注五戎者共其一以為王優尊者所乗也而萃各從<lb/>
　其元焉<lb/>
　　疏不云革路總云革車則所含者多五戎皆是王<lb/>
　　惟乗一路而四路皆從是優尊也<lb/>
<pb n="33b"/>
㑹同亦如之<lb/>
　注巡守及兵車之㑹則王乗戎路乗車之㑹王雖乗<lb/>
　金路猶共以從不失備也<lb/>
　　疏知巡守及兵車之㑹乗戎路者見戎僕云掌馭<lb/>
　　戎車巡守及兵車之㑹亦如之<lb/>
大喪廞革車<lb/>
　注言興革車則遣車不徒戎路廣闕苹輕皆有焉<lb/>
　　疏天子遣車九乗除此五乗外加玉金象木則九<lb/>
<pb n="34a"/>
　　乗矣<lb/>
大射共三乏<lb/>
　　疏乏一名容以革車用皮乏亦用皮故使共之云<lb/>
　　大射共乏至於燕射賓射亦共乏矣<lb/>
司常掌九旗之物名各有屬以待國事日月為常交龍<lb/>
為旂通帛為旜雜帛為物熊虎為旗鳥隼為旟龜蛇為<lb/>
旐金羽為旞析羽為旌<hi>旜之然反隼息允反旟音餘旐音兆旞音遂</hi>
　注屬謂徽識也大𫝊謂之徽號通帛謂大赤從周正<lb/>
<pb n="34b"/>
　色無飾雜帛以帛素飾其側白殷之正色全羽析羽<lb/>
　皆五采繫之於旞旌之上所謂注旄於干首也凡九<lb/>
　旗之帛皆用絳<lb/>
　　疏云徽識者謂在軍在朝所用小旌云注羽干首<lb/>
　　者是爾雅文引之者眀旞旌非直有羽亦有旄此<lb/>
　　雖據旞旌言至於太常以下首皆有旄羽故夏采<lb/>
　　云乗車建緌復于四郊注緌以旄牛尾為之綴於<lb/>
　　橦上王祀四郊乗玉路建太常今以之復去其旒<lb/>
<pb n="35a"/>
　　異之於生是也按全羽析羽直有羽而無帛云九<lb/>
　　旗之帛者據衆有而言<lb/>
及國之大閲贊司馬頌旗物王建大常諸侯建旂孤卿<lb/>
建旜大夫士建物師都建旗州里建旟縣鄙建旐道車<lb/>
載旞斿車載旌<lb/>
　注自王以下治民者旗畫成物之象王畫日月象天<lb/>
　眀也諸侯畫交龍一象其升朝一象其下復也師都<lb/>
　鄉遂大夫也都民所聚也畫熊虎者鄉遂出軍賦象<lb/>
<pb n="35b"/>
　其守猛也州里縣鄙鄉遂之官互約言之鳥隼象其<lb/>
　勇健也龜蛇象其扞難避害也道車象路也王以朝<lb/>
　夕燕出入斿車木路也王以田以鄙全羽析羽五色<lb/>
　象其文徳也大閲王乗戎路建太常焉玉路金路不<lb/>
　出<lb/>
　　疏此九旗雖總為大閲而言其實道車斿車非為<lb/>
　　軍事也按左𫝊云三辰旂旗則此大常日月星俱<lb/>
　　畫是三辰也云旂畫升降龍者以其衣服不言交<lb/>
<pb n="36a"/>
　　龍直云衮龍則是有升龍無降龍天子之衣既無<lb/>
　　日月星辰則龍應有升降諸侯不得與天子同也<lb/>
　　鄉大夫皆卿遂大夫皆大夫所建異今以其為軍<lb/>
　　將故同建旗云州里縣鄙鄉遂之官互約言之者<lb/>
　　遂之里得與鄉之州同建旟則鄉之閭亦得與遂<lb/>
　　之縣同建旐遂之鄙得與縣同建旐鄉之黨亦得<lb/>
　　與州同建旟是互也約者鄉之族與黨同建旟比<lb/>
　　與閭同見旐也遂之酇從鄙同建旐鄰得從里同<lb/>
<pb n="36b"/>
　　建旟是約也但族鄙已下皆士雖與已上大夫同<lb/>
　　建其仞數則短當三仞以下也訓愚謂巾車大麾<lb/>
　　王制天子殺則下大緌及此太常皆一物常者旂<lb/>
　　之總名以其去縿斿止存竿首旄羽則曰緌夏采<lb/>
　　所謂緌是也夏采復于四郊用緌郊乃王平時田<lb/>
　　獵之所緌亦王平時田獵所用以其去縿斿止有<lb/>
　　旄羽可用以麾則曰大麾牧誓所謂白旄以麾葢<lb/>
　　是與然牧誓是兵事合建大白而用此者則鄭氏<lb/>
<pb n="37a"/>
　　所謂命將勞師與親將異親將所建當與田時同<lb/>
　　牧野是武王親將緌麾亦可通曰常以其常之去<lb/>
　　斿者也故此與司馬俱稱常實是大麾也又按太<lb/>
　　常以下皆以人所當建而言道車斿車不應指象<lb/>
　　路木路也且田僕馭木路以田戎僕馭戎路以巡<lb/>
　　守及兵車之㑹各有所主雖御象路者曰道僕然<lb/>
　　恐不可以一字牽合為説愚意二者皆是使節故<lb/>
　　曰旌節旞旌一類言旌則可通於旞矣且士喪禮有道<lb/>
<pb n="37b"/>
　　車若象路不可云車𫝊命於境内謂之道車道國<lb/>
　　中之路也出境有事於四方謂之斿車若斿説云<lb/>
皆畫其象焉官府各象其事州里各象其名家各象其<lb/>
號<lb/>
　注事名號者徽識所以題别衆樹之於位朝各就焉<lb/>
　覲禮曰公侯伯子男皆就其旂而立此其類也或謂<lb/>
　之事或謂之名或謂之號異外内也三者旌旗之細<lb/>
　也士喪禮曰為銘各以其物亡則以緇長半幅頳末<lb/>
<pb n="38a"/>
　長終幅廣三寸書名于末此葢其制也徽識之書則<lb/>
　云某某之事某某之名某某之號兵凶事若有死事<lb/>
　者亦當以相别也杜子春云畫當為書𤣥謂畫畫雲<lb/>
　氣也異於在國軍事之飾<lb/>
　　疏云所以題别衆臣者此經雖為軍事而言其在<lb/>
　　朝位亦然故引覲禮為證也云三者皆旌旗之細<lb/>
　　者對上太常是旌旗之大也云軍事尚飾者覲禮<lb/>
　　及銘旌皆不云畫以其在國質惟其軍畫之也訓<lb/>
<pb n="38b"/>
　　愚謂此承上文宜皆畫於旌旗之上而注以為别<lb/>
　　有小旌畫之似非也若出軍之時大旗上即書大<lb/>
　　將某人今猶有之設若州里則書某州長某人家<lb/>
　　則書某采邑卿大夫某人如此而已且士喪禮為<lb/>
　　無旗言之也若有旗則書旗矣杜子春破畫為書<lb/>
　　者是也若皆畫雲氣即不得云皆畫其象矣<lb/>
凡祭祀各建其旗<lb/>
　注王祭祀之車則玉路<lb/>
<pb n="39a"/>
　　疏云各建其旗則諸侯已下所得路各有旗<lb/>
㑹同賓客亦如之置旌門<lb/>
　注賓客朝覲宗遇王乗金路巡守兵車之㑹王乗戎<lb/>
　路皆建太常掌舍職云為帷宫設旌門<lb/>
　　疏知朝覲宗遇乗金路者見齊僕云掌馭金路以<lb/>
　　賓又知巡守兵車之㑹乗戎路者以其皆軍事引<lb/>
　　掌舍職者彼注謂王行晝止則樹旌為門彼官樹<lb/>
　　之此官共旌<lb/>
<pb n="39b"/>
大喪共銘旌<lb/>
　注王則太常士喪禮曰為銘各以其物<lb/>
建廞車之旌及𦵏亦如之<lb/>
　注葬云建之則行廞車解説之<lb/>
　　疏建謂在廟陳時以廞旌建於遣車之上在道則<lb/>
　　去之使人各執遣車及廞旌及入壙又建之訓按<lb/>
　　旌有三等一為銘旌用生時旗則小祝疏中所謂<lb/>
　　以尺易仞及生時無旗則以緇繒書赬末者是也<lb/>
<pb n="40a"/>
　　一是乗車所載之旌亦用生時旗其長短不見於<lb/>
　　經或當依生時仞數既夕禮云乗車載旜道車載<lb/>
　　服槀車載蓑笠是也既夕士禮而載旜者疏家以<lb/>
　　為士無旗攝盛也銘旌則在柩前與柩同入壙乗<lb/>
　　車亦在柩前柩既入壙乃斂乗車之旌載於柩車<lb/>
　　以歸所謂送形而往迎精而反也此二等之旌皆<lb/>
　　見既夕此外又有廞車之旌則眀器也天子遣車<lb/>
　　九乗應各有旌其長短及旗名俱未詳此廞車及<lb/>
<pb n="40b"/>
　　旌從眀器俱納壙中即此經所云今按銘旌則既<lb/>
　　夕此經皆有但既夕有乘車之旌而無廞旌<lb/>
　　此經有廞旌而無乘車之旌孔氏謂天子<lb/>
　　當亦有金路載太常至壙斂之以歸但經文或不<lb/>
　　具耳其廞車之旌惟大夫以上有遣車乃有之既<lb/>
　　夕士禮故無遣車則無廞旌也<lb/>
凡軍事建旌旗及致民置旗弊之<lb/>
　注始置旗以致民民至仆之誅後至者訓建旌旗若<lb/>
<pb n="41a"/>
　置門之屬皆是此句總<lb/>
甸亦如之凡射共獲旌<lb/>
　　疏謂服不氏唱獲所持之旌<lb/>
嵗時共更旌<lb/>
　注取舊予新<lb/>
　　疏謂受官旌旗用之者<lb/>
都宗人掌都祭祀之禮凡都祭祀致福于國<lb/>
　注都或有山川及因國無主九皇六十四民之祀王<lb/>
<pb n="41b"/>
　子弟則立其祖王之廟其祭祀王皆賜禽焉主其禮<lb/>
　者警戒之糾其戒具其來致福則帥而以造祭僕<lb/>
　　疏九皇六十四民竝是上古無名號之君云王子<lb/>
　　弟則立其祖王之廟者見左𫝊莊二十八年邑有<lb/>
　　先君之主曰都云其祭祀王皆賜禽焉者見祭僕<lb/>
　　云王所不與則賜之禽都家亦如之訓注疏據左<lb/>
　　𫝊邑有先君之主曰都謂即此都家之都恐不可<lb/>
　　同家茂夫叔曰左𫝊所謂都者如周雖都洛而豐<lb/>
<pb n="42a"/>
　　鎬是起基之地亦設文武廟故成王寧周公以秬<lb/>
　　鬯二卣而周公禋于文王武王是也又如列國亦<lb/>
　　有此法如晉雖遷絳而曲沃君之宗也亦是此類<lb/>
　　周官都家自據采邑大小言意各不同<lb/>
正都禮與其服若有寇戎之事則保羣神之壝<hi>壝惟癸反</hi>
　注守山川丘陵墳衍之壇域訓此亦謂都也若國之<lb/>
　神壝則小祝所謂保郊者是<lb/>
國有大故則令禱祠既祭反命于國<lb/>
<pb n="42b"/>
　注令令都之有司也祭謂報塞也反命白王<lb/>
　　疏云令有司者此都宗人是王家之官明所令是<lb/>
　　都内有司<lb/>
家宗人掌家祭祀之禮凡祭祀致福<lb/>
　注大夫采地所祀與都同若先王之子孫亦有祖廟<lb/>
　　疏卿為小都在四百里公為大都在五百里則上<lb/>
　　都宗人所主大夫稱家在三百里則此是也但天<lb/>
　　子諸侯禮異諸侯之同姓卿大夫采邑有先君之<lb/>
<pb n="43a"/>
　　主曰都無曰邑天子之同姓大夫雖有先君之主<lb/>
　　亦曰邑也<lb/>
國有大故則令禱祠反命祭亦如之掌家禮與其衣服<lb/>
宫室車旗之禁令<lb/>
　注不言寇戎保羣臣之壝則都家自保之都宗人所<lb/>
　保者謂王所祀眀矣<lb/>
　　疏云王所祀謂王所命祀者訓王所命祀都家皆<lb/>
　　有彼此文有詳畧耳按諸侯不得祖天子大夫不<lb/>
<pb n="43b"/>
　　得祖諸侯公廟之設於私家非禮也此經都家之<lb/>
　　别不當據左𫝊所云邑有宗廟先君之主而為説<lb/>
　　且周禮都家自據家邑小都大都而言與左𫝊之<lb/>
　　意不符其云祭祀致福豈必謂是祭於先王如左<lb/>
　　𫝊孔張歸脤受脤是私家之祭亦自可致福于國<lb/>
　　經曰以脤膰親兄弟之國是惟同姓之公侯卿大<lb/>
　　夫乃有脤也<lb/>
凡以神仕者掌三辰之法以猶神示之居辨其名物<lb/>
<pb n="44a"/>
　注猶圖也居謂坐也天者羣神之精日月星辰其著<lb/>
　位也以此圖天神人鬼地祇之坐者謂布祭衆寡與<lb/>
　其居句孝經説郊祀之禮曰燔燎掃地祭牲繭栗或<lb/>
　象天酒旗坐星㕑倉具黍稷布席極敬心也言郊之<lb/>
　布席象五帝坐禮祭宗廟序昭穆亦又有似虚危則<lb/>
　祭天圜丘象北極祭地方澤象后妃及社稷之席皆<lb/>
　有明法焉國語曰古者民之精爽不攜二者而又能<lb/>
　齊肅中正其知能上下比義其聖能光逺宣朗其明<lb/>
<pb n="44b"/>
　能光照之其聰能聽徹之如是則神明降之在男曰<lb/>
　覡在女曰巫是知使制神之處位次主而為之牲器<lb/>
　時服巫既知神如此又能居以天法是以聖人用之<lb/>
　今之巫祝既闇其義何明之見何法之行正神不降<lb/>
　或於淫厲苟貪貨食遂誣人神令此道滅痛矣<lb/>
　　疏虚危有墳墓四司又為宗廟布席象也<lb/>
以冬日至致天神人鬼以夏日至致地示物鬽以禬國<lb/>
之凶荒民之札喪<hi>鬽眉祕反</hi>
<pb n="45a"/>
　注天人陽也地物隂也陽氣升而祭鬼神隂氣升而<lb/>
　祭地示物鬽所以順其為人與物也致人鬼於祖廟<lb/>
　致物鬽于墠壇蓋用祭天地之明日百物之神曰鬽<lb/>
　春秋𫝊曰魑鬽魍魎杜子春云禬除也𤣥謂此禬讀<lb/>
　如潰癰之潰訓王氏應電曰聖人生而神靈故能通<lb/>
　幽明之故下此得氣清明者亦推測天地隂陽鬼神<lb/>
　之故此卜筮占夢眂祲馮相保章大祝司巫等官所<lb/>
　由設也記曰王前巫而後史卜筮瞽侑皆在左右王<lb/>
<pb n="45b"/>
　中心無為也以守至正是弭災所謂禬凶荒札喪者<lb/>
　亦非謂災至而禬之蓋因冬至夏至祀天地之日而<lb/>
　附以人鬼物鬽因有所攘卻焉耳家茂夫叔曰以神<lb/>
　仕者卜史巫祝皆是聚而養之使精其道及有所成<lb/>
　然後以其藝而貴賤之　愚謂注引國語是専以此<lb/>
　為巫覡愚意亦同蓋此條所言不主宗廟皆是外神<lb/>
　凡巫覡所掌外神居多祝宗所掌内神居多<lb/>
　周禮纂訓卷十四<lb/>
</p>
<p>
</p>
  </div>
</body>
</text>
</TEI>
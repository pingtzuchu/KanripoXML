<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮纂訓卷四</head> <lb/>
    <p>
<pb n="1a"/>
欽定四庫全書<lb/>
　周禮纂訓卷四<lb/>
　　　　　　　　　　　　安溪李鍾倫撰<lb/>
内宰掌書版圖之灋以治王内之政令均其稍食分其<lb/>
人民以居之<lb/>
　注版謂宫中閽寺之屬及其子弟録籍也圖王及后<lb/>
　世子之宫中吏官府之形象也政令謂施閽寺者稍<lb/>
　食吏禄廩也人民吏子弟分之使衆者就寡均宿衛<lb/>
<pb n="1b"/>
　　疏此云吏即閽寺弟子宿衛后宫者宫正所均謂<lb/>
　　宿衛王宫者訓凡無爵命者皆通稱為人民此一<lb/>
　　節治宿衛后宫之人以下則所以治宫中嬪婦之<lb/>
　　事<lb/>
以隂禮教六宫以隂禮教九嬪以婦職之灋教九御使<lb/>
各有屬以作二事正其服禁其竒衺展其功緒<hi>衺似嗟反本亦作邪</hi>
　注鄭司農云隂禮婦人之禮六宫後五前一𤣥謂六<lb/>
<pb n="2a"/>
　宫謂后也婦人稱寢曰宫教者不敢斥言之謂之六<lb/>
　宫若今稱皇后為中宫矣不言教夫人世婦者舉中<lb/>
　省文婦織謂織紝組紃縫線之事九御女御也九九<lb/>
　而御于王因以號焉使之九九為屬同時御又同事<lb/>
　也正其服止踰侈竒衺若今媚道展猶録也緒業也<lb/>
　杜子春云二事謂絲枲之事<lb/>
　　疏先鄭意内宰教此六宫之人復教九嬪者以九<lb/>
　　嬪掌婦學之法以教九御故更别之後鄭意下别<lb/>
<pb n="2b"/>
　　教三夫人以下至九御六宫文既在上明専教后<lb/>
　　一人而已訓六宫九嬪教以隂禮九御教以婦職<lb/>
　　者尊卑異體故所職有大小實則六宫九嬪非無<lb/>
　　職作也九御非無禮訓也<lb/>
大祭祀后祼獻則贊瑶爵亦如之<hi>祼古亂反瑶音遙</hi>
　注謂祭宗廟王既祼而出迎牲后乃從後祼也獻謂<lb/>
　王薦腥薦熟后亦從後獻也瑤爵謂尸卒食王既酳<lb/>
　尸后亞獻之其爵以瑤為飾<lb/>
<pb n="3a"/>
　　疏天地山川社稷等外神后夫人不與故知此據<lb/>
　　宗廟而言訓瑤爵有二后酳尸用璧角賓長酳尸<lb/>
　　用璧散皆稱瑶爵祼獻之節見司尊彝<lb/>
正后之服位而詔其禮樂之儀<lb/>
　注薦徹之禮當與樂相應位謂房中户内及阼所立<lb/>
　處<lb/>
　　疏九嬪職云贊后薦徹籩豆是后薦徹也天子禮<lb/>
　　薦歌清廟及徹歌雍皆有樂節但内宰所詔惟禮<lb/>
<pb n="3b"/>
　　兼云樂者禮樂相應也云位謂房中户内及阼所<lb/>
　　立處者天子諸侯祭禮亡據特牲主婦亞獻尸北<lb/>
　　面拜送爵尸酢主婦主婦適房中祭酒主人致爵<lb/>
　　于主婦亦於房中拜受爵據有司徹主人位阼階<lb/>
　　上獻尸侑訖主婦出獻尸於主人席北西靣拜送<lb/>
　　爵云主人席北即當阼階也訓后立位唯據特牲<lb/>
　　不據少牢者少牢禮避后夫人士妻卑不嫌與后<lb/>
　　夫人同也<lb/>
<pb n="4a"/>
贊九嬪之禮事<lb/>
　注助九嬪贊后之事九嬪者贊后薦玉齍薦徹籩豆<lb/>
凡賓客之祼獻瑶爵皆贊<lb/>
　注謂王同姓及二王之後来朝覲為賓客者祼之禮<lb/>
　亞王而禮賓獻謂王饗燕亞王獻賓也瑶爵所以亞<lb/>
　王酬賓也<lb/>
　　疏鄭知賓客是王同姓及二王之後者案大行人<lb/>
　　上公再祼王先一祼后次再祼侯伯子男一祼無<lb/>
<pb n="4b"/>
　　后祼至祼時大宗伯代后内宰則贊后拜送爵祼<lb/>
　　者謂行朝覲禮訖即行三享享訖乃賓于户牖之<lb/>
　　間所謂祼也后之祼者饗燕亦與焉饗以太牢在<lb/>
　　廟立行禮燕禮其牲狗一獻四舉旅降脫屨升坐<lb/>
　　無筭爵饗燕皆有獻賓酬賓后亦助王獻酬也<lb/>
致后之賓客之禮<lb/>
　注謂諸侯来朝覲及女賓之賓客<lb/>
　　疏鄭注掌客夫人之禮皆使下大夫致之内宰下<lb/>
<pb n="5a"/>
　　大夫也云女賓者畿内同姓諸侯夫人有㑹見王<lb/>
　　后法<lb/>
凡喪事佐后使治外内命婦正其服位<lb/>
　注使使其屬之上士内命婦謂九嬪世婦女御鄭司<lb/>
　農云外命婦卿大夫之妻王命其夫后命其婦𤣥謂<lb/>
　士妻亦為命婦<lb/>
　　疏不言三夫人者三夫人從后不在治限云士妻<lb/>
　　亦為命婦者夏殷之禮命不及士周禮上士三命<lb/>
<pb n="5b"/>
　　中士再命下士一命<lb/>
凡建國佐后立市設其次置其叙正其肆陳其貨賄出<lb/>
其度量淳制祭之以隂禮<hi>淳音純</hi>
　注建國者必靣朝後市王立朝而后立市隂陽相承<lb/>
　之義次司次也叙介次也度丈尺也量豆區之屬鄭<lb/>
　司農云佐后立市者始立市后立之也祭之以隂禮<lb/>
　者市中之社先后所立社也杜子春云淳幅廣也制<lb/>
　謂匹長𤣥謂純制天子廵狩禮所云制幣丈八尺純<lb/>
<pb n="6a"/>
　四<graphic n="KR2149" url="https://raw.githubusercontent.com/kanripo/KR-Gaiji/master/images/KR2149.png" mimeType="image/png"/>與隂禮婦人之祭禮<lb/>
　　疏鄭引廵狩禮成子春義也趙商問制丈八尺純<lb/>
　　四<graphic n="KR2149" url="https://raw.githubusercontent.com/kanripo/KR-Gaiji/master/images/KR2149.png" mimeType="image/png"/>何鄭答咫八寸四咫太廣四當為三古三四<lb/>
　　積畫是以三誤為四也訓自大祭祀后祼獻則贊<lb/>
　　至此皆所以教隂禮而正其服禁其竒衺者也<lb/>
中春詔后帥外内命婦始𧖟于北郊以為祭服<hi>中音仲</hi>
　注郊必有公桑𧖟室焉<lb/>
　　疏月令三月后妃東鄉躬桑此云二月者案鄭注<lb/>
<pb n="6b"/>
　　馬質引𧖟書曰𧖟為龍精月值大火則浴其種即<lb/>
　　此仲春始𧖟是也至三月臨生𧖟時又浴種乃生<lb/>
　　之故文異耳<lb/>
嵗終則㑹内人之稍食稽其功事<lb/>
　注内人主謂九御<lb/>
　　疏案典婦功授嬪婦及内人女功之事齎既别云<lb/>
　　嬪婦知内人是九御也<lb/>
佐后而授獻功者比其小大與其麤良而賞罰之<lb/>
<pb n="7a"/>
　注獻功者九御之屬典婦功曰及秋獻功<lb/>
　　疏小大麤良者布帛縷小則良縷大則麤<lb/>
㑹内宫之財用<lb/>
　　疏内宫是總六宫之内訓此財用所該者廣如服<lb/>
　　履營葺之類故别於稍食也<lb/>
正嵗均其稍食施其功事憲禁令于王之北宫而糾其<lb/>
守<lb/>
　注均猶調度也施猶賦也北宫后六宫繋于王言之<lb/>
<pb n="7b"/>
　明用王之禁令令之守宿衛者<lb/>
　　訓所憲禁令如禁其竒衺之類<lb/>
上春詔王后帥六宫之人而生穜稑之種而獻之於王<lb/>
<hi>穜音同又音重稑音六本又作穋同</hi>
　注六宫之人夫人以下分居后之六宫者古者使后<lb/>
　宫蔵種以其有𫝊類蕃孳之祥必生而獻之示能育<lb/>
　之使不傷敗且以佐王耕事共禘郊也鄭司農云先<lb/>
　種後孰謂之穜後種先孰謂之稑王當以耕種于籍<lb/>
<pb n="8a"/>
　田𤣥謂詩云黍稷穜稑是也夫人以下分居后之六<lb/>
　宫者每宫九嬪一人世婦三人女御九人其餘九嬪<lb/>
　三人世婦九人女御二十七人從后惟所燕息焉從<lb/>
　后者五日而沐浴其次又上十五日而徧云夫人如<lb/>
　三公從容論婦禮<lb/>
　　疏云佐王耕事共禘郊者舉尊而言實山川社稷<lb/>
　　等皆用之也司農云先種後孰謂之穜後種先孰<lb/>
　　謂之稑未見穀名後鄭引詩見黍稷皆有穜稑成<lb/>
<pb n="8b"/>
　　其義也訓自仲春以下皆所以教婦職之灋而展<lb/>
　　其功緒者也<lb/>
内小臣掌王后之命正其服位<lb/>
　注命謂使令所為或言王后或言后通耳<lb/>
后出入則前驅若有祭祀賓客喪紀則擯詔后之禮事<lb/>
相九嬪之禮事正内人之禮事徹后之爼<lb/>
　注擯為后𫝊辭有所求為詔相正者異尊卑也俎謂<lb/>
　后受尸之爵飲于房中之俎<lb/>
<pb n="9a"/>
　　疏云后受尸之爵者據特牲后受尸酢亦有薦俎<lb/>
后有好事于四方則使往有好令於卿大夫則亦如之<lb/>
　注后於其族親所善者使往問遺之<lb/>
　　疏后有族親在四方謂畿外諸侯於王有親若魯<lb/>
　　衛晉鄭於諸侯言事卿大夫言令者后於卿大夫<lb/>
　　時有言教至焉畿外則全無言教所及故以事言<lb/>
　　之<lb/>
掌王之隂事隂令<lb/>
<pb n="9b"/>
　注隂事羣妃御見之事隂令王所求為於北宫<lb/>
閽人掌守王宫之中門之禁<lb/>
　注中門於外内謂中謂雉門也春秋𫝊曰雉門災及<lb/>
　兩觀<lb/>
　　疏引春秋𫝊者證魯三門雉門有兩觀為中門則<lb/>
　　天子五門雉門亦為中門有兩觀矣<lb/>
喪服凶器不入宫潜服賊器不入宫竒服怪民不入宫<lb/>
　注喪服衰絰凶器明器也潜服若衷甲者賊器盗賊<lb/>
<pb n="10a"/>
　之任器兵物皆有刻識竒服衣非常春秋𫝊曰尨竒<lb/>
　無常怪民狂易<lb/>
凡内人公器賓客無帥則幾其出入<lb/>
　注三者之出入當須使者符節乃行鄭司農云公器<lb/>
　將持公家器出入者<lb/>
以時啟閉凡外内命夫命婦出入則為之闢<lb/>
　注内命夫卿大夫士之在宫中者<lb/>
　　疏内命婦三夫人以下<lb/>
<pb n="10b"/>
掌埽門庭<lb/>
　　疏閽人掌中門之門庭若餘門庭則各有守者埽<lb/>
　　之<lb/>
大祭祀喪紀之事設門燎蹕宫門廟門<lb/>
　注燎地燭也蹕止行者廟在中門之外<lb/>
　　疏喪紀設門燎蹕宫門廟門者謂朝廟及出葬時<lb/>
凡賓客亦如之<lb/>
　　疏賓客在宫中廟中謂饗食在廟燕在寢<lb/>
<pb n="11a"/>
寺人掌王之内人及女宫之戒令相道其出入之事而<lb/>
糾之<lb/>
　注女宫刑女之在宫中者<lb/>
若有喪紀賓客祭祀之事則帥女宫而致於有司<lb/>
　注有司謂宫卿世婦<lb/>
　　疏知有司是宫卿世婦者言有司明是男子官宫<lb/>
　　卿所掌女宫非是下世婦之帥女宫者也<lb/>
佐世婦治禮事<lb/>
<pb n="11b"/>
　注二十七世婦<lb/>
掌内人之禁令凡内人弔臨於外則帥而往立於其前<lb/>
而詔相之<lb/>
　注從世婦所弔若哭其族親立其前者賤也賤而必<lb/>
　詔相之者出入王宫不可以闕於禮<lb/>
　　疏案世婦職云掌弔臨于卿大夫之喪故知内人<lb/>
　　從之也云若哭族親者據理而言<lb/>
内豎掌内外之通令凡小事<lb/>
<pb n="12a"/>
　注内后六宫外卿大夫也使童豎通王内外之命給<lb/>
　小事者以其無與為禮出入便疾内外以大事聞王<lb/>
　則俟朝而自復<lb/>
　　疏云大事自復者經云凡小事明大事自復也<lb/>
若有祭祀賓客喪紀之事則為内人蹕<lb/>
　注内人從世婦有事於廟者<lb/>
　　疏祭祀三事為内人蹕皆謂在廟時祭祀在廟賓<lb/>
　　客饗食亦在廟喪紀有朝廟及祖奠遣奠皆在廟<lb/>
<pb n="12b"/>
　　也知從世婦者世婦掌祭祀三事與此同<lb/>
王后之喪遷於宫中則前蹕及葬執褻器以従遣車<lb/>
　注喪遷者將葬朝於廟褻器振飾頮浴之器<lb/>
　　疏遣車謂將葬而朝七廟將行在大祖廟中為大<lb/>
　　遣奠苞牲取下體天子太牢苞九个遣車九乘后<lb/>
　　同使人持之往如墓内豎執褻器從之若生時亦<lb/>
　　執褻器從也若然鄭注玉府褻器為清器虎子者<lb/>
　　彼據生時也<hi>頮呼内反</hi>
<pb n="13a"/>
九嬪掌婦學之灋以教九御婦德婦言婦容婦功各帥<lb/>
其屬而以時御叙于王所<lb/>
　注婦德謂貞順婦言謂辭令婦容謂婉娩婦功謂絲<lb/>
　枲凡羣妃御見之法月與后妃其象也卑者宜先尊<lb/>
　者宜後女御八十一人當九夕世婦二十七人當三<lb/>
　夕九嬪九人當一夕三夫人當一夕后當一夕亦十<lb/>
　五日而徧云自望後反之<lb/>
凡祭祀贊玉齍贊后薦徹豆籩<hi>齍音咨劉音祖稽反</hi>
<pb n="13b"/>
　注玉齍玉敦受黍稷器后進之而不徹<lb/>
　　疏祭祀贊玉齍者凡祭祀之時男子進俎婦人設<lb/>
　　豆籩簠簋案明堂位有虞氏用兩敦周用八簋特<lb/>
　　牲少牢大夫士用敦今天子用敦者周兼四代之<lb/>
　　器云后進之而不徹者以經玉齍直贊不云薦徹<lb/>
　　也<lb/>
若有賓客則從后<lb/>
　　疏謂后助王饗燕時<lb/>
<pb n="14a"/>
大喪帥叙哭者亦如之<lb/>
　注亦從后后哭之衆次叙者乃哭<lb/>
世婦掌祭祀賓客喪紀之事帥女宫而濯摡為齍盛<hi>摡古愛反</hi>
　注摡拭也為猶差擇<lb/>
　　疏此婦人所掌祭祀謂祭宗廟賓客謂饗食諸侯<lb/>
　　喪紀謂朝廟設祖奠與大遣奠時祭祀黍稷舂人<lb/>
　　舂之<graphic n="KR1066" url="https://raw.githubusercontent.com/kanripo/KR-Gaiji/master/images/KR1066.png" mimeType="image/png"/>人炊之世婦非舂非炊故知為是差擇也<lb/>
及祭之日涖陳女宫之具凡内羞之物<lb/>
<pb n="14b"/>
　注内羞謂房中之羞<lb/>
　　疏案春官世婦云掌女宫之宿戒及祭祀比其具<lb/>
　　此官直臨之而已<lb/>
掌弔臨于卿大夫之喪<lb/>
　注王使往弔<lb/>
　　疏案司服公卿大夫皆王親弔此文使世婦往弔<lb/>
　　者蓋致禮物<lb/>
女御掌御叙于王之燕寢<lb/>
<pb n="15a"/>
　注言掌御叙防上之専妬者于王之燕寢則王不就<lb/>
　后宫息也<lb/>
　　疏云防上専妬者解所以不使九嬪世婦掌房之<lb/>
　　意<lb/>
以嵗時獻功事<lb/>
　注絲枲成功之事<lb/>
凡祭祀贊世婦<lb/>
　注助其帥涖女宫<lb/>
<pb n="15b"/>
大喪掌沐浴<lb/>
　注王及后之喪<lb/>
后之喪持翣<hi>翣所甲切</hi>
　注翣棺飾也持而從柩車<lb/>
　　疏天子八翣后同將葬向壙之時使女御持之左<lb/>
　　右各四人<lb/>
從世婦而弔于卿大夫之喪<lb/>
　注從之數蓋如使者之介云<lb/>
<pb n="16a"/>
　　疏世婦象大夫介依命數則王之大夫四命世婦<lb/>
　　之從亦四人<lb/>
女祝掌王后之内祭祀凡内禱祠之事<lb/>
　注内祭祀六宫之中竈門户禱疾病求瘳也祠報福<lb/>
　　疏祭法王立七祀今直云竈門户者以婦人無外<lb/>
　　事故無行與中霤等禱祠是非常祭后無外事故<lb/>
　　知惟有求瘳報福之事也<lb/>
掌以時招梗禬禳之事以除疾殃<hi>梗古猛反鄭音亢禬音儈古外切禳音穰<pb n="16b"/>汝陽切</hi>
　注鄭大夫讀梗為亢謂招善而亢惡去之𤣥謂梗禦<lb/>
　未至也除災害曰禬禬猶刮去也卻變異曰禳禳攘也<lb/>
女史掌王后之禮職掌内治之貳以詔后治内政<lb/>
　注内治之法本在内宰書而貳之<lb/>
逆内宫<lb/>
　注鉤考六宫之計<lb/>
　　疏六宫所有費用皆當鉤攷之<lb/>
<pb n="17a"/>
書内令<lb/>
　注后之令<lb/>
　　疏謂書而宣布於六宫之中<lb/>
凡后之事以禮從<lb/>
　注亦如太史之從于王<lb/>
　　疏案太史職大㑹同朝覲將幣之日執書以詔王<lb/>
　　鄭注云告王以禮事此女史亦執禮書以從后<lb/>
典婦功掌婦式之灋以授嬪婦及内人女功之事齎<hi>齍音<pb n="17b"/>咨本又作粢</hi>
　注婦式婦人事之模範灋其用財舊數嬪婦九嬪世<lb/>
　婦言及以殊之者容國中婦人賢善工於事者事齎<lb/>
　謂以女工之事来取絲枲鄭司農云内人謂女御<lb/>
　　疏知嬪婦有國中婦人者典絲云頒絲于外内工<lb/>
　　注云外工外嬪婦也式猶九式之式皆用財之制也<lb/>
凡授嬪婦功及秋獻功辨其苦良比其小大而賈之物<lb/>
書而楬之<hi>賈音嫁楬其列反</hi>
<pb n="18a"/>
　注授當為受國中嬪婦所作成即送之不須獻功時<lb/>
　賈之者物不正齊當以泉計通功鄭司農苦讀為盬<lb/>
　　疏云以泉計通功者婦人等受絲枲作有麤細布<lb/>
　　絹惡者盡其材猶不充功善者少送以充功直也<lb/>
以共王及后之用頒之于内府<lb/>
　　訓内府所藏皆貨賄之良者言共王及后之用其<lb/>
　　為良者可知其苦者則注以為典絲典枲藏之也<lb/>
典絲掌絲入而辨其物以其賈楬之<lb/>
<pb n="18b"/>
　注絲入謂九職之嬪婦所貢絲<lb/>
　　疏后宫所𧖟之絲自於后宫用之以為祭服不入<lb/>
　　典絲其嵗之常貢若禹貢兗州貢漆絲等當入此<lb/>
　　典絲也辨其物者謂絲有善惡不同<lb/>
掌其藏與其出以待興功之時<lb/>
　注絲之貢少藏之出之可同官也時者若温煖宜縑<lb/>
　帛清涼宜文繡<lb/>
　　疏文繡必於清涼者以文繡染絲為之若於夏暑<lb/>
<pb n="19a"/>
　　損色也<lb/>
頒絲於外内工皆以物授之<lb/>
　注外工外嬪婦也内工女御<lb/>
　　疏以物授之者若縑帛則授以素絲若文繡則授<lb/>
　　以綵絲<lb/>
凡上之賜予亦如之<lb/>
　注王以絲物賜人<lb/>
　　疏亦如之者亦以物授之<lb/>
<pb n="19b"/>
及獻功則受良功而藏之辨其物而書其數以待有司<lb/>
之政令上之賜予<lb/>
　注良當為苦字之誤苦功以給有司之公用其良功<lb/>
　典婦功受之以共王及后之用<lb/>
　　疏鄭破良為苦者以良者入典婦功故典枲直有<lb/>
　　苦者明典絲亦不得有良者<lb/>
凡祭祀共黼畫組就之物<lb/>
　注以給衣服冕旒及依盥巾之屬白與黒謂之黼采<lb/>
<pb n="20a"/>
　色一成曰就<lb/>
　　疏云共黼畫者凡祭服皆畫衣繡裳組就者以組<lb/>
　　為冕旒之就物謂絲之物色注欲見尊卑皆授絲<lb/>
　　物故云給據臣言也經云共據王言也周之冕服<lb/>
　　九章直言黼者據美者而言<lb/>
喪紀共其絲纊組文之物<hi>纊音曠</hi>
　注以給線縷著旴口綦握之屬青與赤謂之文<lb/>
　　疏云給線縷者謂所裁縫皆用線縷釋經絲也著<lb/>
<pb n="20b"/>
　　旴口綦握之屬者釋經纊組案士喪禮握手𤣥纁<lb/>
　　裏著組繫案喪大記屬纊以俟絶氣内則云屨著<lb/>
　　綦綦屨繋文繡之屬亦用絲<lb/>
凢飾邦器者受文織絲組焉<lb/>
　注謂茵席屏風之屬<lb/>
　　疏上言祭祀喪紀所用故此是據生人器物茵著<lb/>
　　褥也席者謂席之四縁若紛純畫純黼純是也屏<lb/>
　　風即上文注云黼依也重言之者上據祭祀時此<lb/>
<pb n="21a"/>
　　據王所用<lb/>
嵗終則各以其物㑹之<lb/>
　注種别為計<lb/>
　　疏自上經掌其藏與其出及黼畫以下各别為計<lb/>
典枲掌布緦縷紵之麻草之物以待時頒功而授齎<lb/>
　注緦十五升布抽其半者白而細疏曰紵草葛䔛之屬<lb/>
　　疏云麻草之物者謂布緦縷用麻之物紵用草之<lb/>
　　物布中可以兼用葛䔛之草為之<lb/>
<pb n="21b"/>
及獻功受苦功以其賈楬而藏之以待時頒<lb/>
　注其良功亦入于典婦功以共王及后之用<lb/>
　　疏云以待時頒者即下文頒衣服及賜予也<lb/>
頒衣服授之賜予亦如之<lb/>
　注授之授受頒者帛言待有司之政令布言頒衣服<lb/>
　互文<lb/>
嵗終則各以其物㑹之<lb/>
内司服掌王后之六服褘衣揄狄闕狄鞠衣展衣縁衣<lb/>
<pb n="22a"/>
素沙<hi>褘音暉揄音遥鞠居六反展張彥反縁或作褖同兎亂反</hi>
　注狄當為翟雉名伊雒而南素質五色皆備成章曰<lb/>
　翬江淮而南青質五色皆備成章曰揺王后之服刻<lb/>
　繒為之形而采畫之綴於衣以為文章褘衣畫翬者<lb/>
　揄狄畫揺者闕狄刻而不畫此三者皆祭服從王祭<lb/>
　先王則服褘衣祭先公則服揄狄祭羣小祀則服闕<lb/>
　狄鞠衣黄桑服也色如鞠塵象桑葉始生月令三月<lb/>
　薦鞠衣于先帝告桑事展衣以禮見王及賔客之服<lb/>
<pb n="22b"/>
　字當為襢襢之言亶亶誠也縁衣實作褖衣字或作<lb/>
　稅褖衣御于王之服亦以燕居男子之褖衣黒則是<lb/>
　亦黒也以下推次其色則闕狄赤揄狄青褘衣𤣥婦<lb/>
　人尚専一連衣裳不異其色素沙者今之白縳也六<lb/>
　服皆袍制以白縛為裏今世有沙縠者名出於此<lb/>
　　疏褘亦是翟以其六服之首故目言衣王祭服有<lb/>
　　六后祭服唯三翟者天地山川社稷等后夫人不<lb/>
　　與也必知不與者案内外宗佐后皆云宗廟不云<lb/>
<pb n="23a"/>
　　外神云男子之褖衣黒者案士冠禮陳服于房爵<lb/>
　　弁服皮弁服𤣥端服士喪禮陳襲事于房亦云爵<lb/>
　　弁服皮弁服褖衣褖衣當𤣥端之處以冠時𤣥端<lb/>
　　衣裳别及死襲時𤣥端連衣裳與婦人褖衣同故<lb/>
　　男子𤣥端亦名褖衣云以下推次其色者以鞠衣<lb/>
　　黄褖衣黒二者為本以五行之色推之褖衣水色<lb/>
　　黒則展衣金色白鞠衣土色黄闕狄火色赤揄狄<lb/>
　　木色青五色已盡尚有天色𤣥褘衣最上象之云<lb/>
<pb n="23b"/>
　　六服皆袍制者袍制衣複不單<lb/>
辨外内命婦之服鞠衣展衣縁衣素沙<lb/>
　注内命婦之服鞠衣九嬪展衣世婦縁衣女御外命<lb/>
　婦其夫孤則服鞠衣其夫卿大夫則服展衣其夫士<lb/>
　則服縁衣三夫人及公之妻其闕狄以下乎侯伯之<lb/>
　夫人揄狄子男之夫人亦闕狄唯二王後褘衣<lb/>
　　疏案司服孤卿大夫士皆據諸侯之臣諸侯之臣皆<lb/>
　　分為三等則其妻亦以次受此服若然五等諸侯<lb/>
<pb n="24a"/>
　　之臣命雖不同有孤之國孤絺冕卿大夫同𤣥冕<lb/>
　　無孤之國卿絺冕大夫𤣥冕其妻皆約夫而服此<lb/>
　　三等服天子之臣服亦得與諸侯之臣服同案玉<lb/>
　　藻云夫人揄狄注云夫人三夫人若三公夫人不<lb/>
　　得過闕狄知者射人云三公執璧與子男同則三<lb/>
　　公亦毳冕玉藻君命屈狄據子男夫人則三公之<lb/>
　　妻亦當屈狄然天子三公有功加命服衮則其妻<lb/>
　　亦得服褘衣矣<lb/>
<pb n="24b"/>
凡祭祀賓客共后之衣服及九嬪世婦凡命婦共其衣<lb/>
服共喪衰亦如之<hi>衰七雷反</hi>
　注凡者凡女御與外命婦也臣之命者再命以上受<lb/>
　服則下士之妻不共也外命婦唯王祭祀賓客以禮<lb/>
　佐后得服此上服自於其家則降焉<lb/>
　　疏云九嬪世婦者謂助后祭祀賓客時喪衰者外<lb/>
　　命婦為王服齊衰於后無服九嬪以下為王斬衰<lb/>
　　為后齊衰云下士之妻不共者約大宗伯再命受<lb/>
<pb n="25a"/>
　　服天子下士唯一命也<lb/>
后之喪共其衣服凡内具之物<lb/>
　注内具紛帨線纊鞶袠之屬<lb/>
　　疏后喪衣服謂襲十二稱小斂十九稱大斂百二<lb/>
　　十稱知内具之物是紛帨之屬者約内則婦事舅<lb/>
　　姑有此數物<lb/>
縫人掌王宫之縫線之事以役女御以縫王及后之衣服<lb/>
　注女御裁縫王及后之衣服則為役助之宫中餘裁<lb/>
<pb n="25b"/>
　縫事則専為焉<lb/>
　　疏役女御為女御所役<lb/>
喪縫棺飾焉<lb/>
　注孝子既啓見棺猶見親之身既載飾而以行遂以<lb/>
　葬若存時居于帷幙而加文繡喪大記曰飾棺君龍<lb/>
　帷三池振容黼荒火三列黻三列素錦褚加偽荒纁<lb/>
　紐六齊五采五貝黼翣二黻翣二畫翣二皆戴圭魚<lb/>
　躍拂池君纁戴六纁披六此諸侯禮也禮器曰天子<lb/>
<pb n="26a"/>
　八翣諸侯六翣大夫四翣漢禮器制度飾棺天子龍<lb/>
　火黼黻皆五列又有龍翣二其戴皆加璧<lb/>
　　疏此喪以王為主王家后世子以下亦縫棺飾也<lb/>
　　云帷幕加文繡者生時帷幕無文繡今更加文繡<lb/>
　　者即所引喪大記是也訓注引喪大記文奥難曉<lb/>
　　今以孔氏疏之義附之案載棺車曰栁車即下文<lb/>
　　翣栁帷所以衣車池象屋承霤屋承霤以木為之<lb/>
　　承於屋霤入此木中又從木中而霤於地池者象<lb/>
<pb n="26b"/>
　　焉但以織竹為之衣以青布天子四池諸侯闕後<lb/>
　　一振容者以絞繒畫摇雉懸池下車行幡動以振<lb/>
　　容儀荒者蒙也謂車上覆鼈甲也亦栁為之以繒<lb/>
　　衣之縁邊畫為黼文故曰黼荒又於荒中央畫火<lb/>
　　及黻各三行火形如半環黻兩已相背素錦白錦<lb/>
　　也褚屋也以素錦為屋板施于荒下偽者帷字之<lb/>
　　誤帷荒即龍帷黼荒也大夫以上始有褚以襯覆<lb/>
　　棺乃加帷荒焉紐所以連結帷荒使上蓋與邊墻<lb/>
<pb n="27a"/>
　　不相離以纁帛為之兩旁各三凡六齊象車蓋在<lb/>
　　鼈甲上中央髙三尺徑二尺餘以五采繒衣之又<lb/>
　　連貝為五行交絡齊上翣形似方扇以木為之兩<lb/>
　　角髙戴圭者置圭於翣之兩角為飾也魚者懸銅<lb/>
　　魚於池下在振容間車行則躍而拂池戴值也使<lb/>
　　棺堅值古者棺木無釘用皮束之横束有三每一<lb/>
　　束兩邊各屈皮為紐三束則六紐纁戴者穿纁帛<lb/>
　　戴於紐兩旁各六以繋栁骨纁披者以纁帛繋纁<lb/>
<pb n="27b"/>
　　戴與栁骨相結之處而出於帷外每戴一人牽之<lb/>
　　車登髙則引前車適下則引後敧左則引右敧右<lb/>
　　則引左以防傾覆也天子之禮則有加數不可攷矣<lb/>
衣翣栁之材<lb/>
　注必先纒衣其材乃以張飾也<lb/>
　　疏栁即上帷荒是也翣栁二者各有材以采繒纒<lb/>
　　之乃張飾於其上<lb/>
掌凡内之縫事<lb/>
<pb n="28a"/>
染人掌染絲帛凡染春暴練夏纁𤣥秋染夏冬獻功<hi>暴步卜反劉步落反</hi>
　注暴練練其素而暴之纁𤣥者謂始可以染此色者<lb/>
　𤣥纁天地之色以為祭服石染當及盛暑熱潤始湛<lb/>
　研之三月而後可用考工記鍾氏染纁術也染𤣥則<lb/>
　𫝊闕矣染夏者染五色謂之夏者其色以夏狄為飾<lb/>
　夏狄是其總名其類有六曰翬曰揺曰<graphic n="KR1319" url="https://raw.githubusercontent.com/kanripo/KR-Gaiji/master/images/KR1319.png" mimeType="image/png"/>
                    <hi>音夀</hi>曰甾曰<lb/>
　希曰蹲其毛羽五色皆備成章染者擬以為深淺之<lb/>
<pb n="28b"/>
　度是以放而取名焉<lb/>
　　疏云纁𤣥謂始可以染此色者石染當及夏日乃<lb/>
　　可為以朱湛丹秫易和釋也云𤣥纁天地之色者<lb/>
　　赤與黄共為纁天𤣥地黄也凡六冕服皆𤣥衣纁<lb/>
　　裳故云以為祭服<lb/>
掌凡染事<lb/>
追師掌王后之首服為副編次追衡笄為九嬪及外内<lb/>
命婦之首服以待祭祀賓客<lb/>
<pb n="29a"/>
　注鄭司農云追冠名士冠禮記曰牟追夏后氏之道<lb/>
　也衡維持冠者𤣥謂副之言覆所以覆首為之飾服<lb/>
　之以從王祭祀編編列髮為之服之以桑次次第髮<lb/>
　長短為之所謂髲髢服之以見王王后之燕居亦纚<lb/>
　笄總而已追猶治也王及后之衡笄皆以玉為之唯<lb/>
　祭服有衡垂于副之兩旁當耳其下以紞縣瑱笄卷<lb/>
　髮者外内命婦衣鞠衣襢衣者服編衣縁衣者服次<lb/>
　外内命婦非王祭祀賓客佐后之禮自於其家則亦<lb/>
<pb n="29b"/>
　降焉少牢饋食禮曰主婦髲鬄衣侈袂特牲饋食禮<lb/>
　曰主婦纚笄宵衣是也昏禮女次純衣攝盛服耳凡<lb/>
　諸侯夫人於其國衣服與王后同<lb/>
　　疏案詩副笄六珈鄭注云副既笄而加飾其制未<lb/>
　　聞云服以從王祭祀者謂三翟皆首服副云服之<lb/>
　　以桑者只據鞠衣不云展衣者文畧其實編亦兼<lb/>
　　展衣也云次以見王者見王有二一是以禮朝見<lb/>
　　王則服展衣與編一是接御見王則服縁衣與次<lb/>
<pb n="30a"/>
　　也云后燕居纚笄總而已者纚六尺以韜髮笄以<lb/>
　　安髮總者既繋其本又總其末經云副編次以待<lb/>
　　祭祀賓客明燕居不著次矣云王后之衡笄皆以<lb/>
　　玉為之者以弁師王之笄以玉也弁師云諸公用<lb/>
　　玉為瑱則夫人與君同用玉瑱明衡笄亦用玉矣<lb/>
　　三夫人與三公夫人既同服翟衣則衡笄亦用玉<lb/>
　　矣九嬪命婦等當用象云惟祭服有衡者明衡笄<lb/>
　　唯施於翟衣鞠衣以下無衡但亦有紞以縣瑱婦<lb/>
<pb n="30b"/>
　　得服翟衣者紞用五采瑱用玉餘則三采瑱用石<lb/>
　　故著詩云充耳以素鄭云所以縣瑱下云以青以<lb/>
　　黄據臣三色其瓊英瓊華注云美石云女次純衣<lb/>
　　攝盛服者按昏禮士爵弁親迎攝盛士妻服褖服<lb/>
　　首服次亦攝盛也純衣即褖衣也云諸侯夫人於<lb/>
　　其國衣服與王后同者公夫人褘衣服次如后見<lb/>
　　内司服侯伯夫人揄狄見太祖及羣廟闕狄以下<lb/>
　　亦同子男夫人闕狄見太祖及羣廟與羣小祀鞠<lb/>
<pb n="31a"/>
　　衣已下亦同其燕居竝纚笄綃衣也云在其國衣<lb/>
　　服與后同者對諸臣之妻有助后祭之事諸侯夫<lb/>
　　人無助后祭故得與后同服也訓編次皆以髮為<lb/>
　　之編者取他髮為假髻次者取他髮被已髻以為<lb/>
　　飾衡笄據注疏說似有二事衡所以維持冠而懸<lb/>
　　瑱笄所以安髮衡男子女人皆有其制則未詳笄<lb/>
　　亦有二有安髮之笄有貫冕之笄貫冕之笄男子<lb/>
　　有婦人無安髮之笄男子婦人俱有服翟者玉笄<lb/>
<pb n="31b"/>
　　鞠衣以下象笄也<lb/>
喪紀共笄絰亦如之<lb/>
　　訓喪之笄蓋用木<lb/>
屨人掌王及后之服屨為赤舄黑舄赤繶黄繶青句素<lb/>
屨葛屨<hi>舄音昔思積切繶音憶於力切句音劬一音姜踰反</hi>
　注屨自明矣必連言服者著服各有屨也複底曰舄<lb/>
　襌下曰屨古人言屨以通於複今世言屨以通於襌<lb/>
　舄屨有絇有繶有純者飾也凡屨舄各象其裳之色<lb/>
<pb n="32a"/>
　士冠禮曰𤣥端黒屨青絇繶純素積白屨緇絇繶純<lb/>
　爵弁纁屨黒絇繶純是也玉吉服有九舄有三等赤<lb/>
　舄為上冕服之舄詩云王錫韓侯𤣥衮赤舄則諸侯<lb/>
　與王同下有白舄黒舄王后吉服六唯祭服有舄𤣥<lb/>
　舄為上褘衣之舄也下有青舄赤舄鞠衣以下皆屨<lb/>
　句當為絇絇繶純者同色今云赤繶黄繶青絇雜互<lb/>
　言之明舄屨衆多反覆以見之凡舄之飾如繢之次<lb/>
　赤繶者王黒舄之飾黄繶者王后𤣥舄之飾青絇者<lb/>
<pb n="32b"/>
　王白舄之飾言絇必有繶純言繶必有絇純三者相<lb/>
　將王及后之赤舄皆黒飾后之青舄白飾凡屨之飾<lb/>
　如繡次也黄屨白飾白屨黒飾黒屨青飾絇謂之拘<lb/>
　著舄屨之頭以為行戒繶縫中紃純縁也天子諸侯<lb/>
　吉事皆舄其餘唯服冕衣翟著舄耳士爵弁纁屨黒<lb/>
　絇繶純尊祭服之屨飾從繢也素屨者非純吉有凶<lb/>
　去飾者言葛屨明有用皮時<lb/>
　　疏舄屨有絇繶純者繶是牙底相接之縫綴絛於<lb/>
<pb n="33a"/>
　　其中絇謂屨頭以絛為鼻純謂以絛為口縁經不<lb/>
　　云純者文畧引士冠禮者驗屨裳同色𤣥端黒屨者<lb/>
　　凡𤣥端上士𤣥裳中士黄裳下士雜裳云黒屨者<lb/>
　　據𤣥裳為正青絇繶純者飾從繡次也云素積白<lb/>
　　屨者皮弁服素積以為裳故白屨緇絇繶純亦飾<lb/>
　　從繡次也爵弁纁屨黒絇繶純者注云尊祭服飾<lb/>
　　從繢次也王之六冕皆𤣥衣纁裳配以赤舄象纁<lb/>
　　裳也白舄配韋弁皮弁黒舄配冠弁故云王之吉<lb/>
<pb n="33b"/>
　　服有九韋弁皮弁皆以素為裳冠弁則諸侯視朝<lb/>
　　之服與𤣥端大同小異皆𤣥冠緇布衣而裳有異<lb/>
　　耳朝服則素裳白屨𤣥端之裳則玉藻云韠君朱<lb/>
　　大夫素士爵韋是韠從裳色則天子諸侯朱裳大<lb/>
　　夫素裳其舄皆不得與裳同色既不得與祭服同<lb/>
　　赤舄又不得與皮弁韋弁同白故從上士𤣥裳無<lb/>
　　正而黒舄也大夫𤣥端素裳亦當從𤣥裳黒屨矣<lb/>
　　云鞠衣以下皆屨據下文命夫命婦唯言屨不言<lb/>
<pb n="34a"/>
　　舄也素屨者大祥時所服去飾葛屨者自赤舄以<lb/>
　　下夏則用葛為之若冬則用皮為之在素屨下者<lb/>
　　欲見素屨亦用葛與布也黄繶為王后𤣥舄之飾<lb/>
　　者以天𤣥與地黄相對為繢次其青絇亦得與縁<lb/>
　　衣黒屨為飾但言白舄據尊者而言訓案繢次者<lb/>
　　相對之色如東方青對西方白也繡次者相生之<lb/>
　　色如土黄生金白也<lb/>
辨外内命夫命婦之命屨功屨散屨<lb/>
<pb n="34b"/>
　注命夫之命屨纁屨命婦之命屨黄屨以下功屨次<lb/>
　命屨於孤卿大夫則白屨黒屨九嬪内子亦然世婦<lb/>
　命婦以黒屨為功屨女御士妻命屨而已士及士妻<lb/>
　謂再命受服者散屨亦謂去飾<lb/>
　　疏云命夫之命屨纁屨者大夫以上則有命舄此<lb/>
　　云命屨唯有士服爵弁纁屨而已云命婦之命屨<lb/>
　　黄屨以下者以其外命婦孤妻以下内命婦九嬪<lb/>
　　以下不得服舄皆自鞠衣以下故云屨也云功屨<lb/>
<pb n="35a"/>
　　次命屨於孤卿大夫則白屨黒屨者案司服孤卿<lb/>
　　大夫皆冕同以赤舄為命舄下仍有韋弁白屨冠<lb/>
　　弁黒屨是孤卿大夫於屨中唯有功屨也云九嬪<lb/>
　　内子亦然者九嬪與孤妻内子以黄屨為命屨則<lb/>
　　功屨之中亦止有白屨黒屨也世婦以展衣白屨<lb/>
　　為命屨則功屨中唯有黒屨女御士妻則唯有褖<lb/>
　　衣黒屨而已鄭志答趙商問云大裘衮衣鷩衣毳<lb/>
　　衣絺衣𤣥衣皆纁裳赤舄韋弁衣以韎皮弁衣以<lb/>
<pb n="35b"/>
　　布皆素裳白舄冠弁服黒衣裳而黒舄冠弁𤣥端<lb/>
　　褘衣𤣥舄首服副從王見先王揄翟青舄首服副<lb/>
　　從王見先公闕狄赤舄首服副從王見羣小祀鞠<lb/>
　　衣黄屨首服編以告桑襢衣白屨首服編以禮見<lb/>
　　王褖衣黒屨首服次以御於王后服六翟三等三<lb/>
　　舄𤣥青赤鞠衣以下三屨黄白黒<lb/>
凡四時之祭祀以宜服之<lb/>
　注祭祀而有素屨散屨者唯大祥時<lb/>
<pb n="36a"/>
　　疏云唯大祥時者此據外内命夫為王斬衰而言<lb/>
　　初死著菅屨卒哭與齊衰初死同疏屨既練與大<lb/>
　　功初死同繩屨大祥與小功初死同吉屨無絇繶<lb/>
　　純故上經注云非純吉散與素一也知有素屨散<lb/>
　　屨者以總結上文諸屨也<lb/>
夏采掌大喪以冕服復于大祖以乘車建綏復于四郊<lb/>
<hi>乘繩證反綏而誰反</hi>
　注求之王平生常所有事之處乘車玉路於太廟以<lb/>
<pb n="36b"/>
　冕服不出宫也四郊以綏出國門此行道也鄭司農<lb/>
　云士喪禮曰士死于適室復者一人以爵弁服升自<lb/>
　東榮中屋北靣招以衣曰皋某復喪大記曰復男子<lb/>
　稱名婦人稱字檀弓曰君復于小寢大寢小祖大祖<lb/>
　庫門四郊𤣥謂綏當作緌明堂位曰夏后氏之緌以<lb/>
　旄牛尾為之綴於橦上所謂注旄于干首者王祀四<lb/>
　郊乘玉路建大常今以之服去其旒異之於生亦因<lb/>
　先王有徒緌者<lb/>
<pb n="37a"/>
　　疏冕服自衮冕以下六冕及爵弁皮弁之等復者<lb/>
　　各依命數天子則十二人服朝服而復天子七廟<lb/>
　　此直云大祖者案祭僕云大喪復于小廟注云小<lb/>
　　廟高祖以下謂親廟四其五寢則隸僕復之故隸<lb/>
　　僕職云大喪復於小寢大寢注云小寢高祖以下<lb/>
　　之寢始祖曰大寢唯二祧無月祭則不復也檀弓<lb/>
　　復于庫門四郊周禮不言庫門者文不具也云乘<lb/>
　　車玉路者以祀于郊用玉路也云復者一人者命<lb/>
<pb n="37b"/>
　　士不命之士皆一人若大夫以上皆依命數也云<lb/>
　　以爵弁者凡復皆用上服故用士助祭之服也云<lb/>
　　男子稱名婦人稱字者據大夫士若天子則稱天<lb/>
　　子諸侯則稱某甫臣不名君也云注旄於干首者<lb/>
　　案鍾氏染羽以為旗緌則旌旗亦有鳥羽獨云旄<lb/>
　　牛尾舉一而言實兼有也云去其旒者生時九旗<lb/>
　　有緌有旒今死故去旒先王有徒緌者有虞氏之<lb/>
　　緌未有在下旗旐之屬也訓言去旒則有縿存焉<lb/>
<pb n="38a"/>
　　以正幅直屬於竿曰縿又析帛横屬於縿曰旒大<lb/>
　　常則十二旒也有虞氏但注旄竿首未有繒帛尚<lb/>
　　質也故曰緌<lb/>
　<lb/>
　<lb/>
　<lb/>
　<lb/>
　<lb/>
<pb n="38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮纂訓卷四<lb/>
</p>
<p>
</p>
  </div>
</body>
</text>
</TEI>